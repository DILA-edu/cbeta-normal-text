X14n0298_p0709c01║
X14n0298_p0709c02║No. 298-A
X14n0298_p0709c03║ 首楞嚴經直解序
X14n0298_p0709c04║
X14n0298_p0709c05║余幼即有四部之癖，自孔孟書外，喜讀西土諸經，而
X14n0298_p0709c06║疑常十三，輙乙其處，如陶元亮不求甚解而已。未幾，
X14n0298_p0709c07║從慈氏事佛，一切屏去，益取諸經朝夕讀之。解楞嚴
X14n0298_p0709c08║者，孤山十數家最著，而余益不能無疑。何以故？楞嚴
X14n0298_p0709c09║惟般剌密諦一譯而潤色於房相國，其文簡奧錯綜，
X14n0298_p0709c10║其義貫攝照應，似非思量分別所能了者，而十數家
X14n0298_p0709c11║之解，終是十數家楞嚴。近世詮注紛然，兢愽耳食，顧
X14n0298_p0709c12║支離舛謬，引蔓牽藤，視如來所說之楞巖，豈啻霄淵
X14n0298_p0709c13║隔哉！吳興莫法師結夏甘露庵，往往拈楞嚴妙義示
X14n0298_p0709c14║人。余問師從何處得來，學者欲通楞嚴，當作何方便？
X14n0298_p0709c15║師笑不答，授余直解十卷，則師所手造者也。師為雲
X14n0298_p0709c16║棲尊宿大弟子，智力、行力，雙轂並臻，梵典精研，工於
X14n0298_p0709c17║著述。楞伽參訂疏，講席已傳，逃影青山，復造此解，訓
X14n0298_p0709c18║詁次第，悉準經文，提其綱，列其目，連其脉理，且刊定
X14n0298_p0709c19║名賢過不及，而以明白徑捷出之，掃盡支離舛謬、引
X14n0298_p0709c20║蔓牽藤之習。繙閱一過，恍若披雲覩天，筆頭光明，妙
X14n0298_p0709c21║契佛旨，不僅作十數家鑽故紙忠臣，使余疑團頓破，
X14n0298_p0709c22║文字般若不可秘藏。會里中黑白善男女輩捐貲板
X14n0298_p0709c23║行之，此勝緣也。余慨今天下剞劂日盛，經術日衰，孔
X14n0298_p0709c24║孟等書俱壞亂於俚儒及科舉之學，有能刊定名賢，
X14n0298_p0710a01║明白徑捷，成一家言，如莫法師其人者，子車氏所讚
X14n0298_p0710a02║聖人之徒非耶？因序楞嚴直解而拭目待焉。
X14n0298_p0710a03║萬曆歲在己未解夏日，香光居士李太沖莫勝甫
X14n0298_p0710a04║題
X14n0298_p0710a05║
X14n0298_p0710a06║
X14n0298_p0710a07║
X14n0298_p0710a08║No. 298-B
X14n0298_p0710a09║ 首楞嚴經直解序
X14n0298_p0710a10║詳夫首楞嚴經者，文雖十軸，義攝三科：曰理，曰行，曰
X14n0298_p0710a11║證。葢指吾心之妙義謂之理，理融三觀而返率其性
X14n0298_p0710a12║謂之行，親炙理中境界謂之證。全經之本末究竟，唯
X14n0298_p0710a13║此三義而圓收之矣。故我
X14n0298_p0710a14║迦文薄伽梵始據阿難發心見相處，直究其源，則根
X14n0298_p0710a15║塵識三俱化為無上菩提，更於何處見有真妄來？而
X14n0298_p0710a16║真妄之名皆成贅語矣。故知吾心即空如來藏，而空
X14n0298_p0710a17║如來藏即吾心之妙具，曷甞離乎有而言空哉？是故
X14n0298_p0710a18║山河大地諸有為相，當體即如來藏清淨本然中道
X14n0298_p0710a19║諦理，是為顯理之明文也。次復依中理而真修，會圓
X14n0298_p0710a20║通於一念，發妙耳門六解而一亡，三觀融而一心寂，
X14n0298_p0710a21║餘塵息而種智圓，行證二文兩言而盡之矣。原夫經
X14n0298_p0710a22║義本直，而解者自迂，此所謂非經之難，特傳記難之
X14n0298_p0710a23║也。安法師善得首楞嚴三昧，拈綱摭要，深切著明，片
X14n0298_p0710a24║言而立徹全經，恍然置人于三昧中，自非具正眼而
X14n0298_p0710b01║得妙悟者，其孰能若是哉？於是學眾請師直解其義，
X14n0298_p0710b02║安師諾之，歷五寒暑而草創始成。夫此解者，不務名
X14n0298_p0710b03║相，直剖玄微，字字契真，言言見諦。余於雲棲室中偶
X14n0298_p0710b04║見之，如獲至寶，乞之歸于禦兒溪上。諸同道輩聞風
X14n0298_p0710b05║而至，各捐金而壽諸梓。嗟乎！今之世，法當末運，砆鍮
X14n0298_p0710b06║亂真，而此解者，逈異群詮，誠閻浮金荊山壁，世有識
X14n0298_p0710b07║者，固不與砆鍮同日而語也。茲喜肇端於余，而功歸
X14n0298_p0710b08║於眾，余雖不敏，而知大道無文，上善罔勣，故敢以蕪
X14n0298_p0710b09║穢，聊述梗槩，并紀其歲月云爾。
X14n0298_p0710b10║時
X14n0298_p0710b11║皇明萬曆四十七年歲次己未夏四月佛誕日，語溪
X14n0298_p0710b12║菩薩戒弟子馬正初薰沐和南書于甘露禪院
X14n0298_p0710b13║
X14n0298_p0710b14║
X14n0298_p0710b15║
X14n0298_p0710b16║No. 298：-C
X14n0298_p0710b17║ 首楞嚴經直贊（并序）
X14n0298_p0710b18║人生㝢內，道其可以不聞乎？道而不聞，隨汩迷津，便
X14n0298_p0710b19║成苦海；道而能聞，觸處逍遙，遂入妙嚴樂土矣。慨余
X14n0298_p0710b20║遍歷塵勞，廁身棘道，舉足動步，罔非有礙，因而知慕
X14n0298_p0710b21║乎道，不啻饑渴之甚。何意宿緣，徼有天幸，得遇仁安
X14n0298_p0710b22║大師於甘露禪院，首出楞嚴直解示余。初讀之茫然，
X14n0298_p0710b23║載讀之有省，三復之欣然會心，乃歎曰：嚮日下手工
X14n0298_p0710b24║夫，皆孟浪也。今閱是編，開我茅塞，示我衣珠，藉茲寶
X14n0298_p0710c01║航，將登覺岸，脫離苦海之患，而隨寓可以自適，皆緣
X14n0298_p0710c02║我師點化之力也，敢忘所自乎？受益若我，而天下之
X14n0298_p0710c03║為我者亦夥矣，況有愈于我者與？迺知是編為由覺
X14n0298_p0710c04║路之星軺，燭昏衢之寶炬，學者必以是而之焉，直登
X14n0298_p0710c05║寶所，勿滯化城，而中道廢也，庶不負我師所望云爾。
X14n0298_p0710c06║因為之贊曰：
X14n0298_p0710c07║大哉鵾鵬，游泳南冥。吳興脫頴。
X14n0298_p0710c08║雲棲續明。學博心下，守謙道盈。
X14n0298_p0710c09║四山罔逼，六度俯弘。駕白牛車。
X14n0298_p0710c10║秉實相印。生死海中，為恃為怙，
X14n0298_p0710c11║剗盡葛藤，翻空名數，吾知是編。
X14n0298_p0710c12║彌遠彌度。悠悠者流。同躋覺路。
X14n0298_p0710c13║又贊曰：
X14n0298_p0710c14║不有先覺，孰開愚濁？不有慈航，
X14n0298_p0710c15║孰渡迷方。是故釋尊，
X14n0298_p0710c16║降圓光於兜率，剖右脇於迦維。
X14n0298_p0710c17║教興頓漸，機攝偏圓。
X14n0298_p0710c18║潄圓音于妙解，詮奧旨于雕談。
X14n0298_p0710c19║潛通五分，淨衍三輪，敷弘其道。
X14n0298_p0710c20║正像迭興。當斯末運，仁者是膺。
X14n0298_p0710c21║故我伊婆，惟勒惟銘，投誠于佛，
X14n0298_p0710c22║稟法于僧，奮勇戒禁，罔隃尺寸。
X14n0298_p0710c23║指示既博，涓埃澌盡，降伏一心。
X14n0298_p0710c24║培根淨土，袪除四相，福空阿堵，
X14n0298_p0711a01║梨布告成。曠劫奚阻。宥罪拯諐。
X14n0298_p0711a02║明心㧞苦，鎮國佑民，永貽終古。
X14n0298_p0711a03║乞靈萬彚，弗專吾我。謹贊。
X14n0298_p0711a04║時
X14n0298_p0711a05║皇明萬曆四十七年歲次己未夏四月佛誕日，𭳜水
X14n0298_p0711a06║空空居士李雲龍薰沐書于語溪歸寶樓中
X14n0298_p0711a07║
X14n0298_p0711a08║
X14n0298_p0711a09║
X14n0298_p0711a10║No. 298-D
X14n0298_p0711a11║ 首楞嚴經直解略敘
X14n0298_p0711a12║先定時味
X14n0298_p0711a13║將解此經，長水以十門分別，其指遠而義周，初學未
X14n0298_p0711a14║易能通也。今所不敘，特以時味之濫，千載未明，茲略
X14n0298_p0711a15║出所自，質諸大方耳。昔長水璿師，指謂匿王琉璃，事
X14n0298_p0711a16║非一時，耶輸持地，記自法華，故判此經在法華後，涅
X14n0298_p0711a17║槃前。孤山、吳興，意同長水。溫陵環師，指謂法王說法，
X14n0298_p0711a18║有條不紊，初說一乘頓教以立本，即華嚴也；次說三
X14n0298_p0711a19║乘漸教以逗機，即阿含、方等、般若也；後說一乘圓教
X14n0298_p0711a20║以顯實，即法華也。楞嚴即般若、法華之中。今時玅峯
X14n0298_p0711a21║覺法師，按天台玄文，出楞嚴百問，往破諸說，則長水、
X14n0298_p0711a22║溫陵諸師，似難逃乎照膽鏡矣。詳夫百問之意，定屬
X14n0298_p0711a23║方等，而方等收經，古有通軌，百問不明示者，欲人因
X14n0298_p0711a24║問討尋，自得其緒耳。昔神智、柏庭二師，亦以此經判
X14n0298_p0711b01║歸方等，良以世尊一代時教，通依五時五味收之。然
X14n0298_p0711b02║此時味之說，出自華嚴、涅槃二經，天台因時立義，列
X14n0298_p0711b03║為五時：曰華嚴、曰阿含、曰方等、曰般若、曰法華。此五
X14n0298_p0711b04║時中，方等以彈偏、斥小、歎大、襃圓為義。然此經中，處
X14n0298_p0711b05║處彈訶，不亦方等乎？而諸師稍見經文前後，便批判
X14n0298_p0711b06║不定。而獨不知此五時之中，有通有別。通則通其初
X14n0298_p0711b07║後，別則別在方等。互徧之義，詳出法華玄文。又四明
X14n0298_p0711b08║光明玄記云：以凡判教，有前後分。前分有次，後分不
X14n0298_p0711b09║定。後雖不定，須攝歸前。今經互相指處，是後分不定
X14n0298_p0711b10║意。七徵、八辯、三科等文，是前分有次意。收通歸別，攝
X14n0298_p0711b11║後歸前，有例可考，諒非臆說。當知此經，是方等中圓
X14n0298_p0711b12║教所攝。而人不知，徒指前後，此何據哉？灼然時歸方
X14n0298_p0711b13║等，味定生酥，決判此經，必安所自？若夫指畫未詳，區
X14n0298_p0711b14║分未悉，幸諸達者，浚其流而洪其源可也。嗟乎！此經
X14n0298_p0711b15║來我，震旦最𣆶。故一家之判無聞，千載之訛不已。茲
X14n0298_p0711b16║者略陳管見，明經之士，試為評之。
X14n0298_p0711b17║次明綱要
X14n0298_p0711b18║遵古道安法師凡釋經，大分分三：一序分，二正宗，三
X14n0298_p0711b19║流通。今經序與流通可知。而其正宗，自為五分：一理
X14n0298_p0711b20║分，二行分，三證分，四結經名，五緒餘。大略當機，由所
X14n0298_p0711b21║示理而解，由解而行，由行而證。一經綱要，在理、行、證
X14n0298_p0711b22║三而已。是故阿難所問，有三要焉。一者，經云：阿難自
X14n0298_p0711b23║恨一向多聞，未全道力，殷勤啟請十方如來，得成菩
X14n0298_p0711b24║提，玅奢摩他、三摩、禪那最初方便。竊觀阿難此問，具
X14n0298_p0711c01║攝理、行、證三要，而世尊從之次第標顯，則知一經玄
X14n0298_p0711c02║奧，竝出於茲。約答意邊，且立此節，為理門初要。是以
X14n0298_p0711c03║世尊始則逐破七處攀緣，然後示其生死、涅槃二種
X14n0298_p0711c04║根本，別業同分二種見妄，破四性之無主，明二月之
X14n0298_p0711c05║隣真。然其身心真妄虗實，雖已明了，而猶迷一切幻
X14n0298_p0711c06║化起滅，當處即真。故復示五陰、六入、十二處、十八界、
X14n0298_p0711c07║七大性相，一切圓融，周徧法界，則玅奢摩他、三摩、禪
X14n0298_p0711c08║那之理，悉酬之矣。是以阿難說偈讚願，以結前文。然
X14n0298_p0711c09║而理趣既微，人情轉昧，以故阿難問力不及，而富樓
X14n0298_p0711c10║那辯才第一，超勝阿難，乃執清淨本然之理，起諸問
X14n0298_p0711c11║難。而世尊廣依三種相續之由，窮諸玄辯，以至離即
X14n0298_p0711c12║離非，是即非即等者，無非展轉發明玅奢摩他等之
X14n0298_p0711c13║圓理也。二者、經云：阿難白佛言：世尊！我今猶如旅泊
X14n0298_p0711c14║之人，忽蒙天王賜與華屋，雖獲大宅，要因門入。所言
X14n0298_p0711c15║天王賜與華屋者，喻前所示玅奢摩他等之理也。阿
X14n0298_p0711c16║難意謂雖聞其理，未得修進之門與不聞等，故有斯
X14n0298_p0711c17║請。是故世尊因示發覺初心二決定義，其間明五重
X14n0298_p0711c18║渾濁，辯六根優劣，擊鐘驗常，綰巾示結，陳二十五聖
X14n0298_p0711c19║圓通本根，選擇耳根為之最初方便，乃令一門深入，
X14n0298_p0711c20║為證理之初心，以至安立道場，放光宣呪，無非發明
X14n0298_p0711c21║玅奢摩他等之圓行也。三者、阿難雖解修行，未明證
X14n0298_p0711c22║位，如人遠涉，先詢旅泊，故復啟請修證階差始終名
X14n0298_p0711c23║目。是故經云：阿難白佛言：世尊！如是修證佛三摩地，
X14n0298_p0711c24║未到涅槃，云何名為乾慧之地？四十四心至何漸次
X14n0298_p0712a01║得修行目？詣何方所名入地中？云何名為等覺菩薩？
X14n0298_p0712a02║然而世尊將示覺路，先明顛倒。除顛倒者，淨障道故。
X14n0298_p0712a03║由除顛倒，立三漸次。從是漸修，安立五十五位。菩提
X14n0298_p0712a04║路者，無非發明玅奢摩他等所證之圓位也。如上三
X14n0298_p0712a05║要，一經大旨，至矣盡矣。是故後無玄說，但文殊請結
X14n0298_p0712a06║經名而已。後文雖有十習六交，精嚴七趣之辭，乃阿
X14n0298_p0712a07║難為人之心不倦，世尊樂說之辯無窮，委悉搜揚，而
X14n0298_p0712a08║滿其請。茲欲使人明善惡之相，達升沈之由，如影隨
X14n0298_p0712a09║形，理之必然，使其不怠耳。又法筵將罷，聽眾無疑，世
X14n0298_p0712a10║尊乃復回紫金山，再來凭倚，深談五陰魔邪，徧斥諸
X14n0298_p0712a11║緣迷謬。此又一經最後深慈，圓成始末，意恐行人於
X14n0298_p0712a12║禪定中，未諳其兆，預為詳明。然此二者，亦行證二文
X14n0298_p0712a13║中之緒餘耳。大率集經者之巧，撮此二文，附於結經
X14n0298_p0712a14║之後，意使行證兩間，徑而不岐，便諸習者，簡而易明，
X14n0298_p0712a15║然後付囑流通，而卷終矣。夫以如上拈經摭義，直示
X14n0298_p0712a16║大綱，欲令未入文心，先明宗要，故不敢多岐懸說，障
X14n0298_p0712a17║他心目。但得冷然無滯，文義兼通，會文歸己，達理忘
X14n0298_p0712a18║言，斯足矣。是故無復牽藤引蔓，但直解其文而已。
X14n0298_p0712a19║
X14n0298_p0712a20║楞嚴經直解凡例
X14n0298_p0712a21║此編緣起，蓋由古解雕繡，末學泣岐，有引張江陵
X14n0298_p0712a22║太師四書直解例，勸請是編，以故編中皆倣其式，
X14n0298_p0712a23║直截指授，當文可了，故無牽藤引蔓之習，仍其舊
X14n0298_p0712a24║名，題曰直解。
X14n0298_p0712b01║此編立意發泄幽秘，揭示宗要，折衷前人過不及
X14n0298_p0712b02║之差，庶使經義昭然，更無餘蘊。覧者勿因直而眇
X14n0298_p0712b03║忽之，幸矣。
X14n0298_p0712b04║經文綺互，義意錯綜，而其前後貫攝照應，存乎正
X14n0298_p0712b05║眼。然或隨波逐浪，一往趨前，忘其原始，縱使波流
X14n0298_p0712b06║汗漫，不殊秋潦，諒夫不日而涸矣。
X14n0298_p0712b07║編中條議，一准經文節目及古解宗程，以便講席
X14n0298_p0712b08║披閱。若夫迂僻舛謬之辭，置之勿引論也。
X14n0298_p0712b09║此經文義源遠流長，初心罔窺真際，一往猶踈，三
X14n0298_p0712b10║復可得。然能以虗心實腹究之，聖道可期。最忌胸
X14n0298_p0712b11║中柴棘，則重玄之門無由而入也。
X14n0298_p0712b12║此經集義，辭情尚簡。如五十證道中，往往由一言
X14n0298_p0712b13║而陞進其位，不亦太簡乎。自非識見高明，恒為輕
X14n0298_p0712b14║心所忽。請觀華嚴勝鬘等經，博約可知矣。大抵深
X14n0298_p0712b15║於理學者，博約俱便，無他疑滯。
X14n0298_p0712b16║凡例（終）。
X14n0298_p0712b17║
X14n0298_p0712b18║
X14n0298_p0712b19║
X14n0298_p0712b20║
X14n0298_p0712b21║No. 298
X14n0298_p0712b22║大佛頂如來密因修證了義諸菩薩
X14n0298_p0712b23║萬行首楞嚴經直解卷第一
X14n0298_p0712b24║
X14n0298_p0712c01║這一題中，但收本經五名之三，却略了二名。即此
X14n0298_p0712c02║三名，又刪了二十二字。編輯煥然，成一美題，不違
X14n0298_p0712c03║本義，又稱時宜。五章洞明，四辯具足。詳玩題中義
X14n0298_p0712c04║理，則全經大旨，思過半矣。本經五名，見第八經中。
X14n0298_p0712c05║今按當題三名，而解大佛頂三字，是彼初名。第八
X14n0298_p0712c06║經云：此經名為大佛頂悉怛多般怛囉無上寶印
X14n0298_p0712c07║十方如來清淨海眼。今題中但取大佛頂三字，却
X14n0298_p0712c08║刪去十八字。良由此三字是大定本體，餘字是定
X14n0298_p0712c09║體上義理，故刪義以存其體。如來下，是彼第三名，
X14n0298_p0712c10║全收不刪。諸菩薩下，是彼第五名，却刪去灌頂章
X14n0298_p0712c11║句四字。此經源是灌頂部中流出要義，在諸菩薩
X14n0298_p0712c12║萬行中，故刪繁而取要也。彼第二名，只是起教因
X14n0298_p0712c13║緣。彼第四名中，所明義理，今大佛頂及如來密因
X14n0298_p0712c14║中，可攝標題。此三宗本已立，餘可攝故。此是集經
X14n0298_p0712c15║之人，善巧聯布，合聚成文。若通收五名為題，則義
X14n0298_p0712c16║理重繁，不雅觀故。今順本題，直解而已。大佛頂者，
X14n0298_p0712c17║即首楞正定之都名也。第一經云：有三摩提，名大
X14n0298_p0712c18║佛頂。梵語三摩提，又稱三昧，譯云正定。此是極果
X14n0298_p0712c19║中正定。原夫首楞一定，具含奢摩他等三義。修奢
X14n0298_p0712c20║等三，方證此定。故首標於此，令人觀名而知體也。
X14n0298_p0712c21║何謂大？大者，順正定果體得名。窮三際，遍十方，無
X14n0298_p0712c22║始無終，非內非外，超有無有，過量非量。本體自大，
X14n0298_p0712c23║非對小而說。大無與等，故稱為大。古人有以大字
X14n0298_p0712c24║作實法解。愚謂不然。葢大者，但顯法體之量，具如
X14n0298_p0713a01║此大耳。又此大字，如周易云：大哉乾元，萬物資始。
X14n0298_p0713a02║那大哉字是讚辭，乾元是實法，萬物資始是顯其
X14n0298_p0713a03║義耳。今題大字，亦是讚辭。佛頂二字是實法，餘二
X14n0298_p0713a04║名皆其義耳。古人以佛頂作喻解者，極失經旨。又
X14n0298_p0713a05║起信論大具體相用三義，與今大字義同。大義難
X14n0298_p0713a06║思，非言可盡也。何謂佛頂？梵語佛，譯云覺。此覺即
X14n0298_p0713a07║下經所稱性覺。性覺即是人人本具靈覺之性。此
X14n0298_p0713a08║靈覺之性，湛然不動，故云正定。寂而常照，照而常
X14n0298_p0713a09║寂，寂照不二，故云性覺。而此性覺雖一，彼證者有
X14n0298_p0713a10║相似分滿之不同。今經所顯，是圓滿究竟無上果
X14n0298_p0713a11║覺，故稱佛頂。頂是滿義最上之稱。然此不離吾心，
X14n0298_p0713a12║而稱佛頂。佛頂即吾心之滿覺。故下文標云常住
X14n0298_p0713a13║真心是也。是知心外無經，全經即心，非心外別有
X14n0298_p0713a14║所說。以上約性覺本理，解大佛頂也。性覺即常住
X14n0298_p0713a15║真心故。又復將大佛頂三字，貫下二名讀之。謂大
X14n0298_p0713a16║佛頂是如來密因，修證了義是諸菩薩萬行首楞
X14n0298_p0713a17║嚴。須知古人立題之意，欲明凡聖同源，果因一契，
X14n0298_p0713a18║故標大佛頂三字於二名之上也。△如來密因，修
X14n0298_p0713a19║證了義者。如來二字，望下諸菩薩看，應知如來是
X14n0298_p0713a20║果人也。何謂如來？此是約理名人。故指證理的聖
X14n0298_p0713a21║人，名曰如來。如是空義，來是有義。空有不二，故連
X14n0298_p0713a22║名如來。又如是寂義，來是照義。寂照同時，故連名
X14n0298_p0713a23║如來。要知如來二義，吾心本有，人人可稱如來。由
X14n0298_p0713a24║佛已證此理，故實受如來之稱。而眾生雖具此理，
X14n0298_p0713b01║未曾親證，故不敢承當耳。又成實論云：乘如實道，
X14n0298_p0713b02║來成正覺。亦是約理名人也。何謂密因？密因約二
X14n0298_p0713b03║義解：一、約顯露，二、約秘密。顯則第一經云：十方如
X14n0298_p0713b04║來得成菩提，妙奢摩他、三摩、禪那。菩提是果，妙奢
X14n0298_p0713b05║等三是因。密因之密，即妙奢之妙。密則第七經云：
X14n0298_p0713b06║十方如來因此呪心，得成無上正徧知覺。呪心即
X14n0298_p0713b07║秘密義，亦指呪為因也。大卒三世諸佛，皆修此顯、
X14n0298_p0713b08║密二因，得證菩提故。了義者，約能詮說。此十軸之
X14n0298_p0713b09║文，是了義，非不了義。了是究竟，非是權乘不究竟
X14n0298_p0713b10║義故。此一名中，教、理、行、證，顯明可別。如來是理，修
X14n0298_p0713b11║證是行、是證，了義是教。詳味了字之意，隱然通上
X14n0298_p0713b12║教、理、行、證四義。謂能詮既了，所詮亦了。亦由所詮
X14n0298_p0713b13║了，故能詮得了。葢教是能詮，理、行、證是所詮故。△
X14n0298_p0713b14║諸菩薩萬行。首楞嚴者，諸字有二意。若約下經五
X14n0298_p0713b15║十五位說，即彼為諸。若遠及凡夫，則上自等覺，下
X14n0298_p0713b16║及凡夫。但解此理，分滿同途，總稱諸菩薩也。葢菩
X14n0298_p0713b17║薩義寬故。是故上說凡聖同源，果因一契，乃名諸
X14n0298_p0713b18║也。菩薩字，望上如來看，應知菩薩是因人也。菩薩
X14n0298_p0713b19║是略梵語，具云菩提薩埵，譯云覺有情。菩提是覺，
X14n0298_p0713b20║薩埵是有情。有情即是眾生異稱，以自覺、覺他得
X14n0298_p0713b21║名。如云以斯道覺斯民之意。又覺而未盡，故稱覺
X14n0298_p0713b22║有情，即分覺義也。有情是迷，覺中猶有迷故。萬行
X14n0298_p0713b23║者，總舉菩薩所修諸行也。行有事理淺深，有為無
X14n0298_p0713b24║為，行名雖多，不出六度，約開合言之，如是乃有八
X14n0298_p0713c01║萬及無量之稱，今約通途說萬行也。行者，行也，依
X14n0298_p0713c02║此道而行不息故。首楞嚴是梵語，涅槃經云：首楞
X14n0298_p0713c03║義翻一切事畢竟，嚴名堅固，謂一切事究竟而得
X14n0298_p0713c04║堅固，名首楞嚴也。一切事即是萬行，究者明察義，
X14n0298_p0713c05║竟者了畢義，堅固不壞義，言明了一切而本乎一
X14n0298_p0713c06║心，造極一心而圓照一切，皆得無壞無雜，故名諸
X14n0298_p0713c07║菩薩萬行首楞嚴也。又詳味首楞嚴意，通兩途說：
X14n0298_p0713c08║一約行說，故云萬行首楞嚴；二約一心實義邊說，
X14n0298_p0713c09║謂不悟一心具足萬行，則雖行萬行，總是權乘事，
X14n0298_p0713c10║六度淺近可壞，非究竟堅固者也。若能明悟一心
X14n0298_p0713c11║具足萬行，則不起寂光而眾善普會，故下經云：有
X14n0298_p0713c12║三摩提名大佛頂，首楞嚴王具足萬行，為明證矣。
X14n0298_p0713c13║經者，梵語修多羅，譯云契經。然諸經論雖單題經
X14n0298_p0713c14║字，而所指皆云契經，謂契理契機，說名契經。古人
X14n0298_p0713c15║云：契理則合於二諦，契機則符彼三根。又古以經
X14n0298_p0713c16║字訓法訓常，良以人天共仰，聖賢同導，故訓法也；
X14n0298_p0713c17║亘古亘今，不遷不易，故訓常也。上十九字，按當題
X14n0298_p0713c18║是所詮義，經之一字是能詮文。又按天台以五重
X14n0298_p0713c19║玄義釋題，則今經準當題以人法為名，常住真心
X14n0298_p0713c20║為體，正定因果為宗，破妄顯真為用，生酥為教相。
X14n0298_p0713c21║解題竟。
X14n0298_p0713c22║唐天竺三藏法師般剌密諦譯。
X14n0298_p0713c23║唐是震旦國號，天竺乃西域都名。此經來自中宗
X14n0298_p0713c24║神龍元年五月二十三日，中天竺般剌三藏於廣
X14n0298_p0714a01║州制止道場譯出，標時所屬，故稱唐也。天竺者，西
X14n0298_p0714a02║域記云：天竺之稱，異議紏紛。舊說身篤，或云賢豆。
X14n0298_p0714a03║今從正音，宜稱印度。梵語印度，譯云月。月有多名，
X14n0298_p0714a04║此其一也。良以其土聖賢繼軌，導凡御物，如月照
X14n0298_p0714a05║臨，因名印度。今稱天竺，訛也。言三藏法師者，三藏
X14n0298_p0714a06║即經、律、論也。此師善解三藏法故，即以是法教人，
X14n0298_p0714a07║自行化他，故稱三藏法師。般剌密諦是譯師名，譯
X14n0298_p0714a08║云極量，又云到彼岸。譯者，周禮云：掌四方之語，通
X14n0298_p0714a09║稱為譯。禮記又云：東方曰寄，南方曰象，西方曰狄
X14n0298_p0714a10║鞮，北方曰譯。四皆官名也。今以西稱譯者，其時西
X14n0298_p0714a11║方闕官，北官主之，故寄稱譯也。後仍舊故。
X14n0298_p0714a12║烏萇國三藏法師彌伽釋迦譯語。
X14n0298_p0714a13║烏萇奘師，譯云苑，是阿輸迦王苑囿也，屬北天竺
X14n0298_p0714a14║境。彌伽釋迦，譯云能降伏。譯語者，按宋僧傳載，譯
X14n0298_p0714a15║場職銜有六：一、宗譯主，二、筆受，三、譯語，四、證梵本，
X14n0298_p0714a16║五、證禪義，六、潤文。是重譯其語，故稱譯語。
X14n0298_p0714a17║唐中書門下平章事清河房融筆受。
X14n0298_p0714a18║中書、門下，唐二省名。平章者，謂平和章明國家之
X14n0298_p0714a19║政。清河，漢郡名，即今山東東昌府恩縣是也。筆受
X14n0298_p0714a20║者，謂以此方文體，筆受其譯而潤色之，故曰筆受。
X14n0298_p0714a21║明古杭雲棲寺後學沙門　廣莫　直解
X14n0298_p0714a22║雲間優婆塞　陳繼儒　校
X14n0298_p0714a23║如是我聞：一時佛在（至）千二百五十人俱。
X14n0298_p0714a24║這一節經集者，承佛遺命而置六成就語也。昔佛
X14n0298_p0714b01║臨涅槃時，阿難戀慕悲感憂苦迷悶，阿那律陀為
X14n0298_p0714b02║阿難言：佛將涅槃，汝受付囑傳集法藏，今當問以
X14n0298_p0714b03║後事，勿染愛纏負斯勝託。阿難答云：某為憂苦所
X14n0298_p0714b04║昧無能措辭。阿那律陀因教以四事為問。其第四
X14n0298_p0714b05║問云：佛涅槃後凡集眾經，經首用何等語？佛答云：
X14n0298_p0714b06║經首當置如是我聞等云云。故一切經首皆置此
X14n0298_p0714b07║語。初如是者，指法之辭。我者，阿難自稱聖人無我，
X14n0298_p0714b08║順世語便故稱為我。葢言如此經法我從佛聞，簡
X14n0298_p0714b09║非臆說，故茲解稱直，故諸玄義不錄，幸無誚焉。一
X14n0298_p0714b10║時者，不定之辭，如今人說一且一時之類。良以人
X14n0298_p0714b11║間天上時分延促不同，如人間五十年四王天一
X14n0298_p0714b12║晝夜，四天五十年忉利天一晝夜，自下而上乃至四
X14n0298_p0714b13║禪四空天愈高時愈長，佛所說經流通上下不可
X14n0298_p0714b14║定其時日，故汎言一時耳。佛指釋迦牟尼佛也，佛
X14n0298_p0714b15║字從略，具云佛陀。譯云覺者，若單言佛是所覺義，
X14n0298_p0714b16║加陀字是能覺人，今乃指人稱佛也。室羅筏是城
X14n0298_p0714b17║名，一國之都城也，譯云豊德，或云聞物，具四德故，
X14n0298_p0714b18║謂饒財、欲境、多聞、解脫、道德、名稱，五天共聞，故云
X14n0298_p0714b19║豊德及聞物也。祗洹精舍，是佛說經處也。祗洹名
X14n0298_p0714b20║義集，譯云戰勝國，太子之名也。以初生時，父王波
X14n0298_p0714b21║斯匿戰勝外國，因立美名。西域記又云逝多，譯云
X14n0298_p0714b22║勝林。葢前以戰顯勝，後以林顯勝，總是大子之名。
X14n0298_p0714b23║長水疏訓洹為林，用西域記意，則洹與林，華梵溷
X14n0298_p0714b24║而不明。今直作太子名解，殊似穩當。精舍者，謂精
X14n0298_p0714c01║修之舍也。大比丘眾者，聽法之眾也。梵語比丘，譯
X14n0298_p0714c02║有三義：一破惡，二怖魔，三乞士。大論釋云：比謂破，
X14n0298_p0714c03║丘謂煩惱，能破煩惱惡故。又比謂怖，丘謂魔，以道
X14n0298_p0714c04║行能怖魔故。又比謂乞，丘謂士，能乞淨命食以養
X14n0298_p0714c05║身故。僧之美稱也。古例多含不翻，仍存梵名。大者，
X14n0298_p0714c06║凡受具戒，得稱大僧。眾者，類也。千二百五十人者，
X14n0298_p0714c07║舉常隨之數也。佛初成道，先度陳如等五比丘；次
X14n0298_p0714c08║度迦葉兄弟三人，兼徒一千；次度舍利弗、目犍連
X14n0298_p0714c09║二人，各兼徒一百；次度耶舍等五十人。今闕五人，
X14n0298_p0714c10║但舉大數耳。此諸比丘，皆先從外道修行，一無所
X14n0298_p0714c11║證，纔遇世尊，便證二果，感佛恩深，常隨佛化，因稱
X14n0298_p0714c12║常隨眾也。俱者，師資授受，和合共住為俱。從如是
X14n0298_p0714c13║我聞至此，肇師稱為六種成就，教乃得興，謂信、聞、
X14n0298_p0714c14║時、處、主、眾是也。
X14n0298_p0714c15║皆是無漏大阿羅漢（至）拔濟未來越諸塵累。
X14n0298_p0714c16║這一節，經集家承前以歎內秘實德、外現權儀也。
X14n0298_p0714c17║皆是下一句，是總歎所證果位，明權儀也。佛子下，
X14n0298_p0714c18║是別歎明實德也。漏是滲漏，約喻說，如器若漏不
X14n0298_p0714c19║堪用故。今諸比丘是皆不漏道器，故稱無漏。漏有
X14n0298_p0714c20║三種，謂欲漏、有漏、無明漏，詳出法界次第初門中。
X14n0298_p0714c21║阿羅漢是第四果人，名含三義：一殺賊、二應供、三
X14n0298_p0714c22║不生。對上比丘三義，蓋比丘修因、羅漢證果，故大
X14n0298_p0714c23║論謂阿羅名賊、漢名殺，一切煩惱賊殺故、一切漏
X14n0298_p0714c24║盡應受人天供養故。又阿名不、羅名生，後世中更
X14n0298_p0715a01║不生故，結使永斷、人天共仰，故稱為大。佛子下二
X14n0298_p0715a02║句，上句是天竺文法，故倒說也。迴其文應云住持
X14n0298_p0715a03║佛子為順，佛子是菩薩通稱，意明雖權示羅漢，而
X14n0298_p0715a04║其內心實住持菩薩位也。下句明上句意，以能超
X14n0298_p0715a05║諸有故住持佛子位也。有者着義，三界具二十五
X14n0298_p0715a06║有，略說為三，謂欲有、色有、無色有。今能超於有外，
X14n0298_p0715a07║故稱內實。此善超字具二意：一若直訓善為能，則
X14n0298_p0715a08║云能超，義淺無味；二按勝義解，則了有體即中，中
X14n0298_p0715a09║中流入，故稱善超。能於下二句，承上句意。謂雖超
X14n0298_p0715a10║諸有，亦不離諸國土中往返遊化，而諸國土有染
X14n0298_p0715a11║有淨，有正有倒。如華嚴世界品說無量差別，則彼
X14n0298_p0715a12║國土所有眾生亦有無量差別。此諸比丘隨類現
X14n0298_p0715a13║形，不起滅定，而現諸威儀。威儀二字，其義亦寬。律
X14n0298_p0715a14║中有三千八萬之說，皆能現行，有威可畏，有儀可
X14n0298_p0715a15║則故。然又異類中行，雜緣內轉，隨機適化，稱理圓
X14n0298_p0715a16║收。須知菩薩無一定威儀，今現比丘，此其一也。從
X14n0298_p0715a17║佛下二句，亦承上說。謂已成就威儀，堪從佛化。轉
X14n0298_p0715a18║輪者，約喻說。即喻說法，有轉識成智，摧邪軌正之
X14n0298_p0715a19║義，故如轉輪。下句謂非但現世從化，抑亦堪囑後
X14n0298_p0715a20║事。妙者，謂雖受遺囑，實忘彼我能所之相，說法如
X14n0298_p0715a21║幻，度生同空，故稱為妙，與善超義同。如下經云：佛
X14n0298_p0715a22║告阿難：汝當留願入末法中，傳持聖教，化諸眾生，
X14n0298_p0715a23║出生死苦，得涅槃。即遺囑之事也。嚴淨下二句，亦
X14n0298_p0715a24║承上說。嚴是堅固，淨是不染，毗尼戒之總名也。譯
X14n0298_p0715b01║云善治，以自治婬怒癡，亦治眾生惡故。下句弘是
X14n0298_p0715b02║大，範是軌範，謂末世行道，必自堅持淨戒，然後可
X14n0298_p0715b03║為三界眾生之師範。師範既嚴，受化必普，故稱為
X14n0298_p0715b04║弘。應身下二句，亦承上說，謂既能垂範三界，則隨
X14n0298_p0715b05║類普應，不拘比丘一相也。如前威儀中說，是則何
X14n0298_p0715b06║生不度，何縛不解，故云度脫。拔濟下二句，亦承上
X14n0298_p0715b07║說，悲化無盡，窮未來際，㧞其苦惱，濟彼沉溺。下句
X14n0298_p0715b08║越是超越，塵屬見惑，累屬思惑。長水疏云：此經在
X14n0298_p0715b09║法華後，涅槃前說，故序歎聲聞，非約小行。以應身
X14n0298_p0715b10║無量，度脫眾生等義，法華已前，無此歎故。又云：聲
X14n0298_p0715b11║聞入實，法華已前，亦無顯露。應知此經，法華後說。
X14n0298_p0715b12║然按今文，是歎內秘大行之事，與楞伽三種阿羅
X14n0298_p0715b13║漢，一實，二權。二權者，謂菩薩化化，佛化化。今義同
X14n0298_p0715b14║彼菩薩化也。既云菩薩化化，寧非入實？何得云法
X14n0298_p0715b15║華前無此歎耶？他經亦有之，安得謂無？但不細討
X14n0298_p0715b16║耳。強前歸後，殊非正論。又此歎德，是佛滅後，集經
X14n0298_p0715b17║之人，已聞法華開顯之實，故引後分義歎，以通從
X14n0298_p0715b18║別，攝後歸前，故作此歎耳。
X14n0298_p0715b19║其名曰大智舍利弗（至）優波尼沙陀等而為上首。
X14n0298_p0715b20║這一節經承前歎德，以標千二上首之名也。諸經
X14n0298_p0715b21║集眾例明三乘，此聲聞眾也。其名曰者，是經家語。
X14n0298_p0715b22║大智下正列其名，不能備舉，但例上首數人而已。
X14n0298_p0715b23║梵語舍利弗，譯云鶖子，或云身子。舍利是鶖鳥名，
X14n0298_p0715b24║鶖鷺屬，弗是子。涅槃經云：舍利弗母名舍利，因母
X14n0298_p0715c01║立名故。又云：此女好形身，身之所生故名身子。增
X14n0298_p0715c02║一阿含經云：我佛法中智慧無雙，決了諸疑，舍利
X14n0298_p0715c03║弗第一。故稱大智。摩訶目犍連者，摩訶譯云大，目
X14n0298_p0715c04║犍連譯云菜菔根，其先好食此故即成姓氏，名拘
X14n0298_p0715c05║律陀。拘律陀是樹名，父母禱此樹而生，遂以名焉。
X14n0298_p0715c06║增一云神通第一。摩訶俱絺羅譯云大膝，論師婆
X14n0298_p0715c07║陀羅所生之子，膝骨麤大故，是舍利弗之母舅也。
X14n0298_p0715c08║增一云論議第一。富樓那彌多羅尼子者，富樓那
X14n0298_p0715c09║譯云滿願，彌多羅譯云慈，尼是女聲，其父於江邊
X14n0298_p0715c10║禱梵天而生，父願得滿故稱滿願子，母名為慈故
X14n0298_p0715c11║又稱滿慈子，連父母為名，此於如來說法人中最
X14n0298_p0715c12║為第一。須菩提者譯云善吉，其生之日家室忽空，
X14n0298_p0715c13║父母驚異請師占之，占云：此是吉相。因名善吉，以
X14n0298_p0715c14║家忽空又名空生。增一云解空第一。優波尼沙陀
X14n0298_p0715c15║者譯云塵性空，以觀塵性空而得道故。等者等餘
X14n0298_p0715c16║比丘也。經文尚略，等以該之。上首者為千二之冠，
X14n0298_p0715c17║綱領之謂也。詳夫此經非智莫入，故列名先舍利
X14n0298_p0715c18║弗，決是非選圓通，結經名皆尚乎智，故推文殊彼
X14n0298_p0715c19║此一意耳。
X14n0298_p0715c20║復有無量，辟支無學，并其初心，同來佛所。
X14n0298_p0715c21║這一節經集者，承前集眾，次列緣覺眾也。良以辟
X14n0298_p0715c22║支勝前聲聞，另為一類，是名中乘，故云復有。梵語
X14n0298_p0715c23║具云辟支迦羅，譯云緣覺，或云獨覺。從佛修十二
X14n0298_p0715c24║因緣，觀其生起還滅，得證無生，是名緣覺。若出無
X14n0298_p0716a01║佛世，自悟無生，名為獨覺。又獨覺有二類：一則宴
X14n0298_p0716a02║處山林，樂獨善寂，不假徒眾，獨善其身者也。一則
X14n0298_p0716a03║師徒訓化，部黨隨行。今文乃部行類也。稱無學者，
X14n0298_p0716a04║謂已得果證，更無所學故。初心者，謂初觀生理，未
X14n0298_p0716a05║深入故，即是部黨遇佛回向者也。名分緣獨，所證
X14n0298_p0716a06║是一，故列為一也。以其不常隨佛，因時暫往，故云
X14n0298_p0716a07║同來佛所。長水疏云：自此以上，判為通序。若按諸
X14n0298_p0716a08║經列眾，具有三乘，今止二乘，闕菩薩眾。若據後文，
X14n0298_p0716a09║恒沙菩薩來聚道場，文殊師利而為上首，似成通
X14n0298_p0716a10║序中所列菩薩之眾。上首字與前聲聞上首相應，
X14n0298_p0716a11║則當連在緣起序後，此必經文倒置，譯場之誤也。
X14n0298_p0716a12║下文休夏自恣，別為今經緣起。古又稱別序，對前
X14n0298_p0716a13║通故。凡一切經，各有緣起，如金剛乞食，法華放光。
X14n0298_p0716a14║今經以自恣誤墮，各從其緣而發起故。
X14n0298_p0716a15║屬諸比丘休夏自恣（至）欽奉慈嚴將求密義。
X14n0298_p0716a16║這一節經，集家承前通序之後，以明此經之緣起
X14n0298_p0716a17║也。屬者，會也，遇也。諸比丘者，即所集聲聞眾也。又
X14n0298_p0716a18║指凡受具戒者而言。休是解。解夏者，佛制比丘夏
X14n0298_p0716a19║坐安居。從四月十六日起，至七月十五日止，諸比
X14n0298_p0716a20║丘各擇淨處，或五人，或十人，結制安居。三月無由
X14n0298_p0716a21║覲佛，至七月十五解制，方趨佛所。此三月安居，諸
X14n0298_p0716a22║比丘各於心中，或有得失，向佛咨請決疑，甄別是
X14n0298_p0716a23║非。或自有過愆，則於僧中向佛懺悔。又或自不能
X14n0298_p0716a24║覺，恣任僧舉，懺令清淨，故稱自恣。自恣律開三日，
X14n0298_p0716b01║謂七月十四、十五、十六也。十方下，明他方因時所
X14n0298_p0716b02║集之菩薩。長水疏即指結夏諸處為十方，則局矣。
X14n0298_p0716b03║經文明言十方菩薩自恣，乃三乘勝會，豈無十方
X14n0298_p0716b04║雲集之眾？必指他方來者，為通也。咨決心疑者，咨
X14n0298_p0716b05║是咨請，在菩薩邊說。決是決擇，在佛邊說。欽奉慈
X14n0298_p0716b06║嚴者，欽是欽敬，奉是供奉。只此欽奉二字，具攝身、
X14n0298_p0716b07║口、意三業。欽敬則息言屏意，拱奉則掬躬瞻仰，此
X14n0298_p0716b08║為三乘問道之儀也。慈嚴者，集家顯佛二德也。溫
X14n0298_p0716b09║陵解云：慈以恩言，嚴以威言。良由世尊有恩可恃，
X14n0298_p0716b10║有威可畏。恩是攝受德，威是折伏德也。將求密義
X14n0298_p0716b11║者，按當文說，即是咨決心疑之密義也。密是妙意，
X14n0298_p0716b12║能決心疑，故稱為妙。將者，請儀雖具，未敢致言，故
X14n0298_p0716b13║云將求。
X14n0298_p0716b14║即時如來敷座宴安（至）迦陵仙音徧十方界。
X14n0298_p0716b15║這一節經，集家明佛酬機順化之意也。即時者，即
X14n0298_p0716b16║彼三乘眾集之時也。敷是展意，座是坐具，謂展坐
X14n0298_p0716b17║具而坐也。宴安是定，佛將說法必先入定，佛之常
X14n0298_p0716b18║儀也。諸會者，指三乘八部在家出家同會佛所，故
X14n0298_p0716b19║言諸會。宣示深奧者，即所求之密義，以深奧故密
X14n0298_p0716b20║也。世尊順彼所求而宣示之。長水疏云：如法華先
X14n0298_p0716b21║說無量義經為一乘之本，今經亦復如是，必有經
X14n0298_p0716b22║目隱而未見也。筵是席，謂說法之席也。清眾者，謂
X14n0298_p0716b23║聽法之眾清淨無染也。自疑難釋因佛決之，前所
X14n0298_p0716b24║未聞故稱未曾有，以未曾有故稱深奧。迦陵是略
X14n0298_p0716c01║梵語，具云迦陵頻伽，鳥名也，譯云好音鳥。大論云：
X14n0298_p0716c02║迦陵頻伽鳥在鷇中未出，發聲微妙勝於餘鳥，如
X14n0298_p0716c03║是美音若天若人緊那羅等無能及者，唯佛音如
X14n0298_p0716c04║之，故取譬也。仙音者，仙是妙意，又彼仙人有變化，
X14n0298_p0716c05║能如佛一音演說，眾生隨類各解如仙之化，故稱
X14n0298_p0716c06║仙音。佛音徧十方界，則彼鳥聲不如，但取其清婉
X14n0298_p0716c07║悅意，略取況耳。遍界之音，如目犍連逞其神通，極
X14n0298_p0716c08║西方恒沙世界聽佛音聲尚如對面，餘方亦然，故
X14n0298_p0716c09║稱遍十方界，詳如大論說。
X14n0298_p0716c10║恒沙菩薩來聚道場，文殊師利而為上首。
X14n0298_p0716c11║這一節經，經家明他方雲集之眾，如恒沙之多也。
X14n0298_p0716c12║菩薩雖恒沙之多，必以實智冠其首，故以文殊為
X14n0298_p0716c13║上首也。恒沙者，恒是天竺河名，具云恒伽，又云殑
X14n0298_p0716c14║伽，譯云天堂來，源出阿耨達池，但明出處高遠，實
X14n0298_p0716c15║非天上來也。此河廣四十里，其沙如麵之細，佛近
X14n0298_p0716c16║此河，是故多引為喻也。文殊師利，譯云妙吉祥，又
X14n0298_p0716c17║云妙德，德即吉祥意。前云十方，明來處也。今云恒
X14n0298_p0716c18║沙，明其數也。文殊表實智，於此會中為擇法主，故
X14n0298_p0716c19║居上首。
X14n0298_p0716c20║時波斯匿王為其父王（至）及阿羅漢應諸齋主。
X14n0298_p0716c21║這一節經集者，承次以明自恣法會，王臣設供之
X14n0298_p0716c22║緣也。時者，自恣時也。波斯匿是室羅筏國王名，梵
X14n0298_p0716c23║語波斯匿，譯云勝軍。諱日營齋者，長水疏云：先王
X14n0298_p0716c24║崩日，忌諱之辰。諱，忌也。忌舉吉事，避其名也。吳興
X14n0298_p0717a01║解引祭義云：忌日必哀，稱諱如見親也。營是經營
X14n0298_p0717a02║修設之意，齋是必齋，以盤餐之食，齋心而供養之，
X14n0298_p0717a03║故稱為齋。宮掖者，正宮之側室也，如人肘掖，故請
X14n0298_p0717a04║佛宮掖。而云自迎者，國王至尊，不委臣下，而自迎
X14n0298_p0717a05║之，敬之至也。珍是貴重意，古有八珍之饌，以烹炮
X14n0298_p0717a06║膾炙，為世所尚。周禮云：膳夫掌王者之羞。方言曰：
X14n0298_p0717a07║羞，熟食也。無上妙味者，謂食美更無可上，美之至
X14n0298_p0717a08║也。大率天竺以醍醐為上味，故王之請佛，必兼菩
X14n0298_p0717a09║薩，皆親延也。又室羅城中，長者居士，尊姓之家，欽
X14n0298_p0717a10║仰自恣，意謂功必倍於尋常，是故同時飯僧也。佇
X14n0298_p0717a11║者，翹足而望也。佛為世間大慈悲父，人皆佇望，佛
X14n0298_p0717a12║應其供，佛敬其王，必應王請，因勑文殊分領三乘
X14n0298_p0717a13║之眾，應諸齋主。勑者，上命其下也。以十德具足，說
X14n0298_p0717a14║名長者；以清淨自守，說名居士。
X14n0298_p0717a15║唯有阿難先受別請（至）途中獨歸，其日無供。
X14n0298_p0717a16║這一節經集者，將明阿難誤墮之緣也。次第漸明，
X14n0298_p0717a17║先受別請，歸途無供，以為誤墮。初起情實，昭著心
X14n0298_p0717a18║目，敘事有法，可為善筆也。梵語阿難，大論譯云歡
X14n0298_p0717a19║喜，斛飯王之子，佛之從弟也。佛成道日生，其父遣
X14n0298_p0717a20║使報淨飯王云：貴弟生男。王心歡喜，乃云：今日大
X14n0298_p0717a21║吉，佛今成道，弟又生男。與來使言：傳語此兒，當名
X14n0298_p0717a22║阿難。舉國欣慶。又云：慶喜年二十歲，佛度令出家。
X14n0298_p0717a23║增一云：多聞第一別請者，謂別有事緣，而請不同
X14n0298_p0717a24║眾故。葢別請在自恣之先，而阿難本有不受別請
X14n0298_p0717b01║之願，故知此請，必非齋施。又此別請，且遠未還，故
X14n0298_p0717b02║自恣時，不遑僧次也。遑，暇也，不暇於僧次第中。故
X14n0298_p0717b03║律明比丘遠遊，兼人及己，軌正必三：一上座，二阿
X14n0298_p0717b04║闍黎，及自為三也。上座者，謂臘高德邁，足為我師
X14n0298_p0717b05║者，名曰上座。阿闍黎，譯云軌範師，以能紏正弟子
X14n0298_p0717b06║行，故名軌範也。今阿難偶值他緣，事必倉卒，故無
X14n0298_p0717b07║二師途中獨歸無供之語，正為生起下文乞食誤
X14n0298_p0717b08║墮之由也。
X14n0298_p0717b09║即時阿難執持應器（至）圓成一切眾生無量功德。
X14n0298_p0717b10║這一節，經集者仍次以明阿難現行乞食之立心
X14n0298_p0717b11║也。觀夫阿難所發之心，正是耻小慕大，宛然方等
X14n0298_p0717b12║法相。人何不識，別為穿鑿，支離前後，教眼何在？此
X14n0298_p0717b13║節是當機發行之始，創教之緣。學者研明於此，則
X14n0298_p0717b14║知定屬方等無疑矣。即時者，無供之時也。應器是
X14n0298_p0717b15║鉢，梵語鉢多羅，譯云應量器。發軫云：應法之器也。
X14n0298_p0717b16║謂體色量三，皆須應法，故稱應器。阿難持鉢，於所
X14n0298_p0717b17║經遊城中，次第循乞。次第即不擇貴賤尊卑貧富
X14n0298_p0717b18║淨穢之意，循即隨緣之意。葢其行乞之心，初慕平
X14n0298_p0717b19║等，而耻不均，故欲乞彼未曾行施之人，向福田植。
X14n0298_p0717b20║因以其行施最後，故稱最後檀越。檀越者，名義集
X14n0298_p0717b21║云：檀是檀那，譯云布施。越是施之福報，謂超越貧
X14n0298_p0717b22║窮海故。然彼最後行施之人，慳惜難化，阿難耻小
X14n0298_p0717b23║慕大，難行能行，故求此輩以為齋主。無問下，正明
X14n0298_p0717b24║平等行乞之相。淨穢二字是總稱，剎利下是別顯。
X14n0298_p0717c01║剎利尊姓之家是淨，旃陀羅婬酒屠殺之類是穢。
X14n0298_p0717c02║剎利具云剎帝利，譯云王族。天竺有四尊姓：一、婆
X14n0298_p0717c03║羅門，二、剎帝利，三、毗舍，四、首陀，四、皆自計從梵天
X14n0298_p0717c04║生。故今文但舉其一，影帶餘三。旃陀羅譯云嚴幟，
X14n0298_p0717c05║以惡幟自嚴。故法顯傳云：旃陀羅名為惡人，與人
X14n0298_p0717c06║別居，入城市則擊竹自異，人見而避之。若不爾者，
X14n0298_p0717c07║王必加罪。如此方勸善徵惡之意也。方行等慈者，
X14n0298_p0717c08║方是方法，法佛平等行慈之意。不擇正是平等，微
X14n0298_p0717c09║賤對上尊姓字，謂不擇貴賤而行乞也。下句出上
X14n0298_p0717c10║意云：阿難發意圓成一切眾生無量功德。故一切
X14n0298_p0717c11║眾生即指上貴賤淨穢等也。問：祗一行施，何能即
X14n0298_p0717c12║具無量功德？答：有深意存焉。如維摩經云：於食等
X14n0298_p0717c13║者，於法亦等。若此平等行施，達三輪空，稱一實相，
X14n0298_p0717c14║則一行一切行，一行一功德，一功德中具足無量
X14n0298_p0717c15║功德，不亦宜乎？今文簡略，須知尊字影含卑意，賤
X14n0298_p0717c16║字影含貴意，貴賤中影含貧富意。既稱等慈，豈簡
X14n0298_p0717c17║善惡、有緣無緣、冤親等耶？讀此文者，自能默融等
X14n0298_p0717c18║意可也。
X14n0298_p0717c19║阿難已知如來世尊（至）開闡無遮度諸疑謗。
X14n0298_p0717c20║這一節，經集家述序，阿難引佛昔訶不均之事，證
X14n0298_p0717c21║今平等當行也。如來世尊，是佛十號之二。世尊者，
X14n0298_p0717c22║謂佛大慈普覆，為世所尊，以九法界，俱稱為世，俱
X14n0298_p0717c23║稱眾生故。須菩提，見前解。大迦葉者，具云摩訶迦
X14n0298_p0717c24║葉波，譯云大飲光。飲光因緣，出第五經。圓通章簡，
X14n0298_p0718a01║非三迦葉，故加大言。良由須菩提乞食，捨貧從富，
X14n0298_p0718a02║以不惱苦眾生故。迦葉則捨富從貧，以令貧者植
X14n0298_p0718a03║施因故。二俱好心，但由分別故訶。不均因緣，出維
X14n0298_p0718a04║摩經。彼經本為居士所訶，今經稱如來訶者，順時
X14n0298_p0718a05║適化，寄緣䇿引，安知如來不訶耶？此正明方等彈
X14n0298_p0718a06║偏歎大之意。心不均平，是彈偏。開闡無遮，是歎大。
X14n0298_p0718a07║無遮者，謂無遮限也。上二尊者，俱有遮限，故被訶
X14n0298_p0718a08║責。是以阿難發意，開闡平等無遮之心，而度彼疑
X14n0298_p0718a09║謗之人也。
X14n0298_p0718a10║經彼城隍，徐步郭門。嚴整威儀，肅恭齋法。
X14n0298_p0718a11║這一節，經集家述明阿難乞食經遊之儀也。上二
X14n0298_p0718a12║句明所遊之儀，下二句明齋法之儀。經是經歷，隍
X14n0298_p0718a13║是城壍，郭門即城門也。徐步是威儀。乞食威儀者，
X14n0298_p0718a14║謂著衣持鉢，安祥徐步，不左右顧視，得之不喜，不
X14n0298_p0718a15║得不嗔，兼以慈慧鑑機，正容悟物，此謂乞食威儀
X14n0298_p0718a16║也。嚴是莊重，整是整齋，肅是端肅，恭是恭謹，此謂
X14n0298_p0718a17║齋法之威儀也。齋法者，請觀音疏云：齋者，齊也，齊
X14n0298_p0718a18║身口業故。又齋者，秪是中道日中食也。中後不得
X14n0298_p0718a19║食者，表中道法界外更無別法。中前得食者，謂雖
X14n0298_p0718a20║非中道，以表中道之前方便相似，中道乃有證義，
X14n0298_p0718a21║故得食也。此謂受齋之法，今阿難肅恭此法而行
X14n0298_p0718a22║乞也。
X14n0298_p0718a23║爾時阿難因乞食次（至）婬躬撫摩將毀戒體。
X14n0298_p0718a24║這一節經集者，承前不擇之意，此正明誤墮之緣
X14n0298_p0718b01║也。爾時者，次第乞食之時也。由不擇故，經歷婬室
X14n0298_p0718b02║遭遇也。大幻術者，以梵天所傳故，大本是惡邪誑
X14n0298_p0718b03║惑變幻之術，故稱幻術。術，法也，秪一惡呪耳，下文
X14n0298_p0718b04║云惡呪消滅是也。詳此術意，不但攝婬而已，凡諸
X14n0298_p0718b05║軍陣劫殺之事多可為之，故稱大幻術也。摩登伽，
X14n0298_p0718b06║長水疏云：義翻本性，引下經性比丘尼為證，故翻
X14n0298_p0718b07║性也。性是婬習之性，非真性也。娑毗迦羅，譯云黃
X14n0298_p0718b08║頭仙人之名，此仙得彼先世梵天所傳之呪，轉教
X14n0298_p0718b09║摩登伽女，登伽乃以此呪攝持阿難入乎婬室。言
X14n0298_p0718b10║婬席者，謂室中陳列皆是婬具，凡諸美觀能動婬
X14n0298_p0718b11║心，故稱婬席。婬躬撫摩者，婬躬指登伽說，舉措多
X14n0298_p0718b12║是婬態，故稱婬躬。撫摩者，謂登伽逼近阿難，撫觸
X14n0298_p0718b13║捫摩，將毀阿難之戒體也。戒體對上婬躬看，尊者
X14n0298_p0718b14║受具足戒，諸戒依身而持，故稱戒體。支戒雖昏，根
X14n0298_p0718b15║本不動，正在窘迫，故稱將毀。下經云心清淨故，尚
X14n0298_p0718b16║未淪溺可證也。
X14n0298_p0718b17║如來知彼婬術所加（至）俱來隨佛願聞法要。
X14n0298_p0718b18║這一節，經集家述敘如來往護之慈，以開楞嚴之
X14n0298_p0718b19║蹊徑也。如來在室羅王宮，阿難在所遊，誤墮不知
X14n0298_p0718b20║隔越幾許途程。佛眼能見，佛智能知，今以知影見
X14n0298_p0718b21║也。葢登伽、動身、發語、運心，三業惡露盡在如來知
X14n0298_p0718b22║見之中，無不明了，是故齋畢旋歸。旋歸者，歸之促
X14n0298_p0718b23║也。如來受齋常儀，齋畢說法，從容而歸。今日旋歸，
X14n0298_p0718b24║諸王臣輩疑必有由，是故俱來隨佛，願聞法要。法
X14n0298_p0718c01║要者，大法之要領也。
X14n0298_p0718c02║于時世尊頂放百寶（至）結加趺坐宣說神呪。
X14n0298_p0718c03║這一節，經集家述明世尊歸園說呪往護之慈軌
X14n0298_p0718c04║也。于時者，世尊歸而敷座，眾集之時也。佛將宣呪，
X14n0298_p0718c05║先放頂光，具百寶色。言無畏者，謂百寶色光能破
X14n0298_p0718c06║一切幽闇，惡邪逢之悉消殞故，能使一切畏而不
X14n0298_p0718c07║畏一切，故稱無畏。百寶光者，光明是光之體，百寶
X14n0298_p0718c08║色是光之相，蓮華現佛是光之用。這體相用總出
X14n0298_p0718c09║於大佛頂常住心中，是故光從頂出，光現蓮華，華
X14n0298_p0718c10║嚴化佛，此即宣呪之慈軌也。詳夫法不孤起，意託
X14n0298_p0718c11║象明，本佛示默而化佛說者，意表法佛本然無說
X14n0298_p0718c12║無示，以無相現相，無說示說，一真湛寂，萬化冥通，
X14n0298_p0718c13║如幻智力，不動斯周。一經大旨，意見於此。
X14n0298_p0718c14║勑文殊師利將呪往護（至）及摩登伽歸來佛所。
X14n0298_p0718c15║這一節，經集家述明往護勸歸，以結緣序之益也。
X14n0298_p0718c16║緣起序分止此。勑者，上以命下之言。將是持意，呪
X14n0298_p0718c17║由化佛言宣，勑乃本佛使命，但以口授，原無文字。
X14n0298_p0718c18║持則文殊心持，往護阿難，真呪一至，幻呪遂銷，真
X14n0298_p0718c19║能破幻，善能除惡。提是提㧞，文殊向愛欲坑中，提
X14n0298_p0718c20║㧞阿難。獎是獎勸，登伽不遂欲心，羞慚惶怖，文殊
X14n0298_p0718c21║以善言獎諭，方便制伏其惡心，權宜䇿發其善念，
X14n0298_p0718c22║登伽且仗神呪威力，冥資其益，即得果證，故能同
X14n0298_p0718c23║歸佛所。下經云：彼尚婬女，無心修行，神力冥資，速
X14n0298_p0718c24║證無學是也。下起正宗分。
X14n0298_p0719a01║阿難見佛頂禮悲泣（至）三摩禪那最初方便。
X14n0298_p0719a02║這一節經，正明阿難出愛欲坑，到無為岸，責躬歸
X14n0298_p0719a03║咎於多聞，因請無漏道定之義也。阿難下六句，猶
X14n0298_p0719a04║是集家語。十方下，方是阿難當機發問之言。從前
X14n0298_p0719a05║如是我聞至此，皆是集者之辭。此下纔起師資問
X14n0298_p0719a06║答，機教相扣，成山初簣，自此發軔，學者應知。阿難
X14n0298_p0719a07║也大奇，何故一見佛，便自歸咎多聞，識得自己受
X14n0298_p0719a08║病的根源，開口便請妙奢摩他等。然則多聞是病，
X14n0298_p0719a09║妙定為藥，一經之破顯，唯在此耳。詳玩此經大意，
X14n0298_p0719a10║葢在抑慧揚定，使行人均而不偏也。大抵行人偏
X14n0298_p0719a11║於慧則狂，偏於定則癡，不狂不癡，要在定慧均修
X14n0298_p0719a12║耳。是故此經緣起，由阿難偏於多聞，多聞屬慧，故
X14n0298_p0719a13║定力不足，遭斯邪染。且說從無始來，則非一生兩
X14n0298_p0719a14║生所積多聞。法華亦云：阿難憶持過去無量百千
X14n0298_p0719a15║萬億諸佛法藏。故今云無始也。下經佛責云：汝雖
X14n0298_p0719a16║歷劫憶持如來秘密妙嚴，不如一日修無漏業。即
X14n0298_p0719a17║抑揚之意耳。然亦多聞之病，從耳根起。下選耳根
X14n0298_p0719a18║圓通，為阿難最初方便，良有以也。葢以循聲流轉
X14n0298_p0719a19║而成其病，下則使之旋倒聞機，以復其湛。藥病相
X14n0298_p0719a20║因，昭如日星，諒無議矣。然又多聞之病，不獨阿難，
X14n0298_p0719a21║此娑婆世界眾生，皆墮此病。故曰：此方真教體，清
X14n0298_p0719a22║淨在音聞。今阿難畜聞成過，因請道定之藥以治
X14n0298_p0719a23║之也。十方下，正請道定。菩提是道，奢摩他等是定，
X14n0298_p0719a24║道由定成故。梵語菩提，譯云覺，又云道，道即覺故。
X14n0298_p0719b01║此指如來自證無上至極之道而言。奢摩他，譯云
X14n0298_p0719b02║止。止者，古師訓為制止，亦名止息。又云：心性之理，
X14n0298_p0719b03║常自不動，故名為止。止義多途，略出三意：一、體真
X14n0298_p0719b04║止，謂體達無明顛倒之妄，即是實相之真，故名體
X14n0298_p0719b05║真止。二、方便隨緣止，方便即是善巧曲成之意。謂
X14n0298_p0719b06║隨緣歷境，安心不動，故名方便隨緣止。三、息二邊
X14n0298_p0719b07║分別止，謂不分別真俗、有無等。二邊不分別，即是
X14n0298_p0719b08║止息，故名息二邊分別止。梵語三摩，具云三摩鉢
X14n0298_p0719b09║提，譯云觀。觀是照了之意。謂照了一念心中，即具
X14n0298_p0719b10║三觀之義。觀中亦自有三意：一、空觀，空者蕩相之
X14n0298_p0719b11║意。謂觀現前一念之心，不在內、外、中間三處，畢竟
X14n0298_p0719b12║無心可得，故名為空。由觀一念空，故一空一切空，
X14n0298_p0719b13║無假、無中、無不空，三相皆蕩，是畢竟空，故名空觀。
X14n0298_p0719b14║二、假觀，假者指有邊說，雖有非真，非真即是假有。謂
X14n0298_p0719b15║觀現前一念之心，具足三千性相，故名為假。由觀
X14n0298_p0719b16║一念假，故一假一切假，無空、無中、無不假，三相皆
X14n0298_p0719b17║立，即為妙假，故名假觀。三、中觀，中即中正，絕二邊
X14n0298_p0719b18║對待之意。謂觀現前一念之心，非空非假，即空即
X14n0298_p0719b19║假，非即不二，故名為中。由觀一念中，故一中一切
X14n0298_p0719b20║中，無空、無假、無不中，三相絕待，是為圓中，故名中
X14n0298_p0719b21║觀。梵語禪那，譯云靜慮。靜即是止，慮即是觀。止與
X14n0298_p0719b22║觀不一不異，非同非別，故聯名靜慮。圓融具是平
X14n0298_p0719b23║等住持，是謂禪那之實相也。或問：上二義各具三
X14n0298_p0719b24║意，今禪那中不言具三，何也？答：涅槃疏云：禪那亦
X14n0298_p0719c01║云等持。葢禪那無別有體，即等持上二，不令偏倚，
X14n0298_p0719c02║即禪那義也。故不復言三。夫此奢摩等三者，舉一
X14n0298_p0719c03║即三，言三體一，非一非三，能三能一，即現前一念。
X14n0298_p0719c04║心中具足如斯妙義，故稱為妙。即這妙字，貫下二
X14n0298_p0719c05║名，謂妙奢摩他、妙三摩、妙禪那。三義皆妙，是圓融
X14n0298_p0719c06║三觀，非隔別義故。或問：三止三觀，圓義可知。然於
X14n0298_p0719c07║此經，的指何者為所觀境耶？答曰：下文佛徵發心
X14n0298_p0719c08║見相，即以心見二義為所觀境。今云現前一念即
X14n0298_p0719c09║境，故雖稱妄境，本具三諦義故。能觀所觀，二俱不
X14n0298_p0719c10║離一心，故如止觀中說。今文甚略，當以圓心會之，
X14n0298_p0719c11║非言可盡也。然此三義，是今經心法緊要妙旨，故
X14n0298_p0719c12║詳解於此，讀者毋厭其繁可也。然此三義，乃成佛
X14n0298_p0719c13║必由此得，如云出必由戶。三藏十二部，凡一切經
X14n0298_p0719c14║論，無不發明此三觀之妙，是喫緊心法。然今上文，
X14n0298_p0719c15║諸佛所成菩提是果，妙奢等三是因。修此因，方證
X14n0298_p0719c16║得菩提果體。是以題中稱密因者，此也。然又菩提
X14n0298_p0719c17║果體，即是首楞妙定，而妙定即是常住真心。一法
X14n0298_p0719c18║千名，應緣立號耳。下經二十五圓通，是酬最初方
X14n0298_p0719c19║便之請。葢此最初方便，又是入妙奢等之初心方
X14n0298_p0719c20║便也。然知二十五圓通，總名最初方便。由此方耳
X14n0298_p0719c21║根利，故特選耳根圓通，以逗此方之機，以應多聞
X14n0298_p0719c22║之病也。又此阿難一問，意含理、行、證三要。妙奢等
X14n0298_p0719c23║三是理，最初方便是行。既有所行，必有所證，影顯
X14n0298_p0719c24║於行中耳。一經玄旨，並出於此。約答意次第，且標
X14n0298_p0720a01║此節為理門初要。
X14n0298_p0720a02║於時復有恒沙菩薩（至）退坐默然承受聖旨。
X14n0298_p0720a03║這一節，經集家述諸所集之眾，樂聞此請，默坐息
X14n0298_p0720a04║心，待受聖旨也。言退坐者，阿難問畢，自應接足致
X14n0298_p0720a05║禮，眾從請主起禮，禮畢退歸本座而坐，故云退坐
X14n0298_p0720a06║默然，是息心定之意也。前文齋畢旋歸，有諸王臣，
X14n0298_p0720a07║今此不舉，略也。
X14n0298_p0720a08║佛告阿難：汝我同氣（至）頓捨世間深重恩愛。
X14n0298_p0720a09║這一節，經世尊將酬所請，且從其發心見相處，徵
X14n0298_p0720a10║詰其妄也。發露他受病根由，以為破顯本據。阿難
X14n0298_p0720a11║是斛飯王子，佛之堂弟。其祖一脉，故云同氣。父母
X14n0298_p0720a12║為天倫，是倫匹。儒稱兄弟為天倫也。父母妻子，為
X14n0298_p0720a13║世間深重恩愛。然今詰其發心見相者，要審他真
X14n0298_p0720a14║妄虗實，果與奢摩等相應。若是生滅，則不相應。因
X14n0298_p0720a15║心既與奢摩等不相應，如投越而北轅，愈趣愈遠，
X14n0298_p0720a16║徒自疲勞。故佛詰其因心者，有深意在。下經云：若
X14n0298_p0720a17║以生滅為本修因，欲求佛乘不生不滅，無有是處。
X14n0298_p0720a18║可證也。又此心見二字，向下徵心辯見等文，皆從
X14n0298_p0720a19║此起。
X14n0298_p0720a20║阿難白佛我見如來（至）是以渴仰從佛剃落。
X14n0298_p0720a21║這一節，經阿難答上詰意，實陳心見之始，以明發
X14n0298_p0720a22║語之由也。然觀阿難發心見相，宛然心境彼我崢
X14n0298_p0720a23║嶸角立，得非生滅心乎？病根在此可知矣。如來三
X14n0298_p0720a24║十二相者，始自足下安平，終至頂髻高圓，詳出法
X14n0298_p0720b01║界次第初門。良由如來以戒定慧熏修，積劫百福
X14n0298_p0720b02║所種，故感勝妙殊絕，清淨無垢，內外明徹，喻如瑠
X14n0298_p0720b03║璃。瑠璃是梵語，具云吠瑠璃，譯云不遠寶。波羅奈
X14n0298_p0720b04║城不遠有山，出此寶故。阿難尋常自思：如來之相，
X14n0298_p0720b05║非從欲愛所生。何以下，徵釋上意。謂彼欲氣麤濁，
X14n0298_p0720b06║安有勝妙？腥臊臭腐，安有殊絕？實從男女交遘不
X14n0298_p0720b07║淨所生，一切肢分膿血雜亂，不能發生勝淨明妙
X14n0298_p0720b08║紫金光聚。紫金光者，謂如來色身如紫磨金，光明
X14n0298_p0720b09║團聚，一切無能及者。是以阿難頓希此相，從佛剃
X14n0298_p0720b10║落。
X14n0298_p0720b11║佛言：善哉！阿難！汝等當知（至）此想不真故有輪轉。
X14n0298_p0720b12║這一節，經世尊將破心見之妄，且先標真體以立
X14n0298_p0720b13║其本也。善哉字，隨經義，當是世尊憐愍之辭。憐其
X14n0298_p0720b14║迷於妄想，失却真體故也。佛指一切眾生說者，謂
X14n0298_p0720b15║舉世皆迷，不獨阿難。因阿難一人而該乎眾也。然
X14n0298_p0720b16║又迷來遠矣。從無始來今，生死相續者，皆由不知
X14n0298_p0720b17║常住心體。此常住心體，即是人人本有靈覺之性。
X14n0298_p0720b18║從本以來，寂然不動，故稱常住真心。對下妄想看，
X14n0298_p0720b19║而此真心，性本明淨，虗妙融攝，人自不知。不知即
X14n0298_p0720b20║是迷，迷即是無明。晦此本明，而用諸妄想。葢妄想
X14n0298_p0720b21║易見，昭昭靈靈，在我視聽言動之間。故人皆用此
X14n0298_p0720b22║以為自心，而不知是妄想，非真心也。真心本自寂
X14n0298_p0720b23║然，無迹可窺，故迷而不知，乃認此昭昭靈靈為我
X14n0298_p0720b24║受用。只這用字，即是日用之用。以日用之間所應
X14n0298_p0720c01║接者，人皆誤認為真，而佛直斥為妄。妄故有生滅，
X14n0298_p0720c02║生滅即為輪轉。妄則非真，輪轉則非常住。迷此真
X14n0298_p0720c03║常，得非大哀乎。是故佛稱善哉，而告之以立其本
X14n0298_p0720c04║也。
X14n0298_p0720c05║汝今欲研無上菩提（至）中間永無諸委曲相。
X14n0298_p0720c06║這一節經世尊將破心見之妄，以酬菩提妙奢之
X14n0298_p0720c07║請，又且誡以直心酬答也。無上菩提者，是牒阿難
X14n0298_p0720c08║問中十方如來所證得者。研是窮研。真發明性者，
X14n0298_p0720c09║詳玩文意，要從無上菩提一氣讀，下發明二字是
X14n0298_p0720c10║菩提真體中所發顯的性。何者是菩提中所發的
X14n0298_p0720c11║性？正指妙奢摩他等是也。此三義者，理本所具，即
X14n0298_p0720c12║是菩提體上所發妙用故也。發明即是發顯，有人
X14n0298_p0720c13║誤作言語發明看者，非也。須知上句研字就是發
X14n0298_p0720c14║明的意思，豈有一句中用兩發明語沒有此等文
X14n0298_p0720c15║法？應當下，誡以直心詶問也。十方下，示用直心的
X14n0298_p0720c16║所以然。用直心者，謂由十方如來出生死者同一
X14n0298_p0720c17║道故，一道即無上菩提，心若不直則欺諸佛矣。心
X14n0298_p0720c18║言下，謂不唯心直，言亦須直。葢心為道本，心不直
X14n0298_p0720c19║則所行之道曲；言為心之表示，心不直則言邪。故
X14n0298_p0720c20║須心言皆直，從凡而聖，自卑而高，始信位，終等覺，
X14n0298_p0720c21║中間歷住、行、向、地諸位，永無諸委曲相，皆由直心，
X14n0298_p0720c22║故無曲也。
X14n0298_p0720c23║阿難！我今問汝，當汝發心（至）將何所見，誰為愛樂。
X14n0298_p0720c24║這一節，經世尊審詳見由何起，愛樂者誰，以為七
X14n0298_p0721a01║徵八辯之張本也。確定妄源，然後次第徵辯。今此
X14n0298_p0721a02║心見二字，即是前文發心見相之心見，以為理門
X14n0298_p0721a03║徵辯破顯的把柄，學者不可迷其始也。
X14n0298_p0721a04║阿難白佛言：世尊！如是愛樂（至）故我發心願捨生死。
X14n0298_p0721a05║這一節，經阿難詶上所問也。上問中見與愛樂分
X14n0298_p0721a06║開說，今答語先合次開。先指心目合一愛樂，次以
X14n0298_p0721a07║心目分開說，謂由目觀見心生愛樂。故我下，結上
X14n0298_p0721a08║發心所以。
X14n0298_p0721a09║佛告阿難：如汝所說（至）則不能得降伏塵勞。
X14n0298_p0721a10║這一節，經世尊承前答語，令知心目是賊，須先察
X14n0298_p0721a11║其巢，然後可以降伏也。如汝下，牒答語。若不下，令
X14n0298_p0721a12║知其巢。佛意謂一切塵勞，皆由心目所起。以心目
X14n0298_p0721a13║為賊者，下文當明。今欲降伏塵勞，必先察知心目
X14n0298_p0721a14║潛匿的所在。心之所在，即下七處是其所依。見之
X14n0298_p0721a15║所在，即下八辯處是也。如以七處推窮，使其無處
X14n0298_p0721a16║依倚，先搗其巢，賊形既露，則計窮而易降伏，塵勞
X14n0298_p0721a17║自息矣。塵是塵緣，屬見惑。勞是勞慮，屬思惑。
X14n0298_p0721a18║譬如國王為賊所侵（至）唯心與目今何所在。
X14n0298_p0721a19║這一節，經世尊約喻以明心目必應除者，要先知
X14n0298_p0721a20║其所在也。國王，喻前常住真心。王法性土，故喻國
X14n0298_p0721a21║王。賊，喻心目。六為賊媒，自劫家寶，故喻如賊。發兵
X14n0298_p0721a22║討除，喻奢摩他等觀智。討除，即上降伏也。所在，可
X14n0298_p0721a23║知。使汝下，法合流轉，對常住說。謂真心本來常住，
X14n0298_p0721a24║真為妄轉，賊所侵故，即同流轉。流轉，即前文輪轉，
X14n0298_p0721b01║故云心目為咎。心，指第六攀緣心，義該前五識。目
X14n0298_p0721b02║是眼根，義該餘五。吾今下三句，正徵所在。
X14n0298_p0721b03║阿難白佛言：世尊！一切世間（至）如是識心實居身內。
X14n0298_p0721b04║這一節，經阿難答上心目之問，指明所依之處也。
X14n0298_p0721b05║一切世間者，指十生之依報世間也。十種異生是
X14n0298_p0721b06║正報故，以感報不同，故稱異生，依正皆異故。十種
X14n0298_p0721b07║異生者，謂卵、胎、濕、化、無足、二足、四足、多足、有想、無
X14n0298_p0721b08║想、非有想為十也。他經及下本經皆稱十二類，今
X14n0298_p0721b09║除空、散、消、沉，非有心目，故但云十也。阿難答，謂十
X14n0298_p0721b10║生之感報雖異，而心必在面，下目異生，上極諸佛
X14n0298_p0721b11║心眼的所在皆同，異生說心而不及眼，如來說眼
X14n0298_p0721b12║而不及心，文互顯也。如來眼色相好光明如青蓮
X14n0298_p0721b13║華，故稱青蓮華眼。我今下，例上佛與異生，以明阿
X14n0298_p0721b14║難自眼亦在面，心亦在內也。浮根四塵者，凡六根
X14n0298_p0721b15║皆由能所八法所成根，根有浮塵、勝義二法，有形
X14n0298_p0721b16║相可見，名浮塵根；清淨四大唯天眼可見者，名勝
X14n0298_p0721b17║義根，皆由能造四微、所造四大八法所成。今言浮
X14n0298_p0721b18║根者，指眼浮塵根說；四塵者，指能造四微說，故云
X14n0298_p0721b19║塵也。略其所造四大，故但云四。能造四微者，謂色、
X14n0298_p0721b20║香、味、觸；所造四大者，謂地、水、火、風。以不顯故謂微，
X14n0298_p0721b21║以形量徧故謂大。
X14n0298_p0721b22║佛告阿難汝今現坐（至）今祇陀林實在堂外。
X14n0298_p0721b23║這一節經，佛承執內之心以審實內外，然後破
X14n0298_p0721b24║之，意令阿難易悟也。前文雙徵心目，今且先徵心
X14n0298_p0721c01║處，心處既破然後破見，經文次第學者應知。汝今
X14n0298_p0721c02║下一句，汝指阿難，隱然喻在內之心，講堂隱然喻
X14n0298_p0721c03║阿難之身。觀祇陀林今何在者，要明自內及外，應
X14n0298_p0721c04║先見內後見外也，下文當明。祇陀林者，以林樹是
X14n0298_p0721c05║祇陀所施，故稱祇陀林。祇陀即祇洹，先後譯不同
X14n0298_p0721c06║故。世尊下，阿難答也。重閣者，謂重簷飛薨，如云阿
X14n0298_p0721c07║閣三重階，說崇高也。閣下即是講堂，世塵不到，所
X14n0298_p0721c08║集者皆精修之士，故曰清淨。上文佛但問祇陀林，
X14n0298_p0721c09║今阿難答語承出給孤園，給孤是須達長者美稱，
X14n0298_p0721c10║以樂給施孤獨故稱給孤園，是長者布金所買故
X14n0298_p0721c11║稱給孤園，各標施者之名，今問答中互顯二施者
X14n0298_p0721c12║之林園也。今祇陀林實在堂外二句，是正答所問。
X14n0298_p0721c13║阿難！汝今堂中先何所見（至）如是外望方矚林園。
X14n0298_p0721c14║這一節，經世尊承前自內及外次第審實，以定先
X14n0298_p0721c15║後之分，破之使易悟也。何故世尊不直明心不在
X14n0298_p0721c16║內，乃將內外先後為問者，何耶？此正要阿難從這
X14n0298_p0721c17║內外見處先後會明。他的心若在內，亦應自內及
X14n0298_p0721c18║外，若不見內而但見外者，明知此心不在內矣。佛
X14n0298_p0721c19║意欲令自悟，故引內外先後次第為問也。今佛問
X14n0298_p0721c20║云：汝身在堂中，先見何等內外先後？於此當明。世
X14n0298_p0721c21║尊下，阿難答也。在堂先見佛者，良由佛處眾中，身
X14n0298_p0721c22║相光明映蔽一切，如星中之月，故阿難舉目先見
X14n0298_p0721c23║佛，次見眾也。然佛與眾見雖先後，總在堂內而先
X14n0298_p0721c24║見之。如是下，次見外也。於此明之，則知在內之心
X14n0298_p0722a01║不成矣。
X14n0298_p0722a02║阿難！汝矚林園因何有見（至）故我在堂得遠瞻見。
X14n0298_p0722a03║這一節，經世尊徵前由目得見之意，重審其見外
X14n0298_p0722a04║之因也。佛於前文，逐節審實，皆令阿難自陳，使其
X14n0298_p0722a05║誵訛易見。下文世尊從而破之，會事歸心，便於悟
X14n0298_p0722a06║故，此是世尊善巧曲成之意也。矚，即是視。世尊明
X14n0298_p0722a07║知阿難執見由眼，故問因何有見，使其答出後當
X14n0298_p0722a08║破之。意在見不由眼，從心顯見，故下文詰云：汝在
X14n0298_p0722a09║室中，門能見否？今阿難果答以戶牗開豁，得遠瞻
X14n0298_p0722a10║見。戶牗隱然，喻眼開豁而得見也。今猶在現事上
X14n0298_p0722a11║辯，且不明示。
X14n0298_p0722a12║爾時世尊在大眾中（至）阿難頂禮，伏受慈旨。
X14n0298_p0722a13║這一節經，世尊承前逐節依事審定內外，今將
X14n0298_p0722a14║破內之心，且先標定體以立其本也。標本在前，向
X14n0298_p0722a15║下一示一悟一破一顯，俱是首楞定體，學者毋迷
X14n0298_p0722a16║其宗也。舒是舒展，佛身金色故稱金色臂。摩頂是
X14n0298_p0722a17║安慰意，佛意今將破執恐生驚怖，故預安慰而後
X14n0298_p0722a18║告之。阿難是當機，故首告阿難以及眾也。有三摩
X14n0298_p0722a19║下，示大定名。首楞嚴是究竟堅固義，詳如題中解。
X14n0298_p0722a20║王者，此三摩提為萬德之本，故稱為王。具足萬行
X14n0298_p0722a21║者，大定是常住真心湛然之體，此心統具萬德而
X14n0298_p0722a22║萬行由之，故云具足萬行。十方下，明佛佛道同，以
X14n0298_p0722a23║顯大定之玄功也。謂十方諸佛莫不從大佛頂三
X14n0298_p0722a24║昧一門超出妙莊嚴路。妙嚴路者，即下經所明五
X14n0298_p0722b01║十五位菩提路是也。言妙莊嚴者，謂大道無作由
X14n0298_p0722b02║定慧莊嚴，定慧即是奢摩他、三摩、禪那，如法華云
X14n0298_p0722b03║定慧力莊嚴是也。今下經云大涅槃海為到家之
X14n0298_p0722b04║地，五十五位為入涅槃之路。言妙者，謂不嚴而嚴，
X14n0298_p0722b05║嚴而不嚴，如般若云即非莊嚴，是名莊嚴，方稱為
X14n0298_p0722b06║妙。又今文所稱三摩提，又名三昧，是大定之通稱，
X14n0298_p0722b07║不必引前三義中三摩說，此是果定，彼屬因故。然
X14n0298_p0722b08║即指彼說亦無礙，一即三，三即一故，如所謂一乘
X14n0298_p0722b09║實相，即因即果故。又此下所顯奢摩他、三摩、禪那
X14n0298_p0722b10║三義雖圓，而其文有兼正，如初則正演奢摩而三
X14n0298_p0722b11║摩、禪那兼之，次則正演三摩而奢摩、禪那兼之，又
X14n0298_p0722b12║次則正演禪那而奢摩、三摩兼之，兼正交徹，主伴
X14n0298_p0722b13║互融，一而不合，三而不離，文義俱妙，不失圓融行
X14n0298_p0722b14║布之旨，此今經之妙義也。有人泥於圓融而難於
X14n0298_p0722b15║行布，則紊亂其辭，三詮靡舉，如是則一三三一之
X14n0298_p0722b16║道不可得而聞矣。學者臨文，幸深思之。此下正起
X14n0298_p0722b17║奢摩他文，止第二卷後，彼暗與通及諸群塞亦復
X14n0298_p0722b18║如是處。
X14n0298_p0722b19║佛告阿難：如汝所言（至）能見林泉，無有是處。
X14n0298_p0722b20║這一節，經世尊躡前所審定之語為問，令其自陳
X14n0298_p0722b21║訛處也。前文阿難答云：戶牗開豁，得遠瞻見。佛躡
X14n0298_p0722b22║此二句，作破內的把柄。亦有下，佛捉他的破綻，良
X14n0298_p0722b23║由阿難在事上陳說最自明白，謂先見內後見外
X14n0298_p0722b24║也。然則其心在內，何故不先見內而但見外耶？故
X14n0298_p0722c01║佛即於事上問云：亦有眾生在堂，不見內但見外
X14n0298_p0722c02║者麼？這是世尊引出他的訛處來。阿難果謂在內，
X14n0298_p0722c03║必先見內而後見外，故云不見內者，無有是處。世
X14n0298_p0722c04║尊今乃依事顯心，下文以心合事，破綻自見矣。阿
X14n0298_p0722c05║難豈不服膺而易悟哉？從此是七徵初起，先破在
X14n0298_p0722c06║內也。
X14n0298_p0722c07║阿難！汝亦如是，汝之心靈（至）住在身內，無有是處。
X14n0298_p0722c08║這一節，經世尊第一徵破執心於內之所在也。汝
X14n0298_p0722c09║亦如是一句，正是以心合事之意。例上在堂不見
X14n0298_p0722c10║如來而見堂外，如心在內不見內而但見外意同。
X14n0298_p0722c11║汝字意指心說，故下句承明汝之心靈，一切明了。
X14n0298_p0722c12║靈者，謂此心昭昭靈靈，故謂心靈。明了者，以心靈
X14n0298_p0722c13║故，觸處明白曉了，故云一切明了。若汝下，正徵在
X14n0298_p0722c14║內。謂此心既在於內，爾時亦應先知其內，頗猶可
X14n0298_p0722c15║也。佛謂世間可有人先見身中，後觀外物者麼？這
X14n0298_p0722c16║一句，合前亦有眾生在堂不見如來見堂外者，以
X14n0298_p0722c17║身合堂，以心合眾生，法喻俱不可，則知此心必不
X14n0298_p0722c18║在內。縱不下，是縱辭。心肝脾胃的心字，指肉團心
X14n0298_p0722c19║說。謂心肝脾胃密藏於內，縱汝不能見，那爪生髮
X14n0298_p0722c20║長，筋轉脈搖，却在皮裏膜外，汝心在內誠合明了，
X14n0298_p0722c21║如何亦不知耶？此責他心在內而不知內也。必不
X14n0298_p0722c22║內知者，心肝脾胃之內汝必不知，那爪髮筋脉雖
X14n0298_p0722c23║稱在外，亦云何知？這兩句，是佛的斷辭。謂他斷然
X14n0298_p0722c24║不能知者，則知此心不在內矣。是故下，結不在內。
X14n0298_p0723a01║謂汝之覺了能知的心在內，不見內故，汝執不成。
X14n0298_p0723a02║無有是處者，謂無是理也。下皆倣此。
X14n0298_p0723a03║阿難稽首而白佛言（至）從其室門後及庭際。
X14n0298_p0723a04║這一節，經阿難因聞破內之音，轉計此心居在身
X14n0298_p0723a05║外也。如是法音者，指上破內的法音。由被破故，悟
X14n0298_p0723a06║心不在內，復計在外。所以下，舉喻徵明在外的所
X14n0298_p0723a07║以。謂何以知心在外耶？舉喻云：譬如燈光然在室
X14n0298_p0723a08║內，此燈必能先照室內，從那室門照出於外，方及
X14n0298_p0723a09║庭際。此喻自明執內之非，正是他的悟解之語，悟
X14n0298_p0723a10║前非也。下文纔出計心在外的所以。
X14n0298_p0723a11║一切眾生不見身中（至）同佛了義得無妄耶。
X14n0298_p0723a12║這一節經阿難承前喻說以明在外之心也。指一
X14n0298_p0723a13║切眾生說者，意謂眾生皆能見外而不見內，則計
X14n0298_p0723a14║此心在外與人同也。亦如下，重躡燈喻。然在室外
X14n0298_p0723a15║但能照外不能照室，喻心在外亦但見外不能見
X14n0298_p0723a16║內也。是義下，是義者，指在外之義。謂此在外之義
X14n0298_p0723a17║更無疑惑，以無惑故昂然自謂同佛了義，得無妄
X14n0298_p0723a18║耶？觀阿難上文矯云心居身外，今又云是義必明
X14n0298_p0723a19║等，辭辯矯強者，良以尊者既示同迷，故其辭辯固
X14n0298_p0723a20║執如此。
X14n0298_p0723a21║佛告阿難：是諸比丘（至）云何一人能令眾飽。
X14n0298_p0723a22║這一節，經世尊第二、徵破執心於外之所在也。世
X14n0298_p0723a23║尊破法，不直就他所執處破，別引現事問他，令他
X14n0298_p0723a24║自陳漏逗，隨事分別，得易解故。比丘義，見前解。適
X14n0298_p0723b01║來下，引現事也。適是適纔，循是隨緣之意。搏是段，
X14n0298_p0723b02║有形段可摶故。宿齋，言預先受齋也。佛謂此諸比
X14n0298_p0723b03║丘：適纔從我向室羅筏城隨緣乞食，既歸祗林，我
X14n0298_p0723b04║預受齋。汝觀比丘一人得食，眾皆飽麼？世尊引此
X14n0298_p0723b05║事問者，正明在外的心，如他人相似，與我無于，如
X14n0298_p0723b06║一人食，諸人不飽，例明身心相隔之意。阿難答下，
X14n0298_p0723b07║不音勿。阿難意謂世間沒有一人食，諸人得飽的
X14n0298_p0723b08║事，故云不也。這一句是總答。何以下，徵釋所以。謂
X14n0298_p0723b09║諸比丘證果雖同，軀命各別，云何一人食，諸人得
X14n0298_p0723b10║飽？一人例阿難身，眾人例阿難在外的心，一與眾
X14n0298_p0723b11║隔別。無于，則阿難的身與心亦復如是。破文在下：
X14n0298_p0723b12║佛告阿難：若汝覺了（至）若相知者，云何在外？
X14n0298_p0723b13║這一節，經世尊以在外之心隱然例上一食眾不
X14n0298_p0723b14║飽，責其昧却相知之誤也。佛謂你的覺了能知能
X14n0298_p0723b15║見之心實在外者，則你的身心相外了。外是隔意，
X14n0298_p0723b16║身心自不相干，則在外的心之所知身不能覺，覺
X14n0298_p0723b17║在身際心不能知矣。這節雖不顯合一食眾飽之
X14n0298_p0723b18║事，義意暗契也。我今下，佛又示手，以明身心相知
X14n0298_p0723b19║之驗。兜羅譯云細香，佛手細軟如綿，故稱兜羅綿
X14n0298_p0723b20║手。汝眼下二句，是責問之辭。責意謂汝若相知，誤
X14n0298_p0723b21║計在外矣。阿難答如是者，領解相知也。若相下二
X14n0298_p0723b22║句，世尊責其心非在外。
X14n0298_p0723b23║是故應知，汝言覺了能知之心住在身外，無有是處。
X14n0298_p0723b24║這一節，經世尊結上執心在外不成也。
X14n0298_p0723c01║阿難白佛言世尊（至）佛言：處今何在？
X14n0298_p0723c02║這一節，經阿難因聞破外之非，又轉計也。如佛下，
X14n0298_p0723c03║雙述內外之誤，文顯可解。我今下，正復轉計一處，
X14n0298_p0723c04║見下文。佛言下，徵其一處。
X14n0298_p0723c05║阿難言此了知心（至）彼根隨見隨即分別。
X14n0298_p0723c06║這一節，經阿難因徵陳處，設譬妄合，非實處也。此
X14n0298_p0723c07║了知下三句，阿難將陳其處，先述心的暗內明外
X14n0298_p0723c08║之能。如我下，正陳其處。潛根內者，根指眼根。這一
X14n0298_p0723c09║計，阿難自欲雙避內外兩過，故計潛根。夫此心無
X14n0298_p0723c10║體，何有潛根的道理？猶如下，設譬以顯潛根見外
X14n0298_p0723c11║的所以。瑠璃見前解，以瑠璃所成的碗，合於兩眼
X14n0298_p0723c12║之上，瑠璃性本明淨，內外暎徹，雖合眼上，不為所
X14n0298_p0723c13║障。留礙是障義，瑠璃喻眼，眼喻於心，眼亦明淨如
X14n0298_p0723c14║瑠璃故。以喻心潛眼內，眼雖合於心上，不為眼所
X14n0298_p0723c15║障也。彼根下，猶有喻說，謂彼眼根隨瑠璃所映見
X14n0298_p0723c16║者，眼即隨他分別，以喻眼所暎色，心則隨見隨分
X14n0298_p0723c17║別也。然彼瑠璃合眼，眼見瑠璃，兩眼合心，心不見
X14n0298_p0723c18║眼，隱然徵出法喻不齊之過，破在下文。
X14n0298_p0723c19║然我覺了能知之心（至）無障礙者潛根內故。
X14n0298_p0723c20║這一節經阿難重出潛根之意，欲迯內外之愆也。
X14n0298_p0723c21║前文阿難初計潛根，已述內外之過矣。今重辯內
X14n0298_p0723c22║外者，葢前直述內外之過，今辯潛根以釋內外見
X14n0298_p0723c23║不見的所以，以明潛根之計得成故也。文顯可解。
X14n0298_p0723c24║佛告阿難：如汝所言（至）瑠璃籠眼實見瑠璃。
X14n0298_p0724a01║這一節，經世尊第三徵破潛根所在。且先審喻義，
X14n0298_p0724a02║引出不齊之失也。良以瑠璃明淨，雖籠眼外，能見
X14n0298_p0724a03║山河。瑠璃乃眼外之物，亦應見之。問答可解。
X14n0298_p0724a04║佛告阿難：汝心若同（至）潛在根內如瑠璃合。
X14n0298_p0724a05║這一節經世尊承上喻義，直明法喻不齊，潛根之
X14n0298_p0724a06║計不成也。汝心下。合上喻義。謂汝心同喻兩眼，如
X14n0298_p0724a07║瑠璃合喻見瑠璃，心不見眼，是故責云何不見眼。
X14n0298_p0724a08║若見下。雙破。謂見則眼同前境，不得說隨，見隨分
X14n0298_p0724a09║別矣。葢眼為心所依處，切近於心，方許云隨。若眼
X14n0298_p0724a10║同外境，則為客義，非主非伴，故云不得成隨。若不
X14n0298_p0724a11║見眼，則潛根之計不成，故責云云也。兩隨字一樣
X14n0298_p0724a12║看。
X14n0298_p0724a13║是故應知汝言覺了（至）如瑠璃合，無有是處。
X14n0298_p0724a14║這一節，經世尊結上潛根之計不成也。
X14n0298_p0724a15║阿難白佛言：世尊（至）名為見內。是義云何？
X14n0298_p0724a16║這一節經阿難因聞潛根之破，又轉計也。此計執
X14n0298_p0724a17║心還依身住，變前內外別作明暗，兩皆能緣為
X14n0298_p0724a18║心所依處，謂眾生之身腑臟居於內，竅穴列於外，
X14n0298_p0724a19║眼等七處是也。穴即是竅，以腑臟在內黯然莫辯，
X14n0298_p0724a20║故云為暗，此欲避見內之過也。竅穴居外則明而
X14n0298_p0724a21║可別，故云為明，此欲避離身在外之過也。然今內
X14n0298_p0724a22║外可見，心不離身，此欲避潛根之過也。今我下，正
X14n0298_p0724a23║會內外明暗為今第四所依之計。開眼見明為外，
X14n0298_p0724a24║見從外流易解，且置勿論，獨閉眼見暗為內，無反
X14n0298_p0724b01║觀理，所以下文單破內對，內對既破外亦從破也。
X14n0298_p0724b02║是義云何一句，詳玩亦有意思，學者應知。葢阿難
X14n0298_p0724b03║前文執心在外之時，云是義必明將無所惑，同佛
X14n0298_p0724b04║了義得無妄耶？看他言語何等剛強，這是阿難初
X14n0298_p0724b05║逢辯義其心尚麤，今所計語不敢自是，但問云何？
X14n0298_p0724b06║看他言語何等調柔，這是阿難心漸細處，向後一
X14n0298_p0724b07║往入微愈趣愈妙也。
X14n0298_p0724b08║佛告阿難：汝當閉眼（至）若不對者，云何成見？
X14n0298_p0724b09║這一節，經世尊第四、徵破內外明暗心所依也。文
X14n0298_p0724b10║中阿難雙計內外，世尊破法單約內暗破者，意顯
X14n0298_p0724b11║阿難雖計內外明暗，而其所執之心還成在內，是
X14n0298_p0724b12║故世尊單約內暗破也。汝當下，牒上所計內暗。此
X14n0298_p0724b13║暗下，標二意破之。若與下，先破對眼，文可解。若不
X14n0298_p0724b14║下，次破不對眼。凡明暗境界要與眼對方名為見，
X14n0298_p0724b15║既不對眼云何成見？
X14n0298_p0724b16║若離外見內對所成（至）即汝一身應成兩佛。
X14n0298_p0724b17║這一節，經世尊正破閉眼內對之暗，而委明內對
X14n0298_p0724b18║不成也。前文阿難計謂閉眼見暗名為身中，這一
X14n0298_p0724b19║計自含眼前內對兩意。眼前一意，上文已破，今正
X14n0298_p0724b20║破內對。初文云離外見者，謂離眼前之暗也。內對
X14n0298_p0724b21║所成者，內對謂閉眼返觀向內所對之暗也。合眼
X14n0298_p0724b22║下四句，佛以開眼例破內對。謂你合眼內對所見
X14n0298_p0724b23║之暗名身中者，若合眼能內對，開眼亦可內對。又
X14n0298_p0724b24║合眼內對若見身中，開眼內對何不見面？若不下
X14n0298_p0724c01║二句，正破內對不成。謂開眼內對若不見面，則你
X14n0298_p0724c02║合眼內對而見身中亦不成矣。見面若成下，世尊
X14n0298_p0724c03║恐其轉計，故委悉詳明必無內對之理。你若計開
X14n0298_p0724c04║眼內對能見面者，則此了知之心及與眼根乃在
X14n0298_p0724c05║虗空。例如心與眼在那邊，纔能見得這邊的面。既
X14n0298_p0724c06║在虗空，何成在內？則你內對見暗名身中者不成
X14n0298_p0724c07║矣。又若眼根在於虗空，自非汝體，就似他人所有
X14n0298_p0724c08║二般，故云即應如來今見汝面。若你的眼根在他
X14n0298_p0724c09║人身上，則他人之身是汝之身矣。又汝眼在外，則
X14n0298_p0724c10║眼所知者，你身合非覺。然今必汝執言身與眼兩
X14n0298_p0724c11║相知覺，若身眼俱覺，應有二知。眼即汝身，則你一
X14n0298_p0724c12║身有二知，應成兩佛矣。如此委曲詳辯，畢竟沒有
X14n0298_p0724c13║返觀內對的道理。
X14n0298_p0724c14║是故應知，汝言見暗名見內者，無有是處。
X14n0298_p0724c15║這一節經世尊結上閉眼見暗名身中者不成矣。
X14n0298_p0724c16║阿難言我常聞佛開示四眾（至）亦非內外中間三處。
X14n0298_p0724c17║這一節，經阿難因聞內對之破，又轉計也。前來所
X14n0298_p0724c18║徵四處，皆是阿難依自見解而立，今乃引佛昔言，
X14n0298_p0724c19║為他轉計之本，故云我常聞佛云云也。心生法生，
X14n0298_p0724c20║法生心生者，蓋心與法相因而生也。心是第六攀
X14n0298_p0724c21║緣心，法是六塵。由第六識心攀緣外境，境隨心起，
X14n0298_p0724c22║此為心生，故法生也。又外六塵擊發內六識，此為
X14n0298_p0724c23║法生，故心生也。故云由心由法。言種種者，謂心與
X14n0298_p0724c24║法各有無量名相故也。我今下，正出其計。上思惟
X14n0298_p0725a01║字，是第六現行意識，良以第六識思量勝故。今思
X14n0298_p0725a02║惟即是思量，大約六、七二識雖依主持業不同，俱
X14n0298_p0725a03║託思量起故。今阿難認思惟體為自心性，則以第
X14n0298_p0725a04║六攀緣心為心也。隨所合處下，出心所依處，謂心
X14n0298_p0725a05║無定所，遇合即顯。合者，心與法合也。不定一處，故
X14n0298_p0725a06║云隨合。以隨合故，不拘內、外、中間三處。又下文佛
X14n0298_p0725a07║的破意，且不破他的心，但破其合處。前後七處徵
X14n0298_p0725a08║破，但破心依的所在。前文云是兵要當知賊所在，
X14n0298_p0725a09║讀者勿忘其源也。
X14n0298_p0725a10║佛告阿難：汝今說言（至）若從外來，先合見面。
X14n0298_p0725a11║這一節，經世尊第五、徵破隨合之處也。佛告下，牒
X14n0298_p0725a12║領其計。是心下，正破。合者，以二物函葢，乃名為合。
X14n0298_p0725a13║然要有體可合，若無體則無相，如何可合？故云無
X14n0298_p0725a14║體則無合也。這兩句是正破。若無下，防轉計也。佛
X14n0298_p0725a15║防阿難轉計，謂心雖無體，亦能合也。故此承上無
X14n0298_p0725a16║體防云：若無有體而能合者，則十九界與七塵合。
X14n0298_p0725a17║界是能合，塵是所合，能所皆空，名無物可合。世間
X14n0298_p0725a18║秪有十八界與六塵，十九與七徒空名耳。以空合
X14n0298_p0725a19║空，空不可合，故云是義不然。若有下，又承無體轉
X14n0298_p0725a20║破有體。挃陟栗切，音只。觸也。挃就是合，文可解。
X14n0298_p0725a21║阿難言：見是其眼，心知非眼（至）若見物者，云何名死？
X14n0298_p0725a22║這一節，經阿難聞上見面之語，因疑心知眼見而
X14n0298_p0725a23║責心見者，非當理也。阿難云：見是眼之功，知乃心
X14n0298_p0725a24║之德，心本非眼，云何世尊以見責心耶？佛言下，世
X14n0298_p0725b01║尊會見歸心，謂眼是血肉所成，面上兩竅如門戶
X14n0298_p0725b02║相似，心為一心之主，見由主人，主人若去，門戶安
X14n0298_p0725b03║能見哉？故云汝在室中，門能見否？汝是主人，門是
X14n0298_p0725b04║室門，汝喻心，室喻身，門喻眼，則諸下五句可解。
X14n0298_p0725b05║阿難！又汝覺了能知之心（至）為復徧體，為不徧體。
X14n0298_p0725b06║這一節，經世尊重破有體，詳明隨合之非真也。上
X14n0298_p0725b07║文但破有體的合義，今文正破有體，佛約四意破
X14n0298_p0725b08║之。此總標，下別破。今文四體字，上二指心體說，今
X14n0298_p0725b09║在下二體指身體說。上心體以一多論，下身體以
X14n0298_p0725b10║徧不徧論，在文可知。
X14n0298_p0725b11║若一體者，則汝以手（至）足應無知。今汝不然。
X14n0298_p0725b12║這一節經，世尊承標，別破心之有體，四處俱非也。
X14n0298_p0725b13║若一下，佛謂此心若一體者，則周徧汝身，如傷一
X14n0298_p0725b14║支，四支皆痛，方名一體。若四支咸覺，則挃應無定，
X14n0298_p0725b15║謂無受挃的所在。若挃有定所，有知不知處，則汝
X14n0298_p0725b16║之心一體不成矣。若多下，次破多體。佛謂一人秖
X14n0298_p0725b17║一覺性，此心若有多體，則成多人。多人則各各有
X14n0298_p0725b18║身，何體為汝？今汝必無多體，則此心多體亦不成
X14n0298_p0725b19║矣。若徧下，三、破心徧身體。同前所挃者，同一體破
X14n0298_p0725b20║也。謂心徧汝體，則無處不徧。觸頭觸足，應互覺知。
X14n0298_p0725b21║若頭足有知不知處，則非徧矣。若不下，四、破心不
X14n0298_p0725b22║徧身體。謂此心若不徧汝體，頭足有知不知處，方
X14n0298_p0725b23║稱不徧。今汝觸頭觸足，知覺一般，云何不徧？云不
X14n0298_p0725b24║然者，謂頭足皆有知故。如上非一非多，非徧非不
X14n0298_p0725c01║徧者，信知此心元無有體。
X14n0298_p0725c02║是故應知，隨所合處，心則隨有，無有是處。
X14n0298_p0725c03║這一節，經世尊結上隨合之處不成也。
X14n0298_p0725c04║阿難白佛言：世尊（至）復內無見當在中間。
X14n0298_p0725c05║這一節，經阿難因聞隨合之破，又引佛言而轉計
X14n0298_p0725c06║也。阿難下，引佛言證。文殊，譯語見前。法王子者，法
X14n0298_p0725c07║王是佛，佛為諸法之王，於法得自在，故菩薩為法
X14n0298_p0725c08║王之子，大菩薩之通稱也。等者，該乎眾也。談實相
X14n0298_p0725c09║者，實相指諸法寂滅之相，名實相也。凡有相者，非
X14n0298_p0725c10║真以無相為相，乃名實相。方等、般若二時常談實
X14n0298_p0725c11║相，阿難得與聞故。如我下，正轉計也。內無所見等，
X14n0298_p0725c12║是重述前訛而出計中的所以，謂心在中間，故能
X14n0298_p0725c13║外相知而內無見也。
X14n0298_p0725c14║佛言：汝言中間，中必不迷（至）表體既混，心應雜亂。
X14n0298_p0725c15║這一節，經世尊第六，徵破計中的所在也。佛言下，
X14n0298_p0725c16║徵其中位，乃立二處為破。佛謂汝所言中，必有定
X14n0298_p0725c17║處，不迷言有定處也。在處在身者，佛所立也。在身
X14n0298_p0725c18║又約中邊破，邊則非中，中則同內，則在身推中，中
X14n0298_p0725c19║無位矣。處者，指身外處所在處。又約表無表破，表
X14n0298_p0725c20║者，插竿以表為中也。若無表，則同無中；若有表，表
X14n0298_p0725c21║不可定。何以下，徵釋不可定的所以。如人插竿表
X14n0298_p0725c22║中，東看表在西，南觀表在北，四方失准，中無定位。
X14n0298_p0725c23║然而表中者，顯汝心之所依也。今表體既混，心應
X14n0298_p0725c24║雜亂；中位既無，心隨淪沒矣。
X14n0298_p0726a01║阿難言：我所說中非此二種（至）識生其中則為心在。
X14n0298_p0726a02║這一節經阿難辯所計中非身非處，乃引佛言以
X14n0298_p0726a03║定中位也。昔世尊在二乘教中曾說根塵為緣生
X14n0298_p0726a04║識之語，阿難據此謬計為中，殊不知是心無體根
X14n0298_p0726a05║塵亦妄，能生所生俱不可得，中何為實？故佛下以
X14n0298_p0726a06║兼不兼破之。眼有分別色塵無知二句，分別是有
X14n0298_p0726a07║知，此是阿難妄計眼有知色無知，以知不知為生
X14n0298_p0726a08║識之緣以定中位，確乎眼亦無知。前文佛曾破云：
X14n0298_p0726a09║汝在室中門能見否？當從佛意為然。
X14n0298_p0726a10║佛言：汝心若在根塵之中（至）即無體性，中何為相。
X14n0298_p0726a11║這一節經，佛約兼不兼以破中位無實也。佛言下，
X14n0298_p0726a12║總標二意。若兼下，先破兼二無中也。物體雜亂下，
X14n0298_p0726a13║物指根塵，體指心體。上句云此之心體、物體之體，
X14n0298_p0726a14║確頂上句心體說。佛意謂物是無知，心體是有知，
X14n0298_p0726a15║然則知與不知雜亂成敵，兩立云何為中？必要三
X14n0298_p0726a16║法方許有中，今兩立缺一則無中矣。兼二不成下，
X14n0298_p0726a17║次破不兼二亦無中也。兼二不成句語倒，應云若
X14n0298_p0726a18║不兼二。今云不兼根塵二者，此心無體如虗空一
X14n0298_p0726a19║般，非知非不知，虗空那裏有知不知的意思？此心
X14n0298_p0726a20║亦然，是故知與不知兩非其相。離了根塵，心無體
X14n0298_p0726a21║性，中何為相？則不兼二亦無中也。二處推中，中不
X14n0298_p0726a22║可得，心之所在又亡矣。
X14n0298_p0726a23║是故應知當在中間，無有是處。
X14n0298_p0726a24║這一節經，世尊結上中心所在不成也。
X14n0298_p0726b01║阿難白佛言：世尊（至）則我無著名為心不。
X14n0298_p0726b02║這一節，經阿難因聞破中之語，又轉計也。佛與四
X14n0298_p0726b03║弟子共轉法輪者，此指般若會上佛令四尊者轉
X14n0298_p0726b04║教菩薩，如法華信解品中說。那時世尊亦說心不
X14n0298_p0726b05║在內外中間，俱無定所，意明心無實體也。一切無
X14n0298_p0726b06║著名之為心二句，是阿難謬解佛語，佛必不說無
X14n0298_p0726b07║著為心。若指無著為心，早是著了，故不可執無著
X14n0298_p0726b08║為心也。然稱無著者，謂心隨境現，觸處洞然，無所
X14n0298_p0726b09║繫著，名無著也。於此不善會心，則有無窮之過，下
X14n0298_p0726b10║文破處可見也。
X14n0298_p0726b11║佛告阿難：汝言覺知分別（至）相有則在。云何無著？
X14n0298_p0726b12║這一節，經世尊第七徵破無著心之所在也。佛語
X14n0298_p0726b13║阿難言：汝執能覺能分別的心性俱無在者，此牒
X14n0298_p0726b14║其所執也。無在即是無著。言一切者，如今世間，上
X14n0298_p0726b15║自虗空，下自水陸，飛者是禽，行者是人獸等諸所
X14n0298_p0726b16║物象，總指萬象森羅，乃名一切。汝稱不著者，這一
X14n0298_p0726b17║切物象為在為無？若是無，則則同於龜毛兔角，但
X14n0298_p0726b18║有空名，何勞你去不著？若有不著之心在，不可名
X14n0298_p0726b19║無。所云無者，無相可著，方名為無。若說非無，非無
X14n0298_p0726b20║即有相了。有相即在，在即是著，云何而言無著？
X14n0298_p0726b21║是故應知，一切無著名覺知心，無有是處。
X14n0298_p0726b22║這一節，經世尊結上無著為心不成矣。以上世尊
X14n0298_p0726b23║七處徵心所在已竟，須記徵心。前云：若不識知心
X14n0298_p0726b24║目所在，則不能得降伏塵勞。又云：唯心與目，今何
X14n0298_p0726c01║所在？是故七徵，但破其所在。所在既破，賊無逃避。
X14n0298_p0726c02║下破能推之心，正擒賊耳。然上徵心所在，不至於
X14n0298_p0726c03║八，亦不停六，恰止七者，何耶？長水疏云：凡情所計，
X14n0298_p0726c04║雖復萬差，因依之處，不過此七。欲推妄體，先破所
X14n0298_p0726c05║依。其猶城陷則賊亡，巢傾則卵覆。此知言也。
X14n0298_p0726c06║爾時阿難在大眾中（至）傾渴翹佇，欽聞示誨。
X14n0298_p0726c07║這一節經，阿難因聞七番徵破，妄體無依，真源未
X14n0298_p0726c08║達，故重避席，䖍請奢摩他路也。偏袒膝地者，如儒
X14n0298_p0726c09║禮記云：君再拜稽首，肉袒親割，敬之至也。又云：肉袒，
X14n0298_p0726c10║服之盡也。彼文雖無膝地之言，今亦是拜服之儀，
X14n0298_p0726c11║示卑下之誠也。皆言右者，古以右為順，以左為逆，
X14n0298_p0726c12║故稱左遷左道，皆是逆意，故用右也。合掌者，是竺
X14n0298_p0726c13║乾歸敬之禮，取束斂身心之意。爾時至白佛言，是
X14n0298_p0726c14║集家語，述阿難請法之儀。我是下，是阿難自敘。猶
X14n0298_p0726c15║恃憍憐等者，阿難却敘俗情有感而發也。最小弟
X14n0298_p0726c16║者，阿難於八王子昆季行中，年最小故。蒙佛下，敘
X14n0298_p0726c17║佛度令出家之情愛也。憍憐指佛說，憍亦憐意，謂
X14n0298_p0726c18║佛慈愛，憐其幼小，今雖出家，猶恃慈愛，所以久躭
X14n0298_p0726c19║多聞，未得無漏，故不能折伏惡呪，為彼所轉，溺於
X14n0298_p0726c20║婬舍。當由下一句，阿難復出逐妄。所以真際者，是
X14n0298_p0726c21║常住真心之實際也。詣是行義，不知是迷義。阿難
X14n0298_p0726c22║自謂我初溺婬之事，何咎所致？當由迷彼真造故
X14n0298_p0726c23║逐妄趣，背覺合塵故招難如此。今求返妄歸真之
X14n0298_p0726c24║詣，故請奢摩他路也。惟願下正求真詣，良以奢摩
X14n0298_p0727a01║等三義為常住真心之路。今但舉奢摩者，次第以
X14n0298_p0727a02║奢摩為始故。問：前解云從七徵初起即是奢摩，今
X14n0298_p0727a03║文何故纔請其路耶？答：前文七徵雖云奢摩，猶是
X14n0298_p0727a04║奢摩之前方便。良以七番徵破，但破心之所在，如
X14n0298_p0727a05║臨岐闢路相似。後破能推方入正路，發軔在此，是
X14n0298_p0727a06║故方請其路也。闡提是略，梵語具云一闡提。涅槃
X14n0298_p0727a07║經云：一闡名信，提名不具。信不具者是譯語，指斷
X14n0298_p0727a08║善根人說。隳彌戾車者，隳毀也。梵語彌戾車，譯云
X14n0298_p0727a09║惡見。溺有著空起六十二見，俱名惡見。阿難請示
X14n0298_p0727a10║奢摩，令彼著惡見者聞之，毀滅其惡得正趣故。作
X14n0298_p0727a11║是下傾者，是傾下其心。渴約喻說，如焦渴而思甘
X14n0298_p0727a12║露也。翹是仰舉，佇是久立，謂如仰而久立，若有所
X14n0298_p0727a13║待以希示誨也。
X14n0298_p0727a14║爾時，世尊從其面門（至）皆住本國合掌承聽。
X14n0298_p0727a15║這一節，經佛將勦除心賊，展發正趣，而示本明，先
X14n0298_p0727a16║寄意於象也。面門光者，口眼耳鼻眉間之光，同時
X14n0298_p0727a17║放也。表破六根，顯出六湛圓明之意。光有種種者，
X14n0298_p0727a18║謂光非一體，具百寶色故。光從清淨法身中起，非
X14n0298_p0727a19║世光可比故。如百千箇日，和合其光，少分相似也。
X14n0298_p0727a20║上云放光，下云動地。普佛世界，六種震動者，謂盡
X14n0298_p0727a21║空所有佛界，悉震動故。六震者，謂動、踊、震、起、吼、擊
X14n0298_p0727a22║也。搖撼不安曰動，璘瓏凹凸曰踊，隱隱有聲曰震，
X14n0298_p0727a23║自下升高曰起，砰磕發響曰吼，眾形相薄曰擊。普
X14n0298_p0727a24║動即是等徧，各具三相。意表六識俱轉，十八界悉
X14n0298_p0727b01║平也。如是下，十方塵土者，即指上句普佛世界，故
X14n0298_p0727b02║云如是。一時開現者，意明迷時，則六識封蔽，彼此
X14n0298_p0727b03║我人，殊方異障，滯凝不通。今悟後，六用豁達，十方
X14n0298_p0727b04║一時開現也。佛威合一者，若約象說，佛以法化威
X14n0298_p0727b05║神，令彼十方塵剎，合而為一。若約意說，由本覺智
X14n0298_p0727b06║力，以十八界，融成一性耳。其世界下，指上普佛塵
X14n0298_p0727b07║界中，所有菩薩，因人不轉妄依，洞開真聽。然皆自
X14n0298_p0727b08║性覺因，攝視聽於本際，復何遷易哉？故云各住本
X14n0298_p0727b09║國承聽也。此經凡放光現相處，即是關節。由前七
X14n0298_p0727b10║徵破心的所在，今正要勦賊，是三觀初功。故先放
X14n0298_p0727b11║光，次標二本。科列既成，後破能推。文源起伏處，不
X14n0298_p0727b12║可不知。
X14n0298_p0727b13║佛告阿難：一切眾生（至）縱經塵劫終不能得。
X14n0298_p0727b14║這一節經，世尊將酬奢摩之請，且先明眾生為業
X14n0298_p0727b15║種所墮而修之未真也。種種顛倒者，如首尾相換
X14n0298_p0727b16║名顛，顛故必倒。而諸眾生違真逐妄、棄本趣末，故
X14n0298_p0727b17║稱顛倒。然此顛倒有無量名，約而言之，凡夫具四
X14n0298_p0727b18║倒，謂以非常計常、非樂計樂、非我計我、非淨計淨。
X14n0298_p0727b19║二乘亦具四倒，謂以常計無常、樂計無樂、我計無
X14n0298_p0727b20║我、淨計不淨。合前是名凡小八倒。世出世間攝無
X14n0298_p0727b21║量倒，故云種種皆依業種而起。業種有三，謂惑、業、
X14n0298_p0727b22║苦。一切業因苦果皆從此起，如無始無明熏習成
X14n0298_p0727b23║種，種必有果，子果相生，種見不斷，故稱業種也。如
X14n0298_p0727b24║惡叉聚者，是喻西域有惡木，一枝三子，生必同科，
X14n0298_p0727c01║名惡叉聚。以喻眾生惑、業、苦三，生必同聚也。惑是
X14n0298_p0727c02║癡惑，因惑造業，由業感苦，相依而起，故云同聚。此
X14n0298_p0727c03║指凡夫不修者說。縱彼諸修行人不得其正，亦不
X14n0298_p0727c04║能得無上菩提。乃至下，指明修行不得正者之相。
X14n0298_p0727c05║乃至者，超諸人神，仙鬼不敘，故云乃至。即如二乘
X14n0298_p0727c06║之人，雖云順正，不樂勝進，但保小果，故亦斥為別
X14n0298_p0727c07║成。別成即非正也。諸外道輩，三界諸天，及彼魔王
X14n0298_p0727c08║魔民，總是邪因邪果，邪業邪報耳。梵語魔羅，譯云
X14n0298_p0727c09║能奪命。以其崇邪忌正，能作奪命因緣，故稱為魔。
X14n0298_p0727c10║言外道者，謂心遊道外，不正熏修，故稱外道。皆由
X14n0298_p0727c11║下，出彼計邪迷因。謂諸行人不識真妄，錯亂異趣
X14n0298_p0727c12║者，皆由不知二種根本。不知是迷，依此迷因而錯
X14n0298_p0727c13║亂修習也。二根本者，一真一妄，下文自明。猶如下，
X14n0298_p0727c14║設喻以明錯修無功之意。煑沙喻錯修，嘉饌喻妙
X14n0298_p0727c15║果。妙果即無上菩提。經塵劫而不得其饌者，沙非
X14n0298_p0727c16║飯本故也。以喻不知真妄二本，依此錯修，欲希無
X14n0298_p0727c17║上菩提，縱經塵劫，終不可得。
X14n0298_p0727c18║云何二種？阿難！一者（至）而不自覺枉入諸趣。
X14n0298_p0727c19║這一節經，世尊承前徵釋二本，以明遺真趣妄之
X14n0298_p0727c20║迷也。云何一句是徵，一者下是釋。釋中先明妄本，
X14n0298_p0727c21║則汝下指示其相，謂此妄本即汝今者用攀緣心
X14n0298_p0727c22║為自性者是也。者字的指生死根本，無始生死依
X14n0298_p0727c23║之而有，故稱生死根本。人皆執此為心，故兼眾生
X14n0298_p0727c24║說。攀緣心者，即第六識念念攀緣六塵，即以六塵
X14n0298_p0728a01║緣影為自性故。二者下次明真本，則汝下指示其
X14n0298_p0728a02║相，謂此真本即是無始菩提涅槃元清淨體是也。
X14n0298_p0728a03║然此真體不在別處，即汝今者識精元明能生諸
X14n0298_p0728a04║緣，而諸眾生認緣失真，即所遺者是也。識精元明
X14n0298_p0728a05║者，指第八識為識之精，精對麤說，前六識麤浮，唯
X14n0298_p0728a06║第八本識是諸識之精，元明是第八識湛然不搖
X14n0298_p0728a07║處，即元明也。長水諸師按起信論覺不覺義解，指
X14n0298_p0728a08║此元明為真。愚按第二經見精明元，彼明元者即
X14n0298_p0728a09║此元明也。合而言之總一識精元明，分而言之則
X14n0298_p0728a10║為六湛圓明，故不必作真諦，詳見第十識陰文中。
X14n0298_p0728a11║又按第十經云：此湛不真念念受熏，故云能生諸
X14n0298_p0728a12║緣。此諸緣義指前七識說，以認緣失真故云緣。所
X14n0298_p0728a13║遺者，者字的指菩提涅槃元清淨體。以前七識為
X14n0298_p0728a14║緣者，即唯識論依彼緣彼之義，外則緣塵，內則緣
X14n0298_p0728a15║心，故稱緣也。由諸眾生遺此本明，這本明指菩提
X14n0298_p0728a16║涅槃說，謂人人本有之明，人皆遺此本明，然雖說
X14n0298_p0728a17║遺，實未當失。終日負之而趍，昧者不覺，故云雖終
X14n0298_p0728a18║日行而不自覺。枉自疲苦出入諸趣，只這在字，謂
X14n0298_p0728a19║不當入而入曰枉，意謂若悟本明當下成佛，何自
X14n0298_p0728a20║屈而枉入諸趣耶？又菩提涅槃者，菩提是本覺，涅
X14n0298_p0728a21║槃是寂滅，二者乃果上智斷二轉依號也。菩提譯
X14n0298_p0728a22║語見前，涅槃具云般涅槃，那譯云滅度，謂滅二種
X14n0298_p0728a23║生死，度圓寂彼岸故。此元清淨體者，正指吾心說，
X14n0298_p0728a24║元者本也，本來無染故曰清淨，縱使汩沒塵勞輪
X14n0298_p0728b01║轉諸趣，此心本然曾無濁穢，故稱元清淨體也。前
X14n0298_p0728b02║文七徵，但破心之所在，下文破能推者，正破此第
X14n0298_p0728b03║一根本攀緣心也。緣心是第六識，麤而易明，其文
X14n0298_p0728b04║故短。第二根本乃決擇識精，識精隣真，隱而難顯，
X14n0298_p0728b05║其文故長。向後因心顯見，因見顯心，疑滯漸消，菩
X14n0298_p0728b06║提漸顯，直至第四卷中請行之前方得圓滿。是知
X14n0298_p0728b07║二本為理門總科，亦不離前文心見二義，葢第一
X14n0298_p0728b08║根本破心，第二根本破見，學者窮經當曉大途。
X14n0298_p0728b09║阿難！汝今欲知奢摩他路（至）我與大眾同將眼見。
X14n0298_p0728b10║這一節經，世尊正酬奢摩之請，重徵心目，為止散
X14n0298_p0728b11║入寂之本也。初汝今下，牒前問語。今復下，重徵心
X14n0298_p0728b12║目。屈五輪指者，屈握拳相也。五輪者，謂如來五指
X14n0298_p0728b13║端文理如輪故語。阿難下，示拳驗見也。佛言：汝何
X14n0298_p0728b14║下，正徵見意。阿難答以拳曜心目，以所見顯能見
X14n0298_p0728b15║也。拳稱光明者，佛身舉體金光顯映，故云昭曜心
X14n0298_p0728b16║目。佛但問見，答又兼心。汝將下，且先徵見。佛謂：汝
X14n0298_p0728b17║將何物能見我拳？阿難答以由眼見也。兼大眾說
X14n0298_p0728b18║者，阿難意謂由眼能見，不唯一己，舉世皆然也。
X14n0298_p0728b19║佛告阿難汝今答我（至）失汝元常故受輪轉。
X14n0298_p0728b20║這一節，經世尊咄破妄心，勦其賊主，正示奢摩路
X14n0298_p0728b21║也。前文七徵，但破其結寨的所在，故云徵心所在。
X14n0298_p0728b22║今破能推，正是殺賊。奢摩是止，今止其妄心，正是
X14n0298_p0728b23║其路。然此猶為初步耳。初佛告下，是因見顯心。何
X14n0298_p0728b24║者？前文佛但徵見，由阿難答兼心目，故今且置見
X14n0298_p0728c01║而徵心也。故云以何為心，當我拳曜。然按經次第，
X14n0298_p0728c02║亦必先破其心。何故？前既徵破所在，賊主未曾勦
X14n0298_p0728c03║絕，故今先心而後見也。阿難言下，正答拳曜之心。
X14n0298_p0728c04║躡前推窮七處，即將能推者為今拳曜之心也。佛
X14n0298_p0728c05║咄言：此非汝心。阿難積劫多聞，抱此功勳，多是此
X14n0298_p0728c06║心。被佛一咄而勦除之，何其易哉？阿難猶不識他
X14n0298_p0728c07║是賊，還與稱冤呌屈，矍然驚懼，謂此非我心，當名
X14n0298_p0728c08║何等？咄是呵聲，實含憐意。如父憐子之愚，咄而告
X14n0298_p0728c09║之。矍是驚起貌。後佛告下，佛謂此非汝心，葢是前
X14n0298_p0728c10║塵虗妄相想，正是六塵緣影浮亂之想，惑汝真性，
X14n0298_p0728c11║盜汝家寶。前云譬如國王為賊所侵，此正是賊。由
X14n0298_p0728c12║汝無始至今，認賊為子，失汝元常。元，本也。常，不遷
X14n0298_p0728c13║也。所謂用諸妄想而失此常住真心，是故汩沒生
X14n0298_p0728c14║死，枉受輪轉。
X14n0298_p0728c15║阿難白佛言世尊（至）惟垂大悲，開發未悟。
X14n0298_p0728c16║這一節經，阿難因被咄破，能推失其妄據之本，故
X14n0298_p0728c17║驚疑而重請開示也。初阿難下三句，阿難謂我是
X14n0298_p0728c18║世尊寵愛之弟，我心愛佛，佛令出家。此似阿難情
X14n0298_p0728c19║識不忘，有恃寵愛之意。因疑世尊逕庭不近人情，
X14n0298_p0728c20║是故直斥非心也。然此阿難既示同迷順適凡情，
X14n0298_p0728c21║故作哀矜乞怙之語，令彼末世眾生讀此如親炙
X14n0298_p0728c22║其事，易悟入故。我心下，敘善也。縱令下，敘惡也。如
X14n0298_p0728c23║此極善極惡之行，皆由此心所造，云何說此非心？
X14n0298_p0728c24║若此下，文顯可知。
X14n0298_p0729a01║爾時，世尊開示阿難（至）與諸大眾默然自失。
X14n0298_p0729a02║這一節，經世尊詳示生滅之心無體，欲令阿難棄
X14n0298_p0729a03║生滅而證無生也。前文世尊咄破能推非心，阿難
X14n0298_p0729a04║驚疑，謂除此覺知，更無所有，我乃無心，同諸土木。
X14n0298_p0729a05║是故世尊詳示非心所以也。欲令心入無生忍者，
X14n0298_p0729a06║謂阿難一向固執生滅為心，今世尊欲令棄生滅
X14n0298_p0729a07║心，即於生滅證入無生，無生滅對治生滅，一廢一
X14n0298_p0729a08║立，誠藥病之要切耳。稱法忍者，謂無生法之忍也。
X14n0298_p0729a09║華嚴八地經云：不見少法生，不見少法滅，無滅無
X14n0298_p0729a10║生法，體本住湛然。常寂默證此理，忍可於心，名無
X14n0298_p0729a11║生法忍。忍者是智，智體綿綿，欲罷而不能者，謂之
X14n0298_p0729a12║忍也。師子座者，師子乃獸中之王，吼時百獸震驚，
X14n0298_p0729a13║表如來說法，魔外喪膽，震裂其處故。摩頂義，見前
X14n0298_p0729a14║解。如來常說下，正釋阿難無心之疑。謂如來尋常
X14n0298_p0729a15║說言，世出世間一切諸法，唯心所現。唯心之心，指
X14n0298_p0729a16║真心說。一切因果者，凡世出世間善惡諸法，有因
X14n0298_p0729a17║必有果故。世界微塵一句，指麤細說。麤為大地，細
X14n0298_p0729a18║為微塵。凡諸巨細之物，皆因心而成其體。此釋上
X14n0298_p0729a19║唯心所見之語。阿難下，亦承上義，以明真心必有
X14n0298_p0729a20║體故。良以阿難認此惺惺者為心，一旦被佛咄破，
X14n0298_p0729a21║離此惺惺，而不知寂寂之真體，故疑為無心。是以
X14n0298_p0729a22║佛明凡諸世間所有，乃至一草一葉，一縷一結，皆
X14n0298_p0729a23║有體性。縱令虗空，亦有太虗之名，凝然洞達之貌。
X14n0298_p0729a24║何況妙淨明心，而自無體耶？性一切心者，謂彼世
X14n0298_p0729b01║出世間，凡一切心心所法，皆以此妙淨明心為其
X14n0298_p0729b02║本性，離此妙心，則諸心法無別有性故也。若汝下，
X14n0298_p0729b03║明其執恡妄心，亡乎真體，乃與決擇，使其棄妄歸
X14n0298_p0729b04║真故。執恡者，謂執此妄心，慳恡不肯捨故。覺觀二字，
X14n0298_p0729b05║各具一意，正是第六識緣慮心的行相。瑜伽論云：
X14n0298_p0729b06║謂於外五塵境上，怱遽麤轉名覺，怱遽細轉名觀，
X14n0298_p0729b07║俱屬慧心所法也。佛與決擇云：若汝執此分別覺
X14n0298_p0729b08║觀所了知性必為心者，此心即應離彼六塵一切
X14n0298_p0729b09║緣慮事業，別有一箇能分別的全性在，即真汝心。
X14n0298_p0729b10║如汝下，引現事顯妄，謂汝即今仰承聽法之心，此
X14n0298_p0729b11║是因我說法音聲，方有你的能分別性，這是因動
X14n0298_p0729b12║而有。縱滅下，復舉靜時說，謂縱滅了一切見聞覺
X14n0298_p0729b13║知六塵現境，你內守幽間靜境，亦非真體，猶為意
X14n0298_p0729b14║識中的法塵分別影事，只此一動一靜之間，元非
X14n0298_p0729b15║真體。我非下，暫縱而復奪之，謂我不教你畢竟執
X14n0298_p0729b16║為非心，汝但於心微細揣摩看，若離現前六塵，別
X14n0298_p0729b17║有一箇能分別的心性在，這便是你的心。若此能
X14n0298_p0729b18║分別性離塵無體，斯是前塵分別影事，影是六塵
X14n0298_p0729b19║緣影，事是根塵交接，取捨愛憎等，却非是心。若屬
X14n0298_p0729b20║前塵，塵非常住，是生滅法，變滅之時，此心隨滅，則
X14n0298_p0729b21║同龜毛兔角，徒得空名，安有其實？則汝法身同斷
X14n0298_p0729b22║滅矣。稱法身者，即以真心法體為我常住之身，若
X14n0298_p0729b23║此心斷滅，其誰修證無生法忍耶？末句結歸初文
X14n0298_p0729b24║無生法忍之句，然此決擇至為親切，而阿難等心
X14n0298_p0729c01║猶未開，新無獲證，故心被非，前途黯然，點失其守。
X14n0298_p0729c02║佛告阿難世間一切（至）雖得多聞不成聖果。
X14n0298_p0729c03║這一節，經世尊警諸行者為生滅心誤，聖果難成，
X14n0298_p0729c04║以結第一根本義也。九次第定者，天台禪門修鍊
X14n0298_p0729c05║中說：離諸欲入初禪，次第入二禪三禪，乃至非有
X14n0298_p0729c06║想非無想處定，最後入滅受想定。又云：以無漏鍊
X14n0298_p0729c07║有漏，必令諸禪定觀調柔，不令異念間雜，即成阿
X14n0298_p0729c08║羅漢，是名九次第定。今云雖成而不得聖果者，正
X14n0298_p0729c09║警為異念間雜，生死根本未破，為他所誤，故不成
X14n0298_p0729c10║果。詳此，葢約通途為言，不指已證者說也。前標二
X14n0298_p0729c11║種根本，今破第一生死根本，文止於此。審前阿難
X14n0298_p0729c12║誤認能推，而世尊直破非心，發明生死根本，煥然
X14n0298_p0729c13║明矣。下文阿難既聞咄破，先心失守，故重請示，發
X14n0298_p0729c14║妙心，開道眼，斯當發起第二根本文也。
X14n0298_p0729c15║阿難聞已重復悲淚（至）如人說食終不能飽。
X14n0298_p0729c16║這一節，經阿難聞破，先心責躬重，請心見實際，而
X14n0298_p0729c17║且先陳徒恃之情也。阿難下，至白佛言，是集家語。
X14n0298_p0729c18║自我下，方是阿難自敘。歷觀前文數處，凡阿難自
X14n0298_p0729c19║敘，必兼俗情，這是尊者逗機導俗的意思。葢凡情
X14n0298_p0729c20║實爾，故作此說，以開蒙昧也。然恃兄是佛弟，仗兄
X14n0298_p0729c21║的威力，無勞自修，將謂佛兄惠與三昧，現成作佛。
X14n0298_p0729c22║世間愚蒙，誠有此念，不知身心本不相代，由此因
X14n0298_p0729c23║循唐喪，失却本然心體。身雖出家，心不入道，末世
X14n0298_p0729c24║學人讀此，亦應加勉。譬如下，設譬重明上意。窮子，
X14n0298_p0730a01║喻失本心，乏功德財，故如窮子。捨父，喻違真。逃逝，
X14n0298_p0730a02║喻不入道而馳逐有為，畜聞成過。今日下，明始悟
X14n0298_p0730a03║也。謂從積劫多聞，今日蒙佛慈誨，始悟多聞無功。
X14n0298_p0730a04║若不依聞修證，與不聞者等耳。又設喻明多聞無
X14n0298_p0730a05║功，謂如有人廣說八珍之美，而無一食充饑，終不
X14n0298_p0730a06║能飽，以況多聞不修，如說食等耳。
X14n0298_p0730a07║世尊我等今者二障所纏（至）發妙明心開我道眼。
X14n0298_p0730a08║這一節，經阿難正請心眼之實，發起辨見之端也。
X14n0298_p0730a09║前來阿難執心在身中，眼在面上，一往為佛徵破，
X14n0298_p0730a10║始知心非其真，見不在眼，是故於今心眼雙請，必
X14n0298_p0730a11║求其實者爾。又前佛破生死根本，則阿難所計緣
X14n0298_p0730a12║心已無，茲將啟後辯見，乃從第二根本中識精元
X14n0298_p0730a13║明上辯起。經文血脉如此，學者當細玩之。二障者：
X14n0298_p0730a14║一、煩惱障；二、所知障。煩惱障事，即我執也；所知障
X14n0298_p0730a15║理，即法執也。一切眾生為此二障所纏縛者，良由
X14n0298_p0730a16║不知寂常心性故爾。葢阿難一向執着惺惺，緣慮
X14n0298_p0730a17║為心，故受輪轉。惺惺對寂寂說，若著惺邊，則成世
X14n0298_p0730a18║諦，故今以寂常為請；若著寂邊，其病均也，必以惺
X14n0298_p0730a19║寂等持，適為妙耳。今阿難切救其病，故請寂常心
X14n0298_p0730a20║也。惟願下，正陳請義。窮露者，無財謂窮，無覆謂露，
X14n0298_p0730a21║即流浪之謂也。妙明心者，妙即是寂，明即是照，照
X14n0298_p0730a22║即惺義，此正是寂照不二之心也。非偏枯之寂，故
X14n0298_p0730a23║寂以妙稱；即寂之照，故照以明稱。詳解在第四卷
X14n0298_p0730a24║中。開道眼者，前文妄心雖破，妄見猶蔽，然以塵眸
X14n0298_p0730b01║俗翳，障乎無漏，故請開道眼而扶塵翳耳。是故下
X14n0298_p0730b02║文重重辯見，直至第二卷末，皆辯見義也。妄見既
X14n0298_p0730b03║破，真心自明，心見非二法故，故以心眼雙請，有微
X14n0298_p0730b04║意存焉。然斯心見二義，為談理之媒，初則破心見
X14n0298_p0730b05║之妄，次則融心見之真，三則泯心見於性覺。自阿
X14n0298_p0730b06║難發心見相，以至極玄極妙，總不離此心見二字，
X14n0298_p0730b07║學者勿忘其本可也。
X14n0298_p0730b08║即時，如來從胸卍字（至）旋至阿難及諸大眾。
X14n0298_p0730b09║這一節，經世尊將酬心見之問，而且放光以寓其
X14n0298_p0730b10║意也。前文破能推心，亦於面門放光。彼表破六根，
X14n0298_p0730b11║顯六湛之意。今於胸前放光，葢表會見歸心之意。
X14n0298_p0730b12║其光具百寶色者，意表見為本覺真智，具無量功
X14n0298_p0730b13║德也。十方塵剎，一時周徧者，意表本覺智光，不動
X14n0298_p0730b14║而周，無何不在也。灌如來頂，旋至阿難及大眾者，
X14n0298_p0730b15║意表果因一契，彼我同源，因窮果徹，俱無上也。卍
X14n0298_p0730b16║字是佛吉祥萬德三十二相之一，本非萬字。胸提
X14n0298_p0730b17║此象，以具萬德，即以萬字名之。詳出華嚴相好品
X14n0298_p0730b18║中。晃昱者，熌爍之意。夫佛心不動，動必中理。以象
X14n0298_p0730b19║擬意，古聖之則。如法華現瑞，文殊默識，則知欲說
X14n0298_p0730b20║大法。今象亦然，智者觀之，必因象以會心也。
X14n0298_p0730b21║告阿難言吾今為汝（至）性淨明心得清淨眼。
X14n0298_p0730b22║這一節經，世尊正酬心眼之義，始標其淨且妙也。
X14n0298_p0730b23║建法幢者，有摧邪樹正之意，故稱曰幢。幢是旗屬，
X14n0298_p0730b24║大將之赤幟近是也。又古訓旛屬，旛，翻也，取迴轉
X14n0298_p0730c01║之意。幢，取不傾之意。今世尊建大法義，能摧偏小
X14n0298_p0730c02║之執，故取況也。下文重重摧破堅執，故稱法幢。法
X14n0298_p0730c03║即幢故。不獨阿難，亦令十方三世眾生，俱獲妙心
X14n0298_p0730c04║道眼二義也。不可思議曰妙，深遠叵測曰微，含藏
X14n0298_p0730c05║堅固曰密，道眼澄湛曰清淨。
X14n0298_p0730c06║何難汝先答，我見光明拳。（至）云何成拳汝將誰見。
X14n0298_p0730c07║這一節，經世尊重躡前事，以審其見也。前將破能
X14n0298_p0730c08║推之心，世尊舉拳驗見及心，前文先破心矣。今將
X14n0298_p0730c09║破見，故重躡拳事問之，乃引先所答語，徵其根境
X14n0298_p0730c10║之實，以啟下文也。拳與光明是所見境，見是能見
X14n0298_p0730c11║根。問有三事，下文答亦指三實處。
X14n0298_p0730c12║阿難言由佛全體閻浮檀金（至）屈握示人故有拳相。
X14n0298_p0730c13║這一節經，阿難答前根境三問，確指其實處也。世
X14n0298_p0730c14║尊全體紫金光聚，高出大眾，如寶山相似。閻浮檀
X14n0298_p0730c15║金者，梵語閻浮，譯云勝金。檀是樹名，此樹生於南
X14n0298_p0730c16║洲北岸，由樹多滋滋汁流，入海成金，其金紫色，南
X14n0298_p0730c17║洲以此樹為名，故稱勝金洲。佛身金色如之。赩，許
X14n0298_p0730c18║力切，音逸。赤焰也。指佛身金光多赤𦦨故。此答光
X14n0298_p0730c19║明。實處眼，指見之實處。五輪下，指拳之實處也。
X14n0298_p0730c20║佛告阿難：如來今日（至）例如來拳事義相類。
X14n0298_p0730c21║這一節，經世尊以拳眼眼例，漸引阿難悟見歸心
X14n0298_p0730c22║也。夫無手則無拳，無眼非無見。阿難未語，誤言相
X14n0298_p0730c23║類，下文辯處可了。唯然是領諾之辭，餘可解。
X14n0298_p0730c24║佛告阿難：汝言相類（至）前塵自暗，見何虧損。
X14n0298_p0731a01║這一節，經佛明拳眼不類，以顯見性無損也。非見
X14n0298_p0731a02║全無者，以不見明，似損一分，暗猶可矚，故曰非見
X14n0298_p0731a03║全無。以是下，謂猶見暗，見所不損，但以前塵自暗
X14n0298_p0731a04║耳。下經云：不明自發，則諸暗相永不能昏。此不假
X14n0298_p0731a05║明而自發者，乃為見自具足，何謂無眼即不成見
X14n0298_p0731a06║耶？
X14n0298_p0731a07║阿難言諸盲眼前唯覩黑暗（至）二黑校量曾無有異。
X14n0298_p0731a08║這一節，經阿難疑暗非見，佛校二黑以顯無異也。
X14n0298_p0731a09║初阿難下，疑暗非見。佛告下，佛校二黑別不別。如
X14n0298_p0731a10║是下，阿難答以二黑無異。
X14n0298_p0731a11║阿難！若無眼人全見前黑（至）又則燈觀何關汝事。
X14n0298_p0731a12║這一節，經佛校二黑例示燈。眼但顯色，而非見也。
X14n0298_p0731a13║初謂盲人見黑，若得眼光，則顯諸色。名眼見者一
X14n0298_p0731a14║句，是例辭的過文。以眼例燈故，謂彼暗中有眼之
X14n0298_p0731a15║人，亦但見黑，若得燈光，則顯諸色。例上眼見，則此
X14n0298_p0731a16║應名燈見矣。然燈是外物，有見即非燈矣。又燈自
X14n0298_p0731a17║有見，與汝何干？以例眼是假名，亦非見者，下文結
X14n0298_p0731a18║歸可解也。
X14n0298_p0731a19║是故當知燈能顯色（至）如是見性是心非眼。
X14n0298_p0731a20║這一節，經世尊結前燈眼之例，而會見歸心也。初
X14n0298_p0731a21║結見是眼而非燈也，次結見從心而非眼也。會見
X14n0298_p0731a22║歸心，義明於此。
X14n0298_p0731a23║阿難雖復得聞是言（至）合掌清心佇佛悲誨。
X14n0298_p0731a24║這一節經阿難與眾雖聞會心之語，葢由客塵覆
X14n0298_p0731b01║故而未悟也。默然者，意知前所辯折實如慈命，但
X14n0298_p0731b02║玄理未明無能重啟，故默冀慈音清心以待也。
X14n0298_p0731b03║爾時世尊舒兜羅綿（至）因何開悟今成聖果。
X14n0298_p0731b04║這一節經，佛因阿難未悟，乃問陳那客塵，顯其悟
X14n0298_p0731b05║由，以警阿難之誤也。兜羅綿見前解。網相光者，世
X14n0298_p0731b06║尊身光具百寶色，交光相羅如網故也。前文阿難
X14n0298_p0731b07║未悟會見歸心之旨，乃為客塵所誤，是故佛問陳
X14n0298_p0731b08║那，發明客塵二義，警示阿難所誤爾。鹿園在波羅
X14n0298_p0731b09║奈國，過去諸佛皆於此初轉法輪，往劫有善惡鹿
X14n0298_p0731b10║王各領眷屬五百集此林中，國王校獵有感王心，
X14n0298_p0731b11║因賜為養鹿之園，故稱鹿園，詳見西域記中。阿若
X14n0298_p0731b12║多譯云已解，憍陳那之名也。五比丘者，初佛乍離
X14n0298_p0731b13║王宮入雪山時，父王思念，乃命父族三人、母族二
X14n0298_p0731b14║人訪尋太子作伴修道，後於雪山相從半途棄去，
X14n0298_p0731b15║入於鹿園修外道行。佛既成道，誓先度此五人，因
X14n0298_p0731b16║至鹿園三轉法輪，陳那先悟故立美名，詳見阿含
X14n0298_p0731b17║等經。今文世尊舒手而問者，仍前舉拳未了之緣，
X14n0298_p0731b18║故舒手以問。指眾及一切說者，人皆為此誤，故特
X14n0298_p0731b19║問。阿若多者，由先悟故。謂諸行者，遠不得成無上
X14n0298_p0731b20║菩提，近不得證阿羅漢者，皆由客塵煩惱所誤故
X14n0298_p0731b21║也。客塵是喻，譬見思二惑。見惑浮動，往來不停，故
X14n0298_p0731b22║喻如客。思惑校細，品數多故，故喻如塵。客對主說，
X14n0298_p0731b23║塵對空說。主空不動，喻真心也。客塵動，故名惑。惑
X14n0298_p0731b24║障真心，故為所誤。阿難之未悟由此。汝等下三句，
X14n0298_p0731c01║正問悟由。又前破緣心，謂以生死妄想，誤為真實。
X14n0298_p0731c02║今破妄見，謂由客塵煩惱所誤。須知二誤字，彼此
X14n0298_p0731c03║相顧。又彼指心說妄想，此指見稱煩惱。葢煩惱是
X14n0298_p0731c04║惑之總名，妄想與煩惱，名雖異，體實同，亦不無麤
X14n0298_p0731c05║細之分耳。
X14n0298_p0731c06║時憍陳那起立白佛（至）名為塵義。佛言：如是。
X14n0298_p0731c07║這一節，經陳那答佛問義，敘自悟由也。憍陳那，譯
X14n0298_p0731c08║云火器。其先是事火外道，因以為性。自雜長老者，
X14n0298_p0731c09║自謂年齒長於眾，而老亦先人，故稱長老。其於眾
X14n0298_p0731c10║中最先稱解，故云獨得解名。而所解者，客塵二義，
X14n0298_p0731c11║由此得成阿羅漢果。此敘悟由也。世尊下，先釋客
X14n0298_p0731c12║義。俶裝者，俶猶束也。遑是暇，旅亭是客舍。謂行客
X14n0298_p0731c13║食宿事畢，則結束裝具，趨趲前路，不暇安住於旅
X14n0298_p0731c14║亭也。若實下，明主是住義，攸是所。如是下，牒明住
X14n0298_p0731c15║不住，以結客義也。又如下，次釋塵義。新霽者，雨後
X14n0298_p0731c16║初晴，名為新霽。淮南子云：日出暘谷。今云清暘，謂
X14n0298_p0731c17║是初出暘谷之日，漸升於天，光未盛而清涼，故曰
X14n0298_p0731c18║清暘升天。光入下，明塵相。謂日光入屋隙中，乃見
X14n0298_p0731c19║微細游塵，上下迴旋，搖動不停。虗空一句，明不動
X14n0298_p0731c20║義。如是下，牒明動不動，以結塵義。以上客塵二義，
X14n0298_p0731c21║客義辯住不住者，約去住說故；塵義辯動不動者，
X14n0298_p0731c22║約動靜說故。云住即動靜義，是故下文單論動靜
X14n0298_p0731c23║也。佛言下，是佛印燈二義，謂分別稱理故。今文乃
X14n0298_p0731c24║審實陳那客塵二義，下文即以現事動不動相詰
X14n0298_p0732a01║問阿難，顯出他的客塵煩惱來，然後責其所誤也。
X14n0298_p0732a02║然今客塵直在喻邊說，無法合文，大約秪取動不
X14n0298_p0732a03║動義故。
X14n0298_p0732a04║即時如來於大眾中（至）誰為無住。佛言：如是。
X14n0298_p0732a05║這一節，經世尊以手開合審阿難動不動義，正明
X14n0298_p0732a06║所誤之本也。即時下，如來以手開合問阿難阿見，
X14n0298_p0732a07║阿難答以如來寶掌開合，此阿難具實答也。文顯
X14n0298_p0732a08║可知。佛告下，世尊正審動不動義。阿難答云：佛手
X14n0298_p0732a09║自動，非我見性有開合也。佛徵誰動誰靜一句，隱
X14n0298_p0732a10║然有警意存焉。警謂物無動靜，而動靜者是誰？意
X14n0298_p0732a11║斥阿難內心動故。阿難不悟，依舊隨情作解道：佛
X14n0298_p0732a12║手不住。不住即動也。而我見性求靜不可得，更誰
X14n0298_p0732a13║無住？無住即動也。佛言如是者，世尊見他不悟，且
X14n0298_p0732a14║暫縱許之，印其分別動不動義不差，故云如是。總
X14n0298_p0732a15║責其迷，後文可見。
X14n0298_p0732a16║如來於是從輪掌中（至）誰為搖動。佛言：如是。
X14n0298_p0732a17║這一節，經世尊次復左右飛光，審阿難動不動義，
X14n0298_p0732a18║自外而內也。輪掌，即五輪掌。手掌飛光至其左右
X14n0298_p0732a19║者，正要阿難動頭方問。佛告下，佛問動頭何因，阿
X14n0298_p0732a20║難亦具實答。阿難汝盻下，正審動不動義，阿難亦
X14n0298_p0732a21║答頭動見不動也。佛言下，亦暫縱許之，印其分別
X14n0298_p0732a22║動不動義不差，故云如是。總責其迷，亦見下文。以
X14n0298_p0732a23║上兩節文，初文佛手開合，是阿難外境，以其外境
X14n0298_p0732a24║對見，驗動不動。今文飛光動頭，頭是阿難內身，又
X14n0298_p0732b01║以身根對見，驗動不動。外境踈，內身親，從踈至親，
X14n0298_p0732b02║自外及內，審其動不動義，要令阿難確實明其動
X14n0298_p0732b03║不動者是誰，然後責其所誤，如是則阿難易解而
X14n0298_p0732b04║心服也。今阿難雖悟見性不動，而認處非真，良由
X14n0298_p0732b05║誤認緣塵分別之見為不動性。夫此緣塵分別，實
X14n0298_p0732b06║非不動，而不知根境寂然，動靜由心，即此分別，全
X14n0298_p0732b07║是客塵。下文所責，意在于此。又第二卷中云悟中
X14n0298_p0732b08║迷者，正指此處誤認者說，學者不可忘此源也。
X14n0298_p0732b09║於是如來普告大眾（至）輪迴是中自取流轉。
X14n0298_p0732b10║這一節經世尊牒前客塵二義及阿難根境動不
X14n0298_p0732b11║動相，而總責其為分別心之誤也。於是下，佛述陳
X14n0298_p0732b12║那客塵二義。汝觀下，述阿難頭動義。又汝下，述手
X14n0298_p0732b13║開合義。無卷舒，云無動靜也。云何下，正是總責，謂
X14n0298_p0732b14║阿難逐境生心，客塵起滅，而遺失真性也。以動為
X14n0298_p0732b15║身者，指頭動，頭即身故。以動為境者，指手開合，是
X14n0298_p0732b16║阿難外境故。此二句意斥阿難不了自心分別為
X14n0298_p0732b17║動，而反以動為身境耶？從始下，正責其為客塵起
X14n0298_p0732b18║滅。佛意總謂汝執身境動者，假令內心不起，外境
X14n0298_p0732b19║寂然，何動靜之有？葢動靜者，由心分別故也。如六
X14n0298_p0732b20║祖云：風旛非動，是仁者心動。此之謂也。始指手開
X14n0298_p0732b21║合，終指頭動，皆是生滅心念，非客塵煩惱而何？遺
X14n0298_p0732b22║失下，是責其遺真逐妄。真性即不生滅，今棄不生
X14n0298_p0732b23║滅而逐諸生滅，非顛倒而何？故云顛倒行事。性心
X14n0298_p0732b24║失真下二句，謂汝以迷故，性心失乎真體，乃認妙
X14n0298_p0732c01║心中所現物以為自己，逐諸生滅輪迴於幻己之
X14n0298_p0732c02║中，非天與非人與而自取流轉耳。物字即第二卷
X14n0298_p0732c03║中色心諸緣及心所使，皆是妙心所現物是也。
X14n0298_p0732c04║
X14n0298_p0732c05║大佛頂如來密因修證了義諸菩薩萬行首楞嚴經
X14n0298_p0732c06║直解卷第一