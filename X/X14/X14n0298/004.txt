X14n0298_p0769b11║
X14n0298_p0769b12║
X14n0298_p0769b13║
X14n0298_p0769b14║大佛頂如來密因修證了義諸菩薩萬行首楞嚴經
X14n0298_p0769b15║直解卷第四
X14n0298_p0769b16║明古杭雲棲寺後學沙門　廣莫　直解
X14n0298_p0769b17║練川優婆塞　李流芳　校
X14n0298_p0769b18║爾時富樓那彌多羅尼子（至）斯義究竟無疑惑地。
X14n0298_p0769b19║這一節經，富那因聞清淨本然，即於清淨處援起
X14n0298_p0769b20║群疑而發請也。將有所問，先敘本因。爾時者，阿難
X14n0298_p0769b21║偈讚已畢之時。富那名義，譯語見前。今文以富那
X14n0298_p0769b22║發問者，良以本然之理甚深微細，自非具大辯才
X14n0298_p0769b23║卒難發問，是故阿難尚在有學，解淺辭窮不能深
X14n0298_p0769b24║究。今富那是無學位人，夙稱辯才說法第一，故能
X14n0298_p0769c01║克究幽賾而請發玄奧也。偏袒等儀，詳見首卷解
X14n0298_p0769c02║中。大威德者，佛具折攝二門，剛強魔外而折伏之，
X14n0298_p0769c03║使其降心歸正，所謂威也。善輭眾生而攝受之，使
X14n0298_p0769c04║其增道損生，所謂德也。然世尊乘慈善根力，同出
X14n0298_p0769c05║而異名，其心平等，非有冤親好惡之迹，故稱為大。
X14n0298_p0769c06║善為下，謂佛具足二智，善巧適機，為諸眾生敷陳
X14n0298_p0769c07║展演如來自所證得第一義諦。第一義者，即中道
X14n0298_p0769c08║實相清淨本然之理是也。世尊下，富那自敘機淺
X14n0298_p0769c09║法深以為請辭，謂如來座下轉教說法人中常推
X14n0298_p0769c10║第一，今聞所說法音微妙幽遠誠難證見，故引喻
X14n0298_p0769c11║以明機淺法微之意。聾人，喻己機淺，不解如聾故。
X14n0298_p0769c12║逾百步外，喻己所證淺近，以己證位望第一義尚
X14n0298_p0769c13║在遙遠，奚止百步？蚊蚋，蚋亦蚊類，喻第一義的理
X14n0298_p0769c14║境微細難見故。蚊蚋的聲，喻能詮第一義法音。本
X14n0298_p0769c15║所下二句，謂在百步外要見蚊蚋的形質。本所不
X14n0298_p0769c16║見，喻其慧眼尚淺不能深究諦理，又以聾故亦復
X14n0298_p0769c17║不聞其音也。第一義甚深微細，如百步外要見蚊
X14n0298_p0769c18║蚋一般，理境不能見，法音不能聞也。今者佛雖宣
X14n0298_p0769c19║揚發明意令我等除惑，今猶未詳斯義，如何得究
X14n0298_p0769c20║竟倒於無疑之地耶？
X14n0298_p0769c21║世尊如阿難輩雖則開悟（至）所說法音尚紆疑悔。
X14n0298_p0769c22║這一節經，富那引他有學，兼已無漏，於今所聞，尚
X14n0298_p0769c23║紆疑悔也。富那引阿難輩，謂雖開悟前文，不歷僧
X14n0298_p0769c24║祇圓頓之義，而其有漏習氣，未盡蠲除。富那又自
X14n0298_p0770a01║謂我等等，指無學人說。此諸無學，今在如來法會
X14n0298_p0770a02║之中，雖盡世間諸漏，而界外無明全在，故今佛所
X14n0298_p0770a03║說法，甚深微妙，尚紆疑悔之中。紆，猶纏綿也。悔，亦
X14n0298_p0770a04║是疑。以上述富那敘問之由，下始正問。
X14n0298_p0770a05║世尊若復世間一切根塵（至）欽渴如來無上慈誨。
X14n0298_p0770a06║這一節經，富那躡前本然之理，而拘執事理性相
X14n0298_p0770a07║為難也。文有二意：前意執理難事，故引清淨本然
X14n0298_p0770a08║而難山河出生也。又如下，後意執相難性，故引地
X14n0298_p0770a09║水火風俱徧法界。俱徧者，性也。相陵者，相也。然此
X14n0298_p0770a10║富那兩問，自非具大辯才，何能致辭？竊喜後文波
X14n0298_p0770a11║瀾浩汗，世界崢嶸，辭源混混，流注不竭，誠有本如
X14n0298_p0770a12║是，俱從此處發起。前意中一切根塵等者，通指前
X14n0298_p0770a13║文。四科等，指七大。謂此諸法既是如來藏清淨本
X14n0298_p0770a14║然之理，無事可得，云何忽然生起山河等諸生滅
X14n0298_p0770a15║有為，次第遷流，終而復始耶？夫既稱清淨本然，更
X14n0298_p0770a16║於何處見有山河大地來？由他慧眼不空，一翳在
X14n0298_p0770a17║眼，空華亂起。下文云：因了發相，從妄見生。正眼觀
X14n0298_p0770a18║來，元無一物。自非撥無，法爾本然。是已，次第遷流，
X14n0298_p0770a19║終復始者，凡有為法，初生為始，後滅為終。如云：生
X14n0298_p0770a20║死死生，往復無際。又如器界，成而住，住而壞，壞而
X14n0298_p0770a21║空，空而復成，然不頓滅。故云：次第遷流，終而復始。
X14n0298_p0770a22║本然是理，有為屬事，富那執理而難事也。後意謂
X14n0298_p0770a23║地水等徧者，顯如來藏性本具足，雖具諸相未有
X14n0298_p0770a24║形兆，安得相陵？下文云如來藏先非水火，如石中
X14n0298_p0770b01║雖具火性而石非火也。若石是火則山自洞然，如
X14n0298_p0770b02║來藏性亦復如是。又如下，躡前七大中水火風三
X14n0298_p0770b03║大為難。世尊下，執地性與水性對難，水性又與火
X14n0298_p0770b04║性對難，皆先拈其相。云何下，方責其性之俱徧。又
X14n0298_p0770b05║世尊下，復執地性與空性對難，以通塞不侔不應
X14n0298_p0770b06║俱徧，此為執相而難性也。而我下，結其問意，請佛
X14n0298_p0770b07║開演。攸，即所。富那謂我於如上理事性相二義，不
X14n0298_p0770b08║知此義所往何如。唯願下二句，富那意謂佛之大
X14n0298_p0770b09║慈未說法時潛伏於內，今請宣流於外，即所說法
X14n0298_p0770b10║皆慈音故，乃以覺義開我不覺，不覺即迷也。雲是
X14n0298_p0770b11║喻由不覺而起諸疑，迷於性理如雲翳乎青天，願
X14n0298_p0770b12║佛以大慈說法開豁其迷，如披雲霧而覩性天，故
X14n0298_p0770b13║云開我迷雲也。及諸下二句，辭意倒置。葢此兩問
X14n0298_p0770b14║富那自陳，今問畢，經家述辭應云作是語已及諸
X14n0298_p0770b15║大眾五體投地，文纔順。今以大眾置上，作語置下，
X14n0298_p0770b16║則此兩問是眾同問矣。此是譯場之訛。詳上問意，
X14n0298_p0770b17║是富那自所發者，眾則因問俱願樂聞，故同致禮。
X14n0298_p0770b18║禮畢退座，欽仰慈誨如渴思飲，喻其所慕之切也。
X14n0298_p0770b19║爾時世尊告富樓那（至）欽佛法音默然承聽。
X14n0298_p0770b20║這一節經世尊將酬其問，先敘法利誡令善聽也。
X14n0298_p0770b21║前經阿難請法兼諸有漏者言，佛告之亦兼有漏
X14n0298_p0770b22║者說，今富那請辭及諸無學，佛告亦及無學，是知
X14n0298_p0770b23║今所明義尤勝於前，故云勝義中真勝義也。勝義
X14n0298_p0770b24║下二句，上勝義者，指前妙奢等三義超勝三乘，乃
X14n0298_p0770c01║會真俗而歸中道，故云勝義。今乃密迴中道徧涉
X14n0298_p0770c02║真俗以顯空不空，如來藏所謂清淨本然，離即離
X14n0298_p0770c03║非是即非即，迴真涉妙無不可者，故稱勝義中真
X14n0298_p0770c04║勝義性，下文顯者是也。令汝下，正明法利。定性聲
X14n0298_p0770c05║聞者，謂鈍根羅漢躭涅槃樂，枯守癡定如冰夾魚，
X14n0298_p0770c06║不迴心向大，故名定性。及諸下二句，明不定性。人
X14n0298_p0770c07║謂其雖不住於小果，而其功行未至，但得生空未
X14n0298_p0770c08║得法空。今云未得二空者，謂第二法未得空也。其
X14n0298_p0770c09║心欲迴向上乘而行不逮，上乘指菩薩乘也。菩薩
X14n0298_p0770c10║超二乘之上，故稱上乘。佛謂宣此真勝義性，䇿進
X14n0298_p0770c11║定不定性阿羅漢等，皆令他獲一乘寂滅場地正
X14n0298_p0770c12║修行處。等者，等餘權小菩薩。一乘是佛乘，寂滅是
X14n0298_p0770c13║佛大涅槃也。場地者，謂得大涅槃道之場地也。梵
X14n0298_p0770c14║語阿練若，譯云無喧雜，二乘所修亦稱阿練若，但
X14n0298_p0770c15║是偏真。今是世尊所證中道諦理，故加真字，乃名
X14n0298_p0770c16║真阿練若正修行處也。一乘是教，寂滅是理，修行
X14n0298_p0770c17║是行，影帶於證，四義全收。佛以一乘性中教理行
X14n0298_p0770c18║證益彼無學，未答之前先明法利如此。汝今下，誡
X14n0298_p0770c19║令善聽也。
X14n0298_p0770c20║佛言富樓那：如汝所言（至）我常聞佛宣說斯義。
X14n0298_p0770c21║這一節經，世尊仍於酬義之初，詰其性覺體用，試
X14n0298_p0770c22║彼迷解如何，為宣勝義之張本也。佛言下，牒前問
X14n0298_p0770c23║語。汝當下，責問性覺體用。佛詰：汝常不聞性覺妙
X14n0298_p0770c24║明明妙之義耶？良由世尊依二諦說法，而寂照體
X14n0298_p0771a01║用之說，是其常談。然雖常說，解惑由人。今富那解
X14n0298_p0771a02║惑相半，猶未徹其淵底，是故世尊以常談問之，試
X14n0298_p0771a03║其迷解何如。性覺妙明明妙者下，本覺的本字，亦
X14n0298_p0771a04║是性字，變文作本。謂性體本然，具有靈然不昧之
X14n0298_p0771a05║覺，故稱性覺。性即如來藏性也。只這性覺，即是中
X14n0298_p0771a06║道第一義諦，亦即勝義中真勝義性也。妙明明妙
X14n0298_p0771a07║者，性覺是體，妙明明妙，是即體之用。妙是真諦之
X14n0298_p0771a08║義，泯一切法，真空絕點，故稱真諦。即有而空，故云
X14n0298_p0771a09║為妙。明是俗諦之義，建一切法，萬有齊彰，故稱俗
X14n0298_p0771a10║諦。俗是有義，照了無遺，故云為明。即空而有，故稱
X14n0298_p0771a11║妙有。即有而空，故稱真空。即真而俗曰妙明，即俗
X14n0298_p0771a12║而真曰明妙。妙而明，明而妙，皆本乎中道之體，故
X14n0298_p0771a13║以性覺兼之。又妙是寂義，明是照義。寂而常照，故
X14n0298_p0771a14║曰妙明。照而常寂，故曰明妙。體用相兼，如上說也。
X14n0298_p0771a15║孤山曰：寂則三諦俱寂，照則三諦俱照。吳興又補
X14n0298_p0771a16║其闕文尤妙，謂三諦俱非寂非照。然則又何妨於
X14n0298_p0771a17║三諦即寂即照，同時不二，妙用隨緣，微義方足也。
X14n0298_p0771a18║於此會悟，則山河大地，即性覺之妙有也。富那豈
X14n0298_p0771a19║以塵眸而觀之哉？大聖為眾生故，作如是問耳。唯
X14n0298_p0771a20║然下，富那領諾所問也。
X14n0298_p0771a21║佛言：汝稱覺明為復性明（至）為覺不明稱為明覺。
X14n0298_p0771a22║這一節，經世尊承上體用二義，建立真妄兩端，探
X14n0298_p0771a23║其迷解何如也。覺明二字，覺是性覺，明是妙明，一
X14n0298_p0771a24║體一用，用則單舉明字，應該妙義。為復下，正以真
X14n0298_p0771b01║妄兩端為問。上句是真，性明的性，即性覺的性，謂
X14n0298_p0771b02║性覺本然而明，故稱為覺耶？下句是妄，覺亦是性，
X14n0298_p0771b03║謂性覺不明，要用明去明他，故稱明覺耶？然今佛
X14n0298_p0771b04║意，單忌此明字，故下文謂因明立所，又云由汝覺
X14n0298_p0771b05║明，明了知性，又云覺明為咎，又云妄為明覺，處處
X14n0298_p0771b06║責此明字。葢一切山河大地諸有為相，都從這明
X14n0298_p0771b07║字發起，故此世尊舉真妄二覺問之，勘定富那識
X14n0298_p0771b08║見何如。
X14n0298_p0771b09║富樓那言：若此不明名為覺者，則無所明。
X14n0298_p0771b10║這一節，經富那以佛二問中領下句而疑上句也。
X14n0298_p0771b11║富那意謂性覺雖明，久為無明所覆，明轉為昏，真
X14n0298_p0771b12║轉成妄，是故性覺為二障所蔽，似不明矣。必由智
X14n0298_p0771b13║照之明照去塵垢，始復其本然之明。由是疑上句
X14n0298_p0771b14║意云，若此不明之性便為覺者，則我現今因修所
X14n0298_p0771b15║明之覺則無之矣。
X14n0298_p0771b16║佛言：若無所明則無明覺（至）無明又非覺湛明性。
X14n0298_p0771b17║這一節，經世尊乘其所疑而反破之也。佛謂汝道
X14n0298_p0771b18║無了所明，若無所明，正恰好。何以故？無汝所明，則
X14n0298_p0771b19║無能明之覺。能所兩忘，恰不好。然此本覺性中，有
X14n0298_p0771b20║所非真覺，無所非真明。上句指體，故云覺。下句指
X14n0298_p0771b21║用，故云明。體用一般看，則有無雙遣。謂本覺性中，
X14n0298_p0771b22║有所也不是，無所也不是。無明下一句有兩解：一
X14n0298_p0771b23║謂此無明二字，即富那所執不明。佛謂汝執不明，
X14n0298_p0771b24║又非覺湛明性。佛意謂本覺湛然，非有不明之時。
X14n0298_p0771c01║汝執不明，却非覺湛真明也。二謂即乘上二句有
X14n0298_p0771c02║無意說。謂有無既雙遣矣，若任運而去，不勞施功，
X14n0298_p0771c03║不必明與不明。則無明二字，是任運的意思。佛謂
X14n0298_p0771c04║任運，又非覺湛性故。此與圓覺破任病義同。初解
X14n0298_p0771c05║妥當。
X14n0298_p0771c06║性覺必明，妄為明覺（至）所既妄立，生汝妄能。
X14n0298_p0771c07║這一節，經疊承前文性覺本然而妄為能所也。初
X14n0298_p0771c08║句，佛謂性覺本然自明，不勞你去明他，你若必要
X14n0298_p0771c09║明他，則妄為能明之覺矣。中間二句，謂性覺非你
X14n0298_p0771c10║所明的，因你去明他，便妄立一所。後二句，承上句
X14n0298_p0771c11║說，所既妄立，生汝妄能，就能所分張，不本然矣。所
X14n0298_p0771c12║以前云最忌明字，斯可見矣。
X14n0298_p0771c13║無同異中熾然成異（至）因此復立無同無異。
X14n0298_p0771c14║這一節經，承上能所，遂顯空界眾生三續之因也。
X14n0298_p0771c15║無同異中一句，指上性覺說。謂性覺本然元無同
X14n0298_p0771c16║異，由他一念能所，則於無同異的性覺之中，熾然
X14n0298_p0771c17║成異矣。熾者，如火初盛名熾。意謂性覺本然清淨，
X14n0298_p0771c18║由一念能所，則彼無明烟𦦨，熾如火發。熾然之異，
X14n0298_p0771c19║指上能所說。既有能所之異，則有能變所變現矣。
X14n0298_p0771c20║能變是無明，所變是頑空。轉上性覺，已成昏鈍之
X14n0298_p0771c21║空。此明空之始也。異彼所異者，異彼之異，謂異上
X14n0298_p0771c22║熾然之異也。所異之異，即上熾然之異。以異彼之
X14n0298_p0771c23║異，指世界說也。世界麤顯，相發於外，故云異彼所
X14n0298_p0771c24║異也。因異立同者，謂因世界麤顯之異，而立虗空
X14n0298_p0772a01║之異為同。以空異為同者，謂空雖異，性覺以無相
X14n0298_p0772a02║故，故稱為同。世界千差，故當說異也。此明世界之
X14n0298_p0772a03║始也。同異發明下二句，明眾生之始也。謂以虗空
X14n0298_p0772a04║之同，世界之異，兩相發明，則有眾生生乎其間。故
X14n0298_p0772a05║云因此復立無同無異。此無同無異的無字，當訓
X14n0298_p0772a06║作非字，指眾生為非同非異也。葢以眾生是五陰
X14n0298_p0772a07║所成，有色相故，非如虗空之同。有知覺故，非如世
X14n0298_p0772a08║界之異。故指眾生說為非同非異也。何以知其然
X14n0298_p0772a09║耶？下文云：起為世界，靜成虗空。虗空為同，世界為
X14n0298_p0772a10║異。彼無同異，真有為法。有為法者，正指眾生五陰
X14n0298_p0772a11║身說也。然又熾然成異的異字，義屬三細。異彼之
X14n0298_p0772a12║異，義當六麤。達者自能會意也。
X14n0298_p0772a13║如是擾亂相待生勞（至）彼無同異真有為法。
X14n0298_p0772a14║這一節經，結顯上文空界眾生三續之相也。初二
X14n0298_p0772a15║句，正結顯上文三續擾亂，以明業果因緣也。如是
X14n0298_p0772a16║二字，牒上意。謂以空界眾生，則根塵識三具足，故
X14n0298_p0772a17║云擾亂。擾亂性覺，失其本然之靜矣。待是對待，同
X14n0298_p0772a18║待異，能待所。世界之色，而待於空。眾生之有情，而
X14n0298_p0772a19║待色空之無情。如此擾亂，豈不生勞？勞是勞慮，即
X14n0298_p0772a20║是見思煩惱也。勞久發塵者，塵屬業果。謂自內及
X14n0298_p0772a21║外，從微至著，去性覺既遠，道不可須臾離。離則為
X14n0298_p0772a22║久，久必生塵。三塗五趣，自此成矣。葢勞動於內，塵
X14n0298_p0772a23║發於外。五亂妄成，自相渾濁。故下句結明由是引
X14n0298_p0772a24║起塵勞煩惱。此正明業果相續，三世循環，故名引
X14n0298_p0772b01║起。起為下，結顯上文空界眾生之相。起字，對下靜
X14n0298_p0772b02║字看。起是動義，靜與動對故。今不言動，而言起者，
X14n0298_p0772b03║起是緣起。一切世界，從緣所起故。起即是動，故對
X14n0298_p0772b04║靜說。靜成虗空者，空本凝然，故稱靜也。靜而無相，
X14n0298_p0772b05║故說為同。緣起千差，故說為異。彼無同異下二句，
X14n0298_p0772b06║指上文末句無同異說。謂彼非同非異，真實是有
X14n0298_p0772b07║為法也。葢眾生內心外色，是五陰法故。陰入界等，
X14n0298_p0772b08║都屬有為故也。
X14n0298_p0772b09║覺明空昧相待成搖（至）以是因緣世界相續。
X14n0298_p0772b10║這一節經承上三續之因，別明世界緣生之相也。
X14n0298_p0772b11║覺明下，先示風輪緣生也。此覺明字，即是前文能
X14n0298_p0772b12║明妄覺。覺體無妄，自有能明性在，故稱覺明。覺明
X14n0298_p0772b13║為能變，空為所變，空本昏鈍，故稱空昧。明與昧相
X14n0298_p0772b14║對待，故以明昧相傾，內心搖動，搖性屬風。由內心
X14n0298_p0772b15║搖動，外感風輪執持世界，是故世界之下有風輪
X14n0298_p0772b16║所持。輪是喻取持載之意，如車下之輪能持物故，
X14n0298_p0772b17║風輪持世亦然。風輪之下，依空而住。因空下，次示
X14n0298_p0772b18║金輪之緣生也。金輪即是地大，地性堅礙，一切金
X14n0298_p0772b19║寶因地所生，金寶之性同地大故，故以地大名金
X14n0298_p0772b20║輪也。因上空搖，妄明愈執，執故為堅，堅執成礙，堅
X14n0298_p0772b21║礙即地大之性也。彼外之金寶，由內心明覺之執
X14n0298_p0772b22║以立其堅，故有金輪保持國土。上世界約統論，今
X14n0298_p0772b23║國土約界說。葢以國土各有攝屬，如華夷戎狄各
X14n0298_p0772b24║有封疆，乃名國土。然諸國土必依地大而住，故云
X14n0298_p0772c01║金輪保持國土。堅覺下，三、示火大之緣生也。由上
X14n0298_p0772c02║堅執之覺所成金寶，明昧相搖所出之風，風與金
X14n0298_p0772c03║相摩，相摩則有煖氣於中發動，此為火之因也。由
X14n0298_p0772c04║心動執相摩，故外感火光為變化性。火稱變化性
X14n0298_p0772c05║者，火能變有還無，變生作熟，自性無形，寄緣則顯，
X14n0298_p0772c06║故稱變化性。寶明下，四、示水大之緣生也。堅明之
X14n0298_p0772c07║金能生潤，故以金能生水，潤為水之性也。然彼金
X14n0298_p0772c08║潤之水，其勢尚劣，更藉火勢上蒸。水火相蒸，則潤
X14n0298_p0772c09║勢愈猛，如炊甑相似。故感水輪含十方界，如華藏
X14n0298_p0772c10║世界依香水海而住，故稱含界。火騰下，五、示洲潬
X14n0298_p0772c11║巨海水陸之緣生也。謂火性飛騰，水性降墜，水火
X14n0298_p0772c12║上下交發。若水勢勝，火勢劣，則濕為巨海。若火勢
X14n0298_p0772c13║勝，水勢劣，則乾為洲潬。潬音善，徒旱切，水中沙渚
X14n0298_p0772c14║也。以此水火交發之義。彼大海中火光常起如海，
X14n0298_p0772c15║行者往往中夜見有火毬如燈，說為神燈。實非神
X14n0298_p0772c16║燈，良由水火相激，偶露其本質耳。又洲潬中江河
X14n0298_p0772c17║常注者，如彼大山之間，往往見有浲水浚發，此其
X14n0298_p0772c18║驗也。水勢劣火下，六、示山石草木之緣生也。若水
X14n0298_p0772c19║勢劣於火，則火勢勝燒，乾水結為高山。是知山石
X14n0298_p0772c20║元是水火氣分，所以擊則成𦦨。五六月間，石中融
X14n0298_p0772c21║而為水。又土勢劣於水，則水勢勝土，為水所抽而
X14n0298_p0772c22║成草木。是故草木元是水土氣分，所以遇燒還成
X14n0298_p0772c23║灰土，遇絞則成乎水。林藪者，藪音叟，草屬，草木叢
X14n0298_p0772c24║生之謂也。交妄下四句，總結世界相續之義。謂從
X14n0298_p0773a01║覺明空昧起，至水土抽為草木。其中地水火風各
X14n0298_p0773a02║有因緣，交五發生，𮞏為種類。上二句總結交妄發
X14n0298_p0773a03║生，下二句正結世界相續。葢世界是總名，地水火
X14n0298_p0773a04║風是別相。世界無有自體，即四大相續名世界也。
X14n0298_p0773a05║復次，富樓那！明妄非他（至）以是因緣眾生相續。
X14n0298_p0773a06║這一節經，承前三續之因，別明眾生緣起之相也。
X14n0298_p0773a07║明妄下四句，是結前生後之意。前二句是結前，後
X14n0298_p0773a08║二句是生後。初云明妄者，通指世界為之明妄，謂
X14n0298_p0773a09║所明之妄也。以世界由所明妄成，故今意結顯。前
X14n0298_p0773a10║云彼諸明妄非他，由能明之覺為咎也。所妄世界
X14n0298_p0773a11║既立，則能明之理難以超踰，此為生起後文也。以
X14n0298_p0773a12║是下七句，正明不踰之理。所妄即是六塵，可解。色
X14n0298_p0773a13║香味觸句中，上重一色字，下闕一法字，此通指六
X14n0298_p0773a14║塵，故下句云六妄成就。外之六塵既成，則內之見
X14n0298_p0773a15║等六根分開也。同業下二句，示四生因緣也。同業
X14n0298_p0773a16║一句，明胎卵二生。謂胎卵二生，彼此過去業行相
X14n0298_p0773a17║同，則以業緣感召，互相纏縛，世世不相捨離，此託
X14n0298_p0773a18║情想二妄所吸引者也。合離一句，明濕化二生。謂
X14n0298_p0773a19║濕以合感，則不因父母，但託濕與煖二為外助，助
X14n0298_p0773a20║發識之正性，名三緣和合，始成濕類。化以離應，謂
X14n0298_p0773a21║其離故趣新，從變化有，因名化生。如水鱉之化離
X14n0298_p0773a22║故，蛻而變為蜻蜓之類是也。即如諸天，亦是化生。
X14n0298_p0773a23║彼是化之善者，此句但言成化，影略濕意，含合字
X14n0298_p0773a24║中。故見明下八句，廣明胎生之相。初二句，明中陰
X14n0298_p0773b01║擇父母托胎。初因謂中陰身的見性通徹，以能冥
X14n0298_p0773b02║見遠方異域，千里萬里之外，男女交遘之際，凡與
X14n0298_p0773b03║同業而有緣者，皆能見之，故云見明。色發者，色是
X14n0298_p0773b04║父母交遘之色，由其見明，故父母交遘之色發現
X14n0298_p0773b05║他的見中。中陰既明所見之色，則其托胎之想遂
X14n0298_p0773b06║成，故云明見想成也。次二句，又明想成之中有憎
X14n0298_p0773b07║愛二意。以違情者名為異見，順情者名為同想。謂
X14n0298_p0773b08║彼中陰若是女，則見父為同為愛，見母為異為憎。
X14n0298_p0773b09║若中陰是男，則見母為同為愛，見父為異為憎。葢
X14n0298_p0773b10║由貪欲而生妬心也。又次二句，正明托胎之相。由
X14n0298_p0773b11║其見彼交遘之色，愛想既成，則流愛想入於母胎，
X14n0298_p0773b12║乃成胎生的種子。母胎既納其想，則胎始成也。又
X14n0298_p0773b13║次二句，結明胎生之由。良以胎類由交遘發生，吸
X14n0298_p0773b14║引過去同業者來。同業指中陰說。故有下三句，結
X14n0298_p0773b15║明成胎歷位的名相。俱舍論云：胎中有五位：一七
X14n0298_p0773b16║名羯羅藍，譯云凝滑，即是父精母血和合的初相；
X14n0298_p0773b17║二七名遏蒲曇，譯云皰，此又從凝滑增長眼等五
X14n0298_p0773b18║根成五皰故；三七名閉尸，譯云軟肉，又從皰增長
X14n0298_p0773b19║成軟肉故；四七名徤南，譯云堅肉，又從軟肉增長
X14n0298_p0773b20║成堅肉故；五七名鉢囉奢佉，譯云形位，則五七三
X14n0298_p0773b21║十五日方成形位，首足肢體男女可辨矣。今文秪
X14n0298_p0773b22║出二七名相，等該餘三也。胎卵下六句，示四生感
X14n0298_p0773b23║應各從其業。初云胎等四生，隨彼何生業感報以
X14n0298_p0773b24║應之，故云隨其。所應下四句，示應之所以。謂卵唯
X14n0298_p0773c01║相生者，卵從想結，或附氣乘聲而成㲉類，然想輕
X14n0298_p0773c02║舉故感卵生之類有翼能飛；胎因愛欲情生，然情
X14n0298_p0773c03║重墜故胎類地行不能飛舉。濕以三緣合感，化以
X14n0298_p0773c04║離故趣新，化為異質。四生受報隨業感應，大分如
X14n0298_p0773c05║斯。情想下四句，重明四生更變不常。或胎之情變
X14n0298_p0773c06║而為卵，或濕之合變而為離，想易為情離變為合，
X14n0298_p0773c07║又或合離變為情想，情想易以合離，隨業升沉難
X14n0298_p0773c08║以一定。末二句，總結眾生相續。
X14n0298_p0773c09║富樓那！想愛同結愛不能離（至）以是因緣業果相續。
X14n0298_p0773c10║這一節經承前三續之因，別明業果緣生之相也。
X14n0298_p0773c11║文有四段：婬、殺、盜、結。初富那下，先明貪欲。想愛同
X14n0298_p0773c12║結等者，想是欲想，愛是情愛，由欲想而成情愛，則
X14n0298_p0773c13║欲想是因，情愛是果。因圓覺經云：愛欲為因，愛命
X14n0298_p0773c14║為果。今文約能所彼此想愛結縛歷生莫可解者，
X14n0298_p0773c15║故云同結而愛不能離也。則諸下，世間通止十生
X14n0298_p0773c16║依正說，十生之類感報不同，依正皆別俱名世間，
X14n0298_p0773c17║故云諸也。十生俱有父母子孫，不應獨指人倫說，
X14n0298_p0773c18║吳興解多就人倫辯之，則局矣。經文盜貪中明指
X14n0298_p0773c19║十生說。故是等下，結欲貪名。貪愛下，次明殺貪。貪
X14n0298_p0773c20║愛同滋者，謂貪愛彼之血肉，滋養我之口腹，滋養
X14n0298_p0773c21║之心彼我同故，故云同滋。此同滋語中即含互為
X14n0298_p0773c22║吞報之意，因貪起殺不殺不止，必殺之而後已，故
X14n0298_p0773c23║云貪不能止。諸世間如上解，相殺相吞之事十生
X14n0298_p0773c24║皆有，今文略指四生說，以強欺弱隨其力能彼此
X14n0298_p0774a01║吞噉，此約怨對邊說。是等下，結殺貪名。上文說相
X14n0298_p0774a02║生不斷，今文應說相殺不斷也。以人下，三、明盜貪。
X14n0298_p0774a03║以人食羊等語，舉一物之報復，則物物皆爾。如是
X14n0298_p0774a04║下，自略而廣指十生。死而生，生而死，生死死，生歷
X14n0298_p0774a05║生，互來相噉，未有不報復者。前舉四生，今該十類，
X14n0298_p0774a06║文互見也。惡業俱生者，此相殺相吞是極重惡業，
X14n0298_p0774a07║俱我生，俱我死，故云俱生。如今世人殺生之心不
X14n0298_p0774a08║教而能，宿業使然，即是俱生惡業也。此相殺相吞
X14n0298_p0774a09║之業，窮未來際劫不能已，已甚言其怨報之深極
X14n0298_p0774a10║也。是等下，結盜貪名。以此相殺相吞名盜貪者，如
X14n0298_p0774a11║今人家畜養畜類，時其食飲，護其蚊䖟，初愛如恩，
X14n0298_p0774a12║一旦加之刀碪，初之愛非愛也，將欲盜彼血肉而
X14n0298_p0774a13║愛其肥甘耳。且彼畜類未甞以身相許，不與而取，
X14n0298_p0774a14║非盜而何？又上文婬殺盜皆以貪名，葢貪雖同而
X14n0298_p0774a15║恩怨賊心各從其本也。汝負下，四、結明。上文三貧
X14n0298_p0774a16║窮劫不斷，由是業果相續也。汝負我命者，負是負
X14n0298_p0774a17║欠，以彼前生曾殺我身則負我命，我則今生索所
X14n0298_p0774a18║負而必殺之。次句我還汝債者，上句云命，此句云
X14n0298_p0774a19║債。債是財，謂生前我盜他財，則負他債。又或因財
X14n0298_p0774a20║而殺命者，債與命，文亦互見。以此等因緣，經百千
X14n0298_p0774a21║劫，相讐不息，常在生死。此約怨對說也。汝愛我心
X14n0298_p0774a22║者，心即是情，他則愛我情性好。次句我憐汝色者，
X14n0298_p0774a23║色是容貌，姿色憐是憐惜，亦是愛義。上句云情，下
X14n0298_p0774a24║句云色，文亦互見。又何故不言情而言心耶？葢對
X14n0298_p0774b01║下色字，情屬心法，姿容屬色法，潤文巧製也。唯色
X14n0298_p0774b02║與情，纏縛貪愛，以此等因緣，經百千劫，常在纏縛。
X14n0298_p0774b03║此約恩愛說也。上怨對說生死，今恩愛說纏縛。怨
X14n0298_p0774b04║對相值，世世不離，豈非纏縛乎？今恩愛相循，生生
X14n0298_p0774b05║不捨，豈非生死乎？生死與纏縛，文亦互見也。然此
X14n0298_p0774b06║二義，不出盜、殺、婬三事，是故下句結云：唯殺、盜、婬
X14n0298_p0774b07║三為根本，則攝一切支業矣。如是等因緣，名為業
X14n0298_p0774b08║果相續。又上文中先婬後殺，今結文先殺後婬，亦
X14n0298_p0774b09║各有旨存焉。先婬者，警以愛欲為生死根媒，欲出
X14n0298_p0774b10║生死，先斷愛根，故先標婬也。先殺者，一切怨對相
X14n0298_p0774b11║值，唯殺為最，欲滅怨對，先斷乎殺，故前後互顯也。
X14n0298_p0774b12║富樓那！如是三種顛倒相續（至）因此虗妄終而復始。
X14n0298_p0774b13║這一節經總結三續之相，而直標妄本，以酬富那
X14n0298_p0774b14║第一問竟也。如是下，正是結文。皆是下，是標妄本。
X14n0298_p0774b15║覺明明了知性者，覺明本是性覺真體，由他妄立
X14n0298_p0774b16║能明之性，則轉真成妄，一切依正有為皆從此明
X14n0298_p0774b17║了知性上所發，故特標此為妄本也。此明了知性
X14n0298_p0774b18║即屬第八識中三細，由此業轉現三細，轉成六麤，
X14n0298_p0774b19║則世界眾生業果皆具足矣。即此了知，稱為顛倒。
X14n0298_p0774b20║夫性覺湛然，本無有相，因此了知發一切相也。本
X14n0298_p0774b21║自無生，從妄而見有生，以有生故，山河大地、陰入
X14n0298_p0774b22║界等次第遷流，從無而有，有已還無，故稱終而復
X14n0298_p0774b23║始。此牒原問之辭也。又因了發相，從妄見生二句，
X14n0298_p0774b24║是對聯句，以妄對了字看，不應將妄見二字相連
X14n0298_p0774c01║讀，應云因了而發相，從妄而見生，文意方有味也。
X14n0298_p0774c02║富樓那言：若此妙覺（至）有為習漏何當復生。
X14n0298_p0774c03║這一節，經富那躡佛第一答文，重立難言，謂生佛
X14n0298_p0774c04║本同而未異也。妙覺即性覺。前云性覺，則兩字皆
X14n0298_p0774c05║是實法，性即覺故。今云妙覺，則覺是實法，妙是覺
X14n0298_p0774c06║之美稱。如稱人為妙人，人是實法，妙是人之美稱。
X14n0298_p0774c07║今稱妙覺亦然。良以性覺清淨本然，靈明洞徹，實
X14n0298_p0774c08║而不有，虗而不無，深隱難測，無相無名，故強名曰
X14n0298_p0774c09║妙覺。下句又云本妙覺明者，是重述上句妙義也。
X14n0298_p0774c10║下句覺明二字，不要作實體用看。何以故？葢上句
X14n0298_p0774c11║已標定覺體矣。今此覺明，略虗看些。謂覺是靈然
X14n0298_p0774c12║的意思，明是不昧的意思，本是本住，妙即上句所
X14n0298_p0774c13║說。以此四字，重歎上句妙覺，謂具此本有四德也。
X14n0298_p0774c14║然此妙覺，下自眾生，上與如來，同具此心。在諸佛
X14n0298_p0774c15║不增，在眾生不減。云何眾生無狀，忽生山河等相？
X14n0298_p0774c16║無狀者，即無故無端之意。眾生既具此心，後生諸
X14n0298_p0774c17║有為相，而如來亦具此心，則山河大地有為習漏，
X14n0298_p0774c18║何時復生耶？言妙空明覺者，空與覺是實法，空即
X14n0298_p0774c19║性空，妙明是用，即上妙覺略變文藻。富那此難，由
X14n0298_p0774c20║前文云生佛同具如來藏性，故興此難也。同具妙
X14n0298_p0774c21║覺，是為本同。後生諸相，佛不復生，是為末異。此與
X14n0298_p0774c22║圓覺經金剛藏菩薩難，謂異生成佛後起無明，而
X14n0298_p0774c23║諸如來何時更起一切煩惱，難義同此。
X14n0298_p0774c24║佛告富樓那：譬如迷人（至）更生迷不。不也，世尊。
X14n0298_p0775a01║這一節，經世尊舉喻以明悟後不迷，而酬其覺後
X14n0298_p0775a02║無生也。譬如下，舉喻。謂如迷路之人到一聚落。言
X14n0298_p0775a03║聚落者，如今鄉間人家聚集之所，名為村落。彼之
X14n0298_p0775a04║迷人乍到此間，惑南為北。佛問：此惑南為北之迷，
X14n0298_p0775a05║為復因迷而有，因悟所出？富那答謂：此迷亦不因
X14n0298_p0775a06║迷，又不因悟。何以下，釋上不因迷悟的所以。四句
X14n0298_p0775a07║釋文可解。佛言下，重問悟後還迷否。謂彼迷人正
X14n0298_p0775a08║在迷南作北的時節，倐有一人指示令悟，謂此是
X14n0298_p0775a09║南非北。佛又召富那問云：汝意為何如耶？彼之迷
X14n0298_p0775a10║人縱使別處還迷，於此聚落更生迷否？富那答謂：
X14n0298_p0775a11║不也。不也者，謂既明南北，悟後不重迷矣。
X14n0298_p0775a12║富樓那！十方如來亦復如是（至）覺迷迷滅，覺不生迷。
X14n0298_p0775a13║這一節，經世尊法合上喻，以明覺後不重迷也。上
X14n0298_p0775a14║文喻中，迷人喻眾生，聚落喻陰、界、入。惑即是迷，南
X14n0298_p0775a15║喻真，北喻妄。謂諸眾生由其迷故，惑彼如來藏之
X14n0298_p0775a16║真，而作山河諸有之妄。本非是北，元來是南，喻彼
X14n0298_p0775a17║山河諸有之妄，當體是如來藏之真。悟人指令悟
X14n0298_p0775a18║者，悟人喻佛，指示令悟。喻佛說法，令諸眾生悟陰、
X14n0298_p0775a19║入、界全體是如來藏，則無復山河之妄矣。此人縱
X14n0298_p0775a20║迷者，此人即指令悟道的眾生。縱迷者，喻謂通惑
X14n0298_p0775a21║雖斷，所知未破，故云縱迷。於此聚落更不迷者，喻
X14n0298_p0775a22║悟陰、入、界等空後，更不重迷於界、入、聚落也。他經
X14n0298_p0775a23║多以陰、界、入法喻聚落故。十方下，法合，故云亦復
X14n0298_p0775a24║如是。法說與喻說不對，法中但合迷、覺二義，以明
X14n0298_p0775b01║迷盡覺圓而已。欲以意得，不詳配也。詳夫得意忘
X14n0298_p0775b02║詮，不在文字對與不對故。此迷下二句，謂迷體元
X14n0298_p0775b03║妄，故云無本。無本者，言無根本也。性畢竟空者，釋
X14n0298_p0775b04║上無本之意。昔本下，謂從本已來，元無此迷，後因
X14n0298_p0775b05║迷故，似乎有迷有覺。既稱似者，似則非真，無而忽
X14n0298_p0775b06║有謂之似。若以本覺之智，覺破其迷，妙覺純圓，不
X14n0298_p0775b07║復生迷。
X14n0298_p0775b08║亦如翳人見空中華（至）何當更出山河大地。
X14n0298_p0775b09║這一節經，世尊重喻，以明成佛之後，相不復生也。
X14n0298_p0775b10║翳人，喻眾生。空，喻如來藏。空中華，喻山河大地。翳
X14n0298_p0775b11║病若除，喻眾生無明已破。華於空滅，喻眾生悟後，
X14n0298_p0775b12║山河諸相滅。於如來藏中，忽有愚人，於彼空華所
X14n0298_p0775b13║滅的空地，待華更生，喻富那復於成佛之後，山河
X14n0298_p0775b14║諸相，何當復生之問。汝觀下，世尊以喻義問富那，
X14n0298_p0775b15║令辨愚慧意，令因喻得悟問意也。富那言下，富那
X14n0298_p0775b16║辯喻，可解。謂彼待華更生者，是愚非慧。何以故？空
X14n0298_p0775b17║本無華，見華滅空，已是顛倒，云何更待生耶？空本
X14n0298_p0775b18║無華，喻如來藏中，本無山河等相。見華滅空，喻初
X14n0298_p0775b19║悟藏性，則有為習漏皆滅。於如來藏中，雖稱始覺，
X14n0298_p0775b20║亦未離倒，故云見華滅空，已顛倒也。何以故？本覺
X14n0298_p0775b21║性中，元無起滅相故。勑令更生，喻富那徵問成佛
X14n0298_p0775b22║之後，山河等相，何當復生，此亦是愚非慧也。佛言
X14n0298_p0775b23║下，佛責富那之問非理。
X14n0298_p0775b24║又如金鑛雜於精金（至）菩提涅槃亦復如是。
X14n0298_p0775c01║這一節經世尊重喻，以明斷煩惱出生死則永不
X14n0298_p0775c02║復生也。金在鑛時不得精金之用，既出鑛後金性
X14n0298_p0775c03║方純永不再雜矣。鑛喻煩惱，金喻菩提。若菩提在
X14n0298_p0775c04║纏則為煩惱所雜，障蔽妙明不得其用。若菩提出
X14n0298_p0775c05║纏永滅煩惱，菩提真體方得顯現，而其本有光明
X14n0298_p0775c06║永不再雜矣。又木喻生死，灰喻涅槃，木成灰喻出
X14n0298_p0775c07║生死證涅槃。木既成灰不重為木，既出生死得證
X14n0298_p0775c08║涅槃，永不再轉生死矣。諸佛下法合二喻可解，亦
X14n0298_p0775c09║不詳合，但結顯二名而己。意亦如前，并前四喻。前
X14n0298_p0775c10║二喻喻本覺，後二喻喻始覺。前喻本覺者，意謂迷
X14n0298_p0775c11║方之人方位本正而人自倒，惑南為北而其南位
X14n0298_p0775c12║本然不動，倒自由人非方位之咎，故喻本覺。又前
X14n0298_p0775c13║空華喻者，空本無華，病者妄執見華生滅，人自妄
X14n0298_p0775c14║耳，非虗空之咎，是故亦喻本覺。後喻始覺者，金性
X14n0298_p0775c15║雖精然須出鑛，出鑛後始全其用，故喻始覺。此顯
X14n0298_p0775c16║如來智德也。木既成灰不重為木，如出生死更不
X14n0298_p0775c17║為生死所轉，此顯如來斷德也。又前二喻正酬無
X14n0298_p0775c18║狀忽生之問，謂妙覺本然人自妄見有相也。後二
X14n0298_p0775c19║喻正酬有為習漏何當復生之問，謂斷盡諸漏斷
X14n0298_p0775c20║性亦無何可生耶。然佛舉四喻併酬一問者，意謂
X14n0298_p0775c21║若止說前二喻，則但明本覺闕修證義；若止說後
X14n0298_p0775c22║二喻，則但明始覺忘本然義。是以四喻併顯始本
X14n0298_p0775c23║相成，圓義始備諦理無偏也。以上酬富那執理難
X14n0298_p0775c24║事第一問已竟，下起第二答文，酬前執相難性之
X14n0298_p0776a01║問也。
X14n0298_p0776a02║富樓那！又汝問言地水火風（至）俱徧法界不合相容。
X14n0298_p0776a03║這一節，經世尊將酬性相之義，且先述其原問之
X14n0298_p0776a04║辭也，在文可知。
X14n0298_p0776a05║富樓那，譬如虗空體非群相（至）土積成霾，水澄成暎。
X14n0298_p0776a06║這一節，經世尊舉喻，以酬富那性相之問也。譬如
X14n0298_p0776a07║下，舉喻。謂如虗空體性，一法叵得，湛然常住。雖非
X14n0298_p0776a08║群相，而不拒諸相發現。發揮，即發現義也。謂萬象
X14n0298_p0776a09║森羅，皆在虗空之中，而虗空之量，皆能容納，不相
X14n0298_p0776a10║拒也。所以下，徵釋不拒所以。謂彼虗空，日照則明
X14n0298_p0776a11║等可知。屯是屯聚。風搖則動者，空云何動？謂彼風
X14n0298_p0776a12║能吹萬不同，而群物相搖，宛似空動。初晴為霽，風
X14n0298_p0776a13║沙為霾，餘皆可了。良以虗空自非明暗等相，而不
X14n0298_p0776a14║拒明等發現也。
X14n0298_p0776a15║於意云何如是殊方（至）非日非空不異空日。
X14n0298_p0776a16║這一節，經佛承上以破妄相，非色非空而不異空
X14n0298_p0776a17║色也。於意下，徵列破意。殊方，即十方也。以此諸相
X14n0298_p0776a18║起滅不常，故稱有為。為因下二句，正列破意。彼者，
X14n0298_p0776a19║總指諸相本所生物。若彼下，別破。若彼所生一句，
X14n0298_p0776a20║是總指七物。且日照下，先約明破。謂此虗空以日
X14n0298_p0776a21║照時既是日所生的明，今明徧十方，則應十方同
X14n0298_p0776a22║為一箇日色纔是，云何空中更見圓日？若更有圓
X14n0298_p0776a23║日，明亦應圓。今明不圓，又且明徧而日不徧，則非
X14n0298_p0776a24║日所生之明也。又若是空生的明，則空應自照，何
X14n0298_p0776b01║借於日？又明因空生，空既常住，明應常照，云何中
X14n0298_p0776b02║宵半夜雲霧之時不生光耀？明有生滅，信知明非
X14n0298_p0776b03║空生也。當知此明亦非日生，亦非空生，又不異空
X14n0298_p0776b04║日。何以故？若離空日，則無明故。前列七相，今別破
X14n0298_p0776b05║中但破明相，餘皆略也。例明可解。
X14n0298_p0776b06║觀相元妄無可指陳（至）云何復問不相容者。
X14n0298_p0776b07║這一節，經佛按明等七種性相，以辯真妄，責其質
X14n0298_p0776b08║難非理也。先辯相，相妄承上，謂觀七相元妄，以不
X14n0298_p0776b09║即不離，難可指陳也。猶邀下，正責質難非理。世尊
X14n0298_p0776b10║意謂諸相元妄，如虗空華，既知是妄，云何詰其相
X14n0298_p0776b11║陵滅義？汝詰相陵滅者，猶邀空華，復結空果，言其
X14n0298_p0776b12║妄上覔妄也。今文似倒迴其文而解之，玩者可見
X14n0298_p0776b13║也。觀性下，即指相下之性說，謂觀明暗之性，元是
X14n0298_p0776b14║真體。夫此性者，即諸法實性，以諸法寂滅之體，即
X14n0298_p0776b15║如來藏性，如來藏性，即妙覺明心，心外無法，故云
X14n0298_p0776b16║唯妙覺明。妙覺明心，本非水火，先即本義。先非水
X14n0298_p0776b17║火者，謂妙覺明心，湛然無朕，言其性具之理不無，
X14n0298_p0776b18║而本非水火之妄相也。性雖是真，相由循發，以循
X14n0298_p0776b19║業現，故是妄非真，是故妙心本非妄也。本心非妄，
X14n0298_p0776b20║云何復問不相容者，上文空喻甚明，必無疑矣。然
X14n0298_p0776b21║玩此節經意，即隨上文空喻之後，結會妙心，而寄
X14n0298_p0776b22║責富那相陵之詰，然非法合之辭也。法合自見下
X14n0298_p0776b23║文，故
X14n0298_p0776b24║真妙覺明亦復如是（至）宛轉虗妄，無可憑據。
X14n0298_p0776c01║這一節經承前法合空不拒相之義，以明妄相無
X14n0298_p0776c02║憑也。真妙下，法合真妙覺，明合上虗空。汝以下，合
X14n0298_p0776c03║諸相發揮。各各發明者，指眾生各各發明也。即如
X14n0298_p0776c04║上句汝以空明則有空見之意。各各現者，指妙覺
X14n0298_p0776c05║中隨人各各發現地水火風之相也。言各各者，各
X14n0298_p0776c06║是各別，謂諸眾生各別發明七大，則妙覺中各別
X14n0298_p0776c07║隨現，即前所謂循業發現是也。俱發明者，俱是同
X14n0298_p0776c08║義，如盡大地眾生同時發明諸相，則妙覺中同時
X14n0298_p0776c09║隨現也。云何下，徵釋俱現之義。一日影，喻一大也。
X14n0298_p0776c10║謂秪是一大而為盡大地眾生發明，則隨多眾生
X14n0298_p0776c11║現多相，如一日影隨二人去一般。若多千人，則日
X14n0298_p0776c12║影隨多千人去一地大。如此則水大火大等皆然。
X14n0298_p0776c13║意明一多之間不可準的也。一水喻真妙覺，日影
X14n0298_p0776c14║喻一大。一中見多，多由一現。不可指多說一，又不
X14n0298_p0776c15║可分一成多。一多無據，宛轉成虗。故云一東一西，
X14n0298_p0776c16║先無準的。現一既雙，即是一多無據也。若能融會
X14n0298_p0776c17║藏性，則七大一多妙用亦存乎其間矣。
X14n0298_p0776c18║富樓那！汝以色空相傾相奪（至）故發塵勞有世間相。
X14n0298_p0776c19║這一節，經佛責富那以色空傾奪之心，故真為妄
X14n0298_p0776c20║掩，世相成勞也。如來藏是真，色空傾奪是妄，真外
X14n0298_p0776c21║無妄，全妄是真，由其迷故，真為妄掩，故云以色空
X14n0298_p0776c22║相傾奪於如來藏中。而如下，明其真為妄掩，則全
X14n0298_p0776c23║真成妄，故云如來藏隨為色空徧也。是故下，明傾
X14n0298_p0776c24║奪之咎。於中者，即指色空妄徧之中也。風空約動
X14n0298_p0777a01║靜傾奪，日雲約明暗傾奪，文意猶略。前文清濁霾
X14n0298_p0777a02║映等相，世間為此傾奪所迷悶，故違背妙覺，合於
X14n0298_p0777a03║塵相，因塵發勞，乃有世間陵滅生死等相，此明迷
X14n0298_p0777a04║者之過也。
X14n0298_p0777a05║我以妙明不滅不生（至）故發真如妙覺明性。
X14n0298_p0777a06║這一節經，佛以本智合本理，體用互攝，理智相成，
X14n0298_p0777a07║承上昔迷而顯今悟也。我是如來自稱，對上文汝
X14n0298_p0777a08║字看。妙明字，若應上文色空字，妙明當作真俗二
X14n0298_p0777a09║諦看。不生滅，對上傾奪看。今云妙明合如來藏者，
X14n0298_p0777a10║藏性是中理，謂以真俗合中也。又妙明不生滅者，
X14n0298_p0777a11║是即理之智，以合如來藏即智之理，謂以理智一
X14n0298_p0777a12║如，體用雙照而雙寂也。又我以下，以智合理。而如
X14n0298_p0777a13║下，以理成智。如來藏是理，妙覺明是智，以理成智，
X14n0298_p0777a14║故云而如來藏唯妙覺明。乘此即理之智而圓照
X14n0298_p0777a15║法界，法界即是如來藏，此謂乘即理之智而還照
X14n0298_p0777a16║即智之理也。然玩此法界義，當華嚴四法界耳。是
X14n0298_p0777a17║故下，明理智相成之用。於中者，指藏性中也。一為
X14n0298_p0777a18║無量者，即是不動道場徧十方界。無量為一，文中
X14n0298_p0777a19║不顯，今擬補之，則如無量義全歸一定，所謂一攝
X14n0298_p0777a20║一切，一切趣一也。小中現大者，即身含下三句之
X14n0298_p0777a21║相是也。文中亦闕大中現小之相，葢大中現小事
X14n0298_p0777a22║相易明，故略之。又身含下二句是正中現，依身是
X14n0298_p0777a23║正報，十方空是依報，故此身者即現前色身，能含
X14n0298_p0777a24║十方之空，不可指法身說。若法身含虗，此何必言？
X14n0298_p0777b01║良以我六尺之軀，即能含受十虗，此為不可思議
X14n0298_p0777b02║境界。如維摩一室廣容多座，華嚴塵中現剎之類，
X14n0298_p0777b03║一毛端頭現寶王剎，即斯義也。一毛是正，寶王剎
X14n0298_p0777b04║是依。寶王指佛說，謂一毛端頭現佛三千大千剎
X14n0298_p0777b05║土，小中現大如此也。坐微塵下一句，是依中現正。
X14n0298_p0777b06║一塵是依轉法輪，約佛說屬正。故一塵至小，大法
X14n0298_p0777b07║輪至大，即所謂破一微塵出大千，經卷義同。又一
X14n0298_p0777b08║為下四句，明即體之妙用。不動下四句，示妙用之
X14n0298_p0777b09║相。通言世尊具足稱性理智，不思議妙用現前，而
X14n0298_p0777b10║諸一多大小限量，塵相俱滅，𭰞合性覺。是故發現
X14n0298_p0777b11║者，一一俱稱真如妙覺明性也。真如者，湛寂之謂。
X14n0298_p0777b12║雖謂妙用繁興，而真如湛寂之體，初未甞動，此明
X14n0298_p0777b13║悟者之功也。以上自首卷初標二種根本中，第二
X14n0298_p0777b14║菩提涅槃元清淨體，至此方圓。何者？若顯理未盡，
X14n0298_p0777b15║則菩提涅槃未得究竟，是故至此方滿前第二根
X14n0298_p0777b16║本義也。今顯理既圓，又將三諦妙理，撮示樞要，列
X14n0298_p0777b17║為三段。而過文之處，義又不可離者，此正所謂三
X14n0298_p0777b18║而不離，一而不合，圓融不礙行布，行布不礙圓融，
X14n0298_p0777b19║文義俱妙。是故重為結顯，以圓理門妙旨，良有在
X14n0298_p0777b20║也。
X14n0298_p0777b21║而如來藏本妙圓心（至）非常非樂非我非淨。
X14n0298_p0777b22║這一節經，世尊重以非義結顯真諦非盡，世、出世
X14n0298_p0777b23║法悉無相也。顯非先標如來藏心者，良以藏心是
X14n0298_p0777b24║中道體故，妙是真諦義，真泯一切，故皆云非。以中、
X14n0298_p0777c01║俗二諦從於真故，則真諦顯；餘二諦隱故，蕩無纖
X14n0298_p0777c02║塵。然亦不離中、俗而明真，但以隱顯適宜，故云本
X14n0298_p0777c03║妙圓心。本字屬中，即本常義，故妙屬真，可知。圓字
X14n0298_p0777c04║義當於俗法無不攝故，只此一句，三諦圓收，而真
X14n0298_p0777c05║妙當令，故稱本妙圓心也。初非心者，凡一切心王、
X14n0298_p0777c06║心所屬心之法皆非也。次非五大屬色，凡一切屬
X14n0298_p0777c07║色之法皆非也。次非六根、六塵、十八界，如是乃至
X14n0298_p0777c08║者，但舉始終而超其中，故此上是世間法也。次非
X14n0298_p0777c09║出世法，初非十二緣，緣有生起、還滅二義，無明是
X14n0298_p0777c10║生起初法，無明盡是還滅初法，如是乃至者，亦超
X14n0298_p0777c11║其中也。非老死是生起末法，非老死盡是還滅末
X14n0298_p0777c12║法。生起、還滅初法云明、無明及盡者，上明字是能
X14n0298_p0777c13║觀緣起之智，盡字即還滅之義也。盡義上亦有明
X14n0298_p0777c14║字，是還滅之智。次非四諦，苦、集、滅、道四義，見前解。
X14n0298_p0777c15║次非智得者，智是聲聞能觀四諦之智，得是聲聞
X14n0298_p0777c16║證得之理。次非六度，初檀那譯云布施，二尸羅譯
X14n0298_p0777c17║云滅惡，戒之總名也。三毗黎耶譯云精進，四羼提
X14n0298_p0777c18║譯云忍辱，五禪那譯云靜慮，六般剌若譯云智慧，
X14n0298_p0777c19║波羅蜜多譯云到彼岸。六度與波羅蜜分列而非
X14n0298_p0777c20║者，葢六度有究竟不究竟兩意，然必究竟方稱到
X14n0298_p0777c21║彼岸，故分說也。如是乃至者，出世法有三乘，一乘
X14n0298_p0777c22║教理行果百八三昧八萬總持，名數既多不能盡
X14n0298_p0777c23║述，故超而言之。以至佛之十號大涅槃，常樂我淨
X14n0298_p0777c24║俱非，況其下者，此所謂空劫已前無一元字脚也。
X14n0298_p0778a01║非怛下是遣佛能證之號，怛闥阿竭譯云如來，阿
X14n0298_p0778a02║羅訶譯云應供，三耶三菩具云三藐三菩陀，譯云
X14n0298_p0778a03║正徧知，此是佛十號之三，雖舉其三例非十號也。
X14n0298_p0778a04║非大涅槃是遣所證之法，涅槃解見前，此是如來
X14n0298_p0778a05║自所證得，簡非二乘涅槃，故加大言涅槃是體，常
X14n0298_p0778a06║樂我淨是涅槃之四德也。不死名常，無苦名樂，具
X14n0298_p0778a07║八自在名我，無染名淨，詳如涅槃經說。
X14n0298_p0778a08║以是俱非世出世故（至）即常即樂即我即淨。
X14n0298_p0778a09║這一節經承前，次以即義結顯俗諦，由能非而復
X14n0298_p0778a10║能即也。以是俱非故一句，是結前生後意。只這故
X14n0298_p0778a11║字，是過文之辭，以牒非故，然後能即。文雖過義，不
X14n0298_p0778a12║絕之意。由此非即二義，似分不分，似截不截，連環
X14n0298_p0778a13║貫攝，文義俱妙，似有默識心通之意，神而明之，存
X14n0298_p0778a14║乎人耳。元明心妙者，前文顯真，則云本妙圓心。今
X14n0298_p0778a15║文顯俗，則云元明心妙。元即是本，前以妙配真，故
X14n0298_p0778a16║先云本妙。今以明配俗，故先云元明。經本自陳，非
X14n0298_p0778a17║解者強配，各從本諦說也。下半句云心妙者，葢以
X14n0298_p0778a18║心妙二字，兼中與真。又上元字，亦本乎中義，三諦
X14n0298_p0778a19║互融。今則中真二諦，從於俗故，建一切法，則俗諦
X14n0298_p0778a20║顯，餘二諦隱，故萬有齊彰。然亦不離中真而明俗，
X14n0298_p0778a21║但以隱顯適宜。只此一句，亦三諦圓收，而俗明當
X14n0298_p0778a22║令，故云元明心妙。一俗一切俗，要亦本乎如來藏
X14n0298_p0778a23║體，故首標其名也。即者，是也。由非而是，所謂非一
X14n0298_p0778a24║切相，即一切法。然則一草一縷，皆如來藏妙攝無
X14n0298_p0778b01║餘，故稱俗諦。餘諸法數，具如前解。
X14n0298_p0778b02║以是俱即世出世故（至）離即離非，是即非即。
X14n0298_p0778b03║這一節經，承前重以雙遮雙照，圓歸藏體，結顯中
X14n0298_p0778b04║道第一義諦也。以是俱即故一句，亦是結前生後
X14n0298_p0778b05║意，故字如前說。詳玩俱即之言，應併收俱非，同歸
X14n0298_p0778b06║中道，文略義周，會意可得。妙明心元者，妙明即真
X14n0298_p0778b07║俗二諦，心字通指真俗二心，元即是本，以中道為
X14n0298_p0778b08║二心之本，故云妙明心元也。雙離是雙遮，雙是為
X14n0298_p0778b09║雙照，遮是奪意，照是與意。是即非即一句，文略晦，
X14n0298_p0778b10║似乎全在即邊說了，今迴潤其文則明矣。葢前文
X14n0298_p0778b11║以即對非而言，即當作是，上句離應對即，今此句
X14n0298_p0778b12║當作即是即非，乃雙與意也。良以雙遮雙照而顯
X14n0298_p0778b13║中道，遮照同時，一中一切中，所謂一色一香，無非
X14n0298_p0778b14║中道，即此義也。顯中不舉諸法者，葢前即非既融，
X14n0298_p0778b15║融便屬中，故不必再陳，但標其融義而已，文之巧
X14n0298_p0778b16║便，無愈此經。
X14n0298_p0778b17║如何世間三有眾生（至）用世語言入佛知見。
X14n0298_p0778b18║這一節經，世尊結顯圓理已竟，寄責凡小偏心，欲
X14n0298_p0778b19║測佛乘䇿所不逮也。如何二字，是責辭。世間三有
X14n0298_p0778b20║者，有是著義，即三界欲色無色，各著本界名跡，故
X14n0298_p0778b21║稱三有。聲聞是小乘，四果聖人是也。緣覺是中乘，
X14n0298_p0778b22║既斷正使，更侵習氣，勝於聲聞，劣於菩薩，故稱中
X14n0298_p0778b23║乘。此二種人，既超三有，故稱出世。世尊承前顯理
X14n0298_p0778b24║之妙，且圓因寄責凡小之人，各以狹劣所知之心，
X14n0298_p0778c01║測度如來無上菩提，如以螢火爇須彌山，終莫能
X14n0298_p0778c02║著也。無上菩提，即前所顯圓理是也。用世語言者，
X14n0298_p0778c03║即前所破因緣自然，非和不和等語，謂將此等語
X14n0298_p0778c04║言，欲入佛之智見，無有是處。佛知見者，對眾生知
X14n0298_p0778c05║見而言，眾生則無知著知，無見著見，即用世語言，
X14n0298_p0778c06║皆是眾生知見，即彼二乘知見著空，雖勝眾生，望
X14n0298_p0778c07║佛尚遠，菩薩知見，亦未盡諦理，以九法界望佛，俱
X14n0298_p0778c08║名眾生知見，而佛之知見，則自所證得，不共三乘，
X14n0298_p0778c09║以知即無知，無知即知，見即無見，無見即見，無知
X14n0298_p0778c10║而無所不知，無見而無所不見，究竟圓極，乃名佛
X14n0298_p0778c11║知見也。如第五經云，知見立知，即無明本，知見無
X14n0298_p0778c12║見，斯即涅槃無漏真淨，即此義也。
X14n0298_p0778c13║譬如琴瑟箜篌琵琶（至）愛念小乘得少為足。
X14n0298_p0778c14║這一節經世尊承上引喻，以明凡小圓具妙心獨
X14n0298_p0778c15║乏妙智，卒未能顯其用也。琴瑟等喻凡小之人及
X14n0298_p0778c16║諸淺行菩薩，妙音喻妙心，妙指喻妙智，謂琴瑟等
X14n0298_p0778c17║本具宮商清響，若無巧妙指頭彈他，則彼宮商清
X14n0298_p0778c18║響終不能發。汝與下法合琴等，如上說。如我按指
X14n0298_p0778c19║海印發光合有妙指者，汝暫舉心塵勞先起合無
X14n0298_p0778c20║妙指者，佛謂寶覺真心人人圓滿，如我有妙智故，
X14n0298_p0778c21║則能智契理冥妙用現前，如前所謂一為無量無
X14n0298_p0778c22║量為一，小中現大大中現小等是也，故云海印發
X14n0298_p0778c23║光。按指者即是妙指，海印發光譬佛妙用，此是喻
X14n0298_p0778c24║中說喻意，謂我一按指則妙音俱發，宮商清濁五
X14n0298_p0779a01║響圓備，如彼大海澄渟森羅炳現。今不言妙音而
X14n0298_p0779a02║言海印發光者，重約喻明也。海印發光之喻，詳出
X14n0298_p0779a03║華嚴涅槃大集等經。汝暫舉心下，明無妙智故暫
X14n0298_p0779a04║時舉心，四句百非難逃乎是非之閾，故云塵勞先
X14n0298_p0779a05║起。由不下，正是䇿其不逮之語也。以上佛答第二
X14n0298_p0779a06║執相難性之問正義已竟，此下富那復從第二答
X14n0298_p0779a07║中發起疑難，世尊又以怖頭之喻合明無因之妄，
X14n0298_p0779a08║始圓第二問中餘義也。方等彈訶等意，今經處處
X14n0298_p0779a09║可了。
X14n0298_p0779a10║富樓那言我與如來（至）自蔽妙明受此淪溺。
X14n0298_p0779a11║這一節，經富那躡上真心圓滿，重徵妄自何因也。
X14n0298_p0779a12║我與下，正躡上意，用張難本。而我下，敘自遭妄未
X14n0298_p0779a13║究覺際，在文可知。聖乘即佛乘也，謂今雖遇佛乘，
X14n0298_p0779a14║猶未究竟佛道淵底。世尊下，正是起難之辭，謂此
X14n0298_p0779a15║真心人人圓滿，云何世尊諸妄圓滅獨證妙常，而
X14n0298_p0779a16║諸眾生何因有妄，妄從何起，自蔽妙明受此淪溺
X14n0298_p0779a17║耶？
X14n0298_p0779a18║佛告富樓那：汝雖除疑（至）是人心狂更無他故。
X14n0298_p0779a19║這一節，經世尊引他俗事，例答上文無因之妄也。
X14n0298_p0779a20║初責富那惑未盡故，解亦未深，故引俗事之淺淺，
X14n0298_p0779a21║以況真理之深深，令易明故。演若達多，譯云祠授，
X14n0298_p0779a22║禱神祠以授嗣故。此人忽於晨朝梳洗，以鏡照面，
X14n0298_p0779a23║認影迷真，故責己頭不見面目，疑為魑魅無狀，即
X14n0298_p0779a24║無故忽爾狂走，以例無因而妄。魑魅是山譯之怪。
X14n0298_p0779b01║於意下，正勘富那，乃令審例會心，識知妄無因有。
X14n0298_p0779b02║富那據實答云：狂無他故。既知狂無故，妄亦類此。
X14n0298_p0779b03║佛言妙覺圓明本圓明妙（至）雖佛發明猶未能返。
X14n0298_p0779b04║這一節經世尊以妄合狂，直顯無因，徒歷長劫，迷
X14n0298_p0779b05║而不返也。佛言下，先指真本無妄，謂此妙覺真體
X14n0298_p0779b06║本來圓滿，明妙以例達多本頭，本自其然也。既稱
X14n0298_p0779b07║下，明妄無因，謂真心無妄，妄自妄發，云何有因？若
X14n0298_p0779b08║有因者，則不名妄。自諸下，指妄自妄發，謂從諸妄
X14n0298_p0779b09║上展轉相因，此相因者非有因之因，葢是依妄起
X14n0298_p0779b10║妄，牽藤引蔓，從迷積迷，以歷塵劫，例彼達多無故
X14n0298_p0779b11║狂走，豈有因緣？無始妄延亦若此耳。妄延長劫以
X14n0298_p0779b12║至今日，雖佛發明真本無妄，由諸眾生染妄既深，
X14n0298_p0779b13║猶不能返。
X14n0298_p0779b14║如是迷因，因迷自有（至）尚無有生，欲何為滅。
X14n0298_p0779b15║這一節經，承上以明妄因妄發，識妄無因，則諸妄
X14n0298_p0779b16║自息也。迷者，因迷有妄，妄即是迷。此迷承上從迷
X14n0298_p0779b17║積迷而來。初如是迷因一句，即指上文塵劫之迷。
X14n0298_p0779b18║謂此迷因，因迷自有，與真心無干。若識迷無因，則
X14n0298_p0779b19║妄無所依。葢迷為妄之所依，所依之迷既無，能依
X14n0298_p0779b20║之妄自息。迷妄既息，求生相不可得，欲何為滅？生
X14n0298_p0779b21║滅既滅，則寂滅現前矣。
X14n0298_p0779b22║得菩提者如窹時人（至）妄性如是，因何為在。
X14n0298_p0779b23║這一節，經佛示悟後，觀迷如夢。既覺直下，明妄無
X14n0298_p0779b24║因而真不動也。謂彼得悟菩提之人，如睡已窹，說
X14n0298_p0779c01║夢中事。夢事雖明，了知是妄，必無因緣可取，夢物
X14n0298_p0779c02║以全體無故。如彼下，重以夢合狂走。豈有下二句，
X14n0298_p0779c03║是反辭。言其無因自狂，他或忽然狂歇，其頭元在
X14n0298_p0779c04║肩上，何曾移易分毫。非外得者，正明本頭不動。本
X14n0298_p0779c05║頭不動，則知狂怖妄出也。縱未歇狂，本頭亦何遺
X14n0298_p0779c06║失。初無有動，信知真心不動，妄自成迷。忽然妄歇，
X14n0298_p0779c07║真心亦非外得。縱其妄未歇滅，而其真心亦何遺
X14n0298_p0779c08║失。末富那下，結答原問之言。謂妄性無因，何更求
X14n0298_p0779c09║其所在。若有所在，是實非妄矣。以無在故，因知是
X14n0298_p0779c10║妄。
X14n0298_p0779c11║汝但不隨分別世間（至）何藉劬勞肯綮修證。
X14n0298_p0779c12║這一節，經佛示歇狂之法。狂既歇，則真心得也。佛
X14n0298_p0779c13║謂富那：汝但不隨三續起諸分別，則外之三緣斷
X14n0298_p0779c14║矣。三緣斷故，則汝內之三因不生。三緣，指外世界
X14n0298_p0779c15║眾生業果所緣之塵是也。三因者，即汝內之能緣
X14n0298_p0779c16║三種分別之心是也。能所因緣不生，則汝心中達
X14n0298_p0779c17║多，狂性自歇。心中達多者，借喻巧說。由他能所因
X14n0298_p0779c18║緣不生，則識情不起，頓空根本無明，一歇一切歇，
X14n0298_p0779c19║一斷一切斷，是故歇即菩提也。葢此狂心，約根本
X14n0298_p0779c20║無明說，故能歇即菩提。菩提是覺，覺對不覺說。不
X14n0298_p0779c21║覺既覺，即轉無明為菩提。一念返真，塵沙惑斷。如
X14n0298_p0779c22║禪家所謂㘞地一聲，元在這裏。故云勝淨明心，不
X14n0298_p0779c23║從人得也。此是頓義，不假三祇修證。故云何藉劬
X14n0298_p0779c24║勞，肯綮修證。肯綮字，如莊子養生主篇解牛中云：
X14n0298_p0780a01║技經肯綮之未甞，而況大軱乎。注云：肯，骨間肉。肯，
X14n0298_p0780a02║肯着也。綮音啟，又音罄，猶結處也。軱，大骨也。彼意
X14n0298_p0780a03║說庖丁技得神化，經歷骨肉紐結之處，未甞為難，
X14n0298_p0780a04║而況大軱空廓處乎。借其字形，不用其義。今但云
X14n0298_p0780a05║一歇則已，何藉劬勞自艱，細微綿力，而修而證耶。
X14n0298_p0780a06║肯綮，類艱力細微之意。
X14n0298_p0780a07║譬如有人於自衣中（至）方悟神珠非從外得。
X14n0298_p0780a08║這一節經，佛重約喻以明前義，謂迷悟自殊而妙
X14n0298_p0780a09║心未甞失也。人喻眾生，自衣喻陰入界法，以陰等
X14n0298_p0780a10║有覆陰妙心之意，又陰等從自心現，故如自衣也。
X14n0298_p0780a11║繫珠喻妙心隨轉，不覺喻迷窮，露他方喻法身流
X14n0298_p0780a12║轉五道，無財謂貧，無覆謂露，乞食喻修有漏福善，
X14n0298_p0780a13║馳走喻死此生彼，以無常迅速故云馳走。雖貧而
X14n0298_p0780a14║珠不失者，喻雖乏功德法財而妙心未甞失。智者
X14n0298_p0780a15║示珠，喻佛為說法令悟其心。從心致富，喻證心珠
X14n0298_p0780a16║致諸功德法財。悟珠非外，喻悟己心本然自具，非
X14n0298_p0780a17║從外而新得之者。以上佛與富那問答，圓前第二
X14n0298_p0780a18║問中餘義已竟。下文阿難重躡前文三緣三因之
X14n0298_p0780a19║義，難佛前後自語有相違之過，是故世尊翻前達
X14n0298_p0780a20║多怖頭之說，以明因緣自然皆為戲論，而總責多
X14n0298_p0780a21║聞無功，圓收理分辭致，後乃阿難重請起行之門
X14n0298_p0780a22║也。入文可見。
X14n0298_p0780a23║即時阿難在大眾中（至）我從因緣心得開悟。
X14n0298_p0780a24║這一節經，阿難因聞三緣三因之義，重起前疑，難
X14n0298_p0780b01║佛前後相違也。阿難前聞遣拂因緣之義，今復聞
X14n0298_p0780b02║三因三緣之說，佛自前後相違，是故引文成難，以
X14n0298_p0780b03║證前經遣拂之非也。但引文不全，豈以殺、盜、婬為
X14n0298_p0780b04║三因緣耶？殺等是業果中事，當取世界眾生業果
X14n0298_p0780b05║為三因緣，此必譯場之誤，非阿難之意也。今謂因
X14n0298_p0780b06║緣斷，狂心歇，菩提成，斯則因緣皎然明白，云何如
X14n0298_p0780b07║來前說頓棄因緣耶？阿難又引自證，謂我從因緣
X14n0298_p0780b08║而得開悟，良由阿難初因見佛相好，發心出家，亦
X14n0298_p0780b09║是因緣，故引為證也。
X14n0298_p0780b10║世尊！此義何獨我等年少（至）惟垂大悲開發迷悶。
X14n0298_p0780b11║這一節經，阿難引他證自，皆從因緣入道，必以頓
X14n0298_p0780b12║棄為非也。阿難謂因緣入道者，豈獨年少有學？即
X14n0298_p0780b13║今會中目犍連等，高年無學，亦由因緣悟心，云何
X14n0298_p0780b14║頓棄？此是引他證自，必以因緣為然也。阿難自稱
X14n0298_p0780b15║年少者，以佛成道夜生，佛成道後，遊方五年，後說
X14n0298_p0780b16║阿含經，十二年中，方乃出家，來入方等八年，阿難
X14n0298_p0780b17║約有二十二三歲，故稱年少，尚滯初果，故稱有學。
X14n0298_p0780b18║老梵志者，按餘經及下第五經，謂目連等路逢三
X14n0298_p0780b19║迦葉，宣佛因緣，心得開悟。今稱老梵志者，梵志是
X14n0298_p0780b20║外道通稱，此指三迦葉未歸佛時，元是外道，且又
X14n0298_p0780b21║年高，故稱其為老梵志也。今說下，阿難又援頓棄
X14n0298_p0780b22║因緣之義，難同外計，謂佛今說菩提，不從因緣得
X14n0298_p0780b23║者，則彼王舍城外道拘舍黎所說，自然成佛第一
X14n0298_p0780b24║義矣。以此邪正，如何甄別？惟垂大悲，開發我之迷
X14n0298_p0780c01║悶也。王舍城，即摩竭陀國，城名王舍。因緣，詳出大
X14n0298_p0780c02║論。拘舍黎，外道名，見第二卷解中。
X14n0298_p0780c03║佛告阿難即如城中（至）因緣自然理窮於是。
X14n0298_p0780c04║這一節，經世尊將破所難，且請人情去彼取此，理
X14n0298_p0780c05║出尋常也。狂性屬因緣，不狂性屬自然。佛聽阿難
X14n0298_p0780c06║語，即引達多狂性比例發明。謂狂性因緣滅，則不
X14n0298_p0780c07║狂性自然出。因緣與自然對待顯，故妄情之理盡
X14n0298_p0780c08║於待耳。窮即盡義。
X14n0298_p0780c09║阿難演若達多頭本自然（至）何不自然因緣故失。
X14n0298_p0780c10║這一節，經世尊承前待意，雙破二計也。初阿難下
X14n0298_p0780c11║六句，初句是舉狂者名。頭本下五句，先破因緣。前
X14n0298_p0780c12║三句明達多本然之頭，曾無一毫歉強，故云本自
X14n0298_p0780c13║其然，無然非自。後二句直斥狂因妄出，則因緣之
X14n0298_p0780c14║計破矣。若自下四句，次破自然。前二句出其計意，
X14n0298_p0780c15║謂頭本自然，以照鏡因緣故狂。後二句亦直斥破，
X14n0298_p0780c16║云若計自然，汝何不自然？為因緣故，失了自然耶？
X14n0298_p0780c17║則自然亦破矣。
X14n0298_p0780c18║本頭不失，狂怖妄出，曾無變易，何藉因緣？
X14n0298_p0780c19║這一節，經世尊重躡因緣，以明本頭不失，狂因妄
X14n0298_p0780c20║出也。文可解。
X14n0298_p0780c21║本狂自然本有狂怖（至）頭本無妄，何為狂走。
X14n0298_p0780c22║這一節經世尊重躡自然，以明狂不狂二俱非自
X14n0298_p0780c23║也。文可解。以上二節返復以明二計皆妄，下文直
X14n0298_p0780c24║顯狂心歇處即菩提心也。
X14n0298_p0781a01║若悟本頭，識知狂走（至）生滅心滅，此亦生滅。
X14n0298_p0781a02║這一節，經佛示本真無妄因緣，遣而復遣，即菩提
X14n0298_p0781a03║心成，猶防細過也。佛謂若悟本頭不動，識知狂走
X14n0298_p0781a04║妄出，則彼因緣自然，二俱名妄，都為戲論也。從前
X14n0298_p0781a05║但引迷頭狂走一事，發明因緣自然，皆是忘計，則
X14n0298_p0781a06║一切事法，與此相類。要知無妄的本頭，比例真心，
X14n0298_p0781a07║而真心妙覺之中，元無因緣自然之論也。是故下，
X14n0298_p0781a08║牒前難中所引，因緣既斷，即菩提心，菩提心即真
X14n0298_p0781a09║妙覺心也。夫此心者，言語道斷，心行處滅，從他千
X14n0298_p0781a10║思百議，毫無干涉。菩提心生下，世尊重重遣拂，於
X14n0298_p0781a11║甚深妙理，鄭重若此，使人勿以所知心量，妄加測
X14n0298_p0781a12║度故爾。菩提心生一句，即頂上二句說。若謂三緣
X14n0298_p0781a13║斷故，即菩提心，若有菩提心生，生滅心滅的意思，
X14n0298_p0781a14║此但是生滅，非菩提心矣。已到滅生俱盡的所在，
X14n0298_p0781a15║則屬無功用道。滅生二字，躡上兩重生滅意也。說
X14n0298_p0781a16║這無功用道，與自然相似，若誤執有自然心生，如
X14n0298_p0781a17║此則名自然心生，生滅心滅，此亦生滅，非無功用
X14n0298_p0781a18║矣。這一重生滅，校前菩提心生滅，前麤後細。無功
X14n0298_p0781a19║用道者，謂以有作行息，即無行之行，名無功用道。
X14n0298_p0781a20║接初住位，創得無功用道，至第八地，名實得無功
X14n0298_p0781a21║用道，此約圓教說也。
X14n0298_p0781a22║無生滅者名為自然（至）非汝歷劫辛勤修證。
X14n0298_p0781a23║這一節經，世尊牒上義性，以明離過絕非，方名無
X14n0298_p0781a24║戲論法，警以深行也。初二句，示自然相。猶如下，引
X14n0298_p0781b01║例示和合相。非和下，示本然相，即明上自然義也。
X14n0298_p0781b02║本然非然下五句，重疊遣拂。離過絕非，方名實法，
X14n0298_p0781b03║以上諸性，義相可解。遣拂中，非字離字是遣義，謂
X14n0298_p0781b04║本然亦非，和合亦非。本然即上自然，和合即前因
X14n0298_p0781b05║緣。又拂云：合與然俱離，離彼合然之離俱非，以無
X14n0298_p0781b06║可遠離處。此句方名無戲論法也。無戲論即是真
X14n0298_p0781b07║實，至於實處，菩提涅槃尚隔遠在，豈易得邪？自非
X14n0298_p0781b08║深修實證，卒莫能及。末句正警深入也。非汝字，上
X14n0298_p0781b09║有闕文，可以意得。
X14n0298_p0781b10║雖復憶持十方如來（至）愛河乾枯令汝解脫。
X14n0298_p0781b11║這一節經，世尊承上實法，深責多聞無功，以明道
X14n0298_p0781b12║定速證也。雖復下，正責多聞無功。十二部者，凡諸
X14n0298_p0781b13║如來設教，各稱群機，病有萬殊，藥無一准，具故教
X14n0298_p0781b14║有十二，部類不同。發軫曰：長行重頌并授記，孤起
X14n0298_p0781b15║無問而自說，因緣譬喻及本事，本生方廣未曾有，
X14n0298_p0781b16║論議共成十二名。詳出大論三十三中。今謂阿難
X14n0298_p0781b17║能記憶受持，不唯釋尊一佛所說，乃能徧持十方
X14n0298_p0781b18║如來。又不獨現在尚能積劫多聞，則通三世十方
X14n0298_p0781b19║十二部經，其中所詮清淨妙理如恒沙之多，可謂
X14n0298_p0781b20║多聞之功深且博矣。猶未能及於無漏道定，故責
X14n0298_p0781b21║其為無功，秪益戲論。然能談說因緣等計違順功
X14n0298_p0781b22║過之義，決定明了，人間稱汝多聞第一，於無漏無
X14n0298_p0781b23║功却不濟事，所以如此積功聞熏，不能免離登伽
X14n0298_p0781b24║之難。何須待我句上，脫略應補明者，謂若多聞可
X14n0298_p0781c01║敵生死患難愆失，何須待我。佛頂神呪下，明神呪
X14n0298_p0781c02║功速，云：我神呪一至，婬火頓歇，得阿那含。上句明
X14n0298_p0781c03║滅惡，下句明得果，神速如此。言婬火者，火通法喻，
X14n0298_p0781c04║說法中婬即是火，婬心起時渾身火發，如術婆伽
X14n0298_p0781c05║婬火內發，遂能燒身，故稱婬火。喻中婬心如火，能
X14n0298_p0781c06║燒一切善根，故喻如火。今登伽蒙呪，即能滅惡生
X14n0298_p0781c07║善而得果證，更於如來法中成精進林。言精進林
X14n0298_p0781c08║者，登伽既明己過，則能精進無有退怯。林字約喻
X14n0298_p0781c09║說，行非一種，藂集如林，行行精進，故歷劫欲愛如
X14n0298_p0781c10║河，源遠流長，一旦乾枯，令彼解脫，益見無漏之功
X14n0298_p0781c11║甚矣。
X14n0298_p0781c12║是故阿難汝雖歷劫（至）如何自欺尚留觀聽。
X14n0298_p0781c13║這一節，經世尊結前多聞無功，勉以道定深益，令
X14n0298_p0781c14║無滯也。是故下，正結無功。不如下，勉以道定。秘密
X14n0298_p0781c15║妙嚴四字，讚所聞法義。不測曰秘，不踈曰密，不可
X14n0298_p0781c16║思議曰妙，堅固不朽曰嚴。謂歷劫所聞之法，實具
X14n0298_p0781c17║如是之妙，而能聞之心未空，猶滯有漏，不能超越
X14n0298_p0781c18║生死，故云歷劫多聞，不如一日修無漏業。一日，對
X14n0298_p0781c19║上歷劫看甚明。多聞功淺，道定益深，所謂日劫相
X14n0298_p0781c20║倍也。遠離下，明諸益相，謂離世間憎愛二苦。憎屬
X14n0298_p0781c21║冤，愛屬親，親而恒離，冤而常會，求去取之不可得，
X14n0298_p0781c22║則五陰偏熾，而生老病死統乎其間，八苦宛然具
X14n0298_p0781c23║於憎愛二字中也。今修無漏，一併蠲除，不亦利之
X14n0298_p0781c24║大，益之深耶？如摩下，引現事為證，以實驗之。如摩
X14n0298_p0782a01║登伽歷生婬女，其愛情者不為不深，而一旦由神
X14n0298_p0782a02║呪之力，即能銷其積生深欲，而神呪之力不為不
X14n0298_p0782a03║厚。今於如來法中出家，名性比丘尼。性者是婬習
X14n0298_p0782a04║之性，即以習性為名，今雖出家不易本名，即摩登
X14n0298_p0782a05║伽之譯語也。比丘見前解，尼是天竺女聲。羅睺羅
X14n0298_p0782a06║譯云覆障因緣，詳出阿含瑞應等經，是佛之子。耶
X14n0298_p0782a07║輸陀羅譯云華色，是佛之妃。佛之妻子俱出家故，
X14n0298_p0782a08║耶輸與性尼同悟宿因，知以貪愛為苦，今能一念
X14n0298_p0782a09║斷愛，以無漏熏修得出世聖善。或出纏者，登伽出
X14n0298_p0782a10║愛纏也。或授記者，耶輸於法華會上得受佛記，號
X14n0298_p0782a11║千萬光相如來。良由方等收經有攝後之例，是故
X14n0298_p0782a12║法華涅槃之事亦攝入也。末二句世尊既明無漏
X14n0298_p0782a13║功高如此，因勉阿難毋為自欺，尚滯多聞留連觀
X14n0298_p0782a14║聽，觀聽二字影帶六根說。自首卷至此發明理分
X14n0298_p0782a15║已竟，下文阿難依理請行，意謂理解雖圓非行莫
X14n0298_p0782a16║證，故次理之後即請行也。行者行也，依理修行方
X14n0298_p0782a17║證理故。
X14n0298_p0782a18║阿難及諸大眾聞佛示誨（至）引諸沉冥出於苦海。
X14n0298_p0782a19║這一節，經阿難聞前理分圓義。今將請行，且先敘
X14n0298_p0782a20║蒙益，而讚佛之善導也。阿難下，至白佛言，是經家
X14n0298_p0782a21║語。敘謂阿難聞法除疑悟理之詳，如文。實相者，即
X14n0298_p0782a22║指前經三諦圓理，法法稱真，無虗假故，故稱實相。
X14n0298_p0782a23║因悟實相，無復前塵麤重影事，以故得身輕安。輕
X14n0298_p0782a24║安是定中禪支。百法論以輕安為善心所法，彼云
X14n0298_p0782b01║離重名輕，調暢身心名安也。得未曾有者，由得大
X14n0298_p0782b02║益，世所希逢，故云得未曾有。重復下，正述他請行
X14n0298_p0782b03║的情狀。悲淚者，阿難悲己歷劫沉迷，故情動于中
X14n0298_p0782b04║而雨淚也。頂禮等者，述請法的常儀。無上大悲下，
X14n0298_p0782b05║方是阿難自陳之語。無上二句，讚佛德也。佛因圓
X14n0298_p0782b06║證心寶，得大自在，故稱寶王。由能善權方便，隨機
X14n0298_p0782b07║展演，開豁人心，故云善開我心。如是等者，指前所
X14n0298_p0782b08║聞之法，辭義多途，故云種種因緣。提獎者，提是提
X14n0298_p0782b09║携，獎是獎諭，正是善權之法。以如此多方，引諸沉
X14n0298_p0782b10║冥，出於苦海。諸沉冥者，指眾生說。沉言墮落，冥言
X14n0298_p0782b11║昏暗，苦無涯涘，故喻如海。
X14n0298_p0782b12║世尊！我今雖承如是法音（至）雖獲大宅要因門入。
X14n0298_p0782b13║這一節經，阿難因請行故，次敘所悟法相喻，明行
X14n0298_p0782b14║必當請也。承是承領。如是法音者，通指前經，理分
X14n0298_p0782b15║能詮音教。因能詮法音，悟知所詮藏性。如來藏約
X14n0298_p0782b16║體說，妙覺明心約用說，故雙出之。謂如來藏之妙
X14n0298_p0782b17║覺明心，體用聯璧，盡善盡美之言也。徧十方界者，
X14n0298_p0782b18║顯此心之大也。十方界是大虗空，徧義猶未盡其
X14n0298_p0782b19║大也。下經云：空生大覺中，如海一漚發。校今徧字，
X14n0298_p0782b20║大可知矣。含育剎土者，含是包含，育是生育。謂此
X14n0298_p0782b21║心不唯包含法界而已，又能生育法界也。十方國
X14n0298_p0782b22║土是如來所統，故云如來之國土也。清淨等者，謂
X14n0298_p0782b23║非染穢，故曰清淨。七寶嚴飾，故曰寶嚴。妙覺王剎
X14n0298_p0782b24║者，妙覺王指佛說，言佛剎也。以佛極證妙覺，得大
X14n0298_p0782c01║自在，故稱妙覺王，潤文之巧也。剎是梵語，具云剎
X14n0298_p0782c02║摩，譯云土田。上云國土，今云剎者，國土是剎中所
X14n0298_p0782c03║有。今阿難因聞三諦圓融之理，悟知身土交涉之
X14n0298_p0782c04║義，故上云含育也。如來復責下二句，阿難意謂，雖
X14n0298_p0782c05║聞覺心含育身土圓融之理，秪是多聞中事。然今
X14n0298_p0782c06║佛責多聞無功，不逮修習。逮，及也。謂多聞過誤，不
X14n0298_p0782c07║及無漏熏修，如前所明者是也。我今下，設喻以明
X14n0298_p0782c08║行必當請也。陸行曰旅，旅是旅舍；舟行曰泊，泊，止
X14n0298_p0782c09║也。止於岸故，總稱客中意思。阿難謂我今如彼客
X14n0298_p0782c10║途旅泊之人，飄零孤露，忽蒙天王賜與華屋。周書
X14n0298_p0782c11║稱天子曰天王，對諸侯而言。華是華美，言華美之
X14n0298_p0782c12║屋，大宅即指華屋總稱也。阿難謂雖得大宅，要因
X14n0298_p0782c13║門入，不得其門，則難升其堂、入其室也。天王喻佛
X14n0298_p0782c14║所賜，華屋喻示妙奢等三觀之理，理之玄妙如華
X14n0298_p0782c15║屋也。雖獲下二句，喻雖獲此理，非行莫入，故大宅
X14n0298_p0782c16║統喻圓融。諦觀之理，無不容攝，覆庇十八界，故稱
X14n0298_p0782c17║大宅。今稱門者，即下文所謂一門深入也。門即是
X14n0298_p0782c18║行，門為能通，理為所通，通所通故，故稱為門。首卷
X14n0298_p0782c19║初問中，謂妙奢摩他、三摩、禪那最初方便，今大宅
X14n0298_p0782c20║是三觀理，最初方便正是入理之門，故稱初方便
X14n0298_p0782c21║也。今所請行，正是請答最初方便。
X14n0298_p0782c22║惟願如來不捨大悲（至）在會一心佇佛慈旨。
X14n0298_p0782c23║這一節經，阿難承上喻說，今陳正問，翻前理中三
X14n0298_p0782c24║觀義致，為請本發心路也。諸蒙暗者，蒙者有覆，暗
X14n0298_p0783a01║者不明，指彼未盡習漏者說。捐是棄捐。無餘涅槃
X14n0298_p0783a02║者，無餘對有餘說，二乘人但斷見思，未盡無明而
X14n0298_p0783a03║證涅槃，名為有餘。世尊無明斷盡，轉心意識成一
X14n0298_p0783a04║切智智，名大涅槃。凡一切微細生滅淨盡而無遺
X14n0298_p0783a05║餘，名無餘也。本發心路者，無餘涅槃是所到之地，
X14n0298_p0783a06║從初發心以至到家，俱名為路，非行則不能到。今
X14n0298_p0783a07║路即是所行之路，正指今所請說也。言本者，是本
X14n0298_p0783a08║起因心之本，謂依本起修，則本指覺心說也。如圓
X14n0298_p0783a09║覺所謂本起因地法行是也。發心二字，即下文發
X14n0298_p0783a10║覺初心是也。此句總約行說。令有學下，翻前理中
X14n0298_p0783a11║三觀義請。攝伏疇昔攀緣者，疇是性義，疇昔指無
X14n0298_p0783a12║始劫說，謂從無始來攀緣不斷。攀緣者，即六塵緣
X14n0298_p0783a13║慮之心是也。攝伏字，止是奢摩他義，攝伏即是止
X14n0298_p0783a14║息攀緣，返妄歸真，奢摩他義也。得陀羅尼者，陀羅
X14n0298_p0783a15║尼譯語見前，即三摩義，總持一切法融妄即真，故
X14n0298_p0783a16║屬三摩義也。入佛知見者，佛知見是第一義，真妄
X14n0298_p0783a17║雙泯，屬禪那義也。今此總攝三義，請其最初方便，
X14n0298_p0783a18║故說從何之言，云從何處發行起也。作是下，可知。
X14n0298_p0783a19║爾時世尊哀愍會中（至）開無上乘妙修行路。
X14n0298_p0783a20║這一節經佛諾其請，將示諸行而先明所為也。爾
X14n0298_p0783a21║時者，阿難請畢之時，會中三乘共集，而世尊但愍
X14n0298_p0783a22║二乘者何耶？此對當機而言，急於所為故爾。又前
X14n0298_p0783a23║阿難問辭亦自陳有學不及餘乘者，葢依所急者
X14n0298_p0783a24║為辭耳。且菩薩乘人兼而自勉，奚必專為？言雖不
X14n0298_p0783b01║及，意實通之。菩提心未自在者，謂聲聞人但發聲
X14n0298_p0783b02║聞菩提無度生心，故於佛菩提自覺覺他行中拘
X14n0298_p0783b03║礙未融、所知未破，故未自在也。及為下，謂不唯特
X14n0298_p0783b04║為當時，亦抑遙憐末世。言末法者，謂如來滅後正
X14n0298_p0783b05║法千年、像法千年、末法萬年，今當末法之初，如來
X14n0298_p0783b06║大悲遠及斯世，令諸眾生發菩提心，開闡無上乘
X14n0298_p0783b07║中妙修行路。無上乘即一乘也，一乘之上無乘可
X14n0298_p0783b08║乘故。妙修行路者，以前圓融三觀為妙修行路，正
X14n0298_p0783b09║為啟行說也。
X14n0298_p0783b10║宣示阿難及諸大眾（至）發覺初心二決定義。
X14n0298_p0783b11║這一節經世尊正酬行相，先標二義為行綱領也。
X14n0298_p0783b12║前首卷中佛將顯理，先標二種根本為理門總科，
X14n0298_p0783b13║今顯行之始亦標二決定義為行中綱領，詳觀理
X14n0298_p0783b14║行二文大意無殊。今云決定發菩提心等語，應上
X14n0298_p0783b15║阿難問中捐捨小乘等故。妙三摩提者，即理中奢
X14n0298_p0783b16║摩三義之三摩也。舉一攝二、一即三、三即一故，故
X14n0298_p0783b17║稱為妙。發覺初心者，覺即上所說菩提，謂發菩提
X14n0298_p0783b18║之初心也。這初字通於行門始終皆稱為初，以對
X14n0298_p0783b19║本覺說故本無初後，以始通本似有初故。言二決
X14n0298_p0783b20║定義者，按下文中所明義理，決定即是決擇，謂決
X14n0298_p0783b21║定須擇也。若不決擇難成行故。第一決定義中決
X14n0298_p0783b22║擇因心，是故審詳五重渾濁，擇去生死根本，依圓
X14n0298_p0783b23║湛性為因地心也。第二決定義中決擇煩惱根本，
X14n0298_p0783b24║是故審詳六受用根，逆彼生死欲流，得循圓通一
X14n0298_p0783c01║門深入，以至文殊選擇諸聖，總為第二決定中事。
X14n0298_p0783c02║是知二種決定為行門總科，學者須預知之。此標
X14n0298_p0783c03║數下，釋義。
X14n0298_p0783c04║云何初心二義決定（至）不生不滅無有是處。
X14n0298_p0783c05║這一節經承前徵釋二義，以明因心果覺必應相
X14n0298_p0783c06║符可為行本也。云何下，總徵。阿難下，別釋。釋中先
X14n0298_p0783c07║釋第一義。汝等下三句，牒前問語。修菩薩乘可知。
X14n0298_p0783c08║入佛知見者，謂聲聞人知見偏枯沉空滯寂，佛知
X14n0298_p0783c09║見者融通真俗圓滿中正，即空假中三諦在一心
X14n0298_p0783c10║中，得名佛知見。而聲聞人今欲入者，當如是觀也。
X14n0298_p0783c11║應當下，正決因心與果覺審同異也。阿難若於下，
X14n0298_p0783c12║辯因果背向，謂若以生滅為因心者，則與果覺相
X14n0298_p0783c13║背愈趣愈遠，故應擇之。
X14n0298_p0783c14║以是義故汝當照明（至）由是始終無壞滅故。
X14n0298_p0783c15║這一節經，承上決擇背向，示壞不壞相令審明也。
X14n0298_p0783c16║以是義故一句，牒承上語。汝當下，正示壞不壞相。
X14n0298_p0783c17║示壞不壞相者，欲令捨有作依無作，無作者是不
X14n0298_p0783c18║生滅故。先明壞相，謂汝當以正智照明諸器界等
X14n0298_p0783c19║有為可作之法皆從變滅，有作則有生滅。阿難下，
X14n0298_p0783c20║令審明白誰為不壞。然不下，次示不壞，謂諸可作
X14n0298_p0783c21║畢竟可壞，然終不聞爛壞虗空。何以下，明不壞所
X14n0298_p0783c22║以，謂彼虗空非可作法故，因此始終無壞。空無始
X14n0298_p0783c23║終，在審擇邊說始終也。無壞則無生滅，意令依無
X14n0298_p0783c24║作法以為因心，方與果覺相應也。
X14n0298_p0784a01║則汝身中堅相為地（至）從始入終五疊渾濁。
X14n0298_p0784a02║這一節經承上壞不壞義，令於身中決擇何為不
X14n0298_p0784a03║壞也。則汝下，謂人以四大為身，故指四相以示也。
X14n0298_p0784a04║堅凝為地，潤濕為水，煖觸為火，動搖為風。人身以
X14n0298_p0784a05║地水火風所成，皆是生滅窒礙纏縛之法，由此四
X14n0298_p0784a06║纏將汝湛然圓滿妙覺明心分而為六：分於眼為
X14n0298_p0784a07║視，分於耳為聽，分於鼻舌身三為覺，此為合覺之
X14n0298_p0784a08║覺也。分於意為察，察是察知，故屬意也。從始入終
X14n0298_p0784a09║者，約自外入內說，故用入字。又約五陰論始終下，
X14n0298_p0784a10║經以五濁對五陰說，故始是色陰，終是識陰，即以
X14n0298_p0784a11║色等五陰渾濁妙心，故云五疊。此標數下，徵釋。
X14n0298_p0784a12║云何為濁？阿難！譬如清水（至）汝濁五重亦復如是。
X14n0298_p0784a13║這一節，經世尊承上約喻以明濁相也。云何為濁
X14n0298_p0784a14║一句，是承上徵語。阿難下，釋濁相。謂如水本清潔，
X14n0298_p0784a15║塵本留礙，倫是等意。水之與土，二體法爾，清濁不
X14n0298_p0784a16║同，其性不相循率者也。有世下，正明渾濁。上文但
X14n0298_p0784a17║明清濁二體未和，則不顯渾濁。由清濁和合，方見
X14n0298_p0784a18║渾濁。故假世人說和也。謂或有人取彼塵土，投於
X14n0298_p0784a19║淨水之中。土為水所融化，失彼留礙之質；水為土
X14n0298_p0784a20║所渾濁，則亡其清潔之容。水土二相，容貌俱汩沒
X14n0298_p0784a21║矣。以此名之為濁。此約喻說。末二句，法合。汝指阿
X14n0298_p0784a22║難，意該一切。謂人之五濁，亦如水土。水喻妙心，塵
X14n0298_p0784a23║土灰沙，喻於五陰。妙心本然清淨，五陰從來昏滯。
X14n0298_p0784a24║前文視聽覺察，即是六根。六根即是五陰。則陰入
X14n0298_p0784b01║界三，總皆渾濁。妙心而稱五重者，下文所明者是
X14n0298_p0784b02║也。此總標。濁數下，別釋。
X14n0298_p0784b03║阿難汝見虗空徧十方界（至）是第五重名為命濁。
X14n0298_p0784b04║這一節經，世尊承上顯示五濁之相，以明生滅可
X14n0298_p0784b05║擇也。文中義列五段：初、示劫濁。劫是梵語，具云劫
X14n0298_p0784b06║波羅，譯云時分。良由釋尊本願出於減劫，減劫眾
X14n0298_p0784b07║生根塵識三昏鈍之極，心境俱濁，是故文中約見
X14n0298_p0784b08║與空顯劫濁也。汝見下，見是見根，空是空塵，此約
X14n0298_p0784b09║根塵說也。一根既爾，餘根例此，故此單約見與空
X14n0298_p0784b10║辯。空見俱無相故，混沌而不可分。空塵無體，見根
X14n0298_p0784b11║無覺。見無覺者，但能映色，無別分析，故稱無覺。根
X14n0298_p0784b12║塵妄識昏鈍一時，故云劫濁。汝身下，次、示見濁。上
X14n0298_p0784b13║文劫濁約見論者，意在顯示劫濁。今文正約六根
X14n0298_p0784b14║明濁，故稱見濁，單指一根以例六根皆濁也。先指
X14n0298_p0784b15║身說者，謂六根皆依身顯，故先明總相，身則摶聚
X14n0298_p0784b16║四大為體。見聞下四句，別明六塵四大相織之意。
X14n0298_p0784b17║謂見聞等六根本性圓通，乃為四大壅滯留礙，失
X14n0298_p0784b18║其圓通之用。水火風土四大本是無情之物，乃為
X14n0298_p0784b19║妙性旋轉無情，令其覺知，所以六竅能分別一身
X14n0298_p0784b20║知痛癢。四大六根妄相羅織，以成有情之身，故云
X14n0298_p0784b21║見濁。又汝下，三、示煩惱濁。憶識誦習者，即妄想的
X14n0298_p0784b22║總名。約三世說，憶是憶念，屬過去；識是了別，了別
X14n0298_p0784b23║現前事，屬現在；誦是洛誦，繫念為誦緣，緣不斷為
X14n0298_p0784b24║洛緣，念未來境界，故稱洛誦。又習字具二意：一、謂
X14n0298_p0784c01║習氣之習，則憶識誦三皆是習氣；二、謂熏習之習，
X14n0298_p0784c02║則連誦字，云誦習未來境也。成唯識論意亦同此。
X14n0298_p0784c03║此妄想性發於六根之上，知見二字該六根說，離
X14n0298_p0784c04║彼六根則妄想無自性矣。妄想容貌現於六塵，離
X14n0298_p0784c05║彼六塵則妄想無自相矣。故云離塵無相，離覺無
X14n0298_p0784c06║性。覺指六根說也。然此妄想總屬煩惱，依煩惱生
X14n0298_p0784c07║妄想故。言煩惱者，瑜伽論云：昏煩之法惱亂心神，
X14n0298_p0784c08║染污真性。故名煩惱濁也。又汝朝夕下，四、示眾生
X14n0298_p0784c09║濁。何謂眾生？法界次第云：眾生者，即我、人、眾生、壽
X14n0298_p0784c10║者等。十六知見是眾生所依，即指此為眾生也。今
X14n0298_p0784c11║文意謂念念別趣名眾生濁，念念別趣不出十六
X14n0298_p0784c12║知見故。朝夕不停者，謂諸眾生從朝至暮剎那生
X14n0298_p0784c13║滅念不停息，他所知所見者無不每欲留戀世間，
X14n0298_p0784c14║爭奈所作所為之業運每常遷於別趣國土，指五
X14n0298_p0784c15║趣說故。如所作是善，身雖未遷，業運密移跡於人
X14n0298_p0784c16║天矣。如所作是惡，身雖不動，業運密移跡於三塗
X14n0298_p0784c17║矣。擴而充之，升沈可卜也。知見與業運互相羅織，
X14n0298_p0784c18║故名眾生濁。汝等下，五、示命濁。命者，識、息、煖三連
X14n0298_p0784c19║持不斷為命，若其三事分散則死矣。汝等者，通指
X14n0298_p0784c20║一切也。謂諸眾生見聞等六根內識元無別異，由
X14n0298_p0784c21║彼色等六塵隔越，為他所轉無狀異生。無狀猶無
X14n0298_p0784c22║辜也。性本同體，枉自成異，故曰無辜。性中下，相字
X14n0298_p0784c23║讀作平聲，謂藏識性中元是同體，故相知也。六根
X14n0298_p0784c24║用處不同，故相背也。性中大同，用處忽異，同異之
X14n0298_p0785a01║間失於常準。失準者，言其同異無定也。靜時則同，
X14n0298_p0785a02║動時則異，一日之間動靜無常準故。以此同異相
X14n0298_p0785a03║織百年而罕會其同，如是妄成，於道何有？故稱命
X14n0298_p0785a04║濁。
X14n0298_p0785a05║阿難！汝今欲令見聞覺知（至）皆合涅槃清淨妙德。
X14n0298_p0785a06║這一節經，世尊承上五濁教，令擇妄依真，研因尅
X14n0298_p0785a07║果，委陳妙契也。阿難下，正令擇妄。前文但示生滅
X14n0298_p0785a08║妄相，今文正明決擇。佛謂：汝欲令此見等六根，遠
X14n0298_p0785a09║契如來涅槃四德，應當擇去死生根本。言遠契者，
X14n0298_p0785a10║以眾生望佛，奚止天壤，故云遠也。見等六根是凡
X14n0298_p0785a11║情，常等四義是佛德，以凡情契佛德，必有其道，故
X14n0298_p0785a12║當擇之。死生根本者，即六根是。第五經初云：生死
X14n0298_p0785a13║結根，唯汝六根，更非他物可證也。今佛示其契佛
X14n0298_p0785a14║德之道，謂當擇去死生根本，依不生滅性而為因
X14n0298_p0785a15║心，以不生滅因，方契不生滅果，如水合水，方名
X14n0298_p0785a16║為契。此不生滅圓湛性者，即指旋轉六根，生死欲
X14n0298_p0785a17║流，返流全一，所謂湛入合湛，併其六，全其一，名為
X14n0298_p0785a18║以湛旋其虗妄滅生也。此虗妄滅生，正是六根流
X14n0298_p0785a19║相，旋轉六流，伏還同體之覺，名為元覺。此元覺者，
X14n0298_p0785a20║本無生滅，以此元覺無生滅性為因地心，然後圓
X14n0298_p0785a21║成果地修證。然此元覺即第八藏識湛不搖處是
X14n0298_p0785a22║也。良以此識為生死涅槃之因，順流而出為生死
X14n0298_p0785a23║因，逆流而入為涅槃因，故以此為因心也。果地直
X14n0298_p0785a24║指涅槃果說，此懸示始終因果之相耳。如澄下，約
X14n0298_p0785b01║喻以明伏斷之義。濁水喻六根，澄字喻旋伏，靜器
X14n0298_p0785b02║喻元覺因心，靜深不動喻六用不行，沙土自沉、清
X14n0298_p0785b03║水現前喻初伏客塵煩惱，客塵煩惱即見思二惑，
X14n0298_p0785b04║沙土即喻根本無明，自沉喻初伏，此初伏意。若對
X14n0298_p0785b05║下永斷意看，則此見思應斷，豈但初伏而已？略而
X14n0298_p0785b06║言之，當以意得。清水即喻元覺因心，上文六根現
X14n0298_p0785b07║行喻於濁水，今清水正當喻元覺也。去泥純水喻
X14n0298_p0785b08║斷無明、證妙心，可知。明相下，謂無明既斷則轉昏
X14n0298_p0785b09║為明、轉識成智，識盡智圓本然明相精純，依智所
X14n0298_p0785b10║行則八相三身一切變現俱成妙用不為煩惱，凡
X14n0298_p0785b11║諸變現皆合涅槃妙德，妙德即前文常樂我淨，此
X14n0298_p0785b12║是遠契之道也。明第一義竟。
X14n0298_p0785b13║第二義者汝等必欲（至）發業潤生，誰作誰受。
X14n0298_p0785b14║這一節經，承前徵釋。次明第二義，令審煩惱賊媒
X14n0298_p0785b15║作者受者為誰也。第二義者一句，牒前標語。汝等
X14n0298_p0785b16║下，亦述問意。謂汝等必欲發菩提心者，既能迴小
X14n0298_p0785b17║向大，於大乘中生大勇猛。勇猛者，即指下句決定
X14n0298_p0785b18║棄捐諸有為相，即是勇猛。有為相者，即彼虛妄根
X14n0298_p0785b19║塵是也。若欲棄此有為，應當審其根本。根本若除，
X14n0298_p0785b20║則一切煩惱皆滅。葢煩惱有種子現行，根本隨眠
X14n0298_p0785b21║不同故。由此能發一切善惡諸業，業能潤澤生死
X14n0298_p0785b22║故。誰作誰受者，正令審詳。意明六根作業，即六根
X14n0298_p0785b23║受報也。又根本義者，即第五經初所謂俱生無明。
X14n0298_p0785b24║俱生即根本義故。俱生無明，即生死結根。生死結
X14n0298_p0785c01║根，即汝六根，更非他物。經文氣脉，從此發去。學者
X14n0298_p0785c02║勿忘其源可也。
X14n0298_p0785c03║阿難！汝修菩提若不審觀（至）云何降伏取如來位。
X14n0298_p0785c04║這一節經世尊承上煩惱，警令行人必用甄明，不
X14n0298_p0785c05║明則難乎入道也。汝修下，躡上意，謂欲修道棄有
X14n0298_p0785c06║為，必應審觀煩惱根本。葢虗妄根塵是現行，此現
X14n0298_p0785c07║行為從何處顛倒？此顛倒處直指俱生無明是也。
X14n0298_p0785c08║俱生無明即是六根，以俱生無明從六根顯故，所
X14n0298_p0785c09║以下文決擇六根為顛倒之處。若此顛倒之處尚
X14n0298_p0785c10║自不知，云何降伏彼諸虗妄根塵現行煩惱？必須
X14n0298_p0785c11║識此倒處降伏得現行，方能上取如來果位也。
X14n0298_p0785c12║阿難！汝觀世間解結之人（至）於器世間不能超越。
X14n0298_p0785c13║這一節，經世尊引例，承明六根為煩惱結處。顛倒
X14n0298_p0785c14║根由，從此始也。阿難下，正引例，明上審知顛倒處。意
X14n0298_p0785c15║謂欲降現行，須知倒處。如世解結，先知所結。結尚
X14n0298_p0785c16║不知，云何可解？若會能例所例，亦明解結，例上降
X14n0298_p0785c17║伏塵根。見所結處，例上先知顛倒之處。不聞下，轉
X14n0298_p0785c18║以虗空無為，例明有為有結。佛意謂人以根塵妄
X14n0298_p0785c19║有，則有妄結，有結則有解。虗空無為，則無結，無結
X14n0298_p0785c20║則無解。故云不聞虗空云云也。今汝有結，要當解
X14n0298_p0785c21║除。則汝下，正指顛倒結處。六為賊媒者，外之六塵
X14n0298_p0785c22║為賊，內之六根為賊之媒。六賊在外，由媒引入。如
X14n0298_p0785c23║世間作賊，必有牽引指授者。此牽引指授之人，即
X14n0298_p0785c24║是賊媒。今六根是心王驅役之臣，反引外賊，劫自
X14n0298_p0786a01║家寶。家寶者，謂心王本有一切功德法財，恒沙性
X14n0298_p0786a02║德，多為六種根塵消耗，故喻如劫家寶也。由此下，
X14n0298_p0786a03║正明根結所以。由此者，結顯上文六根虗妄纏縛，
X14n0298_p0786a04║莫可解也。眾生世界者，約正報說。謂眾生正報身
X14n0298_p0786a05║中，自具四方分段，及三世相涉，故稱眾生世界。由
X14n0298_p0786a06║其六根四大，方世相涉，而纏縛故，故於外器六塵
X14n0298_p0786a07║世界，不能超越。謂如聽不出聲，見不超色等也。根
X14n0298_p0786a08║塵不踰，正是結處。
X14n0298_p0786a09║阿難！云何名為眾生世界（至）各各功德有千二百。
X14n0298_p0786a10║這一節經承上徵釋眾生世界，以明六根德用之
X14n0298_p0786a11║數也。阿難下，徵釋上義，謂世是遷流，界是方位，此
X14n0298_p0786a12║略釋世界二義也。汝今下，別從廣釋，謂界數有十，
X14n0298_p0786a13║流數有三。一切下，明眾生身中由此方世相織妄
X14n0298_p0786a14║成，世則貿易遷流，界則分段各據，互相交涉。界數
X14n0298_p0786a15║雖十，以定目論之，四方乃是定位，四維從方不復
X14n0298_p0786a16║論矣。上下無位，中無定方，葢上復有上，下復有下，
X14n0298_p0786a17║上下可易，故云無位。中無定者，如云以表表中，東
X14n0298_p0786a18║看則西，南觀成北，不可定故。四方之數必定，可明
X14n0298_p0786a19║與三世相涉。上三四者，世涉方也。下四三者，方涉
X14n0298_p0786a20║世也。宛轉十二故流變三疊者，謂世與方相涉，遷
X14n0298_p0786a21║流變易極於三重也。其流變者，謂一則變十，十則
X14n0298_p0786a22║變百，百則變千，總以抱括其始終，始是十二，終是
X14n0298_p0786a23║千二，明六根中各具德用有千二百。云功德者，按
X14n0298_p0786a24║下文意，若在聖人邊說，六根作用俱是功德，六根
X14n0298_p0786b01║互用亦無優劣，皆具千二百。若在凡夫邊說，秖名
X14n0298_p0786b02║業用，不敢云功德也。何者？由於六根造種種業，如
X14n0298_p0786b03║下經云變化眾生成十二類，安敢稱為功德？故當
X14n0298_p0786b04║秪稱業用耳。又以有作未空，故令六根圓闕不同，
X14n0298_p0786b05║乃有千二八百之優劣也。然上三疊之變者，謂三
X14n0298_p0786b06║世各具四方，則成十二，是第一疊也。又從過去四
X14n0298_p0786b07║方中，且以東方三世，過去具現在、未來，現在具過
X14n0298_p0786b08║去、未來，未來具過去、現在，成九，加根本東之一方
X14n0298_p0786b09║成十，此即一以變十也。南、西、北方亦復如是，則成
X14n0298_p0786b10║四十。其現在、未來各四十，成百二十，是第二疊也。
X14n0298_p0786b11║又以過去四十中，從一方亦成九，加根本一成十，
X14n0298_p0786b12║則根本四十共成四百，此即十以變百，百以變千
X14n0298_p0786b13║也。現在、未來亦復如是，則成千二百，是第三重也。
X14n0298_p0786b14║阿難！汝復於中克定優劣（至）圓滿一千二百功德。
X14n0298_p0786b15║這一節經，世尊承上克定六根優劣，預立簡選圓
X14n0298_p0786b16║通之本，決擇圓缺，令知生滅、不生滅也。阿難下，總
X14n0298_p0786b17║令克定。克者，猶確也，以確定優劣故。如眼下，別明
X14n0298_p0786b18║優劣。別明中，文別為六：初、明眼根。謂眼之業用，後
X14n0298_p0786b19║暗前明，前方及左右皆全明也。左右旁觀三分之
X14n0298_p0786b20║二者，謂前方、左右及後方為三分也。以後方無德，
X14n0298_p0786b21║故秪二分。或問下，經文殊偈又兼四維說，云虧一
X14n0298_p0786b22║半，則前二維明，後二維暗，暗故虧半。今則以方攝
X14n0298_p0786b23║維，故不兼說。當知下，結本根德數。如耳下，次、明耳
X14n0298_p0786b24║根。謂耳之聽聞周徧十方而無遺餘，聲動之時，聞
X14n0298_p0786c01║根似有遠近，靜無聲時，聞何邊際？所以下經云：聞
X14n0298_p0786c02║有三真實，謂圓真實、通真實、常真實也。詳解見後。
X14n0298_p0786c03║當知下，結本根德數。如鼻下，三、明鼻根。謂鼻之嗅
X14n0298_p0786c04║性通出入息，以息出入明鼻作用。今息有出入，關
X14n0298_p0786c05║於中交、闕。中交者，以出入交接回返不及的所在
X14n0298_p0786c06║為中，以不及故為闕，則出入二分有功而中無德。
X14n0298_p0786c07║息是氣，今不言氣而言息者，扁鵲難經第一云：以
X14n0298_p0786c08║呼吸定息，一呼一吸謂一息。人一日一夜凡一萬
X14n0298_p0786c09║三千五百息。葢息，止也。出必有入，出而不入，往而
X14n0298_p0786c10║不返，則非止矣。所以天地有盈虗消長，即天地之
X14n0298_p0786c11║息也。夫人之鼻也，其猶橐籥乎？當知下，結本根德
X14n0298_p0786c12║數。如舌下，四、明舌根。謂舌根之性以能宣揚世出
X14n0298_p0786c13║世智，言辭可限，理無窮盡，舌功勝矣。若據甞味之
X14n0298_p0786c14║知，則合時有離，無性者亦劣也。當知下，結本根德
X14n0298_p0786c15║數。如身下，五、明身根。謂身之覺觸以合時顯，離則
X14n0298_p0786c16║無知。離時只一，合中見雙，何甞有三？以此驗之，身
X14n0298_p0786c17║根闕一。當知下，結本根德數。如意下，六、明意根。謂
X14n0298_p0786c18║意能默容十方三世世出世法，若聖若凡，無不含
X14n0298_p0786c19║容於意根之下，盡其涯際。當知下，結本根德數。
X14n0298_p0786c20║阿難！汝今欲逆生死欲流（至）誰為圓通，誰不圓滿。
X14n0298_p0786c21║這一節經世尊承上六根教令甄別圓闕，乃依圓
X14n0298_p0786c22║根而返流也。汝今下，初句二欲字，上是樂欲，下是
X14n0298_p0786c23║六根貪欲。貪味六塵曰欲，六根奔逸曰流，即此欲
X14n0298_p0786c24║流是生死根本，故云生死欲流。然諸眾生順流而
X14n0298_p0787a01║出則趣生死，今佛教令逆流而入，返窮能流之根
X14n0298_p0787a02║以至元覺不生滅地。逆流者，非謂六根漫然而入，
X14n0298_p0787a03║必依一根中返，故令驗此六根誰圓誰闕、孰淺孰
X14n0298_p0787a04║深。圓者為深，闕者為淺，則耳舌意為圓為深，眼鼻
X14n0298_p0787a05║身為闕為淺，合離可知。令其選彼圓根從一門深
X14n0298_p0787a06║入，方能逆諸欲流至不生滅，為發行之初心也。言
X14n0298_p0787a07║六受用者，謂彼六根見聞覺知為自心之受用故。
X14n0298_p0787a08║若能於此悟圓通根（至）吾當發明令汝增進。
X14n0298_p0787a09║這一節經，佛承上意，正令審擇圓根為逆流之門
X14n0298_p0787a10║也。若能下，承上驗意，謂此六根之中得悟圓通本
X14n0298_p0787a11║根，依此圓根逆彼無始劫來根塵妄識的生死業
X14n0298_p0787a12║流，得循率圓通與不圓根校之，日劫相倍。倍與背
X14n0298_p0787a13║同，不圓根修一劫，不若圓根一日之功，言其遲速
X14n0298_p0787a14║相背如此。又倍字作增倍之倍，亦通。我今下，結數
X14n0298_p0787a15║如上。言六湛圓明者，謂若根塵妄識，則動而彌昏，
X14n0298_p0787a16║徧而似局；若能返動入湛，則明而復圓。內性本湛，
X14n0298_p0787a17║分湛映於六處，靜則六處俱湛，故稱六湛。隨汝下，
X14n0298_p0787a18║正令決擇。於六根中擇其圓深可入者，佛謂更與
X14n0298_p0787a19║發明，令其增進。增進者，如第六經初於聞中如是
X14n0298_p0787a20║漸增等，即是增進義也。
X14n0298_p0787a21║十方如來於十八界（至）彼六知根一時清淨。
X14n0298_p0787a22║這一節經承前佛，指界性皆圓，由機劣故乃令擇
X14n0298_p0787a23║之以入也。十方下，意明圓機則門門可入，同佛乘
X14n0298_p0787a24║故，故指諸佛說也。而諸界性一一稱真本無優劣，
X14n0298_p0787b01║此對圓機說耳。但汝下，明由小機智劣故，於界性
X14n0298_p0787b02║之中未能得乎圓通自在之慧，是故如來宣揚六
X14n0298_p0787b03║根優劣如此，乃令但於圓滿一根為門，深入入一
X14n0298_p0787b04║根得無妄矣。彼六知根同時清淨，六根皆稱知者，
X14n0298_p0787b05║謂外用雖殊內性本通，同一知覺體故，所謂一真
X14n0298_p0787b06║一切真也，一時即同時故。
X14n0298_p0787b07║阿難白佛言：世尊！云何逆流（至）能令六根一時清淨。
X14n0298_p0787b08║這一節經，阿難承上逆流為問，請示一門深入之
X14n0298_p0787b09║義也。阿難未明六根外分內合，故疑一入云何六
X14n0298_p0787b10║俱淨也。
X14n0298_p0787b11║佛告阿難汝今已得（至）生住異滅分劑頭數。
X14n0298_p0787b12║這一節經世尊將酬一六之問，先判斷惑淺深，以
X14n0298_p0787b13║明解力未克也。佛告下。先明果證。梵語須陀洹，譯
X14n0298_p0787b14║云逆流，又云入流。逆與入一義，流有二義：一謂逆
X14n0298_p0787b15║生死欲流，二謂初入聖流。言雖不同，其致一也。已
X14n0298_p0787b16║滅下。明其斷惑分量。謂初果已滅三界眾生所有
X14n0298_p0787b17║見惑，見是見解，從有無二見展轉妄解，具足六十
X14n0298_p0787b18║二見。見解非正，俱名見惑。證初果人斷惑見理，名
X14n0298_p0787b19║見道位。今云見所斷惑，正指見道之見，對下修所
X14n0298_p0787b20║斷故。言眾生世間者，約眾生正報說，如前流變中
X14n0298_p0787b21║辯。然猶下。明思惑也。謂初果人但斷見惑，此惑麤
X14n0298_p0787b22║浮易斷。若六根中積生以來無始虗妄習氣，即是
X14n0298_p0787b23║思惑。言無始者，無始有二意：一謂妄本無始，若實
X14n0298_p0787b24║有始，則不名妄。以其無因無始，突然瞥起，故稱無
X14n0298_p0787c01║始。二謂過去劫數，遠之極矣，過於無量，故稱無始。
X14n0298_p0787c02║言根中虗習者，由根塵貪染，愛著無知，名為虗習。
X14n0298_p0787c03║即是虗妄習氣，名為思惑。此習要因修所斷者，修
X14n0298_p0787c04║是修道位，二果訖三果，名修道位。謂三界有九地，
X14n0298_p0787c05║一地具九品思惑，九九八十一品，皆修道果人所
X14n0298_p0787c06║斷。斷盡此惑，證第四果，名阿羅漢，稱無學位矣。何
X14n0298_p0787c07║況下，即明思惑品數之多。此中即指根中生住等
X14n0298_p0787c08║者，言思惑具有生、住、異、滅四相。具四相故，念念推
X14n0298_p0787c09║之，故云分劑頭數繁多也。思是思惟，即妄念思惟
X14n0298_p0787c10║之惑。上文見惑，從分別上說，故名見惑。今從思惟
X14n0298_p0787c11║邊說，名思惑也。思惟校分別，麤細可知。今阿難但
X14n0298_p0787c12║證初果，故斷惑淺，解力未充。
X14n0298_p0787c13║今汝且觀現前六根（至）雖得六銷猶未亡一。
X14n0298_p0787c14║這一節經承前一六之問，詳明一六無定。究其極
X14n0298_p0787c15║者，一六俱非也。上文將酬一六之義，且明其初果
X14n0298_p0787c16║斷惑未深，是故未明一六開合之義。今文正與詳
X14n0298_p0787c17║明一六始末，故先反問為一為六。阿難若言下，世
X14n0298_p0787c18║尊！上文雖問不待答，自辯非一。何者？若言是一，何
X14n0298_p0787c19║故耳不見、目不聞、頭不履、足無語，宛然是六，一何
X14n0298_p0787c20║可定？奚即是何。若此下，又詳非六。何者？若此六根
X14n0298_p0787c21║決定是六，佛問：我今與汝宣揚妙法門者，汝之六
X14n0298_p0787c22║根誰來領受我法？阿難答言：我用耳聞。佛言下，正
X14n0298_p0787c23║明非六。辯云：汝用耳聞，何關身口？口問義，身欽承
X14n0298_p0787c24║耶？一根初感，諸根隨應，又自相通，決非定六。是故
X14n0298_p0788a01║下，結明不定意。非一終六，結非一也。非六終一，結
X14n0298_p0788a02║非六也。終不下，反顯非一非六。元一元六者，兩跨
X14n0298_p0788a03║說云：終不然，汝根元是一？元是六耶？一六不可定，
X14n0298_p0788a04║則一六俱非也。阿難當知下，順顯非一六，出一六
X14n0298_p0788a05║的所以。謂圓湛性中本非一六，由無始劫來顛倒
X14n0298_p0788a06║沉淪衰替，遂於圓湛性中妄生一六之義。良以須
X14n0298_p0788a07║陀洹人以逆流故，六用俱銷。六雖銷，猶未亡一。前
X14n0298_p0788a08║來即在六中辯一。今文的意思忽似云：六在外，一
X14n0298_p0788a09║在內。據唯識、瑜伽等論，以第八賴耶為一也。下文
X14n0298_p0788a10║亦云：元依一精明，分成六和合。一六內外義可明
X14n0298_p0788a11║矣。然即此一是顛倒之處，以其顛倒淪替，一六義
X14n0298_p0788a12║生處可知矣。
X14n0298_p0788a13║如太虗空參合群器（至）六受用根亦復如是。
X14n0298_p0788a14║這一節經，承上設譬，以明覺心離念，何有一六之
X14n0298_p0788a15║分合也。太虗，譬圓湛覺心。群器，譬六根。除器下二
X14n0298_p0788a16║句，譬六銷一未亡。彼太下五句，譬圓湛覺心。本無
X14n0298_p0788a17║同異，何況更有是一非一。此通譬上文一六之妄
X14n0298_p0788a18║也。則汝下三句，法合。合義如上說。
X14n0298_p0788a19║由明暗等二種相形（至）浮根四塵流逸奔色。
X14n0298_p0788a20║這一節經承上喻義，合明法義相參同一致也。先
X14n0298_p0788a21║合眼義。由明暗等者，謂由前塵黏湛映於色者，名
X14n0298_p0788a22║為見性。明暗是色。等字意顯高低上下青黃顯色，
X14n0298_p0788a23║乃至極逈極遠等相，故加等字。形字意顯明暗等
X14n0298_p0788a24║有相凌之狀，故用形字。黏字約喻說，取沾染之義。
X14n0298_p0788b01║見之精性照映色相，則結縛於色而成乎根。此根
X14n0298_p0788b02║字指浮塵根說，根的元本指勝義根說。目為清淨
X14n0298_p0788b03║四大者，元字即前文所謂明元之元。清淨四大者，
X14n0298_p0788b04║凡六根皆以能所八法所成，謂能造四微、所造四
X14n0298_p0788b05║大。四微謂色香味觸，四大謂地水火風。勝義中舉
X14n0298_p0788b06║所造四大，浮塵中舉能造四微，四塵即四微，故合
X14n0298_p0788b07║而言之，是能所八法所成也。勝義根言清淨四大
X14n0298_p0788b08║者，意取四大精華之氣，以能映色之明淨者，名為
X14n0298_p0788b09║清淨四大。此清淨四大唯天眼能見，凡夫肉眼不
X14n0298_p0788b10║可見，故名勝義根。又映色之性名勝義也。眼根之
X14n0298_p0788b11║相有形色可見，故名浮塵。因名下，正顯浮塵根。眼
X14n0298_p0788b12║體如蒲萄朵者，蒲萄指眼珠說，如紫蒲萄相似，以
X14n0298_p0788b13║麤浮故名浮根也。眼家之流奔逸於色而取色故，
X14n0298_p0788b14║餘五倣此。又流者根家之功能，下隨根例此。
X14n0298_p0788b15║由動靜等二種相擊（至）浮根四塵流逸奔法。
X14n0298_p0788b16║這一節經承上列示參合群異以明分湛之法義
X14n0298_p0788b17║也。兼前文分六段，上第一段中詳解已竟，今可例
X14n0298_p0788b18║明不別出也。凡五根中別義，按文釋之。耳中動靜
X14n0298_p0788b19║可知等者，等一切聲也。擊者，謂聞機眠伏於內，由
X14n0298_p0788b20║聲塵所擊而起，故名為擊。卷聲成根者，謂聞性無
X14n0298_p0788b21║體，卷取聲塵以成根故。新卷葉者，明耳浮塵根相，
X14n0298_p0788b22║如經霜之葉未甚黃落，故云新卷。鼻中通塞可知
X14n0298_p0788b23║發者，謂嗅性無體，由香塵發之，即彼塞時氣掩不
X14n0298_p0788b24║通，掩亦屬發。納香者，嗅能納受香臭以成根故。雙
X14n0298_p0788c01║垂爪者，明鼻浮塵根相，二鼻管如雙垂爪狀。舌中
X14n0298_p0788c02║恬屬靜、變屬動，謂舌根靜時淡味常在故稱為恬，
X14n0298_p0788c03║動時則五味變遷故稱為變，二俱是舌家之塵。參
X14n0298_p0788c04║是交參，謂以恬變二味參於舌根而顯甞性。絞味
X14n0298_p0788c05║成根者，絞是攬取義，謂舌根甞性無自體，以絞取
X14n0298_p0788c06║外味方成根故。初偃月者，偃是缺義，十七八夜之
X14n0298_p0788c07║月初缺不圓，故云初偃月。舌形如之，身中合時有
X14n0298_p0788c08║觸、離中不知，今稱離合相摩，豈離亦成摩耶？以離
X14n0298_p0788c09║合相形以成觸故。摩是撫摩，然則撫摩是順觸，以
X14n0298_p0788c10║順影違故。摶觸成根者，根無自性，摶取觸塵以成
X14n0298_p0788c11║根故。腰皷顙者，腰皷兩頭大、中腰細，頭顱名顙，身
X14n0298_p0788c12║形如之。摩頂至踵，六尺之軀中腰亦細，故取喻之，
X14n0298_p0788c13║俗稱丈皷是也。意中法塵稱生滅可知，續字取念
X14n0298_p0788c14║念相續之意，生滅等四相影顯續字中意根無相，
X14n0298_p0788c15║攬法生滅以成根故。幽室見者，幽室即是暗室，人
X14n0298_p0788c16║之寸心隱在身內對面千里，利害夷險卒不可知，
X14n0298_p0788c17║葢指肉團心為幽室也。此肉團是意所依故，如人
X14n0298_p0788c18║處暗室中，內能見外、外不能見內，不知人之害己
X14n0298_p0788c19║也，故喻如幽室見。餘文可解。
X14n0298_p0788c20║阿難！如是六根由彼覺明（至）失彼精了黏妄發光。
X14n0298_p0788c21║這一節，經結上六根妄發，失彼本有之明，而責妄
X14n0298_p0788c22║能為咎也。謂如上所示，六根由妙覺明中，妄有能
X14n0298_p0788c23║明之覺，即指此卷之初，妄為明覺之咎也。纔有能
X14n0298_p0788c24║明，則同異熾然，失彼本有精純照了之性，妄黏本
X14n0298_p0789a01║湛，發生六根見聞覺知之光。光字，即是見聞覺知，
X14n0298_p0789a02║以為識性所現之光也。
X14n0298_p0789a03║是以汝今離暗離明（至）無滅無生了知安寄。
X14n0298_p0789a04║這一節經，佛示前文六根無體，託塵而生，離則元
X14n0298_p0789a05║無也。良以根因塵有，塵既非相，根亦何有？今文直
X14n0298_p0789a06║明前所示者，離彼十二有為，則六依根，如龜毛兔
X14n0298_p0789a07║角，徒有根名，文義可知。
X14n0298_p0789a08║汝但不循動靜合離（至）由是六根互相為用。
X14n0298_p0789a09║這一節經，世尊正答一八六淨之問也。汝但下。循
X14n0298_p0789a10║是隨義，總令不隨前塵十二有為。言有為者，是生
X14n0298_p0789a11║滅有作法故。隨拔下。別指一根說，謂於六根之中
X14n0298_p0789a12║隨拔一根。拔者，解脫義。一根既脫，外黏內伏，不起
X14n0298_p0789a13║伏歸元覺真體。究此元真之地，是第八藏識。良以
X14n0298_p0789a14║藏識通有漏無漏，令伏歸元真，則藏識自成無漏，
X14n0298_p0789a15║故稱元真也。發本明耀者，謂既伏歸元真，至於藏
X14n0298_p0789a16║識湛不搖處。耀是湛性光耀。此一根內本耀既發，
X14n0298_p0789a17║則餘五根外黏亦圓脫矣。圓是遍義，謂五黏遍脫
X14n0298_p0789a18║也。一根脫餘根皆脫者，內本一故。六根既脫，則不
X14n0298_p0789a19║由前塵所起知見。知見通指六根說，謂根不隨塵
X14n0298_p0789a20║起故。明不循根者，明即六根的見聞覺知也，是本
X14n0298_p0789a21║有之明，故稱為明。謂此見聞覺知之明，不隨六浮
X14n0298_p0789a22║塵根轉，則見不局眼，聞不局耳等。故下句即云寄
X14n0298_p0789a23║根以發本明而已。然則耳可見，眼可聞，可嗅可甞，
X14n0298_p0789a24║遍通五根。所以末二句結云由是六根互相為用
X14n0298_p0789b01║可知。
X14n0298_p0789b02║阿難！汝豈不知今此會中（至）圓明了知不因心念。
X14n0298_p0789b03║這一節經，佛引明不循根，寄根明發之實事可驗
X14n0298_p0789b04║也。阿那律陀，譯語見前，是斛飯王子，佛之堂弟，因
X14n0298_p0789b05║緣出阿含等經。䟦難陀，譯云賢善，龍王名，由護摩
X14n0298_p0789b06║竭陀國，雨暘時若，年穀豐殷，人民喜而賢之，故得
X14n0298_p0789b07║此名。無耳能聽者，謂龍耳不聽，聽以角故。殑伽，即
X14n0298_p0789b08║恒河別翻，義見第一解中。神女，是主河神，凡河神
X14n0298_p0789b09║女身者，多如此方洛神湘妃之類。非鼻聞香，未詳
X14n0298_p0789b10║所出。憍梵䟦提，譯云牛呞，因緣出圓通章。異舌，即
X14n0298_p0789b11║指牛呞說，非舌正性，故稱異舌。舜若多，譯語見第
X14n0298_p0789b12║三經，末空神也，由主空故，身質如風，有動止，無相
X14n0298_p0789b13║見故，喻如風雖無身，亦能覺觸，佛光觸發，光映其
X14n0298_p0789b14║身，暫現色相。滅盡定，是九次第定，最後定名，由滅
X14n0298_p0789b15║受想二陰故，又名滅受想定也，聲聞得寂者，住此
X14n0298_p0789b16║定故。摩訶迦葉，譯語見前，因緣出圓通章。久滅意
X14n0298_p0789b17║根者，滅盡定中，前六識俱滅，第七末那，後半分未
X14n0298_p0789b18║滅，識且滅矣，況其根乎？彼則徧圓明了，不假心念，
X14n0298_p0789b19║心念即指意根說，正是明不循根，寄根明發之義。
X14n0298_p0789b20║此引六入，以證上文六根互用，以明實有現證，信
X14n0298_p0789b21║非空談。
X14n0298_p0789b22║阿難！今汝諸根若圓㧞已（至）應念化成無上知覺。
X14n0298_p0789b23║這一節，經世尊承前六根圓拔，以明返本之効也。
X14n0298_p0789b24║諸根圓㧞，即承前義。內瑩發光下，即明返本之効。
X14n0298_p0789c01║內是內心，謂內心元覺本明，而發光耀。瑩者，玉色
X14n0298_p0789c02║溫潤明耀為瑩，取喻內心瑩然之意。內光既發，外
X14n0298_p0789c03║妄不粘，則色等浮塵，及四大諸器界等，空然俱亡，
X14n0298_p0789c04║如湯銷氷相似。此約喻以明圓拔之功也。湯喻圓
X14n0298_p0789c05║拔觀智，氷喻浮塵諸相。應念者，謂應圓拔之念，化
X14n0298_p0789c06║彼浮塵器界，生滅諸根，多成無上知覺，即所謂轉
X14n0298_p0789c07║眾生知見，成佛知見。念即觀智也。
X14n0298_p0789c08║阿難！如彼世人聚見於眼（至）云何覺明不成圓妙。
X14n0298_p0789c09║這一節經，承前引例，以明內瑩發光，轉妄見而成
X14n0298_p0789c10║真體也。例彼世人，聚集所見於眼前，若令見者之
X14n0298_p0789c11║人，急合兩眼，則暗相現前，所聚之相，俱不可辯。假
X14n0298_p0789c12║如所聚是人，則彼六根頭足，黯然相類。言其合眼，
X14n0298_p0789c13║不辯外相，故云黯然。彼人眼雖合而不見，以手隨
X14n0298_p0789c14║其體，外繞捫摩，頭足可辯。所摩之人，眼耳口鼻，分
X14n0298_p0789c15║辯明白，則合眼的知覺，與開眼人相同。若謂緣明
X14n0298_p0789c16║而有見者，是託外明而起，則暗成無見。若不假外
X14n0298_p0789c17║明而自發之見，此是真見，則諸暗相，永不能昏。如
X14n0298_p0789c18║人夜間摸枕，被中捫虱，此不假明而自發者，彼諸
X14n0298_p0789c19║暗相，曷能昏我？是以根塵既銷，云何本有覺明，不
X14n0298_p0789c20║成圓妙哉？以上行中，佛示二決定義，所擇之相已
X14n0298_p0789c21║竟。下文阿難重躡第一義中，因心果覺，詳審斷常。
X14n0298_p0789c22║世尊又令擊鐘，驗聞非斷，方盡第一義決定之事
X14n0298_p0789c23║也。經文起伏文源，學者當明。
X14n0298_p0789c24║阿難白佛言：世尊！如佛說言（至）欲獲如來七常住果。
X14n0298_p0790a01║這一節經，阿難重躡第一因心，以校果覺，辯證斷
X14n0298_p0790a02║常義也。阿難下，躡前引難。先引第一因心斷滅，與
X14n0298_p0790a03║果目常住相校，須令因果相應，相應即㳷合意。世
X14n0298_p0790a04║尊下，次引果位名目。菩提涅槃，譯義見前。真如者，
X14n0298_p0790a05║不妄名真，不易名如，法法本然，法住法位，不妄不
X14n0298_p0790a06║易，當體如如，故曰真如。佛性者，佛是覺義，約有情
X14n0298_p0790a07║邊說，即人人本具靈覺之性，名曰佛性。菴摩羅是
X14n0298_p0790a08║果名，譯云難分別，其果似桃非桃，似奈非奈，故稱
X14n0298_p0790a09║難分別。取喻第八識，似漏非漏，似真非真，以真妄
X14n0298_p0790a10║難分別，故名菴摩羅識。以識性不可思議故，即密
X14n0298_p0790a11║嚴深密等經所稱白淨識是也。以清淨無染而能
X14n0298_p0790a12║了知，故稱白淨識，即本覺妙心之異名也。空如來
X14n0298_p0790a13║藏者，即今經所明是也。然如來藏具足三義，謂空
X14n0298_p0790a14║如來藏、不空如來藏、空不空如來藏。今舉一義影
X14n0298_p0790a15║顯餘二，即此三義是圓融三諦也。大圓鏡智者，四
X14n0298_p0790a16║智之一。佛地經云：如依圓鏡眾像影現，如是依止
X14n0298_p0790a17║如來智鏡，諸處境識眾像心品悉顯現故。約喻顯
X14n0298_p0790a18║智，故名大圓鏡智。是七下，阿難辯。謂此七稱謂雖
X14n0298_p0790a19║有七名差別，究其七體總一清淨圓滿覺性，本性
X14n0298_p0790a20║堅固凝然不動，重引喻說如金剛寶能破眾物得
X14n0298_p0790a21║自在義，故稱為王常住不壞。佛果七名亦復如是。
X14n0298_p0790a22║若此下，重以因心斷滅之性證今常住。猶如下三
X14n0298_p0790a23║句，即以念心為例，以證見聞等無體，故云猶如云
X14n0298_p0790a24║云也。云何將此斷滅為因，欲獲如來七常住果？因
X14n0298_p0790b01║果不相應矣。
X14n0298_p0790b02║世尊若離明暗見畢竟空（至）惟願大慈開我𫎇恡。
X14n0298_p0790b03║這一節，經阿難躡前見聞等離塵無體，難佛自語
X14n0298_p0790b04║非實也。世尊下，即躡上文見聞離塵無體之言，始
X14n0298_p0790b05║舉見，終舉意念，而略中間以此六根進退循環，子
X14n0298_p0790b06║細推求必不可得。言進退者，從見入意為進，從意
X14n0298_p0790b07║出見為退，於六根中推之不已，名循環也。以不可
X14n0298_p0790b08║得，故云本無我之因心及我心所，既無我心，將誰
X14n0298_p0790b09║立因求無上覺耶？如來下，躡前湛圓之語以難非
X14n0298_p0790b10║實，謂佛前云六湛圓明常住不滅，今我求之不得
X14n0298_p0790b11║則成斷滅，如來何云湛圓常住耶？佛言誠實，今者
X14n0298_p0790b12║似非誠實，終為戲論了也。惟願下，可解。
X14n0298_p0790b13║佛告阿難：汝學多聞（至）塵俗諸事當除汝疑。
X14n0298_p0790b14║這一節，經世尊將釋其疑，且先責多聞，以警不識
X14n0298_p0790b15║真倒之跡也。心中徒知顛倒因者，此指多聞愽達，
X14n0298_p0790b16║但能說病，未曾親見其實，是故真倒現前而不識
X14n0298_p0790b17║也。何者是阿難真倒？即指六湛圓明，本是無生滅
X14n0298_p0790b18║性，誤為斷滅，以常為斷，正是小乘常計無常，即此
X14n0298_p0790b19║為其真倒。佛謂如來是真實語者，恐汝誠心猶未
X14n0298_p0790b20║信伏，今將塵俗淺近之事試汝，令汝發明是常非
X14n0298_p0790b21║斷也。塵俗事者，即下文擣練、舂米等是也。
X14n0298_p0790b22║即時如來勑羅睺羅（至）音響雙絕則名無聞。
X14n0298_p0790b23║這一節經承上以塵俗事驗聞，非斷次第令悟也。
X14n0298_p0790b24║不音否下，倣此。聲有則聞聞，聲無則聞寂。又擊則
X14n0298_p0790c01║聞隨聲發，故云俱聞。佛問下，徵詰聞不聞意，此正
X14n0298_p0790c02║令次第陳說自悟聞常也。音響雙絕者，音是聲，上
X14n0298_p0790c03║高低清濁為音，直聲為響，故音響雙舉，餘文可解。
X14n0298_p0790c04║羅睺羅，譯語見前。
X14n0298_p0790c05║如來又勑羅睺擊鐘（至）音響雙絕則名無聲。
X14n0298_p0790c06║這一節經，又承上文易聞為聲，以探阿難迷解何
X14n0298_p0790c07║如也。聞是根屬能，聲是塵屬所。今阿難根塵不辯，
X14n0298_p0790c08║能所不分。然斯聞性本常，聲塵自斷。良由惑聲為
X14n0298_p0790c09║聞，何怪疑常為斷。少選，即少頃。三重問答中，引聲
X14n0298_p0790c10║校聞，意令悟聞與聲，孰斷孰常，領悟明白。故作次
X14n0298_p0790c11║第辯折，文義可解。
X14n0298_p0790c12║佛語阿難及諸大眾（至）聞實云無，誰知無者。
X14n0298_p0790c13║這一節經，佛責阿難執聲為聞，以辯聲斷聞常也。
X14n0298_p0790c14║佛語下，正責根塵矯亂。矯是強義，不居中正，心非
X14n0298_p0790c15║善輭，名矯。今聞與聲報答不定，根塵能所混而不
X14n0298_p0790c16║分，故稱矯亂。阿難及眾猶未悟故。佛言下，重為指
X14n0298_p0790c17║明。阿難聲銷下，正辯聲斷聞常。佛謂汝知聲銷，應
X14n0298_p0790c18║云無響，豈道無聞？若實無聞，則聞性已滅，同於枯
X14n0298_p0790c19║木，更無生性了，云何鐘聲更擊，汝復能聞？知有知
X14n0298_p0790c20║無者，有無是聲，豈汝聞性為有無哉？若聞性實無，
X14n0298_p0790c21║誰復知無？知無者，誰即汝聞性？聲之與聞，斷常可
X14n0298_p0790c22║明矣。
X14n0298_p0790c23║是故阿難聲於聞中（至）閉塞開通說聞無性。
X14n0298_p0790c24║這一節經結明聲斷聞常，點出阿難真倒之過也。
X14n0298_p0791a01║是故下，結明聞性常住。謂聲在聞中或生或滅，非
X14n0298_p0791a02║為汝聞隨聲生滅，令汝聞性亦成有無。葢謂聲自
X14n0298_p0791a03║生滅，聞性常住，不有不無也。汝尚下，責其顛倒以
X14n0298_p0791a04║常為斷。謂汝誤墮顛倒惑聲為聞，何怪汝之昏迷
X14n0298_p0791a05║以常為斷。然終不可謂離諸動靜等說聞無性也。
X14n0298_p0791a06║然又前文屢明六根離塵無體，然今何謂離塵有
X14n0298_p0791a07║體耶？前不云乎，伏歸元真發本明耀，乃至明不循
X14n0298_p0791a08║根寄根明發，得其圓通不生滅性故。
X14n0298_p0791a09║如重睡人眠熟床枕（至）其形雖𥧌聞性不昏。
X14n0298_p0791a10║這一節經承前引例以明形雖𥧌聞不滅也。謂如
X14n0298_p0791a11║重睡之人眠於床枕之間，其家有人或擣練或舂
X14n0298_p0791a12║米，練是絹素，擣練者通言擣衣之事，其人夢中聞
X14n0298_p0791a13║此舂擣之聲別作他物，此是夢中獨頭意識，雖事
X14n0298_p0791a14║不明了而聞性不滅是實矣。即於下。詳敘塵俗情
X14n0298_p0791a15║狀，分別夢事始末。窹是睡醒。遄市緣切，音然，疾也。
X14n0298_p0791a16║杵是舂擣之椎，二俱名杵。阿難下。結顯夢例，謂聞
X14n0298_p0791a17║性不昏也。閉塞開通四字在形身上說，意取窹𥧌
X14n0298_p0791a18║開閉之事。閉指形交，形交則六根俱塞，故云閉塞。
X14n0298_p0791a19║開指形開，形開則六根俱通，故引睡夢以證開閉
X14n0298_p0791a20║通塞，顯出聞性之實。又靜搖等即指前文十二有
X14n0298_p0791a21║為相也。
X14n0298_p0791a22║縱汝形銷命光遷謝（至）云何不成無上知覺。
X14n0298_p0791a23║這一節經，承上尤進於死，益明聞性不為銷滅，勉
X14n0298_p0791a24║以循常，勿逐諸妄也。縱汝下，謂彼夢中聞性不昏，
X14n0298_p0791b01║縱使形骸銷滅，命光遷謝，聞性亦不為汝銷滅，則
X14n0298_p0791b02║人雖死，聞性不死。由諸眾生，從無始來，隨順六塵，
X14n0298_p0791b03║逐諸妄念，流轉生死，由其迷於生死妄情，曾不開
X14n0298_p0791b04║悟性淨妙常真體所常之性，反棄而不循，誤逐生
X14n0298_p0791b05║滅，所以生生為彼雜染流轉。若棄下，是勉悟循常
X14n0298_p0791b06║之言。汝輩若棄生滅，守於真常，則本有常光現前。
X14n0298_p0791b07║常光者，常住湛寂之光也。既守真常，則根塵識三，
X14n0298_p0791b08║應汝所守之時，銷落盡矣。想相者，即是六根緣影，
X14n0298_p0791b09║想相麤浮，故喻如塵，指見惑也。識情者，情是愛欲
X14n0298_p0791b10║之情，依識起故。情字對上想字看，想本輕舉，屬五
X14n0298_p0791b11║利使，情本重墜，屬五鈍使，垢是垢膩，切於心故，故
X14n0298_p0791b12║喻如垢，指思惑也。常光既現，識性既空，見思塵垢，
X14n0298_p0791b13║二俱遠離，由是法眼應汝斷惑之時，得清明也。良
X14n0298_p0791b14║由眾生惑障智昏，隨塵起妄，處處染污，今惑斷智
X14n0298_p0791b15║明，識隨智轉，處處圓明，故云惑斷得法眼淨也。法
X14n0298_p0791b16║眼淨者，指入聖位說也。當於是時，云何見聞等性，
X14n0298_p0791b17║不成無上知覺？如前所謂轉眾生知見，成佛知見
X14n0298_p0791b18║也。
X14n0298_p0791b19║
X14n0298_p0791b20║大佛頂如來密因修證了義諸菩薩萬行首楞嚴經
X14n0298_p0791b21║直解卷第四