X14n0298_p0791c01║大佛頂如來密因修證了義諸菩薩萬行首楞嚴經
X14n0298_p0791c02║直解卷第五
X14n0298_p0791c03║明古杭雲棲寺後學沙門　廣莫　直解
X14n0298_p0791c04║仁和優婆塞　聞啟祥　校
X14n0298_p0791c05║阿難白佛言：世尊！如來雖說（至）我信是人終不能解。
X14n0298_p0791c06║這一節經，阿難重躡第二義中解結之喻，為問請
X14n0298_p0791c07║示何者為結也。前第四經末，阿難已躡第一義中
X14n0298_p0791c08║因心詳辯斷常已竟，今又翻躡第二義中解結之
X14n0298_p0791c09║喻，問者要知此結昔云何結，今云何解也。如來下，
X14n0298_p0791c10║躡引前義，今觀下文義可知。結者，按下文結喻六
X14n0298_p0791c11║根，結之元本喻於一也。六由一起，故一是煩惱之
X14n0298_p0791c12║本，煩惱之本即前所謂顛倒之處。顛倒處者，下文
X14n0298_p0791c13║所示俱生無明是也。俱生無明下，又謂是六根更
X14n0298_p0791c14║非他物，以六根作業亦是六根受報，故指六根說。
X14n0298_p0791c15║若究極論之，則發六之始方是生死結根，即俱生
X14n0298_p0791c16║無明也。發六之始即第八藏識，是謂一也。以一無
X14n0298_p0791c17║相顯在六根，故
X14n0298_p0791c18║世尊！我及會中有學聲聞（至）佇佛如來無上開示。
X14n0298_p0791c19║這一節經，承上法合結喻，請示解結之方也。世尊
X14n0298_p0791c20║下，正是法合，故云亦復如是。世間解結之人，喻諸
X14n0298_p0791c21║聲聞。阿難意疑俱生無明為結的本因，故先敘此
X14n0298_p0791c22║俱滅。俱生者，俱是同義，謂無始來所積無明，同我
X14n0298_p0791c23║生、同我滅故。以頭數多，故云諸也。無明，即不覺義。
X14n0298_p0791c24║雖得下，阿難自敘多聞小慧，不能究竟斷彼無明，
X14n0298_p0792a01║故云雖得多聞名字出家耳。以多聞稱善根者，多
X14n0298_p0792a02║聞雖屬有漏，而傳持法藏，續佛慧命，了達邪正，照
X14n0298_p0792a03║燭昏蒙，信知具大善根。然此善根，指積劫多聞說。
X14n0298_p0792a04║以此積劫多聞善根，今得出家。阿難自耻先心躭
X14n0298_p0792a05║於多聞，以多聞而出家者，未得出家之實，故稱名
X14n0298_p0792a06║為出家。猶隔日瘧者，謂未盡漏故，病根猶在，日好
X14n0298_p0792a07║日怯，故喻如隔日瘧也。惟願下，二句可知。今日下，
X14n0298_p0792a08║正問身心兩間，云何名結？何處名解？然身之結者，
X14n0298_p0792a09║下文直指六根；心之結者，應指一未亡處是也。故
X14n0298_p0792a10║雙舉身心名結。今阿難請意，不為自求，亦能利於
X14n0298_p0792a11║未來，故云未來云云也。作是請已，若自及眾，五輪
X14n0298_p0792a12║著地，愍己沉淪，悲感於心，故致雨淚翹誠。翹是仰
X14n0298_p0792a13║舉，誠是誠心，一其心以待之之意，故下句云佇佛
X14n0298_p0792a14║開示也。
X14n0298_p0792a15║爾時世尊憐愍阿難（至）紫金光手摩阿難頂。
X14n0298_p0792a16║這一節經世尊愍眾受請憐及末世，故先慰而後
X14n0298_p0792a17║告也。爾時下可知。為出下二句，佛憐末世垂教於
X14n0298_p0792a18║後，令彼植出世因，作將來善導之眼，由是摩頂而
X14n0298_p0792a19║告之也。
X14n0298_p0792a20║即時十方普佛世界（至）亦汝六根更非他物。
X14n0298_p0792a21║這一節經，佛承上文，慰而將告，而感動地放光，異
X14n0298_p0792a22║音同說，先有所表也。上文摩頂將告，生死結根，十
X14n0298_p0792a23║方地動者，何耶？意明眾生六根深結，浩劫長時，莫
X14n0298_p0792a24║知解者。今將告以解除之法，事非小緣，故十方震
X14n0298_p0792b01║動，普佛流光。葢有深意在，欲令當會，及以將來，未
X14n0298_p0792b02║聞大法，先覩殊象，默已會心，玄言易入故爾。今普
X14n0298_p0792b03║界六動，意表翻破六根，剖析無明，圓通自徧，一破
X14n0298_p0792b04║一切破，故普界動也。六動之相，詳見第一解中。塵
X14n0298_p0792b05║佛頂光，來灌一佛，意表六根既破，圓通無礙，一切
X14n0298_p0792b06║趣一，六處還元也。彼頂灌此頂者，意表圓滿果覺，
X14n0298_p0792b07║自他不隔，一多相容，萬德俱尊，一心都統也。異口
X14n0298_p0792b08║同音者，意表一道普通，群言合覺也。釋尊未說，諸
X14n0298_p0792b09║佛先言者，意表一實亡言，諸乘適化也。結與解同
X14n0298_p0792b10║六根者，如下文云：知見立知，即無明本。知見是六
X14n0298_p0792b11║根，無明本是結也。知見無見，斯即涅槃無漏真淨
X14n0298_p0792b12║者，以六根而忘六根，即是無知而知，無見而見，斯
X14n0298_p0792b13║即真知真見，不亦解乎？前經至此，四度放光，獨今
X14n0298_p0792b14║塵佛，同光同法，剖示無明，標顯結解，逈異前經者，
X14n0298_p0792b15║良以無明結重，治法亦玄，如勍敵在前，勤王者眾，
X14n0298_p0792b16║是故示象勝前，意在此也。
X14n0298_p0792b17║阿難雖聞如是法音（至）同是六根更非他物。
X14n0298_p0792b18║這一節，經阿難躡前塵佛法音，以未悟結解同根
X14n0298_p0792b19║之義，故重請發明也。上文塵佛同光同法之象，暫
X14n0298_p0792b20║時顯現，今復本故。由是阿難拈他法語，問己本師，
X14n0298_p0792b21║請示同根之義。文可解。
X14n0298_p0792b22║佛告阿難：根塵同源（至）云何是中更容他物。
X14n0298_p0792b23║這一節，經佛酬結解同根之問，以明根塵識三，同
X14n0298_p0792b24║一真源，因妄成異也。根塵下四句，謂六根、六塵、六
X14n0298_p0792c01║識，同一真源，流出縛脫，皆由六根。不說塵與識者，
X14n0298_p0792c02║根為前導，故妄見縛脫，真性不移。上句同源，指真
X14n0298_p0792c03║性說。下句無二，指六根說。又上句是會相歸性，下
X14n0298_p0792c04║句示縛脫所依之相，謂縛脫同是六根，無二法故。
X14n0298_p0792c05║次下二句，明識性之妄。虗妄二字，雖連識性說，義
X14n0298_p0792c06║通根塵。虗妄是法空華，是喻識性。影上根塵，以顯
X14n0298_p0792c07║三六。空喻真性，華喻三六。今文似乎單喻識性，言
X14n0298_p0792c08║偏義圓，通喻三六也。謂空本無華，妄見起滅，喻如
X14n0298_p0792c09║真本無妄，迷故有生也。阿難下四句，明根塵相因
X14n0298_p0792c10║而有，獨則不生。由外六塵，發內六知，根由塵生也。
X14n0298_p0792c11║又因內六根，始有六塵之相，塵因根有也。下二句，
X14n0298_p0792c12║明根塵無性。相，指六塵之相。見字，與上句知字，影
X14n0298_p0792c13║顯六根。謂根塵俱無自性，藉緣得興。下以交蘆，喻
X14n0298_p0792c14║二皆無性。蘆之為物，外雖有相，內無實故。以喻根
X14n0298_p0792c15║塵二性無實，亦是外有假相，內本性空。交者，喻相
X14n0298_p0792c16║因之義。謂根塵相因，如二蘆相交，方得依倚而立，
X14n0298_p0792c17║獨則傾倒。根塵亦然，故取喻也。是故下，結顯縛脫
X14n0298_p0792c18║無二，以酬結解同根之問。知見立知者，知見，指六
X14n0298_p0792c19║根說。謂六根本妄，若妄立六根為實有者，即是無
X14n0298_p0792c20║明根本。無明本者，即是結根。若六根不執，知即無
X14n0298_p0792c21║知，見即無見，即是真知真見。真故無漏，不妄不染，
X14n0298_p0792c22║即知見而為涅槃真淨之德也。以縛脫無二，故不
X14n0298_p0792c23║容他物。是中，即指六根中也。
X14n0298_p0792c24║爾時，世尊欲重宣此義，而說偈言：
X14n0298_p0793a01║這一節經，經家述佛重頌長行結解之義也。或問：
X14n0298_p0793a02║長行義盡則已，云何重頌得非繁乎？答曰：世尊說
X14n0298_p0793a03║法善適群機，昔佛說法時一長者後至，前義未聞
X14n0298_p0793a04║重請為說，世尊大慈故略示前法，後仍為例，故有
X14n0298_p0793a05║重頌之軌，即十二部之一也。
X14n0298_p0793a06║真性有為空，緣生故如幻，無為無起滅，不實如空華。
X14n0298_p0793a07║這一節，經世尊承前長行，重頌其義。此先標真本，
X14n0298_p0793a08║以明有無皆妄也。真性字，頌前同源之意，即標真
X14n0298_p0793a09║本，謂真性之中，有為無為皆不實故。初句有為空
X14n0298_p0793a10║三字，先破有為，空是破義。次句出其破的所以，謂
X14n0298_p0793a11║有為法無自性故，藉緣而生。有為即指根、塵、識三
X14n0298_p0793a12║說，有即非有，故云空也。從緣生故如幻，幻性非真，
X14n0298_p0793a13║不無幻相，非斷無故。根、塵、識三亦復如是，雖非真
X14n0298_p0793a14║有，不壞假名，故如幻也。下二句，次破無為，謂真性
X14n0298_p0793a15║之中，有為雖破，勿滯無為。若因聞破有，又滯無為，
X14n0298_p0793a16║無為亦病也。故復破云：縱使無為無，起滅亦不實。
X14n0298_p0793a17║如空華葢妙真如性，非有非無，故雙破之，豈獨有
X14n0298_p0793a18║無？四句百非，總皆是病。有無乃諸病之首，是故先
X14n0298_p0793a19║破，餘亦應爾。上四句是總破，下是別破。
X14n0298_p0793a20║言妄顯諸真，妄真同二妄（至）入流成正覺。
X14n0298_p0793a21║這一節經承前總破，此別明根塵相因之妄，還示
X14n0298_p0793a22║一六亡義也。初四句正破相因，初句是反顯妄指
X14n0298_p0793a23║根塵說，謂以有為無為如幻空華而言妄者，將欲
X14n0298_p0793a24║顯諸真故，諸是助語辭。次句即承明初句之義，謂
X14n0298_p0793b01║對妄而顯真，此非絕待之真，猶屬於妄，故云妄真
X14n0298_p0793b02║同二妄也。上妄指六，真是示一，下二句重承上二
X14n0298_p0793b03║句，以明一六皆非也。謂上對妄之真猶為非真，此
X14n0298_p0793b04║正非其一，一且非真，云何更言能見所見？能見指
X14n0298_p0793b05║六根，所見指六塵，此正非其六。今頌真非真義，即
X14n0298_p0793b06║長行識性約第八識說，第八識屬一故。次四句即
X14n0298_p0793b07║承上偈見所見說，以明根塵中間無自實性，結明
X14n0298_p0793b08║長行交蘆喻也。下二句頌前縛脫無二，兼明結解
X14n0298_p0793b09║本因，謂結與解同一所因，所因即指六根。下句即
X14n0298_p0793b10║出共所因之意，謂結即是凡，解即是聖，縛脫無二
X14n0298_p0793b11║路故。次又四句，亦承上交蘆之喻，以明空有俱非。
X14n0298_p0793b12║交中性者，即指根塵相交二者之中體性。欲言其
X14n0298_p0793b13║有，當體即虗；欲言其空，幻相不無。故云空有俱非。
X14n0298_p0793b14║若空有俱非，則妙性天然，復何所疑？下二句明縛
X14n0298_p0793b15║脫異趣，正頌知見立知一節。由其迷執，即成無明。
X14n0298_p0793b16║若明知見無見，則於六根當念解脫。是故縛脫無
X14n0298_p0793b17║二，由迷悟異趣也。末四句翻答初問結解，別示六
X14n0298_p0793b18║解一亡，生起選擇圓根之義也。初二句翻答結解，
X14n0298_p0793b19║別示一六亡義。後二句生起選擇圓根，返其妄末，
X14n0298_p0793b20║成乎真本。初句因次第者，先六解，後一亡三，則一
X14n0298_p0793b21║六俱空不生，即成竪入三重次第也。下云此根初
X14n0298_p0793b22║解，先得人空。空性圓明，成法解脫。解脫法已，俱空
X14n0298_p0793b23║不生，即次第義也。前長行未有選根之義，此即於
X14n0298_p0793b24║重頌中生。下孤起之頌，從此始故。
X14n0298_p0793c01║陀那微細識，習氣成瀑流（至）一路涅槃門。
X14n0298_p0793c02║這一節經承前重頌別申孤起，為諷誦一六亡義
X14n0298_p0793c03║生起後文也。此孤起有十六句，總為一偈。上文頌
X14n0298_p0793c04║長行義者名為重頌，今不由長行別申餘義，名孤
X14n0298_p0793c05║起頌，又名諷誦。前明六解，今明一亡，故以孤起生
X14n0298_p0793c06║後文也。天竺梵式義盡為一偈，不拘長短，故今別
X14n0298_p0793c07║指陀那識為一偈。葢前長行雖稱一名，未明一之
X14n0298_p0793c08║實體，今方顯實。梵語阿陀那，譯云執持，執持無始
X14n0298_p0793c09║善惡種子故，又執持根身不令散壞故，即含藏之
X14n0298_p0793c10║意，楞伽又名藏識。此識三相微隱種現不斷，流注
X14n0298_p0793c11║甚微細故，二乘尚不知，何況凡外？故楞伽謂其熏變
X14n0298_p0793c12║不可思議，因稱微細六根，由此發起六，對此識而
X14n0298_p0793c13║名一也。須陀洹雖得六銷猶未亡一，葢指此耳。次
X14n0298_p0793c14║句出其流注之意。習氣者，指無始善惡種子，以種
X14n0298_p0793c15║現熏習之氣發出於外而成瀑流。瀑流約喻說，楞
X14n0298_p0793c16║伽以藏識譬海，前七識譬為瀑流，流因海起前七
X14n0298_p0793c17║轉識，由藏識轉生前七識為能熏、藏識為所熏，以
X14n0298_p0793c18║現行熏諸種子名為習氣，故云成瀑流也。真非下
X14n0298_p0793c19║二句，釋前真非真義，以明小乘教中不說故。真非
X14n0298_p0793c20║真者，謂此陀那識若云是真，外道執以為常；若云
X14n0298_p0793c21║是妄，恐又撥為斷滅。似真非真，如第二月者是已。
X14n0298_p0793c22║我常不開演者，解深密第八經云：阿陀那識甚微
X14n0298_p0793c23║細，一切種子成瀑流，我於凡愚不開演，恐彼分別
X14n0298_p0793c24║執為我。文義與今偈同。葢二乘人不信有第八識，
X14n0298_p0794a01║即認此識以為涅槃，外道執此以為神我，是故世
X14n0298_p0794a02║尊於凡愚中不常開示演說，恐迷此故。自心下五
X14n0298_p0794a03║句，正示恐迷一的所以。夫此藏識即自真心，以心
X14n0298_p0794a04║外無識故，雖云自心却不可取，取則一不亡，一不
X14n0298_p0794a05║亡者真即成妄，本自非幻而成幻法了矣，恐迷此
X14n0298_p0794a06║故不說。若不取為自心，則渾是真心，而非幻之名
X14n0298_p0794a07║亦不可得。非幻對幻說，今非幻尚無，幻法何有？是
X14n0298_p0794a08║為真妄絕待，靈心獨朗，此即一亡之効也。一對六
X14n0298_p0794a09║說，一既亡，六何有？非幻是一，幻是六，故六解一亡
X14n0298_p0794a10║之詮，是名妙蓮華。是名下四句，約教行以顯一六
X14n0298_p0794a11║亡之功勝也。妙蓮華是喻約教說，謂六解一亡，純
X14n0298_p0794a12║一圓心以成無上知覺，以此言說即是教，故以教
X14n0298_p0794a13║名。妙蓮華者，歎教勝故。蓮華因果同時，如天台具
X14n0298_p0794a14║明六義，謂為蓮故華，華開蓮現，華落蓮成。喻教亦
X14n0298_p0794a15║有六義，謂為實施權，開權顯實，廢權立實。合法應
X14n0298_p0794a16║云華譬權，蓮譬實。彼以六義釋法華權實，蓋法華
X14n0298_p0794a17║約一代時教論權實，今經約當部論權實，亦用六
X14n0298_p0794a18║義釋之，但顯當部之勝也。如云一六是權，亡處是
X14n0298_p0794a19║實，為顯妙心而言一六，是為實施權也。開此一六
X14n0298_p0794a20║即是妙心，是開權顯實也。一六俱亡妙心獨朗，是
X14n0298_p0794a21║廢權立實也。一六即妙心，妙心即一心，是為妙權
X14n0298_p0794a22║妙實，故以妙蓮華而歎教也。中二句，上句復以金
X14n0298_p0794a23║剛喻覺，覺即妙心即是實義，謂此妙覺能破一切
X14n0298_p0794a24║幻惑，如金剛能壞一切堅而復利，妙覺亦然，金剛
X14n0298_p0794b01║為眾寶之最勝者，故稱金剛王寶。上四字是喻覺
X14n0298_p0794b02║之一字，是法如幻三摩提一句，約行說連上句一
X14n0298_p0794b03║義，上寶覺約行果而言，下三摩提約行因而言，此
X14n0298_p0794b04║三摩者即妙奢三義中之三摩，舉一該三。稱如幻
X14n0298_p0794b05║者，上以妙蓮喻教，今以如幻譬行，謂妙覺中求此
X14n0298_p0794b06║三義不可得，一法叵得安能有三？然而非行莫證，
X14n0298_p0794b07║依行證理，渡河用筏到岸即捨，無而乍有故云如
X14n0298_p0794b08║幻。彈指超無學一句，別歎行勝，彈指者喻行頓證，
X14n0298_p0794b09║亦如不歷僧祇之謂也。無學即第四果，言其行超
X14n0298_p0794b10║神速如此。又此是名下四句，約教理行證四義說，
X14n0298_p0794b11║妙蓮約教，金剛王覺約理，三摩約行，無學約證。言
X14n0298_p0794b12║超無學者約圓義說，是四依菩薩超十地之上故，
X14n0298_p0794b13║此總頌四義之勝。末三句可知，梵語阿毗達摩，譯
X14n0298_p0794b14║云無比法，無可與比即了義之歎，薄伽梵是佛尊
X14n0298_p0794b15║號，具六勝義故不翻詳。出法數門是能通，涅槃是
X14n0298_p0794b16║所通，路約行說，門約教說，即第一經云十方如來
X14n0298_p0794b17║一門超出妙莊嚴路，與今義同。
X14n0298_p0794b18║於是阿難及諸大眾（至）施以法音洗滌沉垢。
X14n0298_p0794b19║這一節經，經家述歎前偈，并申阿難請示一六亡
X14n0298_p0794b20║義解結之倫次也。梵語祇夜，譯云重頌。伽陀，譯云
X14n0298_p0794b21║諷頌，又云孤起頌。初經家雙歎偈辭，謂重頌與孤
X14n0298_p0794b22║起聯篇間出，故云雜糅。糅即雜義。精瑩者，歎辭藻
X14n0298_p0794b23║精純，瑩然如玉之溫潤而有光也。妙理清徹者，歎
X14n0298_p0794b24║所詮之義理清淨通徹，由其辭義雙美，故使聞者
X14n0298_p0794c01║心目開明也。歎未曾有者，指聞者歎法之能詮所
X14n0298_p0794c02║詮合璧希逢也。阿難下，尊者自陳請語。無遮大悲
X14n0298_p0794c03║者，謂佛大悲之心無有齊限普及於眾，如日月照
X14n0298_p0794c04║臨淨穢不隔，性淨妙常真實法句，俱從大悲心中
X14n0298_p0794c05║流出也。性淨妙常一句，歎所詮義。真實法句，歎能
X14n0298_p0794c06║詮文。又性淨下，結前已聞。心猶下，重啟後義。尊者
X14n0298_p0794c07║謂我雖聞如是真實法句，然猶未達六解一亡及
X14n0298_p0794c08║解結倫次也。舒是解義，六解一亡，前偈略明解結
X14n0298_p0794c09║之次第，全未明故，故請重示。次第者，即躡前偈解
X14n0298_p0794c10║結因次第之言，倫次即是次第，以辭藻故變解為
X14n0298_p0794c11║舒、變第為倫。惟垂下，結問之辭。洗滌沉垢一句，約
X14n0298_p0794c12║喻說，謂如來再施法音，乃以般若德水洗滌吾心
X14n0298_p0794c13║沉細垢穢，此指後品思惑及界外塵沙無明說也。
X14n0298_p0794c14║即時如來於師子座（至）次第詶佛。此名為結。
X14n0298_p0794c15║這一節經世尊將酬解結，且先示成結令悟次第，
X14n0298_p0794c16║則解亦可知也。整涅下二句，梵語涅槃僧，譯云裙，
X14n0298_p0794c17║整猶斂齊也，僧伽黎譯，義見第三卷末。攬七寶几
X14n0298_p0794c18║者，几是几案，七寶所成，說法座前設有几案，大約
X14n0298_p0794c19║如來所用，非王家即諸天所貢，故富麗若此，攬是
X14n0298_p0794c20║移近座也。劫波羅，又云須夜摩，譯云善時分，是欲
X14n0298_p0794c21║界第三天名，義見下經。疊華巾，是此天所奉，巾上
X14n0298_p0794c22║織成華卉繁多，故稱疊華。又按緝織成巾，或如此
X14n0298_p0794c23║方棉華之類，故云疊華。一巾綰結問答可解，此示
X14n0298_p0794c24║成結次第令悟解之倫次也。
X14n0298_p0795a01║佛告阿難：我初綰巾（至）第二、第三不名為結。
X14n0298_p0795a02║這一節經，承上審定成結，所以隱然示以一體同
X14n0298_p0795a03║中，因結成異也。佛謂此巾，先實一條，此明一體。佛
X14n0298_p0795a04║又從一至六，一一詳審者，意令密悟，成結本因。今
X14n0298_p0795a05║阿難答處亦審，獨未返顧一體之同，故有下文佛
X14n0298_p0795a06║告云云也。
X14n0298_p0795a07║佛告阿難此寶華巾（至）畢竟同中生畢竟異。
X14n0298_p0795a08║這一節經，承前佛示一同六異亂名不得，合法亦
X14n0298_p0795a09║然也。元止一條者，示六結本因也。汝審下，令察同
X14n0298_p0795a10║異本末，葢巾體是本是同？六結是末是異？於意下，
X14n0298_p0795a11║佛問，初結至六次第綰成，吾今欲將一六亂名可
X14n0298_p0795a12║得爾否？不也下，阿難答，謂六結若存亂名不成，一
X14n0298_p0795a13║不可名六，六不可名一。又云縱我歷生智慧明辯，
X14n0298_p0795a14║必不能六結亂名，言其六結次第分位不可移易
X14n0298_p0795a15║也。佛言下，印其所說為是，如是字是印證語。六結
X14n0298_p0795a16║下三句，結顯六異本因，一為六之本也。令其下二
X14n0298_p0795a17║句，謂六異既定亂無以成，乃述其說也。則汝下，法
X14n0298_p0795a18║合，佛謂汝之六根亦復如是。畢竟同者，如一巾也，
X14n0298_p0795a19║指前阿陀那識是一精明處，本無見聞等異，故云
X14n0298_p0795a20║畢竟同也。畢竟異者，如六結成，謂既分為六則見
X14n0298_p0795a21║聞等隔，各據一根不相為用，故云畢竟異也。上文
X14n0298_p0795a22║喻中甚詳、法中甚略，要在會異歸同，既返其本，同
X14n0298_p0795a23║異之名俱不可得，此即六解一亡之義也。
X14n0298_p0795a24║佛告阿難汝必嫌此（至）尚不名一，六云何成。
X14n0298_p0795b01║這一節，經承上六不亂名，漸引解六而亡一，要令
X14n0298_p0795b02║阿難自悟，以陳其說也。佛告下，佛承前說，謂汝嫌
X14n0298_p0795b03║此六根存故，亂名不成，今則不願成六，願樂成一，
X14n0298_p0795b04║何如？佛此問意，將謂離前六結，欲成其一，漸引悟
X14n0298_p0795b05║入六解一亡之地，故將離六成一為問，令他自悟
X14n0298_p0795b06║自說。佛問成一，阿難答以亡一，答過於問，此即為
X14n0298_p0795b07║悟也。故約存亡辯之，謂六結若存，是非鋒起。鋒是
X14n0298_p0795b08║鋒刃，約喻說，謂彼此是非，如鋒相刃相摩，固不可
X14n0298_p0795b09║亂。名如來下，正答亡一，謂若總解除，結若不生，則
X14n0298_p0795b10║無彼此是非可息也。末二句，結明六解一亡之義，
X14n0298_p0795b11║謂一對六名，一不可得，六云何成？此是阿難自辯
X14n0298_p0795b12║自悟之言也。
X14n0298_p0795b13║佛言：六解一亡亦復如是（至）皆即狂勞顛倒華相。
X14n0298_p0795b14║這一節，經法合六，結不生一亦不成之喻也。佛言
X14n0298_p0795b15║下，是法合語，故云亦復如是。由汝下，警示發六之
X14n0298_p0795b16║始。心性狂亂者，指藏識說。狂亂是三細相，對本覺
X14n0298_p0795b17║湛然看。三細雖微，以轉本湛，故稱狂亂。此即是一
X14n0298_p0795b18║知見。妄發者，指六根說。由其三細相現，轉發於外，
X14n0298_p0795b19║以成六麤。六根發妄不息，緣緣不返，則六根生勞，
X14n0298_p0795b20║重發塵相。此明由六根而發色等六塵故。如勞下
X14n0298_p0795b21║四句，約喻以明妄發不息之意。如勞目睛者，謂如
X14n0298_p0795b22║有人瞪目久視，則目睛生勞。以目睛勞故，乃於虗
X14n0298_p0795b23║空別見狂華，無有因由，亂起亂滅。目睛喻六根，狂
X14n0298_p0795b24║華喻六塵，下指山河等是也。勞喻妄湛，精明喻本
X14n0298_p0795c01║覺湛性。一切下，法合發塵之相。世間山河等，合狂
X14n0298_p0795c02║華。生死二字，義具業果。涅槃對生死而言，亦屬法
X14n0298_p0795c03║數。葢本覺湛性之中，一法叵得，世出世間一切名
X14n0298_p0795c04║數，皆似狂勞華相也。生死字攝世間一切業果盡，
X14n0298_p0795c05║涅槃字攝出世一切法數盡，以略文攝廣義故。
X14n0298_p0795c06║阿難言：此勞同結云何解除（至）若欲除結，當於結心。
X14n0298_p0795c07║這一節，經阿難以勞例結，請示解法，佛印結心可
X14n0298_p0795c08║解也。阿難以勞例結者，前文結喻俱生無明，今以
X14n0298_p0795c09║勞例結，則勞是俱生無明，即虗妄根塵之顛倒處
X14n0298_p0795c10║也。即在六根，更非他物，故請解法。如來將結偏掣
X14n0298_p0795c11║左右者，正示解法。掣是牽掇意，左右偏掣者，只消
X14n0298_p0795c12║就於塵俗事上會。左右是結的邊傍，邊傍是末，必
X14n0298_p0795c13║不能解。當於結之中心解，即分散結心，是本因處。
X14n0298_p0795c14║上文謂心性狂亂，正是結心。良以由心成結，故指
X14n0298_p0795c15║狂心為結之本因處也。古以斷常空有配合左右，
X14n0298_p0795c16║則結心喻中道，謂依中流入，方斷根本無明。此狂
X14n0298_p0795c17║心者，正指根本無明說。世尊故作左右偏牽，令其
X14n0298_p0795c18║自悟。阿難果悟，左右不可解，故云不也。佛亦反詰，
X14n0298_p0795c19║令其自說解法，謂當於結心解之。佛又印其悟言，
X14n0298_p0795c20║故重述成。
X14n0298_p0795c21║阿難！我說佛法從因緣生（至）鵠白烏玄皆了元由。
X14n0298_p0795c22║這一節，經世尊將示解結因緣，預防伏難，警以妙
X14n0298_p0795c23║因尅果，非取世間麤相也。恐有難言，世尊一向頓
X14n0298_p0795c24║遣因緣，今以結心解結，左右非義，宛似因緣，何言
X14n0298_p0796a01║頓棄？故此預防，謂佛法雖從因緣，然非世間和合
X14n0298_p0796a02║麤相，葢是出世無因緣之因緣也。如來下，意顯佛
X14n0298_p0796a03║具一切種智，故能發明世出世法，一一知其本因
X14n0298_p0796a04║隨所緣出也。本因是正，所緣是助，謂正因藉緣得
X14n0298_p0796a05║顯，如今圓通為之正因，要藉二十五法所緣上顯，
X14n0298_p0796a06║若非所緣，圓通無處可彰。如是下，擴充世出世間
X14n0298_p0796a07║一切諸法，無不藉緣而得顯其因故。如是乃至者，
X14n0298_p0796a08║謂從有情至於無情，自同類至於異類，若依若正，
X14n0298_p0796a09║若大若小，皆能了知本所元由。元由即本因也。今
X14n0298_p0796a10║不能徧述，超而言之，故云如是乃至。恒沙界外，指
X14n0298_p0796a11║極遠者說，近可知矣。一滴之雨，指極小者說，大可
X14n0298_p0796a12║知矣。亦知頭數者，謂備盡知其所下之雨，滴數若
X14n0298_p0796a13║干。此是世尊自述，本智洞明，必無錯謬。大而無外，
X14n0298_p0796a14║小而無內，無不了知，言其種智法爾如斯也。現前
X14n0298_p0796a15║下二句，指無情說。種種者，通收一切也。謂松栢何
X14n0298_p0796a16║因而直，荊棘何因而曲。鵠白一句，指異類有情說。
X14n0298_p0796a17║鵠何因而白，烏何因而黑，玄即是黑。凡一切鶴長
X14n0298_p0796a18║鳧短，山高水卑等，皆了元由。但文略，特舉三四事
X14n0298_p0796a19║耳。此文正為選擇圓通而發，以明如來智鑑不謬
X14n0298_p0796a20║也。
X14n0298_p0796a21║是故阿難隨汝心中（至）諸妄銷亡，不真何待。
X14n0298_p0796a22║這一節，經結前解除因緣，令擇六根，以明妄銷真
X14n0298_p0796a23║現之功也。佛謂隨汝心中，選擇六根，與機相應者
X14n0298_p0796a24║修之。根結若除，外塵自滅。外塵既滅，內識不生。諸
X14n0298_p0796b01║妄既銷，真心自顯。若謂不真，更有何待。
X14n0298_p0796b02║阿難！我今問汝，此劫波羅巾（至）則結解時云何同除。
X14n0298_p0796b03║這一節經承前正明舒結倫次，佛令自答自悟也。
X14n0298_p0796b04║初吾今下佛問此結得同除否，次不也下阿難自
X14n0298_p0796b05║悟。次第結則次第解，此約喻說，下文法合可解。初
X14n0298_p0796b06║問中解縈字，縈是縈纏，即結義也。
X14n0298_p0796b07║佛言：六根解除亦復如是（至）從三摩地得無生忍。
X14n0298_p0796b08║這一節經法合前喻，以明解根次第始證其極也。
X14n0298_p0796b09║佛言下二句，總以法合。此根下，合前次第。此根者，
X14n0298_p0796b10║總指六根，謂六根與六塵初解即得人空，此為第
X14n0298_p0796b11║一重空也。何故根塵初解即得人空？人即我義，原
X14n0298_p0796b12║去根與塵結者，良由根屬我，塵是我之所有，謂我
X14n0298_p0796b13║我所。一切眾生於我我所堅固執持，無始至今曾
X14n0298_p0796b14║未之解，今既返流全一，則外六塵無有主宰，不與
X14n0298_p0796b15║諸塵作對，六結自然解矣。以無主故乃名我空，我
X14n0298_p0796b16║空即人空也。下空性圓明二句，顯法空義。空性的
X14n0298_p0796b17║空字即上人空，葢人空者但空我執，法執未空故。
X14n0298_p0796b18║若人空的空性亦圓照無著，則法執亦空，故名法
X14n0298_p0796b19║空。解脫即空之異名，此為第二重空也。解脫法已
X14n0298_p0796b20║二句，明第三重空，謂上文得法空已，法空之空亦
X14n0298_p0796b21║不生故，連前人法二空俱不生，故云俱空不生。是
X14n0298_p0796b22║名下，結顯圓通之功。然此圓通功夫即前妙奢等
X14n0298_p0796b23║三為圓通定體，故不離妙奢等三別究圓通，故云
X14n0298_p0796b24║從三摩地得無生忍。得無生忍者指得果證，義如
X14n0298_p0796c01║前解。從上法喻次第不堪配合，當以意得可也。何
X14n0298_p0796c02║者？葢前結喻則以六結次第從六至一而解，此是
X14n0298_p0796c03║橫義。據法合三重解法，則六根初解自外而內三
X14n0298_p0796c04║重次第，此是竪義。與前喻中橫竪不同，此是分喻
X14n0298_p0796c05║非全喻也。學者不可泥於喻中次第而強配也。
X14n0298_p0796c06║阿難及諸大眾蒙佛開示（至）退藏密機冀佛冥授。
X14n0298_p0796c07║這一節經阿難承前一六亡義重請圓根，詳敘辭
X14n0298_p0796c08║致誠可想見也。慧覺圓通者，即一六亡義，良以眾
X14n0298_p0796c09║生迷故，轉此本有慧覺成乎六根，則六用相背不
X14n0298_p0796c10║得圓通。今六結既解一亦不守，翻前六根復乎慧
X14n0298_p0796c11║覺圓通，昔之違背今乃和融，須知六根與慧覺元
X14n0298_p0796c12║非二法，咎在迷悟分岐，乃令用處不同，故於六解
X14n0298_p0796c13║之後即稱慧覺圓通。經家巧敘，意使讀者悟犍耳。
X14n0298_p0796c14║白佛言下，方是阿難自敘得悟之相。身心皎然者，
X14n0298_p0796c15║身指六根說，心指陀那識說，一六既亡常光初耀，
X14n0298_p0796c16║故云身心皎潔快然得乎無礙也。雖復下，正請未
X14n0298_p0796c17║達之義，謂雖悟一六亡義，六根之中未達何者為
X14n0298_p0796c18║圓通本根，以故重請說示。世尊下，尊者詳敘自慶
X14n0298_p0796c19║之意，為申請法之誠也。我輩下二句，先敘積劫之
X14n0298_p0796c20║迷。飃是飃流，零是零落，敘為流浪生死馳逐無依
X14n0298_p0796c21║的意思。無恃曰孤，無覆曰露，無依無怙如此積劫
X14n0298_p0796c22║苦亦深矣。雖然曩劫已來不知何心何慮，預佛天
X14n0298_p0796c23║倫殊為自慶。天倫，兄弟之稱。如失下二句，約喻明
X14n0298_p0796c24║其遭際。謂積劫孤露，如失乳之兒饑虗欲絕，何幸
X14n0298_p0797a01║忽遇世尊，如慈母以法乳見濟，令我慧命得續也。
X14n0298_p0797a02║若復下，正請所示。謂既慶親因遭逢不淺，若復因
X14n0298_p0797a03║此際會得成妙道，則所得微密之言。因言悟道，道
X14n0298_p0797a04║本吾心非從外得，故云還同本悟。本悟之下文有
X14n0298_p0797a05║脫略，上下不貫，應補足云若不示我圓通本根，罔
X14n0298_p0797a06║識修進徒得密言，則與未聞無有差別，文義始足。
X14n0298_p0797a07║惟垂下，結問之辭。惠我秘嚴者，以物施下為惠，秘
X14n0298_p0797a08║是秘密，密之甚者為秘密，嚴是莊嚴，秘嚴歎所請
X14n0298_p0797a09║法。最後開示者，選圓根乃在顯理之後，故云最後
X14n0298_p0797a10║開示。退藏密機者，如周易上傳退藏於密之辭，彼
X14n0298_p0797a11║云蓍卦爻三者之德，聖人以此三者之德洗心退
X14n0298_p0797a12║藏於密，今用以明阿難攝心待法之意。冀佛冥授
X14n0298_p0797a13║者，冀是冀望，冥字應上密字看，意謂望佛冥鑒密
X14n0298_p0797a14║機巧授妙法也。
X14n0298_p0797a15║爾時世尊普告眾中（至）從何方便入三摩地。
X14n0298_p0797a16║這一節經，佛諾其請普告大眾，命各追敘入道之
X14n0298_p0797a17║初因也。生我法中者，謂三乘聽眾生於釋迦佛法
X14n0298_p0797a18║之中，但舉十八界不言七大者，意謂七大即十八
X14n0298_p0797a19║界故。今總問中但舉十八界，後別敘中又開七大
X14n0298_p0797a20║者，遙應妙奢三觀，七大是顯禪那義故，又去取融
X14n0298_p0797a21║攝皆無礙故。然知二十五聖皆稱最初成道方便，
X14n0298_p0797a22║法法圓通無適而非入道之門，良由此界眾生音
X14n0298_p0797a23║聞利故，特選耳根順此方之機，於諸聖者初無優
X14n0298_p0797a24║劣，是知阿難示多聞之過，為此界眾生之弄引也。
X14n0298_p0797b01║然此諸聖大小相參、偏圓互舉，雖門戶淺深不同，
X14n0298_p0797b02║升堂一也。今但取其可入方便為言，不以偏圓有
X14n0298_p0797b03║所黜陟也。
X14n0298_p0797b04║憍陳那！五比丘即從座起（至）如我所證音聲為上。
X14n0298_p0797b05║這一節經承上別敘初因之第一方便也。別敘文
X14n0298_p0797b06║分二十五段，此第一起十八界中先明六塵。不先
X14n0298_p0797b07║列色而列聲者，以陳那年臘俱高，依佛初度者始，
X14n0298_p0797b08║故先聲也。梵語憍陳那，譯云火器，其先是事火外
X14n0298_p0797b09║道，後世仍以為姓，佛之舅氏也。五比丘者，兼陳那
X14n0298_p0797b10║五人：二、頞鞞，譯云馬勝，是佛家族；三、㧞提，譯云小
X14n0298_p0797b11║賢，亦佛家族；四、十力迦葉，無翻，佛之舅氏；五、拘利
X14n0298_p0797b12║太子，無翻，是斛飯王子，亦佛家族。鹿苑因緣出西
X14n0298_p0797b13║域記，恐繁不錄。鷄園者，雜阿含第九經云波吒利
X14n0298_p0797b14║弗多羅國有鷄林園是也。見佛最初成道者，昔佛
X14n0298_p0797b15║最初夜半踰城出家至雪山中，父王思念，因勑本
X14n0298_p0797b16║族三人、舅氏二人訪尋為伴，既得相依，不久各捨
X14n0298_p0797b17║去居鹿苑修外道法。佛獨居雪山六年，日餐麻麥，
X14n0298_p0797b18║既成道已，初願度此五人，即往鹿苑三轉法輪，故
X14n0298_p0797b19║云見佛成道也。於佛下二句，追敘悟因聞佛。四諦
X14n0298_p0797b20║者，即苦集滅道也。苦是苦果，集是苦因，以無始積
X14n0298_p0797b21║集業行故名為集，由業因而招苦果是世間因果。
X14n0298_p0797b22║滅是寂滅，謂滅前苦集而證涅槃。道是三十七道
X14n0298_p0797b23║品，修此道品得證滅故是出世因果。言諦者，諦是
X14n0298_p0797b24║實義，四義皆實故俱見真諦，故又名四真諦也。陳
X14n0298_p0797c01║那先解，佛印其名為阿若多，阿若多譯云已解，印
X14n0298_p0797c02║以閑邪為義，今乃辯識迷解可否，故稱印證。妙音
X14n0298_p0797c03║密圓者，音即四諦法音，四諦麤淺由此發真，故稱
X14n0298_p0797c04║妙密及圓。我於下二句，明功得果。佛問圓通下，結
X14n0298_p0797c05║今問義。此下二十五聖各從門入，即以自所入門
X14n0298_p0797c06║稱之為上，各尊所證法故。又諸聖各以所證之法
X14n0298_p0797c07║稱妙稱密稱圓者，須觀乘有大小、機有權實，亦各
X14n0298_p0797c08║從人理會始得。
X14n0298_p0797c09║優波尼沙陀即從座起（至）如我所證色因為上。
X14n0298_p0797c10║這一節經，承前別敘初因之第二方便也。此六塵
X14n0298_p0797c11║中，色因也。由遜陳那齒德冠首，故色因次之。優波
X14n0298_p0797c12║尼沙陀譯，義見首卷初文。亦見世尊成道者，由初
X14n0298_p0797c13║轉四諦法輪，諸聲聞人先領解故，亦順阿含機教
X14n0298_p0797c14║故。今文追敘昔因，故引成道事。說觀不淨下，自敘
X14n0298_p0797c15║悟因。不淨觀者，正是二乘觀法，對治貪欲。先觀自
X14n0298_p0797c16║身，從脚拇指青瘀起，青瘀觀成，漸漸增至全身青
X14n0298_p0797c17║瘀。次觀胮脹，次觀膿血，次爛壞狼藉，自身觀成。復
X14n0298_p0797c18║觀我所親人，亦如上次第觀之，是名小不淨觀。白
X14n0298_p0797c19║骨者，即於不淨之後增進，唯存白骨。白骨增進，則
X14n0298_p0797c20║骨人起為說法。白骨流光等觀，詳見法界次第初
X14n0298_p0797c21║門。如此白骨銷盡，化成微塵，歸於虗空。因作此觀，
X14n0298_p0797c22║悟四大色漸次銷盡，以至空色二俱不得，因證無
X14n0298_p0797c23║學。是故如來印我名尼沙陀，言其塵性空也。塵色
X14n0298_p0797c24║下二句，以明妄盡真圓，會俗達真，故云妙色密圓，
X14n0298_p0798a01║義如上說。我從下二句，明功得果。佛問下，結今問
X14n0298_p0798a02║義。
X14n0298_p0798a03║香嚴童子即從座起（至）如我所證，香嚴為上。
X14n0298_p0798a04║這一節經，承前別敘初因之第三方便也。此六塵
X14n0298_p0798a05║中香因也。香嚴童子，是菩薩之稱。童子有二意：一、
X14n0298_p0798a06║不破男身，故稱童真；二、初成覺道，具體而微，故稱
X14n0298_p0798a07║童子。因香成道，悟香性空，得堅固定，故名香嚴。如
X14n0298_p0798a08║來初教觀有為相者，總觀一切有為，偶因香塵觸
X14n0298_p0798a09║發悟性，即於所悟立名。我時下，正敘初因。辭佛等
X14n0298_p0798a10║者，既領法門，暫離佛座。宴是宴安，晦是韜晦，謂宴
X14n0298_p0798a11║安於定，韜晦其迹，不與群居也。清齋，是清淨齋室。
X14n0298_p0798a12║香氣下二句，香有潛通之義，雖未蒙烟，潛寂之味
X14n0298_p0798a13║已到鼻中。烟約麤顯邊說，寂然之味約潛通邊說。
X14n0298_p0798a14║如第三經云：其烟騰空，未及遙遠，四十里內云何
X14n0298_p0798a15║已聞？正顯潛寂性空，不即不離之意也。我觀下，據
X14n0298_p0798a16║有悟無。香氣是有，四處不可得是無。四非者，謂彼
X14n0298_p0798a17║爐中燒沈水香，木今未來，我前云何我預聞香？信
X14n0298_p0798a18║知香非木有也。烟非沉水，鼻未蒙烟，何預得聞？信
X14n0298_p0798a19║知香非烟有也。空非起滅，香從何來？空非有性，何
X14n0298_p0798a20║意出香？信知香非空有也。若香因火出，未然木前，
X14n0298_p0798a21║火何不香？信知香非火有也。四處非香，則香氣是
X14n0298_p0798a22║妄，妄性本空，是故去無著，來無從，空本無生，妄見
X14n0298_p0798a23║來去。由是下二句，明功得果。由是字，指上四非，是
X14n0298_p0798a24║其悟功。四處非香，嗅性亦空，從香發真，無漏理顯，
X14n0298_p0798b01║是其得果。如來下二句，印實得名。塵氣下二句，義
X14n0298_p0798b02║如前說。我從下二句，結顯果證。佛問下，結今問義。
X14n0298_p0798b03║藥王藥上二法王子（至）如我所證味因為上。
X14n0298_p0798b04║這一節經承前別敘初因之第四方便也。此六塵
X14n0298_p0798b05║中味因也。藥王、藥上是昆季二菩薩名。觀藥王、藥
X14n0298_p0798b06║上經云：時有長者名星宿光，弟名電光明，以聞法
X14n0298_p0798b07║故，同將阿摩勒果及上味藥供養眾僧，因號彼為
X14n0298_p0798b08║藥王、藥上也。以此醫藥之功超三乘之上，故稱法
X14n0298_p0798b09║王子，五百梵天是其徒屬。我無始下，正敘名下之
X14n0298_p0798b10║實。醫行浩劫，菩薩之稱宜矣。言十萬八千者，名數
X14n0298_p0798b11║雖多，其味不出苦、酢、醎、淡等五味，及和合俱生等，
X14n0298_p0798b12║此二菩薩皆能徧知。承事下，正敘悟因。謂以醫藥
X14n0298_p0798b13║之行浩劫承事諸佛，加以聞法悟空，了知味性非
X14n0298_p0798b14║空非有等，以味有性故非空，無實故非有。身是舌
X14n0298_p0798b15║根，心是舌識，謂根識之性，味本不生，故非即；離此
X14n0298_p0798b16║根識，味不自味，故非離。以此四非分別味性本無
X14n0298_p0798b17║生，故因而開悟。蒙佛下，印實得名。昆季是兄弟之
X14n0298_p0798b18║稱。今於下四句，明功得果。因味覺明者，因味之妄，
X14n0298_p0798b19║會覺之真，味即覺明故。佛問下，結今問義。
X14n0298_p0798b20║䟦陀婆羅并其同伴（至）如我所證觸因為上。
X14n0298_p0798b21║這一節經承前別敘初因之第五方便也。此六塵
X14n0298_p0798b22║中觸因也。跋陀婆羅，大論譯云善守，善守護眾生
X14n0298_p0798b23║故。十六開士是其同行，謂眾生著諸有故閉於無
X14n0298_p0798b24║明，今能破諸無明始開佛覺。佛地論云：能自開覺
X14n0298_p0798c01║亦能開覺於人，故稱開士。威音王佛者，按法華？常
X14n0298_p0798c02║不輕品：過去劫有二萬億佛，皆號威音王，相繼出
X14n0298_p0798c03║世。䟦陀婆羅於最初佛像法中出家，為增上慢比
X14n0298_p0798c04║丘，毀常不輕，千劫墮阿鼻獄，罪畢得出。復遇最後
X14n0298_p0798c05║威音王佛出家，受常不輕化得悟圓通，今入菩薩
X14n0298_p0798c06║位也。佛名威音王者，不音之音名曰威音。又法音
X14n0298_p0798c07║能伏魔外摧滅惑障，本音寂然具大自在，故稱威
X14n0298_p0798c08║音王也。於浴下。追敘悟因。於後威音王時聞法出
X14n0298_p0798c09║家，浴僧時隨例入室忽悟水因。言水因者，水性本
X14n0298_p0798c10║空是其因故，因無其因復何所洗？根塵亦空，故云
X14n0298_p0798c11║內外不洗。內是根、外是塵、中是識，內外不成中亦
X14n0298_p0798c12║何有？故曰安然。根塵識三當體即空，由悟此故得
X14n0298_p0798c13║慧解脫。悟因雖爾宿習未忘。宿習者何？增上慢之
X14n0298_p0798c14║餘習未忘故。按法華？威音王至今釋尊，過無量不
X14n0298_p0798c15║思議阿僧祇劫，直適今時乃亡前習，從佛出家得
X14n0298_p0798c16║證無學，不住無學進履大乘，故稱菩薩。彼佛下二
X14n0298_p0798c17║句，印實得名。妙觸下二句，明功得果。觸本是幻，由
X14n0298_p0798c18║悟性空觸即圓通，故稱妙觸。從此發悟故稱宣明。
X14n0298_p0798c19║觸者，即浴室水因冷熱澀滑等也。佛子住者，佛子
X14n0298_p0798c20║是菩薩之稱，住此地故。佛問下。結今問義。
X14n0298_p0798c21║摩訶迦葉及紫金光（至）如我所證法因為上。
X14n0298_p0798c22║這一節經，承前別敘初因之第六方便也。此六塵
X14n0298_p0798c23║中法因也。摩訶迦葉，譯云大飲光。真諦三藏云：身
X14n0298_p0798c24║光映物，光蔽一切，如吞飲然。姓也，名畢鉢羅，是樹
X14n0298_p0799a01║名。父母禱此樹而生，因以名焉。付法藏云：毗婆尸
X14n0298_p0799a02║佛滅後，塔像缺壞。時有貧女，丐得金珠，倩工為薄。
X14n0298_p0799a03║金師歡喜，治營佛畢，誓為夫婦。九十一劫，人中天
X14n0298_p0799a04║上，身常金色。金色婦亦出家為尼。今經稱紫金光
X14n0298_p0799a05║比丘尼者是也。等字，等餘眷屬。此界者，指娑婆說。
X14n0298_p0799a06║往劫日月燈佛者，按佛名經第二云：善眼劫中，有
X14n0298_p0799a07║十八億同名日月燈佛。又一切同名日月燈佛，未
X14n0298_p0799a08║詳。迦葉本因佛名，可解。尊者從彼聞法修學，佛滅
X14n0298_p0799a09║度後，又供舍利。舍利具云室利羅，譯云如來體骨。
X14n0298_p0799a10║然燈續明者，續日月之明，義取佛智常然故。自爾
X14n0298_p0799a11║下，承明塗佛報功之深。因金塗佛，乃感身相金色，
X14n0298_p0799a12║因果相符，報不虗故。我觀下，正明悟因。悟謂六塵
X14n0298_p0799a13║變壞，唯依空寂修滅盡定。滅盡定見前解。身心下
X14n0298_p0799a14║四句，明功得果。由證空定，身心乃能度百千劫生
X14n0298_p0799a15║滅，轉識滅盡唯餘第七末那後半及第八賴耶存
X14n0298_p0799a16║焉。身指在定之身，心即所存之心，乘此空定故能
X14n0298_p0799a17║超度。長劫如彈指頃者，葢時分修短，在眾生散心
X14n0298_p0799a18║邊見有遠近修短，空定之中何有遠近？所以百千
X14n0298_p0799a19║劫如彈指頃，空越數量故爾。初二句明功，後二句
X14n0298_p0799a20║得果，謂空法塵之法得證無學。世尊下四句，印實
X14n0298_p0799a21║果證。頭陀為最者，諸弟子中佛印迦葉頭陀第一，
X14n0298_p0799a22║梵語頭陀，譯云抖擻，抖擻是揮灑義，謂揮灑法塵
X14n0298_p0799a23║使無餘故。行頭陀者素甘淡薄，約苦行行脚邊說
X14n0298_p0799a24║頭陀也，義詳十二頭陀經中。此尊者行頭陀行愈
X14n0298_p0799b01║老不捨，故稱為最。後二句自明得果之實，謂依法
X14n0298_p0799b02║塵得悟空寂故稱妙法，開明銷滅諸漏即是果實。
X14n0298_p0799b03║佛問下，結今問義。以上六塵境下起六根
X14n0298_p0799b04║阿那律陀即從座起（至）旋見循元，斯為第一。
X14n0298_p0799b05║這一節經承前別敘初因之第七方便也。此六根
X14n0298_p0799b06║中見因也。阿那律陀譯云無貧，又云如意因緣見
X14n0298_p0799b07║賢愚等經，恐繁不錄。我初下，先敘失目之因。增一
X14n0298_p0799b08║阿含云：佛在給孤園為眾說法，那律於中眼睡，佛
X14n0298_p0799b09║訶偈曰：咄咄何為睡？螺螄蛤蚌類，一睡越千年，不
X14n0298_p0799b10║聞佛名字。那律發憤七日不眠眼根便失，以蛤蚌
X14n0298_p0799b11║訶故云畜生類也。世尊下，次敘得天眼之因。既失
X14n0298_p0799b12║雙目佛垂憐愍，教修樂見照明金剛三昧。法華文
X14n0298_p0799b13║句云：佛令求天眼繫念在緣，因四大淨色半頭而
X14n0298_p0799b14║發，徹障內外明暗悉覩。今文云樂見照明者，文句
X14n0298_p0799b15║但出義，今經標三昧名，正是繫念在緣之義。眼不
X14n0298_p0799b16║見故發願樂見，則繫外緣而樂見也。照明屬智，發
X14n0298_p0799b17║智樂見而照明故。金剛是喻，譬智破惑發本真見，
X14n0298_p0799b18║喻如金剛能斷一切故。我不下，明功得果。謂不因
X14n0298_p0799b19║肉眼見十方者，即是天眼，天眼通達一切空洞無
X14n0298_p0799b20║礙，非肉眼可擬。十方者，按維摩經云：見三千大千
X14n0298_p0799b21║世界。今云十方，即大千之十方也。如觀掌果者，彼
X14n0298_p0799b22║大千之境巨細分明，觀如掌中之果切近曉了故。
X14n0298_p0799b23║如來下二句，印實果證。佛問下，結今問義。旋見循
X14n0298_p0799b24║元者，旋返也，循是隨義，謂返見性之流隨順元覺，
X14n0298_p0799c01║如前文說。
X14n0298_p0799c02║周利槃特迦即從座起（至）反息循空斯為第一。
X14n0298_p0799c03║這一節經承前別敘初因之第八方便也。此六根
X14n0298_p0799c04║中鼻因也。前闕耳因者，由選當機詳示三慧，以文
X14n0298_p0799c05║長故移斷二十四聖之後。周利槃特迦，佛本行經
X14n0298_p0799c06║云：周利是兄，譯云大路邊生；槃特迦是弟，譯云小
X14n0298_p0799c07║路邊生。良由其母隨父他國，久而有孕將產思歸，
X14n0298_p0799c08║行至中路即誕其子。法句經第二云：是雙生兒。今
X14n0298_p0799c09║文兼兄標名，乃以大小別之。我闕誦下，增一經云：
X14n0298_p0799c10║過去為大法師善解經論，有徒五百秘吝佛法不
X14n0298_p0799c11║肯教人，今感暗鈍，以宿善故過佛出家，五百比丘
X14n0298_p0799c12║同教一偈，經一百日不能成誦。今云伽陀即偈也。
X14n0298_p0799c13║佛愍下，正敘悟因，佛愍其鈍教令安居調出入息。
X14n0298_p0799c14║調息者，以止散心引入寂定能發慧故。調息法詳
X14n0298_p0799c15║見天台釋禪中。我時下，深究息相，謂觀息至於微
X14n0298_p0799c16║細綿密，窮盡生住異滅四相，諸念行相遷流剎那
X14n0298_p0799c17║不住，由息深入之功也。其心豁然得悟，已知生即
X14n0298_p0799c18║無生，是故得大無礙。豁是開豁，所謂豁然貫通，故
X14n0298_p0799c19║云無礙。乃至下三句，明功得果。住佛下二句，印實
X14n0298_p0799c20║果證。佛問下，結今問義。反息旋空者，謂息是有，有
X14n0298_p0799c21║非真有，反妄住真故。
X14n0298_p0799c22║憍梵鉢提即從座起（至）還味旋知，斯為第一。
X14n0298_p0799c23║這一節經，承前別敘初因之第九方便也。此六根
X14n0298_p0799c24║中舌因也。憍梵鉢提，大論譯云牛呞，謂其五百世
X14n0298_p0800a01║中常為牛故。牛若食後，恒事虗哨，餘報未夷，故有
X14n0298_p0800a02║虗哨之病。世人覩其形，不知有德，輕笑聖人得罪，
X14n0298_p0800a03║避人造業，常居忉利天尸利沙園，受天供養。天人
X14n0298_p0800a04║知德，愛敬而不笑故。我有下五句，追敘宿業。謂過
X14n0298_p0800a05║去劫有沙門食時，憍梵戲言：如牛呞食。故感今報。
X14n0298_p0800a06║如來下，正敘悟因。佛憐遮謗，示以一味法門。長水
X14n0298_p0800a07║疏云：教觀舌根，甞味入道，當得心地一味法門。溫
X14n0298_p0800a08║陵解云：佛為遮謗，賜以數珠，令當念佛，是謂一味
X14n0298_p0800a09║心地法門。孤山解云：了味無味，名為一味。按三師
X14n0298_p0800a10║所解，俱有理在。溫陵念佛遮謗之說，似與經文前
X14n0298_p0800a11║意相合。良以憍梵先敘牛呞之病，即云如來示以
X14n0298_p0800a12║一味法門。遮謗之言，理實有之，令其口喃喃念佛，
X14n0298_p0800a13║口動而掩己病故。長水孤山所云舌味之知，則與
X14n0298_p0800a14║經文後意相合，義可知矣。然溫陵持珠念佛亦屬
X14n0298_p0800a15║舌根，雖不及味，虗哨之狀亦成味故。是知三師所
X14n0298_p0800a16║解語異而義同也。滅心入定者，謂滅生滅心而入
X14n0298_p0800a17║定故。觀味下，正明悟意。味是所知屬外，舌是能知
X14n0298_p0800a18║屬內。舌不自甞，故非體也。體相舌故，味不自味，故
X14n0298_p0800a19║非物也。內外既非皆無自性，應此觀念超世漏故。
X14n0298_p0800a20║內脫下七句，明功得果。前四句明功，後三句得果。
X14n0298_p0800a21║內脫身心指根識說，外遺世界指味塵說。一根既
X14n0298_p0800a22║返六俱脫故，三有既離心超物外。引喻以明離有
X14n0298_p0800a23║之相，鳥喻離有之心，籠喻三界，正明斷惑之功也。
X14n0298_p0800a24║離垢銷塵一句，重述斷惑。法眼淨者，明得果義。成
X14n0298_p0800b01║羅漢者，明得果位。如來下二句，印實果證。佛問下，
X14n0298_p0800b02║結今問義。還味旋知者，謂還味之流旋歸真知覺
X14n0298_p0800b03║故。
X14n0298_p0800b04║畢陵伽婆蹉即從座起（至）純覺遺身斯為第一。
X14n0298_p0800b05║這一節經承前別敘初因之第十方便也。此六根
X14n0298_p0800b06║中身因也。畢陵伽婆蹉，大論譯云餘習，謂其五百
X14n0298_p0800b07║世為婆羅門，種性傲慢餘習未忘，故曾渡恒河呵
X14n0298_p0800b08║河神為小婢，駐流河神為之兩派，神往訴佛，佛令
X14n0298_p0800b09║懺謝，即合掌云：小婢莫嗔。眾皆笑之，懺而更罵。佛
X14n0298_p0800b10║言：本習如此，實無高心。故稱餘習。我初下。正敘悟
X14n0298_p0800b11║因。不可樂事者，即無常苦不淨等本不可樂，既示
X14n0298_p0800b12║不可樂事對治法門，則念茲在茲行乞之間猶不
X14n0298_p0800b13║捨故，故敘乞食心思等因，心在緣故不覺毒刺傷
X14n0298_p0800b14║足，念不可樂事觸不可樂境，正明身觸之緣也。我
X14n0298_p0800b15║念下。尊者以智照境，自念有一覺知，知此深痛則
X14n0298_p0800b16║成二知，以有能知之知、所知之痛故。雖覺下三句。
X14n0298_p0800b17║是返觀覺心，謂雖以覺覺彼痛緣本覺，清淨心中
X14n0298_p0800b18║本無能知所知之覺，則能所兩空矣。覺即知義。我
X14n0298_p0800b19║又下。謂思之不已，深究能所痛覺，一身之中豈有
X14n0298_p0800b20║能所雙覺耶？攝念下。明功得果，謂深思雙覺凝想
X14n0298_p0800b21║未久百慮俱忘，故云身心忽空。未久者，正指三七
X14n0298_p0800b22║日說，此為聲聞中極利之器，以三七日能盡諸漏
X14n0298_p0800b23║成聖道故。得親下二句。印實果證。佛問下。結今問
X14n0298_p0800b24║義。純覺遺身者。謂返諸觸純乎真覺，則根塵識三
X14n0298_p0800c01║應時銷落，豈止遺身而已。
X14n0298_p0800c02║須菩提即從座起，頂禮佛足（至）旋法歸無，斯為第一。
X14n0298_p0800c03║這一節經承前別敘初因之十一方便也。此六根
X14n0298_p0800c04║中意因也。須菩提譯，義見首卷初文。我曠下，正敘
X14n0298_p0800c05║悟因。曠是曠遠，無礙即空，謂從曠遠劫來能解空
X14n0298_p0800c06║故，自後受生如恒沙之多。初住母胎知空寂者，由
X14n0298_p0800c07║解空故，雖順凡情出生入死，即悟生死本性空寂，
X14n0298_p0800c08║故能隨順生死而不為生死所礙。受生是有，有即
X14n0298_p0800c09║是空，空非斷空，元不礙有，故多受生全歸空寂。初
X14n0298_p0800c10║在母胎是初生空，初應於後，初既知空，後豈昧有？
X14n0298_p0800c11║故知恒沙受生不異空寂也。以上意明正報空。如
X14n0298_p0800c12║是下，明依報空。十方約世界說，世界是依報空也。
X14n0298_p0800c13║亦令下二句，又明自他空，謂不唯自空亦令他空，
X14n0298_p0800c14║如是心境依正生死自他無法不空，良以尊者證
X14n0298_p0800c15║得慧眼能觀法性空故。蒙如下，明功得果，謂蒙如
X14n0298_p0800c16║來發明勝義大空，性覺即真勝義，大約性覺三乘
X14n0298_p0800c17║同證，通一通三故。若謂如來自證，則為圓融中道，
X14n0298_p0800c18║究竟滿覺，乃名不共一乘。若空如來藏，則三乘同
X14n0298_p0800c19║證，俱稱性覺。真空之性，圓滿明妙，證此空故，得阿
X14n0298_p0800c20║羅漢也。頓入下，印實果證。寶明空海及佛知見者，
X14n0298_p0800c21║是圓教義。尊者言入言同者，正明圓接通義也。圓
X14n0298_p0800c22║接通之言，詳出天台、法華玄義中及四教儀，可考。
X14n0298_p0800c23║寶與海字是喻，明與空字是法。寶如摩尼，非色現
X14n0298_p0800c24║色，喻上覺明之性，非心現心也。海者，喻其大無不
X14n0298_p0801a01║包，如海之納百川也。佛知見者，非同非不同，無入
X14n0298_p0801a02║無不入，不言具而言入與同者，意將合異歸同，正
X14n0298_p0801a03║明具體而微也。印成一句，是印實果證。解脫下二
X14n0298_p0801a04║句，自明解空，眾推無上。佛問下，結今問義。諸相下
X14n0298_p0801a05║三句，明自圓通，由意因入。資中沇師解云：初以單
X14n0298_p0801a06║空空於諸相，故云諸相入非，非即空義。次以重空
X14n0298_p0801a07║空其空相，故云非所非盡。非所非者，謂能非所非
X14n0298_p0801a08║俱盡也。旋轉法流，歸於性空，故云旋法歸無，無即
X14n0298_p0801a09║性空，非斷無故。以上六根竟下，明六識
X14n0298_p0801a10║舍利弗即從座起，頂禮佛足（至）光極知見斯為第一。
X14n0298_p0801a11║這一節經，承前別敘初因之十二方便也。此六識
X14n0298_p0801a12║中，眼識因也。舍利弗譯，義見首卷初文。我曠下，心
X14n0298_p0801a13║見清淨者，舊指眼識為之心見。愚謂雖列眼識行
X14n0298_p0801a14║中，實非眼識。何者？由人迷故，將我真見真聞寄於
X14n0298_p0801a15║耳目，由是聽不出聲，見不超色。今此尊者遺其耳
X14n0298_p0801a16║目見聞之用，直內而發之於心，心通十方，見聞之
X14n0298_p0801a17║用亦隨而遍也，故稱心見。不為物所染故，故稱清
X14n0298_p0801a18║淨。下章心聞，亦同今說。如是下二句，如前解說。世
X14n0298_p0801a19║出世下四句，明智所智境。世間變化，指分段生死
X14n0298_p0801a20║有為法等。出世變化，指變易生死諸微細無漏五
X14n0298_p0801a21║陰生滅等。此等諸法，由其心見清淨，獲無障礙。言
X14n0298_p0801a22║無礙者，以妙真如心，見妙真如境，心境兩忘，物我
X14n0298_p0801a23║一契，無不解了，故云一見則通也。我於下，正敘悟
X14n0298_p0801a24║因。逢三迦葉者，即優樓頻螺伽、耶那提三兄弟也。
X14n0298_p0801b01║舍利弗未歸佛時，早已博聞強識，自稱智者。因於
X14n0298_p0801b02║中路逢三迦葉，逆問佛說何法。迦葉述自所聞，以
X14n0298_p0801b03║偈對曰：諸法從緣生，亦復從緣滅，我佛大沙門，常
X14n0298_p0801b04║作如是說。從緣生滅，生即無生，滅亦無滅。尊者！以
X14n0298_p0801b05║悟此故，得心無際。心無際者，由著生滅，心則局隘；
X14n0298_p0801b06║既亡生滅，心則通達，故云無際。其時即登初果。因
X14n0298_p0801b07║此，從佛出家七日，徧達佛法，經十五日，得阿羅漢。
X14n0298_p0801b08║從佛下，明功得果。見覺圓明，得無畏者，見覺即見
X14n0298_p0801b09║性，稱性而見，故云見覺明圓。得真諦理，故見思惑
X14n0298_p0801b10║盡，不受後有，故無畏也。此二句明功成阿羅漢，一
X14n0298_p0801b11║句得果。為佛長子者，大約以實智有資生的道理，
X14n0298_p0801b12║故喻為母；權智能說法鑒機，有成立的道理，故喻
X14n0298_p0801b13║為父。今舍利弗稱權智第一，有克紹權宜的道理，
X14n0298_p0801b14║故稱長子。諸羅漢中，唯舍利弗有長子之稱，不獨
X14n0298_p0801b15║今經，法華亦爾。是知長子之稱，有意存焉。諸解忽
X14n0298_p0801b16║此，今略明之。從佛口生二句，謂此子義從佛口法
X14n0298_p0801b17║音宣示而生，故云從佛從法。佛問下，結今問義。心
X14n0298_p0801b18║見下二句，謂從心見開發本智光明，故云心見發
X14n0298_p0801b19║光。又以本智光明極盡一切知見，即佛知見，故云
X14n0298_p0801b20║光極知見。
X14n0298_p0801b21║普賢菩薩即從座起（至）分別自在斯為第一。
X14n0298_p0801b22║這一節經，承前別敘初因之十三方便也。此六識
X14n0298_p0801b23║中耳。識，因也。梵語邲輸䟦陀，譯云普賢。法華文句
X14n0298_p0801b24║云：居伏道之頂，其因周徧曰普。斷道之後，隣於極
X14n0298_p0801c01║聖曰賢。古師云：普賢表行，稱法界理，修法界行，全
X14n0298_p0801c02║理即行。故華嚴稱普賢為長子。今云與恒沙如來
X14n0298_p0801c03║為法王子，即華嚴長子之義也。十方下，意明普賢
X14n0298_p0801c04║表行。凡諸行者，具大乘根器，修理成行，即以普賢
X14n0298_p0801c05║名行也。世尊下，正明初音。良以上文但明普賢表
X14n0298_p0801c06║行的所以，今文方示圓通本因。我用心聞一句，正
X14n0298_p0801c07║指本因入圓通之門。心聞，如前章說。以心契心，故
X14n0298_p0801c08║能分別眾生所有知見。若於下，正指所分別的知
X14n0298_p0801c09║見。他方恒沙界者，指極遠眾生說，則近可知矣。謂
X14n0298_p0801c10║彼極遠沙界外的眾生，心中願欲發明普賢行者，
X14n0298_p0801c11║則菩薩隨感而應，故乘六牙象王而往應之。上舉
X14n0298_p0801c12║一眾生而言。分身百千者，指多眾生感，則分多身
X14n0298_p0801c13║應之。意明盡法界眾生感，則現盡法界身以應之。
X14n0298_p0801c14║百千之言，略舉少以明多耳。一一皆至其處，而為
X14n0298_p0801c15║說法。縱彼障深惑重，未得親見菩薩色身相好，菩
X14n0298_p0801c16║薩在杳冥之中，摩頂安慰，擁護其人，令其成就普
X14n0298_p0801c17║賢行也。然又普賢乘六牙象者，此何表示？良以象
X14n0298_p0801c18║者，意取行步安庠，不遲不速，常行不暴。以象之行，
X14n0298_p0801c19║用表普賢之行亦然。象有六牙，表普賢行徧於六
X14n0298_p0801c20║度。白者，眾色之本，表一真之理，為萬行之本。如此
X14n0298_p0801c21║感應云為，皆以心聞而成，故以心聞為圓通本因
X14n0298_p0801c22║也。佛問下。結今問義。心聞發明者，約自行邊說。分
X14n0298_p0801c23║別自在者，約化他邊說。謂由發明心聞之妙，故能
X14n0298_p0801c24║分別無障，圓通赴感，不動而周，故曰自在。
X14n0298_p0802a01║孫陀羅難陀即從座起（至）明圓成漏斯為第一。
X14n0298_p0802a02║這一節經，承前別敘初因之十四方便也。此六識
X14n0298_p0802a03║中，鼻識因也。孫陀羅，文句譯云好愛，又云端正，妻
X14n0298_p0802a04║之名也。難陀，譯云歡喜，因簡放牛難陀，故連妻標
X14n0298_p0802a05║名也。是佛親弟因緣，詳出阿含賢愚等經。我初下，
X14n0298_p0802a06║正明悟因。雖具下四句，自敘習因。躭欲，謂雖具戒
X14n0298_p0802a07║律，欲心未忘，於入定時，心常散動。三摩提，即三昧
X14n0298_p0802a08║也。世尊下，重教駐心的方便，及拘絺羅同修此法。
X14n0298_p0802a09║拘絺羅，譯義見首卷初文。由拘絺羅志性明敏，狂
X14n0298_p0802a10║慧數多，心亦散動，故佛令二尊者同觀鼻端之白，
X14n0298_p0802a11║駐心於此，勿令異緣以縛散動之狂猿耳。我初下，
X14n0298_p0802a12║以明遵行得驗之相。經三七日，見鼻氣如烟，有形
X14n0298_p0802a13║之氣，觀功尚淺。身心下，越三七後，進功不已，外之
X14n0298_p0802a14║散動自息，是故身心內明。內明者，定功徹矣。然又
X14n0298_p0802a15║不唯內心朗若，而外之世界亦洞然矣。身心屬正，
X14n0298_p0802a16║世界屬依，言其依正圓洞，內外虗淨，如瑠璃也。有
X14n0298_p0802a17║形的烟相既銷，綿微的鼻息成白，白即光明也。心
X14n0298_p0802a18║開下五句，明功得果。心開者，謂豁然貫通而得悟
X14n0298_p0802a19║也。心既得悟，諸漏自盡，以漏盡故，諸出入息化為
X14n0298_p0802a20║本覺。智光徧十方界者，謂鼻識轉智，即能照徧十
X14n0298_p0802a21║方，此明觀鼻之功成矣。阿羅漢一句，是得果。世尊
X14n0298_p0802a22║印下二句，印實果證。記得菩提有二意：一者，若作
X14n0298_p0802a23║當分解，則記是印記，與前章同所得，是聲聞菩提；
X14n0298_p0802a24║若作跨節解，則難陀在法華會上已得授記，是佛
X14n0298_p0802b01║果菩提。此屬攝後歸前之意，有例可憑，不妨後指。
X14n0298_p0802b02║佛問下，結今問義。我以下三句，出圓通本因。消息
X14n0298_p0802b03║者，消鼻息也。息久一句，成上消息意，謂消息既久，
X14n0298_p0802b04║發本覺明，妙明既圓，則諸漏自滅。
X14n0298_p0802b05║富樓那彌多羅尼子（至）消滅諸漏斯為第一。
X14n0298_p0802b06║這一節經承前別敘初因之十五方便也。此六識
X14n0298_p0802b07║中舌識因也。富樓那彌多羅尼譯。義見首卷初文。
X14n0298_p0802b08║我曠下。正敘悟因。佛於法華會中謂富那曾於過
X14n0298_p0802b09║去九十億佛所護持助宣佛之正法，此即曠劫之
X14n0298_p0802b10║事也。辯才無礙者。謂口給無滯綺互見理名為辯
X14n0298_p0802b11║才。辯才有四：一、詞；二、法；三、義；四、樂說。法華謂四辯
X14n0298_p0802b12║具足，今文辯才之言總攝其四，然其四辯相因不
X14n0298_p0802b13║屈不窮俱稱無礙，此是智用之具故皆稱智。宣說
X14n0298_p0802b14║下二句。指小乘法。說苦空是四念處之二，苦是受
X14n0298_p0802b15║處，空是身處，彼謂觀身不淨，今云空者，不淨故空，
X14n0298_p0802b16║古稱無常苦空無我是四念處故。達實相者。因觀
X14n0298_p0802b17║四念處深究其實，實即性空，性空即是實相，乃以
X14n0298_p0802b18║此法自行化他，故云宣說。如是下，次明大乘義。始
X14n0298_p0802b19║阿含，終般若，皆能宣說。大品謂轉教菩薩，即其事
X14n0298_p0802b20║也。秘密法門者，通指半滿說也。微妙開示者，稱四
X14n0298_p0802b21║辯之巧說，懸河不竭，能入人心，一音演說，隨類各
X14n0298_p0802b22║解，名妙開示。得無畏者，畏有五種，今乃說法，無大
X14n0298_p0802b23║眾威德畏也。以上敘過去佛事。世尊下，敘現在佛
X14n0298_p0802b24║事。世尊指本師釋尊說，謂世尊逆知富那往劫具
X14n0298_p0802c01║大辯才，故以轉教委任也。音聲輪者，即是說法音
X14n0298_p0802c02║聲。輪字約喻說，能摧惑障，得勝轉依，有摧輾意，故
X14n0298_p0802c03║喻法音為輪也。我於下，明功得果。富那既奉勑轉
X14n0298_p0802c04║教，乃因師吼，得證四果。世尊印我下，印實果證。佛
X14n0298_p0802c05║問下，結今問義。我以下三句，明以法音助宣。自行
X14n0298_p0802c06║化他，得盡諸漏，外則伏魔，內則斷惑，功由廣長舌
X14n0298_p0802c07║故，圓通本因，良在于斯。
X14n0298_p0802c08║優波離即從座起，頂禮佛足（至）一切通利斯為第一。
X14n0298_p0802c09║這一節經，承前別敘初因之十六方便也。此六識
X14n0298_p0802c10║中，身識因也。優波離，大論譯云上首，以其持律為
X14n0298_p0802c11║眾綱紀故，或云近執。佛為太子時，彼為親迎執事
X14n0298_p0802c12║之臣，故隨佛踰城。親見勤苦等者，備明近執之意，
X14n0298_p0802c13║詳見賢愚經中。伏魔怨者，觀佛三昧經云：太子既
X14n0298_p0802c14║成佛道，感天動地，放大光明，映蔽魔宮。魔王波旬
X14n0298_p0802c15║恐怖憂懼，乃統八十億魔軍，殊形異狀，來相擾害
X14n0298_p0802c16║云云。擾之不動，魔心始伏。制外道者，佛成道後，遊
X14n0298_p0802c17║化諸國，外道六師徧於五天，一師三種，合十八部：
X14n0298_p0802c18║第一、自稱一切智；第二、得五神通；第三、善四韋陀
X14n0298_p0802c19║論。皆博學多聞，通十八大經等云云。悉破邪心，皆
X14n0298_p0802c20║從化也。如上降魔制外，明佛智德。解脫下二句，明
X14n0298_p0802c21║佛斷德。承佛教戒下，正明悟因。初句明奉戒之始，
X14n0298_p0802c22║次如是下五句，詳敘所戒之相。三千威儀者，律中
X14n0298_p0802c23║云：比丘具二百五十戒，對行、住、坐、臥各具二百五
X14n0298_p0802c24║十，成一千；對三聚戒，成三千。威是威嚴，端莊持正
X14n0298_p0803a01║之謂；儀是儀表，視、聽、言、動之間俱有法故。八萬等
X14n0298_p0803a02║者，重以三千配身口七支成二萬一千，復配四分
X14n0298_p0803a03║煩惱成八萬四千，今舉大數故稱八萬。性業遮業
X14n0298_p0803a04║者，性是根本，義是眾生習性，指四根本說。以婬殺
X14n0298_p0803a05║盜妄為眾生正性，故稱性業。遮是遮止，過能遮止，
X14n0298_p0803a06║指支末愆失說。微細者，言其多且嚴密也，由能堅
X14n0298_p0803a07║持謹潔無犯悉清淨故。身心下二句，明功得果。如
X14n0298_p0803a08║上所持眾戒身心俱忘，不見能持所持，故稱寂滅。
X14n0298_p0803a09║上句明功，下句得果。我是下，印實果證。言綱紀者，
X14n0298_p0803a10║尊者持戒第一，於大眾中為綱為紀，承佛所制善
X14n0298_p0803a11║決重輕委知持犯，故云為眾綱紀。親印下三句，正
X14n0298_p0803a12║明印實。佛問下，結今問義。執身者，指小乘戒說，由
X14n0298_p0803a13║持操純一不厭不倦不踰矩故，故云身得自在。執
X14n0298_p0803a14║心者，指大乘戒說，由執心不起，不起即是定，能忘
X14n0298_p0803a15║不起之心即是慧，只一戒品定慧兼具。孤山意以
X14n0298_p0803a16║執心作定慧解，則過當矣。是故吳興辯其非也，文
X14n0298_p0803a17║繁不錄。然似謹潔開遮明識持犯，以悟戒相無作，
X14n0298_p0803a18║即此說名心得通達。然後下二句，身心俱忘亦復
X14n0298_p0803a19║忘忘，故云一切通利，圓通之門由此發故。戒由身
X14n0298_p0803a20║持，故列於身識。
X14n0298_p0803a21║大目犍連即從座起（至）久成清瑩，斯為第一。
X14n0298_p0803a22║這一節經承前別敘初因之十七方便也。此六識
X14n0298_p0803a23║中意識因也。目犍連，譯義見首卷初文。我初下，正
X14n0298_p0803a24║明悟因。優樓頻螺，文句譯云木瓜，林伽耶譯云城，
X14n0298_p0803b01║那提譯云江，各從居處得名。大兄為頻婆娑羅王
X14n0298_p0803b02║之師，門徒五百，兩弟各二百五十。佛因降伏火龍，
X14n0298_p0803b03║以諸聖迹而調御之，是故兄弟三人兼徒一千從
X14n0298_p0803b04║佛出家，即經首所集常隨眾是也。宣說下四句，如
X14n0298_p0803b05║前舍利弗章中說。如來下三句，可知。我遊下，明功
X14n0298_p0803b06║得果。十方無礙者，正顯尊者神通第一所往無礙。
X14n0298_p0803b07║不測曰神，無礙曰通。如彼有無出沒聚散卷舒，一
X14n0298_p0803b08║多大小更互移易，乍往乍來忽隱忽顯，皆不可測
X14n0298_p0803b09║知，名為神通。變化無窮說不可盡，略示大意而已。
X14n0298_p0803b10║然此是迹，若究其本元，我妙覺真心本有之光，即
X14n0298_p0803b11║神通也。故勝鬘經云：神名天心，通名慧性。天心者，
X14n0298_p0803b12║天然之心也。慧性者，般若之體也。據此則人人本
X14n0298_p0803b13║有，人自不悟，為煩惱所障。今此尊者發明意地神
X14n0298_p0803b14║通，於眾徧多，故推無上。上三句明功，阿羅漢一句
X14n0298_p0803b15║得果。寧唯下，明廣讚神力意，兼印實果證。謂豈唯
X14n0298_p0803b16║本師一佛為歎，十方諸佛皆歎也。良由意識圓明，
X14n0298_p0803b17║清淨無染，故得自在無畏。佛問下，結今問義。我以
X14n0298_p0803b18║下四句，結明圓通本因。謂旋轉六妄，伏歸一湛，故
X14n0298_p0803b19║得心光發宣。如澄下二句，約喻說。濁流，喻生死欲
X14n0298_p0803b20║流。澄者，喻初伏客塵，即見思惑斷也。久成清瑩者，
X14n0298_p0803b21║即是清水現前之義，喻上心光發宣。但以沉泥未
X14n0298_p0803b22║去，則根本無明未永斷也。以上六識已竟下，起七
X14n0298_p0803b23║大
X14n0298_p0803b24║烏芻瑟摩於如來前（至）登無上覺斯為第一。
X14n0298_p0803c01║這一節經承前別敘初因之十八方便也。此七大
X14n0298_p0803c02║中火因也。烏芻瑟摩，譯云火頭，是依德立名。於如
X14n0298_p0803c03║下，按前後諸章皆云即從座起，今此尊者不言座
X14n0298_p0803c04║起者，良由尊者示金剛身衛護侍從，不設本座故
X14n0298_p0803c05║不言座。我常下，正明悟因。性多貪欲者，將敘其悟
X14n0298_p0803c06║先陳其迷，因迷得悟則迷是悟因。佛名空王者，過
X14n0298_p0803c07║去劫中佛稱空王者，多未詳何劫之空王也。空是
X14n0298_p0803c08║空如來藏，得證此體於法自在，故稱空王。多婬人
X14n0298_p0803c09║成猛火聚者，欲本是火，多欲即成多火，故云火聚。
X14n0298_p0803c10║教我下，是奉法熏修。百骸四支，指全體說。身中冷
X14n0298_p0803c11║煖氣者，煖氣屬火，由欲火盛故就依火上用功，彼
X14n0298_p0803c12║佛因示火光三昧之法教令觀火，文中冷字因煖
X14n0298_p0803c13║帶說，對冷知煖兼領四大之性，專用力於煖以觀
X14n0298_p0803c14║火也。火本無相欲何從起？如此觀久則神光內凝，
X14n0298_p0803c15║神光即是心光，不言心而言神者，即觀欲火不可
X14n0298_p0803c16║得。能觀純靜，即此純靜不測，名之為神。神則凝然
X14n0298_p0803c17║不動，故云神光內凝。即此便轉婬心，成智慧火矣。
X14n0298_p0803c18║既成智火，則火光三昧功圓。以此功德，自空王佛
X14n0298_p0803c19║始。承事諸佛，皆呼召其名，為之火頭。稱火頭者，頭
X14n0298_p0803c20║上必現火燄之相，作降魔勢，發願示為金剛身故。
X14n0298_p0803c21║我以下二句，明功得果。上句明功，下句得果。三昧
X14n0298_p0803c22║力者，由火光三昧力故，斷見思，得果證也。心發下，
X14n0298_p0803c23║迴聲聞心，向菩薩道。力士，是金剛的本名。親伏魔
X14n0298_p0803c24║怨一句，是大願實迹，由護法而伏魔怨也。佛問下，
X14n0298_p0804a01║結今問義。我以下六句，謂初因諦觀身中煖觸，與
X14n0298_p0804a02║外世界火大，無二無別，不相為礙。此以身土含攝，
X14n0298_p0804a03║故云無礙。流通諸漏句，若應下句無上覺看，則此
X14n0298_p0804a04║諸漏，必該無明。由破無明，方生寶𦦨。寶𦦨者，約喻
X14n0298_p0804a05║說。寶是心寶，𦦨是般若。此指圓心實慧，方證無上
X14n0298_p0804a06║覺。故末句因中說果也。
X14n0298_p0804a07║持地菩薩即從座起（至）成無上道斯為第一。
X14n0298_p0804a08║這一節經，承前別敘初因之十九方便也。此七大
X14n0298_p0804a09║中地因也。菩薩名持地者，按當文以平填險隘，負
X14n0298_p0804a10║力推輪，依德立名也。我念下，正明悟因。往昔普光
X14n0298_p0804a11║如來者，按觀藥王藥上經，佛示五十三佛名中，初
X14n0298_p0804a12║佛名普光，得非是乎？若是釋尊於無數劫前，於妙
X14n0298_p0804a13║光佛末法中出家，但聞五十三佛名，然則普光佛
X14n0298_p0804a14║遠之又遠，此是菩薩之遠本也。彼時身為比丘，行
X14n0298_p0804a15║諸苦行，於要路津口田地，有不如法險隘之處，謂
X14n0298_p0804a16║高低崖岸，傾側紆危者為險，或路迫巔危，水剝陂
X14n0298_p0804a17║塘者為隘。車馬至此，輪蹄有顛躓之患，菩薩因為
X14n0298_p0804a18║高者平之，污者填之，或水迴漩而成斷岸，則布以
X14n0298_p0804a19║橋梁，或地遷移而變溝洫，則填以沙土。如此勤苦，
X14n0298_p0804a20║非一生兩生，動經塵劫，無量佛出。又非獨為比丘
X14n0298_p0804a21║隨類現形，使持地之願，不忘生生治地也。或有下，
X14n0298_p0804a22║示為負人。負人必是俗相，豈以比丘為負人耶？或
X14n0298_p0804a23║人於闤闠處，要人擎物，菩薩則為擎至所往，放物
X14n0298_p0804a24║即行，不取其直。此示負人行、菩薩行也。市垣曰闤，
X14n0298_p0804b01║市門曰闠。擎即是檐，直者是擔物，力價無量。佛者，
X14n0298_p0804b02║不知經幾恒沙劫矣。雖云當平心地，則一切皆平，
X14n0298_p0804b03║而理事不可偏廢。若會於心，則延促勞逸，元無有
X14n0298_p0804b04║二。所以佛菩薩帶果行因，回入塵勞，作諸佛事。而
X14n0298_p0804b05║其淨法界身，元無出沒，如月在天，千江俱影，月何
X14n0298_p0804b06║所分？槩可證矣。毗舍下。引負時事實。毗舍，浮譯云
X14n0298_p0804b07║徧一切自在。一切指諸法說，自在是王義。言其法
X14n0298_p0804b08║身，徧一切法，得自在故。是過去莊嚴劫，千佛最後
X14n0298_p0804b09║佛也。上云不取負直，今因世饑，所負無問遠近，唯
X14n0298_p0804b10║取一錢，以充其食。此時負人，又非上文負者，別是
X14n0298_p0804b11║一世，以生生為負人。故取直不取直，隨世緣轉也。
X14n0298_p0804b12║雖以持地為名，負物推輪，是持地之餘行耳。時國
X14n0298_p0804b13║下。毗舍如來應國王齋時，菩薩平地待佛，乃至身
X14n0298_p0804b14║為所履，布髮掩泥之類是也。彼佛憐其苦行，因摩
X14n0298_p0804b15║頂慰之，教以當平心地，則一切皆平。謂萬法唯心，
X14n0298_p0804b16║心平則地平也。淨名經云：心淨則佛土淨故。我即
X14n0298_p0804b17║下。正示悟相。開是開悟。見身等者，謂身中微塵與
X14n0298_p0804b18║器界微塵平等無二，刀兵等者亦屬塵數，由悟空
X14n0298_p0804b19║故復何傷哉。我以下。明功得果。上二句明功，下二
X14n0298_p0804b20║句得果。無生忍見前解。回心下二句，更明回小向
X14n0298_p0804b21║大之因。聞諸下。宣妙蓮華者，法華。普門品末持地
X14n0298_p0804b22║說聞品功德，今云聞諸佛者即逢無量佛，則聞無
X14n0298_p0804b23║量佛宣妙蓮義，此是攝後歸前方等之例也。佛知
X14n0298_p0804b24║見者，即指法華。方便品意，彼有開示悟入佛知見
X14n0298_p0804c01║故。地即是位，天台以開示悟入配四十位故。大約
X14n0298_p0804c02║佛說三乘十二分教有權有實，既經開顯則一切
X14n0298_p0804c03║皆實，昔日之權為今日之實，所謂實外無權、權在
X14n0298_p0804c04║實中，佛之知見當了此意則無過也。今經乃方等
X14n0298_p0804c05║中圓，與法華中圓無二無別，更不須開，故作是說
X14n0298_p0804c06║也。我先證明者，即證普門品經也。得與法華顯實，
X14n0298_p0804c07║故稱上首。佛問下。結今問義。我以下四句，總攝因
X14n0298_p0804c08║行結證圓通，謂因觀身界二塵得悟藏性。虗妄下
X14n0298_p0804c09║三句，謂妄情盡、真智圓、覺道成也。
X14n0298_p0804c10║月光童子即從座起（至）圓滿菩提斯為第一。
X14n0298_p0804c11║這一節經承前別敘初因之二十方便也。此七大
X14n0298_p0804c12║中水因也。月光童子者，由其初習水觀，因名月光。
X14n0298_p0804c13║月是陰精，能生水故。然有別意溢於言外，有池成
X14n0298_p0804c14║月自來之意。又有一意，水是菩薩的觀心，月是菩
X14n0298_p0804c15║提。如云：眾生心水淨，菩提影現中。故稱月光。溫陵
X14n0298_p0804c16║謂：昔師水天修習水觀，水性圓明，故號月光。其意
X14n0298_p0804c17║頗同。但明水性，月意未足，未為善解。水天之名，意
X14n0298_p0804c18║亦同此。水是心水，天是義天。心水既淨，第一義天
X14n0298_p0804c19║涵映其中。我憶下，正明悟因。教習水觀者，水觀是
X14n0298_p0804c20║十徧處定。徧處定所顯，是定果色。入定則有，出定
X14n0298_p0804c21║則無。今旁人能見，葢彼定力增勝所致。如聰禪師
X14n0298_p0804c22║入火光定，山谷如焚。亦如釋尊伏火龍，石窟洞然。
X14n0298_p0804c23║與今義同。觀於下，觀力深入。融通依正，謂身中水
X14n0298_p0804c24║性與外器界水性融通。初則身中諸水周旋往復，
X14n0298_p0805a01║彼此無奪。雖津液便利，淨穢相異，水性自同。次則
X14n0298_p0805a02║見身中水與外器界水等無差別，則依正無奪矣。
X14n0298_p0805a03║言浮幢香水等者，華嚴世界成就品云：此華藏莊
X14n0298_p0805a04║嚴世界海，最下香水海，有大蓮華，名蕊香幢。今云
X14n0298_p0805a05║浮者，出海水上故。如蓮華梗擎世界者，名幢。幢臺
X14n0298_p0805a06║上又有香水海，一一海中有二十重華藏世界，以
X14n0298_p0805a07║出生一切剎故，名為剎種。今文易種為王，亦種義
X14n0298_p0805a08║也。我於下，是時，指水天佛時。初成此觀等者，謂水
X14n0298_p0805a09║觀初成，未得無身，則我相未除。此未忘身之言，正
X14n0298_p0805a10║生下文心痛之兆。當為下，明心痛之由，文可解。夫
X14n0298_p0805a11║唯心之水，不有不無，即空之妙色也。瓦礫麤質，性
X14n0298_p0805a12║不相符，由未亡身，故兆心痛。如舍下二句，引例痛
X14n0298_p0805a13║緣。昔舍利弗於恒河岸蘭若中入定，有二鬼王，是
X14n0298_p0805a14║舍利弗過去宿怨，以手擊之，頓覺頭痛。今月光疑
X14n0298_p0805a15║與彼同，由未得通，故猜疑未定，文可解。爾時下，童
X14n0298_p0805a16║子報己所見。捷是疾義，謂疑未久，童子疾來報此，
X14n0298_p0805a17║轉命除去等，可知。逢無量下，明亡身之難。山海、自
X14n0298_p0805a18║在、通王佛同名者，不止十數，此不知何劫通王。按
X14n0298_p0805a19║五十三佛中有水天佛及通王佛，但山海下有一
X14n0298_p0805a20║慧字，意謂譯時遺此慧字，未暇徧考。方得下，明功
X14n0298_p0805a21║得果，兼明依正不二。上初文但觀內外水性無奪，
X14n0298_p0805a22║未能會真。今則不唯依正兩融，由亡身故，內外水
X14n0298_p0805a23║性不可得，皆合乎真空矣。全體是如來藏，故云無
X14n0298_p0805a24║二無別。又復回小向大，得童真名。方得下五句，明
X14n0298_p0805b01║功。又於下三句，得果。佛問下，結今問義。水性一味
X14n0298_p0805b02║流通者，正明從水觀得圓通也。得無下二句，是懸
X14n0298_p0805b03║示極果。又此章中有總別二意：縱觀於下，至等無
X14n0298_p0805b04║差別，是總，但略敘也；從我於下，至章末，是別，則詳
X14n0298_p0805b05║敘也，細玩可得。
X14n0298_p0805b06║瑠璃光法王子即從座起（至）傳一妙心斯為第一。
X14n0298_p0805b07║這一節經承前別敘初因之二十一方便也。此七
X14n0298_p0805b08║大中風因也。菩薩名瑠璃光者，由悟妄緣群動之
X14n0298_p0805b09║相悉因風力所轉，動息智明內外無礙，故如瑠璃
X14n0298_p0805b10║光也。瑠璃是體、光是用，離却瑠璃別無光用，以喻
X14n0298_p0805b11║即體之用、即用之體，體用不二故雙舉體用。又瑠
X14n0298_p0805b12║璃淨徹喻風體無相。我憶下正明悟因。佛名無量
X14n0298_p0805b13║聲者，亦是從風立名，有二意：一由觀風大無依乃
X14n0298_p0805b14║萬竅怒號，竅穴之多聲隨無量，因通果本、果應因
X14n0298_p0805b15║名，故佛名無量聲也。二約佛說法隨眾生機，機有
X14n0298_p0805b16║利鈍、法成頓漸，此從利他得名也。開示下明傳教
X14n0298_p0805b17║之意。為菩薩乘人說本覺妙明，即指群動性說，諸
X14n0298_p0805b18║動無動即是妙明真體。故下詳明群動，以明真覺
X14n0298_p0805b19║無二也。世界是依、眾生是正，依正之動皆由風力
X14n0298_p0805b20║所轉。我於下明群動之相不同。界為方位故云安
X14n0298_p0805b21║立，謂安立方隅也。世為遷流故云動時，時指過現
X14n0298_p0805b22║未說。身以起居為用故云動止，妄心無恒念念遷
X14n0298_p0805b23║謝故云動念。雖動相千差動性一也，故云群動無
X14n0298_p0805b24║二。菩薩達觀群動無動，何去來之有？故云無。從十
X14n0298_p0805c01║方塵界眾生同一倒妄，自廣至狹觀之，乃至一大
X14n0298_p0805c02║千界內所有眾生。如一器中貯百蚊蚋等者，貯盛
X14n0298_p0805c03║也。器喻世界，百蚊蚋喻眾生，啾啾亂鳴喻諸言說。
X14n0298_p0805c04║於分寸中鼓發狂閙者，意明悟大而見小也。逢佛
X14n0298_p0805c05║下明功。得果未幾者，謂未經幾多佛也。逢佛未多
X14n0298_p0805c06║即得忍者，大乘根故得忍心開，動會不動乃見不
X14n0298_p0805c07║動佛國。東方震位佛名不動者，以表動即不動故。
X14n0298_p0805c08║上得忍是明功，見佛為法王子是得果。乘己智行
X14n0298_p0805c09║事，十方佛身心開發不動智光，洞徹群動即是不
X14n0298_p0805c10║動，故無礙也。佛問下結今問義。我以下六句。風力
X14n0298_p0805c11║無依者，風力是動，動相無依，來無從去無至故。由
X14n0298_p0805c12║達無依悟菩提心入正定故，即以此心合諸佛心，
X14n0298_p0805c13║佛佛相傳唯一心故。
X14n0298_p0805c14║虗空藏菩薩即從座起，（至）妙力圓明斯為第一。
X14n0298_p0805c15║這一節經承前別敘初因之二十二方便也。此七
X14n0298_p0805c16║大中空因也。菩薩名虗空藏者，因觀四大色即空
X14n0298_p0805c17║故，證不二空得無邊身，從德立名故名虗空藏也。
X14n0298_p0805c18║然非斷空，故能容納一切益物。方便因加一藏字，
X14n0298_p0805c19║既同釋尊於定光佛所悟色性空，同證無邊身德
X14n0298_p0805c20║侔道合，今又參於資成無不可者。定光即然燈佛
X14n0298_p0805c21║也。爾時下，正明悟因。手執四寶珠者，以象表意也。
X14n0298_p0805c22║以珠表色，色即般若故。因觀四大之色無依，無依
X14n0298_p0805c23║即空，空即般若體，色即般若用，故云手執四珠也。
X14n0298_p0805c24║然以般若光照塵剎之色化而為空，非滅色言空，
X14n0298_p0806a01║色即空故。又於下，又以鏡表心，心融十界，故云現
X14n0298_p0806a02║大圓鏡放十種光也。大圓鏡是本智名，智由心發
X14n0298_p0806a03║即本覺之智，約喻明故。含十方界故曰大，無色不
X14n0298_p0806a04║融故曰圓，無幽不燭故曰鏡。心現十光者，即本覺
X14n0298_p0806a05║智光流灌十虗諸幢王剎，而諸幢剎復來入我身
X14n0298_p0806a06║中，此明身土交涉也。身同空者，依正兩融不相妨
X14n0298_p0806a07║故。身能下，長水疏云：華嚴謂清淨妙法身湛然應
X14n0298_p0806a08║一切，前同虗空是法身也，今入塵國是應身也。說
X14n0298_p0806a09║三乘法故云佛事，稱四悉機故云隨順。此大下，明
X14n0298_p0806a10║功得果。由觀四大無依，無依即空，諸相生滅皆空
X14n0298_p0806a11║也。空故無二，佛國即空，故云本同，同於空也。於同
X14n0298_p0806a12║下二句，正明得忍。前五句明功，末二句得果。佛問
X14n0298_p0806a13║下，結今問義。我以下四句，正以觀空得悟為圓通
X14n0298_p0806a14║因故。
X14n0298_p0806a15║彌勒菩薩即從座起（至）得無生忍斯為第一。
X14n0298_p0806a16║這一節經承前別敘初因之二十三方便也。此七
X14n0298_p0806a17║大中識因也。梵語彌勒，譯云慈氏。古解云：中道正
X14n0298_p0806a18║觀即是無緣大慈，慈善根力令諸心數皆入同體
X14n0298_p0806a19║大慈法中，離諸不善故稱慈氏。又慈是姓名，阿逸
X14n0298_p0806a20║多譯云無能勝。我憶下，正明悟因佛號。日月燈明
X14n0298_p0806a21║者，義可解。心重世名好遊族姓者，即法華求名菩
X14n0298_p0806a22║薩意也。良由菩薩最初未悟唯心，著外馳求多緣
X14n0298_p0806a23║名相，是故彼佛以對治故教修唯心識定，從此心
X14n0298_p0806a24║識入證妙定也。唯心識者，心即是識，第八識元名
X14n0298_p0806b01║心，故歷劫至今以此唯識三昧事恒沙佛。言唯識
X14n0298_p0806b02║者，識論第一云：唯遮境有、識簡心空，雙破凡小故
X14n0298_p0806b03║稱唯識。詳如彼論。求世下二句，謂修唯識故了彼
X14n0298_p0806b04║心外，世名唯是假我假法，當體即空歇滅何有？至
X14n0298_p0806b05║然下，正明歷事諸佛，逮至然燈始得圓極唯識三
X14n0298_p0806b06║昧。乃至下，明唯識所現，謂盡空所有如來國土，如
X14n0298_p0806b07║來是正、國土是依，依正之間有淨有穢、有有有無，
X14n0298_p0806b08║此等皆是唯識所現。由菩薩實證唯識，故稱我心
X14n0298_p0806b09║所現，所謂萬法唯識也。世尊下，明功得果。我了下
X14n0298_p0806b10║四句，明功。今得下二句，得果。了是了達，謂了達唯
X14n0298_p0806b11║心識故。離識無法，一切都從識性流出。上至如來，
X14n0298_p0806b12║下至蜎蝡，無法而非識性所流出者。今文但指如
X14n0298_p0806b13║來說，以勝顯劣也。由證唯識，蒙授記莂，次補佛處。
X14n0298_p0806b14║補佛處者，謂菩薩既登等覺，位隣極聖。釋尊法滅
X14n0298_p0806b15║之後，彌勒即於此界成等正覺，補釋尊之後化，故
X14n0298_p0806b16║云補處。佛問下，結今問義。我以下四句，明證唯識
X14n0298_p0806b17║為圓通本因，今已證入圓成實性。圓成實者，徧故
X14n0298_p0806b18║曰圓，無毀曰成，不虗曰實，指果中三德說也。圓即
X14n0298_p0806b19║法身，徧一切處故。成即般若，覺無漏故。實即解脫，
X14n0298_p0806b20║德無礙故。遠離下三句，依他者，從緣所起故，指所
X14n0298_p0806b21║緣法說。徧計執者，周徧計度故，指能緣心說。然此
X14n0298_p0806b22║二性，能所皆妄，本不實故。能入圓成實性，法爾皆
X14n0298_p0806b23║遠離故。即以三性證入三無性，故云遠離云云也。
X14n0298_p0806b24║得無生忍者，約果位說。入圓成實者，約果德說。
X14n0298_p0806c01║大勢至法王子與其同倫（至）得三摩地斯為第一。
X14n0298_p0806c02║這一節經承前別敘初因之二十四方便也。此七
X14n0298_p0806c03║大中見因也。菩薩名大勢至者，按觀無量壽佛經
X14n0298_p0806c04║云：以智慧光普照一切，令離三塗得無上力，名大
X14n0298_p0806c05║勢至。又詳出悲華經中。與其同類五十二者，大勢
X14n0298_p0806c06║至表行，五十二位俱屬行，故同倫匹也。我憶下，正
X14n0298_p0806c07║明悟因。往昔十二如來相繼一劫者，按大彌陀經
X14n0298_p0806c08║十三佛號品云：阿彌陀佛號無量壽，亦號無量光、
X14n0298_p0806c09║無邊光、無礙光、無對光、炎王光、清淨光、歡喜光、智
X14n0298_p0806c10║慧光、不斷光、難思光、難稱光、超日月光，一光即一
X14n0298_p0806c11║佛名。彼經即指無量壽佛，具後十二名。今經說十
X14n0298_p0806c12║二如來繼一劫者，又非一佛，大約一佛所化流演
X14n0298_p0806c13║十二耳。其最下，明三昧所來。譬如下，明三昧方法。
X14n0298_p0806c14║問：既稱念佛在眾生邊說，云何復說二憶念深？答：
X14n0298_p0806c15║良由彼佛本願慈念眾生無時暫已，今舉佛憶者
X14n0298_p0806c16║為成眾生憶念之心，亦如佛心必定成佛，若佛專
X14n0298_p0806c17║憶眾生專忘，忘則自疎安得相親？故云若逢不逢
X14n0298_p0806c18║見即不見。然而既忘，安有逢佛見佛之理？此總明
X14n0298_p0806c19║忘之為咎實深也。又譬如下六句，未是三昧觀體，
X14n0298_p0806c20║要成憶念先說忘的過咎。二人相憶下，纔是正觀。
X14n0298_p0806c21║二人即承上專憶專忘二人說，謂能不妄而恒憶
X14n0298_p0806c22║之則二憶念深，二念既深則相親相近，同於形影
X14n0298_p0806c23║不相乖異。十方下二句，法合。如來合專憶者，眾生
X14n0298_p0806c24║合專忘者，忘則非機，必取相憶者機教方扣。如母
X14n0298_p0807a01║下，重以喻明。謂如母憶子，若子背義逃逝他方，母
X14n0298_p0807a02║雖憶何為哉？若子亦憶於母，如母之憶，則母子歷
X14n0298_p0807a03║生不相違遠。若眾下，重明三昧實法。前皆喻說，現
X14n0298_p0807a04║前是現生，當來是後世，謂縱使現生不得見佛，若
X14n0298_p0807a05║憶而不忘，當來必定見佛。又或證位不高，亦去佛
X14n0298_p0807a06║不遠，不假他方便也。只此念佛一法便得心開。如
X14n0298_p0807a07║染下，重約喻明。念佛之功如染香人身有香氣，以
X14n0298_p0807a08║喻念佛見佛去佛不遠，此名香光莊嚴。香光承上
X14n0298_p0807a09║喻義，香喻念佛，光是三昧智光，莊嚴者以三昧智
X14n0298_p0807a10║光莊嚴自性法身佛也。我本下，明功得果。念佛是
X14n0298_p0807a11║明功，入無生忍是得果，以上明功得果是自行。今
X14n0298_p0807a12║於下三句，是化他。菩薩自行既成復能化他，乃攝
X14n0298_p0807a13║念佛人歸於淨土。上文念佛汎指十方佛說，今乃
X14n0298_p0807a14║徑指彌陀攝歸淨土，淨土即極樂也。娑婆稱穢，極
X14n0298_p0807a15║樂稱淨，對此穢而稱彼淨也。佛問下，結今問義。我
X14n0298_p0807a16║無下四句，謂於六根不擇。六根即屬身口意，三業
X14n0298_p0807a17║傾誠，六根向往，無念五欲純一淨心，故云淨念相
X14n0298_p0807a18║繼，以此淨念得入正定。此總結全章，為念佛三昧
X14n0298_p0807a19║作圓通方便也。
X14n0298_p0807a20║
X14n0298_p0807a21║大佛頂如來密因修證了義諸菩薩萬行首楞嚴經
X14n0298_p0807a22║直解卷第五