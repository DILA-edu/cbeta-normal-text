X14n0298_p0807b01║大佛頂如來密因修證了義諸菩薩萬行首楞嚴經
X14n0298_p0807b02║直解卷第六
X14n0298_p0807b03║明古杭雲棲寺後學沙門　廣莫　直解
X14n0298_p0807b04║繡水優婆塞　朱大猷　校
X14n0298_p0807b05║爾時，觀世音菩薩即從座起（至）從聞思修入三摩地。
X14n0298_p0807b06║這一節經，承前別敘初因之二十五方便也。此六根
X14n0298_p0807b07║中耳根也。由選當機，文義詳備，故移置此。菩薩名
X14n0298_p0807b08║觀世音者，從因以立名也。名通二意：一自行，二化
X14n0298_p0807b09║他。按今經追敘初因，約自行邊說。自行既成，復以
X14n0298_p0807b10║自行之功，加被群機。下三十二應、十四無畏等，即
X14n0298_p0807b11║其事也。下文云：由我觀聽圓明故，觀音名遍十方
X14n0298_p0807b12║界。此約自行釋名也。若約法華？普門品意，全在化
X14n0298_p0807b13║他邊說。彼經云：若有無量百千萬億眾生，聞是觀
X14n0298_p0807b14║世音菩薩，一心稱名觀世音者，觀其音聲，皆得解
X14n0298_p0807b15║脫云云。此約化他釋名也。或謂觀乃眼家之用，世
X14n0298_p0807b16║通十界，音是十界言說。音須耳聞，何故稱觀？此約
X14n0298_p0807b17║六根清淨邊說。良由眾生六根分隔不相為用，菩
X14n0298_p0807b18║薩由返聞故內得圓通。如前文云明不循根、寄根
X14n0298_p0807b19║明發，則六根適以互用，故稱觀世音也。又前云不
X14n0298_p0807b20║由前塵所起知見故稱入流，今何故又稱觀世音？
X14n0298_p0807b21║不亦墮循聲流轉之咎乎？此對未得圓通者說。若
X14n0298_p0807b22║得圓通，何妨入廛垂手拔苦與樂，循聲救苦塵塵
X14n0298_p0807b23║無礙，故又稱為觀自在也。菩薩乘無緣慈被諸眾
X14n0298_p0807b24║生，說法如幻、度生同空，乃以無緣而應之。如古德
X14n0298_p0807c01║云：無緣慈力赴群機，明月影臨千㵎水。不忘眾生
X14n0298_p0807c02║故名觀世音也。然又從古觀世音如來受記得觀
X14n0298_p0807c03║音名，因果相符同得此名。我昔下。正明悟因。聞思
X14n0298_p0807c04║修者。即是如幻聞熏聞修三昧。聞屬耳根，思即是
X14n0298_p0807c05║熏，熏是熏習，謂從聞中熏習次第修成始入定故。
X14n0298_p0807c06║三摩地譯云正心行處，又云正定
X14n0298_p0807c07║初於聞中入流亡所（至）生滅既滅寂滅現前。
X14n0298_p0807c08║這一節經承上聞思修意，正出觀體也。初於下，先
X14n0298_p0807c09║示人空之行。聞中是耳根初字，應下漸增字，意有
X14n0298_p0807c10║三重，以應前文三空義故。入是返意，流是聞性功
X14n0298_p0807c11║能，以流逸取聲塵故。所字指上流字說，動靜是所
X14n0298_p0807c12║聞之塵，良由眾生循聲流轉，而其聞性向外流出，
X14n0298_p0807c13║菩薩不隨聲塵所起，流返入內，窮能流之根，流根
X14n0298_p0807c14║不可得，則亡其所入，所入的流性既寂，則外之動
X14n0298_p0807c15║靜二相了然不生，此節聞思修已麤具矣。流性既
X14n0298_p0807c16║寂，根塵乃解，此是人空境界。何以故？葢由我相不
X14n0298_p0807c17║空，故有根塵，有我我所，今根塵既解，正是我空，我
X14n0298_p0807c18║即人也。如圓通章前總示解結次第中第一云：此
X14n0298_p0807c19║根初解，先得人空。可引證此，這便是第一重意矣。
X14n0298_p0807c20║如是下，謂從此漸入，增進其功，應上初字看。上文
X14n0298_p0807c21║根塵既解，能所即空，而盡性未亡，故復牒而遣之
X14n0298_p0807c22║云：聞所聞盡，盡聞之性亦不住也。上聞字是能聞
X14n0298_p0807c23║根，下所聞是塵盡字，謂此能聞所聞俱盡，只此盡
X14n0298_p0807c24║聞之覺亦不住著，則覺所覺亦空。上覺字是遣盡
X14n0298_p0808a01║聞之覺，下所覺是能所，以盡聞之覺不住故，則其
X14n0298_p0808a02║能覺所覺皆空矣。此是法空境界，如前經第二重
X14n0298_p0808a03║云：空性圓明，成法解脫。解脫即是空之異名，謂能
X14n0298_p0808a04║所俱盡，盡性亦空，故名法空。這便是第二重意矣。
X14n0298_p0808a05║空覺下二句，空覺字即頂上句空字說，謂盡覺及
X14n0298_p0808a06║能所皆空，則空覺極盡圓滿，空所空滅矣。上空字
X14n0298_p0808a07║是法空，下所空字是人空，謂人空法空俱滅，此是
X14n0298_p0808a08║三空境界，如前經第三重云：解脫法已，俱空不生。
X14n0298_p0808a09║俱空者，即人法二空拂其迹故，故云不生。這便是
X14n0298_p0808a10║第三重意矣。生滅下二句，結顯寂滅，謂彼微細生
X14n0298_p0808a11║滅滅盡，從此證大寂滅，寂滅即大涅槃義，故云寂
X14n0298_p0808a12║滅現前。
X14n0298_p0808a13║忽然超越世出世間（至）與諸眾生同一悲仰。
X14n0298_p0808a14║這一節經承上寂滅現前，以明獲二殊勝之功也。
X14n0298_p0808a15║忽然下二句，謂菩薩得證大寂滅理，而寂滅理體
X14n0298_p0808a16║一法叵得湛然清淨，烏有十界之殊哉？故云忽然。
X14n0298_p0808a17║超越世出世間，即此忽然二字細研有味，意謂此
X14n0298_p0808a18║理不勞久練工夫遷延委曲，但於豁爾空圓直下，
X14n0298_p0808a19║一了百當放下便是，如禪家所謂㘞地一聲百雜
X14n0298_p0808a20║碎，剎那相應無復許多難事，故云忽然。忽然即倐
X14n0298_p0808a21║忽間，便能超越四聖六凡之境。又此二句是承上
X14n0298_p0808a22║起下之辭，又是牒明耳根圓通功効之勝也。十方
X14n0298_p0808a23║下，是所獲承上被下之功。十方義，准天台約十法
X14n0298_p0808a24║界釋，即頂上句。世出世間說，即十法界故。由能超
X14n0298_p0808b01║越十界，故云圓明。今菩薩稱理之智既圓既明，故
X14n0298_p0808b02║云殊勝。言殊勝者，謂勝中之最勝，故加殊言。此二
X14n0298_p0808b03║勝者，良由菩薩證得生佛同體本妙覺心，是故上
X14n0298_p0808b04║合諸佛、下合眾生。然此覺心本具同體慈悲，故上
X14n0298_p0808b05║合佛心，則諸佛之慈即菩薩之慈，慈能被下而與
X14n0298_p0808b06║樂故，故云同一慈力。又菩薩之心下合眾生，則眾
X14n0298_p0808b07║生之悲仰即菩薩之悲仰，眾生悲仰者由苦而生
X14n0298_p0808b08║悲，欽仰菩薩來㧞其苦，仰字中含有感意，菩薩俯
X14n0298_p0808b09║仰應之，故云同一悲仰。
X14n0298_p0808b10║世尊！由我供養觀音如來（至）三十二應入諸國土。
X14n0298_p0808b11║這一節經，承前上合佛心，同慈力故應身與樂，而
X14n0298_p0808b12║先標應數也。由供觀音如來者，以因承果也。蒙授
X14n0298_p0808b13║三昧者，蒙果垂因也。聞熏聞修三昧稱如幻者，謂
X14n0298_p0808b14║大寂滅第一義空一塵不立，佛之一字如眼中屑，
X14n0298_p0808b15║豈容此三昧耶？良由眾生背覺合塵處處躭染，不
X14n0298_p0808b16║能通達第一義空，如來不獲已乃建百千三昧無
X14n0298_p0808b17║量度門，令諸眾生依而修之，洗心離染證彼第一
X14n0298_p0808b18║義空，既登妙空則所修三昧不可得矣。本無而有
X14n0298_p0808b19║故稱如幻，約喻說也。聞熏聞修如前文解。金剛是
X14n0298_p0808b20║喻，以譬觀智如金剛之堅利能破惑故。與佛下，謂
X14n0298_p0808b21║由三昧功成，承前上合佛慈，起後諸應。此總標應
X14n0298_p0808b22║數，下別釋所應。上二句是承前，下二句是起後。入
X14n0298_p0808b23║諸國土者，按下三十二應圓收十界，即十界之國
X14n0298_p0808b24║土也。
X14n0298_p0808c01║世尊！若諸菩薩入三摩地（至）而為說法令其解脫。
X14n0298_p0808c02║這一節，經菩薩妙應說法，自三乘始也。菩薩法身
X14n0298_p0808c03║真體，湛若虗空，方圓隨器，各見不同。虗空云何為
X14n0298_p0808c04║汝成同不同？而應物現形，則空隨運轉，無不隨入。
X14n0298_p0808c05║菩薩無作妙應之身，亦在此也。應止三十二者，以
X14n0298_p0808c06║三十二數麤攝十界故。若千百億微塵數，以至無
X14n0298_p0808c07║量無數、不可思議數，曷有限量哉？又此三十二，應
X14n0298_p0808c08║是上合佛心，同慈力故，慈能與樂，故文中令得解
X14n0298_p0808c09║脫、得成就，皆與樂事也。今初，先明出世三乘。文列
X14n0298_p0808c10║四聖者，以中乘開緣獨故。三乘中，又先明大乘三
X14n0298_p0808c11║摩地，譯語見前，名通大小乘故。無漏之語，亦通大
X14n0298_p0808c12║小。大乘中言無漏者，是菩薩出世上上無漏也。勝
X14n0298_p0808c13║解現圓句，亦通大小，雖同具此語，而義有深淺故。
X14n0298_p0808c14║勝解現圓者，謂能感之機，有諸勝解智力，現前圓
X14n0298_p0808c15║具，則菩薩順其所感而應之，故下句說我於彼前
X14n0298_p0808c16║云云也。諸語通三乘者，各隨乘深淺解之。又若諸
X14n0298_p0808c17║下，次應中乘。先獨，次緣。稱有學者，學於獨，學於緣
X14n0298_p0808c18║也。寂靜妙明者，以其樂獨善寂喜趨靜故，妙明即
X14n0298_p0808c19║是靜中所得寂照之義。勝解一句如大乘中說，但
X14n0298_p0808c20║以隨乘析義有差別故。現獨覺說法者，獨覺出無
X14n0298_p0808c21║佛世，因觀諸法生滅得悟無生，無師自悟故稱獨
X14n0298_p0808c22║覺。今菩薩示同其行說獨覺法，令其易悟得解脫
X14n0298_p0808c23║故。又若諸下次明緣覺。緣覺者，依世尊教觀十二
X14n0298_p0808c24║緣，覺悟無生故名緣覺。十二緣者，初無明乃至第
X14n0298_p0809a01║十二老死是也，詳如法界次第中說。葢緣覺乘人
X14n0298_p0809a02║觀此生起還滅覺悟無生，既悟無生則斷諸緣生
X14n0298_p0809a03║滅，故云斷十二緣生滅。緣斷無生性現，即此無生
X14n0298_p0809a04║名為勝性。勝妙現圓者，謂無生勝妙之性現得圓
X14n0298_p0809a05║滿，然由菩薩為現彼身而說彼法，彼始成就得解
X14n0298_p0809a06║脫故。又次若諸下三應小乘。有學者，初果至三果
X14n0298_p0809a07║皆名有學。得四諦空者，即苦集滅道四也。四俱名
X14n0298_p0809a08║諦者，諦信也實也，信為實苦實集等故，空是所證
X14n0298_p0809a09║真諦空也。有學未滿空理，云何稱得？此以因中說
X14n0298_p0809a10║果之謂也。
X14n0298_p0809a11║若諸眾生欲心明悟（至）而為說法令其成就。
X14n0298_p0809a12║這一節經承前妙應，次列欲色二界天趣之求也。
X14n0298_p0809a13║初若諸下，初應色天。欲心下二句，初欲心明悟一
X14n0298_p0809a14║句，葢語倒也，應云明悟欲心。欲是欲界之欲，即五
X14n0298_p0809a15║欲也。以其明悟五欲是苦是麤是散，動障禪定之
X14n0298_p0809a16║法，故厭之而欣。上界淨妙離，故云不犯欲塵。以不
X14n0298_p0809a17║犯故，即於欲界之身便得清淨。清淨即梵天生因，
X14n0298_p0809a18║是故菩薩現梵王身，說離欲法令得解脫，謂解脫
X14n0298_p0809a19║欲境得生初禪。以禪天稱梵者，梵是西音，具云梵
X14n0298_p0809a20║摩，譯云離欲，或名淨行。次若諸下，次應欲天。天主
X14n0298_p0809a21║指忉利天主，居須彌山頂。山頂周八萬四千由旬，
X14n0298_p0809a22║四方各八天，帝釋居中統之，故稱三十三天之主。
X14n0298_p0809a23║以統此天故，故云統領諸天也。謂諸眾生有統天
X14n0298_p0809a24║之志，菩薩現帝釋身，為說上品十善等法而成就
X14n0298_p0809b01║之。稱帝釋者，梵語釋迦提婆因陀羅，譯云能天帝。
X14n0298_p0809b02║今帝是華言，釋是梵語，略云帝釋因緣，出雜阿含
X14n0298_p0809b03║經。玩今文意，前現梵王說法則云解脫，後現帝釋
X14n0298_p0809b04║說法則云成就。葢前稱解脫者，令其解脫欲境與
X14n0298_p0809b05║其清淨之樂，禪天有三重樂故。後稱成就者，欲天
X14n0298_p0809b06║全屬散善菩薩，隨順而成就生天之樂，故云成就。
X14n0298_p0809b07║下皆倣此。三、若諸下，次應欲界頂天。欲身的欲字，
X14n0298_p0809b08║是愛欲之欲，與下文愛統之愛意同。稱自在者，別
X14n0298_p0809b09║行疏云：此天假他所化以成己樂，故稱他化自在。
X14n0298_p0809b10║自在即樂義。故遊行十方一句，亦從自在邊說。若
X14n0298_p0809b11║不能遊行，則非自在。十方但指一世界說。我於下，
X14n0298_p0809b12║如上文解。以上二應，但指欲天。第二、第六者，以帝
X14n0298_p0809b13║釋護法之心勝餘天故，常近如來故。他化乃欲界
X14n0298_p0809b14║頂，故舉上下二天，意該其餘也。四、若諸下，次應色
X14n0298_p0809b15║界頂天。欲身自在者，言雖同前，自在逈別，以離下
X14n0298_p0809b16║界苦麤障故，極色邊際故，故以大字簡之。飛行虗
X14n0298_p0809b17║空句，亦勝前義。此天乃大千界主，自在超勝，飛行
X14n0298_p0809b18║於大千之空，故稱大自在也。我於下，如前文說。然
X14n0298_p0809b19║今色頂，何故不說解脫，仍云成就耶？良以慕飛行
X14n0298_p0809b20║而求自在，非解脫意，約所慕邊云成就。若彼天正
X14n0298_p0809b21║欲解脫色籠，存想空處，自當說解脫矣。大論云：過
X14n0298_p0809b22║淨居天，有十住菩薩，號大自在。決非欲頂。長水指
X14n0298_p0809b23║為他他，誤也。今文初列梵王，後陳色頂，亦該其中。
X14n0298_p0809b24║但譯經者列名不次，故見前後出沒參互，必由譯
X14n0298_p0809c01║時冗沓所致故爾。大論又云大自在天現身八臂
X14n0298_p0809c02║三目，騎白牛執白拂者是也。五若諸下次應天將
X14n0298_p0809c03║愛統鬼神者，按宣律師感通傳云天人費氏說四
X14n0298_p0809c04║王天，一王之下有八將，四王總三十二將。據彼所
X14n0298_p0809c05║說，今文天大將軍非一人也，汎指三十二將說。故
X14n0298_p0809c06║各統所屬鬼神以救護國土，必令雨暘時若年糓
X14n0298_p0809c07║豐稔，不使他諸鬼神擾害眾生也。我於下如前文
X14n0298_p0809c08║說。六若諸下次應四王天統世界獲眾生者，是帝
X14n0298_p0809c09║釋外臣，居須彌山半。四埵引見第二解。我於下如
X14n0298_p0809c10║前文說。七若諸下次應四王太子生天宮，驅鬼師
X14n0298_p0809c11║是四天太子所職事，即那吒太子之類也。天父正
X14n0298_p0809c12║統太子亞之，金光明經所出即其事也。我於下如
X14n0298_p0809c13║前文說。以上但列欲色二界不及無色者，有三意：
X14n0298_p0809c14║一以無色無身故，二舉下義以該上故，三總收入
X14n0298_p0809c15║下文雜類中故。如上七應先列正統後列臣輔，文
X14n0298_p0809c16║雖不次，妙應之身平等寂然無剎不現也。
X14n0298_p0809c17║若諸眾生樂為人主（至）而為說法令其成就。
X14n0298_p0809c18║這一節經承前妙應人間貴姓名賢，以示世諦所
X14n0298_p0809c19║尚而順其求也。初若諸下，初應剎利。人主即國王，
X14n0298_p0809c20║王統兆庶，然有大小不同，如四輪粟散，中夏夷狄
X14n0298_p0809c21║分疆列界各治其國，名為人主。菩薩隨順其求為
X14n0298_p0809c22║現其身，說綱常倫理修齊治平之法，令成就故。次
X14n0298_p0809c23║若諸下，次應長者。愛主族姓者，謂於本族中德高
X14n0298_p0809c24║年邁五服推讓，不唯本族所尚，而人間世靡不景
X14n0298_p0810a01║慕，如黃叔度、郭有道、陳太丘、荀朗陵輩，方以命駕
X14n0298_p0810a02║太史占奏，以真人東行德星聚，五百里賢人集，如
X14n0298_p0810a03║此適足以稱長者，故云世間推讓。論亦云長者具
X14n0298_p0810a04║十德故。我於下，如前可知。三若諸下，次應居士。愛
X14n0298_p0810a05║談名言者，名言即是綱常倫理孝悌忠信等語，世
X14n0298_p0810a06║間必以此為名言故。居士者，以清淨自居素守貧
X14n0298_p0810a07║富，貧而樂富而好禮，如此足稱居士。我於下，如前
X14n0298_p0810a08║可知。四若諸下，次應宰官。愛治國者，治國必自修
X14n0298_p0810a09║齊始，所謂忠臣出孝子之門，以此治國國無不治，
X14n0298_p0810a10║治國乃宰相事也。剖斷邦邑者，剖是分剖，斷是決
X14n0298_p0810a11║斷，藩鎮為邦，縣治為邑，上自台輔下及尹牧俱稱
X14n0298_p0810a12║宰官。菩薩現為說法必陳聽訟，而必使之無訟，尼
X14n0298_p0810a13║聖即其人也。五若諸下，次應淨裔。婆羅門譯云淨
X14n0298_p0810a14║裔，又云淨行。數術者，以卜易星命為數，禁呪符籙
X14n0298_p0810a15║為術，二者能為攝生衛命之法，術即法故。我於下，
X14n0298_p0810a16║如前可知。
X14n0298_p0810a17║若有男子好學出家（至）而為說法令其成就。
X14n0298_p0810a18║這一節經承前妙應皈佛四眾，順其求也。初若有
X14n0298_p0810a19║下，初應比丘。按竺乾九十五種外道俱有出家為
X14n0298_p0810a20║沙門者，則出家之輩信非一種，今所列者乃出族
X14n0298_p0810a21║姓家入如來種者是也。持諸戒律者，比丘具二百
X14n0298_p0810a22║五十戒，以此諸戒律其身故。比丘譯義如前。我於
X14n0298_p0810a23║下可知。次若有下，次應比丘尼。尼是天竺女聲，即
X14n0298_p0810a24║女比丘故。禁戒者，禁是制止之辭。尼戒五百條，詳
X14n0298_p0810b01║見四分律藏，戒相倍於男比丘故。以上是出家二
X14n0298_p0810b02║眾菩薩皆現其身說法成就故。三、若有下，次應近
X14n0298_p0810b03║事男。五戒是在家皈佛者所持，戒相雖淺乃為諸
X14n0298_p0810b04║戒之基，五戒不堅持則諸戒俱毀矣。如架屋先實
X14n0298_p0810b05║其基，基不實則屋必傾矣。優婆塞譯云近事男，以
X14n0298_p0810b06║親近事奉出家比丘為其師範故。四、若有下，次應
X14n0298_p0810b07║近事女。五戒同上。自居者，謂以五戒持身自守堅
X14n0298_p0810b08║貞故。優婆夷譯云近事女。我於下如前可知。以上
X14n0298_p0810b09║是在家歸佛二眾菩薩皆現其身說法成就故。
X14n0298_p0810b10║若有女人內政立身（至）而為說法令其成就。
X14n0298_p0810b11║這一節經承前妙應女德而順其求也。初、若有下，
X14n0298_p0810b12║初應內廷諸宮女德。內政者，掌王家宮壼后妃之
X14n0298_p0810b13║教令，名曰內政。立身者，謂正以持己，然後正人之
X14n0298_p0810b14║不正，如此則身修而家齊，國可治矣。自內而達於
X14n0298_p0810b15║外，如詩所謂周南、召南被文王后妃之化是也。彼
X14n0298_p0810b16║內廷諸女具此願樂而仰菩薩，菩薩現女主身及
X14n0298_p0810b17║國夫人等說法成就，故女主即天子之后也。國夫
X14n0298_p0810b18║人即君夫人，所謂邦君之妻是也。命婦者，謂妻因
X14n0298_p0810b19║夫榮，受天王之誥命，故曰命婦。大家者，家訓曰：姑，
X14n0298_p0810b20║女師也。如後漢扶風曹世叔妻，同郡班彪之女，名
X14n0298_p0810b21║昭，字惠姬。和帝數召入宮，令皇后貴人師事焉者，
X14n0298_p0810b22║無可職稱，權曰大家耳。次、若有下，次應童男。不壞
X14n0298_p0810b23║男根者，謂真元不喪，欲惡不行，故曰童真。我於下，
X14n0298_p0810b24║如前可知。三、若有下，次應處女。女中有靜處堅貞，
X14n0298_p0810c01║不慕男子所侵暴其身者，名曰處女。處讀上聲，亦
X14n0298_p0810c02║以童真自處故。侵暴二字見毛詩，謂女不貞淑，以
X14n0298_p0810c03║行多露，乃為他人之所侵暴。我於下，如前可知。
X14n0298_p0810c04║若有諸天樂出天倫（至）而為說法令其成就。
X14n0298_p0810c05║這一節經，承前妙應八部，及十二生類，無剎不現，
X14n0298_p0810c06║而遂其求也。天倫者，總攝三界天類也。脫倫者，或
X14n0298_p0810c07║求生正趣故，或厭下苦麤，欣上淨妙故。八部及諸
X14n0298_p0810c08║雜類，皆以意會，其求脫倫向往之願，俱可解也。菩
X14n0298_p0810c09║薩皆能現身說法，令成就故，餘皆倣此。藥叉，譯云
X14n0298_p0810c10║輕犍。乾闥婆，譯云尋香，天帝之歌神也。天帝欲其
X14n0298_p0810c11║歌，然香召之，彼聞香即至，故云尋香。阿修羅，譯云
X14n0298_p0810c12║無端正，男醜女妍故。又云非天，似天非天故。緊那
X14n0298_p0810c13║羅，譯云疑人，似人而頭有角，天帝之絲竹樂神也。
X14n0298_p0810c14║摩呼羅伽，譯云大蟒，非人者，即諸鬼神是也。有形
X14n0298_p0810c15║無形下四類，按第七經末，形作色，色即形，故彼云：
X14n0298_p0810c16║有色是休咎精明等，無色是空散消沉等，有想是
X14n0298_p0810c17║神鬼精靈等，無想是精神化為土木金石等。今文
X14n0298_p0810c18║從略，併成一應言之。然於八部，又闕迦樓羅，譯云
X14n0298_p0810c19║金翅鳥，十二類中，又闕若非有形，若非無形，若非
X14n0298_p0810c20║有想，若非無想等，以略影廣也。然知菩薩於空散
X14n0298_p0810c21║消沉，尚現同事說法成就，豈形想之類，獨不徧耶？
X14n0298_p0810c22║葢略耳。又從前通稱三十二應，世出世一切聖凡
X14n0298_p0810c23║生類，無不攝盡，所謂無剎不現身也。
X14n0298_p0810c24║是名妙淨三十二應（至）無作妙力自在成就。
X14n0298_p0811a01║這一節經，總結前文三十二應，皆歸功於聞熏三
X14n0298_p0811a02║昧自在之力也。妙淨者，謂不動本質，遍示生故。如
X14n0298_p0811a03║一月在天，千江現影，月不來，影不往，眾生法爾得
X14n0298_p0811a04║蒙慈力，以成其功。所謂隨緣赴感靡不周，而恒處
X14n0298_p0811a05║此菩提座，即此義也。應應妙淨，事事無礙，不可思
X14n0298_p0811a06║議，故稱妙淨。或問：月沉萬水，不易本形，非有隨緣
X14n0298_p0811a07║現相之能，豈無法喻不齊之過耶？答曰：前不云乎，
X14n0298_p0811a08║虗空不動，逐器方圓，器器見空，隨形轉變。月之與
X14n0298_p0811a09║空，當合看始得。月以明心，空以示相，俱不失旨，請
X14n0298_p0811a10║靜思之。皆以下，全功結歸聞熏三昧之力。稱無作
X14n0298_p0811a11║者，謂此妙應，本乎無作，無作而作，作而無作，是三
X14n0298_p0811a12║昧不動而動之妙用神通，無滯無壅，故稱自在。
X14n0298_p0811a13║世尊！我復以此聞熏聞修（至）獲十四種無畏功德。
X14n0298_p0811a14║這一節經承前下，合眾生同悲仰故，應身拔苦而
X14n0298_p0811a15║先標應數也。我復的復字，承前與樂意說，故稱曰
X14n0298_p0811a16║復。以此三昧者，功歸所自也。與諸下，牒前下，合悲
X14n0298_p0811a17║仰起後十四無畏，㧞彼諸苦令無所畏，故云無畏
X14n0298_p0811a18║功德。於我身心者，我是菩薩自稱，謂此㧞苦功德
X14n0298_p0811a19║總在菩薩身心上得，或觀相好而生善故，或隨所
X14n0298_p0811a20║應身中得無畏故，或觀道力而治惡故，或於三昧
X14n0298_p0811a21║而修成故，四悉巧被眾惡自消，故云於身心得也。
X14n0298_p0811a22║又細玩下十四段中，前云知見觀聽等屬身，斷滅
X14n0298_p0811a23║妄想等屬心，細尋可見。
X14n0298_p0811a24║一者、由我不自觀音（至）觀其音聲即得解脫。
X14n0298_p0811b01║這一節，經承前下，合悲仰而㧞苦。故此總陳觀體，
X14n0298_p0811b02║令彼稱名，脫諸苦也。此文十四段，今初是總，下十
X14n0298_p0811b03║三是別。初明返聞自性是觀之體，餘是功能。故不
X14n0298_p0811b04║自觀音以觀觀者二句，明觀體也。三觀字，諸方解
X14n0298_p0811b05║者，或有以下者為去聲，或有以上者為去聲，總不
X14n0298_p0811b06║得經意。何者？此是返聞自性之義耳。且將三觀字
X14n0298_p0811b07║訓作聞字，義便明白。如云：由我不自聞聲，以聞聞
X14n0298_p0811b08║者。聞者即是聞的自性，明白切當，更無所疑。然今
X14n0298_p0811b09║三觀字皆訓平聲讀之，觀即聞故。令彼下，是加被
X14n0298_p0811b10║利他的功能，謂即以上返聞之功加被眾生。而諸
X14n0298_p0811b11║眾生能觀菩薩的音聲，音聲即名號也。能稱名號，
X14n0298_p0811b12║則一切苦惱皆得解脫。良以名號即稱實性，名即
X14n0298_p0811b13║實故。實性雖寂，感無不通。如眾生有苦而呼天，天
X14n0298_p0811b14║必佑也。文中苦惱，亦是總舉下十三節，別示諸苦
X14n0298_p0811b15║相也。又取名意可合併者，併之以故。文為六截：
X14n0298_p0811b16║二者、知見旋復令諸眾生（至）大水所漂水不能溺。
X14n0298_p0811b17║這一節經，承前妙應，而下同悲仰。此二，明水火不
X14n0298_p0811b18║能燒溺也。知見旋復者，由返聞故，餘根皆復。此明
X14n0298_p0811b19║見復也。雖兼知說，意且在見，指眼根說故。旋復者，
X14n0298_p0811b20║旋是返義，復是復於元覺也。謂眼根返入，復歸元
X14n0298_p0811b21║覺。眼性屬火，今既旋復，眼火則息，以內外火性同
X14n0298_p0811b22║本生故。內既息，外亦亡也。以此功德加被眾生，是
X14n0298_p0811b23║故入火不燒也。觀聽旋復者，雖兼觀說，意自屬聽。
X14n0298_p0811b24║旋復如上說。上兼知，次兼觀者，意明一返元六解
X14n0298_p0811c01║脫故。耳性屬水，今既旋元，聞水自息，亦由內外同
X14n0298_p0811c02║體。內既息，外亦亡也。以此功德加被眾生，是故入
X14n0298_p0811c03║水不溺也。故問：耳目屬水火，意出自何經？答：世醫
X14n0298_p0811c04║難經說故。良由五臟按五行，眼通心火，耳通腎水
X14n0298_p0811c05║故。詳見彼書可撿。
X14n0298_p0811c06║四者、斷滅妄想心無殺害（至）亦如吹光性無搖動。
X14n0298_p0811c07║這一節經，承前妙應而同悲仰。此三，明鬼難刀兵
X14n0298_p0811c08║不能害也。斷滅下二句，良由六根旋復，六識併銷。
X14n0298_p0811c09║妄想，指六識說。想心取物，三毒流行，偏多殺害。今
X14n0298_p0811c10║既併銷，即亡殺害。以此功德加被眾生，設入鬼國，
X14n0298_p0811c11║鬼不能害。鬼是不覺義，妄想是鬼義。故斷妄想，鬼
X14n0298_p0811c12║不能害也。熏聞成聞者，上聞是妄，故熏修其妄，使
X14n0298_p0811c13║其忘緣自歸，以成真聞。一聞既返，六妄知根亦銷，
X14n0298_p0811c14║亦復同於忘聲真聽。以銷復故，境不礙心。內根既
X14n0298_p0811c15║亡，外境何有？以此功德加被眾生，物自當壞，何能
X14n0298_p0811c16║害己？臨當下二句，約事明。不能害己，物自壞也。使
X14n0298_p0811c17║其下，約理明。真性不動，幻物何害？上約事可解，下
X14n0298_p0811c18║約理中又引喻明。水與光，喻真性。如水性無我，割
X14n0298_p0811c19║則隨割，於水何傷？又如日月之光，搏撮弗得，飃皷
X14n0298_p0811c20║弗動。淮南子曰：光可見而不可握，水可循而不可
X14n0298_p0811c21║壞。意可類此。真性亦然。夫惟真性，寂然無朕，安能
X14n0298_p0811c22║割之使傷，吹之使動耶？今文惟字，即指水與光性
X14n0298_p0811c23║說。水光之性，即妙真如性。故
X14n0298_p0811c24║六者、聞熏精明明遍法界（至）經過險路賊不能劫。
X14n0298_p0812a01║這一節，經承前妙應，而下同悲仰。此四，示明純暗
X14n0298_p0812a02║謝，根斷塵離，賊所不劫，鬼禁俱平也。聞熏下二句，
X14n0298_p0812a03║由觀體純一，明徹於外，故云明徧法界。明能破暗，
X14n0298_p0812a04║故云暗性不全。以此功德加被眾生，諸惡鬼等雖
X14n0298_p0812a05║近其傍，菩薩三昧精明閃爍如日，而諸鬼目不敢
X14n0298_p0812a06║正視。藥叉，譯見前。羅剎，譯云可畏。鳩槃茶，譯云魘
X14n0298_p0812a07║昧鬼。毗舍闍，譯云噉精氣。富單那，譯云熱病鬼。音
X14n0298_p0812a08║性下二句，謂外之音性遍銷，內之觀聽返入，以此
X14n0298_p0812a09║功德加被眾生，能令眾生枷鎖不著。離塵功茂，枷
X14n0298_p0812a10║鎻禁繫亦屬外塵，故不著也。滅音下二句，謂音塵
X14n0298_p0812a11║既滅，真聞圓滿，然由真聞本具之慈無處不生，力
X14n0298_p0812a12║能拔苦與樂，令諸求者雖經險路，賊不能劫。正明
X14n0298_p0812a13║慈善根力遍生之意冥被賊心，使其劫殺之念不
X14n0298_p0812a14║起，縱欲劫之，或刀刃鎗矟悉段段壞矣。
X14n0298_p0812a15║九者熏聞離塵色所不劫（至）諸阿顛迦永離癡暗。
X14n0298_p0812a16║這一節經，承前妙應，而下同悲仰。此五，明貪嗔癡
X14n0298_p0812a17║三毒，悉遠離也。熏聞離塵之義，前文已明，今何重
X14n0298_p0812a18║出？良以熏聞一行，具無量德。今舉十四事，乃無量
X14n0298_p0812a19║中少分耳。若明其極，非言可盡，何復云重？色不劫
X14n0298_p0812a20║者，色是色慾，由六湛圓明，六塵虗妄，妄不能劫真，
X14n0298_p0812a21║故云色不劫也。以色不劫故，多婬眾生仰之，而神
X14n0298_p0812a22║功必被其益也，故云遠離貪欲。純音無塵者，前文
X14n0298_p0812a23║但說熏聞，而聞性純。今兼所聞之音亦純者，良由
X14n0298_p0812a24║心外無法音，塵亦稱性故，故云純音。音稱性故，無
X14n0298_p0812b01║塵可得，根也境也，俱化為一真心矣，故無能對所
X14n0298_p0812b02║對。以此功德，加被忿根眾生，則諸嗔恚轉為慈矣，
X14n0298_p0812b03║故云遠離嗔恚。銷塵下四句，謂銷外妄塵，旋內真
X14n0298_p0812b04║明。法界是依，身心是正，依正兩融，朗徹無礙，故如
X14n0298_p0812b05║瑠璃，內外通淨也。以此身土兩融之功，加被癡暗
X14n0298_p0812b06║眾生，能令昏鈍，闡提轉昏為明，故云遠離癡暗。昏
X14n0298_p0812b07║鈍性障者，謂闡提眾生，昏鈍為性，全無正智，是故
X14n0298_p0812b08║撥無因果執著，豁達空見，障真般若，根於性故，故
X14n0298_p0812b09║云性障。阿顛迦，譯云無欲，不樂欲涅槃故，即是一
X14n0298_p0812b10║闡提之異名耳。
X14n0298_p0812b11║十二者、融形復聞不動道場（至）眾人愛敬有相之女。
X14n0298_p0812b12║這一節經承前妙應，而下同悲仰。此六明資生克
X14n0298_p0812b13║紹之義，能令獲二求也。融形復聞者，按當文意，形
X14n0298_p0812b14║約依正，說謂融通依正之形，故云不動而能涉也。
X14n0298_p0812b15║復聞指真聞，說意帶妄聞，謂返妄聞而復真聞也。
X14n0298_p0812b16║不動下二句，道場是修道之場，如華嚴說不動菩
X14n0298_p0812b17║提場。而升而說，謂不離當處而徧遊華藏也。不壞
X14n0298_p0812b18║世界者，謂不壞去來彼此近遠相故。能遍下四句，
X14n0298_p0812b19║明供養之廣及克紹為子之義。然上融形復聞一
X14n0298_p0812b20║句屬理，不動下二句謂不動理而涉事，世間屬事，
X14n0298_p0812b21║故以理從事，故云不壞世界。能遍等者，正明理事
X14n0298_p0812b22║互融，本具權實二義，故有法王子之稱，以此功德
X14n0298_p0812b23║加被無子眾生求男得男也。六根下，謂六根既復
X14n0298_p0812b24║圓通，用無優劣，見聞覺知皆為明照，平等互融，故
X14n0298_p0812c01║云無二，稱性周遍，故云含十方界。大圓鏡是智，空
X14n0298_p0812c02║如來藏是理，謂依十法界建立此智此理，而此智
X14n0298_p0812c03║此理皆由六根圓照之所建立，故能承順十方微
X14n0298_p0812c04║塵如來秘密法門，不唯承順而已，猶能受領無失，
X14n0298_p0812c05║即此承順受領之義，能令無子眾生求女得女也。
X14n0298_p0812c06║檇李敏師解曰：前不動而涉者，即方便智，方便屬
X14n0298_p0812c07║權，權能幹事，故應屬男。立大圓鏡空如來藏屬實
X14n0298_p0812c08║智，實智詣理，理能含育，故應屬女。如淨名說智度
X14n0298_p0812c09║菩薩母，方便以為父，即斯義歟。
X14n0298_p0812c10║十四者、此三千大千世界（至）施無畏力福備眾生。
X14n0298_p0812c11║這一節經，承前被機拔苦之功，結歸聞性，總顯一
X14n0298_p0812c12║名，勝等多號也。夫此聞熏三昧之功，利他無盡，良
X14n0298_p0812c13║以所拔之苦有盡，機應相對，故於無盡中發宣盡
X14n0298_p0812c14║相。今第十四中總顯一名，等彼多號，功德無二。何
X14n0298_p0812c15║以故？謂此娑婆一界中眾生耳根利故，正與菩薩
X14n0298_p0812c16║所修圓通相契，藥病相投，由是一能勝多也。然約
X14n0298_p0812c17║逗機邊顯勝，實非恒沙，菩薩所證之道為劣，彼此
X14n0298_p0812c18║所證則同，而所被稍異耳。此三下，此字指娑婆說。
X14n0298_p0812c19║世界總有三千大千，俱名娑婆，是釋迦牟尼一佛
X14n0298_p0812c20║所化之境，有小千、中千、大千，具三種千。故俱舍論
X14n0298_p0812c21║云：四大洲日月，須彌盧欲天，梵世各一千，此名小
X14n0298_p0812c22║千界。此小千千倍，說名一中千，此千倍大千，皆同
X14n0298_p0812c23║一成壞。故云三千大千也。昔宣律師問韋天曰：余
X14n0298_p0812c24║聞一佛化境，三千國土，日月歲數，或言百億，或言
X14n0298_p0813a01║千百億，廣略不同者，何耶？答曰：如師問百億、千百
X14n0298_p0813a02║億者，經文分明千百億化身，一佛化一日月，則成
X14n0298_p0813a03║千百億日月。總要言之，萬億日月為一大千，良由
X14n0298_p0813a04║天竺億數有大小，應以一百小億為一大億，乃成
X14n0298_p0813a05║百大億日月，故云百億。現住下，明此界中現住世
X14n0298_p0813a06║間的菩薩有如是之多種種現形，凡情莫格。如此
X14n0298_p0813a07║方三教中歷古聖賢間出，皆是此數種種修法垂
X14n0298_p0813a08║範，以諸方便漸次引歸寶所，人莫之識也。隨順眾
X14n0298_p0813a09║生若干種心，以無量法門而教化之。由我下，菩薩
X14n0298_p0813a10║以前功德結歸本根，謂由我得圓通本根，開發微
X14n0298_p0813a11║妙耳門，故能身心微妙含容周遍法界。身心遍界
X14n0298_p0813a12║者，如下文云：現一一形，以一至無量首眼。多身即
X14n0298_p0813a13║一身，此為身之含容也。又云：誦一一呪，以一至無
X14n0298_p0813a14║量言音，能以無畏施諸眾生。以無畏為施者，如前
X14n0298_p0813a15║所說火不能燒、水不能溺等，令他無所異故，此為
X14n0298_p0813a16║心之含容也。其身其心無大不容、無小不入，故云
X14n0298_p0813a17║含容周遍也。此法界者，約十法界說。能令下，校一
X14n0298_p0813a18║多平等，謂令法界眾生持觀音一名，與彼共持多
X14n0298_p0813a19║菩薩名，彼此持名之二人所感福德正等無異。世
X14n0298_p0813a20║尊下，明一多平等的所以，無異即平等故。良由菩
X14n0298_p0813a21║薩發妙耳門真實圓通，故能一多平等。是名下，總
X14n0298_p0813a22║結十四無畏也。力者，即指圓通無作妙力說。福備
X14n0298_p0813a23║者，謂令不畏水火等難即是福故，無苦不㧞故稱
X14n0298_p0813a24║為備。又福即是樂，既拔苦已則易苦為樂，故云福
X14n0298_p0813b01║備眾生。坊本六十二下有億字，今准南藏無億字。
X14n0298_p0813b02║世尊！我又獲是圓通修證（至）救獲眾生得大自在。
X14n0298_p0813b03║這一節經，承前妙應，重顯圓通性分，具有四種不
X14n0298_p0813b04║思議德，以應眾生也。前云力，今云德者，力是力用，
X14n0298_p0813b05║約外應說；德是性德，約內具說。謂性分之所固有，
X14n0298_p0813b06║故謂之德。又德者，得也。得之於心，應之於境。故長
X14n0298_p0813b07║水疏云：內德不充，外用不起。此之謂也。世尊下。總
X14n0298_p0813b08║標性具四德。謂由圓通而修證故，所證得者，是無
X14n0298_p0813b09║上道也。故字牒由圓通生起四德之境。四種皆稱
X14n0298_p0813b10║不思議者，不思議是妙之總稱：初一，多無礙故；次
X14n0298_p0813b11║顯，密無畏故；三陰，信冥通故；四悲，敬田滿故。良由
X14n0298_p0813b12║德備於內，應徧於外，無作而作，作而無作。言莫能
X14n0298_p0813b13║議，心莫能思，故稱不可思議之妙德也。一者下。別
X14n0298_p0813b14║釋德相。妙妙聞心者。菩薩自讚聞、思、修三慧也。聞
X14n0298_p0813b15║是耳根，心字義屬思，修即是聞熏、聞修的意思，巧
X14n0298_p0813b16║變文法故爾。又思、修義屬第六識心，故稱為心。然
X14n0298_p0813b17║依聞而思、而修，故稱聞心。言妙妙者，正是讚辭。謂
X14n0298_p0813b18║妙聞、妙思、妙修，指初觀體而言，故云初獲。三慧俱
X14n0298_p0813b19║妙，潤文巧致，故併言妙。妙心精遺。聞的心字，即頂
X14n0298_p0813b20║上心字說。謂思、修之心既精，遺其妄聞，是故見、聞、
X14n0298_p0813b21║覺、知等六根，不能分隔，融為一真心矣。故云成一
X14n0298_p0813b22║圓融清淨寶覺也。諸家解妙妙聞心等語，辭致可
X14n0298_p0813b23║觀，義理不徹，不能指出實境，從勞粉飾也。故能下，
X14n0298_p0813b24║正明德相。現眾多妙容者，約全體說，非止首臂目
X14n0298_p0813c01║而已。無邊密呪者，如不空罥索經面然𦦨口等呪，
X14n0298_p0813c02║皆是此菩薩所說秘密神呪。然且來此震旦，千萬
X14n0298_p0813c03║中一二耳。以多，故云無邊也。其中下，示相。一首是
X14n0298_p0813c04║本，乃至八萬四千，是不思議變也。對治眾生八萬
X14n0298_p0813c05║四千煩惱，故菩薩妙能通身遍身。盡大地是菩薩
X14n0298_p0813c06║手眼，奚止八萬四千哉？對治之說，良有以也。爍迦
X14n0298_p0813c07║羅，譯云堅固。二臂是本，乃至八萬四千，是不思議
X14n0298_p0813c08║變也。母陀羅，譯義如第二解說。二目是本，乃至八
X14n0298_p0813c09║萬四千，是不思議變。以無染曰清淨，希有不思議
X14n0298_p0813c10║故。可尊可重，故稱為寶。慈威定慧者，總指首臂目
X14n0298_p0813c11║及全體所示之相。以此四意，或折或攝，皆名救護
X14n0298_p0813c12║眾生。慈曰攝受，威曰折伏，定則制狂，慧則轉癡。一
X14n0298_p0813c13║切眾生，根性不齊，大約無出此四也。外應圓彰，內
X14n0298_p0813c14║德不疵。如鏡臨照，妍𡟎不爭，順緣而成就故。故云
X14n0298_p0813c15║得大自在。
X14n0298_p0813c16║二者、由我聞思脫出六塵（至）皆名我為施無畏者。
X14n0298_p0813c17║這一節經承前妙應重顯四德，此以顯密形聲施
X14n0298_p0813c18║令無畏也。聞思脫出六塵者，聞思指三慧說，略一
X14n0298_p0813c19║修字，一根既返六處皆脫，故指六塵說脫也。如聲
X14n0298_p0813c20║度垣者，即以聲為喻，聲則垣墻不能障隔，以譬見
X14n0298_p0813c21║聞覺知不為六塵所礙，正明圓通之意，則能互用
X14n0298_p0813c22║矣。妙能者，能約用說，以現形誦呪皆是用故。一一
X14n0298_p0813c23║形一一呪者，一一即種種，指一多之形、無邊之呪
X14n0298_p0813c24║說也。此形此呪順緣拔苦，總以無畏施眾生故。是
X14n0298_p0814a01║故十方塵界眾生皆稱菩薩為施無畏者，此以無
X14n0298_p0814a02║差別之差別，以明不思議之妙德益眾生故。
X14n0298_p0814a03║三者、由我修習本妙圓通（至）捨身珍寶求我哀愍。
X14n0298_p0814a04║這一節經，承前妙應，重顯四德。茲以神功陰速，眾
X14n0298_p0814a05║生見者，自然發施心而生悲仰也。謂菩薩乘圓通
X14n0298_p0814a06║妙門，遊歷十方，由三昧力故，眾生見者聞者，咸生
X14n0298_p0814a07║敬慕，施心冥發。捨身是內施，珍寶是外施。然世所
X14n0298_p0814a08║愛者身命，身命能捨，況外物乎。以內外施者，求哀
X14n0298_p0814a09║愍故，希與㧞故，此皆菩薩不思議德之所感也。
X14n0298_p0814a10║四者、我得佛心證於究竟（至）求大涅槃得大涅槃。
X14n0298_p0814a11║這一節經，承前妙應，重顯四德。茲以悲敬二田，上
X14n0298_p0814a12║供下益，俱圓備也。得佛心者，因心契果，我心即佛
X14n0298_p0814a13║心故。得即證義。又得字應下句證字，得與證分句
X14n0298_p0814a14║說故。證究竟者，證究竟覺故。能以下，菩薩以等心
X14n0298_p0814a15║之施，上供於佛，下益於生，生佛平等故。傍及下，正
X14n0298_p0814a16║明下益，各遂其求故。六道眾生者，地獄眾生，阿所
X14n0298_p0814a17║求耶？求銼燒舂磨，得暫息故。餓鬼求，免饑虗故。畜
X14n0298_p0814a18║生求，免刀碪故。餘可知矣。妻子壽是世間法，三昧
X14n0298_p0814a19║涅槃是出世法。壽句應連妻子，今插三昧之下，則
X14n0298_p0814a20║漏無漏混亂，是譯場忽略也。下益中不及珍寶者，
X14n0298_p0814a21║文略耳，理應有故。又世出世法，不能盡述，故稱乃
X14n0298_p0814a22║至。以上備明耳根圓通，功化已竟。
X14n0298_p0814a23║佛問圓通我從耳門（至）故觀音名遍十方界。
X14n0298_p0814a24║這一節經結今佛問最初入道圓通方便，本從耳
X14n0298_p0814b01║門入也。初句是牒佛問語。我從下，菩薩自陳從耳
X14n0298_p0814b02║門入也。三昧稱圓照者，三昧即聞熏聞修，今不說
X14n0298_p0814b03║熏修而言圓照者，圓照即三慧故，照即慧故，三疊
X14n0298_p0814b04║俱空故稱圓照。緣心自在者，緣是無緣之緣，初則
X14n0298_p0814b05║不隨前塵返流全一，既得全一即稱圓通，乘無緣
X14n0298_p0814b06║慈循聲救苦，無心而應應即不應，無別留滯故稱
X14n0298_p0814b07║自在。因入下，指入流本因證得菩提，是果即以耳
X14n0298_p0814b08║根為最初方便也。以上二十五聖各據自所證入
X14n0298_p0814b09║為第一者，以歸元無二故，是故門門稱為第一。世
X14n0298_p0814b10║尊下，結明遠本示不忘意也。又顯己者，有所自來。
X14n0298_p0814b11║彼佛指古觀音如來說，彼佛讚歎菩薩善得圓通
X14n0298_p0814b12║最初法門，乃於大眾中授記觀世音號，以表因果
X14n0298_p0814b13║符契也。十方字約橫竪義說，竪指十方界，橫指十
X14n0298_p0814b14║方空，以十法界各遍十方故。從前詳明二十五聖
X14n0298_p0814b15║圓通，遙應十八界及七大意，故下文世尊及十方
X14n0298_p0814b16║佛同時全體放光，意表十八界法法全彰，同歸覺
X14n0298_p0814b17║頂為究竟實際。下自詳解，今略指文源起伏耳。
X14n0298_p0814b18║爾時世尊於師子座（至）交光相羅如寶絲網。
X14n0298_p0814b19║這一節經佛因各顯圓通已竟，交光互灌以表異
X14n0298_p0814b20║入而同歸也。五體者，首及四支指全體說也。五體
X14n0298_p0814b21║放光以表圓通無處不彰，故初釋尊光灌彼塵佛
X14n0298_p0814b22║及諸會眾，文中但云菩薩不及二乘，若按下文塵
X14n0298_p0814b23║佛光來灌佛及菩薩羅漢，則釋尊光去亦應三乘
X14n0298_p0814b24║皆灌，理應有之，但經家敘述不全或譯場忽耳，此
X14n0298_p0814c01║以象表意也。交光互灌佛及三乘者，以表前諸圓
X14n0298_p0814c02║通自他不隔因果同歸也。前二十五聖大小相參，
X14n0298_p0814c03║今流光灌頂亦應三乘同及，以表圓通心法處處
X14n0298_p0814c04║可入人人可證也。皆灌頂者，頂是究竟圓極的所
X14n0298_p0814c05║在，以表心法究竟覺際人所固有，但得圓通則何
X14n0298_p0814c06║人不究竟此大佛頂耶？林木池沼是無情物能演
X14n0298_p0814c07║法音者，以表圓通現前則一切色是物色、一切聲
X14n0298_p0814c08║是佛聲，既稱圓通則於依正色心物我自他無適
X14n0298_p0814c09║而非圓通，方稱圓通實際，所以前文諸聖皆云無
X14n0298_p0814c10║礙流通，細玩可得也。末二句可解。
X14n0298_p0814c11║是諸大眾得未曾有（至）梵唄詠歌自然敷奏。
X14n0298_p0814c12║這一節經，釋尊會眾覩光獲證，天喜雨華塵界不
X14n0298_p0814c13║隔，情無情等皆慶讚也。此諸眾者，集家指本師會
X14n0298_p0814c14║眾說也。得未曾有者，覩上交光互灌之象，曾未之
X14n0298_p0814c15║見故。合眾獲金剛三昧者，前諸聖者各證圓通，皆
X14n0298_p0814c16║稱金剛三昧，指金剛喻定說也。長水疏獨指耳聞
X14n0298_p0814c17║圓觀者，誤矣。良以佛光互灌是通印，諸聖何嘗獨
X14n0298_p0814c18║顯耳聞？下文令選當機方稱耳根為對機之法，今
X14n0298_p0814c19║但通象非局意也。即時下，明諸天聞法覩光生法
X14n0298_p0814c20║喜故。雨眾蓮華華具百寶色，色雖百寶不出五顯
X14n0298_p0814c21║色，青黃赤白等是顯色故。空成七寶色者，上百寶
X14n0298_p0814c22║色以明華之功製百種多奇故，今云七寶色映於
X14n0298_p0814c23║空者，以明寶之實質不出金銀珠玉硨磲瑪瑙等
X14n0298_p0814c24║故。此娑婆下，明合界之象，用顯圓通之本意也。迷
X14n0298_p0815a01║時無隔而自隔，悟後則萬礙俱通六根無壅，是故
X14n0298_p0815a02║塵界合而為一也。梵唄下，明慶讚意。梵唄是諸天
X14n0298_p0815a03║音樂也，詠歌是天人讚詠也。謂眾樂不鼓而自鳴，
X14n0298_p0815a04║天人不教而自成歌，情與無情由圓通法門玄象
X14n0298_p0815a05║所感，自然敷奏其音也。
X14n0298_p0815a06║於是如來告文殊師利（至）何方便門得易成就。
X14n0298_p0815a07║這一節，經世尊令選諸聖圓通誰當此界之機也。
X14n0298_p0815a08║選圓通而告文殊者，文殊實智第一，對機擇法非
X14n0298_p0815a09║智不能，故有是命也。於是下，世尊欲明其局，先示
X14n0298_p0815a10║其通。在諸聖邊說實無優劣前後差別，對眾生論
X14n0298_p0815a11║法當適機，故告文殊令其擇之。汝觀下，可解。各說
X14n0298_p0815a12║最初成道方便者，道即十方諸佛所得菩提之道，
X14n0298_p0815a13║方便是入道的法則。皆言修習真實圓通者，謂前
X14n0298_p0815a14║諸聖各從門入皆成道故，即以自所證得為真實
X14n0298_p0815a15║故，門雖不同所證一也。彼等指二十五聖說。我今
X14n0298_p0815a16║下，對此方機則屈通為局。佛問文殊：諸聖圓通誰
X14n0298_p0815a17║當其根，可令阿難開悟耶？兼我下，佛謂不唯利益
X14n0298_p0815a18║當時，亦乃兼通末世，令彼入道從何方便得易成
X14n0298_p0815a19║就。
X14n0298_p0815a20║文殊師利法王子奉佛慈旨（至）承佛威神說偈對佛。
X14n0298_p0815a21║這一節經文殊奉旨選法集成伽陀而答之也，文
X14n0298_p0815a22║可解。對即答義，以下答上曰對，如儒書中凡臣答
X14n0298_p0815a23║其君多稱對曰。
X14n0298_p0815a24║覺海性澄圓（至）初心入三昧，遲速不同倫。
X14n0298_p0815b01║這一節經，文殊將選圓通，先標其本，兼顯空界緣
X14n0298_p0815b02║生，悟迷遲速等意，然後去取之也。覺海下二句，先
X14n0298_p0815b03║明圓通真本。辭止二句，囊括多義。上句是依體起
X14n0298_p0815b04║用，下句是攝用歸體。上句覺是體，澄圓是用。又覺
X14n0298_p0815b05║是法，海是喻。性字通乎法喻，澄圓之用亦通法喻。
X14n0298_p0815b06║法中澄是寂義，圓是照義。寂照二義，依性覺起。故
X14n0298_p0815b07║海之性，亦具澄圓之用。如海色湛然，故說澄。森羅
X14n0298_p0815b08║並現，故說圓。海與性覺法喻頗齊，故取譬也。下句
X14n0298_p0815b09║圓澄是用，覺是體，有攝用歸體之義。上句說澄圓
X14n0298_p0815b10║者，意明寂而常照故。下句說圓澄者，意明照而常
X14n0298_p0815b11║寂故。寂而照，照而寂，同出而異名，二俱元妙也。元
X14n0298_p0815b12║明下六句，顯生妄之始。初句元明照性，即是本覺。
X14n0298_p0815b13║智體元明，即是本明。照是明上發的照用。雖萬有
X14n0298_p0815b14║俱在照中，本無知而知，無照而照。若生一念能照
X14n0298_p0815b15║所照，則真轉成妄。所照既立，則真照之性亡矣。迷
X14n0298_p0815b16║於能所之妄，則性覺真空，變為頑虗。故云迷妄有
X14n0298_p0815b17║虗空也。依空而生堅執之性，是世界之因。故云依
X14n0298_p0815b18║空立世界也。想澄一句，明世界初成之相。想澄之
X14n0298_p0815b19║澄，與上澄圓之澄不同。此想澄之澄，是妄想凝結
X14n0298_p0815b20║之意。謂妄想凝結，昏鈍既極，則有情化成無情。故
X14n0298_p0815b21║云想澄成國土也。知覺一句，明眾生陰身初起之
X14n0298_p0815b22║相。謂眾生陰身，是地水火風所成。地等本是無情
X14n0298_p0815b23║之物，由六根旋令覺知。而六根初本一性圓明，為
X14n0298_p0815b24║地等壅令留凝。是故聽不出聲，見不超色，便成眾
X14n0298_p0815c01║生五陰之身。故云知覺乃眾生也。空生下六句，明
X14n0298_p0815c02║空界眾生微眇之甚，反顯大覺之大。故云空生大
X14n0298_p0815c03║覺中，如海一漚發也。海喻大覺，漚喻虗空。虗空尚
X14n0298_p0815c04║小，何況有漏塵國及諸眾生。依空而有者，小之更
X14n0298_p0815c05║小，葢可知矣。漚乃起滅不常。以明空因迷有，悟本
X14n0298_p0815c06║無空，漚滅則空無矣。此句法喻雙顯。謂虗空尚無，
X14n0298_p0815c07║何有世界眾生。以所遣能，故云況復諸三有也。三
X14n0298_p0815c08║有約依正說，故如諸字。歸元下六句，正明簡選圓
X14n0298_p0815c09║通之意。謂前諸聖同歸覺元之性，本無二致。而其
X14n0298_p0815c10║方便能入，則有多門。言其能入之方便不同也。聖
X14n0298_p0815c11║性一句，謂諸聖所證之性，無不通達，是真實故。順
X14n0298_p0815c12║者逆者，皆方便故。順者，順此方之機耳，根是也。逆
X14n0298_p0815c13║者，餘聖所說，以不適機，故名逆也。末二句，結前標
X14n0298_p0815c14║本，起後正簡。然茲聖性，觸處貫通。初心欲入，必藉
X14n0298_p0815c15║圓根，則速證元覺。若誤依不圓根，卒難究竟。故當
X14n0298_p0815c16║簡選，如前經所謂日劫相倍。以是簡選，令可入者
X14n0298_p0815c17║入之。不同倫者，謂遲速不可同其匹也。下偈正簡
X14n0298_p0815c18║自六塵始。
X14n0298_p0815c19║色想結成塵（至）能所非徧涉，云何獲圓通。
X14n0298_p0815c20║這一節經，文殊奉旨，正選諸聖圓通，必以逗機為
X14n0298_p0815c21║順，先於六塵也。初一偈簡色塵也。想是觀想，由觀
X14n0298_p0815c22║不淨白骨歸於微塵，微塵歸空。然則色由妄想結
X14n0298_p0815c23║成，是障礙麤質，使精了之性不復明徹，安得圓通？
X14n0298_p0815c24║次一偈簡聲塵也。謂聲性從雜亂語言上發，語言
X14n0298_p0816a01║不出名、句、文三。聲為實體，名、句、文是聲上假相。葢
X14n0298_p0816a02║以直聲為聲，聲中清濁、高下、聯布、屈曲為音，音有
X14n0298_p0816a03║宮、商、角、徵、羽五種不同，故云雜也。伊即彼也。名、句、
X14n0298_p0816a04║味者，唯識論云：名詮自性，句詮差別。自性指萬物
X14n0298_p0816a05║自體性說，如云山山、雲物等，此即為名，故云名詮
X14n0298_p0816a06║自性。但未知何山何水，必要差別義顯，方稱為句。
X14n0298_p0816a07║如云山是須彌，山是雪山、香山等，水是江水、海水
X14n0298_p0816a08║等，以差別義顯，故稱為句。文者，文秪是字，為名句
X14n0298_p0816a09║所依，故稱為文。味是義味，然而語言文字有盡，義
X14n0298_p0816a10║理無窮，一句不能含攝一切義味，不圓可知，故被
X14n0298_p0816a11║簡也。三一偈簡香塵也。香是合中知離，則何有不
X14n0298_p0816a12║恒？即是生滅，圓覺不成。四一偈簡味塵也。味是舌
X14n0298_p0816a13║味，味性或有或無，非本然常住之味，云何依此雜
X14n0298_p0816a14║變覺觀而得圓通？五一偈簡觸塵也。觸是觸發，能
X14n0298_p0816a15║所相待，合離非定，云何為圓通哉？六一偈簡法塵
X14n0298_p0816a16║也。法是意內所緣，憑外塵有，非徧可知，不圓信矣。
X14n0298_p0816a17║以上六塵被簡矣。下簡六根。
X14n0298_p0816a18║見性雖洞然（至）想念不可脫，云何獲圓通。
X14n0298_p0816a19║這一節經承前簡選圓通，必以逗機為順，次於六
X14n0298_p0816a20║根也。初一偈簡眼根也。謂見性雖稱洞，然前後不
X14n0298_p0816a21║相到，亦非圓通矣。四維下二句，前經但約前後左
X14n0298_p0816a22║右說，今偈文引四維說者，通前互顯也。四維即四
X14n0298_p0816a23║角。虧一半者，後方二角不能見故，但見前方二角，
X14n0298_p0816a24║故云虧半。虧是不及見意，以不遍故，不得為圓通
X14n0298_p0816b01║也。次一偈簡鼻根也。次應耳根遷逗機故，輟在後
X14n0298_p0816b02║文。謂鼻息但通出入而闕中交，故云現前無交氣
X14n0298_p0816b03║也。氣是息，有出入無中交，故云支離。闕故非圓，故
X14n0298_p0816b04║云匪涉。入則非圓通矣。三一偈簡舌根也。初句非
X14n0298_p0816b05║字倒置，應云舌入非無端，則易明也。無端者，謂舌
X14n0298_p0816b06║根所入非無端，由必因味塵乃生覺了。味若亡，則
X14n0298_p0816b07║覺了元無，云何獲圓通哉？亡字讀應作無。四一偈
X14n0298_p0816b08║簡身根也。初句身為能觸，物為所觸，然亦能所非
X14n0298_p0816b09║定。前經云：能為在手，為復在頭？在能非所，在所非
X14n0298_p0816b10║能。能所無位，觸無實矣。能所互闕，故非圓覺觀也。
X14n0298_p0816b11║涯量者，涯是涯畔，量是限量，指能所涯量不𭰞合
X14n0298_p0816b12║故。冥會即𭰞合義。五一偈簡意根也。知根即意知
X14n0298_p0816b13║根，意根無體，由雜亂思量顯故。如前經云：必有所
X14n0298_p0816b14║思，發明汝意。若無前法，意無所生。故云知根雜亂
X14n0298_p0816b15║思也。次句湛是澄湛，了是了畢，謂意中湛了無所
X14n0298_p0816b16║思量，則意根終無見矣。若想念不脫，圓通不可得
X14n0298_p0816b17║也。以上五根被簡矣。下簡六識。
X14n0298_p0816b18║識見雜三和（至）念緣非離物，云何獲圓通。
X14n0298_p0816b19║這一節經承前簡選圓通，必以逗機為順，又次於
X14n0298_p0816b20║六識也。初一偈簡眼識也。識見雜三和者，識是所
X14n0298_p0816b21║生，見與塵為能生，根塵識三和合而顯物體雜亂，
X14n0298_p0816b22║故稱雜三和也。前經云：眼色為緣，生眼識故。若詰
X14n0298_p0816b23║其本，則三皆無相，無實體故。自體指眼識說，依眼
X14n0298_p0816b24║識而入圓通。今眼識自體先已無定，云何依此能
X14n0298_p0816c01║得圓通？次一偈簡耳識也。心聞洞十方義，如前普
X14n0298_p0816c02║賢章說。此是後身菩薩大因之力所成，初心不能
X14n0298_p0816c03║入也。所依之行既高，能依之機不及，機教不合，亦
X14n0298_p0816c04║從簡例。三一偈簡鼻識也。鼻想者，觀鼻端白光，本
X14n0298_p0816c05║是權順機宜而設，駐彼散心，依白而住，暫用之法，
X14n0298_p0816c06║非長修之事。若住此不休，則成心有住，圓通何可
X14n0298_p0816c07║得哉？四一偈簡舌識也。舌以說法為優，亦是拈弄
X14n0298_p0816c08║音文而已，只可開悟先成道者，末世將來不能逗
X14n0298_p0816c09║矣。且名言句義非無漏法，不可依此得圓通也。五
X14n0298_p0816c10║一偈簡身識也。持犯指戒說，持之與犯但束身而
X14n0298_p0816c11║已。若法身非身，則無所束，即此持犯威儀元非遍
X14n0298_p0816c12║故，云何令得圓通？六一偈簡意識也。葢二乘人由
X14n0298_p0816c13║作意得神通，故約意識顯神通也。然彼神通本以
X14n0298_p0816c14║宿因成就，何關作意？且作意未離物，圓通何可得
X14n0298_p0816c15║哉？以上六識被簡矣。下簡七大
X14n0298_p0816c16║若以地性觀（至）因果今殊感，云何獲圓通。
X14n0298_p0816c17║這一節經，承前簡選圓通，必以逗機為順。又次於
X14n0298_p0816c18║七大也。初一偈，簡地大也。文可解。次一偈，簡水大
X14n0298_p0816c19║也。想念非真者，指月光水觀說。水觀如幻，故非真
X14n0298_p0816c20║實。如如之理，元非覺觀。以二如字並稱者，古來講
X14n0298_p0816c21║謂上如是智，下如是理。以如如智，契如如理，則成
X14n0298_p0816c22║四如矣。愚謂同一如字，何分理智。若據實論之，良
X14n0298_p0816c23║以不異，名如是不動意。然又非如虗空凝然不動
X14n0298_p0816c24║之謂，即於諸法繁興，說不動耳。以法法各住本位，
X14n0298_p0817a01║即名為如。般若云：如如不動。法華云：是法住法位，
X14n0298_p0817a02║世間相常住。法是世間相，世相即常住。故常住即
X14n0298_p0817a03║不動義。此約十法界，說為如如。今且據人世論如。
X14n0298_p0817a04║且云：依也如，正也如，天也如，地也如，日月山川也
X14n0298_p0817a05║如，草木昆蟲也如，佛也如，魔也如。無法而非如，一
X14n0298_p0817a06║如不能盡其義。故重加一如意，明法法皆如，故稱
X14n0298_p0817a07║如如。如如之理，不遷不易，何有捨此取彼？故非覺
X14n0298_p0817a08║觀之謂，非圓通之行矣。三一偈簡火大也。火頭金
X14n0298_p0817a09║剛初厭欲有，因修火光定，以火定却欲，則厭有之
X14n0298_p0817a10║心不忘，非真理也。是大乘器具，非初心方便，以初
X14n0298_p0817a11║心難入，亦從簡例。四一偈簡風大也。風性無恒，動
X14n0298_p0817a12║與寂是對待法，有對則非真覺，云何以是得圓通
X14n0298_p0817a13║耶？五一偈簡空大也。頑虗無覺是昏鈍法，無覺異
X14n0298_p0817a14║乎菩提，安得為圓通哉？六一偈簡識大也。識以了
X14n0298_p0817a15║別為義，了別則屬生滅，非常住之道。依識而求，存
X14n0298_p0817a16║心先妄，圓通非可得也。七一偈簡見大也。前經見
X14n0298_p0817a17║大中都攝六根，以一見大攝餘根也。諸行指念佛，
X14n0298_p0817a18║說念屬行，故以念念遷流即為行也。既有遷流，是
X14n0298_p0817a19║無常性，故云元生滅也。因指念佛，果指圓通，念因
X14n0298_p0817a20║生滅，覺果無生，感應既殊，圓通安可得哉？以上七
X14n0298_p0817a21║大被簡矣，下文特選耳根為逗機之順道也。
X14n0298_p0817a22║我今白世尊（至）救世悉安寧，出世獲常住。
X14n0298_p0817a23║這一節經承前所簡，別選耳根實逗此方之機，則
X14n0298_p0817a24║觀音為最也。我今下二句，可知。此方下二句，正指
X14n0298_p0817b01║娑婆眾生耳根利故。教體是聲名句文，依此得返
X14n0298_p0817b02║觀聞性，不為聲塵所轉，即得清淨。故次云欲取三
X14n0298_p0817b03║摩提，實以聞中入也。離苦者，指前十四無畏說。得
X14n0298_p0817b04║解脫者，指三十二應說。謂此㧞苦與樂之功，乃善
X14n0298_p0817b05║述其名，曰良哉觀世音是已。良者，善也，美也，取盡
X14n0298_p0817b06║善盡美之意。又次云此菩薩從恒沙劫來遍入塵
X14n0298_p0817b07║剎，以無緣之慈妙應一切，心得自在，以自在無畏
X14n0298_p0817b08║施諸眾生也。妙音下，歎其名之妙也。名下，得其實
X14n0298_p0817b09║故。謂觀音之名是名微妙。何以故？一稱其名即得
X14n0298_p0817b10║解脫一切苦難，得非妙乎？又其名也，是名清淨。梵
X14n0298_p0817b11║即淨義，良由等觀一切如一子想，而無冤憎彼我
X14n0298_p0817b12║之迹，故觀音之名是梵音也。又其名也，如海潮之
X14n0298_p0817b13║音，循聲救苦不失其時，應念即至，如潮汛起伏不
X14n0298_p0817b14║失時故。救世下二句，顯其實德。世指六凡說，令離
X14n0298_p0817b15║諸苦悉安寧故。出世指四聖說，令三乘人俱獲常
X14n0298_p0817b16║住，常住即佛界也。此二句義通收前經二種殊勝
X14n0298_p0817b17║妙力也。此偈總十六句，分為二偈：初一偈以良哉
X14n0298_p0817b18║觀世音為結句，總歎逗機適化，以聞根為順；末乃
X14n0298_p0817b19║結稱嘉號。次一偈承上以明菩薩功深力大，歷歎
X14n0298_p0817b20║名實為十界之益友也。長水疏截偈，不審前後斷
X14n0298_p0817b21║落，使義脉壅滯，非善法也。
X14n0298_p0817b22║我今啟如來（至）覺觀出思惟，身心不能及。
X14n0298_p0817b23║這一節經，文殊歷歎耳根圓通妙具三種真實也。
X14n0298_p0817b24║初二句，總據前經，如觀音所說。譬如下，初偈一章
X14n0298_p0817c01║四句，先歎圓實也。以十方同時聞故，說名圓真實
X14n0298_p0817c02║也。聞非虗妄，故稱真實。以真實故，能徧圓也。然細
X14n0298_p0817c03║玩之，擊皷不是喻，約現前事驗，聞圓實故。次偈一
X14n0298_p0817c04║章八句，歎通實也。初引餘根校耳，顯彼不齊之劣。
X14n0298_p0817c05║次隔垣下，明耳之勝。謂此聞性，隔垣能聽，遠近可
X14n0298_p0817c06║聞，得非通乎？實故能通，故云通真實也。亦以五根
X14n0298_p0817c07║不與聞齊，勝劣可見矣。後偈一章十二句，歎常實
X14n0298_p0817c08║也。初四句，明聲有動靜，聞無起滅。次四句，明聲自
X14n0298_p0817c09║生滅，聞元常住。生滅圓離，得非常乎？實故能常，故
X14n0298_p0817c10║云常真實也。末四句，是常實餘意。謂此聞性，縱在
X14n0298_p0817c11║夢中，雖無所思，聞性不無。如前經云：夢聽舂㨶，聞
X14n0298_p0817c12║性存焉。後二句，明聞根覺觀，出於思惟之表，身心
X14n0298_p0817c13║所不能及也。
X14n0298_p0817c14║今此娑婆國（至）豈非隨所淪，旋流獲無妄。
X14n0298_p0817c15║這一節，經文殊指此耳根利，故翻顯循聲返本之
X14n0298_p0817c16║利害，俱屬於聞也。今偈十一句，總屬一章。初明娑
X14n0298_p0817c17║婆世界以聲論，宣明若迷本聞，循聲汩妄，害莫大
X14n0298_p0817c18║焉。後乃確指阿難，以驗循聲之誤，其害可見矣。謂
X14n0298_p0817c19║彼強記多聞，總歸有漏，不免落於登伽邪思幻術。
X14n0298_p0817c20║然此豈非循聲之所淪溺哉。果能旋轉欲流，內窮
X14n0298_p0817c21║聞性，獲於無妄之真聞，不亦利乎。夫斯利也，利莫
X14n0298_p0817c22║大焉。
X14n0298_p0817c23║阿難汝諦聽（至）將聞持佛，佛何不自聞聞。
X14n0298_p0817c24║這一節經，文殊以聞熏三昧誡勉阿難，除強記而
X14n0298_p0818a01║返真聞也。此偈十一句總為一偈，以義盡為一偈，
X14n0298_p0818a02║故初五句文殊叔承佛威而選聞熏宣說斯義，堪
X14n0298_p0818a03║教阿難令諦聽也。聞熏名金剛王者，金剛是喻，譬
X14n0298_p0818a04║觀智如金剛之堅利，能斷惑故。又以金剛是寶中
X14n0298_p0818a05║至寶，故稱為王。聞熏之智五根所不齊，故以王擬
X14n0298_p0818a06║之。幻如前說。不思議，言其妙也。以此三昧能出生
X14n0298_p0818a07║諸佛，故稱佛母。具三寶故，乃名為真。又金剛下三
X14n0298_p0818a08║句，句雖分三，總一義耳。後六句正明誡勉。汝指阿
X14n0298_p0818a09║難說，謂汝聞他塵佛法門，要當先除欲漏。若欲漏
X14n0298_p0818a10║不除，畜聞成過，則誤汝真修。將聞受持佛所說，佛
X14n0298_p0818a11║何不自聞，返己之真聞耶？然阿難持佛所說法，法
X14n0298_p0818a12║即佛故，故云持佛。佛
X14n0298_p0818a13║聞非自然生（至）摩登伽在夢，誰能留汝形。
X14n0298_p0818a14║這一節，經文殊釋聞之名，詳示還源得體之功，警
X14n0298_p0818a15║其初誤也。初六句為一偈，正顯釋名返源。次見聞
X14n0298_p0818a16║下六句為一偈，正明得寂照之體。末四句為一偈，
X14n0298_p0818a17║正警初誤。覺後觀之，猶如夢故。初偈中謂聞非自
X14n0298_p0818a18║有，因聲立名曰聞。若旋轉聞機，則與聲脫。能脫之
X14n0298_p0818a19║聞，更欲誰名？謂聞之名亦無矣。一根下二句，示返
X14n0298_p0818a20║源之義。一返六脫者，外用雖隔，內性本融。故一根
X14n0298_p0818a21║返歸真源，則外隔俱脫而內融矣。次偈中謂見聞
X14n0298_p0818a22║等六根，如幻翳相似，言其非實也。六根約正說，三
X14n0298_p0818a23║界約依說。依指六塵也。謂六塵亦如空華，六塵徧
X14n0298_p0818a24║三界，故指三界說也。次二句，明根塵銷除，真覺圓
X14n0298_p0818b01║淨。真覺既圓淨之極，則本有光明通達。光即寂照，
X14n0298_p0818b02║寂照之體，大而無外，故含虗空也。末偈中謂迷時
X14n0298_p0818b03║為登伽所留，今覺後却來觀乎世間。舉世皆夢，汝
X14n0298_p0818b04║在大覺中，登伽在夢，安能留汝形哉？信乎迷悟之
X14n0298_p0818b05║利害若此。
X14n0298_p0818b06║如世巧幻師（至）一處成休復六用皆不成。
X14n0298_p0818b07║這一節經，承前六根設譬，以明一休復而六無性
X14n0298_p0818b08║也。此分二偈。初偈一章六句，舉喻以明六根幻成，
X14n0298_p0818b09║要以一機抽拽。若使內機歇息，歸於寂然，外諸所
X14n0298_p0818b10║動，皆無性矣。後偈一章五句，法合上喻。初句祇是
X14n0298_p0818b11║例辭，後四句正屬合偈。六根合諸男女，一精明合
X14n0298_p0818b12║一機，幻師法義不合。大約妄心合幻師，故云幻師
X14n0298_p0818b13║幻作等也。法中一精明者，指第八識的見分說。見
X14n0298_p0818b14║分本湛，故云一精明。由外境所擊，分而為六，根塵
X14n0298_p0818b15║識三，和合而成，故云六和合也。六由一成，故云元
X14n0298_p0818b16║依一處。休復，合上機息歸寂。休即息機，復即歸寂。
X14n0298_p0818b17║六用不成，合上諸幻無性。以上法喻，了然明白。吳興
X14n0298_p0818b18║解以真如合幻師者，誤矣。既云真如，不應稱幻師。
X14n0298_p0818b19║塵垢應念銷（至）性成無上道，圓通實如是。
X14n0298_p0818b20║這一節經，文殊結歸前義，極乎圓淨，勉眾當依是
X14n0298_p0818b21║而修也。此節義分二偈，前四句為一偈，結前六根
X14n0298_p0818b22║休復，乃成圓明淨妙之體，謂餘塵未盡，尚在學地，
X14n0298_p0818b23║學地通三乘說，故加諸字，若明淨極矣，即是如來
X14n0298_p0818b24║究竟地也。後大眾下五句為一偈，正是勉眾當依
X14n0298_p0818c01║反聞而修也。次句汝字倒置，應云旋倒，汝聞機為
X14n0298_p0818c02║順，旋倒即返義，聞機如第三經中解，下二句可知。
X14n0298_p0818c03║末句總結圓通，實如所選。
X14n0298_p0818c04║此是微塵佛（至）我亦從中證，非唯觀世音。
X14n0298_p0818c05║這一節經，文殊歎上反聞圓通，乃三世師資入道
X14n0298_p0818c06║之心宗也。此十句，總為一偈。前八句，總明三世師
X14n0298_p0818c07║資，依是而修。初二句，總歎返聞，是過去塵佛入道
X14n0298_p0818c08║要門。一路即是一道。涅槃為所通，圓通為能通。以
X14n0298_p0818c09║能通為門，通於所通。故過去指如來說，現在指菩
X14n0298_p0818c10║薩說，未來指修學者說。修學必屬二乘。葢三世影
X14n0298_p0818c11║顯，文互通也。巧言攝意，可以心會。又過現二世，皆
X14n0298_p0818c12║稱已證。未來勸修，當從聞入。末二句，文殊謂我亦
X14n0298_p0818c13║從此證入，非獨觀音。此重明一路意也。
X14n0298_p0818c14║誠如佛世尊（至）非是長修學淺深同說法。
X14n0298_p0818c15║這一節，經文殊結明承旨取觀音而去諸聖之意
X14n0298_p0818c16║也。此文義分二偈。前偈一章六句，結明承旨取觀
X14n0298_p0818c17║音之意。後偈一章五句，結明去諸聖之意。初中前
X14n0298_p0818c18║四句，出委命承旨簡選的所以。又誠如下二句，是
X14n0298_p0818c19║委命承旨。以救下二句，正出所以。謂所以命選者，
X14n0298_p0818c20║欲以救諸末劫求出世之人故。後二句，出取觀音
X14n0298_p0818c21║意。謂欲成就求出世間人之涅槃心者，觀音為最
X14n0298_p0818c22║也。涅槃對生死說。謂世間眾生，念念生滅，是生死
X14n0298_p0818c23║心。出世涅槃，不生不滅，是諸佛心。今乃成就彼人，
X14n0298_p0818c24║解脫生死，希證涅槃，唯觀音返聞為最也。次中謂
X14n0298_p0819a01║自餘二十四聖所修方便，皆是佛之威神。觀機逗
X14n0298_p0819a02║教，即彼事上令捨塵勞。塵勞既捨，則已非是長時
X14n0298_p0819a03║修學之法。又復深淺不侔，大小異轍。然而淺深在
X14n0298_p0819a04║機。世尊一音演說，隨類各解。逗機似別，指歸實同。
X14n0298_p0819a05║故云淺深同說法也。
X14n0298_p0819a06║頂禮如來藏（至）圓通超餘者，真實心如是。
X14n0298_p0819a07║這一節，經文殊料揀已周，禮佛覆命，鄭重其選，乃
X14n0298_p0819a08║以反聞對之，并結全意也。此文并為一偈。初二句，
X14n0298_p0819a09║文殊禮讚佛也。如來藏，是佛所證圓理藏義，解見
X14n0298_p0819a10║前文。是為上上無漏之法，妙不思議者也。今文殊
X14n0298_p0819a11║禮讚所證，意實在能畢事而覆命，是主伴之禮也。
X14n0298_p0819a12║次二句，願以所選加被未來，更無他惑。又次六句，
X14n0298_p0819a13║可解。末句，真實心，指前圓通常三真實說。長水挾
X14n0298_p0819a14║情之說，非也。
X14n0298_p0819a15║於是阿難及諸大眾（至）阿耨多羅三藐三菩提心。
X14n0298_p0819a16║這一節經集家敘述大眾聞偈悟心及所證有差
X14n0298_p0819a17║也。於是二字是集家敘語起文之辭，謂阿難及眾
X14n0298_p0819a18║聞前簡選圓通偈意，得法喜而開悟故。身心了然
X14n0298_p0819a19║者，身是六根，心是藏識，由前一六俱亡，得圓通實
X14n0298_p0819a20║義了無疑滯，故云身心了然。得大開示者，稱藏性
X14n0298_p0819a21║而說，故云大開示也。以得悟故觀佛菩提涅槃二
X14n0298_p0819a22║種果德明了無疑，菩提屬智德，涅槃屬斷德。猶如
X14n0298_p0819a23║下，設喻顯其明了之意，文可解。若以意合者，事喻
X14n0298_p0819a24║五住惑，遠遊喻流轉，五道為五住惑之所留故未
X14n0298_p0819b01║得歸，還家喻菩提涅槃，道路喻諸行也。因事遠遊
X14n0298_p0819b02║喻昔日之迷，明了還家敘今日之悟。普會下，述三
X14n0298_p0819b03║乘及諸雜類解證有差也。十恒河沙者，言其數之
X14n0298_p0819b04║多也。得本心者，得字得淺深說，有未實證者故。本
X14n0298_p0819b05║心指藏心，說人所本有故。離塵垢得法眼淨者，初
X14n0298_p0819b06║果以上皆是法眼淨位性。比丘尼即摩登伽女，譯
X14n0298_p0819b07║義見前，女由聞偈增進四果。又有無量眾生發無
X14n0298_p0819b08║上道心以上，即解證有差之相也。梵語阿耨多羅，
X14n0298_p0819b09║譯云無上，三藐譯云正等，三菩提譯云正覺。無等
X14n0298_p0819b10║等者，法華文句云：九法界心不能等理，佛法界心
X14n0298_p0819b11║能等此理，故云無等而等也。又究竟之理是無等，
X14n0298_p0819b12║初緣究竟理而發心能等於理，故云無等等也。又
X14n0298_p0819b13║心之與理俱不可得，將何物等何物而言無等等
X14n0298_p0819b14║耶？心之與理俱不可說，不可說而說，說此心等此
X14n0298_p0819b15║理，故云無等等也。初是橫釋，次是竪釋，又次乃非
X14n0298_p0819b16║橫非竪釋也。三釋皆妙，詳出於此，學者當子細潛
X14n0298_p0819b17║心理會可得也。前第四經末請行，初文佛說發覺
X14n0298_p0819b18║初心二決定義，其第二決定審煩惱根本兼選圓
X14n0298_p0819b19║根，直至於此始圓第二義也。應知二決定義為自
X14n0298_p0819b20║行總科，後文重請安立道場結壇說呪等事，葢為
X14n0298_p0819b21║末世眾生而發請者，為利他行也。自利利他為行
X14n0298_p0819b22║門大意，學者窮經深入先識大猷，斯為一助也。
X14n0298_p0819b23║阿難整衣服於大眾中（至）於菩提心得無退屈。
X14n0298_p0819b24║這一節，經阿難從前得悟自行，復請安立道場等
X14n0298_p0819c01║事，為利他行也。初阿難下，至稽首白佛，是集家語。
X14n0298_p0819c02║從大悲世尊下，方是阿難自陳之言。整衣服者，肅
X14n0298_p0819c03║其請儀。心迹圓明者，心存於內，迹現於外，圓則不
X14n0298_p0819c04║偏，明則不局，由得悟故，德容異昔也。悲欣交集者，
X14n0298_p0819c05║悲昔之沉淪，欣今之遭際，並集於心故。欲益下，敘
X14n0298_p0819c06║其請法之由。成佛法門者，指前耳根圓通說，是中
X14n0298_p0819c07║即指聞根，此是阿難欲請利他，先陳自利也。常聞
X14n0298_p0819c08║下，引例明利他之由。佛昔有言：謂自未度而度人
X14n0298_p0819c09║者，菩薩之心也；自覺圓而覺他者，如來之道也。此
X14n0298_p0819c10║是阿難回小果心，向大乘道之所從也。世尊下，正
X14n0298_p0819c11║敘末劫多難，請陳匡護之道。去佛漸遠者，隔正像
X14n0298_p0819c12║法二千年，入末法中又漸遠矣。時甚衰替，魔外偏
X14n0298_p0819c13║熾，如恒沙之多難尤甚矣。當於是時，欲將如來正
X14n0298_p0819c14║法攝化其心，入乎正定，云何令其安立道場，遠離
X14n0298_p0819c15║魔外之事，於佛菩提心不退轉，而無屈撓之難耶？
X14n0298_p0819c16║爾時世尊於大眾中（至）阿難大眾。唯然奉教。
X14n0298_p0819c17║這一節經佛諾其請將有所酬，先歎其請之善而
X14n0298_p0819c18║誡令諦聽也。佛歎善哉者，正歎其回自化他行大
X14n0298_p0819c19║乘行，故此心固善也。重言善者，大乘之道希世行
X14n0298_p0819c20║故，又小聖回心便為固故，乃善之善者，故重言之。
X14n0298_p0819c21║汝今下，誡聽。阿難下，領教。唯者，應之速也。
X14n0298_p0819c22║佛告阿難：汝常聞我（至）是則名為三無漏學。
X14n0298_p0819c23║這一節經，世尊將酬道場之請，先明結壇修心之
X14n0298_p0819c24║本也。梵語毗奈耶，譯云法律。佛引律中三義而稱
X14n0298_p0820a01║決定者，謂修行人決定依此三法次第得故。所謂
X14n0298_p0820a02║下，標名。三名生起，次第有由。初云戒者，攝心名戒，
X14n0298_p0820a03║以防非止惡，不令恣縱五欲塵勞，名攝心也。因戒
X14n0298_p0820a04║生定者，攝心是定之因，故戒具足能生定也。因定
X14n0298_p0820a05║發慧者，定極能發般若真光，故經云：無量清淨慧，
X14n0298_p0820a06║皆依禪定生。即此意也。從微及著，直至究竟果覺，
X14n0298_p0820a07║不離此三，故稱三無漏學也。此總標，下別釋。
X14n0298_p0820a08║阿難！云何攝心我名為戒（至）不如此說則波旬說。
X14n0298_p0820a09║這一節經，世尊別釋三學，以明結壇修心之本。茲先
X14n0298_p0820a10║釋戒自婬始也。此連後文四節，皆釋戒學。定慧二
X14n0298_p0820a11║學，義形於戒，不別釋也。是故文中皆言多智禪定
X14n0298_p0820a12║等語，良由定慧以戒為基，基若不實，即彼二學亦
X14n0298_p0820a13║無成故。今文大意，戒為急務，故詳明之。定慧一學，依
X14n0298_p0820a14║戒顯故，下皆倣此。然又詳審佛意，先標三學，後次
X14n0298_p0820a15║第應別釋，則於標列文義周備。今但明戒中四誨，
X14n0298_p0820a16║定慧二學置之不說，葢大乘戒即攝定慧故。如古
X14n0298_p0820a17║德云：圓人學戒，即學定慧。此經屬圓，故一學一切
X14n0298_p0820a18║學也。云何下。徵名。若諸下。正釋。諸世界有二意：一、
X14n0298_p0820a19║指此娑婆大千界說，故稱諸也。二、通指十方說，謂
X14n0298_p0820a20║諸眾生皆由婬欲以正性命，則生死無窮，是故其
X14n0298_p0820a21║心不婬，則生死根本斷矣，何有相續？此正明攝心
X14n0298_p0820a22║為戒也。若諸下。先釋婬戒。婬屬愛，愛為生死根本，
X14n0298_p0820a23║故相續長劫。汝修下。修三昧者，本欲求出塵勞，塵
X14n0298_p0820a24║勞約五住惑說。若婬心不除，塵勞必不可出。縱有
X14n0298_p0820b01║下。是縱辭。大率婬心不除，一切定慧俱不得成。縱
X14n0298_p0820b02║發定慧，只是邪定邪慧，如來正定正智必不可得。
X14n0298_p0820b03║如此不斷婬而修行者，必落魔道。修力深者為上，
X14n0298_p0820b04║修力淺者為中為下。然作魔民，猶是男身，故稱為
X14n0298_p0820b05║上。若作魔女，婬心愈熾，修力愈淺，故為魔女，如登
X14n0298_p0820b06║伽之類。彼等迷誤既深，不知自以為魔，亦各自有
X14n0298_p0820b07║魔法師徒訓化，稱己所得為無上道也。我滅下，極
X14n0298_p0820b08║指末法。下衰之際，多此魔民充滿世間，正法如懸
X14n0298_p0820b09║絲，邪法熾盛，惡燒如火，潛匿姦欺，廣行貪穢，稱善
X14n0298_p0820b10║知識，婬婬相傳，令諸眾生墮愛見坑。喻愛如坑者，
X14n0298_p0820b11║謂貪愛之陷溺如坑，難出離故，菩提正路則失之
X14n0298_p0820b12║矣。汝教下，佛誡阿難留願入末法中，教彼眾生欲
X14n0298_p0820b13║修正定，先斷婬心，是名先佛第一決定清淨明誨。
X14n0298_p0820b14║稱先佛者，約末世說。佛滅既久，故稱為先。疊舉十
X14n0298_p0820b15║號之三者，殷重之也。決定，如前說。驅制婬穢曰清
X14n0298_p0820b16║淨，達道之教曰明誨，此結初誨名也。是故下，結明
X14n0298_p0820b17║非戒不足以修定及慧。如蒸砂等者，舉喻以明非
X14n0298_p0820b18║戒不定之意。謂不斷婬而修定者，如蒸砂求飯，則
X14n0298_p0820b19║誤矣。砂非飯本，縱經塵劫，秪名熱砂。蒸砂求飯，喻
X14n0298_p0820b20║以婬身而求佛果，葢斥婬身非求道之本也。經劫
X14n0298_p0820b21║之言，極明誤之甚也。汝以下，深警誤由。汝字先指
X14n0298_p0820b22║阿難意及末劫，良由阿難誤墮婬室，故指阿難以
X14n0298_p0820b23║及眾也。佛謂若使不斷婬求佛妙果，縱得妙悟，皆
X14n0298_p0820b24║是婬根。此二句亦是縱辭。何者？葢不斷婬，必無妙
X14n0298_p0820c01║悟，豈有妙悟成婬根者耶？然或縱發理解，亦是助
X14n0298_p0820c02║其婬機，非妙悟也。如前三品魔類是也。三塗者，塗
X14n0298_p0820c03║是塗毒，地獄名火塗，餓鬼名饑虗塗，畜生名刀碪
X14n0298_p0820c04║塗。又塗與途通，若云途途，秪是三惡道耳。必使下，
X14n0298_p0820c05║稱婬機者，機是機括，約喻說。貪婬之心，對境即發，
X14n0298_p0820c06║如機發之速也。身心俱斷者，二乘制身，菩薩制心，
X14n0298_p0820c07║二俱斷故。斷性亦無者，謂斷婬是人空境，斷性是
X14n0298_p0820c08║法執，必使法執亦無，則人法俱空也。得二空故，佛
X14n0298_p0820c09║菩提可希冀矣。末四句，總結。初章大可解。波旬是
X14n0298_p0820c10║魔王名，譯云殺者，生身法身俱為所殺故。
X14n0298_p0820c11║阿難！又諸世界六道眾生（至）不如此說。即波旬說。
X14n0298_p0820c12║這一節經承前別釋三學，以明結壇修心之本於
X14n0298_p0820c13║戒，次釋不殺也。又諸下，次釋殺戒。殺以相殺相吞，
X14n0298_p0820c14║故亦生死相續也。汝修下，如前章說。縱有下，亦縱
X14n0298_p0820c15║辭。落神道者，鬼神貪血食故不斷殺心，彼不斷殺
X14n0298_p0820c16║而修定者報落其類，三品修力亦如前說。大力鬼
X14n0298_p0820c17║者，長水疏云五嶽四瀆係祠祀者是也，以血食所
X14n0298_p0820c18║主故。飛行夜叉及羅剎類，譯語見前。諸鬼師等為
X14n0298_p0820c19║大力部，從如此方河神及五方鬼等是也。地行羅
X14n0298_p0820c20║剎亦乘修力感生者報得鬼福，如今虎狼附鬼力
X14n0298_p0820c21║而食人者是此類也。彼等鬼部不識正法各有徒
X14n0298_p0820c22║眾，以鬼法率眾亦各自稱有道。我滅下，如前可知。
X14n0298_p0820c23║彼言食肉得菩提路者，如今之世傳鬼語，以血食
X14n0298_p0820c24║祭者得何等福除何等祟，即此意也。阿難我今下，
X14n0298_p0821a01║出比丘食肉之由。佛召當機云我令比丘食五淨
X14n0298_p0821a02║肉者，葢由竺乾地多砂石種植為難，且以小乘初制
X14n0298_p0821a03║比丘不能頓斷肉食，是故佛以大悲神力化生諸
X14n0298_p0821a04║肉，本無命根假名為肉。五淨者，律開三淨，謂不見
X14n0298_p0821a05║不聞不疑，為我殺者名為淨也。孤山義加自死鳥
X14n0298_p0821a06║殘，合稱五淨。稱婆羅門地等者，西域五天通稱婆
X14n0298_p0821a07║羅門國，故指婆羅門說。佛世比丘既得其味傳之
X14n0298_p0821a08║末季，現前無佛所化無由，乃食眾生肉矣。此食肉
X14n0298_p0821a09║人豈得名為釋子？汝等下，正明非釋子意，文可解。
X14n0298_p0821a10║汝教下，佛誡留願入末法中，及結第二明誨名義，
X14n0298_p0821a11║解如前說。是故下，結明非戒不足以修定及慧。譬
X14n0298_p0821a12║如等者，舉喻以明非戒不定之意。塞耳大呌求不
X14n0298_p0821a13║聞者，秪可自瞞，人何不聞？苟或不呌聞者猶寡，以
X14n0298_p0821a14║大呌故聞者愈多。然其塞耳欲隱也，大呌求不聞
X14n0298_p0821a15║者則彌露矣。塞耳喻修定，大呌求不聞喻不斷殺
X14n0298_p0821a16║而求出塵。修定是欲隱也，不斷殺而求出塵，其罪
X14n0298_p0821a17║愈彰是彌露也。以法合喻，會意乃得。清淨下，出大
X14n0298_p0821a18║乘戒意。遵殺戒故不踐生草，草所生發猶人命也。
X14n0298_p0821a19║戒謹之士既不敢蹋，況手拔乎？如草繫比丘可鑑，
X14n0298_p0821a20║云何大悲之子取眾生血肉充食耶？此深責比丘
X14n0298_p0821a21║食肉之非也。若諸下，正示教誡。東方者，西域指震
X14n0298_p0821a22║旦，諸國為東。絲綿絹帛震旦所產，從鑊湯烹殺中
X14n0298_p0821a23║來，戒謹比丘不應服也。此土指五天竺，說靴履等
X14n0298_p0821a24║是彼所出，葢天竺多山崇峻綿亘，故多產獸。彼人
X14n0298_p0821b01║所衣皆裘毳等，裘是羔絨之衣，細羺之毛名毳。又
X14n0298_p0821b02║所食者多乳等，以醍醐為之上味，初𤚲名乳，以酵
X14n0298_p0821b03║發之，初番名酪，次番名酥，又次名醍醐。此是獸之
X14n0298_p0821b04║身分，守戒者不應食者如此。不服不食於諸世間
X14n0298_p0821b05║真為解脫，以解脫故無餘債也。酬還宿債不遊三
X14n0298_p0821b06║界者，以不服不食無宿債可酬，故不遊三界也。葢
X14n0298_p0821b07║宿債者，以後望今說，非指過去宿冤。若按下章無
X14n0298_p0821b08║始之言，亦指過去，辯在下文。何以下三句，釋不酬
X14n0298_p0821b09║意，謂服食其身即為彼緣，反顯不服不食緣從此
X14n0298_p0821b10║斷。如人下二句，引例為緣之意，人食地味即與地
X14n0298_p0821b11║為緣，故足不離地也。百糓即五糓，別生之多者，黍
X14n0298_p0821b12║稷稻菽麥各生二十種，五種變而成百也。必使下
X14n0298_p0821b13║七句，結明真脫之意。身身分者，食肉為身，食乳衣
X14n0298_p0821b14║毛為身分也。又貪味屬心，衣毛屬身，故云身心二
X14n0298_p0821b15║途不服不食。我說下二句，正結真脫意，末四句如
X14n0298_p0821b16║前章說。
X14n0298_p0821b17║阿難！又復世界六道眾生（至）不如此說。即波旬說。
X14n0298_p0821b18║這一節經承前別釋三學，以明結壇修心之本於
X14n0298_p0821b19║戒。又次釋盜戒也。生死相續及汝修等者，皆如前
X14n0298_p0821b20║說。縱有下，亦縱辭。落邪道者，盜則不義，不義是邪，
X14n0298_p0821b21║故落邪道。是以不斷盜而修定者，必墮其類。文中
X14n0298_p0821b22║不言盜而言偷者，盜是劫盜，明火執械，傷人破戶，
X14n0298_p0821b23║是謂大盜。偷是穿窬竊取，畏首畏尾，是謂小偷。今
X14n0298_p0821b24║文意在禁止小偷不與取等，及竊仁義鄉愿之名
X14n0298_p0821c01║者，故斥為偷心。小偷尚戒，況其大盜者乎？是故不
X14n0298_p0821c02║言盜而言偷也。三品精類，如前意會之。精靈者，如
X14n0298_p0821c03║第九經色陰中說。以邪心含受魑魅，邪悟靈異，或
X14n0298_p0821c04║見遠方市井無端說法，通達妙義者，是其類也。妖
X14n0298_p0821c05║魅等者，如多年不死之狐，能現妖冶女色。凡一切
X14n0298_p0821c06║妖孽怪事，及世所稱五方賢聖能禍福人者，是其
X14n0298_p0821c07║類也。邪類眾多，難以枚舉，故稱群邪。此等各有黨
X14n0298_p0821c08║與，各自稱已得上人法，此以迷為解也。我滅下，可
X14n0298_p0821c09║知。潛匿姦欺，稱善知識者，正是竊盜仁義鄉愿名
X14n0298_p0821c10║德以自濡者。古稱德中賊者，即此謂也。詐稱得上
X14n0298_p0821c11║人法，詃惑無識，彼無識愚人為其所惑，智者旁觀，
X14n0298_p0821c12║洞徹肝腑也。恐令失心者，恐是驚恐，或說未然。禍
X14n0298_p0821c13║福、水火、災祥等事，恐嚇其心，合失故守。此輩所過
X14n0298_p0821c14║之處，令人家財耗散，往往有之，非空言也。我教下
X14n0298_p0821c15║四句，正示不偷所以。循方猶隨方也。隨在何地，皆
X14n0298_p0821c16║令乞食。乞食則無畜，無畜則捨貪心。貪心既捨，即
X14n0298_p0821c17║成菩提之漸矣。諸比丘下六句，示其養生繕性之
X14n0298_p0821c18║法。謂諸比丘不自熟食，乞他所熟，寄養吾身。殘年
X14n0298_p0821c19║旅泊，如客寓三界，暫住而已，不作常住之想。示此
X14n0298_p0821c20║一往去已，無再返之念。佛制如此，云何賊人現比
X14n0298_p0821c21║丘相，假借如來圓頂方袍，裨助偷心，販賣佛法，造
X14n0298_p0821c22║種種業，為佛之法。却誹具戒，為小乘道。末法之獘，
X14n0298_p0821c23║一至於此。疑誤末學，墮無間獄也。若我下，示以內
X14n0298_p0821c24║施返其偷心。於自身心，然燈爇香，身尚能捨，況其
X14n0298_p0822a01║身外有偷心耶。無始宿債，一時酬畢之言，於理尚
X14n0298_p0822a02║疑。何者？今之內施，及前章不服不食等語，但可免
X14n0298_p0822a03║我後世酬債之愆，云何無始宿債得償耶？大率內
X14n0298_p0822a04║施心重，供佛功高，及前章真脫之行滿，故以此功
X14n0298_p0822a05║而償彼債。又或回己之功，向彼宿冤，令彼超脫，方
X14n0298_p0822a06║堪畢酬。文略義晦，必以意會可得。然或圓乘實觀，
X14n0298_p0822a07║或種俱銷，自他不隔，物我一如，復有何債可償耶？
X14n0298_p0822a08║長揖世間者，謂永別謝絕，不復來故。雖未下四句，
X14n0298_p0822a09║明覺路深遠，未即大通。佛說是人於如來妙道，已
X14n0298_p0822a10║得決定信心，言其不退也。若不下六句，極言內施
X14n0298_p0822a11║微因不可不行也。微因者，謂於身分所捨不多，而
X14n0298_p0822a12║其成功甚大，無始宿債畢酬，功非大乎？故反顯以
X14n0298_p0822a13║明內施因微果著，行者所當行也。若不行此，縱成
X14n0298_p0822a14║無為，宿債須償，故引佛例為證。馬麥事，見四分律
X14n0298_p0822a15║藏，可檢。由佛宿生，詬一比丘可食馬麥，今雖成佛，
X14n0298_p0822a16║猶不免此，故云雖成無為，宿債必償。世尊以此深
X14n0298_p0822a17║警行者，勿忘施行也。汝教下，佛誡留願入末法中
X14n0298_p0822a18║及結。第三，明誨，義如前說。是故下，結明非戒不足
X14n0298_p0822a19║以修定及慧。譬如下，舉喻以明非戒不定之意。水，
X14n0298_p0822a20║喻標定。漏巵，俗稱漏㪷是也，喻不斷偷的身心長
X14n0298_p0822a21║水。疏云：灌禪定水於破戒巵，欲求漏果，塵劫不平，
X14n0298_p0822a22║誰之過歟？若諸下，正示教戒，謂比丘於一衣一鉢
X14n0298_p0822a23║之外，分寸不畜，又令乞食，餘分施餓眾生。此明竭
X14n0298_p0822a24║盡施，皆反其偷心之對治法也。於大下，又明降心
X14n0298_p0822b01║義，謂於大集會中，降伏我慢高心。捶是打，詈是罵，
X14n0298_p0822b02║同於稱讚，稱讚對詈，捶義略也。補云：捶打同於撫
X14n0298_p0822b03║摩，此云毀譽不動。降心之法，應上身然燈炷，身心
X14n0298_p0822b04║俱捨也，故下云必使身心俱捨。又復不將如來不
X14n0298_p0822b05║了之說迴為己解，自心局隘，又局隘於人，誤彼初
X14n0298_p0822b06║學。若不以此自誤誤人，佛印是人得真三昧。末四
X14n0298_p0822b07║句可解。
X14n0298_p0822b08║阿難！如是世界六道眾生（至）不如此說。即波旬說。
X14n0298_p0822b09║這一節經承前別釋三學，以明結壇修心之本於
X14n0298_p0822b10║戒，又次釋妄戒也。前標三無漏學，今列四誨者，謂
X14n0298_p0822b11║三學雖圓，若大妄語則於三昧不得清淨，故加此
X14n0298_p0822b12║誨。然上四戒是比丘四根本戒，指本雖同戒相校
X14n0298_p0822b13║細，此屬大乘故。大妄語者，簡諸支末妄語故加大。
X14n0298_p0822b14║言成愛魔失佛種者，貪前戒具名譽，自矜愛己名
X14n0298_p0822b15║德故生諸妄，即愛見成魔，既落魔類則失佛種，勢
X14n0298_p0822b16║必然也。所謂下二句，上但標名，此正示相。得約理
X14n0298_p0822b17║說，證約果說，理所未得而謂為得，果所未證而謂
X14n0298_p0822b18║為證，此二句為妄語正意。或求下，別示求尊要譽
X14n0298_p0822b19║之相。須陀洹等，譯語見前，此為尊重弟子為世所
X14n0298_p0822b20║敬，故云尊勝第一。前三稱果第四稱道者，前三約
X14n0298_p0822b21║當果說，第四是無學位，具八正道故。辟支是中乘
X14n0298_p0822b22║人，又勝於前。十地指地上說，地前指三賢位說，是
X14n0298_p0822b23║大乘故超勝前三，指此要譽要供總名大妄語也。
X14n0298_p0822b24║一顛迦，譯義見前。如人下二句，約喻明斷佛種。多
X14n0298_p0822c01║羅是梵語，具云貝多羅，譯云岸形，樹名也。刀斷其
X14n0298_p0822c02║本更不發生故下二句，以法顯喻，云佛記是人永
X14n0298_p0822c03║殞善根。斷木喻滅佛種，刀喻大妄語，以妄語斷佛
X14n0298_p0822c04║種如刀斷木也。佛記者，佛授記也，按業定報必非
X14n0298_p0822c05║謬故。沉三苦海者，三苦海指三途說，三途純苦無
X14n0298_p0822c06║涯涘故。我滅度下，佛勑三乘人應身生末法中。作
X14n0298_p0822c07║種種形者，行四攝法也，示現同形同事令易信受
X14n0298_p0822c08║故。或作下四句，示順行事。如是下四句，示逆行事。
X14n0298_p0822c09║稱讚下二句，通上順逆，皆以讚佛弘法，令其身心
X14n0298_p0822c10║信向，得入正定。雖其現形同事，終不自言聖迹，擅
X14n0298_p0822c11║泄佛之秘密因緣，輕向末學。初心言此，彼亦輕信，
X14n0298_p0822c12║二俱忽慢，招不恭之罪。唯除臨終陰有遺付，亦不
X14n0298_p0822c13║明言，略露而已。如寒拾輩及南嶽天台銅輪鐵輪
X14n0298_p0822c14║之說是也。云何下，深責妄語之人，顯其異言異行，
X14n0298_p0822c15║惑人耳目。汝教下，佛誡末法化行，如上及結。第四、
X14n0298_p0822c16║明誨，如前。是故下，結明非戒不足以修定及慧。如
X14n0298_p0822c17║刻等者，舉喻以明非戒不定之意。謂不斷妄而修
X14n0298_p0822c18║定者，如刻人糞乾屎橛作栴檀形，形雖像香，其性
X14n0298_p0822c19║本臭，終不成香。刻糞喻不斷妄而修定者，栴檀喻
X14n0298_p0822c20║正定，正定本具一切功德法香，故妄語身心如人
X14n0298_p0822c21║糞，臭惡無比，安得正定？我教下，正示教誡，謂比丘
X14n0298_p0822c22║當直心行道。如淨名云：直心是道場，無虗假故。於
X14n0298_p0822c23║四儀中，凡諸往去行來、俯仰語默，一切行中無諂
X14n0298_p0822c24║無詐、無矜無誕，云何自欺謂得上人法耶？譬如下，
X14n0298_p0823a01║引譬以明妄稱之罪，文可解。求佛菩提如噬臍者，
X14n0298_p0823a02║言其不可及也。噬臍，如春秋傳曰：楚文王伐申，過
X14n0298_p0823a03║鄧。鄧祁侯曰：吾甥也。止而享之。騅甥、聃甥、養甥請
X14n0298_p0823a04║殺楚子，鄧侯弗許。三甥曰：亡鄧國者，必此人也。若
X14n0298_p0823a05║不早圖，後君噬臍。注曰：以不及也。葢噬，囓也。如人
X14n0298_p0823a06║自囓其臍，不可及故。今經所喻，以明求菩提者，以
X14n0298_p0823a07║妄語故，佛果不可及也。若諸下，重躡直心說。謂直
X14n0298_p0823a08║心如弦，一切行中皆踐真實，直故無魔。佛印下，可
X14n0298_p0823a09║知。末四句如前。
X14n0298_p0823a10║
X14n0298_p0823a11║大佛頂如來密因修證了義諸菩薩萬行首楞嚴經
X14n0298_p0823a12║直解卷第六