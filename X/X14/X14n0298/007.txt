X14n0298_p0823a13║
X14n0298_p0823a14║
X14n0298_p0823a15║
X14n0298_p0823a16║大佛頂如來密因修證了義諸菩薩萬行首楞嚴經
X14n0298_p0823a17║直解卷第七
X14n0298_p0823a18║明古杭雲棲寺後學沙門　廣莫　直解
X14n0298_p0823a19║語溪優婆塞　馬正初　校
X14n0298_p0823a20║阿難汝問攝心我今先說（至）一切魔事云何發生。
X14n0298_p0823a21║這一節經，世尊牒承問語及前四誨，以明根本無
X14n0298_p0823a22║犯，枝葉不生也。汝問下，牒前問語。前阿難問中云
X14n0298_p0823a23║欲攝其心等，故佛牒此及答。四誨為三學之基，即
X14n0298_p0823a24║此四誨為修學妙門，戒為能通。以能通為門，正定
X14n0298_p0823b01║與道為所通。故此四根本皎潔，如氷如霜，則彼枝
X14n0298_p0823b02║葉自不生矣。枝葉喻心三、口四、餘輕等戒。心三者，
X14n0298_p0823b03║貪、嗔、癡也。口四者，妄言、綺語、兩舌、惡罵。支末四語，
X14n0298_p0823b04║非前大妄本也。阿難！如是下，承上以明四本不失，
X14n0298_p0823b05║則心不妄動。六塵之境猶不妄緣，餘諸魔事云何
X14n0298_p0823b06║而生？
X14n0298_p0823b07║若有宿習不能滅除（至）坐寶蓮華所說心呪。
X14n0298_p0823b08║這一節經，正明攝心除障之緣，教令誦呪，兼示呪
X14n0298_p0823b09║之名義所自也。謂末世行人，雖持四戒，若為宿習
X14n0298_p0823b10║所障，如溫陵所謂欲潔偏染，好正固邪，乃宿習使
X14n0298_p0823b11║然，以難除故。或戒有所虧，教令誦佛頂光神呪。呪
X14n0298_p0823b12║名摩訶等者，梵語摩訶，譯云大薩怛多般怛囉，譯
X14n0298_p0823b13║云白傘葢。無上，言最勝故。無上，可上也。神者，不可
X14n0298_p0823b14║測故。斯是下，明呪所自出也。如來，釋尊自稱。無見
X14n0298_p0823b15║頂相者，華嚴鈔云：是佛三十二相之一，即肉髻相
X14n0298_p0823b16║也。佛頂有肉，高起如髻，亦名無見頂相。稱無見相
X14n0298_p0823b17║者，謂三乘人不能見其頂故，應持菩薩為佛乳母，
X14n0298_p0823b18║欲視此相，臨視漸高，上窮沙界，不可見故。無為心
X14n0298_p0823b19║佛者，無為心是中道第一義心，此第一義心無所
X14n0298_p0823b20║為故。由無為心中放光，光中化佛，既稱無為，猶能
X14n0298_p0823b21║放光化佛，以表無為而為，為即無為，皆不離第一
X14n0298_p0823b22║義心，故云無為心佛。從頂發輝者，指本佛從頂發
X14n0298_p0823b23║生百寶光輝，光中所化之佛，坐寶蓮華所說心呪。
X14n0298_p0823b24║稱心呪者，從無為心中流出，佛亦是心，故稱心佛，
X14n0298_p0823c01║呪亦是心，故稱心呪。佛即佛寶，呪即法寶，依此呪，
X14n0298_p0823c02║契此佛，是和合義，即名僧寶。一體三寶，於此可見。
X14n0298_p0823c03║然以中道第一義正定之心，破除宿習，則何習不
X14n0298_p0823c04║除？故教誦此呪也。
X14n0298_p0823c05║且汝宿世與摩登伽（至）揚於順風有何艱險。
X14n0298_p0823c06║這一節經承上誦呪除習之意，引此現事以證功
X14n0298_p0823c07║之速也。且汝下，正指阿難極深極厚的宿習為證。
X14n0298_p0823c08║按摩登伽經云：阿難！昔五百世與登伽為夫婦，故
X14n0298_p0823c09║今經歷劫之言奚止五百。如此深厚宿習，佛一宣
X14n0298_p0823c10║揚愛心永脫，不唯解脫宿習而已，又能得成聖果。
X14n0298_p0823c11║彼尚婬女，逆於道者無心修行，全憑呪力冥資，頓
X14n0298_p0823c12║斷愛根而證無學，其功之速槩可驗矣。云何下，以
X14n0298_p0823c13║彼之逆例此之順，其効之速倍過於前，如順風揚
X14n0298_p0823c14║塵倐忽銷滅，何難之有？輕塵喻宿習，順風喻心呪，
X14n0298_p0823c15║以心呪喻順風者，由呪順心顯彼之逆也。
X14n0298_p0823c16║若有末世欲坐道場（至）放大悲光來灌其頂。
X14n0298_p0823c17║這一節經正酬阿難安立道場之問，以明結壇之
X14n0298_p0823c18║先意也。若有下欲坐道場者，道場是得道之場，即
X14n0298_p0823c19║誦呪處是也。坐是禪坐，意在壇中坐進此道，故云
X14n0298_p0823c20║坐道場也。將坐道場以嚴持淨戒，為入壇先意。比
X14n0298_p0823c21║丘禁戒指二百五十戒，以戒禁邪故名禁戒。第一
X14n0298_p0823c22║沙門者，教中指阿羅漢為世間第一沙門，所作已
X14n0298_p0823c23║辦故。又或一界一國推為第一清淨者，以此為師
X14n0298_p0823c24║則我戒可成。我欲持戒藉師勝者，良以持犯開遮
X14n0298_p0824a01║之際，藉其法眼甄別始無謬故。若其不遇真清淨
X14n0298_p0824a02║僧，或於清濁持犯作止開遮，微細行中未達其詳，
X14n0298_p0824a03║如玉有瑕即非良璧，故須嚴師吾道可成也。真清
X14n0298_p0824a04║淨者，真對似說，似淨非淨，如鄉原之輩自心先賊，
X14n0298_p0824a05║我戒何成？故加真字，意謂擇師必嚴也。按下文四
X14n0298_p0824a06║棄、八棄及菩薩律儀，今文雖指比丘，兼通大小，四
X14n0298_p0824a07║棄是比丘，八棄是尼，意影四眾俱可修也。戒成下，
X14n0298_p0824a08║意明將建道場，猶恐自力未充，必藉呪功為結壇
X14n0298_p0824a09║剏始。上持戒者，言內潔也。今更衣，言外潔也。間居，
X14n0298_p0824a10║杜諸緣也。百八遍者，真際解云：表除百八煩惱，故
X14n0298_p0824a11║止此也。夫此先意內外潔已，然後結界。結界者，結
X14n0298_p0824a12║四方上下壇場之界也。其法詳出目連五百問中，
X14n0298_p0824a13║恐繁不錄。結壇之時求十方佛光來灌者，意明感
X14n0298_p0824a14║應道交，表我行者之誠耳。十方現住世佛，即東方
X14n0298_p0824a15║善德佛等。祈光灌頂，是梵網經意，彼云：或見光見
X14n0298_p0824a16║華，或佛來摩頂，表證罪滅之相。今經師資清淨百
X14n0298_p0824a17║倍其嚴，而又祈光灌來，此必欲竭其誠，感應可驗
X14n0298_p0824a18║也。其或佛光不至，則行者之誠有所未盡，尤加功
X14n0298_p0824a19║力精純懺悔，要見好相為我之徵也。
X14n0298_p0824a20║阿難！如是末世清淨比丘（至）摩頂安慰令其開悟。
X14n0298_p0824a21║這一節經，承前戒清淨四眾行者，佛重教令發願
X14n0298_p0824a22║精勤，極期現身作證也。阿難下如是一句，承上淨
X14n0298_p0824a23║戒之眾也。出家二眾可知。白衣一句，明在家二眾，
X14n0298_p0824a24║以在家稱白衣者，僧衣壞色，壞色名緇，以緇簡白，
X14n0298_p0824b01║故指在家為白衣也。以緇白二色甄別僧俗，故檀
X14n0298_p0824b02║越譯如前說。今文舉四眾說者，正明結壇誦呪，不
X14n0298_p0824b03║簡出家在家能辦肯心，二皆可也。但要心滅貪婬，
X14n0298_p0824b04║持前四誨之戒，於道場中更要念念發菩薩願。菩
X14n0298_p0824b05║薩願者，如梵網經說。出入澡浴者，使外穢不入故。
X14n0298_p0824b06║六時者，晝三夜三，初中後也。行道者，運心於道也。
X14n0298_p0824b07║不𥧌者，惺惺而不昏住也。經三七日佛現身者，明
X14n0298_p0824b08║感應之速也。我是釋尊自稱，謂佛自現身於行者
X14n0298_p0824b09║之前，摩頂安慰，正驗上文祈光求應之徵也。
X14n0298_p0824b10║阿難白佛言：世尊！我蒙如來（至）合佛世尊清淨軌則。
X14n0298_p0824b11║這一節經正問結壇事宜，云何契佛第一義心之
X14n0298_p0824b12║法式也。前阿難初問結壇之法，佛且先明三學為
X14n0298_p0824b13║結壇修心之本，至此乃結壇，先意既明而正問壇
X14n0298_p0824b14║中法則也。阿難下因問利他，先陳自悟。悲誨者，指
X14n0298_p0824b15║前四誨及今上文皆悲誨也。心已下三句，阿難自
X14n0298_p0824b16║述由誨而悟，依此修證聖道可成。故末法下正請
X14n0298_p0824b17║結壇事宜軌則。言清淨者，謂融事理契真俗，無偏
X14n0298_p0824b18║黨不中住，雖眾務繁興不妨一心無動，此為中中
X14n0298_p0824b19║流入清淨軌則也。
X14n0298_p0824b20║佛告阿難若末世人（至）方圓丈六為八角壇。
X14n0298_p0824b21║這一節經世尊正示軌則，此先明結壇之前方便
X14n0298_p0824b22║也。先取雪山白牛糞和泥者，欲其不裂也，如人家
X14n0298_p0824b23║和泥塗壁必用草觔之意。然牛食草糞即草觔，以
X14n0298_p0824b24║牛糞和泥塗壁與地，不但西竺如此，方燕晉之地
X14n0298_p0824c01║亦曾見之。今塗壇地必用雪山白牛糞者，由食香
X14n0298_p0824c02║草、飲清泉、茹退皆香，取其香而細故，如麝食柘身
X14n0298_p0824c03║分皆香，今白牛之糞亦若此耳。然此白牛非人家
X14n0298_p0824c04║所畜，是雪山所產，山野之牛唯此山有，此山多香
X14n0298_p0824c05║草故，他山及人家所畜者則不堪也，故云若非雪
X14n0298_p0824c06║山，其牛臭穢不堪塗地。又若他方國土去雪山遠
X14n0298_p0824c07║者無白牛糞，別於平原淨地穿去地皮深過五尺，
X14n0298_p0824c08║得土正色故稱黃土。如上所說，栴檀若有白牛糞，
X14n0298_p0824c09║秪用栴檀一味成泥，以無牛糞故，用十香和土成
X14n0298_p0824c10║泥以塗場地，使不龜而香潔也。場地之中起土為
X14n0298_p0824c11║壇，方圓之量一丈六尺以為八角，一方二尺，八角
X14n0298_p0824c12║為丈六之量也。十種香者，初栴檀必取牛頭栴檀，
X14n0298_p0824c13║非此方常所見者，然而牛頭栴檀固是難得，則常
X14n0298_p0824c14║香亦可用也。沉水可知。蘇合，按續漢書云：合眾香
X14n0298_p0824c15║草煎成如膏，故謂蘇合。廣志亦云：出大秦國，即波
X14n0298_p0824c16║斯國也，謂國人采香草笮其汁煎以成膏。薰陸，南
X14n0298_p0824c17║州異物志云：狀如桃膠。西域記云：南印度阿吒釐
X14n0298_p0824c18║國，有薰陸香樹，葉似棠梨。鬱金：周禮？春官：鬱人采
X14n0298_p0824c19║取以鬯酒。說文云：鬱金，草之華，遠方所貢芳物，鬱
X14n0298_p0824c20║人合而釀酒，以降神也。宗廟用之。白膠：即楓香。青
X14n0298_p0824c21║木：香譜云：五香，一株五根，一莖五枝，一枝五葉，一
X14n0298_p0824c22║葉五節，五五相對，名五香木，即青木香也。零陵：南
X14n0298_p0824c23║越志云：土人說是鷰草、芸香、甘松，今藥中常見者
X14n0298_p0824c24║是也。鷄舌：出五馬洲。異物志云：是草萎，可合香箋。
X14n0298_p0825a01║胡人云：眾香共一木華，為鷄舌香。泐潭標指云：鷄
X14n0298_p0825a02║舌，即丁香也。未知孰是。如上壇場體式，長水疏及
X14n0298_p0825a03║溫陵要解，皆用表法。長水表配，不及溫陵妥當。今
X14n0298_p0825a04║解一從溫陵，但恐繁𤨏不盡錄，可以意得。溫陵解
X14n0298_p0825a05║曰：法王法言，即事即理，法不孤起，事非唐設云云。
X14n0298_p0825a06║山為高土，表純淨上信也。大力白牛，表純淨大根
X14n0298_p0825a07║也。香草淨水，表妙善淨智也。茹退，表充實遺餘也。
X14n0298_p0825a08║茹退，即白牛糞。栴檀為十香之首，表十度總萬行
X14n0298_p0825a09║之冠。原為平土，表中信也。地皮未淨，故穿去五數
X14n0298_p0825a10║之中，黃色之中，取中中淨信也。十香，表十波羅蜜
X14n0298_p0825a11║法。香壇，表寂滅坦實之體。體具八正，故為八角。能
X14n0298_p0825a12║攝八邪，故方丈六云云。今云場地，古謂之墠。起土
X14n0298_p0825a13║八角者，方稱為壇。
X14n0298_p0825a14║壇心置一金銀銅木（至）以奉諸佛及大菩薩。
X14n0298_p0825a15║這一節經承上結壇敷設法器，次前之方便也。上
X14n0298_p0825a16║文云方圓丈六為八角壇，今壇之中心置一蓮華，
X14n0298_p0825a17║此華或金或銀或銅木所造，隨豐約之便也。華中
X14n0298_p0825a18║安鉢等者，露為陰澤，以秋八月白露既降，露之盛
X14n0298_p0825a19║清冷皎潔無踰此時，故用此也。露中安華瓣者，澄
X14n0298_p0825a20║瑩嚴飾之意也。八鏡按方華與爐間遶壇心者，香
X14n0298_p0825a21║光俱備也。必華與爐互為莊嚴，今但爐邊說嚴，言
X14n0298_p0825a22║偏意圓也。燒沉水不令見火者，意以爐烟裊裊香
X14n0298_p0825a23║氣氤氳，不令猛熾見火也。食乳之類必精必潔可
X14n0298_p0825a24║以供享，固非汎然常食也。各各十六隨方環供佛
X14n0298_p0825b01║及菩薩，按溫陸所表，謂壇心蓮華表中道妙行也。
X14n0298_p0825b02║鉢為應器，表隨量應物也。露以秋降，八月秋之中
X14n0298_p0825b03║水中華葉，表仁覆之行隨澤所施也。圓鏡表大圓
X14n0298_p0825b04║鏡智也。各安八方圍繞華鉢者，表智行相依隨方
X14n0298_p0825b05║圓應也。鏡外蓮華香爐各十六而間設者，華表妙
X14n0298_p0825b06║行，香表妙德，鏡外表正智之外方便建立也。純燒
X14n0298_p0825b07║沉水無見火者，表反德藏用滅覺觀契寂場也云
X14n0298_p0825b08║云。取白牛乳等者，表以法喜禪悅獻供二尊也。權
X14n0298_p0825b09║教開許乳酪，實教遮禁而復取以享奉者，意在融
X14n0298_p0825b10║權實同邪正故。八味亦各十六圍繞華外者，表融
X14n0298_p0825b11║權攝邪之法喜隨行施設也。
X14n0298_p0825b12║每以食時，若在中夜，（至）燒令烟盡，享佛菩薩。
X14n0298_p0825b13║這一節經，示以壇中行者，隨於食時，獻享二尊，為
X14n0298_p0825b14║結壇之後方便也。食時者，即早食、中食時也。又舉
X14n0298_p0825b15║中夜者，意以壇中行道，苦心易饑，而權開也。蜜半
X14n0298_p0825b16║升，酥三合者，升可知，三合即升之三合也。壇前別
X14n0298_p0825b17║安小爐者，壇前是近壇側室，別安一小風爐也。兜
X14n0298_p0825b18║樓婆香，草名。按唐陳藏器本草拾遺中云：兜納香。
X14n0298_p0825b19║魏略又云：大秦國出兜納香。今兜樓婆，或即兜納
X14n0298_p0825b20║華，梵語異耳。未知孰是，姑存之。以此香浴炭者，此
X14n0298_p0825b21║香無毒，能除惡穢，浴炭而然之，使無餘嗅也。投酥
X14n0298_p0825b22║蜜於炎爐，必有釜也。今文闕略。若謂炎爐無釜，酥
X14n0298_p0825b23║蜜俱成灰爐，將何享佛？燒令烟盡者，即煎令烟盡，
X14n0298_p0825b24║煉醇使無生氣耳。按溫陵解，謂佛以日中受食，故
X14n0298_p0825c01║每以日中致享，中夜例日中也。蜜成於華，表和融
X14n0298_p0825c02║法行也。酥成於乳，表和融法味也。半為中數，三為
X14n0298_p0825c03║成數。小火爐，表方寸覺心也。以香浴炭，表發覺之
X14n0298_p0825c04║法也。然令猛熾，投酥蜜於炎爐，燒烟盡者，表行法
X14n0298_p0825c05║既成，不可終滯，當於覺心，勇猛煅煉，使習氣併鑠，
X14n0298_p0825c06║緣影俱亡，豁然如所謂紅爐點雪者，然後為佛所
X14n0298_p0825c07║享。夫居寂滅場，餐采禪悅者，於此宜盡心焉。
X14n0298_p0825c08║令其四外徧懸旛華（至）張於門側，左右安置。
X14n0298_p0825c09║這一節經承前結壇敷設，次懸尊像以示寂場主
X14n0298_p0825c10║伴，意令行者得所瞻依也。四方是壇室之外，四方
X14n0298_p0825c11║徧懸旛華者，表外行嚴飾悲華四益也。室中四列
X14n0298_p0825c12║等者，表自性四依無適而非真主也。當陽即室中
X14n0298_p0825c13║央，張盧舍那等者，盧舍那譯云淨滿，是報身佛，釋
X14n0298_p0825c14║迦是化身佛，一佛具三身。今不及毗盧遮那者，遮
X14n0298_p0825c15║那是法身佛，法身無相，表此意故不懸也。此是寂
X14n0298_p0825c16║場真主，故處乎中。彌勒是當來住此世者，阿閦譯
X14n0298_p0825c17║云不動，是東方佛，表智。彌陀是略梵語，具云阿彌
X14n0298_p0825c18║陀，譯云無量壽，是西方佛，表悲。東西二佛亦居當
X14n0298_p0825c19║陽者，表行者於此壇中以智悲為主也。諸變化觀
X14n0298_p0825c20║音及金剛藏安左右者，表行者乘大悲願，上同下
X14n0298_p0825c21║合，以異方便度眾生故。諸變化觀音者，即前經三
X14n0298_p0825c22║十二應等也。剛藏統諸金剛，護持呪心，表行者護
X14n0298_p0825c23║念不空故。以上意明法王、法臣為內主伴，帝釋、梵
X14n0298_p0825c24║王等為外護也。烏芻瑟摩，譯語見前。藍地迦，名義
X14n0298_p0826a01║集云是青面金剛。軍茶利，是金剛異號，即十大明
X14n0298_p0826a02║王數也。毗俱胝者，毗盧神變經云左邊毗俱胝，三
X14n0298_p0826a03║目持鬟髻者是也。四天王可知等者，等於那吒太
X14n0298_p0826a04║子及天大將軍數也。頻那是猪頭，夜迦是象鼻，二
X14n0298_p0826a05║使者名也。俱未詳譯語。安置門側左右者，上法臣
X14n0298_p0826a06║等列於室中左右，今是外護，故置門外左右之側
X14n0298_p0826a07║也。
X14n0298_p0826a08║又取八鏡覆懸虗空（至）使其形影重重相涉。
X14n0298_p0826a09║這一節經，承前敷設，取意於象，即事明理，交羅融
X14n0298_p0826a10║攝，使無礙也。溫陵解謂：壇中之鏡，混物而有依，表
X14n0298_p0826a11║行人之智也；空中之鏡，離物而無依，表諸佛之智
X14n0298_p0826a12║也。混物有依者，方能照物，未能照己，必得離物無
X14n0298_p0826a13║依，住智交相為用，然後物我互照，心境雙融，諸佛
X14n0298_p0826a14║眾生，身土相入，不勞動步，不待擬心，法法周徧，事
X14n0298_p0826a15║事無礙，舉目千聖齊現，觸處萬象昭然，一華一香，
X14n0298_p0826a16║遍供塵剎，一行一相，充擴無窮，不假神通，不涉情
X14n0298_p0826a17║謂，寂場法法，本如是也。密因修證，妙極於此。然前
X14n0298_p0826a18║壇中之鏡，溫陵表大圓鏡智，今解混物有依，是行
X14n0298_p0826a19║人智，淺解未融者，疑為前後不𭰞，此不足疑也。良
X14n0298_p0826a20║以行者之智，與諸佛之智無二體，故俱不離大圓
X14n0298_p0826a21║鏡智，表語無過也。
X14n0298_p0826a22║於初七中至誠頂禮（至）身心明淨猶如瑠璃。
X14n0298_p0826a23║這一節經，正示入壇行道之儀。於三七日，克己心
X14n0298_p0826a24║祈，佛現交光，為其驗也。前云於道場中，六時行道，
X14n0298_p0826b01║經三七日，佛現其前，摩頂令悟。今文正應前驗也。
X14n0298_p0826b02║初七稱禮主伴嘉號，六時圍壇誦呪，於一時間，行
X14n0298_p0826b03║百八遍，呪亦百八遍。惟呪文甚長，一時何能誦百
X14n0298_p0826b04║八遍？意必秪誦唵字下八句耳。誦法要令心憶口
X14n0298_p0826b05║持，聲和步緩，其行其呪，皆適其宜，則玄功在此耳。
X14n0298_p0826b06║二七日中，不誦不行，寂然禪坐，一向發願無間也。
X14n0298_p0826b07║毗奈耶，譯語見前。願教者，正指梵網所明者說。第
X14n0298_p0826b08║三七中，上二七日，但云六時，今加十二時者，其功
X14n0298_p0826b09║至密，勤懇尤甚，念念專持呪者。據此則知二七日
X14n0298_p0826b10║中，非不誦也，但不數不行耳。至三七最後日，十方
X14n0298_p0826b11║佛現，於鏡光交處，承摩頂者，前文以鏡表智，今佛
X14n0298_p0826b12║智與行者智，交相熏發，因果通𭰞，即摩頂意。事理
X14n0298_p0826b13║互融，心境冥會，即十方佛現意。此合前驗不虗矣。
X14n0298_p0826b14║即於下佛，謂末世行者，果能如是，三七功淳，因果
X14n0298_p0826b15║交感，從是入三摩地，身心明淨，內外洞然，如瑠璃
X14n0298_p0826b16║也。
X14n0298_p0826b17║阿難！若此比丘本受戒師（至）如是道場多不成就。
X14n0298_p0826b18║這一節，經佛警前文所云不清淨意，務令深防實
X14n0298_p0826b19║踐，以嚴潔其心也。文可解。
X14n0298_p0826b20║從三七後端坐安居（至）汝問道場建立如是。
X14n0298_p0826b21║這一節經承上三七後意，總結壇儀也。從上三七
X14n0298_p0826b22║功成別無陳設，但令端身枯坐默顧本參，如是經
X14n0298_p0826b23║一百日，有利根者從本凡身不起此座，即入聖位。
X14n0298_p0826b24║得須陀洹句。俯順淺機說。若按下文云：十方如來
X14n0298_p0826c01║誦此呪心成無上覺，坐菩提座入大涅槃，奚止小
X14n0298_p0826c02║果而已。且登伽聞呪尚證三果，況淨機者乎。縱其
X14n0298_p0826c03║下。縱其鈍根未成，於此得決定信，自知成佛不謬。
X14n0298_p0826c04║阿難頂禮佛足而白佛言（至）佇聞如來祕密章句。
X14n0298_p0826c05║這一節經，阿難既請壇儀，然未親聞呪語，是故重
X14n0298_p0826c06║請宣說也。自我下。阿難自述己過，以明未聞心呪
X14n0298_p0826c07║章句。葢前文殊持呪往護，但自密誦以解婬難，故
X14n0298_p0826c08║稱未聞。今請顯說，意將傳彼當來，因啟親炙聖言。
X14n0298_p0826c09║惟願下。正請重說，文可解。
X14n0298_p0826c10║爾時，世尊從因髻中（至）放光如來宣說神呪。
X14n0298_p0826c11║這一節經世尊諾其重請宣呪，而先放光化佛，用
X14n0298_p0826c12║表心呪之神也。肉髻即無見相，肉髻與無見相前
X14n0298_p0826c13║後互明。髻中湧百寶光者，意表無相見相也。光中
X14n0298_p0826c14║湧千葉蓮者，光表般若體，華表因行。華從光出者，
X14n0298_p0826c15║表從般若出萬行因華也。光中現佛坐蓮華者，表
X14n0298_p0826c16║因承果、果徹因也。化佛頂放十道光者，表化中復
X14n0298_p0826c17║化、十度圓收，而不離般若體故。光光皆具護法圓
X14n0298_p0826c18║心，用無盡故。十恒沙者，即無盡意故。金剛密迹，即
X14n0298_p0826c19║護法心故。稱金剛密迹者，金剛從喻說，取堅固意，
X14n0298_p0826c20║誓心堅固如金剛故。密迹是實中現權，不可思議
X14n0298_p0826c21║位在上地，迹現金剛故稱密迹。然此理事無礙本
X14n0298_p0826c22║迹常融，不動而變無為而成，故此十恒沙眾各現
X14n0298_p0826c23║威神，或擎山或持杵遍滿空界，大眾仰觀見彼威
X14n0298_p0826c24║神如臨我上，故生畏心。現光現相曾未之見，故生
X14n0298_p0827a01║愛心。抱是懷抱，言其畏愛兼於懷抱也。是故各求
X14n0298_p0827a02║哀祐，良由藉佛哀祐，故得一心不亂，聽佛頂光所
X14n0298_p0827a03║化如來宣說神呪也。
X14n0298_p0827a04║南無薩怛他蘇伽多耶（至）印兔那麼麼寫（三十七句）
X14n0298_p0827a05║誦呪者至此句，稱弟子某甲受持。
X14n0298_p0827a06║烏𤙖（三十八），唎瑟揭拏（三十九）（至）印兔那麼麼寫（七十八）
X14n0298_p0827a07║至此句準前稱名，若俗人稱弟子某甲受持。
X14n0298_p0827a08║囉闍婆夜（七十九），主囉跋夜（八十）（至）印兔那麼麼寫（七十二）
X14n0298_p0827a09║至此如前稱名。
X14n0298_p0827a10║婆伽梵（七十三），薩怛多般怛囉（七十四）（至）麼麼寫
X14n0298_p0827a11║三十二至此，如前稱弟子名。
X14n0298_p0827a12║突瑟吒質多（三十三）（至）莎婆訶
X14n0298_p0827a13║總前四百二十七句這一節經，佛為重宣密呪，昔
X14n0298_p0827a14║令文殊往護者，即此文也。夫呪者，秘密義也，是為
X14n0298_p0827a15║秘密首楞嚴。行人誦之，則能生善滅惡，革凡成聖，
X14n0298_p0827a16║冥得其益，無所解會。如蜾蠃之呪螟蛉，號令之麾
X14n0298_p0827a17║軍士，默有所會，餘人不知，是密說義也。與前顯說
X14n0298_p0827a18║力用無殊，但被機有所異耳。故前顯說文中云：有
X14n0298_p0827a19║三摩提名大佛頂首楞嚴王，具足萬行，十方如來
X14n0298_p0827a20║一門超出妙莊嚴路。後宣呪畢，顯益文中云：此佛
X14n0298_p0827a21║頂光聚摩訶悉怛多般怛囉秘密伽陀微妙章句，
X14n0298_p0827a22║出生十方一切諸佛。又云：亦說此呪名如來頂。是
X14n0298_p0827a23║知顯密二說，名義俱同也。長水疏云：此呪四百二
X14n0298_p0827a24║十七句，前諸句數但是歸命諸佛菩薩眾賢聖等，
X14n0298_p0827b01║及釵呪願加被，離諸惡鬼病等諸難。至四百十九
X14n0298_p0827b02║云：跢姪他，此翻即說呪曰。從四百二十唵字去，方
X14n0298_p0827b03║是正呪。如前云六時行誦，每時百八遍，正誦此耳。
X14n0298_p0827b04║然或通誦，可為盡善，第恐文長不能及也。自古五
X14n0298_p0827b05║不翻中，此即秘密不翻。天台智者大師以四悉檀
X14n0298_p0827b06║義會釋呪義，恐繁不錄，詳如文句中說。
X14n0298_p0827b07║阿難是佛頂光聚（至）嚴淨戒律悉得清淨。
X14n0298_p0827b08║這一節經佛宣呪畢，結顯呪功，圓收諸佛三覺滿
X14n0298_p0827b09║義，乃以十事明乎二利之勝也。阿難下至出生諸
X14n0298_p0827b10║佛，是總顯本益。十方下十義，是別明自他二覺及
X14n0298_p0827b11║覺行滿義。總中佛頂光聚者，釋尊自指己頂所放
X14n0298_p0827b12║百寶光，光光相然化化不絕，故稱光聚。悉怛多句
X14n0298_p0827b13║是本呪名，譯語見前。指此呪義以能出生諸佛功
X14n0298_p0827b14║莫大焉，密不足以盡其義，密之甚者故稱秘密。伽
X14n0298_p0827b15║陀譯云頌，詩傳云：頌，容也，美盛德之形容也。葢頌
X14n0298_p0827b16║與容古字通用，今指呪語為伽陀者，亦是美頌如
X14n0298_p0827b17║來藏心具不思議之妙用也。別中文分十段：初云
X14n0298_p0827b18║因此呪心成無上覺者，即自覺也。因即題中密因
X14n0298_p0827b19║之因，以密呪為因得成果覺故。二云執呪心而伏
X14n0298_p0827b20║魔外，即覺行義。執是執持，如前文殊持呪往護，即
X14n0298_p0827b21║伏魔意。三云乘呪心坐蓮華而往應塵剎，即覺他
X14n0298_p0827b22║義。上說成正覺屬根本智，以本智證真故。今說應
X14n0298_p0827b23║彼之感屬後得智，成唯識云：乘後得智現身土等，
X14n0298_p0827b24║為諸有情說正法故。四云轉法輪者，上但說應，今
X14n0298_p0827c01║則應而說法。一應文分為二，含是含受。五中有二
X14n0298_p0827c02║意：一則自覺先成遍於十方摩頂記彼，二則自覺
X14n0298_p0827c03║未成亦蒙諸佛摩頂記我，即自覺覺他二義。六云
X14n0298_p0827c04║依呪力加被拔濟群苦，是覺行義。文中俱出四趣，
X14n0298_p0827c05║不言天與修羅二趣者，文略耳。八苦中求不得者，
X14n0298_p0827c06║言其宿業預定，貧而求富、夭而求壽，自非殊勝業
X14n0298_p0827c07║力必不可挽，諸所強求皆不得故。五陰熾盛者，謂
X14n0298_p0827c08║色受想行識熾盛，如火燒菩提芽，五陰不空充塞
X14n0298_p0827c09║熾盛，則一切生死輪迴不息，此最若故。大小橫者，
X14n0298_p0827c10║橫枉也，以非理加之曰橫，大則喪命、小則罹殃。灌
X14n0298_p0827c11║頂經云：大橫有九，小橫無數。賊難下別明諸難，難
X14n0298_p0827c12║難也，摧挫身心難堪忍故。諸難義及上地獄等苦，
X14n0298_p0827c13║文皆可知，不復詳解。七云隨順呪心事知識者，以
X14n0298_p0827c14║求道故，是自覺覺行二義。言善知識者，華嚴鈔云：
X14n0298_p0827c15║一切眾生不知諸善法令其知之，不識諸惡法令
X14n0298_p0827c16║其識之，名善知識也。又善對惡說，崇正道而達罪
X14n0298_p0827c17║福者，名善知識。操世柄而筭無遺䇿者，名惡知識
X14n0298_p0827c18║也。餘文可解。八云攝受親因等者，是覺他義，謂奉
X14n0298_p0827c19║行心呪得成道果，轉攝有緣登覺岸故。親指過去
X14n0298_p0827c20║眷屬，因指宿生結緣，以昔有緣今得遇故。然彼或
X14n0298_p0827c21║墮小乘，乃以呪力加之，令彼聞而不怖。秘密藏即
X14n0298_p0827c22║如來藏心也。九云無上覺等，初文已明，今重出者，
X14n0298_p0827c23║要在終歸涅槃，纂述八相始終事故。坐菩提樹是
X14n0298_p0827c24║始，涅槃是終，是三覺滿義。十云於滅度後付佛法
X14n0298_p0828a01║事者，良由呪心功勝三際不衰，成始成終呪功具
X14n0298_p0828a02║矣。法事者，即指上十事，三覺及戒定慧等皆法事
X14n0298_p0828a03║也。一切法事戒為前導，故表而出之。戒既清淨，則
X14n0298_p0828a04║諸法事悉得究竟成就故。夫此十事俱乘呪心為
X14n0298_p0828a05║言者，葢呪心即如來藏故，心即呪、呪即心故。如般
X14n0298_p0828a06║若所謂般若波羅蜜多是大神呪、是大明呪、是無
X14n0298_p0828a07║上呪、是無等等呪，即斯義也。由能具足恒沙性德
X14n0298_p0828a08║成始成終，佛之法事大備於此，讀斯文者當深悟
X14n0298_p0828a09║玄旨可也。
X14n0298_p0828a10║若我說是佛頂光聚（至）經恒沙劫終不能盡。
X14n0298_p0828a11║這一節經重歎此呪具無盡德，沙劫不能盡述也。
X14n0298_p0828a12║從且下四句，謂非止十事而已。從旦暮歷沙劫，字
X14n0298_p0828a13║不重音相續，劫猶可盡，呪功終不可盡也。
X14n0298_p0828a14║亦說此呪名如來頂（至）遠諸魔事，無有是處。
X14n0298_p0828a15║這一節經出呪，名義同前顯說，因勉行者當持此
X14n0298_p0828a16║而取果也。前顯說名大佛頂，今密說名如來頂，名
X14n0298_p0828a17║義俱同。由是勉諸有學盡輪迴取勝果，當從事於
X14n0298_p0828a18║斯，不持此呪而坐道場，魔事方強難究竟故。然指
X14n0298_p0828a19║有學小果說者，良以小果猶應持呪修無上菩提，
X14n0298_p0828a20║不持此呪安可得哉？以劣顯勝，極言此呪可持也。
X14n0298_p0828a21║阿難！若諸世界隨所國土（至）一切諸毒所不能害。
X14n0298_p0828a22║這一節經，世尊重以此呪，隨方勸持，恒順智愚，書
X14n0298_p0828a23║佩俱益，毒無以害，是其驗也。樺是樹名，其皮紅色，
X14n0298_p0828a24║不止數層，薄軟可愛，曾於五臺山躬為尺素，寄之
X14n0298_p0828b01║人間，人皆喜之。貝葉是貝多羅樹，葉似此方苦竹，
X14n0298_p0828b02║籜挍軟，內光外麤，潤澤潔白，亦甞見之，出西竺，截
X14n0298_p0828b03║方橫書梵字，中貫五色縷橫讀。白氎，羽毛為之，亦
X14n0298_p0828b04║出西竺，極其工致，如此方天鵞絨，白淨如練，故稱
X14n0298_p0828b05║白氎，餘文可解。
X14n0298_p0828b06║阿難！我今為汝更說此呪（至）皆領深恩常加守護。
X14n0298_p0828b07║這一節經，重顯呪益，冥護世毒，能成出世間智也。
X14n0298_p0828b08║自行教他，其功一致。但水火不害，唯加誦者，不能
X14n0298_p0828b09║燒溺也。此如第六經觀音圓通十四無畏意。喪命
X14n0298_p0828b10║為大毒，致疾為小毒。天龍鬼神，各有惡呪，如娑毗
X14n0298_p0828b11║迦羅梵天呪等。以此呪力，惡呪不著，則得正受。正
X14n0298_p0828b12║受即三昧，譯語以三昧持身，故諸呪詛不能為害。
X14n0298_p0828b13║厭讀上聲。蟲是蟲毒，如此方兩廣窮鄉下邑皆有
X14n0298_p0828b14║之。藥毒如砒鴆之類，金銀初出礦時有毒，詳如藥
X14n0298_p0828b15║類本草中說。草木毒即藥毒也，如巴豆木鱉之類，
X14n0298_p0828b16║蟲蛇可知。然而萬物皆有毒氣，入呪人口，俱化為
X14n0298_p0828b17║甘露味矣。一切惡星下惡星，則過宮入限，能作災
X14n0298_p0828b18║厄，如羅睺計都彗孛等也。鬼如羅剎富丹起尸旱
X14n0298_p0828b19║魃等。神如世間五通傷瘟等。磣者，食中砂也。約喻
X14n0298_p0828b20║說惡人心中，磊塊磅礴，害人之惡念，如食中砂也。
X14n0298_p0828b21║頻那夜迦，解見前文。此等鬼神，各有眷屬，皆荷佛
X14n0298_p0828b22║恩，非誰不害，猶當加護也。
X14n0298_p0828b23║阿難當知，是呪常有（至）貧窮下賤不可樂處。
X14n0298_p0828b24║這一節經承上，正明神威擁護，世毒不傷，成就出
X14n0298_p0828c01║世智也。梵語那由他。按華嚴？阿僧祇品百二十大
X14n0298_p0828c02║數，初云：百洛叉為一俱胝，俱胝俱胝為一阿庾多，
X14n0298_p0828c03║阿庾多阿庾多為一那由他。對此方百千萬億兆
X14n0298_p0828c04║京姟，則洛叉為億，俱胝為兆，阿庾多為京，那由他
X14n0298_p0828c05║為姟也。今文八萬四千箇那由他，以如是多恒河，
X14n0298_p0828c06║又以如是多恒河中所有沙，一沙一金剛，極言金
X14n0298_p0828c07║剛之多多也。種族，言其類也。如是多金剛藏王種
X14n0298_p0828c08║族，各各有多眷屬，如此多種族，皆是金剛藏王菩
X14n0298_p0828c09║薩所統，如是晝夜隨侍，不敢須臾離也。設有下。明
X14n0298_p0828c10║散心誦呪不入定者之益。蕞爾心憶，汎然口持，雖此
X14n0298_p0828c11║散亂，而金剛眾亦常隨侍。何況下。以散持之劣，例
X14n0298_p0828c12║彼菩提得決定信者之勝，其侍從之勤，不待言矣。
X14n0298_p0828c13║菩提心得決定信者，按位是十信也。精心陰速，發
X14n0298_p0828c14║彼神識者，謂藏王菩薩之眾，以精誠之心，在杳冥
X14n0298_p0828c15║中，隱然策發，速其神識。或行者夢寐中，或禪觀中，
X14n0298_p0828c16║有所警悟，使其進趣無滯也。是人下，是人指行者
X14n0298_p0828c17║說。此明行者由密護之功，故得開發宿命，能憶多
X14n0298_p0828c18║劫本事本生。周徧是橫，徹十方沙劫是竪，窮三際
X14n0298_p0828c19║皆得了知，豈止過去。以過去影顯現未，即是出世
X14n0298_p0828c20║智也。從初第一劫，是凡身也。歷於後身，後身指最
X14n0298_p0828c21║後隣於滿果一生補處說。從是中間，生生不生。雜
X14n0298_p0828c22║類藥叉等者，即是雜類，譯語見前。是善男子下，明
X14n0298_p0828c23║諸色供養者，非唯不生惡處，亦復不生貧窮不可
X14n0298_p0828c24║樂處。無財為貧，不達為窮。
X14n0298_p0829a01║此諸眾生縱其自身（至）不持齋戒自成齋戒。
X14n0298_p0829a02║這一節經甚讚持呪之功攝無量德，以明一心具
X14n0298_p0829a03║萬行意也。縱其下。是甚讚持呪功高。謂上持呪眾
X14n0298_p0829a04║生縱其不作福業，而如來之德悉與此人，豈有移
X14n0298_p0829a05║彼福此，則三昧亦可惠矣。良以呪心即如來頂法，
X14n0298_p0829a06║而如來頂法即行者本具藏心，是故能持呪者即
X14n0298_p0829a07║持自己藏心，藏心具足萬行，何福業而不備哉？是
X14n0298_p0829a08║故不作福而福自備，以自具故宛似如來所與，然
X14n0298_p0829a09║而如來即自性之如來也。如來即我心，我心即佛
X14n0298_p0829a10║心，心外無佛全佛是心，是故能持呪心則永劫與
X14n0298_p0829a11║佛同生也。不可說是華嚴大數最後之數，彼云：不
X14n0298_p0829a12║可思不可思劫為一不可說，不可說不可說劫為
X14n0298_p0829a13║一不可說轉，則轉數為極也。既與佛同生，佛之功
X14n0298_p0829a14║德我之本有三義同科，如惡叉聚也。惡叉聚是樹
X14n0298_p0829a15║名，見首卷解中。我及如來兼諸功德，同一熏修無
X14n0298_p0829a16║分散故。是故下。結明本具。未戒令戒，未進令進，無
X14n0298_p0829a17║智令智，不淨令淨，不齋成齋，則六度備矣。上文福
X14n0298_p0829a18║是檀度，戒是尸度，進是進度，智是智度，淨是禪度，
X14n0298_p0829a19║能忍齋戒是忍度，言雖不次六義全矣。所謂持呪
X14n0298_p0829a20║一心萬行具足。
X14n0298_p0829a21║阿難！是善男子持此呪時（至）悉皆滅除，更無毫髮。
X14n0298_p0829a22║這一節經，詳明呪功，滌諸垢染，以慧日能銷霜露
X14n0298_p0829a23║之罪也。前文備福，今文滌罪，謂未得呪前，雖造眾
X14n0298_p0829a24║罪，既持呪後，則前之破戒之罪，無問輕重，一時銷
X14n0298_p0829b01║滅，益見持呪功高，如日之易銷霜露也。然而持呪
X14n0298_p0829b02║之心，亦須盡誠，空三輪，達三觀，般若圓心，銷除眾
X14n0298_p0829b03║罪，實有之。若其泛然常習，似存似亡，多見破舟，越
X14n0298_p0829b04║諸溟海，風雖順，不無沉溺之險，無謂經之無驗，亦
X14n0298_p0829b05║見其墮也。縱經下，明持呪之後，猶有不淨之迹，諸
X14n0298_p0829b06║聖不責，此勉誦之深也。五辛，見下文。若內心既淨，
X14n0298_p0829b07║則外衣雖獘，行止皆淨，良以心淨故，一切同真，
X14n0298_p0829b08║當念即道場故。五逆者，一弑父母，二弑阿羅漢，三
X14n0298_p0829b09║弑和尚阿闍黎，四破和合僧，五惡心出佛身血。四
X14n0298_p0829b10║棄、八棄者，四分律云：波羅夷，譯云棄。若犯婬、殺、盜、
X14n0298_p0829b11║妄四根本罪，則永棄佛法邊外，不與共住，如人斬
X14n0298_p0829b12║首，不復活也。不入僧數，故名為棄。比丘尼八棄，即
X14n0298_p0829b13║於前四加。第五名觸，觸是觸著，與男相觸，起染心
X14n0298_p0829b14║故。第六名八，有八事故，謂與染心男子兩手相捉，
X14n0298_p0829b15║或捉衣，或同入屏處，或屏處共坐，或共語、共行、相
X14n0298_p0829b16║倚、相期，犯此八事，為眾所棄故。第七名覆，覆是遮
X14n0298_p0829b17║覆，謂尼聞大僧說戒作法之時，遮覆他罪，不肯對
X14n0298_p0829b18║眾陳首故。第八名隨，隨是隨眾住，謂尼於大僧中，
X14n0298_p0829b19║未與作共住法，即隨共住故。如上八種，為尼僧根
X14n0298_p0829b20║本戒，犯此如前，名棄也。此以誦呪功高，無間輕重，
X14n0298_p0829b21║皆銷滅矣。如風吹沙者，猛風譬呪功，沙聚譬輕重。
X14n0298_p0829b22║罪聚謂眾罪聚集，如沙之多，由誦呪功，一時能銷，
X14n0298_p0829b23║如猛風吹散沙聚，言其易也，纖悉淨盡，更無毫髮
X14n0298_p0829b24║存焉。
X14n0298_p0829c01║阿難！若有眾生從無量無數劫來（至）皆得悟無生忍。
X14n0298_p0829c02║這一節經承前呪功，能銷宿業得悟無生也。上以
X14n0298_p0829c03║呪功銷諸現業，今文又謂不但銷新愆而已，又能
X14n0298_p0829c04║滌諸舊染。若有能持此呪并諸供養，從前積劫陳
X14n0298_p0829c05║垢未及懺悔者，猶湯銷雪，煖氣既侵剎那銷殞。湯
X14n0298_p0829c06║譬呪功，雪譬宿業。然又不但銷業而已，又能以呪
X14n0298_p0829c07║力持心，不久得悟無生忍矣。無生忍解見第一經
X14n0298_p0829c08║中。或問：前解云：持呪必空三輪、達三觀，然後得驗。
X14n0298_p0829c09║今文但說帶持安置猶能銷除積業，子豈以易為
X14n0298_p0829c10║難耶？答：呪有不思議力，誠如經說。然即供養帶持
X14n0298_p0829c11║由藉信心，前云具決定信速能符契，若彼信心輕
X14n0298_p0829c12║鮮未必即驗也。今時呪章何處無之？功力亦隱而
X14n0298_p0829c13║不顯矣。愚甞帶持驅瘧立應，足知由信而顯也。
X14n0298_p0829c14║復次，阿難！若有女人（至）邊地下賤，何況雜形。
X14n0298_p0829c15║這一節經歷明呪功得遂諸願也。文中但明男女
X14n0298_p0829c16║長命，不及餘者，文略耳。然以果報句攝盡矣。果報
X14n0298_p0829c17║約世出世、漏無漏說，大率今文與觀音圓通相應
X14n0298_p0829c18║故。雜形如前說，餘可解。
X14n0298_p0829c19║阿難！若諸國土州縣聚落（至）一切災厄悉皆銷滅。
X14n0298_p0829c20║這一節經歷明呪功能免諸難也。支提，譯云可供
X14n0298_p0829c21║養處。脫闍，長水疏云：幢也。泐潭標指云：闍訓都脫
X14n0298_p0829c22║闍，即城臺也。餘可解。
X14n0298_p0829c23║阿難！在在處處國土眾生（至）晝夜安眠常無惡夢。
X14n0298_p0829c24║這一節經歷明呪功能和天時、澤地利、鎮惡星、安
X14n0298_p0830a01║兆庶也。風雨順時者，如藥師灌頂經云：非時風雨，
X14n0298_p0830a02║過時不雨，是眾生九難之一。今云順時，則由呪功
X14n0298_p0830a03║而和天時也。五穀豐殷，是由呪功而澤地利也。十
X14n0298_p0830a04║億曰兆。庶，眾也，指萬民說。兆庶安樂，是由呪功而
X14n0298_p0830a05║安兆庶也。惡星隨方變怪，二十八大惡星各按方
X14n0298_p0830a06║隅，一切災祥由其變也。呪能鎮之，使其災障不入
X14n0298_p0830a07║其境，是由呪功而鎮惡星也。由是人無橫夭之災
X14n0298_p0830a08║矣。杻械下二句，是免王難。晝夜安眠，是臥安覺安。
X14n0298_p0830a09║晝無惡事，夜無惡夢，呪之功也。
X14n0298_p0830a10║阿難！是娑婆界有八萬（至）諸惡災祥永不能入。
X14n0298_p0830a11║這一節經歷明呪功，鎮諸惡星使不入界地也。娑
X14n0298_p0830a12║婆界指一四天下說。以四洲觀之，居空星象不止
X14n0298_p0830a13║八萬四千。今云惡星，止此數耳，除善星說故。或亦
X14n0298_p0830a14║表人八萬四千煩惱說故。二十八宿為八萬上首。
X14n0298_p0830a15║二十八宿者，謂角、亢、氐、房、心、尾、箕、斗、牛、女、虗、危、室、
X14n0298_p0830a16║壁、奎、婁、胃、昴、畢、嘴、參、井、鬼、柳、星、張、翼、軫。然此諸星
X14n0298_p0830a17║各按方隅，每方七星各有所主之事，隨人心善惡
X14n0298_p0830a18║而變。善則降祥，惡則加禍。詳如大集四十經中說。
X14n0298_p0830a19║又八大惡星為主者，長水疏云：金、木、水、火、土、羅、計、
X14n0298_p0830a20║彗也。雖有善宿，變即成災。二十八宿亦爾。有此下
X14n0298_p0830a21║正顯呪功。有此呪地，則彼惡星隱然無變，不成災
X14n0298_p0830a22║故。十二由旬，由旬譯云限量，程限之數也。一由旬
X14n0298_p0830a23║四十里，計四百八十里之遙成結界地，一切災異
X14n0298_p0830a24║不入其境。祥，福也，又吉兆也。今云災祥不入者，言
X14n0298_p0830b01║禍福不入也。然則福何以却之？意以平順為福。俗
X14n0298_p0830b02║諺有云：庭前之瑞，好不如無。此之謂也。
X14n0298_p0830b03║是故如來宣示此呪（至）舊業陳債來相惱害。
X14n0298_p0830b04║這一節經世尊結顯宣呪所由，為助道之玄覆也。
X14n0298_p0830b05║是故下，佛以末世多魔，故宣此呪而保護之，使諸
X14n0298_p0830b06║惡緣不能加害，泰然安隱坐進此道，是為宣呪之
X14n0298_p0830b07║由也。文旨瞭然可解。
X14n0298_p0830b08║及汝眾中諸有學人（至）十方如來便為妄語。
X14n0298_p0830b09║這一節經重警淨緣，以明佛語不虗，而行者必得
X14n0298_p0830b10║心通之驗也。是善下。佛謂行者果能如法熏修，則
X14n0298_p0830b11║從此凡身即得豁然貫通，開悟佛覺。文中反顯佛
X14n0298_p0830b12║語不虗，必非相賺也。
X14n0298_p0830b13║說是語已，會中無量（至）得成菩提永無魔事。
X14n0298_p0830b14║這一節經諸神誓護行者，對佛各陳誓語也。上文
X14n0298_p0830b15║顯呪之功，今文明護持之願。初是金剛，次是欲色
X14n0298_p0830b16║二界天主并四天王出眾禮願，無色天誤列于後。
X14n0298_p0830b17║三是雜類諸神令菩提心速圓滿者，如前云精心
X14n0298_p0830b18║陰速，發彼神識之意。五是空居陰陽時令之主，陰
X14n0298_p0830b19║陽則攝風雨雲雷等，各有主故。時令則攝年歲春
X14n0298_p0830b20║秋八王日遊夜遊等，年歲即六十甲子太歲等也。
X14n0298_p0830b21║巡官即晝夜遊神及主記善惡者，故名巡官。此皆
X14n0298_p0830b22║𨽻於四天王者。六是地祇，主山主海等及一切土
X14n0298_p0830b23║地諸神。萬物精祗者，如主樹主林主稼主藥等神
X14n0298_p0830b24║是也。風神王者，即上風師，葢有王臣之屬，上必是
X14n0298_p0830c01║臣，今乃是王，故兩出之。此諸上下神祗各有護法，
X14n0298_p0830c02║辭旨皆可解，不復贅言。
X14n0298_p0830c03║爾時八萬四千那由他（至）恒令此人所作如願。
X14n0298_p0830c04║這一節經，本護呪人乘大覺心隨眾護之，後而稱
X14n0298_p0830c05║名重誓以衛也。前文世尊先舉藏王種族常護此
X14n0298_p0830c06║呪，今文藏王因眾發心護呪，重列名辭以備眾數
X14n0298_p0830c07║耳。大約上文諸雜神等因佛宣呪功大然後發心，
X14n0298_p0830c08║此藏王者本心常護，故前佛舉其名，今乃藏王自
X14n0298_p0830c09║陳本願也。按華嚴？十地品，藏王為說法，王位在上
X14n0298_p0830c10║地，故此自陳功業久成菩提，以度生心切不取涅
X14n0298_p0830c11║槃，示金剛身常護此呪。世尊下，明自護心之切。隨
X14n0298_p0830c12║彼行者定亂百出，而此菩薩護心恒一也。縱令下，
X14n0298_p0830c13║驅斥外魔。大自在是色界頂天，以統世之心深躭
X14n0298_p0830c14║固執成大慢天，是魔之甚者亦不得其便，餘小鬼
X14n0298_p0830c15║神自當驅去十由旬外矣。前云十二由旬成結界
X14n0298_p0830c16║地，今驅魔未出界地，此云何通？葢由譯場前後不
X14n0298_p0830c17║照耳。寶杵碎首是其誓心，非如世間殺心比也。折
X14n0298_p0830c18║攝二門隨機應故，餘可解。以上行分已竟，下起證
X14n0298_p0830c19║分。
X14n0298_p0830c20║阿難即從座起，頂禮佛足（至）佇佛慈音，瞪瞢瞻仰。
X14n0298_p0830c21║這一節經阿難因行請證次第始終、淺深名義，而
X14n0298_p0830c22║欲預知其相也。前文阿難既諸行中詳悉，然猶未
X14n0298_p0830c23║知所證階差、始終名義、淺深證位，須預知之。如達
X14n0298_p0830c24║王都先訪旅泊，葢證者實踐親炙之義，有淺深智
X14n0298_p0831a01║斷不同，故請先示其相也。我輩下。阿難因問證義，
X14n0298_p0831a02║且先自責多聞，陳其病本，為發問之端也。蒙佛下。
X14n0298_p0831a03║慶前聞法之益。世尊下。正問入證名義。佛三摩提
X14n0298_p0831a04║者，揀非世定，又揀二乘定故，故加佛字。又五十五
X14n0298_p0831a05║位定體修成佛故，故稱佛三摩提也。涅槃是所到
X14n0298_p0831a06║究竟地故，涅槃之前覺路重重，故稱未到。乾慧是
X14n0298_p0831a07║發軔之初名義，解見下文。四十四心是信、住、行、向
X14n0298_p0831a08║各十，及四種加行，謂煖、頂、忍、世第一也。以上是為
X14n0298_p0831a09║通問，下又別陳，故重舉漸次。漸次指三漸次也。詣
X14n0298_p0831a10║何下二句。問入聖位十地始終故。葢地前三位名
X14n0298_p0831a11║三賢，十信為內凡，乾慧為外凡故。作是下。集家結
X14n0298_p0831a12║問之儀。溫陵解云：凝視曰瞪，冥心曰瞢。
X14n0298_p0831a13║爾時，世尊讚阿難言（至）合掌刳心，默然受教。
X14n0298_p0831a14║這一節經，佛諾其請，先讚阿難具大心故，代眾生
X14n0298_p0831a15║問而誡聽領說也。讚辭可知。從於下，佛述所問始
X14n0298_p0831a16║終。以內外凡為始，故稱凡夫。涅槃為終，可知中間
X14n0298_p0831a17║覺路未證而預明，故稱懸示。如未發軔，先釵旅泊
X14n0298_p0831a18║之情形故也。汝今下，誡聽為說。阿難下，領答。刳心
X14n0298_p0831a19║者，刳音枯。說文云：空物腸也。易曰：刳木為舟。今取
X14n0298_p0831a20║意謂屏除妄慮而虗其心，可受教義，故稱刳心。合
X14n0298_p0831a21║掌是斂容，默然是杜口，三業具誠而待慈誨也。
X14n0298_p0831a22║佛言阿難當知妙性圓明（至）及大涅槃二轉依號。
X14n0298_p0831a23║這一節經，世尊將酬證位，先標妙性無生，以示滅
X14n0298_p0831a24║妄歸真二轉依號也。夫妙性湛圓，離諸名相，安有
X14n0298_p0831b01║世界眾生及五十五位之名相耶？由有器界眾生，
X14n0298_p0831b02║名相斯立。若世界之依，眾生之正，二俱叵得，名相
X14n0298_p0831b03║何存？然則十界十如，俱為剩語。是故先標真本，以
X14n0298_p0831b04║顯名相皆妄也。名是稱謂，相是相狀。一切聖凡，依
X14n0298_p0831b05║正差降，俱為名相。然此名相，因妄有生，有生必滅，
X14n0298_p0831b06║生滅是妄。滅此生滅之妄，方名為真。轉生滅則依
X14n0298_p0831b07║涅槃，以涅槃無生滅可得故。轉妄想則依真覺，真
X14n0298_p0831b08║覺即菩提也。此為佛果二轉依號。然以妙性觀之，
X14n0298_p0831b09║本無生滅，安有涅槃？元無妄想，安有菩提？菩提涅
X14n0298_p0831b10║槃，亦是強名。若執兩端，亦成名相矣。達斯道者，可
X14n0298_p0831b11║以默會。
X14n0298_p0831b12║阿難！汝今欲修真三摩地（至）斯則如來真三摩地。
X14n0298_p0831b13║這一節經，佛示欲修正定先識倒因，倒因不生即
X14n0298_p0831b14║正定矣。三摩地即正定故。又云：正心行處即諸位
X14n0298_p0831b15║所修定體，涅槃是到家果地之名，眾生是正報身，
X14n0298_p0831b16║世界是所依器界。此依正二法，一切顛倒因之而
X14n0298_p0831b17║有，故稱倒因。佛令識此倒因，倒因不生即是正定，
X14n0298_p0831b18║葢正與倒是對治法故。此總標，下別釋。
X14n0298_p0831b19║阿難！云何名為眾生顛倒（至）建立世界及諸眾生。
X14n0298_p0831b20║這一節，經別釋倒因。先明正報，以顯依正一因而
X14n0298_p0831b21║妄生二倒也。初徵正報名。次阿難下，正釋倒因。良
X14n0298_p0831b22║以一因發生二倒，故示其因也。由性下二句，躡前
X14n0298_p0831b23║真本，誤成倒因。性明心者，即指妙性圓明說，即是
X14n0298_p0831b24║如來藏性本然之明心字。依藏性體上起的照用，
X14n0298_p0831c01║乃名為心。即用之體，即體之用，故稱性明心也。以
X14n0298_p0831c02║性明之心徧圓一念，誤故遂乃轉真成妄，以正為
X14n0298_p0831c03║倒矣。此一句中，真妄攸分，本無能明能圓之情，則
X14n0298_p0831c04║心無所動。良由誤認圓明，則於圓明性上而有其
X14n0298_p0831c05║念，即成妄矣。如前經云：自心取自心，非幻成幻法
X14n0298_p0831c06║了矣。故云性明圓故。故字氣脉生起下句諸妄，故
X14n0298_p0831c07║云因明發性。此所發性與上句性字不同，葢所發
X14n0298_p0831c08║性是妄性故，性既妄了乃見有生，則從畢竟無中
X14n0298_p0831c09║成究竟有矣。畢竟無指上妙性中一法叵得故，究
X14n0298_p0831c10║竟有指下因明發性之妄，以妄觀之依正宛然，故
X14n0298_p0831c11║云究竟有也。此所發性是無明體，一切根身器界
X14n0298_p0831c12║由此建立，如第四經云：性覺必明，妄為明覺，所既
X14n0298_p0831c13║妄立，生汝妄能，無同異中熾然成異。即此義也。此
X14n0298_p0831c14║有下。承上究竟有明其妄立也。謂彼能有所有本
X14n0298_p0831c15║自非因，所因能有是無明，所有是根身器界等。然
X14n0298_p0831c16║此無明本非有因，妄為所因即倒因也。既非所因，
X14n0298_p0831c17║則能住所住之相了無根本可據也。能住約眾生
X14n0298_p0831c18║說，所住約世界說。本此下。結成妄立依正二因也。
X14n0298_p0831c19║謂本此無性之妄建立依正二相，無住即是妄住，
X14n0298_p0831c20║以無本故，謂從妄住中建立依正二倒也。
X14n0298_p0831c21║迷本圓明是生虗妄（至）非生非住非心非法。
X14n0298_p0831c22║這一節經，承上迷真生妄，指妄復俱非，以示非相
X14n0298_p0831c23║也。迷本下，承前妙性真體說，謂迷了妙性圓明之
X14n0298_p0831c24║體，從迷生妄。妄性無體者，指上依無住所建立之
X14n0298_p0832a01║性，妄故無體，以無體故，非所依也。此二句，正遣妄
X14n0298_p0832a02║本，謂妙性真體，本來圓滿光明，無欠無晦，無修無
X14n0298_p0832a03║證。既云無欠，何須求復？將欲捨妄復真，則真非真
X14n0298_p0832a04║矣。自惟真如本性，妙湛明圓，何勞更復？妄見所復，
X14n0298_p0832a05║已非真實如體。此隱然指彼二乘偏修者說也。非
X14n0298_p0832a06║真求復下，牒上妄復，示非相也。生與住者，即是生
X14n0298_p0832a07║住異滅四相之二影，略說故。心與法者，是二乘所
X14n0298_p0832a08║修身受心法四念處之二影，略同上。此皆妄復之
X14n0298_p0832a09║相，非真真如性矣。四念處義，如法界次第中說。二
X14n0298_p0832a10║乘既非，則凡外可知。此指三乘順修者說。下文別
X14n0298_p0832a11║明眾生逆修，結顯眾生顛倒之相也。
X14n0298_p0832a12║展轉發生生力發明（至）由是故有眾生顛倒。
X14n0298_p0832a13║這一節經承上結顯眾生顛倒由妄而生也。展轉
X14n0298_p0832a14║下，謂既迷真性，依妄生妄展轉相生，從彼妄生業
X14n0298_p0832a15║力上顯發諸妄，以妄熏妄積生成業，彼此業同則
X14n0298_p0832a16║有感應，因有感應彼此相生，以彼此相生相滅生
X14n0298_p0832a17║滅無窮。末句結名顛倒。
X14n0298_p0832a18║阿難！云何名為世界顛倒（至）變化眾生成十二類。
X14n0298_p0832a19║這一節經別釋倒因，次明依報。仍以無住為因，轉
X14n0298_p0832a20║成十二類之報土也。初徵名。是有下，仍牒前文有
X14n0298_p0832a21║所有、因所因二句為世界生因。是有下三句，先釋
X14n0298_p0832a22║界義，謂此能有所有則分段妄生，分段既成則界
X14n0298_p0832a23║畔自立，由有分段四方隨生故。非因下四句，次釋
X14n0298_p0832a24║世義，謂本非真因妄為所因，葢以無住為所因故，
X14n0298_p0832b01║無住即無明也。前文云本此無住建立世界及眾
X14n0298_p0832b02║生故，此無明無體實非生因也。由妄建立故為所
X14n0298_p0832b03║因，本是無住妄為所住，既依無明則念念熏彼所
X14n0298_p0832b04║住，所住即依正二相也。以念念熏故遷流不住遂
X14n0298_p0832b05║成三世，三世與四方和合相涉成十二區分，此十
X14n0298_p0832b06║二區分為十二類生之依報。世約心說，以念念遷
X14n0298_p0832b07║流故；方約境說，以界畔為境故。心境交涉變化眾
X14n0298_p0832b08║生亦成十二類，類約眾生說，十二區分約世界說，
X14n0298_p0832b09║於此可見十二生界由心成也。
X14n0298_p0832b10║是故世界因動有聲（至）窮十二變為一旋復。
X14n0298_p0832b11║這一節經結示心境涉義，變成十二依正轉旋之
X14n0298_p0832b12║相也。動字即指上文方世相涉，涉是動故。約二義
X14n0298_p0832b13║解：一、約內心初動，這是境隨心變也。動則有業，業
X14n0298_p0832b14║必有報，十二類生，由此輪轉。文中聲等是境，六亂
X14n0298_p0832b15║妄想是心，言不頓彰，故次第相因，意必同時，即唯
X14n0298_p0832b16║識所謂五俱意識同時起故。雖云同時，異在同中，
X14n0298_p0832b17║不無相因，默會於心，現量可證。二、約外境初動，由
X14n0298_p0832b18║方世相涉，聲等隨生，是故六亂妄想因之而有，這
X14n0298_p0832b19║是心隨境變也。由六亂想成業性故，業必有報，報
X14n0298_p0832b20║必有依，謂乘業性輪轉十二區分也。約正報說，則
X14n0298_p0832b21║云輪轉；約依報說，則云旋復。旋復者，即第四經云
X14n0298_p0832b22║次第遷流，終而復始之謂也。終復始者，是世界成
X14n0298_p0832b23║住壞空，空為終，成為始，空而復成，循環無窮，即旋
X14n0298_p0832b24║復之義也。末云聲等窮十二變為一旋復者，謂外
X14n0298_p0832c01║世界六塵窮盡十二能變之根，以致空散消沉，為
X14n0298_p0832c02║之極矣，極故旋復也。又文中兩箇是故：初是故下，
X14n0298_p0832c03║結眾生顛倒，是境隨心變也；次是故下，結世界顛
X14n0298_p0832c04║倒，是心隨境變也。良由上二別釋之文未曾有結，
X14n0298_p0832c05║今文雙結前二倒，故下文詳明十二變化之相。
X14n0298_p0832c06║乘此輪轉顛倒相故（至）若非有想若非無想。
X14n0298_p0832c07║這一節經，承上詳明十二變化之名相也。此先標
X14n0298_p0832c08║名，下次示相。乘此一句，牒上十二輪轉之相。是有
X14n0298_p0832c09║下，正標十二之名。按瑜伽、俱舍等論說者，謂從殻
X14n0298_p0832c10║而出曰卵生，從胞胎出曰胎生，從濕而出曰濕生，
X14n0298_p0832c11║離故趣新曰化生。本質既無，但用明耀之色曰有
X14n0298_p0832c12║色，空無色相曰無色。唯依想心成質曰有想，頑無
X14n0298_p0832c13║所知曰無想。自質非實，託彼成故，雖有若無，故曰
X14n0298_p0832c14║若非有色。自質本無，託彼呪詛成己色質，故曰若
X14n0298_p0832c15║非無色。己本無想，由彼想以成我質，雖有似無，故
X14n0298_p0832c16║曰若非有想。我有兒想，彼無父母想，雖彼無想，現
X14n0298_p0832c17║已成我兒想，故曰若非無想。如下指彼蒲盧等異
X14n0298_p0832c18║質相成者是也。下文各有成想二字，證定此類名
X14n0298_p0832c19║相，故加成想二字。
X14n0298_p0832c20║阿難由因世界虗妄輪迴（至）魚鳥龜蛇其類充塞。
X14n0298_p0832c21║這一節經承上次示十二生相，此先明卵生也。溫
X14n0298_p0832c22║陵解云：卵唯想生，虗妄即想也。想體輕舉名動顛
X14n0298_p0832c23║倒，卵以氣交名和合氣成，想多升沉名飛沉亂想，
X14n0298_p0832c24║故感魚鳥飛沉之類也。然詳十二類中各具八萬
X14n0298_p0833a01║四千亂想者，葢一切眾生各各具有八萬四千煩
X14n0298_p0833a02║惱，但各隨類轉變，則彼煩惱隨類偏顯，如此魚鳥
X14n0298_p0833a03║之類以飛沉偏顯，則諸煩惱皆屬飛沉，故云八萬
X14n0298_p0833a04║四千飛沉亂想。下文各類隨想偏顯，成其本類之
X14n0298_p0833a05║想，然知一類互具餘類之想，則有無窮亂想，何止
X14n0298_p0833a06║八萬四千哉？文中但約偏顯者說耳，故下文云各
X14n0298_p0833a07║各互具十二顛倒，顛倒即亂想之本因，故羯邏藍
X14n0298_p0833a08║譯語見前。又動顛倒是惑，和合下是業，如是下是
X14n0298_p0833a09║苦，諸類皆由惑業苦三輪轉生死，下皆倣此。
X14n0298_p0833a10║由因世界雜染輪迴（至）人畜龍仙其類充塞。
X14n0298_p0833a11║這一節經承上次示十二生相，此次明胎生也。胎
X14n0298_p0833a12║因情有雜染，即情也。情生於愛名欲顛倒，胎以情
X14n0298_p0833a13║交名和合滋成，情有偏正名橫竪亂想，故感人畜
X14n0298_p0833a14║橫竪之類。遏蒱曇譯語見前，即胎卵漸分之相，虗
X14n0298_p0833a15║妄雜染執著留礙等有情皆具，但隨偏重者感類
X14n0298_p0833a16║耳。羯南等胎卵皆具，而次第言者，前能具後、後不
X14n0298_p0833a17║具前故。又流轉國土等即十二區分，同一器界遂
X14n0298_p0833a18║成十二之異，隨業感報有差故。
X14n0298_p0833a19║由因世界執著輪迴（至）含蠢蝡動其類充塞。
X14n0298_p0833a20║這一節經承上，次示十二生相，此三明濕生也。濕
X14n0298_p0833a21║以合感，執著即合也。合由愛滯，觸境趨附，名趣顛
X14n0298_p0833a22║倒。濕以陽生，名和合煖成。所趣無定，名翻覆亂想。
X14n0298_p0833a23║故感含蠢蝡動，翻覆之類也。蔽尸，譯語見前濕生
X14n0298_p0833a24║初相也。十二皆本於婬欲，起於情想，以迷情愈妄，
X14n0298_p0833b01║化理愈乖，以至蕩為空散，頑為木石，妄末雖殊，妄
X14n0298_p0833b02║本一也。蠢蝡者，蠢約情言，蝡約形言，即愚鈍之情
X14n0298_p0833b03║為蠢，柔弱之形唯見其動狀，不可別名蝡。
X14n0298_p0833b04║由因世界變易輪迴（至）轉蛻飛行其類充塞。
X14n0298_p0833b05║這一節經承上，次示十二生相，此四明化生也。化
X14n0298_p0833b06║以離應，變易即離也。離此托彼名假顛倒，觸類而
X14n0298_p0833b07║變名和合觸成，轉故趣新名新故亂想。故感報亦
X14n0298_p0833b08║爾，脫故趣新所遺之殻為蛻，如水蟞變蜻蜓則轉
X14n0298_p0833b09║行為飛，如雀為蛤則蛻飛為潛，凡以不同相變皆
X14n0298_p0833b10║名轉蛻。羯南譯語見前，新質初成之相也。自下皆
X14n0298_p0833b11║稱羯南者，諸類通稱止此。若其第五鉢羅奢佉，譯
X14n0298_p0833b12║云形位，則各隨相現，非通稱，故不及也。
X14n0298_p0833b13║由因世界留礙輪迴（至）休咎精明其類充塞。
X14n0298_p0833b14║這一節經承上，次示十二生相，此五明有色也。真
X14n0298_p0833b15║性融湛，本非留礙，亦非光耀。由迷滯故，成留礙輪
X14n0298_p0833b16║迴。障失融湛，妄合明著，粘湛發光，以成精耀。休為
X14n0298_p0833b17║三光，咎為彗孛。一切精明神物，皆精耀也。其想已
X14n0298_p0833b18║成精耀，故但有色而已。涅槃經云：八十神皆因留
X14n0298_p0833b19║礙想，元成其精耀。此雖至精至神，亦未離乎乘彼
X14n0298_p0833b20║輪轉顛倒想也。
X14n0298_p0833b21║由因世界銷散輪迴（至）空散銷沉其類充塞。
X14n0298_p0833b22║這一節經承上，次示十二生相，此六明無色也。厭
X14n0298_p0833b23║有著空，滅身歸無，名銷散輪迴。迷漏無聞，名惑顛
X14n0298_p0833b24║倒。厭有歸無，則依晦昧空，故和合暗成，而名陰隱
X14n0298_p0833c01║亂想，即無色界外道類也。此有想無色，而不無業
X14n0298_p0833c02║體，故亦稱羯南。又有惑業昏重，形色消磨，體合空
X14n0298_p0833c03║昧，識附陰隱，亦空散消沈類也。
X14n0298_p0833c04║由因世界罔象輪迴（至）神鬼精靈其類充塞。
X14n0298_p0833c05║這一節經承上，次示十二生相，此七明有想也。罔
X14n0298_p0833c06║象失真，邪著光影，無所托陰，從憶想生，於罔象中
X14n0298_p0833c07║潛結貌狀，神不明而幽為鬼，精不全而散為靈，無
X14n0298_p0833c08║有實色，但有想相，乍有乍無，似明似晦，名罔象也。
X14n0298_p0833c09║由因世界愚鈍輪迴（至）土木金石其類充塞。
X14n0298_p0833c10║這一節經，承上次示十二生相，此八明無想也。不
X14n0298_p0833c11║了諦理，固守愚鈍之極，則癡頑無知，精神化為土
X14n0298_p0833c12║木金石，無復情想，即枯槁也。如黃頭化石，望夫成
X14n0298_p0833c13║山，蚯蚓之變金燈，癡僧之化木耳，皆精神昏昧，有
X14n0298_p0833c14║情而化無情也。
X14n0298_p0833c15║由因世界相待輪迴（至）以蝦為目其類充塞。
X14n0298_p0833c16║這一節經承上，次示十二生相，此九明非有色也。
X14n0298_p0833c17║水母之類，以水沫為體，以蝦為目，本非有色，待物
X14n0298_p0833c18║成色，不能自用，待物為用，迷失天真，綿著浮偽，彼
X14n0298_p0833c19║此異質，染緣相合，故曰因依。諸比目比翼類此。
X14n0298_p0833c20║由因世界相引輪迴（至）呪詛厭生其類充塞。
X14n0298_p0833c21║這一節經承上，次示十二生相，此十明非無色也。
X14n0298_p0833c22║邪業相引，使性情顛倒，而乘呪托識，不由生理，妄
X14n0298_p0833c23║隨呼召，即世間邪術呪詛，精魅厭物，因而有生者。
X14n0298_p0833c24║不由生理，則本自無色，既感成質，非無色也。
X14n0298_p0834a01║由因世界合妄輪迴（至）異質相成其類充塞。
X14n0298_p0834a02║這一節經承上，次示十二生相。此十一明非有想
X14n0298_p0834a03║也。二妄相合，性情妄昧，異質相成，生理回互。如彼
X14n0298_p0834a04║蒲盧非為桑蟲，非有蜂想而成蜂相。葢己本無想，
X14n0298_p0834a05║由彼想以成我質，故曰非有想相成想。
X14n0298_p0834a06║由因世界冤害輪迴（至）皆遭其食，其類充塞。
X14n0298_p0834a07║這一節經承上次示十二生相，此十二明非無想
X14n0298_p0834a08║也。怨害相酬，殺傷相反，生理怪誕，棄絕倫理，故感
X14n0298_p0834a09║土梟之類，因土塊毒果成形，非無鳥想，而本無想。
X14n0298_p0834a10║溫陵釋上二名，混而未暢。葢我有兒想，故曰非無
X14n0298_p0834a11║想相。而其土塊毒果，本無父母想，故曰無想。二意
X14n0298_p0834a12║合名故也。孤山曰：土梟破鏡者，按史記孝武本紀
X14n0298_p0834a13║云：祠黃帝用土梟破鏡。孟康曰：土梟、破鏡，二鳥名。
X14n0298_p0834a14║土梟食母，破鏡食父。黃帝欲絕其類，使百物祠皆
X14n0298_p0834a15║用之。破鏡如貙而虎眼，貙音樞，似貍，是獸非鳥。今
X14n0298_p0834a16║文云是鳥非獸，然據眼如虎眼，則江東人稱鸀鶤
X14n0298_p0834a17║者近是也。但未知其食父之事。又本草禽部中有
X14n0298_p0834a18║云：訓胡其聲，自呼其名，兩眼如猫。此鳥作笑聲，當
X14n0298_p0834a19║有人死。即鸀鶤也。疑即此類。出此，俟識者別焉。
X14n0298_p0834a20║是名眾生十二種類。
X14n0298_p0834a21║結名可知。或問：前文阿難所問證道名位，何故世
X14n0298_p0834a22║尊詳明十二顛倒耶？答曰：良以顛倒障正徧知，則
X14n0298_p0834a23║覺路不淨。今佛欲明證道，先除障垢。障除則倒亡，
X14n0298_p0834a24║離倒即正具。是知除障為入證之要也。佛意在茲
X14n0298_p0834b01║乎？
X14n0298_p0834b02║
X14n0298_p0834b03║大佛頂如來密因修證了義諸菩薩萬行首楞嚴經
X14n0298_p0834b04║直解卷第七