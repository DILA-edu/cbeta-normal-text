X14n0298_p0834b05║
X14n0298_p0834b06║
X14n0298_p0834b07║
X14n0298_p0834b08║大佛頂如來密因修證了義諸菩薩萬行首楞嚴經
X14n0298_p0834b09║直解卷第八
X14n0298_p0834b10║明古杭雲棲寺後學沙門　廣莫　直解
X14n0298_p0834b11║蘌兒優婆塞　李太沖　校
X14n0298_p0834b12║阿難！如是眾生一一類中（至）具足如斯虗妄亂想。
X14n0298_p0834b13║這一節經重明生類互具倒心，而生起下文也。如
X14n0298_p0834b14║是下，牒前生類以明互具之意。然據互具顛倒之
X14n0298_p0834b15║語，則知各類所有八萬四千亂想亦應互具，以明
X14n0298_p0834b16║業力不可思議，良由亂想從顛倒發故。詳夫妙圓
X14n0298_p0834b17║真心不可思議，具足恒沙性德，翻此性德以成亂
X14n0298_p0834b18║想，有何籌筭？故喻云：猶如揑目，亂華發生。揑目喻
X14n0298_p0834b19║顛倒，亂華喻亂想，可知。
X14n0298_p0834b20║汝今修證佛三摩提（至）洗滌其器後貯甘露。
X14n0298_p0834b21║這一節經佛示除倒之法以淨其器，則妙道可期
X14n0298_p0834b22║而證也。阿難原問佛三摩提，故佛拈其所問而答
X14n0298_p0834b23║也。本因亂想指上十二生類各所具者，欲除此想
X14n0298_p0834b24║立三漸法。稱漸次者，即指三法有漸次故。如淨器
X14n0298_p0834c01║下設喻明三漸之意，淨器喻行者因心，除去二字
X14n0298_p0834c02║正喻三漸，初功毒蜜喻十二顛倒。詳玩湯水灰香
X14n0298_p0834c03║之喻，湯水猶麤洗，灰香是細洗，葢湯水喻地前四
X14n0298_p0834c04║十心，灰喻四加行，香喻十一地觀智，甘露是天所
X14n0298_p0834c05║降者，服之得長生喻所證法身，證之得不生滅故。
X14n0298_p0834c06║又一解，湯水喻諸位正定，灰香喻諸位所具功德，
X14n0298_p0834c07║法香甘露喻法身。後貯二字應上先淨，意謂先淨
X14n0298_p0834c08║因心後證果德，此喻通譬諸位也。若謂登初住去
X14n0298_p0834c09║破一分無明證一分法身，則有次第淨次第證義，
X14n0298_p0834c10║此乃不次之次，今文約通途說，故云後貯甘露。
X14n0298_p0834c11║云何名為三種漸次（至）三者增進違其現業。
X14n0298_p0834c12║這一節經徵列三漸之名也。此但徵列名數，解見
X14n0298_p0834c13║下文。一云修習者，佛令行者防修形器熏習淨法，
X14n0298_p0834c14║為入證之初門也。除助因者，五辛為助正性之因，
X14n0298_p0834c15║故應除之。二云真修者，刳殺盜婬則生死輪迴息，
X14n0298_p0834c16║故云真修。然又修習是助行，真修是正行，故刳正
X14n0298_p0834c17║性者，正性即指殺盜婬為眾生之正性，故圓覺經
X14n0298_p0834c18║云一切眾生皆以婬欲而正性命，即此意也。三云
X14n0298_p0834c19║增進者，上二是一助一正，正中但戒身業三事其
X14n0298_p0834c20║義未深，今則增進其行使六根不流逸，前境返流
X14n0298_p0834c21║全一六用不行，校上漸深故名增進。違現業者，謂
X14n0298_p0834c22║違返六根現行之業也。下釋義中三皆結稱增進，
X14n0298_p0834c23║以三義𮞏進故也。
X14n0298_p0834c24║云何助因？阿難！如是世界（至）第一增進修行漸次。
X14n0298_p0835a01║這一節經，承上別釋三漸名義。此先釋助因也。助
X14n0298_p0835a02║因見前解。如是下，出食辛之由。謂十二類生，各有
X14n0298_p0835a03║形命，非食則死，故云不能自全。依四食住者，食以
X14n0298_p0835a04║資益為義。十二生類，稟報不同，所食亦異，故有四
X14n0298_p0835a05║種食也。此十二類，攝盡三界眾生。是故人畜有執
X14n0298_p0835a06║受身者，段食益之。鬼神無執受故，觸食益之。色界
X14n0298_p0835a07║思食益之。四空無身，唯保第八識，以識為食，則以
X14n0298_p0835a08║識食益之。上二界無香味二塵，故無段食。餘三食
X14n0298_p0835a09║徧三界故。按成唯識第四引契經說，有四種食：一
X14n0298_p0835a10║者段食，變壞為相。謂欲界繫香味觸三，於變壞時，
X14n0298_p0835a11║能為食事。段是分段，食有分段，故唯欲界有。二者
X14n0298_p0835a12║觸食，觸境為相。謂有漏觸，纔取境時，攝受喜等，能
X14n0298_p0835a13║為食事。觸是觸著，觸諸柔輭細滑冷煖香氣等境，
X14n0298_p0835a14║而生喜樂，以喜樂益身，為食義故。三者思食，希望
X14n0298_p0835a15║為相。謂有漏思，與欲俱轉，希可愛境，能為食事。思
X14n0298_p0835a16║是思量，以希望心，任持不忘。如彼懸沙望梅，能止
X14n0298_p0835a17║饑渴，皆思食義也。又如色界，以禪思為食故。然稱
X14n0298_p0835a18║有漏思者，通善惡二途，如十二類中有色無色、有
X14n0298_p0835a19║想無想等稟報是惡，而思食義與色天同故。四者、
X14n0298_p0835a20║識食執持為相，謂有漏識由段觸思勢力增長能
X14n0298_p0835a21║為食事，由前三食勢力增長執持所增長義，資益
X14n0298_p0835a22║身心即為識食。此識雖通諸識，以第八執持勝故
X14n0298_p0835a23║食義偏勝。是故佛說下，結食住義。住者，由食得續
X14n0298_p0835a24║形命，故名住也。阿難下，正明食辛非行者所宜。食
X14n0298_p0835b01║甘二句，先明食有利害，利害二意可知。葢指五辛
X14n0298_p0835b02║為毒類也，雖不致死能發婬怒，非毒而何？是故求
X14n0298_p0835b03║正定者當斷此也。五辛者，按梵網經云：一、大蒜，二、
X14n0298_p0835b04║茖葱，三、慈葱，四、蘭葱，五、興渠。天台梵網疏云：大蒜
X14n0298_p0835b05║是胡葱，茖葱是薤，慈葱是葱，蘭葱是小蒜，興渠是
X14n0298_p0835b06║蒠蒺。雲棲大師發隱謂興渠云蒠蒺者，蒠是蕪菁，
X14n0298_p0835b07║或云胡荽，或云阿魏。名義集云：興渠，此方無，故不
X14n0298_p0835b08║翻。出于闐國，葉似蔓菁，根如蘿蔔，生熟皆臭。此五
X14n0298_p0835b09║通名為菜，熟食氣濁故發婬，生食辛臭更厲故增
X14n0298_p0835b10║恚。如是世界下，正明行者不宜食之。所以宣說十
X14n0298_p0835b11║二部經屬慧，修三摩地屬定，雖有定慧持心，若不
X14n0298_p0835b12║斷辛，諸聖賢輩不來守護，大力魔王得其便故，文
X14n0298_p0835b13║皆可了。末阿難下，結第一漸名。
X14n0298_p0835b14║云何正性？阿難！如是眾生（至）第二增進修行漸次。
X14n0298_p0835b15║這一節經承上別釋三漸名義，此次釋正性也。正
X14n0298_p0835b16║性如前說。如是下，詳明刳正性所以，戒婬可知。不
X14n0298_p0835b17║餐酒肉者，酒能亂性，助欲性故；肉能傷慈，起殺心
X14n0298_p0835b18║故。以火淨無啖生者，防辛穢而助嗔故。是修下，誡
X14n0298_p0835b19║其必刳正性，方有出世分故。當觀下三句，示對治
X14n0298_p0835b20║法。欲如毒蛇，毒囓法身，喪慧命故；欲如怨賊，劫法
X14n0298_p0835b21║財，奪功德故。四棄、八棄見前解。聲聞戒淺，但執身
X14n0298_p0835b22║故；菩薩行深，身心並治故。婬戒成無相生義，殺戒
X14n0298_p0835b23║成無相殺義，加以偷劫不行，則無負於世，出三界
X14n0298_p0835b24║必矣。是清下，由刳正性心強，報得六根清淨相似
X14n0298_p0835c01║解發，故云即以父母肉眼見十方界。按法華文句
X14n0298_p0835c02║云：梵王報得天眼，在於己界徧見大千，大千外有
X14n0298_p0835c03║風輪障眼，不能見外。又法華論云：眼能見大千內
X14n0298_p0835c04║外。應是天眼，那名肉眼？智者大師辯云：此是圓教
X14n0298_p0835c05║相似位，因經之力有勝根用，既未發真，不得稱天
X14n0298_p0835c06║眼，猶名肉眼是分段之身，故稱父母所生。雖云肉
X14n0298_p0835c07║眼具五眼用，見大千內外，今經以父母所生肉眼
X14n0298_p0835c08║同彼所辯，大約以刳正性心強，得感此驗，以顯經
X14n0298_p0835c09║功之勝也。乃至得大神通，遊十方界等，皆是六根
X14n0298_p0835c10║清淨位的義理。然今三漸既未入位，云何先具此
X14n0298_p0835c11║用？辯在下文。是則下，結第二漸名。
X14n0298_p0835c12║云何現業？阿難！如是清淨（至）第三增進修行漸次。
X14n0298_p0835c13║這一節經承上別釋三漸名義，此又次釋現業也。
X14n0298_p0835c14║現業者，由六根流逸六塵現行所作業，名為現業。
X14n0298_p0835c15║阿難下，誡令違此現業。如是持戒人者，牒上刳正
X14n0298_p0835c16║性人，既能持戒心不貪婬，此不貪婬語不局男女
X14n0298_p0835c17║交媾為婬，眼取色耳取聲乃至意取法塵皆名貪
X14n0298_p0835c18║婬，故云於外六塵不多流逸，因外不逸旋轉欲流
X14n0298_p0835c19║自歸元覺。偶，合也，謂六塵不緣六根無偶，六既全
X14n0298_p0835c20║一則外用不行矣。十方國土即六塵境，若根塵偶
X14n0298_p0835c21║合之時雜亂渾濁，今既全一則復元明妙湛，不廢
X14n0298_p0835c22║外塵外塵自淨，所以但不流逸外之國土，宛然如
X14n0298_p0835c23║故不為礙也，故云十方國土皎然清淨。又以譬明，
X14n0298_p0835c24║謂如瑠璃內懸明月，瑠璃喻全一之心，明月喻外
X14n0298_p0836a01║境，不著外境即是如如，故下云如來淨妙皆現其
X14n0298_p0836a02║中，其中指全一之心也。然以如是因心必獲無生
X14n0298_p0836a03║法忍矣。無生法忍指果證而言，前第二漸中指通
X14n0298_p0836a04║六根相似位，今無生忍即屬初住以上。從是下二
X14n0298_p0836a05║句，正判三漸為聖位初基，故云從此發行，安立聖
X14n0298_p0836a06║位。是則下，結第三漸名。阿難初問至何漸次得修
X14n0298_p0836a07║行目，意正問此，佛乃立三漸次以答之。又此三漸，
X14n0298_p0836a08║文義高下，淺深難決。何以故？如第一漸，除助因者，
X14n0298_p0836a09║可知。第二漸中，刳正性者，刳殺、盜、婬心，其文乃至
X14n0298_p0836a10║偷劫不行等，是刳正性之本義也。是清淨人，乃至
X14n0298_p0836a11║得大神通等辭，葢屬刳正性之功効也。宛似六根
X14n0298_p0836a12║相似位的文相，則非三漸本義，乃是懸示後位功
X14n0298_p0836a13║由於此。第三漸中，違現業者，是持戒人，乃至於外
X14n0298_p0836a14║六塵不逸，是牒上義。從塵既不緣，乃至如來淨妙，
X14n0298_p0836a15║皆現其中，葢屬違現業之功効矣。獲無生忍者，乃
X14n0298_p0836a16║懸示後之所證。然此三漸以往，自當淺深次第為
X14n0298_p0836a17║論，則諸聖位不濫。古師直作三漸本義解者，非矣。
X14n0298_p0836a18║抑之太下，揚之太高，配位不定，幸達者深思而詳
X14n0298_p0836a19║察焉。
X14n0298_p0836a20║阿難！是善男子欲愛乾枯（至）未與如來法流水接。
X14n0298_p0836a21║這一節經承上發行安位，此初明乾慧地也。是善
X14n0298_p0836a22║男子，即指上文修三漸次的人，以後歷信住行向
X14n0298_p0836a23║地等。初文皆有善男子之言，總是這箇人。葢以一
X14n0298_p0836a24║人進修歷位而說，古師乃配外凡內凡等義，恐翳
X14n0298_p0836b01║人眼，今不復用。然其內外凡聖之說，理固有之，即
X14n0298_p0836b02║指這箇行人階梯淺深位序之名耳。如世間人初
X14n0298_p0836b03║登鄉薦，次由進士以歷邑宰京鄉，後至台鼎，位極
X14n0298_p0836b04║人臣，總是前頭登鄉薦的人。以後望前，位序高下
X14n0298_p0836b05║懸絕矣。今經遊歷聖位，亦復如是。欲愛下四句，承
X14n0298_p0836b06║上義說。由前六用不行，返流全一，則諸欲愛乾枯。
X14n0298_p0836b07║以其根境合時，內執受心堅固暗塞。今由根境不
X14n0298_p0836b08║合，不續餘生，故內執受解脫而空明矣。昔之纏縛，
X14n0298_p0836b09║今得解脫。昔之暗塞，今得虗明。虗明之性，即是智
X14n0298_p0836b10║慧。執心既虗，無復所雜，故云純是智慧。然此慧性
X14n0298_p0836b11║本明而圓，照映十方。鎣者，金色外映為鎣。今之慧
X14n0298_p0836b12║光外映，亦如之也。由欲愛乾，乃有此慧，名乾慧地。
X14n0298_p0836b13║此結顯初位之名也。末二句出其位義尚淺，謂欲
X14n0298_p0836b14║習初乾，未與如來中道法流水接，故此未屬正位。
X14n0298_p0836b15║按吳興解云：大品、般若明十地初立乾慧，天台於
X14n0298_p0836b16║圓教判信前立五品住，且曰義推如大品乾慧地
X14n0298_p0836b17║也。噫！智者隋時此經未至，而所立名懸契佛心，非
X14n0298_p0836b18║聖人孰能是哉？愚按：天台五品文相與今經異，意
X14n0298_p0836b19║必各陳其說，義或同耳。欲習下，明今位。發軔之初，
X14n0298_p0836b20║纔乾欲愛，乍得初𦦨，故稱乾慧。若校後位所發智
X14n0298_p0836b21║慧，則今之慧猶屬習氣，是故未與中理水接。如來，
X14n0298_p0836b22║果人也。法流水者，確指中道法說。流水二字，約喻
X14n0298_p0836b23║說。葢中理三德秘藏，源遠流長，混混不竭，故喻如
X14n0298_p0836b24║流水也。今未與接者，後位十信猶稱相似。相似對
X14n0298_p0836c01║分真說，良以行未履真，但隣乎真，故稱相似。登分
X14n0298_p0836c02║真位，方接法流。相似未敢云接，況今乾慧乎？長水
X14n0298_p0836c03║疏云：今經第三漸次，便得無生法忍。此訛矣。若彼
X14n0298_p0836c04║三漸便得此忍，今位何故猶未與接？葢無生忍即
X14n0298_p0836c05║是中理法流，是知長水孟浪不思之甚也。
X14n0298_p0836c06║即以此心中中流入（至）所去隨願，名願心住。
X14n0298_p0836c07║這一節經承前發行安位，此次明十信也。信者，信
X14n0298_p0836c08║中道理也。故云中道純真，名信心住。信中道理，故
X14n0298_p0836c09║稱妙信。後之念進慧等九位，皆為信之妙德，故以
X14n0298_p0836c10║信冠其首，通名信位。即以下，明初信也。謂即以乾
X14n0298_p0836c11║慧心流入中道之中，而此流入之心乘中理故，乃
X14n0298_p0836c12║能開發此心圓妙之用。敷即發義。然此圓妙之用，
X14n0298_p0836c13║昭昭於心目之間，沒有半點疑滯，故稱圓妙。從此
X14n0298_p0836c14║不偏不滯妙圓信中，重發真妙，依信發妙，增進無
X14n0298_p0836c15║滯，然非生滅，故稱妙信常住。由常住故，一切生滅
X14n0298_p0836c16║妄想滅盡無餘也。能信是行者因心，所信是中道
X14n0298_p0836c17║理，雜妄既盡，故云中道純真。以所從能全理成信，
X14n0298_p0836c18║名信心住也。住即是位。真信下，明二信也。真信明
X14n0298_p0836c19║了一句，牒上初信義。上云從真妙圓，重發真妙，故
X14n0298_p0836c20║稱真信。又上云妙信常住，則昭然不昏，故稱明了。
X14n0298_p0836c21║以真信融徹，故云一切圓通。一切指陰處界等，不
X14n0298_p0836c22║為礙故。以圓通故，乃能憶念三世各無數劫中生
X14n0298_p0836c23║死習氣。由憶念故，一切習氣皆現在前，無忘即念，
X14n0298_p0836c24║故名念住。妙圓下，明三信也。亦承上妙圓之信，𭰞
X14n0298_p0837a01║中理故，純一真實。即此真實精明之信，發化無盡，
X14n0298_p0837a02║而彼無數劫中生死習氣，化為一精明矣。以此精
X14n0298_p0837a03║明之信，進趨中道真淨之理。以精明進趨，名精進
X14n0298_p0837a04║住。心字即指此位之心也。心精下。明四信也。初句
X14n0298_p0837a05║亦承上說。上以精明之心，進趣真淨，故云心精現
X14n0298_p0837a06║前。又上以無始習氣，通一精明，精明即是智慧。轉
X14n0298_p0837a07║前習氣，皆成智慧，無復餘習，故云純以智慧。以智
X14n0298_p0837a08║名位，故名慧住。以字作用字看，謂用智慧進趣後
X14n0298_p0837a09║位也。執持下。明五信也。初句亦承上說。謂持上智
X14n0298_p0837a10║慧之明，徧乎寂湛理中。全智成理，寂理常凝。常凝
X14n0298_p0837a11║是定，故名定住。定光下。明六信也。初句亦承上說。
X14n0298_p0837a12║謂上所得定，由持慧明而得。今定復生光，光即慧
X14n0298_p0837a13║性，則定慧均明。以此明性，深入無滯，故云唯進無
X14n0298_p0837a14║退。即以不退名位也。心進下。明七信也。初句亦承
X14n0298_p0837a15║上說。謂上不退之心，保護攝持，不令散失，則安然
X14n0298_p0837a16║無虞。此安然之義，謂以諦觀雙寂，體用不二，無進
X14n0298_p0837a17║之進，勤勇無間，乃名安然。若其能所不忘，理智對
X14n0298_p0837a18║敵，非安然矣。如是行者，因心與中理冥符，故云與
X14n0298_p0837a19║佛氣分交接。名護法者，法是中理，由能保持，故稱
X14n0298_p0837a20║護法。吳興解云：按圓位至此，斷三界思惑盡，即六
X14n0298_p0837a21║根清淨之正位也。配瓔珞經七住，對大品般若當
X14n0298_p0837a22║佛地。智者云：三藏佛位望六根清淨位，有齊有劣。
X14n0298_p0837a23║同除四住，此處為齊；若伏無明，三藏則劣。既是發
X14n0298_p0837a24║真斷惑之大節，故特示云十方如來氣分交接。覺
X14n0298_p0837b01║明下，明八信也。初四句亦承上說，覺明即是上文，
X14n0298_p0837b02║慧明牒上義也。能以妙力者，由上保持功力迴向
X14n0298_p0837b03║佛光，佛光順出，行者心光逆入，故云向佛安住。此
X14n0298_p0837b04║二句即明上文與佛氣分交接之意。然非實有佛
X14n0298_p0837b05║氣交接，秪是因果心光密應，本始二覺冥契，借言
X14n0298_p0837b06║氣分耳。上云氣，今云光。上云氣者，微而未著；今云
X14n0298_p0837b07║光者，顯而無隱矣。猶如下，約喻以顯迴光向住之
X14n0298_p0837b08║意。雙鏡相對，光明互攝。初則此鏡攝彼，則含二鏡；
X14n0298_p0837b09║彼攝此鏡，則含四鏡。四則變八，八變十六，十六變
X14n0298_p0837b10║三十二。如是互攝互照，以至重重無盡。愚嘗以鏡
X14n0298_p0837b11║親試，但望入內圓光，小而不見矣。故云其中妙影
X14n0298_p0837b12║重重相入。法合者，雙鏡譬行人心，光與佛果，覺行
X14n0298_p0837b13║者因。心是始覺，佛是本覺。本覺入於始覺觀行之
X14n0298_p0837b14║中，其間妙影諦觀光含不可思議，曷有盡哉？稱妙
X14n0298_p0837b15║影者，謂此諦觀心光非寂非照，而寂而照，忘能所，
X14n0298_p0837b16║絕對待，有而無朕，空而有靈，不一不異，非合非離，
X14n0298_p0837b17║唯證相應，不湛說示，故稱為妙。即以迴光向住，結
X14n0298_p0837b18║此位名。心光下，明九信也。初句亦承上說，指上行
X14n0298_p0837b19║者心光。稱密迴者，謂是行者定中心目朗照，非傍
X14n0298_p0837b20║人可知，故稱為密。由迴向力故，方獲佛之常住，凝
X14n0298_p0837b21║然妙定。此常凝定體，即是中道第一義諦，故稱無
X14n0298_p0837b22║上。離二邊染，故稱妙淨。圓融無礙，淨性亦無，故為
X14n0298_p0837b23║妙也。行者既能安住於此妙淨無為之中，此是道
X14n0298_p0837b24║共戒，故結名戒住。住戒下，明十信也。初句亦承上
X14n0298_p0837c01║說，住戒是上文義。安住道共戒中，無依無倚，故稱
X14n0298_p0837c02║自在。由戒自在，定亂一致，去住無殊，故所去隨願，
X14n0298_p0837c03║即以願名位也。竊玩十信文義，前九俱屬內功，第
X14n0298_p0837c04║十乃能放心於外。初一是信之體，後九是信之妙
X14n0298_p0837c05║德，體德相成，通名信位。然其次第竪入，則後後勝
X14n0298_p0837c06║於前前，在文可解。又此十信所稱中道，猶是相似。
X14n0298_p0837c07║中道開發，登初住去，方是真中。妙宗鈔云：相似者，
X14n0298_p0837c08║二物相類，如鍮似金，若瓜比瓠，猶火先煖，涉海初
X14n0298_p0837c09║平。又云：約四喻明相似。行人本覺寂照，反雙相似，
X14n0298_p0837c10║而發成相似位三種之覺，此覺似真。前二喻喻始
X14n0298_p0837c11║似本，後二喻喻於相似，近乎分真，故名相似。
X14n0298_p0837c12║阿難！是善男子以真方便（至）陳列灌頂，名灌頂住。
X14n0298_p0837c13║這一節經承前發行安位，此次明十住也。住者，天
X14n0298_p0837c14║台四教儀明圓教住義，謂此位中觀現前，開佛眼
X14n0298_p0837c15║成一切種智，從初至十各斷一品無明，增一分中
X14n0298_p0837c16║道。註云：即是十番進發無漏，同見中道佛性第一
X14n0298_p0837c17║義理，以不住法從淺至深，住佛三德及一切佛法，
X14n0298_p0837c18║故名十住。以真下，明初住也。以真方便者，此住初
X14n0298_p0837c19║顯真如故名為真，即以真家方便開發前文信位
X14n0298_p0837c20║十心，而前十心精純發輝十用，涉入真方便中圓
X14n0298_p0837c21║成初住一心，良以真方便心開發十信心故，故稱
X14n0298_p0837c22║發心住。溫陵解云：真方便，妙慧也。此十心，十信也。
X14n0298_p0837c23║孤山謂以初住橫開十信，非也。心中下，明二住也。
X14n0298_p0837c24║初句心中發明者，即發明初住所圓成心。如淨下，
X14n0298_p0838a01║約喻以明。淨瑠璃喻初住真方便心，精金喻十信
X14n0298_p0838a02║心，此三句牒上文意。以前下，方是二住功行，謂以
X14n0298_p0838a03║前初住妙心履治為我二住的因地意，以中觀之
X14n0298_p0838a04║智加功密治前之妙心，使其出生無量德用如地，
X14n0298_p0838a05║發生萬物故喻如地，即以此心名治地住也。心地
X14n0298_p0838a06║下，明三住也。初二句承上意說，初句心字是二住
X14n0298_p0838a07║能治，心地字即前位所履之地也。涉知者，謂上能
X14n0298_p0838a08║治所治互相涉入俱得明了，然此不二而二，非實
X14n0298_p0838a09║有能所，大約以心融前十用，其功愈純，故云心與
X14n0298_p0838a10║地相涉而知也。遊履下，方是三住功行，謂乘此涉
X14n0298_p0838a11║知之功，徧遊無礙，四弘六度，任運而行，不為境所
X14n0298_p0838a12║礙，故名修行住也。行與下，明四住也。初句亦承上
X14n0298_p0838a13║說。初句行字，即上修行之行，謂四住因人所行之
X14n0298_p0838a14║行，與佛行同，即始本冥符也。行契中理，故云受佛
X14n0298_p0838a15║氣分。前文七信與佛氣分交接，與今何異？葢前云
X14n0298_p0838a16║接，今云受，似之校真，其淺深可知。雖真似不同，而
X14n0298_p0838a17║總成佛行，故前後皆云氣分也。如中下，引事例理，
X14n0298_p0838a18║使人易解故。大抵入理既深，難以形容，故借事以
X14n0298_p0838a19║明。人之死陰既現，後陰未生，中有陰身，自求同業
X14n0298_p0838a20║以為父母，託後生陰以成胎，故凡眼不見，冥冥中
X14n0298_p0838a21║一信相通，故云陰信冥通。今四住因行與佛果覺，
X14n0298_p0838a22║諦觀冥通，如中陰之投父母相似，行契佛心，故云
X14n0298_p0838a23║入如來種也。世以王種為貴，出世以佛種為貴，故
X14n0298_p0838a24║名生貴住，皆從中陰喻邊說故。既遊下，明五住也。
X14n0298_p0838b01║初二句亦承上說。上以諦觀冥契，得為佛種，則道
X14n0298_p0838b02║胎已成，親為佛果胤嗣矣。人相不缺者，人相指佛
X14n0298_p0838b03║相，約喻邊說，故云人相。如人六根具足，名為人相。
X14n0298_p0838b04║例佛以慈悲權實為內相，三十二相、八十種好為
X14n0298_p0838b05║外相。今五住因人內外事理與佛不異，故云人相
X14n0298_p0838b06║不缺。方便為權智，照真為實智，權依實起，故稱方
X14n0298_p0838b07║便具足住。容貌下。明六住也。亦承上說。上云人相
X14n0298_p0838b08║不缺，故今承云容貌如佛。謂六住因人外貌如佛，
X14n0298_p0838b09║內心亦同，以內外適中，故名正心住也。身心下。明
X14n0298_p0838b10║七住也。初句亦承上說。身者，即容貌也。心者，即上
X14n0298_p0838b11║心相亦同之意。合成者，謂七住因人內外合成，佛
X14n0298_p0838b12║德日漸增益，唯進無退，名不退住也。十身下。明八
X14n0298_p0838b13║住也。十身有二種：一者聲聞身、緣覺身、菩薩身、如
X14n0298_p0838b14║來身、法身、智身、虗空身、業報身、眾生身、國土身。二
X14n0298_p0838b15║者如來身中自具十身，謂菩薩身、願身、化身、力持
X14n0298_p0838b16║身、莊嚴身、威勢身、意生身、福德身、法身、智身。然此
X14n0298_p0838b17║二種十身，如來悉具。今此行者因相如佛，亦具足
X14n0298_p0838b18║故，一一稱靈覺性故，故云靈相一時。具足者，指圓
X14n0298_p0838b19║教一成一切成意。如秋月當空，其光徧滿，圓無際
X14n0298_p0838b20║故。以始本初會，具體而微，故稱童真住也。形成下。
X14n0298_p0838b21║明九住也。上云十身具足，猶在胎中。今承上十身
X14n0298_p0838b22║形成，滿月出胎，親為佛子，故名法王子住也。溫陵
X14n0298_p0838b23║解云：自發心至生貴，名入聖胎。自方便具足至童
X14n0298_p0838b24║真，名長養聖胎。至此長養功終，故名出胎王子。孤
X14n0298_p0838c01║山解出胎義，謂破第九住無明。又從體起用，故如
X14n0298_p0838c02║出胎。愚謂此解未切。葢真心隱於藏識，覺義未顯，
X14n0298_p0838c03║如孕胎中。今乃識破覺圓，名出胎耳。然亦須照應
X14n0298_p0838c04║後位而說，始無淺深之濫。表以下，明十住也。上雖
X14n0298_p0838c05║出胎，稱法王子，年在幼冲，名未成人。今則年齒方
X14n0298_p0838c06║剛，堪紹位委政，故引王義例明。謂如國王見世子
X14n0298_p0838c07║長成，乃集諸王百僚，取四海水置金瓶內，王執此
X14n0298_p0838c08║瓶灌太子頂，是時即名受王職位。此即表以成人
X14n0298_p0838c09║之意。既表成人，出就東宮，王乃委諸國政，分攝教
X14n0298_p0838c10║令。此明委政之意。彼剎利下，明受職之意。吳興解
X14n0298_p0838c11║謂：太子、世子，異其文耳。春秋傳曰：會太子于首止。
X14n0298_p0838c12║禮云：文王、世子，皆天子之子也。若指文王說，文王
X14n0298_p0838c13║為西伯，葢諸侯也。故知諸候之子為世子，天王之
X14n0298_p0838c14║子為太子。今文上言太子，下言世子，約通途汎說，
X14n0298_p0838c15║吳興猶自未真。溫陵解云：言以國事分委，則非正
X14n0298_p0838c16║付國位，特表成人而已。葢此方極十住，若十地滿，
X14n0298_p0838c17║乃堪正付。故華嚴十地菩薩受佛職位，比輪王太
X14n0298_p0838c18║子受職。夫發心必治地，治地乃修行，修行然後生
X14n0298_p0838c19║如來家，而具覺相，同佛心，長道體，圓十身，為佛子，
X14n0298_p0838c20║任佛事。此十住始終之序也。又今文約事例，明十
X14n0298_p0838c21║住因行始終之義，學者不可以實事會也。
X14n0298_p0838c22║阿難！是善男子成佛子已（至）性本然故名真實行。
X14n0298_p0838c23║這一節經承前發行安位，此次明十行也。四教儀
X14n0298_p0838c24║註云：從十住後實相真明不可思議，更十番智斷
X14n0298_p0839a01║進破十品無明，一行一切行，念念進趣流入平等
X14n0298_p0839a02║法界海，諸波羅蜜任運生長，自行化他功德與虗
X14n0298_p0839a03║空等，故名十行位也。今文成佛子下，明初行也。初
X14n0298_p0839a04║句承前中陰事例說，前既表以成人已成佛子，具
X14n0298_p0839a05║有如來無量妙德，妙德即是十身靈相等也。乘此
X14n0298_p0839a06║妙德故令十方眾生隨順不逆，上具下順故生歡
X14n0298_p0839a07║喜，即以歡喜名行也。下經初地亦名歡喜，與今名
X14n0298_p0839a08║同義別，葢有淺深賢聖之殊故也。善能下，明二行
X14n0298_p0839a09║也。初二句承上意說，上文以自行化他二俱隨順
X14n0298_p0839a10║故生歡喜，今則全在利他故名饒益，然亦不無自
X14n0298_p0839a11║益也。饒是豐饒無不益，故名饒益行也。自覺覺下，
X14n0298_p0839a12║明三行也。謂上不拒一切佛法以自覺，則難行能
X14n0298_p0839a13║行而不拒也。下不拒一切眾生以覺他，則怨親等
X14n0298_p0839a14║觀而覺之，上下不違則無嗔恨，故以名行也。種類
X14n0298_p0839a15║下，明四行也。種類二字承上自覺覺他行說，意謂
X14n0298_p0839a16║自覺種類之行出生無盡，故能覺通如來也。覺他
X14n0298_p0839a17║種類之行出生無盡，故能窮未來際以度生也。二
X14n0298_p0839a18║行充滿，等三際，徧十方，名無盡行也。一切下。明五
X14n0298_p0839a19║行也。一切者，即指上文種類所出一切行也。此一
X14n0298_p0839a20║切種類別異無量，而行行契合於同。同指一心說。
X14n0298_p0839a21║謂雖眾行繁興，元不動乎一心，故云一切合同也。
X14n0298_p0839a22║乘一心而行乎眾行，則種種法門未有違於心者，
X14n0298_p0839a23║故無差誤。由無誤故，即離癡亂，故以名行也。華嚴
X14n0298_p0839a24║經云：此菩薩於一念頃得無數三昧，了知此三昧
X14n0298_p0839b01║同一體性，乃至得一切法真實智慧。與今義同。大
X14n0298_p0839b02║約今經證位，與華嚴合看，會悟居多也。則於下。明
X14n0298_p0839b03║六行也。謂於一心同中，顯現種種法門之異，此為
X14n0298_p0839b04║即同而異也。一一法門異中，各各見乎一心之同，
X14n0298_p0839b05║此為即異而同也。同即是寂，異即是照。即寂而照，
X14n0298_p0839b06║故即同而異也。即照而寂，故即異而同也。寂不礙
X14n0298_p0839b07║照，照不礙寂，寂照同時，兼正不紊，名善現行也。如
X14n0298_p0839b08║是下。明七行也。如是者，承上義說。上現眾行，乃是
X14n0298_p0839b09║能緣心也。今十方空中所有塵剎，乃是所緣境也。
X14n0298_p0839b10║一塵中現十方界，塵塵皆爾。塵中現界，界中現塵，
X14n0298_p0839b11║一多無礙，大小相容，相收相入，無礙無著，此境之
X14n0298_p0839b12║妙也。所緣之境既妙，正顯能緣心亦妙也。能所俱
X14n0298_p0839b13║妙，以所顯能，名無著行也。種種下，明八行也。種種
X14n0298_p0839b14║者，即指上文現塵現界，能所徧現等也。謂種種行
X14n0298_p0839b15║相現前，咸是般若波羅蜜多，乘般若而行眾行，則
X14n0298_p0839b16║行行是般若故。葢前眾行無出六度，六度中以般
X14n0298_p0839b17║若為第一，故以智度融之，則五度皆趣智度，是故
X14n0298_p0839b18║咸是般若也。如真丹在手，草木瓦石皆化成金，於
X14n0298_p0839b19║諸度中般若極尊重故，故以尊重名行也。波羅蜜
X14n0298_p0839b20║多，譯云到彼岸，是究竟極盡義也。如是圓融下，明
X14n0298_p0839b21║九行也。初句亦承上說，謂以六度圓融，則一切法
X14n0298_p0839b22║行尊重勝妙，故皆成就諸佛軌則，任運無礙，行行
X14n0298_p0839b23║契中，故名善法行也。一一下，明十行也。一一亦承
X14n0298_p0839b24║上眾行說，謂上眾行一一契中，皆是清淨無漏寂
X14n0298_p0839c01║滅之行，即眾行繁興，當體即是一真如心，無作無
X14n0298_p0839c02║為，性本然故，一一稱真，名真實行也。詳夫前十住
X14n0298_p0839c03║文義，全是悟理，故託長道胎、遊覺胤事例以明之
X14n0298_p0839c04║也。今十行文義，全是出假以明中道，故約眾行顯
X14n0298_p0839c05║真實也。
X14n0298_p0839c06║阿難！是善男子滿足神通（至）名法界無量迴向。
X14n0298_p0839c07║這一節經承前發行安位，此次明十迴向也。釋迴
X14n0298_p0839c08║向者，華嚴疏云：迴者，轉也；向者，趣也。轉自萬行，趣
X14n0298_p0839c09║向三處，故名迴向。迴向不同，有其十種。其三處者，
X14n0298_p0839c10║謂眾生、菩提、實際。上二是隨相，實際是離相。又三
X14n0298_p0839c11║復開十：一、迴自向他，二、迴少向多，三、迴自因行向
X14n0298_p0839c12║他因行，四、迴因向果，五、迴劣向勝，六、迴比向證，七、
X14n0298_p0839c13║迴事向理，八、迴差別行向圓融行，九、迴世向出世，
X14n0298_p0839c14║十、迴順理事行向理所成事。又云：前十義中，初三
X14n0298_p0839c15║皆迴向眾生，次三皆迴向菩提，次二迴向實際，後
X14n0298_p0839c16║二義通於果及與實際。又按華嚴，十迴向全篇是
X14n0298_p0839c17║願，故以十向名十願也。今初滿足下，亦承上說滿
X14n0298_p0839c18║足神通。成佛子已者，牒前十行，皆是稱性神通。一
X14n0298_p0839c19║切同、異諸行無出此十，故云滿足神通。如是修行，
X14n0298_p0839c20║皆合如來清淨軌則，故云佛事。純潔下二句，正明
X14n0298_p0839c21║初向。謂上十行佛事，一一稱真如性故，故云純潔
X14n0298_p0839c22║精真。既純既精，則無留患。當度下四句，以實事遣
X14n0298_p0839c23║跡。良由前十行中出假事，多因度生而修萬行。然
X14n0298_p0839c24║已行融中道，豈復有能、所未空之跡耶？葢深防細
X14n0298_p0840a01║過，戒謹我、人、眾生、壽者四相。緣影不說，人何以知？
X14n0298_p0840a02║故此重遣云：菩薩若有能度、所度之跡未空，則四
X14n0298_p0840a03║相宛然，全屬有為。故令滅除度相，迴轉無為，因心
X14n0298_p0840a04║趣向涅槃無生滅路。故結名云：救護眾生，離眾生
X14n0298_p0840a05║相。迴向救護，即度義故。彼鈔又云：迴向二字是能
X14n0298_p0840a06║迴之願，救護等名是所迴之行。下皆倣此。壞其下，
X14n0298_p0840a07║明二向也。初句承上意說。謂有能度、所度是可壞
X14n0298_p0840a08║者，今則滅除度相，壞其可壞。又拂跡云：若能壞之
X14n0298_p0840a09║心不空，亦復可壞。故須遠離諸離，方名不壞也。諸
X14n0298_p0840a10║離者，非一重離可盡，故稱諸離。如圓覺云：遠離為
X14n0298_p0840a11║幻，亦復遠離；離遠離幻，亦復遠離。諸幻既離，覺心
X14n0298_p0840a12║不動，不動即不壞也。與今義同，但今文略耳。能離
X14n0298_p0840a13║既盡，無壞、不壞，名不壞迴向。本覺下，明三向也。初
X14n0298_p0840a14║句亦承上說。不壞即本覺不動，不動即湛然義。菩
X14n0298_p0840a15║薩之始覺齊乎佛之本覺，名等佛迴向。等是平等，
X14n0298_p0840a16║即齊字義。精真下，明四向也。初句亦承上說。精真
X14n0298_p0840a17║即本覺湛然義。湛然，故精真也。謂此菩薩因地之
X14n0298_p0840a18║心齊於佛覺，故能精真發明，則因地如果地矣。上
X14n0298_p0840a19║云覺齊佛覺，今云地如佛地。葢上初齊，今則既齊，
X14n0298_p0840a20║而復履以成地，發生一切德用。因地德用與果地
X14n0298_p0840a21║德用無二，故云地如佛地。德用周徧，無乎不在，故
X14n0298_p0840a22║名至一切處迴向。世界下，明五向也。初句亦承上
X14n0298_p0840a23║說。世界即地義，屬依；如來，屬正。此明依、正交涉，身、
X14n0298_p0840a24║土一如，得無罣礙。菩薩乘上文地中所出生功德
X14n0298_p0840b01║無盡藏故，故名無盡功德藏迴向。於同下，明六向
X14n0298_p0840b02║也。初句亦承上說。上文五向中約出生無盡邊論，
X14n0298_p0840b03║今六向中正明德用，故重牒同佛地之同心，即以
X14n0298_p0840b04║因果二地中各各出生清淨本因，此因是所依因，
X14n0298_p0840b05║依此本因修萬行故。然則有因因、有果因，因地中
X14n0298_p0840b06║所出生者名因因，果地中所出生者名果因，此二
X14n0298_p0840b07║因者皆名所依，依此二因發揮眾行取涅槃道。然
X14n0298_p0840b08║此二因即是平等善根，以清淨故得稱平等菩薩，
X14n0298_p0840b09║皆能隨順，故結名隨順平等善根迴向。真根下，名
X14n0298_p0840b10║七向也。初句亦承上說。上文平等善根一一稱真
X14n0298_p0840b11║如體故，故稱真根。真根既成，則上而諸佛亦如，下
X14n0298_p0840b12║而眾生亦如，佛及眾生皆是菩薩本然自性，本然
X14n0298_p0840b13║自性即是妙心。然則心佛眾生三無差別，文中但
X14n0298_p0840b14║明眾生不言佛者，略耳。性圓成就者，即承上句說，
X14n0298_p0840b15║謂生佛即心，吾心圓具，今圓具之心成就是理，理
X14n0298_p0840b16║不失事，故云不失眾生亦不失佛。心佛眾生三皆
X14n0298_p0840b17║隨順平等觀之，名隨順等觀一切眾生迴向。結名
X14n0298_p0840b18║亦但指生而言，義該心佛方稱等觀。即一下，明八
X14n0298_p0840b19║向也。初句亦承上說。一切法者，即指上文心佛眾
X14n0298_p0840b20║生而言，十界十如皆具也。即一切法是俗諦義，無
X14n0298_p0840b21║法不攝故。離一切相是真諦義，蕩諸相故。唯即與
X14n0298_p0840b22║離二不著者是中道義，雙遮照故。中即真如，故結
X14n0298_p0840b23║名真如相迴向。華嚴經中都約譬說，今經直約法
X14n0298_p0840b24║說，彼、此義同也。真得下，明九向也。初句亦承上說。
X14n0298_p0840c01║真得所如者，謂親證真如，簡非謬故。上真得字是
X14n0298_p0840c02║親證義，下所如即所緣真如也。若能親證真如，則
X14n0298_p0840c03║所向無礙，法法皆如，不為法所縛故。無縛即是解
X14n0298_p0840c04║脫，故結名無縛解脫迴向。然無縛與解脫略有分
X14n0298_p0840c05║別，葢無縛是解脫因，解脫是無縛果。是故結名雙
X14n0298_p0840c06║出其義。性德下，明十向也。初句通承前九，謂前九
X14n0298_p0840c07║所修迴向皆屬性德，性德即真如性德。性德既圓
X14n0298_p0840c08║成矣，則超一切分量。凡一切分量、數量，俱不可量，
X14n0298_p0840c09║故云法界量滅。華嚴疏云：以稱法界之大智，迴等
X14n0298_p0840c10║法界之善根，向同法界之大用，成法界之行體。此
X14n0298_p0840c11║則位滿性圓，故標法界之名。彼經法界上有一等
X14n0298_p0840c12║字，今經略也。疏又云：等何法界？此通四義：一、理法
X14n0298_p0840c13║界，二、事法界，三、理事無礙法界，四、事事無礙法界。
X14n0298_p0840c14║各引文證。今經亦應通之。以法界量滅，故結名法
X14n0298_p0840c15║界無量迴向。疏：釋無量有二：一、無分量，即理法界；
X14n0298_p0840c16║二、無數量，即事法界。前九迴向明依體起用；此明
X14n0298_p0840c17║體、用無礙，圓極自在，故與今義同。然今經十向亦
X14n0298_p0840c18║通三處：初、二及七義向眾生，三、四、五、六義向菩提，
X14n0298_p0840c19║八、九義向真如，十、總攝向於法界。真如即實際，與
X14n0298_p0840c20║彼疏三處同。
X14n0298_p0840c21║阿難！是善男子盡是清淨（至）二無所目，名世第一地。
X14n0298_p0840c22║這一節經承前發行安位，此次明四加行也。四十
X14n0298_p0840c23║一心者，即承前乾慧及信住行向各十，名四十一。
X14n0298_p0840c24║次成下是生起加行文也。言加行者，謂造理既深
X14n0298_p0841a01║功用愈密，順理決擇微細所知障故。大抵登地功
X14n0298_p0841a02║高未易便入，必先微密其觀照、空蕩其禪那，然後
X14n0298_p0841a03║蒞斯聖地，故稱加行。彼別教義指前三位謂之三
X14n0298_p0841a04║賢，十地謂之十聖，以賢望聖故須加行以入。今經
X14n0298_p0841a05║乃圓教義，亦復有此加行。華嚴不開此四，未詳所
X14n0298_p0841a06║論，獨唯識論開此加行，今經全與彼同。竊意彼論
X14n0298_p0841a07║是別教義，今經屬圓，何其文相位次與彼相同？故
X14n0298_p0841a08║須引彼釋也。唯識出加行意云：現前立少物，謂是
X14n0298_p0841a09║唯識性，以有所得故，非實住唯識，故須加行拂其
X14n0298_p0841a10║緣影也。吳興解謂𭬥李曰：據瓔珞等經皆不別列
X14n0298_p0841a11║四加行位，若唯識等論則以地前四十心為外凡
X14n0298_p0841a12║十迴向，後別明煖等為內凡加行位。私謂今四加
X14n0298_p0841a13║行正如唯識所說也。彼於地前分內外凡位者，乃
X14n0298_p0841a14║別教一途之義，以登地是菩薩聖位，聖位難入故
X14n0298_p0841a15║用此加行。問：今經圓教何用別位乎？答：借別名圓
X14n0298_p0841a16║斯有其例，如仁王經云三賢十聖住果報是也。今
X14n0298_p0841a17║文稱妙圓加行者，從前十信初文即云中中流入
X14n0298_p0841a18║圓妙開敷，從真妙圓重發真妙，據此十信之初早
X14n0298_p0841a19║已稱妙稱圓，信知此經始終稱圓圓教是已。又若
X14n0298_p0841a20║以今文妙圓校前妙圓，雲泥可辯矣。圓之又圓、妙
X14n0298_p0841a21║之又妙，後後勝於前前，如云十四夜月、十五夜月
X14n0298_p0841a22║意同。即以下，明煖位也。佛覺即是佛智是果、己心
X14n0298_p0841a23║是因，用佛果智為己因心也。若出未出者，出是顯
X14n0298_p0841a24║義，此位創得佛智功用未純，若顯未顯之際，故云
X14n0298_p0841b01║出未出也。下以喻明，猶如兩木鑽火，兩木譬佛智
X14n0298_p0841b02║與因心也，火譬由智所明之道，火未出時煖相先
X14n0298_p0841b03║發，若出未出之際，故云欲然其木，此則名為煖地。
X14n0298_p0841b04║地是位義，按唯識文義詳顯可解，引彼釋此令人
X14n0298_p0841b05║易明，彼云依明得定發下品尋思，觀無所取立為
X14n0298_p0841b06║煖位，謂此位中創觀所取名等四法（名義自性差別），皆自
X14n0298_p0841b07║心變假施設有實不可得，初獲慧日前行相故立
X14n0298_p0841b08║明得名，即此所獲道火前相故亦名煖。今文佛覺
X14n0298_p0841b09║即彼慧日初得慧日之明，約定說故名明得定也。
X14n0298_p0841b10║明得定即煖義，故今文太簡，當取唯識論合看可
X14n0298_p0841b11║得。又以己心下，明頂位也。初二句翻前義說，前則
X14n0298_p0841b12║回佛智為我因心，今則援己因心成佛智所履；前
X14n0298_p0841b13║則藉果行因，今則援因成果也。言依不依者，謂前
X14n0298_p0841b14║之煖相未及當分，今乃過於當分，故云身入虗空
X14n0298_p0841b15║下有微礙。身入虗空故非依也，下有微礙故云依
X14n0298_p0841b16║也。由此似依非依過於當分，故稱頂位。葢頂者，將
X14n0298_p0841b17║超未超之謂也。如登下三句，約喻說可知。唯識云：
X14n0298_p0841b18║依明增定發上品尋思，觀無所取立為頂地。謂此
X14n0298_p0841b19║位中重觀所取名等四法，皆自心變假施設有實
X14n0298_p0841b20║不可得，明相轉盛故名明增，尋思位極故復名頂。
X14n0298_p0841b21║葢前稱明得者，言初得慧明；今稱明增者，盛故言
X14n0298_p0841b22║增也。文義可解，當熟玩有得也。心佛下，明忍位也。
X14n0298_p0841b23║前二是果智成因、因心成果，今則因果平等，故云
X14n0298_p0841b24║心佛二同。心是因心、佛是果智，唯因與果兩融不
X14n0298_p0841c01║偏，故云善得中道。如忍下，約喻明也。如人忍事於
X14n0298_p0841c02║懷，欲發故非懷，畜內故非出，有事存心轉側未剖，
X14n0298_p0841c03║故名為忍。喻此行人因心與果智平等默容，猶未
X14n0298_p0841c04║能兩忘，故稱為忍。唯識云：依印順定發下品如實
X14n0298_p0841c05║智，於無所取決定印持，無能取中亦順樂忍，所取
X14n0298_p0841c06║能取相待立故。印順忍時總立為忍，印前順後立
X14n0298_p0841c07║印順名，忍境識俱空故立忍名。葢前二義觀所取
X14n0298_p0841c08║境，上說初用下品尋思，以下品故力弱；次用上品
X14n0298_p0841c09║尋思，以上品故力強。以此上下二品尋思，破所取
X14n0298_p0841c10║境則所取空，故云觀無所取。尋思即禪思也。今忍
X14n0298_p0841c11║位中則用實智破能取識，印前境空順後識空，故
X14n0298_p0841c12║名印順。印順即忍義也。葢忍是智之前相，例如小
X14n0298_p0841c13║乘八忍八智同耳。數量下。明世第一也。初句承前
X14n0298_p0841c14║心佛意說，心與佛是兩頭語，中道是中，兩頭屬邊，
X14n0298_p0841c15║中邊即是世間數量。今則數量銷滅，中邊皆忘。下
X14n0298_p0841c16║二句承上句說，謂迷與覺是兩頭屬邊，以對中道
X14n0298_p0841c17║是二。數量既滅則中邊二名不可得，故云二無所
X14n0298_p0841c18║目。數量是世間法，今既銷滅則超諸世矣。為最勝
X14n0298_p0841c19║故名世第一地也。唯識云：依無間定發上品如實
X14n0298_p0841c20║智，印二取空立世第一法。謂前忍中唯印能取空，
X14n0298_p0841c21║今世第一地雙印二空，從此無間必入見道，故立
X14n0298_p0841c22║無間名。異生法中此最勝故，名世第一法。論文詳
X14n0298_p0841c23║顯可證。但彼以初地為見道位，故有入見道之言。
X14n0298_p0841c24║今經圓教登初地已破三十一品無明，豈此始稱
X14n0298_p0842a01║見道耶？義理雖殊觀法不別，故引釋也。借別名圓，
X14n0298_p0842a02║如吳興說。
X14n0298_p0842a03║阿難！是善男子於大菩提（至）覺際入交名為等覺。
X14n0298_p0842a04║這一節經承前發行安位，此次明十一地也。地者，
X14n0298_p0842a05║華嚴疏云：所以得名地者，本業云：地名為持，持百
X14n0298_p0842a06║萬阿僧祇功德，亦名生成一切因果，故名為地。又
X14n0298_p0842a07║唯識云：如是十地，總攝有為、無為功德以為自性，
X14n0298_p0842a08║與所修行為勝依持，令得生長，故名為地。於大下，
X14n0298_p0842a09║明初地也。以四句義明初地行相，由前四加行中
X14n0298_p0842a10║重重遣拂，數量既銷，中邊皆滅，故能於大菩提善
X14n0298_p0842a11║得通達。大菩提者，指阿耨菩提也。於此地中方稱
X14n0298_p0842a12║通達，所以唯識名此地為通達位。覺通如來者，覺
X14n0298_p0842a13║是菩薩始，覺如來是本，覺始通本故。盡佛境者，究
X14n0298_p0842a14║盡中理，名盡佛境。此地初通佛覺，初盡佛境，故生
X14n0298_p0842a15║歎喜。華嚴疏云：今依本論，略釋地名。論云：成就無
X14n0298_p0842a16║上自利利他行，初登聖處，多生歡喜，故云歡喜地
X14n0298_p0842a17║也。唯識云：初獲聖性，具證二空，能益自他，生大喜
X14n0298_p0842a18║故，名極喜地。多歡喜相，詳見華嚴經中。異性下，明
X14n0298_p0842a19║二地也。異性下二句，攝盡二地中行相。言簡義備，
X14n0298_p0842a20║解力寡者，誠難入也。故按華嚴、唯識等略補釋之。
X14n0298_p0842a21║異性入同者，華嚴二地中廣明十善戒性，謂此菩
X14n0298_p0842a22║薩證得真如性故，性不殺生，性不偷盜，性不邪婬，
X14n0298_p0842a23║性不妄語等。即此十善戒性名之為異，真如性名
X14n0298_p0842a24║之為同。然彼十善異性入於真如同性之中，異不
X14n0298_p0842b01║可得，如百川歸海，俱失本名，則異性滅矣。因異顯
X14n0298_p0842b02║同，今異滅則同亦叵得，故云同性亦滅。以離破戒
X14n0298_p0842b03║同異垢，故名離垢地。唯識云：真淨尸羅，遠離能起
X14n0298_p0842b04║微細毀犯煩惱垢，故名離垢地。淨極下。明三地也。
X14n0298_p0842b05║由離垢故淨，淨極則明生。明是本智之光，以明生
X14n0298_p0842b06║故，名發光地。華嚴三地中云：此地菩薩見如來智
X14n0298_p0842b07║慧無量利益，見一切有為無量過患，則於一切眾
X14n0298_p0842b08║生生十種哀愍心，欲依如來智慧救度眾生，是故
X14n0298_p0842b09║勤求佛智，樂聞正法，智光發明，名發光地。唯識云：
X14n0298_p0842b10║成就勝定大法總持，能發無邊妙慧光，故名發光
X14n0298_p0842b11║地。明極下。示四地也。承前明生意說，上乃智明初
X14n0298_p0842b12║發，今則明已極矣。明極則性覺圓滿，性覺是體，智
X14n0298_p0842b13║明是用，體用圓備，增上慧𦦨，用破微細緣影，名𦦨
X14n0298_p0842b14║慧地也。疏云：言𦦨慧者，法喻雙舉。初入證智，能燒
X14n0298_p0842b15║前地解法慢薪，故彼經詳明內身、循身等觀，今文
X14n0298_p0842b16║略而不顯也。唯識云：安住最勝菩提分法，燒煩惱
X14n0298_p0842b17║薪，慧𦦨增故，名𦦨慧地。一切下。明五地也。華嚴疏
X14n0298_p0842b18║引攝大乘論云：由真諦智與世間智更互相違，合
X14n0298_p0842b19║此難合，令相應故，名難勝地。世親菩薩釋云：由此
X14n0298_p0842b20║地中觀真諦智是無分別智，世間工巧等智是有
X14n0298_p0842b21║分別智，此二相違，應修令合，能合難合，令相應故，
X14n0298_p0842b22║名難勝地。今文一切同異者，同是真諦智，異是世
X14n0298_p0842b23║間工巧、五明、四韋陀等智，此二相違，俱不能至此
X14n0298_p0842b24║地故。至者，及也。此地方能合前同異，故云難勝地，
X14n0298_p0842c01║以前四地莫能勝故。唯識義亦同此。無為下。明六
X14n0298_p0842c02║地也。良由前五地中極盡一切同、異，得入無為真
X14n0298_p0842c03║如；今六地中真如性顯，清淨明露，得現前故，名現
X14n0298_p0842c04║前地。華嚴疏云：名現前地者，莊嚴論云：不住生死、
X14n0298_p0842c05║涅槃，觀慧現前故。又十住論云：降魔事已，菩薩道
X14n0298_p0842c06║法皆現前故。又攝論云：由緣起智，能令般若波羅
X14n0298_p0842c07║蜜多現在前故。唯識亦云：住緣起智，引無分別最
X14n0298_p0842c08║勝般若，令現前故。華嚴此地中詳明十二緣起。今
X14n0298_p0842c09║經略明真如一義，含識多途，學者不可不知。以不
X14n0298_p0842c10║知故，眇視經義，輕心、慢心，如春禽亂鳴，可為識法
X14n0298_p0842c11║者懼。是故略引以證之耳。盡真下。明七地也。前六
X14n0298_p0842c12║地中但云真如明露，則初現而未深入；今七地中
X14n0298_p0842c13║究盡真如邊際，名遠行地。華嚴鈔云：遠行有三義：
X14n0298_p0842c14║一、善修無相，到無相邊，故名遠行；二、功用至極，故
X14n0298_p0842c15║名遠行；三、望前超過，故名遠行。今文盡真如際，正
X14n0298_p0842c16║是到無相邊也。唯識云：至無相，住功用後邊，出過
X14n0298_p0842c17║世間二乘道，故名遠行。良由此地極盡有作邊際，
X14n0298_p0842c18║然未登不動地故。華嚴云：一切煩惱不現行故，不
X14n0298_p0842c19║名有者；求如來智心未滿故，不名無者。故設輪王
X14n0298_p0842c20║喻以例七地，謂轉輪王，人中最勝，未入天數，猶名
X14n0298_p0842c21║人故。即此義也。一真下。明八地也。前七地中謂盡
X14n0298_p0842c22║真如際，乍盡其際，盡相未忘；今稱一真如者，純一
X14n0298_p0842c23║真如，則一切功用皆息，故名不動。華嚴、楞伽等經
X14n0298_p0842c24║皆有夢渡大河之喻，謂未渡時，起種種方便，發大
X14n0298_p0843a01║勇猛，欲渡大河；夢既覺已，則有作、無作二行皆息，
X14n0298_p0843a02║故名不動。今文太簡，取彼參看可也。唯識云：無分
X14n0298_p0843a03║別智任運相續相用煩惱，不能動故，名不動地。詳
X14n0298_p0843a04║辯，如疏鈔說。發真下，明九地也。前八地中但能純
X14n0298_p0843a05║一真如，未能發用；今此地中能發其用，故名善慧。
X14n0298_p0843a06║華嚴明此地菩薩為大法師，假使大千世界所有
X14n0298_p0843a07║眾生一一皆以無量言音而興問難，各各不同，此
X14n0298_p0843a08║菩薩仍以一音普為解釋，令其心樂，各得法喜，辯
X14n0298_p0843a09║無所屈，義無所滯，四辯懸河，混混不竭。此即真如
X14n0298_p0843a10║之用也。真如用者，即是善慧，故以名也。疏云：言善
X14n0298_p0843a11║慧者，攝大乘論云：由得最勝無礙智故。無性菩薩
X14n0298_p0843a12║釋云：謂得最勝四無礙解智，於諸智中最為殊勝。
X14n0298_p0843a13║智即是慧，故名善慧。唯識云：成就微妙四無礙解，
X14n0298_p0843a14║能徧十方善說法故，名善慧地。阿難下，結顯修習
X14n0298_p0843a15║功圓，以明十一地也。阿難下，至修習位一節，應連
X14n0298_p0843a16║下文等覺句下。慈陰下，至等覺一節，應連此下為
X14n0298_p0843a17║順。何以故？按唯識論，從前諸位別以五位判之：地
X14n0298_p0843a18║前三十心，名資糧位；煖、頂、忍、世第一，名加行位；登
X14n0298_p0843a19║初地，名通達位；二地已上，名修習位；直至妙覺，名
X14n0298_p0843a20║究竟位。彼論十地後不開等覺，至第九卷末云：每
X14n0298_p0843a21║地斷二種愚。十地後云：有俱生微細所知障及有
X14n0298_p0843a22║任運煩惱障種，金剛喻定現在前時，彼皆頓斷，入
X14n0298_p0843a23║如來位。據此，正明等覺所斷最後無明。然則等覺
X14n0298_p0843a24║方名修習，功終究竟，入妙覺位。故知今文阿難下
X14n0298_p0843b01║一節，應移置等覺句下為順。此是譯場，誤入於此。
X14n0298_p0843b02║良以今經所列位名與論次序相同，故引彼證，諒
X14n0298_p0843b03║無他疑。慈陰下，正明十地慈陰。妙雲一句，總括第
X14n0298_p0843b04║十地行相盡，不亦太簡乎？慈是法，陰是喻，此地菩
X14n0298_p0843b05║薩以稱法界之慈陰覆眾生故。葢慈陰明行體，妙
X14n0298_p0843b06║雲明說法。妙指法說，雲約喻說。此地菩薩以大法
X14n0298_p0843b07║大智如雲普覆不可思議，故稱妙雲。涅槃是所證
X14n0298_p0843b08║道體，覆是菩薩大法大智功德，稱涅槃界，故能徧
X14n0298_p0843b09║覆。涅槃是法，海是喻，以況涅槃之大如海。然此但
X14n0298_p0843b10║取𣷉納百川，映現無量之意。若比其量，不足以方
X14n0298_p0843b11║涅槃之大，而海之德亦不足以盡況之，葢分喻耳。
X14n0298_p0843b12║疏及鈔中廣解雲義，慈陰義不顯。言雲者，是喻略
X14n0298_p0843b13║有三義：一、含水義，二、覆空義，三、注雨義。又云：雲有
X14n0298_p0843b14║四義：一、喻智慧，二、喻法身，三、喻應身，四、喻多聞熏
X14n0298_p0843b15║因。今經覆涅槃，即彼覆空義。彼約喻明，此約法說，
X14n0298_p0843b16║意頗同也。餘含水、注雨二義，雲字中具耳。莊嚴論
X14n0298_p0843b17║第十三云：於第十地中，由三昧門及陀羅尼門攝
X14n0298_p0843b18║一切聞熏習因，徧滿阿黎耶識中，譬如浮雲徧滿
X14n0298_p0843b19║虗空。能以此聞熏習雲於一一剎那、於一一相、於
X14n0298_p0843b20║一一好、於一一毛孔雨無量無邊法雨，充足一切
X14n0298_p0843b21║所化眾生。由能如雲如雨，故名法雲地也。唯識大
X14n0298_p0843b22║意不出所引。如來下，明十一地也。如來逆流者，如
X14n0298_p0843b23║來是果人，自覺既滿，重起後得智，逆流而出，應彼
X14n0298_p0843b24║所感。如此十地後心菩薩乘根本智，順行而至如
X14n0298_p0843c01║來之本覺、菩薩之始覺，二際入交，平等函合，名為
X14n0298_p0843c02║等覺。然此順文消釋，以凡情格量聖境，語言詮表，
X14n0298_p0843c03║難盡妙義。若謂外有如來，為我所合，即同邪說矣。
X14n0298_p0843c04║即我今日修成始覺，契我本有天真妙覺。如來逆
X14n0298_p0843c05║流，是全性起修；菩薩順行而至，是全修即性。修與
X14n0298_p0843c06║性初得融通，故名等覺。即我一心，非外別有。如是，
X14n0298_p0843c07║方稱正說。順行而至，至字即是到家之謂。疏：鈔廣
X14n0298_p0843c08║引經、論，證此等覺。其略云：於十地後金剛喻定，一
X14n0298_p0843c09║剎那中名為等覺，第二剎那為妙覺矣。又云：到究
X14n0298_p0843c10║竟地，菩薩智等、如來智等，以無差別而差別，名等
X14n0298_p0843c11║覺義。然而妙湛覺際，唯證方親，言何能及？如前諸
X14n0298_p0843c12║位，但順經文，略加貫釋，於道未親，不敢以胸臆亂
X14n0298_p0843c13║真也。良由經文大簡，學者難究玄功，故引他經、論
X14n0298_p0843c14║成言，補釋其義。祖述有所自來，非徒架浮辭以誤
X14n0298_p0843c15║後學也。從前三增進已來，發行安位，至此聖位終
X14n0298_p0843c16║極。下文別明等覺後心，結顯果覺為聖道所證究
X14n0298_p0843c17║竟之地。是故下文云：如此皆以三增進故，善能成
X14n0298_p0843c18║就五十五位真菩提路。葢以結明聖位始、終，使知
X14n0298_p0843c19║文義攸歸，源流不紊故爾。
X14n0298_p0843c20║阿難！從乾慧心至等覺已（至）若他觀者名為邪觀。
X14n0298_p0843c21║這一節，經世尊結明聖位始終，指示所證，令知寄
X14n0298_p0843c22║位窮源，旅泊如幻，三觀一心，斯為正入也。乾慧是
X14n0298_p0843c23║始，等覺是終。從乾下二句，是結前聖位始終已竟。
X14n0298_p0843c24║是覺下，又別示等覺後心金剛喻定心中之初乾
X14n0298_p0844a01║慧地也。他師不解，將此金剛乾慧指歸前文，欲習
X14n0298_p0844a02║初乾之乾慧，則自誤誤人不淺也。何者？名雖同，義
X14n0298_p0844a03║逈別，故一始一終，朗然明白，人自解力不及耳。夫
X14n0298_p0844a04║此金剛心中初乾慧地之言，疑來遠矣。愚雖歷諸
X14n0298_p0844a05║講席，實考覈無從。一日，偶讀華嚴經至十定品，有
X14n0298_p0844a06║云：普賢菩薩以金剛慧普入法界。彼文正屬等覺，
X14n0298_p0844a07║彼此皆有金剛慧名，則屬等覺後心可知矣。又吳
X14n0298_p0844a08║興所引瓔珞經云：等覺性中有一人名金剛幢慧。
X14n0298_p0844a09║亦同此也。又瑜伽、唯識等論，登十地後，說有金剛
X14n0298_p0844a10║喻定現在前時，頓斷俱生微細障種，入如來位，智
X14n0298_p0844a11║起惑除，得非此乎？又今經第十云：從互用中能入
X14n0298_p0844a12║菩薩金剛乾慧。若指信前乾慧，何故從互用中入？
X14n0298_p0844a13║互用乃是信位，乾慧豈在信後耶？又云：如是乃超
X14n0298_p0844a14║十信、十住、十行、十迴向、十地等覺。既超諸位，則指
X14n0298_p0844a15║等覺後心名金剛乾慧，又可知矣。葢是等覺之後
X14n0298_p0844a16║𦦨，妙覺之前茅耳。當知信前乃欲愛乾枯，乾有其
X14n0298_p0844a17║慧；今乃無明初乾，乾有其慧。二義天淵，人自不察
X14n0298_p0844a18║耳。或者難云：前欲習初乾，未與如來法流水接，名
X14n0298_p0844a19║乾慧地。今乃無明初乾，豈復不與妙莊嚴海接乎？
X14n0298_p0844a20║答曰：金剛乾慧，秪是盡無明之初効耳。雖與妙覺
X14n0298_p0844a21║相接，而未莅其任，亦得云未接也。然而凡夫麤心，
X14n0298_p0844a22║涉語費辭。而聖人理境功夫，實存乎一念。如清涼
X14n0298_p0844a23║鈔引釋瑜伽論云：準此論文，於十地後，金剛喻定，
X14n0298_p0844a24║一剎那中，名為等覺。第二剎那，為妙覺矣。信知剎
X14n0298_p0844b01║那玄心，凡情莫能格也。又夫信前乾慧為始，金剛
X14n0298_p0844b02║乾慧為終。首尾既標乾慧，則又詳玩其義，必位位
X14n0298_p0844b03║有之。何者？葢一品無明初乾，乾有其慧。復登後位，
X14n0298_p0844b04║位位皆然。豈非乾慧乎？大率後後深於前前，今文
X14n0298_p0844b05║略耳。是故但標首尾，影顯其中間也。窮理者，請深
X14n0298_p0844b06║思而加察焉。如是重重下，結指所證妙覺。重重者，
X14n0298_p0844b07║指前諸位。單複十二者，約一名單，約十名複。複是
X14n0298_p0844b08║重疊義。單有七位，複有五重。單者，三增進乾慧，四
X14n0298_p0844b09║加行等覺，是名單七。複者，信、住、行、向、地各十，是名
X14n0298_p0844b10║複五。又此重重十二者，是通收諸位。通收則不校
X14n0298_p0844b11║淺深。下云五十五位者，則除前三增進及乾慧，從
X14n0298_p0844b12║信至等覺，為五十五。方盡下二句，正結指所證到
X14n0298_p0844b13║家果覺。稱妙覺者，謂永別無明父母，究竟涅槃實
X14n0298_p0844b14║際。諸法不生，般若不生，不生不生，名大涅槃。成清
X14n0298_p0844b15║淨法身，居常寂光土，即圓教佛相。今稱無上道，即
X14n0298_p0844b16║大涅槃也。是種種下，翻顯前來諸位是旅泊窮源
X14n0298_p0844b17║之意，不可認為實有，又不可便執為無，故喻如幻
X14n0298_p0844b18║等十種義也。此中金剛是譬，以況諸位觀智能斷
X14n0298_p0844b19║惑故，不與等覺後心金剛喻定之金剛義同。彼喻
X14n0298_p0844b20║果定，此喻因位觀智故也。十種喻者，華嚴經云：如
X14n0298_p0844b21║幻、如焰、如水中月、如虗空、如響、如乾城、如夢、如鏡
X14n0298_p0844b22║中像、如化，十也。聖位所觀，故稱深喻。奢摩他，譯語
X14n0298_p0844b23║見前。毗婆舍那，譯云觀，即三摩異名。三義中闕略
X14n0298_p0844b24║禪那，理應全具，葢位位用此三觀觀之，以斷惑故。
X14n0298_p0844c01║如來二字，即指三觀，是如來心中所具故。又前後
X14n0298_p0844c02║諸文，皆秪明止觀二義，禪那以和融止觀而已，無
X14n0298_p0844c03║別有體，故但出二義。大涅槃經亦復如是，細玩可
X14n0298_p0844c04║了。清淨修證者，謂不著二邊，不居中道，圓融無礙，
X14n0298_p0844c05║而修而證故。漸次深入者，謂位位𮞏進，不躐等而
X14n0298_p0844c06║入，是無漸次之漸次也。阿難如是下，通結始終歸
X14n0298_p0844c07║功初步，如云成山數仞，不忘初簣之意。作是下，世
X14n0298_p0844c08║尊諄諄示誨，令人甄別邪正之趣。如上三觀十喻
X14n0298_p0844c09║而觀之為正，若有若無，偏倚其心，名邪觀也。證分
X14n0298_p0844c10║止此下，起結經分。
X14n0298_p0844c11║爾時文殊師利法王子（至）萬行首楞嚴汝當奉持。
X14n0298_p0844c12║這一節經，由前理、行、證三要既圓，文殊請結經名，
X14n0298_p0844c13║適以垂範將來，奉持有所從據也。而此經名由文
X14n0298_p0844c14║殊請者，良以所顯是圓理、圓行、圓證，苟非大智大
X14n0298_p0844c15║德，卒莫能訂名召體，而為宗用之綱維也。是故文
X14n0298_p0844c16║殊始終承任其事，初則持呪往護，次則辯會見性
X14n0298_p0844c17║是非，又次則選擇圓通。今復請結經名，信知此經
X14n0298_p0844c18║幽賾，良在於此。文殊師利，譯語見前。實智第一，此
X14n0298_p0844c19║非具大智大德者乎？又詳文殊問名，意必通請五
X14n0298_p0844c20║章，謂名、體、宗、用、教相也。稱奉持者，決定奉持五章，
X14n0298_p0844c21║豈獨名乎？要知結名，則名下必有其體，體必有其
X14n0298_p0844c22║所宗，既有所宗，必有其用，別無教相，即分別名等
X14n0298_p0844c23║四章為教相耳。是故舉名為請，而後之四章必隨
X14n0298_p0844c24║之矣。是知奉持，即奉持五章也。然而今經五章，如
X14n0298_p0845a01║前分屬，即今下文所答五者是名，名下所顯常住
X14n0298_p0845a02║真心是體，妙奢等三是宗，以妙因而趣妙果故也。
X14n0298_p0845a03║破妄顯真為用，順時訂教，則以生酥為教相也。此
X14n0298_p0845a04║為今經五章，義從古立，事非臆說。或問：下經正宗
X14n0298_p0845a05║未圓，何故便請經名？答：良以前經顯示理、行、證三
X14n0298_p0845a06║義，一經正趣已竟，故此問名成前教部。後文雖有
X14n0298_p0845a07║精嚴七趣，詳辯諸魔，亦屬行、證兩問之事，秪為行、
X14n0298_p0845a08║證之緒餘耳。是故溫陵指為助道，意正同此。又七
X14n0298_p0845a09║趣乃行中所緣之境，諸魔是證道之防，此由經家
X14n0298_p0845a10║之巧，纂此緒餘，附於結經之後，意使行、證兩間條
X14n0298_p0845a11║貫不繁，簡便易曉故爾。讀經者當諳此意，則無間
X14n0298_p0845a12║然矣。佛告下，世尊正答五名。初答第一名。大佛頂，
X14n0298_p0845a13║解見題中。今因便略從事釋之，題中順理詳解，意
X14n0298_p0845a14║以理能融事，事在理中。今復依事申明，知有所自
X14n0298_p0845a15║故。大佛頂者，約事指佛頂放光，光中化佛宣呪，稱
X14n0298_p0845a16║無為無見而顯諸見。佛頂最尊，事中無上，從無為
X14n0298_p0845a17║而為，則事理一貫，表詮於理，會歸圓極，無出滿覺，
X14n0298_p0845a18║故稱大佛頂也。悉怛多般怛羅，譯語見前，即心呪
X14n0298_p0845a19║名。無上寶印者，通顯、密二義說。大佛頂是顯義，悉
X14n0298_p0845a20║怛句是密義，此一名兼具顯、密故。寶印，印是閑邪
X14n0298_p0845a21║楷定之義，如宰官印信，以防奸偽而設喻。此顯、密
X14n0298_p0845a22║二經，印定諸法，冥契佛心，使群邪無可亂真，可尊
X14n0298_p0845a23║重故，故稱寶印。如經云陰、處、界三本如來藏妙真
X14n0298_p0845a24║如性，即印、定義，所謂一實相印是已。十方下二句，
X14n0298_p0845b01║亦通顯、密，謂此顯、密二經，乃諸佛得成菩提之眼
X14n0298_p0845b02║目也，以無礙故。清淨眼，約五眼說，又通喻說眼，以
X14n0298_p0845b03║含攝無遺，故喻海眼。然茲五眼中，法眼照俗，慧眼
X14n0298_p0845b04║證真，佛眼圓觀三諦，餘肉眼、天眼則攝入勝性中。
X14n0298_p0845b05║今五眼義備，故稱海眼。救護下，結第二名也。救護
X14n0298_p0845b06║親因者，指現前事說。親指阿難，因指登伽。阿難是
X14n0298_p0845b07║佛從弟，同一天倫，稱親可知。登伽與阿難有歷劫
X14n0298_p0845b08║夫婦因緣，今猶纏縛，故稱為因。救護與度脫，通二
X14n0298_p0845b09║人說，故用及字。性比丘尼，即登伽也，義見前文。菩
X14n0298_p0845b10║提與正徧知，約圓義說。阿難、登伽雖證小果，特其
X14n0298_p0845b11║跡耳。今已迴向聖乘，引諸凡小，入徧知海，登大菩
X14n0298_p0845b12║提故。如來下，結第三名也。此名解見題中。大方下，
X14n0298_p0845b13║結第四名也。方廣是大乘十二部經之一。方是實
X14n0298_p0845b14║法，即方法之方。大與廣，是法之量。大義解見題中。
X14n0298_p0845b15║大是常徧義，廣是普入義。二義相成，謂常徧於外，
X14n0298_p0845b16║普入於內，不唯相容，而能相入也。方持理事，而具
X14n0298_p0845b17║二量，則華嚴四法界義，于斯顯矣。今經乃方廣部
X14n0298_p0845b18║中攝，故大乘之類也。妙蓮華王者，約喻說也。就喻
X14n0298_p0845b19║所詮，常住真心耳。葢蓮華處污泥而不染，吾心汩
X14n0298_p0845b20║物欲而常明。蓮乃萬卉之王，心為諸法之母。法喻
X14n0298_p0845b21║冥符，略取況耳。故詩人云：看取蓮華淨，方知不染
X14n0298_p0845b22║心。用此意也。詳解見第五經中。妙名不可思議，王
X14n0298_p0845b23║具八自在義，意會乃得。十方下，重約呪名。陀羅尼，
X14n0298_p0845b24║譯云總持。以世出世，若名若義，若法若行，悉總持
X14n0298_p0845c01║故。指呪義說，故連呪名。經云出生諸佛，則呪為佛
X14n0298_p0845c02║之母矣。母字亦約喻說，取出生義故。此名上半蓮
X14n0298_p0845c03║華，約顯義說；下半總持，約密義說。兼顯密為名也。
X14n0298_p0845c04║灌頂下，結第五名也。解見題中。但灌頂章句四字，
X14n0298_p0845c05║題中未解，茲當釋之。按長水疏云：此經從天竺灌
X14n0298_p0845c06║頂部中流出。天竺凡一切呪章，集為一類，名灌頂
X14n0298_p0845c07║部。灌頂者，取十地灌頂授職之義，呪家尊勝之也。
X14n0298_p0845c08║又諸經中，凡名諸呪，皆稱灌頂，密義勝故。末句世
X14n0298_p0845c09║尊以上五名，勑令奉持以答也。
X14n0298_p0845c10║說是語已，即時阿難（至）修心六品微細煩惱。
X14n0298_p0845c11║這一節經阿難通領聖位，結經名義，因得解起惑
X14n0298_p0845c12║除之諸也。密印者，義見上。解兼聞下，領上五名是
X14n0298_p0845c13║大乘圓義，故稱為了，即題中義也。頓悟下，正明解
X14n0298_p0845c14║起惑除之義。禪那指兼奢摩三義，今舉一該三也。
X14n0298_p0845c15║聖位是五十五位，意謂領悟前來聖位，而諸聖位
X14n0298_p0845c16║一一具足禪那等三觀，諦觀圓融名為增上妙理。
X14n0298_p0845c17║心慮虗凝者，由惑除故得心虗凝，正是觀智圓融
X14n0298_p0845c18║之意。斷除下，明斷惑分齊。三界修心六品者，三界
X14n0298_p0845c19║有九地，每地有九品。思惑修心是修道位人，從二
X14n0298_p0845c20║果至三果皆名修道。此六品指下界一地中，前六
X14n0298_p0845c21║品惑斷，此六品證二果，故云修心六品也。阿難初
X14n0298_p0845c22║果是見道位人，今言修心者，指後證說耳。葢修惑
X14n0298_p0845c23║對見惑說，故云微細。此指阿難實證分齊及此。若
X14n0298_p0845c24║約大乘四依等論，當如四教儀說。或者問云：文中
X14n0298_p0846a01║謂頓悟禪那修進聖位及增上妙理，云何斷惑指
X14n0298_p0846a02║小乘說耶？答曰：按下經云：理則頓悟乘悟併銷，事
X14n0298_p0846a03║非頓除因次第盡。故作此解，據實論故。結名已竟
X14n0298_p0846a04║下，起行證之緒餘也。
X14n0298_p0846a05║即從座起頂禮佛足（至）為是眾生妄習生起。
X14n0298_p0846a06║這一節，經阿難引據真心徧圓，深覈妄習何生也。
X14n0298_p0846a07║即從下，經家敘述，可知。大威下，阿難自語。初二句，
X14n0298_p0846a08║如前解說。善開微細沉惑者，似接上文微細煩惱
X14n0298_p0846a09║意來。此是譯主及潤文者，貫前意故。今約三乘通
X14n0298_p0846a10║論，則指通別二惑微細處說。以彼證有淺深，故約
X14n0298_p0846a11║通途說也。沉者，深隱義。令我下三句，我是阿難自
X14n0298_p0846a12║稱，而敘意通於會眾，則快然、饒益兩言也。要據眾
X14n0298_p0846a13║斷惑淺深說。世尊下，引據成難。阿難謂妙明真淨
X14n0298_p0846a14║之心，本來普徧一切眾生，則無有不圓滿者。即如
X14n0298_p0846a15║大地草木，雖是無情，亦從真如性中發現。又有情
X14n0298_p0846a16║中最微蝡動含靈，亦自真如性現。雖彼有情無情
X14n0298_p0846a17║之不同，而其本元真淨之性，即是如來成佛真體。
X14n0298_p0846a18║若謂生佛一體，云何諸佛獨證真常，而諸眾生又
X14n0298_p0846a19║有七趣之殊哉？世尊下，結難云：此地獄等道，為是
X14n0298_p0846a20║自然有者，為是眾生妄習生起？今文但標六道，下
X14n0298_p0846a21║答文中又別列仙道，故成七趣。大約以等字該之。
X14n0298_p0846a22║世尊如寶蓮香比丘尼（至）歡喜頂戴，謹潔無犯。
X14n0298_p0846a23║這一節經，阿難承前妄習，重引現事，別研地獄眾
X14n0298_p0846a24║私定處何如也。世尊下。引證現事。寶蓮香事。未詳
X14n0298_p0846b01║所出。持菩薩戒，身心俱檢，以不動為持，況復實行
X14n0298_p0846b02║耶？按梵網第四十一戒中云：若犯十戒，應教懺悔。
X14n0298_p0846b03║此十戒必是十重，猶通懺悔。若更妄言行婬，非殺
X14n0298_p0846b04║非偷，無有冤對，便成莫大邪見，撥無因果。大妄語
X14n0298_p0846b05║成，墮無間獄，重之極矣。發是下。正明華報。女根是
X14n0298_p0846b06║產道從此行，婬報火亦從此發。節節燒者。謂自下
X14n0298_p0846b07║燒上，百節俱焚，全身灰燼，此是華報，果在地獄。瑠
X14n0298_p0846b08║璃下。又引嗔殺、妄語二事，以證別業。入同分報者。
X14n0298_p0846b09║初二句先出名。為誅下。次出二事。瞿曇是釋迦別
X14n0298_p0846b10║姓，譯語見前。瑠璃是室羅城波斯匿王庶子。誅瞿
X14n0298_p0846b11║曇事，見瑠璃王經，具云毗瑠璃，即吠瑠璃也。其初
X14n0298_p0846b12║生時，有瑠璃寶現，遂以名焉。是末利夫人所生次
X14n0298_p0846b13║子，因往探釋迦外氏，彼釋種五百剎利，共造講堂
X14n0298_p0846b14║延佛，禁一切人不許先登此堂。瑠璃不知，誤登高
X14n0298_p0846b15║座，為釋種呵擯，誓報此冤故也。善星者，涅槃三十
X14n0298_p0846b16║三迦葉品云：是佛子，世尊自謂若不聽善星出家，
X14n0298_p0846b17║以羅睺羅既出家，善星次當紹祖王位，其力自由，
X14n0298_p0846b18║必壞佛法。又涅槃疏云：善星是佛庶子，羅睺羅之
X14n0298_p0846b19║庶兄也。佛乃人倫之鑒，故聽出家。由其雖聞正法，
X14n0298_p0846b20║不信受故，斷一切善根，名一闡提。妄說法空，撥無
X14n0298_p0846b21║二諦，以空法謗佛故也。寶蓮香造婬，瑠璃造殺，善
X14n0298_p0846b22║星造妄，俱以生陷。阿鼻、阿難引此三人，以明別造
X14n0298_p0846b23║同受之意。今問有二意：一問：由人別造，雖入同分
X14n0298_p0846b24║地獄，不亡其元所發業，則招私受之報。如婬召鐵
X14n0298_p0846c01║床銅柱，妄名㧞舌犂耕。此謂彼彼發業，各各私受
X14n0298_p0846c02║也，即定業處故。二問：地獄為復自然天成，不由人
X14n0298_p0846c03║造者耶？問意既畢，結明請意，故云惟願云云也。童
X14n0298_p0846c04║蒙者，謂小乘智淺，故如童蒙。未達圓境，則滯偏心。
X14n0298_p0846c05║若著有撥無，俱犯重愆。故此請示所以，使其謹潔
X14n0298_p0846c06║初心，無所犯也。
X14n0298_p0846c07║佛告阿難：快哉此問（至）自然超越。此名外分。
X14n0298_p0846c08║這一節經佛酬上問，為示眾生內外情想升沉之
X14n0298_p0846c09║迹，以啟七趣之端也。佛告下，將酬問意，先歎問的
X14n0298_p0846c10║愽利。阿難！一切下，總答妄有真無及標內外二分。
X14n0298_p0846c11║前阿難初段問中，謂生佛本真，云何而有六道差
X14n0298_p0846c12║別？故今總答，謂一切眾生實本真淨，因彼從妄起
X14n0298_p0846c13║見有妄熏習，妄習既生則有內外二分。葢內分是
X14n0298_p0846c14║欲愛之情，眾生由欲愛故生死輪迴，生死是眾生
X14n0298_p0846c15║分內事，故稱為內。外分是眾生勝想超倫之氣，由
X14n0298_p0846c16║超倫故是眾生分外事，故稱為外。阿難！內分下，別
X14n0298_p0846c17║釋。釋中先釋內分，初二句釋內分名，因諸下釋內
X14n0298_p0846c18║分義。初釋名可知。次釋義者，謂因諸愛故發愛情，
X14n0298_p0846c19║愛有多種故稱為諸。既發諸情，情積不止能生愛
X14n0298_p0846c20║水，愛能滋潤故生愛水。水是有形之物屬於色法，
X14n0298_p0846c21║愛情起於妄想屬於心法，良由妄心能融妄色，下
X14n0298_p0846c22║經謂融通妄想者此也。是故下，結明生水之相，謂
X14n0298_p0846c23║思美味而口咽其涎，憶所交而目盈其淚，皆因愛
X14n0298_p0846c24║而生水也。憐與恨者，憐是憐惜，謂憶情好別憐惜
X14n0298_p0847a01║之，恨是怨恨，憶諸情薄則怨恨之二俱致淚故也。
X14n0298_p0847a02║貪財而發愛涎者，謂貪從內發，愛涎滋身故舉體
X14n0298_p0847a03║光潤，心著婬事則其流液可知。阿難！諸愛下，結上。
X14n0298_p0847a04║愛因雖別，流液是同。流結二字，各有一意。流是流
X14n0298_p0847a05║液，結是結縛。由結縛情愛而流，故云流結。沉重不
X14n0298_p0847a06║升，自然從墜。潤濕下，結明愛生水意，以顯淪墜之
X14n0298_p0847a07║由也。末句，結內分名義。阿難！外分下，次釋外分。初
X14n0298_p0847a08║二句，釋外分名因。諸下，釋外分義。渴仰，即是外慕
X14n0298_p0847a09║勝處。渴約喻說。外慕之想，如渴思飲，由仰而感，故
X14n0298_p0847a10║云渴仰。法喻雙舉之辭也。由外慕故，發生虗想。虗
X14n0298_p0847a11║想者，想體輕舉，故云虗想。想積不止，能生勝氣。氣
X14n0298_p0847a12║必自下而上，超越分外，斯可見矣。是故下，結明勝
X14n0298_p0847a13║氣超越之相。謂持戒者，則銷破戒之濁，故身輕清。
X14n0298_p0847a14║持呪，則正義剛勇，無諂無諛，故顧盻雄毅。呪能摧
X14n0298_p0847a15║邪，故稱呪印。欲生天，則常希上升，故夜多飛舉之
X14n0298_p0847a16║夢。夢由想成，故稱夢想。以佛國存心，則聖境隨念
X14n0298_p0847a17║而現。三昧唯心，外分義可見也。內積勝氣，外慕心
X14n0298_p0847a18║切，故事師能輕身命，斯皆勝想所致耳。阿難！諸想
X14n0298_p0847a19║下，結上。想因雖別，輕舉是同。飛動不沉，自然超越。
X14n0298_p0847a20║末句，結外分名義。然此內外二分所明，秪情想二
X14n0298_p0847a21║字。良由情想，感成七趣之報。情因潤墜，故屬三途
X14n0298_p0847a22║惡趣。想因輕舉，故屬四善道也。下文以情想論輕
X14n0298_p0847a23║重，分別七趣，槩可知矣。
X14n0298_p0847a24║阿難！一切世間生死相續（至）眾同分中兼有元地。
X14n0298_p0847b01║這一節經承前情想分別善惡諸趣，以酬阿難定
X14n0298_p0847b02║處之問也。前阿難以定處自然二意為問，今佛但
X14n0298_p0847b03║酬定處者，良以定處為正問，自然為旁問故也。是
X14n0298_p0847b04║故世尊且答其正，至後六交報盡方乃結答云：斯
X14n0298_p0847b05║皆妄業發生，非本來有。非本有者，即答自然之旁
X14n0298_p0847b06║問也。葢謂妄有而真無，非自然有故。今文一切世
X14n0298_p0847b07║問下，先明生死二習交際情想升沉之初相也。一
X14n0298_p0847b08║切世間指七趣說，生順死逆人皆可知。變流者，謂
X14n0298_p0847b09║死相遷變形軀流轉識性名之為死，人命終時煖
X14n0298_p0847b10║觸未散，一生善惡之境頓現其前，生與死二際交
X14n0298_p0847b11║臨，而其情想升沉從此分岐，故先明此。純想下，先
X14n0298_p0847b12║明天趣，謂亡者神識若其生前純想無情，由想輕
X14n0298_p0847b13║清飛舉上升必生于天，則天為純想之趣也。又若
X14n0298_p0847b14║飛想心中或兼出世福慧及發淨願，則臨終時自
X14n0298_p0847b15║然心目開明見諸佛土隨願往生，此又非天趣所
X14n0298_p0847b16║拘，正明眾生外分勝想之超者也。情少下，次明仙
X14n0298_p0847b17║鬼等趣。若對下七情九情等文，今想中亦應分別
X14n0298_p0847b18║七想九想等趣，今不言者略也。言情少想多者，葢
X14n0298_p0847b19║是六想四情之意，由其想多故輕舉，又以四情墜
X14n0298_p0847b20║故舉而非遠，非遠言其不高也。必為飛仙或大力
X14n0298_p0847b21║鬼等，橫絕四天下所去無礙，但不能升天，故云非
X14n0298_p0847b22║遠。若按仙鬼夜叉羅剎四類，或應分屬九八七六
X14n0298_p0847b23║想趣，配其輕重似又妥當。何者？葢擬夜叉、羅剎，校
X14n0298_p0847b24║彼仙、鬼，必非六想、四情之趣故也。又若仙等趣中，
X14n0298_p0847c01║有出世善願、善心，能護佛法，或護戒、護呪、護定，各
X14n0298_p0847c02║隨所護，親住如來座下，不為生趣所限也。綏是安
X14n0298_p0847c03║義，法忍是定中所得正受，或以無生法忍可於心，
X14n0298_p0847c04║名法忍也。情想下，三、明人趣。初三句，意解可知。想
X14n0298_p0847c05║明下二句，別示利鈍之由。葢人之利鈍，亦由情想
X14n0298_p0847c06║所致。謂情想雖均，其或如秤低昂，則智愚可預卜
X14n0298_p0847c07║矣。若其想勝，則明而聰，智也；情勝，則幽而鈍，愚也。
X14n0298_p0847c08║情多下，四、明畜趣。情多想少一句，按下七情說，此
X14n0298_p0847c09║是六情、四想，輕重稍偏，雖墜未深，故為畜趣。毛群
X14n0298_p0847c10║地行，不飛故重；羽族空行，未墜故輕。七情下，五、明
X14n0298_p0847c11║鬼趣。情又多故重，想更少故沉。沉下水輪者，因本
X14n0298_p0847c12║經云：此大地厚四十八萬由旬，依水輪而住，水厚
X14n0298_p0847c13║六十萬由旬。今此鬼趣，沉過水輪之下，與火輪交
X14n0298_p0847c14║際。葢謂水輪之下，依火輪而住，受猛火氣以為身
X14n0298_p0847c15║故。此是餓鬼正報，常被業火焚燒，以業力故，水能
X14n0298_p0847c16║害己。害己者，水變為火，不得飲食，故稱害己。如此
X14n0298_p0847c17║無食無飲，經百千劫，故名餓鬼。九情下，六、明地獄
X14n0298_p0847c18║趣。下洞火輪者，洞是洞徹，沉過於火，下與風輪交
X14n0298_p0847c19║際，火依風住，故其獄種。身入風、火二交之地，略有
X14n0298_p0847c20║一想之力，未盡墜底。故佛示云：輕生有間，重生無
X14n0298_p0847c21║間。二、獄校下，純情者稍輕耳。無間有五：成實論云：
X14n0298_p0847c22║一、趣果無間，謂不居中陰，直入如箭射故；二、受苦
X14n0298_p0847c23║無間，謂惡報現前，永無樂故；三、時無間，謂具足一
X14n0298_p0847c24║大劫故；四、命無間，謂挫燒舂磨，巧風活命，剎那之
X14n0298_p0848a01║間，萬死萬生故；五、形無間，謂一人、多人形皆徧滿
X14n0298_p0848a02║獄中，不相妨故。故名無間。稱地獄者，輔行云：地獄，
X14n0298_p0848a03║從義立名也。謂地下之獄，故名地獄。婆沙論云：贍
X14n0298_p0848a04║部洲下，過五百踰善那，乃有地獄。踰善那，此翻億。
X14n0298_p0848a05║地獄有大小，故今文乃稱有間、無間，即大小之謂
X14n0298_p0848a06║也。大論謂八寒氷、八炎熱，名大獄也。復有十六小
X14n0298_p0848a07║獄為之眷屬，名小獄也。純情下，重明極惡趣報。純
X14n0298_p0848a08║情對上純想，一升一沉，勢使然也。極沉而墜底者，
X14n0298_p0848a09║入阿鼻獄。梵語阿鼻，譯云無間。觀佛三昧經云：阿
X14n0298_p0848a10║者言無，鼻者言遮。又阿者言無，鼻者言救。合言無
X14n0298_p0848a11║遮無救，名阿鼻獄。此雖以遮、救訓釋，諸經論中皆
X14n0298_p0848a12║以無間為通名也。又云：阿鼻縱廣三十二萬里，其
X14n0298_p0848a13║中極苦。詳如諸經論中說。若其沉心中有謗法、毀
X14n0298_p0848a14║戒等惡，更生十方阿鼻地獄。對前純想中護法等
X14n0298_p0848a15║善，反前可知。循造下，結答定處之問。循是隨義，謂
X14n0298_p0848a16║隨造彼彼惡業，隨業招報也。眾同分者，謂地獄是
X14n0298_p0848a17║通名，由眾生共業所感，故稱眾同分。然而眾生業
X14n0298_p0848a18║行各別，招報必入於此，而其本業元由不泯不謝，
X14n0298_p0848a19║故云兼有元地。是故獄中隨其婬、殺、盜、妄，各有表
X14n0298_p0848a20║示，如鐵床、銅柱、㧞舌、犂耕等相是也。
X14n0298_p0848a21║阿難！此等皆是彼諸眾生（至）受六交報。云何十因？
X14n0298_p0848a22║這一節經承前自業感報，今先明習因有十也。文
X14n0298_p0848a23║初阿難下，是結前起後之辭。此等下三句，此等者，
X14n0298_p0848a24║指上情想諸趣善惡皆由自業感生，此是結前意
X14n0298_p0848b01║也。造十下，是起後意，先明惡業惡報，以示地獄趣
X14n0298_p0848b02║生故。十、習因者，習是熏習，良由內心習種，熏以成
X14n0298_p0848b03║業，為惡趣生因，招感未來惡報。業由心造，而所感
X14n0298_p0848b04║惡報從六根出，別見下文。然習因秪明十者，良以
X14n0298_p0848b05║根本、隨眠二煩惱中略舉大數，餘皆攝故。以上總
X14n0298_p0848b06║標數，云何下，別徵釋也。
X14n0298_p0848b07║阿難！一者、婬習交接（至）菩薩見欲如避火坑。
X14n0298_p0848b08║一者下，先釋。婬習交接者，約二習說，下皆倣此，以
X14n0298_p0848b09║彼此交接正明婬時故。發於相磨者，謂彼此先以
X14n0298_p0848b10║婬心相磨，由研磨而發，故云發於相磨。以彼此婬
X14n0298_p0848b11║心相磨不休，則發欲火於內心，熾然臨終有業火
X14n0298_p0848b12║現，故云有大猛火於中發動。於中指內心說。如人
X14n0298_p0848b13║下，約喻以明。二掌相摩譬二人婬心相磨，煖相譬
X14n0298_p0848b14║欲火發。二習下，明報從業現，謂由婬業相牽相抱，
X14n0298_p0848b15║故感鐵床銅柱之報，鐵床報婬處，銅柱報所婬人。
X14n0298_p0848b16║是故下，結示。業名色目者，表示名色也。諸佛名婬
X14n0298_p0848b17║謂之欲火，表示皆同，故曰同名。修菩薩道人見欲
X14n0298_p0848b18║如火坑者，言其燒陷難出故。
X14n0298_p0848b19║二者、貪習交計發於相吸（至）菩薩見貪如避瘴海。
X14n0298_p0848b20║二者下。明貪習也。交計者，謂彼此交相謀計也。此
X14n0298_p0848b21║謀計之貪，從吸攬而發。吸者，約喻說。以口縮氣入
X14n0298_p0848b22║內名吸，喻貪外物，如口吸氣也。吸攬不止，則臨終
X14n0298_p0848b23║時見有積寒堅冰，於元發處凍冽。葢貪屬愛，愛能
X14n0298_p0848b24║生水，故感寒氷之境。如人下。約喻以明喻意，可解。
X14n0298_p0848c01║吸縮譬貪，風氣譬所貪物。橫貪彼物，彼所不欲，不
X14n0298_p0848c02║欲而計取之，如冷觸也。俗諺有謂：多求之人，多招
X14n0298_p0848c03║人薄。薄即冷意。故知寒氷之報，非漫語也。二習下。
X14n0298_p0848c04║明報從業現。吒吒等三，是罪人忍寒聲也。青赤等
X14n0298_p0848c05║者，是凍冽肉綻，如四色蓮華之狀。是故下。結示業
X14n0298_p0848c06║名。貪水者，如海之沃焦尾閭，縮水無厭故。瘴海者，
X14n0298_p0848c07║瘴是瘴癘，如海氣瀰漫，多毒溺故。
X14n0298_p0848c08║三者、慢習交陵發於相恃（至）菩薩見慢如避巨溺。
X14n0298_p0848c09║三者下。明慢習也。慢者，高已下人為慢，以彼此交
X14n0298_p0848c10║相陵蔑，故云交陵。恃者，恃己所長多生慢故，各有
X14n0298_p0848c11║所恃，故云發於相恃。馳流約喻說，流是川流，迅馳
X14n0298_p0848c12║不返以喻慢習。奔馳如川流之勢，慢流不息則臨
X14n0298_p0848c13║終時見有騰逸。奔波積波為水之境，𭰔湧於亡者
X14n0298_p0848c14║之前。如人下。約喻以明，喻取二慢相馳之意，口與
X14n0298_p0848c15║舌是二物故。二習下。明報從業現，謂二慢相鼓擊
X14n0298_p0848c16║故，故感獄中報有血河灰河等事。血河等者，慢屬
X14n0298_p0848c17║癡，癡是昏濁之氣，五鈍使所攝，故感血灰等狀。是
X14n0298_p0848c18║故下。結示業名。癡水者，謂慢由癡發，癡故執我，故
X14n0298_p0848c19║云我慢。世間有水飲之令人生癡，如此方貪泉飲
X14n0298_p0848c20║之令人發貪同也。巨溺指海說，滔滔無涯難出易
X14n0298_p0848c21║溺故。
X14n0298_p0848c22║四者、嗔習交衝發於相忤（至）菩薩見嗔如避誅戮。
X14n0298_p0848c23║四者下，明嗔習也。交衝者，衝是衝突，忤是忤逆，由
X14n0298_p0848c24║彼此情意衝忤而發嗔心，結恨不息則心熱發火，
X14n0298_p0849a01║熱惱則生氣，氣為火鑄則結而成金，金是刀屬外，
X14n0298_p0849a02║由相刃相靡表內所嗔，則臨終時見有刀山鐵撅
X14n0298_p0849a03║等境。如人下，約喻以明，可解。二、習下，明報。從業現
X14n0298_p0849a04║宮者，鄭玄註云：男子去其勢也。餘可解。是故下，結
X14n0298_p0849a05║示業名。
X14n0298_p0849a06║五者、詐習交誘發於相調（至）菩薩見詐如畏豺狼。
X14n0298_p0849a07║五者下，明詐習也。交誘者，以言調弄名誘，由彼此
X14n0298_p0849a08║調弄相欺而發詐習，故云交誘。調引不息，則臨終
X14n0298_p0849a09║時見有繩木絞校等境，繩木相絞可解。校是枷屬，
X14n0298_p0849a10║易云履校滅趾，俗稱脚繚是也。荷校滅耳，枷也。由
X14n0298_p0849a11║交誘調引，故感此境。如水下，約喻以明。水譬詐習，
X14n0298_p0849a12║田譬心田，草木譬調引不息，故云生長。良以人心
X14n0298_p0849a13║卑污，偏多詐習，人水浸潤其心，調引蔓延，如草木
X14n0298_p0849a14║生長不息也。二、習下，明報從業現。所感枷鎻等境，
X14n0298_p0849a15║即調引之狀，以因驗果，示相可明。撾是槌屬，狀如
X14n0298_p0849a16║人手者是也。是故下，結示業名。以言陷人名讒，私
X14n0298_p0849a17║竊奸偽如賊。豺狼似狗而大，銳首群行，見人則傷，
X14n0298_p0849a18║其性多詐。人既獲之，能詐死，以不防得脫，故詐如
X14n0298_p0849a19║豺狼也。
X14n0298_p0849a20║六者、誑習交欺發於相罔（至）菩薩見誑如踐蛇虺。
X14n0298_p0849a21║六者下，明誑習也。誑者，百法論云：為獲利故，矯現
X14n0298_p0849a22║有德，詭詐為性，貪癡分攝，以彼此相欺，誣罔而發。
X14n0298_p0849a23║以諂言飾色名罔，罔即誑意。罔之不止，則飛心造
X14n0298_p0849a24║姦。飛心者，謂駕毒憑虗以陷人，而人不知者，名飛
X14n0298_p0849b01║心造姦。如諺有曰飛來之禍是也。故感臨終見有
X14n0298_p0849b02║塵土屎尿等境，塵土隨風揚之，從飛心感也；屎尿
X14n0298_p0849b03║污穢不淨，從誣罔姦偽感也。如塵下，約喻以明，可
X14n0298_p0849b04║知。二習下，明報從業現。沒溺騰擲等報，皆從飛心
X14n0298_p0849b05║姦偽而感也。是故下，結示業名。劫殺者，指宼盜有
X14n0298_p0849b06║屠城破邑之畏，故蛇虺多毒螫，故踐之使人驚異。
X14n0298_p0849b07║姦偽如之，道人當避也。
X14n0298_p0849b08║七者、怨習交嫌發於銜恨（至）菩薩見怨如飲鴆酒。
X14n0298_p0849b09║七者下，明怨習也。由彼此交嫌名怨，而發于銜恨。
X14n0298_p0849b10║銜恨不已，則臨終時見有飛石投礰等境，從銜恨
X14n0298_p0849b11║發也。礰是瓦礰。匣貯者，如世獄中匣床是也。車檻
X14n0298_p0849b12║是囚車。囊撲者，如秦始皇囊撲二弟是也。如陰下，
X14n0298_p0849b13║約喻以明，可解。二習下，明報從業現。投擲擒捉等
X14n0298_p0849b14║報，皆從銜恨所感，尋因驗果，可解。是故下，結示業
X14n0298_p0849b15║名。違害鬼者，違是違逆，害是怨害，即怨鬼也。如舍
X14n0298_p0849b16║利弗遭違害鬼所擊，是此類耳。鴆者，鴆是鳥名，其
X14n0298_p0849b17║羽有毒，以羽畫酒，飲之則死。
X14n0298_p0849b18║八者、見習交明如薩迦耶（至）虗妄徧執如臨毒壑。
X14n0298_p0849b19║八者下，明見習也。見是見解。交明者，彼此各有己
X14n0298_p0849b20║見發明，故云交明。如薩下，引實薩迦耶，譯云身見，
X14n0298_p0849b21║執我我所故。見取、戒禁取，取是執著義。見取者，執
X14n0298_p0849b22║著斷常有無二邊見故。戒禁取者，如執牛狗等戒
X14n0298_p0849b23║為生天因故。是五利使，略舉其三耳。邪悟諸業者，
X14n0298_p0849b24║通收餘見也。九十五種外道之見，是己各執所是，
X14n0298_p0849c01║彼此非破，故云發於違拒。由此終時，見有王使主
X14n0298_p0849c02║吏等境，皆從交明違拒而發也。如行下，約喻以明
X14n0298_p0849c03║譬。彼各執所是，交興與奪，無能容隱，故如行路往
X14n0298_p0849c04║來見也。二、習下，明報從業現。由彼此交辯折證，故
X14n0298_p0849c05║感獄中報有勘問權詐等事。權詐者，謂權衡罪人
X14n0298_p0849c06║之詐也。餘可解。如今寺院圖寫甚詳，可委識也。是
X14n0298_p0849c07║故下，結示業名。見坑者，謂邪悟諸見如坑，能令陷
X14n0298_p0849c08║溺難出離故。毒壑，如前瘴海義同。水所鍾聚為壑，
X14n0298_p0849c09║是故海名大壑。虗妄徧執者，總舉外道所計也。
X14n0298_p0849c10║九者枉習交加發於誣謗（至）菩薩見枉如遭霹𮦷。
X14n0298_p0849c11║九者下，明枉習也。橫罹不直曰枉。交加者，彼此加
X14n0298_p0849c12║害，故由誣謗而發。昔以橫罹加我，則中心藏之。彼
X14n0298_p0849c13║加枉之人，恬不悔悟，此又銜之不申，則彼此讒賊。
X14n0298_p0849c14║故臨終時，見有合山合石等境，皆陷枉相加之狀。
X14n0298_p0849c15║如讒下，約喻以明，可解。二習下，明報從業現。謂二
X14n0298_p0849c16║枉相排，故感獄中報有壓捺槌按等事。蹙漉者，謂
X14n0298_p0849c17║迫蹙其體，瀝漉其血故。衡度者，衡較輕重也。度音
X14n0298_p0849c18║鐸，論短長也。孟子所謂權然後知輕重，度然後知
X14n0298_p0849c19║長短是也。溫陵橫衝之說非也。如今寺院圖寫，以
X14n0298_p0849c20║罪人體支解稱量者，即此義也。是故下，結示業名。
X14n0298_p0849c21║讒虎者，謂讒枉嚙人如虎。霹𮦷者，讒枉無實，妄意
X14n0298_p0849c22║加害，如所謂青天霹𮦷，令人可駭。
X14n0298_p0849c23║十者訟習交諠，發於藏覆，（至）如戴高山，履於巨海。
X14n0298_p0849c24║十者下，明訟習也。訟是訐義，諠是諠譁。訐露隱匿，
X14n0298_p0850a01║故云發於藏覆。由訐露故，彼此交諠。覆者必不可
X14n0298_p0850a02║聞，於人者則疑悔難祛，故臨終時，見有鑒見、照燭
X14n0298_p0850a03║等境，此從疑悔心發也。如於下，約喻以明，可解。二、
X14n0298_p0850a04║習下，明報從業現。惡友、業鏡等報，皆從覆藏疑悔，
X14n0298_p0850a05║所感因果，皎然可解。是故下，結示。業名陰賊者，陰
X14n0298_p0850a06║即是覆，覆罪過重，必墮惡道，道人所畏，故喻如戴
X14n0298_p0850a07║山履海也。
X14n0298_p0850a08║云何六報？阿難！一切眾生（至）云何惡報從六根出。
X14n0298_p0850a09║這一節經承前自業感報，今次明交報有六也。文
X14n0298_p0850a10║初云何一句是總徵，阿難下承前略釋報意，次云
X14n0298_p0850a11║何下重徵釋意。
X14n0298_p0850a12║一者見報招引惡果（至）能生星火迸灑煽皷空界。
X14n0298_p0850a13║一者下，廣前別釋。今先明見報也。初句見報，報字
X14n0298_p0850a14║當作業字看，意甚明白。葢由見業招報，引起惡果。
X14n0298_p0850a15║此句正明見報。此見業交下，別釋交報。意謂見業
X14n0298_p0850a16║之報，與餘業之報，交相顯現。臨終時見大猛火者，
X14n0298_p0850a17║眼屬火，故見猛火，正是眼家的業報，此名現報。亡
X14n0298_p0850a18║者下，方明生報初起之相。謂亡者神識，既離其身，
X14n0298_p0850a19║則乘業火烟𦦨，自上墜下，入無間獄。當於是時，發
X14n0298_p0850a20║明二相。此二相所見不定，或見明，或見暗。亡者神
X14n0298_p0850a21║識，隨見一相，以顯墮獄之初報也。下皆倣此。眼以
X14n0298_p0850a22║明暗為境，故約明暗說。下文餘根，亦各隨自分境
X14n0298_p0850a23║說，同今意也。種種惡物者，即牛頭、阿旁、火蛇、火狗、
X14n0298_p0850a24║洋銅、灌吞等物，見而生畏也。寂然不見者，如行曠
X14n0298_p0850b01║野黑暗之中，心怯而生恐怖。畏是全分懼心，恐是
X14n0298_p0850b02║驚疑懼之初心也。如是下，正明見報交相。見報生
X14n0298_p0850b03║火者，按醫經說，眼主心，心本屬火，眼為心之外竅，
X14n0298_p0850b04║故見火也。下文耳主腎，腎屬水，耳是腎之外竅，故
X14n0298_p0850b05║約水說也。夫此五行之說，雖為淺近，而未離五陰，
X14n0298_p0850b06║猶為五行所屬。今地獄有地獄五陰，故今所明，不
X14n0298_p0850b07║離水火說也。然下文五根之中，有約本塵境顯，不
X14n0298_p0850b08║按五行者，大率從其結業示相，要以意類通之，故
X14n0298_p0850b09║不拘一端也。今見火交于聽，則水火相擊而成形，
X14n0298_p0850b10║故有鑊湯洋銅之類。交于息，息是氣，氣為火交，故
X14n0298_p0850b11║成黑烟紫焰之類。交于味，味因食顯，味為火交，故
X14n0298_p0850b12║成焦丸鐵麋之類。鐵麋者，即融鐵如粥，名麋也。交
X14n0298_p0850b13║于觸，觸以合顯，有窒礙形質之義，故觸為火交，乃
X14n0298_p0850b14║成熱灰爐炭之類。交于心，心本雜念紛飛，且心屬
X14n0298_p0850b15║火，又為見火所交，故成星火迸灑，星火由雜念紛
X14n0298_p0850b16║飛而顯。扇皷空界者，謂內外二火相然，其𦦨愈熾，
X14n0298_p0850b17║故扇鼓也。
X14n0298_p0850b18║二者聞報招引惡果（至）為電為雹摧碎心魄。
X14n0298_p0850b19║二者下。明聞報也。初句謂聞業招報，牒前總意。此
X14n0298_p0850b20║聞下。正釋交報。耳屬水，故臨終時見波濤也。然而
X14n0298_p0850b21║六根之報互顯，則六報之相皆現。今文各顯一報，
X14n0298_p0850b22║故云先見。以先字別之，後乃齊彰也。亡者下。謂亡
X14n0298_p0850b23║者神識既離其身，則隨注而降入無間獄。當於是
X14n0298_p0850b24║時發明二相，二相所見如前說。聞以動靜為境，開
X14n0298_p0850c01║閉即動靜也。種種閙者，即是剉燒舂磨剝裂酸楚
X14n0298_p0850c02║之聲為閙，閙故亂神也。寂無聞者，如處間曠，以幽
X14n0298_p0850c03║寂故魂魄無寄，故為沉沒也。如是下。正明交相。聞
X14n0298_p0850c04║波如上說。注聞從本根發，故前見火不從本根起
X14n0298_p0850c05║者，略也。責與詰是聲塵類，由聞業感故聞波交見，
X14n0298_p0850c06║則水火相擊發而為雷為吼，火為水所交注，故變
X14n0298_p0850c07║為毒氣也。交于息，則氣挾水散而為雨為霧，又氣
X14n0298_p0850c08║與水結變而為蟲，滿罪人體惡報所致。故交于味，
X14n0298_p0850c09║味為水注，變而為膿為血之類。交于觸，觸有形質
X14n0298_p0850c10║為水所注，陰陽氣合而為畜為鬼糞穢，皆由聞波
X14n0298_p0850c11║顯也。交于意，亦是水火相擊，乘其意識起滅而為
X14n0298_p0850c12║電為雹。夫以人心瞥起荊棘生焉，故感摧碎之報
X14n0298_p0850c13║也。
X14n0298_p0850c14║三者嗅報招引惡果（至）為飛砂礰擊碎身體。
X14n0298_p0850c15║三者下，明嗅報也。初句謂嗅業招報，牒前總意。此
X14n0298_p0850c16║嗅下，正釋交報。嗅屬氣，故臨終見氣也。先見之意
X14n0298_p0850c17║如前說。亡者下，亡者神識從地湧出者，有二意：一
X14n0298_p0850c18║者吸氣名嗅，氣必自下而上，故云從地湧出，以明
X14n0298_p0850c19║嗅報也。二者鼻根之觸不離通塞二塵，如鼻息久
X14n0298_p0850c20║塞而忽然通之，則鼻中氣出如湧。由此二意，故以
X14n0298_p0850c21║從地湧出狀其先業也。二相所見如前說。氣熏心
X14n0298_p0850c22║擾者，如人冐烟加以毒氣，熏極迷悶煩亂故。氣掩
X14n0298_p0850c23║悶絕者，掩即是塞，鼻息久塞內外不通，氣滿於內
X14n0298_p0850c24║故悶欲絕也。如是下，正明交相。言衝者，氣衝出之
X14n0298_p0851a01║衝。衝息者，從本根發也。質是形質，履是行履，由氣
X14n0298_p0851a02║結成形，故嗅報。交于見，則氣挾於火，義相可解。交
X14n0298_p0851a03║于聽，則氣冐水而瀰漫，故令沒溺也。洋與沸者，又
X14n0298_p0851a04║是氣乘水火煎熬之狀也。交于味，則味為氣所變，
X14n0298_p0851a05║故為餒為爽。魚敗曰餒，羮敗曰爽。交于觸，觸與惡
X14n0298_p0851a06║氣合，則綻爛可知。肉裂為綻，又氣攻其身成大肉
X14n0298_p0851a07║山，惡報之觸所致也。交于思者，人以昏擾，擾相為
X14n0298_p0851a08║心，又為鼻氣所熏蒸，故為灰為瘴。灰與瘴皆昏擾
X14n0298_p0851a09║所致也。飛砂擊身者，詐謀所感也。
X14n0298_p0851a10║四者味報招引惡果（至）為飛熱鐵從空雨下。
X14n0298_p0851a11║四者下，明味報也。初句牒前總意。此味下，正釋交
X14n0298_p0851a12║報。先見之意如前說。亡者下，言下透掛網等者，是
X14n0298_p0851a13║貪味網捕之報，乘此狀而下入無間也。二相所見
X14n0298_p0851a14║亦如前說。吸氣成氷等者，謂吸外冷氣故感氷凍
X14n0298_p0851a15║之報，如前貪習中說。飛為猛火等者，亦是貪味烹
X14n0298_p0851a16║炙之報也。如是下，正明交相。歷甞者，從本根發也。
X14n0298_p0851a17║承與忍者，以貪味故冤對相證，炎魔王審鞫考校
X14n0298_p0851a18║而承忍也。味報交于見為然金石者，味經火變而
X14n0298_p0851a19║為洋銅熱鐵之類是也。交于聽為利兵刃者，味投
X14n0298_p0851a20║水而為羮，形質變而為利兵刃，貪味報所致也。交
X14n0298_p0851a21║于息為鐵籠者，味遭氣，氣凝而變為鐵網，籠捕之
X14n0298_p0851a22║報可見矣。交于觸，味與觸合，弓箭弩射皆貪味之
X14n0298_p0851a23║利器，由合觸而顯也。交于思為飛鐵者，是飛心造
X14n0298_p0851a24║姦之報也。
X14n0298_p0851b01║五者觸報招引惡果（至）為墜為飛為煎為炙。
X14n0298_p0851b02║五者下，明觸報也。初句牒前總意。此觸下，正釋交
X14n0298_p0851b03║報。先見之意，如前說。終時見大山合者，觸以合顯，
X14n0298_p0851b04║故感此報。亡者下，見鐵城等者，亦是觸業所感。二
X14n0298_p0851b05║相所見，如前說。合山逼體，是上文意。又以合離顯
X14n0298_p0851b06║觸，離為刀劒屠裂，可解也。如是下，正明交相。歷觸
X14n0298_p0851b07║者，從本根發也。道是趣獄之路，餘可解，是觸業分
X14n0298_p0851b08║段形質所感也。交于見，可解。交于聽，撞擊是觸合
X14n0298_p0851b09║聲之具也。剚音祝，刀插肉中曰剚。交于息，括與袋
X14n0298_p0851b10║是收氣之物，考與縛是合觸之事也。交于味，耕是
X14n0298_p0851b11║植味之由，又拔舌而耕之之謂也。鉗是夾具，截是
X14n0298_p0851b12║支解，皆觸味合貪之相。交于思，墜與飛者，觸業隨
X14n0298_p0851b13║心升降也。煎與炙者，觸業入心，憂煎之火如炙也。
X14n0298_p0851b14║六者思報招引惡果（至）萬生萬死為偃為仰。
X14n0298_p0851b15║六者下，明思報也。初句牒前總意，此思下正釋交
X14n0298_p0851b16║報。先見之意如前說。惡風吹壞等者，由心起滅無
X14n0298_p0851b17║恒，如風之忽起滅也。思業之報不出心境，故感惡
X14n0298_p0851b18║風吹壞國土之報。亡者下被風吹上而旋落者，由
X14n0298_p0851b19║心起滅而顯也。葢中陰墮獄必自上而倒墜，故如
X14n0298_p0851b20║落葉隨風而復墜也。二相所見如前說。迷與覺是
X14n0298_p0851b21║意家法塵，不覺是迷，迷之極矣則心荒，故奔走不
X14n0298_p0851b22║息，如竪子之客他鄉，迷於道路則心荒而亂趣也。
X14n0298_p0851b23║不迷是覺，覺則獄中所覩所受無非是苦，徧經無
X14n0298_p0851b24║量煎燒痛深難忍，皆覺苦之相也。如是下，正明交
X14n0298_p0851c01║相。結思者，從本根發也。言結者，意家以貪嗔癡結
X14n0298_p0851c02║滯六根，故云結也。為方為所者，方所是意思所計
X14n0298_p0851c03║之處，由業感獄中之方所也。交于見，見能照燭，故
X14n0298_p0851c04║感鑒證之事。交于聽大合石者，是思結聞波而成，
X14n0298_p0851c05║如中流之石也，氷霜可解。土與霧是昏擾之思結，
X14n0298_p0851c06║濕而飛揚故。交于息，思與氣凝心屬火故，故感火
X14n0298_p0851c07║車等報，火檻是監車獄中之囚具也。交于甞呌喚
X14n0298_p0851c08║悔泣者，由意起貪而搏味故，是殺生貪味之報也。
X14n0298_p0851c09║交于觸，觸假物合，大小皆物也。萬生死者，由心生
X14n0298_p0851c10║滅合觸所感，一日萬生萬死，猶泛言之也。剎那生
X14n0298_p0851c11║滅無量，豈止萬死生乎？偃仰是身業，意與觸合故
X14n0298_p0851c12║偃仰，乃受罪時狀，今寺院圖相祖述此文而成也。
X14n0298_p0851c13║阿難！是名地獄十因六果（至）妄想發生非本來有。
X14n0298_p0851c14║這一節經結前地獄十因六果，而兼答別業私報
X14n0298_p0851c15║之問，以有元地也。阿難下，結前可知。若諸下，答示
X14n0298_p0851c16║元地也。文中地獄輕重名數及犯業兼不兼義，自
X14n0298_p0851c17║古迄今未詳所出，雖諸家各檀所長，皆未見其的
X14n0298_p0851c18║據，愚故不敢可否於其間，但隨文如舊解略疏決
X14n0298_p0851c19║之，俟尋所出更為附錄。及檢大涅槃第二十經云：
X14n0298_p0851c20║一切眾生所作罪業凡有二種：一者輕，二者重。若
X14n0298_p0851c21║心口作則名為輕，身口作則名為重，謂心念口說
X14n0298_p0851c22║身不作者所得報輕等。引彼證今三業不兼等文，
X14n0298_p0851c23║可以例明也。同造即具造也，如前十因六果具足
X14n0298_p0851c24║造者，入阿鼻獄輕無量劫為極重者。六根下，明次
X14n0298_p0852a01║重者。各造即別造也，對上同造說故。上同造是具
X14n0298_p0852a02║造滿惡，今各別造者是次第造義。六根或有兼時
X14n0298_p0852a03║不兼時，即次第意。以次重故入八無間，即是前文
X14n0298_p0852a04║有間無間之八也，校阿鼻大獄稍輕故。溫陵解云：
X14n0298_p0852a05║各造則有先後間歇，為次重故，入入無間，即八熱
X14n0298_p0852a06║獄也。有心而不及犯，則不兼境；無心而誤犯，則不
X14n0298_p0852a07║兼根。故作持犯、兼二說也。身口下，明又次重者，謂
X14n0298_p0852a08║身、口、意三所具十惡業中，此人只犯殺、盜、婬業，餘
X14n0298_p0852a09║七不犯，則應入於十八眷屬地獄。溫陵曰：身、口、意
X14n0298_p0852a10║殺、盜、婬乃重罪，以不偏六、不具十，故又次前也。大
X14n0298_p0852a11║獄只有八寒、八熱及八萬四千眷屬等獄，皆大獄
X14n0298_p0852a12║所分者也。三業下，明稍輕者，謂殺、盜、婬三業不兼。
X14n0298_p0852a13║此三業中，或為一殺，或為一盜，此人則入三十六
X14n0298_p0852a14║獄。此三十六獄，又從十八所分者耳。見見下，明次
X14n0298_p0852a15║輕者，見見者，上見字是能見根，下見字是所見境，
X14n0298_p0852a16║正是兼境、兼根之意。謂此人秪犯眼家一根、一境
X14n0298_p0852a17║之業，餘根、境中俱不犯，故稱一業。此人則入百八
X14n0298_p0852a18║地獄，此又從三十六中所分，葢獄勢分而受苦輕
X14n0298_p0852a19║也。吳興能見、所見、單境、單根之說，解亦同此。由是
X14n0298_p0852a20║下，結答所問。前阿難原問：地獄為有定處？為復自
X14n0298_p0852a21║然？故佛答云：地獄同分，各有元地，即定處也。由妄
X14n0298_p0852a22║想生，非本來有，答非自然也。
X14n0298_p0852a23║復次，阿難！是諸眾生（至）則妙圓明本無所有。
X14n0298_p0852a24║這一節經承前七趣之問，今次酬鬼趣也。復次下，
X14n0298_p0852b01║總標受趣之由，亦是結前生後之辭。非破下五句，
X14n0298_p0852b02║是結前。後還下，是生後。非破下三句，明極重惡業
X14n0298_p0852b03║非是誹謗。撥無因果，謂無律儀可持，即破律儀犯
X14n0298_p0852b04║菩薩戒矣。毀涅槃是闡提行，斷善根本。夫犯戒猶
X14n0298_p0852b05║可懺，而非謗則難贖。又加支末雜業，本末具造，歷
X14n0298_p0852b06║劫燒然，信可知矣。此結上文地獄本業已竟。後還
X14n0298_p0852b07║下，正明轉受鬼趣也。由其純情愛水，俱為業火燒
X14n0298_p0852b08║乾，罪故得畢。餘習未亡，更受鬼趣也。若於下，別明
X14n0298_p0852b09║鬼趣。十類不同，應上十因故也。本因者，指前十中
X14n0298_p0852b10║本習之因。貪物者，指貪習也。餘貪未亡，故遇物即
X14n0298_p0852b11║著，附物興妖，故名怪鬼。貪色者，指婬習也。色為婬
X14n0298_p0852b12║風，故其餘習猶附風成形，名旱魃鬼。魃風起時，能
X14n0298_p0852b13║厭時雨，使年糓不登，名旱魃鬼。貪惑者，指詐習也。
X14n0298_p0852b14║詐能惑人，多狐魅之狀，故其餘習附畜成形，名為
X14n0298_p0852b15║魅鬼。貪恨者，指怨習也。怨恨餘習未亡，故附蟲蠱
X14n0298_p0852b16║成形，名蠱毒鬼。如此方兩廣窮鄉下邑之家，有事
X14n0298_p0852b17║蠱神以毒人者，是此類也。貪憶者，指嗔習也。嗔以
X14n0298_p0852b18║懷憎畜恨名憶，且有怯暴陵衰之意，故其餘習遇
X14n0298_p0852b19║衰成形，而興灾索食，以無祀故名厲。今郡縣設厲
X14n0298_p0852b20║壇者是也。貪傲者，指慢習也。慢以虗傲陵人，虗傲
X14n0298_p0852b21║是氣，故其餘習，遇氣成形，常受饑虗，傲使然也，名
X14n0298_p0852b22║為餓鬼。貪罔者，指誑習也。誑以誣罔為懷，是幽獨
X14n0298_p0852b23║之習，故其餘習，遇幽成形，本以誣罔陷人，今猶魘
X14n0298_p0852b24║魅，舊習使然，故名魘鬼。貪明者，指見習也。先以是
X14n0298_p0852c01║非明辯，析理求精，而其餘習，猶故遇精成形，名魍
X14n0298_p0852c02║魎鬼。如今山林中，夜值精耀，或依木石現形，長丈
X14n0298_p0852c03║許者，是此類也。貪成者，指枉習也。長水疏云：憑虗
X14n0298_p0852c04║指實，撓害無辜，曲成其罪，故曰貪成。如秦檜枉岳
X14n0298_p0852c05║武穆，以莫須有三字而曲成之，是此類也。然其餘
X14n0298_p0852c06║習，猶慕曲成，故其遇明為形，是依他明靈鬼神，甘
X14n0298_p0852c07║為役使。如今江河中，有填沙突石，衝決河源，為他
X14n0298_p0852c08║役使，多是此類。貪黨者，指訟習也。長水疏云：黨己
X14n0298_p0852c09║覆藏，為他所訟。然據今文，黨應訟邊說，故其餘習，
X14n0298_p0852c10║附人為形，名傳送鬼。傳送即訟意也。如今扶乩召
X14n0298_p0852c11║仙，報人吉凶，指人情實。又吳人謂太保端公，多是
X14n0298_p0852c12║此類。阿難是人下，結答所問，明其趣鬼之由。是人
X14n0298_p0852c13║者，指上十類也。純情是宿業，業火燒乾者，純情是
X14n0298_p0852c14║愛水，為業火燒乾，重墜者既盡，而餘習故輕，上出
X14n0298_p0852c15║為鬼。此等下，正答所問，謂是自妄所招，妄有真無
X14n0298_p0852c16║也。故云若悟菩提，則復還本妙圓明，一無所有。本
X14n0298_p0852c17║無所有一句，雙答定處，與自然二意，俱不可得故。
X14n0298_p0852c18║復次，阿難！鬼業既盡（至）皆為浮虗妄想凝結。
X14n0298_p0852c19║這一節經承前七趣之問，今三酬畜生趣也。初阿
X14n0298_p0852c20║難下，結前鬼趣而生起畜趣之由，謂鬼業既盡則
X14n0298_p0852c21║彼往劫情想俱空矣。前文謂想舉情沉，多指純情
X14n0298_p0852c22║墜落而說，何故今文又帶想說耶？葢情由想成，無
X14n0298_p0852c23║想安得有情？以情濃故想為情覆，故云純情為業。
X14n0298_p0852c24║火燒乾者是情，情既乾而想現，故上出為鬼，鬼乘
X14n0298_p0853a01║餘想為之耳。今情空指地獄盡也，想空指鬼業盡
X14n0298_p0853a02║也。方於下，正明畜趣。然知畜報非徒趣也，要償宿
X14n0298_p0853a03║債而來，今獄鬼罪盡方酬元債耳。物怪下，明十類
X14n0298_p0853a04║不同，應前十習。故上以貪習為怪，今作梟類附塊
X14n0298_p0853a05║為兒，是其餘怪。凡貪嗜者不義，故梟有食母之酷。
X14n0298_p0853a06║物銷報盡者，謂所依物既銷則能依鬼報亦盡，然
X14n0298_p0853a07║非一生可盡。他經明報動經沙劫，不知一報轉幾
X14n0298_p0853a08║百千生然後得脫。今文約最後生說，下皆倣此。言
X14n0298_p0853a09║多者，謂不指貪必為梟，但約多分說耳。上以婬風
X14n0298_p0853a10║為魃，葢旱崇也。今作畜生猶為咎徵，是其餘習。咎
X14n0298_p0853a11║是過咎，徵是應驗，凶之兆也。如云太華之山有蛇
X14n0298_p0853a12║焉，名曰肥壝，六足四翼，見則天下大旱。小次之山
X14n0298_p0853a13║有獸焉，其狀如猿而白首赤足，名曰朱厭，見則天
X14n0298_p0853a14║下大兵。又如商羊舞雨，江豚吹風。凡凶兆之畜多
X14n0298_p0853a15║是此類。上以詐習為魅，今轉而為狐，狐性多詐興
X14n0298_p0853a16║妖惑人，是其餘習耳。上以怨習為蠱，今轉而為毒，
X14n0298_p0853a17║其餘習也。含沙射工，螫手斷道，皆是此類。上以嗔
X14n0298_p0853a18║習為厲，厲則附衰求食，今轉生為蛔，亦潛污穢而
X14n0298_p0853a19║食茹退，習固陋矣。上以慢習而困饑虗，今為食類，
X14n0298_p0853a20║以充庖厨而飽他人，此其償債最顯也。上以幽獨
X14n0298_p0853a21║之誑為魘，今轉畜服人。易曰：服牛乘馬，負重致遠
X14n0298_p0853a22║者是也。綿是綿密，亦是幽獨之意。上以見習和精，
X14n0298_p0853a23║今乘餘習而為應類。應者，應時序也。如社燕賓鴻，
X14n0298_p0853a24║司晨變夏之類是也。上以枉習附明，甘為役使，今
X14n0298_p0853b01║作休徵而傳人吉兆，是餘習也。如西京雜記云：乾
X14n0298_p0853b02║鵲噪而行人至，蜘蛛集而百事嘉是已。上以訟習
X14n0298_p0853b03║依人，而作傳送之鬼，今轉而為畜，亦循率於人。循
X14n0298_p0853b04║是依循，如猫犬馴擾之類是也。然畜本酬債而來，
X14n0298_p0853b05║只如梟蠱狐蛔之類，無所可酬，云何通耶？葢梟蛔
X14n0298_p0853b06║之類，逢元負人，或捕或殺，即為酬矣。狐蠱之酬，可
X14n0298_p0853b07║以意得。阿難是等下，結答如前，今文詳備。傍生者，
X14n0298_p0853b08║不正生故。如汝下，躡前現事之難。初四句，正躡難
X14n0298_p0853b09║事。如是下，出答意。謂此三事，本由自所發生，非天
X14n0298_p0853b10║非地非人與者，自妄所招，還自受報，無可代者。菩
X14n0298_p0853b11║提心中，元無此事，故云浮想。想所凝結者，謂由善
X14n0298_p0853b12║惡想所凝結，以成七趣，非本有者也。
X14n0298_p0853b13║復次，阿難！從是畜生（至）及佛出世不可停𥨊。
X14n0298_p0853b14║這一節，經承前將酬人趣，今先示債役須平，庶免
X14n0298_p0853b15║反徵之患，以起後文也。從是下，佛謂畜生固是償
X14n0298_p0853b16║債而來，若彼債主過分餘越，取其所酬，則此等眾
X14n0298_p0853b17║生將復為人反徵，索其所剩之直。或元負人不應
X14n0298_p0853b18║殺而殺之，不應食而食之，此為分越所酬矣。若其
X14n0298_p0853b19║有福德力，則不捨人身，酬還所剩，然於人中如何
X14n0298_p0853b20║可酬？或彼反徵之畜，來與元負人作不肖子，敗其
X14n0298_p0853b21║家，耗其財，以至割恩離愛，使其柔腸十斷，殘喘俱
X14n0298_p0853b22║銷。又或為惡友，或為冤家，來相惱害，分耗其財，或
X14n0298_p0853b23║陷以無辜，此為有力酬還者也。福德稱兼有者，世
X14n0298_p0853b24║有有福而無德者，有有德而無福者，若其福德兼
X14n0298_p0853c01║而有之，則於人中酬之為易也。其或無福而酬之，
X14n0298_p0853c02║文可解。阿難當知下，重明分越之臧否，不可以不
X14n0298_p0853c03║慎也，文可解。猶如下三句，約喻說。除奢摩他，佛出
X14n0298_p0853c04║世者，謂欲解此冤對，當修奢摩他，如天台三止，止
X14n0298_p0853c05║惡防非，以體真性，則冤對自消。又或佛出世，能拔
X14n0298_p0853c06║眾生苦，故除此兩端，必不能𥨊其相食相誅之報
X14n0298_p0853c07║也。
X14n0298_p0853c08║汝今應知彼梟倫者（至）此輩名為可憐愍者。
X14n0298_p0853c09║這一節經承前七趣之問，今四酬人趣也。汝今應
X14n0298_p0853c10║知一句承上文意，正明人趣亦有十類，皆由宿習
X14n0298_p0853c11║不忘故。一者物怪之畜為梟，酬宿債畢復還人形，
X14n0298_p0853c12║昔失而今復之，故稱曰復。酬足，足字含深意也。葢
X14n0298_p0853c13║非一生即足，必酬幾百千生方滿足故。梟性無知，
X14n0298_p0853c14║故參頑類。頑是頑嚚倫理，不循天性，不諱其故習
X14n0298_p0853c15║耳。參合，合字作應當意看，是佛判語，謂作某業應
X14n0298_p0853c16║當參於某類，印定非謬，故云參合云云。文中有變
X14n0298_p0853c17║於字者，譯場忽略不深究故。二者由婬魃而感咎
X14n0298_p0853c18║徵，葢欲愛本是鈍，使咎徵復有樂禍之萌，非愚而
X14n0298_p0853c19║何？故參愚類。此愚類字坊本有作異類，長水諸師
X14n0298_p0853c20║多作愚解，吾從眾也。三者由許魅而感狐倫，狐魅
X14n0298_p0853c21║讒賊由詐而發，詐本庸鄙之行，合參庸類。四者由
X14n0298_p0853c22║怨蠱而感毒倫，凡含毒之物人見而畏之，餘習難
X14n0298_p0853c23║亡，故參狠類。五者由瞋厲陵衰故感污下之微，今
X14n0298_p0853c24║參微類宜矣。微者，卑賤微𦕈之謂也。六者由虗傲
X14n0298_p0854a01║之慢感餓鬼報，而傍生復為他飽，何慢之為罪若
X14n0298_p0854a02║此之酷？今參柔者，猶是饑虗之餘殘耳。七者，由誑
X14n0298_p0854a03║魘綿幽，而報償服類。今參勞者，猶是服乘之勞未
X14n0298_p0854a04║盡也。八者，由見習和精，而寒暄應序。今參文類，亦
X14n0298_p0854a05║應序之餘輝耳。九者，由枉附明靈，而休徵預卜，宿
X14n0298_p0854a06║習猶存，故參明類。十者，由黨訟依人，先傳送而後
X14n0298_p0854a07║馴擾。今參達類，亦有由矣。何者？良以訟覆藏，傳吉
X14n0298_p0854a08║凶，而循倫馴擾，皆萌達意耳。阿難是等下，結示生
X14n0298_p0854a09║因，以明輪轉之妄。是等，指上所參諸類。業計顛倒
X14n0298_p0854a10║者，業是惑業，計是計著。然此業計，由顛倒心生，相
X14n0298_p0854a11║生相殺，是報苦。由顛倒心，起惑造業，報受諸苦。此
X14n0298_p0854a12║惑業苦三，從無始迄今，莫能遏絕。遇佛則拔苦，聞
X14n0298_p0854a13║法則明真，可以免此淪溺。若不遇不聞，妄何能盡？
X14n0298_p0854a14║法爾者，謂法當如此，出爾反爾，玄冥中若有主盟
X14n0298_p0854a15║者存焉，人固不可與之強也。故云法爾輪轉。末句
X14n0298_p0854a16║意云，人心不返真，佛亦難救，但憐惜之耳。
X14n0298_p0854a17║阿難！復有從人不依正覺（至）報盡還來散入諸趣。
X14n0298_p0854a18║這一節經承前七趣之問，今五酬仙趣也。初阿難
X14n0298_p0854a19║下，世尊將顯十仙，且指其不循正而騖別也。從人
X14n0298_p0854a20║者，謂仙未出人趣，還從人所攝故。又謂不依如來
X14n0298_p0854a21║正覺而修正定，乃邪趣外騖，以不正故，名為別也。
X14n0298_p0854a22║妄念者，抑彼十仙所堅固之念，皆是妄故。存想下，
X14n0298_p0854a23║正明別修之相。以彼存想精氣神，使陰陽和，榮衛
X14n0298_p0854a24║順，堅固其形，以希長生。遊於海外名山大川，人不
X14n0298_p0854b01║到處，有十種仙。此總列仙數。孤山解云：釋名云：老
X14n0298_p0854b02║而不死曰仙。仙，遷也，遷入山故。故字從人傍山也。
X14n0298_p0854b03║次阿難下，別釋十仙。初指十仙俱為眾生。堅固下，
X14n0298_p0854b04║初明地行。堅固者，存想不息之謂。服餌者，餌是藥
X14n0298_p0854b05║石之嘉名也。謂炮炙藥石，調和飲啄，甄別損益，保
X14n0298_p0854b06║養榮衛，固元陽，祈太乙，服食功成，名地行仙也。行
X14n0298_p0854b07║去聲，呼之即功行故，下倣此。此但永壽山林，未能
X14n0298_p0854b08║升舉，故名地行仙。二明飛行草木，是松栢苓术之
X14n0298_p0854b09║類，有助延年者，皆可餐咽。又或辟穀休糧，鍊得身
X14n0298_p0854b10║輕似鶴，乃能御風而行，凌霄越海，名飛行仙。三明
X14n0298_p0854b11║遊行金石者，謂修煉五金八石，使神砂九轉，內外
X14n0298_p0854b12║丹成，易形化骨，遨遊湖海，瞬息千里萬里，名遊行
X14n0298_p0854b13║仙。四明空行動止者，謂觀時消長，推度盈虗，合一
X14n0298_p0854b14║氣以致柔，聚三華而養素，遺形涉空，名空行仙。五
X14n0298_p0854b15║明天行津液者，謂鼓天池，燕津液，肌膚若氷雪，婥
X14n0298_p0854b16║約如處子，不交世欲，不食五糓，乘雲氣，御飛龍，而
X14n0298_p0854b17║遊乎四海之外者，行亞乎天，名天行仙。六明通行
X14n0298_p0854b18║精色者，指日精月華說也。吸風飲露，吞咽五精，以
X14n0298_p0854b19║精粹潛通，名通行仙。七明道行呪禁者，謂以書符
X14n0298_p0854b20║遣呪，蹈斗步罡，如孔明披髮仗劒，運轉天機，名道
X14n0298_p0854b21║行仙。八明照行思念者，謂攝心內顧，以坎男離女，
X14n0298_p0854b22║和合元陽，抱一守雌，乃令谷神不死，而天門開，此
X14n0298_p0854b23║所謂思憶圓成，名照行仙。九明精行交遘者，長水
X14n0298_p0854b24║謂世有采陰陽之術，名為交遘，久而成功，此感彼
X14n0298_p0854c01║應，吸彼精氣，以固我形，名精行仙。十明絕行，溫陵
X14n0298_p0854c02║云：存想化理，心隨邪悟，能大變化，其行絕世，名絕
X14n0298_p0854c03║行仙。阿難是等下，結示其誤。是等指上十仙，未出
X14n0298_p0854c04║人趣，故云人中。鍊心不修正定，即屬邪行，故云別
X14n0298_p0854c05║得。言其不達無生，故希長生。生理者，即長生之理。
X14n0298_p0854c06║縱使壽千萬歲，以佛眼觀之，不若一彈指頃，迦葉
X14n0298_p0854c07║入滅盡定，一彈指頃，度百千劫，回顧千萬之壽，直
X14n0298_p0854c08║兒戲耳。休止下，明其住處。深山海島者，博物志云：
X14n0298_p0854c09║海上有三神山，謂方丈、蓬萊、瀛洲，以金銀為宮，神
X14n0298_p0854c10║仙之宅也。莊生又云：藐姑射之山，有神人居焉。此
X14n0298_p0854c11║皆仙所居處也。然彼壽固永矣，樂固樂矣，未修正
X14n0298_p0854c12║覺，斯亦輪迴，隨妄想轉，故仙報盡時，還來散入諸
X14n0298_p0854c13║趣。詳玩前文，鬼畜人三趣，皆應十習為因，故列為
X14n0298_p0854c14║十。今仙趣亦列十類者，十為圓數，圓則通收一切
X14n0298_p0854c15║仙類，如道家說，有三千旁門，奚止十類而已。故知
X14n0298_p0854c16║今意舉十而圓收耳，非謂仙止十也。又今仙之十
X14n0298_p0854c17║類，不與鬼畜人之十意同，何者？葢前由習因所感，
X14n0298_p0854c18║今乃取圓意故也。
X14n0298_p0854c19║阿難！諸世間人不求常住（至）自此已還名為欲界。
X14n0298_p0854c20║這一節經承前七趣之問，今六酬天趣也。初阿難
X14n0298_p0854c21║下正明天趣。初二句總明天趣之誤，以不求常住
X14n0298_p0854c22║即為誤也。未能下先明欲界。稱欲者，非獨指婬欲
X14n0298_p0854c23║說，葢六天各有三種欲故：一飲食、二睡眠、三婬欲，
X14n0298_p0854c24║因具此三故稱欲界。今經但指婬欲說者，良由阿
X14n0298_p0855a01║難誤墮為緣發起此教，是故偏指婬說。又感生天
X14n0298_p0855a02║報亦非欲薄即生，必自通修十善得生其中，此欲
X14n0298_p0855a03║薄乃十善之一端耳。未能下先明生第一天之因。
X14n0298_p0855a04║未能捨妻妾愛者，以其正婬未戒但禁邪婬，邪婬
X14n0298_p0855a05║中心不動者，即能感生四王天也。凡外色俱名邪
X14n0298_p0855a06║婬，以不動故乃有一分正智明生。澄鎣者，澄是澄
X14n0298_p0855a07║湛，鎣是金之光色，以顯智明之淨，此智明者即生
X14n0298_p0855a08║四天之因心耳。故下句云命終之後隣於日月。隣
X14n0298_p0855a09║日月者指其感生之處，謂四天王居須彌山半腹，
X14n0298_p0855a10║居半腹者去人間四萬二千由旬，高與日月相對，
X14n0298_p0855a11║故云隣日月也。四天名義見前解。如是下結示第
X14n0298_p0855a12║一天名。於已下明第二天，謂若人於己妻房婬愛
X14n0298_p0855a13║微薄，但於靜居之時欲念忽生，是故不得全其靜
X14n0298_p0855a14║味。上文四王於邪婬不流，今此正婬亦薄，因心勝
X14n0298_p0855a15║前故感第二天報。超日月明者，日月光明秪有八
X14n0298_p0855a16║萬四千由旬之量，照上四萬二千由旬、照下四萬
X14n0298_p0855a17║二千由旬，旁亦如之。今忉利天居須彌頂，故云超
X14n0298_p0855a18║日月之明也。又須彌山高出人寰，故云居人間之
X14n0298_p0855a19║頂。居人間頂者，意明地居之天未能空居故。如是
X14n0298_p0855a20║下，結示第二天名。梵語忉利，譯云三十三，義見前
X14n0298_p0855a21║解。逢欲下，明第三天。逢欲交去無憶者，明欲心愈
X14n0298_p0855a22║薄於前，但未能忘耳。故欲境現時不違，而與之交
X14n0298_p0855a23║去，則不思其欲念，如浮雲輕拂，實不注心，故薄也。
X14n0298_p0855a24║於人下二句，謂此人雖處人間，於五欲事不甚繫
X14n0298_p0855b01║心，故動念少，靜念多，此明感生第三欲天之因心
X14n0298_p0855b02║也。此天離地，居處空中，又高八萬四千由旬，其中
X14n0298_p0855b03║天人各有身光照矚，故稱朗然，日月光量所不及
X14n0298_p0855b04║故。如是下，結示第三天名。梵語須燄摩，譯云善時
X14n0298_p0855b05║分，此天以蓮華開合分晝夜故。一切下，明第四天。
X14n0298_p0855b06║一切時者，謂晝時、夜時，或云窹時、𥧌時也。於一切
X14n0298_p0855b07║時常居靜中，則自無欲，或有應觸，來時雖靜，未能
X14n0298_p0855b08║違情，暫應之耳。應觸，言欲境也。以如此因心，命終
X14n0298_p0855b09║感生第四天。上升下三句，謂此天空居第二，與下
X14n0298_p0855b10║界地居二天及於人間俱不相接，遠諸麤濁，故曰
X14n0298_p0855b11║精微。乃至下二句，謂劫壞。三灾不及者，必約彌勒
X14n0298_p0855b12║內院說，若其外院是凡夫報生，安得三灾不及？內
X14n0298_p0855b13║院乃是補處大聖所居，漏與無漏逈隔，是故劫灾
X14n0298_p0855b14║不及也。如是下，結示第四天名。梵語兜率陀，譯云
X14n0298_p0855b15║知足，於諸欲中知止足故。我無下。明第五天初二
X14n0298_p0855b16║句。於欲愛心我無彼有亦未能違，應彼行事則我
X14n0298_p0855b17║無。樂橫陳者。謂我本無心橫應彼事，不唯無心實
X14n0298_p0855b18║猶厭之，勉強行事故曰橫陳。味如嚼蠟者。約喻說，
X14n0298_p0855b19║蠟性本淡嚼之無味，喻橫陳欲事味薄之甚也。以
X14n0298_p0855b20║如此因心，感生第五天。生越化地者。越是超越，謂
X14n0298_p0855b21║下界諸天各有報境，福隨厚薄於欲境未自在故。
X14n0298_p0855b22║生此天者福皆厚故，自能變化欲境隨意受用，超
X14n0298_p0855b23║越下天之無化自居化地，地即處也，故云生越化
X14n0298_p0855b24║地。如是下。結示第五天名。謂樂自變化，名樂變化
X14n0298_p0855c01║天。無世下。明第六天初二句無世。心同世事者。謂
X14n0298_p0855c02║我全無欲，但未能越於世禮，則夫妻名分猶存也。
X14n0298_p0855c03║行事交者。謂欲境現前尚有交迹，雖交而心不染，
X14n0298_p0855c04║故云了然超越。以如此因心，感生第六天。出超化
X14n0298_p0855c05║無化者。化指變化天，無化指下餘天，化與無化俱
X14n0298_p0855c06║超。如是下。結示第六天名。稱他化自在者。謂諸欲
X14n0298_p0855c07║境不勞自化，由他變化為我受用，故稱他化自在。
X14n0298_p0855c08║阿難下。總結欲界名也。形雖出動者。言其自下而
X14n0298_p0855c09║上欲動漸輕漸出，雖身形離動而心迹未忘，故曰
X14n0298_p0855c10║尚交。俱舍論頌曰：六受欲交抱，執手笑視婬。葢指
X14n0298_p0855c11║四王忉利交抱，如人間夜摩但執手兜率笑而已。
X14n0298_p0855c12║上二天以熟視為欲，故今文云心迹尚交，即彼意
X14n0298_p0855c13║也。末一句總結可知。
X14n0298_p0855c14║
X14n0298_p0855c15║大佛頂如來密因修證了義諸菩薩萬行首楞嚴經
X14n0298_p0855c16║直解卷第八