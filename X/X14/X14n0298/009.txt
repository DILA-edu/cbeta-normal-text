X14n0298_p0855c17║
X14n0298_p0855c18║
X14n0298_p0855c19║
X14n0298_p0855c20║大佛頂如來密因修證了義諸菩薩萬行首楞嚴經
X14n0298_p0855c21║直解卷第九
X14n0298_p0855c22║明古杭雲棲寺後學沙門　廣莫　直解
X14n0298_p0855c23║武塘優婆塞　袁儼　校
X14n0298_p0855c24║阿難！世間一切所修心人（至）諸漏不動名為初禪。
X14n0298_p0856a01║這一節經，承前酬天趣中，次明色界。今先示初禪
X14n0298_p0856a02║也。初禪三天，又先明梵眾。通稱禪者，禪是梵語，具
X14n0298_p0856a03║云禪那，譯云思惟修。謂下欲界無禪，生此天中，方
X14n0298_p0856a04║修禪定，故色界通稱禪天。禪天離欲，以定異散故
X14n0298_p0856a05║也。初阿難下，觀初六句，是抑散揚定之意，亦是承
X14n0298_p0856a06║前起後之辭。葢指六欲為散善故，未修禪定，躭於
X14n0298_p0856a07║欲染。此所修心人，正指六欲天說。欲天通修上品
X14n0298_p0856a08║十善，十善全屬有為，是散善故。然所修者，有為心
X14n0298_p0856a09║也。不假下二句，正明抑散揚定之意。假是假借，謂
X14n0298_p0856a10║不假借禪定，則智慧不發。意明六欲躭於愛染，則
X14n0298_p0856a11║多愚癡，以無禪故無慧也。謂彼但能執身，不行婬
X14n0298_p0856a12║欲，而心迹未忘。此上四句，直明欲天修心之大略
X14n0298_p0856a13║也。若行下，方明生梵因心。謂四儀中，於諸欲染，念
X14n0298_p0856a14║亦不起，則身心俱泯。以俱泯故，愛染不生。只此不
X14n0298_p0856a15║生句中，含多意也。何者？他經論中，謂修初禪，有多
X14n0298_p0856a16║觀行出入，方發初禪之相。今文略甚，只一句收攝
X14n0298_p0856a17║殆盡，詳見天台釋禪中。今云欲愛不生，則不留欲
X14n0298_p0856a18║界，正是初禪發相。是人下二句，以明欲界命終，即
X14n0298_p0856a19║生梵眾天也。應念者，謂應愛染不生之念，即生彼
X14n0298_p0856a20║故。梵侶者，梵是西音，具云梵摩，譯云淨行，又云離
X14n0298_p0856a21║欲。以離欲故，淨存梵名，故侶是伴侶，侶即是眾。如
X14n0298_p0856a22║是下，結示天名。梵眾者，梵世之民也。欲習下，明初
X14n0298_p0856a23║禪第二天。欲習除者，謂下欲界苦麤習氣除也。離
X14n0298_p0856a24║欲心現者，謂禪天淨妙出也。於諸下，明外之十善
X14n0298_p0856b01║律儀，以禪心愛樂隨順故。釋禪中云：若得初禪，即
X14n0298_p0856b02║具信、戒、捨、定、聞、慧等善心是也。長水疏云：正明此
X14n0298_p0856b03║天於定共戒，愛樂隨順，梵行成就，防非不失。此則
X14n0298_p0856b04║兼護律儀，淨戒成德，匡弼梵王，故名梵輔。如是下，
X14n0298_p0856b05║結示天名，可知。身心下，明初禪第三天。初四句正
X14n0298_p0856b06║明梵王之德。身心妙圓者，謂其外身稟戒，內心離
X14n0298_p0856b07║欲。妙圓，即清淨之美稱也。對下界麤障而說妙圓，
X14n0298_p0856b08║內外清淨故。又加明悟，是假禪那而發智慧之驗
X14n0298_p0856b09║也。是人下，明其具梵德，統梵眾，而稱梵王故。應時
X14n0298_p0856b10║者，應其定慧具足之時。如是下，結示天名，可知。阿
X14n0298_p0856b11║難！此三下，總結初禪三天之意。勝流者，影顯六欲
X14n0298_p0856b12║為劣，由其離欲得定慧故，故稱勝流之輩也。一切
X14n0298_p0856b13║苦下二句，謂其下界欲染苦麤，不能迫故。雖非下，
X14n0298_p0856b14║世尊抑而復揚，以其不修正覺故。非真定，真對似
X14n0298_p0856b15║說，但是世間根本禪有漏似定，非出世無漏真三
X14n0298_p0856b16║摩地故。清淨下，復揚其勝，謂其離欲得淨，下界麤
X14n0298_p0856b17║漏不動。不動者，伏而不起也。末句總結初禪名，以
X14n0298_p0856b18║其初離欲界，乍得禪故。初禪有支林功德十六觸
X14n0298_p0856b19║等，今略也。詳見天台釋波羅蜜中，當取合看，乃有
X14n0298_p0856b20║所得。
X14n0298_p0856b21║阿難！其次，梵天統攝梵人（至）麤漏已伏，名為二禪。
X14n0298_p0856b22║這一節經承前酬天趣中，次明色界，今次示二禪
X14n0298_p0856b23║也。其次下，明二禪初天。其次者，次前初禪故。統梵
X14n0298_p0856b24║人、圓梵行者，承前梵王之德增修進趣故。澄心下
X14n0298_p0856c01║二句，正是增修之功。葢以離欲名梵者，是初禪中
X14n0298_p0856c02║義，至二禪中離欲既遠則梵義轉深，不可以離欲
X14n0298_p0856c03║釋梵也。天台釋禪中亦有此說，是故初禪名離生
X14n0298_p0856c04║喜樂，二禪名定生喜樂，即此義也。梵行即禪，梵行
X14n0298_p0856c05║既滿即得澄心不動，澄心是定，寂湛即是澄心定
X14n0298_p0856c06║境，生光是寂湛功効，寂光現前故云生光。寂光初
X14n0298_p0856c07║生未滿足故，故名少光。如是下，結示天名，可知。光
X14n0298_p0856c08║光下，明二禪第二天。光光相然者，然即照應義，謂
X14n0298_p0856c09║此天之眾禪心澄寂，定光相照應故，彼此互照無
X14n0298_p0856c10║盡，故云照耀無盡。內徹於外故世界俱淨，依正俱
X14n0298_p0856c11║淨故云徧成瑠璃。以彼此光照無盡，故名無量光
X14n0298_p0856c12║天。如是下，結示天名。吸持下，明二禪第三天。初二
X14n0298_p0856c13║句，吸持即攝持義，用字之巧也。圓光即無量光。成
X14n0298_p0856c14║教體者，二禪不立言教，以光辯優劣，而䇿進其心，
X14n0298_p0856c15║故云持光成教也。以光䇿行，故云教體。發化清淨
X14n0298_p0856c16║者，發是開發，化是變化，承上二句意，謂以圓光開
X14n0298_p0856c17║發其麤劣，變化其勝妙。如釋禪云內垢內淨之義，
X14n0298_p0856c18║內垢為麤，內淨為妙，以內淨故，稱清淨也。應用無
X14n0298_p0856c19║盡者，謂以光發用，其應無盡，隨光成教，教即音故，
X14n0298_p0856c20║故名光音天也。如是下，結示天名。阿難！此三下，總
X14n0298_p0856c21║結二禪之意。此勝流者，又勝初禪也。憂懸者，懸是
X14n0298_p0856c22║繫累，指前初禪覺觀為憂懸故，今二禪是無覺無
X14n0298_p0856c23║觀三昧，以內淨故，憂懸不能逼也。雖非下，如前說。
X14n0298_p0856c24║末句，總結二禪名。
X14n0298_p0857a01║阿難！如是天人圓光成音（至）歡喜畢具，名為三禪。
X14n0298_p0857a02║這一節經承前酬天趣中，次明色界，今又次示三
X14n0298_p0857a03║禪也。如是下，明三禪第一天。圓光一句，接前光音
X14n0298_p0857a04║之功加功披露，謂以前光音披拂其麤、顯露其妙，
X14n0298_p0857a05║依光音之妙開發成就三禪精行。然此光音何者
X14n0298_p0857a06║為麤？何者為妙？蓋以二禪大喜勇動為麤，三禪寂滅
X14n0298_p0857a07║之樂為妙也。寂滅之言遣前勇動而立，今文華藻
X14n0298_p0857a08║實義隱晦，有取天台釋禪詳玩。有得通寂滅樂者，
X14n0298_p0857a09║謂寂滅前之勇動而通寂滅中樂，乍通寂樂故云
X14n0298_p0857a10║通也。如是下，結示天名。淨即寂滅義，以前勇動為
X14n0298_p0857a11║垢，今得寂滅為淨，以乍通故言少淨也。淨空下，明
X14n0298_p0857a12║三禪第二天。淨空者，即承少淨說，淨是功夫、空是
X14n0298_p0857a13║實効，即定境也。謂淨前勇動之垢而得空故，此空
X14n0298_p0857a14║現前則引發寂滅，廓大其功無有邊際，由是身心
X14n0298_p0857a15║得輕安也。輕定亦對喜勇麤重說，麤重滅故內外
X14n0298_p0857a16║輕安矣。心境恬愉全成寂滅，前云通、今云成，功愈
X14n0298_p0857a17║於前，以引發無際故名無量淨也。如是下，結示天
X14n0298_p0857a18║名。世界下，明三禪第三天。世界是依，身心是正，圓
X14n0298_p0857a19║淨即徧淨也。依正皆淨故名為圓，謂依正二俱圓
X14n0298_p0857a20║滿寂淨，心境兩融渾成定境，以淨成德即以此定
X14n0298_p0857a21║為我勝託，全歸寂樂。歸即住持義，前但云成，今則
X14n0298_p0857a22║住持其中，功倍於前，以依正俱淨故名徧淨。如是
X14n0298_p0857a23║下，結示天名。阿難！此三下，總結三禪之意。此勝流
X14n0298_p0857a24║者，又勝二禪也。具大隨順者，謂隨順寂滅，心境俱
X14n0298_p0857b01║融故稱為大。身心安隱下二句，謂此三禪中無喜
X14n0298_p0857b02║動故得安隱樂，他經論俱云三禪得徧身樂，故云
X14n0298_p0857b03║身心安隱得無量樂也。雖非下，如前說。言歡喜者，
X14n0298_p0857b04║樂徧名喜，非如二禪勇動之喜，名同體別，不可以
X14n0298_p0857b05║文害意也。釋禪中詳辨前初禪二禪結語，皆有伏
X14n0298_p0857b06║漏之言，今則直以樂相結者，信知此中寂樂逈異
X14n0298_p0857b07║前二，故曰離喜妙樂地也。
X14n0298_p0857b08║阿難！復次，天人不逼身心（至）功用純熟，名為四禪。
X14n0298_p0857b09║這一節經承前酬天趣中，次明色界，今又次示四
X14n0298_p0857b10║禪也。復次下，明四禪。初天不逼下二句，承明三禪
X14n0298_p0857b11║之樂。苦因盡者，以二禪中喜勇盡故。喜勇動者，苦
X14n0298_p0857b12║之因故。三禪中無此相故，故云不逼。此二句是承
X14n0298_p0857b13║前。樂非下二句，是生後。樂非等者，釋禪中云：彼天
X14n0298_p0857b14║初欲得樂，一心勤求，大為辛苦。既得守護愛著，是
X14n0298_p0857b15║亦為苦。一旦失壞，則復有苦。故今文云：樂非常住，
X14n0298_p0857b16║久必壞生。以此二句，生起捨心也。苦樂下四句，正
X14n0298_p0857b17║明此天行相。謂此天既知苦樂之過，是故頓捨此
X14n0298_p0857b18║二心也。苦樂二心，俱名麤重。苦樂既捨，麤重之相
X14n0298_p0857b19║滅矣。淨福者，指捨念清淨說。以苦樂之垢捨故，得
X14n0298_p0857b20║清淨福。垢相滅故，淨福性生，即以福生名天也。如
X14n0298_p0857b21║是下，結示天名。捨心下，明四禪第二天也。捨心圓
X14n0298_p0857b22║融者，捨是行人因心，因捨得定，捨與定能所圓融。
X14n0298_p0857b23║故地持論云：此定名捨俱禪，體無苦樂，與微妙捨
X14n0298_p0857b24║受俱發。此定與捨根相應，故名捨俱禪。今文圓融，
X14n0298_p0857c01║即論之相應意也。勝解清淨者，謂此天得捨中勝
X14n0298_p0857c02║妙見解，印持於心，於苦樂境不可引轉，永絕三禪
X14n0298_p0857c03║過患，故云勝解清淨。長水疏云：由勝解力，於此圓
X14n0298_p0857c04║融勝定之中，愛樂隨順，令此勝定得無留礙，任心
X14n0298_p0857c05║自在，受用無窮。故云得妙隨順，窮未來際。問：此有
X14n0298_p0857c06║漏定，壽命有限，何云窮未來際耶？答：此約得定，報
X14n0298_p0857c07║壽長遠，動經劫數，說窮未來，非約報後論也。如是
X14n0298_p0857c08║下，結示天名。福愛者，按文得妙隨順，即是愛義，故
X14n0298_p0857c09║名福愛。葢福是淨福，初天云福，初生此天，淨福增
X14n0298_p0857c10║勝，寧無有愛？阿難！從是下，明有二岐：初若於下，明
X14n0298_p0857c11║廣果岐。謂若於福無遮中，淨光淨福重加，圓明修
X14n0298_p0857c12║證而住於此，乃名廣果。廣即無量，葢無遮淨福是
X14n0298_p0857c13║因，圓明修證是果，故名廣果。須知廣果是四禪第
X14n0298_p0857c14║三天之正路，無想是四禪偏岐，係外道天故。次若
X14n0298_p0857c15║於下，明無想岐。謂若於先時，雙厭苦樂，此初天也。
X14n0298_p0857c16║依此捨心，精研密究，念念相續，圓滿深窮捨中道
X14n0298_p0857c17║理，捨之極矣。則身心俱滅，百慮盡灰，經五百劫，凝
X14n0298_p0857c18║然不動。是人下，佛判其誤。謂此人以生滅為因，不
X14n0298_p0857c19║能發悟不生滅性。言其五百劫，最初半劫後，方得
X14n0298_p0857c20║滅盡諸想；至五百劫，最後半劫前，諸想復生。此五
X14n0298_p0857c21║百劫，是其福報壽命耳。如是下，結示天名，可知。阿
X14n0298_p0857c22║難！此四下，總結四禪之意。一切世間，指下界諸天。
X14n0298_p0857c23║說苦樂境者，如前六欲及初、二、三禪中麤重是也。
X14n0298_p0857c24║此諸麤重，不能動其捨故。雖非下，真不動地者，如
X14n0298_p0858a01║出世第八地，是為真不動位。有所得心者，即有為
X14n0298_p0858a02║有得之心，似乎不動也。世尊抑而復揚，謂此四禪
X14n0298_p0858a03║天人，於有為心中，捨行至此，功用純熟，亦可喜也。
X14n0298_p0858a04║上明凡夫報生諸天，下明捨心同分三果，聖人五
X14n0298_p0858a05║不還天也。
X14n0298_p0858a06║阿難！此中復有五不還天（至）自此已還名為色界。
X14n0298_p0858a07║這一節經承前酬天趣中，次明色界，今後示五不
X14n0298_p0858a08║還天也。此中者，指第四禪天也。言五不還者，不還
X14n0298_p0858a09║是三果名，梵語阿那含，譯云不還，或云不來。謂其
X14n0298_p0858a10║下地各九品思惑，斷盡習氣即思惑故，惑盡則苦
X14n0298_p0858a11║樂雙忘，故下地無卜居之處。云不還者，謂不還來
X14n0298_p0858a12║下地受生故。以苦樂亡故，暫於四禪捨同分中安
X14n0298_p0858a13║立居處，以待上地惑盡，即證無學，便出三界矣。此
X14n0298_p0858a14║中下，總示不還大意。次阿難下，別分。五天雖同不
X14n0298_p0858a15║還，而根有利鈍，故有五天淺深之別。阿難！苦樂下，
X14n0298_p0858a16║明不還初天。以下地惑盡故，苦樂兩滅；苦樂滅故，
X14n0298_p0858a17║心境不鬪；不鬪則無所交，故云鬪心不交。如是下，
X14n0298_p0858a18║結初天名。言無煩者，煩是煩惱，由苦樂境滅，外境
X14n0298_p0858a19║不擾，故內心無煩，名無煩天。機括下，明不還第二
X14n0298_p0858a20║天。機括是喻，喻內心也。前天外境雖滅，內心未亡，
X14n0298_p0858a21║故云機括獨行。此句承上文意。研交無地一句，正
X14n0298_p0858a22║明此天行相，謂以外境滅故，研交無處。地即處所，
X14n0298_p0858a23║故交既無地，則內心亦滅矣。如是下，結第二天名。
X14n0298_p0858a24║言無熱者，熱對煩說，謂前天外不優故無煩，內心
X14n0298_p0858b01║未亡，熱猶在耳。今則內亦滅故，熱不可得，故名無
X14n0298_p0858b02║熱。十方下，明不還第三天。世界是境，妙見是根，根
X14n0298_p0858b03║不取境，則湛然不動，故曰圓澄。圓澄之見，乃名妙
X14n0298_p0858b04║見。根清淨故，塵象不現。外象不現，內垢不生。如是
X14n0298_p0858b05║下，結第三天名。以見妙故，名善見天。善亦妙義也。
X14n0298_p0858b06║精見下，明不還第四天。精見者，謂精微之見，承上
X14n0298_p0858b07║妙見說。此天復以妙見加功陶鑄。陶鑄亦約喻說，
X14n0298_p0858b08║以喻觀照。前云善見者，但不取塵象，忘緣而歸。今
X14n0298_p0858b09║復陶鑄精見，使其徧入塵象，顯見無礙，故名善現。
X14n0298_p0858b10║前天是旋見入空，今則旋空涉假，勤照勝前，故名
X14n0298_p0858b11║善現。如是下，結第四天名。究竟下，明不還第五天。
X14n0298_p0858b12║究竟群幾者，究是審察義，竟是了畢義，幾是幾微，
X14n0298_p0858b13║謂究盡眾色義。微，微細深研，以至研窮色性之性。
X14n0298_p0858b14║上性是色之體性，下性是色性之實性。實性者，即
X14n0298_p0858b15║性空之性也。深窮色性空處，則群幾滅而性空現，
X14n0298_p0858b16║故云入無邊際。無邊際即是空故。如是下，結第五
X14n0298_p0858b17║天名。言色究竟者，謂窮究色性盡處也。阿難！此不
X14n0298_p0858b18║下，總結不還天。意謂初禪至四禪，四位天王獨有
X14n0298_p0858b19║欽聞不還五天之名，曾未之見也。葢聖凡義隔，漏
X14n0298_p0858b20║無漏不同故。如今下，引例，可知。文初云此中者，即
X14n0298_p0858b21║指捨身同分中，非別有五不還天也。故引此例。阿
X14n0298_p0858b22║難！此十下，通結四禪同名色界。獨行無交者，葢禪
X14n0298_p0858b23║天厭色，滅色功勝，故云無交。欣上之心未盡，故目
X14n0298_p0858b24║獨行。從始逮終，形累未盡，通名色界。
X14n0298_p0858c01║復次，阿難！從是有頂（至）名為非想非非想處。
X14n0298_p0858c02║這一節經承前酬天趣中三，明無色界也。復次下，
X14n0298_p0858c03║明入無色之始。言有頂者，有是色之異名，頂是邊
X14n0298_p0858c04║際義，以竪入故說為頂也，即色究竟天為有之頂
X14n0298_p0858c05║也。又此有字對上四空說，以有色為有，無色為
X14n0298_p0858c06║空，故於此天中有二岐路。若於下，先明橫出岐。謂
X14n0298_p0858c07║於捨心之中發明無漏正智慧光，圓通徧達漏即
X14n0298_p0858c08║無漏，不為塵界所拘，是故於此橫捷出塵，成利根
X14n0298_p0858c09║大阿羅漢。乃於界外初破無明，即登初住入菩薩
X14n0298_p0858c10║乘矣。如是下，結大心名。回聲聞心向菩薩道，名回
X14n0298_p0858c11║心大阿羅漢也。若在下，明竪入空處岐。捨厭成就
X14n0298_p0858c12║者，厭色如牢獄故。釋禪中云：行者應深思色法過
X14n0298_p0858c13║罪，所謂有身則有饑渴疾病，乃至云一切色法繫
X14n0298_p0858c14║累於心不得自在，訶此色法罪過，讚歎虗空無色。
X14n0298_p0858c15║此訶讚行熟，名捨厭成就也。覺身下二句，即破色
X14n0298_p0858c16║之功，文可解。乃以虗空為智所緣，因入此定，於深
X14n0298_p0858c17║定中唯見虗空無諸色相，如鳥在籠中，籠破得出
X14n0298_p0858c18║飛騰自在，證虗空定亦復如是。此為銷礙入空之
X14n0298_p0858c19║義也。如是下，結示天名。名空處者，釋禪中云：今此
X14n0298_p0858c20║四定悉依無色法從境得名，此中無形無質義同
X14n0298_p0858c21║虗空，故四處俱名空定，以所觀之境為處也。今此
X14n0298_p0858c22║天初銷色質乍入於空，即以空為處故。諸礙下，明
X14n0298_p0858c23║無色第二天。初句牒前天意，謂色礙既銷，無礙之
X14n0298_p0858c24║無亦滅，能無是空，所無是礙，今能所俱滅也。此即
X14n0298_p0859a01║識天滅空行相，謂觀空處心緣虗空，空境無邊，緣
X14n0298_p0859a02║多則散。又空是外法，緣外法入定，定從外生，為過
X14n0298_p0859a03║實多，故棄外依內，乃緣內識入定也。其中者，指內
X14n0298_p0859a04║識說，謂依根之麤識都滅，唯留末那後半微細及
X14n0298_p0859a05║第八賴耶識在。如是下，結示天名。名識處可知。末
X14n0298_p0859a06║那譯云意，即第七識也。唯識論云：此意差別略有
X14n0298_p0859a07║三種：一、數取趣我見相應，二、與法我見相應，三、與
X14n0298_p0859a08║平等性智相應。此三種中，後平等智是所轉無漏
X14n0298_p0859a09║智品，前則為麤，次通法執相應，後平等智亦通二
X14n0298_p0859a10║乘，與今文合。長水指第六識，非也。經文明言第七
X14n0298_p0859a11║末那，故阿賴耶譯云含藏。空色下，明無色第三天。
X14n0298_p0859a12║空色指初天說，識滅指第二天，謂此以前二天定
X14n0298_p0859a13║境俱破。十方下二句，正明此天行相。十方寂然者，
X14n0298_p0859a14║空與識亡，故迥無所有。天台釋禪中云：此天名不
X14n0298_p0859a15║用處，修此定時不用一切內外境界，外境名空，內
X14n0298_p0859a16║境名心，捨此二境因初修得名，故言不用處，亦名
X14n0298_p0859a17║少處，亦名無所有處，亦名無想處。又云：上文初天
X14n0298_p0859a18║緣空入定名為外定，次天緣識入定名為內定，而
X14n0298_p0859a19║依內外皆非寂靜。若依內心以心緣心入定者，此
X14n0298_p0859a20║定已依三世心生，非為真實，唯有無心識處，心無
X14n0298_p0859a21║依倚乃名安隱，依無所有修名無所有處也。彼與
X14n0298_p0859a22║此同，故引略證。如是下，結示天名。識性下，明無色
X14n0298_p0859a23║第四天識性。不動下二句，指第八識湛然微細處，
X14n0298_p0859a24║云不動也。以不動故，以滅窮研。滅窮研者，凡夫天
X14n0298_p0859b01║人入此定者，誤為真實，以甚深微細生滅而不覺
X14n0298_p0859b02║知，故謂無窮研也。釋禪中云：入此定者，不見有無
X14n0298_p0859b03║相貌，泯然寂絕，心無動搖，恬然清淨，如涅槃相。此
X14n0298_p0859b04║定微妙，三界無過。外道證之，謂是中道實相。愛著
X14n0298_p0859b05║此法，更不修習，即計此心，謂是神我。故今佛判於
X14n0298_p0859b06║無盡中發宣盡性，實未曾盡，誤認已盡也。以此至
X14n0298_p0859b07║微至細，似有似無，故云如存不存，若盡非盡。如是
X14n0298_p0859b08║下，結示天名。非想非非想者，釋禪中云：此名解釋
X14n0298_p0859b09║不同。有言：此定名一存一亡觀。所言非想者，非麤
X14n0298_p0859b10║想，此則亡於麤想也。非非想者，非非細想，此則存
X14n0298_p0859b11║於細想。葢下非字作無字看，易明，謂非無細想也。
X14n0298_p0859b12║又解：謂前觀識處是有想，無所有處是無想。今雙
X14n0298_p0859b13║除上二想，非想遣識處有想，非無想遣無所有處
X14n0298_p0859b14║無想故。又解：謂若非有想者，此定中不見一切相
X14n0298_p0859b15║貌，故言非有想也。非無想者，行人或作是念：若一
X14n0298_p0859b16║向無想者，如木石無知，云何能知無想？故言非無
X14n0298_p0859b17║想也。葢此解約當定得名。若按今經本義解者，只
X14n0298_p0859b18║以如存下二句義解，又似妥當。謂非想似不存，非
X14n0298_p0859b19║非想則是存，如存不存，盡不盡，故說名非想非非
X14n0298_p0859b20║想也。
X14n0298_p0859b21║此等窮空不盡空理（至）迷漏無聞便入輪轉。
X14n0298_p0859b22║這一節經，承前四空，料簡聖凡利鈍邪正，窮空未
X14n0298_p0859b23║盡，有致迷之失也。此等下二句，正是料簡語。指前
X14n0298_p0859b24║無色四天所窮者雖正，但其未盡空之實趣。夫真
X14n0298_p0859c01║空之理，色即是空，空即是色，色不異空，空不異色，
X14n0298_p0859c02║色空不二，是中道義，何有欣厭於其間哉？是故佛
X14n0298_p0859c03║說不盡空理也。從不下，明聖道窮空。謂從五不還
X14n0298_p0859c04║天，三果聖道，窮至於此，名為定性。聲聞不迴大心，
X14n0298_p0859c05║鈍機小果，然根雖鈍，恰是無漏聖道，必不退於三
X14n0298_p0859c06║界，亦無勝進之期，故稱定性也。若從下，簡從無想
X14n0298_p0859c07║天中所窮者，是邪迷有漏，作無為解，故厭有趣無。
X14n0298_p0859c08║窮空既誤，且不歸來，四空尚不及無色四天，安得
X14n0298_p0859c09║為空？故云迷漏。是其寡聞淺識，故又稱無聞也。既
X14n0298_p0859c10║以生滅為因，故其報盡入輪耳。
X14n0298_p0859c11║阿難！是諸天上各各天人（至）補特伽羅各從其類。
X14n0298_p0859c12║這一節經，總結三界七趣，別結無色名義，統示妄
X14n0298_p0859c13║有而真無也。是諸下，總結三界。謂三界天人，皆是凡
X14n0298_p0859c14║夫善業所感，以果酬因，所酬既盡，還入諸趣輪轉。
X14n0298_p0859c15║彼之下，明諸天王是聖非凡。謂諸菩薩寄位遊心，
X14n0298_p0859c16║現天王身，次第升進，回心聖道，必入聖倫，非如凡
X14n0298_p0859c17║天答盡入輪也。如華嚴諸位，皆現天身，自下而上
X14n0298_p0859c18║者是也。是四下，別結無色名義。身心滅而定境現
X14n0298_p0859c19║者，明無業果色，有定果色也。吳興解，謂無業果色
X14n0298_p0859c20║者，明有定果色故。從此逮終，此字當作始字，譯場
X14n0298_p0859c21║誤耳。此皆下，總判三界。諸天著有為修，不了妙覺
X14n0298_p0859c22║無為，由其歷劫積妄，妄有三界，以妙覺觀之，實無
X14n0298_p0859c23║如此升沉之相也。中間者，指三界中，良由背真逐
X14n0298_p0859c24║妄，故隨七趣輪轉，沉溺其中，難出離故。補特伽羅，
X14n0298_p0860a01║譯云數取趣。數音朔，謂數數生死，捨此取彼，隨業
X14n0298_p0860a02║善惡，各從類故。
X14n0298_p0860a03║復次，阿難！是三界中（至）因濕氣有畜生趣攝。
X14n0298_p0860a04║這一節經承前七趣之問，此七明阿修羅趣也。若
X14n0298_p0860a05║准七趣次第，應列十仙之後，今誤列於後矣。復次
X14n0298_p0860a06║下四句，總標四類。阿修羅譯語見前，今從便再出，
X14n0298_p0860a07║譯云非天，又云無酒。法華文句引云：四天下採華，
X14n0298_p0860a08║醞於大海，欲變作酒。魚龍業力，其味不變，瞋妬誓
X14n0298_p0860a09║斷，故言無酒。初若於下，別釋四種。初明卵生。文句
X14n0298_p0860a10║云：鬼趣攝者，居大海邊，歸佛護法。以護法威力，乘
X14n0298_p0860a11║其自有神通，入於虗空，往護佛法。此阿下，結明所
X14n0298_p0860a12║攝。又從卵生者，觀佛三昧經云：劫初光音天人生
X14n0298_p0860a13║此地上，欲觸其身，入海洗不淨，墮泥變為卵。八千
X14n0298_p0860a14║歲生一女，千頭少一，二十四手。此女戲於水，水精
X14n0298_p0860a15║入身。八千歲生一男，二十四頭，千手少一。此是修
X14n0298_p0860a16║羅卵生之始也。次若於下，明胎生。天中降貶者，以
X14n0298_p0860a17║多瞋故，與天爭權，無有天德，故降貶也。降貶者，觀
X14n0298_p0860a18║佛三昧經云：毗摩質多阿修羅王有女名舍支，姿
X14n0298_p0860a19║容極美，帝釋聘為后。修羅云：以天宮居，我即應聘。
X14n0298_p0860a20║天帝如其所求。後女以妬心故讒於父，父因興戰。
X14n0298_p0860a21║天帝以般若呪力擯之，故云天中貶墜也。下隣日
X14n0298_p0860a22║月者，貶墜四萬二千由旬，居須彌半腹，與日月相
X14n0298_p0860a23║對故。此阿下，結明所攝。三、有修下，明化生。持世界
X14n0298_p0860a24║者，明其力能移山徙海之意。故下句云力洞無畏，
X14n0298_p0860b01║言其力能洞徹一切無怯無畏故。與梵王爭者，經
X14n0298_p0860b02║云：修羅初戰時，先四天神等，次餘散天，次四天王。
X14n0298_p0860b03║四王力不敵，方報天帝。天帝力不敵，然後展轉乞
X14n0298_p0860b04║力於梵天助之。此阿下，結用所攝。變化有者，謂從
X14n0298_p0860b05║化生也。四、阿難下，明濕生。葢濕生本是異類，故畜
X14n0298_p0860b06║生攝。校前三類，下劣可知。濕生而畜類者，必是魚
X14n0298_p0860b07║龍之類，故沉海底。正法念處經云：有阿修羅住大
X14n0298_p0860b08║海底須彌山側，於欲界中化身大小隨意能作，居
X14n0298_p0860b09║光明城。今文心字即底意水穴，是海底尾閭穴也。
X14n0298_p0860b10║餘可解。此阿下，結明所攝。
X14n0298_p0860b11║阿難！如是，地獄、餓鬼、畜生（至）若他說者，即魔王說。
X14n0298_p0860b12║這一節經，承前總結七趣所酬，以明妄有真無，并
X14n0298_p0860b13║勗欲求真須除妄也。初阿難下，是總結七趣皆妄。
X14n0298_p0860b14║昏沉有為，對妙明無作說。如是地獄至妄想隨業，
X14n0298_p0860b15║明妄有也。於妙圓明至更無根緒，明真無也。謂妙
X14n0298_p0860b16║明圓心無作無為，而此七趣如夢所有，故云昏沉
X14n0298_p0860b17║有為。如空中華，本無有故。空喻妙心，華喻七趣。次
X14n0298_p0860b18║阿難下，明七趣妄因。此等者，指前七趣說。不識本
X14n0298_p0860b19║心者，本心指人人本有妙心說。不識本有真心，而
X14n0298_p0860b20║別執虗妄緣影為心，隨心生滅，生滅即是輪迴之
X14n0298_p0860b21║因也。因此輪迴，曠劫不返真淨之體。皆由下，正明
X14n0298_p0860b22║七趣妄因。隨殺、盜、婬，是三途因。反者，背也。謂背此
X14n0298_p0860b23║殺等三事，則名無殺等義，是人天四善趣也。有名
X14n0298_p0860b24║鬼倫者，言偏意圓，指三途說。無殺等名，則屬天趣。
X14n0298_p0860c01║有名無名相傾奪故，因起升沉之性。輪迴即喻升
X14n0298_p0860c02║沉之意也。若得下，明發真故，有無之妄方除也。
X14n0298_p0860c03║謂諸眾生若有妙能，得發正定，內依妙心，凝常寂
X14n0298_p0860c04║靜，有名無名二皆無矣，無二之無亦滅。不殺等名
X14n0298_p0860c05║尚無，云何更隨殺等之實事耶？阿難下，重明隨業
X14n0298_p0860c06║有報，隨報有私。此結酬原問之意也。謂不斷殺等
X14n0298_p0860c07║三業，則隨三業之私而有同分之報。私者，謂諸眾
X14n0298_p0860c08║生造業各別，或私於殺，或私於盜，或婬妄等業各
X14n0298_p0860c09║偏私故。然其惡業雖私而報入同分，同分即地獄
X14n0298_p0860c10║也。同分中受報不同，故云非無定處，如前十習中
X14n0298_p0860c11║說。此結酬阿難定處之問也。自妄下，結酬妄有非
X14n0298_p0860c12║復自然。謂自妄發生、從妄生妄，本無其因故無尋
X14n0298_p0860c13║究，無尋究則無根緒可得也。汝勗下，勉勗行者欲
X14n0298_p0860c14║得真性須除妄惑。三惑即殺、盜、婬也。謂不盡三惑
X14n0298_p0860c15║縱得妙用，皆為世相有作功用，非出世無漏道力，
X14n0298_p0860c16║習惑不除必落魔道。其心既邪，時欲除妄倍加虗
X14n0298_p0860c17║偽。何以故？根本邪故。此為如來可憐愍者自妄所
X14n0298_p0860c18║造，非菩提咎。作是下四句可解。以上精研七趣已
X14n0298_p0860c19║竟，此下更辯五陰魔邪為一經最後垂範，如來大
X14n0298_p0860c20║慈乃無問而自說也。
X14n0298_p0860c21║即時如來將罷法座（至）吾今為汝子細分別。
X14n0298_p0860c22║這一經，世尊大慈將罷法筵，而重與詳辯魔境，令
X14n0298_p0860c23║深防邪誤也。即時下二句，結前法席斯將輟矣。於
X14n0298_p0860c24║師下，佛慈無盡，重起辯魔意也。迴紫金山者，如來
X14n0298_p0861a01║紫磨金色之身巍巍如山，將起而復迴也。普告下，
X14n0298_p0861a02║謂彼二乘既能迴小向大，前已廣明趣夫之法，但
X14n0298_p0861a03║於禪觀中微細魔事未委識故，今為詳明。言真修
X14n0298_p0861a04║法者，真即圓義，葢圓修是大乘法，通前所明理、行、
X14n0298_p0861a05║證三要，是為真修法也。影顯二乘昔所修者偏小
X14n0298_p0861a06║非真，故加真言。奢摩他，翻止。毗婆舍那，翻觀。前標
X14n0298_p0861a07║三義，今但舉二者，如前結名中說。金剛三昧第一
X14n0298_p0861a08║經云：一念心動，五陰俱生。五陰生中，具五十惡。今
X14n0298_p0861a09║辯陰魔五十，即彼五十惡也。是故道：念戒謹毋動，
X14n0298_p0861a10║動必魔生。佛故諄諄詳示，為最後慈範，令諸行者
X14n0298_p0861a11║深防之也。若其五陰心中一不明了，認賊為子，功
X14n0298_p0861a12║德法財俱為盜盡。又復下，得少為足等者，的指識
X14n0298_p0861a13║陰十事，後二定性人說，并上陰魔等言，通該五陰
X14n0298_p0861a14║魔事畢矣。妄言下六句，謂彼無想比丘以迷漏故，
X14n0298_p0861a15║誤有為無，未證謂證，天報既盡，後有復現，便生謗
X14n0298_p0861a16║毀，墮大地獄，固應子細分別。
X14n0298_p0861a17║阿難起立并其會中（至）況諸世界在虗空耶。
X14n0298_p0861a18║這一節，經阿難承聽，而佛將示魔事，且先明真覺
X14n0298_p0861a19║本一，由妄成異也。阿難下，學眾承聽，如文。佛告下，
X14n0298_p0861a20║先明真覺本一。謂彼有漏世界十二類生，雖各形
X14n0298_p0861a21║異，而此心同也。故云與十方佛無二無別。由汝下，
X14n0298_p0861a22║正明由妄成異。迷理為咎者，由諸眾生執彼妄想，
X14n0298_p0861a23║迷却真理，以此迷誤為咎，發生癡愛。癡即無明，依
X14n0298_p0861a24║無明而起貪愛，癡愛既生，則無處不迷。迷與覺對，
X14n0298_p0861b01║覺性徧滿，轉覺性以成迷情，故迷亦徧也。迷情癡
X14n0298_p0861b02║鈍，故轉靈覺心為頑虗，此指空性之始也。空是迷
X14n0298_p0861b03║之始，變化迷不息，則轉空為有，而世界因之以成。
X14n0298_p0861b04║則此下，結明世界由妄想安立。當知下，結明虗空
X14n0298_p0861b05║小，覺心大。虗空尚小，況諸世界在虗空者耶？片雲
X14n0298_p0861b06║喻小，大清喻大，如前經云：空生大覺中，如海一漚
X14n0298_p0861b07║發。義同。
X14n0298_p0861b08║汝等一人，發真歸元，（至）宛轉零落，無可哀救。
X14n0298_p0861b09║這一節經，世尊承前詳明魔擾之由，以誡行者深
X14n0298_p0861b10║防持正，勿遭其便也。汝等下，承上意，勉諸行人發
X14n0298_p0861b11║悟真理，復歸元覺，則十方空法爾銷殞。何以故？昔
X14n0298_p0861b12║時因迷轉妙明真覺，成斯昏鈍頑空；今日因悟復
X14n0298_p0861b13║轉昏鈍頑空，還成妙明真覺。迷悟在人，覺心不動。
X14n0298_p0861b14║然而一人歸元，則一人空殞，但殞行者心中空性，
X14n0298_p0861b15║非謂現前虗空為汝銷殞。空為所依界能依，今所
X14n0298_p0861b16║依滅能依，安得不振裂哉？汝輩下，正明魔擾之由。
X14n0298_p0861b17║飾三摩地者，飾是莊嚴意。葢大道無作，以定慧莊
X14n0298_p0861b18║嚴，故云飾三摩地。三乘所修，其心精純通徹，𭰞合
X14n0298_p0861b19║真覺，觸處湛然。當處即觸處意。觸處湛然，則空有
X14n0298_p0861b20║俱亡，總歸中道。一切下，謂魔等。擾不擾者，在汝陰
X14n0298_p0861b21║心，昏明何如？若人心𭰞真覺，則彼魔宮為汝摧折，
X14n0298_p0861b22║大地振坼，況魔宮乎？凡夫諸天亦戀塵勞，故來擾
X14n0298_p0861b23║也。大地既振，則水陸空行，無不驚慴。慴音折，心驚
X14n0298_p0861b24║貌。凡夫不覺者，為七情所醉，故不覺世界之遷徙
X14n0298_p0861c01║誵訛，而其水陸飛騰之物，依山川而居，大地振坼，
X14n0298_p0861c02║安得不知？故驚慴有之。彼等魔類，咸得五通，於五
X14n0298_p0861c03║欲中得自在，故戀此塵勞，如何肯令汝等摧裂其
X14n0298_p0861c04║處？是故下，正結魔擾之由。僉者，眾也。諸鬼神等，皆
X14n0298_p0861c05║是魔所屬故。然彼下，詳示利害兩途。初示利者，謂
X14n0298_p0861c06║彼雖擾，而其為塵勞所蔽，自處幽暗。汝等在妙覺
X14n0298_p0861c07║光中，則據大明，暗何能侵？此為利也。如風下。約三
X14n0298_p0861c08║喻以明魔不能害。光是日月之光，光無實體風不
X14n0298_p0861c09║能觸，任他旋嵐偃嶽光無所動。又如水性無我斷
X14n0298_p0861c10║續何傷？任他斬剉斫割水未甞損。風與刀喻魔擾
X14n0298_p0861c11║害，光與水喻行者道心。第三、湯喻者，上二喻明彼
X14n0298_p0861c12║魔情不能害我道心，今湯喻行者智照，氷喻魔情，
X14n0298_p0861c13║謂正智能破魔情如湯銷氷也。是以徒恃神力，但
X14n0298_p0861c14║為行者之客耳。客喻外緣，外緣不能侵我內智，如
X14n0298_p0861c15║客不能害主也。成就下。次、示害者，謂諸行人成就
X14n0298_p0861c16║魔等破亂者。何故？由汝心中五陰主人，主人若正
X14n0298_p0861c17║彼則無奈汝何，主人若迷則彼魔等之客得其便
X14n0298_p0861c18║矣。若諸行者觸處禪那心持正定，處處覺悟不為
X14n0298_p0861c19║所惑，則彼魔事無如之何。五陰既銷入自本明，而
X14n0298_p0861c20║彼群幽近則自破，何敢留此亂汝禪定？汝若不明
X14n0298_p0861c21║被陰所迷，阿難之輩本是佛子久為魔子矣。既成
X14n0298_p0861c22║魔人則浩劫難出，可不畏哉？如摩下。引劣校勝登
X14n0298_p0861c23║伽呪。汝但於八萬行中秪毀一戒，且由汝心清淨
X14n0298_p0861c24║未溺其勢猶劣，若著彼魔則全體俱喪，功德法財
X14n0298_p0862a01║一切俱失，害之甚也。末四句以喻明害之甚。籍沒
X14n0298_p0862a02║者。謂沒其籍貫也。漢書謂除其屬籍是也。文義可
X14n0298_p0862a03║解。以上總示魔擾之由，此下別示其相。於五陰中
X14n0298_p0862a04║各陳十事，正合金剛三昧五十惡矣。
X14n0298_p0862a05║阿難當知，汝坐道場（至）堅固妄想以為其本。
X14n0298_p0862a06║這一節經，佛示色陰十魔。此且先明色陰分齊，及
X14n0298_p0862a07║色盡相，令人達內，始可妨外也。阿難下，正示色陰
X14n0298_p0862a08║分齊。何謂色陰？色是本質，能陰真空，故云色陰。坐
X14n0298_p0862a09║道場者，謂於修道場中，坐進此道故。銷落念者，行
X14n0298_p0862a10║人以般若真智，空諸妄念。銷落即空義。妄念既空，
X14n0298_p0862a11║則離念之相，一切處悉皆精明，空洞無朕。故起信
X14n0298_p0862a12║云：離念相者，等虗空界。即此義也。此離念相，凝湛
X14n0298_p0862a13║冥寂，動靜憶忘，不能移二，故云如一。言不為境所
X14n0298_p0862a14║動也。當住下，正指離念境界，為入正定之初門。復
X14n0298_p0862a15║以譬喻，顯色陰分齊。如明目人，處幽暗者，以喻行
X14n0298_p0862a16║人智眼雖明，為色陰所蔽，故如目處暗也。精性下
X14n0298_p0862a17║二句，是法合意。初句正指行人觀照之性，雖已妙
X14n0298_p0862a18║淨，乃為色陰覆故，心未發光。初句合明目，次句合
X14n0298_p0862a19║幽暗。此則下二句，結色陰分齊。區是疆界，宇是覆
X14n0298_p0862a20║陰。區明分齊，宇明陰義。若目下，明色陰盡相。上云
X14n0298_p0862a21║目處暗，今云目明朗。目明朗則心發光，幽暗既除，
X14n0298_p0862a22║此是色陰盡相也。超劫濁者，明色盡的功効。色盡
X14n0298_p0862a23║而超劫濁者，劫是時分，要知時當減劫。眾生根塵
X14n0298_p0862a24║識三，昏鈍極矣。今稱目明朗則根清淨，根清淨則
X14n0298_p0862b01║心發光，故色盡而超劫濁也。如第四經說可檢。觀
X14n0298_p0862b02║其下三句，指色陰所起之由。色是本質，由堅執之
X14n0298_p0862b03║想所成。如第四經說，以堅明執礙，為色陰之本。
X14n0298_p0862b04║阿難！當在此中精研妙明（至）若作聖解即受群邪。
X14n0298_p0862b05║這一節經，承前正明色陰十事，此顯初相也。當在
X14n0298_p0862b06║此中者，指上離念一如中也。謂當從此離念一如
X14n0298_p0862b07║的所在，精究研窮，尅進妙明之性。以精研故，忽得
X14n0298_p0862b08║四大不織。不織，即分解意。按下流溢前境之言，則
X14n0298_p0862b09║此四大指六根，說六根不與六塵織也。少選，言忽
X14n0298_p0862b10║然，謂忽然之間，此六根之身，能出六塵之礙。此名
X14n0298_p0862b11║下，出此定名。謂此精明之功，能出前塵之礙者，名
X14n0298_p0862b12║為精明之智，流溢前境。流溢者，謂根塵乃昏滯之
X14n0298_p0862b13║物，由智照之功，融通無滯，名流溢也。斯但下，誡此
X14n0298_p0862b14║行者，莫作聖解。此但是精明功到，暫出塵礙，非為
X14n0298_p0862b15║聖證。若不作聖解，名善境界。若作聖解，則受群邪。
X14n0298_p0862b16║縱使外魔不入，汝之內心執着，亦邪見無窮矣。此
X14n0298_p0862b17║境最淺，必不可執也。
X14n0298_p0862b18║阿難復以此心精研妙明（至）若作聖解即受群邪。
X14n0298_p0862b19║這一節經承前色陰十事，明第二相也。此心指上
X14n0298_p0862b20║外溢之心，妙明即所研妙心。身內徹者，謂身徹於
X14n0298_p0862b21║內四大不織，故能身內捨出蟯蛔。蟯蛔二蟲名。孫
X14n0298_p0862b22║思邈千金方云：身中有九蟲，蟯蟲細如菜蟲，居𫆣
X14n0298_p0862b23║腸之間，多則為痔，劇則為癩。蛔即長蟲，尋常見者
X14n0298_p0862b24║是。今此功用以內徹故拾出蟯蛔。身相不毀，言其
X14n0298_p0862c01║執受身質不動也。此名下，出此定名，謂此精明之
X14n0298_p0862c02║功流溢形體，前則溢境今則溢身，功勝於前。下文
X14n0298_p0862c03║倍倍上勝，入文可解。斯但下，誡此行者莫作聖解，
X14n0298_p0862c04║如前。
X14n0298_p0862c05║又以此心內外精研（至）若作聖解即受群邪。
X14n0298_p0862c06║這一節經承前色陰十事，此明第三相也。此心指
X14n0298_p0862c07║上內徹之心，加功內外，精純研究也。內是內徹，外
X14n0298_p0862c08║是外溢。當究之時，身內魂等六物，除執受身不動，
X14n0298_p0862c09║餘皆𮞏相涉入，互為賓主。外入為賓，本藏為主。按
X14n0298_p0862c10║扁鵲難經三十四難中云：五臟者有七神，各何所
X14n0298_p0862c11║藏耶？答曰：然。藏者，人之神氣所含藏也。故肝藏魂，
X14n0298_p0862c12║肺臟魄，心臟神，脾臟意與智，腎藏精與志也。今文
X14n0298_p0862c13║但言六物而略乎智，謂此六物彼此相涉而為賓
X14n0298_p0862c14║主。此乃功用內純，融通無滯，諸竅虗靈故爾。忽聞
X14n0298_p0862c15║下。正顯虗靈之境。以內竅虗靈故，外聞風聲鶴唳，
X14n0298_p0862c16║皆融為法聲密義，而實非法非義也。此名下。出此
X14n0298_p0862c17║定名。謂此名為魂等六物，𮞏相離合，將成善種。善
X14n0298_p0862c18║種即虗靈也。暫得下。誡此行者莫作聖解。如前
X14n0298_p0862c19║又以此心澄露皎徹（至）若作聖解即受群邪。
X14n0298_p0862c20║這一節經承前色陰十事，此明第四相也。此心指
X14n0298_p0862c21║上外內同研之心加功密究，由前內涉虗靈又尅
X14n0298_p0862c22║進故，因得澄湛披露皎徹發光，由內光徹外故十
X14n0298_p0862c23║方金色。閻浮見前解。檀是樹名，事義見前。一切化
X14n0298_p0862c24║為如來者，謂山川雲物草木昆蟲，皆由行者內光
X14n0298_p0863a01║所燭、靈悟所染，故化為如來也。毗盧遮那譯云光
X14n0298_p0863a02║明徧照，是娑婆世界法身佛也。天光臺者，如梵網
X14n0298_p0863a03║經說赫赫天光師子座，葢以天寶莊嚴故有光明，
X14n0298_p0863a04║即佛坐之座也，座高故稱為臺。千佛遶者，指化佛
X14n0298_p0863a05║千百億釋迦是也。百億國土指娑婆大千土，說百
X14n0298_p0863a06║億即萬億，舉大數故。此名下，出此定名，謂此名為
X14n0298_p0863a07║行者心魂靈悟所染，靈悟發於內光，光徹於外故
X14n0298_p0863a08║見此境。暫得下，誡此行者莫作聖解，如前。
X14n0298_p0863a09║又以此心精研妙明（至）若作聖解即受群邪。
X14n0298_p0863a10║這一節經承前色陰十事，此明第五相也。此心指
X14n0298_p0863a11║上內光之心，加功研究深入尅進故。觀察不停，言
X14n0298_p0863a12║其觀照勤入不停住故。下句正明不停之相，謂其
X14n0298_p0863a13║心浮則抑按令寂，降伏其心使其不浮。沉者反此，
X14n0298_p0863a14║制止其心必令不浮不沉，乃超越浮沉動寂之妄。
X14n0298_p0863a15║當此觀察之時，忽然見彼虗空成百寶色等，葢是
X14n0298_p0863a16║色陰麤質漸銷而其細相顯現之相。此名下，出此
X14n0298_p0863a17║定名可知。暫得下，誡語如前。
X14n0298_p0863a18║又以此心研究澄徹（至）若作聖解，即受群邪。
X14n0298_p0863a19║這一節經承前色陰十事，此明第六相也。此心指
X14n0298_p0863a20║上抑按之心，加功研究，澄徹精微，使其精光不亂。
X14n0298_p0863a21║忽於下，因功見境也。夜合即是夜半所現之境，如
X14n0298_p0863a22║文。此名下，出此定名，謂此定境名為功用心。細密
X14n0298_p0863a23║澄眼見，謂其見性精密澄湛，昏濁之麤已盡，故能
X14n0298_p0863a24║所視洞幽也。暫得下，誡語如前。
X14n0298_p0863b01║又以此心圓入虗融（至）若作聖解，即受群邪。
X14n0298_p0863b02║這一節經承前色陰十事，此明第七相也。此心指
X14n0298_p0863b03║上精光不亂之心，加功圓入也。圓入虗融者，圓即
X14n0298_p0863b04║徧也，虗融是理境，謂徧入虗融理地。入理既深，則
X14n0298_p0863b05║身根四大頓遺，故其色身四體同於草木，如無情
X14n0298_p0863b06║物一般，所以火燒刀斫無所覺知。總由定心深入，
X14n0298_p0863b07║身心暫解，是故身如木石也。此名下，出此定名。塵
X14n0298_p0863b08║併者，併是合併，謂以身根四大合併於塵，則身成
X14n0298_p0863b09║無知，故刀斫火燒而無知也。塵併是名排四下二
X14n0298_p0863b10║句，釋塵併義。排四大入純者，純即是理，純一無雜，
X14n0298_p0863b11║即前虗融也。四大之性是事，排事入理，其心純理
X14n0298_p0863b12║而忘事，故於身塵無覺也。暫得下，誡語如前。
X14n0298_p0863b13║又以此心成就清淨（至）若作聖解即受群邪。
X14n0298_p0863b14║這一節經承前色陰十事，此明第八相也。此心指
X14n0298_p0863b15║上圓入之心，加功研究得成清淨妙觀。淨心功極
X14n0298_p0863b16║之時忽見大地云云者，謂觀穢即淨，故五趣雜居
X14n0298_p0863b17║即成諸佛淨土，非實然也，由欣厭心成耳。此名下
X14n0298_p0863b18║出此定名，以欣淨厭穢凝定淨想日深，隨心變化
X14n0298_p0863b19║而成，暫得如是非為聖證。誡語如前。
X14n0298_p0863b20║又以此心研究深遠（至）若作聖解即受群邪。
X14n0298_p0863b21║這一節經承前色陰十事，此明第九相也。此心指
X14n0298_p0863b22║上極淨之心，加功研究深入於理遠詣其功。忽於
X14n0298_p0863b23║下。因功見境也。能遠見者是遠詣之功，如文。此名
X14n0298_p0863b24║下。出此定名。謂此定境名為迫促淨心，逼迫既極則
X14n0298_p0863c01║心離其身暫飛出外，故多隔見也。非為下。誡語如前。
X14n0298_p0863c02║又以此心研究精極（至）若作聖解，即受群邪。
X14n0298_p0863c03║這一節，經承前色陰十事，此明第十相也。此心指
X14n0298_p0863c04║上迫極之心，加功研究，精純極矣。見善下，因功見
X14n0298_p0863c05║境。此精極之功，即所謂枯木崖前錯路多也。若行
X14n0298_p0863c06║者於此淨極之處，稍有所執，則外魔乘隙而入，故
X14n0298_p0863c07║見邪境云云。此名下，出此定名。邪心含受者，良由
X14n0298_p0863c08║行者洗心非正，含受邪氣，以內非正，外便入也。或
X14n0298_p0863c09║遭下，示外擾之相，如文。非為下，誡語，如前。然前九
X14n0298_p0863c10║事，多約內功說，故皆稱善境界。今示外擾，故不稱
X14n0298_p0863c11║善，直云魔事。若不著魔事，亦不壞他善境界也。然
X14n0298_p0863c12║又前來九事，亦研此心，何故不言外擾？此有二意：
X14n0298_p0863c13║一、前功尚淺，魔未堪敵。今精極者，色陰將破，凡諸
X14n0298_p0863c14║色質，俱為振裂，是故魔必當爭，方入擾也。二、前九
X14n0298_p0863c15║事中，外魔處處可入，或由經文尚簡，故略而不言。
X14n0298_p0863c16║至十事訖，方陳外擾，影顯前九事中，亦有外擾之
X14n0298_p0863c17║尤，意令行者會文，可得而防之，故略耳。又此色陰
X14n0298_p0863c18║十相，淨功雖極，止破色陰而已，故所現者，皆色陰
X14n0298_p0863c19║之相。至後受陰，其功轉細，所現之境，皆外擾尤切。
X14n0298_p0863c20║外擾切者，敵更勍故。
X14n0298_p0863c21║阿難！如是十種禪那現境（至）保持覆護成無上道。
X14n0298_p0863c22║這一節經，世尊承前總結色陰十事，以誡行者莫
X14n0298_p0863c23║自誤而防修入證也。如是下二句，正結前義。稱禪
X14n0298_p0863c24║那者，即前三義中之禪那也。譯語見前。凡入正定，
X14n0298_p0864a01║必三義圓具，今舉一而該三耳。所現境，即前十相
X14n0298_p0864a02║是也。此諸境相，皆是色陰中用心交互而現。用心
X14n0298_p0864a03║交互者，謂行者觀照之心，與色陰能所交互，正與
X14n0298_p0864a04║色陰相持對壘交戰一般。若行者功勝，則色陰為
X14n0298_p0864a05║我所破。若墮伊十境中，迷誤執著，則色陰勝而行
X14n0298_p0864a06║者成邪矣。是故行者可不慎諸。眾生下，佛謂末世
X14n0298_p0864a07║行者，迷不自識，妄認幻境，誤為登聖墮獄之言，誠
X14n0298_p0864a08║可畏也。汝等下，佛勑阿難等，留願入末法中，轉教
X14n0298_p0864a09║斯旨，令深防持正，方堪入道也。
X14n0298_p0864a10║阿難，彼善男子修三摩提（至）虗明妄想以為其本。
X14n0298_p0864a11║這一節經，世尊次示受陰十事。此復先明受陰分
X14n0298_p0864a12║齊及受盡相，令人達內始可妨外也。阿難下，牒前
X14n0298_p0864a13║色盡生起受陰之文。前文但標禪那，今則二義並
X14n0298_p0864a14║出，可知圓修意矣。牒謂色法既盡則心法現前，故
X14n0298_p0864a15║云見諸佛心。而諸佛真空妙心顯現行者定心之
X14n0298_p0864a16║中。然諸佛心者，即我本覺果體方現，於始覺因心
X14n0298_p0864a17║之中名諸佛心也。不可作心外別有為我所見。如
X14n0298_p0864a18║明下二句，約喻顯。明鏡喻行者因心，鏡所現像喻
X14n0298_p0864a19║諸佛心。若有下，正示受陰分齊。似有所得而未能
X14n0298_p0864a20║用者，謂諸佛妙心雖已得見，然未能藉用其力。未
X14n0298_p0864a21║能用者，正為受陰所魘故爾。猶如下，約喻顯。謂如
X14n0298_p0864a22║睡人為鬼所魘，雖有手足見聞明白，由為魘鬼客
X14n0298_p0864a23║邪所恃故不能動。言客邪者，客則不久便去，而魘
X14n0298_p0864a24║鬼魅人亦不久便醒。受陰所覆亦復如是。何謂受
X14n0298_p0864b01║陰？受以領納外境為義，納境而受之於心，能陰真
X14n0298_p0864b02║空妙性，故名受陰。魘鬼喻受陰。魘人手足不能動
X14n0298_p0864b03║者，喻見諸佛心而不能用也。然於受陰中見佛心
X14n0298_p0864b04║者，功由色陰盡故。色法既除，心法顯現，而本覺心
X14n0298_p0864b05║不外乎此，故見也。雖見乃為受所覆，故未能藉用
X14n0298_p0864b06║其力。此則下，結示受陰分齊。區是疆界，宇是陰義，
X14n0298_p0864b07║即分齊意也。若魘下，明受盡相。魘咎歇者，喻受陰
X14n0298_p0864b08║盡也。受陰盡故，心能出礙，已得其用，所以能離身
X14n0298_p0864b09║返觀，去住自在，身心懸解，如黃冠家出陽神相似。
X14n0298_p0864b10║此明受盡之効也。受陰屬見濁者，見是眼見，由見
X14n0298_p0864b11║而受，五根皆有受義。今但約一根說，故受陰盡，能
X14n0298_p0864b12║超見濁，見濁亦通餘根故。觀其下，明受陰所起之
X14n0298_p0864b13║由。受是心法，非色四陰所攝，有名無質，故稱虗明
X14n0298_p0864b14║妄想，為受陰之本。
X14n0298_p0864b15║阿難！彼善男子當在此中（至）失於正受當從淪墜。
X14n0298_p0864b16║這一節經，承前正明受陰十魔，此示初相也。彼善
X14n0298_p0864b17║男子，即指前文修色陰之人。當在此中者，指受陰
X14n0298_p0864b18║將盡處也。得光耀者，由前色陰麤質盡故，受陰精
X14n0298_p0864b19║細，本屬心法，有名無質，是虗明妄想所成，故得光
X14n0298_p0864b20║耀其心。既發明耀，則奮然內抑，用功太過，即於內
X14n0298_p0864b21║抑之處發無窮悲。如是下，明所悲之境，如文可知。
X14n0298_p0864b22║此名下，出此定，名亦可解。悟則下，誡此行者莫著
X14n0298_p0864b23║此境，悟則無咎。既覺不為所迷，則此悲境久自銷
X14n0298_p0864b24║歇。若作下，明不悟故，招彼外魔乘隙而入，魔順其
X14n0298_p0864c01║悲，故悲魔入也。見人下，示魔擾之事，能令行者失
X14n0298_p0864c02║所修正定。言正受者，謂定中所受之境，無可受而
X14n0298_p0864c03║受，乃中道諦境之受，名為正受。今既失之，復遭淪
X14n0298_p0864c04║墜，可不慎諸。又詳玩前文，色陰十事次第竪入，今
X14n0298_p0864c05║受陰文十事橫開，行者隨著一境即當退失，非謂
X14n0298_p0864c06║次第循歷，學者臨文當明乎此。
X14n0298_p0864c07║阿難！又彼定中諸善男子（至）失於正受當從淪墜。
X14n0298_p0864c08║這一節經承前受陰十事，此明第二相也。定中者，
X14n0298_p0864c09║指受陰定中也。色銷受明者，謂色陰麤濁既銷，受
X14n0298_p0864c10║陰虗明現前，故稱明白，即前得大明耀意，此示定
X14n0298_p0864c11║體也。勝相下二句，以明受陰精明，非如色陰麤濁
X14n0298_p0864c12║幽暗，故稱勝相。感激過分即是病矣，太過不及其
X14n0298_p0864c13║病均故。忽於下二句，正明病相，謂初得勝相喜勇
X14n0298_p0864c14║心生，忽於感激心中生無限勇。志齊下二句，明過
X14n0298_p0864c15║勇之狀。三僧祇者，具云阿僧祇，譯云無數，是大劫
X14n0298_p0864c16║數量，華嚴十六大數之一也。天台三藏教中云：一
X14n0298_p0864c17║切諸佛皆以三大阿僧祗劫修行六度方得成佛。
X14n0298_p0864c18║且約釋迦佛說，謂從古釋迦佛至尸棄佛，值七萬
X14n0298_p0864c19║五千佛，名初僧祇劫；次從尸棄佛至然燈佛，值七
X14n0298_p0864c20║萬六千佛，名第二僧祇劫；三從然燈佛至毗婆尸
X14n0298_p0864c21║佛，值七萬七千佛，名第三僧祇劫。今云一念能超，
X14n0298_p0864c22║意屬於狂，故招狂魔入也。此名下，出此定名。凌率
X14n0298_p0864c23║者，凌是凌蔑，以自高而凌蔑諸佛也；率是率性，率
X14n0298_p0864c24║自勝性，故云三祇一念能超也。悟則下，誡語如前。
X14n0298_p0865a01║若作下，明不悟者則招外侮，由內心狂而召狂魔，
X14n0298_p0865a02║可知。見人下，示魔擾之事，餘可解。
X14n0298_p0865a03║又彼定中諸善男子（至）失於正受當從淪墜。
X14n0298_p0865a04║這一節經承前受陰十事，此明第三相也。定中下，
X14n0298_p0865a05║如前說。前無下二句，前指受陰雖明未有新證，歸
X14n0298_p0865a06║指色陰已銷因失故居，前後無依智力衰弱，不能
X14n0298_p0865a07║圓窮密照入於中隳之地，此是定過於慧，慧力不
X14n0298_p0865a08║自救故失也。中隳地者，隳是隳滅，前無證後已滅
X14n0298_p0865a09║中無所見，以中無見故名中隳地。處此中隳其心
X14n0298_p0865a10║忽然生大枯渴，枯渴者以乏智水滋潤故。一切時
X14n0298_p0865a11║者，謂晝夜動寂等也。於此等時中皆自深沉思憶
X14n0298_p0865a12║不散，不散者即是凝想撮聚其心不令放散，故稱
X14n0298_p0865a13║沉憶。將此沉憶當作精勤，是其誤也。此名下，出此
X14n0298_p0865a14║定名可知。悟則下，誡語如前。若作下，明不悟則招
X14n0298_p0865a15║外侮，由沉憶而召憶魔可知。撮心懸一處者，乘其
X14n0298_p0865a16║撮聚之便故現此擾，餘可解。
X14n0298_p0865a17║又彼定中諸善男子（至）失於正受當從淪墜。
X14n0298_p0865a18║這一節經承前受陰十事，此明第四相也。定中下。
X14n0298_p0865a19║如前說。慧力下。前文則定過慧故智衰而成枯定，
X14n0298_p0865a20║今則慧過定故知解橫生，定不勝任因失猛利。失
X14n0298_p0865a21║猛利者，謂不務勝進多懈怠故。以諸勝性懷心中
X14n0298_p0865a22║者，謂以諸勝解存於心中，故疑己為盧舍那也。盧
X14n0298_p0865a23║舍那譯云淨滿，以淨光圓滿故報身佛也。此名下。
X14n0298_p0865a24║出此定名用心。失恒審者，謂沉溺知見失於恒時
X14n0298_p0865b01║審察，不自忖量多增上慢。悟則下。誡語如前。若作
X14n0298_p0865b02║下。明不悟則招外侮，由內易足召外如內。下劣易
X14n0298_p0865b03║足者，即於受陰明白地作為諦境，故不勝進誤之
X14n0298_p0865b04║甚也。餘可解。
X14n0298_p0865b05║又彼定中諸善男子（至）失於正受當從淪墜。
X14n0298_p0865b06║這一節經承前受陰十事，此明第五相也。定中下。
X14n0298_p0865b07║如前說。新證下。二句與前第三相中二句言似同
X14n0298_p0865b08║意稍別，葢前在所依陰邊說，今約能依觀心邊說，
X14n0298_p0865b09║細玩可解。又定境似同禪病逈別，前以枯渴為病，
X14n0298_p0865b10║今以憂心為病，因言相似故詳辨於此，由憂深故
X14n0298_p0865b11║座如鐵床、食如毒藥等，皆憂所致也。此名下。出此
X14n0298_p0865b12║定名。失方便者。以無慧方便所決擇故。悟則下。誡
X14n0298_p0865b13║語如前。若作下。明不悟則招外侮。魔事同內，如前
X14n0298_p0865b14║可解。
X14n0298_p0865b15║又彼定中諸善男子（至）失於正受當從淪墜。
X14n0298_p0865b16║這一節經承前受陰十事，此明第六相也。定中下。
X14n0298_p0865b17║如前說。處清下。正明色陰麤濁已銷，故得清淨。以
X14n0298_p0865b18║清淨故，心得安穩。以安穩故，生無限喜。喜不□禁，
X14n0298_p0865b19║則成病也。此名下。出此定名。色陰麤重已滅，故得
X14n0298_p0865b20║輕安。輕安是定心數法，無決擇慧，禁此喜故。悟則
X14n0298_p0865b21║下。誡語如前。若作下。明不悟則招外侮。外如內應，
X14n0298_p0865b22║魔事可解。
X14n0298_p0865b23║又彼定中諸善男子（至）失於正受當從淪墜。
X14n0298_p0865b24║這一節，經承前受陰十事，此明第七相也。定中下，
X14n0298_p0865c01║如前說。自謂一句，亦與第四相同，得病自異。前病
X14n0298_p0865c02║猶可，今病惡甚。無端者，是無端倪，謂無軌度也。大
X14n0298_p0865c03║我慢者，謂恃己凌他，故云我慢，執我而生慢也。十
X14n0298_p0865c04║方如來最勝無上，為世所尊，彼尚輕之，況下位乎？
X14n0298_p0865c05║故稱大我慢也。如是下，出七慢名。毗婆沙論云：一、
X14n0298_p0865c06║慢者，以同類相傲故，單稱為慢。二、過慢者，謂於同
X14n0298_p0865c07║類法中執己為勝，過於他故。三、慢過慢者，於勝淨
X14n0298_p0865c08║勝故，謂他本勝我，強執我勝他故。四、我慢，如上文
X14n0298_p0865c09║說。五、增上慢者，謂未得謂得，未證謂證，行位本下，
X14n0298_p0865c10║強自增上故。六、卑劣慢者，以己卑劣，不求勝進，反
X14n0298_p0865c11║慢可尊勝者故。七、邪慢者，謂含畜邪見，撥無二諦，
X14n0298_p0865c12║不禮塔廟，不敬三尊，如下文說者是也。今文略邪
X14n0298_p0865c13║慢，下文顯故。又七慢中以我慢為主，若無我則七
X14n0298_p0865c14║慢俱無，一時俱發者，由有我故，七慢頓成。尚輕下
X14n0298_p0865c15║二句，正明大我慢相。此名下，出此定名。見解勝故，
X14n0298_p0865c16║與前溺知見者相似，無慧決擇，不自救故，則由見
X14n0298_p0865c17║勝而成慢也。今之學人似此者頗多。悟則下，誡語
X14n0298_p0865c18║如前。若作下，明不悟則招外侮。經是樹葉氎華者，
X14n0298_p0865c19║如西域或以貝葉，或以白氈書經是也。餘可解。
X14n0298_p0865c20║又彼定中諸善男子（至）失於正受當從淪墜。
X14n0298_p0865c21║這一節經承前受陰十事，此明第八相也。定中下，
X14n0298_p0865c22║如前說。於精下三句，正明禪病之由，謂於受陰精
X14n0298_p0865c23║明中圓悟精明之理，將此受陰明白地誤作真明
X14n0298_p0865c24║妙理，此太早計，所謂見卵而求時夜，見彈而求鴞
X14n0298_p0866a01║炙也。以能隨順精理故稱為大，由其隨順精明，於
X14n0298_p0866a02║此忽生無量輕安，雖得輕安而其根本已誤，即輕
X14n0298_p0866a03║安而為病矣。認此輕安便為聖證，迷有漏作無為
X14n0298_p0866a04║證，故下云作無聞比丘，正謂此也。以小輕安作大
X14n0298_p0866a05║自在，誤之甚矣。此名下，出此定名，此病因慧分別
X14n0298_p0866a06║著彼輕清故。悟則下，誡語如前。若作下，明不悟則
X14n0298_p0866a07║招外侮。無聞比丘是無想天人，以其窮空不歸寡
X14n0298_p0866a08║聞淺識，以有漏心誤言成聖，壽盡轉生便生疑謗
X14n0298_p0866a09║墮無間獄，今此禪病與彼相似，故引證也。
X14n0298_p0866a10║又彼定中諸善男子（至）失於正受當從淪墜。
X14n0298_p0866a11║這一節經承前受陰十事，此明第九相也。定中下。
X14n0298_p0866a12║如前說。於明下。正明禪病之由。上文於精明中指
X14n0298_p0866a13║所觀受境邊得病，今從能觀悟心邊得病，故云於
X14n0298_p0866a14║明悟中得虗明性。明悟是能悟心，虗明是所悟陰
X14n0298_p0866a15║境。因悟虗明，即於虗明性中觀無所得，以其歸投
X14n0298_p0866a16║趣向無可依據，故云歸向永滅。由永滅故，便乃撥
X14n0298_p0866a17║無因果一向入空，所執斷滅空心現前，則諸觀法
X14n0298_p0866a18║若心若色一切皆空總歸斷滅，故云乃至心生斷
X14n0298_p0866a19║滅解也。今文闕此名下語，大抵乃至下二句是也。
X14n0298_p0866a20║悟則下。誡語如前。若作下。明不悟則招外侮。然其
X14n0298_p0866a21║內心既空，外魔復入，排空愈熾，故謗持戒為小乘
X14n0298_p0866a22║道，謬云菩薩悟空何有持犯？其人下。魔相可解。
X14n0298_p0866a23║又彼定中諸善男子（至）失於正受當從淪墜。
X14n0298_p0866a24║這一節經承前受陰十事，此明第十相也。定中下。
X14n0298_p0866b01║如前說。味其下。正明禪病之由。良由行者不識受
X14n0298_p0866b02║陰虗明之性，誤為真理，故研味其虗明境界，躭染
X14n0298_p0866b03║入骨。研味既深，愛染從生，故云無限愛生。愛染既
X14n0298_p0866b04║極，定力不勝，故發狂罔。狂罔因愛，愛為欲本，故成
X14n0298_p0866b05║貪欲。此名下。出此定名。葢此陰境本自虗明，虗明
X14n0298_p0866b06║則輕安柔順，深染入心，故發狂愛。無慧攝持，遂成
X14n0298_p0866b07║魔累。悟則下。誡語如前。若作下。明不悟則招外侮。
X14n0298_p0866b08║魔事中云平等行欲者，謂其不拘緇素、道非道、可
X14n0298_p0866b09║不可等，無所忌憚，名為平等行欲。又以魔鬼力持，
X14n0298_p0866b10║使彼凡愚不見其過，故至千萬。若其魔勢既銷，彼
X14n0298_p0866b11║此俱陷王難而墮地獄。以此為鑑，可不慎諸。
X14n0298_p0866b12║阿難！如是十種禪那現境（至）保持覆護成無上道。
X14n0298_p0866b13║這一節經，世尊承前總結受陰十事，以誡行者莫
X14n0298_p0866b14║自誤而防修入證也。如是下二句，正結前義。禪那，
X14n0298_p0866b15║如前說。交互等語，亦如色陰中說。引前證此，可解。
X14n0298_p0866b16║阿難！彼善男子修三摩提（至）融通妄想以為其本。
X14n0298_p0866b17║這一節經，世尊三示想陰十魔。此復先明想陰分
X14n0298_p0866b18║齊及想盡相，令人達內，始可防外也。阿難下，結牒
X14n0298_p0866b19║受陰盡相，生起下文。雖未下，正明受盡想現之相。
X14n0298_p0866b20║雖未漏盡等者，謂未盡三界上地惑故。且由受盡，
X14n0298_p0866b21║心能離形。前受盡文云：若魘咎歇，其心離身，返觀
X14n0298_p0866b22║其面，去住自由。今文正合前義。出籠一句，喻上心
X14n0298_p0866b23║離其形。鳥喻心，籠喻形，合意可解。已能下，明離形
X14n0298_p0866b24║心之功効。謂此離形之心，已能成就從凡至聖六
X14n0298_p0866c01║十位的意生身，皆託此離形之心而成。六十位者，
X14n0298_p0866c02║從初三漸次乾慧，此屬外凡。十信、十住、十行、十回
X14n0298_p0866c03║向、四加行，此屬內凡。十地、等妙二覺，名之為聖，名
X14n0298_p0866c04║六十位也。此配內凡、外凡，約別教說。若圓教配位，
X14n0298_p0866c05║則初住以上，即為聖矣。四、教儀可檢。意生身者，按
X14n0298_p0866c06║楞伽經約喻解，謂譬如意去，山壁無礙，迅速即現，
X14n0298_p0866c07║故名意生，具有三種。譬如下，約喻以明離形心之
X14n0298_p0866c08║倫次。如人熟寐，寐中之言，名為䆿言。𥧌中之人，雖
X14n0298_p0866c09║有其言，自不明了，無別所知。雖無所知，其所寐言，
X14n0298_p0866c10║已成音韻倫次。謂其寐語音響，與醒者之言，流類
X14n0298_p0866c11║同故。然令不寐之人，咸悟其語。䆿言，喻離形之心
X14n0298_p0866c12║寐，故想陰所覆成音韻。倫次，喻此離形之心，能成
X14n0298_p0866c13║意生身之流類。不寐人悟其語者，喻聖位之人，皆
X14n0298_p0866c14║得離形心之用故。法喻隱微，學者當細心體會可
X14n0298_p0866c15║得也。長水諸解，皆不了經意，胡亂穿鑿。獨溫陵要
X14n0298_p0866c16║解，意頗合經。此則下，結明想陰分齊區宇。如前說。
X14n0298_p0866c17║何謂想陰？想是浮想，能覆妙心，故名想陰。若動下，
X14n0298_p0866c18║明想陰盡相。動念，即是浮動之想。初四句，謂動念
X14n0298_p0866c19║若盡，浮想已除，於覺明心上，如去塵垢。塵垢，喻浮
X14n0298_p0866c20║想也。一倫下三句，正明想盡行現之相。一倫，即是
X14n0298_p0866c21║一期。而生為首，老死為尾。即此生死始終，名為一
X14n0298_p0866c22║期。想陰盡故，一期生死，首尾頓顯。頓顯，即是圓照。
X14n0298_p0866c23║此生死首尾圓照，即是行陰現前之義。末句，結想
X14n0298_p0866c24║陰盡相。是人下二句，明想盡的功効。謂想陰屬煩
X14n0298_p0867a01║惱濁，今想盡故，超煩惱濁也。葢諸浮想亂心，多生
X14n0298_p0867a02║煩惱。亦即想陰，體是煩惱。是故想盡，則超煩惱濁
X14n0298_p0867a03║也。詳見第四經五濁解中。觀其下，明想陰所起之
X14n0298_p0867a04║由。融通者，謂虗與實，二法融通也。如第二經末酢
X14n0298_p0867a05║梅之說，懸崖之想是虗，能令口中出水，足心酸澀
X14n0298_p0867a06║是實。虗能動實，故名融通妄想。今想陰以融通妄
X14n0298_p0867a07║想為本也。
X14n0298_p0867a08║阿難，彼善男子受陰虗妙（至）迷惑不知墜無間獄。
X14n0298_p0867a09║這一節經，承前正明想亂十魔，此示初相也。彼善
X14n0298_p0867a10║男子，即指前文修受陰之人。受陰稱虗妙者，以受
X14n0298_p0867a11║陰盡故言虗，以麤相滅故言妙。總是受陰盡相，不
X14n0298_p0867a12║領納外境，故虗妙也。又以不領外境，則不遭邪慮，
X14n0298_p0867a13║邪慮即是浮想。圓定發明者，正明浮想盡故而發
X14n0298_p0867a14║乎定，不為諸想所雜，故稱圓定。三摩下，示禪病之
X14n0298_p0867a15║由。心愛圓妙者，圓即徧義。由住圓定，心欲徧求明
X14n0298_p0867a16║了，是故勇銳其精細之思，貪求善巧之解。善巧解
X14n0298_p0867a17║者，即淳善便利之解也。明即解故，圓明即圓解也。
X14n0298_p0867a18║然於定中精思求巧，即是禪病，是故天魔得其便
X14n0298_p0867a19║也。得其便者，謂伺其空隙而入。天魔者，謂他化自
X14n0298_p0867a20║在天中，別有魔王天於中居止，名為天魔。飛精附
X14n0298_p0867a21║人者，謂飛其魔精，別附他人。其所附人，不自知其
X14n0298_p0867a22║魔著，謂已得大涅槃，口能說法，來彼求巧之處而
X14n0298_p0867a23║修定。求巧之人信其真實，為其敷座，求說巧法。其
X14n0298_p0867a24║形下，正示形身之巧。斯須變幻，詐為巧狀。所變如
X14n0298_p0867b01║文。是人指求巧者為魔所蔽，心更愚迷，見彼魔師
X14n0298_p0867b02║形變不常，惑為真巧，認是菩薩，信受其教，情愛日
X14n0298_p0867b03║密，搖蕩其心，靡所不至。口中下，又變語言之巧。災
X14n0298_p0867b04║祥即是吉凶，詐言如來於某處出世，是吉祥巧變
X14n0298_p0867b05║也。劫火刀兵等，是凶災巧變也。餘如文。此名下，示
X14n0298_p0867b06║所附魔名。怪鬼者，即諸附物興妖，名曰怪鬼。今名
X14n0298_p0867b07║山大川之中，千年木石之類，或變形顯異，禍福于
X14n0298_p0867b08║人，啖精叶氣，往往見諸方冊，皆名怪鬼，為魔伴黨，
X14n0298_p0867b09║來惱行者。弟子，指求巧人也。師是魔所附者，魔精
X14n0298_p0867b10║既去，弟子與師俱陷王難。下皆例此。
X14n0298_p0867b11║阿難，又善男子受陰虗妙（至）迷惑不知墮無間獄。
X14n0298_p0867b12║這一節經承前想陰十事，此明第二相也。又善下，
X14n0298_p0867b13║如前說。三摩下，示禪病之由。心愛遊蕩者，葢於定
X14n0298_p0867b14║中如晴空相似，若起一念即如片雲點太清矣。今
X14n0298_p0867b15║此十事皆從定中妄發，故為禪病，魔精安得不入？
X14n0298_p0867b16║此著遊蕩從掉舉發。飛精思者，飛是飛揚，定力
X14n0298_p0867b17║不能攝，故妄動而飛揚其思。經歷者，按下魔境，
X14n0298_p0867b18║此是經歷，殊方異俗好奇覔怪，故云經歷。是故天
X14n0298_p0867b19║魔候得其便而入也。飛精附人下，如前說。自形無
X14n0298_p0867b20║變等者，謂魔師自形不變，令聽者變坐蓮華身金
X14n0298_p0867b21║色等，皆是貪遊好奇之所招耳。文可解。口中下，魔
X14n0298_p0867b22║又詐為經歷奇異之言，非實有也。其人下四句，謂
X14n0298_p0867b23║探奇行者密染魔邪，正因種智悉為銷滅矣。此名
X14n0298_p0867b24║下，佛示魔名。魃是風魃之鬼，鬼壽既永，更遭魔所
X14n0298_p0867c01║攝屬，即成魔黨。餘文可解。
X14n0298_p0867c02║又善男子受陰虗妙（至）迷惑不知墮無間獄。
X14n0298_p0867c03║這一節經承前想陰十事，此明第三相也。又善下，
X14n0298_p0867c04║如前說。三摩下，示禪病之由。心愛綿𭰞者，綿是綿
X14n0298_p0867c05║密，𭰞是𭰞合，欲求事理綿密𭰞合，上與理合下與
X14n0298_p0867c06║機合故也。澄精思者，澄是澄淨，澄淨精微之思以
X14n0298_p0867c07║求𭰞合也。上文飛精思者約慧邊說，今云澄者約
X14n0298_p0867c08║定邊說。葢綿𭰞者，志欲心與事理冥合，即屬定故。
X14n0298_p0867c09║由是下文魔境先令開悟，即綿𭰞意也。偏定偏慧
X14n0298_p0867c10║皆不得其正，即為病也。是故天魔得便而入。飛精
X14n0298_p0867c11║下，如前說。其形等者，是魔師也。謂說者聽者外形
X14n0298_p0867c12║未變內心先合，是下與機合。念念宿命等，是上與
X14n0298_p0867c13║理合也。宿命他心是六通之二，見地獄等是天眼，
X14n0298_p0867c14║知人聞好惡等是天耳，及神境通魔令聽者得五
X14n0298_p0867c15║神通，魔力所持非實得也。念念移易者，謂須臾變
X14n0298_p0867c16║更也。又散於萬事無不綿𭰞，此皆邪悟之事，魔使
X14n0298_p0867c17║然耳，非實悟也。口中下，順求合心，故詐為虗誕，亦
X14n0298_p0867c18║非實事。其人下，謂求合行者見此奇異，心傾渴而
X14n0298_p0867c19║邪見興，將自正因本妙定心，為彼魔涎洗滌淨盡，
X14n0298_p0867c20║本心亡故易入邪悟也。邪悟即上所悟諸事是也。
X14n0298_p0867c21║此名下，示所附魔名。魅是狐魅之鬼，成魔黨與。餘
X14n0298_p0867c22║可解。
X14n0298_p0867c23║又善男子受陰虗妙（至）迷惑不知墮無間獄。
X14n0298_p0867c24║這一節經承前想陰十事，此明第四相也。又善下。
X14n0298_p0868a01║如前說。三摩下。示禪病之由。心愛根本者，根本指
X14n0298_p0868a02║萬化之根本也。故下句云覽物化性之終始，先求
X14n0298_p0868a03║其本而兼明其末也。終始即本末意。窮覽物之變
X14n0298_p0868a04║化，必以辯折得明，以此精爽其心。精爽言快意也。
X14n0298_p0868a05║然而定中凡有所著即是病故，是故天魔得便而
X14n0298_p0868a06║入也。飛精下。如前說。求元者，元即本也。魔威伏眾
X14n0298_p0868a07║使從己故，因求物化終始故。以佛菩提淨妙等法，
X14n0298_p0868a08║指歸肉身父子相生，婬欲猥媟之事為物化之本，
X14n0298_p0868a09║即以濁穢生死之法謂為妙淨涅槃之本。此約正
X14n0298_p0868a10║報窮根本意也。都指下。又約依報窮根本故，謂即
X14n0298_p0868a11║此五濁穢土就是佛國，無別有諸佛淨土及金色
X14n0298_p0868a12║相也。金色相指佛身說，謂即我現前肉身就是成
X14n0298_p0868a13║佛真體，別無金色相好之身也。其人下四句。謂此
X14n0298_p0868a14║求元行者信魔妄誕，忘失先時在定之心，將自身
X14n0298_p0868a15║命歸依魔師矣。推究其心者。推度魔心所好成就
X14n0298_p0868a16║所欲。故下二句。與成潛欲之事，魔力攝持無慧決
X14n0298_p0868a17║擇故。口中下。順其求元之心，故指六根男女穢濁
X14n0298_p0868a18║之跡為生生之元，即是菩提真處。此名下。示所附
X14n0298_p0868a19║魔名。蠱毒可知。厭勝字。見漢書，厭讀上聲，即是俗
X14n0298_p0868a20║稱厭殃。如土木匠作專以厭殃人家，使有災祥衰
X14n0298_p0868a21║耗之事，皆由惡鬼所附為厭勝法也。餘可解。
X14n0298_p0868a22║又善男子受陰虗妙（至）迷惑不知墮無間獄。
X14n0298_p0868a23║這一節經，承前想陰十事，此明第五相也。又善下，
X14n0298_p0868a24║如前說。三摩下，示禪病之由。心愛懸應者，懸是懸
X14n0298_p0868b01║遠，此感彼應，即為懸應。周流精研者，謂在日用事
X14n0298_p0868b02║中，周旋流轉，精研感應之理，以求冥感。又今作而
X14n0298_p0868b03║應，在將來亦為懸應。言冥感者，謂暗與理會，冥然
X14n0298_p0868b04║有感應之機存焉，故云冥感。夫在定之心，寂然不
X14n0298_p0868b05║動，無一希慕，玄功既著，自然感應冥符。若起心求
X14n0298_p0868b06║應，即為病矣，是故天魔得其便也。飛精下，如前說。
X14n0298_p0868b07║能令聽者見魔如百千歲者，正示懸應之徵，餘文
X14n0298_p0868b08║可解。口中下，順彼求應之心，慣說冥感之事，此皆
X14n0298_p0868b09║惡魔任誕之言，無實據也。此名下，示所附魔名厲，
X14n0298_p0868b10║是衰厲之鬼，如今社壇無主之祀者，名厲也，餘可
X14n0298_p0868b11║知。
X14n0298_p0868b12║又善男子受陰虗妙（至）迷惑不知墮無間獄。
X14n0298_p0868b13║這一節經承前想陰十事，此明第六相也。又善下。
X14n0298_p0868b14║如前說。三摩下。示禪病之由。心愛深入者，謂深入
X14n0298_p0868b15║此定也。凡在定中，隨順中理，諦觀冥符，不緩不急，
X14n0298_p0868b16║如調琴然，不深入而深入之矣。若別起念，心祈深
X14n0298_p0868b17║入，樂處陰寂，求靜謐者，成大病矣。陰寂是隱陰幽
X14n0298_p0868b18║寂之地，謐亦靜義。即處陰寂，而風聲鶴唳，月色山
X14n0298_p0868b19║光，聲色不空，得非動乎？是故得在於心，而失在於
X14n0298_p0868b20║求也。然則天魔得，便自招之也。飛精下。如前說。長
X14n0298_p0868b21║水疏云：令知本業者，宿命事也。令蹋尾，現後報也。
X14n0298_p0868b22║此皆魔詐為之，以伏人心，非實事耳。疏又云：起心
X14n0298_p0868b23║知肇，即他心也。訐露人事，天眼天耳也。魔得邪定，
X14n0298_p0868b24║故有此通。作此異端，誰不信伏？攻發私事曰訐。或
X14n0298_p0868c01║問：上求靜謐，今魔示以通，不逗其求，何以心伏？答
X14n0298_p0868c02║曰：魔乘隙入，魔力勝，道力微，行者為魔所持，頓忘
X14n0298_p0868c03║先心，且見諸靈異，心為所惑，邪掩其正，通覆斯靜。
X14n0298_p0868c04║當於其時，把持撥置，唯魔是聽。魔以行者，如海鷗
X14n0298_p0868c05║鳥矣。故不論逗與不逗也。肇，始也。口中下。好言未
X14n0298_p0868c06║然。禍福至期不爽者，伏人心故。此大下。示所附魔
X14n0298_p0868c07║名。餘可解。
X14n0298_p0868c08║又善男子受陰虗妙（至）迷惑不知墮無間獄。
X14n0298_p0868c09║這一節經承前想陰十事，此明第七相也。又善下，
X14n0298_p0868c10║如前說。三摩下，示禪病之由。心愛知見者，謂所知
X14n0298_p0868c11║見者即是過去本事本生，故云宿命。宿命是六通
X14n0298_p0868c12║之一。法界次第云：宿命者，於深禪定中發宿命智，
X14n0298_p0868c13║即能知自過去一世二世百千萬世乃至八萬四
X14n0298_p0868c14║千大劫宿命及所行事，亦發知六道眾生所有宿
X14n0298_p0868c15║命及所作之事，是為宿命智通也。吳興解云：宿命
X14n0298_p0868c16║者，小乘修成、大乘發得，今進不待發、退不從修，作
X14n0298_p0868c17║念求之故招魔事也。飛精下，如前說。是人，指求知
X14n0298_p0868c18║行者。無端，謂無端由也。得寶珠等者，以其求知見
X14n0298_p0868c19║故，且令見此異也。下文所見同此。其魔下，皆顯異
X14n0298_p0868c20║以惑眾故。簡者，古無紙，以竹為簡，書事於上曰簡。
X14n0298_p0868c21║䇿是籌䇿，籌䇿軍國之事曰䇿。符是符命，天子遣
X14n0298_p0868c22║將有銅符虎符之命，或以銅為之、或以竹為之，書
X14n0298_p0868c23║命於上，中分半付與將、半存於內，故字從竹。從付
X14n0298_p0868c24║曰符，符契也，有機密傳宣合符取驗為符契也。牘
X14n0298_p0869a01║是簡，屬木片為之，故字從片，有事鉛槧其上曰牘。
X14n0298_p0869a02║明月珠者，謂珠有光如明月故。餘可解。此皆魔示
X14n0298_p0869a03║知見中事，惑彼求知行者誕誑無實也。口中下，好
X14n0298_p0869a04║言隱匿怪事。寶藏聖賢等者，皆為求知一念之所
X14n0298_p0869a05║召耳。此名下，示所附魔名。餘可解。
X14n0298_p0869a06║又善男子受陰虗妙（至）迷惑不知墮無間獄。
X14n0298_p0869a07║這一節經承前想陰十事，此明第八相也。又善下，
X14n0298_p0869a08║如前說。三摩下，示禪病之由。心愛神通者，葢此行
X14n0298_p0869a09║者心希此身出沒隱顯水火變幻之跡，著於神通
X14n0298_p0869a10║事相者也。故下句云種種變化等。法界次第云：天
X14n0298_p0869a11║然之慧徹照無礙，故名神通。此約稱性釋神通義，
X14n0298_p0869a12║於事相未顯也。種種變化者，法界次第又云：有十
X14n0298_p0869a13║四種變化不同，初禪二化，二禪三化，三禪四化，四
X14n0298_p0869a14║禪五化，共十四化也。言變化者，謂能使無而歘有，
X14n0298_p0869a15║有而歘無，大而能小，小而能大，如下魔所現者近
X14n0298_p0869a16║是也。今文言種種，不出此十四化，不離根本禪故。
X14n0298_p0869a17║化元者，謂變化之本也。按法界次第中，謂以漏無
X14n0298_p0869a18║漏深妙禪定為之正體，諸變化相為之妙用，葢以
X14n0298_p0869a19║諸禪正定為變化之本也。今不待發而起心求之
X14n0298_p0869a20║則病矣，是故天魔得其便也。飛精下，如前說。手分
X14n0298_p0869a21║火光等者，魔現神變以逗其求也。唯於刀兵不自
X14n0298_p0869a22║在者，足見其邪幻不實。若如佛之神通，刀兵悉化
X14n0298_p0869a23║蓮華，飛鎗飛箭等停住空中，刀段段壞不能加害，
X14n0298_p0869a24║豈有不自在者乎？此名下，示所附魔名。天地等者，
X14n0298_p0869b01║謂天上魔羅，地下鬼神。山精等，可解。
X14n0298_p0869b02║又善男子受陰虗妙（至）迷惑不知墮無間獄。
X14n0298_p0869b03║這一節經承前想陰十事，此明第九相也。又善下，
X14n0298_p0869b04║如前說。三摩下，示禪病之由。心愛入滅者，葢此行
X14n0298_p0869b05║者躭寂滅樂，故愛入滅。起心求滅，則滅非真。滅既
X14n0298_p0869b06║不得，魔情先現矣。深空者，謂深入於空，亦是撥有
X14n0298_p0869b07║入空。空義匪實，魔得其便矣。飛精下，如前說。魔現
X14n0298_p0869b08║空等，適彼求空之義。魔具五通，此空中起滅是其
X14n0298_p0869b09║常度。邪幻惡作，惑世誣民，誠可畏也。口中下，好言
X14n0298_p0869b10║撥無永滅等事，正擾所求事耳。此名下，示所附魔
X14n0298_p0869b11║名。日月薄蝕者，吳興解云：經史皆作食，說文作蝕。
X14n0298_p0869b12║京房易傳云：日月赤黃為薄。或曰：不交而食曰薄。
X14n0298_p0869b13║韋昭云：氣往迫之曰薄，虧毀曰蝕。長水疏云：此即
X14n0298_p0869b14║惡星精曜，能為蝕神，亦為魔怪。餘可解。
X14n0298_p0869b15║又善男子受陰虗妙（至）迷惑不知墮無間獄。
X14n0298_p0869b16║這一節經承前想陰十事，此明第十相也。又善下。
X14n0298_p0869b17║如前說。三摩下。示禪病之由。心愛長壽者，分段之
X14n0298_p0869b18║身有定劑限，故求永歲，欲棄分段而希變易也。分
X14n0298_p0869b19║段生者，三界中人所感麤漏色質，身命長短有定
X14n0298_p0869b20║量故，故名分段。變易生者，由諸菩薩悲願力故，改
X14n0298_p0869b21║轉身命無定劑限，變麤身為細質，易短壽為長年，
X14n0298_p0869b22║或住一劫或住多劫，去住自由，所感殊勝細異熟
X14n0298_p0869b23║果，對分段麤故言細相，對有定生死故言常住。詳
X14n0298_p0869b24║見成唯識論。然此行者希心一起，外侮乘之。飛精
X14n0298_p0869c01║下。如前說。如言他方往還等者，正適變易之求故
X14n0298_p0869c02║也。口中下。謂指眾生為子。世界由生者，是自在天
X14n0298_p0869c03║魔妄執彼能生人生界之意。遮文茶。譯云嫉妬女。
X14n0298_p0869c04║毗舍童子。即毗舍闍鬼，譯云噉精氣。此類鬼有二
X14n0298_p0869c05║種：其已發善心者，隨佛護法；其未發善心者，鬼性
X14n0298_p0869c06║本惡。故噉人精氣，害人胞胎，并食五糓精氣，故以
X14n0298_p0869c07║名焉。利其虗明者，以此行者得受陰虗明，彼貪虗
X14n0298_p0869c08║明之氣，故令彼黨侵擾而噉取之耳。獨言者，謂前
X14n0298_p0869c09║人不解，唯獨自明，故稱獨言。聽若妖魅，未詳所謂，
X14n0298_p0869c10║故餘可解。以上十魔中，初指天魔，後所示名皆是
X14n0298_p0869c11║鬼類。精怪等者，俱是天魔黨與臣妾之魔耳。詳見
X14n0298_p0869c12║觀佛三昧海經。
X14n0298_p0869c13║阿難當知是十種魔（至）汝遵佛語名報佛恩。
X14n0298_p0869c14║這一節經，世尊切誡末世，魔附佛法，毀正崇邪，誨
X14n0298_p0869c15║令正行，深防勿墮也。近九生，多百世者，世教以一
X14n0298_p0869c16║代為一世，如秦始皇傳二世，以至萬萬世為言。今
X14n0298_p0869c17║經意以一期壽盡為一世，生字對世字，生亦是世，
X14n0298_p0869c18║九生意即十世，文巧為九，即指正法千年百世，遠
X14n0298_p0869c19║指末法萬年說也。謂此諸魔，正像末法之中，熾盛
X14n0298_p0869c20║世間，近則正法，遠及末世，婬婬相傳，引正為邪，為
X14n0298_p0869c21║諸魔屬，正行之士，應深防之。正徧知者，正簡乎邪，
X14n0298_p0869c22║徧簡乎偏，邪指魔外，偏指權小，唯佛知見，名為正
X14n0298_p0869c23║徧知也。然此正徧知覺，人皆有之，既為魔黨，即轉
X14n0298_p0869c24║正成邪，永劫卒未能返，是故正士，可不慎諸。汝今
X14n0298_p0870a01║下，佛勑阿難輩，留願入末法中，救度眾生，餘可解。
X14n0298_p0870a02║阿難！如是十種禪那現境（至）保持覆護成無上道。
X14n0298_p0870a03║這一節經，世尊承前總結想陰十魔，以誡行者莫
X14n0298_p0870a04║自誤而防修入證也。如是下。正結前義。禪那及用
X14n0298_p0870a05║心交互等，皆如前說。
X14n0298_p0870a06║
X14n0298_p0870a07║大佛頂如來密因修證了義諸菩薩萬行首楞嚴經
X14n0298_p0870a08║直解卷第九