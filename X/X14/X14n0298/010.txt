X14n0298_p0870a09║
X14n0298_p0870a10║
X14n0298_p0870a11║
X14n0298_p0870a12║大佛頂如來密因修證了義諸菩薩萬行首楞嚴經
X14n0298_p0870a13║直解卷第十
X14n0298_p0870a14║明古杭雲棲寺後學沙門　廣莫　直解
X14n0298_p0870a15║𭳜水優婆塞　李雲龍　校
X14n0298_p0870a16║阿難！彼善男子修三摩提（至）幽隱妄想以為其本。
X14n0298_p0870a17║這一節，經世尊四示行陰十事。此先明行陰分齊
X14n0298_p0870a18║及行盡相，令人得正，始可防邪也。阿難下，結牒想
X14n0298_p0870a19║陰盡相。生起下文，是人指前修想陰之人。平常即
X14n0298_p0870a20║平日尋常也。醒時為想，睡時成夢，夢由想所成故。
X14n0298_p0870a21║以想陰盡故，夢想銷滅也。窹與𥧌時，其心常一而
X14n0298_p0870a22║不亂故。覺明下十二句，明想盡功効。覺明是本覺
X14n0298_p0870a23║妙明之心，以浮想盡故，覺明心上纔得虗靜。然其
X14n0298_p0870a24║想未盡時，覺明之心為想所陰，則實而不虗，動而
X14n0298_p0870b01║不靜。今想盡故，得虗靜也。猶如晴空一句，約喻以
X14n0298_p0870b02║顯覺明虗靜之意。謂想未盡時，覺明之空則陰而
X14n0298_p0870b03║不晴，雖空體不動而昏暗未明。今由想盡，如晴空
X14n0298_p0870b04║相似。空喻覺體，晴喻於明。無復下二句，釋上虗靜
X14n0298_p0870b05║意。想為麤重，葢想之性發於知見，而其相現於六
X14n0298_p0870b06║塵，即彼六塵緣影分別計度為之影事。今想銷滅，
X14n0298_p0870b07║故云無復云云也。觀諸下，謂內六想既盡，則外之
X14n0298_p0870b08║大地山河及六塵之境雖現在前，內無所取，如鏡
X14n0298_p0870b09║鑒明相似。明即是像，鑒即照也。謂像來鏡無所黏，
X14n0298_p0870b10║像去鏡無蹤跡，但虗受照應而已。想盡之心亦然。
X14n0298_p0870b11║了罔下二句，了罔即是了無，文之巧也。陳是陳宿，
X14n0298_p0870b12║謂了無陳宿之習，故下句即云唯一精真。唯一對
X14n0298_p0870b13║上了無，即是聯句耳。精真二字猶未實是精真，但
X14n0298_p0870b14║以浮動亂想盡故，暫許精真，以行陰未破故也。故
X14n0298_p0870b15║下云生死根元從此披露，意可知矣。生死根元指
X14n0298_p0870b16║行陰說，凡一切生死皆從行陰起故，故以行陰為
X14n0298_p0870b17║生死之根元也。元即是本，今想陰盡，行陰始得披
X14n0298_p0870b18║露。見諸下，指十二類生俱從行陰生起。殫，盡也，謂
X14n0298_p0870b19║畢盡十二類，通指行陰為同生之基。言未通各命
X14n0298_p0870b20║由緒者，各命由緒指識性說，謂識性為十二類之
X14n0298_p0870b21║受命由緒，葢以識性傳諸命故。今行陰未破，故未
X14n0298_p0870b22║通其受命之識，但見同生基耳。言行陰者，法界次
X14n0298_p0870b23║第云：從無明生業。業即是行，以善不善業作世界
X14n0298_p0870b24║果故。陰覆覺明，故名行陰。猶如下，約喻以明行陰
X14n0298_p0870c01║之相。野馬是空中陽𦦨遊氣，熠音亦是隱微光𦦨
X14n0298_p0870c02║長水，疏作閃爍之光。既稱閃爍，則熾盛矣，不名幽
X14n0298_p0870c03║清。經文明言幽隱妄想，又云幽清，又云清擾，皆是
X14n0298_p0870c04║隱微之相，如何說得閃爍？葢熠熠如暗夜之燐，乍
X14n0298_p0870c05║明乍滅，隱微幽遠之狀，名熠熠也，以譬行陰微細
X14n0298_p0870c06║之意。清擾是法，指行陰說。野馬是喻，喻行陰幽隱
X14n0298_p0870c07║流動之貌。以清細生滅，擾動覺明真體，故云清擾。
X14n0298_p0870c08║然此行陰為浮塵根的究竟樞穴，謂外之六根見
X14n0298_p0870c09║聞覺知，多從內之行陰樞紐上起，故云究竟樞穴。
X14n0298_p0870c10║長水疏云：門簨曰樞，門臼曰穴。以譬行陰為六根
X14n0298_p0870c11║的開合轉要也。此則下，結明行陰分齊。區是疆界，
X14n0298_p0870c12║宇是陰義。若此下，明行陰盡相。元性，指行陰為生
X14n0298_p0870c13║死根元，故稱元性。元澄，指識陰說第八賴耶識體，
X14n0298_p0870c14║澄湛不動，為轉識之本，故稱元澄。元習，即行陰遷
X14n0298_p0870c15║流之習，以行陰為諸習氣之本，故稱元習。初句牒
X14n0298_p0870c16║上熠熠清擾之句，明盡相也。謂生死根元之性，若
X14n0298_p0870c17║進入識性元澄之中，則湛入合湛，與識性合而為
X14n0298_p0870c18║一。行盡識澄，如波瀾滅，俱化為澄水矣。波瀾滅，喻
X14n0298_p0870c19║行陰盡。化為澄水，喻行陰流動，即轉識瀑流，入乎
X14n0298_p0870c20║湛性。離水無波，波即是水，故云化為澄水。轉行陰
X14n0298_p0870c21║而為識性，亦復如是。名行下一句，正結行陰盡也。
X14n0298_p0870c22║行盡超眾生濁者，謂十二類生，俱以行陰為本。今
X14n0298_p0870c23║行陰盡，超眾生濁可知矣。觀其下，明行陰所起之
X14n0298_p0870c24║由。以幽清之擾，微細隱密，乃以幽隱妄想，為行陰
X14n0298_p0871a01║之本。
X14n0298_p0871a02║阿難當知是得正知（至）第一外道立無因論。
X14n0298_p0871a03║這一節經，承前正明行陰十事，此示初相也。是得
X14n0298_p0871a04║正知等者，是，此也。正知，即正徧知。前想陰中，未稱
X14n0298_p0871a05║正知者，何謂也？良以想陰浮動麤重，與外邪相應，
X14n0298_p0871a06║故未稱正。今想陰盡，覺明虗靜，其心內正，外邪逈
X14n0298_p0871a07║隔，方稱正知。奢摩亦兼三義，舉一即三，通途可知。
X14n0298_p0871a08║今行陰中，善男子凝然明白，所有正知之心，其功
X14n0298_p0871a09║既深，外之十類天魔，本所不見，故不得其便。十類
X14n0298_p0871a10║者，指前想中所擾，皆天魔之黨也。大抵行陰幽清
X14n0298_p0871a11║定心，與內正智相應，外魔隔絕。而今十事，皆由自
X14n0298_p0871a12║心顛倒解起，乃名心魔，非外入者。故云凝明正心，
X14n0298_p0871a13║魔不得便也。夫此行者，既離外魔，方得內研，窮生
X14n0298_p0871a14║類之本，即行陰也。即於本類生生之元，披露其相
X14n0298_p0871a15║者，觀彼生元露處，本自幽隱清細，徧圓擾動。而此
X14n0298_p0871a16║圓擾之性，為萬動之元也。於圓下，正示倒見之由。
X14n0298_p0871a17║於此圓擾動元中，起計度者，佛斷云：此人墜入二
X14n0298_p0871a18║無因論。二無因者，謂本末無因也。上句總標。一者
X14n0298_p0871a19║下，別釋。先明本無因義。本無因者，指行陰初起處，
X14n0298_p0871a20║為萬類之本。以八萬劫外，冥無所見，故計本無因
X14n0298_p0871a21║也。何以下，徵釋。謂此人既得行陰，生生機紐全破，
X14n0298_p0871a22║能乘眼根八百功德，觀過去八萬劫。良以眼根業
X14n0298_p0871a23║用，由行陰所成，故依眼根業用，而見多劫也。業流
X14n0298_p0871a24║灣環者，業即行陰，以行陰遷流名為業流。灣是旋
X14n0298_p0871b01║轉義，環是循環義，謂隨業流之循環輪轉也。故下
X14n0298_p0871b02║句云死此生彼，即是流轉灣環之意。秪見眾生輪
X14n0298_p0871b03║迴其處者，指本無因計度之意。謂彼計者，秪見十
X14n0298_p0871b04║二眾生輪迴於八萬劫中，而八萬劫外冥無所觀，
X14n0298_p0871b05║故便作此解。此等下，正明本無因，謂諸眾生本無
X14n0298_p0871b06║而有，故稱本無因也。由計本無，則亡却正徧知性，
X14n0298_p0871b07║墮落外道邪見中，惑正菩提。二者下，次明末無因
X14n0298_p0871b08║義。初句標計。何以下，徵釋。佛謂此人於生法上既
X14n0298_p0871b09║見根本，見其本無而有，則知其末亦無因。而自然
X14n0298_p0871b10║成者，因知人自生人、鳥自生鳥等自然而成，無有
X14n0298_p0871b11║能作之者。八萬劫來曾無改移，謂盡此形後，未來
X14n0298_p0871b12║際劫亦復然耳。不見菩提者，亦由八萬劫外無物
X14n0298_p0871b13║可見，則菩提亦無也。菩提本體既無，安有成菩提
X14n0298_p0871b14║事可得？若出世菩提本末既無，則知世間一切有
X14n0298_p0871b15║為事法亦復無矣。當知下，結其所計，謂知今日一
X14n0298_p0871b16║切物象之末皆本於無因也。今日字對八萬劫看，
X14n0298_p0871b17║以八萬劫前為本，今日為末，皆本無因。句中本字
X14n0298_p0871b18║非本末之本，謂諸物象本於無因。句法巧置，會意
X14n0298_p0871b19║可了。由此下，結示計末者之誤。是則下，總結依行
X14n0298_p0871b20║陰立第一外道二無因論，名
X14n0298_p0871b21║阿難是三摩中諸善男子（至）第二外道立圓常論。
X14n0298_p0871b22║這一節經承前行陰十事，此明第二相也。阿難下，
X14n0298_p0871b23║如前說。窮生下，正明定中起計度者，觀彼幽清動
X14n0298_p0871b24║元亦如前說。前云圓擾，今云常擾者，前以橫徧為
X14n0298_p0871c01║圓，圓即徧故；今以竪窮為常，從八萬劫來至今日
X14n0298_p0871c02║以極未來不斷故。今圓與常雙舉者，兼竪橫說，常
X14n0298_p0871c03║亦徧故。今此計常有四種不同，難四不同而所計
X14n0298_p0871c04║皆徧，常論也。是人下一句，總標四數。一者下，別釋
X14n0298_p0871c05║常義。一、約心境計常，謂窮心境二處無因，依此心
X14n0298_p0871c06║境無因而修，乘其修力能知二萬劫中雖諸心境
X14n0298_p0871c07║本無而有，而彼十方眾生自生自滅循環不斷，從
X14n0298_p0871c08║二萬劫來不曾散失。計為常者，此以相續為常也。
X14n0298_p0871c09║二、約四大計常，謂四大本性雖周流六道，性無遷
X14n0298_p0871c10║改，故計為常。依此常性而修，乘其修力觀四大本，
X14n0298_p0871c11║故知四萬劫事眾生世界由四大所造，故雖生滅，
X14n0298_p0871c12║其體常恒不散，故作常論。三、約八識計常，謂六是
X14n0298_p0871c13║依根之識，末那是第七識，執受是第八識。以第八
X14n0298_p0871c14║識執受有根身及無始善惡種子，故稱執受。心意
X14n0298_p0871c15║識者，心是第八識，以其集起名心故；意是第七，以
X14n0298_p0871c16║其恒審思量，所思即意故；識是前六識，識所識故。
X14n0298_p0871c17║此心意識本起，元由識性常恒。依此常性而修，乘
X14n0298_p0871c18║其八識修力，能知八萬劫中事。八萬劫來所有眾
X14n0298_p0871c19║生循環生死，不曾散失，故計八識性常。四、約行陰
X14n0298_p0871c20║計常，謂此人想陰元本既盡，則其行陰生理微細
X14n0298_p0871c21║幽清。是人心麤，不見細相，以想陰浮動，麤相盡故，
X14n0298_p0871c22║故云生理更無流止運轉。又牒想心生滅永盡，誤
X14n0298_p0871c23║計行陰生理細相為不生滅，故計為常。由此下，總
X14n0298_p0871c24║結四常之誤。是則下，結依行陰立第二圓常論名。
X14n0298_p0872a01║又三摩中諸善男子（至）第三外道一分常論。
X14n0298_p0872a02║這一節經承前行陰十事，此明第三相也。又三下，
X14n0298_p0872a03║如前說。窮生下，正明定中起計度者。觀彼一句，亦
X14n0298_p0872a04║如前說。於自下，正明今計自他者。此人依自他起
X14n0298_p0872a05║計，有四種不同，皆顛倒見，妄取一常一無常，以常
X14n0298_p0872a06║為自，無常為他。此為總標。一者下，別釋。一以神我
X14n0298_p0872a07║眾生起自他見。佛謂此人觀自妙心徧十方界，此
X14n0298_p0872a08║心湛然，故其究竟以為神我。然其誤認第八識性
X14n0298_p0872a09║為之湛然妙心，以其至細而不可見，以不可見則
X14n0298_p0872a10║不可測，故謂之神我。以神我對眾生論常無常。我
X14n0298_p0872a11║不動故，名之為常。而諸眾生在神我心中自生自
X14n0298_p0872a12║死，名為無常。二者下，次於外境論常無常。此人不
X14n0298_p0872a13║觀心而觀境，是捨內而取外。其以外境壞不壞計
X14n0298_p0872a14║常無常者，葢以萬物有相者為壞，計為無常；以虗
X14n0298_p0872a15║空無相是不可壞，計以為常。以其不觀心而觀境
X14n0298_p0872a16║故。三者下，又次以身心別觀論常無常。別觀者，別
X14n0298_p0872a17║對總說。上文總觀外境，今則單約自己身心而觀，
X14n0298_p0872a18║故稱為別。我心精細如塵者，識論云：外道執我體
X14n0298_p0872a19║常至細，如一極微，潛轉身中，作事業故。今文如塵
X14n0298_p0872a20║細且密者，與彼義同。流轉無改者，同彼潛轉作事，
X14n0298_p0872a21║性恒常故。十方指六道說，以六道徧十方故。意謂
X14n0298_p0872a22║我心流轉六道，而性未甞改，故下云能令此身即
X14n0298_p0872a23║生即滅，以生滅而顯常也。其不下，結明常不常義。
X14n0298_p0872a24║四者下，又次約色等三陰與行陰論常無常。謂此
X14n0298_p0872b01║人知想陰盡，行陰流，而行陰流不斷，故名常。色等
X14n0298_p0872b02║三陰已滅，名無常。由此下，總結四計之誤。是則下，
X14n0298_p0872b03║結依行陰立第三自他論名。
X14n0298_p0872b04║又三摩中諸善男子（至）第四外道立有邊論。
X14n0298_p0872b05║這一節經承前行陰十事，此明第四相也。又三下，
X14n0298_p0872b06║如前說。窮生下，正明定中起計度者。觀彼一句，亦
X14n0298_p0872b07║如前說。於分下，正明今計。分位者，溫陵解云：分位
X14n0298_p0872b08║有四，謂三際分位、見聞分位、彼我分位、生滅分位。
X14n0298_p0872b09║入文可見。有邊句是略語，應云四：有邊、無邊。論謂
X14n0298_p0872b10║能見邊表，名為有邊；不見邊表，名為無邊。此為總
X14n0298_p0872b11║標。一者下，別釋。釋中，先釋三際。生元者，即是行陰
X14n0298_p0872b12║生生之元也。從八萬劫來，業流灣環，無有盡時，故
X14n0298_p0872b13║云流用不息也。謂過去已滅，未來未至，各見邊表，
X14n0298_p0872b14║故云有邊。相續心即是現在，意以現在相續久住，
X14n0298_p0872b15║故稱無邊。此約一期前後論三際，而不知一期之
X14n0298_p0872b16║間念念遷謝，何有現在？故云現在不住，安得無邊
X14n0298_p0872b17║之稱？二者下，次、釋見聞分位。文可解。三者下，三、釋
X14n0298_p0872b18║彼我分位。謂此人計自神我，徧知一切，故得無邊
X14n0298_p0872b19║之性。彼一切人現我知中者，謂神我為能知，一切
X14n0298_p0872b20║人為所知。以彼所知人現我能知中，彼但為我所
X14n0298_p0872b21║知，曾不知彼有能知之性。何以故？若有知性，則應
X14n0298_p0872b22║現我知中。以彼無能知性故，但名有邊，不得稱為
X14n0298_p0872b23║無邊。夫知性無體，如何現汝知中？汝知亦不能現
X14n0298_p0872b24║彼知中，亦應稱為有邊，安得無邊之性？四者下。四、
X14n0298_p0872c01║釋生滅分位。謂此人窮行陰空，以其所見多故，心
X14n0298_p0872c02║路籌度亦多。謂一切眾生各各一身之中，計其咸
X14n0298_p0872c03║皆半生半滅。以身心增長處名生，如由少而壯，由
X14n0298_p0872c04║壯而老等是也。剎那遷謝名滅，生滅各得半故，故
X14n0298_p0872c05║云半生半滅。又約依報，世界一切所有亦為半有
X14n0298_p0872c06║邊半無邊。葢有相處名有邊，無相處名無邊。以正
X14n0298_p0872c07║報論生滅，依報論有邊無邊。有邊無邊義攝生滅，
X14n0298_p0872c08║而生滅亦攝有邊無邊，文互顯也。又依報約分段
X14n0298_p0872c09║說，故稱有邊無邊。身心約遷謝說，故稱生滅。吳興
X14n0298_p0872c10║解云：此計行陰滅處為空，空故無邊。以心籌度便
X14n0298_p0872c11║見有生，生故有邊。世界所有義亦如是。由此下。總
X14n0298_p0872c12║結四有邊論，皆訛計也。是則下。結依行陰立第四
X14n0298_p0872c13║有邊論名。
X14n0298_p0872c14║又三摩中諸善男子（至）不死矯亂徧計虗論。
X14n0298_p0872c15║這一節經承前行陰十事，此明第五相也。又三下，
X14n0298_p0872c16║如前說。窮生下，正明定中起計度者。觀彼一句，亦
X14n0298_p0872c17║如前說。於知下，正明今計知見者。謂於定中窮研
X14n0298_p0872c18║生類之本，即於所知見中起計度故。知謂知一切
X14n0298_p0872c19║心法，見謂見一切色法。長水疏云：言不死者，毗婆
X14n0298_p0872c20║沙論說：外道計天常住，名為不死；計不亂答，得生
X14n0298_p0872c21║彼天。若實不知而輙答者，恐成矯亂。故有問時，答
X14n0298_p0872c22║言秘密，不應皆說，或不定答。佛法呵云：此真矯亂。
X14n0298_p0872c23║若按本文，互互有、互互無處，用心別見，無定酬答，
X14n0298_p0872c24║則以不決名為不死。不死，言其意活而不決故。由
X14n0298_p0873a01║是或答有，或答無，或答亦有亦無等，即是不決而
X14n0298_p0873a02║矯亂其語。故云不死矯亂，虗妄之論也。矯者，若按
X14n0298_p0873a03║說文，謂箭幹本直，而拗直為曲曰矯，故字從矢。又
X14n0298_p0873a04║按魯論，是矯強意，強亦拗曲之謂，從顛倒心起也。
X14n0298_p0873a05║此總標。一者下，別釋。初中有四對。變化元者，謂萬
X14n0298_p0873a06║化本元，即行陰也。以行為萬化之本故。見遷下，是
X14n0298_p0873a07║變恒一對。變是遷變，恒是恒常。以行陰念念遷流，
X14n0298_p0873a08║以前念滅處為變，後念續起為恒。見所下，是生滅
X14n0298_p0873a09║一對。謂見所見相處為生，不見能見之處為滅。相
X14n0298_p0873a10║續下，是增減一對。謂相續因性不斷為增，正相續
X14n0298_p0873a11║中間前念滅故，引起後念，令生前後開闢相離處
X14n0298_p0873a12║為減。各各下，是有無一對。謂後念生處為有，前念
X14n0298_p0873a13║滅處為無。各各者，謂前之又前，後之又後，以一一
X14n0298_p0873a14║念中有前後故，指後後生處說各各也。互互，即各
X14n0298_p0873a15║各、交互、有無、生滅等也，指前前亡處說互互也。以
X14n0298_p0873a16║理下二句，總申上四對，謂以四對之理都觀用心，
X14n0298_p0873a17║各別見故。有求下，正明矯亂答意。文中矯亂答辭
X14n0298_p0873a18║可解，但陳四對語略了。變恒一對，意攝在生滅中
X14n0298_p0873a19║故，以變恒即生滅意故。於一下四句，正結矯亂意。
X14n0298_p0873a20║二者下，佛謂此人但觀行陰，念念無處得證。得證
X14n0298_p0873a21║者，謂其證得無的道理，故人來問，即以所證答之。
X14n0298_p0873a22║除無之外，辭窮而無說矣。三者下，謂此人但觀行
X14n0298_p0873a23║陰，念念有處得證。得證者，謂證得有的道理，故人
X14n0298_p0873a24║來問，即以所證答之。不答有而答是者，是即有義，
X14n0298_p0873b01║以有故是，若無則非矣。除是之外，亦辭窮而無說
X14n0298_p0873b02║矣。四者下，謂此人以行陰起滅處有無俱見，而其
X14n0298_p0873b03║有境無境界畔枝分，其境既枝，心亦隨亂，為有無
X14n0298_p0873b04║之境亂故，故人來問，隨自所見答之，故云亦有即
X14n0298_p0873b05║是亦無。葢計無能生有，故云有即無也。亦無不是
X14n0298_p0873b06║亦有者，外道計無直是無，不會即有之無，故云亦
X14n0298_p0873b07║無不是亦有。然其計意，以有可使為無，而無不可
X14n0298_p0873b08║以為有，於一切時處皆矯亂其說，不容人之窮詰
X14n0298_p0873b09║也。由此下，總結四亂之誤。是則下，結依行陰立第
X14n0298_p0873b10║五矯亂。不死論名徧計，是三性中徧計所執性，謂
X14n0298_p0873b11║周徧計度，以彼彼妄想徧計彼彼性故。見成唯識
X14n0298_p0873b12║論。
X14n0298_p0873b13║又三摩中諸善男子（至）死後有相心顛倒論。
X14n0298_p0873b14║這一節經承前行陰十事，此明第六相也。又三下，
X14n0298_p0873b15║如前說。窮生下，正明定中起計度者，觀彼一句亦
X14n0298_p0873b16║如前說。於無下，正明今計。無盡流者，謂行陰生滅
X14n0298_p0873b17║從八萬劫來遷流無盡，故此人即於無盡流中生
X14n0298_p0873b18║計度者，佛記當墜外道死後有相類中，其所發心
X14n0298_p0873b19║是顛倒見故。或自下，出其顛倒死後有相之由。一
X14n0298_p0873b20║中，固身者，計自色陰之身即是我故，我外無色，色
X14n0298_p0873b21║即我故。二中，或見我心圓滿徧含國土，故計我能
X14n0298_p0873b22║有色，色由我生故。三中，前緣者，即是外所緣色塵，
X14n0298_p0873b23║謂外緣色等隨我迴轉。隨我迴轉者，謂隨我心升
X14n0298_p0873b24║沉三有輪迴六道也，故計色屬我有。上計我能生
X14n0298_p0873c01║色，今計色為我之所緣。四中，云我依行陰相續，則
X14n0298_p0873c02║計我在色中。皆計下，總指四人之計多為死後有
X14n0298_p0873c03║相，意謂色身雖死而我猶在，色隨我轉故稱有相。
X14n0298_p0873c04║一、色陰如此，則受、想、行三陰皆然。如是循環者，謂
X14n0298_p0873c05║以我隨四陰循環，則成四四十六相也。長水疏：設
X14n0298_p0873c06║問云：前三陰已盡，今唯行、識二陰，何得更執前三，
X14n0298_p0873c07║又不言識耶？答：前之三陰，觀中雖破，但約觀法增
X14n0298_p0873c08║勝，不被陰迷，善巧安忍，不生過患，豈可多無謂之
X14n0298_p0873c09║破耶？今觀行陰，依止前三，遷流相續，故執三也。不
X14n0298_p0873c10║言識者，行陰覆故。由是通前，而不言識也。從此下，
X14n0298_p0873c11║總明所計過咎。從此二字，正牒四我計。以計我故，
X14n0298_p0873c12║或執煩惱與菩提不相妨礙，並行而不悖，故云各
X14n0298_p0873c13║不相觸。或字是不定之辭，或計或不計故。然詳計
X14n0298_p0873c14║意，執為我常，煩惱由我而起，我相既有，煩惱亦隨
X14n0298_p0873c15║有，故煩惱是染，菩提是淨，染不礙淨，故云並驅。此
X14n0298_p0873c16║是計常外道見也。由此下，總結四我之誤。是則下，
X14n0298_p0873c17║結依行陰真第六死後有相。論名：
X14n0298_p0873c18║又三摩中諸善男子（至）死後無相心顛倒論。
X14n0298_p0873c19║這一節經通前行陰十事，此明第七相也。又三下，
X14n0298_p0873c20║如前說。窮生下，正明定中起計度者，觀彼一句亦
X14n0298_p0873c21║如前說。於先下，正明今計。佛謂此人定中於先所
X14n0298_p0873c22║除色等三陰中計以為無，當墜外道死後無相類
X14n0298_p0873c23║中，其所發心是顛倒見故。見其下，出其顛倒計無
X14n0298_p0873c24║之由。謂彼計色滅故，則身形無所依因矣。又觀想
X14n0298_p0874a01║滅，則心無所繫著矣。又知受滅，則內不領納，其心
X14n0298_p0874a02║無復連綴矣。綴是連持不斷之意。然則三陰體性
X14n0298_p0874a03║銷散，則今縱有行陰生理獨存，而前三所依陰性
X14n0298_p0874a04║既無，則汝行陰無託，與艸木無知同矣。則知現生
X14n0298_p0874a05║之質假色以成，色既滅矣現猶叵得，況其死後更
X14n0298_p0874a06║有諸相耶？以因校果必知無相，因之之字作此字
X14n0298_p0874a07║看易明。如是下二句，總指色等四陰。謂現生因不
X14n0298_p0874a08║可得，死後果亦何有？約四陰因果說，故成八無相
X14n0298_p0874a09║也。從此下，總明計無過咎。從此二字，牒上八無相。
X14n0298_p0874a10║意謂從此八無相故，或計出世涅槃因果一切皆
X14n0298_p0874a11║空，出世既空世間亦爾，徒然有其名字，名下之實
X14n0298_p0874a12║不可得故，究竟皆斷滅故，此是斷見外道計也。由
X14n0298_p0874a13║此下，總結計無之誤。是則下，結依行陰立第七八
X14n0298_p0874a14║無相。論名指五陰結者，上文但約前四陰說，以前
X14n0298_p0874a15║例後識亦無故。
X14n0298_p0874a16║又三摩中諸善男子，至死後俱非心顛倒論。
X14n0298_p0874a17║這一節經承前行陰十事，此明第八相也。又三下，
X14n0298_p0874a18║如前說。窮生下，正明定中起計度者，觀彼一句亦
X14n0298_p0874a19║如前說。於行下，正明今計。行存者，謂前三陰既亡，
X14n0298_p0874a20║行陰獨存，故此人不但觀於行存之有，又兼觀前
X14n0298_p0874a21║三之無。文中但言受想，略乎色陰，準下句可知。雙
X14n0298_p0874a22║計有無者，謂自以有無相破，故稱俱非。相字讀平
X14n0298_p0874a23║聲，以行陰之有破彼前三之無，又以前三之無破
X14n0298_p0874a24║此行陰之有，故云自體相破。以相破故，有無俱非，
X14n0298_p0874b01║此人計四句中非有非無句也。故墜死後俱非，起
X14n0298_p0874b02║顛倒論。色受下，正明俱非之意。請以前色等三陰，
X14n0298_p0874b03║初見似有，後見却無，言其已滅，故云見有非有。今
X14n0298_p0874b04║觀行陰遷流之內，初念未起是無，後念既生是有，
X14n0298_p0874b05║故云觀無不無。此為有無相破之意也。如是下，總
X14n0298_p0874b06║以前四陰循環相破，窮徹四陰界畔，以明八俱非
X14n0298_p0874b07║相。隨於四陰中，或有或無，觸著一緣，皆計死後亦
X14n0298_p0874b08║有相亦無相也。然此人大約於四句中，初計亦有
X14n0298_p0874b09║亦無句，後又發悟，故復計為非有非無句。上文預
X14n0298_p0874b10║明俱非，據他悟時說故。又計下，正指後悟生計也。
X14n0298_p0874b11║謂其又觀行陰，念念遷訛，即於遷訛處，重發通徹
X14n0298_p0874b12║悟門，即悟有無俱不可得，故計有無俱非也。虗實
X14n0298_p0874b13║失措者，虗是無，實是有。觀無不無，則於無中失措，
X14n0298_p0874b14║指行陰說也。見有非有，則於有中失措，指前三陰
X14n0298_p0874b15║說也。有無之間，亡其措心，故云虗實失措。上文計
X14n0298_p0874b16║死後有相無相是雙，亦令悟有無不可得是雙非
X14n0298_p0874b17║矣。由此下，總結雙計之誤。後際昏瞢者，後際指死
X14n0298_p0874b18║後說，以死後有無不可辯，故云昏瞢。無可道的道
X14n0298_p0874b19║字，是言說也，以昏瞢無可言說故。是則下，結依行
X14n0298_p0874b20║陰立第八死後俱非論，名五陰，如前說。
X14n0298_p0874b21║又三摩中諸善男子（至）死後斷滅心顛倒論。
X14n0298_p0874b22║這一節經承前行陰十事，此明第九相也。又三下，
X14n0298_p0874b23║如前說。窮生下，正明定中起計度者。觀彼一句，亦
X14n0298_p0874b24║如前說。於後下，正明今計。後後無者，謂此人觀行
X14n0298_p0874c01║陰念念滅，畢竟是無。念初起是有，後滅是無，念念
X14n0298_p0874c02║皆然，故云後後無也。於無生計故，墜七處斷滅類
X14n0298_p0874c03║中，起顛倒論也。七處滅者，孤山解云：欲界開人及
X14n0298_p0874c04║天，色界開四禪，無色界合為一，共計此七處為斷
X14n0298_p0874c05║滅也。或計下，正出七處滅相。身滅是人身滅也。欲
X14n0298_p0874c06║滅是欲界天滅也。苦滅是初禪、二禪滅也，彼二天
X14n0298_p0874c07║中下界苦麤障滅故。極樂滅是三禪，彼天證寂滅
X14n0298_p0874c08║樂，樂無過此，故名極樂。以樂非常住，久必壞生，故
X14n0298_p0874c09║云滅也。極捨滅是第四禪及四無色，苦樂俱捨故。
X14n0298_p0874c10║四無色名空，空與捨同。三界有為之捨，此天為極，
X14n0298_p0874c11║又名不動，不動即極捨意也。此計以捨為滅，故稱
X14n0298_p0874c12║極捨滅。如是下，總指此上七處，循環窮究，畢竟滅
X14n0298_p0874c13║故。現前滅者，指因滅也。滅已無復生者，指果滅也。
X14n0298_p0874c14║由此下，總結七滅之誤，文可解。前云俱非，則在兩
X14n0298_p0874c15║楹之間；今云斷滅，則全計於無，過甚於前。是則下，
X14n0298_p0874c16║結依行陰立第九七斷滅論名。
X14n0298_p0874c17║又三摩中諸善男子（至）五、現涅槃心顛倒論。
X14n0298_p0874c18║這一節經承前行陰十事，此明第十相也。又三下，
X14n0298_p0874c19║如前說。窮生下，正明定中起計度者，觀彼一句亦
X14n0298_p0874c20║如前說。於後下，正明今計後後有者，此人觀行陰
X14n0298_p0874c21║念念生處畢竟是有，以念念生無盡故，故云後後
X14n0298_p0874c22║有。此後後當作前前。何者？前文觀後後無，是念將
X14n0298_p0874c23║滅為後，念初起為前；今觀有，是念初起時，故應云
X14n0298_p0874c24║前前有。大抵筆受者隨前語勢便，故誤稱後後，實
X14n0298_p0875a01║以前前為然。會意可得於有生計，故墜五涅槃論
X14n0298_p0875a02║也。彼計五處安隱，以安隱為涅槃故。或以下，正出
X14n0298_p0875a03║五處安隱之相。一、或以欲界為正轉依者，天台釋
X14n0298_p0875a04║禪中云：欲界有二定：一名欲界定，二名未到定。此
X14n0298_p0875a05║二定中心目圓明，依此圓明定境為安隱處故。葢
X14n0298_p0875a06║謂散則為邪，定則為正。轉彼五欲昏動，依此二定
X14n0298_p0875a07║圓明，故稱正轉依也。故長水疏云：因修觀行，發欲
X14n0298_p0875a08║界未至定，於觀心中見圓明相云云也。二、或以初
X14n0298_p0875a09║禪為涅槃，以其離下界苦麤障故，欣此天中淨妙，
X14n0298_p0875a10║離初離欲染，此天性無憂，故計為安隱涅槃處也。
X14n0298_p0875a11║三、或以二禪中心無初禪覺觀之苦，故計為安隱
X14n0298_p0875a12║處也。四、或以三禪中得徧身樂，隨順極樂，不相離
X14n0298_p0875a13║故，悅存於內，樂徧於外，約內而言，故云極悅，以此
X14n0298_p0875a14║計為安隱處也。五、或以四禪中苦樂二二，以捨心
X14n0298_p0875a15║不動故，妄認不受輪迴生滅，計為安隱處也。迷有
X14n0298_p0875a16║下二句，佛總斷上五處之迷，皆是有漏天報。迷此
X14n0298_p0875a17║有漏之天，作無為涅槃之解，故計五處安隱，為汝
X14n0298_p0875a18║勝淨涅槃之依。如此五處，循環究竟，作安隱處，迷
X14n0298_p0875a19║之甚，過之深矣。由此下，總結五依之誤。是則下，結
X14n0298_p0875a20║依行陰，立第十五涅槃論名。言現涅槃者，謂此五
X14n0298_p0875a21║處現生安隱，作涅槃故。
X14n0298_p0875a22║阿難！如是十種禪那狂解（至）作大覺王清淨標指。
X14n0298_p0875a23║這一節經，世尊承前總標行陰十事，以誡行者，莫
X14n0298_p0875a24║自誤而防修入證也。如是下，正結前義。禪那及用
X14n0298_p0875b01║心交互等，皆如前說。前陰結文，謂禪那現境。現境
X14n0298_p0875b02║者，是外現魔境也。今文結，謂禪那狂解。狂解者，發
X14n0298_p0875b03║於內心顛倒見故，非正定正知，故稱狂解。因知內
X14n0298_p0875b04║外迢然，功漸深入矣。又前陰謂故現斯事，事指外
X14n0298_p0875b05║魔事說。今稱故現斯悟，悟者簡非外事，由內心狂
X14n0298_p0875b06║解，悟亦非正，從內說故。以迷為解者，迷指十事說，
X14n0298_p0875b07║謂此所計十事，本皆是迷，妄以稱解。言心魔者，以
X14n0298_p0875b08║心見顛倒，即是魔故。深孽者，孽是妖孽，即魔孽也。
X14n0298_p0875b09║開覺真義者，屬是開悟，謂開佛真覺義故。枝岐者，
X14n0298_p0875b10║枝是駢枝，岐是多岐，駢枝則害性，多岐則亡羊。心
X14n0298_p0875b11║祈者，祈是祈求，心生希冀，預求果得，即是待悟之
X14n0298_p0875b12║心，為修禪之大病也。標指者，約喻說，如標月之指，
X14n0298_p0875b13║喻以言教為標，指義理為月也。餘可解。
X14n0298_p0875b14║阿難！彼善男子修三摩提（至）顛倒妄想以為其本。
X14n0298_p0875b15║這一節經世尊五示識陰十事，此先明識陰分齊
X14n0298_p0875b16║及識盡相，令人得正始可防邪也。阿難下，結牒行
X14n0298_p0875b17║陰盡相生起。下文彼善男子者，即指前文修行陰
X14n0298_p0875b18║之人。行陰盡下，正牒前義。諸世間等者，諸世間指
X14n0298_p0875b19║十二生類說，性字即行陰體性，葢十二類由行陰
X14n0298_p0875b20║生起，故指行陰為世間性也。幽清至生機，如前說。
X14n0298_p0875b21║倐然隳裂一句，正明行盡之相。倐是倐忽，隳是隳
X14n0298_p0875b22║滅，裂是裂開，謂彼行陰生機，心與境倐忽隳滅裂
X14n0298_p0875b23║開而盡之矣。沉細至懸絕句，以明行陰業因盡相。
X14n0298_p0875b24║綱紐約喻說，綱是網口繩網，若無綱網不得張；紐
X14n0298_p0875c01║是紐結，以喻行陰生滅的業因。凡一切生死輪迴
X14n0298_p0875c02║皆從行陰業因上發，此行陰業因深沉微細，故云
X14n0298_p0875c03║沉細。綱紐，梵語補特伽羅，譯云數取趣。數音朔，趣
X14n0298_p0875c04║是五趣，謂數數取生死報故。酬業深脉者，酬是酬
X14n0298_p0875c05║償，業是因，數取趣是果，以數取趣果酬償宿生業
X14n0298_p0875c06║因。脉字亦約喻說，如人身中一脉連持全體，以喻
X14n0298_p0875c07║行陰為一切生死趣果酬業之深脉也。今行陰一
X14n0298_p0875c08║脉既斷，則諸生死此感彼應之召而懸絕矣。句法
X14n0298_p0875c09║當以同分生機。倐然隳裂此一句連讀，沉細至懸
X14n0298_p0875c10║絕四句連讀，義自明白。於涅下，正明識陰分齊。文
X14n0298_p0875c11║中法喻雙舉，故稱涅槃天。涅槃是法，天是喻。下句
X14n0298_p0875c12║明字是喻，悟字是法。謂識陰隣乎涅槃，茲將悟矣。
X14n0298_p0875c13║如天將明的時節，曉鷄後鳴。如俗諺謂鷄三唱時，
X14n0298_p0875c14║東方發白。故云瞻顧東方，已有精色。精色即曙色，
X14n0298_p0875c15║啟明之相。謂涅槃第一義天之色，將暎於識陰後
X14n0298_p0875c16║際矣。六根下，明行盡識現之相。以內外懸絕，故得
X14n0298_p0875c17║六根虗靜，無馳逸也。內外湛明者，內是第八識，外
X14n0298_p0875c18║是六轉識。以六根動時，似有內外。今湛入合湛，合
X14n0298_p0875c19║而為一。本始是一，妄分為六。今外湛即是內湛，似
X14n0298_p0875c20║乎有入而入，無所入也。行者因行盡識現，故能深
X14n0298_p0875c21║達十方十二類受命元由。受命元由者，謂十二類
X14n0298_p0875c22║皆由識陰而受其命。元由即是本因識陰是也。前
X14n0298_p0875c23║行陰初文云各命由緒，即是今文受命元由也。行
X14n0298_p0875c24║者能觀受命元由，執持本識，不令酬業，則諸類不
X14n0298_p0876a01║召矣。召是應義，謂不應其業所感故。於十方界獲
X14n0298_p0876a02║其同者，謂於徧界十二類中，得證其同。同指識也，
X14n0298_p0876a03║皆以此識而受命故。精色不沉者，謂識陰既現，而
X14n0298_p0876a04║其精微色性顯露，故云不沉。不沉則其幽隱秘密
X14n0298_p0876a05║之性皆發現矣。此則下一句，結明識陰分齊。區是
X14n0298_p0876a06║疆界，即分齊義。宇是覆陰義。若於下，正明識陰盡
X14n0298_p0876a07║相。群召，即是上文諸類不召意。今謂諸類皆應，故
X14n0298_p0876a08║云群召。而於群召所獲同中，若能銷磨六根門戶，
X14n0298_p0876a09║則能合開成就。合開成就者，合是合六為一，開是
X14n0298_p0876a10║開一成六。謂能銷磨六門，故得合開自在，一六無
X14n0298_p0876a11║礙，名成就也。見聞通隣者，謂六根見聞覺知，通達
X14n0298_p0876a12║隣比。句中略了覺知二字，通隣即互用意也。故下
X14n0298_p0876a13║句成上意，云互用清淨。以互用無礙，故名清淨。十
X14n0298_p0876a14║方下，顯依正明淨義。十方界是依，身心是正，如吠
X14n0298_p0876a15║瑠璃，內外明徹，以譬依正明徹無礙。此顯識陰盡
X14n0298_p0876a16║相也。識盡超命濁者，謂識為受命之本。良以識息
X14n0298_p0876a17║煖三，依持為命，闕一則死，故云命濁。今乃得盡其
X14n0298_p0876a18║同，故超命濁。觀其下，明識陰之由。以罔象虗無妄
X14n0298_p0876a19║想為識陰之本。所由者，即指本說。罔象虗無者，罔
X14n0298_p0876a20║象是乍有乍無，似真非真，精細微密，難以有無辯，
X14n0298_p0876a21║故名罔象。虗無是恍恍惚惚之義，隣於覺明，無質
X14n0298_p0876a22║礙之跡，甚深微細，與罔象義通，故連稱罔象虗無
X14n0298_p0876a23║妄想。
X14n0298_p0876a24║阿難當知是善男子（至）背涅槃城生外道種。
X14n0298_p0876b01║這一節經承前正明識陰十事，此示初相也。是善
X14n0298_p0876b02║男子即指前修行陰之人，牒前行盡生起下文。於
X14n0298_p0876b03║識下正明今義。識還元者，謂從色陰至此還於識
X14n0298_p0876b04║性本元之處，故稱圓元。已滅生滅者，凡諸轉識生
X14n0298_p0876b05║滅皆屬行陰，今行陰盡故生滅已滅，然此但云麤
X14n0298_p0876b06║相生滅盡耳。若其流注生滅甚深微細，猶未云盡。
X14n0298_p0876b07║何以故？下經云：此湛非真，如急流水望如恬靜，流
X14n0298_p0876b08║急不見非謂無流。此可知矣。故於大寂滅理中精
X14n0298_p0876b09║妙猶未圓也。此寂滅理即前涅槃天是也。能令下
X14n0298_p0876b10║承上識盡意說，謂雖寂滅未圓，識既還元，能令己
X14n0298_p0876b11║身六根所隔合開成就，則與十二類所具覺性相
X14n0298_p0876b12║通，此六根見聞覺知之性融通𭰞合，以能證入圓
X14n0298_p0876b13║融識性本元由處故也。若於下正明識陰。定中生
X14n0298_p0876b14║勝解者，葢解有邪正，若正解則不妨於定乘解證
X14n0298_p0876b15║理，所謂中中流入登涅槃天功由於解，若誤生邪
X14n0298_p0876b16║解則墮外道見，難免十事之咎，故今所明皆示其
X14n0298_p0876b17║邪墮耳。然此行者若於所歸識元性中立真常因
X14n0298_p0876b18║者，則墮因所因執，而此識元對前根塵之妄暫許
X14n0298_p0876b19║為真，此真實非真也。如第五經偈曰：真非真恐迷。
X14n0298_p0876b20║正謂此也。常對前生滅暫許為常，此常實非常也。
X14n0298_p0876b21║何以故？流注未盡故，因非真因也。若於此暫許真
X14n0298_p0876b22║常之處誤立真常因，則墮外道計矣。因所因執者，
X14n0298_p0876b23║謂此識性本非常因，而妄計所常為因，得非謬乎？
X14n0298_p0876b24║此句是佛判語，下皆倣此。梵語娑毗迦羅，譯云黃
X14n0298_p0876c01║頭黃髮，外道之名也。彼計冥諦為所歸真因，謂一
X14n0298_p0876c02║切法多因冥諦生故。冥諦者，外道計二十五諦以
X14n0298_p0876c03║冥諦為因，故他觀八萬劫前冥然無知，冥是晦冥、
X14n0298_p0876c04║諦實是冥，故云冥諦。八萬劫後一切諸法俱從此
X14n0298_p0876c05║生，故計為因也。今此行者所執同彼計故，誤墮其
X14n0298_p0876c06║類成其伴侶，是故迷佛正覺，亡失佛之知見矣。是
X14n0298_p0876c07║名下，結第一外道名。所得心者，即立所計因心以
X14n0298_p0876c08║成所歸真果，却違遠佛之圓通，背大涅槃向外道
X14n0298_p0876c09║種。以涅槃喻城者，謂大涅槃中集諸功德法財，如
X14n0298_p0876c10║世城中集諸所有，故喻如城。前以天為喻者，譬涅
X14n0298_p0876c11║槃體也，城譬涅槃德也。又前經云：海喻涅槃之秘
X14n0298_p0876c12║藏且大也。各有妙義存焉，故取喻不定。
X14n0298_p0876c13║阿難！又善男子窮諸行空（至）生大慢天我徧圓種。
X14n0298_p0876c14║這一節經承前識陰十事，此明第二相也。窮諸下，
X14n0298_p0876c15║如前說。若於下，正明今計。謂此行者若於所歸識
X14n0298_p0876c16║性覽為我之自體，則觀盡空界中所有十二類生，
X14n0298_p0876c17║皆計由我身中流出。生此勝解，則墮能非能執。能
X14n0298_p0876c18║非能者，佛判此計本非能生，妄執為能也。摩醯首
X14n0298_p0876c19║羅具此執故，梵語摩醯首羅，譯云大自在色究竟
X14n0298_p0876c20║天主。此天計為能生諸法，一切眾生從己出故，為
X14n0298_p0876c21║大千界主，故云現無邊身。今此行者計與彼同，成
X14n0298_p0876c22║其徒黨。迷佛下，如前說。是名下，結第二外道。名生
X14n0298_p0876c23║大慢天者，謂摩醯首羅執我能生，一切眾生從我
X14n0298_p0876c24║生故，起大我慢。我心徧含十方，圓具一切，行者計
X14n0298_p0877a01║同，故生彼種。
X14n0298_p0877a02║又善男子窮諸行空（至）背涅槃城生倒圓種。
X14n0298_p0877a03║這一節經承前識陰十事，此明第三相也。又善下，
X14n0298_p0877a04║如前說。若於下，正明今計。謂此行者若於所歸識
X14n0298_p0877a05║性執為實有所歸依相，不能觀空實為顛倒，以執
X14n0298_p0877a06║實有所歸，故自疑己之身心從彼識性流出。前計
X14n0298_p0877a07║覧彼識性為我自體，今計不覧為我而反疑我身
X14n0298_p0877a08║從彼流出，則以識性為外境矣。又不但我身從彼
X14n0298_p0877a09║流出，十方虗空咸其生起，而依空所有世界亦從
X14n0298_p0877a10║他生，以計彼能生我，即於都起所宣流識性之地
X14n0298_p0877a11║作為真常之身，執此以為無生滅解也。都起二字
X14n0298_p0877a12║即承上句生人生界之意，都從彼起故。在生下，佛
X14n0298_p0877a13║判其迷，謂其在生滅中不知生滅早計為常，以其
X14n0298_p0877a14║不知識性微細流注生滅故計為常。既迷生滅亦
X14n0298_p0877a15║不識常住，兩頭皆迷不䇿勝進，安住於此沉迷之
X14n0298_p0877a16║中以迷為解，是人則墮常非常執。常非常者，佛之
X14n0298_p0877a17║判語，謂其本非常住而妄執為常也。此計出於大
X14n0298_p0877a18║自在天，計與彼同成其徒黨。今計與前計同出大
X14n0298_p0877a19║自在天，而兩出其相者，前後計不同，故佛意雙標。
X14n0298_p0877a20║從天之計者，指示行人墮執一計即成其黨，特令
X14n0298_p0877a21║慎之故爾。迷佛下，如前說。是名下，結第三外道。名
X14n0298_p0877a22║倒圓者，倒是顛倒，計生滅為常，常即圓義，故稱倒
X14n0298_p0877a23║圓。若生此解，即生彼種
X14n0298_p0877a24║又善男子窮諸行空（至）背涅槃城生倒知種。
X14n0298_p0877b01║這一節經，承前識陰十事，此明第四相也。又善下，
X14n0298_p0877b02║如前說。若於下，正明今計。謂此行者，若於識性所
X14n0298_p0877b03║知上，解彼知性徧圓，因此徧圓之知，遂立徧圓異
X14n0298_p0877b04║解。解謂知既徧圓，則十方草木皆知，所徧處應稱
X14n0298_p0877b05║有情，有情即是有知。若謂草木無知，則知性不徧
X14n0298_p0877b06║圓矣。以知徧故，草木皆有知也。草木有知，則與人
X14n0298_p0877b07║無異，草木死而為人，人死還成草木。一切皆知，萬
X14n0298_p0877b08║物無所簡擇。若行者生此見解，則墮知無知執，婆
X14n0298_p0877b09║吒、霰尼是其類也。婆吒、霰尼，二外道名。梵語婆吒，
X14n0298_p0877b10║或云䟦闍，譯云避。初為牧童，曾為毗舍離王所蹋，
X14n0298_p0877b11║父母教令迴避，因此立名。霰尼，譯云有軍，未詳名
X14n0298_p0877b12║義，見善見律及涅槃經中。執一切覺者，覺即是知，
X14n0298_p0877b13║行者解同，即成其黨。迷佛下，如前說。是名下，結第
X14n0298_p0877b14║四外道。名圓知心，即上所計。以此心為因，成虗謬
X14n0298_p0877b15║果，言其因果俱謬也。以非知計知，名倒知也。
X14n0298_p0877b16║又善男子窮諸行空（至）背涅槃城生顛化種。
X14n0298_p0877b17║這一節經承前識陰十事，此明第五相也。又善下。
X14n0298_p0877b18║如前說。若於下。正明今計。謂此行者若於識性圓
X14n0298_p0877b19║融互用之中，已得隨順其妙，此為幸矣。於此不可
X14n0298_p0877b20║生計，若生計者即墮群邪。便於下。正明邪計。圓化
X14n0298_p0877b21║者。謂此識性本自圓滿，以能變化萬物，故稱圓化。
X14n0298_p0877b22║而此行者既明圓化之理，便於此中生諸邪解。求
X14n0298_p0877b23║火下。出邪計相。妄崇化性，求火之光明、水之清淨、
X14n0298_p0877b24║風之周流、地之成就。塵指地說，麤為大地，細為微
X14n0298_p0877c01║塵，眾塵合併即為大地。潤文之巧，故不言地而言
X14n0298_p0877c02║塵也。成就者。謂萬物皆生於地，故云成就。群塵者。
X14n0298_p0877c03║即指四大。四大皆屬塵，故謂彼所崇。計此四大之
X14n0298_p0877c04║德，發明作為本崇之因，建立常住之解，則墮生無
X14n0298_p0877c05║生執，諸迦葉等是其類也。迦葉兄弟三人及同此
X14n0298_p0877c06║姓者，皆崇四大，故稱曰諸迦葉。婆羅門。譯語見前。
X14n0298_p0877c07║生無生者。佛之判語，謂四大非常實不能生，常住
X14n0298_p0877c08║妙果妄冀能生也。勤心役身者。內忘其勞也。事火
X14n0298_p0877c09║崇水者。外從其物也。迷心從物之言正謂此。迷佛
X14n0298_p0877c10║下。如前說。是名下。結第五外道名。妄計外祟，忘却
X14n0298_p0877c11║本覺，得非倒乎？事火崇水等。是妄求之因。冀出生
X14n0298_p0877c12║死。是妄冀之果。顛化者。顛即是倒，本非化而妄為
X14n0298_p0877c13║化，故稱倒化。
X14n0298_p0877c14║又善男子窮諸行空（至）背涅槃城生斷滅種。
X14n0298_p0877c15║這一節經承前識陰十事，此明第六相也。又善下，
X14n0298_p0877c16║如前說。若於下，正明今計。謂此行者若於識性圓
X14n0298_p0877c17║明境上，計此圓明體中本自虗寂，無法可得，是故
X14n0298_p0877c18║非滅群化。非乃破義。妄計圓明本虗，何有群化？撥
X14n0298_p0877c19║群化而務虗寂，故云非滅群化。以此永滅為所歸
X14n0298_p0877c20║依，理成斷滅見。作此解者，則墮歸無歸執。歸無歸
X14n0298_p0877c21║者，佛之判語，謂本非真歸，妄計為歸。無想天中計
X14n0298_p0877c22║空性者，是其類也。舜若多譯云空，空即斷滅，故成
X14n0298_p0877c23║其黨。迷佛下，如前說。是名下，結第六外道名圓。虗
X14n0298_p0877c24║無心者，謂圓究虗無為其因心，虗無即斷滅義。因
X14n0298_p0878a01║既虗無，果亦空亡。作此解故，生斷滅種中。
X14n0298_p0878a02║又善男子窮諸行空（至）背涅槃城生妄延種。
X14n0298_p0878a03║這一節經承上識陰十事，此明第七相也。又善下，
X14n0298_p0878a04║如前說。若於下，正明今計。謂此行者若於識性圓
X14n0298_p0878a05║常義中，因常生解執一切常，故妄固色身求為常
X14n0298_p0878a06║住，以此色身同於識性圓常，長生於世不令傾逝，
X14n0298_p0878a07║生此解者則墮貪非貪執。貪非貪者，佛之判語，謂
X14n0298_p0878a08║此幻身非常不應生貪，妄計固常而生貪著，故云
X14n0298_p0878a09║貪非貪也。諸阿斯仙是其類也。阿斯陀，譯云無比，
X14n0298_p0878a10║又云長壽，於世壽中長無化故。迷佛下，如前說。是
X14n0298_p0878a11║名下，結第七外道名。執命元者，以識、息、煖三連持
X14n0298_p0878a12║為命，此三法中識為元本，如前所謂受命元由是
X14n0298_p0878a13║也。建立妄固之因，乃趣長勞之果。果稱長勞者，謂
X14n0298_p0878a14║久戀塵勞為究竟果故。妄延者，如古語云：饒君八
X14n0298_p0878a15║萬劫，終自落空亡。得非妄延乎？
X14n0298_p0878a16║又善男子窮諸行空（至）背涅槃城生天魔種。
X14n0298_p0878a17║這一節經承前識陰十事，此明第八相也。又善下，
X14n0298_p0878a18║如前說。觀命下，正明今計。觀命互通者，此人於識
X14n0298_p0878a19║陰定中觀察識性為命元本，互通十二生類，則彼
X14n0298_p0878a20║此交互相通，故云互通。溫陵解云互通三際，非也。
X14n0298_p0878a21║若指三際，云何互通？過去已滅，未來未至，命但約
X14n0298_p0878a22║現在，連持色身為命，命則不能通於過去，過去命
X14n0298_p0878a23║已滅矣，如何得互通耶？前文明說十二受命元由
X14n0298_p0878a24║已獲其同，同字即互通意也。今此行者因觀命元，
X14n0298_p0878b01║意謂識陰若盡，我命亦盡，誰證真常？恐識銷盡，却
X14n0298_p0878b02║自留戀塵勞，故令識陰不盡，便於識性本際現起
X14n0298_p0878b03║蓮華宮殿，言其莊嚴勝麗，躭五欲之境。又復廣化
X14n0298_p0878b04║七寶珍財，多增寶媛。寶媛者，美妙女色也。放縱恣
X14n0298_p0878b05║肆，娛樂其心。作此見解，則墮真無真執。真無真者，
X14n0298_p0878b06║佛之判語，謂其本非真而妄計為真，故云真無真。
X14n0298_p0878b07║吒枳迦羅是其類也。吒枳迦羅，按第四經云斫迦
X14n0298_p0878b08║羅，譯云輪山，今云吒枳迦羅，梵音楚夏。依此山修
X14n0298_p0878b09║仙，故以名焉。迷佛下，如前說。是名下，結第八外道
X14n0298_p0878b10║名。邪思熾塵者，如上所明，皆邪魔之思以為因心，
X14n0298_p0878b11║建立熾然塵勞以為果實。如此行解，即天魔種
X14n0298_p0878b12║又善男子窮諸行空（至）背涅槃城生纏空種。
X14n0298_p0878b13║這一節經承前識陰十事，此明第九相也。又善下，
X14n0298_p0878b14║如前說。於命下，正明今計。謂此行者於識性、命元
X14n0298_p0878b15║明相之中，分別受命善惡、精麤，疏決業行、因果、真
X14n0298_p0878b16║偽。意以有漏業行所感為麤為偽，無漏業行所感
X14n0298_p0878b17║為精為真，作如是因，酬如是果。此人唯求因果感
X14n0298_p0878b18║應為其本行，正是知苦、斷集等是因果感應之意
X14n0298_p0878b19║也。若求此為因，則樊然誵亂，背却第一義清淨寂
X14n0298_p0878b20║滅之道。所謂下，出其分別疏決之相。苦是現在苦
X14n0298_p0878b21║果；集是過去業因，從浩劫積集，故稱為集；滅是滅
X14n0298_p0878b22║上苦集，得證涅槃，故稱為滅；道是道行，三十七品
X14n0298_p0878b23║助道行是也。是為小乘四諦法相，得居滅諦，其心
X14n0298_p0878b24║即休，更不前進。行者生此勝解，則墮定性聲聞及
X14n0298_p0878c01║諸無想天中，無聞比丘、增上慢人之類成其伴侶。
X14n0298_p0878c02║定性及無聞、增上慢等，義見前解。迷佛下，如前說。
X14n0298_p0878c03║是名下，結第九行者之名。圓精行心等者，謂其圓
X14n0298_p0878c04║窮精麤、真偽以為因心，趣進小乘枯寂之果。纏空
X14n0298_p0878c05║者，謂小乘人纏綿偏空種類，故
X14n0298_p0878c06║又善男子窮諸行空（至）生覺圓明不化圓種。
X14n0298_p0878c07║這一節經承前識陰十事，此明第十相也。又善下，
X14n0298_p0878c08║如前說。若於下，正明今計。謂此行者若於識性圓
X14n0298_p0878c09║融清淨覺明之地開發研究深妙理趣，即於此中
X14n0298_p0878c10║立涅槃道而不前進。然此清淨覺明即是識性後
X14n0298_p0878c11║際偏真但空之覺，殊非第一義諦之覺明也。良以
X14n0298_p0878c12║寂滅未圓之理便立涅槃，作此解者則墮定性辟
X14n0298_p0878c13║支類中。辟支應加佛字，譯云緣覺，又云獨覺，躭於
X14n0298_p0878c14║定中不起化他之行故名定性，成此伴侶於道未
X14n0298_p0878c15║盡。又前文判有因所因、貪無貪等語，今此二定性
X14n0298_p0878c16║中不言者，良以定性但躭淺近不迴大道，是正非
X14n0298_p0878c17║邪故無此言。如前八事皆屬邪解，是故佛判其謬
X14n0298_p0878c18║耳。迷佛下，如前說。是名下，結第十行者。名圓覺𭰞
X14n0298_p0878c19║心者，謂此行者圓窮覺明𭰞合真理以為因心，則
X14n0298_p0878c20║成湛然覺明之小果耳。不化圓者，不化即是定性
X14n0298_p0878c21║之意，不起化他但圓自行定心，故云不化圓也。
X14n0298_p0878c22║或問：識性盡處即通佛覺，然則修識陰功高出三
X14n0298_p0878c23║界入菩薩乘矣，云何文中前八事猶屬界內之辯，
X14n0298_p0878c24║此云何通？答曰：若據唯識論，不動地前纔捨藏，金
X14n0298_p0879a01║剛道後異熟空意，誠如所問。然今所明乃是識陰
X14n0298_p0879a02║將破未破時事，且此識義通前後故，所以他經論
X14n0298_p0879a03║云：以非非想定，小乘認第八識為涅槃，外道計為
X14n0298_p0879a04║神我。今經前八事中猶未及非非想定者，故但明
X14n0298_p0879a05║其於識性上起諸邪解，即墮外道計中。今後二事
X14n0298_p0879a06║猶屬出世，二乘躭此識性，後際淺近而止。此總在
X14n0298_p0879a07║分別我法二執邊辯破邪謬，若登初住去破俱生
X14n0298_p0879a08║我法二執處，則無此等異見矣。是故今文但止二
X14n0298_p0879a09║定性者，深有以也。然前有六根互用之說，雖屬菩
X14n0298_p0879a10║薩相似解發，位在信地而斷惑與二乘同，是故文
X14n0298_p0879a11║中不及菩薩之言，會意可得也。又此五陰次第盡
X14n0298_p0879a12║者，是佛敷陳展演，故次第如此以被三根。若夫圓
X14n0298_p0879a13║根，一斷一切斷，一證一切證，豈拘此哉？故知行布
X14n0298_p0879a14║雖詳而圓融隨入也。所謂譬如大海不讓小流，此
X14n0298_p0879a15║之謂也。
X14n0298_p0879a16║阿難！如是十種禪那中塗（至）從始成就不遭岐路。
X14n0298_p0879a17║這一節經，世尊總結識陰十事，以誡行者莫自誤
X14n0298_p0879a18║而防修入證也。如是下，正結前義。中塗成狂者，如
X14n0298_p0879a19║前所明十事，皆未盡識際，中塗發諸狂解，各各依
X14n0298_p0879a20║自所惑，於未足為足也。皆是下，如前說。故生斯位，
X14n0298_p0879a21║位字按前行陰結中，謂故生斯悟。前云悟者，指能
X14n0298_p0879a22║悟邊說，今云位者，指所證位說，前後互通耳。然此
X14n0298_p0879a23║證位，即彼十事妄證之位，非真位也。眾生下，如前
X14n0298_p0879a24║說。各以所愛等者，謂前十事中，人各以自所愛境，
X14n0298_p0879b01║先時修習迷心，執迷為解，而自休息，各將自息之
X14n0298_p0879b02║處，為所歸安寧之地，各各自言滿足無上菩提，是
X14n0298_p0879b03║為大妄語，成受魔福盡，終墮無間。外邪指前七事，
X14n0298_p0879b04║魔指第八事，最後二定性人，躭禪定樂，不成增進，
X14n0298_p0879b05║簡非墮落，故別結示也。汝等下，佛勑阿難輩，留願
X14n0298_p0879b06║入末法中，傳教斯旨，令人深防持正，方堪入證也。
X14n0298_p0879b07║見魔者，前行陰中，名為心魔，從顛倒心起故。今由
X14n0298_p0879b08║生滅心亡，唯存見解，見既成邪，即以見解為魔。大
X14n0298_p0879b09║抵識陰中解，校前似深也。入佛知見者，前十事中，
X14n0298_p0879b10║各執外道二乘知見，亡失佛之知見，今教返邪歸
X14n0298_p0879b11║正，則入佛知見矣。
X14n0298_p0879b12║如是法門先過去世（至）圓滿菩提歸無所得。
X14n0298_p0879b13║這一節經承前總結以示佛，佛乘此法門從始洎
X14n0298_p0879b14║終究竟圓極而歸無所得之地也。如是法門者，指
X14n0298_p0879b15║前所說有二意：若遠指則全經是已，若近指則五
X14n0298_p0879b16║陰是已。佛謂此法門者，不唯釋尊自所能修，從前
X14n0298_p0879b17║過去恒沙諸佛皆乘此法得證菩提也。如第五經
X14n0298_p0879b18║云：十方薄伽梵，一路涅槃門。此之謂也。識陰下承
X14n0298_p0879b19║上總示始終位次名義，謂識陰若盡則得諸根互
X14n0298_p0879b20║用，互用是十信位，此舉其始也。金剛乾慧是等覺
X14n0298_p0879b21║後心，此舉其終也。圓明下四句約喻顯法，上二句
X14n0298_p0879b22║是法，下二句是喻。圓明精心是究竟果覺，顯現於
X14n0298_p0879b23║識陰盡處根互用中，故云於中發化。於中字正指
X14n0298_p0879b24║互用中也。如淨瑠璃喻互用心，寶月喻圓明心，合
X14n0298_p0879c01║法如上可知。此總舉一始一終略示而已，下復從
X14n0298_p0879c02║始洎終次第陳列諸位，故云如是乃超云云也。菩
X14n0298_p0879c03║薩所行金剛十地者，此金剛字喻十地觀智，如前經
X14n0298_p0879c04║云：此十地者，皆以金剛十種深喻觀察如幻，取喻
X14n0298_p0879c05║觀智堅固之意也。入於下，結示究竟佛果妙覺義
X14n0298_p0879c06║也。妙莊嚴海者，法喻雙顯，謂此究竟圓滿菩提，本
X14n0298_p0879c07║是湛然寂滅思議，不及如太虗空一法叵得，良以
X14n0298_p0879c08║定慧二力而莊嚴之，不可莊嚴而莊嚴，故稱曰妙，
X14n0298_p0879c09║即五十五位不思議定慧妙力莊嚴者是也。海是
X14n0298_p0879c10║喻，喻此圓滿菩提如海之大且深也。然又不唯深
X14n0298_p0879c11║大而已，海具十德，如華嚴經說，喻此妙嚴覺海具
X14n0298_p0879c12║足恒沙性德，故喻如海。歸無所得者，謂雖具恒沙
X14n0298_p0879c13║性德，有即非有，是為中道第一義諦實際理地，不
X14n0298_p0879c14║受一塵，正是空如來藏，究竟圓極為所歸依故也。
X14n0298_p0879c15║此是過去先佛世尊（至）究竟修進最後垂範。
X14n0298_p0879c16║這一節經世尊翻前五陰魔事，諄諄教諭，勸令深
X14n0298_p0879c17║防持，正為最後垂範也。此是下，明此法門是過去
X14n0298_p0879c18║先佛所修所傳奢摩他中、毗婆舍那等三義，今闕
X14n0298_p0879c19║禪那，是文略也。言奢摩他中、毗婆舍那者，此中字
X14n0298_p0879c20║有深義存焉。何者？奢摩翻止，毗婆翻觀，中字意明
X14n0298_p0879c21║止中即具觀義，觀中亦具止義，圓融互具，異名同
X14n0298_p0879c22║體。然非歷別止觀，乃圓融中道，故用中字，學者不
X14n0298_p0879c23║可輕忽看過。然又但舉止觀二法說者，葢止與觀
X14n0298_p0879c24║是實義，故二法和融，即成三義。雖云三名，二義即
X14n0298_p0880a01║足，故但舉二也。涅槃、瑜伽等經論中皆含此義，學
X14n0298_p0880a02║者又不可不知此也。覺明分析者，覺明約觀智說，
X14n0298_p0880a03║謂依定慧觀智分析諸魔，以授未學也。汝能諳識
X14n0298_p0880a04║等者，汝指阿難及在會諸眾，謂汝等親從佛教已
X14n0298_p0880a05║能諳識，心垢既淨不落邪見可知矣。諸魔不出內
X14n0298_p0880a06║外二意，內是陰魔，如前文云心見二魔是也。外是
X14n0298_p0880a07║天魔鬼神等，今文陰魔云銷滅者，如前文可知。天
X14n0298_p0880a08║魔云摧碎者，即前所謂一人發真歸元隳裂其處
X14n0298_p0880a09║是也。褫魄者，褫猶喪也，謂喪其魂魄而迯逝也。下
X14n0298_p0880a10║劣增進指二定性人說，以其躭味禪定是其下劣，
X14n0298_p0880a11║增進其心是前經之功也。若諸下，佛令阿難輩轉
X14n0298_p0880a12║教并授防護之法，謂末世行者愚鈍未識正定，而
X14n0298_p0880a13║師僧不解說法，則行者不識邪正，既不識正樂修
X14n0298_p0880a14║禪者，汝必恐其同於邪外，勸令一心持佛心呪而
X14n0298_p0880a15║防護之，或未能誦或書或珮皆可，則魔不能動。此
X14n0298_p0880a16║為大慈諄諄教論，為最後垂範，餘文可解。
X14n0298_p0880a17║阿難即從座起，聞佛示誨（至）一切眾生作將來眼。
X14n0298_p0880a18║這一節經，阿難因聞五陰魔事，重據五陰，乃發三
X14n0298_p0880a19║意為問也。阿難下，是經家敘述之辭。即從座起一
X14n0298_p0880a20║句，應置聞佛示誨句下為順，今辭致略倒也。如佛
X14n0298_p0880a21║下，方是阿難問語。五陰下三句，阿難據前所聞，五
X14n0298_p0880a22║陰以五妄想為本，故云五種虗妄為本想心也。我
X14n0298_p0880a23║等下三句，自述未聞之意。又此下，正陳三意為問。
X14n0298_p0880a24║併銷是頓意，次第是漸意，詣何為界是問，五陰界
X14n0298_p0880b01║畔為三問也。惟願下，結問之辭。清明心目者，謂佛
X14n0298_p0880b02║示我三意，能令我等心目清明，方堪為彼末世之
X14n0298_p0880b03║正眼也。
X14n0298_p0880b04║佛告阿難：精真妙明（至）何況不知推自然者。
X14n0298_p0880b05║這一節經，世尊將酬其問，且標真以明空界妄生，
X14n0298_p0880b06║依妄顯示二性元無也。精真下，正標真體。謂真覺
X14n0298_p0880b07║本來圓滿清淨，一切死生塵垢俱不可留，葢空如
X14n0298_p0880b08║來藏不受一塵故。乃至下，顯示空界妄生。乃至字
X14n0298_p0880b09║接上諸垢說，不能備舉。超而言之，謂虗空猶是妄
X14n0298_p0880b10║想所生，況其他耶？如第四經云：由無明故，變起頑
X14n0298_p0880b11║空。無明即妄想也。斯元下二句，又會妄歸真。謂此
X14n0298_p0880b12║虗空元是本覺真精之體，由諸眾生瞥起妄心，轉
X14n0298_p0880b13║真成妄，故變頑空。迷妄不息，則依空堅執，妄生器
X14n0298_p0880b14║界。如演下，引例明妄無因。演若達多見第四經以
X14n0298_p0880b15║迷本頭而認鏡中之影，例今迷真而逐諸妄也。妄
X14n0298_p0880b16║元無因，依妄生妄，故有因緣自然性起。因緣既妄，
X14n0298_p0880b17║又迷因緣，計為自然。葢因緣自然二性，依有為法
X14n0298_p0880b18║上起計，故以虗空無為而例明之。謂虗空是無為
X14n0298_p0880b19║法，猶屬幻生，況乎有為而非幻耶？故直示云：因緣
X14n0298_p0880b20║自然，皆是眾生妄心計度。阿難下，明妄元無。謂若
X14n0298_p0880b21║人知妄所起，可說妄之因緣；若了妄元無，方知因
X14n0298_p0880b22║緣本無所有。因緣尚無，何況不知因緣復推自然
X14n0298_p0880b23║者乎？誠如演若迷頭，妄循外影，本頭不動，而迷妄
X14n0298_p0880b24║豈有因哉？
X14n0298_p0880c01║是故如來與汝發明（至）名為堅固第一妄想。
X14n0298_p0880c02║這一節經，世尊結前生後，正答五陰想心之問。文
X14n0298_p0880c03║有五段，此先明色想也。初是故下，結前妄因妄起。
X14n0298_p0880c04║佛謂五陰本因，同是妄想所成，以迷真故，逐諸妄
X14n0298_p0880c05║耳。然前五陰本想已明，今阿難欲令末世眾生易
X14n0298_p0880c06║了，故重問之。世尊因問，重為結示。汝體下，正生後
X14n0298_p0880c07║文。先示色陰本想。汝指阿難，以通一切。佛謂汝之
X14n0298_p0880c08║色身，先因父母慾想所生，以父母交遘迭興，精血
X14n0298_p0880c09║和合，而成我身，儒云父母遺體是也。汝心下，又明
X14n0298_p0880c10║中陰同業。謂汝中陰時，心若非是想，則不能來父
X14n0298_p0880c11║母慾想中傳受汝命。此句反顯因想而來，是以三
X14n0298_p0880c12║想和合，方成此身，以明色陰從想生也。如我下，引
X14n0298_p0880c13║前文證。佛謂如前第三經中所言，虗妄之想，能使
X14n0298_p0880c14║實體融化。醋說懸崖是虗想，口水足酸是實事，豈
X14n0298_p0880c15║非虗實融通乎？又如婬慾虗想，能使男女二根流
X14n0298_p0880c16║液，亦是虗實融通之驗也。懸崖下四句，重辯虗能
X14n0298_p0880c17║融實。辯云：懸崖是思，醋物未來。此二句但明虗想。
X14n0298_p0880c18║汝體下二句，以實體反顯。謂汝現前實體，若非與
X14n0298_p0880c19║懸崖醋物虗妄之想通一倫輩，則汝口水足酸，如
X14n0298_p0880c20║何因談醋物思崖而出耶？今末句但云醋物，而不
X14n0298_p0880c21║及思崖足澀者，略也。是故下，結明色陰本想。色身
X14n0298_p0880c22║由堅固想成者，如第四經堅覺寶成之意。謂由堅
X14n0298_p0880c23║執之想，以成色質，故稱堅固妄想。
X14n0298_p0880c24║即此所說臨高想心（至）名為虗明第二妄想。
X14n0298_p0881a01║這一節經，承前次第，為答受陰本想也。即此下，躡
X14n0298_p0881a02║上色陰虗實融通，以明受陰起想之由。臨高想心
X14n0298_p0881a03║是虗，真受酸澀是實，此為因受生想，能動色體。若
X14n0298_p0881a04║細玩之，互想互通。何以故？如上虗想，能融實體。若
X14n0298_p0881a05║又因受而生想，則念念相續，相續屬行陰。然前四
X14n0298_p0881a06║陰，由識了別，豈非五想互通？今約次第，故分五別。
X14n0298_p0881a07║別中須會通意，方稱勝解也。汝今下，正明受相。受
X14n0298_p0881a08║相有三：違、順、不違、不順也。順則益，違則損。今文以
X14n0298_p0881a09║損益驅馳，方顯受陰本想，故不約不違不順說也。
X14n0298_p0881a10║驅馳者，謂以損益驅役其心故。名為下，結。受陰本
X14n0298_p0881a11║想名虗，明如前經說。
X14n0298_p0881a12║由汝念慮使汝色身（至）名為融通第三妄想。
X14n0298_p0881a13║這一節經承前次第，為答想陰本想也。初二句即
X14n0298_p0881a14║明融通之意。念慮是虗，使身動作是實。身非下，反
X14n0298_p0881a15║辨虗實通倫。謂汝色身若不與虗念同倫，則汝身
X14n0298_p0881a16║何因隨念所使？念可役身，信知身是想類也。種種
X14n0298_p0881a17║下，正明虗實融通，身為念使。種種取像者，取者緣
X14n0298_p0881a18║愛生取，取是執著之意，謂內想如外像現故。以五
X14n0298_p0881a19║塵美惡皆因內取，故云種種取像也。想心既生，能
X14n0298_p0881a20║使實形取物，以此驗知汝身與想念相應也。窹有
X14n0298_p0881a21║多想，寐成諸夢，夢即想之相故。想動情者，想為因，
X14n0298_p0881a22║情為果，如慾想而生貪愛之情。圓覺經云：愛欲為
X14n0298_p0881a23║因，愛命為果。即此意也。故云以想搖動妄情。末句
X14n0298_p0881a24║結想陰之本。
X14n0298_p0881b01║化理不住運運密移（至）名為幽隱第四妄想。
X14n0298_p0881b02║這一節經，承前次第，為答行陰本想也。化理不住
X14n0298_p0881b03║者，正明行陰遷化之理，念念不住也。運運密移者，
X14n0298_p0881b04║運是遷運，由念念遷運，故稱運運。幽隱不可見，故
X14n0298_p0881b05║名為密。雖不可見，剎那變遷，故令甲漸長，髮漸生，
X14n0298_p0881b06║氣漸銷，容漸皺，日夜相代乎前，曾不覺悟，言世人
X14n0298_p0881b07║迷於塵勞故也。阿難下，佛以化理召阿難而告一
X14n0298_p0881b08║切。此字指上化理，謂此念念密移之行，若非是汝，
X14n0298_p0881b09║云何令汝體遷？可見遷者即汝。又若謂必是汝之
X14n0298_p0881b10║真主，真主則不去，不去應當覺知。今念念遷去，去
X14n0298_p0881b11║則是客非主，故無覺知，則非汝真。以上四句意，明
X14n0298_p0881b12║不即不離也。上二句明不離，謂離汝無行，行即是
X14n0298_p0881b13║汝，故令體遷也。不二句明不即，念念遷去，是客非
X14n0298_p0881b14║主，故無覺不即汝矣。則汝下二句，牒上行陰不停
X14n0298_p0881b15║之意。名為下，結本想名幽隱，如前經說。
X14n0298_p0881b16║又汝精明湛不搖處（至）是五受陰五妄想成。
X14n0298_p0881b17║這一節經，承前次第，為答識陰本想，并結陰為想
X14n0298_p0881b18║成也。又汝下，直明識性常非常體。精明湛不搖者，
X14n0298_p0881b19║精明是識精明元，湛然不搖，即第八藏識湛然不
X14n0298_p0881b20║動的所在名處也。楞伽以此名為常住，所謂藏識
X14n0298_p0881b21║海常住是也。今文名恒常者一句，牒彼楞伽、密嚴
X14n0298_p0881b22║等經。名此為常者，先牒，次破，言其非常也。於身下，
X14n0298_p0881b23║正辯非常，謂此識性即在汝身，此執受身根為藏
X14n0298_p0881b24║識所依，此識所遊之處不出六根見聞覺知之間。
X14n0298_p0881c01║若實下二句，反顯非真，非真即非常故。何因下，正
X14n0298_p0881c02║明其妄，謂此識若果是真，何因汝等眾生昔年覩
X14n0298_p0881c03║奇，歷多年歲思憶不及，於後忽覩前奇，原憶何時
X14n0298_p0881c04║何處曾見此物宛然不忘？則此下，結顯是妄非真
X14n0298_p0881c05║也。謂此湛然不搖之中，念念受彼無始善惡種子
X14n0298_p0881c06║之所熏習，冥遷密運，曠古通今，有何籌筭？言其習
X14n0298_p0881c07║妄之深，非凡情可格也。阿難下，牒明湛性非真，流
X14n0298_p0881c08║注之相甚深微細也。初句，正牒非真。如急下四句，
X14n0298_p0881c09║引喻明其流注之細。葢流勢高下則奔騰可見，而
X14n0298_p0881c10║其洄漩汗漫之處，急勢密流，望如恬靜，非是無流。
X14n0298_p0881c11║若非下二句，反顯湛性為一切想之元本，故受此
X14n0298_p0881c12║等妄習也。非汝下，謂此湛識由汝六根銷復，塵礙
X14n0298_p0881c13║潛通，以得互用，開合自在，此之想元方得除滅，亦
X14n0298_p0881c14║是反顯之辭，故云非汝等也。故汝下，結明根識習
X14n0298_p0881c15║幾由致。謂汝現在六根見聞覺知中的串習幾微，
X14n0298_p0881c16║正是此識湛然精了之性。此湛了內罔象虗無微
X14n0298_p0881c17║細精想，為識陰之本。串習幾者，串是連綿不斷之
X14n0298_p0881c18║意，習是習氣，幾是幾微。此明六根中連綿不斷，隱
X14n0298_p0881c19║密幾微精耀，名串習幾也。意即前經所云在眼曰
X14n0298_p0881c20║見精明元，在耳曰聽精明元等，即是此識精了中
X14n0298_p0881c21║發散於外者是也。而其內者，即是罔象虗無之本
X14n0298_p0881c22║想耳。坊本圈句，以中字連下，則云中串習幾，此訛
X14n0298_p0881c23║也。通文義者，自能會取。罔象虗無，如前經說。微細
X14n0298_p0881c24║精想者，此想於五想中甚深微細，二乘及地前菩
X14n0298_p0882a01║薩不能了故。如八識頌云：不動地前纔捨藏，金剛
X14n0298_p0882a02║道後異熟空。故名微細精想。阿難下，總結五本想，
X14n0298_p0882a03║成五受陰也。稱五受陰者，受以領納為義，領納色
X14n0298_p0882a04║心諸法，五陰皆然，故通名曰受。此答阿難五陰本
X14n0298_p0882a05║想之問竟矣。前阿難正問三意。此本想之言，但已
X14n0298_p0882a06║領佛先所說義，今佛隨問次第而答，故先明本想，
X14n0298_p0882a07║次下正答三意。
X14n0298_p0882a08║汝今欲知因界淺深（至）知有涅槃不戀三界。
X14n0298_p0882a09║這一節，經世尊正酬阿難三問也。初二句，總牒問
X14n0298_p0882a10║意。因界者，因即因性，界即界畔，即五陰界畔，疊字
X14n0298_p0882a11║成文，故因界兼舉也。淺深者，色陰最淺，識陰最深，
X14n0298_p0882a12║前前淺，後後深也。唯色下，正明界義。色與空對，故
X14n0298_p0882a13║與為畔，邊際即畔也。觸與離，是受之畔，觸乃受之
X14n0298_p0882a14║因，因觸生受，與外境合，名觸。觸對離說，離為受之
X14n0298_p0882a15║後際，葢觸與離，為受陰前後際也。記與忘，是想
X14n0298_p0882a16║之畔，義可解。滅與生，是行之畔，念初起是生，念已
X14n0298_p0882a17║亡為滅，前前生，後後滅，是行之畔也。湛入合湛，為
X14n0298_p0882a18║識際者，上湛字，是前七轉識，動時則昏，靜時則湛，
X14n0298_p0882a19║返流全一，為湛入合湛。下湛字，是第八識，自證分
X14n0298_p0882a20║體，湛不搖之湛也。此五下，總結五陰界義。五陰元
X14n0298_p0882a21║者，元是本，即五陰本想是也。重疊生者，謂識生行，
X14n0298_p0882a22║行生想等，故名重疊。下二句，明生起還滅之意。生
X14n0298_p0882a23║從內發，故從識起；滅從外除，故從色滅。理則下，答
X14n0298_p0882a24║頓漸二問。上二句明解，下二句明行。謂理解則頓，
X14n0298_p0882b01║如人悟理，則圓滿曉了，乘其所悟，疑惑併銷。然其
X14n0298_p0882b02║情習未除，情習屬事，事難頓除，必次第盡，此約中
X14n0298_p0882b03║下之機說耳。若上上機，則初發心時，便成正覺，一
X14n0298_p0882b04║斷一切斷，何次第之有？然說雖名頓，即頓中亦具
X14n0298_p0882b05║次第也。我已下，佛引第五經劫波巾結解次第，以
X14n0298_p0882b06║明人空、法空、俱空三義次第，與今義同，故引證也。
X14n0298_p0882b07║汝將下，佛勑阿難輩轉教末世。深厭自生一句，文
X14n0298_p0882b08║倒置，是天竺文式，即自生深厭也。謂令彼知五陰
X14n0298_p0882b09║虗妄，則自生深厭，而求出生死。然知生死外，有涅
X14n0298_p0882b10║槃可證，則不戀三界。餘文可解。以上正宗五分，通
X14n0298_p0882b11║前顯示已竟，下文正顯流通分也。
X14n0298_p0882b12║阿難！若復有人徧滿十方（至）是福云何更有邊際。
X14n0298_p0882b13║這一節經，世尊承前大段三分，此明流通分也。阿
X14n0298_p0882b14║難下。佛設財施之勝，校量弘經一念之功。此且明
X14n0298_p0882b15║財施之勝也。長水疏云：此文校量，文雖不多，意已
X14n0298_p0882b16║周盡。七寶，財之勝也。滿空，多之勝也。供微塵佛，福
X14n0298_p0882b17║田之勝也。文可解。阿難答下。佛以施功為問。阿難
X14n0298_p0882b18║答佛，自陳其勝也。昔有下。引彼最劣，顯此最勝。謂
X14n0298_p0882b19║以七錢施佛，施功最微，尚獲輪王之報，何況最勝
X14n0298_p0882b20║之福，豈更有終窮乎？七錢事，未詳所出。
X14n0298_p0882b21║佛告阿難：諸佛如來（至）筭數譬喻所不能及。
X14n0298_p0882b22║這一節經，世尊重引極惡無間深重長劫之罪，以
X14n0298_p0882b23║校一念弘經之功，超勝施滌重罪，而量莫能及也。
X14n0298_p0882b24║佛告下，欲引惡校功，恐人不信，故先明佛語無妄，
X14n0298_p0882c01║警令生信也。若復下，正引極惡。能以下，引上長劫
X14n0298_p0882c02║極惡，以校一念弘經之功，能滌長劫十惡之罪。不
X14n0298_p0882c03║唯滌惡而已，又能轉罪為功，變苦為樂。此人所得
X14n0298_p0882c04║一念弘經之福，勝於前人滿空財施百千萬億倍，
X14n0298_p0882c05║量不能及也。然彼外財之施雖多，終為有漏，與妙
X14n0298_p0882c06║心不𭰞。今此一念弘經轉化，得契妙心，乃是成佛
X14n0298_p0882c07║之因。故彼滿空長劫之施，不能校此一念也。四重
X14n0298_p0882c08║是比丘戒，十波羅夷是菩薩戒。
X14n0298_p0882c09║阿難！若有眾生能誦此經（至）皆大歡喜，作禮而去。
X14n0298_p0882c10║這一節經，世尊承前流通，更以顯密二教勸持為
X14n0298_p0882c11║功，并總結全經而輟席也。前文是轉教利他之行，
X14n0298_p0882c12║此復勉以自行，若顯若密能自受持，其功窮劫說
X14n0298_p0882c13║不能盡也。佛說下。總結全經。輟席可知。
X14n0298_p0882c14║此解肇工於萬曆四十一年歲次甲寅仲冬既望，
X14n0298_p0882c15║而閣筆於四十五年丁巳季春下澣日也。
X14n0298_p0882c16║回向偈曰：
X14n0298_p0882c17║歸命十力尊，佛頂三摩提，菩薩聲聞僧，
X14n0298_p0882c18║慈哀加被我，解此甚深義，願回向三處。
X14n0298_p0882c19║諸佛及菩提，十種異生性，性相得究竟，
X14n0298_p0882c20║無二無分別。願我於未來，生生常不昧。
X14n0298_p0882c21║三檀濟群苦，積劫施無盡，正行起正因。
X14n0298_p0882c22║順逆俱成化，自利與利人，往來二善道。
X14n0298_p0882c23║七趣機能逗，見聞隨所伏，所屬資以成。
X14n0298_p0882c24║齊能獲佛智。化化誓俱生，行行度無極。
X14n0298_p0883a01║指極樂唯心，悟本性是佛。四、弘徧塵毛。
X14n0298_p0883a02║無作作靡已，心期本釋迦。塵剎薄伽梵，
X14n0298_p0883a03║與彼無量壽，交光灌我頂。願出廣長舌，
X14n0298_p0883a04║授我菩提記，為諸尊勝幢，展演第一義。
X14n0298_p0883a05║同登涅槃山，永別無明母
X14n0298_p0883a06║
X14n0298_p0883a07║大佛頂如來密因修證了義諸菩薩萬行首楞嚴經
X14n0298_p0883a08║直解卷第十（終）