X15n0299_p0102a01║
X15n0299_p0102a02║
X15n0299_p0102a03║
X15n0299_p0102a04║大佛頂如來密因修證了義諸菩薩萬行首楞嚴經
X15n0299_p0102a05║講錄卷第八
X15n0299_p0102a06║明　柴紫　釋乘旹　講錄
X15n0299_p0102a07║新安受法弟子　汪益源　校梓
X15n0299_p0102a08║阿難！如是眾生一一類中（至）具足如斯虗妄亂想。
X15n0299_p0102a09║冠註：　此申結互妄也。如是眾生一一類中者，總
X15n0299_p0102a10║指上十二類生也。各各具者，每一顛倒中各具十
X15n0299_p0102a11║二顛倒，而一念顛倒猶如揑目，各具十二猶如亂
X15n0299_p0102a12║華發生，此亦窮十二變為一旋復也。然雖各各具
X15n0299_p0102a13║足十二亂想，究其本根皆由顛倒妙圓真淨明心，
X15n0299_p0102a14║故一時具足十二種亂想。且如斯十二都無實體，
X15n0299_p0102a15║上明十二顛倒皆由不了性心明圓，故隨染緣熏
X15n0299_p0102a16║成十二類生，所謂生滅名妄也。此非真三摩地不
X15n0299_p0102a17║能解脫，故下示覺妄明真，故隨淨緣熏成五十七
X15n0299_p0102a18║位菩提路，所謂滅妄名真也。總不出真如隨緣不
X15n0299_p0102a19║變，無明成事體空二義也。妙圓真淨，體也。明心，用
X15n0299_p0102a20║也。
X15n0299_p0102a21║汝今修證佛三摩提（至）三者、增進違其現業。
X15n0299_p0102a22║冠註：　此明翻染成淨，用答至何漸次得修行目
X15n0299_p0102a23║之問也。佛三摩提，牒前所問。真三摩提，即耳根圓
X15n0299_p0102a24║通也。本因，即二顛倒因。元所亂想，即十二亂想。方
X15n0299_p0102b01║得除滅，即滅十二類因果也。就本因亂想中立三
X15n0299_p0102b02║漸次，滅十二類生者，教其翻染成淨，即在一切亂
X15n0299_p0102b03║想中求妙性，明心不可離波求水，所謂若從地倒，
X15n0299_p0102b04║還從地起也。淨器，喻空如來藏，亦不離根中，不生
X15n0299_p0102b05║滅性也。毒蜜，喻五辛婬殺等種習。湯灰，喻三漸次，
X15n0299_p0102b06║為滌器之初法。自十信至妙覺，皆如淨器貯甘露
X15n0299_p0102b07║也。云何下，標立漸次之名，謂修習真三摩提，當立
X15n0299_p0102b08║此三漸次，為入門之初步也。除其助因者，謂五辛
X15n0299_p0102b09║能內助婬恚，外引魔業，故當除之。刳其正性者，刳，
X15n0299_p0102b10║刮剔也。謂諸眾生皆以淫欲而正性命，故當刳之。
X15n0299_p0102b11║違其現業者，謂流逸奔境，為順現業，脫塵內伏，即
X15n0299_p0102b12║於現業違矣。然妙性明圓，離諸名相，三種漸次，及
X15n0299_p0102b13║諸聖位，皆世尊隨機順應，故於無漸次中立漸次，
X15n0299_p0102b14║無聖位處設聖位耳。若上根利智，則狂性自歇，歇
X15n0299_p0102b15║即菩提，何藉劬勞肯綮修證耶？
X15n0299_p0102b16║云何助因？阿難！如是世界（至）第一增進修行漸次。
X15n0299_p0102b17║冠註。　此徵釋除助因也。十二類生，即界內眾生
X15n0299_p0102b18║也。不能自全者，謂諸未得法性身者，非食不能全
X15n0299_p0102b19║其生命，故必依四食方可住世也。四食者，人間段
X15n0299_p0102b20║食，謂所飡必有分段；鬼神觸食，但歆觸而飽；禪天
X15n0299_p0102b21║思食，食至或但思之而飽；識天識食，既無形色，但
X15n0299_p0102b22║以識想耳。無毒曰甘。五辛者，葱、蒜、韭、薤、興渠也。興
X15n0299_p0102b23║渠根如蘿蔔，出土辛臭，此方無之，故不翻也。求三
X15n0299_p0102b24║摩提而不斷五辛，即如世人食毒無異。謂此五辛，
X15n0299_p0102c01║熟食發婬，生噉增恚，貪食即痴。具此三者，便傷法
X15n0299_p0102c02║身慧命，亦如毒能傷人生命故也。如是下，出過。天
X15n0299_p0102c03║仙嫌其臭穢者，謂彼天眾皆精修五戒十善者，仙
X15n0299_p0102c04║亦清心寡欲者，故皆遠離也。諸餓鬼等常自歆於
X15n0299_p0102c05║不淨，故䑛其唇吻也。天仙遠故，福德日消；餓鬼近
X15n0299_p0102c06║故，長無利益。且此等人縱修三摩地，菩薩、天仙不
X15n0299_p0102c07║來守護，大力魔王得其方便，反非毀禁戒為小乘，
X15n0299_p0102c08║讚淫、怒、痴為大道，則靡穢不造，誠助惡之因也。若
X15n0299_p0102c09║不斷此惡因，當來必為魔家眷屬，而魔福受盡，更
X15n0299_p0102c10║致阿鼻極苦。是故修菩提者，當永斷此，方名第一
X15n0299_p0102c11║增進修行漸次也。
X15n0299_p0102c12║云何正性？阿難！如是眾生（至）第二增進修行漸次。
X15n0299_p0102c13║冠註。　此徵釋刳正性也。正性者，檢非前助因也。
X15n0299_p0102c14║謂諸眾生，永沉生死，皆由婬殺為其根本正性。是
X15n0299_p0102c15║故入三摩地者，要先持戒，永斷淫心也。不飲酒者，
X15n0299_p0102c16║預防昏亂毀犯也。不飡肉者，斷殺心也。以火淨食，
X15n0299_p0102c17║無啖生氣者，謂生鮮之物，能生穢濁之氣，以火淨
X15n0299_p0102c18║之，然後可食。此亦防微杜漸之意也。阿難下，反顯
X15n0299_p0102c19║修行者，定當斷淫殺也。當觀淫欲，如毒蛇怨賊者，
X15n0299_p0102c20║謂害法身，損慧命，莫勝於此。且蛇賊所害，唯一生
X15n0299_p0102c21║一身。若淫欲所害，則塵劫難免。而修行者，豈可狎
X15n0299_p0102c22║而近之哉。比丘四棄，即淫殺盜妄。尼加四棄，即觸
X15n0299_p0102c23║八覆隨，亦多妨淫也。執身不動者，謂禁七支不犯
X15n0299_p0102c24║也。執心不起者，謂心機止絕，一念不犯也。淫心斷，
X15n0299_p0103a01║則不相生。殺心斷，則不相殺。偷心及大妄語斷，則
X15n0299_p0103a02║不還宿債。四種根戒不犯，則是清淨人。修三摩地
X15n0299_p0103a03║者，肉眼觀見十方界者，謂眼目清淨。聞法奉旨，耳
X15n0299_p0103a04║根清淨。得通游界，身根清淨。鼻舌二根，亦在其中。
X15n0299_p0103a05║宿命無艱，意根清淨。如法華云，現身所得，六根清
X15n0299_p0103a06║淨也。神通游界者，隨處自在，無所隔礙也。得無艱
X15n0299_p0103a07║險者，在處無冤家債主也。凡修禪定，必得如是，方
X15n0299_p0103a08║為第二增進修行漸次也。
X15n0299_p0103a09║云何現業？阿難！如是清淨（至）第三增進修行漸次。
X15n0299_p0103a10║冠註。　此徵釋違現業也。如是下，牒前持戒修定
X15n0299_p0103a11║之人。此下皆因定發慧也。心無貪婬，於外六塵不
X15n0299_p0103a12║多流逸者，謂其欲界九品思惑初伏，由內無貪心，
X15n0299_p0103a13║故於外六塵不多流逸。而但言不多，弗許絕無者，
X15n0299_p0103a14║以根中無始虗習尚未淨盡，相待仍存，則於現業
X15n0299_p0103a15║不能盡違。但以無漏而熏有漏，非全無漏也。因不
X15n0299_p0103a16║流逸以至六用不行者，謂既不流逸於外塵，則根
X15n0299_p0103a17║不循塵而旋復本根，歸自精真。故外無所入，內無
X15n0299_p0103a18║所出，根境俱寂，兩不相偶。而返此流根全一真體，
X15n0299_p0103a19║始得對境忘情，六用不行。既得根塵不染，現業不
X15n0299_p0103a20║交，則見十方國土皎然清淨。由身清淨，故如琉璃
X15n0299_p0103a21║表裡洞徹；由心清淨，故如琉璃內懸明月。既得身
X15n0299_p0103a22║心俱快，則內外無礙，生佛一理，故曰妙圓平等。心
X15n0299_p0103a23║境一如，不動周徧，故曰獲大安隱也。一切如來密
X15n0299_p0103a24║圓淨妙者，淵遠難測謂之密，交徹含攝融通無盡
X15n0299_p0103b01║謂之圓，明相精真居塵不染謂之淨，隨緣變現一
X15n0299_p0103b02║切無礙謂之妙。此即佛果境界也。皆現其中者，謂
X15n0299_p0103b03║果上境界皆現行人心中。是人即獲無生法忍者，
X15n0299_p0103b04║謂此持戒修因之人，即得如來不生不滅果地覺，
X15n0299_p0103b05║為己因地心，然後圓成果地修證。故知五十五位
X15n0299_p0103b06║菩提路，皆以此位為起程之漸次也。故曰隨所發
X15n0299_p0103b07║行，安立聖位。是則名為第三增進修行漸次也。阿
X15n0299_p0103b08║難前問至何漸次得修行目。此答漸次已竟。下文
X15n0299_p0103b09║即修行目。
X15n0299_p0103b10║阿難！是善男子欲愛乾枯（至）未與如來法流水接。
X15n0299_p0103b11║冠註：　此明合前三漸次為乾慧地也。欲愛乾枯
X15n0299_p0103b12║四句，承上云既與世間永斷相生相殺之業，此去
X15n0299_p0103b13║必捨染趨淨矣。故此殘質不復續生，所謂三緣斷
X15n0299_p0103b14║故，三因不生。執心二句，謂執幻身為實有，而心貪
X15n0299_p0103b15║淫欲，即謂之惑，故復續生。今了四大生於淫欲，則
X15n0299_p0103b16║心不貪淫，乃至根境絕待，種現漸除，故曰執心虗
X15n0299_p0103b17║明。執即是惑，不執即智，故曰純是智慧。若智慧既
X15n0299_p0103b18║純，則體用明圓，照十方界，皎清鎣淨，至此始枯欲
X15n0299_p0103b19║愛，故曰乾有其慧，名乾慧地。然雖得欲習初乾，而
X15n0299_p0103b20║根本無明全在，所謂枯木倚寒岩，三冬無暖氣，故
X15n0299_p0103b21║曰未與如來真如法流之水相接。由無潤澤，故名
X15n0299_p0103b22║乾慧地也。
X15n0299_p0103b23║即以此心中中流入（至）所去隨願，名願心住。
X15n0299_p0103b24║冠註：　此明信心十種位次也。信心者，謂篤信自
X15n0299_p0103c01║心是佛，更不他求，故成佛以信為根本也。此心者，
X15n0299_p0103c02║躡前乾慧心也。中中流入者，謂從此心中，不偏不
X15n0299_p0103c03║倚，依中道，順法流，而深入也。圓妙者，唯指行人隨
X15n0299_p0103c04║地所見之理境。開敷者，謂發智見理，如花始開。從
X15n0299_p0103c05║真妙圓等者，謂從此心開所見真妙圓中，重發此
X15n0299_p0103c06║位真妙信心，使真妙圓者，益進於妙圓，則心境冥
X15n0299_p0103c07║會，不變不移，而妙信常住，是則妄想情盡，中道純
X15n0299_p0103c08║真。既洞見此理，則深生樂欲，故名信心。蓋心為能
X15n0299_p0103c09║住，理為所住，永不退屈，故第一位名信心住。真信
X15n0299_p0103c10║明了，一切圓通，全躡前位，發起後文。圓通即前圓
X15n0299_p0103c11║妙，由心會妙理，以理融事，則根根塵塵，交徹無礙，
X15n0299_p0103c12║故陰不蓋覆，處不區分，界不判隔，因此遂能懸憶
X15n0299_p0103c13║過去無數劫捨身，及未來無數劫受身，乃至業力
X15n0299_p0103c14║所熏染淨種習，皆現在前，是人皆能冥記，毫無遺
X15n0299_p0103c15║忘，此信心與真理，念念不失，故第二位名念心住。
X15n0299_p0103c16║妙圓純真，真精發化者，躡前信心住，謂妙圓純真
X15n0299_p0103c17║之觀力積久，故得精明也。觀體既純，亦能起鎔妄
X15n0299_p0103c18║之用，故能發化也。蓋由精故純，至化益精耳。無始
X15n0299_p0103c19║習氣，通一精明，躡前念心住，謂併前習氣，銷盡無
X15n0299_p0103c20║餘，而通成一精明智體。唯以精明二句，謂既成一
X15n0299_p0103c21║體精明之智，則以能明之正智，而進趨所明之真
X15n0299_p0103c22║理，而成就第三位名精進心。心精現前，純以智慧
X15n0299_p0103c23║者，謂妄習既盡，故心精現前，上位轉惑習而成智
X15n0299_p0103c24║慧，此明惑破，故慧心顯現，故第四位名慧心住。執
X15n0299_p0104a01║持智明躡前位，謂前雖智慧精明，若無定力以持
X15n0299_p0104a02║之，則妄念起而智不周徧，正念失而智不常凝，所
X15n0299_p0104a03║謂無寂之照，如風中之燈，故曰徧寂者，定用也，曰
X15n0299_p0104a04║常凝者，定體也，體用如如，故第五位名定心住。定
X15n0299_p0104a05║光發明，從定發慧，明性深入，由慧入定，定慧互資，
X15n0299_p0104a06║明理愈深，由其愈深，故唯進無退，成第六位名不
X15n0299_p0104a07║退心。心進安然者，謂前雖不退，勤勇無間，尚涉工
X15n0299_p0104a08║夫，至此雖精進，而不知有勤勞之力，故曰安然。且
X15n0299_p0104a09║定慧均等，安然持守，永保無虞，然所保持者，乃自
X15n0299_p0104a10║己心宗，諸佛命脉，我恒保持，無所遺失，則諸佛氣
X15n0299_p0104a11║分，自然與我通融脗合，故成第七位名護法心。覺
X15n0299_p0104a12║明妙力者，躡前定慧均等護法之力也，前雖初與
X15n0299_p0104a13║如來氣分交接，𫎇佛慈光攝受，猶有自他之分，此
X15n0299_p0104a14║則迴己之妙力，向佛慈光中安住，迴佛慈光，向己
X15n0299_p0104a15║覺明中安住，而心佛一體，初非有兩班，如二鏡相
X15n0299_p0104a16║照，傳耀無盡，故成第八位名迴向心。心光密迴，獲
X15n0299_p0104a17║佛常凝者，謂自心與佛光秘密脗合，且得心佛同
X15n0299_p0104a18║體，永不動搖，俱於無上妙淨之境，安住無為，毫無
X15n0299_p0104a19║漏落，於有為之境，到此雖達自性天真，本無增減，
X15n0299_p0104a20║亦無染淨，然有微細無明，密加隄防，故第九位名
X15n0299_p0104a21║戒心住。住戒自在者，謂前住戒心，尚局不動之體，
X15n0299_p0104a22║此則能發自在之用，所謂不戒而戒，是則隨念直
X15n0299_p0104a23║往，無適不可，由得所去如願，故第十位名願心住。
X15n0299_p0104a24║十信位竟。
X15n0299_p0104b01║阿難！是善男子以真方便（至）陳列灌頂，名灌頂住。
X15n0299_p0104b02║舊說彼第十法雲地名灌頂菩薩，今此十住亦分
X15n0299_p0104b03║得也。然圓教分真以來悉有應用，論智力不無優
X15n0299_p0104b04║劣，故初住百佛世界，現十界相利祐眾生，位位竪
X15n0299_p0104b05║入倍倍增勝。經中所明各就一為，若論一位具諸
X15n0299_p0104b06║位功德，則十義俱備。十住既爾，餘位皆然。華嚴云：
X15n0299_p0104b07║此菩薩其已成就及當習學，共二十種智。文繁不
X15n0299_p0104b08║錄。
X15n0299_p0104b09║冠。註：　此明十住位次也。住者，親生佛家領佛家
X15n0299_p0104b10║業，一切邪外不能搖動也。以真方便等者，謂真如
X15n0299_p0104b11║心中本具十心妙用，然非方便不能顯發，故今依
X15n0299_p0104b12║本真心方便發此十種妙用，而此十種純是心光
X15n0299_p0104b13║毫無雜染，故將十用涉入一心，圓滿成就本無二
X15n0299_p0104b14║體，且開一為十、涉十為一，曾未變動，故名發心。住
X15n0299_p0104b15║心中發明躡前位。琉璃喻智，精金喻理，謂以前開
X15n0299_p0104b16║涉圓成之妙心為真智而契於真理，從此履踐平
X15n0299_p0104b17║坦如地，一切施行步無錯亂，故名治地。住心地涉
X15n0299_p0104b18║知躡前。心即智，地即理，蓋智理互涉，則日用動靜
X15n0299_p0104b19║見色聞聲，一切明了毫無迷謬，故游履十方縱橫
X15n0299_p0104b20║無礙，名修行住。行與佛同躡前。謂妙行密契佛行，
X15n0299_p0104b21║妙理密契佛理，所謂始本一同，將生佛家為法王
X15n0299_p0104b22║子，如中陰與父母同業相感無不冥會，亦如太子
X15n0299_p0104b23║處胎貴壓群臣，故名生貴住。上明初入聖胎，下明
X15n0299_p0104b24║長養聖胎。既遊道胎，躡前。親奉覺胤者，謂秉佛二
X15n0299_p0104c01║智，結就聖胎也。形成不缺者，謂六根圓滿，具足方
X15n0299_p0104c02║便，克肖於佛，無所乏少，故名具足生。容貌如佛，躡
X15n0299_p0104c03║前。容貌喻應用，心相喻理智。既然內外同佛，則成
X15n0299_p0104c04║等正覺之心，永無所動，故名正心住。身心合成，躡
X15n0299_p0104c05║前。言表裡一如，成佛身心。日益增長者，言擴充智
X15n0299_p0104c06║行，漸漸成熟，故名不退住。十身者，菩提、願、化、力、莊
X15n0299_p0104c07║嚴、威勢、意生、福、法、智是也。然此靈相，具體而微，故
X15n0299_p0104c08║名童真住。形成二字，躡前。尚未顯著，至此則威儀
X15n0299_p0104c09║赫奕，故曰出胎。親為佛子者，堪紹法化也。所謂從
X15n0299_p0104c10║佛口生，從法化生，故名法王子住。表以成人，躡前。
X15n0299_p0104c11║謂堪行佛事也。太子、世子，皆指國王之子。陳列灌
X15n0299_p0104c12║頂者，華嚴云：轉輪聖王所生太子，母是正后，身相
X15n0299_p0104c13║具足，坐白象寶妙金之座，張大網縵，奏諸音樂，取
X15n0299_p0104c14║四大海水，置金瓶內。王執此瓶，灌太子頂，是時即
X15n0299_p0104c15║名受王軄位。菩薩受軄，亦復如是。諸佛智水，灌其
X15n0299_p0104c16║頂故，名為受大智軄菩薩，故名灌頂住。上十住竟。
X15n0299_p0104c17║阿難！是善男子成佛子已（至）性本然故名真實行。
X15n0299_p0104c18║舊說前信住行位，出俗智多，大悲行劣。此去濟以
X15n0299_p0104c19║悲願，涉俗度生，回真向俗，回智向悲，真俗互融，悲
X15n0299_p0104c20║智等運，名十迴向心，亦名十願心。準華嚴，迴向即
X15n0299_p0104c21║是發願，不過三處，即眾生、佛道、真如也。且有行無
X15n0299_p0104c22║願，行無所歸；有願無行，願唯徒設。故須二者兼資，
X15n0299_p0104c23║入至涅槃彼岸。
X15n0299_p0104c24║冠。註：　此明十行位次也。行者，言其道全德俻，廣
X15n0299_p0105a01║行佛事，故利他之事漸顯矣。成佛子已躡上位，具
X15n0299_p0105a02║足諸佛妙德，謂習學及演說，皆諸佛本所修行事
X15n0299_p0105a03║也。十方隨順，言以身命財法，廣施一切，自他利俻，
X15n0299_p0105a04║機應皆喜，故名歡喜行。善能益諸眾生，謂推己妙
X15n0299_p0105a05║德，利益一切，令諸眾生，如己無異，故名饒益行。自
X15n0299_p0105a06║覺覺他，得無違拒，謂自能安住於佛法中，亦令眾
X15n0299_p0105a07║生同得此法，故於一切毀辱，皆能忍受，是名無嗔
X15n0299_p0105a08║恨行。種類出生，言度盡十二類，出生諸佛也。窮未
X15n0299_p0105a09║來際，言塵劫苦行，不生悔念也。三世二句，言知三
X15n0299_p0105a10║世十方，平等一性，曾無隔礙，是則一心恒常正大
X15n0299_p0105a11║無極，故名無盡行。一切下，言一念定心，能持一切
X15n0299_p0105a12║法，而聞無量法，經無量劫，不忘不失，於諸音聲，分
X15n0299_p0105a13║明無惑，故名離痴亂行。則於下，同中現異，即理不
X15n0299_p0105a14║礙事，以真融俗；異相見同，即事不礙理，以俗融真。
X15n0299_p0105a15║事理雙顯，真俗並融，故名善現行。如是下，言由此
X15n0299_p0105a16║善現擴充圓融，則大小相容，一多無礙。界入塵而
X15n0299_p0105a17║界不小，故小不礙大；塵合界而塵不大，故大不礙
X15n0299_p0105a18║小。毫有執著，不能如是，故名無著行。種種下，躡前。
X15n0299_p0105a19║由得二無礙智，故能於種種變現，皆合如來涅槃
X15n0299_p0105a20║妙德，此是最上頂法，故名尊重行。如是下，躡前。既
X15n0299_p0105a21║獲圓通無礙，則道同如來，行齊諸佛，一言一行，皆
X15n0299_p0105a22║合諸佛軌則，故名善法行。一一下，謂上。自利利他
X15n0299_p0105a23║一切行願，皆是清淨無漏智中流出，稱一真性，本
X15n0299_p0105a24║自無為，故雖修萬行，總歸真如實際，故名真實行。
X15n0299_p0105b01║上十行竟。
X15n0299_p0105b02║阿難！是善男子滿足神通（至）名法界無量迴向。
X15n0299_p0105b03║冠。註：　此明十迴向位次也。善男子，指已修十行
X15n0299_p0105b04║者。滿足下四句，總躡前十行。滿足神通，即二無得
X15n0299_p0105b05║智，及種種現前等行。成佛事已，即成佛軌則等行。
X15n0299_p0105b06║純潔精真，遠諸留患，即清淨無漏，一真無為等，總
X15n0299_p0105b07║結十行也。蓋十行既俻了得，心佛眾生，唯一真體，
X15n0299_p0105b08║涉俗度生，永無留患。故正當度生之時，不見有生
X15n0299_p0105b09║可度。既度盡眾生，不取度相，則迴有為行，向無為
X15n0299_p0105b10║心，延無為心，向涅槃路，是名救護一切眾生，離眾
X15n0299_p0105b11║生相迴向。壞其可壞，即上度生滅相。遠離諸離，言
X15n0299_p0105b12║離眾生相，亦復遠離，是則無相可壞，故名不壞迴
X15n0299_p0105b13║向。本覺湛然，體同佛體，覺齊佛覺，用齊佛用，體用
X15n0299_p0105b14║等佛，則我與佛，無二圓滿，是名等一切佛迴向。精
X15n0299_p0105b15║真，發明本覺。真體，發揮妙用。地如佛地，自己因地
X15n0299_p0105b16║心，含佛果地境，而盡佛境界，徧一切處，故名至一
X15n0299_p0105b17║切處迴向。世界，即所至之處。如來，即所等之佛。前
X15n0299_p0105b18║分自他，此融唯一。以世界涉如來，則一一毛孔，有
X15n0299_p0105b19║無量寶剎，莊嚴微妙，不礙如來，入諸法界。以如來
X15n0299_p0105b20║涉世界，則一一微塵有無量如來轉大法輪，不礙
X15n0299_p0105b21║世界入諸如來。且法身世界各各無盡，故名無盡
X15n0299_p0105b22║功德藏迴向。佛地即功德藏，從無盡藏中各生無
X15n0299_p0105b23║盡清淨因，即一念具足萬行。復依此因行徧周法
X15n0299_p0105b24║界，而取無餘極果，則隨順己心，自與佛心等無差
X15n0299_p0105c01║別，故名平等善根迴向。真根即平等善根，此根既
X15n0299_p0105c02║成，則性真圓融，本周法界，故見諸眾生皆我本性
X15n0299_p0105c03║中眾生。然我根既成，眾生齊成，亦不妨度生之行，
X15n0299_p0105c04║而一一隨順，一一成就，故名隨順等觀眾生迴向。
X15n0299_p0105c05║即一切法，即世出世法，離一切相，離生佛等相，然
X15n0299_p0105c06║猶未出即離之間，必併其即離而兩忘之，方契真
X15n0299_p0105c07║如實相，故名真如相迴向。前證真體，此發真用，故
X15n0299_p0105c08║曰真得所知。既得所知，則在處皆如，更有何礙？不
X15n0299_p0105c09║唯無纏縛，即解脫亦無，故名無縛解脫迴向。真如
X15n0299_p0105c10║性德，體用圓成，則體無不徧，用無不周，是以法界
X15n0299_p0105c11║微塵大小量滅，故名法界無量迴向。上十迴向竟。
X15n0299_p0105c12║阿難！是善男子盡是清淨（至）二無所目，名世第一地。
X15n0299_p0105c13║冠註。　此明四加行為入地之勝進也。阿難下，結
X15n0299_p0105c14║前起後。四十一心，乾慧一，信住行向各十。妙圓者，
X15n0299_p0105c15║既經四十一心，則悟三諦理，非三非一，即一即三
X15n0299_p0105c16║矣。加行者，至此加功用行，方入聖地也。佛覺果地，
X15n0299_p0105c17║根本鏡智己心，自己因地心。前雖覺齊佛覺，猶未
X15n0299_p0105c18║用為己心。今雖用為己心，亦未見其十全。設若鏡
X15n0299_p0105c19║智全轉，則無明妄習，灰飛烟滅矣。八地方轉，此位
X15n0299_p0105c20║但望見耳。故若出未出，喻如鑽火欲然木而未然，
X15n0299_p0105c21║但有暖相，故名暖地。前以佛果地智為己因地心，
X15n0299_p0105c22║此又以己因地心成佛果地智而已。心相猶未淨
X15n0299_p0105c23║盡，故若可依止而尚未可依止，喻如人登高山，身
X15n0299_p0105c24║若入空，足未離地，下有微礙，故名頂地。前曰用曰
X15n0299_p0106a01║成，猶存二相，至此則因果交徹，佛心不分。然未忘
X15n0299_p0106a02║同相，故雖善得中道而未實得，喻如忍事，人欲懷
X15n0299_p0106a03║之於心而無可懷者，欲出之於口亦無可出者，是
X15n0299_p0106a04║於所忍之事將忘未忘，即如善得而未實得，故名
X15n0299_p0106a05║忍地。前有空假中，皆是數量。前未忘己因心為迷
X15n0299_p0106a06║中道，未忘佛果智為覺中道，是二有所目。至此三
X15n0299_p0106a07║觀融通，則數量銷滅，因果兩忘。下無己心，上無佛
X15n0299_p0106a08║智，則二無所目。既得數量銷滅，迷覺皆盡，則高超
X15n0299_p0106a09║世表，故名世間第一地。上加行竟。
X15n0299_p0106a10║阿難！是善男子於大菩提（至）覺際入交名為等覺。
X15n0299_p0106a11║冠。註：　此明十地及等覺位次也。大菩提，即三如
X15n0299_p0106a12║來藏。由前加行，則心佛兩忘，中道不立，故能超出
X15n0299_p0106a13║世地，善達佛境。然未證極，但初通真境，初登聖位。
X15n0299_p0106a14║二執將盡，自他普利，如其所願，故名歡喜。前將九
X15n0299_p0106a15║界異性，入一佛境，名異性入同。然歡心佛境，猶是
X15n0299_p0106a16║微垢。此須同性亦滅，清淨覺心，始離微垢，故名離
X15n0299_p0106a17║垢。前已離垢，今復離離，則覺體淨極，而光明顯發，
X15n0299_p0106a18║故名發光。前明始生，此明熾盛。金剛𦦨慧，如大火
X15n0299_p0106a19║聚，一切緣影，悉皆爍盡。明極即如來，故曰覺滿𦦨
X15n0299_p0106a20║慧地，即慧之至也。有分別名異智，無分別名同智。
X15n0299_p0106a21║異則凡情可勝，同則聖解可勝。今同異不能至，則
X15n0299_p0106a22║凡聖兩忘。前此真俗猶分，同異尚違。此則真俗雙
X15n0299_p0106a23║融，二智並照。翻相違，成相應，故曰難勝。由前聖凡
X15n0299_p0106a24║情盡，二智相應，則眾勝般若現前，而照無為真性，
X15n0299_p0106b01║自然明露，故曰現前。由前般若，照根本真如，盡其
X15n0299_p0106b02║涯際，則超世出世法，故名遠行。既盡真際全歸一
X15n0299_p0106b03║體，正智任運不假功行，親獲無生法忍諸心不生，
X15n0299_p0106b04║故名不動。前得真如全體，此發真如大用。前則一
X15n0299_p0106b05║塵一毛皆歸真體，此則互攝互入悉成妙用。具足
X15n0299_p0106b06║法義辭樂說四無礙智，凡所照應無非真如妙用，
X15n0299_p0106b07║故名善慧。阿難下。通結前位。謂此菩薩從四加行
X15n0299_p0106b08║至此屢經修斷，則真如體用皆得現前，而修習出
X15n0299_p0106b09║世功德無不畢俻，故曰圓滿。然此位中正好廣施
X15n0299_p0106b10║佛法廣度眾生，故亦得名為修習。既證真如體用
X15n0299_p0106b11║圓滿，則慈悲如陰大智如雲是菩薩之因德，涅槃
X15n0299_p0106b12║如海是如來之果德。以其因果相隣，故菩薩以無
X15n0299_p0106b13║緣慈普應群機，凡所蔭潤無作無為，稱合如來大
X15n0299_p0106b14║寂滅海，故名法雲地。如來逆流者，謂如來久證妙
X15n0299_p0106b15║覺果海無復進取，但惟不捨眾生倒駕慈航逆流
X15n0299_p0106b16║而出，而此菩薩進取未竟，方趨果海順流而入。覺
X15n0299_p0106b17║際入交者，菩薩始覺與佛妙覺分劑正齊，但順逆
X15n0299_p0106b18║之不同耳。與佛無間，故名等覺。
X15n0299_p0106b19║阿難！從乾慧心至等覺已（至）清淨修證漸次深入。
X15n0299_p0106b20║冠。註：　此總顯諸位工夫，而結歸如來極果也。從
X15n0299_p0106b21║乾慧至等覺者，通前總攝，以見分位之始終也。是
X15n0299_p0106b22║覺，即指等覺。金剛心者，取其心力無間，至聖至利，
X15n0299_p0106b23║能斷微細無明，如金剛王寶，能壞一切，而自體不
X15n0299_p0106b24║被物壞也。初乾慧地，指信前一位也。一名一位曰
X15n0299_p0106c01║單，一名十位曰複。乾慧四加行等妙七者為單，信
X15n0299_p0106c02║住行向地五者為複，共成十二。以乾慧為始獲，以
X15n0299_p0106c03║妙覺為方盡。十一屬因，後一屬果。獲則始有所得，
X15n0299_p0106c04║盡則終無所得。足見雖入妙覺果海，毫有沾帶，猶
X15n0299_p0106c05║未成無上道也。此皆分釋從乾慧至等妙之所以。
X15n0299_p0106c06║猶云此等覺從何而至耶？曰：由始獲金剛心中，初
X15n0299_p0106c07║乾慧地，如是重重所歷信住行向加行地位，方至
X15n0299_p0106c08║等覺。從此等覺，方盡妙覺，成無上道矣。下結顯妙
X15n0299_p0106c09║性圓明，離諸名相，見種種地，即單複十二位也。金
X15n0299_p0106c10║剛觀察，即實相般若。言既成無上道已，更用實相
X15n0299_p0106c11║般若，返觀從前所經地位，無一實體，所謂如幻。三
X15n0299_p0106c12║摩提，言不但觀有為法如夢幻，即觀無為法亦如
X15n0299_p0106c13║空華，故曰深喻。十種者，幻人、陽𦦨、水月、空華、谷響、
X15n0299_p0106c14║乾城、夢、影、像、化也。奢摩他，即楞嚴大定。毗婆舍那，
X15n0299_p0106c15║即正觀。此反上云，至此返觀，雖則如幻，而漸次修
X15n0299_p0106c16║證，亦不可偏廢也。最初必入正定，用諸如來正觀，
X15n0299_p0106c17║令其五住究盡，二死永忘，亦不著定觀之相。無修
X15n0299_p0106c18║而修，無證而證，方得成就無上妙道。故曰清淨修
X15n0299_p0106c19║證，漸次深入。
X15n0299_p0106c20║阿難！如是皆以三增進故（至）若他觀者名為邪觀。
X15n0299_p0106c21║上明證道分竟。自首卷至此方完，結前有三摩提
X15n0299_p0106c22║名大佛頂首楞嚴王，具足萬行，十方如來一門超
X15n0299_p0106c23║出妙莊嚴路義。故下，明結經分。文殊請名，世尊仍
X15n0299_p0106c24║以大佛頂安之於首，正顯因義以定名，由名以彰
X15n0299_p0107a01║義，而名義常相須也。
X15n0299_p0107a02║冠註：　此勉進初心，捨邪趨正也。良以圓修圓證，
X15n0299_p0107a03║雖因果互徹，而發足進取，須重初心。故承上云如
X15n0299_p0107a04║是漸次深入者，最初皆以三種漸次為增進修行
X15n0299_p0107a05║也。五十五位等，以信住行向加行地等覺，皆是歸
X15n0299_p0107a06║菩提家之路。前乾慧地猶未起程，故除之。後妙覺
X15n0299_p0107a07║已歸其家，亦不名路。作是觀等，謂決定由奢摩他，
X15n0299_p0107a08║乃是清淨修證，方名正觀。其餘皆名邪觀。蓋圓教
X15n0299_p0107a09║之外，三乘所修，皆名邪觀，非指邪外也。
X15n0299_p0107a10║爾時文殊師利（至）諸菩薩萬行首楞嚴汝當奉持。
X15n0299_p0107a11║冠註：　此請安經名也。此經以修楞嚴大定，證常
X15n0299_p0107a12║住真心，性淨明體為要旨。故初以阿難發起教源
X15n0299_p0107a13║者，故令多聞人修大定也。終以文殊請名奉持者，
X15n0299_p0107a14║要非根本大智，莫能總持全經，而證常住真心，性
X15n0299_p0107a15║淨明體也。故世尊與之安名，首曰大佛頂者，大即
X15n0299_p0107a16║稱讚之詞，言諸佛以正智證真理，是以心證心，不
X15n0299_p0107a17║見有能所之相，乃無上最尊之頂法也。曰大白傘
X15n0299_p0107a18║盖者，言覆被一切，不染纖塵，含育佛子，廕庇眾生
X15n0299_p0107a19║也。曰無上寶印者，言盡十法界，皆由一法之所印，
X15n0299_p0107a20║乃佛祖相傳之心印，眾生迷此，故觸處成礙，如來
X15n0299_p0107a21║悟此，圓通法界，故曰清淨海眼，此約理智立名也。
X15n0299_p0107a22║亦名救護親因等，親即阿難，因即登伽，菩提心即
X15n0299_p0107a23║正智，徧知海即真境，言此顯密教理，令彼脫因地
X15n0299_p0107a24║苦難，證果地樂境，此約人法立名也。亦名如來等，
X15n0299_p0107b01║如來即果[跳-兆+(虒-虎+((白-日)/一/巾))]，密因即因行，言此日用尋常，見色聞
X15n0299_p0107b02║聲處，即是真因，而凡小不知，故曰密因。依之而修，
X15n0299_p0107b03║則修無所修，依之而證，則證無所證，故曰了義，此
X15n0299_p0107b04║約因果立名也。亦名大方廣，言一理而具體相用，
X15n0299_p0107b05║喻如妙蓮華王，即萬法而不着一物，猶蓮處汙泥，
X15n0299_p0107b06║脫體香潔。十方佛母等，言此法能生諸佛，亦能總
X15n0299_p0107b07║一切法，持無量義，能一念契此，即革凡成聖，此約
X15n0299_p0107b08║法喻立名也。亦名灌頂章句者，謂此經出自灌頂
X15n0299_p0107b09║部中，乃傳紹佛位之頂法也。諸菩薩等，言此法門，
X15n0299_p0107b10║總之一心，擴充之萬行俱俻，總括之唯一正定，從
X15n0299_p0107b11║定起行，究竟堅固，此約教行立名也。故知此經，教
X15n0299_p0107b12║該顯密，而理智人法因果法喻教行，無有不載，三
X15n0299_p0107b13║宗五教，靡不包容，以具多種要妙，故立多種名目，
X15n0299_p0107b14║汝當奉行保持，不可遺失也。
X15n0299_p0107b15║說是語已，即時阿難（至）修心六品微細煩惱。
X15n0299_p0107b16║舊說修道所斷之惑，小乘於三界九地，地各九品，
X15n0299_p0107b17║斷欲界前六品而證二果，斷後三品而證三果，斷
X15n0299_p0107b18║上二界各九品而證四果。阿難俻聞全經，方證二
X15n0299_p0107b19║果，表多聞之劣，不如進修無漏之勝。結經分竟。此
X15n0299_p0107b20║下明助道分。自首卷至此，雖真妄互明，其正意唯
X15n0299_p0107b21║以修楞嚴大定，證常住真心，性淨明體，而圓滿無
X15n0299_p0107b22║始菩提涅槃之果，乃至始終地位中間，永無諸委
X15n0299_p0107b23║曲相也。此下七趣等文，廣明首卷云：用諸妄想，此
X15n0299_p0107b24║想不真，故有輪轉。而一切眾生，從無始來，種種顛
X15n0299_p0107c01║倒，業果自然，如惡叉聚，乃至錯亂修習，而成小乘
X15n0299_p0107c02║外道天魔及魔眷屬，皆為因地不真，果招紆曲，正
X15n0299_p0107c03║所謂諸委曲相也。故知結經以前，謂之捃拾殘机，
X15n0299_p0107c04║結經以後，謂之扶律談常，皆是初心緊切法門，故
X15n0299_p0107c05║詳明之，令人委知要旨，不落偏邪，然後能逈超有
X15n0299_p0107c06║漏，而直趨無上菩提也。
X15n0299_p0107c07║冠註。　此敘聞經獲益也。密印者，秘密心印，即前
X15n0299_p0107c08║所傳三如來藏，及圓通根本皆是也。般怛囉義，即
X15n0299_p0107c09║前所說神呪，及呪功德也。了義名目，即前五種名
X15n0299_p0107c10║也。頓悟禪那等，即前六解一亡，頓悟真常，圓融三
X15n0299_p0107c11║諦。從此修進五十五位，而極於妙覺，成無上道也。
X15n0299_p0107c12║心慮虗凝等言，至此則正助之修證，始終之地位，
X15n0299_p0107c13║顯密之義旨，一了百當，永無疑惑。已斷三界修心，
X15n0299_p0107c14║六品思惑，而得證二果矣。
X15n0299_p0107c15║即從座起頂禮佛足（至）為是眾生妄習生起。
X15n0299_p0107c16║冠註：　此欲請七趣之因，而預謝前益也。即從下
X15n0299_p0107c17║經家所敘。大威德者，謂世尊有折伏之威，攝受之
X15n0299_p0107c18║德，故能訶斤示勸，令人欽仰受誨也。慈音無遮者，
X15n0299_p0107c19║教不倦悋，機無檢棄也。善開者，巧示也。微細沉惑，
X15n0299_p0107c20║謝一往所示破妄者也。身心快然，謝一往所示顯
X15n0299_p0107c21║真者也。得大饒益，因聞慈音而得斷六品思惑也。
X15n0299_p0107c22║下請問七趣者，由前聞妙性圓明，離諸名相，恐初
X15n0299_p0107c23║心人起撥無之見，故請決疑。大都要行人不得向
X15n0299_p0107c24║外馳求，亦不得撥無因果，方為正智真修故爾。意
X15n0299_p0108a01║謂妙明真體，淨妙心用，本來周徧圓滿，則一切處
X15n0299_p0108a02║無情有情之本元真如，咸與如來成佛真體無二
X15n0299_p0108a03║差別。既是佛體，則真實無異，云何復有七趣雜形
X15n0299_p0108a04║各各差別耶？然此等類何因而出？為復真如體中
X15n0299_p0108a05║本來自有耶？為是眾生妄想習氣之所生起耶？此
X15n0299_p0108a06║問與富樓那同意。
X15n0299_p0108a07║世尊如寶蓮香比丘尼（至）歡喜頂戴，謹潔無犯。
X15n0299_p0108a08║佛在世時，波斯匿王新紹王位，使臣求親迦毗羅
X15n0299_p0108a09║國釋種家。時，摩訶男婢出一女，顏貌端正，送與匿
X15n0299_p0108a10║王。後生一子，名曰瑠璃，及年八歲，與梵志子好苦
X15n0299_p0108a11║詣摩訶男家。時，迦毗羅國新起一講堂，欲請如來
X15n0299_p0108a12║供養。爾時，瑠璃太子至講堂，即陞師子之座。時，諸
X15n0299_p0108a13║釋種見之，罵曰：此婢生物，敢於中坐！瑠璃出，語梵
X15n0299_p0108a14║志好苦曰：此諸釋種辱我至此，若我紹位，汝當告
X15n0299_p0108a15║我。後瑠璃紹位，好苦以前事告之，瑠璃集兵往伐
X15n0299_p0108a16║釋種。佛告比丘：往昔之時，此羅閱城有捕魚城。時，
X15n0299_p0108a17║世饑儉，彼村有池多魚。時，城多人向池捕魚食之。
X15n0299_p0108a18║池中有二種魚：一名、麩，二名、多舌，各懷報怨。時，有
X15n0299_p0108a19║一小兒在岸，見魚跳而喜，以杖打魚頭。爾時，羅閱
X15n0299_p0108a20║人者，今釋種是；麩魚者，瑠璃王是；多舌魚者，梵志
X15n0299_p0108a21║好苦是；小兒者，即我身是。以是因緣，瑠璃王殺釋
X15n0299_p0108a22║種，懷宿嫌也。
X15n0299_p0108a23║冠註：　此詳問地獄也。梵語泥犁，此云地獄，亦云
X15n0299_p0108a24║不自在。謂彼罪人被獄卒之所拘繫，不得自在故
X15n0299_p0108b01║也。寶蓮香比丘尼，犯因有三：一、犯淫；二、謗戒；三、誤
X15n0299_p0108b02║人。漸至極重，故墮阿鼻。其報有二：一、現報，謂身火
X15n0299_p0108b03║自燒；二、生報，謂墮無間獄。瑠璃是犯殺戒，善星是
X15n0299_p0108b04║犯妄語戒，皆感生報而墮者也。舊說瑠璃匿王太
X15n0299_p0108b05║子，廢父自立，挾宿嫌，誅釋種，取萬二千釋種諸女，
X15n0299_p0108b06║刵劓耳鼻，截斷手足，推之坑壍。佛記其七日當入
X15n0299_p0108b07║地獄，王泛海以避，水中自然燒滅。言宿嫌者，舊恨
X15n0299_p0108b08║也。善星即佛堂弟，妄說法空，撥無因果。生陷者，以
X15n0299_p0108b09║業力熾盛，連肉身陷獄也。此諸地獄，為有定處者，
X15n0299_p0108b10║謂本來自有定處，問別業同報。淫、殺、妄語即別業，
X15n0299_p0108b11║皆陷地獄即同報也。為復自然彼彼發業，各各私
X15n0299_p0108b12║受者，謂因彼各自造業，故各自私受其報，問別業
X15n0299_p0108b13║別報也。向後世尊結答，有此二義，臨文自見。惟垂
X15n0299_p0108b14║下，求示護戒，以嚴禁初心，令其決意持守，勿得故
X15n0299_p0108b15║犯也。
X15n0299_p0108b16║佛告阿難：快哉此問（至）因此分開內分、外分。
X15n0299_p0108b17║冠註：　此總明內外二分，為七趣之因也。所問者，
X15n0299_p0108b18║稱合佛意，故曰快哉。已上犯戒謗成等，皆是邪見，
X15n0299_p0108b19║悉非正因。故今因問而發明，令諸眾生不入邪見
X15n0299_p0108b20║也。實本真淨者，謂彼七趣眾生，所具性體，實是本
X15n0299_p0108b21║元真如，性淨妙心，無諸雜染。因彼一念迷真，遂起
X15n0299_p0108b22║妄見。既有妄見，復生妄習。謂妄見者，即無明現行。
X15n0299_p0108b23║妄習者，即雜染種子。由無明種習為因，自有情想，
X15n0299_p0108b24║相續不斷，是故開為內外二分。然情想墜升，勝劣
X15n0299_p0108c01║不同，而總之一妄習耳。
X15n0299_p0108c02║阿難！內分即是眾生分內（至）自然從墜，此名內分。
X15n0299_p0108c03║冠註：　此別釋內分也。以諸眾生，隨任情愛，安然
X15n0299_p0108c04║本位，不求增進，故曰分內。愛染，指業識中種子。因
X15n0299_p0108c05║有種子，對境取著，發起現行，固戀不捨，謂之妄情。
X15n0299_p0108c06║情積不休，潛滋貪業，而為愛水，遂無往而不成欲
X15n0299_p0108c07║流矣。何以騐其然也？但觀眾生，心憶珍饈，而口中
X15n0299_p0108c08║水出；憐恨前人，而目中淚盈；心愛財寶，而舉體光
X15n0299_p0108c09║潤；心著行淫，而二根流液。此皆情愛之所致也。夫
X15n0299_p0108c10║愛既化水，必從淪墜。所愛之物，雖各別不同，而能
X15n0299_p0108c11║愛之心，固結不解，曾未有異。以情愛為水，故流下
X15n0299_p0108c12║而不升。所以墜落三塗者，皆情愛為之因也。
X15n0299_p0108c13║阿難！外分即是眾生分外（至）自然超越，此名外分。
X15n0299_p0108c14║冠註：　此別釋外分也。以諸眾生，乘彼想心，不安
X15n0299_p0108c15║本趣，志求出離，故曰分外。渴仰者，謂仰慕勝境，如
X15n0299_p0108c16║渴思漿也，猶指種習言。因有此習氣，故戀慕勝境，
X15n0299_p0108c17║而發明虗想，則神馳浩遠，無有休息。想久志凝，而
X15n0299_p0108c18║更生勝氣，遂無往而不為輕舉矣。何以騐其然也？
X15n0299_p0108c19║但觀眾生，心持禁戒，而舉身輕清；心持呪印，而顧
X15n0299_p0108c20║盻雄毅；心欲生天，而夢想飛舉；心存佛國，而聖境
X15n0299_p0108c21║冥現；事善知識，而自輕身命。此皆虗想之所使也。
X15n0299_p0108c22║然所想之境，雖有差別，而能想之心，任運輕舉，曾
X15n0299_p0108c23║未始異。以虗想為勝氣，故上升而不墜。所以飛騰
X15n0299_p0108c24║上界者，皆虗想為之因也。
X15n0299_p0109a01║阿難！一切世間生死相續（至）死逆生順二習相交。
X15n0299_p0109a02║冠註：　此下明情想所招之果也。意謂諸趣雖別，
X15n0299_p0109a03║不出情想二因，但業有輕重，故報有差殊也。生從
X15n0299_p0109a04║順習者，謂現世之苦樂，皆從昔前所造善惡業習，
X15n0299_p0109a05║隨順生來也。死從變流者，謂此身既死，而生前業
X15n0299_p0109a06║報已盡，則改頭換面，遷變不一，是未可知。故於現
X15n0299_p0109a07║陰將謝，後陰未續之時，雖則未捨暖觸，而一生所
X15n0299_p0109a08║造善惡，俱時頓現，將復從此善惡業習，而變為流
X15n0299_p0109a09║類矣。且諸眾生，皆愛生而惡死，故於是時，若生則
X15n0299_p0109a10║順其習，若死則逆其習。然二習相交，唯聽業力感
X15n0299_p0109a11║變，而豈容著意於其間哉。
X15n0299_p0109a12║純想即飛，必生天上（至）想明斯聦，情幽斯鈍。
X15n0299_p0109a13║冠註：　此明想多情少者，超升騰處也。純想生天
X15n0299_p0109a14║者，謂三界諸天皆想心善業所感，其間有兼行六
X15n0299_p0109a15║度而願見諸佛者，亦得隨願往生，如想願西方而
X15n0299_p0109a16║生淨土之類是也。情少想多者，勝想不純，少帶邪
X15n0299_p0109a17║情也。輕舉非遠者，謂竪不越四天，橫不出輪圍。九
X15n0299_p0109a18║想一情為飛仙，八想二情為大力鬼王，七想三情
X15n0299_p0109a19║為飛行夜叉，六想四情為地行羅剎。游者，謂暫時
X15n0299_p0109a20║游行，非同前卜居天上常住者也。去，往也。其中者，
X15n0299_p0109a21║指上四類中也。善願善心者，謂雖帶邪情而願心
X15n0299_p0109a22║不息也。護法、護戒、護呪、護禪定者，各隨心願，各有
X15n0299_p0109a23║種習也。綏，安也。法忍，如忍辱行及無生法忍是也。
X15n0299_p0109a24║住佛座下者，心願護教，如八部之類也。情想均等
X15n0299_p0109b01║者，五情五想也。不飛不墜等，謂上不在天仙，下不
X15n0299_p0109b02║在毛群，多生人類。雖則情想均等，若於想中知解
X15n0299_p0109b03║明達，則事理清徹，斯乃聦利者也。若於情中知解
X15n0299_p0109b04║幽閉，則事理昏迷，斯乃暗鈍者也。
X15n0299_p0109b05║情多想少流入橫生（至）眾同分中兼有元地。
X15n0299_p0109b06║冠。註：　此明情多想少者，沉墜幽塗也。六情四想
X15n0299_p0109b07║為橫生，其中業稍重者為毛群，業稍輕者為羽族。
X15n0299_p0109b08║七情三想為餓鬼。舊云：俱舍說大地最下有金、風、
X15n0299_p0109b09║水三輪，有八寒、八熱，地獄在三輪之上。今經云：沉
X15n0299_p0109b10║下水輪生於火際，似水輪下又有火輪。此寒獄第
X15n0299_p0109b11║八在水火交際處受氣猛火，謂受火氣以成身故，
X15n0299_p0109b12║常被火燒，或得飲水亦化為火，故曰水能害己。八
X15n0299_p0109b13║情二想生有間獄，九情一想生無間獄，下洞火輪
X15n0299_p0109b14║即八熱獄。身入風火二交過地者，是風火相交處
X15n0299_p0109b15║而身居此，其苦可知。有間即十八獄，無間八無間
X15n0299_p0109b16║獄。純情即沉入阿鼻者，舊說受罪苦具身量、劫數、
X15n0299_p0109b17║壽命五者，皆無遮間，名五無間。此惟情業最重者
X15n0299_p0109b18║墜入，至劫壞乃出。若兼謗大乘等，則此劫雖壞，更
X15n0299_p0109b19║入十方阿鼻無有出期，以謗法者令無窮人墮邪
X15n0299_p0109b20║見故。循造下。結答。由前問云：此諸地獄為有定處？
X15n0299_p0109b21║為各私受？故答云：雖是自招私受，在眾同分中兼
X15n0299_p0109b22║有元地。元地即定處，正答別業同報也。
X15n0299_p0109b23║阿難！此等皆是彼諸眾生（至）造十習因受六交報。
X15n0299_p0109b24║冠註：　此結前起後之文也。前明情想為因，所感
X15n0299_p0109c01║七趣為果。此下明十習為因，所感三塗為果。自業
X15n0299_p0109c02║所感者，謂自心所造之業，自心所化之果，非天造，
X15n0299_p0109c03║亦非人與。所謂應觀法界性，一切唯心造感化也。
X15n0299_p0109c04║云何十因？阿難！一者婬習（至）菩薩見欲如避火坑。
X15n0299_p0109c05║冠註：　此詳明淫習因果也。舊說惡業起於情惑，
X15n0299_p0109c06║而淫為情惑之最，故前後皆首明之。首句總徵十
X15n0299_p0109c07║因：一者下，先陳生前所造因相；如人下，次設喻以
X15n0299_p0109c08║驗其因果之實；二習下，三、明死後所感果相；是故
X15n0299_p0109c09║下，四、引聖示戒，令知畏避。下皆倣此。交者，結搆也。
X15n0299_p0109c10║接者，會合也。發者，動也。相磨者，染心觸樂也。研磨
X15n0299_p0109c11║不休，精血自耗，則火大熾然，於其生時，自有消渴、
X15n0299_p0109c12║內熱等疾，便是自心所造因相，已現獄中矣。故曰：
X15n0299_p0109c13║有大猛火，於中發動。設喻騐之，令知因果之實也。
X15n0299_p0109c14║二習者，生前現習，是種子所發；死後種習，是現行
X15n0299_p0109c15║所熏。現習屬因，種習屬果，亦是因果相符也。相然
X15n0299_p0109c16║者，謂成焚燒之事。鐵床等，如別經中言：化王女引
X15n0299_p0109c17║罪人抱之，即成火床、火柱。足見是目心種習所化
X15n0299_p0109c18║也。如來名為欲火，依因示果，令知驚惧也。菩薩見
X15n0299_p0109c19║欲，如避火坑，舉果揭因，令知畏避也。意謂果極無
X15n0299_p0109c20║餘，尚厭其名；位登聖地，猶避其害。毒哉！欲也。而初
X15n0299_p0109c21║心者，豈可近之乎？下皆倣此。
X15n0299_p0109c22║二者、貪習交計發於相吸（至）菩薩見貪如避瘴海。
X15n0299_p0109c23║冠註：　此詳明貪習因果也。貪謂吸取，計謂執著，
X15n0299_p0109c24║由執身財為我有，故起貪也。吸者，攬取諸物，貪吸
X15n0299_p0110a01║屬水，吸之不已，轉增固結，凝水成氷，即是自心所
X15n0299_p0110a02║造因相，已現獄中矣。故曰積寒堅氷，於中凍冽，設
X15n0299_p0110a03║喻騐之，令知因果之實也。凌，侵奪也。二習相凌等，
X15n0299_p0110a04║由因果相苻，故感吒吒等之果相也。吒吒，波波，羅
X15n0299_p0110a05║羅，皆忍寒苦聲也。青，赤，白蓮，皆堅氷色也。貪水，即
X15n0299_p0110a06║今貪泉，飲之使人貪心熾盛也。瘴者，癘氣也。觸之
X15n0299_p0110a07║輙病，或復致死，海已溺人，況更有瘴癘之氣，甚言
X15n0299_p0110a08║其害，令人驚避也。餘意準前。
X15n0299_p0110a09║三者、慢習交陵發於相恃（至）菩薩見慢如避巨溺。
X15n0299_p0110a10║冠註：　此詳明慢習因果也。恃己壓人曰慢。陵，欺
X15n0299_p0110a11║虐也。恃，倚也。如倚財勢及與名位等，陵人倣物，故
X15n0299_p0110a12║曰發於相恃也。馳流，奔馳逆流也。慢恃屬水，習氣
X15n0299_p0110a13║高舉，如水逆流，故曰馳流不息，便是自心所造因
X15n0299_p0110a14║相，已現獄中矣。故有騰逸奔波，積波為水，設喻騐
X15n0299_p0110a15║之，令知因果之實也。綿味，即舌根絞齶不已也。鼓
X15n0299_p0110a16║者，如風之鼓，物皆上騰之意。二習相皷等，由因果
X15n0299_p0110a17║相符，故感血河，乃至融銅灌吞之果相也。痴水，西
X15n0299_p0110a18║土有水，飲之則痴，如此方貪泉也。見慢，謂見自心
X15n0299_p0110a19║起慢，非謂見人慢己也。後皆倣此。溺者，泥水深處，
X15n0299_p0110a20║易陷難㧞，更曰巨者，益可畏也。
X15n0299_p0110a21║四者、瞋習交衝發於相忤（至）菩薩見瞋如避誅戮。
X15n0299_p0110a22║冠註：　此詳明嗔習因果也。怒氣衝逆曰嗔，交衝
X15n0299_p0110a23║彼此。抵，揬也。忤，欺陵也。由彼此欺陵，固結不息，而
X15n0299_p0110a24║氣動其心，故心熱為火。心皷其氣，故氣鑄為金。積
X15n0299_p0110b01║習久之，則心火益盛，氣金轉剛，是則自心所造因
X15n0299_p0110b02║相，已現獄中矣。故有刀山鉄橛，乃至鎗鋸，設喻以
X15n0299_p0110b03║騐因果不謬也。擊者，觸也。二習相擊等，由因果相
X15n0299_p0110b04║符，故感宮割，乃至槌擊之果相也。宮者，截其根。割
X15n0299_p0110b05║者，劓其鼻。斬斫者，斷首截臂也。剉者，碎其骨。刺者，
X15n0299_p0110b06║削其肉。槌擊者，鞭樸也。利刀劍者，觸之即喪身失
X15n0299_p0110b07║命。誅戮者，犯之即首領不完。
X15n0299_p0110b08║五者、詐習交誘發於相調（至）菩薩見詐如畏豺狼。
X15n0299_p0110b09║冠註：　此詳明詐習因果也。諂諛不實曰詐，交誘
X15n0299_p0110b10║彼此哄賺也。調者，以諂言調弄也。引者，以詐行勾
X15n0299_p0110b11║引也。受彼調引者，如被繩縛，才禁索絞校，錮而不
X15n0299_p0110b12║能脫去。若積久不住，則自心所造因相，已現獄中
X15n0299_p0110b13║矣。故有繩木絞校，校即枷也。以諂詐誘人，必浸漬
X15n0299_p0110b14║曰久，而後令人甘受繫縛，不肯脫捨故。喻如水之
X15n0299_p0110b15║浸田，草木生長，其因滋果蔓，亦如是也。延者，引長
X15n0299_p0110b16║也。二習相延等，由因果一如，故感杻械，乃至撾棒
X15n0299_p0110b17║之果相也。以讒言中傷正人，故曰讒賊。豺狼毒狠
X15n0299_p0110b18║之物，故當畏避之。
X15n0299_p0110b19║六者、誑習交欺發於相罔（至）菩薩見誑如踐蛇虺。
X15n0299_p0110b20║冠註：　此詳明誑習因果也。以言眩惑曰誑。交欺，
X15n0299_p0110b21║彼此瞞昧也。罔者，欺彼不知不見而謾之也。誣者，
X15n0299_p0110b22║說虗為實，指無說有也。積習既久，則運心飛揚，設
X15n0299_p0110b23║智曖昧，所造姦惡，神出鬼沒，令人不知不覺，墮其
X15n0299_p0110b24║計中。此則自心所造因相，已現獄中矣。故有塵土
X15n0299_p0110c01║屎尿，穢汙不淨。以誑語惑人，如猛風鼓塵，令彼不
X15n0299_p0110c02║見。騐其因果，亦當如是也。二習相加等，由因果相
X15n0299_p0110c03║符，故感沒溺，乃至漂淪之果相也。以誑能陷害人，
X15n0299_p0110c04║故感淪沒陷溺之報。以誑能鼓舞人，故感騰舉拋
X15n0299_p0110c05║擲之報。以誑能抑揚人，故招飛墜漂淪之報。劫殺
X15n0299_p0110c06║者遭之，必害法身故。蛇虺踐之，必傷兩足故。
X15n0299_p0110c07║七者、怨習交嫌發於銜恨（至）菩薩見怨如飲鴆酒。
X15n0299_p0110c08║冠註：　此詳明怨習因果也。陰恨曰怨。交嫌，彼此
X15n0299_p0110c09║相憎也。銜，含藏也。由含藏恨心，即現因相於獄中，
X15n0299_p0110c10║故有飛石乃至囊樸之事。投，即墜也。礰，亦石也。匣
X15n0299_p0110c11║貯，即匣床也。車檻，即囚車也。甕盛，如鐘炙之類。囊
X15n0299_p0110c12║樸，囊貯而撲殺之，如始皇囊撲兩弟是也。設喻以
X15n0299_p0110c13║騐因果如是也。吞者，噉也，尤見其怨恨也。二習相
X15n0299_p0110c14║吞等，由因果相宜，故感投擲乃至拋撮之果相也。
X15n0299_p0110c15║違害鬼，謂違背正理，暗中害人，鬼之最惡者也。酖
X15n0299_p0110c16║鳥，最毒毛羽，瀝酒令腸寸斷。
X15n0299_p0110c17║八者、見習交明如薩迦耶見（至）虗妄徧執如臨毒壑。
X15n0299_p0110c18║冠註：　此詳明見習因果也。見即邪見，交明彼此
X15n0299_p0110c19║妄分別也。見習有五：一薩迦耶，此云身見，謂執身
X15n0299_p0110c20║有我，種種計著。二邊見，於諸法上，執斷執常。三邪
X15n0299_p0110c21║見，邪語錯解，撥無因果。四見取，非果計果，如以無
X15n0299_p0110c22║想為涅槃之類。五戒禁取，非因計因，如持牛狗戒，
X15n0299_p0110c23║為生天因之類。五者總名邪見。順邪反正，故曰發
X15n0299_p0110c24║於違拒。彼此是非，故曰出生相反。由自心造此因
X15n0299_p0111a01║相，現於獄中，故曰有王。使主吏證執文籍，以決其
X15n0299_p0111a02║邪正，設喻騐之，令知因果相質，無處迴避也。交，對
X15n0299_p0111a03║也。二習相交等，由因果相符，故感勘問權詐，乃至
X15n0299_p0111a04║文簿辭辯之果相也。權變者，將巧術以誘其真詞
X15n0299_p0111a05║也。推鞫者，細推窮鞫，以審定邪正也。察訪披究者，
X15n0299_p0111a06║詳察訪問，盡情剖析也。照明，以業鏡照明，令無所
X15n0299_p0111a07║匿也。此五邪見，能陷法身，故名見坑。能致人於苦
X15n0299_p0111a08║海，故喻如毒壑。
X15n0299_p0111a09║九者、枉習交加發於誣謗（至）菩薩見枉如遭霹靂。
X15n0299_p0111a10║冠註：　此詳明枉習因果也。枉者，以直作曲也。交
X15n0299_p0111a11║加者，彼此以罪相加也。誣謗者，以無妄之禍，加之
X15n0299_p0111a12║於人，惟圖暢自己之懷抱，不顧逼壓人之身心，即
X15n0299_p0111a13║此因相，以現獄中，故有合山等事。合山者，兩山相
X15n0299_p0111a14║合，令人無處逃避也。合石，謂二石夾之也。碾磑，即
X15n0299_p0111a15║碓磨之類。以此惡囚，必招惡果，喻讒賊之人，斷然
X15n0299_p0111a16║逼枉良善也。排，擠挫也。二習相排等，由因果不謬，
X15n0299_p0111a17║故感押捺，乃至衡度諸事之果相也。押捺者，壓伏
X15n0299_p0111a18║也。搥按者，打撲也。蹙漉者，榨淋出血也。衡，稱也。度，
X15n0299_p0111a19║量也。謂稱其輕重，量其長短，以治其罪也。亦曰衡
X15n0299_p0111a20║度者，以迫窄孔中，衡度其身，如㧞絲之狀也。讒能
X15n0299_p0111a21║傷人，故名讒虎。以可驚怖，故名霹靂。
X15n0299_p0111a22║十者訟習交諠，發於藏覆，（至）如戴高山，履於巨海。
X15n0299_p0111a23║冠註：　此詳明訟習因果也。掩己所短，訐人所覆，
X15n0299_p0111a24║謂之訟。交諠者，彼此相諍也。攻發人之陰私，故曰
X15n0299_p0111b01║發於藏覆。以自心有此因行，即現相於獄中，故曰
X15n0299_p0111b02║有鑒見照燭也。鑒等，所謂業鏡臺前，陰私畢露，無
X15n0299_p0111b03║容覆盖矣。如攻人之惡者，人亦攻其惡也。有如是
X15n0299_p0111b04║因，必招如是果，喻如立身於日中，必不能藏其影
X15n0299_p0111b05║也。陳者，獻白也。二習相陳等，由惡因惡果相契，故
X15n0299_p0111b06║感惡友業鏡火珠，乃至對騐諸事之果相也。陰賊
X15n0299_p0111b07║者，陰害於人，陽覆於己，一朝露布，則自害而已。戴
X15n0299_p0111b08║山履海，喻覆愈深而害愈重也。
X15n0299_p0111b09║云何六報？阿難！一切眾生（至）所招惡報從六根出。
X15n0299_p0111b10║冠註：　此總明六交報也。交報有二：一因與果交，
X15n0299_p0111b11║二果時六根交互受報。與前十二顛倒，舉一全收
X15n0299_p0111b12║同意。亦與前一根返源，六根解脫，事反而理同也。
X15n0299_p0111b13║六識造業者，識有了別，故能造業。報從六根出者，
X15n0299_p0111b14║根雖無了別，亦能發識，故報亦從根出。然六識是
X15n0299_p0111b15║業識之見分，六根是業識之相分，總是業識自作
X15n0299_p0111b16║自受，與前審業本云誰作誰受同旨。
X15n0299_p0111b17║云何惡報從六根出（至）星火迸灑煽鼓空界。
X15n0299_p0111b18║冠註。　此詳釋眼根交報也。云何下。總徵六報。一
X15n0299_p0111b19║者下。謂眼識與俱意識造業偏多，故招引惡果從
X15n0299_p0111b20║眼根出，而與此見業交矣。下示臨終所見惡境。見
X15n0299_p0111b21║覺屬火，業力亦勝，故感猛火滿十方界，而神識乘
X15n0299_p0111b22║烟墜入地獄。成論云：極善極惡皆無中陰，所以直
X15n0299_p0111b23║入六報。咸言直入，就重言耳。後皆準此。發明二相
X15n0299_p0111b24║者。是入獄時初見之境，元與生前流逸奔色、見明
X15n0299_p0111c01║見暗無異。故明則見諸惡物，生無量畏；暗則寂然
X15n0299_p0111c02║無見，生無量恐。盖畏生於境，恐生於心也。如是下。
X15n0299_p0111c03║正詳交報。此因中造業時，雖眼識為主，諸識必互
X15n0299_p0111c04║助之。如眼見美色，耳取淫聲，乃至身著淫觸，意主
X15n0299_p0111c05║貪戀，一剎那間何所不具？而果中互報固其宜矣。
X15n0299_p0111c06║然經中所明果相，唯依諸根本性變起。若強配前
X15n0299_p0111c07║因，終難盡舉，徒增繁雜耳。後皆倣此。聽性屬水，被
X15n0299_p0111c08║見火所燒，故為鑊湯洋銅。齅主氣性，亦屬土，被見
X15n0299_p0111c09║火所燒，故為黑烟紫𦦨。舌性屬金，亦主五味，被見
X15n0299_p0111c10║火所燒，故為焦丸鐵糜。身具五行，亦主觸，約土木
X15n0299_p0111c11║被燒，故為熱灰爐炭。心為五行之主，正性屬火，被
X15n0299_p0111c12║燒轉熾，故為星火迸灑，煽鼓空界。
X15n0299_p0111c13║二者聞報招引惡果（至）為電為雹摧碎心魄。
X15n0299_p0111c14║冠註。　此別釋耳根交報也。言耳識與俱意識造
X15n0299_p0111c15║業偏多，故招引惡果從耳根出，而與此聞業交矣。
X15n0299_p0111c16║下示臨終所見之境。聞性屬水，業力亦勝，故臨終
X15n0299_p0111c17║時先見波濤沒溺天地，而神識降注乘流而墜入
X15n0299_p0111c18║地獄。發明二相者，是初入獄時所聞之境，元與生
X15n0299_p0111c19║前流逸奔聲聞動聞靜無異。開聽聞動也，謂性聽
X15n0299_p0111c20║種種喧閙嘈雜之聲，令人精神愗亂而無主。閉聽
X15n0299_p0111c21║聞靜也，謂杳無所聞，令幽魄沉沒而罔依。下正詳
X15n0299_p0111c22║交報。聞性屬水，故曰聞波。根能顯聲，故能為責罪
X15n0299_p0111c23║詰情之境。見火與聞水相凌，如陰陽相薄，故為雷
X15n0299_p0111c24║為吼為惡毒氣。鼻屬土，息即氣，土氣隨水而變，故
X15n0299_p0112a01║為雨霧及諸毒蟲周滿身體。舌性屬金，塵具五味，
X15n0299_p0112a02║根塵隨水而變，故為膿血及諸雜穢。身具五行，觸
X15n0299_p0112a03║主有形，質隨水變，故為畜鬼。土隨水變，故為糞尿。
X15n0299_p0112a04║意為五行之主，正性屬火，水火交感，故為電為雹
X15n0299_p0112a05║摧碎心魄。
X15n0299_p0112a06║三者齅報招引惡果（至）為飛砂礰擊碎身體。
X15n0299_p0112a07║冠註：　此別釋鼻根交報也。謂鼻識與俱意識造
X15n0299_p0112a08║業偏多，故招引惡果從鼻根出，而與此齅業交矣。
X15n0299_p0112a09║下示臨終所齅惡境。鼻根屬土，亦具出入息，吸則
X15n0299_p0112a10║下入，呼則上出，業力亦勝。故臨終時，先見毒氣充
X15n0299_p0112a11║塞遠近，而神識從地湧出，復從上而墜入地獄。發
X15n0299_p0112a12║明二相者，是初入獄時，亦與生前流逸奔香，聞通
X15n0299_p0112a13║聞塞無異。通聞者，謂鼻有所齅，而被穢惡之氣熏
X15n0299_p0112a14║極鼻根，令心擾亂也。塞聞者，謂根無所齅，故氣掩
X15n0299_p0112a15║不通，悶絕于地，一無所知也。下正詳交報。質，礙塞
X15n0299_p0112a16║也。履，通行也。齅性不離通塞，故衝息則為礙而不
X15n0299_p0112a17║能行，為通而能行。氣隨火變，故為火炬。氣隨水變，
X15n0299_p0112a18║故為沒溺，為洋沸。味塵皆隨氣變，則為敗魚敗羮，
X15n0299_p0112a19║故曰為餒為爽。身具五行，皆被氣蒸而敗，故為綻
X15n0299_p0112a20║破爛壞等物，而遭無量𠯗食。心主五行，而性亦屬
X15n0299_p0112a21║火，似氣與火土交感，故為灰塵瘴氣，為飛砂礰石
X15n0299_p0112a22║擊碎身體。
X15n0299_p0112a23║四者味報招引惡果（至）為飛熱鐵從空雨下。
X15n0299_p0112a24║冠註：　此別釋舌根交報也。言舌識與俱意識造
X15n0299_p0112b01║業偏多，故招引惡果從舌根出，而與此味業交矣。
X15n0299_p0112b02║味即甞也。下示臨終所見之境。舌性屬金，且貪味
X15n0299_p0112b03║則網捕燒野，取諸生命以滋口腹，故臨終時先見
X15n0299_p0112b04║鐵綱猛焰熾烈周覆世界，而神識下透挂網倒懸
X15n0299_p0112b05║其頭墮入地獄。發明二相者，是初入獄時所見之
X15n0299_p0112b06║境，亦與生前流逸奔味吞吐氣味無異。故吸氣從
X15n0299_p0112b07║外入者必寒，故結成寒氷凍裂身肉；吐氣從內出
X15n0299_p0112b08║者必熱，故飛為猛火焦爛骨髓。下正詳交報。舌噉
X15n0299_p0112b09║生靈誣罔良善，皆令忍聲納受，故歷甞則能為承
X15n0299_p0112b10║忍痛苦也。依見貪味，亦是金火交發，故能為然金
X15n0299_p0112b11║石；依聽發惡而為唇鎗舌劒，亦是金水相磨，故能
X15n0299_p0112b12║為利兵刃；依齅恣味籠取羣生，亦是金隨氣變如
X15n0299_p0112b13║火鑄金，故能為大銕籠彌覆國土；貪味傷物，亦是
X15n0299_p0112b14║金得木而為弓箭弩射；思味害物，亦是金被火鎔，
X15n0299_p0112b15║故能為熱鐵從空而下。
X15n0299_p0112b16║五者觸報招引惡果（至）為墜為飛為煎為炙。
X15n0299_p0112b17║冠註：　此別釋身根交報也。言身識與意識俱造
X15n0299_p0112b18║業偏多，故招引惡果從身根出，而與此觸業交矣。
X15n0299_p0112b19║下示臨終所見惡境，獨此根見相偏惡偏多者，以
X15n0299_p0112b20║身具五行，且因貪男女染觸，及大宅侍衛驅使鞭
X15n0299_p0112b21║撲等事，則淫殺盜妄靡所不犯，故積罪如山。所以
X15n0299_p0112b22║臨終之時，見有大山四面來合，無復出路，而神識
X15n0299_p0112b23║亦見鐵城火蛇，乃至獄卒羅剎，手執鎗矟驅入地
X15n0299_p0112b24║獄也。發明二相者，是入獄初見之境，亦與生前流
X15n0299_p0112c01║逸奔觸合離取著無異，故合觸則感合山逼體骨
X15n0299_p0112c02║肉血潰，離觸則感刀劍觸身心肝屠裂。下正詳交
X15n0299_p0112c03║報道趨獄路也。觀獄，王門闕兩觀也。聽案，皆治罪
X15n0299_p0112c04║之處，皆身根所依處也。二火交發故為燒爇，水火
X15n0299_p0112c05║交感故為撞擊。倳射，倳插刃于肉也。括袋，所以收
X15n0299_p0112c06║氣也，水土閼塞令氣不通。考縛者，不容身根動搖，
X15n0299_p0112c07║與括袋一意。以火鑄金，故為耕鉗斬截之具。思乃
X15n0299_p0112c08║飄蕩不定，亦是二火交熾，故感飛墜煎炙之境。
X15n0299_p0112c09║六者思報招引惡果（至）皆是眾生迷妄所造。
X15n0299_p0112c10║以上十因六報，皆順生滅門中，論有為因果，則未
X15n0299_p0112c11║出世間物理。且生則為陽，死則為陰，所謂未離三
X15n0299_p0112c12║界外，猶在五行中。故以根性所變之境，悉按陰陽
X15n0299_p0112c13║五行而釋之。然窮源極本，不出自心，不惟眾生因
X15n0299_p0112c14║果，即諸佛化報，亦皆自心所現之影像。矧陰陽五
X15n0299_p0112c15║行，猶是業識見相二分，又豈外乎自心而別有耶？
X15n0299_p0112c16║抑且因果報應，雖謂粗淺法門，亦乃業識中不思
X15n0299_p0112c17║議熏，不思議變，非鏡智圓明，五眼具足，莫能測其
X15n0299_p0112c18║源委。所謂浩浩三藏不可窮，淵深七浪境為風，而
X15n0299_p0112c19║世智肉眼者，寧得輕忽於此哉？
X15n0299_p0112c20║冠註。　此別釋意根交報也。言意識為前五識所
X15n0299_p0112c21║依，造業偏多，故招引惡果從意根出，而與此思業
X15n0299_p0112c22║交矣。下示臨終所見惡境。思為五行之主，而且飄
X15n0299_p0112c23║蕩，亦以思本無形，能壞有形之物，故臨終時，先見
X15n0299_p0112c24║惡風吹壞國土，而神識被風吹上空中，旋從空落，
X15n0299_p0113a01║乘風而墮入地獄。發明二相者，是入獄初見之境，
X15n0299_p0113a02║亦與生前流逸奔法、散亂昏沉無異，故不覺迷極，
X15n0299_p0113a03║則不知頭路，徒荒忙奔走，無有休息。不迷覺知，則
X15n0299_p0113a04║受無量煎燒，苦痛難忍。下正詳交報。思雖無定，必
X15n0299_p0113a05║有所思之境，故結思則為受罪方所。見火能鑄思
X15n0299_p0113a06║金，故為鑒而照明罪人之事。水土交結，故能為大
X15n0299_p0113a07║石氷霜及與上霧。氣能運轉，隨火而變，故能為火
X15n0299_p0113a08║車、火船、火檻。思得舌而作發，故能為呌喚悔泣。身
X15n0299_p0113a09║具五行，皆隨思所變，亦無定體，故能為大小之形，
X15n0299_p0113a10║生死偃仰之事。阿難下結答。言十因六報，皆是迷
X15n0299_p0113a11║己真心妄業所現，本非實有。若能達妄無因，即住
X15n0299_p0113a12║無生法忍，則生滅如幻，況地獄乎？
X15n0299_p0113a13║若諸眾生惡業同造（至）妄想發生非本來有。
X15n0299_p0113a14║冠註：　此明因果輕重也。意謂雖則迷妄，所造亦
X15n0299_p0113a15║有重輕不等。惡業同造者，謂六根十因具足，于一
X15n0299_p0113a16║切時皆同造，所感極重，故入無間大地獄，而受苦
X15n0299_p0113a17║無量，經劫亦無量也。六根各造者，謂雖具十因，但
X15n0299_p0113a18║前後異時而造，故曰各也。及彼所作兼境兼根者，
X15n0299_p0113a19║謂兼一根一境，以至二三根境，各造此罪，次重于
X15n0299_p0113a20║前，故入八無間獄。若身口意三，唯造殺盜婬，餘不
X15n0299_p0113a21║兼造，稍輕于前，故入十八獄。泥犂經云火獄有八，
X15n0299_p0113a22║寒獄有十是也。三業不兼者，謂或具身口而犯殺
X15n0299_p0113a23║盜，唯缺意與婬；或具身意而犯殺婬，唯缺口與盜；
X15n0299_p0113a24║或具口意而犯盜婬，唯缺身與殺。此又次輕于前，
X15n0299_p0113b01║故入三十六獄。見見一根者，謂六根中單犯一根
X15n0299_p0113b02║一境，餘五不犯。單犯一業者，謂三業中唯犯一業，
X15n0299_p0113b03║餘二不犯。此又次輕于前，故入百八獄也。由是下。
X15n0299_p0113b04║結答疑問。由阿難前疑為有定處，為各私受？此謂
X15n0299_p0113b05║別作別造？答：為各私受。謂入同分地？答：為有定處。
X15n0299_p0113b06║總言別業同報也。前疑為本自有，為生妄習？此答：
X15n0299_p0113b07║謂妄想發生，非本來有。
X15n0299_p0113b08║復次，阿難！是諸眾生（至）則妙圓明本無所有。
X15n0299_p0113b09║冠註：　此明地獄罪畢，方入鬼趣也。非，無也。破律
X15n0299_p0113b10║儀者，謂犯大小乘戒，不信罪福，自陷陷人也。犯菩
X15n0299_p0113b11║薩戒者，細犯大乘戒也。毀佛涅槃者，謗佛謗法也。
X15n0299_p0113b12║律儀是眾生出苦之根本，菩薩戒是眾生成佛之
X15n0299_p0113b13║正因。佛乃世出世之慈父，涅槃乃無上之妙理。若
X15n0299_p0113b14║此三者全具，則斷滅三寶種性，此方獄壞，更入十
X15n0299_p0113b15║方地獄，永無出期，故曰無此三者。唯犯十因等雜
X15n0299_p0113b16║業，則雖入地獄，歷劫燒然，將來還有罪畢之時，可
X15n0299_p0113b17║脫獄報，而受鬼形也。下詳明鬼趣。貪物，即貪習交
X15n0299_p0113b18║加之餘習，故地獄罪畢，猶戀戀于物，如依金玉附
X15n0299_p0113b19║草木而為精怪者，故曰遇物而成怪鬼。貪色，即婬
X15n0299_p0113b20║習交接之餘習，故地獄罪畢，欲情流動，火大猶然，
X15n0299_p0113b21║故附風成形，而為旱魃之鬼。貪惑，即詐習誘引者，
X15n0299_p0113b22║唯以巧令惑人，生理盡喪，故罪畢餘習，附畜成形，
X15n0299_p0113b23║而為魅鬼，若孤精等是也。貪恨，即怨習銜恨者，故
X15n0299_p0113b24║罪畢餘習，附毒蟲蠱害于人，今有妖術，令成蠱病，
X15n0299_p0113c01║皆此鬼主之也。貪憶，即嗔習相忤者，不忘宿惡，伺
X15n0299_p0113c02║衰施害，故罪畢餘習，附衰成形，而為瘧鬼，若今散
X15n0299_p0113c03║瘟行瘧之類。貪慠即慢。習交陵者，慳吝無德，虗驕
X15n0299_p0113c04║恃氣，陵人傲物，故罪畢餘習，附氣成形，而為餓鬼。
X15n0299_p0113c05║貪罔即誑。習欺罔者，潛心陰昧，魘覆一切，故罪畢
X15n0299_p0113c06║餘習，附幽暗而為魘鬼，猶存暗室，魘昧于人。貪明
X15n0299_p0113c07║即見。習交明者，本是邪見，妄作高明，故罪畢餘習，
X15n0299_p0113c08║陰附精靈，為魍魎鬼，常處杳冥，似有若無。貪成即
X15n0299_p0113c09║枉。習誣謗，曲人成己，故罪畢餘習，附明成形，為役
X15n0299_p0113c10║使鬼。明，神明也。由前曲人成己，今依靈廟被神驅
X15n0299_p0113c11║使，反曲己成人也。貪黨即訟。習交諠者，結黨朋證，
X15n0299_p0113c12║訐人陰私，故罪皆餘習，附人成形，為傳送鬼。良以
X15n0299_p0113c13║因中刺人隱暗之事而傳𮞏之，故今為鬼，亦附巫
X15n0299_p0113c14║祝傳吉㐫也。阿難下，結妄無因。純情者，舉重該輕，
X15n0299_p0113c15║前文九情八情皆在其中。業火燒乾者，以情屬水，
X15n0299_p0113c16║情罪受畢，故曰燒乾。總謂獄因報盡，故生鬼趣也。
X15n0299_p0113c17║此等皆自妄業所招，妙圓心中本無是事，所謂妙
X15n0299_p0113c18║性圓明，離諸名相。
X15n0299_p0113c19║復次，阿難！鬼業既盡（至）皆為浮虗妄想凝結。
X15n0299_p0113c20║冠註：　此明鬼業報盡而生畜生趣也。情想俱空
X15n0299_p0113c21║者，但空地獄鬼趣之情想。前云純情墮大阿鼻，九
X15n0299_p0113c22║情一想墮無間，八情二想墮有間，七情三想生餓
X15n0299_p0113c23║鬼者，此皆業火燒乾，尚有六情四想而生毛群羽
X15n0299_p0113c24║族中，與元所負人酬償宿債也。下詳明畜趣。昔因
X15n0299_p0114a01║貪習而為怪鬼所附，物銷鬼報亦盡，順習生世，多
X15n0299_p0114a02║分為梟類，貪貨財絕倫，義多感此。類多者，約業習
X15n0299_p0114a03║重者言，未必盡然，後皆倣此。因婬習而為魃鬼所
X15n0299_p0114a04║附，風銷鬼報亦盡，生為咎徵，咎徵乃㐫事前騐，如
X15n0299_p0114a05║鼯鼠呼人，商羊舞水之類，亦旱魃為災之餘習也。
X15n0299_p0114a06║因詐習而為魅鬼所附，畜死鬼報亦盡，復生狐類，
X15n0299_p0114a07║皆妖惑餘習。因怨習而為毒鬼所附，蟲滅鬼報亦
X15n0299_p0114a08║盡，復生毒類，如蛇虺蝮蝎等，皆陰害餘習也。因嗔
X15n0299_p0114a09║習而為癘鬼所附，衰窮鬼報亦盡，多生蛔類，依人
X15n0299_p0114a10║銷食，亦懷瘧附人之餘習也。因慢習而為餓鬼所
X15n0299_p0114a11║附，氣銷鬼報亦盡，多生食類，驕吝恃氣者，翻充人
X15n0299_p0114a12║飢虗，所謂反報也。因誑習而為魘鬼所著，幽銷鬼
X15n0299_p0114a13║報亦盡，土為服類。常從暗中欺魘于人，今為蚕虫
X15n0299_p0114a14║牛馬，為人服乘，亦是反報也。因見習而為魍魎鬼，
X15n0299_p0114a15║精銷報盡，多生應類。如社燕寒鴻，應節而至，亦貪
X15n0299_p0114a16║明之餘習也。枉習附明為役使鬼，明滅報盡，多生
X15n0299_p0114a17║休徵之類。如嘉鳳祥麟，亦是依神明而效走使，曲
X15n0299_p0114a18║已成人之餘習也。因訟習而為傳送鬼所依，巫亡
X15n0299_p0114a19║鬼報亦盡，多生循類。如猫犬等，亦是阿附順人之
X15n0299_p0114a20║餘習也。阿難下，總結三塗皆自妄業招引。若悟明
X15n0299_p0114a21║菩提，則一無所有。如汝所言下，牒前所問墮獄之
X15n0299_p0114a22║人如是惡業。以三人惡業，例該一切惡業也。本自
X15n0299_p0114a23║發明者，謂以上所說惡因惡果，皆是自己如來藏
X15n0299_p0114a24║中循業發現。良以性明圓故，無所不具。但循何等
X15n0299_p0114b01║業，即發現何等報。故非天降地出，亦非人與。元是
X15n0299_p0114b02║自造妄業，自受妄報。若以鏡智觀之，皆為浮虗，本
X15n0299_p0114b03║無實體。雖有三塗，總是自己妄想凝結所成，所謂
X15n0299_p0114b04║如水成氷也。
X15n0299_p0114b05║復次，阿難！從是畜生（至）及佛出世不可停𥨊。
X15n0299_p0114b06║冠註：　此總明畜趣報盡，而復人趣也。鬼之為畜，
X15n0299_p0114b07║雖則六情四想，而元為酬償宿債故也。既酬債畢，
X15n0299_p0114b08║即兩無干涉。設使所酬過于本分，或鞭䇿苦逼，食
X15n0299_p0114b09║噉無度，則此畜生便得情想均等，復生人中，而反
X15n0299_p0114b10║徵其剩。徵剩者，謂復索其過取之餘也。若彼過徵
X15n0299_p0114b11║之人，淨業力勝，能保人身，更有布施等福德，則就
X15n0299_p0114b12║人中償其過徵，或遭竊奪，或被負騙之類。若乏淨
X15n0299_p0114b13║業，兼無福德，無力可保人身，則復轉生畜道，而償
X15n0299_p0114b14║彼畜生餘剩之債也。下明負債易償，負命難償也。
X15n0299_p0114b15║言此人反償餘直者，若元所過徵，為彼變賣錢物，
X15n0299_p0114b16║仍售其錢以償之。為彼負重致遠，仍役其力以償
X15n0299_p0114b17║之。償足自停，永無纏繞。設使不但過用錢力，而又
X15n0299_p0114b18║于中殺其身，食其肉，則生生世世，𮞏相食噉，如井
X15n0299_p0114b19║轉轆轤，互為高下，無有盡期。若非自修正定，轉重
X15n0299_p0114b20║為輕，諸佛出世，投佛懺除，則永難雪此怨對也。此
X15n0299_p0114b21║世尊苦口慈心，甚言當警戒之，不宜恣情殺食也。
X15n0299_p0114b22║汝今應知彼梟倫者（至）此輩名為可憐愍者。
X15n0299_p0114b23║冠註：　此詳明畜類報盡，而復生人類也。貪習為
X15n0299_p0114b24║性為梟，而復人形，猶然頑嚚，不測倫理，不受教化
X15n0299_p0114c01║者，餘習使然也。參合者，雜廁于其中，未必愚惡，一
X15n0299_p0114c02║類皆梟所化也。後皆倣此。婬習為魃鬼為咎徵，復
X15n0299_p0114c03║生人中，參合異常，而與事理不諧者，妖婬為害之
X15n0299_p0114c04║餘習也。詐習為魅為狐，復生人中，參合庸鄙，碌碌
X15n0299_p0114c05║營生者，諂世求容之餘習也。怨習為蠱為毒，復生
X15n0299_p0114c06║人中，參合狼類，毫無仁慈者，銜冤陰毒之餘習也。
X15n0299_p0114c07║嗔習為癘為蛔，而復人形，參合微賤，雖親附人，人
X15n0299_p0114c08║不介意者，依衰附物之餘習也。慢習為餓鬼為食
X15n0299_p0114c09║類，而復生人中，參合柔怯，不能勇猛，委靡不堪者，
X15n0299_p0114c10║恃氣傲物之反報也。誑習為魘為服，而復人形，參
X15n0299_p0114c11║合勞類，役役于世，無復休息者，驅䇿乘服之還報
X15n0299_p0114c12║也。見習為魍魎為應類，復生人中，參合文類，稍通
X15n0299_p0114c13║文義，可稱小慧者，妄自高明之餘習也。枉習為役
X15n0299_p0114c14║鬼，為休徵，而復人形，參同明類，頗附世智辯聦，效
X15n0299_p0114c15║世小用者，搆副神明之餘習也。訟習為傳送，為循
X15n0299_p0114c16║類，復生人中，參合達類，諳練世故，曉解人情者，在
X15n0299_p0114c17║畜類循人既久，自有餘習使之然也。以上十種，前
X15n0299_p0114c18║七似幽情斯鈍者，後三似想明斯聦者，然文明達
X15n0299_p0114c19║者，皆便巧雜技，世智辯聦者，非賢達文明之士也。
X15n0299_p0114c20║下總結警戒。曰是十種者，昔在人趣中，造三塗業，
X15n0299_p0114c21║受三塗報，報畢而復形人道，此皆自無始來所造
X15n0299_p0114c22║惡業，冥計不忘，輪迴顛倒，互相生殺，酬償命債，無
X15n0299_p0114c23║有休息。雖復人形，若不遇如來出世，不聞如來正
X15n0299_p0114c24║法，令其銷釋冤對，解脫惡緣，仍于塵勞中，恣情縱
X15n0299_p0115a01║意，不顧根本，則呼吸間復入三塗矣。盖此循業輪
X15n0299_p0115a02║轉，法爾天然，豈容逃避哉。嗟嗟，既得人身，不善保
X15n0299_p0115a03║持，真為可憐愍者。
X15n0299_p0115a04║阿難！復有從人不依正覺（至）報盡還來散入諸趣。
X15n0299_p0115a05║前五行字作平聲讀，後五行字作去聲讀。上明仙
X15n0299_p0115a06║趣竟，此下明天趣。天有三界，欲界、色界、無色界也。
X15n0299_p0115a07║欲界自須彌、腰頂二天，以至空居四天，共有六重，
X15n0299_p0115a08║皆有飲食、婬欲、睡眠，三欲具足，故總號欲天。其男
X15n0299_p0115a09║女嫁娶妻妾，亦如人間。但諸天人無骨肉，亦無大
X15n0299_p0115a10║小便利，身有光明，無分晝夜，報得五通，形無障礙，
X15n0299_p0115a11║是故天趣為界內極尊也。
X15n0299_p0115a12║冠註：　此明從人趣而修入仙趣也。夫此一趣，起
X15n0299_p0115a13║于眾生貪生惡死之念。故雖有多種，總是厭懼無
X15n0299_p0115a14║常，求身常住。殊不知此身，乃常住真心中之幻影。
X15n0299_p0115a15║故昧根本智，而錯亂修習。如西土外道，宗摩醯首
X15n0299_p0115a16║羅為天主。此方黃老，崇上太清為元始。皆仙趣之
X15n0299_p0115a17║至也。從人者，謂從人中修證也。不依正覺修三摩
X15n0299_p0115a18║地者，謂不依常住真心，發起正智，修楞嚴大定，而
X15n0299_p0115a19║證究竟堅固之理也。別修妄念等，謂彼不知色身
X15n0299_p0115a20║是堅固妄想結成，終從變滅。故誤認有性命可修
X15n0299_p0115a21║養，俾之長生不死。而存留想念，固守色陰，令其不
X15n0299_p0115a22║散不壞也。山林，人不及處。即名山洞府崑崙等處，
X15n0299_p0115a23║人跡不到，純是仙居也。下十種工夫，雖有優劣不
X15n0299_p0115a24║同，而存想固形，是其要訣。下分釋十種堅固。服餌
X15n0299_p0115b01║等，如煉食胡麻紅鉛，以固守其形。縱得功成，但可
X15n0299_p0115b02║壯體延齡，而不能飛舉。故曰：地行堅固。草木等，如
X15n0299_p0115b03║生啖黃精松栢等，以固守色陰。縱得成功，但能身
X15n0299_p0115b04║輕足快，行步如飛。故曰：飛行堅固。金石等，如煎鉛
X15n0299_p0115b05║汞，煉丹砂，九轉大還，堅守形神。縱得功成，但可化
X15n0299_p0115b06║白石為黃金，化凡骨成仙骨，而周行無礙。故曰：遊
X15n0299_p0115b07║行堅固。動止等，謂一動一止，皆守氣固形，如煉精
X15n0299_p0115b08║還氣，煉氣還神，煉神還虗，久而功成，可羽化飛昇，
X15n0299_p0115b09║故曰空行堅固。津液等，謂鼓天池，嚥玉液，能令水
X15n0299_p0115b10║升火降，而結內丹，以固其形，久而功成，氷雪卓約，
X15n0299_p0115b11║不交世欲，輕舉近天，故曰天行堅固。精色等，謂服
X15n0299_p0115b12║虹飲霧，朝採日精，夜採月華，久而功成，則精氣貫
X15n0299_p0115b13║通物理，故曰通行堅固。呪禁等，謂專以呪術，固守
X15n0299_p0115b14║色陰，持呪既久，凝神永命，而得長生之道，故曰道
X15n0299_p0115b15║行堅固。思念等，初繫心臍輪，下透尾關，升夾脊，以
X15n0299_p0115b16║至達泥洹，衝頂出神，以固守其形，思久功成，形神
X15n0299_p0115b17║照應，故曰照行堅固。交遘等，謂內以坎男離女，匹
X15n0299_p0115b18║配夫婦，外以採陰助陽，攝衛精神，久而成功，此感
X15n0299_p0115b19║彼應，吸彼精氣，固己身形，故曰精行堅固。變化等，
X15n0299_p0115b20║謂觀世萬物，生于化理，存想化理，久而覺悟，則能
X15n0299_p0115b21║移山倒水，改易四時，亦能固守其形，留住世間，此
X15n0299_p0115b22║仙道絕術也，故曰絕行。下結妄，謂此十種修習，皆
X15n0299_p0115b23║于人趣中，修煉妄心，不達常住真心，不修金剛正
X15n0299_p0115b24║觀，反於妄身中，別求長生之理，縱得行理圓成，壽
X15n0299_p0115c01║千萬歲，休止深山海島，絕于人境，亦在輪迴妄想
X15n0299_p0115c02║中流轉，而于自己常住真心，性淨明體，茫然不知，
X15n0299_p0115c03║若不聞正法，不修正定，徒別修妄念，存想固形，一
X15n0299_p0115c04║朝仙趣報盡，依然形銷，流入異類矣。
X15n0299_p0115c05║阿難！諸世間人不求常住（至）自此已還名為欲界。
X15n0299_p0115c06║冠註：　此明欲界六天也。謂從人道修十善因，而
X15n0299_p0115c07║入于天道者，不能修真三摩提，求證常住真心。由
X15n0299_p0115c08║無正觀正定，故未能捨己妻妾恩愛。然于他人妻
X15n0299_p0115c09║妾，不唯身無所犯，即心亦不流逸矣。由其正婬雖
X15n0299_p0115c10║有，邪婬念息，則愛水澄鎣，意地光明。命終時，捨人
X15n0299_p0115c11║身而受天身，生須彌腰。居欲界第一重，隣日月宮，
X15n0299_p0115c12║名四王天。若在人世，不唯不流逸邪婬，即自己妻
X15n0299_p0115c13║妾□，踈淡減，少不多流□□□□□。獨居時，間有
X15n0299_p0115c14║念起，不得□□□□前人超勝一倍。故命終後，亦
X15n0299_p0115c15║超日月之明，生須彌頂。居欲界第二重，名忉利天。
X15n0299_p0115c16║此上二天，名地居天。雖形交成婬，但手相抱而已，
X15n0299_p0115c17║非同人世有不淨流液也。此下名空居天。若居人
X15n0299_p0115c18║間，不逢欲境，則婬念不起。即逢境時，唯暫交一過，
X15n0299_p0115c19║去即釋然，不復追戀。此于淨居，既得全味，故此欲
X15n0299_p0115c20║念，動少靜多，功倍于前。命終後，朗居空界，身殿自
X15n0299_p0115c21║光，徧周互照，不須日月。以蓮華開合為晝夜，以鳥
X15n0299_p0115c22║來去為春秋。居欲界第三重，名須𦦨摩，此云時分
X15n0299_p0115c23║天。唯把手成婬，不交遘矣。若居人世，能于一切時，
X15n0299_p0115c24║唯靜無動，而自無欲念。但應彼欲境迫觸，不能拒
X15n0299_p0116a01║絕，猶順從之。此未能全無心，但于動少靜多，又勝
X15n0299_p0116a02║一倍。故命終後，上升勝境，精細微妙，下界諸天人
X15n0299_p0116a03║等不能窺見。且此天有內院、外院。又有業報一天，
X15n0299_p0116a04║乃有漏業果所成，為總報天。修十善者，得生彼天，
X15n0299_p0116a05║果屬有漏，三灾可壞。內院是補處菩薩寄居之地，
X15n0299_p0116a06║今此天主名曰彌勒，縱至劫壞三禪，而此內院三
X15n0299_p0116a07║灾不及，亦未甞壞。此欲界第四重。如是內外，總名
X15n0299_p0116a08║兜率院，云知足天。能于五欲生知足故，但以一笑
X15n0299_p0116a09║成欲，又不同于把手矣。若在人中，自己本無欲心，
X15n0299_p0116a10║婬境橫陳于前，力不自由，雖應觸之，而了無滋味，
X15n0299_p0116a11║如嚼蠟然，其功又倍于前。故命終後，生越化地，能
X15n0299_p0116a12║超越下天，亦能自化。樂具，居欲界第五重，名樂變
X15n0299_p0116a13║化天。謂所樂之具，皆自能變化故。若雖居世間，無
X15n0299_p0116a14║心于世，唯守戒支，修心上界，但權同世情，行夫歸
X15n0299_p0116a15║事。至于交時，不但無味，而且超然境外，毫無干涉，
X15n0299_p0116a16║又勝前功一倍。故命終後，超出化無化境。化即第
X15n0299_p0116a17║五，無化即下四天。居欲界第六重，名他化自在天。
X15n0299_p0116a18║凡欲樂境，不勞自化，皆由他化而自在受用耳。以
X15n0299_p0116a19║上二天，皆以眼相視，便為成婬，故益勝下天也。下
X15n0299_p0116a20║總結曰：如是六天，形十欲境，雖不同世人，躁動無
X15n0299_p0116a21║節，如野馬無覊，莫能控制，而猶未至于全無心迹
X15n0299_p0116a22║而絕交，故通名欲界。自此以下，直至地獄，皆欲界
X15n0299_p0116a23║所攝，所謂五趣雜居地也。
X15n0299_p0116a24║楞嚴經講錄卷第八