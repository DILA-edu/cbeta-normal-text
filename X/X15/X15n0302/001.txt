X15n0302_p0293a01║
X15n0302_p0293a02║
X15n0302_p0293a03║No. 302-A
X15n0302_p0293a04║ 楞嚴略疏緣起
X15n0302_p0293a05║余忝學禪於講師之門，未能一顧也。迨罷參歸閩，山
X15n0302_p0293a06║中無事，取大藏徧閱之，於楞嚴一經自謂獨得其關
X15n0302_p0293a07║鍵，因作翼解二卷，稍抒鄙見，以佐諸疏之所未逮，時
X15n0302_p0293a08║天啟甲子歲也。至崇禎丙子，余開法於泉之開元，適
X15n0302_p0293a09║二雲曾公分憲泉南，公政之餘，每常命駕商略大事，
X15n0302_p0293a10║間及楞嚴，以為苦於諸疏之煩亂，囑余為撰大旨。余
X15n0302_p0293a11║謂治禪者多樂觀大旨，然曲折有所未晣，終不能盡
X15n0302_p0293a12║掃。餘疑而遽以己意通之，其失靡細，乃為廣翼解而
X15n0302_p0293a13║作略疏，間亦博採眾說，融為一家之言。大旨固不憚
X15n0302_p0293a14║闡揚，而曲折亦所必晣，務使觀者觸目而爽然會心，
X15n0302_p0293a15║不為經文所蔽、諸疏所亂而已。天台耶？賢首耶？固未
X15n0302_p0293a16║暇問其後塵也。前三卷成於開元溽暑，中秋歸福州
X15n0302_p0293a17║鼓山，繼成三卷。明年春，有浙西之行，諸鄉紳留居苕
X15n0302_p0293a18║谿之真寂，後四卷始克成焉。戊寅燈節後，擕李曹愚
X15n0302_p0293a19║公侍御過訪，暫一寓目，不勝嘆賞，遂命工災。木工既
X15n0302_p0293a20║竣，乃謹識其歲月於此，盖一時緣起之功未可忘也。
X15n0302_p0293a21║崇禎戊寅八月中秋日真寂釋元賢題於繼燈堂
X15n0302_p0293a22║
X15n0302_p0293a23║
X15n0302_p0293a24║
X15n0302_p0293b01║
X15n0302_p0293b02║
X15n0302_p0293b03║No. 302
X15n0302_p0293b04║楞嚴經略疏卷之一
X15n0302_p0293b05║福州鼓山湧泉禪寺沙門　元賢　述
X15n0302_p0293b06║大佛頂如來密因修證了義諸菩薩萬行首楞嚴
X15n0302_p0293b07║經
X15n0302_p0293b08║此經題首大佛頂三字，即指吾人本來妙心也。佛頂
X15n0302_p0293b09║者，表最尊最勝之義。又恐尊勝二義有所未盡，故復
X15n0302_p0293b10║加一大字於佛頂之上，顯此妙心含吐十方，彌綸萬
X15n0302_p0293b11║有，而實境界超絕，非言語可及，思慮可到，故曰大佛
X15n0302_p0293b12║頂。此下四句，皆顯大佛頂之功能也。上二句在佛位
X15n0302_p0293b13║上說，下二句在菩薩位上說。如來密因，言本此妙心
X15n0302_p0293b14║為大因也。如來乃果位之極，而最初修行，必先得此
X15n0302_p0293b15║妙心以為之因，如蒸飯必先得米，鑄像必先得金，不
X15n0302_p0293b16║然雖有巧力，無可成理。因而言密者，謂此心出言思
X15n0302_p0293b17║之表，非事相顯因之比也。修證了義者，言闡此妙心
X15n0302_p0293b18║為大教也。諸佛說教，全依此妙心發明，修者修此，證
X15n0302_p0293b19║者證此，故說修說證，皆究竟窮極，更無餘義。若不依
X15n0302_p0293b20║此妙心有所宣說，雖非外道，終屬權漸，非了義也。菩
X15n0302_p0293b21║薩萬行者，言依此妙心為大行也。菩薩自十信至等
X15n0302_p0293b22║覺，其間仰趣佛果，下化眾生，其行最廣。然必依此妙
X15n0302_p0293b23║心，則舉足下足，無不圓明妙寂。若不依此，雖善葢天
X15n0302_p0293b24║下，功高萬古，盡屬有為之功，生滅之行而已。首楞嚴
X15n0302_p0293c01║者，譯云一切事究竟堅固，言證此妙心為大定也。世
X15n0302_p0293c02║間一切事，皆生滅不常，倐忽變幻，何有究竟堅固之
X15n0302_p0293c03║可言。唯此心則本統萬事，攝萬相，總是一究竟堅固
X15n0302_p0293c04║之圓定。今既證此，故雖歷萬境而常寂，應萬緣而不
X15n0302_p0293c05║撓也。此上四句，經中備明其旨，臨文當自知之。
X15n0302_p0293c06║如是我聞：一時，佛在（至）歸來佛所。
X15n0302_p0293c07║此一段名序分，乃說經之由也。自如是我聞至文殊
X15n0302_p0293c08║師利而為上首，乃是諸經之通式。凡佛說經，必有此
X15n0302_p0293c09║六種，故述經者必敘之，證此經結集非妄，令人深信
X15n0302_p0293c10║也。自時波斯匿王至歸來佛所，乃是此經發起之事。
X15n0302_p0293c11║此經發起，由阿難乞食，悞墮婬室，佛乃說大佛頂呪，
X15n0302_p0293c12║令文殊往救。此中節節大有深意，未可忽略。阿難在
X15n0302_p0293c13║諸弟子中，多聞第一，佛所說法，渠皆憶持，無少遺失，
X15n0302_p0293c14║則平日論心論性，說妙說玄，何不了了？渠既多聞，又
X15n0302_p0293c15║不是專尚口耳之學，發心要依佛教，學佛行，所以於
X15n0302_p0293c16║入城乞食之際，憶佛責須菩提、大迦葉心不均平，便
X15n0302_p0293c17║發平等心，行平等慈，乞食不分貧富，且嚴整威儀，肅
X15n0302_p0293c18║恭齋法，直是循規蹈短，步步思要作佛。彼多聞如是，
X15n0302_p0293c19║發意力行又如是，宜廣歷諸境，可保無虞者也。如何
X15n0302_p0293c20║忽遇摩登梵呪，便被攝入婬室，全做不得主宰？葢為
X15n0302_p0293c21║渠悟非實悟，證非實證，不過在意根下領略，名曰見
X15n0302_p0293c22║性。意根下安排，思要作佛。這等人平居無事，儘可自
X15n0302_p0293c23║負。或遇輕𦕈境界，亦可把持。忽然遇著難把持處，便
X15n0302_p0293c24║七華八裂了也。古人所謂汞銀禪，遇火便飛去耳。又
X15n0302_p0294a01║此經於諸欲中，乃以婬欲發起者，亦有深意。以諸欲
X15n0302_p0294a02║中，婬欲為最。葢為人有身，必假婬欲中來。此欲便是
X15n0302_p0294a03║命蒂中帶的，最為難斷。雖三界輪迴，或升或沉，亦多
X15n0302_p0294a04║因此欲輕重而定。不斷此欲，決不出輪迴。要斷此欲，
X15n0302_p0294a05║非實證入本性者，未可言斷也。世尊要救阿難，乃於
X15n0302_p0294a06║大佛頂中，現百寶光者，表無上智光也。現化如來者，
X15n0302_p0294a07║表無為心佛也。說呪者，顯無上心法也。並是無思無
X15n0302_p0294a08║為，超情離見中發出。所以摩登梵呪，遇之便解，如湯
X15n0302_p0294a09║銷氷，如日破暗，而不可復得矣。然佛呪神力，自足往
X15n0302_p0294a10║救，何必文殊將之。良以無上深法，非大智不能奉持。
X15n0302_p0294a11║根本重病，非大智不能破滅。故必敕文殊者，表大智
X15n0302_p0294a12║也。發起因由，其義如是。始知世尊說法，義味殊深，非
X15n0302_p0294a13║同世典也。○婬躬撫摩，將毀戒體二句，諸解謂阿難
X15n0302_p0294a14║為婬躬撫摩，將毀戒體也。惟吳興謂阿難乃初果聖
X15n0302_p0294a15║人，得道共戒，決無毀犯之事。以將毀二字屬摩登，謂
X15n0302_p0294a16║是摩登將毀阿難之戒體也。此說甚精，可從。戒體者，
X15n0302_p0294a17║即經所謂無作戒體也。從白四羯磨所發，持之則肥，
X15n0302_p0294a18║犯之則羸，故曰戒體。或又謂阿難既決無毀犯，則世
X15n0302_p0294a19║尊何須說呪往護？愚謂聖既示迹同凡，法應如是耳。
X15n0302_p0294a20║阿難見佛（至）名覺知心，無有是處。
X15n0302_p0294a21║阿難歸來見佛，自恨一向多聞，未全道力，乃是渠一
X15n0302_p0294a22║大轉關處。既悔前非，却求今是，乃請諸佛得成菩提
X15n0302_p0294a23║之法。所請妙奢摩他、三摩、禪那者，即首楞嚴定之分
X15n0302_p0294a24║名也。只是一心離萬法而無迹，名曰奢摩他。即萬法
X15n0302_p0294b01║而全彰，名曰三摩。即離即而非離即，名曰禪那。此三
X15n0302_p0294b02║非縱非橫，非並非別，故曰妙也。又此三在本來心體
X15n0302_p0294b03║上，名三如來藏，如金在鑛，全是本體，未有工夫也。在
X15n0302_p0294b04║菩薩修證上，名三觀，如金在爐，即本體而起工夫，即
X15n0302_p0294b05║工夫而復本體也。在諸佛成果上，名三德，如金出爐，
X15n0302_p0294b06║修功既畢，全體獨純也。今經奢摩他等者，正指菩薩
X15n0302_p0294b07║位中三觀耳。但前後發揮，自然兼及三藏三德之義。
X15n0302_p0294b08║所請最初方便者，謂修此三觀之最初方便也。自此
X15n0302_p0294b09║下至四卷半，開顯一心，圓融三藏，是為觀前最初方
X15n0302_p0294b10║便。自四卷半已去，說二決定義，乃正修觀下手最初
X15n0302_p0294b11║方便。然十卷之文，委曲詳盡，無非修觀者所宜預知，
X15n0302_p0294b12║則十卷皆最初方便耳。阿難請修三觀最初方便，而
X15n0302_p0294b13║佛乃審其最初發心者，何也？如醫病者，先要審其病
X15n0302_p0294b14║源，病源既得，方可用藥。又如千里之行，慎在最初一
X15n0302_p0294b15║步，此步若錯，決無能到之理也。阿難自陳，乃以目觀
X15n0302_p0294b16║見如來勝相殊絕，心生愛樂，便發心出家。此是逐外
X15n0302_p0294b17║生心，悉屬虗妄。用此心而求佛果，正如適燕而南其
X15n0302_p0294b18║轅矣。葢用此心，則無論生邪情，造惡業，即厭凡趨聖，
X15n0302_p0294b19║捨穢取淨，極之至於淨穢雙捨，有無俱捐，不出生滅，
X15n0302_p0294b20║終屬輪迴。所以世尊急窮破之。然不直破其非心，而
X15n0302_p0294b21║曲窮其所在之處者，葢以妄心無處，無處則無體，無
X15n0302_p0294b22║處無體，非妄而何？阿難最初一番認心在身內，乃是
X15n0302_p0294b23║凡夫之通病。世尊則以心不在內破之。葢心在身內，
X15n0302_p0294b24║合知身內之事。如人在堂中，必先見堂內，後見堂外。
X15n0302_p0294c01║今一膜之內，便全不知不見，則心非在內明矣。二番
X15n0302_p0294c02║遁於在外，世尊則以身心相知破之。葢心在身外，則
X15n0302_p0294c03║心身了不相涉。目之所見，心宜不知。今目所見，心能
X15n0302_p0294c04║分別，則心非在外明矣。三番遁於潛根，謂心不在內，
X15n0302_p0294c05║不在外，止潛於根內，如眼在瑠璃中，故不見內而能
X15n0302_p0294c06║照外也。世尊則以心不見眼破之。葢瑠璃籠眼，能見
X15n0302_p0294c07║一切物，然眼亦見瑠璃。今云心潛於眼，能見一切物，
X15n0302_p0294c08║而不能見眼，則心之非潛根明矣。四番復遁於在內，
X15n0302_p0294c09║而謂合眼見暗為見內，追解不能見內之難也。世尊
X15n0302_p0294c10║則以見暗非內破之。葢合眼見暗，則眼與暗對，暗在
X15n0302_p0294c11║眼前。既在眼前，非汝焦腑，何云見內？若謂所對不在
X15n0302_p0294c12║外而在內，則是眼能返觀也，其失尤甚矣。五番遁於
X15n0302_p0294c13║隨所合，謂隨所合處，心則隨有也。世尊則以是心無
X15n0302_p0294c14║體破之。葢心若有體，必有所從。今挃體自驗，其能知
X15n0302_p0294c15║之心，非自內出，非自外入，則無所從來矣。心若有體，
X15n0302_p0294c16║必有一定。今此能知之心，非是一體，非是多體，非是
X15n0302_p0294c17║遍體，非是不遍體，則體且無定矣。來既無從，豈有隨
X15n0302_p0294c18║合之相？體尚無定，豈成隨有之義哉？六番遁於中間，
X15n0302_p0294c19║謂內根緣外塵，識生其中也。世尊則以不得成中破
X15n0302_p0294c20║之。若兼根塵以為中，則一半屬根，一半屬塵，二者敵
X15n0302_p0294c21║立，竟無中位。若不兼根塵，而獨處根塵之中以為中，
X15n0302_p0294c22║則既離根非知，離塵非不知，果何體性而成中乎？七
X15n0302_p0294c23║番由前六處被破，故引教立一切處無著無心。世尊
X15n0302_p0294c24║則以有意不著，即非無著破之。葢世尊於般若會中，
X15n0302_p0295a01║廣談無著者，良以般若光中，諸法本空，非有對待。今
X15n0302_p0295a02║以我與有無二境對立，而言無著，則無著之義不成。
X15n0302_p0295a03║以為無，則何有可著而言不著？以為有，則便著矣，何
X15n0302_p0295a04║言無著？按前七番所破之心，乃是緣塵起滅之心，全
X15n0302_p0295a05║無定處。阿難曲示迷情，世尊詳加披剝，意使妄計盡
X15n0302_p0295a06║銷，則一真獨露也。若識得真心，則七處之心，總成圓
X15n0302_p0295a07║妙，無一可破。譬如大圓鏡中，現種種影，迷者執影為
X15n0302_p0295a08║鏡，故須力破。若識得鏡體，則無影非鏡，安用破乎？○
X15n0302_p0295a09║爪生髮長，筋轉脉搖二句，長水云：心胃內密，設使不
X15n0302_p0295a10║知，爪髮膚淺，寧容難了。此說未當。葢心既在內，便合
X15n0302_p0295a11║內密先知，豈可謂內密難知，而膚淺易了乎。況爪髮
X15n0302_p0295a12║等雖外現，而實從內出，皆身內物也。愚意心肝脾胃
X15n0302_p0295a13║等物，靜或不覺，爪生髮長，筋轉脉搖，則動而易知也。
X15n0302_p0295a14║何如。
X15n0302_p0295a15║爾時阿難在大眾中（至）雖得多聞不成聖果。
X15n0302_p0295a16║前科破妄心無處，此科直破妄心也。阿難歷陳七處
X15n0302_p0295a17║俱已被破，尚不知此心無處，乃復請問真際所詣。世
X15n0302_p0295a18║尊將破其心，故先現瑞以示之。大抵諸佛將說大法，
X15n0302_p0295a19║必放光現瑞是其常儀，為佛會中上等根器，見光領
X15n0302_p0295a20║悟者為多。面門放光者，示六根門頭智光晃耀也。普
X15n0302_p0295a21║佛世界六種震動者，示積劫無明從此翻破也。微塵
X15n0302_p0295a22║佛國一時開現者，示智境全彰廓爾圓明也。十方世
X15n0302_p0295a23║界合成一界者，示妄塵不隔彼此俱忘也。其世界中
X15n0302_p0295a24║所有一切諸大菩薩皆住本國合掌承聽者，示心量
X15n0302_p0295b01║本周心聞本洞也。良以識心未破，則六根門頭本光
X15n0302_p0295b02║受蔽，無明積習堅不可破，妄境全昏彼我生隔，惟妄
X15n0302_p0295b03║識一破其應如是，故先現瑞以示之。次乃為阿難指
X15n0302_p0295b04║出錯處，謂修行不成菩提，乃至別成聲聞緣覺及外
X15n0302_p0295b05║道天魔等，皆由不知二種根本錯亂修習。所謂二種
X15n0302_p0295b06║根本者，一是無始生死根本，則汝今者與諸眾生以
X15n0302_p0295b07║攀緣心為自性者是也。一是菩提涅槃元清淨體，則
X15n0302_p0295b08║汝今者識精元明能生諸緣緣所遺者是也。攀緣心
X15n0302_p0295b09║秪是識以六根攀緣六塵而有者也。識精元明者，謂
X15n0302_p0295b10║真心不是離識別有，即此識精中具有元明之體，此
X15n0302_p0295b11║體諸識從之以生，而實諸識分別之所不及也。真妄
X15n0302_p0295b12║既已雙陳，怎奈阿難猶然未省，乃舉拳以示之，用徵
X15n0302_p0295b13║出其所見也。問：汝將誰見？則曰：我與大眾同將眼見。
X15n0302_p0295b14║問：汝以何為心？則曰：我以心推窮尋逐。即能推者為
X15n0302_p0295b15║心，依舊與最初發心時所見不別。總之，認攀緣之心
X15n0302_p0295b16║失元明之體也。佛乃咄而告之曰：此非汝心，且為渠
X15n0302_p0295b17║重重註破。曰：此是前塵虗妄相想，離前六塵必無自
X15n0302_p0295b18║體，即滅却一切見聞覺知。內守幽閒猶為法塵分別
X15n0302_p0295b19║影事，離此法塵亦無自體也。此內守幽閒處埋煞了
X15n0302_p0295b20║許多賢聖，如宋儒之觀喜怒哀樂未發時氣象秪在
X15n0302_p0295b21║這裏，老氏之致虗極、守靜篤亦秪在這裏，即佛教中
X15n0302_p0295b22║阿羅漢、辟支佛所入之定、所證之果亦秪在這裏。都
X15n0302_p0295b23║緣渠謂見聞覺知既泯便是真實境界，殊不知有幽
X15n0302_p0295b24║閒可守，則幽閒便是法塵，守幽閒者便是分別，分別
X15n0302_p0295c01║法塵現出境界，非影事而何哉？幽閒尚為影事，而況
X15n0302_p0295c02║一切見聞覺知倐忽生滅，安能成常住之果哉？
X15n0302_p0295c03║阿難聞已重復悲淚（至）自取流轉。
X15n0302_p0295c04║阿難雖知妄心無體，而猶未知以何為真，故茲啟請
X15n0302_p0295c05║如來。從胸卍字放光者，表妙明真心萬德咸備，本有
X15n0302_p0295c06║智光不從境發也。其光晃昱有百千色者，表明超日
X15n0302_p0295c07║月，用等河沙也。十方微塵普佛世界一時周徧者，表
X15n0302_p0295c08║唯妙覺明圓照法界也。徧灌十方所有寶剎諸如來
X15n0302_p0295c09║頂者，表無上心光佛佛本同也。旋至阿難及諸大眾
X15n0302_p0295c10║者，表一切眾生皆有佛分也。若能於此領悟真心，開
X15n0302_p0295c11║示已竟，其奈阿難猶迷，所以曲生枝節，乃就見性上
X15n0302_p0295c12║顯之。此有二意：一為阿難最初從見上發心，所以一
X15n0302_p0295c13║路來都從見上指點；一為真心難為詮說，乃借見性
X15n0302_p0295c14║顯示。此見雖尚帶妄，其性全真，體無生滅，與真心相
X15n0302_p0295c15║去不遠。譬如持出一面古鏡示人，雖少蒙塵垢，不妨
X15n0302_p0295c16║就此認得鏡也。阿難一向認見在眼，將見與心分作
X15n0302_p0295c17║兩箇，故說有眼則見，無眼不見，此見全屬生滅。世尊
X15n0302_p0295c18║乃謂無眼見暗，亦是有見，則知前塵自暗，見無虧損，
X15n0302_p0295c19║異彼生滅之見。又因無眼有見，則知見不是眼，眼但
X15n0302_p0295c20║顯色，見全屬心。阿難至此，雖知見全屬心，而未知此
X15n0302_p0295c21║心何以為真。世尊乃命憍陳如旁通之，葢以同倫之
X15n0302_p0295c22║人，說己行之路，易為信入也。陳如接拍成令，述渠成
X15n0302_p0295c23║道因緣，由悟客塵二字，客有往來，而主無攸往，塵有
X15n0302_p0295c24║動搖，而空本常寂，即知動者為妄，不動為真矣。由是
X15n0302_p0296a01║世尊乃以手開合示阿難，驗知手有開合，見無開合，
X15n0302_p0296a02║此是對外境取驗，尚疎而未親。乃復於掌上放光，飛
X15n0302_p0296a03║入阿難頭角邊，令其左右顧盻，驗知頭有動搖，而見
X15n0302_p0296a04║無動搖，此是就自身上取驗，最為親切。既兩番取驗，
X15n0302_p0296a05║身境有動，此見無動，則知動者為妄，不動為真，宜守
X15n0302_p0296a06║真而捨妄明矣。如何明知動是身境，而乃從始至終，
X15n0302_p0296a07║逐妄失真，顛倒行事，既失其真，必反認物為己，而輪
X15n0302_p0296a08║迴不已，特自取之矣，可不哀哉。
X15n0302_p0296a09║楞嚴經略疏卷之一