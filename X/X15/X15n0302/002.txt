X15n0302_p0296a10║
X15n0302_p0296a11║
X15n0302_p0296a12║
X15n0302_p0296a13║楞嚴經略疏卷之二
X15n0302_p0296a14║福州鼓山湧泉禪寺沙門　元賢　述
X15n0302_p0296a15║爾時阿難及諸大眾（至）得未曾有。
X15n0302_p0296a16║前科顯見性之寂，此科顯見性之常。阿難承佛委示，
X15n0302_p0296a17║雖知見性無動，尚恐此見隨身生滅，故請佛為發明。
X15n0302_p0296a18║時波斯匿王，因先見外道說死後斷滅，及皈佛聞說
X15n0302_p0296a19║死後不滅，心尚懷疑，未能證知不生滅性，故亦從旁
X15n0302_p0296a20║置問。佛先審其身之變壞者，將以反顯性之不變壞
X15n0302_p0296a21║也。王乃謂此身雖未甞滅，而現觀此身，念念遷謝，新
X15n0302_p0296a22║新不住，如火燒薪，終歸磨滅，決知此身當從變滅。佛
X15n0302_p0296a23║猶欲其詳陳遷謝之相，以曉大眾，故復審其顏貌，何
X15n0302_p0296a24║如童子之時。王則謂自童而壯，自壯而老，昔盛今衰，
X15n0302_p0296b01║何可相比。佛猶以凡夫心暗，每謂少壯可恃，不覺變
X15n0302_p0296b02║異，乃以不應頓朽為問。王則謂變化密移，誠不覺知，
X15n0302_p0296b03║但由後思前，深知不同。若約麤相而觀，且約十年，每
X15n0302_p0296b04║覺衰老，若微細思惟，則直是剎那剎那，念念不停，日
X15n0302_p0296b05║趨於盡而已，故知此身必從變滅也。王於此身生滅
X15n0302_p0296b06║無常，已能備悉其相，而此中便有不生滅性，則未之
X15n0302_p0296b07║知也，故佛即以恒河之見證之。試觀王三歲所見之
X15n0302_p0296b08║恒河，與今六十二歲所見之恒河，決無有異，則知身
X15n0302_p0296b09║之老少有殊，見之老少無殊。身則受變者也，見則不
X15n0302_p0296b10║受變者也，受變斯有滅，不受變又安有滅哉。所以身
X15n0302_p0296b11║後捨生趨生，卒夫甞滅，又何疑焉。
X15n0302_p0296b12║阿難即從座起（至）如來說為可憐愍者。
X15n0302_p0296b13║阿難因前科說心不受滅，遂疑既不受滅，必無遺失，
X15n0302_p0296b14║緣何世尊責我等輩遺失真性，顛倒行事？世尊乃取
X15n0302_p0296b15║手之倒正為喻，謂正手變為倒手，特是將頭換作尾，
X15n0302_p0296b16║世人便以為倒矣，豈手實有失哉？例知如來號正徧
X15n0302_p0296b17║知，汝等號性顛倒，亦以人自生顛倒，而性實非有失
X15n0302_p0296b18║也。下文正釋顛倒之處。葢真心量包虗空，用周沙界，
X15n0302_p0296b19║有情無情，一切萬法，莫非此心所現，云何失此本心
X15n0302_p0296b20║不認，而反認心局於色身之內？是認悟中之迷也。悟
X15n0302_p0296b21║謂妙心本自虗明，迷謂妄結心相，晦昧為空。下正發
X15n0302_p0296b22║明此意。一真法界全空，是覺無明突起，便晦昧而化
X15n0302_p0296b23║為頑空，此虗空之始現也。空晦暗中，積迷既堅，則結
X15n0302_p0296b24║暗而成色，此世界之始立也。以妄想攬妄色，以妄色
X15n0302_p0296c01║雜妄想，則結色而成根，此妄身之始成也。外之妄緣
X15n0302_p0296c02║聚影於內，則生滅而不已；內之妄識分別乎外，則奔
X15n0302_p0296c03║逸而不息。此昏昏擾擾之相，妄以為心性也。自一迷
X15n0302_p0296c04║為心，則必惑此心在色身之內，不知色身外及山河
X15n0302_p0296c05║虗空大地，皆我妙明心中之物。今反認心在身內，正
X15n0302_p0296c06║猶棄海認漚迷矣，況認漚為海，非迷中之倍人哉？垂
X15n0302_p0296c07║手之倒，以首為尾，亦猶是也。按顯寂常之義，皆借見
X15n0302_p0296c08║性發揮。今顯圓徧之義，則不用見性，直舉心性。何也？
X15n0302_p0296c09║以見性尚倒局於身內也。真心之義，至此已吐露無
X15n0302_p0296c10║餘。下文阿難曲為後人屢生餘疑，故復有六番辨論
X15n0302_p0296c11║矣。○若此顛倒，首尾相換。舊說或執垂手為正，竪手
X15n0302_p0296c12║為倒。或執竪手為正，垂手為倒。愚謂手之倒正，實無
X15n0302_p0296c13║定論。阿難特就世俗之見定倒正，而佛亦姑就世俗
X15n0302_p0296c14║之倒正上取譬也。舊說以世人不識手之倒正喻顛
X15n0302_p0296c15║倒，而不以倒手喻顛倒，其失尤甚。如下文如我垂手，
X15n0302_p0296c16║等無差別。以垂為倒，尤為明證。豈必待錯認手之倒
X15n0302_p0296c17║正，而後喻顛倒哉。若此顛倒數句，舊解多未穩。今謂
X15n0302_p0296c18║佛竪手時，已順世俗成正。却云以此正手，而顛倒下
X15n0302_p0296c19║垂。但是將上竪之首，換為下垂之尾。上竪之尾，換為
X15n0302_p0296c20║下垂之首。而世俗視之，與正手便差一倍。一以為正，
X15n0302_p0296c21║一以為倒。倒正雖殊，手體寧有失哉。手不失意，不可
X15n0302_p0296c22║少正。答遺失之問也。
X15n0302_p0296c23║阿難承佛悲救（至）是故如來名可憐愍。
X15n0302_p0296c24║阿難承佛圓滿常住之說，雖已能解，但是以緣慮心，
X15n0302_p0297a01║分別法音，現圓滿常住影子而已，非情忘識絕，冥契
X15n0302_p0297a02║真體之悟也。阿難既徒獲此心，欲直認為本元心地，
X15n0302_p0297a03║則佛已深訶，欲不認為本元心地，則所謂圓滿常住
X15n0302_p0297a04║者，又安在耶？所以求佛為拔疑根也。阿難此問，最為
X15n0302_p0297a05║緊要，世間稱學道者，十箇五雙都落在此，其能不認
X15n0302_p0297a06║為本元心地者鮮矣。佛告阿難下，先破其所緣之法
X15n0302_p0297a07║也。謂以緣心聽圓滿常住之法，則圓滿常住便為所
X15n0302_p0297a08║緣之境，法既是境，豈為法性哉？正如人以指標月，急
X15n0302_p0297a09║須看月，若認指為月，其失非細。若以分別法音下，破
X15n0302_p0297a10║其能緣之心也。謂此心離法音別無分別性，正如客
X15n0302_p0297a11║暫來往，非如主之常住，豈為真實哉？不但分別我聲，
X15n0302_p0297a12║離我聲無分別性，即分別我容，離我色相，亦無分別
X15n0302_p0297a13║性。縱使分別都無，此中杳杳冥冥，故非色，中若有精，
X15n0302_p0297a14║故非空。外道呼為冥諦，以為離塵有體，認為真性矣，
X15n0302_p0297a15║而不知此乃意根中之法緣也。意根對法塵，有生滅
X15n0302_p0297a16║二種，今分別不行，正是滅塵，是離諸法緣，亦無分別
X15n0302_p0297a17║自性。由此觀之，汝之所謂心性者，真如客之有還，不
X15n0302_p0297a18║為主之不還，安得為真乎？還者，謂如客從他方來，便
X15n0302_p0297a19║可還他方去，若是主人常住在此，故不可還也。世間
X15n0302_p0297a20║諸緣，各有所因，故各有所還，如明從日輪，便可還日，
X15n0302_p0297a21║暗從黑月，便可還月等是也。獨此見精，自有照燭，不
X15n0302_p0297a22║從他得，故不可還。可還者，自然非心，既不可還，非汝
X15n0302_p0297a23║而誰哉？所以指為本妙淨明之心也。
X15n0302_p0297a24║阿難言我雖識此見性（至）汝性不真，取我求實。
X15n0302_p0297b01║阿難雖識見性無還，而疑見必見物，舍物無見，是見
X15n0302_p0297b02║乃攬外物影像，終是雜妄，何云是我之真性乎？佛答：
X15n0302_p0297b03║先列五種見量，雖佛至凡夫，見有廣狹之殊，均之為
X15n0302_p0297b04║能見之性也。次列阿難所見之境，雖種種差殊，均之
X15n0302_p0297b05║為所見之物也。若於此中擇其誰為能見之我體，誰
X15n0302_p0297b06║為所見之物象，豈無辨哉？但觀物象有差殊，而見性
X15n0302_p0297b07║無差殊，則見超於物，而非物之所能雜明矣。若見是
X15n0302_p0297b08║物下數句，又以物可見，見不可見，以明見之非物也。
X15n0302_p0297b09║若謂見必雜物，則見亦是物；見若是物，則見亦可見；
X15n0302_p0297b10║見若可見，則汝亦可見吾之見矣，而吾之見豈可見
X15n0302_p0297b11║哉？若以同見吾所見之物，以為見吾之見乎，則當吾
X15n0302_p0297b12║不見物時，又何以不見吾不見之處？若謂能見吾不
X15n0302_p0297b13║見之處，必其妄生計度，自然非彼不見之相。若謂不
X15n0302_p0297b14║見吾不見之地，則我見終不可見；我見終不可見，則
X15n0302_p0297b15║汝見亦不可見。見不可見，自然非物矣，云何非汝之
X15n0302_p0297b16║真性乎？又汝今下數句，又以物我不成立，以明見之
X15n0302_p0297b17║非物也。汝今見物之時，汝既見物，物亦見汝，汝見既
X15n0302_p0297b18║離乎物，物見必雜乎汝，將以汝為物，物為汝，而體性
X15n0302_p0297b19║紛雜矣。汝之與我，并諸世間，安能成立其為物為我
X15n0302_p0297b20║乎？是知汝見必是汝而非物，則汝之見性，歷覽周遍，
X15n0302_p0297b21║正汝之真性，云何疑其弗真，而取我言以求實哉？
X15n0302_p0297b22║阿難見性必我非餘（至）徧能含受十方國土。
X15n0302_p0297b23║阿難因佛言見性周遍，即我真性，遂疑見性有礙，非
X15n0302_p0297b24║為真性，故舉自己所見而問言：我曾隨佛到四天王
X15n0302_p0297c01║宮，及居日月宮，此見直周遍娑婆國，及歸精舍，但局
X15n0302_p0297c02║一室之內。若謂此見定體本自周遍，如何昔之見大
X15n0302_p0297c03║者，今乃見小，為是縮大為少，抑是墻宇夾斷，其義為
X15n0302_p0297c04║何在乎？佛答：意謂非見之有大小，乃前塵未忘之咎
X15n0302_p0297c05║耳。譬如方器中見方空，圓器中見圓空，非空之有定
X15n0302_p0297c06║方定圓及不定方圓也，乃因器而成方圓耳。但除其
X15n0302_p0297c07║器，空自無方圓，豈可更問此空方圓之義何在乎？今
X15n0302_p0297c08║以見合之，見有大有小，非見之有定大定小及不定
X15n0302_p0297c09║大小也，乃因塵而成大小耳。但除前塵，則見自無大
X15n0302_p0297c10║小，豈可更問此見大小之義何在乎？若以為見體有
X15n0302_p0297c11║大小，則入室之時，此見可縮而小；觀日之時，此見可
X15n0302_p0297c12║挽而大乎？墻宇之立，此見可夾而斷；穿為小竇，此見
X15n0302_p0297c13║可續而通乎？是義豈其然哉？大抵一切眾生秪為不
X15n0302_p0297c14║達萬物皆己，而又迷己為物，失萬物一體之本心。物
X15n0302_p0297c15║既非心，則非惟不隨心轉，而反以轉心，是故動為物
X15n0302_p0297c16║礙，而觀大觀小無自由分。若能達萬物為一體，則非
X15n0302_p0297c17║惟不為物轉，而日能轉物。若能轉物，則同如來身心
X15n0302_p0297c18║圓明不動道場，於一毛端遍能含受十方國土矣。毛
X15n0302_p0297c19║端指身中毛端，正報之最小也；十方國土，依報之最
X15n0302_p0297c20║大也。毛端含國土，即正攝依，亦小攝大也；十方在毛
X15n0302_p0297c21║端，即依入正，亦大入小也。毛中看國土，而國土不小，
X15n0302_p0297c22║即小中現大也；國外看毛端，而毛端不大，即大中現
X15n0302_p0297c23║小也。此乃諸佛照用圓融之極致耳。○按此章轉物
X15n0302_p0297c24║之力全在妄塵，妄塵之功非可輕擬。葢由觀行深造
X15n0302_p0298a01║而入，心地豁然，身界頓泯，始是相似無礙。直至色陰
X15n0302_p0298a02║銷盡，十方洞開，無復幽暗，身界內外如觀掌果，方是
X15n0302_p0298a03║真無礙。然是體無礙，非用無礙。如今依正大小了無
X15n0302_p0298a04║罣礙，方是用無礙，而諸佛之能事畢矣。
X15n0302_p0298a05║若此見精必我明性（至）故能令汝出指非指。
X15n0302_p0298a06║阿難因聞見性周遍之說，遂疑既說周徧，則不局於
X15n0302_p0298a07║身內，面前必皆有見。又我既見物，則面前無非我見，
X15n0302_p0298a08║故曰見性現在我前。此疑似淺，然有深意，不可不知。
X15n0302_p0298a09║良以見性量括十方，體含萬法，其與萬法，非即非離。
X15n0302_p0298a10║惟其非即，故靈光獨耀，迥脫根塵，身界無干，生死不
X15n0302_p0298a11║繫。眾生不達斯義，則混淆真妄，沈溺輪迴，既無智以
X15n0302_p0298a12║自分，終何由而得脫乎？唯其非離，故塵剎混融，萬物
X15n0302_p0298a13║一體，用彌法界，存泯自由。眾生未達斯義，則沈冥滯
X15n0302_p0298a14║寂，灰斷纏空，既自昧其家珍，亦何由而得用乎？此經
X15n0302_p0298a15║自審問發心以來，並是破妄顯真，深明非即之意，而
X15n0302_p0298a16║非離之義未明。所以阿難假示癡呆，特發見性在前
X15n0302_p0298a17║之問，意在引起世尊會妄歸真之說，以顯非離之義
X15n0302_p0298a18║也。佛答：因渠言見在我前，乃令其於目前見處，一一
X15n0302_p0298a19║自審，果是見乎？果非見乎？若以為是見，則指皆是物，
X15n0302_p0298a20║見何所指？若以為非見，則既以見物，何得非見？阿難，
X15n0302_p0298a21║是非無定，而世尊兩皆印之，其意果安在乎？此義甚
X15n0302_p0298a22║深，非大智莫能窺，故文殊特為啟請。佛乃示以見與
X15n0302_p0298a23║見緣并所想相，如虗空華，本無所有，元是菩提妙淨
X15n0302_p0298a24║明體，秪是一體，本無有二，豈可妄分是非？乃即文殊
X15n0302_p0298b01║為喻，以明不可是非之意。言文殊秪一身，豈更有一
X15n0302_p0298b02║文殊而可分是非乎？然又非無文殊，乃可謂不可是
X15n0302_p0298b03║非也。例知秪一真心，豈更有一物而可分是非乎？然
X15n0302_p0298b04║又非并無真心，乃可謂不可是非也。既唯一真，而今
X15n0302_p0298b05║見有色空及以見聞者，何乃眾生妄見所執如第二
X15n0302_p0298b06║月也？此第二月乃病目所見，全無實體，唯是一月，豈
X15n0302_p0298b07║可於一月而論是非哉？是以由汝妄想所見，則不能
X15n0302_p0298b08║出是非，知是一真精妙覺明性，則是非自泯，無可指
X15n0302_p0298b09║亦無非可指矣。
X15n0302_p0298b10║阿難白佛言：世尊！誠如（至）無得疲怠妙菩提路。
X15n0302_p0298b11║阿難已領前說，猶慮聽者不審，混於外道，則毫釐之
X15n0302_p0298b12║差，千里之隔，所以復起二問。第一問：言覺緣者，覺即
X15n0302_p0298b13║覺性，緣乃覺性之緣。因前說萬法全歸本性，故茲不
X15n0302_p0298b14║分覺性及緣，而并以為徧十方界，湛然常住，不生不
X15n0302_p0298b15║滅也。彼方有外道，名娑毗迦羅，所立二十五諦。第一
X15n0302_p0298b16║諦謂之冥初，指為萬法之本源，常住之實體。此但是
X15n0302_p0298b17║見聞知覺一時暫滅，中現幽閑之相，乃法塵影事，非
X15n0302_p0298b18║實性也。投灰等諸外道所指真我，總有三種：一曰廣
X15n0302_p0298b19║大我，二曰微細我，三曰大小不定我。今言徧十方者，
X15n0302_p0298b20║即廣大我也。此等所謂我者，並是象外取空，別有自
X15n0302_p0298b21║體，且有大小之量，往來之迹，故皆妄說，未為真我。第
X15n0302_p0298b22║二問：言自然者，以彼方外道多說自然，謂內而心性，
X15n0302_p0298b23║外而萬物，皆屬自然。佛乃廣說因緣以破之，謂如內
X15n0302_p0298b24║而三乘根性，須由宿生習種為因，復假諸教助緣，方
X15n0302_p0298c01║克成果；外而百穀等，須有種子為因，復假水土等助
X15n0302_p0298c02║緣，方克生芽等是也。今聞佛說覺性非生非滅，遠離
X15n0302_p0298c03║一切虗妄顛倒，則因緣之義迥不相及，故復疑其近
X15n0302_p0298c04║於自然也。殊不知佛說因緣，為破自然，並是權說，未
X15n0302_p0298c05║為了義。故佛破之曰：彼執自然之說者，必有自然之
X15n0302_p0298c06║體。今此見果，以何為自體？以明為自體，當不見暗；以
X15n0302_p0298c07║暗為自體，當不見明等。是知自體且無定，則自然之
X15n0302_p0298c08║說非也。執因緣之說者，必有所因而後有。今此見果，
X15n0302_p0298c09║何因而有？若因明有，應不見暗；若因暗有，應不見明
X15n0302_p0298c10║等。是知此見非有所因，則因緣之說非也。佛于此因
X15n0302_p0298c11║緣自然，若互破，又若互立者，非欲雙立，非欲雙破，亦
X15n0302_p0298c12║非欲破立不定也。極而言之，至於非因緣自然，非不
X15n0302_p0298c13║因緣自然，無非不非，無是不是。葢一涉情見，俱是虗
X15n0302_p0298c14║假。惟能離一切妄計之相，則法法無不全真耳。阿難
X15n0302_p0298c15║未達佛意，復引他昔日之說以為難。昔佛謂見必因
X15n0302_p0298c16║空、因明、因心、因眼，四緣成就，方得成見。此乃小乘權
X15n0302_p0298c17║說，今經了義，故不仝彼。直謂見精不假外緣，如世人
X15n0302_p0298c18║因日月燈，方得名見。不知無日月燈時，所見暗相，亦
X15n0302_p0298c19║即是見。明暗二塵，自相凌奪，而見未甞暫無。是知見
X15n0302_p0298c20║明而見非是明，見暗而見非是暗，見通而見非是通，
X15n0302_p0298c21║見塞而見非是塞。四義既成，見精之決定離緣明矣。
X15n0302_p0298c22║夫見精尚且離緣，而況真見能見？見精則迥離見精，
X15n0302_p0298c23║非見精之所可及。豈可以因緣自然、和合不和合等
X15n0302_p0298c24║戲論之法，而妄計之哉？○真見者，緣真如境，理智一
X15n0302_p0299a01║如，能所不分，故曰真。見精者，緣外實境，業識所變，能
X15n0302_p0299a02║所歷然，故曰妄。真見顯時，決無妄見對立為其所見。
X15n0302_p0299a03║但如人覺時，了知前此是夢。知是夢者，豈更是夢哉？
X15n0302_p0299a04║故曰：見見之時，見非是見。見猶離見，見不能及也。按
X15n0302_p0299a05║此經前以真見難顯，故借見精以顯真見，乃是帶妄
X15n0302_p0299a06║顯真。至此恐人終認見精，未契厥旨，故復云見見非
X15n0302_p0299a07║見，乃是剖妄出真。佛之密意，罄無不盡矣。　或問：此
X15n0302_p0299a08║章凡有二問。今佛所答，皆是後問。前問無一言及之，
X15n0302_p0299a09║何也？答曰：此有二意：一、外道所立冥初真我，皆執為
X15n0302_p0299a10║自然。故佛今破自然，已是并冥初真我而破之。又此
X15n0302_p0299a11║答超情離見，一切戲論，俱在所破。又安有冥初真我
X15n0302_p0299a12║之說哉？
X15n0302_p0299a13║阿難白佛言世尊如佛（至）本覺常住。
X15n0302_p0299a14║前來佛一向將見性顯真性，阿難不達，認見為真，及
X15n0302_p0299a15║聞見見非見之說，所以重增迷悶。世尊乃指出其病，
X15n0302_p0299a16║謂見性雖近乎真，猶帶二種妄，既有妄見，即當見處
X15n0302_p0299a17║發生惑業，既有惑業，即當業處招果輪轉，是見性為
X15n0302_p0299a18║輪迴生死之根也。所謂二種妄見者，一曰別業妄見，
X15n0302_p0299a19║謂己業所招，乃是一人自見親近之境，其境之美惡，
X15n0302_p0299a20║實己所受用，與眾無關，如眚目見燈光，別有五色圓
X15n0302_p0299a21║影，他人所無也。一曰同分妄見，謂其業所感，乃是同
X15n0302_p0299a22║眾見疎遠之境，其境之美惡，非一己受用，與眾共之，
X15n0302_p0299a23║如一國人共感惡緣，乃見種種灾象，他國所無也。今
X15n0302_p0299a24║以二事進退而合明之，如彼眾生別業妄見，病目矚
X15n0302_p0299b01║燈光，現有圓影，雖似有前境，然終是目眚所成，非外
X15n0302_p0299b02║色所造，唯能見此眚者，始無眚之咎。今以例一人目
X15n0302_p0299b03║見山河國土及諸眾生，亦皆妄見所成者也。此國土
X15n0302_p0299b04║眾生，元是我覺明，為無明所翳，故自見其無明之影，
X15n0302_p0299b05║此影全是眚，唯能覺此眚者，則為本覺而非眚，以暫
X15n0302_p0299b06║覺其眚，則早出於眚外，豈可復名為見聞覺知乎？以
X15n0302_p0299b07║彼乃見之真性，故不復名見也。如彼眾生同分妄見，
X15n0302_p0299b08║瘴惡所起，現有災象，雖近於實，然亦與燈影不異。以
X15n0302_p0299b09║彼由目眚所生，此由瘴惡所起，俱非實有，總一見妄
X15n0302_p0299b10║之所成耳。今以例大千世界國土眾生，此國土眾生
X15n0302_p0299b11║雖似外境，然實同是我覺明無漏妙心，突生見聞覺
X15n0302_p0299b12║知，由是起惑造業，發此虗妄病緣。若依若正，和合而
X15n0302_p0299b13║生，和合盡而滅，豈有真實哉？若能妄見不生，遠離此
X15n0302_p0299b14║虗妄病緣，無和合亦無不和合，則非獨業果不續，而
X15n0302_p0299b15║生死根元亦復除滅。由是可以圓滿菩提，而復昔之
X15n0302_p0299b16║清淨本覺也。此二事言進退合明者，自如彼眾生別
X15n0302_p0299b17║業妄見至見病所成，是進燈影以合依正；自見所見
X15n0302_p0299b18║緣至故不名見，是退依正以合燈影；自如彼眾生同
X15n0302_p0299b19║分妄見至及諸眾生，是進災象以合世界；自同是覺
X15n0302_p0299b20║明至本覺常住，是退世界以合災象。反覆推窮，唯是
X15n0302_p0299b21║見妄所成。此之見妄，即是根本無明，不易破除。故佛
X15n0302_p0299b22║於別業中急稱離眚之覺，於同分中深明遠離之功。
X15n0302_p0299b23║良以真覺顯而後妄見可離，妄見離而後真覺可復。
X15n0302_p0299b24║若徒守見性，不知離妄，又安能斷輪迴而證常住哉？
X15n0302_p0299c01║○如彼眾生同分妄見下，古解指為進退合明者，非
X15n0302_p0299c02║是。近如摸象及正脉，皆不以為然。但此節文有往復
X15n0302_p0299c03║之迹，因致成誤。然此節正舉災象，而必逆例別業者
X15n0302_p0299c04║何？以災象似實，故必例同燈影，以明其妄。然後可以
X15n0302_p0299c05║為能例也。　問：此章說見病，最為微細。見有世界眾
X15n0302_p0299c06║生，便名為妄。然則必不見世界眾生，方名真見乎？曰：
X15n0302_p0299c07║世界眾生，本無好醜。好醜起於自心。諸佛見萬法，一
X15n0302_p0299c08║一皆虗。眾生見萬法，一一皆實。眾生見萬法，唯是塵
X15n0302_p0299c09║相。諸佛見萬法，唯是自心。此真妄之分也。
X15n0302_p0299c10║阿難！汝雖先悟本覺（至）羣塞亦復如是。
X15n0302_p0299c11║此因阿難前云諸和合及不和合，心猶未開，故今特
X15n0302_p0299c12║為破之。謂汝疑菩提心為和合起者，今汝此淨妙見
X15n0302_p0299c13║精，於彼明暗通塞四塵，與誰和乎？若和明者，當見明
X15n0302_p0299c14║時，何處雜見？見相可辨，雜明又成何形像？況凡物之
X15n0302_p0299c15║相，知者必先離而後合。今謂明非見乎？則何以見明？
X15n0302_p0299c16║既能見明，非相離也。若謂明即見乎？則見明即是見
X15n0302_p0299c17║見，云何見見非相即也？既非相離，又非相即，何由而
X15n0302_p0299c18║成相和哉？又既明不非見，則全體皆見，見必圓滿，更
X15n0302_p0299c19║於何處和明？既明不即見，則全體皆明，明必圓滿，不
X15n0302_p0299c20║合容彼見和。況見異於明，而雜和於明，則明受見和，
X15n0302_p0299c21║當失其名。今猶名之曰和明，豈命名之義乎？是知見
X15n0302_p0299c22║精必非和明，而暗通塞從可和矣。又汝淨妙見精，於
X15n0302_p0299c23║彼明暗通塞四塵，與誰合乎？若與明合，應唯見明，至
X15n0302_p0299c24║於暗，應不能見，云何而復見暗？若謂見暗而不與暗
X15n0302_p0300a01║合，則是見者不合，合者不見，應不見明，云何合明而
X15n0302_p0300a02║復見明？是知見精必非合明，而暗通塞從可知矣。阿
X15n0302_p0300a03║難見和合之說已破，復轉遁於非和合。佛復謂汝疑
X15n0302_p0300a04║覺非和合者，今汝淨妙見精，於彼明暗通塞四塵，誰
X15n0302_p0300a05║非和乎？若非明和，則見與明已不相入，必各有邊畔。
X15n0302_p0300a06║汝觀此明與見，從何為畔？且明中無見，自不知明相
X15n0302_p0300a07║所在，何從而分畔乎？是知見精必非不和明，而暗通
X15n0302_p0300a08║塞從可知矣。又汝淨妙見精，於彼明暗通塞四塵，誰
X15n0302_p0300a09║非合乎？若非明合，則明之與見，性必相乖，如耳遇明。
X15n0302_p0300a10║既如耳遇明，且不知明相所在，云何而辨其合與非
X15n0302_p0300a11║合乎？是知見精必非不合明，而暗通塞從可知矣。合
X15n0302_p0300a12║而觀之，說和合却似不和合，說不和合却似和合，兩
X15n0302_p0300a13║楹而不可定者，何也？良以真精妙覺，元非和合，亦非
X15n0302_p0300a14║不和合，誠非思議之所能及。若以世間戲論之法而
X15n0302_p0300a15║量度之，正如手撮虗空，秪益自勞，虗空云何隨汝執
X15n0302_p0300a16║捉哉？
X15n0302_p0300a17║阿難！汝猶未明一切浮塵（至）本非因緣非自然性。
X15n0302_p0300a18║前文已云：見與見緣，并所想相，如虗空華，本無所有。
X15n0302_p0300a19║此見及緣，元是菩提妙淨明體。是已會萬妄而歸一
X15n0302_p0300a20║真矣。阿難至此，猶有和合不和合之疑，是猶未明此
X15n0302_p0300a21║旨。葢有兩物，方可名和合不和合。今既惟一真，豈更
X15n0302_p0300a22║有和合不和合之可疑哉。故佛已破和合，而復曰：汝
X15n0302_p0300a23║猶未明一切浮塵等。直至會通四科，遍融七大，無非
X15n0302_p0300a24║廣明會妄歸真之說也。一切浮塵，諸幻化相，統指諸
X15n0302_p0300b01║法而言。起滅全幻，則生即是滅，不待移時。故曰：當處
X15n0302_p0300b02║出生，隨處滅盡。既生滅同時，則但是幻妄之稱，幻妄
X15n0302_p0300b03║之相而已。此幻妄稱相，猶如空華不實，却全華是空。
X15n0302_p0300b04║亦如鏡影非真，却全影是鏡。故曰：其性真為妙覺明
X15n0302_p0300b05║體。又曰：生滅去來，本如來藏，常住妙明，不動周圓，妙
X15n0302_p0300b06║真如性。性真常中，求於去來迷悟生死，了不可得。是
X15n0302_p0300b07║所謂即幻妄而通實相也。五陰以葢覆真性為義。色
X15n0302_p0300b08║為五陰之首，凡內而根身，外而六塵，均名為色，最為
X15n0302_p0300b09║質礙。眾生莫不以為實，而非虗矣。然此色從緣而生，
X15n0302_p0300b10║緣散而滅。自生趨滅，無一刻住。則一刻生，即是一刻
X15n0302_p0300b11║滅。所謂當處出生，隨處滅盡也。故佛於色，謂如目見
X15n0302_p0300b12║空華。此華非從空來，非從目出，非虗妄而何？色尚如
X15n0302_p0300b13║是，受想行識益可知矣。受者，以心領納外境苦樂及
X15n0302_p0300b14║不苦不樂為義。佛於受，謂如人以二掌相摩，妄生澀
X15n0302_p0300b15║滑冷熱之相。此相不從空來，不從掌出，非虗妄而何？
X15n0302_p0300b16║想者，以心緣外相計度憶持為義。佛於想，謂如人聞
X15n0302_p0300b17║說酢梅而口水生，亦如思蹋懸崖而足心酸澀。此酢
X15n0302_p0300b18║說非從梅生，不從口入，何以耳聞酢而口水生？此酸
X15n0302_p0300b19║澀非從崖生，非從足入，何以心思蹋而足酸澀？此但
X15n0302_p0300b20║從想妄現也，非虗妄而何？行以念念遷流為義。佛於
X15n0302_p0300b21║行，謂如瀑流水，波浪相續。而此流性不因空生，不因
X15n0302_p0300b22║水有，亦非水性，非離空水。喻行本無流行，而似有流
X15n0302_p0300b23║行，亦一虗妄而已。識以取境分別為義。亦即捨身受
X15n0302_p0300b24║身，趨生之主也。佛於識，謂如以瓶擎空，遠餉他國。而
X15n0302_p0300c01║此空非彼方來，非此方入。喻識神本無輪轉，而似有
X15n0302_p0300c02║輪轉，亦一虗妄而已。總之，五皆虗妄，即本非因緣，非
X15n0302_p0300c03║自然，而為如來藏妙真如性也。葢使其體不虗，則不
X15n0302_p0300c04║能融歸實性。唯其虗，所以全是實性。如波無自體，所
X15n0302_p0300c05║以全波是水也。下六入、十二處、十八界，意皆仝此。
X15n0302_p0300c06║楞嚴經略疏卷之二