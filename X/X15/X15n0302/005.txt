X15n0302_p0311a02║
X15n0302_p0311a03║
X15n0302_p0311a04║
X15n0302_p0311a05║楞嚴經略疏卷之五
X15n0302_p0311a06║福州鼓山湧泉禪寺沙門　元賢　述
X15n0302_p0311a07║阿難白佛言世尊雖說（至）一路涅槃門。
X15n0302_p0311a08║前章佛已明指六根為結，復明示不循外塵為根結
X15n0302_p0311a09║之要。阿難却疑六根雖是結，而結必有元，恐別有所
X15n0302_p0311a10║在，則解結之要，不止於不循外塵而已。故茲雨淚翹
X15n0302_p0311a11║誠，懇請開示。佛乃以手摩其頂，撫而慰之。即時十方
X15n0302_p0311a12║普佛世界，六種震動者，表無明住地，為六情根從此
X15n0302_p0311a13║震破也。微塵如來，各有寶光，從其頂出者，表斯法為
X15n0302_p0311a14║無上頂法也。同時灌如來頂者，表同說同證，更無異
X15n0302_p0311a15║路也。諸佛同告阿難，謂汝欲知俱生無明，使汝輪轉
X15n0302_p0311a16║生死結根者，唯此六根。言此根性，即是俱生無明也。
X15n0302_p0311a17║汝欲知無上菩提，令汝速證安樂解脫，寂靜妙常者，
X15n0302_p0311a18║亦唯此六根。言此根性，即是菩提元清淨體也。阿難
X15n0302_p0311a19║雖聞佛言，而猶未明厥旨。葢諸佛尋常說法，約而言
X15n0302_p0311a20║之，有十八界。今何獨重六根，故疑而問佛。佛謂根之
X15n0302_p0311a21║與塵，雖分內外，總由一心變現，是同一源。雖同一源，
X15n0302_p0311a22║而根為要。縛而成凡，唯此六根。脫而成聖，亦唯此六
X15n0302_p0311a23║根。而塵不與也。此二句揀塵也。若識性，則又因根塵
X15n0302_p0311a24║而妄起。猶如空華，了無實體。既非縛結之本，亦非解
X15n0302_p0311b01║結之要。此二句揀識也。然此六根與六塵，又豈有實
X15n0302_p0311b02║性之可得哉。必由塵而後發根之知，必由知而後顯
X15n0302_p0311b03║塵之相。是相與見，各無自性。但相依而立，同於蘆之
X15n0302_p0311b04║交立者焉。汝今於此根，不達性無，執為實有。或遣有
X15n0302_p0311b05║而更存無，立此二知，即是無明生死縛結之本；於此
X15n0302_p0311b06║根達其性無，不執為有，并不存無，無此二見，即是涅
X15n0302_p0311b07║槃元清淨體。是結唯根結，解唯根解，是中豈更容他
X15n0302_p0311b08║物哉？佛又重說偈言以申明之。真性有為空下十句，
X15n0302_p0311b09║標宗破執因，況顯根塵無性也。真性之中絕諸對待，
X15n0302_p0311b10║無有為亦無無為。有為之法空而非有，但從緣生，喻
X15n0302_p0311b11║如幻事；無為之法無有起滅，亦非有實，喻如空華。夫
X15n0302_p0311b12║有為固可言空，無為何亦不實？以其斥妄顯真，則真
X15n0302_p0311b13║與妄對，對妄有真，真還成妄，以其為思慮所及之境
X15n0302_p0311b14║故。真與非真既已雙非，況能見之根、所見之塵又何
X15n0302_p0311b15║有哉？中無實性，但如交蘆而已。解結同所因下六句，
X15n0302_p0311b16║頌解結唯在根也。言此根雖如交蘆，而結之與解唯
X15n0302_p0311b17║在于是，故雖聖凡永隔，雲泥有殊，而更無二路。良以
X15n0302_p0311b18║交中之性既非是有，亦非是無，迷晦者執有執無，便
X15n0302_p0311b19║是無明為生死之根元；發明者不執有亦不執無，便
X15n0302_p0311b20║成解脫無涅槃之要道，豈此外更有異因哉？解結因
X15n0302_p0311b21║次第下四句，頌從根解結之事。謂結根時必從細至
X15n0302_p0311b22║粗，次第六重而根相始具，故今解結亦必從麤至細，
X15n0302_p0311b23║次第六重而根元始盡。至於六結俱盡，則一亦不立，
X15n0302_p0311b24║始復圓湛之本然也。但所用之根優劣有殊，必須選
X15n0302_p0311c01║擇圓通，依而修入，外塵不循，還歸元真，則入流而成
X15n0302_p0311c02║正覺耳。陀那微細識下四句，頌根性之勝也。茲法獨
X15n0302_p0311c03║依六根而修者，何以根性即陀那識也？陀那乃第八
X15n0302_p0311c04║識之別名。此識親依藏性為體，最為微細，非佛不能
X15n0302_p0311c05║盡知。中有無明熏習種子，能成無邊生死之法，如暴
X15n0302_p0311c06║流水，流奔不息。此識若說為真，其奈帶持種子，妄習
X15n0302_p0311c07║未除；若說為妄，其奈體即藏性，離此無真。恐凡小不
X15n0302_p0311c08║能分別，故非時非機，寧密之而不開演。惟今經獨重
X15n0302_p0311c09║此識，豈輕易常說之法哉？自心取自心下四句，頌此
X15n0302_p0311c10║法之最要也。謂根之結無多法，故解亦無多法。但因
X15n0302_p0311c11║不了六塵境界，唯是一心，乃誤以能見之心，妄取所
X15n0302_p0311c12║見之境，是自心取自心也。由是從無相非幻之中，妄
X15n0302_p0311c13║成幻法，根塵宛爾。前既妄見攬塵，橫生妄法，今但旋
X15n0302_p0311c14║根脫塵，不復取著，則必人法俱空，非幻之境，亦逈然
X15n0302_p0311c15║脫矣，況幻法而可立乎？是知結亦甚易，而解亦甚要
X15n0302_p0311c16║也。是名妙蓮華下八句，頌此法最勝也。此法開佛知
X15n0302_p0311c17║見，示實相體，即因含果，處染常淨，如妙蓮華也。無上
X15n0302_p0311c18║寶覺，體性堅凝，根境惑結，擬之即銷，如金剛王也。全
X15n0302_p0311c19║性起修，定慧等持，無修而修，無斷而斷，名如幻三摩
X15n0302_p0311c20║提也。依此而修，進一彈指頃，可以超無學而入圓位，
X15n0302_p0311c21║是謂最勝無比之法。十方諸佛，迥生出死，速證涅槃，
X15n0302_p0311c22║莫不由斯矣。汝等可不勉哉！
X15n0302_p0311c23║於是阿難及諸大眾（至）得無生忍。
X15n0302_p0311c24║此段阿難未達六解一亡，及舒結倫次，故復請佛垂
X15n0302_p0312a01║示。佛乃取一巾次第，綰成六結以喻之。謂一巾既綰
X15n0302_p0312a02║成六結，則第一第二，乃至第六，次第歷然，豈可混亂
X15n0302_p0312a03║強名哉。此正猶根之六結，決定成六也。結既成六，方
X15n0302_p0312a04║顯元巾是一，以對六方可說一。若六總解除，則尚不
X15n0302_p0312a05║起一想，何況六乎。根之六解一亡，義猶是也。至於順
X15n0302_p0312a06║成六結，其倫次云何。良以眾生從無始來，心性不覺，
X15n0302_p0312a07║妄分能所，狂見妄立，所相亂興。由是狂亂，則知見妄
X15n0302_p0312a08║發，執法實有也。發妄不息，則勞見發塵，執我我所也。
X15n0302_p0312a09║至於勞見發塵，則一切世間山河大地，生死涅槃，種
X15n0302_p0312a10║種顛倒，皆從此現。正如勞目見空華，豈有實哉。按此
X15n0302_p0312a11║順成諸結，雖未指出六者，而意亦甚明。心性乃八識
X15n0302_p0312a12║心王自證分也。分為見相二分，為狂為亂，乃二結也。
X15n0302_p0312a13║知見妄發，正法執位法執，有俱生分別，乃二結也。勞
X15n0302_p0312a14║見發塵，正人執位人執，亦有俱生分別，乃二結也。此
X15n0302_p0312a15║之六結，元根於狂心而成。今欲解之，豈一切偏權之
X15n0302_p0312a16║法所能解哉。必須用中道妙觀，直破其狂心，而後結
X15n0302_p0312a17║始能解。正如世間結解之人，左掣右牽，俱不能解，若
X15n0302_p0312a18║欲解之，必於結心也。此解結心之法，雖似屬於因緣，
X15n0302_p0312a19║然最為微妙，非比世間和合麤相。緣佛得無量智，無
X15n0302_p0312a20║微不照，無遠不燭，故能知此說此耳。此法云何？必須
X15n0302_p0312a21║選擇六根，用其圓通者，從一根深入，返觀根性，不逐
X15n0302_p0312a22║外塵，則狂心可破，而六結可除。六結既除，則前所謂
X15n0302_p0312a23║顛倒塵相，如勞目空華者，皆已消滅無餘矣。諸妄既
X15n0302_p0312a24║銷，不真而何待乎？但此結未可頓除，必須次第，正如
X15n0302_p0312b01║巾結，結由次第，則解亦由次第也。此根初解，先得人
X15n0302_p0312b02║空，即解人執中二結，番前勞見發塵也。法執尚存，則
X15n0302_p0312b03║空性未能圓明，至空性圓明，成法解脫，即解法執中
X15n0302_p0312b04║二結，番前知見妄發也。雖得人法二空，而二空未泯，
X15n0302_p0312b05║正是微細無明尚存，能證所證之影，直得俱空不生，
X15n0302_p0312b06║則解後二結，即番前狂亂也。至此則寂滅現前，不見
X15n0302_p0312b07║一法生，不見一法滅，而得無生忍矣。此即後諸聖入
X15n0302_p0312b08║圓通位也。○按此中六結，古註俱指六根。愚謂六結
X15n0302_p0312b09║次第而成，未可謂六根亦次第而成。六結次第而解，
X15n0302_p0312b10║未可謂六根亦次第而解。法喻顯然不齊。說者乃謂
X15n0302_p0312b11║一根深入，六根俱解為次第，則牽強殊甚。況此中由
X15n0302_p0312b12║汝無始下，已明言結之次第。此根初解下，已明言解
X15n0302_p0312b13║之次第。何都不顧，獨以六結與六根其數偶同，遂爾
X15n0302_p0312b14║妄執耶。但六結之名，經文隱略。今就本文分出，意自
X15n0302_p0312b15║昭然。觀者詳之。
X15n0302_p0312b16║阿難及諸大眾（至）法因為上。
X15n0302_p0312b17║此阿難已領六解一亡之義，但未知選擇何根，易於
X15n0302_p0312b18║修入，故請開示。佛乃廣命，謂大菩薩及諸大阿羅漢，
X15n0302_p0312b19║各說入道方便者，意顯一十八界均是入圓之法，但
X15n0302_p0312b20║根性不同，則各有所宜，故須徧說也。憍陳如下六聖，
X15n0302_p0312b21║皆滅塵合覺而入圓通者也。六塵雖屬外相，而實即
X15n0302_p0312b22║如來藏心，若能於一塵上發明，則塵相滅而藏性顯
X15n0302_p0312b23║矣。憍陳如，從聲塵悟入者也。初在鹿苑及雞園，親見
X15n0302_p0312b24║如來成道，如來為轉四諦法輪，最初領解，是於佛音
X15n0302_p0312c01║聲上徹見藏心，故聲塵頓銷，妙音密圓，而成阿羅漢
X15n0302_p0312c02║也。優波尼沙陀，從色塵悟入者也。初因多欲，佛令修
X15n0302_p0312c03║不淨觀以對治之，初觀身相不淨，繼而唯見白骨，復
X15n0302_p0312c04║析白骨至微塵而歸於空，即於空中見色實性，則色
X15n0302_p0312c05║之與空惟是一性，豈有二法？故色塵頓銷，妙色密圓，
X15n0302_p0312c06║而成阿羅漢也。香嚴，從香塵悟入者也。因佛教觀有
X15n0302_p0312c07║為之法悉無有實，故於聞香之際，諦觀此香不從木
X15n0302_p0312c08║生，若從木生，何藉於火？不從空生，若從空生，何藉木
X15n0302_p0312c09║火？不從煙火生，若從煙火，何必燃此沈水？四者推窮，
X15n0302_p0312c10║生不可得，其相元空，何有去來？由是分別意銷，真覺
X15n0302_p0312c11║發現，故香塵倐滅，妙香密圓，而成阿羅漢也。藥王、藥
X15n0302_p0312c12║上，從味塵悟入者也。由宿為良醫，故得遍嘗諸藥，悉
X15n0302_p0312c13║知其味。由是觀察味因，熾然有味故非空，無形可得
X15n0302_p0312c14║故非有。諸藥不來，舌識何知？故非即身心。舌識不嘗，
X15n0302_p0312c15║諸藥何味？故非離身心。如是分別，了味無生，則味塵
X15n0302_p0312c16║頓滅，惟是一味清淨實相，得登菩薩位也。䟦陀波羅，
X15n0302_p0312c17║從觸塵悟入者也。因隨例入浴，忽悟水因，本無自性。
X15n0302_p0312c18║水既無性，塵體亦然，故曰不洗塵，不洗體。水與塵體
X15n0302_p0312c19║既寂，中間覺觸又安有哉？從此悟入藏心，故觸塵頓
X15n0302_p0312c20║滅，妙觸宣明，而成佛子住也。摩訶迦葉，從法塵悟入
X15n0302_p0312c21║者也。法塵乃意根攬五塵影子，故總稱六塵。此塵倐
X15n0302_p0312c22║生倐滅，不能暫住，厭其變易，乃修空觀，入滅盡定。既
X15n0302_p0312c23║得此定，則能度百千劫如一彈指，葢以意根滅而法
X15n0302_p0312c24║塵空也。此法既空，則契入藏心，而妙法開明，盡銷諸
X15n0302_p0313a01║漏，成阿羅漢也。○六塵之序，尋常所說必先色，今先
X15n0302_p0313a02║聲者，以此方教體在聲也。此稱成阿羅漢者，乃圓教
X15n0302_p0313a03║七信位以斷惑，與小乘同，故借阿羅漢之號，諸經皆
X15n0302_p0313a04║然。吳興每遇成阿羅漢者，必作小釋，大違佛意。葢此
X15n0302_p0313a05║經見道分中屢斥二乘，極顯圓頓之旨。至修道分中，
X15n0302_p0313a06║又先令其得圓湛不生滅性，以為本修因便，已非二
X15n0302_p0313a07║乘境界。至此命其各敘證入之方，豈佛意更在說小
X15n0302_p0313a08║乎。佛意不在說小，諸聖豈敢以權小當機。況會中無
X15n0302_p0313a09║數大乘，安用小聖之強出哉。故知諸聖直彰實證，葢
X15n0302_p0313a10║承佛密意也。況後佛言，彼等修行，實無優劣差別。則
X15n0302_p0313a11║知諸聖之名位大小，法門偏圓，皆同一味，圓實更不
X15n0302_p0313a12║須疑。吳興橫分大小，前失佛意，後抗佛言，決不可從。
X15n0302_p0313a13║阿那律陀（至）旋法歸無斯為第一。
X15n0302_p0313a14║此五聖旋根歸性，而獲圓通者也。根有六，今缺耳根
X15n0302_p0313a15║者，留觀音為殿後，以當此方之機也。阿那律陀，從眼
X15n0302_p0313a16║根悟入者也。初因好睡眠，為佛所呵，乃啼泣自責，七
X15n0302_p0313a17║日不眠，遂失雙目。佛乃教以樂見照明金剛三昧，言
X15n0302_p0313a18║瞽者樂見照明，必用此三昧。此三昧體本不壞，而能
X15n0302_p0313a19║破重障，故名金剛，乃返觀見性之功也。旋其妄見，循
X15n0302_p0313a20║彼真元，則妄見頓銷，真見內發，故能不用眼見，而十
X15n0302_p0313a21║方洞然，成阿羅漢也。周利槃特迦，從鼻根悟入者也。
X15n0302_p0313a22║初因不能誦持，無多聞性，佛教以安居調息。初觀息
X15n0302_p0313a23║風，念念生滅，至於微細窮盡，生滅無從。息風既空，心
X15n0302_p0313a24║無分別，豁然無礙，遂得漏盡，而成阿羅漢也。憍梵波
X15n0302_p0313b01║提，從舌根悟入者也。昔因口業，輕弄沙門，得牛呞報，
X15n0302_p0313b02║佛教以一味清淨心地法門。所謂一味者，了味無味，
X15n0302_p0313b03║惟一實相，故曰一味。其法諦觀，此味之知，非從舌生。
X15n0302_p0313b04║若從舌生，應不待物，非從物生。若從物生，應不待舌。
X15n0302_p0313b05║各既無生，共豈能有？緣中不有，非緣亦無，了味之知，
X15n0302_p0313b06║竟從何有？此知既泯，塵味亦空，清淨實相，從茲頓露，
X15n0302_p0313b07║故得超諸漏而遺器界，法眼淨而成阿羅漢也。畢陵
X15n0302_p0313b08║伽婆蹉，從身根悟入者也。初於路中毒刺，覺身疼痛，
X15n0302_p0313b09║因念有覺痛之覺，復有覺清淨心，無所覺之痛，亦無
X15n0302_p0313b10║能覺之覺，豈一身而有二覺哉？從此起疑，攝念諦觀，
X15n0302_p0313b11║至於身心忽空，而諸漏消盡，則真現而妄泯也。葢前
X15n0302_p0313b12║知有覺清淨心者，秪是比知，故真外有妄，今此現證，
X15n0302_p0313b13║唯是一覺，真外無妄，故曰純覺遺身，而獲入圓通也。
X15n0302_p0313b14║須菩提，從意根悟入者也。曠劫已來，宿證空寂，入胎
X15n0302_p0313b15║不昧，隔陰不昏，故自憶受生如恒河沙，而皆知空寂，
X15n0302_p0313b16║非獨身心不有，亦乃十方俱空，則人法雙空也。非特
X15n0302_p0313b17║已證空寂，亦令眾生同證，則自他兼利也。然是但空，
X15n0302_p0313b18║未能證入妙覺真空，今承佛發明，乃得空性圓明，成
X15n0302_p0313b19║阿羅漢，遂能頓入如來寶明空海，而同佛之知見。諸
X15n0302_p0313b20║相入非，即所證空寂，非所非盡，即所得真空，旋法歸
X15n0302_p0313b21║無，即前二句，此因返觀意根之性，根盡性顯，自然法
X15n0302_p0313b22║旋歸無，而入真空性海也。
X15n0302_p0313b23║舍利弗即從（至）久成清瑩斯為第一。
X15n0302_p0313b24║此六聖湛識，循源而獲圓通者也。此識與根，最難分
X15n0302_p0313c01║辨。又前五識與後意識，亦多混淆。今就眼家辨之。眼
X15n0302_p0313c02║照境時，一念不動，但如鏡中，無有分別，此眼根也。隨
X15n0302_p0313c03║念麤略，分別諸相，歷然而不帶名言者，眼識也。由是
X15n0302_p0313c04║次第標指，詳細分析，專計名言者，乃第六意識也。餘
X15n0302_p0313c05║倣此推之。舍利弗，從眼識悟入者也。從曠劫來，眼識
X15n0302_p0313c06║清淨，一切諸法，一見能了，此但俗智也。因聞因緣深
X15n0302_p0313c07║義，即悟入藏心，周遍法界。此見即妙覺圓明，故得大
X15n0302_p0313c08║無畏，而成佛長子。是始從眼識發起智光，智光之極，
X15n0302_p0313c09║即佛知見矣。普賢，從耳識悟入者也。久證極果，退位
X15n0302_p0313c10║揚化，故為恒沙法王之子。而弟子之發普賢行者，皆
X15n0302_p0313c11║因之立名。能用耳識，廣鑑羣機。見有發普賢行者，雖
X15n0302_p0313c12║在他方恒沙界外，悉為現身。即彼障重難見，亦暗為
X15n0302_p0313c13║摩頂，皆擁護安慰，以成其行。原其本因，乃是從耳識
X15n0302_p0313c14║發明。故能隨念而分別眾生，得大自在也。孫陀羅難
X15n0302_p0313c15║陀，從鼻識悟入者也。因心常散動，佛乃教觀鼻端白。
X15n0302_p0313c16║初諦觀三七日，見鼻息如煙者，鼻識濁相也。淨觀發
X15n0302_p0313c17║明，則內明外虗，而煙消成白者，識濁漸澄之相也。至
X15n0302_p0313c18║於藏心顯現，識濁俱盡，則息盡化為光明，炳照十方
X15n0302_p0313c19║矣。是證無學，記菩提，皆消息之功也。富樓那，從舌識
X15n0302_p0313c20║悟入者也。從曠劫來，得四辨才，備演法門，隨機善巧，
X15n0302_p0313c21║得無所畏。今逢世尊，教以口輪，助揚法化，得成羅漢。
X15n0302_p0313c22║葢是說法淨，則智盡益淨。外而魔冤，因說破而自伏；
X15n0302_p0313c23║內而諸漏，緣智顯而自銷也。說法似是意識，今言舌
X15n0302_p0313c24║識者，乃不假計度，而隨念發揚耳。優波離，從身識悟
X15n0302_p0314a01║入者也。初隨佛出家，親見佛成道。後承佛教，以戒法
X15n0302_p0314a02║受持清淨，因得身心寂滅，成阿羅漢。葢最初執身，次
X15n0302_p0314a03║執心，漸能生定發慧，故得一切通利。是從檢防身識，
X15n0302_p0314a04║識滅歸元者也。大目犍連，從意識悟入者也。初因聞
X15n0302_p0314a05║因緣深義，遂悟實相，豁然心開，得大通達。由是入道，
X15n0302_p0314a06║而神通妙力，為諸佛之所共推。葢深悟實相，則意識
X15n0302_p0314a07║不生，而旋歸妙湛。旋湛之久，則心光發宣，而神力圓
X15n0302_p0314a08║明也。
X15n0302_p0314a09║烏芻瑟摩（至）得三摩地斯為第一。
X15n0302_p0314a10║此七聖，復大同本而獲圓通者也。七大，前五即塵，後
X15n0302_p0314a11║二即識與根，總不出十八界。但以其用之廣，別得大
X15n0302_p0314a12║名，故茲別出。烏芻瑟摩，從火大悟入者也。昔因欲火
X15n0302_p0314a13║熾盛，佛呼為猛火聚，乃教觀周身冷煖諸氣，悉為煖
X15n0302_p0314a14║觸。後觀煖觸無相無生，我身自空，煖依何住？身心既
X15n0302_p0314a15║寂，性火妙發，故神光內凝，成智慧火。以是三昧，證阿
X15n0302_p0314a16║羅漢。復發大願，現大威力，破魔護法，是所謂生大寶
X15n0302_p0314a17║𦦨也。持地，從地大悟入者也。積劫平地，効力濟眾，福
X15n0302_p0314a18║業廣矣。佛乃教以平心之法，謂地不平，由心不平。心
X15n0302_p0314a19║能達其理一，不作差殊之觀，則地自無不平。由是即
X15n0302_p0314a20║悟我心本來平等，若身若界，所有微塵，皆無自性。但
X15n0302_p0314a21║從虗妄分別所現，唯一實相，復何相礙？由是乃至刀
X15n0302_p0314a22║兵，亦無所觸。此於諸法，了無自性，即證無生法忍，而
X15n0302_p0314a23║權取小果。後復聞諸如來說妙蓮華，佛知見地，最先
X15n0302_p0314a24║證明，而為上首。是地塵頓銷，圓契藏心者也。月光，從
X15n0302_p0314b01║水大悟入者也。昔遇水天，佛教習水觀。初觀身中，唯
X15n0302_p0314b02║一水性，更無他物。次觀界外，亦惟一水性，等無差別。
X15n0302_p0314b03║此觀成時，但見湛水遍十方界，我執亡矣。然尚見水
X15n0302_p0314b04║相，未得法空，故身相未亡。因舉童子投礫之事者，見
X15n0302_p0314b05║其為身之所累也。後遇山海自在通王如來，方得亡
X15n0302_p0314b06║身，則水相頓銷，惟一真空，乃人法雙亡，契入圓通之
X15n0302_p0314b07║境也。瑠璃光，從風大悟入者也。初觀世界身心諸動，
X15n0302_p0314b08║同一妄緣，風力所轉。既而了此諸動，同於空華，來往
X15n0302_p0314b09║非有，全一虗妄。故觀三千大千諸眾生，如百千蚊蚋，
X15n0302_p0314b10║鼓於方寸而已。由是動相頓銷，不動性顯，得無生忍，
X15n0302_p0314b11║而見東方不動佛，為法王子也。虗空藏，從空大悟入
X15n0302_p0314b12║者也。初於定光佛所，得無邊身者，混虗空為體性，而
X15n0302_p0314b13║無邊際也。手執四大寶珠等者，緣觀四大無依，妙智
X15n0302_p0314b14║圓明，照了法界，一切皆空也。又於自心現大圓鏡等
X15n0302_p0314b15║者，唯一寶覺，清淨圓明，內瑩發光，炳照十方也。十種
X15n0302_p0314b16║光者，即華嚴經十智同真三世智，至知無邊諸佛智
X15n0302_p0314b17║也。攝諸剎而入一身，不相妨礙，分一身而入諸剎，隨
X15n0302_p0314b18║順施作者，妙用之圓而神也。如是神力，皆由始觀四
X15n0302_p0314b19║大無體，全依妄想生滅。妄想元虗，四大何有？故唯一
X15n0302_p0314b20║虗空，而佛國為之俱泯。諸妄既銷，真空始現，方得無
X15n0302_p0314b21║邊身，而發大神力耳。彌勒，從識大悟入者也。初心重
X15n0302_p0314b22║世名，好遊族姓，乃是心外見境，妄生貪著。故日月燈
X15n0302_p0314b23║明佛，教修唯識定，了達萬法，惟是識變，則外慕心歇。
X15n0302_p0314b24║但此所得三昧，全屬修成，非自性定。至然燈佛世，始
X15n0302_p0314c01║成無上妙圓識心三昧，乃冥契真如來藏性者也。得
X15n0302_p0314c02║此三昧，則見無邊佛土皆從藏性變現，無量諸佛皆
X15n0302_p0314c03║從藏性流出。至於今得蒙記莂，次補佛位，又豈有他
X15n0302_p0314c04║哉。是皆由諦觀十方染淨依正，皆惟識變，本無自性。
X15n0302_p0314c05║次了能變所變，元是菩提妙覺明體，則遠離徧計依
X15n0302_p0314c06║他，而入圓成實性，得無生忍耳。大勢至，從根大悟入
X15n0302_p0314c07║者也。因遇超日月光佛教以念佛三昧。所謂念佛者，
X15n0302_p0314c08║憶佛也。會遇之緣，起於相憶。若一人專憶，一人專忘，
X15n0302_p0314c09║則是二人豈能決定逢，決定見哉。由其一專憶，故或
X15n0302_p0314c10║逢或見。由其一專忘，故逢而不逢，見而不見。若二人
X15n0302_p0314c11║交憶，感應道交，則歷劫不離，非但一逢一見也。十方
X15n0302_p0314c12║諸佛憐愍眾生，不啻母之憶子，所謂一人專憶也。眾
X15n0302_p0314c13║生背覺合塵，不肯念佛，如子逃逝，所謂一人專忘也。
X15n0302_p0314c14║如是則雖諸佛大悲念重，彼又安能會遇哉。若眾生
X15n0302_p0314c15║念佛，亦如佛之念眾生，則或現在，或當來，必定見佛。
X15n0302_p0314c16║且不假他緣，自得心開，而三身為之圓現。葢以念佛
X15n0302_p0314c17║者，感應道交，必能見佛。如染香者，必得香耳。此乃專
X15n0302_p0314c18║憶一佛，而普攝六根，未嘗妄動，是謂淨念。此念相繼，
X15n0302_p0314c19║其入三摩地，夫何有哉。
X15n0302_p0314c20║
X15n0302_p0314c21║楞嚴經略疏卷之五