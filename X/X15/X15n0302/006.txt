X15n0302_p0315a01║楞嚴經略疏卷之六
X15n0302_p0315a02║福州鼓山湧泉禪寺沙門　元賢　述
X15n0302_p0315a03║爾時觀世音（至）同一悲仰。
X15n0302_p0315a04║此觀音從耳根而獲圓通者也。其次第合在那律之
X15n0302_p0315a05║後。今以此方所宜，故留後廣說，欲人專修於此也。聞
X15n0302_p0315a06║思修三者，乃入道之通途，經中謂之三慧。但今經所
X15n0302_p0315a07║示，其義逈別。聞慧者，謂耳根聞性，非取逐聲分別之
X15n0302_p0315a08║聞也。思慧者，謂返觀此聞性也。修慧者，謂功本無作，
X15n0302_p0315a09║塵不離而離，惑不斷而斷也。初於聞中下，正詳從聞
X15n0302_p0315a10║思修之功。聞中，指聞根之中，所謂湛圓不生滅性也。
X15n0302_p0315a11║此之聞性，逐聲外流，便有無窮過患。今乃入流而返
X15n0302_p0315a12║聞自性，如水內注，念念不息。一旦解心頓絕，冥契法
X15n0302_p0315a13║性，則所入之相亡矣。所入之相亡，則所入寂矣。此寂
X15n0302_p0315a14║乃無生真理，本無有動，安得有靜？故曰：動靜二相，了
X15n0302_p0315a15║然不生。乃本自不生，非今始無也。外塵雖亡，而內結
X15n0302_p0315a16║之根，未可頓除。必須觀行漸增，而後能聞之根，與所
X15n0302_p0315a17║聞之塵，而俱盡也。聞盡之處，根塵兩喪，而覺照獨存。
X15n0302_p0315a18║若住於此，認為般若真光，則智境恒對，終為勝進之
X15n0302_p0315a19║障。故必觀行增微，而後能覺之智，與所覺之聞，而俱
X15n0302_p0315a20║空也。覺空之處，智境雙泯，而此空猶存。若守之以為
X15n0302_p0315a21║實際理地，則晦昧未開，終為貼體之障。故必空智極
X15n0302_p0315a22║圓，而後能空之智，與所空之覺，而俱滅也。前此塵滅
X15n0302_p0315a23║則根生，根滅則覺生，覺滅則空生。俱屬生滅，真體弗
X15n0302_p0315a24║顯。唯至於空亦不存，則生滅俱滅，而寂滅真體，了然
X15n0302_p0315b01║明現矣。此寂非對動之寂，乃本來不動之寂。此滅非
X15n0302_p0315b02║對生之滅，乃本來無生之滅。又此寂滅，即前所入之
X15n0302_p0315b03║寂。但前屬似證，入信位也。此屬分證，入住位也。至於
X15n0302_p0315b04║忽然超越，則超入等覺後心，自然德無不備，用無不
X15n0302_p0315b05║周。而十方圓明，獲二殊勝矣。○此章觀行，不落空有
X15n0302_p0315b06║二邊，而直觀中道。即前經所謂從其結心解之也。不
X15n0302_p0315b07║假斷惑之勞，但返觀聞性無前境界，自然先澄麤念，
X15n0302_p0315b08║次除細想，以至無念。即前經所謂以湛旋其虗妄滅
X15n0302_p0315b09║生等也。今經所用進修之功，全在於此。學者宜詳玩
X15n0302_p0315b10║之。
X15n0302_p0315b11║世尊由我供養（至）福備眾生。
X15n0302_p0315b12║此詳示二種殊勝也。此二種殊勝果何由而得哉？皆
X15n0302_p0315b13║由聞中熏修如幻之功成金剛三昧，以此三昧無作
X15n0302_p0315b14║之用，自然上同諸佛慈力而成三十二應，下同眾生
X15n0302_p0315b15║悲仰而成十四無畏也。三十二應者，或現三乘聖果
X15n0302_p0315b16║身，由諸學者各於自乘理智將圓滿時，故菩薩各為
X15n0302_p0315b17║現身說法以圓其所證也。或現色欲二界天主身，或
X15n0302_p0315b18║現帝釋臣屬身，由諸眾生於天趣各有所欲，故菩薩
X15n0302_p0315b19║各為現身說法以成其所欲也。或現世諦男女身，或
X15n0302_p0315b20║現奉教男女身，由諸眾生於人趣各有所求，故菩薩
X15n0302_p0315b21║各為現身說法以應其所求也。或現天龍鬼神雜類
X15n0302_p0315b22║之身，由諸眾生於本趣各生厭離願得人身，故菩薩
X15n0302_p0315b23║各為現身說法以遂其所願也。此之謂妙淨三十二
X15n0302_p0315b24║應。以菩薩全證法界，故能法界全現。然身應無量，今
X15n0302_p0315c01║止此者，特略舉其類耳。十四無畏者，一者由我不以
X15n0302_p0315c02║自外觀音塵妄起知見，而以自返觀能聞之性，能令
X15n0302_p0315c03║一切苦惱眾生念其名聲，皆得解脫。以一真理地，樂
X15n0302_p0315c04║尚不有，苦又安存？故得解脫也。二者，知見脫塵，旋歸
X15n0302_p0315c05║內性。能令眾生念者，火不能燒。以知見屬火，今旋復，
X15n0302_p0315c06║故不燒也。三者，觀聽脫塵，旋歸內性。能令眾生念者，
X15n0302_p0315c07║水不能溺。以聽聞屬水，今旋復，故不溺也。四者，內滅
X15n0302_p0315c08║妄想，則外境不對，殺心自除。能令眾生念者，入諸鬼
X15n0302_p0315c09║國，鬼不能害。以妄想乃鬼神所依，殺害乃鬼神之業，
X15n0302_p0315c10║今皆無之，則超彼鬼界，故不能害也。五者，聞根還源，
X15n0302_p0315c11║六根俱復。能令眾生念者，度彼兵戈，如割水吹光。以
X15n0302_p0315c12║根塵兩寂，誰為自他？故不可傷也。六者，聞熏發光，明
X15n0302_p0315c13║遍法界，破諸幽暗。能令眾生念者，諸鬼雖近，目不能
X15n0302_p0315c14║視。以諸鬼皆幽暗，故為所爍也。七者，音消聽返，塵妄
X15n0302_p0315c15║何有？能令眾生念者，禁緊枷鎖所不能著。以塵空弗
X15n0302_p0315c16║累，故不能着也。八者，滅音圓聞，內外無待，自然徧生
X15n0302_p0315c17║慈力。能令眾生念者，賊不能劫。以無待則無敵，遍慈
X15n0302_p0315c18║則無怨，故不能劫也。九者，返聞離聲，色亦不劫。能令
X15n0302_p0315c19║眾生念者，遠離婬欲。以欲由色起，色離故欲離也。十
X15n0302_p0315c20║者，音性圓淨，無復妄塵，則根境不對。能令眾生念者，
X15n0302_p0315c21║離諸瞋恚，以瞋起於對，無對故無瞋也。十一者、塵消
X15n0302_p0315c22║無翳，明周法界，身心朗徹，如淨瑠璃。能令眾生念者，
X15n0302_p0315c23║永離癡暗，以明能破暗也。十二者、融通無礙，旋復真
X15n0302_p0315c24║聞。所以不動道場而涉入世間，不壞世界而遍至十
X15n0302_p0316a01║方，供養諸佛，紹繼其法，為法王子。能令眾生念者，求
X15n0302_p0316a02║男得男，以紹繼法王有男子之道也。十三、六根圓徧
X15n0302_p0316a03║通融，唯一寶覺，靡有不照為大圓鏡，靡有不含為空
X15n0302_p0316a04║如來藏，所以諸佛無量法門承順受領而不失。能令
X15n0302_p0316a05║眾生念者，求女得女，以承順受領有女子之德也。十
X15n0302_p0316a06║四者、從耳根妙門發顯圓通，則元明心妙，一多之境
X15n0302_p0316a07║通融，本湛覺圓，彼此之名平等。所以能令眾生持我
X15n0302_p0316a08║名號，與持娑婆世界六十二恒河沙諸法王子名號，
X15n0302_p0316a09║福德正等，以我修習真圓通，證平等理也。此之謂十
X15n0302_p0316a10║四施無畏力，福備眾生。以菩薩全證法界，則法界眾
X15n0302_p0316a11║生無不在菩薩身心之中，故有感必應，而獲福皆無
X15n0302_p0316a12║作矣。○或問：前十三皆有所畏，可云無畏。了四持名
X15n0302_p0316a13║功德，何亦云無畏乎？曰：持名者，或恐其德功不勝，或
X15n0302_p0316a14║恐其一名不及多名，皆畏相也。但前十一專脫怖畏，
X15n0302_p0316a15║後三則兼全福德耳。或問：六凡苦相，應有無量，何止
X15n0302_p0316a16║十四？曰：前一是總，後十三別列。後十三所未言者，皆
X15n0302_p0316a17║前一中攝也。
X15n0302_p0316a18║世尊我又獲是圓（至）徧十方界。
X15n0302_p0316a19║前二種殊勝，皆用出於無作，神應於無方者也。今此
X15n0302_p0316a20║四獨名不思議者何？以前隨機現化，拔苦與樂，猶似
X15n0302_p0316a21║言智可及。今則備陳其現化之神，妙妙莫比，誠不可
X15n0302_p0316a22║得而思議者也。一者，由初獲聞性，遺脫妄聞，一根還
X15n0302_p0316a23║源，六根俱解，六根不復分隔，唯是一圓融清淨之寶
X15n0302_p0316a24║覺。體既圓融，用自無礙，自能於一身現無量形，說無
X15n0302_p0316b01║量呪，以救護眾生，得大自在也。首為六用之總，臂表
X15n0302_p0316b02║提接之悲，目表照了之智，各依本數充之。以至於八
X15n0302_p0316b03║萬四千者，表依根本六用，根本智悲，泛應塵勞，得大
X15n0302_p0316b04║自在也。一身之中，塵勞萬法，慈威定慧，無不具備者，
X15n0302_p0316b05║以八萬塵勞，法界事理，曾不離吾一圓融清淨之體，
X15n0302_p0316b06║能同能異，即一即多，法法圓融，塵塵具足矣。二者，由
X15n0302_p0316b07║從聞思，脫塵不礙，則神變妙力，一一無礙，能於十方
X15n0302_p0316b08║微塵國土，現無量身，說無量呪，普施眾生，悉得無畏
X15n0302_p0316b09║也。三者、由修耳根圓通，清淨無著，故能令所遊世界
X15n0302_p0316b10║諸眾生等，捨身珍寶，求我哀愍。夫慳心最難破，捨心
X15n0302_p0316b11║最難發，求心最難強。今所遊世界眾生，盡能破慳，捨
X15n0302_p0316b12║施哀求，誠不思議威神之力使然也。四者、由證佛心，
X15n0302_p0316b13║至於究竟，已能契入如來妙莊嚴海，則無邊之寶藏
X15n0302_p0316b14║頓開，無邊之福慧具足，自能以無量珍寶，上供十方
X15n0302_p0316b15║諸佛，旁及法界六道眾生，悉應所求，而靡有不遂也。
X15n0302_p0316b16║佛問圓通下，總結答佛所問。圓照三昧，即所證圓融
X15n0302_p0316b17║清淨寶覺也。圓心自在，即隨緣應化，而成二殊勝、四
X15n0302_p0316b18║不思議也。此皆從入流亡所之功，至於寂滅現前，得
X15n0302_p0316b19║成菩提，自然得此三昧，圓照十方，無不自在，而觀音
X15n0302_p0316b20║之名，亦徧十方界矣。
X15n0302_p0316b21║爾時世尊於獅子座（至）自然敷奏。
X15n0302_p0316b22║前二十五聖各述圓通已竟，佛乃現瑞以應之。諸佛
X15n0302_p0316b23║五體同放寶光者，表證性明極，則寶覺圓融，全體發
X15n0302_p0316b24║現也。互相灌頂者，頂為圓極之相，表諸佛證性圓極
X15n0302_p0316c01║於此也。會中菩薩羅漢即二十五聖之儔，佛光亦灌
X15n0302_p0316c02║其頂者，印其修證等無優劣也。林木池沼皆演法音
X15n0302_p0316c03║交光相羅者，圓通現前，則一切聲是佛聲，一切色是
X15n0302_p0316c04║佛色，無非悟入之處，無非圓通之理也。大眾普獲金
X15n0302_p0316c05║剛三昧者，因此得證圓湛不生滅性，猶如金剛不可
X15n0302_p0316c06║破壞也。天雨寶華，空現寶色，地隱山河，界含塵剎者，
X15n0302_p0316c07║表證圓通性，則無作妙行自然分披，寶明空覺自然
X15n0302_p0316c08║發現，有為習漏當不復生，眾塵廓然無復隔越也。梵
X15n0302_p0316c09║唄詠歌自然敷奏者，能使法界永離眾苦，常得妙樂
X15n0302_p0316c10║也。聖人所演圓通法門，奧旨妙利詳悉若是，故眾瑞
X15n0302_p0316c11║詳而應之。
X15n0302_p0316c12║於是如來告文殊（至）因果今殊感，云何獲圓通。
X15n0302_p0316c13║此下佛勅文殊選擇圓通也。二十五聖所入之門雖
X15n0302_p0316c14║異，所證之果是同，所以皆言修習真實圓通，實無優
X15n0302_p0316c15║劣。然欲當阿難之根，及令此方修習者，入道之易，則
X15n0302_p0316c16║不得不揀。故文殊奉佛慈旨，說偈選擇，似有抑揚，無
X15n0302_p0316c17║非為對此方之機也。覺性海中，萬德咸備，一真寂滅，
X15n0302_p0316c18║而復超名言，絕對待，故曰圓澄元妙。此二句標真源
X15n0302_p0316c19║也。真源覺體，本來自明，絕諸能所，由迷起照，所相現
X15n0302_p0316c20║矣。所相既現，真性即隱，而空覺始分，空現而世界始
X15n0302_p0316c21║立。妄想凝結，則為無情國土；妄心知覺，則為有情眾
X15n0302_p0316c22║生。此六句明妄起也。大覺之中，妄有虗空，猶一漚起
X15n0302_p0316c23║於大海，已至微眇而非實矣，況微塵國土依空而立
X15n0302_p0316c24║者乎？若此漚忽滅，亦非滅始無，乃本自非有，而三有
X15n0302_p0317a01║之依空而立者，又可知矣。此六句明妄本虗，故可銷
X15n0302_p0317a02║融也。融妄相而歸元，唯是一性，但入道方便，非止一
X15n0302_p0317a03║門。若是聖人根性，則諸門無不可入，其如初心，遲速
X15n0302_p0317a04║異宜，故不可不知所擇。此六句明揀選之由也。色由
X15n0302_p0317a05║妄想結暗所成，最為障蔽，則徹了之難矣。聲既落於
X15n0302_p0317a06║語言，唯名句意味，則偏而弗圓矣。香合知而離無，則
X15n0302_p0317a07║弗恒有矣。味待嘗而後有，則非恒一矣。觸以所觸而
X15n0302_p0317a08║顯，則無定體矣。法憑五塵影子而立，必有定所，則非
X15n0302_p0317a09║能徧涉矣。此六塵難獲圓通者也。眼根雖能見，而後
X15n0302_p0317a10║方及後兩隅皆不能見，則其用弗遍矣。鼻息有出入，
X15n0302_p0317a11║而氣不交涉，出能取香不能聞，入能聞香不能取，則
X15n0302_p0317a12║其功有間矣。舌非外入之味，則無生起之端，必因味
X15n0302_p0317a13║而後有知，則德弗恒矣。身根與觸塵各有涯量，不能
X15n0302_p0317a14║常冥，必待合而後有知，則覺觀弗圓矣。意根常雜亂
X15n0302_p0317a15║思，雖極其靜澄之功，終不見其湛了，則想念不能脫
X15n0302_p0317a16║矣。此五根之難獲圓通也。眼識與根塵和合而成，窮
X15n0302_p0317a17║之本無自相，則虗而非實矣。普賢之洞聞十方，由宿
X15n0302_p0317a18║修大因之力，則非初心方便矣。孫陀之觀鼻端，為治
X15n0302_p0317a19║散亂，權以住心，心既有住，則局而弗圓矣。富那之說
X15n0302_p0317a20║法，由曠劫開悟，得此辨才，若徒侈言句，非無漏矣。優
X15n0302_p0317a21║波之持戒，但撿身識，非身則無可檢，是局在一身，不
X15n0302_p0317a22║能圓徧萬法，非普融之觀智矣。目連之神通，本於宿
X15n0302_p0317a23║因，非關意識，況意識念緣一切，不離塵境，則滯於妄
X15n0302_p0317a24║矣。此六識之難獲圓通也。若以地性觀，堅礙而不通
X15n0302_p0317b01║達，非聖性矣。若以水性觀，不離想念，非如如之體矣。
X15n0302_p0317b02║火頭因多婬生厭，乃觀成火性，不能離念，非初心方
X15n0302_p0317b03║便矣。風性是動，動與寂對，非無上道矣。空性昏鈍，全
X15n0302_p0317b04║無覺照，異菩提矣。識性念念生滅，體非常住，則虗妄
X15n0302_p0317b05║而非實矣。根中念佛，本有生滅，以生滅求不生滅，則
X15n0302_p0317b06║因與果殊矣。此七大之難獲圓通也。右二十四聖，依
X15n0302_p0317b07║二十四門，各獲真實圓通。今皆揀之者何？以彼則所
X15n0302_p0317b08║謂聖性無不通，此則所謂遲速不同倫，非初心方便
X15n0302_p0317b09║耳。下文揀意可知。
X15n0302_p0317b10║我今白世尊（至）真實心如是。
X15n0302_p0317b11║前已歷揀諸門，此後獨選耳根也。諸佛設教，實無定
X15n0302_p0317b12║法，不過因其機之所宜而利導之。今此娑婆眾生，耳
X15n0302_p0317b13║根偏利，故必假音聞以為教體。教體雖兼音聞，而音
X15n0302_p0317b14║但為弄引，聞即為妙心。凡欲取三摩提者，必由聞入。
X15n0302_p0317b15║彼觀世音者，從聞而入者也，其德用為最良。能於恒
X15n0302_p0317b16║沙劫中，入微塵國，以大自在之力，弘四音以接九界，
X15n0302_p0317b17║令其皆獲世出世間之樂。原其因由，耳根一門，獨勝
X15n0302_p0317b18║餘根耳。今夫人諸根之用，各有偏蔽。唯耳根則十方
X15n0302_p0317b19║擊鼓，一時圓聞，是知耳根為獨圓也。目口鼻身，以合
X15n0302_p0317b20║方知，意念紛亂，不能遠照。唯耳則隔垣聽音，遐邇俱
X15n0302_p0317b21║聞，是知耳根為獨通也。世人以音有為聞生，音無為
X15n0302_p0317b22║聞滅，而不知音自為有無，聞非有生滅，耳根之常可
X15n0302_p0317b23║知也。彼五根之性，亦不因塵生滅。但五根必假思惟，
X15n0302_p0317b24║思惟未起，覺觀若滅。惟耳根獨於夢中能聞杵音，則
X15n0302_p0317c01║是覺觀出思惟，而非五根所能及，是知耳根又為獨
X15n0302_p0317c02║常也。今此方耳根，獨勝如是。聖教又假聲論宣明，宜
X15n0302_p0317c03║聞教者，皆得免於流轉。而卒不能免者，何也？以其循
X15n0302_p0317c04║聲外逐耳。故阿難雖多聞，而落於邪思，為物所轉，豈
X15n0302_p0317c05║非以隨流循聲則淪妄，旋流不循則無妄乎？此之法
X15n0302_p0317c06║門，能破一切妄，名金剛王。即性起修，修而無修，名如
X15n0302_p0317c07║幻不思議。一切諸佛出生之門，名佛母真三昧。吾今
X15n0302_p0317c08║為汝等宣說此法，本有如是威神，且在阿難尤為對
X15n0302_p0317c09║症之良劑也。汝雖歷劫多聞，能憶持諸佛祕密之門，
X15n0302_p0317c10║而專務多聞，不修無漏，故欲漏不除，畜聞成過，遂有
X15n0302_p0317c11║登伽之厄。與其將循聲之妄聞，以持諸佛之言教，孰
X15n0302_p0317c12║若反能聞之妙智，以聞己之聞性乎？夫妄聞非本有
X15n0302_p0317c13║也，由聽精映聲，卷聲成根，遂有聞之名。若能旋聞而
X15n0302_p0317c14║不逐聲，則與聲脫矣。聲脫則根亦亡，尚何有聞之可
X15n0302_p0317c15║名哉？一根既解，則六根因之，以根相雖六，而性唯一
X15n0302_p0317c16║體，故一解一切解也。當根之未解，如眼有翳，妄見空
X15n0302_p0317c17║華，故三界宛爾。根之既解，如眼無翳，空華何有？故塵
X15n0302_p0317c18║界頓銷。塵界既銷，則唯是一圓滿清淨之寶覺矣。至
X15n0302_p0317c19║於淨相轉深，覺照彌遠，寂照之中，虗空止如一漚，況
X15n0302_p0317c20║世界乎？故回觀世間，真如夢事，安有夢裏之登伽而
X15n0302_p0317c21║能留汝形哉？今再以喻明之。如世有巧幻師，能以呪
X15n0302_p0317c22║術幻出諸男女，雖羣動不一，其實總一呪術之機為
X15n0302_p0317c23║之牽動。若此機既息，則一切俱息，而諸幻無性矣。今
X15n0302_p0317c24║以法合之，真如有隨緣之用，猶巧幻師也。變為八識，
X15n0302_p0318a01║一精明之體，猶呪術也。和合六塵，分為六根，猶幻諸
X15n0302_p0318a02║男女也。根雖有六，惟一精明，猶男女雖殊，惟一呪術
X15n0302_p0318a03║也。一精明之體既破，則六根俱解，猶一呪術既息，諸
X15n0302_p0318a04║幻男女俱泯也。至此則塵垢應念銷落，唯一覺體淨
X15n0302_p0318a05║妙圓明。若餘塵未盡，則猶居學位。若塵盡明極，則如
X15n0302_p0318a06║來極果。夫以如來極果，止從此門頓入，豈不為至簡
X15n0302_p0318a07║而至易者乎。我今勸汝等，唯能旋此倒聞之機，而返
X15n0302_p0318a08║聞自性，則即此性而成無上道。真實圓通，如是而已。
X15n0302_p0318a09║葢此門乃微塵如來趣涅槃之正路，故凡修因證果，
X15n0302_p0318a10║莫不由之。而我亦從此入，豈獨觀世音哉。若其餘法
X15n0302_p0318a11║門，非人人可通修者，如那律之失明，畢陵之觸刺，皆
X15n0302_p0318a12║是如來威神之所加被，故即事而捨塵勞。如普賢之
X15n0302_p0318a13║法聞，富那之說法，皆是曠劫之深心，豈淺心可同說
X15n0302_p0318a14║哉。故我惟願如來加被，使後世眾生於此門無惑。良
X15n0302_p0318a15║以此門方便，易於成就，堪以教阿難及末劫之沉淪，
X15n0302_p0318a16║其功力超於餘者。故吾以真實心，如是選擇也。
X15n0302_p0318a17║阿難整衣服（至）六卷終。
X15n0302_p0318a18║阿難此請，恐末劫眾生，根性既劣，習染必深，呪去佛
X15n0302_p0318a19║漸遠，邪說增熾，修習圓通，必難成就，故請攝心，及安
X15n0302_p0318a20║立道場之法，以助成之。佛先答攝心之問，乃舉三決
X15n0302_p0318a21║定義者，謂戒定慧也。此三相因而成，缺一不得，欲趣
X15n0302_p0318a22║無漏，必此之由。但定慧二者，前已廣明，而加功進行，
X15n0302_p0318a23║正在後道場之內，若戒則在道場之前，先攝其心，以
X15n0302_p0318a24║為定慧方便者也。戒品雖多，言其根本，則婬殺盜妄
X15n0302_p0318b01║四者而已。第一婬戒者，以婬為生死之因，若不斷婬，
X15n0302_p0318b02║必不可出，縱有多智禪定，必落魔道，故修禪者必斷
X15n0302_p0318b03║婬。直使身心俱斷，亦無能斷之者，然後菩提之道，可
X15n0302_p0318b04║希冀耳。第二殺戒者，以殺為生死之因，若不斷殺，必
X15n0302_p0318b05║不可出，縱有多智禪定，必落神道，故修禪者必斷殺。
X15n0302_p0318b06║若能於眾生身分，不服不食，則不復遊三界。何以故？
X15n0302_p0318b07║以服食其身分，則與彼成不離之緣。使身不服食，心
X15n0302_p0318b08║亦不貪求，則與彼了不相涉。故遠離三界，為真解脫
X15n0302_p0318b09║也。第三盜戒者，以盜為生死之因。若不斷盜，決不可
X15n0302_p0318b10║出。縱有多智禪定現前，必落邪道。故修禪者必斷偷。
X15n0302_p0318b11║誠能衣食不貪，驕慢不生，嗔懟不起，身心為之俱捨，
X15n0302_p0318b12║則其於真三昧可必獲矣。第四妄語戒者，以妄為生
X15n0302_p0318b13║死之因。若造大妄語，未得謂得，未證謂證，貪彼供養，
X15n0302_p0318b14║成愛見魔，是必銷滅佛種。故修禪者必斷妄。良以修
X15n0302_p0318b15║禪責以直心，母得虗假。若妄稱得上人法，非徒無益，
X15n0302_p0318b16║且取淪墮。又因之與果，必須相應。因心弗直，則果招
X15n0302_p0318b17║紆曲。因心若直，則果必不回。彼欲證菩提者，豈帶妄
X15n0302_p0318b18║而可得哉？○燃燈燒指，遂能酬盡宿債，世所難信。必
X15n0302_p0318b19║須具大慚愧，發堅猛心。且能心冥妙觀，直趣菩提。然
X15n0302_p0318b20║此一燈一指，以供養諸聖，庶幾可得酬滅矣。
X15n0302_p0318b21║楞嚴經略疏卷之六