X15n0302_p0318c01║楞嚴經略疏卷之七
X15n0302_p0318c02║福州鼓山湧泉禪寺沙門　元賢　述
X15n0302_p0318c03║阿難汝問攝心（至）建立如是。
X15n0302_p0318c04║此結答攝心之問，而正答後安立道場之問也。既以
X15n0302_p0318c05║四戒攝心，根本無犯，其餘枝葉自然不生，戒德淨矣。
X15n0302_p0318c06║戒悳既淨，一切外塵自然心不妄緣，何有魔事之發
X15n0302_p0318c07║哉？以魔托塵，入塵亡則魔無所托，故能遠魔也。若有
X15n0302_p0318c08║行人雖志持淨戒，而欲潔偏染不能自已者，則宿習
X15n0302_p0318c09║之重也。自力既弱，須仗外護，必假呪力以嘿消之。此
X15n0302_p0318c10║摩訶薩怛哆般怛囉呪，乃無上頂相無為心佛之所
X15n0302_p0318c11║宣說，其威神之力不可思議，如登伽婬女無心修行，
X15n0302_p0318c12║而一歷耳根，愛心永脫，卒成羅漢。況汝等聲聞非婬
X15n0302_p0318c13║女之比，求最上乘決定成佛非無心修行之比，加之
X15n0302_p0318c14║呪力速可克功，正如順風揚塵，有何難哉？但前所受
X15n0302_p0318c15║之戒，若稟之非師，則戒不可成；若師既清淨，戒可得
X15n0302_p0318c16║成。復持呪一百八遍以嚴護之，然後結界安立道場，
X15n0302_p0318c17║至心行道，以求諸佛大悲之光來灌其頂，經三七日，
X15n0302_p0318c18║宿障漸銷，能感佛來摩頂而朗然開悟矣。此於道場
X15n0302_p0318c19║修證雖已略陳，而建立軌則未之前聞，故復請佛為
X15n0302_p0318c20║廣說之。其建壇莊嚴，饗獻像設，種種所立，無非即事
X15n0302_p0318c21║即理，必有所表。但聖心所取，凡心叵測，學者不必強
X15n0302_p0318c22║通，諦信受之可也。至於進修之軌則，初七日頂禮十
X15n0302_p0318c23║方如來，諸大菩薩，及阿羅漢號者，以道場之初，必先
X15n0302_p0318c24║皈敬三寶，假其神力，以發行助道也。六時專心持呪，
X15n0302_p0319a01║常行一百八遍者，表破百八煩惱也。第二七日專心
X15n0302_p0319a02║發菩薩大願者，一以廣大其心，一以堅固其志，然後
X15n0302_p0319a03║可以進趣聖域也。第三七日專於持呪，心無間斷者，
X15n0302_p0319a04║以行願既堅，具大勇猛，且藉茲呪力，自可尅期破惑
X15n0302_p0319a05║也。由是十方諸佛，於鏡光交處，手摩其頂者，生佛智
X15n0302_p0319a06║照，感應道交，故得加被也。既得加被，則專修返聞之
X15n0302_p0319a07║功，能令速入三摩，而觀行清淨，如淨瑠璃矣。此唯除
X15n0302_p0319a08║受戒之師，及同會有不清淨者，不克成功。若戒既完
X15n0302_p0319a09║淨，三七之後，端居返聞，經一百日，有得須陀洹果者，
X15n0302_p0319a10║縱未得果，而明見佛性，自知本來尊貴，成佛不謬矣。
X15n0302_p0319a11║○經言須陀洹果，非同小乘，乃圓教初信斷見惑，與
X15n0302_p0319a12║小乘同，故得此名。又涅槃經中四果，則初果配圓教
X15n0302_p0319a13║初住，正觀音入圓通位也。二、釋俱通。
X15n0302_p0319a14║阿難頂禮佛足（至）所作如願。
X15n0302_p0319a15║阿難雖蒙呪力得脫婬室，尚未親聞，兼為廣利在會
X15n0302_p0319a16║大眾及當來修學者，故請佛重宣之。佛說此呪必於
X15n0302_p0319a17║肉髻放百寶光者，表依理起智也。光中涌出千葉寶
X15n0302_p0319a18║蓮者，表依智發行也。有化如來坐寶華中者，表依行
X15n0302_p0319a19║嚴果也。頂放十道百寶光明者，表此呪乃尊中之尊、
X15n0302_p0319a20║妙中之妙，又表十力深智具足萬用也。一一光明皆
X15n0302_p0319a21║徧示現十恒河沙金剛密跡等者，表祕密神用廣大
X15n0302_p0319a22║無量無惡不摧也。此呪凡四百二十七句，前四百十
X15n0302_p0319a23║八句皆是皈敬諸佛菩薩眾聖賢等，及敘呪願加被
X15n0302_p0319a24║離諸惡鬼病等。至四百十九句云跢姪他，此云即說
X15n0302_p0319b01║呪曰，從唵字去方是正呪，其大意即秘密首楞嚴也。
X15n0302_p0319b02║自古諸師俱不飜譯，略有五意：一是諸佛密語，唯佛
X15n0302_p0319b03║與佛自相解了，非餘聖所能知。二是總持門，一一字
X15n0302_p0319b04║句含多義故。三或是鬼神王名，呼之守護修行人故。
X15n0302_p0319b05║四是諸佛密印，如王印信幽顯尊奉，佛佛知傳不得
X15n0302_p0319b06║移易故。五不思議力所加持故，但密持誦，即能滅大
X15n0302_p0319b07║過，速達聖位。如王放洪恩，大辟咸宥，有功者超資受
X15n0302_p0319b08║職，此亦如是。有此五意，故不敢翻譯也。此呪名薩怛
X15n0302_p0319b09║哆般怛囉者，此云白傘葢。以實相為體，體本無染，故
X15n0302_p0319b10║曰白；徧覆一切，故曰傘葢。云呪心者，以此呪為諸呪
X15n0302_p0319b11║之心，諸呪悉從此而流出也。十方如來修因證果，降
X15n0302_p0319b12║魔應化，以至般大涅槃，無不由此者。以此呪即如來
X15n0302_p0319b13║藏性，則塵沙悳用，百千通光，皆從此出。如云一切諸
X15n0302_p0319b14║佛及諸佛阿耨多羅三藐三菩提，皆從此經出是也。
X15n0302_p0319b15║至於九界眾生，罔不利賴。若修定發慧，若破惑遠魔，
X15n0302_p0319b16║乃至生善滅惡，拔苦與樂，莫不假此呪力。或持、或帶、
X15n0302_p0319b17║或供養，俱有無量威神為之加被，其為益不亦大乎！
X15n0302_p0319b18║由是天龍八部、金剛菩薩各發願護持者，以行人自
X15n0302_p0319b19║心力弱，或為宿習所障，或為魔力所擾，未能速效，故
X15n0302_p0319b20║各以神力護之，俾菩提心速得圓滿也。按此經正修
X15n0302_p0319b21║之功，唯重返聞，而復說守戒、道場、持呪三者，以為助
X15n0302_p0319b22║行，是為最初方便。至此宣說已竟。○經中二十八大
X15n0302_p0319b23║惡星，舊解以角亢氐等宿當之。八大惡星，舊解以金
X15n0302_p0319b24║木水火土及羅計孛當之。此說甚謬。角亢氐等宿為
X15n0302_p0319c01║四方之紀，如外之有候伯也。金木水火土為五行之
X15n0302_p0319c02║經，如內之有六官也。本皆吉曜，養育羣生，雖有時灾
X15n0302_p0319c03║祥之殊應，亦如官府之有賞有罰耳，詎可以大惡星
X15n0302_p0319c04║目之哉。若以其有災應之時可以名惡，則周天之星
X15n0302_p0319c05║皆可名惡，於理通乎。此必別有所指，此方曆家未及
X15n0302_p0319c06║表出，不可強為之解也。
X15n0302_p0319c07║阿難即座起（至）由是故有眾生顛倒。
X15n0302_p0319c08║前科已詳說最初方便，而向後修證階級，未嘗委示。
X15n0302_p0319c09║初學之士，若不預知，必至得少為足，生大我慢。故阿
X15n0302_p0319c10║難特為啟請世尊，謂本來妙性，湛寂圓明，非真非妄，
X15n0302_p0319c11║名相都絕，本無世界及與眾生者也。既無世界，則無
X15n0302_p0319c12║出世，既無眾生，則無諸佛，又安有地位之可言哉。由
X15n0302_p0319c13║因妄起無明，展轉成執，而世界眾生，從此生焉。有生
X15n0302_p0319c14║則必有滅，有滅有生，始有妄之名，諸妄銷滅，始有真
X15n0302_p0319c15║之名。是稱如來無上菩提者，以轉煩惱而得名也，稱
X15n0302_p0319c16║大涅槃者，以轉生死而得名也。故汝欲修三摩地，直
X15n0302_p0319c17║詣如來大涅槃海，當先識取眾生世界二顛倒因，二
X15n0302_p0319c18║因不生，即為如來真三摩地耳。云何名為眾生顛倒，
X15n0302_p0319c19║謂如來藏心，性本自明，以其明而復圓，不守自性，由
X15n0302_p0319c20║是真明變為妄明，即無明也。妄明發起妄性，即因明
X15n0302_p0319c21║立所也。因有妄性，發起妄見，即所既妄立，生汝妄能
X15n0302_p0319c22║也。妄能橫生，無同異中，熾然成異，從畢竟無，成究竟
X15n0302_p0319c23║有矣。是此有之所有，非實有因以為所因也。此有此
X15n0302_p0319c24║因，無能住亦無所住。逆而推之，悉無根本可得，果何
X15n0302_p0320a01║住乎？本此無住，至於建立世界及諸眾生，總一虗妄
X15n0302_p0320a02║而已。此上正明眾生由顛倒而立。帶言世界二字，乃
X15n0302_p0320a03║在眾生之上，是指無情世界言之也。下此則明既成
X15n0302_p0320a04║眾生，起惑造業，顛倒相續之相。本既無住，宜無諸妄。
X15n0302_p0320a05║今諸妄歷然，何也？特以其迷耳。迷本圓明，是生虗妄。
X15n0302_p0320a06║而此虗妄，全無實體，非有所依。妄既本虗，則真實不
X15n0302_p0320a07║變，元非有失，豈可冀復？若謂其有失，將欲復之，既有
X15n0302_p0320a08║希冀，影真妄現，已非真真。如性既非真，而強求復之，
X15n0302_p0320a09║則邪修之功益增，迷倒宛轉，成非真之相而已。此相
X15n0302_p0320a10║以為生而實非生，以為住而實非住，以為心而實非
X15n0302_p0320a11║心，以為法而實非法。從妄起妄，展轉發生，妄力益著，
X15n0302_p0320a12║熏習日深，而妄業成矣。眾生必有同業，同業必有相
X15n0302_p0320a13║感，相感則相憎相愛，相憎則相滅，相愛則相生。業復
X15n0302_p0320a14║造業，相續不窮，此勢之必然者也。合而觀之，始由顛
X15n0302_p0320a15║倒而有生，繼由顛倒而造業，此所謂眾生之顛倒也。
X15n0302_p0320a16║阿難！云何名為世界顛倒（至）眾生十二種類。
X15n0302_p0320a17║此徵釋世界顛倒也。世界有二：一依報世界，一正報
X15n0302_p0320a18║世界。今明正報世界，而先就依報說起。葢是因依現
X15n0302_p0320a19║正，攝依從正，而正報世界之名始立也。自從畢竟無
X15n0302_p0320a20║成究竟有，此有之所有者，分段之形也。妄形既生，則
X15n0302_p0320a21║東西南北之界從此名矣。此有非有因者以為所因
X15n0302_p0320a22║也，無有住處以為所住也，念念遷流而過現未來之
X15n0302_p0320a23║世從此名矣。由是以方涉世，以世涉方，皆成十二數。
X15n0302_p0320a24║故凡涉乎其間者，悉從其變化，而眾生世界亦成十
X15n0302_p0320b01║二類也。是故世界下，正廣明化理。謂世界有六塵，每
X15n0302_p0320b02║互相引起。如世間之物，一動則必聞聲，聞聲必見色，
X15n0302_p0320b03║見色必聞香，聞香必覺觸，覺觸必知味，知味必知法。
X15n0302_p0320b04║此六亂想輪轉不息，而變成一切業性。其性區分乃
X15n0302_p0320b05║成十二者，即下文動顛倒至殺顛倒也。此之業性既
X15n0302_p0320b06║皆由亂想輪轉之所成，故亂想必變至於十二，而後
X15n0302_p0320b07║為一旋復。而眾生皆乘此輪轉顛倒之相，而成十二
X15n0302_p0320b08║類世界矣。由因世界下，廣釋十二類生也。由因世界
X15n0302_p0320b09║有虗妄輪迴，以想體虗浮妄動顛倒之故，逢父母交
X15n0302_p0320b10║感之氣，因而托生，則成八萬四千飛沈亂想，是為卵
X15n0302_p0320b11║生之屬，魚鳥龜蛇，其類充塞矣。由因世界有雜染輪
X15n0302_p0320b12║迴，以妄情貪染，婬欲顛倒之故，逢父母交感之精，因
X15n0302_p0320b13║而托生，則成八萬四千橫竪亂想，是為胎生之屬，人
X15n0302_p0320b14║仙龍鬼，其類充塞矣。言橫竪者，以人身皆竪，而畜身
X15n0302_p0320b15║皆橫也。由因世界有執著輪迴，以貪著妄境，趣赴顛
X15n0302_p0320b16║倒之故，逢濕之煖處，而而托生，則成八萬四千翻覆
X15n0302_p0320b17║亂想，是為濕生之屬，含蠢蠕動，其類充塞矣。言翻覆
X15n0302_p0320b18║者，以蠕動之類，或翻或覆也。由因世界有變易輪迴，
X15n0302_p0320b19║以厭此欣彼，假他顛倒之故，緣觸異類，因而變質，則
X15n0302_p0320b20║成八萬四千新故亂想，是為化生之屬，轉蛻故質，易
X15n0302_p0320b21║飛為行，其類充塞矣。由因世界有留礙輪迴，以想樂
X15n0302_p0320b22║光明，障礙顛倒之故，外觸明境，因而托生，則成八萬
X15n0302_p0320b23║四千精耀亂想，是為有色之屬，日月星辰，休咎垂象，
X15n0302_p0320b24║其類充塞矣。由因世界有銷散輪迴，以厭有著空，迷
X15n0302_p0320c01║惑顛倒之故，外遇暗境，因而托識，則成八萬四千陰
X15n0302_p0320c02║隱亂想，是為無色之屬，空散銷沈，識附隱昧，其類充
X15n0302_p0320c03║塞矣。由因世界有罔象輪迴，以全事影像，邪著顛倒
X15n0302_p0320c04║之故，從自憶想，因而有生，則成八萬四千潛結亂想，
X15n0302_p0320c05║是為有想之屬，神鬼精靈，暗中結形，其類充塞矣。由
X15n0302_p0320c06║因世界有愚鈍輪迴，以堅凝灰定，癡守顛倒之故，緣
X15n0302_p0320c07║合頑物，因而托識，則成八萬四千枯槁亂想，是為無
X15n0302_p0320c08║想之屬，土木金石，其類充塞矣。此類報滿，依舊輪迴，
X15n0302_p0320c09║非終為草木金石。又人或時化成草木金石，非土木
X15n0302_p0320c10║金石，悉是人變也。由因世界有相待輪迴，以假托他
X15n0302_p0320c11║力，巧偽顛倒之故，緣合染境，因而托生，則成八萬四
X15n0302_p0320c12║千因依亂想，是為非有色而有色之屬，如水母依鰕
X15n0302_p0320c13║為目等，其類充塞矣。水母自本無色，而因他成色者
X15n0302_p0320c14║也。由因世界有相引輪迴，以邪氣相召，性成顛倒之
X15n0302_p0320c15║故，一聞呪引，因而托生，則成八萬四千呼召亂想，是
X15n0302_p0320c16║為非無色而實無色之屬，呪詛暗生，其類充塞矣。此
X15n0302_p0320c17║如世間樟柳神、耳報神等，似有色而實無色者也。由
X15n0302_p0320c18║因世界有合妄輪迴，以冒他為己，罔昧顛倒之故，緣
X15n0302_p0320c19║合異質，因而有身，則成八萬四千回互亂想，是為非
X15n0302_p0320c20║有想而有想之屬，如桑蟲成蜂，其類充塞矣。桑蟲本
X15n0302_p0320c21║非有蜂想，而卒成蜂想者也。由因世界有冤害輪迴，
X15n0302_p0320c22║以殺害含冤，報怨顛倒之故，適合彼有怪逆之緣，因
X15n0302_p0320c23║而托生，則成八萬四千食父母想，是為非無想而無
X15n0302_p0320c24║想之屬，土梟破鏡，其類充塞矣。梟鏡非無父母想，而
X15n0302_p0321a01║卒不作父母想者也。○按此十二類生義通三界，而
X15n0302_p0321a02║今經所列竝是人間所有者，葢就近以示人也。空散
X15n0302_p0321a03║銷沈一類，不必遠指無色界，人間亦自有此。化生一
X15n0302_p0321a04║類，經文明指轉蛻飛行，則如雀化為蛤之類，非無而
X15n0302_p0321a05║忽有之化也。愚謂人間無而忽有者，即在後數類中，
X15n0302_p0321a06║如休咎精明、空散銷沈、神鬼精靈、呪詛厭生等，皆無
X15n0302_p0321a07║而忽有者也。
X15n0302_p0321a08║楞嚴經略疏卷之七