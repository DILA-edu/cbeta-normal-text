X15n0302_p0334c01║楞嚴經略疏卷之十
X15n0302_p0334c02║福州鼓山湧泉禪寺沙門　元賢　述
X15n0302_p0334c03║彼善男子修三摩提想陰盡者（至）清淨標指。
X15n0302_p0334c04║此明破行陰也。前想陰未破，則寤為想，寐為夢，覺明
X15n0302_p0334c05║為之紛亂。唯想陰盡，則夢想銷滅，寤寐如一，覺明虗
X15n0302_p0334c06║靜，無復前塵麤重之影。其對萬象，但如鏡中，來無粘，
X15n0302_p0334c07║去無迹，虗受照應而已。如此則浮想之舊習已無，唯
X15n0302_p0334c08║是真精體露，是為生滅根元。此根元為十二類生同
X15n0302_p0334c09║生之基，今既披露，故能殫見。但眾生別有種子，各為
X15n0302_p0334c10║命之端由，則未及通也。此同生基清，而擾擾為根塵
X15n0302_p0334c11║運止之樞穴，是名行陰區宇。若此熠熠清擾之性，泯
X15n0302_p0334c12║而入於湛寂，如波瀾之水，化為澄水，則行陰盡，而眾
X15n0302_p0334c13║生濁之依行而立者，從此可超矣。觀行所由，乃幽隱
X15n0302_p0334c14║妄想之所成，非有真實而不可破者也。若諸行人，於
X15n0302_p0334c15║想陰定中，凝明正心，十種天魔，不得其便，方能研破
X15n0302_p0334c16║想陰，十二類生之元，於是披露。若人觀彼幽清擾動
X15n0302_p0334c17║之圓元，能發十種邪慧，或於圓元中生計度者，墜入
X15n0302_p0334c18║外道。二無因論。一者是人見本無因，由行陰全露，故
X15n0302_p0334c19║能乘眼根八百功德，見八萬劫中所有眾生，隨業流
X15n0302_p0334c20║轉，死此生彼。而八萬劫前，通力不及，冥無所見，便計
X15n0302_p0334c21║八萬劫來，眾生無因自起，是為墜邪見而迷正覺矣。
X15n0302_p0334c22║二者是人見末無因，由彼於類生，既見其無因自起，
X15n0302_p0334c23║則知八萬劫來，眾生並皆自然，無有變易。如人生人，
X15n0302_p0334c24║鳥生鳥，烏自玄，鵠自白等。以前例後，亦復如是。因而
X15n0302_p0335a01║計我本無菩提，末亦無成菩根之事，是末無因也。此
X15n0302_p0335a02║二外道，前一但見眾生輪迴，而不見其由別業種習；
X15n0302_p0335a03║後一併不見有輪迴，但略見眾生以種類相生，故作
X15n0302_p0335a04║斯計也。或於圓常中生計度者，墮入外道四徧常論：
X15n0302_p0335a05║一者、是人乘行陰，現觀心境起處，了無其因。由是發
X15n0302_p0335a06║通，能知二萬劫中眾生心境生滅相續不斷，計以為
X15n0302_p0335a07║常。二者、是人乘行陰，現觀四大之元體性常住。由是
X15n0302_p0335a08║發通，知四萬劫中眾生四大生滅體性皆恒，計以為
X15n0302_p0335a09║常。三者、是人乘行陰，現觀八種識元性不變。由是發
X15n0302_p0335a10║通，能知八萬劫眾生識性常住，計以為常。四者、是人
X15n0302_p0335a11║既盡想陰，行陰開顯，妄謂生滅屬想。今想既盡，則行
X15n0302_p0335a12║陰便為不生滅理，計以為常。此四竝是於行陰不見
X15n0302_p0335a13║生滅，故有斯執也。或於自他中生計度者，墜入外道
X15n0302_p0335a14║四顛倒見，一分無常、一分常論：一者、是人以有漏心，
X15n0302_p0335a15║觀妙明心遍十方界。此實妄識變影，非為真實。彼執
X15n0302_p0335a16║以為神我，計我遍十方界，凝明不動，而一切眾生生
X15n0302_p0335a17║死於我心中。由是計我之不動者為常，彼之生滅者
X15n0302_p0335a18║為無常。二者、是人遍觀恒沙國土，見劫壞者以為無
X15n0302_p0335a19║常，見劫不壞者以為常。三者是人妄計我心微密難
X15n0302_p0335a20║見，猶如微塵流轉十方曾無改移，而所流出之身即
X15n0302_p0335a21║生即滅，因以不移之性為常，以生滅之身為無常。四
X15n0302_p0335a22║者是人想陰既盡，見行陰常流，即以行陰常流計以
X15n0302_p0335a23║為常，想受色滅計以為無常。此四所計總皆無常，而
X15n0302_p0335a24║妄分常與無常，是為邪執也。或於分位中生計度者，
X15n0302_p0335b01║墜入外道四有邊論。一者是人見行陰常流，妄計過
X15n0302_p0335b02║未見有斷處名為有邊，現在相續不斷處名為無邊。
X15n0302_p0335b03║二者是人觀八萬劫，見八萬劫前寂無見聞名為無
X15n0302_p0335b04║邊，八萬劫來有諸眾生名為有邊。三者是人計我之
X15n0302_p0335b05║知能徧一切眾生，是我性為無邊，計彼人雖現我知
X15n0302_p0335b06║中，而我不見知於彼人之知，是彼性為有邊。四者是
X15n0302_p0335b07║人計一切眾生身中皆半生半滅，世界亦然，故即以
X15n0302_p0335b08║半生者為有邊，以半滅者為無邊。此四皆由妄分有
X15n0302_p0335b09║無，是為邪執也。或於知見中生計度者，是人墜入外
X15n0302_p0335b10║道四種顛倒不死矯亂徧計虗論。一者是人觀行陰
X15n0302_p0335b11║為化元，有諸不齊，遂生異解，以為亦變亦恒、亦生亦
X15n0302_p0335b12║滅、亦增亦減、亦有亦無。有人來問，故為兩楹之說，自
X15n0302_p0335b13║亂其語，令彼聽者不知所說。二者是人觀行陰念念
X15n0302_p0335b14║滅處，惟證其無。故人來問，唯言其無，餘無所說。三者
X15n0302_p0335b15║是人觀行陰念念生處，唯證其有。故人來問，唯言其
X15n0302_p0335b16║是，餘無所說。四者是人觀彼行陰生滅不一，有無俱
X15n0302_p0335b17║見。其所見之境既枝，故能見之心亦亂。有人來問，答
X15n0302_p0335b18║言：有即是無。復言：無不是有。自語兩相，遮護矯亂，而
X15n0302_p0335b19║不容窮詰。此四皆同觀一行陰，由不知其全，妄謬生
X15n0302_p0335b20║計度，故作斯執也。或於無盡流生計度者，是人墜入
X15n0302_p0335b21║外道，死後有相，發心顛倒，緣計行陰流注無盡，因計
X15n0302_p0335b22║色受想三依行而立者，亦皆無盡。或謂色即是我，或
X15n0302_p0335b23║謂我能含色，或謂色屬於我，或謂我在色中。於受想
X15n0302_p0335b24║行亦作此四計，共成一十六相，皆謂死後四陰不滅。
X15n0302_p0335c01║又因此計煩惱菩提二皆無盡，兩不相礙。以煩惱由
X15n0302_p0335c02║陰而生，菩提由陰而證，故皆無盡。夫陰性念念趣滅，
X15n0302_p0335c03║豈能死後長存？故茲所計，是為邪執也。或於先所滅
X15n0302_p0335c04║色受想中生計度者，是人墜入外道，死後無相，發心
X15n0302_p0335c05║顛倒，緣見前三陰俱滅，則行陰雖存，同於草木，亦不
X15n0302_p0335c06║能見。現前猶不可得，死後云何更存？因果俱無，共成
X15n0302_p0335c07║八種無相。復因此旁計涅槃因果一切俱空，以涅槃
X15n0302_p0335c08║因果依現陰而修，依後陰而證，陰既叵得，修證何有？
X15n0302_p0335c09║故云俱空。夫因果歷然，感報非虗，豈可撥無？故茲所
X15n0302_p0335c10║計，是為邪執也。或有見行陰存，色受想滅，雙計有無，
X15n0302_p0335c11║自體相破，是人墮入外道死後俱非，起顛倒論。於色
X15n0302_p0335c12║受想滅中，觀行陰有而非有；於行陰存中，觀色受想
X15n0302_p0335c13║無而非無。四陰俱非有無，共成八相，隨舉一緣，俱作
X15n0302_p0335c14║斯執。又因旁計一切萬法俱非有無，虗實無定。夫妄
X15n0302_p0335c15║體雖虗，業變成有，豈得俱非？故茲所計，是為邪執也。
X15n0302_p0335c16║或有於行陰後後無處生計度者，是人墜入外道七
X15n0302_p0335c17║斷滅處。或計欲界人天身滅，或計初禪欲盡滅，或計
X15n0302_p0335c18║二禪苦盡滅，或計三禪極樂滅，或計四禪及無色極
X15n0302_p0335c19║捨滅，窮及七際，現前俱滅，後豈更生？夫七際有漏，悉
X15n0302_p0335c20║由業轉，豈成斷滅？故茲所計，是為邪執也。或有於行
X15n0302_p0335c21║陰後後有處生計度者，是人墜入外道五涅槃論。或
X15n0302_p0335c22║以欲天觀見圓明為涅槃，或以初禪離憂為涅槃，或
X15n0302_p0335c23║以二禪無苦為涅槃，或以三禪極悅為涅槃，或以四
X15n0302_p0335c24║禪苦樂雙亡為涅槃。此五皆有漏天，報盡入輪，非真
X15n0302_p0336a01║涅槃。故茲妄計，是為邪執也。此上十種邪慧，皆由觀
X15n0302_p0336a02║力興，行陰交互，故起斯執，其墮必矣。
X15n0302_p0336a03║彼善男子修三摩提行陰盡者（至）不遭岐路。
X15n0302_p0336a04║此明破識陰也。能行陰若盡，則十二類之生機隳裂，
X15n0302_p0336a05║是趣生之綱紐，酬業之深脉，皆絕不復續。而性天將
X15n0302_p0336a06║朗，如雞後鳴，東方已有曙色，擾擾之習已澄，故六根
X15n0302_p0336a07║虗靜而不馳逸。以不馳逸故，內外湛明。以內外湛明
X15n0302_p0336a08║故，根塵兩喪，而入無所入。至此，則可以深達眾生受
X15n0302_p0336a09║命之元由，而觀其元，執其由，不至於召引類生。葢十
X15n0302_p0336a10║方世界同生之源，今已獲之，顯露弗秘，是名識陰區
X15n0302_p0336a11║宇。若於識陰定中，更能銷磨六根，俾其開合自在，互
X15n0302_p0336a12║用清淨，身心世界，洞如瑠璃，則識陰盡，而命濁之依
X15n0302_p0336a13║識而立者，從此可超矣。觀識所由，乃罔象妄想之所
X15n0302_p0336a14║成，非有真實而不可破者也。今諸行人，行陰已空，雖
X15n0302_p0336a15║曰生滅已滅，而識陰未破，微細之生滅尚存，是寂滅
X15n0302_p0336a16║之精妙未圓也。行人於此，能發十種狂解。若於禪觀
X15n0302_p0336a17║中，暫得諸根，合而不隔，亦與十方覺性通，脗能入圓
X15n0302_p0336a18║元。此乃行滅歸識，影現如斯。若以所歸，認為真常，立
X15n0302_p0336a19║為真因，是因有所因，即墮娑毗迦羅之類。葢真因無
X15n0302_p0336a20║所，有所即妄。今立識為因，則心有所得，果有所歸，違
X15n0302_p0336a21║圓通而背涅槃，生外道種者也。若於所歸識，認為我
X15n0302_p0336a22║體，見萬法皆識所變，便謂我能生一切眾生世界，是
X15n0302_p0336a23║妄執為能，而實非所能，即墮摩醯首羅之類。葢命各
X15n0302_p0336a24║有緒，界由共感，若曰能生，徒滋我慢，違圓通而背涅
X15n0302_p0336b01║槃，生大慢天。我，徧圓種者也。徧圓，謂我體徧圓空界
X15n0302_p0336b02║也。若於所歸識轉，認為能生我身及十方虗空，即於
X15n0302_p0336b03║彼作真常之解，是不知無生之真，併不知生滅之，妄
X15n0302_p0336b04║計為常而實無常，即墮自在天之類。立所依之因，成
X15n0302_p0336b05║妄計之果，違圓通而背涅槃，生倒圓種者也。倒圓，謂
X15n0302_p0336b06║倒以彼為圓，能生我也。若於所知之識，計其知體徧
X15n0302_p0336b07║圓一切，因謂草木有情與人無異，互相輪迴，是妄執
X15n0302_p0336b08║有知而實非有知，即墮婆吒、霰尼之類。夫有情無情
X15n0302_p0336b09║雖同識變，而見相既分，豈俱有知？今計圓知以為因，
X15n0302_p0336b10║成虗謬之妄果，違圓通而背涅槃，生倒知種者也。倒
X15n0302_p0336b11║知，謂倒以無知為知也。若於六根圓融互用之中，暫
X15n0302_p0336b12║得隨順，因隨圓互，便計一切法皆能圓化，發生勝果，
X15n0302_p0336b13║由是求火之光明，樂水之清淨，愛風之周旋，觀塵之
X15n0302_p0336b14║成就，各各崇事，立為修因，認為常住，是妄執能生而
X15n0302_p0336b15║實不能生，即墮諸迦葉波并婆羅門之類。葢迷失本
X15n0302_p0336b16║心，妄從外物，立妄求之因，求妄冀之果，違圓通而背
X15n0302_p0336b17║涅槃，生顛化種者也。顛化，謂顛倒以彼為能化也。若
X15n0302_p0336b18║於識精圓明中，計其明中虗寂，即破滅諸法，以永滅
X15n0302_p0336b19║為所隨處，是計為可歸而實非可歸，即墮無想天、舜
X15n0302_p0336b20║若多之類。夫識但似滅，非為真滅，若執以為真，立虗
X15n0302_p0336b21║無之因，成斷滅之果，違圓通而背涅槃，生斷滅種者
X15n0302_p0336b22║也。若計識精以為圓常，乃貪固其身，同於識精之圓，
X15n0302_p0336b23║長不傾逝，是妄以為可貪，而實非可貪，即墮阿斯陀
X15n0302_p0336b24║之類。夫色身虗幻，本非可常，今執著命元，欲固靡堅
X15n0302_p0336c01║之身，趣長牢之果，違圓通而背涅槃，生妄延種者也。
X15n0302_p0336c02║若觀識為命元，却與外塵互通，塵生則識存，塵滅則
X15n0302_p0336c03║識滅，故恐識銷滅，却留塵勞，乃廣化欲境，以自娛樂，
X15n0302_p0336c04║是執識為真宰，而實非真宰，即墮吒枳迦羅之類。謬
X15n0302_p0336c05║發邪思以為因，熾盛欲塵以為果，違圓通而背涅槃，
X15n0302_p0336c06║生天魔種者也。若於命元顯露之中，知其業習不一，
X15n0302_p0336c07║故於中分別其孰為精，孰為麤，孰為真，孰為偽，滯於
X15n0302_p0336c08║因果感應，而背清淨無修無證之道，是只知見苦、斷
X15n0302_p0336c09║集、證滅、修道，更不前進，即墮定性聲聞、無聞比丘之
X15n0302_p0336c10║類。葢識陰湛寂，非真涅槃，今圓精其求應之心，終趣
X15n0302_p0336c11║於滯寂之果，違圓通而背涅槃，生纏空種者也。若觀
X15n0302_p0336c12║此識圓淨覺明，更窮深妙，立為涅槃，不復前進，是即
X15n0302_p0336c13║墮辟支、緣覺不回心之類。葢此圓淨覺明，非真涅槃，
X15n0302_p0336c14║今但耽圓覺之脗心，成湛明之滯果，違圓通而背涅
X15n0302_p0336c15║槃，生覺圓明不化圓種者也。不化圓，謂守此覺圓明，
X15n0302_p0336c16║而不能起大悲之化也。此上十種狂解，皆由觀力與
X15n0302_p0336c17║識陰交互，故生斯執，多是先所愛習，種藏識中，今因
X15n0302_p0336c18║激發，適符先心，遂認以為真歸休地，外道、凡夫終墮
X15n0302_p0336c19║無間，聲聞、緣覺卒滯小果，其為孽抑何深也！
X15n0302_p0336c20║如是法門先過去世（至）最後垂範。
X15n0302_p0336c21║此總結上文，而示其超證之功，及護持之力也。此五
X15n0302_p0336c22║陰辨魔法門，非獨後學所宜預知，即過去恒沙如來，
X15n0302_p0336c23║無不乘此方得心開。每於一陰未開之時，要須依此
X15n0302_p0336c24║法門辨別，不為十種魔境所惑，方得一陰破除。從色
X15n0302_p0337a01║至識，無不皆然。至識陰已盡，則諸根互用，得入初住。
X15n0302_p0337a02║從此互用中，直可以超入等覺後心金剛乾慧，然猶
X15n0302_p0337a03║有所得也。由此乾慧圓明之精心重發，妙化銷爍，微
X15n0302_p0337a04║細無明，纖毫不存，直如瑠璃含月。如是重超信住行
X15n0302_p0337a05║向等，直入妙覺，而歸於無所得。則此辨魔之法，豈非
X15n0302_p0337a06║入妙覺之大方便哉。然此非餘聖智力之所能及，乃
X15n0302_p0337a07║諸佛以定中之慧，覺明分晰，使諸行人於魔境現前
X15n0302_p0337a08║之時，即能諳識，得以滌除心垢，不落邪思。由是諸魔
X15n0302_p0337a09║銷滅無餘，可以直至菩提。而二乘下劣，亦可增進於
X15n0302_p0337a10║大涅槃，無所迷惑矣。若末世愚鈍眾生，不明禪那行
X15n0302_p0337a11║相，又不能聞辨魔之法，樂於修習三昧者，恐有悞失，
X15n0302_p0337a12║但勸令一心持我佛頂陀羅尼。若又不能持誦，但寫
X15n0302_p0337a13║於禪堂，或帶身上，魔亦不能動。此乃如來究竟之修
X15n0302_p0337a14║證，非中路化城之比，亦最後之垂範，非始教不了之
X15n0302_p0337a15║談。汝等當欽遵而不可忽者也。
X15n0302_p0337a16║阿難即從座起（至）不戀三界。
X15n0302_p0337a17║此下阿難請佛重明五陰起滅，皆發前文未盡之意
X15n0302_p0337a18║也。初問五陰生起之妄想，次問五陰除滅之頓漸，後
X15n0302_p0337a19║問五陰邊際之淺深。佛言：此精真妙明之本覺，彌滿
X15n0302_p0337a20║清淨，更不容他，何有死生塵垢乃至虗空者乎？但由
X15n0302_p0337a21║妄想生起，斯於元本覺中，妄以發生諸器世間。由是
X15n0302_p0337a22║真本有而疑失，妄本空而執有，如演若之迷頭認影
X15n0302_p0337a23║者焉，則五陰之本於妄想可知矣。然人苦執而不能
X15n0302_p0337a24║破者，則以妄計為之咎也。夫妄本無因，何可謬計？由
X15n0302_p0337b01║不知其無因，乃計以為因緣；由不知有因緣，乃計以
X15n0302_p0337b02║為自然。夫虗空體性，亦由迷有，尚屬幻生；既全是幻，
X15n0302_p0337b03║憑何擬議？則言因緣，言自然，俱為妄計而已。若能知
X15n0302_p0337b04║妄有起處，許說因緣；既不知其起處，則因緣何有？況
X15n0302_p0337b05║推自然者乎？故如來說：五陰同本妄想，非有真實可
X15n0302_p0337b06║得而計度者也。所謂色陰本於妄想者，以汝身原從
X15n0302_p0337b07║父母欲想相聚，而汝復以愛憎之想投之，方得傳命。
X15n0302_p0337b08║是三想堅固，然後成身。如我先言：心想酢物而口水
X15n0302_p0337b09║生，心想登高而足酸起。非有酢物登高之實，而口水
X15n0302_p0337b10║足酸，以同一妄想之倫也。若身非妄倫，何以妄想能
X15n0302_p0337b11║感通哉？是知現今色身，即名為堅固妄想者也。所謂
X15n0302_p0337b12║受陰本於妄想者，如心想臨高，本非有實而足，乃真
X15n0302_p0337b13║受酸澁，是全由虗受，能有所明，遂動色體。是知現今
X15n0302_p0337b14║益損二受，即名為虗明妄想者也。所謂想陰本於妄
X15n0302_p0337b15║想者，由汝之想，能運汝身，使身非想倫，何能隨意而
X15n0302_p0337b16║運？種種取像，心生則形取，與念相應，融通不二。是知
X15n0302_p0337b17║現今為想為夢，此搖動妄情，即名為融通妄想者也。
X15n0302_p0337b18║所謂行陰本於妄想者，以此身中變化之性，幽隱密
X15n0302_p0337b19║移，形體因之日遷，曾不自覺。此行若非汝，云何汝之
X15n0302_p0337b20║體遷？若是真汝，云何汝自不覺？是汝非汝，二全不定，
X15n0302_p0337b21║豈有實義？是知現今諸行，念念不停，即名為幽隱妄
X15n0302_p0337b22║想者也。所謂識陰本於妄想者，以識精湛寂，世多目
X15n0302_p0337b23║為恒常。此識不離見聞覺知，若實精真，應不染習。今
X15n0302_p0337b24║觀汝昔年所睹異物，歷年既久，忽然復覩，記憶宛然。
X15n0302_p0337c01║驗知此精了湛寂之中，念念受熏，何有籌算？當知此
X15n0302_p0337c02║湛非真，實是生滅，如急流之水，望為恬靜。若非是想，
X15n0302_p0337c03║何以受此妄習？此想必得六根互用開合，方得除滅
X15n0302_p0337c04║耳。是知現今見聞覺知諸識，罔象虗無，即名為顛倒
X15n0302_p0337c05║微細精想者也。由此觀之，五陰雖精粗淺深不同，要
X15n0302_p0337c06║之皆妄想所成，豈真心之本有哉？且汝更欲知此五
X15n0302_p0337c07║因界淺深者，須知色與空皆色邊際，以空亦名一顯
X15n0302_p0337c08║色也；觸與離皆受邊際，以離即捨受也；記興忘皆想
X15n0302_p0337c09║邊際，以忘即想之靜也；生與滅皆行邊際，以四相遞
X15n0302_p0337c10║遷，總名行也；以識之湛入而合於真湛，亦名識邊際，
X15n0302_p0337c11║以真妄和合，正名第八識也。學者能知此五重因界
X15n0302_p0337c12║之淺深，則能知五種除滅之分齊，而不至於混濫矣。
X15n0302_p0337c13║又汝欲知此五除滅之頓漸者，我先所明五陰除滅
X15n0302_p0337c14║皆有次第，良以此五論生起則先細後麤，故識為先；
X15n0302_p0337c15║論除滅則先麤後細，故色為先。然此但約生起除滅，
X15n0302_p0337c16║理合如斯。若定作此解，焉知虗妄？須知理則頓悟，以
X15n0302_p0337c17║一切法皆從心起妄念而生，念即無念，一切頓盡，由
X15n0302_p0337c18║真性中本無妄故，故曰乘悟併銷。若論事必非頓除，
X15n0302_p0337c19║以五陰妄法麤細不同，法爾粗者先去解行，雖頓斷
X15n0302_p0337c20║自有序，故曰因次第盡。我前示汝劫波巾法，即知巾
X15n0302_p0337c21║體是一，因結有六，頓漸之義何所不明，而再此詢問
X15n0302_p0337c22║乎？今汝已知五陰以五妄想為根元，合將此意傳示
X15n0302_p0337c23║未法，俾修行者識其虗妄，深生厭棄，知有真實涅槃，
X15n0302_p0337c24║則不於三界虗妄因果而妄生躭戀也。正宗分止此。
X15n0302_p0338a01║○五陰生起，實無前後，乃是一念頓變。以約麤細，故
X15n0302_p0338a02║有次第。圓頓觀法，斷亦非次。但功行成時，自然粗垢
X15n0302_p0338a03║先落。行人不可不知此義。
X15n0302_p0338a04║阿難！若復有人（至）作禮而去。
X15n0302_p0338a05║此下流通分，乃讚持經功德而勸其流通後代也。若
X15n0302_p0338a06║有人以十方滿空之七寶奉上微塵之諸佛，且承事
X15n0302_p0338a07║供養無有虗日，則其財寶最廣，福田最勝，發心最勤，
X15n0302_p0338a08║其所得福德又豈有涯畔哉？阿難乃以施佛七錢得
X15n0302_p0338a09║轉輪王者反顯之，而此福之大益可知矣。佛乃謂有
X15n0302_p0338a10║人身全犯四重十棄之罪，瞬息間必當遍墮十方諸
X15n0302_p0338a11║無間獄。若能以一念於末法中弘此法門，開示末學，
X15n0302_p0338a12║則其罪業應念銷滅。且非獨滅罪，尚能轉地獄苦成
X15n0302_p0338a13║安樂國，其所得福德超彼前人非止百倍千倍，直至
X15n0302_p0338a14║算數譬喻所不能及。夫以極重之業一念可轉，且得
X15n0302_p0338a15║殊勝之福，其故何哉？良以寶施供佛，終居有漏，未入
X15n0302_p0338a16║無為。此經教理行果俱不思議，一言半句咸入圓宗，
X15n0302_p0338a17║暫得聞熏便成佛種，故其弘經之福莫可比量。若未
X15n0302_p0338a18║能弘經，但能持誦，亦能直至菩提，無復魔業，其功德
X15n0302_p0338a19║又豈窮劫所能說盡哉？由是聖會聽眾，若淺若深，隨
X15n0302_p0338a20║其量證，咸沾法利，共得圓妙真心，終歸究竟極果。而
X15n0302_p0338a21║業不能牽，魔不能亂，其歡喜為何如也？其誓願流通
X15n0302_p0338a22║於禮退之後，又不待言矣。
X15n0302_p0338a23║楞嚴經略經卷之十