X15n0306_p0602a01║
X15n0306_p0602a02║No. 306
X15n0306_p0602a03║大佛頂如來密因修證了義諸菩薩
X15n0306_p0602a04║萬行首楞嚴經觀心定解卷第一
X15n0306_p0602a05║
X15n0306_p0602a06║住嘉禾楞嚴講寺天台比丘　靈耀　述
X15n0306_p0602a07║彌天高判之後，諸經皆約三分分文：此經從始至
X15n0306_p0602a08║歸來佛所為序分，從阿離見佛至不戀三界為正
X15n0306_p0602a09║宗分，此後為流通分。序中，先通序，次別序。通序文
X15n0306_p0602a10║通而義別，別在今經故；別序事別而義通，通皆有
X15n0306_p0602a11║故。又今通序，聲聞約開顯以歎德，菩薩因自恣以
X15n0306_p0602a12║來，列特異於諸經，則又是通中之別矣。經前五事，
X15n0306_p0602a13║今為六種成就：一、信成就。
X15n0306_p0602a14║如是！
X15n0306_p0602a15║如是，乃指法之詞，猶言此事、此人、此物之謂也。今
X15n0306_p0602a16║指此經中所詮，初正觀一心，次別約招報，以明圓
X15n0306_p0602a17║解行證，直至圓滿菩提，歸無所得之法也。言此一
X15n0306_p0602a18║種密因修證之軌則，是我阿難親從佛邊咨問欽
X15n0306_p0602a19║聞而得也。今復依一宗成範，以因緣約教釋文。初
X15n0306_p0602a20║四悉釋者，三世佛經初皆安如是，諸佛道同，不與
X15n0306_p0602a21║世諍，世界悉檀也。大論云：舉時、方、人，令人生信者，
X15n0306_p0602a22║為人悉檀也。又對破外道阿、歐二字，阿之言無，歐
X15n0306_p0602a23║之言有，外人所計，此二為宗。今立如是破外道不
X15n0306_p0602a24║如不是，對治悉檀也。又如是者，信順之辭，信則所
X15n0306_p0602b01║聞之理會，順則師資之道成，即第一義悉檀也。次
X15n0306_p0602b02║用約教釋者，佛先已說，今復重述，故云如是。約文
X15n0306_p0602b03║言如，約理言是，以文是重述，故約能詮而論如，理
X15n0306_p0602b04║本無差，故約所詮而論是也。約教有四：佛言：世、出
X15n0306_p0602b05║世法皆從因緣生，因煩惱故有生死，若離煩惱即
X15n0306_p0602b06║無生死。煩惱是集諦，生死是苦諦，離煩惱是道諦，
X15n0306_p0602b07║無生死是滅諦。阿難傳此，與佛說不異，故云如是，
X15n0306_p0602b08║此三藏經初如是也。佛言：因緣生法，當體即空，來
X15n0306_p0602b09║時不從自他共離來，去時不向東西南北去，即有
X15n0306_p0602b10║而空，非色滅空。阿難傳此，文如理是，則通教經初
X15n0306_p0602b11║如是也。佛言：生死之法，皆若空華，真空涅槃，亦如
X15n0306_p0602b12║幻化，佛性如雲外月，逈出二邊。阿難傳此，與佛說
X15n0306_p0602b13║不異，則別教經初如是也。佛言：生死即是中道，況
X15n0306_p0602b14║復涅槃，寧非中道？地水火風，與空見識，一性咸具，
X15n0306_p0602b15║妙覺明心，即相離相，雖空而具，雖具而空。阿難傳
X15n0306_p0602b16║此，與佛說不異，曰如，理本無非，曰是，則圓教經初
X15n0306_p0602b17║如是也。楞嚴在方等時，應具四種如是，復經開顯，
X15n0306_p0602b18║則全成圓教如是矣。經雖開顯，部在方等，且庋本
X15n0306_p0602b19║迹。此經正宗，全明心觀，故於序內，勿論觀心。○二
X15n0306_p0602b20║聞成就。
X15n0306_p0602b21║我聞：
X15n0306_p0602b22║我即阿難自指。正法念經明有三阿難：阿難陀，此
X15n0306_p0602b23║云歡喜，持小乘藏；阿難䟦陀，此云歡喜賢，受持雜
X15n0306_p0602b24║藏；阿難娑伽，此云歡喜海，持佛藏。阿含經有典藏
X15n0306_p0602c01║阿難，持菩薩藏。葢指一人具於四德，傳持四法門
X15n0306_p0602c02║也。小乘即藏教，雜藏即通教，菩薩即別教，佛藏即
X15n0306_p0602c03║圓教。故釋籤初云：具如疏文，四種阿難。然第一義
X15n0306_p0602c04║中無我、無聞。今言我者，凡夫三種我，謂見我、慢我、
X15n0306_p0602c05║名字我；學人二種，無見我、能伏慢我、未能即斷慢
X15n0306_p0602c06║我；無學一種，隨世名字，稱我無咎。然大經云：阿難！
X15n0306_p0602c07║多聞士知我、無我而不二，故能傳持如來無礙智
X15n0306_p0602c08║慧也。聞者，大論云：耳根不壞聲，在可聞處作心欲
X15n0306_p0602c09║聞，眾緣和合，故云我聞。大經云：有不聞聞，有不聞
X15n0306_p0602c10║不聞，有聞不聞，有聞聞。一家用配四教：若持藏教，
X15n0306_p0602c11║是傳聞聞法；持通教，是傳聞不聞法；持別教，是傳
X15n0306_p0602c12║不聞聞法；持圓教，是傳不聞不聞法。今此經中具
X15n0306_p0602c13║有四義，或有經云聞如是，葢前後其詞耳。更有多
X15n0306_p0602c14║解，不能具出。○三時成就。
X15n0306_p0602c15║一時。
X15n0306_p0602c16║法王啟運嘉會之時，感應道交，當機得道，不後不
X15n0306_p0602c17║前，名為一時，故不標春夏秋冬、日月歲時也。○四
X15n0306_p0602c18║主成就
X15n0306_p0602c19║佛。
X15n0306_p0602c20║佛者，具云佛陀，此云覺者。于道場樹下，知覺世間、
X15n0306_p0602c21║出世間，總相、別相。于六即佛中，即究竟覺也。復能
X15n0306_p0602c22║開覺一切眾生，故云：奇哉！眾生具有如來智慧德
X15n0306_p0602c23║相，但以妄想執著而不證得。佛於法性，無動無出，
X15n0306_p0602c24║能令眾生感見動出。身長丈六，現八十老比丘相，
X15n0306_p0603a01║木菩提樹下，三十四心正習俱盡者，三藏佛自覺
X15n0306_p0603a02║覺他相也。若帶比丘像，現尊特身樹下，一念相應，
X15n0306_p0603a03║斷餘殘習，即通教佛自覺覺他相也。單現尊特身，
X15n0306_p0603a04║坐蓮華臺，受佛職者，即別教自覺覺他相也。若現
X15n0306_p0603a05║不可思議身，如虗空相，遍于法界，即圓教佛自覺
X15n0306_p0603a06║覺他相也。今經具四教，則具四佛。約開會說，惟一
X15n0306_p0603a07║圓佛，即向身是圓常之身，向佛是圓常之佛也。○
X15n0306_p0603a08║五處成就。
X15n0306_p0603a09║在室羅筏城祇桓精舍。
X15n0306_p0603a10║室羅筏，或云舍衛，新翻豐德。以國豐四德：一、貨財；
X15n0306_p0603a11║二、欲境；三、多聞；四、解脫。祇，具云祇陀，正云逝多，此
X15n0306_p0603a12║翻戰勝，太子之名也。生時父王與外國戰勝，因立
X15n0306_p0603a13║美號，即須達。為之買園造立精舍以施佛者，桓即
X15n0306_p0603a14║林也。精舍者，冬屋、夏堂、僧寮、禪窟，沙門精行所居，
X15n0306_p0603a15║故以名焉。佛內住首楞嚴定，能建大法，故迹住精
X15n0306_p0603a16║舍以利群生。○六眾成就分三：一、聲聞眾。五、一明
X15n0306_p0603a17║類。
X15n0306_p0603a18║與大比丘眾。
X15n0306_p0603a19║與者，阿難與彼千二百五十人為同聞眾，故舉為
X15n0306_p0603a20║證信序也。又與是共義，或云佛與比丘同住一處，
X15n0306_p0603a21║即佛為主，比丘為伴，其說亦通。若據證信，則阿難
X15n0306_p0603a22║同眾之說為長；若據主伴，則佛與比丘為當。今以
X15n0306_p0603a23║證信為正意耳。梵言摩訶，今具三義，謂大、多、勝也。
X15n0306_p0603a24║器量尊重，為天王等大人所敬，故云大；徧知內外
X15n0306_p0603b01║經書，故云多；勝出九十五種外道，故云勝。比丘名
X15n0306_p0603b02║含三義：乞士、怖魔、破惡。乞士者，有四種食：合藥種
X15n0306_p0603b03║植田園，名下口食；仰觀星宿，名仰口食；四方巧語，
X15n0306_p0603b04║名方口食；呪術卜算，名四維口食。比丘不作此四，
X15n0306_p0603b05║名清淨乞士，至果成應供德也。怖魔者，自既出家，
X15n0306_p0603b06║復化餘人，俱離三界，乖于魔意，魔用力制，反被五
X15n0306_p0603b07║繫，但愁懼而已，故名怖魔，至果成無生德也。破惡
X15n0306_p0603b08║者，能破煩惱，九十八使皆斷，故名破惡，至果成殺
X15n0306_p0603b09║賊德也。眾者，四人以上，乃至百千無量一處，羯磨
X15n0306_p0603b10║作法，行籌布薩，事理二和，無有違諍，名和合眾。○
X15n0306_p0603b11║二示數。
X15n0306_p0603b12║千二百五十人俱。
X15n0306_p0603b13║佛初成道，度陳如等五人。次度三迦葉兄弟，兼徒
X15n0306_p0603b14║一千。次度舍利弗、目犍連，各兼徒一百。次度耶舍
X15n0306_p0603b15║長者等五十人。經舉大數，但云千二百五十。此等
X15n0306_p0603b16║竝先事外道，累劫勤苦，一無所證。纔遇佛法，即得
X15n0306_p0603b17║上果。感佛恩深，為常隨眾也。○三顯位。
X15n0306_p0603b18║皆是無漏大阿羅漢。
X15n0306_p0603b19║孤山曰：無漏者，內冥中道，不漏落二邊也。阿羅漢
X15n0306_p0603b20║名含三義：殺賊、應供、無生。準涅槃四依品第四。依
X15n0306_p0603b21║即十地菩薩，名阿羅漢。若常途所釋三漏者：一、欲
X15n0306_p0603b22║漏，謂欲界一切煩惱，除無明；二、有漏，謂上二界一
X15n0306_p0603b23║切煩惱，除無明；三、無明漏，謂三界無明。然惑業為
X15n0306_p0603b24║諸漏之因，生死為諸漏之果，今言無漏，是無分段、
X15n0306_p0603c01║變易兩種三界諸漏，故孤山指為十地。此從開顯
X15n0306_p0603c02║釋也。○四歎德
X15n0306_p0603c03║佛子住持，善超諸有；能于國土，成就威儀；從佛轉輪，
X15n0306_p0603c04║妙堪遺囑；嚴淨毗尼，弘範三界；應身無量，度脫眾生；
X15n0306_p0603c05║拔濟未來，越諸塵累。
X15n0306_p0603c06║此明諸大弟子皆住首楞嚴定也。古解首楞嚴定
X15n0306_p0603c07║者，不起滅定，現諸威儀。今初四句，標住此定也。在
X15n0306_p0603c08║法華中，領付家業，是佛之子；住佛境界，護持正法，
X15n0306_p0603c09║亦是住于大定之中，故曰住持。言諸有者，指二十
X15n0306_p0603c10║五有。即有而超，名為善超，豈非住大乘滅盡定耶？
X15n0306_p0603c11║既超諸有，已得寂光之本，故能應下三土，正容悟
X15n0306_p0603c12║物，豈非現諸威儀耶？從佛下，釋上四句。初二句，釋
X15n0306_p0603c13║佛子住持。從佛轉輪者，佛有頓漸，法輪悉能隨轉。
X15n0306_p0603c14║法華疏云：夫首楞嚴種種示現，稱適根性，靡所不
X15n0306_p0603c15║為。若法輪初啟，甘露門開，諸大士化緣未熟，示為
X15n0306_p0603c16║聾啞，全生如乳。若所化緣熟，則素絲易染，池華早
X15n0306_p0603c17║開，革凡成聖，轉乳成酪。師宗為上首弟子，或智慧、
X15n0306_p0603c18║神通、辯才、三昧，各各第一，共輔法王，更度未度，重
X15n0306_p0603c19║熟已熟，于方等座席，聞菩薩不可思議功德，恥小
X15n0306_p0603c20║慕大，如轉酪為生酥。次聞般若摩訶衍門，初歷色
X15n0306_p0603c21║心，終于種智，含挾小大，出內取與，或共或別，或偏
X15n0306_p0603c22║或圓，奉命領知，心漸通泰，如轉生酥為熟酥。次聞
X15n0306_p0603c23║法華，會天性，定父子，授記莂，付大乘，廢三歸一，如
X15n0306_p0603c24║餘四味，同一醍醐。諸大羅漢，從法身地，俯影隨緣，
X15n0306_p0604a01║迹臨萬水。首楞嚴力，方便善權，為若此（文）。葢從佛
X15n0306_p0604a02║轉五時法輪，示為權行，使實行成五味之益，是從
X15n0306_p0604a03║佛轉輪義也。然佛在世，則隨轉法輪，佛滅度後，則
X15n0306_p0604a04║妙堪遺囑，皆佛子之事。如父臨終，必有遺囑，佛以
X15n0306_p0604a05║教法，付諸弟子，亦名遺囑。須知聲聞，不堪付囑，如
X15n0306_p0604a06║老病人，不堪寄金。無上佛法，應付菩薩，如二十五
X15n0306_p0604a07║人，百金可托。以諸菩薩，善能問答，使佛法久住于
X15n0306_p0604a08║世，增益熾盛，利安眾生，方名妙堪。如此經阿難能
X15n0306_p0604a09║種種問佛，詮顯深義，乃妙堪之相也。又臨滅時，種
X15n0306_p0604a10║種問答，名妙堪。滅後使佛法久住，亦名妙堪。故此
X15n0306_p0604a11║二句，是釋佛子住持也。次二句，釋善超諸有。毗尼
X15n0306_p0604a12║翻滅，滅身口諸非故。或云此非正譯，正翻為律，律
X15n0306_p0604a13║者銓也，銓量輕重，分別犯非犯也。善超諸有，定慧
X15n0306_p0604a14║之力，而定慧由戒而得，若具大乘十戒，則定慧亦
X15n0306_p0604a15║在其中，故云惟佛一人持淨戒，餘人皆名汙戒者。
X15n0306_p0604a16║今就分真所證，分與佛同，可稱嚴淨。如是則廣為
X15n0306_p0604a17║三界之範，苟非超出諸有，豈為二種三界之師範
X15n0306_p0604a18║乎？應身下，釋能于國土，成就威儀，久得法報之本。
X15n0306_p0604a19║應下三土，現十界身，方名無量，是度說九界眾生，
X15n0306_p0604a20║歸於佛界也。復拔濟未來有情越三界塵累，此顯
X15n0306_p0604a21║已得常住法身，非灰身滅智者比，若自若他威儀
X15n0306_p0604a22║咸具，故是釋成就威儀也。此文先標次釋，皆明諸
X15n0306_p0604a23║大弟子已住首楞嚴定，具二種開顯之義：一者開
X15n0306_p0604a24║權顯實，謂開小乘之權即大乘之實；二者開迹顯
X15n0306_p0604b01║本，謂外現聲聞之迹、內蘊菩薩之本。此法華開顯
X15n0306_p0604b02║之旨咸於經首明之，則是經必與法華同醍醐味
X15n0306_p0604b03║明矣。然或謂今經在法華後說，亦未必然。今經初
X15n0306_p0604b04║會所說徵心辨見等文實在法華之前，而歎德反
X15n0306_p0604b05║勝法華者，以是經佛為結集人說，歷二十年始成
X15n0306_p0604b06║一部，初會所說雖在法華前，四五卷去是法華後
X15n0306_p0604b07║說，阿難自記所聞前後悟門皆在今經，若所聞開
X15n0306_p0604b08║權顯實開迹顯本之旨不于經首發明，更于何處
X15n0306_p0604b09║露此意耶？葢通序是經前序，在一經之首故亦名
X15n0306_p0604b10║經後序，是結集人所安故，故結集者得明己意。若
X15n0306_p0604b11║開今經，餘經可例知矣。由結集人自述所知闡明
X15n0306_p0604b12║教意，故歎德之語反勝法華也。復由結經五名中
X15n0306_p0604b13║亦名大方廣妙蓮華王，所以開顯之義得于經首
X15n0306_p0604b14║明之。○五列名
X15n0306_p0604b15║其名曰：大智舍利弗、摩訶目犍連、摩訶拘絺羅、富樓
X15n0306_p0604b16║那彌多羅尼子、須菩提、優波尼沙陀等而為上首。
X15n0306_p0604b17║舍利弗，具云舍利弗羅，此翻身子。其母好形身，身
X15n0306_p0604b18║之所生故云身子。又云鶖子，其母于女人中聰明，
X15n0306_p0604b19║聰明相在眼，眼黑白分明轉動流利如鶖，故名鶖
X15n0306_p0604b20║子。又舍標父、利標母，雙顯父母故名舍利弗。弗，子
X15n0306_p0604b21║也，父名優波提舍故也。云大智者，聲聞眾中智慧
X15n0306_p0604b22║第一，如菩薩眾中之有文殊，故稱第二。世尊！佛說
X15n0306_p0604b23║一句，身子以一句為本，七日七夜作獅子吼，更出
X15n0306_p0604b24║異句異味使無窮盡，況佛多說則身子智辯寧可
X15n0306_p0604c01║盡耶？大目犍連，姓也，翻讚誦。文殊問經翻萊茯根。
X15n0306_p0604c02║真諦云：此翻胡豆。二物古仙所嗜，因以命族。名拘
X15n0306_p0604c03║律陀，此云無節樹。釋論稱舍利弗為右面弟子，大
X15n0306_p0604c04║目連為左面弟子，神通第一通因定生，是定慧一
X15n0306_p0604c05║雙也。稱為大者，揀異算數目連等故。摩訶拘絺羅，
X15n0306_p0604c06║此翻大膝。舍利弗舅常論勝姊，姐懷鶖子論則不
X15n0306_p0604c07║勝，知懷智人寄辯母口，遂往南天竺學十八經。時
X15n0306_p0604c08║人笑之累世難通一生非冀，喟然歎曰：在家為姊
X15n0306_p0604c09║所勝，出路為他所輕。誓讀不休無暇剪爪，時號長
X15n0306_p0604c10║爪梵志。學訖還家問甥所在，人云：為佛弟子。即大
X15n0306_p0604c11║憍慢：我甥八歲聲震五天，彼沙門者有何道術誘
X15n0306_p0604c12║我姊子？徑往佛所思惟良久，不得一法入心，語佛
X15n0306_p0604c13║言：一切法不忍。忍是安義，此言一切法我皆能破
X15n0306_p0604c14║使不得安，故言一切法不忍。佛問：是見忍否？梵志
X15n0306_p0604c15║自思：我墮兩負處。若忍是見，前云一切法不忍；若
X15n0306_p0604c16║不忍是見，何以勝佛？即低頭得法眼淨。身子扇佛
X15n0306_p0604c17║聞舅論，得阿羅漢。增一云：得四辯才，觸難能答，拘
X15n0306_p0604c18║絺羅第一。富樓那，父名，此云滿。彌多羅尼，母名，此
X15n0306_p0604c19║云慈。今連父母名，云滿慈子，于說法人中最為第
X15n0306_p0604c20║一。中阿含云：生處安居比丘，稱歎滿慈子少欲知
X15n0306_p0604c21║足，精進閒居，一心正念，智慧無漏，勸法亦稱第一。
X15n0306_p0604c22║時身子聞念：我何時得見此人？他示云：白皙、龍鼻、
X15n0306_p0604c23║鸚鵡嘴者，是其形像。後于安陀林見滿慈子。身子
X15n0306_p0604c24║問：賢者！于瞿曇所修梵行耶？答：如是。又問：為戒淨
X15n0306_p0605a01║修梵行耶？答：不也。為心淨、見淨、度疑淨、知道非道
X15n0306_p0605a02║淨、道亦知見淨、道跡智斷淨修梵行耶？答：不也。又
X15n0306_p0605a03║問：向言如是，今言不也。此義如何？答：為無餘涅槃
X15n0306_p0605a04║故修梵行。又問：以戒淨故，設無餘涅槃？答：不也。乃
X15n0306_p0605a05║至道迹智斷淨，設無餘涅槃？答：不也。又問：此義云
X15n0306_p0605a06║何？答：若以戒淨，設無餘者，此以有餘稱無餘。乃至
X15n0306_p0605a07║道迹智斷淨，設無餘者，亦是有餘稱無餘。若離此
X15n0306_p0605a08║七者，凡夫人當般涅槃，凡人離七故。以不離故，從
X15n0306_p0605a09║戒淨至心淨，乃至道跡智斷淨。仁者！聽我說喻。如
X15n0306_p0605a10║波斯匿王，欲從拘薩羅至婆雞帝，中間布七車，捨
X15n0306_p0605a11║初乘二，乃至捨六乘七。婆雞帝人問：為乘初車？答：
X15n0306_p0605a12║不也。乃至乘第七車？答：不也。准喻可知。身子問：賢
X15n0306_p0605a13║名何等？梵行人云何稱汝？答：我父名滿，母名慈，梵
X15n0306_p0605a14║行人稱我為滿慈子。身子稱歎：善哉賢者！滿慈子
X15n0306_p0605a15║為如來弟子，智辯聰明，決定安隱無畏，逮大辯才，
X15n0306_p0605a16║得甘露幢，于甘露自作證，值汝者得大利益，諸梵
X15n0306_p0605a17║行人應縈衣頂戴。滿慈子問：賢者何名？梵行人云
X15n0306_p0605a18║何稱？答：我父字優波提舍，母名舍利，故稱我為舍
X15n0306_p0605a19║利子。滿慈子歎曰：今與世尊等弟子共論而不知，
X15n0306_p0605a20║與第二世尊共論而不知，與法將共論而不知，與
X15n0306_p0605a21║轉法輪復轉弟子共論而不知。若我知尊者，不能
X15n0306_p0605a22║答一句，況復深論？善哉善哉！為如來弟子，乃至縈
X15n0306_p0605a23║衣頂戴（云云）。大膝滿慈，是辯才說法，為一雙也。須
X15n0306_p0605a24║菩提翻空生，生時倉庫器皿一切皆空，占者言吉，
X15n0306_p0605b01║因空而生，字曰空生。若供養者，得現果報，故名善
X15n0306_p0605b02║吉。佛忉利下，率土輻輳，爭前頂禮。尊者端坐石室，
X15n0306_p0605b03║念諸法空，色非佛乃至識非佛，眼非佛乃至意非
X15n0306_p0605b04║佛，豁然悟道。佛告蓮華比丘尼：非汝前禮，汝禮色
X15n0306_p0605b05║身。須菩提巖中晏坐，前見法身。優波尼沙陀，此云
X15n0306_p0605b06║塵性，以觀塵性空得道故，空生塵性，是以空有為
X15n0306_p0605b07║一雙也。更有餘人，經不具載，故云等也。此皆頭角
X15n0306_p0605b08║聲聞，為眾知識，故曰上首。孤山曰：諸經列名不同，
X15n0306_p0605b09║或尚年臘，則先陳如；或尚聲德，則先身子。今從尚
X15n0306_p0605b10║德之例。○二，緣覺眾。
X15n0306_p0605b11║復有無量，辟支無學，并其初心，同來佛所。
X15n0306_p0605b12║梵語辟支迦羅，此翻緣覺，觀十二因緣而悟道故；
X15n0306_p0605b13║亦翻獨覺，出無佛世，無佛自悟故。景德云：梵言畢
X15n0306_p0605b14║勒支底迦，此云各各獨行。音義云：獨覺，正得其義
X15n0306_p0605b15║也。長水云：此分二類：其利根者曰麟，喻麟之獨角，
X15n0306_p0605b16║出無佛世，觀物變易，自覺無生；其鈍根者曰部行，
X15n0306_p0605b17║亦出無佛世，部黨而行，師徒訓化。即中云：經既云
X15n0306_p0605b18║并其初心，正似師徒共集，是佛世亦有部行也。然
X15n0306_p0605b19║部行未必全鈍，為師者必自悟，即麟喻也；徒眾隨
X15n0306_p0605b20║之，可名為鈍，即部行也。言無學者，㭊玄云：至此位
X15n0306_p0605b21║中，四智已圓，無法可學，故名無學。有四無生智：一、
X15n0306_p0605b22║我生已盡，苦諦智也；二、不受後有，集諦智也；三、梵
X15n0306_p0605b23║行已立，道諦智也；四、所作已辦，滅諦智也。初心者，
X15n0306_p0605b24║即是初發辟支佛心。妙玄云：此人根利，不須制果，
X15n0306_p0605c01║又能侵習，譬如身壯，直到所在，不中止息，故不制
X15n0306_p0605c02║果。雖不制果，豈無初心之人？緣覺、獨覺有種種辨，
X15n0306_p0605c03║今不繁述。不列名歎德者，厭喧樂靜，多在空閑，不
X15n0306_p0605c04║為眾所知識故耳。若據開顯，則阿羅漢位在十地，
X15n0306_p0605c05║無學亦然。若從本為名，且從小乘釋之，以無歎德
X15n0306_p0605c06║之文也。○三、菩薩眾，此文應在別序中成發起序。
X15n0306_p0605c07║言發起者，如來當說戒時，而阿難將毀戒，體意必
X15n0306_p0605c08║相關，故云發起。然通序中列眾未竟，故且屬通序。
X15n0306_p0605c09║又託因緣以列菩薩，益見此經巧妙。
X15n0306_p0605c10║屬諸比丘休夏自恣，十方菩薩諮決心疑，欽奉慈嚴
X15n0306_p0605c11║將求密義。即時如來敷坐宴安，為諸會中宣示深奧，
X15n0306_p0605c12║法筵清眾得未曾有。迦陵僊音遍十方界，恒沙菩薩
X15n0306_p0605c13║來聚道場，文殊師利而為上首。
X15n0306_p0605c14║屬者，當也。夏於此休，故云休夏。孤山曰自恣，律開
X15n0306_p0605c15║三日，七月十四、十五、十六也。自迷所犯，恣任僧舉，
X15n0306_p0605c16║當懺清淨，曰自恣。菩薩者，具云菩提薩埵。大論云：
X15n0306_p0605c17║菩提名佛道，薩埵名成眾生，用諸佛道成就眾生
X15n0306_p0605c18║故。又菩提是自行，薩埵是化他。言十方者，䟦陀婆
X15n0306_p0605c19║羅等菩薩是本國人，為菩薩眾中之主，餘諸菩薩
X15n0306_p0605c20║多從十方來。左氏云：訪問于善。為咨心疑者，塵沙
X15n0306_p0605c21║無明未盡則有疑也。如來大慈時當說戒，故云慈
X15n0306_p0605c22║嚴。欽奉顯菩薩之心，慈嚴顯如來之德，九旬禁足
X15n0306_p0605c23║無由見佛，故于夏終而覲禮焉。將求密義者，約時
X15n0306_p0605c24║而論，于般若時欲聞法華、涅槃；約教而論，對佛說
X15n0306_p0606a01║戒，指大乘深定慧為密義也。即時下，明應機說法。
X15n0306_p0606a02║宴安屬定，宣示是慧，非禪不智須先入定，末世狂
X15n0306_p0606a03║慧多不從三昧而得，聖人應物垂範，于一文中具
X15n0306_p0606a04║三學，可不遵耶？深奧者，大經云：十二部經修多羅
X15n0306_p0606a05║中，微細之義為菩薩說，淺近之義為聲聞說。即中
X15n0306_p0606a06║云無常無我即是淺近，無常中有常，無我法中有
X15n0306_p0606a07║真我，豈非微細？今云深奧，意亦如是。迦陵頻伽，翻
X15n0306_p0606a08║妙聲鳥，出雪山，在殻中能鳴即勝諸鳥，其聲和雅
X15n0306_p0606a09║聽者無厭，佛音如之。遍十方界是佛圓音，如俗典
X15n0306_p0606a10║載吳孫休時有人能為響言，言于此而聞于彼，自
X15n0306_p0606a11║其所聽之不覺其聲之大也，自遠聽之如人對言
X15n0306_p0606a12║不覺聲之自遠來也。聲之所往隨其所向，遠者所
X15n0306_p0606a13║過十數里，凡夫報法尚有如此，况如來僊音寧不
X15n0306_p0606a14║遍到？所謂圓音落落該十剎而頓周，又豈目連所
X15n0306_p0606a15║能窮究者哉？恒沙菩薩，非即前十方之眾，因聞僊
X15n0306_p0606a16║音故來聚集，感應道交法門是起。文殊師利，此翻
X15n0306_p0606a17║妙德，以證法身、般若、解脫三德，于楞嚴會上為擇
X15n0306_p0606a18║法眼，故居上首也。
X15n0306_p0606a19║○二、別序二：一、王臣營齋，二、阿難被攝。初又二：一、
X15n0306_p0606a20║佛應王宮。
X15n0306_p0606a21║時，波斯匿王為其父王諱日營齋，請佛宮掖自迎如
X15n0306_p0606a22║來，廣設珍羞無上妙味，兼復親延諸大菩薩。
X15n0306_p0606a23║波斯匿，此云和悅，亦翻勝軍。仁王經：波斯匿名月
X15n0306_p0606a24║光，德行十地也。諱日者，曲禮云：卒哭而諱。謂諸侯
X15n0306_p0606b01║既葬，七月有祭於庭廟，謂之卒哭。乃命于中宮，捨
X15n0306_p0606b02║故而諱新，無敢稱名。故匿王以其日設齋，恭延聖
X15n0306_p0606b03║眾，所以資先王之靈也。又諱日亦云忌日。祭義曰：
X15n0306_p0606b04║忌日必哀，稱諱如見親。宮掖者，按唐志及宋元宮
X15n0306_p0606b05║殿錄，掖皆謂掖垣、掖門，而非內庭，葢云宮城也。若
X15n0306_p0606b06║班固西都賦云：後宮則有掖庭椒房。呂向註：掖庭，
X15n0306_p0606b07║宮名，在天子左右，如肘掖也。此文請佛下有五重，
X15n0306_p0606b08║見敬之至，其迎則親，其設則廣，其羞則珍，味則無
X15n0306_p0606b09║上，伴則諸大士也。若請佛宮掖，是處中之道耳。齋
X15n0306_p0606b10║者，齊也，不過中食。方言云：羞，熟也。謂熟食也。或云：
X15n0306_p0606b11║羞，進也。○二、僧應臣舍。
X15n0306_p0606b12║城中復有長者居士，同時飯僧，佇佛來應。佛勅文殊，
X15n0306_p0606b13║分領菩薩及阿羅漢，應諸齋主。
X15n0306_p0606b14║天竺以積財巨億為長者，守道居正為居士。韓子
X15n0306_p0606b15║曰：厚重自居，謂之長者。玉藻云：居士錦帶。注曰：居
X15n0306_p0606b16║士，道藝處士也。○二、阿難被攝二：一、獨行無供，二、
X15n0306_p0606b17║乞食遭攝。初又二：一、簡阿難他行。
X15n0306_p0606b18║惟有阿難，先受別請，遠遊未還，不遑僧次。
X15n0306_p0606b19║先受別請，或因他事而非齋也。長水曰：涅槃言阿
X15n0306_p0606b20║難不受別請，葢不隨佛受別請耳。四分律明請僧
X15n0306_p0606b21║有二種，謂僧次請、別請也。雖律開別請，而諸文中
X15n0306_p0606b22║多斥別請，偏讚僧次。十誦律云：別請佛及五百羅
X15n0306_p0606b23║漢，不如僧次請一似像極惡比丘。成論云：僧次請
X15n0306_p0606b24║僧，如飲海水，即飲眾流。梵網經中亦作此說。○二、
X15n0306_p0606c01║明獨還無供。
X15n0306_p0606c02║既無上座及阿闍黎，途中獨歸，其日無供。
X15n0306_p0606c03║上更無人名。上座阿闍黎，此云軌範師。律制僧遠
X15n0306_p0606c04║出，侶須三人，一上座，一軌範師，所以嚴行止，防悞
X15n0306_p0606c05║失也。今無上座阿闍黎，故獨歸，不遑僧次，故無供，
X15n0306_p0606c06║是為乞食遭攝之緣也。○二乞食遭攝。二一乞食
X15n0306_p0606c07║運懷。三一俯運等慈。
X15n0306_p0606c08║即時阿難執持應器，於所遊城次第循乞，心中初求
X15n0306_p0606c09║最後檀越以為齋主，無問淨穢剎利尊姓及旃陀羅，
X15n0306_p0606c10║方行等慈不擇微賤，發意圓成一切眾生無量功德。
X15n0306_p0606c11║當日初分，乞食易得，故云即時。鉢云應器，以其體、
X15n0306_p0606c12║色、量三，皆應法故。熏聞云：律明鉢體，大要有二，泥
X15n0306_p0606c13║及鐵也。色者，熏作黑色、赤色，或孔雀咽色、鴿色等。
X15n0306_p0606c14║量者，大鉢受三斗，小者受斗半，中者可知。南山云：
X15n0306_p0606c15║此姬周之斗也。凖唐斗，上鉢一斗，下者五升。城即
X15n0306_p0606c16║室羅筏城。檀越，此云施主，望前僧次，是為最後。即
X15n0306_p0606c17║中云最後檀越，謂從末飯僧者。求得此人，即名初
X15n0306_p0606c18║求。非阿難初發是心也，摩登非其人耶？所求齋主
X15n0306_p0606c19║中，淨穢為一雙，貴賤為一雙。剎帝利王族，即貴姓
X15n0306_p0606c20║也。旃陀羅云殺者，即賤姓也。方，法也。軌則，如來行
X15n0306_p0606c21║平等慈也。微賤之言，兼穢與旃陀羅。既云不擇，豈
X15n0306_p0606c22║擇摩登伽乎？欲令淨穢皆趣菩提，故云圓成無量
X15n0306_p0606c23║功德。夫大士行門，全憑本願。後來性比丘尼，速取
X15n0306_p0606c24║無學，必歸佛果，亦可謂成無量功德矣。○二、仰遵
X15n0306_p0607a01║訶誡。
X15n0306_p0607a02║阿難已知如來世尊訶須菩提及大迦葉為阿羅漢
X15n0306_p0607a03║心不均平，欽仰如來開闡無遮度諸疑謗。
X15n0306_p0607a04║言已知者，阿難未證羅漢，已知羅漢有偏，所以獨
X15n0306_p0607a05║仰如來。又此時已過方等，故云已知也。須菩提捨
X15n0306_p0607a06║貧從富，大迦葉捨富從貧，一為富者易施，一為貧
X15n0306_p0607a07║者植因，如來訶之，是闡明平等無遮之慈，而超越
X15n0306_p0607a08║不均之疑謗。言欽仰者，阿難欽仰如來之至訓耳。
X15n0306_p0607a09║○三肅儀如法
X15n0306_p0607a10║經彼城隍，徐步郭門。嚴整威儀，肅恭齋法。
X15n0306_p0607a11║城之濠塹曰隍。齋法者，齊整嚴重，次第行乞之謂
X15n0306_p0607a12║也。分衛經明一切賢聖，欲濟貧苦，故入聚落，當乞
X15n0306_p0607a13║食時，乃至入無城想，見無人想。阿難，嚴整威儀，肅
X15n0306_p0607a14║恭齋法是已。此等運心行事，皆遭攝之由也。○二、
X15n0306_p0607a15║經歷遭攝二：一、攝入淫席。
X15n0306_p0607a16║爾時，阿難因乞食次，經歷淫室，遭大幻術。摩登伽女
X15n0306_p0607a17║以娑毗迦羅先梵天呪，攝入淫席，淫躬撫摩，將毀戒體。
X15n0306_p0607a18║長水曰：摩登伽，義翻本性，下文云性比丘尼是也。
X15n0306_p0607a19║孤山曰：摩登伽經云：阿難昔五百世，曾與此女而
X15n0306_p0607a20║為夫婦，愛習未忘，故有斯事。資中曰：娑毗迦羅，即
X15n0306_p0607a21║金頭僊食米臍外道，師事梵天，而得此呪。幽溪曰：
X15n0306_p0607a22║戒體，即無作戒體也。謂授戒之時，三白四結，身口
X15n0306_p0607a23║承受，心不異緣，因作得戒，發得無作之戒。無作者，
X15n0306_p0607a24║戒體常存，任運成就，非關身口造作，故云無作戒。
X15n0306_p0607b01║疏所謂不起則已，起則性無作假色是也。須知毀
X15n0306_p0607b02║戒，正毀此體。後云心清淨故，尚未淪溺，則將毀而
X15n0306_p0607b03║已。當機初果，已斷邪淫，不入欲流，故不淪溺。○二、
X15n0306_p0607b04║如來慈救三。一、在宮密知。
X15n0306_p0607b05║如來知彼淫術所加。
X15n0306_p0607b06║大經云：佛求侍者，心在阿難，如東日照西壁，當此
X15n0306_p0607b07║被攝，豈得不知？彼指阿難，以呪導淫，名為淫術。幽
X15n0306_p0607b08║溪曰：如來知彼淫術所加，正明佛界機興，感應道
X15n0306_p0607b09║交也。知之一字，即如來鑑機之智，寂而常照，無緣
X15n0306_p0607b10║慈悲之體也。○二歸園演法。
X15n0306_p0607b11║齋畢旋歸，王及大臣、長者、居士俱來隨佛，願聞法要。
X15n0306_p0607b12║於時，世尊頂放百寶無畏光明，光中出生千葉寶蓮，
X15n0306_p0607b13║有佛化身結跏趺坐，宣說神呪：
X15n0306_p0607b14║如來常儀，受請齋畢，俱為說法。今既速歸，必別有
X15n0306_p0607b15║意，故王臣大眾相隨而來也。於時者，是將毀戒體
X15n0306_p0607b16║之時，頂即無見頂相。華嚴云：初生疾捧持，諦觀不
X15n0306_p0607b17║見頂。故知此頂即法身也。然不但從頂現，而且放
X15n0306_p0607b18║光；不但放光，而且涌千葉寶蓮。故知無為心佛無
X15n0306_p0607b19║上神呪，尊之至矣。無善不具，故曰百寶；無惡不摧，
X15n0306_p0607b20║故曰無畏。因果滿足，故現千葉寶蓮；化佛從頂現，
X15n0306_p0607b21║且坐千葉寶蓮，即報身也。故此文中三身咸具：釋
X15n0306_p0607b22║迦，應身也；頂，法身也。華臺現佛報身說呪，全是智
X15n0306_p0607b23║光特勅文殊，有由來矣。問：如來既知逼切，何不于
X15n0306_p0607b24║王宮施救，而必待返精舍耶？答：佛知初果不犯邪
X15n0306_p0607c01║淫，不妨稍緩，且提獎歸來。登伽亦至王宮，豈所宜
X15n0306_p0607c02║乎？問：登伽小術，佛何不自說呪而假之化？佛且特
X15n0306_p0607c03║遣大智文殊，區區惡呪，安用牛刀？答：今值希有之
X15n0306_p0607c04║事，故施難思之法。希有事者，文云遭大幻術，摩登
X15n0306_p0607c05║伽女何但小術？故以微賤而欲得阿難王子為夫，
X15n0306_p0607c06║一奇也；以邪攝正，二奇也；以凡匹聖，三奇也。初果
X15n0306_p0607c07║聖人戒體將毀，豈無纏綿之意？良由五百世中常
X15n0306_p0607c08║為夫婦，恩愛已深，豈小緣哉？非法、報、應三身之力，
X15n0306_p0607c09║莫破著相之惑，非文殊大智不堪受勅，況淫愛之
X15n0306_p0607c10║障為生死本？今借阿難發起以救末代眾生，此所
X15n0306_p0607c11║謂難思法也。若據摩登伽經，但是如來自說一呪，
X15n0306_p0607c12║解彼淫術。問：他人犯淫，如來未必即救，今救阿難，
X15n0306_p0607c13║一何騷擾？答：初果之法不墮邪淫，今佛設救，即其
X15n0306_p0607c14║騐也。末代有證初果者，感應亦然。其未證須陀洹
X15n0306_p0607c15║者，本是凡夫，安得責如來之不應乎？苟放逸不謹，
X15n0306_p0607c16║但於生死海中頭出頭沒而已。○三、文殊護歸。
X15n0306_p0607c17║勅文殊師利將呪往護，惡呪消滅，提獎阿難及摩登
X15n0306_p0607c18║伽歸來佛所。
X15n0306_p0607c19║頂光化佛體勢尊嚴，所說神呪在小智尚不能解，
X15n0306_p0607c20║況往救乎？非文殊固不能受勅也。而文殊密說妙
X15n0306_p0607c21║解惡呪，阿難亦不顯聞，故後文（云云）。提謂提拔，獎
X15n0306_p0607c22║者助也，亦借力也。與登伽同歸者，如下經題五名
X15n0306_p0607c23║中云救護親因度脫阿難及性比丘尼是也。登伽
X15n0306_p0607c24║不但出家兼證聖果，如下文云淫火頓歇得阿那
X15n0306_p0608a01║含，此中特未敘耳。至文殊簡圓通竟成阿羅漢，若
X15n0306_p0608a02║據登伽經說，聞呪時未言得益，尋求阿難自到佛
X15n0306_p0608a03║所，且非文殊提獎而歸，至聞說法亦證四果。然則
X15n0306_p0608a04║兩經並由聞經證阿羅漢，但大小機見不同。古註
X15n0306_p0608a05║云：若約實行則機熟，得道之時由阿難牽，以欲鈎
X15n0306_p0608a06║後令入佛道也。若是大權，乃同阿難發起是教以
X15n0306_p0608a07║益群機耳。別序竟。
X15n0306_p0608a08║○正宗大分二章。從阿難啟請妙奢摩他去至問
X15n0306_p0608a09║結經名，乃正觀總無明心，以明修證。從阿難問七
X15n0306_p0608a10║趣何生至不戀三界，約別能招報心，以明修證。大
X15n0306_p0608a11║凡行人修行，貴乎先得其本。一切眾生自一念不
X15n0306_p0608a12║覺，即成根本無明，以障本覺。而即本覺心亦不變，
X15n0306_p0608a13║隨緣為一念陰識。所謂法性之與無明，遍造眾惡，
X15n0306_p0608a14║名之為染，乃成現行，發得業報枝末。而不知一念
X15n0306_p0608a15║識陰，體雖虗妄，亦即真常。如經云：一切浮塵，諸幻
X15n0306_p0608a16║化相，當處發生，隨處滅盡。其性真為本如來藏妙
X15n0306_p0608a17║真如性。又云：使汝流轉生死結根，即汝六根，更非
X15n0306_p0608a18║他物。使汝究竟安樂妙常，亦汝六根，更非他物。知
X15n0306_p0608a19║見立知，即無明本。知見無見，斯即涅槃。迷妄有無
X15n0306_p0608a20║明發明，即解脫。故只須觀此總無明心，則自然妄
X15n0306_p0608a21║去真顯，垢盡明生。如灸病得穴，伐本枝枯之要道。
X15n0306_p0608a22║今如來開口，即徵問此心，正令觀破此一念陰心，
X15n0306_p0608a23║真心自顯之妙法。今家揀境修觀，觀現前一念，顯
X15n0306_p0608a24║難思妙境，皆先根本之意也。至下七趣五陰，是五
X15n0306_p0608b01║識五意識，受想行三心之現行能招報。及禪定中
X15n0306_p0608b02║發起，則觀不發。不觀之發，得能招報。皆枝末相應
X15n0306_p0608b03║惑也。故略一揀斤，令行人不著，即顯本如來藏矣。
X15n0306_p0608b04║如大綱中說。今初為兩章：一正明修證，二結顯經
X15n0306_p0608b05║名。初中作三大章：一約破顯以開圓解，二示正助
X15n0306_p0608b06║以修圓行，三明迷悟以證圓位。初開解中，一對阿
X15n0306_p0608b07║難，雙約次不，次明三止觀。次對滿慈，更審除細惑，
X15n0306_p0608b08║明如來藏。初又三：一阿難悔請。
X15n0306_p0608b09║阿難見佛頂禮悲泣，恨無始來一向多聞未全道力，
X15n0306_p0608b10║殷勤啟請十方如來，得成菩提妙奢摩他、三摩、禪那
X15n0306_p0608b11║最初方便。
X15n0306_p0608b12║阿難持法藏人，示迹恒為魔嬈。此獨悲泣者，悲從
X15n0306_p0608b13║自恨而發也。法華經云：昔於空王佛所同如來發
X15n0306_p0608b14║心，佛常勤精進故成菩提，阿難常樂多聞未得無
X15n0306_p0608b15║漏。據此則無始來一向多聞信矣。此時在法華前
X15n0306_p0608b16║尚未發迹，然聖位中人詎不自知多生習性乎？道
X15n0306_p0608b17║言體也，力言用也，有道而後有力，有體而後有用，
X15n0306_p0608b18║既以多聞小慧自咎，故自敘殷勤啟請等。十方如
X15n0306_p0608b19║來者，言諸佛道同小乘中，不言有十方佛。阿難發
X15n0306_p0608b20║心本在圓大，故言十方，所謂一切無礙人，一道出
X15n0306_p0608b21║生死也。如來是極果人，菩提是極果法，果必有因，
X15n0306_p0608b22║妙奢摩他、三摩、禪那是也。妙者，言一心中具此三
X15n0306_p0608b23║法。考諸翻譯，奢摩他翻止，乃寂靜之義，宜屬於空；
X15n0306_p0608b24║三摩翻俗，宜屬於假；禪那翻靜慮，雙收止觀，宜屬
X15n0306_p0608c01║于中。空假中在一心中，故名為妙。古今解此文者
X15n0306_p0608c02║具有三說。會解云：奢摩他等乃楞嚴大定之別名
X15n0306_p0608c03║也。孤山甞用三止配之：一曰體真止，止於真諦，即
X15n0306_p0608c04║奢摩他也；二曰方便隨緣止，止於俗諦，即三摩也；
X15n0306_p0608c05║三曰息二邊分別止，止於中道第一義諦，即禪那
X15n0306_p0608c06║也。依此，則三名皆屬于止。或云：一、奢摩他是空觀，
X15n0306_p0608c07║二、三摩是不空觀，三、禪那是中道觀。則三名皆屬
X15n0306_p0608c08║於觀。然攷圓覺經中，三皆名定，又名三淨觀，如釋
X15n0306_p0608c09║題中已引。故知偏止、偏觀皆非圓乘，三名咸具止
X15n0306_p0608c10║觀，方為正義。奢摩他者，真諦之止觀也；三摩者，俗
X15n0306_p0608c11║諦之止觀也；禪那者，中諦之止觀也。如是解之，庶
X15n0306_p0608c12║無遺漏，人情自屬，安可依耶？或云：奢摩他是止，三
X15n0306_p0608c13║摩是觀，禪那雙收止觀。作此釋者，于義無礙，消文
X15n0306_p0608c14║即偏。言于義無礙者，如止觀云：次第三觀中，二乘
X15n0306_p0608c15║及通菩薩有初觀分，此屬定多慧少，不見佛性；別
X15n0306_p0608c16║教菩薩有第二觀分，此屬慧多定少，亦不見性。二
X15n0306_p0608c17║觀為方便，得入第三觀，則見佛性。則以空觀屬定，
X15n0306_p0608c18║而今以奢摩屬止，止即是定；以假觀屬慧，而今以
X15n0306_p0608c19║三摩屬觀，觀即是慧。義正相符，故無礙也。言消文
X15n0306_p0608c20║即偏者，諸師分文以徵心辨見屬奢摩他，而其中
X15n0306_p0608c21║豈可無觀？以五陰三科為諸三摩提，而其中豈可
X15n0306_p0608c22║無止？豈非欲圓而反偏耶？故以三名圓具止觀為
X15n0306_p0608c23║正釋也。三止觀咸在一心，始稱為妙。應知若約圓
X15n0306_p0608c24║乘，空、假、中三既在一心，定、慧二輪必無偏取。古人
X15n0306_p0609a01║云：義立三名，體惟一法。舉一即三，言三即一，三一
X15n0306_p0609a02║互融，故謂之妙。如是妙修，方曰楞嚴大定。準此，亦
X15n0306_p0609a03║應云：義立止觀，體惟一法。舉定即慧，言慧即定，方
X15n0306_p0609a04║謂之妙，方可稱楞嚴大定。又圓覺經中，奢摩他三，
X15n0306_p0609a05║悟後方修。今從初即論者，亦約圓乘釋義，境、智、行
X15n0306_p0609a06║三在一心中，方名妙也。如玄籤三下，行妙。初文盛
X15n0306_p0609a07║明此義。若昧此義，何以消今文耶？束上所說，共有
X15n0306_p0609a08║三義：一、三法在一心；二、三觀、三止咸在一心；三、解、
X15n0306_p0609a09║行、證亦在一心，始稱為妙。此乃一經之要旨，趣理
X15n0306_p0609a10║之玄門。菩薩所修，宗極于此；如來所證，亦不出此。
X15n0306_p0609a11║的是今經能觀之觀，且是如來成道之本。一佛既
X15n0306_p0609a12║爾，諸佛咸然。文中但言十方，而三世可準知矣。最
X15n0306_p0609a13║初方便者，三觀之先，更有一三摩提，即最初方便，
X15n0306_p0609a14║是名為假也。阿難此問，徹上徹下，該果該因。如來
X15n0306_p0609a15║下文所說，總酬斯問之意而已。○二、大眾願聞。
X15n0306_p0609a16║於時復有恒沙菩薩，及諸十方大阿羅漢、辟支佛等，
X15n0306_p0609a17║俱願樂聞，退坐默然承受聖旨。
X15n0306_p0609a18║三觀法門，兼於圓別，孰不當聞？大眾欲聞，假于請
X15n0306_p0609a19║主，故默然承受。至下如來一喝中，當有無量三乘
X15n0306_p0609a20║四眾在座悟入，如良馬見鞭影，即歸正路者，皆此
X15n0306_p0609a21║處願聞之眾也。○三、如來演說二：初、酬請開示，二、
X15n0306_p0609a22║聞法領悟。初文分三：初、寄從假入空，酬奢摩以助
X15n0306_p0609a23║圓理，即徵心辨見之文是也。二、寄從空出假，酬三
X15n0306_p0609a24║摩以歸圓理，即五陰三科之文是也。三、明中道了
X15n0306_p0609b01║義，酬禪那以顯圓理，即性具七大之文是也。瓔珞
X15n0306_p0609b02║云：從假入空觀，亦名二諦觀。從空出假觀，亦名平
X15n0306_p0609b03║等觀。二觀為方便，得入中道第一義諦觀。雙照二
X15n0306_p0609b04║諦，心心寂滅，自然流入薩婆若海，與今楞嚴宛然
X15n0306_p0609b05║符契。但今經一以圓融為主，約次第以顯不次，節
X15n0306_p0609b06║節明別，節節入圓。攷之止觀，意亦如是。故輔行云：
X15n0306_p0609b07║先明次第意者，令不思議易顯故也。若棄思議，別
X15n0306_p0609b08║求不思議者，遠矣。從來解者雖立三觀，而不善用
X15n0306_p0609b09║瓔珞經文，故于解釋多有不順。今以七番逐破為
X15n0306_p0609b10║空前之假，假即三摩提，的是最初方便。為從假入
X15n0306_p0609b11║空觀，庶合經旨。大論云：因緣所生法，我說即是空，
X15n0306_p0609b12║亦名為假名，亦名中道義。因緣生法，即假也。觀假
X15n0306_p0609b13║為入空之詮，非方便乎？就初從假入空中分二：初
X15n0306_p0609b14║審問心見，二破妄顯真。破妄顯真，即從假入空觀
X15n0306_p0609b15║也。如來欲示能觀妙觀，且先徵出現前陰心為所
X15n0306_p0609b16║觀境。境既定已，觀方可施。如射必定的，灸先定穴。
X15n0306_p0609b17║須知一切名色、五識、五意識、受想行心，竝是今境，
X15n0306_p0609b18║俱得為觀，但寬漫難入。若觀心者，近而復要，故須
X15n0306_p0609b19║徵出。此總無明心，為今破顯張本。言總者，真妄皆
X15n0306_p0609b20║在其中也。葢心有真心妄心，見有真見妄見。下文
X15n0306_p0609b21║云：使汝流轉，使汝安樂，皆此六根，更非他物是也。
X15n0306_p0609b22║今如阿難所執，若知若見，無非是妄，所謂知見，立
X15n0306_p0609b23║知法在。必破下文所顯，若知若見，無非是真，所謂
X15n0306_p0609b24║知見無見，又所當護矣。葢此心為眾生出生死之
X15n0306_p0609c01║大本，諸佛度眾生之要訣。若心境不定，即妙奢摩
X15n0306_p0609c02║他等能觀妙觀，從何處用耶？初文中分為二：一審
X15n0306_p0609c03║問發心，二詳審心見。初又二：一問
X15n0306_p0609c04║佛告阿難：汝我同氣情均天倫，當初發心於我法中
X15n0306_p0609c05║見何勝相，頓捨世間深重恩愛？
X15n0306_p0609c06║阿難，此云慶喜，斛飯王子。如來成道，夜生淨飯。既
X15n0306_p0609c07║聞太子成道，斛飯又奏宮中生男。舉國欣慶，因名
X15n0306_p0609c08║慶喜。孤山曰：斛飯王子者，初師子頰王有四子：一
X15n0306_p0609c09║曰淨飯，二子：一悉達，二難陀。二曰斛飯，二子：一調
X15n0306_p0609c10║達，二阿難。三曰白飯，二子：一摩訶男，二阿那律。四
X15n0306_p0609c11║曰甘露飯，二子：一䟦提，二提沙。弟兄為同氣。情均
X15n0306_p0609c12║天倫者，阿難是佛堂弟，與嫡無殊，故曰情均。言天
X15n0306_p0609c13║倫者，天然倫序，是天性之親也。此出家之由也。當
X15n0306_p0609c14║初下，更審出家之意。夫遇境生心，每事皆然。而徵
X15n0306_p0609c15║問阿難之發心見相，以嚴初離俗一念，為出生死
X15n0306_p0609c16║成佛之因。因地若真，必獲聖果。苟帶凡情，即混生
X15n0306_p0609c17║死。故特徵之，益知真妄皆在一心中也。發心，即該
X15n0306_p0609c18║下文所徵之心。見何勝相，即下文所辨之見。○次答
X15n0306_p0609c19║阿難白佛：我見如來三十二相，勝妙殊絕，形體映徹，
X15n0306_p0609c20║猶如琉璃，常自思惟：此相非是欲愛所生。何以故？欲
X15n0306_p0609c21║氣麤濁，腥臊交遘，膿血雜亂，不能發生勝淨妙明紫
X15n0306_p0609c22║金光聚，是以渴仰，從佛剃落。
X15n0306_p0609c23║我見下，是答見相。常自思惟下，是答發心。三十二
X15n0306_p0609c24║相者，下自奩輪，上至肉髻，超勝轉輪，故云勝。端嚴
X15n0306_p0610a01║美麗，故言妙。殊絕者，謂世間所必無也。映徹者，當
X15n0306_p0610a02║是世間色象皆于身中現，故譬琉璃。答發心中，先
X15n0306_p0610a03║標，次徵釋。言麤濁者，人當欲時，氣息極麤，以知昏
X15n0306_p0610a04║濁之至，男女遘精，故是腥臊，謂臭穢也。所成之形，
X15n0306_p0610a05║則膿血雜亂。勝淨與腥臊相反，淨謂無穢。妙明與
X15n0306_p0610a06║麤濁相反，玅則非麤明，非昏濁。紫金光聚者，閻浮
X15n0306_p0610a07║檀金比迦葉身，金猶如聚墨；若比佛身，迦葉復如
X15n0306_p0610a08║聚墨。如此妙身，豈從欲生？若據渴仰之心，亦欲成
X15n0306_p0610a09║佛，故捨深重恩愛而出家，所謂見相發菩提心也。
X15n0306_p0610a10║天如曰：阿難！見相乃緣塵分別之見，其所發心乃
X15n0306_p0610a11║妄想攀緣之心。後文七徵八辨，重重逐破者，此也。
X15n0306_p0610a12║交光曰：下文正破思惟之心，不破見相之見，以見
X15n0306_p0610a13║是所顯，非所破故。然見有真妄，真見是所顯，妄見
X15n0306_p0610a14║是所破，何云全不破耶？後云如是見性，是心非眼，
X15n0306_p0610a15║是所顯也。又云見聞如幻翳，是所破也。故交光顯
X15n0306_p0610a16║見之言，不如辨見為妥。又所發之心亦通真妄，若
X15n0306_p0610a17║知愛樂之心從緣而起，本無心相，即通於真；若認
X15n0306_p0610a18║愛樂為心，即屬於妄。故於善哉！阿難下，雙示真妄
X15n0306_p0610a19║也。○二、詳審心見，又三：一、直示常心，二、勸進直心，
X15n0306_p0610a20║三、正審心見。先示常心者，如來之意，謂發心貴乎
X15n0306_p0610a21║真正。阿難！緣相好發心，不可不謂之正。而攀緣未
X15n0306_p0610a22║息，著相未忘，未必全真，故特示常心，即首標不思
X15n0306_p0610a23║議境也。契悟真常，則發心真正矣。
X15n0306_p0610a24║佛言：善哉！阿難！汝等當知，一切眾生從無始來生死
X15n0306_p0610b01║相續，皆由不知常住真心性淨明體用諸妄想，此想
X15n0306_p0610b02║不真故有輪轉。
X15n0306_p0610b03║善哉阿難者，美惡不嫌同辭也。如來將示第一義
X15n0306_p0610b04║諦，先以大慈哀憫之辭與而進之，如止觀明發心
X15n0306_p0610b05║有多種，有見種種相好而發心者，有聞種種法而
X15n0306_p0610b06║發心者，乃至第十（云云）。今阿難見相發菩提心，誠
X15n0306_p0610b07║可嘉歎。汝等指現前大眾，一切眾生徧及有情，從
X15n0306_p0610b08║無始來豎窮過去，由所示者大，故所告者多，所追
X15n0306_p0610b09║遡者遠也。生死相續，謂積苦至今，從來未悟，故云
X15n0306_p0610b10║不知，即無始無明也。常住真心者，言語道斷，心行
X15n0306_p0610b11║亦訖，不生不滅，離根離塵，一切皆妄，唯此獨真。常
X15n0306_p0610b12║途以隨緣為心，不變為性，此文心即是性，然亦以
X15n0306_p0610b13║遇緣常了為心，從來不改為性，離染常照，故曰淨
X15n0306_p0610b14║明，是人心體，亦是經體。須知小乘詮真理，大乘詮
X15n0306_p0610b15║中理，葢心非心，智非智之別也。輔行云：藏通三乘
X15n0306_p0610b16║皆為滅心，以為極果。據此文則真理非心，今云常
X15n0306_p0610b17║住真心，故中理是心。小乘灰身滅智，故真理非智，
X15n0306_p0610b18║今云性淨明體，故中理是智。然以心智為中理，亦
X15n0306_p0610b19║通圓別二教，如下文云：諸法所生，唯心所現，一切
X15n0306_p0610b20║因果，世界微塵，因心成體。夫心既常住，則一切莫
X15n0306_p0610b21║非常住。二卷云：五陰六入，從十二處，至十八界，本
X15n0306_p0610b22║如來藏，常住妙明，不動周圓，妙真如性。性真常中，
X15n0306_p0610b23║求於去來迷悟生死，了不可得。據此文，則總指諸
X15n0306_p0610b24║法皆常，為常住真心，亦即現前一念心王。若證此
X15n0306_p0610c01║心，即如意珠王身也。妙玄云：小乘灰斷，無如意珠
X15n0306_p0610c02║身。正是此意。言如意珠者，譬如來現形十界，隨所
X15n0306_p0610c03║宜身，說所應法，不須作意。身土互融，如如意珠王，
X15n0306_p0610c04║隨意雨寶。妙玄之意，以十界身土，性本具足，隨機
X15n0306_p0610c05║變現，方名圓教常住。豈但以性不生滅為常住乎？
X15n0306_p0610c06║今經七徵之後，有圓別進否之義。進則明圓，否則
X15n0306_p0610c07║明別。在圓教中，以圓融三諦為常，而帶最初方便。
X15n0306_p0610c08║或但指見性為常，根塵非常。雖撥根塵，與小乘空
X15n0306_p0610c09║理有異，實別教耳。今經正意，的顯圓常，旁兼別教。
X15n0306_p0610c10║苟不甄別，鮮不以別而為圓矣。向下更明，茲不繁
X15n0306_p0610c11║述。用諸妄想，謂用攀緣心為自性也。妄想非一，如
X15n0306_p0610c12║五陰即有五重妄想，故名曰諸妄想。生已即滅，元
X15n0306_p0610c13║非實有，如鏡上塵垢而已。今若以此為因，則所感
X15n0306_p0610c14║生死之報，起滅不停，猶如輪轉。如來將欲破妄，故
X15n0306_p0610c15║雙示真妄。真心是其所顯，妄心是其所破。兩重能
X15n0306_p0610c16║所，不待下文，而已宛然於此矣。○二勸進直心。
X15n0306_p0610c17║汝今欲研無上菩提真發明性，應當直心詶我所問。
X15n0306_p0610c18║十方如來同一道故，出離生死皆以直心，心言直故，
X15n0306_p0610c19║如是乃至終始地位，中間永無諸委曲相。
X15n0306_p0610c20║真發明性，是了因也。謂真欲發明性體也。或云真
X15n0306_p0610c21║發明性者，從真發現之謂也。如後文云：我以妙明
X15n0306_p0610c22║不滅不生合如來藏（至）故發真如妙覺明性。是真
X15n0306_p0610c23║發明性也。勸進直心者，經云：一者直見不邪，二者
X15n0306_p0610c24║直聞不聽，三者直治不曲，四者直說不煩，五者直
X15n0306_p0611a01║行不迷，六者直念不思，七者直意不動，八者直受
X15n0306_p0611a02║不尋。今言直心，即是常心。此心下不落乎攀緣，上
X15n0306_p0611a03║可合于常住。後徵問時，欲阿難有疑即陳，勿自遮
X15n0306_p0611a04║掩。故如來答之，便成應病與藥之益。所以欲傚十
X15n0306_p0611a05║方如來出離生死，先當傚其直心。古人云：後文言
X15n0306_p0611a06║識精元明，能生諸緣。緣所遺者，即直心也。攀緣心
X15n0306_p0611a07║者，即虗假也。古人所言，良可思矣。言者，心之聲。由
X15n0306_p0611a08║心直故，所言皆直。酬問即言直也。此文正明十方
X15n0306_p0611a09║如來心言皆直，故所歷地位咸無委曲，以有頓超
X15n0306_p0611a10║十地之用。先言終而後言始，意勸當機之倣傚焉。
X15n0306_p0611a11║○三、正審心見，分二：一、審心見，二、審心目之處。初
X15n0306_p0611a12║中先問：
X15n0306_p0611a13║阿難！我今問汝，當汝發心緣於如來三十二相，將何
X15n0306_p0611a14║所見？誰為愛樂？
X15n0306_p0611a15║前阿難言見三十二相發心愛樂，真妄端倪已露，
X15n0306_p0611a16║如來就此端倪更為研究。前雖云見，未曾言目，故
X15n0306_p0611a17║今問將何所見？前云渴仰即是愛樂，故復問誰為
X15n0306_p0611a18║愛樂？○次答
X15n0306_p0611a19║阿難白佛言：世尊！如是愛樂用我心目，由目觀見如
X15n0306_p0611a20║來勝相心生愛樂，故我發心願捨生死。
X15n0306_p0611a21║如是下，總答。由目下，別答也。由目觀見，是答將何
X15n0306_p0611a22║所見？下文云：如是見性，是心非眼。而今以目為見，
X15n0306_p0611a23║謬矣。心生愛樂，是答誰為愛樂？真心本無攀緣，而
X15n0306_p0611a24║今以愛樂為心，是取緣塵分別之心，謬矣。兩謬之
X15n0306_p0611b01║外，更有一謬。尊者是謂心不能見，豈非謬耶？雖發
X15n0306_p0611b02║心願捨生死，生死由之起矣。然如是病根，今七徵
X15n0306_p0611b03║初，尚不即破，至辨見初，方破此病。幽溪云：止觀明
X15n0306_p0611b04║見相發心有四種：有見父母生身而發心者，有見
X15n0306_p0611b05║勝應而發心者，有見報身而發心者，有見法身而
X15n0306_p0611b06║發心者。今阿難所見，即父母生身。然四教雖即不
X15n0306_p0611b07║同，莫不一以生為身境，解圓則圓，解偏則偏。故如
X15n0306_p0611b08║來先標常住真心為本，然後誨勅阿難，當以直心
X15n0306_p0611b09║詶我。使阿難果能依常住而發心，一以直心訓佛
X15n0306_p0611b10║所問。如栢庭所謂：我以心見，見佛惟心。我心遍于
X15n0306_p0611b11║佛身，佛身現我身內。心不自知心，佛不自見佛。心
X15n0306_p0611b12║有想則癡，無想則泥洹。是真見佛。般舟云：又能了
X15n0306_p0611b13║知如來之身，前際不來，後際不去，今亦不住。不觀
X15n0306_p0611b14║色，不觀色如，不觀色性等。淨名云：是則依於佛慧，
X15n0306_p0611b15║不以二相見於如來，唯依心現，不離真如。能如是
X15n0306_p0611b16║答，則七處徵心，無從生起，安有是經？惟阿難發起
X15n0306_p0611b17║是教，特閟其妙，惟以緣心酬佛所問。曰：如是愛樂，
X15n0306_p0611b18║用我心目，安能契常住真心哉？○次審心目之處，
X15n0306_p0611b19║先問：
X15n0306_p0611b20║佛告阿難：如汝所說，真所愛樂因於心目，若不識知
X15n0306_p0611b21║心目所在，則不能得降伏塵勞。譬如國王為賊所侵
X15n0306_p0611b22║發兵討除，是兵要當知賊所在，使汝流轉心目為咎。
X15n0306_p0611b23║吾今問汝，唯心與目今何所在？
X15n0306_p0611b24║阿難言：目見心樂，佛即當破。見者非目，愛樂非心。
X15n0306_p0611c01║但尊者病根已露，必使病根盡露，方堪應病與藥。
X15n0306_p0611c02║葢病有根標，藥有緩急。先破心在內者，所謂急則
X15n0306_p0611c03║治其標也。真所愛樂，謂真誠愛樂。所字，助語詞耳。
X15n0306_p0611c04║文有法、譬、合。因于心目，即下心目為咎之意。下文
X15n0306_p0611c05║七徵，以破妄心之處，是降伏塵勞。假使阿難不執
X15n0306_p0611c06║在內，何由破其內乎？餘六亦爾。以心例目，其意亦
X15n0306_p0611c07║然。執目在面，然後可破在面之目。如云：眼能顯色，
X15n0306_p0611c08║如是見性。是心非眼，非破在面之目耶？或謂此文
X15n0306_p0611c09║但破心而不破目，豈不謬耶？塵謂塵緣，由塵緣而
X15n0306_p0611c10║勞累心神也。譬中，國王譬真心，賊譬妄心。如來七
X15n0306_p0611c11║徵，喻發兵討除。賊所在，喻七處合中使汝流轉。同
X15n0306_p0611c12║國王為賊所侵，心目為咎，是妄心妄目。若真心真
X15n0306_p0611c13║見，有何咎與？又此文雙標心目為咎，而今特破心
X15n0306_p0611c14║者，是所對所觀之陰心根本。若破心已，如伐本枝
X15n0306_p0611c15║枯，擒賊擒王法也。目是枝末，至下略破即足矣。問：
X15n0306_p0611c16║心與目何在者，合是兵要，當知賊所在。○次答
X15n0306_p0611c17║阿難白佛言：世尊！一切世間十種異生，同將識心居
X15n0306_p0611c18║在身內，縱觀如來青蓮華眼亦在佛面。我今觀此浮
X15n0306_p0611c19║根四塵祗在我面，如是識心實居身內。
X15n0306_p0611c20║先舉凡心在內，次舉佛眼在面，例己亦然，是尊者
X15n0306_p0611c21║答詞之巧也。十種異生者，或云十二類中，除空散
X15n0306_p0611c22║消沉，及精神化為土木金石，但有十類熏聞。云青
X15n0306_p0611c23║蓮華眼者，天竺有青蓮華，其葉修而復廣，青白分
X15n0306_p0611c24║明，有大人目相，故以為喻。𭬥李云：浮根四塵，即外
X15n0306_p0612a01║五根，名浮塵根。浮謂麤浮，塵以染汙為名，染汙真
X15n0306_p0612a02║性故；根以能生為義，能生五識故。然內五根，皆清
X15n0306_p0612a03║淨四大所造，屬不可見，有對色也。又內外五根，皆
X15n0306_p0612a04║具八法所成，能造四大，地水火風；所造四塵，色香
X15n0306_p0612a05║味觸。今在浮根中，能造四大，性不可見，故指所造
X15n0306_p0612a06║而已。夫前指目為能見，是一重謬；今云眼根在面，
X15n0306_p0612a07║是第二重謬也。前指愛樂為心，是一重謬；今云心
X15n0306_p0612a08║在身內，是第二重謬也。後文云：十方虗空，生汝心
X15n0306_p0612a09║內，猶如片雲，點太清裏。又云：汝身汝心，皆是妙明
X15n0306_p0612a10║真心中物。今言識心，實居身內，乃當機之大謬，須
X15n0306_p0612a11║先擒破，此屬心王也。至於眼根二謬，枝末稍緩，俟
X15n0306_p0612a12║辨見中破。若不破眼根，則恐又墮根塵之中，成常
X15n0306_p0612a13║見外道矣。○二、破妄顯真。破妄即是從假，顯真即
X15n0306_p0612a14║是入空。從假，即假觀也。顯真，即空觀也。嗟夫！世人
X15n0306_p0612a15║不善觀心，不知圓別門戶。聞次第三觀，先空，次假，
X15n0306_p0612a16║後中，便欲直從空觀而入。不知欲入空者，先須觀
X15n0306_p0612a17║假。所以瓔珞云：從假入空觀，亦名二諦觀。摩訶止
X15n0306_p0612a18║觀云：觀假為入空之詮。空由詮會，聖說如此，豈可
X15n0306_p0612a19║違乎？若不觀假而能入空，此古今必無之事。須知
X15n0306_p0612a20║從假入空，乃空前之假，非空後之假也。今觀妄心
X15n0306_p0612a21║不在七處，意顯妄心元非實有，豈非假乎？所言假
X15n0306_p0612a22║者，非謂永無，但非實有。苟直以妄心為一無所有，
X15n0306_p0612a23║即如水消鹽之邪空矣。又從來習台教者，皆謂楞
X15n0306_p0612a24║嚴尚耳根，天台觀六識。然今所破妄心，豈非第六
X15n0306_p0612b01║意識？此與止觀去丈就尺，去尺就寸，簡去四陰，唯
X15n0306_p0612b02║觀識陰，的觀現前一念，總無明心，文意正同。昧者
X15n0306_p0612b03║猶欲岐而二之，不可解也。文中先約三摩提觀假，
X15n0306_p0612b04║次約奢摩他顯真。二科之中，皆明圓理。初文分七。
X15n0306_p0612b05║先破心在內，又三：一、以現事比例，二、示最初方便，
X15n0306_p0612b06║三、正破斥在內。初中三：一、定內外。心若在內，應先
X15n0306_p0612b07║見內。內必先見，外必後見，故先問內外也。
X15n0306_p0612b08║佛告阿難：汝今現坐如來講堂，觀祇陀林今何所在？
X15n0306_p0612b09║世尊！此大重閣清淨講堂在給孤園，今祇陀林實在
X15n0306_p0612b10║堂外。
X15n0306_p0612b11║現坐者，謂現在可據之事，當以為例也。講堂在內，
X15n0306_p0612b12║祇陀林在外，其事顯然。而反問阿難者，欲其親自
X15n0306_p0612b13║答出，則無可迴避耳。若比例者，阿難例心，講堂例
X15n0306_p0612b14║身，現坐講堂例心在身中，祇陀林以喻身外。世尊
X15n0306_p0612b15║下，阿難答也。堂在園中，隱然指身為內境；林在堂
X15n0306_p0612b16║外，隱然指物為外境。據其自說，則內外定矣。○二
X15n0306_p0612b17║定先後
X15n0306_p0612b18║阿難！汝今堂中先何所見？世尊！我在堂中先見如來，
X15n0306_p0612b19║次觀大眾，如是外望方矚林園。
X15n0306_p0612b20║此定見之次第也。內外既定，先後斯分，故問先後。
X15n0306_p0612b21║文意本以阿難例心，而今問汝在堂中先何所見，
X15n0306_p0612b22║則儼然以心為能見矣。但急攻心在內之執，未顯
X15n0306_p0612b23║破目在面及見者，是目之病者先根本而後枝末，
X15n0306_p0612b24║自然之道也。阿難所答，必先見內而後見外，以此
X15n0306_p0612c01║例心，亦當先見焦腑後見外物明矣。葢以講堂例
X15n0306_p0612c02║身，如來大眾當例五臟故也。○三定因由
X15n0306_p0612c03║阿難，汝矚林園因何有見？世尊，此大講堂戶牖開豁，
X15n0306_p0612c04║故我在堂得遠瞻見。
X15n0306_p0612c05║內外先後已定，綽然可以破心在內。茲復問因由
X15n0306_p0612c06║者，欲阿難答出戶牖開豁。葢既以阿難例心，便當
X15n0306_p0612c07║以戶牖例五根也。隱然指五根開通，然後心得緣
X15n0306_p0612c08║於外境。是則據當機所答，外以眼為戶牖明矣。執
X15n0306_p0612c09║心在內，此計既破眼為戶牖，即此可破眼為能見
X15n0306_p0612c10║之執。故知破有傍正，此中正破妄心，傍駁妄見，正
X15n0306_p0612c11║根露枝枯也。○二、示最初方便。
X15n0306_p0612c12║爾時，世尊在大眾中，舒金色臂摩阿難頂，告示阿難
X15n0306_p0612c13║及諸大眾：有三摩提，名大佛頂首楞嚴王，具足萬行，
X15n0306_p0612c14║十方如來一門超出妙莊嚴路，汝今諦聽。阿難頂禮，
X15n0306_p0612c15║伏受慈旨。
X15n0306_p0612c16║前比例已竟，即應破執。佛不即破，而云有三摩提
X15n0306_p0612c17║等者，示最初方便也。破法先須觀假，假是三摩提，
X15n0306_p0612c18║特舉其名，以冠徵心辨見之首焉。此名古師講之
X15n0306_p0612c19║太略，但云圓融三諦，舉一即三。今人講之太訛，云
X15n0306_p0612c20║三摩提是總相法門。夫首楞嚴已是總相，今又以
X15n0306_p0612c21║三摩提為大總相，何所總耶？考圓覺經以靜幻寂
X15n0306_p0612c22║釋奢摩他等三名，而云三摩提起幻。今經亦云如
X15n0306_p0612c23║幻三摩提，則三摩提為三觀中之假觀，三定中之
X15n0306_p0612c24║假定明矣。又翻譯中翻三摩提為等持，釋云：離沉
X15n0306_p0613a01║掉為等，令心專住一境為持。既云專住一境，非假
X15n0306_p0613a02║而何？然特舉假者何也？當機首請一心三觀，理最
X15n0306_p0613a03║圓融，要因門入。世尊于三法中，特舉三摩提為入
X15n0306_p0613a04║門方便，使措心有地，亦通途修定之法耳。葢三觀
X15n0306_p0613a05║有二種：一次第三觀，二不次第三觀。次第三觀，必
X15n0306_p0613a06║先假後空。瓔珞經云：從假入空觀，亦名二諦觀；從
X15n0306_p0613a07║空入假觀，亦名平等觀。人但知空假中為三觀，而
X15n0306_p0613a08║不知有空前之假，有空後之假。空前之假名從假
X15n0306_p0613a09║入空，止觀云：觀假為入空之詮，空由詮會，正是此
X15n0306_p0613a10║義。空後之假名從空出假，止觀明複疎倒，入即是
X15n0306_p0613a11║其義。二假義異，其名則同。今經有三摩提，乃是空
X15n0306_p0613a12║前之假，後文開示奢摩他路，非從假入空乎？圓融
X15n0306_p0613a13║三觀，必約假以立空中。三大部中，其例甚多，聊舉
X15n0306_p0613a14║四文，不能盡引。妙樂釋經，萬二千人俱觀心中云：
X15n0306_p0613a15║境據假邊，且存其數，空中尚無，其數安在？然必約
X15n0306_p0613a16║假以立空中，觀亦如是。止觀云：若一法一切法，即
X15n0306_p0613a17║是因緣所生法，是為假名，假觀也。若一切法即一
X15n0306_p0613a18║法，我說即是空，空觀也。若非一非一切者，即是中
X15n0306_p0613a19║道觀。彼文觀不思議境中，歷陰入界等，文文如是，
X15n0306_p0613a20║是亦約假以立空中也。輔行云：三諦無形，俱不可
X15n0306_p0613a21║見，然即假法，可寄事辨，即此假法，即空即中。妙玄
X15n0306_p0613a22║云：見思幻破，真諦幻成，無知幻破，俗諦幻成，無明
X15n0306_p0613a23║幻破，中道幻成。如上四文，總明圓教行人，必從妙
X15n0306_p0613a24║假入門，假即空中，一心具三止觀。今經圓旨，義趣
X15n0306_p0613b01║全同，故首標有三摩提，下即云大佛頂等，其意可
X15n0306_p0613b02║見。如是則七徵之文，即是圓門。但世尊以圓融立
X15n0306_p0613b03║宗，阿難每從方便啟請，至七徵後，重請示奢摩他
X15n0306_p0613b04║路，顯今七徵，但是從假，至後辨見，方是入空。此別
X15n0306_p0613b05║教義，分圓即別，融別即圓，圓別豈相礙耶？後有三
X15n0306_p0613b06║番進否之文，進則明圓，否則明別，進否之義，實昉
X15n0306_p0613b07║于此。名大佛頂下，此世尊以圓融立經名也。上雖
X15n0306_p0613b08║但立三摩提，而假能破法，即是空中。圓融三諦，是
X15n0306_p0613b09║法身之理，法身徧到，妙明無相，名大佛頂。證入此
X15n0306_p0613b10║諦，由三止觀首楞嚴王，該三止觀，即具萬行，總定
X15n0306_p0613b11║具別，故稱為王。準題中名諸菩薩萬行，今雖不言
X15n0306_p0613b12║菩薩，義已該之。又在菩薩，但名萬行首楞嚴，在佛
X15n0306_p0613b13║名首楞嚴王，今文多就如來說也。次云十方如來，
X15n0306_p0613b14║一門超出妙莊嚴路，即如來密因修證了義也。一
X15n0306_p0613b15║門超出，豈非密因？因即是門。後文云識陰若盡，如
X15n0306_p0613b16║是乃超十信等五十五位是已。妙莊嚴是修證，謂
X15n0306_p0613b17║一心具萬行之因，莊嚴果德也。然一門對十方說，
X15n0306_p0613b18║十方佛雖多，孰不由此一門超出？路對果說，門之
X15n0306_p0613b19║與路，皆却指因中之修耳。經題存三隱二，義得于
X15n0306_p0613b20║此。須知十方如來，皆從觀假得入，由觀假故，證大
X15n0306_p0613b21║佛頂，乃至具妙莊嚴行人，捨此何從證入耶？而以
X15n0306_p0613b22║此為最初方便者，空假中之前，又有一假，豈非最
X15n0306_p0613b23║初方便乎？定林云：摩頂者，撫以示愛；禮足者，伏以
X15n0306_p0613b24║示敬。上愛下，故摩頂；下敬上，故禮足。
X15n0306_p0613c01║○三正破斥在內。二一立例按定。
X15n0306_p0613c02║佛告阿難：如汝所言，身在講堂戶牖開豁遠矚林園，
X15n0306_p0613c03║亦有眾生在此堂中，不見如來見堂外者。阿難答言：
X15n0306_p0613c04║世尊！在堂不見如來能見林泉，無有是處。
X15n0306_p0613c05║如汝所言，牒阿難語也。身在講堂而見堂外，牒前
X15n0306_p0613c06║初、二兩答。戶牖開豁，牒前第三答。此兩義皆是能
X15n0306_p0613c07║例。次云亦有眾生就所例說，與能例違，此眾生隱
X15n0306_p0613c08║然指阿難也。不見如來而見堂外，正如阿難心在
X15n0306_p0613c09║身中，不見身內而但見身外也。如阿難答，斷無不
X15n0306_p0613c10║見內而見外之事，是自破心在內義。長水云：只知
X15n0306_p0613c11║據理直申，不覺計宗危矣。
X15n0306_p0613c12║○二、循例正破。破中，先例，次縱，後結。
X15n0306_p0613c13║阿難！汝亦如是，汝之心靈一切明了。若汝現前所明
X15n0306_p0613c14║了心實在身內，爾時先合了知內身。頗有眾生先見
X15n0306_p0613c15║身中，後觀外物？縱不能見心、肝、脾、胃、爪生、髮長、筋轉、
X15n0306_p0613c16║脉搖，誠合明了，如何不知？必不內知，云何知外？是故
X15n0306_p0613c17║應知，汝言覺了能知之心住在身內，無是處。
X15n0306_p0613c18║例破中，初句正斥。汝亦如是者，謂汝即是不見如
X15n0306_p0613c19║來、能見林泉之人也。汝之下，破計。先立義云：心靈
X15n0306_p0613c20║一切明了，有二義：一者、內外皆見，故曰明了；二者、
X15n0306_p0613c21║眼見耳聞皆是心靈，故云一切明了。如是即旁破
X15n0306_p0613c22║眼為能見，應上文戶牖之喻也。若汝至身內。此句
X15n0306_p0613c23║牒執。爾時，句定也。頗有下，正破在內之計。古解云：
X15n0306_p0613c24║頗者，可也，或云少也。意言不問其多，還少有人見
X15n0306_p0614a01║身中否？既無此人，不合言心在內。此句即是破辭。
X15n0306_p0614a02║縱破者，謂太近不見，或不能見心、肝、脾、胃。如眼不
X15n0306_p0614a03║見睫，理亦有之，而爪髮生長，筋脉轉搖，誠應明了，
X15n0306_p0614a04║如何不知？此句責破。必不內知等者，并責不應見
X15n0306_p0614a05║外。言汝心在內而不內知，況外物疎遠而能知耶？
X15n0306_p0614a06║此句生起下文心不住內也。阿難計心在外，由聞
X15n0306_p0614a07║此語，謂除非心在外，則知外耳。結破者，一切凡夫
X15n0306_p0614a08║皆謂心在身內，阿難初果宜無此執，示與眾同，亦
X15n0306_p0614a09║言在內。如上所破，心不在內，其義了然。然佛雖破
X15n0306_p0614a10║妄心之處，乃破妄心，非實有也。不實即假，是之謂
X15n0306_p0614a11║三摩提。已即中云：問：交光正脈中大非天，如會解
X15n0306_p0614a12║謂如來所答，前四卷皆明奢摩他性定道理，只言
X15n0306_p0614a13║性而不言修。會解硬配三止，甚違經旨。今以七徵
X15n0306_p0614a14║為三摩提觀假之法，及前約空假中分科，得非以
X15n0306_p0614a15║修釋性耶？答：若約圓乘，解行證三，一念具足，修性
X15n0306_p0614a16║可岐為二乎？若約方便，解行或分修性，難擘止觀
X15n0306_p0614a17║非理，何依理非止觀不顯？縱在別教，亦須約奢摩
X15n0306_p0614a18║他等三名以明三諦，況圓乘乎？然會解中，實未甞
X15n0306_p0614a19║以修釋性。如云：阿難請楞嚴大定如來，下文所示，
X15n0306_p0614a20║別無其方。始則決擇真妄，次則真妄和融，乃至會
X15n0306_p0614a21║通藏性，深窮萬法，皆是發明究竟之圓理而已。葢
X15n0306_p0614a22║此圓理，乃大定之本也。會解此文，以前三卷半文
X15n0306_p0614a23║為發明究竟圓理，何甞硬配三止理非性乎？須知
X15n0306_p0614a24║空假中名，是諦非觀。如觀經玄義云：假是虗妄，俗
X15n0306_p0614b01║諦也。空是審實，真諦也。釋籤云：觀中之觀，名為中
X15n0306_p0614b02║觀。據此，知觀空之觀，名為空觀，而空則未甞非諦。
X15n0306_p0614b03║觀假之觀，名為假觀，而假則未甞非諦。觀中亦然。
X15n0306_p0614b04║諦是性，觀是修，豈得纔見空假中名，便以為三觀
X15n0306_p0614b05║耶？不惟交光不知空假中是諦，今人弘台教者，亦
X15n0306_p0614b06║謂真俗中是諦，空假中是觀。株守此說，所以來交
X15n0306_p0614b07║光之難也。若尋古轍，諦觀竝舉，方名三觀。故今經
X15n0306_p0614b08║前三卷半，以空假中三諦之理，使阿難開悟，然必
X15n0306_p0614b09║托止觀以彰深理。茲七徵文托三摩提，俗諦止觀
X15n0306_p0614b10║會歸圓理，皆修性相依，交光分擘，修性豈通方之
X15n0306_p0614b11║說乎？又如彼所釋，謂今文是奢摩他性定，其如七
X15n0306_p0614b12║徵之首，如來即云有三摩提，乃強解云：三摩提名，
X15n0306_p0614b13║隨便寄居干此。夫三摩既是寄居，奢摩之名何能
X15n0306_p0614b14║無寄居？無奢摩而強加，有三摩而不用，如此僻解，
X15n0306_p0614b15║安可判修性耶？彼云：性定似不必用修。又云：略帶
X15n0306_p0614b16║緣修，益不可解。皆回經就情，全成臆說而已。問：幽
X15n0306_p0614b17║溪科經亦以七徵為奢摩他，何也？答：幽溪以五陰
X15n0306_p0614b18║三科為從空出假，以徵心辨見為從假入空。既許
X15n0306_p0614b19║從假，今必是假，特引而不發耳。又復計心在內，名
X15n0306_p0614b20║為性執，天下人同耳。但聞破心在內之人，三根不
X15n0306_p0614b21║同。上根人聞破在內，性計既空，契入無生，解行證
X15n0306_p0614b22║三，當下圓成，一部楞嚴至此畢矣。其名首楞嚴王，
X15n0306_p0614b23║具足萬行宜乎。亦即中論觀因緣生法，顯即空假
X15n0306_p0614b24║中也。中根性執方破，圓解全開，即當說妙湛總持
X15n0306_p0614c01║之偈而領謝之也。如前恒沙菩薩、十方三乘同時
X15n0306_p0614c02║願聞中，必有此二根性。惟阿難示同人法，機在下
X15n0306_p0614c03║根，故更有轉計在外潛根之問，所謂眾生處處著
X15n0306_p0614c04║正聞，破有即計空亡，聞不在內即計在外也。下文
X15n0306_p0614c05║節節皆有三根同聞，上中先悟之機，例之可知。○
X15n0306_p0614c06║二、破心在外。二、一立計。三、一因破轉計。
X15n0306_p0614c07║阿難稽首而白佛言：我聞如來如是法音，悟知我心
X15n0306_p0614c08║實居身外。
X15n0306_p0614c09║如上所破，以不見內故，心不在內；轉計能見身外，
X15n0306_p0614c10║心在身外也。如是法音指必不內知。云何知外？○
X15n0306_p0614c11║二、立喻例顯。
X15n0306_p0614c12║所以者何？譬如燈光然於室中，是燈必能先照室內，
X15n0306_p0614c13║從其室門後及庭際。一切眾生不見身中獨見身外，
X15n0306_p0614c14║亦如燈光居在室外不能照室。
X15n0306_p0614c15║所以者何？徵也。譬如下，釋。先立例中燈光喻心。若
X15n0306_p0614c16║心在身中，必先知內，然後及於外物。言室門者，領
X15n0306_p0614c17║上戶牖開豁之喻，由耳目開通，心方能識外境也。
X15n0306_p0614c18║一切下，合法。不見身中，獨見身外，是立計之本，與
X15n0306_p0614c19║室中燈其義相反。此中廢一喻、立一喻，謂廢室內
X15n0306_p0614c20║燈喻、立室外燈喻，以心在身外則不知身內，猶燈
X15n0306_p0614c21║在室外則不能照室。又燈然於室中，從其室門後
X15n0306_p0614c22║及庭際，以門開之故，室外燈光不能照室；以門閉
X15n0306_p0614c23║之故，例心在身外，不知身中亦為皮膜所隔耳。○
X15n0306_p0614c24║三、結意請正。
X15n0306_p0615a01║是義必明，將無所惑，同佛了義，得無妄耶？
X15n0306_p0615a02║如上所計，心有離身之過。尊者謂室外燈與室外
X15n0306_p0615a03║心，法喻宛齊，同佛了義，猶懷疑而請正焉。夫心不
X15n0306_p0615a04║在內，勢必居外，亦所謂直心酬佛也。○二、正破。二
X15n0306_p0615a05║一、立例按定。
X15n0306_p0615a06║佛告阿難：是諸比丘，適來從我室羅筏城，循乞摶食
X15n0306_p0615a07║歸祇陀林，我已宿齋。汝觀比丘，一人食時諸人飽否？
X15n0306_p0615a08║阿難答言：不也。世尊！何以故？是諸比丘，雖阿羅漢軀
X15n0306_p0615a09║命不同，云何一人能令眾飽？
X15n0306_p0615a10║心若離身即同他人，故引諸比丘一人受食眾皆
X15n0306_p0615a11║腹飽。立此例者，明相外則不相涉也。孤山曰：前云
X15n0306_p0615a12║受請，今云從我乞食者，提獎阿難在赴請日為彼
X15n0306_p0615a13║演法，事應隔宵，故指即日循乞為例。我已宿齋者，
X15n0306_p0615a14║即我一人已飽也。齋乃經宿方食，故云宿齋。谷響
X15n0306_p0615a15║云：謂待明相故加宿之一字，足顯齋義，謂今日明
X15n0306_p0615a16║相現時方可得食。熏聞云：循與巡同。摶食即第八
X15n0306_p0615a17║云段食是也。今存古翻。○二、循例破執。
X15n0306_p0615a18║佛告阿難：若汝覺了知見之心實在身外，身心相外
X15n0306_p0615a19║自不相干，則心所知身不能覺，覺在身際心不能知。
X15n0306_p0615a20║我今示汝兜羅綿手，汝眼見時心分別不？阿難答言：
X15n0306_p0615a21║如是，世尊。佛告阿難：若相知者，云何在外？是故應知，
X15n0306_p0615a22║汝言覺了能知之心住在身外，無有是處。
X15n0306_p0615a23║初若汝至身外，牒計。心總餘根，故言覺了知見。次
X15n0306_p0615a24║例破，文分三節：初身心至不能知，以理定其相外。
X15n0306_p0615b01║初句標心在身外。身在心外，故云相外。若爾，則如
X15n0306_p0615b02║一食，難令眾飽。則心下，釋。上句明心知未必眼見，
X15n0306_p0615b03║以心在身外也。下句明眼見未必心知，以眼在身
X15n0306_p0615b04║根也。如是則為心在外矣。此定心在外之式也。次
X15n0306_p0615b05║我今下，約見騐其相知。兜羅，此云細香，其綿色如
X15n0306_p0615b06║霜，佛手柔軟似之。文云：汝眼見時，心分別否？此句
X15n0306_p0615b07║為後潛根計本。如是世尊者，謂眼見時，心即分別，
X15n0306_p0615b08║如世尊所言也。三、佛言：若相知者，云何在外？此句
X15n0306_p0615b09║方是正破。上文止是示其相外，定其相知耳。若立
X15n0306_p0615b10║相外之義，必如彼食不能此飽。今既相知，一體不
X15n0306_p0615b11║分，可言心在外耶？是故下，結破。前破在內，今破在
X15n0306_p0615b12║外。只一念妄心，破之不已，所謂專心一境，非耶？須
X15n0306_p0615b13║知如來之意，不但破妄，兼明觀道。利根聞之，解行
X15n0306_p0615b14║竝進。科就鈍根，但名為開解耳。問：既具行解，亦具
X15n0306_p0615b15║證否？答：七徵之文，約證釋之，其義始便。何者？若約
X15n0306_p0615b16║開解，只須銷落諸念，直契本心，苟用推簡，反覺迂
X15n0306_p0615b17║遠。古人云：中論觀法，被末代鈍根。此從開解說也。
X15n0306_p0615b18║若欲斷惑證真，入賢聖位，淺者從因緣入，故阿難
X15n0306_p0615b19║云：我從因緣心得開悟。深者必從破因緣入，須用
X15n0306_p0615b20║四性推簡，如孤山云：七番中，在內潛根似自性，在
X15n0306_p0615b21║外似他性，中間似共性，隨合無著似無因性，四句
X15n0306_p0615b22║求生皆不可得，即是無生。夫如此推簡，直就惑體
X15n0306_p0615b23║觀察，故得斷惑證真，所謂觀陰心以顯不思議是
X15n0306_p0615b24║也。是則如來七番所說，元明證位之道。觀文云：名
X15n0306_p0615c01║大佛頂首楞嚴王，具足萬行。豈無證而能若是乎？
X15n0306_p0615c02║聞者未能破惑，但能進行，則兼於行；鈍根聞之，但
X15n0306_p0615c03║能開解，則惟於解。經意元為初心進道之人，故科
X15n0306_p0615c04║云開解，而佛旨淵深，實明證入之道也。此義人多
X15n0306_p0615c05║不曉，并中論觀法亦似受屈，今并為申之。○三破
X15n0306_p0615c06║潛根。三一立計。二一因破計生。
X15n0306_p0615c07║阿難白佛言：世尊！如佛所言：不見內故，不居身內；身
X15n0306_p0615c08║心相知、不相離故，不在身外。我今思惟，知在一處。
X15n0306_p0615c09║阿難計內計外，所計俱窮，復因世尊之言而生轉
X15n0306_p0615c10║計，實自無主宰性，計不能守定矣。○二因徵敘計。
X15n0306_p0615c11║佛言：處今何在？阿難言：此了知心既不知內而能見
X15n0306_p0615c12║外，如我思忖潛伏根裏。猶如有人取琉璃椀合其兩
X15n0306_p0615c13║眼，雖有物合而不留礙，彼根隨見隨即分別。然我覺
X15n0306_p0615c14║了能知之心不見內者，為在根故；分明矚外無障礙
X15n0306_p0615c15║者，潛根內故。
X15n0306_p0615c16║以兩義故，成潛根之計：一、不知內，二、能見外。潛者，
X15n0306_p0615c17║藏也，謂潛伏于五根之中也。次譬琉璃椀者，喻潛
X15n0306_p0615c18║根之狀。彼根隨見等八字，就法上說。琉璃喻眼根，
X15n0306_p0615c19║琉璃合眼之見，喻分別之心，以潛根裏，故分別極
X15n0306_p0615c20║速。然潛伏根裏之根，指五根也。彼根隨見之根，指
X15n0306_p0615c21║眼根也。此寬狹之分耳。然我下，謂成上兩義：一、成
X15n0306_p0615c22║不見內義，以在根則不在內，故不見內也。二、成見
X15n0306_p0615c23║外之義，以清淨四大，猶如琉璃，心在根內，分明矚
X15n0306_p0615c24║外也。○二、逐破。二一、立例按定。
X15n0306_p0616a01║佛告阿難：如汝所言，潛根內者猶如琉璃，彼人當以
X15n0306_p0616a02║琉璃籠眼，當見山河，見琉璃不？如是，世尊！是人當以
X15n0306_p0616a03║琉璃籠眼，實見琉璃。
X15n0306_p0616a04║初句牒計。古人云：此責阿難有法喻不齊之過。其
X15n0306_p0616a05║說是也。彼人下，明在喻則俱見。山河與琉璃，有兩
X15n0306_p0616a06║重所見，觀實見之，言阿難之計危矣。○二、循例破
X15n0306_p0616a07║執。
X15n0306_p0616a08║佛告阿難：汝心若同琉璃合者，當見山河，何不見眼？
X15n0306_p0616a09║若見眼者，眼即同境，不得成隨。若不能見，云何說言
X15n0306_p0616a10║此了知心潛在根內如琉璃合？
X15n0306_p0616a11║汝心至何不見眼。正責其法喻不齊也。在喻則有
X15n0306_p0616a12║兩重所見，在法止有一重所見。但見山河，不見己
X15n0306_p0616a13║眼，潛根之計破矣。若見下，雙責。縱彼所計能見眼
X15n0306_p0616a14║者，則眼為心家所緣之境，何得言隨？汝所言彼根
X15n0306_p0616a15║隨見，隨即分別，其義不成。所言隨者，一體之義。使
X15n0306_p0616a16║眼為外境，尚能與心為一體乎？若不見眼，又墮法
X15n0306_p0616a17║喻不齊之過。眼根不可見，豈同琉璃之可見耶？進
X15n0306_p0616a18║退失據，其計窮矣。○三，結破。
X15n0306_p0616a19║是故應知，汝言覺了能知之心，潛伏根裏如琉璃合，
X15n0306_p0616a20║無有是處。
X15n0306_p0616a21║○四破內外三一立計。
X15n0306_p0616a22║阿難白佛言：世尊！我今又作如是思惟：是眾生身，腑
X15n0306_p0616a23║臟在中，竅穴居外，有藏則暗，有竅則明。今我對佛，開
X15n0306_p0616a24║眼見明，名為見外；閉眼見暗，名為見內。是義云何？
X15n0306_p0616b01║此問吳興釋之至矣。阿難此計雖不同潛根，元與
X15n0306_p0616b02║潛根相類。前云既不知內而能見外，故計潛根，又
X15n0306_p0616b03║蒙破斥。今復立此計，明不知內而能見外之故，可
X15n0306_p0616b04║免第一第二之難也。初云腑臟在中，竅穴居外，是
X15n0306_p0616b05║眾生身相。次云有藏則暗，定暗為內境也。有竅則
X15n0306_p0616b06║明，定見外之由也。今我下，正立計。良由有竅則明，
X15n0306_p0616b07║故開眼而眼光向外，親見明相，如主人開門而見
X15n0306_p0616b08║門外，何必心定在外而招外不相干之難耶？有藏
X15n0306_p0616b09║則暗，故見暗時即是見內，如主人閉戶而見暗室，
X15n0306_p0616b10║何必定見心肝爪髮等耶？是不知內而能見外，各
X15n0306_p0616b11║有其由。此計若成，還成計心在內之義。據下佛破
X15n0306_p0616b12║云：何成在內？計內明矣。然計中心體活潑，有向內
X15n0306_p0616b13║向外之義，故下文以對眼不對眼破之。○二、佛破
X15n0306_p0616b14║溫陵作三節破。或云：此文只有二義，如經云：為與
X15n0306_p0616b15║眼對？為不對眼？溫陵作三節，非也。但對中有二義：
X15n0306_p0616b16║一、約眼前，一、約內對。今科分二：一、雙約對不對破，
X15n0306_p0616b17║二、單約內對破。初中二：一、雙定。
X15n0306_p0616b18║佛告阿難：汝當閉眼見暗之時，此暗境界為與眼對？
X15n0306_p0616b19║為不對眼？
X15n0306_p0616b20║計中雙計，見明見暗，然閉眼見暗，成心在內之計，
X15n0306_p0616b21║故特破之。雙定對不對者，對則成見，故可計對不
X15n0306_p0616b22║對，眼則成內，故可計不對。○二雙破。
X15n0306_p0616b23║若與眼對，暗在眼前，云何成內？若成內者，居暗室中，
X15n0306_p0616b24║無日月燈，此室暗中皆汝焦腑。若不對者，云何成見？
X15n0306_p0616c01║文中初破對。先正破。本取在內之暗，今暗相實在
X15n0306_p0616c02║眼前，則非內矣。次縱破。若成內者，立縱計也。據阿
X15n0306_p0616c03║難意，以暗為內，則眼前之暗，必成身內。居暗室下，
X15n0306_p0616c04║破也。暗室開眼之見，不同合眼之見。然既以暗為
X15n0306_p0616c05║內，則開眼所見室中之暗，必是焦腑。以皆是暗，則
X15n0306_p0616c06║皆是內。作此破者，甚言暗之非內也。上皆是破對
X15n0306_p0616c07║也。古註云：焦，元也。天地有三元之氣，生成萬物。人
X15n0306_p0616c08║法天地，亦以三元之氣而養身形。白虎通曰：五藏，
X15n0306_p0616c09║謂肝、心、肺、腎、脾。六府者，五藏之宮府也。胃為脾之
X15n0306_p0616c10║府，膀胱為腎之府，三焦為命之府，膽為肝之府，大
X15n0306_p0616c11║小腸為心府、肺府也。次破不對。對在眼前，既非身
X15n0306_p0616c12║內，則不對者，當是身內。若取不對之暗，內義雖成，
X15n0306_p0616c13║又非所見。眼根明前不明後，以其不對故耳。今既
X15n0306_p0616c14║不對，何成見耶？○二、單破內對二：一、立內對。
X15n0306_p0616c15║若離外見，內對所成。
X15n0306_p0616c16║此中元欲取對，但與前對不同。前對在眼前，今離
X15n0306_p0616c17║外見之暗，取內對之暗，以成身中之義。意謂合眼
X15n0306_p0616c18║則眼光向內，名內對也。補遺云：此文是牒前計。如
X15n0306_p0616c19║前計云：開眼見明，閉眼見暗，乃外見內對之義不
X15n0306_p0616c20║同。意明離於外見，內對自成。今重牒之（謂離外見之明，即是
X15n0306_p0616c21║內對之暗，故今文是牒前計也），欲使內外兩相例難（以開眼見明難，閉眼見暗
X15n0306_p0616c22║是兩相例難），義不得成。故下破中，應今所牒（指合眼見暗，名為身
X15n0306_p0616c23║中句）。雖雙牒內外，意在破內（合眼見暗是牒內，開眼見明是牒外，所破但在
X15n0306_p0616c24║內對）。即中謂補遺之意，謂離外見之明，即是內對之
X15n0306_p0617a01║暗。然外見之言，亦得離外見之暗。離此外暗，而取
X15n0306_p0617a02║返觀所對之暗，故云內對所成。補遺另一途爾。○
X15n0306_p0617a03║二破內對二。一、正破。
X15n0306_p0617a04║合眼見暗，名為身中。開眼見明，何不見面？若不見面，
X15n0306_p0617a05║內對不成。
X15n0306_p0617a06║合眼至身中，亦牒計也。開眼下，準外破內也。合眼
X15n0306_p0617a07║既能返觀身中，逃前不見焦府之責。今準此義，開
X15n0306_p0617a08║眼亦應返觀己面，故云何不見面？若開眼不能返
X15n0306_p0617a09║觀己面，則內對之義不成，而合眼又何能返觀身
X15n0306_p0617a10║中乎？○二縱破。
X15n0306_p0617a11║見面若成，此了知心及與眼根乃在虗空，何成在內？
X15n0306_p0617a12║若在虗空，自非汝體，即應如來。今見汝面亦是汝身，
X15n0306_p0617a13║汝眼已知，身合非覺。必汝執言身眼兩覺應有二知，
X15n0306_p0617a14║即汝一身應成兩佛。
X15n0306_p0617a15║文有三重縱計。初重約在空破。云見面若成者，且
X15n0306_p0617a16║縱彼成於見面之義。阿難所執見性既開，眼即在
X15n0306_p0617a17║外境，是眼光元可在外，又能返觀，是必成見面之
X15n0306_p0617a18║勢。破云：如是則心與眼皆在虗空。葢眼非知，意非
X15n0306_p0617a19║見，兩者相合，方能成見。今兩者皆在虗空，容有是
X15n0306_p0617a20║耶？不特無此事，而阿難多分計心在內，義亦墮矣。
X15n0306_p0617a21║次若在虗空下，約自他破。阿難見性在外，又可返
X15n0306_p0617a22║觀，又有心眼在空之勢，故今轉破在空。此計有三
X15n0306_p0617a23║重破：一者在空則非汝體；二者汝既無身，則如來
X15n0306_p0617a24║今見汝面，反是汝身；三者汝眼及了知之心俱在
X15n0306_p0617b01║身外，身寧更有覺耶？此三重俱破第二心眼在空
X15n0306_p0617b02║之轉計也。三、必汝下，約兩覺破。若必欲成返觀外
X15n0306_p0617b03║見之義，又何妨執身眼兩覺？故并破之。謂汝若執
X15n0306_p0617b04║眼覺明暗，而心知附眼光而起；身覺痛癢，而心知
X15n0306_p0617b05║亦附身觸而起。故云兩覺，又云二知，則一身應成
X15n0306_p0617b06║兩佛審矣。至此則破盡計窮，後即結破。○三、結破。
X15n0306_p0617b07║從來解者，皆謂閉眼見內，成心在內之計，故獨破
X15n0306_p0617b08║之。此文中之意，若據顯文，只是破暗為內境而已。
X15n0306_p0617b09║是故應知，汝言見暗名見內者，無有是處。
X15n0306_p0617b10║開眼見外，不能返觀，則閉眼見暗，亦非見內。但破
X15n0306_p0617b11║見內者，文中帶破見外，如心眼在空是也。○五破
X15n0306_p0617b12║隨合三一立計。
X15n0306_p0617b13║阿難言：我常聞佛開示四眾，由心生故種種法生，由
X15n0306_p0617b14║法生故種種心生。我今思惟，即思惟體實我心性，隨
X15n0306_p0617b15║所合處心則隨有，亦非內、外、中間三處。
X15n0306_p0617b16║孤山曰：心生法生，境從心起也。法生心生，心逐境
X15n0306_p0617b17║遷也。即中云何難。前之四計，既被窮逐，今轉推心
X15n0306_p0617b18║生之由。所以引開示之言者，謂諸法本無，由心故
X15n0306_p0617b19║有。心亦本無，因法故有。此引文之意也。雖引二句，
X15n0306_p0617b20║意重下句法生心生及種種二字。我今等者，此定
X15n0306_p0617b21║思惟是心。葢阿難本計如此。前文多以見為心，今
X15n0306_p0617b22║獨表心惟是心。言隨合隨有者，如繫心身中，則合
X15n0306_p0617b23║于內。馳心千里，則合於外。不定在一處，故云非內
X15n0306_p0617b24║外中間。其實徧該三處，中間指潛根也。○二、佛破
X15n0306_p0617c01║二：一、牒執。
X15n0306_p0617c02║佛告阿難：汝今說言：由法生故，種種心生，隨所合處，
X15n0306_p0617c03║心隨有者。
X15n0306_p0617c04║阿難欲計法生心生，故通舉二句，葢佛常有此說
X15n0306_p0617c05║故也。其實只就下句為計，所以佛破祗牒其下句。
X15n0306_p0617c06║○二、正破二：一、直明無體。
X15n0306_p0617c07║是心無體則無所合，若無有體而能合者，則十九界
X15n0306_p0617c08║因七塵合，是義不然。
X15n0306_p0617c09║心既隨合而有，似先無心體，因合而有，故今破云：
X15n0306_p0617c10║心若無體，則并無此合。若無下，縱破。若無體之心
X15n0306_p0617c11║與物能合，比例言之，應十九界與七塵合。界止十
X15n0306_p0617c12║八，今言十九者，更加一無體之塵為第七塵，合成
X15n0306_p0617c13║十九界也。既無無體之塵，豈有無體之心乎？補遺
X15n0306_p0617c14║云：如世之火，自有體性，然後假于陽燧為緣，而能
X15n0306_p0617c15║發焰。若云心自無體，假緣能合者，狀似火自無體，
X15n0306_p0617c16║乃合陽燧爾。○二、委破有體二：一、約內外出入破
X15n0306_p0617c17║二：一、破。
X15n0306_p0617c18║若有體者，如汝以手自挃其體，汝所知心，為復內出？
X15n0306_p0617c19║為從外入？若復內出，還見身中；若從外來，先合見面。
X15n0306_p0617c20║既破無體，必計有體，故約內出外入破之，明心無
X15n0306_p0617c21║所從來。挃音質，古註云：挃，猶觸也。○二救。又二。一
X15n0306_p0617c22║救。
X15n0306_p0617c23║阿難言：見是其眼，心知非眼，為見非義。
X15n0306_p0617c24║自初徵以來，佛即以見為心，阿難亦權順佛語。然
X15n0306_p0618a01║阿難前云：由自觀見如來勝相，心生愛樂。據此，則
X15n0306_p0618a02║阿難本意，豈以見為心乎？故今反難如來，謂見自
X15n0306_p0618a03║屬見心，但能知心既非眼，而以為見，于義成非。前
X15n0306_p0618a04║來未有此問，至此方出阿難本意，此受病之根也。
X15n0306_p0618a05║○二破
X15n0306_p0618a06║佛言：若眼能見，汝在室中門能見不？則諸已死尚有
X15n0306_p0618a07║眼存，應皆見物。若見物者，云何名死？
X15n0306_p0618a08║初句牒計。汝在下，釋難。佛謂汝言：眼能見，心不能
X15n0306_p0618a09║見。例如汝在室中，必見室外，亦由門開而後能見。
X15n0306_p0618a10║眼但如門，心則如人。心因眼開而後能見，如人因
X15n0306_p0618a11║門開而見室外也。倘謂眼見而心不見，亦可云門
X15n0306_p0618a12║見而人不見耶？故能例中，門雖通見，必室中有人
X15n0306_p0618a13║而後見，則見者是人而非門矣。所例中，眼雖通見，
X15n0306_p0618a14║必眼中有心而後見，則見者是心而非眼矣。更舉
X15n0306_p0618a15║已死為例者，溫陵云：舉門喻能見在心，舉死明徒
X15n0306_p0618a16║眼不見。其說是也。由生時心見非眼，故死後徒眼
X15n0306_p0618a17║不見。若見下，更縱破也。如此明文，皆言心識為主，
X15n0306_p0618a18║破顯唯心。根但如門，從門出入，乃是方便而執者，
X15n0306_p0618a19║何言用根不用識耶？○二約一多遍，局破二一定。
X15n0306_p0618a20║阿難！又汝覺了能知之心，若必有體，為復一體？為有
X15n0306_p0618a21║多體？今在汝身，為復遍體？為不遍體？
X15n0306_p0618a22║此中，遍與不遍似從一體中分出，而一體、多體指
X15n0306_p0618a23║心為體，徧與不徧指身為體。遇事時為知覺遍到
X15n0306_p0618a24║一身之中，為但在一處而知覺不能遍耶？○二破
X15n0306_p0618b01║若一體者，則汝以手挃一支時，四支應覺；若咸覺者，
X15n0306_p0618b02║挃應無在。若挃有所，則汝一體自不能成；若多體者，
X15n0306_p0618b03║則成多人，何體為汝？若徧體者，同前所挃；若不遍者，
X15n0306_p0618b04║當汝觸頭，亦觸其足，頭有所覺，足應無知。今汝不然。
X15n0306_p0618b05║文分四：初、破一體。初句牒。則汝下，難。汝若一體而
X15n0306_p0618b06║有二覺，則非一體。有覺有不覺，即二相也。故難以
X15n0306_p0618b07║四支應覺，是出一體之相。若成下，破。若言俱覺痛
X15n0306_p0618b08║癢者，是則欲擊汝頭，但擊汝足，欲擊汝左，但擊汝
X15n0306_p0618b09║右，有是理乎？挃應無在，謂不定在一支也。若挃下，
X15n0306_p0618b10║結破。挃有定在，便成離合兩覺，即是二相，非一體
X15n0306_p0618b11║義。二、破多體。一體既破，或轉計覺有多體。然一人
X15n0306_p0618b12║止有一覺，多覺即成多人，其中必分自他，以何覺
X15n0306_p0618b13║體而為汝耶？三、破徧體。徧者，知覺徧于一身。挃一
X15n0306_p0618b14║支時，應遍于有覺之處，則與前四支應覺，義正相
X15n0306_p0618b15║同。難辭雖同，意則有別。一體者，謂無二相。徧體者，
X15n0306_p0618b16║覺處咸徧。四、破不徧。不徧者，謂知覺不徧于一身。
X15n0306_p0618b17║若執心不徧，頭足俱觸，一既有覺，一合無知。今汝
X15n0306_p0618b18║不然者，謂俱觸俱覺，則非不徧也。○三，結破。
X15n0306_p0618b19║是故應知，隨所合處，心則隨有，無有是處。
X15n0306_p0618b20║如上所說，有體既非，無體亦謬，心尚難立，何云隨
X15n0306_p0618b21║合隨有耶？○六破中間三一立計。
X15n0306_p0618b22║阿難白佛言：世尊！我亦聞佛與文殊等諸法王子談
X15n0306_p0618b23║實相時，世尊亦言：心不在內，亦不在外。如我思惟，內
X15n0306_p0618b24║無所見，外不相知。內無知故，在內不成；身心相知，在
X15n0306_p0618c01║外非義。今相知故，復內無見，當在中間。
X15n0306_p0618c02║此計從第五發來，因前佛破有體中云：若復內出，
X15n0306_p0618c03║還見身中；若從外來，先合見面。內外既破，故復計
X15n0306_p0618c04║中間也。于中，初舉佛與文殊談實相者，實相即是
X15n0306_p0618c05║心，心不在內，非內六根，亦不在外，非外六塵，此實
X15n0306_p0618c06║相離根離塵之義。阿難不解，復起謬執，文有三重：
X15n0306_p0618c07║初舉前破辭。內無所見，謂在內則不當無所見也。
X15n0306_p0618c08║外不相知，謂在外當不相知也。次明不成內外三
X15n0306_p0618c09║方。計中間不遽定者，見踟蹰之意耳。問：上阿難言
X15n0306_p0618c10║亦非內外中間，今何復計中間耶？答：上言中間，乃
X15n0306_p0618c11║以潛根為中，與今有異。今被重重難破，又不得已，
X15n0306_p0618c12║引彼不在內、不在外之語為例。既不在內外，而必
X15n0306_p0618c13║居中間矣。此之中間，實有根塵為二邊，影顯中相，
X15n0306_p0618c14║與前中間不同。○二、佛破二：一、約身。處破二：一、按
X15n0306_p0618c15║定。
X15n0306_p0618c16║佛言：汝言中間，中必不迷，非無所在。今汝推中，中何
X15n0306_p0618c17║為在？為復在處？為當在身？
X15n0306_p0618c18║中必不迷者，迷則不知所在，不迷則非無所在。迷，
X15n0306_p0618c19║謂惑也。處，謂依報之處。身，謂正報。○二、推破二：一、
X15n0306_p0618c20║破在身。
X15n0306_p0618c21║若在身者，在邊非中，在中同內。
X15n0306_p0618c22║身之可見者皆邊，非中在中。同內，謂同前計心在
X15n0306_p0618c23║內也。○二，破在處。
X15n0306_p0618c24║若在處者，為有所表？為無所表？無表同無，表則無定。
X15n0306_p0619a01║何以故？如人以表，表為中時，東看則西，南觀成北，表
X15n0306_p0619a02║體既混，心應雜亂。
X15n0306_p0619a03║表者，如立杖以表其處，大地廣博以何為中？故無
X15n0306_p0619a04║表則同于無中矣。表則下，破有表，先標，次釋。人在
X15n0306_p0619a05║表東則以表為西，人在表南則以表為北，表之四
X15n0306_p0619a06║方既混，以心為在中，亦得云在邊，故雜亂也。○二、
X15n0306_p0619a07║約根塵破二：一、救。
X15n0306_p0619a08║阿難言：我所說中非此二種。如世尊言：眼色為緣生
X15n0306_p0619a09║于眼識，眼有分別色塵無知，識生其中則為心在。
X15n0306_p0619a10║眼即清淨四大，色即眼家之塵，有眼而無色則不
X15n0306_p0619a11║生識，有色而無眼亦不生識，二法相合以為生識
X15n0306_p0619a12║之緣，即生眼識。云眼有分別者，眼根能引生眼識，
X15n0306_p0619a13║眼識生時有隨念分別，故云眼有分別，是指能生
X15n0306_p0619a14║分別為有分別也。而色畢竟無知，眼識生起在有
X15n0306_p0619a15║知無知之中，故招下雜亂之難。又前四計皆先有
X15n0306_p0619a16║心識，五六皆論生心，約生論處故曰識生，其中則
X15n0306_p0619a17║為心在。○二破
X15n0306_p0619a18║佛言：汝心若在根塵之中，此之心體為復兼二？為不
X15n0306_p0619a19║兼二？若兼二者，物體雜亂，物非體知，成敵兩立，云何
X15n0306_p0619a20║為中？兼二不成，非知不知，即無體性，中何為相？
X15n0306_p0619a21║文中，先定，次破。破中，先破兼二。然前定中云此之
X15n0306_p0619a22║心體，乃指心知為體；破中云物體雜亂，乃指眼根
X15n0306_p0619a23║為體。物即塵也。以阿難計云：眼有分別，故且就所
X15n0306_p0619a24║執而破之。適時之語，不須定執。當知物體雜亂，此
X15n0306_p0619b01║句之難，謂一識而兼根塵之二，塵為物，根為體，當
X15n0306_p0619b02║雜亂于一識之中矣。物非體知下，破其不成中也。
X15n0306_p0619b03║外物之無知，不同根體之有知，即成敵對之法，相
X15n0306_p0619b04║形而立，更無調停為一法之義，何以為中？破兼二
X15n0306_p0619b05║也。非知下，是破不兼。不兼根則非知，不兼塵則非
X15n0306_p0619b06║不知。凡言中者，必有雙非之體。今之心知，若離根
X15n0306_p0619b07║塵，更無體性，中何在耶？○三，結破。
X15n0306_p0619b08║是故應知當在中間，無有是處。
X15n0306_p0619b09║兼二不兼二，義俱無成，則當在中間之計，其不可
X15n0306_p0619b10║立也明矣。○七破無著三一立計。
X15n0306_p0619b11║阿難白佛言：世尊！我昔見佛與大目連、須菩提、富樓
X15n0306_p0619b12║那、舍利弗四大弟子共轉法輪，常言：覺知分別心性，
X15n0306_p0619b13║既不在內，亦不在外，不在中間，俱無所在，一切無著，
X15n0306_p0619b14║名之為心。則我無著，名為心不？
X15n0306_p0619b15║前之六計，以有處所，皆被窮逐。阿難不得已而計
X15n0306_p0619b16║無著，所引佛與四大弟子共轉法輪，是通教義，而
X15n0306_p0619b17║有通別之義，故言心性，謂覺知分別中有此心性
X15n0306_p0619b18║也。不在內外，如前文解。中間應指識心，既非內外
X15n0306_p0619b19║中間，則一切無著，此佛語也。而阿難還以不著內
X15n0306_p0619b20║外中間為心，又成計著，故須破之。泐潭云：既非內
X15n0306_p0619b21║外中間，即知心無所著。而不知佛意破妄無體，令
X15n0306_p0619b22║識本真。如云：三際求心心不有，心不有故妄元無，
X15n0306_p0619b23║妄心無處即菩提，生死涅槃本平等。不了此意，謬
X15n0306_p0619b24║引佛言，妄立無著。○二佛破
X15n0306_p0619c01║佛告阿難：汝言覺知分別心性俱無在者，世間虗空
X15n0306_p0619c02║水陸飛行諸所物象名為一切，汝不著者，為在為無？
X15n0306_p0619c03║無則同于龜毛兔角，云何不著？有不著者不可名無，
X15n0306_p0619c04║無相則無，非無則相，相有則在，云何無著？
X15n0306_p0619c05║阿難妄計因一切無著而起，故佛拈此一句破之。
X15n0306_p0619c06║于中先研覈無著之體；次相有下，結斥非無著也。
X15n0306_p0619c07║虗空水陸一切有法，此阿難計為實有者也。汝以
X15n0306_p0619c08║不著此法者為心？為實有一不著之心，而但不滯
X15n0306_p0619c09║于物象耶？為并無此不著心耶？此句是雙問。下正
X15n0306_p0619c10║研云：若并無不著之心，則心同龜毛，有名無體，并
X15n0306_p0619c11║不必言無著。阿難言不著者，必有一不著之心，是
X15n0306_p0619c12║即有心，非無心也。無相下，重以相無相申釋上句。
X15n0306_p0619c13║以上未言相無相，故再定之。既定有相，次即結破。
X15n0306_p0619c14║當知阿難胸中實計有心，而強謂無著，故被佛破。
X15n0306_p0619c15║則所破乃偽無著，非真無著。下文云無有是處，亦
X15n0306_p0619c16║但阿難所計無是處耳。若并破轉法輪之言，是因
X15n0306_p0619c17║咽廢食矣。問：古解云：為在？為無？問：汝心不著，而彼
X15n0306_p0619c18║物象為存在耶？為虗無耶？今何違古註？答：古解云：
X15n0306_p0619c19║若彼物象空無，則同龜毛。試思水陸虗空，則該依
X15n0306_p0619c20║報；飛行之類，則該正報。乃謂我心不著，便同龜毛
X15n0306_p0619c21║兔角，義恐不妥，故今作此釋也。○三，結破。
X15n0306_p0619c22║是故應知，一切無著名覺知心，無有是處。
X15n0306_p0619c23║上來七番窮逐妄心，使無住著，乃三摩提起觀之
X15n0306_p0619c24║門，謂之最初方便可也。止觀十乘觀法中，最初揀
X15n0306_p0620a01║示所觀之境云：去丈就尺，去尺就寸，置色等四陰，
X15n0306_p0620a02║唯觀識陰。識陰者，心是也。此意與今文同。彼止觀
X15n0306_p0620a03║文先揀去界入，故譬去丈就尺；於五陰中又揀去
X15n0306_p0620a04║四陰，唯取識陰，故譬去尺就寸。輔行云：直爾觀心，
X15n0306_p0620a05║義當觀王。四明云：即能觀為所觀，易絕念故。皆是
X15n0306_p0620a06║此意。須知止觀中明兩重所觀之境：一、指第六識
X15n0306_p0620a07║心為境，即揀境之文是也；二、觀不思議境，即一念
X15n0306_p0620a08║三千是也。觀六識心，意在顯不思議境，故孤山云：
X15n0306_p0620a09║觀一念之妄心，顯三諦之真理。妄心為第一重，真
X15n0306_p0620a10║心為第二重，雖立二重，觀之不已，則陰境轉成不
X15n0306_p0620a11║思議境矣。今經亦然，初七番窮逐，是以妄心為境。
X15n0306_p0620a12║後文云：諸法所生，唯心所現，一切因果，世界微塵，
X15n0306_p0620a13║因心成體。又云：汝身汝心，皆是妙明真心中物。又
X15n0306_p0620a14║云：若能轉物，即同如來，于一毛端，遍能含受十方
X15n0306_p0620a15║國土。豈非一念三千為觀境耶？至三卷云：如來藏
X15n0306_p0620a16║中，性識明知，覺明真識。則觀六識以成不思議境，
X15n0306_p0620a17║葢無疑矣。是則今經前三卷，多明十乘中第一不
X15n0306_p0620a18║思議境。三卷末阿難大眾說偈讚佛云：如一眾生
X15n0306_p0620a19║未成佛，終不于此取泥洹。是第二真正發菩提心，
X15n0306_p0620a20║請入華屋。是第三巧修止觀。十乘觀中，前三最要，
X15n0306_p0620a21║故略配之。第四破法徧，是證果時事。二十五圓通，
X15n0306_p0620a22║即破徧也。若第五識通塞，是破遍之餘意耳。在今
X15n0306_p0620a23║經，耳根則通，餘根則塞。第六對治助開，可配建壇
X15n0306_p0620a24║持呪。第七道品調適，但從不思議境分出識次位，
X15n0306_p0620b01║能安忍，離法愛，正屬圓位。葢能忍能離，方得證入
X15n0306_p0620b02║圓位也。此于總無明心，用十乘妙觀，始終修證法
X15n0306_p0620b03║也。至于七趣陰魔，即五識、五意識等能招報心，亦
X15n0306_p0620b04║當用十乘能觀之法而修證之，使一一皆成一念
X15n0306_p0620b05║三千之不思議境，方顯兩重所觀，觀識即真也。夫
X15n0306_p0620b06║兩重所觀，十乘觀法，佛祖意合。而或謂天台專觀
X15n0306_p0620b07║六識，楞嚴獨用耳根，未必然也。苕溪曰：總此七番，
X15n0306_p0620b08║似破四性。若四性未破，此覺了心，世而非諦。破四
X15n0306_p0620b09║性已，乃名世諦。世諦虗假，猶存于相。若破此相，方
X15n0306_p0620b10║名真諦，亦曰第一義諦。故智者大師云：世諦破性，
X15n0306_p0620b11║真諦破假。假破即相空，性破即性空。今文七徵，是
X15n0306_p0620b12║破性一喝，即真諦破相也。即中云：初心觀假，名空
X15n0306_p0620b13║前之假，經稱三摩提。斯時三諦未彰，但觀諸法不
X15n0306_p0620b14║實，故云假也。如今文七番逐破，豈得謂妄心為實
X15n0306_p0620b15║有乎？但屬性空。下文如來一喝，使當機言思道斷，
X15n0306_p0620b16║妄心全空，方入真諦。此真諦顯，名奢摩他，乃從假
X15n0306_p0620b17║入空也。在利根人，觀空前之假，即悟三諦。所以云：
X15n0306_p0620b18║有三摩提，名大佛頂首楞嚴王，具足萬行。在鈍根
X15n0306_p0620b19║者，真諦未彰，但屬觀假。故此後文，更請示奢摩他
X15n0306_p0620b20║路。圓教進否，其源在茲。問：四句推檢，止耶？觀耶？答：
X15n0306_p0620b21║一往言之，宜屬乎止。輔行釋止觀體真止云：案文
X15n0306_p0620b22║解釋，其文尚略具足。應以四句推檢，破性相已，具
X15n0306_p0620b23║二空故，方得名空。據此文，應屬止。然輔行釋弘誓
X15n0306_p0620b24║中，即以四句推檢性相二空，為能觀智。須知就停
X15n0306_p0620c01║心諦理稱止，就能照了稱觀。○二、約奢摩他顯真。
X15n0306_p0620c02║前雖破妄，似但以世諦破性，尚未以真諦破相。此
X15n0306_p0620c03║後咄破妄心，豈非破相即是空也。然圓別竝明，圓
X15n0306_p0620c04║則三諦在一心中，別則次第三諦而已。故有三番
X15n0306_p0620c05║進否之義，不可不知。科分二：一、請奢摩他。
X15n0306_p0620c06║爾時，阿難在大眾中即從座起，偏袒右肩右膝著地，
X15n0306_p0620c07║合掌恭敬而白佛言：我是如來最小之弟，蒙佛慈愛，
X15n0306_p0620c08║雖今出家猶恃憍憐，所以多聞未得無漏，不能折伏
X15n0306_p0620c09║娑毗羅呪，為彼所轉溺于淫舍，當由不知真際所詣。
X15n0306_p0620c10║唯願世尊大慈哀愍，開示我等奢摩他路，令諸闡提
X15n0306_p0620c11║隳彌戾車。作是語已五體投地，及諸大眾傾渴翹佇
X15n0306_p0620c12║欽聞示誨。
X15n0306_p0620c13║即從座起者，聽法在座，請益故起。于中具三業：恭
X15n0306_p0620c14║敬偏袒至合掌是身業也，恭敬是意業，而白佛言
X15n0306_p0620c15║是口業。文先悔過，次請法。悔過中皆以上句生下
X15n0306_p0620c16║句。幽溪云：當機悔過而有六重：溺淫舍過由不能
X15n0306_p0620c17║伏邪，不能伏邪過由有漏，有漏過由多聞，多聞過
X15n0306_p0620c18║由恃佛憍愛，恃佛憍愛過由為佛最小堂弟。六重
X15n0306_p0620c19║中最自恨者，未得無漏，故結重于不知真際所詣；
X15n0306_p0620c20║若得無漏，即知真際所詣矣。即中云憍憐者，不以
X15n0306_p0620c21║難事苦之曰憍，憐謂世尊憐惜。為彼所轉者，彼指
X15n0306_p0620c22║娑毗羅呪。所以自敘者，向蒙佛慈，未甞如今日七
X15n0306_p0620c23║番窮逐，故作是說。惟願下，次請法。或云真際之家
X15n0306_p0620c24║以奢摩他為能詣，故稱為路。然前標三摩提是從
X15n0306_p0621a01║假法起觀，今言奢摩他即是從假入空。前七徵但
X15n0306_p0621a02║破四性，名世諦破性；後咄破妄心，乃真諦破相。因
X15n0306_p0621a03║相空故，得見真心，豈非路乎？見真即獲聖果，能除
X15n0306_p0621a04║闡提邪惡之見。闡提翻信不具，彌戾車翻惡見。據
X15n0306_p0621a05║經所言，知有道果則能息眾生邪見，不見真諦安
X15n0306_p0621a06║有道果？佛既七番窮逐，阿難知欲蕩相顯空，故作
X15n0306_p0621a07║此請也。然有二義：一、三摩提與奢摩他合，空有不
X15n0306_p0621a08║二即是禪那，是名三觀，在一心中不必更出禪那
X15n0306_p0621a09║之名。二者、從假入空，意重于空，止名奢摩他，正是
X15n0306_p0621a10║阿難之所求耳。傾渴者，傾心渴仰。翹謂翹首而望，
X15n0306_p0621a11║佇是立待之意。○二、演奢摩他二：一、現瑞。
X15n0306_p0621a12║爾時，世尊從其面門放種種光，其光晃耀如百千日，
X15n0306_p0621a13║普佛世界六種震動；如是，十方微塵國土一時開現。
X15n0306_p0621a14║佛之威神，令諸世界合成一界，其世界中所有一切
X15n0306_p0621a15║諸大菩薩皆住本國，合掌承聽。
X15n0306_p0621a16║今經放光現瑞至多，此當其首，是為總瑞，總冠一
X15n0306_p0621a17║經。將欲開示圓妙三觀，先以形示也。形示也頓，上
X15n0306_p0621a18║根利智，目擊而道存。聲示也漸，中下之機，耳提而
X15n0306_p0621a19║方悟。今經形聲雙示，漸頓兼施，無法不融，無機不
X15n0306_p0621a20║攝。面門，口也。或以面門為眼耳鼻舌，則無據矣。吳
X15n0306_p0621a21║興云，此中現瑞，凡有四意，謂教行人理也。口放種
X15n0306_p0621a22║種光，表從一理演出眾教，即此方真教體，清淨在
X15n0306_p0621a23║音聞也。六種震動，表依教修行，破六根惑，即一根
X15n0306_p0621a24║既返源，六根成解脫也。十方合成一界，表十界染
X15n0306_p0621b01║淨，同一真心，即漚滅空本無，況復諸三有也。諸大
X15n0306_p0621b02║菩薩，皆住本國，表行門雖殊，各證一理，即歸元性
X15n0306_p0621b03║無二，方便有多門也。（文）吳興之說，謂放光表楞嚴
X15n0306_p0621b04║之教，地動表楞嚴之行，十方合成一界，表不二之
X15n0306_p0621b05║理。大菩薩是住定之人，教行人理備矣。以住定故，
X15n0306_p0621b06║菩薩不必遠來，亦由合成一界，則遠聽無隔，且密
X15n0306_p0621b07║表耳根圓通也。文句記曰，六動者，動起涌震吼擊。
X15n0306_p0621b08║搖颺不安曰動，自下升高名起，璘瓏凹凸名踊，六
X15n0306_p0621b09║方出沒亦名踊，隱隱有聲名震，砰磕發響名吼，令
X15n0306_p0621b10║物覺悟名擊。動起踊形，三也。震吼擊聲，三也。震動
X15n0306_p0621b11║者，形聲各舉其一耳。然此放光合土，是真諦破相
X15n0306_p0621b12║之形。下文一喝，即真諦破相之聲。真諦不思議，本
X15n0306_p0621b13║不屬形聲。然即此形聲，亦即不思議也。○二、聲益
X15n0306_p0621b14║二：一、示二種根本。又二：一、標示。
X15n0306_p0621b15║佛告阿難：一切眾生從無始來，種種顛倒業種自然
X15n0306_p0621b16║如惡叉聚，諸修行人不能得成無上菩提，乃至別成
X15n0306_p0621b17║聲聞、緣覺及成外道，諸天魔王及魔眷屬，皆由不知
X15n0306_p0621b18║二種根本錯亂修習，猶如煑沙欲成嘉饌，縱經塵劫
X15n0306_p0621b19║終不能得。
X15n0306_p0621b20║阿難請示奢摩他路，而世尊示以二種根本，為後
X15n0306_p0621b21║破妄顯真之本也。種種顛倒者，眾生有三種顛倒：
X15n0306_p0621b22║心顛倒，想顛倒，見顛倒。古師解云：識有心倒想，受
X15n0306_p0621b23║有想倒，行有見倒。有云：初心妄計名心倒，次心想
X15n0306_p0621b24║成名想倒，想成外執名見倒。由此三倒，起種種倒。
X15n0306_p0621c01║顛倒是妄惑，即業種也。種必有果，業惑苦三，生則
X15n0306_p0621c02║同條，如惡叉果，一枝三子，常聚不離，故令眾生流
X15n0306_p0621c03║轉三有。如來先示此者，以見眾生執妄心為自性，
X15n0306_p0621c04║是顛倒也。次示修行岐路，藏通佛果，權教所說，皆
X15n0306_p0621c05║非無上菩提。聲聞緣覺，保證涅槃，未免沉空滯寂。
X15n0306_p0621c06║外道即六師之類，諸天以十善為宗，魔羅此云殺
X15n0306_p0621c07║者，葢自謂成無上道，躭荒五欲，斷人慧命者也。彼
X15n0306_p0621c08║皆不知二種根本，妄意欲成菩提，猶煑沙成饌，豈
X15n0306_p0621c09║可得乎？饌，熟食也。○二正明
X15n0306_p0621c10║云何二種？阿難！一者、無始生死根本，則汝今者與諸
X15n0306_p0621c11║眾生用攀緣心為自性者；二者、無始菩提、涅槃元清
X15n0306_p0621c12║淨體，則汝今者識精元明，能生諸緣、緣所遺者。由諸
X15n0306_p0621c13║眾生遺此本明，雖終日行而不自覺，枉入諸趣。
X15n0306_p0621c14║初根本中言攀緣心者，思量分別之心，至下文咄
X15n0306_p0621c15║破者是也。如見色之後自謂見色，聞聲之後自謂
X15n0306_p0621c16║聞聲，乃以第二念追緣第一念中所歷之事，故號
X15n0306_p0621c17║攀緣心。眾生輪迴生死，由此心不絕之故。以此心
X15n0306_p0621c18║是著相之心，著相則生癡愛，由癡愛故便入生死，
X15n0306_p0621c19║其事了然。下阿難云：發大勇猛行，諸一切難行法
X15n0306_p0621c20║事皆用此心，縱令謗法亦由此心。若此非心，我乃
X15n0306_p0621c21║無心，同于土木。豈非執此為自性耶？二示菩提涅
X15n0306_p0621c22║槃根本。菩提智德，涅槃斷德，眾生本具二德，不假
X15n0306_p0621c23║修成，無始已然，是根本也。而指阿難現前識精元
X15n0306_p0621c24║明者，所謂無明即法性，而觀現前一念識心，即顯
X15n0306_p0622a01║不思議境是也。或云識精是八識，元明是九識，恐
X15n0306_p0622a02║未必然。何者？第二卷云：且汝見我見精明元。此見
X15n0306_p0622a03║雖非妙精明心，如第二月非是月影。下文明元是
X15n0306_p0622a04║第二月，則今元明其義亦然。葢攀緣心是月影，今
X15n0306_p0622a05║精明是第二月，皆非第一月也。識體深細名精，未
X15n0306_p0622a06║雜思量分別，故曰元明。若于此而起攀緣，全成生
X15n0306_p0622a07║死根本；若於此不起攀緣，則塵勞即是智慧，生死
X15n0306_p0622a08║即是涅槃，故指為二轉依號焉。言能生諸緣者，從
X15n0306_p0622a09║見色聞聲，後人必自謂見色聞聲，非攀緣從此起
X15n0306_p0622a10║耶？言緣所遺者，有二義：一、顯攀緣若起即失真體；
X15n0306_p0622a11║二、顯真體元非攀緣，故為諸緣所遺。由眾生下，結
X15n0306_p0622a12║過。無明全是智慧，故曰本明。涅槃經云：無明明者，
X15n0306_p0622a13║即畢竟空。是此義也。既遺此體，遂為根塵埋沒、言
X15n0306_p0622a14║思纏擾，本無生死而為生死所縛，名枉入諸趣，良
X15n0306_p0622a15║可悲夫！問：前已云不知常住真心用諸妄想，今何
X15n0306_p0622a16║復出二種根本耶？答：前欲示三摩提之宗，先示常
X15n0306_p0622a17║住真心之體，令成空前之假，葢必得體而後可以
X15n0306_p0622a18║成宗也。今欲示奢摩他之宗，復示菩提涅槃元清
X15n0306_p0622a19║淨體，令成從假入空之觀。前云用諸妄想，此中云
X15n0306_p0622a20║用攀緣心為自性；前云常住真心，今示識精元明
X15n0306_p0622a21║為智斷體。廣前所說，所指更切。○二、明奢摩他路。
X15n0306_p0622a22║又二：一、雙徵心目。
X15n0306_p0622a23║阿難！汝今欲知奢摩他路，願出生死，今復問汝。即時，
X15n0306_p0622a24║如來舉金色臂，屈五輪指，語阿難言：汝今見不？阿難
X15n0306_p0622b01║言：見。佛言：汝何所見？阿難言：我見如來舉臂屈指為
X15n0306_p0622b02║光明拳，曜我心目。佛言：汝將誰見？阿難言：我與大眾
X15n0306_p0622b03║同將眼見。佛告阿難：汝今答我：如來屈指為光明拳，
X15n0306_p0622b04║曜汝心目。汝目可見，以何為心當我拳曜？阿難言：如
X15n0306_p0622b05║來現今徵心所在，而我以心推窮尋逐，即能推者，我
X15n0306_p0622b06║將為心。
X15n0306_p0622b07║前示常住真心，後即云有三摩提；今示二種根本，
X15n0306_p0622b08║後即云奢摩他路，皆是約體以明宗也。此下經文
X15n0306_p0622b09║權實竝談，實則圓三觀，權則先明空理。云欲知奢
X15n0306_p0622b10║摩他路，指空明矣。當機請妙三觀，故以圓酬；帶初
X15n0306_p0622b11║方便，故以權酬。非權無以入實，非實無以究竟，進
X15n0306_p0622b12║退明之，經文甚顯。出生死者，空觀之力也。今復問
X15n0306_p0622b13║下，有四問答。初屈五輪指者，或云如來五指，有地、
X15n0306_p0622b14║水、火、風、空五相在其指端，此五皆稱輪也。舉臂屈
X15n0306_p0622b15║指而問見者，示奢摩他觀之所依也。即呈拳示掌，
X15n0306_p0622b16║舉青蓮，豎一指，要當人直薦本明之法耳。藏教空
X15n0306_p0622b17║理，見聞冥寂，今指見體為常住真心，即超小教。阿
X15n0306_p0622b18║難言見，未出常情。次問汝何所見者，即問汝見箇
X15n0306_p0622b19║甚麼之意。答曜心目者，眼非知，意非見，合而言之，
X15n0306_p0622b20║雙曜心目也。三、四問答，分目與心為二番。世尊問
X15n0306_p0622b21║誰見，正問能見者是誰，亦即念佛者是誰，而答眼
X15n0306_p0622b22║見，則阿難謬矣。見即是心，可云眼乎？其病在不離
X15n0306_p0622b23║根塵也。此等問辭及下一喝，并上現瑞，皆不落言
X15n0306_p0622b24║思之真諦也。豈惟下之一喝方是真諦乎？佛不即
X15n0306_p0622c01║斥，而復問以何為心，欲彰重迷以斥之耳。至以能
X15n0306_p0622c02║推為心，則迷甚矣，其病在不離思量也。前文曰由
X15n0306_p0622c03║目觀見如來勝相，心生愛樂，佛指其為賊所侵。今
X15n0306_p0622c04║經七番窮逐，妄想之賊現矣，故佛即施致太平之
X15n0306_p0622c05║劒，直與一喝斬斷思量命根也。○二、斥妄辨真二：
X15n0306_p0622c06║一、斥妄心，次、辨真心。所斥即第一生死根本也，所
X15n0306_p0622c07║辨即第二菩提涅槃根本也。初中三：一、咄破。
X15n0306_p0622c08║佛言：咄！阿難！此非汝心。
X15n0306_p0622c09║性相二空，為入真之要道。前破妄心之處，雖不在
X15n0306_p0622c10║內外中間，但是破自他共無因之性耳。而一念推
X15n0306_p0622c11║測之心，尚未能除，猶存其相。故佛以師子奮迅之
X15n0306_p0622c12║威，震聲一喝曰：咄，此非汝心。此所謂命根下殺一
X15n0306_p0622c13║刀也。故知思量推度，必宜急斷。起信云：若離于念，
X15n0306_p0622c14║名為得入。又云：所言覺義者，謂心體離念。離念相
X15n0306_p0622c15║者，等虗空界，無所不遍。法界一相，即是如來平等
X15n0306_p0622c16║法身。又云：若離心念，即無一切境界之相。據起信
X15n0306_p0622c17║文，知意根斷絕，方合真諦。是謂真諦破相之道也。
X15n0306_p0622c18║夫定此一喝為真諦，禪教兩宗，皆有疑議。禪人謂
X15n0306_p0622c19║一咄上多立名相，教師謂言語法何指為真。殊不
X15n0306_p0622c20║知此一喝非語言，而真諦非名相也。正如說藥人，
X15n0306_p0622c21║真藥現前，反不能識。葢當機既蒙多番窮逐至此，
X15n0306_p0622c22║則羽翼已去，巢穴亦空。惟現前一念思量，命根未
X15n0306_p0622c23║斷。若再施有意味之法語，則更引起當人思量妄
X15n0306_p0622c24║念，而不能斷，所謂重增迷悶矣。故佛直與無意味
X15n0306_p0623a01║難思量之一喝，竟斬斷當人念想攀緣之妄，而使
X15n0306_p0623a02║無可凑泊。商量凑泊攀緣之妄，絕功由一咄，名真
X15n0306_p0623a03║諦破相。則此一喝，即不思議境也，即第一義諦也。
X15n0306_p0623a04║雖似語言音聲，不落音聲語言之相。若從一咄之
X15n0306_p0623a05║下勦絕妄情，即金剛王寶劒；若一切攀緣心不能
X15n0306_p0623a06║及，即踞地師子。在凡情認為一喝，在如來則全體
X15n0306_p0623a07║大用，即一喝不作一喝用。當機于此一喝下，有領
X15n0306_p0623a08║有不領，領有淺深之殊。如阿難云：我乃無心，同於
X15n0306_p0623a09║土木。即探竿影艸。一咄之下，和盤托出家珍即是
X15n0306_p0623a10║體，因機叩而遽施即是用。須知如前所列，有無量
X15n0306_p0623a11║菩薩、聲聞、天人大眾，聞此一咄，頓斷相心，直證無
X15n0306_p0623a12║生者，不可算數。及東土吐舌耳聾者，皆上根利智，
X15n0306_p0623a13║因此喝而深契不思議境，故曰真諦，又豈語言名
X15n0306_p0623a14║相法哉？惟阿難塵相未忘，秪作得箇探竿影艸耳。
X15n0306_p0623a15║又佛言：此非汝心。正指體上之妄非心，非指六識
X15n0306_p0623a16║心王為非心也。妄去真現，即識即智，何曾有二哉？
X15n0306_p0623a17║如大綱中說。然當機既示為迷惑，未斷攀緣，故佛
X15n0306_p0623a18║于今文示離思量，至後辨見示離根塵，應機之序
X15n0306_p0623a19║又如是耳。若近日交光，謂一念未生正是根相，此
X15n0306_p0623a20║別據眼根而起妄計，不知見根、聞根亦須脫去，況
X15n0306_p0623a21║一念未生，又安有根相耶？○二驚問。
X15n0306_p0623a22║阿難矍然，避座合掌，起立白佛：此非我心，當名何等？
X15n0306_p0623a23║矍然，遽視貌。阿難見佛前來推窮，竝無怒意，忽聞
X15n0306_p0623a24║咄破，如冷水澆背，陡然一驚，遽視如來，避坐而問。
X15n0306_p0623b01║妙玄云：癡犬逐塊，徒自疲勞，塊終不絕。如黠師子
X15n0306_p0623b02║放塊逐人，塊本既除，塊則絕矣。阿難被咄，當忽悟
X15n0306_p0623b03║自心不從人得，則如師子放塊齩人，吐舌耳聾，深
X15n0306_p0623b04║入不暇。今戀戀于妄心而復問，當名何等？與逐塊
X15n0306_p0623b05║何異乎？○三、顯示。
X15n0306_p0623b06║佛告阿難：此是前塵虗妄相想，惑汝真性。由汝無始
X15n0306_p0623b07║至於今生，認賊為子，失汝元常，故受輪轉。
X15n0306_p0623b08║初句明妄心所從來。前塵者，目前所對之五塵也。
X15n0306_p0623b09║第二卷云：且吾與汝觀四天王所住宮殿，中間徧
X15n0306_p0623b10║覽水陸空行，雖有昏明種種形像，無非前塵分別
X15n0306_p0623b11║留礙。此文但指目前所對為前塵，然前塵實通五
X15n0306_p0623b12║塵也。前塵已是虗妄之相，又於相上起想，成今妄
X15n0306_p0623b13║心。次句明妄心功能。惑者，謂使人不知也。妄心是
X15n0306_p0623b14║生滅法力，能惑亂真性，不生不滅，而使人不知。由
X15n0306_p0623b15║汝下，明妄認受輪。此正前文所謂用攀緣心為自
X15n0306_p0623b16║性，名無始生死根本也。夫六識是賊，性如父，心如
X15n0306_p0623b17║子。今以攀緣為己心，即認賊為子，損法財，失慧命，
X15n0306_p0623b18║莫不由茲，皆是賊義。以不知不生滅法，而失元來
X15n0306_p0623b19║常住慧命，妄心所惑，豈非賊乎？輪轉之根，實在于
X15n0306_p0623b20║此。據此文，知前生死根本，當指見思第六識心，審
X15n0306_p0623b21║矣。○次辨真心二。一、疑問。
X15n0306_p0623b22║阿難白佛言：世尊！我佛寵弟，心愛佛故，令我出家。我
X15n0306_p0623b23║心何獨供養如來，乃至徧歷恒沙國土，承事諸佛及
X15n0306_p0623b24║善知識，發大勇猛，行諸一切難行法事，皆用此心。縱
X15n0306_p0623c01║令謗法，永退善根，亦因此心。若此發明不是心者，我
X15n0306_p0623c02║乃無心，同諸土木，離此覺知，更無所有。云何如來說
X15n0306_p0623c03║此非心？我實驚怖，兼此大眾無不疑惑，惟垂大悲，開
X15n0306_p0623c04║示未悟。
X15n0306_p0623c05║此問最有關係。大凡人情，必得真心，方舍妄心。阿
X15n0306_p0623c06║難尚未得真，遽欲捨妄，勢必不能，故發此問。初明
X15n0306_p0623c07║善行由心。言令我出家者，謂因愛佛，而佛命我出
X15n0306_p0623c08║家也。以愛一佛，遂欲遍事諸佛及善知識，因發勇
X15n0306_p0623c09║猛而行善行，此心之功也。次明惡行由心。謗法與
X15n0306_p0623c10║愛佛供養相反，斷善與行善相反，是心之罪也。若
X15n0306_p0623c11║此下，明無心即同土木。阿難謂除推度心，則更無
X15n0306_p0623c12║心，便與土木相類。離此覺知，更無所有，是釋上同
X15n0306_p0623c13║于土木。謂何故同于土木？以離覺知，更無心故。我
X15n0306_p0623c14║實驚怖，明矍然避席之意也。阿難此問，亦似因咽
X15n0306_p0623c15║廢食。如來雖示推測非心，然發心行善，未必皆屬
X15n0306_p0623c16║推測。須知紛然思議中，元有不思之體，即是真心。
X15n0306_p0623c17║今時講者，但知佛破六識非心，後顯見性是心。不
X15n0306_p0623c18║知佛說色心諸緣，及心所使，惟心所現。已明六識
X15n0306_p0623c19║元是真心，此是圓義。後明見性是心，自屬別義。經
X15n0306_p0623c20║意難知，可妄判耶？○二、開示有三番進否。三番中，
X15n0306_p0623c21║初番先略示圓心，次別顯見性。初文為二：一、略示
X15n0306_p0623c22║惟心，又二：一、顯惟心。
X15n0306_p0623c23║爾時，世尊開示阿難及諸大眾，欲令心入無生法忍，
X15n0306_p0623c24║於師子座摩阿難頂而告之言：如來常說，諸法所生
X15n0306_p0624a01║惟心所現，一切因果世界微塵因心成體。
X15n0306_p0624a02║此第一番，開示唯心，進明圓理也。夫世尊豈欲指
X15n0306_p0624a03║見為心？正欲顯諸法唯心耳。因何難不解？故退指
X15n0306_p0624a04║見性是心。今之所示，正是圓宗。此後共有三番進
X15n0306_p0624a05║否：進則明圓，否則明別，然後廣明如來藏理。文初
X15n0306_p0624a06║云開示等者，謂下文所說，是以圓教開示阿難大
X15n0306_p0624a07║眾也。無生法忍者，悟惟心之旨，不見有一法生，不
X15n0306_p0624a08║見有一法滅，稱無生法忍。師子座者，座無師子之
X15n0306_p0624a09║形，但有所表。大論云：佛是人中師子。故佛所坐，名
X15n0306_p0624a10║師子座；佛之所說，名師子吼。如來常說者，正標宗
X15n0306_p0624a11║旨。前既以推窮者為非心，則今所云心，必是真心。
X15n0306_p0624a12║據後文云：咸是妙明真心中物。故必是真心也。諸
X15n0306_p0624a13║法生起，更無別體，惟是心現，則無非常住。既皆常
X15n0306_p0624a14║住，即自心本具諸法，故所造法，全能造心。葢此文
X15n0306_p0624a15║正明圓融三諦。諸法所生，假也；惟心，中也。所現者，
X15n0306_p0624a16║現如鏡像，不實空也。三諦在一心中，莫非常住，皆
X15n0306_p0624a17║是真心，即酬妙奢摩他、三摩、禪那之請。而古人謂
X15n0306_p0624a18║真心為妄所熏，變起根身器界一切俗法。真心是
X15n0306_p0624a19║空，俗法是不空，此二不二，遂成中道。若爾，真心是
X15n0306_p0624a20║妙，俗法不妙，俗既不妙，惟應存真，三觀之中，獨存
X15n0306_p0624a21║一觀而已。今謂古人所說，于二造中，但得事造之
X15n0306_p0624a22║義。而事造全由理具，具故能造，名為理造。如此方
X15n0306_p0624a23║合華嚴心造之旨。觀今文，豈不宛然具二義耶？如
X15n0306_p0624a24║云：諸法所生，事造也。惟心所現，理造也。事造即理
X15n0306_p0624b01║造，全妄即真。故曰：諸法皆真心所現，理造即事造。
X15n0306_p0624b02║則事造一念中，亦具十界因果。故荊溪云：惟心之
X15n0306_p0624b03║言，豈惟真心也？問：釋今經文，云惟真心，其義已足。
X15n0306_p0624b04║何故復云惟妄心耶？答：觀二卷云：色身外暨山河
X15n0306_p0624b05║虗空大地，咸是妙明真心中物，是惟真心。後八卷
X15n0306_p0624b06║云：心憶珍羞，口中水出。心發愛涎，舉體光潤。據此，
X15n0306_p0624b07║豈無惟妄心之義乎？同在一經，義不可缺。如人多
X15n0306_p0624b08║饒財寶，遇不肖子，便成浪用，豈得非長者之物？故
X15n0306_p0624b09║不立妄具，則真具義亦不全。工夫之要，在達妄即
X15n0306_p0624b10║真。所以先云惟真心耳。孤山曰：一切因果，即十界
X15n0306_p0624b11║正報。世界微塵，即十界依報。此釋上諸法所生也。
X15n0306_p0624b12║因心成體，此釋上惟心所現也。即中云：正報惟心，
X15n0306_p0624b13║故成百界千如。依報惟心，故名無情有性。正報為
X15n0306_p0624b14║能依，依報為所依。依正既居一心，一心豈分能所？
X15n0306_p0624b15║此文因阿難疑心無體，遂特揭之，以樹宗旨。其語
X15n0306_p0624b16║甚略。至第二番明圓理云：色心諸緣，及心所使。諸
X15n0306_p0624b17║所緣法，惟心所現等文，方是暢明今義。○二舉物
X15n0306_p0624b18║況
X15n0306_p0624b19║阿難，若諸世界一切所有，其中乃至草葉縷結，詰其
X15n0306_p0624b20║根元咸有體性，縱令虗空亦有名貌，何況清淨妙淨
X15n0306_p0624b21║明心，性一切心而自無體？
X15n0306_p0624b22║一切所有遍該萬物，乃至草葉有根種縷結，因絲
X15n0306_p0624b23║麻故咸有體性。又涅槃說空有四名，謂虗空、無所
X15n0306_p0624b24║有、不動、無礙。貌者，如雜集論說空一顯色。論云：顯
X15n0306_p0624c01║色豈非貌耶？子書云：蒼蒼者，其正色亦貌也。空無
X15n0306_p0624c02║體而有名，貌亦體之類也。以此況顯真心畢竟有
X15n0306_p0624c03║體，三諦無形，故曰清淨。妙謂非三非一，淨即是空，
X15n0306_p0624c04║明即是假心，性即中性。一切心者，謂為十界心之
X15n0306_p0624c05║本性。如輔行云：十界諸法皆以三諦為不改之性。
X15n0306_p0624c06║正此義也。如此清淨之心豈無體耶？上約圓法開
X15n0306_p0624c07║示，所以解阿難之疑也。○二、明妄無體，又二：一、斥
X15n0306_p0624c08║妄，次、結過。初又二：一、正斥，二、即時阿難下，默領。初
X15n0306_p0624c09║又二：一、明無體。
X15n0306_p0624c10║若汝執恡分別覺觀所了知性必為心者，此心即應
X15n0306_p0624c11║離諸一切色香味觸諸塵事業，別有全性。如汝今者
X15n0306_p0624c12║承聽我法，此則因聲而有分別，縱滅一切見聞覺知，
X15n0306_p0624c13║內守幽閒，猶為法塵分別影事。
X15n0306_p0624c14║初句牒計。堅執不捨，故云執恡。初心在緣名覺，細
X15n0306_p0624c15║心分別名觀，即指前推窮之心也。此心至全性，反
X15n0306_p0624c16║顯離塵無體。色香味觸，先舉四塵，聲塵則在下文
X15n0306_p0624c17║明之。五根各緣一塵，意則總緣諸塵，故曰諸塵事
X15n0306_p0624c18║業。業者，謂外塵牽心而有業用也。據法相說，意根
X15n0306_p0624c19║不能自緣外塵，或與五識同時而緣，或相續而起
X15n0306_p0624c20║分別，總皆因塵而有。若依他有，大半諸塵所成，豈
X15n0306_p0624c21║離塵而有全性乎？故佛反說：若離塵有性，即是心
X15n0306_p0624c22║也。如汝下，正明離塵無性。聲是耳家之塵，聞聲時
X15n0306_p0624c23║有。同時意識起，與耳識同緣聲塵，是隨念分別。若
X15n0306_p0624c24║以後念緣前聲塵，名獨影境，是計度分別。聞聲尚
X15n0306_p0625a01║非實有，影事那得是真？縱滅等者，謂不但有意，所
X15n0306_p0625a02║緣皆是虗妄。縱六識皆滅，猶緣法塵。大論曰：眼曰
X15n0306_p0625a03║見，耳曰聞，鼻舌身曰覺，意曰知。今云滅者，似是深
X15n0306_p0625a04║定境界，而古人以為散位獨頭。以定中亦緣性境，
X15n0306_p0625a05║何但影事？其說亦是。然據後文云：現前雖成九次
X15n0306_p0625a06║第定，不得漏盡成阿羅漢。今恐指次第定中六識
X15n0306_p0625a07║漸滅，至滅盡定受想不行，佛名此定為內守幽閒。
X15n0306_p0625a08║以無六塵粗相，故曰幽閒雖滅。受想心王尚在，所
X15n0306_p0625a09║對正是法塵。有滅有守，豈非分別？能緣為分別，所
X15n0306_p0625a10║緣為影事。葢是五塵俱滅之影，是事而非理也。以
X15n0306_p0625a11║定中亦有比量，故名分別影事。況未階此定而推
X15n0306_p0625a12║窮尋逐，非影事而何？○二勅揣摩。
X15n0306_p0625a13║我非勅汝執為非心，但汝於心微細揣摩，若離前塵
X15n0306_p0625a14║有分別性，即真汝心。若分別性離塵無體，斯則前塵
X15n0306_p0625a15║分別影事，塵非常住。若變滅時，此心則同龜毛兔角，
X15n0306_p0625a16║則汝法身同于斷滅，其誰修證無生法忍？
X15n0306_p0625a17║勅者，誡勅。荊公云：此亦是心。然達本心，則此心是
X15n0306_p0625a18║妄。然前文云：諸法所生，唯心所現。豈分別反在惟
X15n0306_p0625a19║心之外？然果悟性識，明知覺，明真識，則此心即性
X15n0306_p0625a20║識。阿難未悟，不可認妄為真，須自揣摩。前文先反
X15n0306_p0625a21║顯妄心無體，次正釋離塵無性。今復同前者，勸其
X15n0306_p0625a22║依佛語而揣摩也。若離下，反顯。既云分別，即依前
X15n0306_p0625a23║塵，便非真心，故此句是反顯也。佛作此語者，意顯
X15n0306_p0625a24║離塵獨立，方是真心耳。若分下，正釋。五根所對，名
X15n0306_p0625b01║為前塵。而意識緣落謝影子，名分別影事。前因聲
X15n0306_p0625b02║分別，猶屬隨念分別。今此正判推窮之心，全屬計
X15n0306_p0625b03║度分別，古人以為散位獨頭是已。塵非下，明執妄
X15n0306_p0625b04║成失。心雖賴塵，而塵非常住，除生住已，即是異滅，
X15n0306_p0625b05║變即異也。此時如形亡影滅，安有心乎？真心即法
X15n0306_p0625b06║身，若以無常為真心者，義合法身，同于斷滅。法身
X15n0306_p0625b07║既滅，智照亦不能起，其誰修惟心之道，而證無生
X15n0306_p0625b08║法忍耶？佛意在進明圓理，故結語及之。○二默領
X15n0306_p0625b09║即時，阿難與諸大眾默然自失。
X15n0306_p0625b10║上聞開示圓心，茫然不解，及斥妄心無體，自亦知
X15n0306_p0625b11║非。泐潭云：所執既消，故云自失。○二、結過。
X15n0306_p0625b12║佛告阿難：世間一切諸修學人，現前雖成九次第定，
X15n0306_p0625b13║不得漏盡成阿羅漢，皆由執此生死妄想誤為真實，
X15n0306_p0625b14║是故汝今雖得多聞不成聖果。
X15n0306_p0625b15║學人指前三果。前云滅一切見聞覺知，故以九次
X15n0306_p0625b16║第定當之。九次第定，三果已成，位當身證。修此定
X15n0306_p0625b17║者，必先修九想、八背捨、八勝處、十一切處。如初背
X15n0306_p0625b18║捨位在初禪，第二背捨位在二禪，三淨背捨位在
X15n0306_p0625b19║三禪，四禪次歷四空，第八是滅盡定，總名八背捨。
X15n0306_p0625b20║此觀禪也。上來雖得八禪，入則有間。今欲純熟，重
X15n0306_p0625b21║從初禪至滅盡定，次第而入，中間更無散心，令不
X15n0306_p0625b22║次第者，次第故名次第。此練禪也。釋要云：滅盡定
X15n0306_p0625b23║者，滅六全分，盡七染分也。四果漏盡，義當空觀已
X15n0306_p0625b24║成，故不執生死妄想。三果後心，妄想未盡，未成羅
X15n0306_p0625c01║漢。阿難亦在學人數中，故結斥之。今謂九次第定，
X15n0306_p0625c02║內外俱修。內弟子在初果位中，已斷現前生滅妄
X15n0306_p0625c03║見。從修道已去，不同性解脫人，緣空直入，燒滅骨
X15n0306_p0625c04║人，故重修觀禪九次第定，斷八十一品思惑，方得
X15n0306_p0625c05║漏盡，成俱解脫羅漢。若外人但知修六行觀，厭下
X15n0306_p0625c06║忻上，全用見妄而滅思惑，此則九次第定雖成，未
X15n0306_p0625c07║斷思惑故。雖成上定，漏不盡，果不成。如本斷超人，
X15n0306_p0625c08║見思齊斷，其位退下是也。兩箇雖字，極是噄緊處，
X15n0306_p0625c09║正顯成羅漢，得聖果有餘，而反為不足。不成者，見
X15n0306_p0625c10║妄不除故也。予釋恰與長水疏云凡夫所修，隨禪
X15n0306_p0625c11║感果，不出三界義合。上第一番，據圓破妄，略示圓
X15n0306_p0625c12║心竟。○二、別顯見性。前文破妄心以顯真心，如經
X15n0306_p0625c13║云：諸法所生，惟心所現。世界因果，因心成體。其辭
X15n0306_p0625c14║雖少，其旨極圓。昧者不悟圓旨，似但破妄而未顯
X15n0306_p0625c15║真。故阿難至此，重復悔過哀請，佛不得已而辨見
X15n0306_p0625c16║性，于義為別。此圓教之否也。古今解者，謂前破妄
X15n0306_p0625c17║心已竟，從此處起，文明見性，誰曰不然？然進圓退
X15n0306_p0625c18║別，其義不明。夫以別為圓，勢必至并圓成別。今使
X15n0306_p0625c19║圓別分途，其理不濫。如華嚴頓教，尚兼別明圓，況
X15n0306_p0625c20║阿難請示最初方便，暫用別教，非屈經旨。然進否
X15n0306_p0625c21║中，忽別而又忽圓者，即大部所立圓接別通之義
X15n0306_p0625c22║也。文分二：一、重哀請。
X15n0306_p0625c23║阿難聞已，重復悲淚，五體投地，長跪合掌而白佛言：
X15n0306_p0625c24║自我從佛發心出家，恃佛威神，常自思惟：無勞我修。
X15n0306_p0626a01║將謂如來惠我三昧，不知身心本不相代，失我本心。
X15n0306_p0626a02║雖身出家，心不入道，譬如窮子捨父逃逝。今日乃知，
X15n0306_p0626a03║雖有多聞，若不修行，與不聞等，如人說食終不能飽。
X15n0306_p0626a04║世尊！我等今者二障所纏，良由不知寂常心性。惟願
X15n0306_p0626a05║如來哀愍窮露，發妙明心，開我道眼。
X15n0306_p0626a06║此請與前請義同意異，前是三摩提假觀之後，請
X15n0306_p0626a07║開奢摩他入真之路，今所請示寂常心性，即奢摩
X15n0306_p0626a08║他所契之理，是義同也。但前雖請奢摩他，而佛示
X15n0306_p0626a09║諸法唯心之旨屬圓三觀，阿難聞已仍不知真心
X15n0306_p0626a10║體性，故今求開見道之眼，則意異也。自我等者，出
X15n0306_p0626a11║家稟戒雖可從佛，定慧必由自修，豈可望如來惠
X15n0306_p0626a12║我耶？失我下有兩重法喻：初、失心喻。失本心如捨
X15n0306_p0626a13║父，徒出家如窮子，不入道如逃逝也。今日下次多
X15n0306_p0626a14║聞喻。多聞如說食，若不修行喻終不能飽。二障者，
X15n0306_p0626a15║謂煩惱障、所知障。古今諸師依地持論云：二乘無
X15n0306_p0626a16║漏人無我智，為煩惱障淨智；佛菩薩法無我智，為
X15n0306_p0626a17║智障淨智。又云：斷愛故得心解脫，煩惱障淨；斷無
X15n0306_p0626a18║明故得智解脫，所知障淨。若以二障配二惑，煩惱
X15n0306_p0626a19║是見思惑，所知是塵沙無明惑。玄籤云：二障者，煩
X15n0306_p0626a20║惱障及智障。具如止觀引達磨鬱多羅釋。今師依
X15n0306_p0626a21║大品、大論開為三惑，是故智障兼于事理，障事智
X15n0306_p0626a22║者是塵沙惑，障理智者是無明惑。若通俗解者，見
X15n0306_p0626a23║思粗惑能令心煩使心作惱，為二乘人無我智之
X15n0306_p0626a24║障，故云煩惱障也。所知者，指佛菩薩法無我智為
X15n0306_p0626b01║所知，無明未斷能障此智，故云所知障也。寂常心
X15n0306_p0626b02║性者，寂謂寂靜，常是常住，心謂隨緣之能，性是不
X15n0306_p0626b03║變之體，即奢摩他止觀所契也。夫心性之言本在
X15n0306_p0626b04║于中，而今屬空者，奢摩是空所依與中不隔，豈與
X15n0306_p0626b05║小乘空觀同耶？窮露者，如窮子背父則奔走長途
X15n0306_p0626b06║風飡露宿，約法則以不識本心無慧行，食行行衣
X15n0306_p0626b07║曰窮，常在生死曰露。發妙心開道眼元非二事，下
X15n0306_p0626b08║文云如是見性是心非眼，則顯見即顯心也。元明
X15n0306_p0626b09║之體不可思議，名妙明心。道眼者，見道之眼○二、
X15n0306_p0626b10║正開示二：一、現瑞。許說二：一、現瑞。
X15n0306_p0626b11║即時，如來從胸卍字涌出寶光，其光晃昱有百千色，
X15n0306_p0626b12║十方微塵普佛世界一時周徧，徧灌十方所有寶剎
X15n0306_p0626b13║諸如來頂，旋至阿難及諸大眾。
X15n0306_p0626b14║前光從口，冠戴一經；今光從胸，必表從心。顯見百
X15n0306_p0626b15║千色者，表說三科七大，即萬行也。普徧十方，灌如
X15n0306_p0626b16║來頂者，表此法門是大佛頂也。普佛世界，顯真性
X15n0306_p0626b17║無所不徧，即大義也。時會當獲此益，故旋至阿難
X15n0306_p0626b18║等耳。卍字，梵云阿悉底迦，此云有樂，亦云吉祥海
X15n0306_p0626b19║雲，是吉祥萬德之相。有此相者，必受安樂，以是吉
X15n0306_p0626b20║祥萬德所集故也。華嚴？如來相海品云：如來胸臆
X15n0306_p0626b21║有大人相，形如卍字，名吉祥海雲，摩尼寶華以為
X15n0306_p0626b22║莊嚴，放一切寶光。○二許說。
X15n0306_p0626b23║佛告阿難言：吾今為汝建大法幢，亦令十方一切眾
X15n0306_p0626b24║生，獲妙微密性淨明心，得清淨眼。
X15n0306_p0626c01║如來之意在明圓頓，故名大法幢。幢表摧邪立正，
X15n0306_p0626c02║建者豎也。次明見性是心，指此心為妙微密性，淨
X15n0306_p0626c03║明心指此見為清淨眼耳。云亦令者，即兼明教也。
X15n0306_p0626c04║妙者忘相之義，下文云奢摩他微密觀照，例今妙
X15n0306_p0626c05║微密等，亦屬奢摩慧眼所見，云微密也。奢摩所照
X15n0306_p0626c06║乃本性淨明之心，不假修成，而云清淨眼者，謂見
X15n0306_p0626c07║離根塵即清淨矣。上文請發妙明心故，今云獲妙
X15n0306_p0626c08║微密惟淨明心。上文云道眼，今云清淨眼。上來現
X15n0306_p0626c09║瑞許說，雖在別明見性科內，義通圓別，文意豈有
X15n0306_p0626c10║隔耶？○二、正辨見性。古人云：先破妄心，次破妄見
X15n0306_p0626c11║者，以前破妄心，且離緣塵分別想相，而未能知心
X15n0306_p0626c12║性常住。今破妄見，則引盲人矚暗等，以彰見性不
X15n0306_p0626c13║滅，乃至舉手飛光，皆顯性無搖動。當知如來自淺
X15n0306_p0626c14║而深，示阿難奢摩他路也。即中云：阿難執目在面，
X15n0306_p0626c15║而心在內。故對機而說，宜先破妄心，次辨見性，似
X15n0306_p0626c16║有兩意。若就如來說意，不過前破妄心，次顯真心，
X15n0306_p0626c17║豈有二耶？然文意總歸圓融，而以此為別者，前顯
X15n0306_p0626c18║心則云：諸法唯心。今辨見則云：頭自動搖，見無所
X15n0306_p0626c19║動。手自開合，見無舒卷。其以動搖對不動搖，舒卷
X15n0306_p0626c20║對不舒卷，明矣。又云：汝面雖皺，而此見精性未曾
X15n0306_p0626c21║皺。皺者受滅，彼不變者元無生滅。其以變易對不
X15n0306_p0626c22║變易，生滅對不生滅，又明矣。故此是第一番退明
X15n0306_p0626c23║別教，葢非別無以辨見。見性之後，諸法皆常，豈非
X15n0306_p0626c24║別教為圓教之門乎？交光不知教分權實，于此後
X15n0306_p0627a01║作十重顯見之科，是為平頭十王，略無統攝，所不
X15n0306_p0627a02║取焉。又古人云：破妄見，顯真見。交光獨云：此是顯
X15n0306_p0627a03║見，不是破見。又云：破識心而不用，取根性為因心。
X15n0306_p0627a04║夫顯見但是立義之偏，取根足見悟門之謬。如今
X15n0306_p0627a05║文中，取盲人矚暗，驗見性無虧。彼盲人眼根已壞，
X15n0306_p0627a06║而見性宛然，則已脫于根塵之外。交光反云：是取
X15n0306_p0627a07║根中之性，可乎？況眾生見聞之性，雖曰在六根中，
X15n0306_p0627a08║而未始少帶根塵。佛因鈍根不解，不得已而取盲
X15n0306_p0627a09║人為例，所以建首辨見，即離根塵。如云：前塵自暗，
X15n0306_p0627a10║見何虧損？離塵也。見性是心非眼，離根也。若戀戀
X15n0306_p0627a11║于六根，正如淨名訶云：若求見聞覺知，是則見聞
X15n0306_p0627a12║覺知非求法也。若脫根塵，方是以不生滅心為本
X15n0306_p0627a13║修因，然後圓成果地修證。此是要義，不得不辨。又
X15n0306_p0627a14║先破後立，法門常規。古人云：破妄顯真，言實不謬。
X15n0306_p0627a15║如經中明眼不能見，見者是心，豈非破妄見，顯真
X15n0306_p0627a16║見耶？交光不知此義，反欲取根，又云：帶妄顯真。夫
X15n0306_p0627a17║妄何物而可帶乎？豈非外道邪常，舊醫乳藥乎？但
X15n0306_p0627a18║若破若顯，義似相違。今云辨見，即兼之矣。科分三：
X15n0306_p0627a19║一、示見性是心，次、明見性不變，三、明見性常住。初
X15n0306_p0627a20║中三：一、徵定拳見。于中，先問
X15n0306_p0627a21║阿難！汝先答我見光明拳，此拳光明因何所有？云何
X15n0306_p0627a22║成拳？汝將誰見？
X15n0306_p0627a23║首句總，下三句別。總中見之一字是文正意。前阿
X15n0306_p0627a24║難言：我見世尊舉臂屈指為光明拳耀我心目。故
X15n0306_p0627b01║今文云：汝先答我見光明拳。下三別問。初問光明
X15n0306_p0627b02║何因相帶來耳，非文正意。次問拳者，欲以拳理例
X15n0306_p0627b03║眼根也。三問誰見，此見即是離根之見，而阿難必
X15n0306_p0627b04║以為根，故重問之。○二答
X15n0306_p0627b05║阿難言：由佛全體閻浮檀金，赩如寶山，清淨所生，故
X15n0306_p0627b06║有光明。我實眼觀五輪指端，屈握示人，故有拳相。
X15n0306_p0627b07║梵語閻浮提，此云上勝。赩，盛也。佛全體金色，光明
X15n0306_p0627b08║照耀，猶如寶山，此光明拳之近由也。清淨所生，不
X15n0306_p0627b09║從愛欲，此光明之遠因也。次答我實眼觀，卷初即
X15n0306_p0627b10║云，由目觀見如來勝相，認眼為見，是阿難病根。前
X15n0306_p0627b11║文又云，我與大眾同將眼見，今云眼觀，總是內根
X15n0306_p0627b12║未脫耳。○二復例。拳見三一問。
X15n0306_p0627b13║佛告阿難：如來今日實言告汝，諸有智者要以譬喻
X15n0306_p0627b14║而得開悟。阿難！譬如我拳，若無我手不成我拳，若無
X15n0306_p0627b15║汝眼不成汝見，以汝眼根例我拳理，其義均不？
X15n0306_p0627b16║實言告汝者，此後佛言見性是心，其言最實，遂先
X15n0306_p0627b17║示之。要以譬喻得開悟者，指後客塵主空，及今以
X15n0306_p0627b18║拳例見，皆譬喻也。譬如下，立譬。若無下，是法。無手
X15n0306_p0627b19║不能成拳，無眼不能成見，此法喻不齊者也。佛見
X15n0306_p0627b20║阿難依舊認眼能見，故問如此。于前三問中，但舉
X15n0306_p0627b21║兩事為例。拳理者，理謂物理。○二答
X15n0306_p0627b22║阿難言：唯然，世尊！既無我眼不成我見，以我眼根例
X15n0306_p0627b23║如來拳，事義相類。
X15n0306_p0627b24║阿難！果以無見例于無拳，此大悞也。見為眼之本，
X15n0306_p0627c01║見不與眼俱喪；拳為手之末，拳必與手俱喪。本末
X15n0306_p0627c02║可相齊乎？然阿難言最遜順，無拳之語不以唐突
X15n0306_p0627c03║世尊，故自居于無眼，而例同于無拳，足顯相類。○
X15n0306_p0627c04║三破
X15n0306_p0627c05║佛告阿難：汝言相類，是義不然。何以故？如無手人，拳
X15n0306_p0627c06║畢竟滅；彼無眼者，非見全無。所以者何？汝試于途詢
X15n0306_p0627c07║問盲人：汝何所見？彼諸盲人必來答汝：我今眼前惟
X15n0306_p0627c08║見黑暗，更無他矚。以是義觀，前塵自暗，見何虧損？
X15n0306_p0627c09║以盲人立義者，當知識精元明，真妄和合。自成眼
X15n0306_p0627c10║根以來，常情惟知眼為能見，不知離眼有見。若欲
X15n0306_p0627c11║指見性離根，庶惟盲人可顯此體。以盲人眼根既
X15n0306_p0627c12║壞，而見性不昏，則無眼有見，其義昭然。故特藉盲
X15n0306_p0627c13║人以開道眼，則眼為能見之執破矣。又當機不知
X15n0306_p0627c14║心為能見，如來意在指見歸心。惟彼群盲，見不依
X15n0306_p0627c15║眼，則心為能見，其義亦成。故特藉盲人以顯妙心，
X15n0306_p0627c16║則目在面之執亦破矣。阿難前有二執，今始破之。
X15n0306_p0627c17║于中，先標不類；何以故下，釋不類之故。手為拳本，
X15n0306_p0627c18║本喪則末亡；見是根元，末亡而元在。所以者何下，
X15n0306_p0627c19║釋盲非無見。盲人而言諸者，示此理之同也。諸盲
X15n0306_p0627c20║見暗，若論所見，非是全無；若論能見，即是全有。而
X15n0306_p0627c21║于此彰見性之離塵矣。○三、會見歸心四。一、計諸
X15n0306_p0627c22║盲立難。
X15n0306_p0627c23║阿難言：諸盲眼前唯覩黑暗，云何成見？
X15n0306_p0627c24║難者，見暗非見，此常情也。阿難之意，全以眼為能
X15n0306_p0628a01║見耳。○二以二黑相校
X15n0306_p0628a02║佛告阿難：諸盲無眼唯覩黑暗，與有眼人處于暗室，
X15n0306_p0628a03║二黑有別？為無有別？
X15n0306_p0628a04║諸盲承上文來，無眼對下有眼。佛不急明盲人有
X15n0306_p0628a05║見，而但以二黑相校者，前佛云：前塵自暗，見何虧
X15n0306_p0628a06║損？則盲人有見，其義了然，不必更明。阿難固執眼
X15n0306_p0628a07║為能見，此是妄想攀緣之心，仍妄根所縛。佛此下
X15n0306_p0628a08║竟明眼非能見，則妄根自破，真見自顯。欲斥妄根
X15n0306_p0628a09║非見，須明燈眼同功；欲明燈眼同功，先明二黑無
X15n0306_p0628a10║別。至妄見破，真見立，盲人有見，其義自成。不心結
X15n0306_p0628a11║顯者，此非要義故也。○三復順問而答。
X15n0306_p0628a12║如是，世尊，此暗中人與彼群盲，二黑校量曾無有異。
X15n0306_p0628a13║阿難生希有心，不意有眼無眼二黑無異。佛止欲
X15n0306_p0628a14║明二黑是同，故應云如是。○四、正破根顯見。
X15n0306_p0628a15║阿難！若無眼人全見前黑，忽得眼光，還于前塵見種
X15n0306_p0628a16║種色，名眼見者；彼暗中人全見前黑，忽獲燈光，亦於
X15n0306_p0628a17║前塵見種種色，應名燈見。若燈見者，燈能有見，自不
X15n0306_p0628a18║名燈，又則燈觀何關汝事？是故當知，燈能顯色，如是
X15n0306_p0628a19║見者，是眼非燈；眼能顯色，如是見性，是心非眼。
X15n0306_p0628a20║文又分三：一、明二黑無異，則燈眼同功。若者，假如
X15n0306_p0628a21║也。無眼者，山河大地一無所矚，故云全見前黑。有
X15n0306_p0628a22║能治目，還得眼光，前無眼而見前黑，今有眼而見
X15n0306_p0628a23║前塵，似惟眼為能見，此阿難胸中所執也。例推暗
X15n0306_p0628a24║中之人，無燈而見前黑，有燈而見前塵，燈亦應名
X15n0306_p0628b01║能見，以有眼而不見黑，與有燈而不見黑，其功均
X15n0306_p0628b02║也。前阿難執眼能見，今示眼僅同燈，以破當機之
X15n0306_p0628b03║執耳。二、破燈非能見。此中藏破眼見之義，欲破眼
X15n0306_p0628b04║見，故破燈見。二黑既同，二不見黑亦同，燈見若破，
X15n0306_p0628b05║眼見亦破。古人云：此是縱破。說汝許燈能見者，燈
X15n0306_p0628b06║即是人，豈名燈耶？又燈既另是一人，彼自能觀，與
X15n0306_p0628b07║汝何涉？三、正破根顯見。此中之文，或以燈能顯色，
X15n0306_p0628b08║對有眼在暗室時；眼能顯色，對盲者得眼光時亦
X15n0306_p0628b09║可。然一人之見，實亦賴兩重顯色也，是故兩字承
X15n0306_p0628b10║上破燈見來。燈能顯色者，燈體無知，而無燈不見，
X15n0306_p0628b11║有燈即見，是顯色義。眼根同燈，體亦無知，但如鏡
X15n0306_p0628b12║中，無別分析。以眼根是清淨四大所成，刻論則與
X15n0306_p0628b13║燈無異。其靈知之性，是心而非眼也。以此論見，見
X15n0306_p0628b14║性了然。前既斥妄想非心，今所云心，必是常心。心
X15n0306_p0628b15║心自見，豈賴根乎？文云：是眼非燈，則見離塵。又云：
X15n0306_p0628b16║是心非眼，則見離根。離根離塵，厥旨顯矣。問：六根
X15n0306_p0628b17║皆是有知，今何云眼體無知？答：佛意實爾，非關臆
X15n0306_p0628b18║說。如二黑校量以來，眼根事事同燈。二黑既同，二
X15n0306_p0628b19║見前塵亦同。燈見既破，眼見亦破，其義亦同。乃至
X15n0306_p0628b20║二名顯色，無知亦同。眼若有知，豈得同于燈乎？故
X15n0306_p0628b21║後文云：見覺無知，因色空有。維摩經云：是身無知，
X15n0306_p0628b22║如土木瓦石。皆是明證。以眼體無知，故現前之見，
X15n0306_p0628b23║即是真見，元離根塵。此所謂破妄見，顯真見也。自
X15n0306_p0628b24║卷首徵問心目以來，至此方結其義。○二、明見性
X15n0306_p0628c01║不變二：一、默請。
X15n0306_p0628c02║阿難雖復得聞是言，與諸大眾口已默然，心未開悟，
X15n0306_p0628c03║猶冀如來慈音宣示，合掌清心，佇佛悲誨。
X15n0306_p0628c04║口已默然者，前阿難以為心，而佛斥云非心；阿難
X15n0306_p0628c05║以為見，而佛復云是心。知醉辯無益，故默然也。未
X15n0306_p0628c06║悟者，已聞見性是心，而未能頓破諸惑，狀同未悟。
X15n0306_p0628c07║又見性雖離根塵，而此性隨根塵之緣，見有外物，
X15n0306_p0628c08║則客塵未除，義當空觀未成，故未開悟。佇佛悲誨
X15n0306_p0628c09║者，依然是請世尊開我道眼之意。○二、正示。夫教
X15n0306_p0628c10║相有四：一、藏，二、通，三、別，四、圓。如是四教，共詮二理。
X15n0306_p0628c11║藏、通詮真，別、圓詮中。析空、體空，則詮真之教殊；但
X15n0306_p0628c12║中、圓中，則詮中之教殊。此四教所繇分也。所以不
X15n0306_p0628c13║言俗者，俗乃事法，由觀俗而會真中，真中名理，二
X15n0306_p0628c14║理一事，共成三諦。今楞嚴帶權說實，定兼別教。別
X15n0306_p0628c15║教詮次第法，必先空、次假、後中，而空觀實用，藏、通
X15n0306_p0628c16║方便。今文佛因阿難未悟，還叩鹿苑初悟以發明
X15n0306_p0628c17║之，豈非藏乎？此文既兼藏教，前後文必有通教，又
X15n0306_p0628c18║引藏入別，即是通也。此文來意，因前見性隨緣，見
X15n0306_p0628c19║有外法。見性雖顯，根塵尚在，即是客塵。根塵是客，
X15n0306_p0628c20║見性是主，須去客而存主。根塵未空，總喻為塵，須
X15n0306_p0628c21║去塵以存空，方合奢摩他空觀之義。是則陳如所
X15n0306_p0628c22║悟，可以助釋見性。此佛叩問之意也。文分三：一、徵
X15n0306_p0628c23║名騐悟，三、一問
X15n0306_p0628c24║爾時，世尊舒兜羅綿網相光手，開五輪指，誨勅阿難
X15n0306_p0629a01║及諸大眾：我初成道于鹿園中，為阿若多五比丘等
X15n0306_p0629a02║及汝四眾言：一切眾生不成菩提及阿羅漢，皆由客
X15n0306_p0629a03║塵煩惱所悞。汝等當時因何開悟今成聖果？
X15n0306_p0629a04║兜羅綿，此云細香，義翻氷。或云兜沙，此云霜，以色
X15n0306_p0629a05║得名。或云名妒羅綿。妒羅，樹名，綿從樹生，因而得
X15n0306_p0629a06║稱。熏聞云：佛手柔軟，加以合縵。似此綿也。三十二
X15n0306_p0629a07║相中云：五手足指合縵，網勝餘人。正是此相。似自
X15n0306_p0629a08║前屈指握拳以來，至此方舒手耳。鹿園者，群鹿所
X15n0306_p0629a09║居，故云鹿苑。昔釋迦行菩薩道時，為鹿王，居此園，
X15n0306_p0629a10║慈救群鹿，緣在輔行。佛初成道時，居鹿苑說法，從
X15n0306_p0629a11║樹為名，亦名柰。二僊所居，亦名僊苑。五比丘者，太
X15n0306_p0629a12║子入山學道，父王思念，遣五人追侍：一、憍陳那；二、
X15n0306_p0629a13║額鞞，即馬勝比丘也；三、䟦提，亦名摩訶男；四、十力
X15n0306_p0629a14║迦葉；五、拘利太子。不成菩提及阿羅漢者，藏教中
X15n0306_p0629a15║以三十四心斷結成道，正習俱盡為菩提。然在鹿
X15n0306_p0629a16║苑時，亦得密示大乘菩提，即三智一心中得，如今
X15n0306_p0629a17║經所云得成菩提是矣。由客塵煩惱不成聖果，故
X15n0306_p0629a18║云為所悞也。然經云：昔于波羅柰，轉四諦法輪，分
X15n0306_p0629a19║別說諸法，五眾之生滅。是知最初所說，必該四諦。
X15n0306_p0629a20║據後文以根境二種通喻客塵，則客塵之言，但是
X15n0306_p0629a21║見思之集而已。政以集能招苦，故為所誤，是該苦
X15n0306_p0629a22║諦。若知是悞，不起于集，即道諦。無集則無苦，即滅
X15n0306_p0629a23║諦。今經一語，四諦義足，而正意在煩惱之集也。如
X15n0306_p0629a24║來所以引此者，前攀緣妄想及根塵妄法，皆是客
X15n0306_p0629b01║塵煩惱眾生為其所誤，令常住真心不得明了，故
X15n0306_p0629b02║引彼釋此，令當機悟入見性之不動主人焉。因何
X15n0306_p0629b03║開悟，指初果見道，即下因主客而斷見，以開悟真
X15n0306_p0629b04║諦也。聖果指四果，即下因空塵而斷思，以成羅漢
X15n0306_p0629b05║果也。○二答
X15n0306_p0629b06║時，憍陳那起立白佛：我今長老於大眾中獨得解名，
X15n0306_p0629b07║因悟客塵二字成果。世尊，譬如行客投寄旅亭，或宿
X15n0306_p0629b08║或食，食宿事畢，俶裝前途不遑安住，若實主人自無
X15n0306_p0629b09║攸往。如是思惟，不住名客，住名主人，以不住者名為
X15n0306_p0629b10║客義。又如新霽清暘升天，光入隙中發明空中諸有
X15n0306_p0629b11║塵相，塵質搖動虗空寂然。如是思惟，澄寂名空，搖動
X15n0306_p0629b12║名塵，以搖動者名為塵義。
X15n0306_p0629b13║答中，初總述有長人之德，故曰長老。獨得解名者，
X15n0306_p0629b14║夫巨夜長寢，無人能覺。日若未出，明星前現。憍陳
X15n0306_p0629b15║如比丘初得無生智，譬若明星在眾明之始。一切
X15n0306_p0629b16║人智明無前，陳那獨得解名，不亦宜乎？悟客塵二
X15n0306_p0629b17║字者，以譬喻得開悟也。不悟主空而悟客塵者，妙
X15n0306_p0629b18║玄云：如來初教，正詮思議之俗諦，旁詮思議之真
X15n0306_p0629b19║諦。籤云：初但說無常苦等，故云思議之俗。雖通涅
X15n0306_p0629b20║槃，涅槃是小乘法性。若初詮法性，恐增邪倒，不能
X15n0306_p0629b21║破常我等僻。故俗正真旁（文）。據此文，則鹿苑初教，
X15n0306_p0629b22║客塵為正，而主空為旁。機教相符，故悟客塵二字
X15n0306_p0629b23║成果。愚謂客塵之喻，乃陳如追述鹿苑場中，斷見
X15n0306_p0629b24║思二惑，而證真諦涅槃之解也。客喻見惑，塵喻思
X15n0306_p0629c01║惑。主空即是見性真理八十八使，如狂瀾無定，名
X15n0306_p0629c02║為利使，觸處便生。法華喻如魑魅魍魎，處處皆有。
X15n0306_p0629c03║忽而起貪，忽而起瞋。著有著無，如客之不定一處
X15n0306_p0629c04║也。著見之心，暫久不同，名為或宿或食。而見心無
X15n0306_p0629c05║定，名為不遑安住。因觀見惑之狂瀾無住，即會出
X15n0306_p0629c06║恒住之主人公。主人公則初無去來也。只一旅字，
X15n0306_p0629c07║即該盡喻中生客同時，法上真妄交際矣。易中旅
X15n0306_p0629c08║卦，艮山為內為主，止於此而不動。離火為外為客，
X15n0306_p0629c09║去其所而不留。喻中主客一段，宛然明白。即法上
X15n0306_p0629c10║陳如斷見時，修忍位三十一周，減緣減行，真妄竝
X15n0306_p0629c11║馳，推四真諦理，排利鈍使惑，如子夏交戰于胸中
X15n0306_p0629c12║之時，正主客同時，真妄交際義也。此約卦體而言，
X15n0306_p0629c13║若審爻詞，九四得其資斧，則客有得利之象，如陳
X15n0306_p0629c14║那舍利，先皆著見，忙忙然以求理息而不可得，故
X15n0306_p0629c15║不安住，一聞如來因緣之說，初聞再悟，先得泥洹
X15n0306_p0629c16║一日之價，即投得好主，人有獲利之義也。此述斷
X15n0306_p0629c17║見見真之解明矣。又如新霽清陽升天一段，即追
X15n0306_p0629c18║述疇昔斷思惑也。八十一品煩惱塵勞之多，如昏
X15n0306_p0629c19║鶩塵埃，若未見真前，混混而去，不覺其煩，因已斷
X15n0306_p0629c20║去見惑，如雨天新霽，用四諦智慧，重慮緣真，以斷
X15n0306_p0629c21║思惑時，如清陽升天，而思惑煩惱，彌覺其煩多矣。
X15n0306_p0629c22║清陽甚嫩，顯非菩薩般若如日光，諸佛智慧如日
X15n0306_p0629c23║輪停午也。光入隙中，乃化他之權，不能當門正照，
X15n0306_p0629c24║即牖中窺子，門側見父之意，今于隙中而見空相，
X15n0306_p0630a01║即初果初斷見後，所顯偏真小空，而重緣此空以
X15n0306_p0630a02║斷思惑，初但見思惑塵勞，紛紛不已，久視而塵靜
X15n0306_p0630a03║光澄，三空涅槃，當下證矣。斷思證寂，法喻分明，佛
X15n0306_p0630a04║既印之，而猶恐阿難不領此旨，故舉拳以顯斷見
X15n0306_p0630a05║之後，有常住之主人，飛光以顯斷思之後，有不動
X15n0306_p0630a06║之真空也。常住真心，無乃不動之見性乎。○印可
X15n0306_p0630a07║佛言：如是！
X15n0306_p0630a08║○二、現相證成，又二：一、以客塵義令見性脫塵。
X15n0306_p0630a09║即時，如來于大眾中屈五輪指，屈已復開，開已又屈，
X15n0306_p0630a10║謂阿難言：汝今何見？阿難言：我見如來百寶輪掌眾
X15n0306_p0630a11║中開合。佛告阿難：汝見我手眾中開合，為是我手有
X15n0306_p0630a12║開有合？為復汝見有開有合？阿難言：世尊！寶手眾中
X15n0306_p0630a13║開合，我見如來手自開合，非我見性有開有合。佛言：
X15n0306_p0630a14║誰動？誰靜？阿難言：佛手不住，而我見性尚無有靜，誰
X15n0306_p0630a15║為無住？佛言：如是。
X15n0306_p0630a16║此阿難因客塵之喻，而悟見性離根塵也。夫如來
X15n0306_p0630a17║之言，一聞之而得道果，再研之而識指歸。客塵之
X15n0306_p0630a18║喻，在阿含初教，陳那悟此而盡見思。大集經云：甚
X15n0306_p0630a19║深之理不可說，第一實義無聲字。陳如比丘於諸
X15n0306_p0630a20║法獲得真實之知見，此初教之益，所謂一聞而得
X15n0306_p0630a21║聖果，非歟？然初教以俗諦為正，真諦為旁，所云真
X15n0306_p0630a22║諦，亦不明指見聞嘗臭之性。今經不然，以界外真
X15n0306_p0630a23║諦為正，界外俗諦為旁，則主空是正，客塵是旁。主
X15n0306_p0630a24║空以喻真見，客塵以喻妄心。妄見昔教滅心，今見
X15n0306_p0630b01║性是常住真心，則與昔殊；昔教滅智，今見性是無
X15n0306_p0630b02║分別智光，復與前異。所謂再研而識指歸，非歟？由
X15n0306_p0630b03║前阿難聞見性是心非眼，茫然未解，佛使陳如旁
X15n0306_p0630b04║通一綫，當機始悟外境內根皆是客塵，見性是主
X15n0306_p0630b05║空。以昔之喻，移喻今法，主空得顯，功由客塵。不惟
X15n0306_p0630b06║阿難領旨，而陳如之悟亦進，如峰迴谷轉，別一溪
X15n0306_p0630b07║山。無量義經云：性欲無量，故說法無量。無量義者，
X15n0306_p0630b08║從一法生。不其然乎？文中佛手凡兩屈一開，此如
X15n0306_p0630b09║來以自手當阿難之外境，而與見性對辨也。阿難
X15n0306_p0630b10║言我見如來百寶輪掌，眾中開合者，不惟見性對
X15n0306_p0630b11║境而為內外，而其中且有主客譬義。見是主，手是
X15n0306_p0630b12║客，方其見時，主客會合明矣。前旅亭為主客交會
X15n0306_p0630b13║之處，今見時即旅亭也。開合是往來之類也。忽開
X15n0306_p0630b14║忽合，彌顯不住。葢佛手倐開而倐合，如客之乍去
X15n0306_p0630b15║而乍來，正喻邪見之或常而或斷也。如來掌中有
X15n0306_p0630b16║千輻輪相，具百寶光，故云百寶輪掌。佛告下。重問
X15n0306_p0630b17║阿難，發明主客之義。汝見我手眾中開合者，如言
X15n0306_p0630b18║見客往來也。為是我手有開有合者，如言但客有
X15n0306_p0630b19║往來也。為復汝見有開有合者，如言內心亦可作
X15n0306_p0630b20║客而有往來也。阿難言下。答出正義。言世尊寶手
X15n0306_p0630b21║眾中開合，謂手為外境，如客有往來。我見如來手
X15n0306_p0630b22║自開合，謂內心對外而見外境如客。非我見性有
X15n0306_p0630b23║開有合，謂內心為主，定無往來。如上所說，見中主
X15n0306_p0630b24║客之義明矣。又問誰動誰靜，更欲合塵空之義。而
X15n0306_p0630c01║阿難答中言不住者，不住是客，動是塵，客塵元是
X15n0306_p0630c02║一義，故兼言之。而我見性尚無有靜者，見性是真
X15n0306_p0630c03║常之體，擬議皆絕，可云靜耶？靜尚難言，何況動乎？
X15n0306_p0630c04║無住即動也。前來客塵主空，有喻無法。今佛手對
X15n0306_p0630c05║見，正可合喻。又前約見思煩惱以喻客塵，是主空
X15n0306_p0630c06║之喻具而未彰。今約見性以顯真心，則主空之義
X15n0306_p0630c07║辨而方的。佛印如是者，阿難至此已知見是常住，
X15n0306_p0630c08║真心脫於色塵之外，可不印歟？○二、以客塵義令
X15n0306_p0630c09║見性脫根。
X15n0306_p0630c10║如來于是從輪掌中飛一寶光在阿難右，即時阿難
X15n0306_p0630c11║迴首右盻；又放一光在阿難左，阿難又則迴首左盻。
X15n0306_p0630c12║佛告阿難：汝頭今日為何搖動？阿難言：我見如來出
X15n0306_p0630c13║妙寶光來我左右，故左右觀，頭自搖動。阿難！汝盻佛
X15n0306_p0630c14║光左右動頭，為汝頭動？為復見動？世尊！我頭自動，而
X15n0306_p0630c15║我見性尚無有止，誰為搖動？佛言：如是。
X15n0306_p0630c16║次約內身與見對辨也。左右頭動，元是阿難之身，
X15n0306_p0630c17║較之外境，境疎身親，復須載示。盻應作盼，流視也。
X15n0306_p0630c18║迴首右盼，謂迴之于右也。左盼亦然。汝頭今日因
X15n0306_p0630c19║何搖動者，頭是身根，根因塵動，故作此問。阿難答
X15n0306_p0630c20║因見光頭動，而頭動中實兼眼動之義。我頭自動，
X15n0306_p0630c21║總合客塵，而我見性，無止與動，所謂動靜二相，了
X15n0306_p0630c22║然不生，并主空尚不立，誰為搖動乎？須知見性脫
X15n0306_p0630c23║于根塵之外，前佛手開合，而見無開合，明示脫塵
X15n0306_p0630c24║之義。頭自搖動，而見無搖動，次示脫根之義。既脫
X15n0306_p0631a01║內根，可不印如是乎？○三、結會責失。
X15n0306_p0631a02║於時，如來普告大眾：若復眾生以搖動者，名之為塵；
X15n0306_p0631a03║以不住者，名之為客。汝觀阿難頭自動搖，見無所動；
X15n0306_p0631a04║又汝觀我手自開合，見無舒卷。云何汝今以動為身，
X15n0306_p0631a05║以動為境，從始洎終，念念生滅，遺失真性，顛倒行事，
X15n0306_p0631a06║性心失真，認物為己，輪迴是中，自取流轉？
X15n0306_p0631a07║前雙印陳那、阿難之後，因普告大眾而總責之。若
X15n0306_p0631a08║復下，述陳那所答。汝觀下，述阿難所答。云何下，責
X15n0306_p0631a09║失也。如來之意，本欲明諸法惟心，根境非動，不得
X15n0306_p0631a10║已而明見性是心非眼。阿難因陳那所答，雖悟動
X15n0306_p0631a11║不動義，然謂根境有動，見性不動，終非諸法唯心
X15n0306_p0631a12║之旨，故責其緣塵分別，岐心境為二途也。身本無
X15n0306_p0631a13║動，而阿難以為動，如云頭自動搖是己。境本無動，
X15n0306_p0631a14║而阿難以為動，如明手自開合是己。如是則始終
X15n0306_p0631a15║惟一生滅。據現生，則始從胎中五位，終至身壞命
X15n0306_p0631a16║盡。據後經文，始則晦昧為空，終則執心存內，念念
X15n0306_p0631a17║莫非生滅也。乃遺圓融真性，而認六識攀緣為心，
X15n0306_p0631a18║是顛倒行事。此責阿難大眾不但迷圓，且以能推
X15n0306_p0631a19║為心也。如來之意，謂阿難既知見聞唯一真心，何
X15n0306_p0631a20║不知根身器界亦唯真心，而岐之為二耶？性心等
X15n0306_p0631a21║者，幽溪科云：前云何下，初責逐末忘本，今責棄本
X15n0306_p0631a22║循末。其說是也。不變之性，隨緣之心，本皆依正不
X15n0306_p0631a23║二，不解圓理，則失其真。言認物為己者，始既迷己
X15n0306_p0631a24║為物，終必認物為己。如最初不覺心動，變成根身
X15n0306_p0631b01║器世間等，是迷己為物。今妄認四大為自身相，六
X15n0306_p0631b02║塵緣影為自心相，是認物為己。見有生死，生死得
X15n0306_p0631b03║而苦之，故云輪迴是中，自取流轉。若不見有生死，
X15n0306_p0631b04║豈復招分段、變易二苦報耶？如來用權引物，總為
X15n0306_p0631b05║入實。上來明見性不動，義雖屬權，秪令眾生入實
X15n0306_p0631b06║而已。經中進圓退別，脉絡相通。此章之文，是起第
X15n0306_p0631b07║二番進明圓教也。天如以為普告大眾，語意淺深，
X15n0306_p0631b08║隨機各解，亦是一說。若爾，即八教中不定教相矣。
X15n0306_p0631b09║
X15n0306_p0631b10║首楞嚴經觀心定解卷第一