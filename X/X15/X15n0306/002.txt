X15n0306_p0631b11║
X15n0306_p0631b12║
X15n0306_p0631b13║
X15n0306_p0631b14║大佛頂如來密因修證了義諸菩薩萬行首楞嚴經
X15n0306_p0631b15║觀心定解卷第二
X15n0306_p0631b16║
X15n0306_p0631b17║○三、明見性常住。二、一請。二一、慶喜密請。
X15n0306_p0631b18║爾時，阿難及諸大眾聞佛示誨，身心泰然，念無始來
X15n0306_p0631b19║失却本心，妄認緣塵，分別影事，今日開悟，如失乳兒
X15n0306_p0631b20║忽遇慈母，合掌禮佛：願聞如來顯出身心真妄虗實，
X15n0306_p0631b21║現前生滅與不生滅二發明性。
X15n0306_p0631b22║前當機請示寂常心性，佛明見性不動，已言其寂。
X15n0306_p0631b23║今大眾願聞二發明性，復深探常住之旨。生滅即
X15n0306_p0631b24║無常，不生滅即常住也。聞示誨者，聞見性離根塵
X15n0306_p0631c01║之示誨，而身心泰然，則異前矍然避座，重復悲泣，
X15n0306_p0631c02║心懷憂懼之時，失却本心。不知見性是心，非眼也。
X15n0306_p0631c03║妄認緣塵，分別影事，認攀緣心為自性也。今日開
X15n0306_p0631c04║悟，知妄想非心，而見性是心。一向遺失本心，如失
X15n0306_p0631c05║乳兒；今受真法之乳，如遇慈母。領前已竟。次合掌
X15n0306_p0631c06║禮佛下，請後顯出身心者，心指見性，便屬不生滅，
X15n0306_p0631c07║而身中有生滅、不生滅二義。又身心各具真妄等
X15n0306_p0631c08║三雙：真妄約體，心有真心、妄心，身有肉身、法身；虗
X15n0306_p0631c09║實約相，真為實相，妄則為虗。虗妄為生滅法，真實
X15n0306_p0631c10║為不生滅法。二發明性者，不生滅法顯露開發，為
X15n0306_p0631c11║真發明性；生滅之法發明顯露，為妄發明性。因前
X15n0306_p0631c12║佛示二種根本，判然分途，故今請二發明性也。古
X15n0306_p0631c13║來解者，謂前示阿難見無搖動，後示匿王性無生
X15n0306_p0631c14║滅，一往似同，義必有異。今如來於生滅中示無生
X15n0306_p0631c15║滅，即變論不變，豈與見無搖動、身自搖動為同年
X15n0306_p0631c16║耶？竊謂此文生滅與不生滅，逈然二途，大旨與前
X15n0306_p0631c17║不殊。但此中細明無常，以顯見常，前文所無，須重
X15n0306_p0631c18║說之，故云顯出真妄等耳。○二匿。王顯問：
X15n0306_p0631c19║時波斯匿王起立白佛：我昔未承諸佛誨勅，見迦旃
X15n0306_p0631c20║延、毗羅胝子，咸言：此身死後斷滅，名為涅槃。我雖值
X15n0306_p0631c21║佛，今猶狐疑，云何發揮證知此心不生滅地？今此大
X15n0306_p0631c22║眾諸有漏者，咸皆願聞。
X15n0306_p0631c23║仁王般若經稱月光王滿足十地，今示為狐疑以
X15n0306_p0631c24║破斷見。迦旃延，姓也，名迦羅鳩陀，翻牛領剪髮，此
X15n0306_p0632a01║人說諸法亦有亦無。毗羅胝，母名，自名刪闍夜，翻
X15n0306_p0632a02║正勝，說眾生任運時熟得道，如縷丸所投，極則停
X15n0306_p0632a03║住。又言八萬劫滿，自然得道。二外道皆執斷見者
X15n0306_p0632a04║也。涅槃，此云不生，亦云不滅，彼謂死後斷滅，并無
X15n0306_p0632a05║見聞之性，即安樂涅槃。匿王亦以為非，但須親證
X15n0306_p0632a06║常住之心，則狐疑永斷矣。發越，揮散也。不生滅地，
X15n0306_p0632a07║指常住心也。阿難大眾雙請生滅與不生滅，據下
X15n0306_p0632a08║匿王顯示生滅，似已知無常，故但請不生滅。○二、
X15n0306_p0632a09║答二：一、開示二：一、明身有遷變。欲明常住，而先明
X15n0306_p0632a10║遷變者，必先破妄，而後顯真也。妄法不盡，真如不
X15n0306_p0632a11║顯，彼諸外道，孰不自謂已證真常？由未破妄，而即
X15n0306_p0632a12║顯真，遂成邪倒之見。匿王位階十地，深知法門，故
X15n0306_p0632a13║先使其發明無常也。
X15n0306_p0632a14║佛告大王：汝身現在，今復問汝：汝此肉身為同金剛
X15n0306_p0632a15║常住不朽？為復變壞？世尊！我今此身終從變滅。
X15n0306_p0632a16║佛言：大王！汝未曾滅，云何知滅？世尊！我此無常變壞
X15n0306_p0632a17║之身，雖未曾滅，我觀現前，念念遷謝，新新不住，如火
X15n0306_p0632a18║成灰，漸漸銷殞，殞亡不息，决知此身當從滅盡。
X15n0306_p0632a19║佛言：如是，大王！汝今生齡已從衰老，顏貌何如童子
X15n0306_p0632a20║之時？世尊！我昔孩孺膚[勝-力+天]潤澤，年至長成血氣充滿，
X15n0306_p0632a21║而今頹齡迫於衰耄，形色枯悴精神昏昧，髮白面皺
X15n0306_p0632a22║逮將不久，如何見比充盛之時？
X15n0306_p0632a23║佛言：大王！汝之形容應不頓朽。王言：世尊！變化密移
X15n0306_p0632a24║我誠不覺，寒暑遷流漸至於此。何以故？我年二十雖
X15n0306_p0632b01║號年少，顏貌已老初十歲時，三十之年又衰二十，於
X15n0306_p0632b02║今六十又過於二，觀五十時宛然強壯。世尊！我見密
X15n0306_p0632b03║移雖此殂落，其間流易且限十年。若復令我微細思
X15n0306_p0632b04║維，其變寧惟一紀、二紀，實為年變；豈唯年變，亦兼月
X15n0306_p0632b05║化；何直月化，兼又日遷。沉思諦觀，剎那剎那念念之
X15n0306_p0632b06║間不得停住，故知我身終從變滅。
X15n0306_p0632b07║文有四番問答。是時匿王年老，故無常之義，佛不
X15n0306_p0632b08║親宣，但使王自述漸衰，則生滅之旨宛然矣。四番
X15n0306_p0632b09║中，初、二略明，三、四廣述。初問中，現在對死後說，且
X15n0306_p0632b10║無論死後斷滅，只據現在言之。王已言死後，今復
X15n0306_p0632b11║問無常，故云復耳。問為兩端：一、常；二、無常。無常中
X15n0306_p0632b12║又有二義：變是一義，壞是一義。而匿王斷定此身
X15n0306_p0632b13║終滅，亦自然之理，非染斷見。佛知匿王能觀無常，
X15n0306_p0632b14║故載審變滅之由。答中斷定無常，首句即云無常
X15n0306_p0632b15║變壞，謂但觀現前，即知究竟。現前不滅，則未來亦
X15n0306_p0632b16║不滅；現在變滅，則未來變滅可知。而現前念念遷
X15n0306_p0632b17║謝，是無常之細相也。不相應行，故云念念。文中先
X15n0306_p0632b18║言其故，後言其新，新而又新，是相續假。文有法、譬、
X15n0306_p0632b19║合。譬火燒木，言漸漸銷殞，有二義：一者、漸銷；二者、
X15n0306_p0632b20║終滅。殞亡下，合譬，亦有二意：殞亡，滅沒也。第三、問
X15n0306_p0632b21║盛衰相比。從遷謝不住發來，而發揮初問答義。夫
X15n0306_p0632b22║身心皆有無常，身相無常，人所易見，故復問顏貌。
X15n0306_p0632b23║十五曰童，未巾冠也。然佛止問二時，王加長成，即
X15n0306_p0632b24║成三時，所謂少、壯、老也。孩，纔成體也。孺，需人以養
X15n0306_p0632c01║也。耄謂昏忘。禮云：八十、九十曰耄。匿王年六十二，
X15n0306_p0632c02║通言昏忘耳。形色枯悴釋衰，精神昏昧釋耄。逮，及
X15n0306_p0632c03║也。將及死亡，豈反比充盛耶？逮恐應作殆。殆，幾也。
X15n0306_p0632c04║第四問，從王答三時發來，而發前第二問答義。佛
X15n0306_p0632c05║欲匿王詳述無常，故問應不頓朽。答中我誠不覺
X15n0306_p0632c06║者，化理不住，元屬不相應行，故已不覺。後經云：甲
X15n0306_p0632c07║長髮生，氣消客皺，日夜相代，曾無覺悟是也。漸至
X15n0306_p0632c08║之言，答不頓朽。次徵釋中，先敘無常粗相，則十年
X15n0306_p0632c09║而增。文中有三進三退：初進至二十，退至十歲；次
X15n0306_p0632c10║進至三十，退至二十；三進至六十，退至五十。非進
X15n0306_p0632c11║無以見其年老，非退無以見其漸衰。次述無常細
X15n0306_p0632c12║相，則一紀而減。從六十二追遡五十之年，已當一
X15n0306_p0632c13║紀，故約紀而減之。剎那者，時之至促。從年、月、日、時
X15n0306_p0632c14║以至剎那，念念不停，可謂善悟無常矣。夫無常者，
X15n0306_p0632c15║入道之根本，觀法之初門。今於見性之前論無常
X15n0306_p0632c16║者，正如維摩經中文殊云：所可見者，更不可見也。
X15n0306_p0632c17║如是則不以第二念緣第一念而見性，得其真矣。
X15n0306_p0632c18║○二、示性無生滅二：一、審問真性。
X15n0306_p0632c19║佛告大王：汝見變化遷改不停，悟知汝滅，亦於滅時，
X15n0306_p0632c20║汝知身中有不滅耶？波斯匿王合掌白佛：我實不知。
X15n0306_p0632c21║變化等，變也。悟知汝滅，滅也。身中有不滅者，涅槃
X15n0306_p0632c22║云：如持戒比丘觀無蟲水，而作是念：此中動者，蟲
X15n0306_p0632c23║耶？塵耶？久視不已，方知是塵，不大明了。十住菩薩
X15n0306_p0632c24║於己身中觀如來性，亦復如是，不大明了。彼經有
X15n0306_p0633a01║十喻，今經云身中有不滅，正與涅槃意同。彼經以
X15n0306_p0633a02║蠱動喻無明，塵不動喻佛性。今以生滅為不明，不
X15n0306_p0633a03║生滅為佛性，義亦無殊，以十住菩薩不大明了故。
X15n0306_p0633a04║王答：不知也。○二，如來開示。
X15n0306_p0633a05║佛言：我今示汝不生滅性。大王！汝年幾時見恒河水？
X15n0306_p0633a06║王言：我生三歲，慈母𢹂我謁耆婆天，經過此流，爾時
X15n0306_p0633a07║即知是恒河水。佛言：大王！如汝所說，二十之時衰於
X15n0306_p0633a08║十歲，乃至六十日月歲時念念遷變，則汝三歲見此
X15n0306_p0633a09║河時，至年十三其水云何？王言：如三歲時宛然無異，
X15n0306_p0633a10║乃至於今年六十二亦無有異。佛言：汝今自傷髮白
X15n0306_p0633a11║面皺，其面必定皺於童年，則汝今時觀此恒河，與昔
X15n0306_p0633a12║童時觀河之見，有童耄不？王言：不也。世尊！佛言：大王！
X15n0306_p0633a13║汝面雖皺，而此見精性未曾皺，皺者為變，不皺非變，
X15n0306_p0633a14║變者受滅，彼不變者元無生滅，云何於中受汝生死，
X15n0306_p0633a15║而猶引彼末伽黎等，都言此身死後全滅？
X15n0306_p0633a16║文中如來先許，次示問幾年見恒河者，的指見為
X15n0306_p0633a17║真性也。或疑此見是根中之見，不知根中之見，實
X15n0306_p0633a18║離根塵。良由妄心未除，所以見性隨緣，流轉生死。
X15n0306_p0633a19║若見性離妄，亦離諸緣。若以識心攀緣，則根塵永
X15n0306_p0633a20║不可絕。不起識心，根塵安在。欲返真源，捨此見性，
X15n0306_p0633a21║更無路矣。交光不達此意，獨倡用根不用識之說。
X15n0306_p0633a22║謂見性在根中，但取照色之時，一如鏡中，無別分
X15n0306_p0633a23║析，即是見性。起念分析，即屬於識。愚謂不起念時，
X15n0306_p0633a24║根亦不可得。而交光謂此中有根，亦識心未忘之
X15n0306_p0633b01║故耳。前來盲人矚暗，及舉拳騐見，皆即指現前之
X15n0306_p0633b02║見。所謂無明即法性，不其然乎。當知二種根本中，
X15n0306_p0633b03║指識精元明為菩提涅槃，義見於此。恒河亦云殑
X15n0306_p0633b04║伽河，翻天堂來。如藥師直解中說，世變滄桑，而恒
X15n0306_p0633b05║河不改。以此為所見之境，足顯能見無遷。王答中
X15n0306_p0633b06║云，即知是恒河水者，王性警悟，因此一知，記有昔
X15n0306_p0633b07║日之見。以知答見，合見性是心之義也。幽溪云，此
X15n0306_p0633b08║中文有三重，始則寄以恒河之水，次則進以觀河
X15n0306_p0633b09║見精，三則彰以見精之性。如云，而此見精，性未曾
X15n0306_p0633b10║皺。雖有三重，而正意在性。佛初問三歲見此河時，
X15n0306_p0633b11║至年十三，其水云何。此明水之無異。以是所見，故
X15n0306_p0633b12║云見耳。文意非正顯見性也。初卷以眼根與見性
X15n0306_p0633b13║對辨，今復就見精以顯見性。見精之名，實昉于此。
X15n0306_p0633b14║前辨眼根，則云如是見性，是心非眼。以眼根無知，
X15n0306_p0633b15║與見性碩異。今見精切近于真，故云而此見精，性
X15n0306_p0633b16║未甞皺。若辨明見精，則見性可識。見精似是能見，
X15n0306_p0633b17║而內托眼根，外託塵象。故見恒河者，實見精也。然
X15n0306_p0633b18║外託塵象，不過無情之儔。內托眼根，亦是顯色之
X15n0306_p0633b19║類。故見精非真能見。其洞然能見者，唯見性耳。見
X15n0306_p0633b20║精但吸取塵象，以向內根。故屬眼根者，不屬于耳
X15n0306_p0633b21║根。根塵既立，反為真見之礙。能見豈其功哉？據今
X15n0306_p0633b22║文，似見境、見精、見性，三皆不遷。然不皺者，獨指見
X15n0306_p0633b23║性。苟謂見精不皺，失文旨矣。但此文明別教而顯
X15n0306_p0633b24║性，又有三重。初云面皺而性不皺，非皺不皺為兩
X15n0306_p0633c01║途乎？次皺者變，不皺非變，非變不變為兩途乎？三
X15n0306_p0633c02║變者滅，而不變者無滅，非滅不滅為兩途乎？別意
X15n0306_p0633c03║昭然，讀者諱言之耳。葢非別則悟性不確。悟性之
X15n0306_p0633c04║後，指性具法，即入圓教。別圓之分，具法不具法之
X15n0306_p0633c05║異也。故別教為圓教之門，所謂最初方便也。梵語
X15n0306_p0633c06║末伽黎，此云不見道。等者，等於匿王所舉二人。則
X15n0306_p0633c07║外道六師中，共有三人，執斷明矣。○二領悟
X15n0306_p0633c08║王聞是言，信知身後捨生趣生，與諸大眾踊躍歡喜，
X15n0306_p0633c09║得未曾有。
X15n0306_p0633c10║信知等者，破斷見也。前明生滅以破常見，今示見
X15n0306_p0633c11║性以破斷見，故大眾皆喜。不然，豈以捨生趣生而
X15n0306_p0633c12║生喜耶？第一番退明別教竟。○第二番，圓別進否。
X15n0306_p0633c13║文分為二：一、圓，二、別。初又二：一、暢明圓理，二：一、躡
X15n0306_p0633c14║前致問。
X15n0306_p0633c15║阿難即從座起，禮佛合掌長跪白佛：世尊！若此見聞
X15n0306_p0633c16║必不生滅，云何世尊名我等輩遺失真性顛倒行事？
X15n0306_p0633c17║願興慈悲洗我塵垢。
X15n0306_p0633c18║此阿難因佛告匿王，而疑前普告大眾之語。前佛
X15n0306_p0633c19║辨見，今并言聞，餘根可例知矣。夫雖知不生滅，而
X15n0306_p0633c20║不知根境即是自心，本無動相，便成顛倒，豈知不
X15n0306_p0633c21║生滅即非顛倒耶？故阿難之問非也。○二、正為開
X15n0306_p0633c22║演他師科，立十重顯見。此為第四科。竊觀阿難問
X15n0306_p0633c23║中有一見字，祗是牒前，然亦兼問聞性。如來答中
X15n0306_p0633c24║無一見字，而以為顯見，何哉？葢此文乃佛第二番
X15n0306_p0634a01║進明圓理。前第一番中進明圓理，則論唯心；退明
X15n0306_p0634a02║別教，則辨見性。而佛意必在于圓，故第二番復揭
X15n0306_p0634a03║唯心，以破顛倒。不過鬯前所說文中色心依正，既
X15n0306_p0634a04║唯一心，豈但辨見而已。為三：一、喻顯倒正。
X15n0306_p0634a05║即時如來，垂金色臂，輪手下指，示阿難言：汝今見我
X15n0306_p0634a06║母陀羅手，為正為倒？阿難言：世間眾生，以此為倒，而
X15n0306_p0634a07║我不知誰正誰倒？佛告阿難：若世間人，以此為倒，即
X15n0306_p0634a08║世間人，將何為正？阿難言：如來豎臂，兜羅綿手，上指
X15n0306_p0634a09║於空，則名為正。佛即豎臂，告阿難言：若此顛倒，首尾
X15n0306_p0634a10║相換，諸世間人，一倍瞻視，則知汝身，與諸如來清淨
X15n0306_p0634a11║法身，比類發明，如來之身，名正徧知，汝等之身，號性
X15n0306_p0634a12║顛倒。
X15n0306_p0634a13║先倒臂以問阿難者，明止是一臂而有倒豎之分，
X15n0306_p0634a14║猶止是一境而有生佛之別。母陀羅，此云印手，乃
X15n0306_p0634a15║三十二相之一。或倒或正，只順世情，其義已足，不
X15n0306_p0634a16║必更作他說。初輪手下指，世既以為倒矣，次佛即
X15n0306_p0634a17║豎臂，順世間為正也。言若此顛倒者，指垂臂為顛
X15n0306_p0634a18║倒也。豎臂則以尾為首，若即此臂顛倒下垂，則以
X15n0306_p0634a19║首為尾，故云首尾相換。一倍是兩番，倒為一番，正
X15n0306_p0634a20║為一番。汝身佛身從臂上說來，故舉身為言。如來
X15n0306_p0634a21║之意欲明妙性周圓，而周圓即是法身，所謂毗盧
X15n0306_p0634a22║遮那徧一切處也。離諸倒亂，故云清淨。比類發明
X15n0306_p0634a23║者，謂以兩身比垂臂之類，則可發明。如臂不異而
X15n0306_p0634a24║有正有倒，今身不異而有正有倒，其義亦然。葢如
X15n0306_p0634b01║來之臂本無正倒，而眾生分為正倒，猶生佛之身
X15n0306_p0634b02║元無正倒，而眾生迷為正倒。如來下正是比類，在
X15n0306_p0634b03║如來名正徧知，身不異而名為正，則同于豎臂之
X15n0306_p0634b04║正。在眾生名性顛倒，身不異而言倒，則同于倒臂
X15n0306_p0634b05║之倒。其實身臂無正倒之分，而強為正倒之名號
X15n0306_p0634b06║也。正徧知者，知中道曰正，達法界曰徧。知應屬心，
X15n0306_p0634b07║今屬身者，是身心不二之義。○二被問茫然。
X15n0306_p0634b08║隨汝諦觀，汝身佛身稱顛倒者，名字何處號為顛倒？
X15n0306_p0634b09║於時阿難與諸大眾，矚瞢瞻佛目睛不瞬，不知身心
X15n0306_p0634b10║顛倒所在。
X15n0306_p0634b11║既云汝身佛身比類發明，則顛倒之義似乎可知。
X15n0306_p0634b12║故還問大眾，謂汝身與佛二身相比，而名汝為顛
X15n0306_p0634b13║倒者，將指何處為顛倒耶？當知身無顛倒，而顛倒
X15n0306_p0634b14║由迷也。大眾先聞常住，未悟周圓，故不知顛倒所
X15n0306_p0634b15║在。如下真妄依正皆是妙心，體本周圓，有何正倒？
X15n0306_p0634b16║而生則不知。瞪，直正切，直視貌。瞢，莫紅切，又眉庚
X15n0306_p0634b17║切，目不明也。○三、正示圓融。又二：一、正示色心不
X15n0306_p0634b18║二，以斥遺失真性。
X15n0306_p0634b19║佛興慈悲，哀愍阿難及諸大眾，發海潮音，徧告同會：
X15n0306_p0634b20║諸善男子，我常說言，色心諸緣，及心所使，諸所緣法，
X15n0306_p0634b21║唯心所現。汝身汝心，皆是妙明真精妙心中所現物，
X15n0306_p0634b22║云何汝等遺失本妙圓妙明心，寶明妙性，認悟中迷？
X15n0306_p0634b23║此如來暢示唯心，以明楞嚴、大定、圓融三觀也。海
X15n0306_p0634b24║潮音者，全海而涌，無人不聞，可喻徧告大眾。今明
X15n0306_p0634c01║圓教不同別教，故音亦異乎前矣。文為三：初、引昔
X15n0306_p0634c02║圓教。上言清淨法身，此云心者，如來達此周遍之
X15n0306_p0634c03║心，遂使法身豎窮橫徧。眾生未得法身，唯有妙心
X15n0306_p0634c04║可論而已。前第一番明圓教云：諸法所生，唯心所
X15n0306_p0634c05║現。今是廣前所說。色是五根、五塵及法界少分，心
X15n0306_p0634c06║是意根、六識。諸緣，即指上色。心、心所使，是心數法。
X15n0306_p0634c07║諸所緣法，廣舉一切真妄、邪正、性相、因果也。唯心
X15n0306_p0634c08║現者，心如工畵師，能畵諸色像。若云心造，似有物
X15n0306_p0634c09║可得。今云心現，當體全虗。諸法是假，唯心是中。現
X15n0306_p0634c10║是空，三諦在一心中明矣。二、汝身下，示心含色心。
X15n0306_p0634c11║文意正揀異別教。妙明、真精，妙心正指心也。妙名
X15n0306_p0634c12║不可思議，明者如鏡現像，即寂而照，故曰妙明。雖
X15n0306_p0634c13║現諸法，實無外物相雜，故曰真精。具上諸義，復曰
X15n0306_p0634c14║妙心。身心皆妙心所現，莫非常住。若如他師云：空
X15n0306_p0634c15║理是真，俗法是妄。則真妙而俗不妙，豈經旨乎？須
X15n0306_p0634c16║知身心雖為無明所成，實從妙心中現。在眾生則
X15n0306_p0634c17║全體無明，無法不妄，故有倒正之分。故後文云：精
X15n0306_p0634c18║研七趣，皆是昏沉諸有為相。自如來觀之，則妙心
X15n0306_p0634c19║所現，無法不真，故無倒、正之目。而後文有性具七
X15n0306_p0634c20║大，一為無量，無量為一之言。觀今文，豈不宛然具
X15n0306_p0634c21║二義耶？前揀妄心，則曰緣塵分別；揀根境，則曰頭
X15n0306_p0634c22║自搖動。今知是妙心，豈復指為心外耶？故知前文
X15n0306_p0634c23║所說皆是權教，始為圓而施別，既廢別而立圓。圓
X15n0306_p0634c24║教以唯心為門，又先觀色、心不二。如不二門云：心
X15n0306_p0635a01║之色、心，即心名變。不其然乎？三、云何下，斥遺失。真
X15n0306_p0635a02║性本妙者，本來是妙。如四卷云：因明立所，則明亦
X15n0306_p0635a03║有過。明與妙合，始無過咎。今云本妙，言本來無過
X15n0306_p0635a04║也。溫陵云：心之與性，體用互稱。心則從妙起明，如
X15n0306_p0635a05║鏡之光；性則即明而妙，如鏡之體。其說亦是。即中
X15n0306_p0635a06║云本妙，正指中諦。圓妙者，以圓融而稱妙，復從寂
X15n0306_p0635a07║而有照，所謂不變隨緣曰心，是俗諦也。寶明者，寶
X15n0306_p0635a08║是具德之明，復攝照而歸寂，所謂隨緣不變曰性，
X15n0306_p0635a09║是真諦也。此真與俗觀，文勢各具三諦，中亦具三，
X15n0306_p0635a10║合三離九，是眾生本具心性，而不知色、心不二全
X15n0306_p0635a11║是妙心，遺失多矣。前來阿難明見性不動是其悟
X15n0306_p0635a12║處，不知色、心不二即是迷處，故云認悟中迷。此文
X15n0306_p0635a13║先說身心正報，下文方指山河依報。○二、兼示依
X15n0306_p0635a14║正不二，以斥顛倒行事。
X15n0306_p0635a15║晦昧為空，空晦暗中，結暗為色，色雜妄想，想相為身，
X15n0306_p0635a16║聚緣內搖，趣外奔逸，昏擾擾相，以為心性。一迷為心，
X15n0306_p0635a17║決定惑為色身之內，不知色身外洎山河虗空大地，
X15n0306_p0635a18║咸是妙明真心中物。譬如澄清百千大海，棄之唯認
X15n0306_p0635a19║一浮漚體，目為全潮，窮盡瀛渤。汝等即是迷中倍人，
X15n0306_p0635a20║如我垂手，等無差別，如來說為可憐愍者。
X15n0306_p0635a21║文分二節：初約事造明顛倒之相。晦昧迷之始，即
X15n0306_p0635a22║無始無明。無明本有，故言無始。因此而成空界根
X15n0306_p0635a23║身，故又云迷始也。空為無明所生，全體是無明惑。
X15n0306_p0635a24║如世間虗空，無日月燈，則無光明，故即空為晦昧
X15n0306_p0635b01║明矣。有空之後，次生山河大地。法性為因，無明為
X15n0306_p0635b02║緣，結暗為四大之色，是依報也。有依報已，方有正
X15n0306_p0635b03║報。以四大色雜妄想心，妄想所成之相，是為眾生
X15n0306_p0635b04║之身。上色字指四大之色，下相字乃眾生之相。眾
X15n0306_p0635b05║生有旁正研醜之相，元是結暗所成，故隔皮膜，不
X15n0306_p0635b06║見五臟也。有身之後，次論心識。五塵影子，積聚于
X15n0306_p0635b07║內，搖動不停。六識之用，各緣外境，奔逸無已。以無
X15n0306_p0635b08║止動之功能，一以昏動而為心性。幽溪云：始則無
X15n0306_p0635b09║始無明，元以昏動而為依界。如後文云：覺明空昧，
X15n0306_p0635b10║相待成搖。則昏動具說，今文但影略耳。後則眾生
X15n0306_p0635b11║妄想，又以昏動而為病根。昏則昧昧，失本性之明。
X15n0306_p0635b12║動則擾擾，失本性之寂。妙明既失，常輪生死。既以
X15n0306_p0635b13║為心，決認在幻質之內，詎非迷之至乎？不知下，次
X15n0306_p0635b14║約理造明顛倒之由。又為三：初法，次譬，三斥。初法
X15n0306_p0635b15║中色身，正也。山河虗空大地，依也。咸是妙明真心
X15n0306_p0635b16║中物，依正不二也。前云一切因果、世界微塵，因心
X15n0306_p0635b17║成體，今亦是廣前所說。如十不二門論不思議境，
X15n0306_p0635b18║而有總別二意。總在一念，別分色心。今文亦然。妙
X15n0306_p0635b19║明真心，總也。色心依正，別也。若不論別，則不知自
X15n0306_p0635b20║心元具諸法，將謂諸法皆妄念所成。若不論總，則
X15n0306_p0635b21║不知現前諸法唯是一心，而色心依正各各差殊，
X15n0306_p0635b22║何以契一相一味之旨乎？知總知別，意在攝別入
X15n0306_p0635b23║總，方得心性之全。經文似明真具亦兼妄具，以色
X15n0306_p0635b24║心依正皆是妙心，豈不具耶？荊溪云：他人咸知一
X15n0306_p0635c01║切唯識，不知身土居乎一心。四明云：現前一心，本
X15n0306_p0635c02║具千法。此圓觀也。次譬心量廣大，如百千大海。圓
X15n0306_p0635c03║離三惑，如海澄清。觀譬意，則知依正本妙。若非依
X15n0306_p0635c04║正色心本是妙心，何以喻澄清大海乎？棄此心量，
X15n0306_p0635c05║而秪認身內之心，是唯認浮漚體也。言浮漚，則非
X15n0306_p0635c06║澄清之本矣。謂此外畢竟無心，如阿難云：離此覺
X15n0306_p0635c07║知，更無所有。即目浮漚為全海之潮，窮盡瀛渤之
X15n0306_p0635c08║量，是豈可哉？三斥倍是兩重。以迷望悟，名為一倍。
X15n0306_p0635c09║若在悟中，安有倍乎？前以垂手喻倒，而此人顛倒，
X15n0306_p0635c10║與垂手全同。其實手無正倒，性無迷悟。眾生迷之
X15n0306_p0635c11║為二，故為如來之憐愍也。○二、當機不悟此文，至
X15n0306_p0635c12║云何為主，應作一科下，即更問更答，不必合下科，
X15n0306_p0635c13║為顯見無還也。今科之意，止斥緣心，其文即竟一
X15n0306_p0635c14║呈疑。
X15n0306_p0635c15║阿難承佛悲救深誨，垂泣叉手而白佛言：我雖承佛
X15n0306_p0635c16║如是妙音，悟妙明心，元所圓滿，常住心地。而我悟佛
X15n0306_p0635c17║現說法音，（未能忘言，則現有說法之音，而我從有言說處悟，故云悟佛現說法音也。）現以
X15n0306_p0635c18║緣心，允所瞻仰。（現以攀緣心，信所尊重人之言。）徒獲此心，未敢認為
X15n0306_p0635c19║本元心地。願佛哀愍，宣示圓音，拔我疑根，歸無上道。
X15n0306_p0635c20║文中初領佛旨，次陳疑根。悲救者，救其顛倒。深誨
X15n0306_p0635c21║者，誨以圓理當機，知所示非常而緣心未脫，故至
X15n0306_p0635c22║垂泣。前第一番佛顯圓理，當機未解直似不聞，故
X15n0306_p0635c23║知華嚴乳味二乘在席，如聾如瘂固無疑矣。今第
X15n0306_p0635c24║二番暢示唯心，始似領悟而又非真悟，圓聞豈易
X15n0306_p0636a01║易哉？雖者，未盡之辭。妙音者，單承上發海潮音以
X15n0306_p0636a02║下之文。上標心性其名雖多，妙明二字略已攝盡，
X15n0306_p0636a03║色心依正皆在心中，故云圓滿圓常竝說，指圓教
X15n0306_p0636a04║也。而我下，正述攀緣未忘。現謂現在，佛說法音現
X15n0306_p0636a05║前可據，正是所緣，而我胸中確有一能緣之心，亦
X15n0306_p0636a06║現前可據，能所歷然乃分別未忘之象，因如來是
X15n0306_p0636a07║所瞻仰尊重之言，何敢不信？允者，信也。徒獲此心
X15n0306_p0636a08║者，此心指緣心，如此信根起念則有，不起念則無，
X15n0306_p0636a09║言思未離根塵不脫，豈本元心地乎？重望示圓音
X15n0306_p0636a10║以拔疑根，似以能拔疑根者稱為圓音，佛不得不
X15n0306_p0636a11║以別接之矣。○二、佛斥二：一、遣所緣之教，分三：法、
X15n0306_p0636a12║譬、合。
X15n0306_p0636a13║佛告阿難：汝等尚以緣心聽法，此法亦緣，非得法性。
X15n0306_p0636a14║如人以手指月示人，彼人因指應當看月。若復觀指
X15n0306_p0636a15║以為月體，此人豈唯亡失月輪，亦亡其指。何以故？以
X15n0306_p0636a16║所標指為明月故。豈唯亡指，亦復不識明之與暗。何
X15n0306_p0636a17║以故？即以指體為月明性，明暗二性無所了故。汝亦
X15n0306_p0636a18║如是。
X15n0306_p0636a19║前文云：而我悟佛現說法音，現以緣心，允所瞻仰。
X15n0306_p0636a20║故知阿難寶重法音，謂至理在是，不知封文迷理，
X15n0306_p0636a21║則失教意，佛故立喻曉之。初法中，謂阿難未得真
X15n0306_p0636a22║悟，以能緣之心聽法，則法亦成所緣，非真得圓常
X15n0306_p0636a23║法性。次指月喻中，迷有三重：一、迷月體；二、迷指體。
X15n0306_p0636a24║文中，先標，次釋，三、迷明暗。亦先標，次徵釋。若就喻
X15n0306_p0636b01║論，乃極愚之人，故具出其過也。三、合者，喻佛以教
X15n0306_p0636b02║指心示人，當機聞教，應自觀心。若執言教以為自
X15n0306_p0636b03║心，此人豈唯迷昧自心？亦迷于教。何以故？以能詮
X15n0306_p0636b04║教為自心故。豈唯迷教？亦復不識緣與無緣。何以
X15n0306_p0636b05║故？即以緣體謂為自心，緣與無緣無所了故，故示
X15n0306_p0636b06║汝亦如是。○二、破能緣之心，亦法、譬、合。
X15n0306_p0636b07║若以分別我說法音為汝心者，此心自應離分別音
X15n0306_p0636b08║有分別性。譬如有客寄宿旅亭，暫止便去終不常住，
X15n0306_p0636b09║而掌亭人都無所去名為亭主。此亦如是，若真汝心
X15n0306_p0636b10║則無所去，云何離身無分別性？斯則豈唯聲分別心
X15n0306_p0636b11║分別我容，離諸色相無分別性，如是乃至分別都無，
X15n0306_p0636b12║非色非空拘舍離等昧為冥諦，離諸法緣無分別性，
X15n0306_p0636b13║則汝心性各有所還，云何為主？
X15n0306_p0636b14║文中意含縱奪。須知前文阿難呈疑之語，所揀極
X15n0306_p0636b15║嚴。今此文初句是牒前文，分別正是六識，謂以佛
X15n0306_p0636b16║所說圓妙法音為己圓妙之心。葢承佛妙音，胸中
X15n0306_p0636b17║有一圓妙影子，似是妙心，故特斥云：若分別是汝
X15n0306_p0636b18║心者，應離所分別之音，而有能分別之性。此即縱
X15n0306_p0636b19║也。此聞聲時，有同時意識起，名隨念分別；後念相
X15n0306_p0636b20║續，名計度分別。是皆緣塵而有，豈自性歟？喻中意
X15n0306_p0636b21║兼縱奪。客喻六塵、六識，旅亭可喻苦東掌亭，人喻
X15n0306_p0636b22║真心。去者，謂有時而去也。常住之謂無去，合法中
X15n0306_p0636b23║此字指分別心。若真汝心，則無所去，合上亭主之
X15n0306_p0636b24║喻，謂無去則與真心同矣。此即縱也。云何離聲至
X15n0306_p0636c01║云何為主，俱合上客喻。縱少奪多，以文意在奪故
X15n0306_p0636c02║耳。于中分四：初先約聲奪。離聲則無分別之性，是
X15n0306_p0636c03║則心有時而去。聲既是客，此獨非客乎？次以聲例
X15n0306_p0636c04║色。前云允所瞻仰，是分別我容。既依色而起分別，
X15n0306_p0636c05║則離色亦無性。三、約外計奪。言冥諦者，依百論云：
X15n0306_p0636c06║一、墮冥初生覺，從覺生我心，過我心則生五塵，五
X15n0306_p0636c07║塵則生五大，五大生十一根，第二十五神我主諦。
X15n0306_p0636c08║古人云：二十五諦離冥諦外，不出色、心、空。今分別
X15n0306_p0636c09║都無，非心也。非色則非五塵、五大等，非空則非空、
X15n0306_p0636c10║大，非二十四，正是冥諦。拘舍離，外道名，即末伽黎
X15n0306_p0636c11║異稱，詳述如桐洲註。葢性覺妙明常自現前，外道
X15n0306_p0636c12║別緣最初以為冥諦，豈非邪見？從來解者俱謂分
X15n0306_p0636c13║別六識不行，第七緣第八識以為神我，正此外道
X15n0306_p0636c14║所執也。四、責成可還。如上分別都無，尚成外道，況
X15n0306_p0636c15║從聲、色而起分別？離諸法塵之緣，則胸中便無聲、
X15n0306_p0636c16║色之影。此時分別聲、影者還之于聲，分別色、影者
X15n0306_p0636c17║還之于色，其是客而非亭主明矣。前第一番進明
X15n0306_p0636c18║圓理，後亦責緣塵分別，與今大同。○二、退明別教。
X15n0306_p0636c19║前第一番進明圓理，則曰唯心；退明別教，則指見
X15n0306_p0636c20║性。今第二番亦然。又第一番退明見性時，初舉盲
X15n0306_p0636c21║人矚暗，直示見性離根離塵，阿難不解。次因客塵
X15n0306_p0636c22║之喻，比知見性離塵離根，當機彷髴有解，而非真
X15n0306_p0636c23║解焉。豈有緣心不離，而反離根塵者乎？故世尊前
X15n0306_p0636c24║章重破緣心。今第二番退明見性，重舉離塵，後方
X15n0306_p0637a01║重示離根。如云見見非見，是離根也。塵是見精所
X15n0306_p0637a02║託，故先明之。此中八還，葢辨見性離塵耳。為二：一、
X15n0306_p0637a03║明見性無還，二、先承責咨請。
X15n0306_p0637a04║阿難言：若我心性各有所還，則如來說妙明元心，云
X15n0306_p0637a05║何無還？惟垂哀愍，為我宣說。
X15n0306_p0637a06║問中言有還無還者，從聲色生即還，聲色不與心
X15n0306_p0637a07║性相涉，是無還也。下文云：汝見八種見精明性，當
X15n0306_p0637a08║欲誰還？阿難不解，故問無還之體。○二、示以無還
X15n0306_p0637a09║三：一、簡示許說。
X15n0306_p0637a10║佛告阿難：且汝見我見精明元，此見雖非妙精明心，
X15n0306_p0637a11║如第二月非是月影。汝應諦聽，今當示汝無所還地。
X15n0306_p0637a12║阿難雖問妙心，佛不進明圓理，而且約見性以示
X15n0306_p0637a13║別義。又佛欲示無還，而且于可還中示其無還，故
X15n0306_p0637a14║云且也。前匿王章中始言見精，今復言見精明元。
X15n0306_p0637a15║葢識精元明在眼，曰見精明元。精亦明義，如十卷
X15n0306_p0637a16║云：顧瞻東方，已有精色，乃明相未散之象。思量分
X15n0306_p0637a17║別未起，稱曰明元。此體真妄和合，以含真故，遇物
X15n0306_p0637a18║能見；以含妄故，見相未忘。較之真心，只少一妙字
X15n0306_p0637a19║而已，以妙是亡相之義也。只就目前指出，故云且
X15n0306_p0637a20║汝見我，有汝有我，猶帶妄見，自他俱冥，方全奢摩
X15n0306_p0637a21║之照，名曰妙心。喻有三重：孤山曰：第一月喻妙精
X15n0306_p0637a22║明心，第二月喻見精明元，水中月影喻緣塵分別。
X15n0306_p0637a23║孤山此釋為正。下文云：汝今徧觀此會聖眾，但如
X15n0306_p0637a24║鏡中無別分析。此見精也，即第二月也。又云：汝識
X15n0306_p0637b01║於中次第標指。此是文殊等此緣慮之心，即月影
X15n0306_p0637b02║也。見精中相是可還，性是無還，六識心皆是可還，
X15n0306_p0637b03║此兩種可還之異。古人云：第二月由揑目而成，見
X15n0306_p0637b04║精由迷真而起。但不揑目，二月自無。若亡能所，則
X15n0306_p0637b05║真心可了。故於見精中指出無所還地，其義如此。
X15n0306_p0637b06║○二、正辨境見二：一、明境可還二：一、示八境二：一、
X15n0306_p0637b07║顯境。既相是可還，性不可還，第先簡其可還，則不
X15n0306_p0637b08║可還者自露。
X15n0306_p0637b09║阿難，此大講堂洞開東方，日輪升天則有明曜，中夜
X15n0306_p0637b10║黑月雲霧晦暝則復昏暗，戶牖之隙則復見通，墻宇
X15n0306_p0637b11║之間則復觀壅，分別之處則復見緣，頑虗之中徧是
X15n0306_p0637b12║空性，鬱𡋯之象則紆昏塵，澄霽斂氛又觀清淨。
X15n0306_p0637b13║先示可還之相，共有四雙：先明暗，次通塞，次空有，
X15n0306_p0637b14║次染淨。其中有體有相：日輪是體，明曜是相；黑月
X15n0306_p0637b15║是體，昏暗是相。然六句皆先體後相，唯空與塵先
X15n0306_p0637b16║相後體。故後文云：頑虗還空，鬱𡋯還塵。葢綺文互
X15n0306_p0637b17║現耳。分別者，謂物象差別，如高下、曲直、青黃、長短、
X15n0306_p0637b18║遠近等。緣即是有，對下空境而說。𡋯，塵起貌。氛亦
X15n0306_p0637b19║是氣。○二明還。
X15n0306_p0637b20║阿難！汝咸看此諸變化相，吾今各還本所因處。云何
X15n0306_p0637b21║本因？阿難！此諸變化，明還日輪。何以故？無日不明，明
X15n0306_p0637b22║因屬日，是故還日。暗還黑月，通還戶牖，壅還墻宇，緣
X15n0306_p0637b23║還分別，頑虗還空，鬱𡋯還塵，清明還霽。
X15n0306_p0637b24║諸變化相者，四雙八雙，一一相違。如明化為暗，暗
X15n0306_p0637c01║化為明，塵氛化為清淨，決無竝存，是變化也。本所
X15n0306_p0637c02║因，即日輪黑月等。還者，明還日輪，與見性無關，乃
X15n0306_p0637c03║至澄霽亦爾。然此中可還，與前可還不同。前以分
X15n0306_p0637c04║別聲色之心，還於聲色，此第六識中之可還者也。
X15n0306_p0637c05║今以明暗之相，還於外境，此見精之可還者也。應
X15n0306_p0637c06║知見精附於八境，八相既還，則見精亦不可得矣。
X15n0306_p0637c07║經意謂欲窮不還之體，須盡除可還之相。如明暗
X15n0306_p0637c08║等現有之境，尚是可還，況分別心乎？故簡之若此。
X15n0306_p0637c09║○二、明該攝。
X15n0306_p0637c10║則諸世間，一切所有，不出斯類。
X15n0306_p0637c11║簡現境則該眼根所對，故云不出斯類。○二、明見
X15n0306_p0637c12║無還。
X15n0306_p0637c13║汝見八種見精明性，當欲誰還？何以故？若還於明，則
X15n0306_p0637c14║不明時無復見暗。雖明暗等種種差別，見無差別，諸
X15n0306_p0637c15║可還者自然非汝，不汝還者非汝而誰？
X15n0306_p0637c16║經云汝見八種等者，是指見性，所謂性不可還者
X15n0306_p0637c17║也。纔言見性，即已離根，豈不離塵耶？問：前托見精
X15n0306_p0637c18║指性，今何直指見性耶？答：今亦就見精指性，故云
X15n0306_p0637c19║見精明性耳。然見者畢竟是見性，而非見精。何者？
X15n0306_p0637c20║見精附性而起，復托根塵附性而起，似自能見。既
X15n0306_p0637c21║托根塵，根塵體是無知，則見精必非能見。故今直
X15n0306_p0637c22║以能見而歸於性，當欲誰還？明無還也。何以故下，
X15n0306_p0637c23║徵釋。若明還日輪，并見性而歸於明，便不見暗，安
X15n0306_p0637c24║見八種？文中欲辨還無還，先以差無差對辨。八種
X15n0306_p0638a01║皆見，即是無差。應知見精雖見八種，然非無差。以
X15n0306_p0638a02║由八種而起，故體是差別，非無差也。見性體非八
X15n0306_p0638a03║種，是常住法，故無差別。差即是妄，無差即真。諸可
X15n0306_p0638a04║還下，結顯還無還義。不汝還者，謂不須汝還也。若
X15n0306_p0638a05║是阿難自體，則真而非妄明矣。○三、指心責迷。
X15n0306_p0638a06║則知汝心本妙明淨，汝自迷悶喪本受輪，於生死中
X15n0306_p0638a07║常被淪溺，是故如來名可憐愍。
X15n0306_p0638a08║據今結文云則知汝心本妙明淨，知前無還之見
X15n0306_p0638a09║是妙明心淨覺，不作結前之解，惟言此句是真，而
X15n0306_p0638a10║云見性不還，猶第二月，此見屬妄，將亦須還，惟有
X15n0306_p0638a11║真月所喻真性誠不還耳。然觀經文，此句元是結
X15n0306_p0638a12║前，又前文盛譚不還，而岳師言還，恐違經旨。然亦
X15n0306_p0638a13║有義，以前文云見精明性，似帶見精，今云本妙明
X15n0306_p0638a14║淨，與前有異。葢前就見精中指性，性是妙心，今結
X15n0306_p0638a15║前妙心以責阿難，文意非更進也。汝自下，結責。不
X15n0306_p0638a16║知見性常住，逐諸妄想，是喪本受輪，一入生死，輪
X15n0306_p0638a17║轉無已。如來憐愍眾生，借阿難以發此歎憐，故退
X15n0306_p0638a18║明別教，作還無還之論，總是權說，安有隔日輪於
X15n0306_p0638a19║心外而可為圓宗乎？○二、明見性非物二。一、問：
X15n0306_p0638a20║阿難言：我雖識此見性無還，云何得知是我真性？
X15n0306_p0638a21║見性無，還承上文也。言云何得知是我真性者，如
X15n0306_p0638a22║下佛答，則外物有相，見性無相，豈不了然？由未聞
X15n0306_p0638a23║真性無相，故言云何得我真性，真性即見性也。○
X15n0306_p0638a24║二、答二：一、正明真見非物二：一、示見量。
X15n0306_p0638b01║佛告阿難：吾今問汝，今汝未得無漏清淨，承佛神力
X15n0306_p0638b02║見於初禪得無障礙，而阿那律見閻浮提如觀掌中
X15n0306_p0638b03║菴摩羅果，諸菩薩等見百千界十方如來，窮盡微塵
X15n0306_p0638b04║清淨國土無所不矚，眾生洞視不過分寸。
X15n0306_p0638b05║言問汝者，下云誰是我體，誰為物象，豈非問辭？阿
X15n0306_p0638b06║難得初果，但斷見惑，未斷三界思惑，假他而觀，以
X15n0306_p0638b07║佛力見於初禪而已。據淨名經，那律答嚴淨梵王
X15n0306_p0638b08║云：我見三千大千世界，如觀掌果。此云闍浮，從近
X15n0306_p0638b09║示耳。阿那律，此翻無貧。閻浮，樹名，此翻穢樹。菴摩
X15n0306_p0638b10║羅，翻難。分別其果，似桃非桃，似李非李。故此文泛
X15n0306_p0638b11║敘見用，而有五重：一學人，二無學，三菩薩，四如來，
X15n0306_p0638b12║五眾生。言窮盡微塵清淨國土者，如來不唯見穢
X15n0306_p0638b13║土，且見淨土。淨名經云：有佛世尊，得真天眼，常在
X15n0306_p0638b14║三昧，悉見諸佛國，不以二相。據此文，則如來國土，
X15n0306_p0638b15║無不清淨，故云微塵清淨國土也。長水云不過分
X15n0306_p0638b16║寸者，隔紙膜不見外物，隔皮膚不見五藏。或云：以
X15n0306_p0638b17║眾生較諸聖，所見不過分寸而已。須知見量有差，
X15n0306_p0638b18║見性無差。○二、示非物二：一、勸檢自他。
X15n0306_p0638b19║阿難！且吾與汝觀四天王所住宮殿，中間徧覽水陸
X15n0306_p0638b20║空行，雖有昏明種種形像，無非前塵分別留礙，汝應
X15n0306_p0638b21║於此分別自他。今吾將汝擇於見中，誰是我體？誰為
X15n0306_p0638b22║物象？
X15n0306_p0638b23║文中先定所觀。言且吾與汝者，雖至初禪，且觀四
X15n0306_p0638b24║天王宮也。佛與阿難居日月宮，則先觀四王宮殿，
X15n0306_p0638c01║然後徧觀世間，故云中間徧覽水陸空行。目根所
X15n0306_p0638c02║對，不出昏明二種。昏是外象昏暗，明亦非眼根之
X15n0306_p0638c03║明，總是前塵而已。前塵者，目前之塵。分別者，物象
X15n0306_p0638c04║差別。留礙者，眼光至此而留礙也。是則雖明猶昏，
X15n0306_p0638c05║於見性有何涉乎？汝應下。勸簡自他。因前問云何
X15n0306_p0638c06║得知是我真性，故勸分別自他。他即妄也，自即真
X15n0306_p0638c07║也。今吾下。正問自他。後文云：我與如來觀四天王
X15n0306_p0638c08║勝藏寶殿，居日月宮。據此，則佛將阿難明矣。誰自
X15n0306_p0638c09║誰他，即問辭也。○二、正簡自他二：一、明他。
X15n0306_p0638c10║阿難，極汝見源，從日月宮，是物非汝；至七金山，周徧
X15n0306_p0638c11║諦觀，雖種種光，亦物非汝；漸漸更觀，雲騰鳥飛，風動
X15n0306_p0638c12║塵起，樹木山川，草芥人畜，咸物非汝。
X15n0306_p0638c13║簡外物中，文有三重：從日月宮起，見是見之源。因
X15n0306_p0638c14║佛力加被，使阿難至日月宮，便可徧觀外物，故見
X15n0306_p0638c15║從日月宮起也。或以見源為真見，其說謬矣。此文
X15n0306_p0638c16║因上云誰是我體，誰為物象，故今承上簡三重所
X15n0306_p0638c17║見，皆是物象。七金山者，此界有九山八水，須彌居
X15n0306_p0638c18║中，鐵圍在外。中七金山，繞山有七香水海。第七山
X15n0306_p0638c19║外，鐵圍之內，即第八鹹海。今四洲皆在鹹海中耳。
X15n0306_p0638c20║七金山有種種寶林，皆有光明。言漸漸更觀者，既
X15n0306_p0638c21║居日月宮，則日月宮為近，由近而遠，故云漸漸。風
X15n0306_p0638c22║動塵起等，即所見四洲之事。芥，小草也。如此三重，
X15n0306_p0638c23║昏明不同，皆所見外物，非阿難能見之真性。此屬
X15n0306_p0638c24║他而不屬己，審矣。○二明自
X15n0306_p0639a01║阿難，是諸近遠諸有物性雖復差殊，同汝見精清淨
X15n0306_p0639a02║所矚，則諸物類自有差別，見性無殊，此精妙明誠汝
X15n0306_p0639a03║見性。
X15n0306_p0639a04║指上三重，名諸近遠。近指日月宮，遠指雲騰鳥飛
X15n0306_p0639a05║等。上文三重所見，咸物非汝，皆是外象。至此中方
X15n0306_p0639a06║出自體。先指見精，次指見性。言見精清淨者，即根
X15n0306_p0639a07║中清淨四大，是見精所託。然見精亦未離物象，統
X15n0306_p0639a08║諸差別。雖屬於汝，猶是妄見。若見性無差，離物獨
X15n0306_p0639a09║立，則真汝之性矣。大涅槃經云：眾生佛性，非內非
X15n0306_p0639a10║外，猶如虗空。一切諸法，因緣故生，因緣故滅。眾生
X15n0306_p0639a11║佛性，不破不壞，不牽不捉，不繫不縛，如眾生中所
X15n0306_p0639a12║有虗空。彼經明眾生身中無有佛性，故曰非內，是
X15n0306_p0639a13║見性離根。今經明見性離塵，即是非外。其意大同，
X15n0306_p0639a14║皆明真性如虗空耳。此真性的是中道，亦名佛性。
X15n0306_p0639a15║在今文明見性無殊，即不破不壞，不牽不捉，不繫
X15n0306_p0639a16║不縛之體也。由隨染緣，喪本受淪。若見此者，即信
X15n0306_p0639a17║眾生皆有佛性。佛因眾生不知此性，故離塵示之。
X15n0306_p0639a18║離塵之處，名奢摩他。然前章明見性無還，今明見
X15n0306_p0639a19║性非物，義猶未全。若曉日輪本無，艸芥非有，如同
X15n0306_p0639a20║別妄見中說，方名奢摩他微密觀照耳。○二、展轉
X15n0306_p0639a21║破見是物三：一、示見非物。
X15n0306_p0639a22║若見是物，則汝亦可見吾之見。若同見者，名為見吾。
X15n0306_p0639a23║吾不見時，何不見吾不見之處？若見不見，自然非彼
X15n0306_p0639a24║不見之相。若不見吾不見之地，自然非物，云何非汝？
X15n0306_p0639b01║若汝不知真性，認見即是差別之物，則吾見亦即
X15n0306_p0639b02║彼物，汝應見之。若同下，縱也。謂若吾與汝同見，名
X15n0306_p0639b03║為見吾之見。破云：吾不與汝同見之時，於外境上
X15n0306_p0639b04║應少一物，而汝何不見耶？如來天眼無所不矚，然
X15n0306_p0639b05║不與阿難同見，亦可云不見，此順肉眼而為言也。
X15n0306_p0639b06║若見不見者，縱妄意推測，謂見吾不在，即是見吾
X15n0306_p0639b07║不見。既云不見，豈可見乎？彼不見者，以見望不見，
X15n0306_p0639b08║稱不見為彼也。於外境上既不能辨吾之不見，則
X15n0306_p0639b09║亦不能見吾之見，見之非物明矣，云何非汝？○二、
X15n0306_p0639b10║約物我結過。
X15n0306_p0639b11║又則汝今見物之時，汝既見物，物亦見汝，體性紛雜，
X15n0306_p0639b12║則汝與我并諸世間不成安立。
X15n0306_p0639b13║汝執見性是物，亦應物即是見，則汝見物時，物亦
X15n0306_p0639b14║見汝，而體性紛雜矣。又汝見是物，我見亦是物，外
X15n0306_p0639b15║物復即是見，自他不分，情無情無辨，一切俱不安
X15n0306_p0639b16║立。葢若論世諦，必汝是汝，我是我，情與無情，逈然
X15n0306_p0639b17║各別，方安立也。若失本位，豈安立之道耶？○三、結
X15n0306_p0639b18║責當機。
X15n0306_p0639b19║阿難！若汝見時，是汝非我，見性周徧，非汝而誰？云何
X15n0306_p0639b20║自疑汝之真性，性汝不真，取我求實？
X15n0306_p0639b21║承上言汝自汝，我自我，汝見之時，是阿難而非佛，
X15n0306_p0639b22║方名安立，則汝見性周徧照物，非汝而誰乎？葢汝
X15n0306_p0639b23║是無相，佛是有相，雖云承佛威力見於初禪，而見
X15n0306_p0639b24║時實是阿難而非佛也。因問：云何得知是我真性？
X15n0306_p0639c01║故今結云：是汝非我。言周徧者，從日月宮至七金
X15n0306_p0639c02║山等，一一皆見，故曰周徧。周徧之言，密顯阿難有
X15n0306_p0639c03║平等法身，與佛無殊。孤山曰：性汝不真者，謂真性
X15n0306_p0639c04║在汝而不自知，反取我言以求其實，迷之甚也，責
X15n0306_p0639c05║之深也。上兩科雖退明別教，然是入圓教之方
X15n0306_p0639c06║便，以明見性非物，則根塵自破。根塵破已，方可會
X15n0306_p0639c07║根塵而為自心。不然，未破妄而顯真，豈不全同外
X15n0306_p0639c08║道耶？○第三番圓別進否，文分為二：先明圓證，次
X15n0306_p0639c09║明別理。前二番進明圓理，則論唯心。退明別教，則
X15n0306_p0639c10║論見性。今第三番即就見性以辨圓理，文分為三：
X15n0306_p0639c11║初明圓證超觀大觀小，次明圓證出是見非見，三
X15n0306_p0639c12║明圓證離因緣自然。初文先問。前言見性非物，無
X15n0306_p0639c13║相之旨已自昭然。今復以大小縮斷為問者，大小
X15n0306_p0639c14║縮斷即是有相。更除此疑，方徹無相之旨。此阿難
X15n0306_p0639c15║愈疑而愈深，如來愈談而愈妙也。
X15n0306_p0639c16║阿難白佛言：世尊！若此見性，必我非餘。我與如來觀
X15n0306_p0639c17║四天王勝藏寶殿，居日月宮，此見周圓，徧娑婆國。退
X15n0306_p0639c18║歸精舍，祗見伽藍，清心戶堂（戶邊堂內），但矚簷廡。世尊！此
X15n0306_p0639c19║見如是，其體本來周徧一界，今在室中，唯滿一室。為
X15n0306_p0639c20║復此見縮大為小？為當墻宇夾令斷絕？我今不知斯
X15n0306_p0639c21║義所在，願垂弘慈，為我敷演。
X15n0306_p0639c22║問中，先敘見遠近。因前文云：見性周徧，非汝而誰？
X15n0306_p0639c23║細推遠近，不無致惑，故作此問。文有三重，牒前佛
X15n0306_p0639c24║云觀四天王所住宮殿，故云觀四天王等勝藏殿。
X15n0306_p0640a01║若欲觀四王寶殿，必須居日月宮，以佛神力，欲居
X15n0306_p0640a02║則居，此阿難隨佛事也。承上居日月宮，故云退歸
X15n0306_p0640a03║精舍。伽藍，梵語，此云眾園。先徧一國，次見伽藍，後
X15n0306_p0640a04║瞻簷廡。廡，大屋，四邊重簷也。世尊下，次疑大小。重
X15n0306_p0640a05║牒前問，唯作兩重，若欲對辨，兩重即足。一界，初禪
X15n0306_p0640a06║也。一室，講堂也。借力見寬，自力見狹，已陳大小。次
X15n0306_p0640a07║作縮、斷兩疑。言不知斯義所在者，縮則非斷，斷則
X15n0306_p0640a08║非縮，縮耶？斷耶？斯義何在？下文答意，亦非斷，亦非
X15n0306_p0640a09║縮，故曰義性如是。云何為在？○二答二一正破疑
X15n0306_p0640a10║二一正破
X15n0306_p0640a11║佛告阿難：一切世間大小內外諸所事業各屬前塵，
X15n0306_p0640a12║不應說言見有舒縮。譬如方器中見方空，吾復問汝：
X15n0306_p0640a13║此方器中所見方空，為復定方？為不定方？若定方者，
X15n0306_p0640a14║別安圓器，空應不圓；若不定者，在方器中應無方空。
X15n0306_p0640a15║汝言不知斯義所在，義性如是，云何為在？阿難，若復
X15n0306_p0640a16║欲令入無方圓，但除器方，空體無方，不應說言更除
X15n0306_p0640a17║虗空方相所在。
X15n0306_p0640a18║一切下，先總明離相。既明見性非物，即無諸相，故
X15n0306_p0640a19║總決之。一切世間，即根身器界之類。大如一界，小
X15n0306_p0640a20║如一室，內外如墻宇。夾，斷也。諸所事業，如方圓、高
X15n0306_p0640a21║下、通塞、明暗等。前塵，即天宮、精舍等。阿難雖就見
X15n0306_p0640a22║性為問，然所疑大小、內外實屬前塵，塵則非見，豈
X15n0306_p0640a23║可混耶？言見無舒縮者，以非大則無舒，非小則無
X15n0306_p0640a24║縮也。譬下，以虗空為譬。器喻前塵，空喻見性。見性
X15n0306_p0640b01║無相，唯空可以譬之。方圓喻大小，見性無大小，不
X15n0306_p0640b02║妨示為大小；虗空無方圓，不妨示為方圓，故見方
X15n0306_p0640b03║空。吾復下，雙問。為復定方，為不定方？此問辭也。若
X15n0306_p0640b04║定下，雙破。別安下，破定方。空若是方，於此處別置
X15n0306_p0640b05║圓器，空應無圓相矣。在方器下，破不定方。汝言下，
X15n0306_p0640b06║結顯。汝言見性或縮或斷，要將一義決定。但虗空
X15n0306_p0640b07║中無定方、不定方二義，豈可又於二中決定一義
X15n0306_p0640b08║乎？見性可例知已。若復欲令入無方圓等者，明復
X15n0306_p0640b09║本也。但除器方，不須說虗空之中更有方相可除。
X15n0306_p0640b10║只一方相，何必兩番除之？見性亦然，但離前塵則
X15n0306_p0640b11║無大小，不須言離塵之外更離見性中之大小。○
X15n0306_p0640b12║二反難。
X15n0306_p0640b13║若如汝問，入室之時縮見令小，仰觀日時汝豈挽見
X15n0306_p0640b14║齊於日面？若築墻宇能夾見斷，穿為小竇寧無續迹？
X15n0306_p0640b15║是義不然。
X15n0306_p0640b16║前文是總破舒縮，今是別破夾縮。先破縮中云挽
X15n0306_p0640b17║見者，挽如挽弓之挽，既非可挽，則非可縮明矣。次
X15n0306_p0640b18║破夾中云續迹者，內外皆見，夾使不通，穿竇續之，
X15n0306_p0640b19║續必有痕，此如來之巧辯也。結云是義不然者，謂
X15n0306_p0640b20║縮與夾二義不然。○二、明圓證。
X15n0306_p0640b21║一切眾生從無始來，迷己為物，失於本心，為物所轉，
X15n0306_p0640b22║故於是中觀大觀小。若能轉物，則同如來身心圓明
X15n0306_p0640b23║不動道場，於一毛端徧能含受十方國土。
X15n0306_p0640b24║文中，先明迷本。觀大觀小，執情之本，故先斥之。何
X15n0306_p0640c01║但阿難，一切皆然。何但今日，無始如是。迷己為物，
X15n0306_p0640c02║無明惑也。謂無始來，不覺心動而有其念，從此變
X15n0306_p0640c03║生根身器界，迷真性之己，成色心之物。色心既成，
X15n0306_p0640c04║真性即隱，故云失於本心。始既迷己為物，終必為
X15n0306_p0640c05║物所轉。觀大作大會，觀小作小會，非為物所轉而
X15n0306_p0640c06║何？須知為物所轉之言，已徧該三惑矣。若能下，明
X15n0306_p0640c07║圓證。云若能者，難言之也。名字觀行位中，初修轉
X15n0306_p0640c08║物之觀，至相似位，猶未能真轉，唯別初地、圓初住，
X15n0306_p0640c09║方能轉物，便同如來到此，身即是心，名為圓明。此
X15n0306_p0640c10║與上失本心相反。道場者，證道之處。今論自證邊
X15n0306_p0640c11║事，故曰道場。道場在同居土中，不須移動，而一毛
X15n0306_p0640c12║端能含十方國土。毛端且不動，何況道場乎？前既
X15n0306_p0640c13║以觀大觀小為物所轉，則小能容大，名為轉物，其
X15n0306_p0640c14║義明矣。又身心屬己，而毛含國土，即是會物為己，
X15n0306_p0640c15║此離迷己為物之惑也。古人如長水釋此文，同四
X15n0306_p0640c16║卷之圓照法界。吳興評之，謂今文是攝事歸理，非
X15n0306_p0640c17║從體起用，其義極精。交光徒非古人，安知古人之
X15n0306_p0640c18║意哉？問：毛端亦事，國土亦事，安云攝事成理？答：一
X15n0306_p0640c19║毛端正是理體，即寂光土。寂光諸土，無二無別。寂
X15n0306_p0640c20║光是理，諸土是事。寂光理通，諸土別異。以理通故，
X15n0306_p0640c21║云一毛端。以別異故，所以稱為十方國土。問：一毛
X15n0306_p0640c22║端是身分極微之處，何以稱寂光乎？答曰：若論今
X15n0306_p0640c23║文，有多種義。而攝事歸理，為義中之要。言多種義
X15n0306_p0640c24║者，若轉大小，即大小相容也。若會物為己，即自他
X15n0306_p0641a01║不隔也。若身心圓明，即色心不二也。若以身對土，
X15n0306_p0641a02║即依正互融也。若一毛含十方土，即一多無礙也。
X15n0306_p0641a03║更有多義，不暇具明，而義中有要。以前兩番進明
X15n0306_p0641a04║圓理，只論唯心。今番進明圓證，獨揭唯色。比前更
X15n0306_p0641a05║深，是發明身心圓明之騐。葢心具易知，色具難解。
X15n0306_p0641a06║經第四云：如意默容十方三世一切世間出世間
X15n0306_p0641a07║法，唯聖與凡，無不包容，盡其涯際。據經所言，心具
X15n0306_p0641a08║諸法，人所易曉。世雖至愚之人，亦能記憶少壯及
X15n0306_p0641a09║老及他人之事，有何限量。由其所知，推及其所不
X15n0306_p0641a10║知，靡不包容。殆信然矣。所以前兩番，初明圓旨。且
X15n0306_p0641a11║論唯心，人猶易信。唯色唯心，義實不異。在凡位中，
X15n0306_p0641a12║色具難解。唯聖人達依正之色，無非自心。色具宛
X15n0306_p0641a13║如心具，毛端國土，皆是色法。以類相從，自能容受。
X15n0306_p0641a14║所以經言：身心圓明。正顯色即是心，成唯色法門
X15n0306_p0641a15║也。此中雖論毛含剎海，而亦兼明一念具法。以上
X15n0306_p0641a16║文云：身心圓明。豈非明色具即是一念具耶？一念
X15n0306_p0641a17║是時之極促，一毛端是色之極微。時雖極促，處雖
X15n0306_p0641a18║極微，然分量已全，可論具法。身土既融，時處豈不
X15n0306_p0641a19║即耶？前兩番云：諸法所生，唯心所現。其中自含一
X15n0306_p0641a20║念具法之義。今揭色具，意亦兼之。古人明一念具
X15n0306_p0641a21║法，是寂光土體。如義例云：他人咸知一切唯識，不
X15n0306_p0641a22║知身土居乎一心。故知心體，即常寂光。寂光諸土，
X15n0306_p0641a23║無二無別。遮那之身，與土相稱。法與報應，一體無
X15n0306_p0641a24║差。今例此義，色具即心，豈非寂光？寂光攝下三土，
X15n0306_p0641b01║故含受十方國也。色心依正，鎔融總攝，全成寂光。
X15n0306_p0641b02║則古人攝事成理之說，更無惑矣。前兩番明圓教
X15n0306_p0641b03║之因，今論圓教之果。如來本意在圓，故對觀大觀
X15n0306_p0641b04║小，而即明小大相容耳。○二、明圓證出是見非見。
X15n0306_p0641b05║前章雖從見性明圓，是圓即別義，而云身心圓明，
X15n0306_p0641b06║其語尚寬。今云此見及緣，元是菩提妙淨明體，是
X15n0306_p0641b07║的就見以明圓證。於中先問：
X15n0306_p0641b08║阿難白佛言：世尊！若此見精必我妙性，今此妙性現
X15n0306_p0641b09║在我前見必我真，我今身心復是何物？而今身心分
X15n0306_p0641b10║別有實，彼見無別分辨我身。若實我心令我今見，見
X15n0306_p0641b11║性實我而身非我，何殊如來先所難言物能見我？惟
X15n0306_p0641b12║垂大慈開發未悟。
X15n0306_p0641b13║若此見精必我妙性者，前文於見精中點出見性，
X15n0306_p0641b14║如云：同汝見精，清淨所矚，則諸物象雖有差別，見
X15n0306_p0641b15║性無殊。此於見精中點出見性也。而妙性之言，指
X15n0306_p0641b16║毛含國土等義。故此問從見性無還、見性非物及
X15n0306_p0641b17║若能轉物三章發來。見性現在我前，此句是生疑
X15n0306_p0641b18║之本。由前文有見性周徧，非汝而誰等語，據此而
X15n0306_p0641b19║疑現在前也。後文云：汝見虗空徧十方界，有空無
X15n0306_p0641b20║體，有見無覺。故知見精中元有一分不附身根，名
X15n0306_p0641b21║無覺之見。阿難先已見及此矣。見必下，執見以疑
X15n0306_p0641b22║身心。見性洞然，必是我真。此性既在眼前，已離我
X15n0306_p0641b23║體，現今身心須不是我，復是何物？次而今下，執身
X15n0306_p0641b24║心以疑見。謂如我思惟，則身心有知，彼見無辨，則
X15n0306_p0641c01║見未必是我真也。彼者，外之之辭。三、若實下，明墮
X15n0306_p0641c02║物能見我之過。如世尊言：必以見者為心，以令我
X15n0306_p0641c03║今見故。見性是我，則身非我，以身不能見故。前文
X15n0306_p0641c04║云：汝既見物，物亦見汝。今見在身外，何殊物能見
X15n0306_p0641c05║我耶？汝即我也。言何殊者，亦非全同。以見在身外，
X15n0306_p0641c06║似有反見我身之義。阿難之意，似猶未信見性是
X15n0306_p0641c07║心，然皆據見現在前發此疑端。惟垂下，結請。○二、
X15n0306_p0641c08║答二：一、破執，二、會通。初文三：一、如來破執，又二：一、
X15n0306_p0641c09║總破見在我前。
X15n0306_p0641c10║佛告阿難：今汝所言，見在汝前，是義非實。
X15n0306_p0641c11║見在我前，是生疑之本，故先斥之，以其墮劫濁也。
X15n0306_p0641c12║○二、別破是見非見，又二：若實至別有自性等，總
X15n0306_p0641c13║明物非是見。須知文意元不立物即是見以為所
X15n0306_p0641c14║破，但破見在前耳。因阿難執見在前，故佛難云：明
X15n0306_p0641c15║暗色空，無一是見，可云見在前乎？然縱物無是見，
X15n0306_p0641c16║而於萬象前剖出精明，同物無惑，亦得謂之見在
X15n0306_p0641c17║眼前。故佛難破中，具有二義，即破是見也。答中亦
X15n0306_p0641c18║分為二：先答物無是見。次如佛所說下，明不能於
X15n0306_p0641c19║萬物象前剖出精見，則必不可云見在眼前。阿難
X15n0306_p0641c20║所說，合佛難意，故印云如是。
X15n0306_p0641c21║若實汝前，汝實見者，則此見精既有方所，非無指示。
X15n0306_p0641c22║且今與汝坐祇陀林，徧觀林渠及與殿堂，上至日月，
X15n0306_p0641c23║前對恒河。汝今於我師子座前，舉手指陳是種種相，
X15n0306_p0641c24║陰者是林，明者是日，礙者是壁，通者是空，如是乃至
X15n0306_p0642a01║草樹纖毫，大小雖殊，但可有形，無不指著。若必其見
X15n0306_p0642a02║現在汝前，汝應以手確實指陳何者是見。阿難當知，
X15n0306_p0642a03║若空是見，既已成見，何者是空？若物是見，既已成見，
X15n0306_p0642a04║何者為物？汝可微細披剝萬象，析出精明淨妙見元，
X15n0306_p0642a05║指陳示我，同彼諸物，分明無惑。阿難言：我今於此重
X15n0306_p0642a06║閣講堂，遠洎恒河，上觀日月，舉手所指，縱目所觀，指
X15n0306_p0642a07║皆是物，無是見者。世尊，如佛所說，況我有漏初學聲
X15n0306_p0642a08║聞乃至菩薩，亦不能於萬物象前剖出精見，離一切
X15n0306_p0642a09║物別有自性。佛言：如是，如是。
X15n0306_p0642a10║文云汝實見者，謂實有眼前之見，則必有實法可
X15n0306_p0642a11║示。且今與汝者，且以物為例，祇陀林下皆是所見，
X15n0306_p0642a12║日月恒河極見所至之處亦所見耳。下文方明種
X15n0306_p0642a13║種相皆有形可指。若必句，重牒計也。以物例見，物
X15n0306_p0642a14║在眼前而見亦在前，則物有可指而見亦必可指，
X15n0306_p0642a15║故云汝應以手確實指陳也。阿難當下，明物無是
X15n0306_p0642a16║見，又二：先明即物無見，謂若以空即見，則既謂之
X15n0306_p0642a17║見，即不得謂之空。次物亦然。汝可下，謂即物既不
X15n0306_p0642a18║可得，會須於萬象前剖出一見，方可云見在汝前。
X15n0306_p0642a19║譬如壁畵，畵雖依壁，然不妨壁是壁、畵是畵，是即
X15n0306_p0642a20║可剖。今見亦然。合此二義，皆名物無是見，謂萬物
X15n0306_p0642a21║中無一是見之處耳。佛已明示物無是見，而猶未
X15n0306_p0642a22║決其辭，以使阿難自決，所以斷其疑也。文言精明
X15n0306_p0642a23║淨妙見元，則見精見性皆在其中矣。阿難答中，方
X15n0306_p0642a24║正明物無是見。重閣講堂領上祇陀林等，恒河日
X15n0306_p0642b01║月領上上至日月前，對恒河舉手等領上物無是
X15n0306_p0642b02║見。言縱目者，義當舉手，故下即云指皆是物無是
X15n0306_p0642b03║見者。如佛所說下，正明不能剖物出見。阿難雖云
X15n0306_p0642b04║見在眼前，而佛令其析出見性，則不可得，故竟決
X15n0306_p0642b05║之。○二、明物無非見。
X15n0306_p0642b06║佛復告阿難：如汝所言，無有精見離一切物別有自
X15n0306_p0642b07║性，則汝所指是物之中無是見者。今復告汝，汝與如
X15n0306_p0642b08║來坐祇陀林，更觀林苑乃至日月種種象殊，必無見
X15n0306_p0642b09║精受汝所指。汝又發明，此諸物中何者非見？阿難言：
X15n0306_p0642b10║我實徧見此祇陀林，不知是中何者非見。何以故？若
X15n0306_p0642b11║樹非見，云何見樹？若樹即見，復云何樹？如是乃至若
X15n0306_p0642b12║空非見，云何見空？若空即見，復云何空？我又思惟，是
X15n0306_p0642b13║萬象中微細發明無非見者。佛言：如是，如是。
X15n0306_p0642b14║如汝下。述其所言。精見二字，亦該見精見性。前世
X15n0306_p0642b15║尊先明即物無見，次明析物無見。析即離也。阿難
X15n0306_p0642b16║答中，亦分為二。今但言離者，是必前文意重於離
X15n0306_p0642b17║耳。前謂見現在前，必有可指，豈明暗色空即是見
X15n0306_p0642b18║乎？此既不可，須於萬象中剖出一見，亦得謂之見
X15n0306_p0642b19║在眼前。則前問答中，意重於離明矣。雖言為離，元
X15n0306_p0642b20║是是見中義。以若於萬象中析出一見，即是物中
X15n0306_p0642b21║有此見也。故結云則汝所指等。結語雖單承離物
X15n0306_p0642b22║無見，亦該即物無見，故云是物之中無是見也。今
X15n0306_p0642b23║復下。別徵非見。更觀之，意在徵非見也。然佛亦不
X15n0306_p0642b24║結，而使阿難自決。既云徧見，便不得云非見。此中
X15n0306_p0642c01║祗應破非見，而即非俱破者，謂進退皆不可，而決
X15n0306_p0642c02║其無非見耳。言我又思維者，前思無是見，今又思
X15n0306_p0642c03║無非見也。微細者，欲尋非見之義，故云微細。兩關
X15n0306_p0642c04║皆破，佛意可明，故復印之。溫陵云：二義無定，佛皆
X15n0306_p0642c05║印者，以色空等象，如虗空華，本無所有，不可定指
X15n0306_p0642c06║也。○二大眾茫然
X15n0306_p0642c07║於是大眾非無學者，聞佛此言，茫然不知是義終始，
X15n0306_p0642c08║一時惶悚，失其所守。
X15n0306_p0642c09║大眾茫然者，如前問答，以為是見，則無所指，故是
X15n0306_p0642c10║見之義難立，大眾已懷迷悶。以為非見，應無所矚，
X15n0306_p0642c11║故非見之義難立，大眾復懷迷悶。而佛反兩印之，
X15n0306_p0642c12║迷悶轉深，故茫然不知終始。幽溪云：經家特言非
X15n0306_p0642c13║無學者，無學之人已證偏真，則色空已盡，豈更執
X15n0306_p0642c14║乎？所不及者，此見及緣，元是菩提妙淨明體耳。大
X15n0306_p0642c15║乘小乘，漸頓偏圓，於是乎分。終始者，如虗空華是
X15n0306_p0642c16║義之始，元是菩提妙淨明體是義之終。又如虗空
X15n0306_p0642c17║華是義之終，是見非見，至此而斷也。追遡其本，元
X15n0306_p0642c18║是菩提妙淨明體，即其始也。有無不決，故失其所
X15n0306_p0642c19║守。○三、如來安慰。
X15n0306_p0642c20║如來知其魂慮變慴，心生憐愍，安慰阿難及諸大眾：
X15n0306_p0642c21║諸善男子！無上法王是真實語，如所如說，不誑不妄，
X15n0306_p0642c22║非末伽黎四種不死矯亂論義。汝諦思惟，無忝哀慕。
X15n0306_p0642c23║變慴者，失其所守則變，一時惶悚是慴。慴，專入聲，
X15n0306_p0642c24║怯也，或云懼也。特言無上法王真實語者，是見非
X15n0306_p0643a01║見皆非真實，今俱非之，意欲明圓教中道是真實
X15n0306_p0643a02║語也。如所如說者，如於真如之理，是稱理而說。不
X15n0306_p0643a03║誑則不欺於人，不妄是斷除妄語。或以如來五語
X15n0306_p0643a04║釋之亦是，具如會解。不死矯亂者，言其立義甚有
X15n0306_p0643a05║無不決，如十卷中云：或言其有，或言其無，亦有即
X15n0306_p0643a06║是亦無，亦無之中不是亦有，即矯亂而不決也。○
X15n0306_p0643a07║二、會通二。一、文殊騰疑請問。
X15n0306_p0643a08║是時，文殊師利法王子愍諸四眾，在大眾中即從座
X15n0306_p0643a09║起，頂禮佛足，合掌恭敬而白佛言：世尊！此諸大眾不
X15n0306_p0643a10║悟如來發明二種精見色空是非是義。世尊！若此前
X15n0306_p0643a11║緣色空等象，若是見者應有所指，若非見者應無所
X15n0306_p0643a12║矚。而今不知是義所歸，故有驚怖，非是疇昔善根輕
X15n0306_p0643a13║尠。惟願如來大慈發明，此諸物象與此見精元是何
X15n0306_p0643a14║物？於其中間無是非是。
X15n0306_p0643a15║大眾雖蒙安慰，未啟幽關，故假文殊槌砧相叩。文
X15n0306_p0643a16║分三節：初、總述四眾不悟。發明二種者，謂是見、非
X15n0306_p0643a17║見二義也。精見與色空相對，有色空是見、色空非
X15n0306_p0643a18║見二義。若其悟明，即知離是非是，亦成佛果。二、明
X15n0306_p0643a19║不悟所以。若是見者，應有所指者，謂物既是見，必
X15n0306_p0643a20║可指其何者為物中之見也。是義指物無是見、物
X15n0306_p0643a21║無非見二義所歸，是旨歸之地。如下明菩提妙淨
X15n0306_p0643a22║明體，離是非是，豈非義所歸乎？因如來所示，其意
X15n0306_p0643a23║甚深，尚非無學偏空境界，況阿難有學及諸四眾，
X15n0306_p0643a24║能無驚怖？故非善根微薄。三、惟願下，請如來發明。
X15n0306_p0643b01║此正叩所歸，舉二以叩不二也。元是何物者下，佛
X15n0306_p0643b02║云元是菩提淨明體，正答此語。○二、如來正為會
X15n0306_p0643b03║通二：一、正明絕待。
X15n0306_p0643b04║佛告文殊及諸大眾：十方如來及大菩薩，於其自住
X15n0306_p0643b05║三摩地中，見與見緣并所想相，如虗空華本無所有。
X15n0306_p0643b06║此見及緣元是菩提妙淨明體，云何於中有是非是？
X15n0306_p0643b07║此中文意，近代諸師，皆以萬物一體釋之，未必然
X15n0306_p0643b08║也。考天地同根，萬物一體，語見外書。自肇公引用，
X15n0306_p0643b09║遂為見性之極談，亦須究其所以。夫根身器界，皆
X15n0306_p0643b10║是虗妄。欲以目前萬法，而即會成一體。此乃帶妄
X15n0306_p0643b11║釋真，徒成妄法。今此文中，有破有立。欲證菩提淨
X15n0306_p0643b12║體，必須破盡根塵。破後論立，方明萬物與己為一。
X15n0306_p0643b13║苟或未破即立，豈通方之大道乎。文云如來大菩
X15n0306_p0643b14║薩者，如來極果，菩薩分證，皆有自行權實二智。三
X15n0306_p0643b15║摩地，或云即是三摩提。然三摩提是所修妙因，三
X15n0306_p0643b16║摩地是所證習果，當有因果之分。果上所證，或即
X15n0306_p0643b17║三昧之別名也。見是根，見緣是塵。所想相者，六識
X15n0306_p0643b18║各有所想之相。如虗空華者，自緣而言之，不可謂
X15n0306_p0643b19║之見，不可謂之非見。緣無定性，即不可信，則緣若
X15n0306_p0643b20║空華。自見而言之，不可謂之緣，不可謂之非緣。見
X15n0306_p0643b21║無定性，則不可信，故□若空華。前文大意，是破前
X15n0306_p0643b22║塵。此中破法，根塵咸破。又自首卷來，言見性脫離
X15n0306_p0643b23║根塵，未言根塵本無所有，至此方喻如空華，故非
X15n0306_p0643b24║極果聖人、登地菩薩，安能破盡根塵二相乎？根塵
X15n0306_p0643c01║既破，六識例知，此乃自行之權智也。破法之後，須
X15n0306_p0643c02║明立法，根塵同源，本無二法，唯一菩提妙淨明體。
X15n0306_p0643c03║妙即中也，淨即空也，明即假也。竊觀此處文意，方
X15n0306_p0643c04║指物與見元是一體，萬象叵得，見亦安在？唯妙淨
X15n0306_p0643c05║明體而已。文重此見及緣四字。涅槃云：明與無明，
X15n0306_p0643c06║智者了達其性無二；行之與識，智者了達其性無
X15n0306_p0643c07║二。無二之性，即是佛性。今見與緣，其義亦然。本無
X15n0306_p0643c08║二法，即是妙明。如立是見，是指妙明，即是妙明，此
X15n0306_p0643c09║語誠贅。如立非見，乃指妙明，非是妙明，此語更乖。
X15n0306_p0643c10║妙明離是非，此自行之實智也。問：前文殊問：元是
X15n0306_p0643c11║何物，於其中間無是非是？今答：元是菩提妙淨明
X15n0306_p0643c12║體，云何於中有是非是？其義已足。奈何於破法中，
X15n0306_p0643c13║先云不可謂是見，不可謂非見耶？答：前云若樹非
X15n0306_p0643c14║見，云何見樹？若樹即見，復云何樹？常作是觀，知如
X15n0306_p0643c15║空華，即推檢入空之道。應知權簡之法，必以自他
X15n0306_p0643c16║相對，破是非是。若妙淨明心，只是一體，中無是非
X15n0306_p0643c17║是也。○二、引例釋成二：一、指人。引例二：一、指人。問：
X15n0306_p0643c18║以見與見緣，元止一真心，故直以文殊喻之。問：前
X15n0306_p0643c19║云：若樹非見，云何見樹？若樹即見，復云何樹？是將
X15n0306_p0643c20║根塵對辨，無是非是耳。今何直就真體，言無是非
X15n0306_p0643c21║耶？答：前云：此見及緣，元是菩提妙淨明體，已是卷
X15n0306_p0643c22║妄歸真。故此問答中，直就真體，言無是非也。
X15n0306_p0643c23║文殊！吾今問汝，如汝文殊更有文殊，是文殊者為無
X15n0306_p0643c24║文殊？
X15n0306_p0644a01║妙明似遠，今舉菩薩當身而問，則執情易破，玄指
X15n0306_p0644a02║易彰。如汝文殊，例立菩提妙淨明體，更有文殊是
X15n0306_p0644a03║文殊者，例立妙明是妙明也。譬如今人居平無事，
X15n0306_p0644a04║必不言我是某甲，若作此念，全成疣贅，文殊亦然。
X15n0306_p0644a05║故今佛問，為更指文殊是文殊乎？為無文殊例立
X15n0306_p0644a06║妙明非妙明也？為不許說是文殊遂無文殊耶？此
X15n0306_p0644a07║喻義旨最深，語言最淺，講者勿支離其詞也。○二、
X15n0306_p0644a08║領意答。
X15n0306_p0644a09║如是，世尊！我真文殊，無是文殊。何以故？若有是者，則
X15n0306_p0644a10║二文殊。然我今日非無文殊，於中實無是、非二相。
X15n0306_p0644a11║文殊答佛：我真文殊，本無乖舛，何須印定我是文
X15n0306_p0644a12║殊？真之為言最妙，出於是非之外。若有是者，須言
X15n0306_p0644a13║文殊是文殊，豈非一句中而疊兩文殊耶？然我今
X15n0306_p0644a14║日雖不言是文殊，非定無文殊可得也。故只就一
X15n0306_p0644a15║人之身，本無是非二相，此事易明，而非文殊不能
X15n0306_p0644a16║答，妙明真性，可例知矣。○二、說法釋成二：一、離是
X15n0306_p0644a17║非。
X15n0306_p0644a18║佛言：此見妙明與諸空塵亦復如是，本是妙明無上
X15n0306_p0644a19║菩提淨圓真心，妄為色空及與聞見。如第二月，誰為
X15n0306_p0644a20║是月？又誰非月？文殊！但一月真，中間自無是月非月。
X15n0306_p0644a21║世尊合喻雙明真妄此見至如是總標真妄。本是
X15n0306_p0644a22║妙明等者，言止是一實諦法。大經云：如醉未吐，見
X15n0306_p0644a23║有轉日及不轉日，醒人但見不轉，不見於轉。今亦
X15n0306_p0644a24║如是，止是一實相，無根塵之異。妙明即寂照也。無
X15n0306_p0644b01║上菩提，寂照不二之道也。於中無法不具，無相不
X15n0306_p0644b02║融，故曰淨圓真心。妄為等者，謂真心中本無二法，
X15n0306_p0644b03║妄心起時，遂為色空之塵、聞見之根，以不二而成
X15n0306_p0644b04║二法，葢無明之力耳。如第下更立喻也。上文既雙
X15n0306_p0644b05║立真妄，以根塵為妄，妙明為真，此喻從上根塵發
X15n0306_p0644b06║來。第二月總喻根塵，如第二月對第一月，不可言
X15n0306_p0644b07║是月非月；色空對見，不可言是見非見。以見中有
X15n0306_p0644b08║妙明，即可以真月喻之。但一月下舉一月喻淨圓
X15n0306_p0644b09║真心，此喻從上妙明發來，正同文殊喻意。二月既
X15n0306_p0644b10║妄，一月乃真，何必言是月非月？是直明真體中無
X15n0306_p0644b11║是非耳。○二、明得失。上文雙明真妄，故今以妄為
X15n0306_p0644b12║失，真為得。
X15n0306_p0644b13║是以汝今觀見與塵，種種發明名為妄想，不能於中
X15n0306_p0644b14║出是非是。由是真精妙覺明性，故能令汝出指非指。
X15n0306_p0644b15║見與塵，是根塵之妄。若言色空是見非見，即種種
X15n0306_p0644b16║發明，乃從根塵而起攀緣。故妄想一動，終不出是
X15n0306_p0644b17║非之外，雖不可定，亦不能出。葢善觀則出是非之
X15n0306_p0644b18║外，不善觀但見其不可定耳。若契妙性，遂脫根塵，
X15n0306_p0644b19║豈論妄想？指非指，即是非是也。前云若是見者，應
X15n0306_p0644b20║有所指，詎非以指為是乎？則非指之為非是可知
X15n0306_p0644b21║矣。輔行云：妙境義成，妙觀斯立。正此意也。由是言
X15n0306_p0644b22║之，圓融之理，必脫根塵，而言根塵是道，亦須善會。
X15n0306_p0644b23║圓教之門，必除妄想，而言妄想即道，不可浪宣。故
X15n0306_p0644b24║前咄破妄心，為入真之要路矣。○三、明圓證離因
X15n0306_p0644c01║緣自然。前兩科皆明圓證，此亦是進明圓證之文。
X15n0306_p0644c02║菩提妙淨，明體必離因緣自然，故有此番問答。後
X15n0306_p0644c03║文處處言離因緣自然，從此文始為四：一、明見性
X15n0306_p0644c04║離自然。二、一疑自然。
X15n0306_p0644c05║阿難白佛言：世尊！誠如法王所說，覺緣遍十方界，湛
X15n0306_p0644c06║然常住性非生滅，與先梵志娑毗迦羅所談冥諦，及
X15n0306_p0644c07║投灰等諸外道種，說有真我徧滿十方，有何差別？世
X15n0306_p0644c08║尊亦曾於楞伽山，為大慧等敷演斯義，彼外道等常
X15n0306_p0644c09║說自然，我說因緣非彼境界。我今觀此覺性自然非
X15n0306_p0644c10║生非滅，遠離一切虗妄顛倒，似非因緣與彼自然，云
X15n0306_p0644c11║何開示不入羣邪，獲真實心妙覺明性？
X15n0306_p0644c12║問中言覺緣者，歷觀前後諸文，多指見性而為覺
X15n0306_p0644c13║體，緣指萬象森羅，緣即是覺，乃以緣廣顯覺體之
X15n0306_p0644c14║徧。上文以第二月喻諸根塵，以是非是等為妄想
X15n0306_p0644c15║分別，今皆遠離，即常住非生滅也。次與外道對辨
X15n0306_p0644c16║者，小乘中明無常無我與外道逈別，大乘所說每
X15n0306_p0644c17║似外道，故涅槃中有舊醫乳藥、新醫乳藥之喻。又
X15n0306_p0644c18║云非聖凡夫皆說有我，悉是此意。梵志即婆羅門，
X15n0306_p0644c19║謂是梵天所生，秦言淨裔，而云先者，乃已死之人
X15n0306_p0644c20║也。娑毗迦羅秦言金頭，所立二十五諦中首云冥
X15n0306_p0644c21║諦，謂冥然莫覺不生不滅，有似乎湛然常住性非
X15n0306_p0644c22║生滅。投灰苦行外道說真我徧十方，有似覺緣徧
X15n0306_p0644c23║十方界，內外恐混誠須辨明。世尊下引昔教對辨。
X15n0306_p0644c24║楞伽山名，此云不可往，唯得通者能到斯義，即內
X15n0306_p0645a01║教外教差別之義也。一切外道多宗自然，彼云：如
X15n0306_p0645a02║龜陸生，自能入水；毒蛇生已，自然食土；如刺頭尖，
X15n0306_p0645a03║誰之所作；飛鳥毛羽，自然色別。世間眾生亦復如
X15n0306_p0645a04║是，有利有鈍，有富有貧，有得解脫，有不得者。是故
X15n0306_p0645a05║當知，一切法中皆有自性。果如外說，則斷惑證真，
X15n0306_p0645a06║義皆不立。佛說因緣者，由煩惱因緣則有生死，由
X15n0306_p0645a07║修道因緣則有涅槃。眾生能淨三業，便革凡成聖，
X15n0306_p0645a08║正說勝邪，豈外道所能及乎？往日所說，以因緣而
X15n0306_p0645a09║破自然，義猶易識，何意今經所說全類自然？葢非
X15n0306_p0645a10║生非滅，即是自體本然也。言遠離虗妄顛倒者，虗
X15n0306_p0645a11║妄謂根塵，顛倒為妄想，離此則凝然不變，必非因
X15n0306_p0645a12║緣。今觀下文言常不言徧者，常可以該徧也。是則
X15n0306_p0645a13║邪教亦有自然，正教亦有自然。何以辨耶？獲真等
X15n0306_p0645a14║者，謂不同冥初神我也。○二、破自然二：一、斥疑總
X15n0306_p0645a15║責。
X15n0306_p0645a16║佛告阿難：我今如是開示方便，真實告汝，汝猶未悟，
X15n0306_p0645a17║惑為自然。
X15n0306_p0645a18║從首卷來，種種開示，已非一端，故云如是開示。開
X15n0306_p0645a19║示二字，冠下方便真實，謂開示權實二義。前兩番
X15n0306_p0645a20║退，明別教是方便；三番進，明圓教是真實。權實竝
X15n0306_p0645a21║用，汝猶未悟，反起計度，惑為自然。○二、歷境別破。
X15n0306_p0645a22║阿難！若必自然，自須甄明有自然體。汝且觀此妙明
X15n0306_p0645a23║見中以何為自？此見為復以明為自？以暗為自？以空
X15n0306_p0645a24║為自？以塞為自？阿難！若明為自，應不見暗；若復以空
X15n0306_p0645b01║為自體者，應不見塞；如是乃至諸暗等相以為自者，
X15n0306_p0645b02║則於明時見性斷滅。云何見明？
X15n0306_p0645b03║此中先定次破。甄者，別也。阿難以常住之法不從
X15n0306_p0645b04║因緣，故疑自然。而今以見明暗等為自然，明暗空
X15n0306_p0645b05║塞仍屬因緣生滅，與問似不相蒙。因外道以鵠白
X15n0306_p0645b06║烏玄及刺頭尖等為自然，是未破五陰而計自體
X15n0306_p0645b07║本然。今欲例之，仍當于根塵中立自然計，然後委
X15n0306_p0645b08║破，故須以見明暗等為自然，則與彼相肖。又此中
X15n0306_p0645b09║文意，非以明暗空塞為自體也，乃以見明見暗之
X15n0306_p0645b10║見為自體耳。故定中云此見為復以明為自暗等
X15n0306_p0645b11║例之。若明為自下，破。謂若以見明為自，應不見暗，
X15n0306_p0645b12║見暗則隨緣轉變，非自然也。元可見暗，故見非明。
X15n0306_p0645b13║下三句亦然。次云明時見性斷滅者，明時便無自
X15n0306_p0645b14║體，是斷滅也。○二、明見性離因緣二：一、疑因緣。
X15n0306_p0645b15║阿難言：必此玅見性非自然，我今發明是因緣生，心
X15n0306_p0645b16║猶未明諮詢如來，是義云何合因緣性？
X15n0306_p0645b17║長水云：既非自然，必是因緣。因緣之法，無常生滅，
X15n0306_p0645b18║此有彼無，豈同覺性？湛然常住，圓滿十方，故問云
X15n0306_p0645b19║何合也。○二、破因緣。
X15n0306_p0645b20║佛言：汝言因緣，吾復問汝，汝今因見見性現前，此見
X15n0306_p0645b21║為復因明有見？因暗有見？因空有見？因塞有見？阿難！
X15n0306_p0645b22║若因明有應不見暗，如因暗有應不見明，如是乃至
X15n0306_p0645b23║因空因塞同於明暗。復次，阿難！此見又復緣明有見？
X15n0306_p0645b24║緣暗有見？緣空有見？緣塞有見？阿難！若緣空有應不
X15n0306_p0645c01║見塞，若緣塞有應不見空，如是乃至緣明緣暗同於
X15n0306_p0645c02║空塞。
X15n0306_p0645c03║若中先破因、次破緣，皆先問次破。言汝今因見見
X15n0306_p0645c04║性現前者，交光云：汝今因見下應補明等二字，未
X15n0306_p0645c05║必然也。彼謂見性仗外緣始現，不知此中具見根
X15n0306_p0645c06║見性二義，因見根顯色而見性現前。前文云眼能
X15n0306_p0645c07║顯色，如是見性是心非眼，正是此義。所見不離明
X15n0306_p0645c08║暗空色，故曰因明有見等。問：若無見根，見性遂不
X15n0306_p0645c09║現前耶？答：凡夫固賴見精映色，聖人亦寄根明發。
X15n0306_p0645c10║又盲人矚暗，見性何甞不現前？今就阿難，故云汝
X15n0306_p0645c11║今因見也。破意者，若因明有見，見從明生，明去則
X15n0306_p0645c12║見亦去，豈見暗乎？餘亦例之。次破緣者，因是親生
X15n0306_p0645c13║種子，緣是助緣。如苗以穀種為因、水土等為緣，缾
X15n0306_p0645c14║以泥團為因、輪繩陶師等為緣。因明有見此義難
X15n0306_p0645c15║立，緣明有見乃是正義，何故破之？葢小乘雖立因
X15n0306_p0645c16║緣，大乘起時須破因緣，所謂深觀緣起即證無生
X15n0306_p0645c17║也。言緣空有者，謂見性藉空助發而有，苟為空所
X15n0306_p0645c18║助發，塞必不能助發之矣。此文因中以明暗例空
X15n0306_p0645c19║塞，緣中以空塞例明暗。真際云：因親緣疎故分二
X15n0306_p0645c20║門。○三明正體。
X15n0306_p0645c21║當知如是精覺妙明，非因、非緣，亦非自然、非不自然，
X15n0306_p0645c22║無、非不非，無是、非是，離一切相即一切法（若離思議，當體即是）。
X15n0306_p0645c23║破執已竟，次明正體。無妄緣雜，稱為精覺，即見性
X15n0306_p0645c24║也。雲間補遺云：此中先破性執；從無非不非下，破
X15n0306_p0646a01║相執。非因緣，破因緣，性計也；亦非自然，性計也。非
X15n0306_p0646a02║不自然，乃覺性之自然也。以由上文將覺性自然
X15n0306_p0646a03║與彼外道自然相類，今分別之，破彼立此。然補遺
X15n0306_p0646a04║云：據理合有非不因緣句，然既無文，何必強加？後
X15n0306_p0646a05║云必妙覺性非因非緣，據此文便不必加美。補遺
X15n0306_p0646a06║又謂：無非不非句，破自然之相執；無是非是句，破
X15n0306_p0646a07║因緣之相執。愚謂：性相分文，甚有眉目。然無非之
X15n0306_p0646a08║非，總承上四个非字，而破非與不非之相。非與是
X15n0306_p0646a09║對，故復言無是非是，亦破相也。以下文云即一切
X15n0306_p0646a10║相，故預遣其是，而言是無非是。古德云：情可破，法
X15n0306_p0646a11║不可破。情可破故，離一切相；法不可破故，即一切
X15n0306_p0646a12║法。所謂存然亡然，不可得而名焉。○四、結責。
X15n0306_p0646a13║汝今云何於中措心，以諸世間戲論名相而得分別？
X15n0306_p0646a14║如以手掌撮摩虗空秪益自勞，虗空云何隨汝執捉？
X15n0306_p0646a15║阿難起諸計度，總由思慮不忘之故。故責云：於中
X15n0306_p0646a16║措心，因緣自然，皆世間戲論名相。外道計自然，小
X15n0306_p0646a17║乘見因緣，悉名世間。正覺中不容有此分別也。孤
X15n0306_p0646a18║山云：手掌喻妄情，撮摩喻推度，虗空喻真心，秪益
X15n0306_p0646a19║自勞喻生死輪轉。真覺不可措心，如虗空不可措
X15n0306_p0646a20║手。○二、第三番退明別教為圓教之否。何故有此
X15n0306_p0646a21║番退別？前示菩提妙淨，明體不屬因緣，自然離一
X15n0306_p0646a22║切相，即一切法。阿難終疑見從因緣生，佛明見性
X15n0306_p0646a23║畢竟不屬因緣，言離而不言即，遂成別教。又此科
X15n0306_p0646a24║中，先明見非明暗通塞，次明見非是見，真妄分途，
X15n0306_p0646b01║豈非別乎？以至後文同別二妄等，皆是別義。二妄
X15n0306_p0646b02║之後，終開解，文不復論。別科分三：一、辨真俗二諦，
X15n0306_p0646b03║二、一問。
X15n0306_p0646b04║阿難白佛言：世尊！必妙覺性非因非緣。世尊！云何常
X15n0306_p0646b05║與比丘宣說見性具四種緣，所謂因空、因明、因心、因
X15n0306_p0646b06║眼？是義云何？
X15n0306_p0646b07║問中必妙覺性，亦指見性。溫陵云：緣生之見，因空
X15n0306_p0646b08║而有，因明而顯，因心而知，因眼而見。幽溪云：唯識
X15n0306_p0646b09║明眼識具九緣：一、空，二、明，三、根，四、境，五、作意，六、分
X15n0306_p0646b10║別，七、染淨，八、根本，九、種子。若加等無間緣，即成十
X15n0306_p0646b11║也。今於外合境為空，明因眼即根緣，因心即作意
X15n0306_p0646b12║等五緣，然涅槃中亦但四緣耳。○二答二。一判二
X15n0306_p0646b13║諦。
X15n0306_p0646b14║佛言：阿難！我說世間諸因緣相非第一義。
X15n0306_p0646b15║諸佛常依二諦說法，世諦有因緣，第一義諦不屬
X15n0306_p0646b16║因緣。葢外道不知因緣生法，但言見者是我。佛說
X15n0306_p0646b17║見具四緣，破彼我為能見之執。雖破外道，但是世
X15n0306_p0646b18║諦，非第一義。○二明二諦三：先破世諦。此文與初
X15n0306_p0646b19║卷盲人矚暗見性是同，義亦無別，葢重舉之以破
X15n0306_p0646b20║世諦耳。前明見性是心非眼，正離內根，不賴明緣，
X15n0306_p0646b21║亦離前塵。今明見性不賴明緣，是離前塵，暗中有
X15n0306_p0646b22║見，何藉內根？辨見將終，雙脫根塵，以結歸前之見
X15n0306_p0646b23║性。向下談見見非見，與是心非眼何以異乎？
X15n0306_p0646b24║阿難！吾復問汝：諸世間人說我能見，云何名見？云何
X15n0306_p0646c01║不見？阿難言：世人因於日、月、燈光見種種相，名之為
X15n0306_p0646c02║見；若復無此三種光明，則不能見。阿難！若無明時名
X15n0306_p0646c03║不見者，應不見暗；若必見暗，此但無明，云何無見？阿
X15n0306_p0646c04║難！若在暗時不見明故，名為不見；今在明時不見暗
X15n0306_p0646c05║相，還名不見；如是二相俱名不見。若復二相自相陵
X15n0306_p0646c06║奪，非汝見性於中暫無，如是則知二俱名見，云何不
X15n0306_p0646c07║見？
X15n0306_p0646c08║初、世尊問世間人，說我能見。以世間人心所解，名
X15n0306_p0646c09║為世諦，故問世間人也。見後起執，說我能見，正見
X15n0306_p0646c10║之時元無此執，故知世間之稱總該二乘。說我能
X15n0306_p0646c11║見，指凡夫迷執耳。云何下，雙問見、不見。謂何因緣
X15n0306_p0646c12║名見，何因緣名不見也？答中，世人之言總該凡小。
X15n0306_p0646c13║因於下，答上云何是見。凡夫不知因緣，亦不憶見
X15n0306_p0646c14║因日月。若知因日月，即不言我為能見。今云世人
X15n0306_p0646c15║因日月燈，似隱譏凡夫之失。凡夫因三光有見，而
X15n0306_p0646c16║歸功於目，此是我執。二乘知從因緣生見，而法執
X15n0306_p0646c17║未忘，亦名為見，皆以見明為能見也。若復下，答上
X15n0306_p0646c18║云何非見。故知凡小秪貪多見，若得三光，所見即
X15n0306_p0646c19║多，故云種種。黑止一種，故不云見。阿難下，佛破不
X15n0306_p0646c20║見之執。文分三：初、反破。既云不見，則一無所見，豈
X15n0306_p0646c21║見暗乎？次、若必下，正破。暗中有見，則不賴根，并不
X15n0306_p0646c22║賴塵，何仗空與能分別心？故佛此言四緣俱破。若
X15n0306_p0646c23║在下，立，竝顯不見之謬也。以明例暗，明亦無見，遂
X15n0306_p0646c24║至二相俱名不見，是豈可哉？三、若復下，結破明來
X15n0306_p0647a01║暗滅。暗來明滅，是相陵奪，見性常住，不籍根塵，無
X15n0306_p0647a02║時不有，可云無三種光明不見耶？世間人所見既
X15n0306_p0647a03║謬，則因世立諦，亦無究竟，此以第一義破因緣也。
X15n0306_p0647a04║○二、明第一義。
X15n0306_p0647a05║是故，阿難，汝今當知，見明之時見非是明，見暗之時
X15n0306_p0647a06║見非是暗，見空之時見非是空，見塞之時見非是塞，
X15n0306_p0647a07║四義成就。汝復應知，見見之時見非是見，見猶離見，
X15n0306_p0647a08║見不能及，云何復說因緣、自然及和合相？
X15n0306_p0647a09║先示見性離前塵。明暗色空，四種是塵。古人謂見
X15n0306_p0647a10║精離前塵，然見性可不離前塵耶？後經云：見精映
X15n0306_p0647a11║色，結色成根。又云：此見離彼，明暗二種，畢竟無體。
X15n0306_p0647a12║據此文，則謂見精離塵，恐未必然，當是見性離前
X15n0306_p0647a13║塵耳。次明見性離內根四義。成就四字，溫陵以為
X15n0306_p0647a14║結上起下，其說是也。見見等者，上見字是見性，下
X15n0306_p0647a15║見字是見根。見性非是見根，故云見非是見。從古
X15n0306_p0647a16║解者，謂有真見見於妄見之義。如吳興云：見明之
X15n0306_p0647a17║時，見非是明等。皆以能見見於所見，能非是所也。
X15n0306_p0647a18║例今見見之時，義亦如是。即以上見字為能見，下
X15n0306_p0647a19║見為所見。吳興此解最當。葢明暗空塞，元由妄見
X15n0306_p0647a20║而立，體即妄見。若見明暗空塞，即見妄見。妄見既
X15n0306_p0647a21║為所見，則能見者，必是真見，而非妄見矣。故云見
X15n0306_p0647a22║非是見。真見尚離妄見，妄見何可及乎？須知見明
X15n0306_p0647a23║暗時，即是見見之時，不可作兩時釋之。又凡位已
X15n0306_p0647a24║然，但不自覺，不可定入聖位，方能見見。此義稍似
X15n0306_p0647b01║難明，所以下文重問重釋。言因緣自然及和合者，
X15n0306_p0647b02║下文將破和合，故竝舉和合也。○三、結斥勸進。
X15n0306_p0647b03║汝等聲聞狹劣無識，不能通達清淨實相，吾今誨汝
X15n0306_p0647b04║當善思惟，無得疲怠妙菩提路。
X15n0306_p0647b05║部屬方等，故須彈斥。但知因緣，不知見性，故云狹
X15n0306_p0647b06║劣等。吾今下。勸勉。離根離塵，即妙菩提路也。辨見
X15n0306_p0647b07║至此，其文將終。有師云：前文秪辨得箇見精，到見
X15n0306_p0647b08║見之時，見非是見二句，方破見精，恐未必是。幽溪
X15n0306_p0647b09║云：經文始於是心非眼，至於見見非見，一就見性
X15n0306_p0647b10║而辨。無動無遷，無還非物，皆是見性。唯無還中云：
X15n0306_p0647b11║且汝見我，見精明元。此見雖非妙精明心，如第二
X15n0306_p0647b12║月，非是月影。然雖托見精，實辨見性。故結云：則知
X15n0306_p0647b13║汝心本妙明淨，非即妙精明心乎？所以前後皆顯
X15n0306_p0647b14║見性。問：若爾，諸文何異？答：經文進圓退別，其三番
X15n0306_p0647b15║圓教，自是一途。別教辨見諸文，亦有次第。如最初
X15n0306_p0647b16║舉盲人矚暗，示見性是心非眼，正示離根。又云：前
X15n0306_p0647b17║塵自暗，見何虧損？亦示離塵。阿難不解，所借客塵
X15n0306_p0647b18║之喻，明頭自動搖，手自開合，見無所動，雙離根塵。
X15n0306_p0647b19║阿難稍解，而緣心猶未伏也。欲伏緣心，再辨八還，
X15n0306_p0647b20║正示離塵，兼示離根。離塵易解，故先明之。嗣後多
X15n0306_p0647b21║以離塵為正意，直至今文，雙離根塵，明見見非見，
X15n0306_p0647b22║始復如是。見性是心非眼之宗，而辨見之文竟矣。
X15n0306_p0647b23║向下同別妄見，深明見見非見之義也。○二、破同
X15n0306_p0647b24║別妄見二：一、牒前說疑請。
X15n0306_p0647c01║阿難白佛言：世尊！如佛世尊為我等輩，宣說因緣及
X15n0306_p0647c02║與自然，諸和合相與不和合，心猶未開而今更聞，見
X15n0306_p0647c03║見非見重增迷悶。伏願弘慈施大慧目，開示我等覺
X15n0306_p0647c04║心明淨。作是語已，悲泪頂禮承受聖旨。
X15n0306_p0647c05║因聞見見非見，重請發明。但此中遠請和合不和
X15n0306_p0647c06║合相，近請見見非見。桐洲云：和合即因緣相，不和
X15n0306_p0647c07║合即自然相。雖聞因緣，未曉和合。雖聞自然，未知
X15n0306_p0647c08║不和合相。所以上文云：云何復說因緣自然及和
X15n0306_p0647c09║合相。下文云：汝雖先悟本覺妙明性非因緣非自
X15n0306_p0647c10║然性，而猶未明如是覺元非和合生及不和合也。
X15n0306_p0647c11║見性朗然，名大慧目。破除妄見，則覺心明淨。○二、
X15n0306_p0647c12║約二見開示二：一、訶誡許宣。
X15n0306_p0647c13║爾時，世尊憐愍阿難及諸大眾，將欲敷演大陀羅尼
X15n0306_p0647c14║諸三摩提妙修行路，告阿難言：汝雖強記但益多聞，
X15n0306_p0647c15║於奢摩他微密觀照心猶未了。汝今諦聽，吾當為汝
X15n0306_p0647c16║分別開示，亦令將來諸有漏者獲菩提果。
X15n0306_p0647c17║如來欲示後文深談空觀，將欲敷演者，將說五陰
X15n0306_p0647c18║三科之文。陀羅尼，此云總持。下文陰、入、處、界，一一
X15n0306_p0647c19║皆是如來藏理，總攝諸理，豈非大總持乎？諸三摩
X15n0306_p0647c20║提者，上文從徵心起為一三摩提，自行從一門入
X15n0306_p0647c21║也。下文五陰三科為諸三摩提，欲化眾生，須徧習
X15n0306_p0647c22║諸法門，破塵沙惑也。又上是從假入空，故七徵之
X15n0306_p0647c23║後，請示奢摩他。今從空出假，故佛先闡奢摩他微
X15n0306_p0647c24║密觀照，然後明諸三摩提。雖順別教次第，正意在
X15n0306_p0648a01║圓，即云妙修行路。諸三摩提，一一達之，無非圓妙
X15n0306_p0648a02║三觀，是入菩提之路也。上是經家敘意如此。次如
X15n0306_p0648a03║來云奢摩他微密觀照者，是從空定而起空觀，慧
X15n0306_p0648a04║眼所見，非肉眼見，非微密乎？上來停心諦理，多屬
X15n0306_p0648a05║於止，今徧破諸法，應屬於觀，止觀皆名奢摩他。但
X15n0306_p0648a06║觀今文，先奢摩而後三摩，從空出假，其義明矣。幽
X15n0306_p0648a07║溪云：此文以方便隨緣止，徧歷萬法為總持，故曰
X15n0306_p0648a08║大陀羅尼諸三摩提妙修行路。而云於奢摩他微
X15n0306_p0648a09║密觀照，心猶未了者，葢欲示以即定之慧，猶瓔珞
X15n0306_p0648a10║所謂從空出假也。所以前文奢摩他，唯約一根而
X15n0306_p0648a11║辨，非以捨博從約者為奢摩乎？次漸推廣，歷三科
X15n0306_p0648a12║而辨，非以約該博為三摩乎？次明七大各各清淨
X15n0306_p0648a13║本然，周徧法界，隨眾生心，應所知量，非以博約雙
X15n0306_p0648a14║融為禪那乎？幽溪以從空出假判釋今文，甚得經
X15n0306_p0648a15║旨。假從空出，故於今文無惑可入。後科獲菩提果
X15n0306_p0648a16║者，亦酬前得成菩提，圓三止觀之請耳。化他之法，
X15n0306_p0648a17║無不咸備，令諸有漏，亦得菩提。○二、推因正說二：
X15n0306_p0648a18║一、示輪迴由妄。
X15n0306_p0648a19║阿難！一切眾生輪迴世間，由二顛倒分別見妄，當處
X15n0306_p0648a20║發生、當業輪轉。云何二見？一者、眾生別業妄見，二者、
X15n0306_p0648a21║眾生同分妄見。
X15n0306_p0648a22║阿難本問見見，而佛明二妄者，以妄見有相、真見
X15n0306_p0648a23║無相，妄既有相可以真見而見之，即見見也。於中
X15n0306_p0648a24║先標，次云何下列。標中輪迴世間多指分段生死，
X15n0306_p0648b01║見有輪迴則受生死，故云由二顛倒分別等。逐妄
X15n0306_p0648b02║迷真名為顛倒，分別是顛倒之因也。竊研見妄之
X15n0306_p0648b03║言是指妄惑，然此惑以苦為體，由見有苦報是名
X15n0306_p0648b04║見妄，豈非以苦為體乎？見妄本無所從來，故云當
X15n0306_p0648b05║處發生。二妄皆由業之所成即招輪轉，故云當業
X15n0306_p0648b06║輪轉。是則惑業苦三聚在一處不得相離。天如曰：
X15n0306_p0648b07║別業者一人妄見也，同分者多人妄見也。故後文
X15n0306_p0648b08║先引別業且喻阿難一人眼根之妄，次連同分廣
X15n0306_p0648b09║喻十方眾生根身器界同一妄耳。交光云：同分有
X15n0306_p0648b10║惑無業，別業方能造業。然後文云：同見業中瘴惡
X15n0306_p0648b11║所起。瘴惡豈非苦乎？見業豈非業乎？知故同別二
X15n0306_p0648b12║妄皆具業惑苦三明矣。○二、約二見廣釋二：一、正
X15n0306_p0648b13║明，二、例合。初文二：一、別業妄見三：一、指人。
X15n0306_p0648b14║云何名為別業妄見？阿難！如世間人目有赤眚，夜見
X15n0306_p0648b15║燈光別有圓影五色重疊。
X15n0306_p0648b16║云如世間人者，下文自有例釋，能例如所例，故云
X15n0306_p0648b17║如也。病目見影，亦可稱別業，但文意不過以為能
X15n0306_p0648b18║例而已。葢以別業之易知，例別業之難知也。目本
X15n0306_p0648b19║無病，燈亦無影。赤眚為妄見之因，圓影為妄見之
X15n0306_p0648b20║境。眚翳之類，如人病目多紅色也。○二、正破。二、一
X15n0306_p0648b21║破。即：
X15n0306_p0648b22║於意云何？此夜燈明所現圓光，為是燈色？為當見色？
X15n0306_p0648b23║阿難！此若燈色，則非眚人何不同見，而此圓影唯眚
X15n0306_p0648b24║之觀？若是見色，見已成色，則彼眚人見圓影者，名為
X15n0306_p0648c01║何等？
X15n0306_p0648c02║先定，次破。五色圓影元是目病，恐人疑病目所見，
X15n0306_p0648c03║病既是實，圓影非虗，故須委破。破即燈中，謂果是
X15n0306_p0648c04║燈，色非眚人亦應見之，故責非眚何不同見，而唯
X15n0306_p0648c05║有眚之人見耶？破即見中，見已成色，不應別更有
X15n0306_p0648c06║見，則見影者應不名見，是何物耶？見色之言太混，
X15n0306_p0648c07║所以受難。若云見病為色而見圓影者，元是無病
X15n0306_p0648c08║之體，有何過乎？會解云：色即影也。○二，破離。
X15n0306_p0648c09║復次，阿難！若此圓影離燈別有，則合傍觀屏帳几筵
X15n0306_p0648c10║有圓影出，離見別有應非眼矚，云何眚人目見圓影？
X15n0306_p0648c11║屏帳几筵，既無圓影，則非離燈。應非眼矚者，謂應
X15n0306_p0648c12║是耳鼻所識。此展轉破離，以生下結顯之文也。○
X15n0306_p0648c13║三、結顯。
X15n0306_p0648c14║是故當知，色實在燈，見病為影，影見俱眚，見眚非病，
X15n0306_p0648c15║終不應言是燈是見，於是中有非燈非見。如第二
X15n0306_p0648c16║月，非體非影。何以故？第二之觀，揑所成故。諸有智者，
X15n0306_p0648c17║不應說言：此揑根元，是形非形，離見非見。此亦如
X15n0306_p0648c18║是，目眚所成，今欲名誰是燈是見？何況分別非燈非
X15n0306_p0648c19║見？
X15n0306_p0648c20║文分三節：初、結示色實在燈。言彼五色重疊，實賴
X15n0306_p0648c21║燈現，如屏帳等，不出圓影，則在燈明矣。此結非離
X15n0306_p0648c22║燈別有也。然雖不離燈，而實不從燈有，乃見病所
X15n0306_p0648c23║成。此結非離見別有也。影見俱眚，見眚非病者，謂
X15n0306_p0648c24║圓影與見影之見，俱是目眚。見指見病，影即是見，
X15n0306_p0649a01║而影見即眚，葢三名而一體耳。影是眚，結非燈色；
X15n0306_p0649a02║見是眚，結非見色。眚乃見病，可即言是見乎？見眚
X15n0306_p0649a03║非病，釋成見圓影者名何等也。然應云見影，而云
X15n0306_p0649a04║見眚者，影即是眚，故云見眚。又眚為有病之見，見
X15n0306_p0649a05║眚即見見也。有病之見既為所見，則能見此眚者，
X15n0306_p0649a06║豈非無病之目耶？由上文云則彼眚人見圓影者
X15n0306_p0649a07║名為何等，今出其義，謂是無病之目也。即影之見
X15n0306_p0649a08║是一箇見，可例妄見；離影之見又是一箇見，可例
X15n0306_p0649a09║真見。如是則見見可曉矣。終不下，總結上義。影是
X15n0306_p0649a10║眚，云何是燈？見病是眚，云何是見？於是中者，於見
X15n0306_p0649a11║圓影之中也。色實在燈，云何非燈？見病為影，云何
X15n0306_p0649a12║非見？謂安得於見圓影中而有非燈非見之義耶？
X15n0306_p0649a13║二、如第下，喻顯。以第二月喻見圓影，同是眼家之
X15n0306_p0649a14║妄故也。此第二月非真月體，非水中影。何以故？以
X15n0306_p0649a15║揑目所成故。既揑所成，則見第二月時得不以為
X15n0306_p0649a16║見見乎？由以揑為根元，即名第二月為揑根元。吳
X15n0306_p0649a17║興云：雙是形與非形，雙離見與非見。其說甚是。形
X15n0306_p0649a18║謂月形，離見是非見，離非見即是見。不應說是形，
X15n0306_p0649a19║結非體也；不應說非形，結非影也；不應說離見，結
X15n0306_p0649a20║第二之觀；不應說非見，結揑所成故。三、此亦下，合
X15n0306_p0649a21║法。目眚所成與揑所成，其言相對。今欲名誰下，合
X15n0306_p0649a22║喻可知。吳興云：是燈是見，謂圓影由燈見而有因
X15n0306_p0649a23║緣義也。非燈非見，謂圓影離燈見而有自然義也。
X15n0306_p0649a24║謂仗因託緣猶且不可，況非燈非見自有實體，是
X15n0306_p0649b01║豈可哉？別業破最委悉，以為下文眾破之本耳。○
X15n0306_p0649b02║二、同分妄見。
X15n0306_p0649b03║云何名為同分妄見？阿難！此閻浮提除大海水，中間
X15n0306_p0649b04║平陸有三千洲，正中大洲東西括量，大國凡有二千
X15n0306_p0649b05║三百，其餘小洲在諸海中，其間或有三兩百國，或一
X15n0306_p0649b06║或二至於三十四十五十。阿難！若復此中有一小洲
X15n0306_p0649b07║秪有兩國，唯一國人同感惡緣，則彼小洲當土眾生，
X15n0306_p0649b08║覩諸一切不祥境界，或見二日或見兩月，其中乃至
X15n0306_p0649b09║暈適珮玦，彗孛飛流負耳虹蜺，種種惡相但此國見，
X15n0306_p0649b10║彼國眾生本所不見亦復不聞。
X15n0306_p0649b11║一國眾生共所感者，名為同分。然此文亦是能例，
X15n0306_p0649b12║下文以一國例多國，是所例也。今文先數諸國，次
X15n0306_p0649b13║明妄見。數諸國中，先舉鹹海閻浮一面，中間平陸
X15n0306_p0649b14║有三千洲，次明大洲，三明小洲。其間數國，初從多
X15n0306_p0649b15║至少，謂從二千三百至三兩百國。又從少至多，謂
X15n0306_p0649b16║從或一或二至四十五十。次明妄見中，但舉小洲
X15n0306_p0649b17║兩國之一，以明同感惡業。溫陵曰：暈適珮玦，日月
X15n0306_p0649b18║之災象也。彗孛飛流，星辰之災象也。負耳虹蜺，陰
X15n0306_p0649b19║陽之災象也。惡氣環日曰暈，日蝕曰適，妖氣近日
X15n0306_p0649b20║月如珮玦之狀。星芒如帚曰彗，芒氣四出曰孛，孛
X15n0306_p0649b21║孛然也。絕迹而去曰飛，光迹相連曰流。陰陽之氣，
X15n0306_p0649b22║或背日如負，旁日如耳，或明而為虹，暗而為蜺。寂
X15n0306_p0649b23║音引。春秋傳云：魯哀公六年，楚有雲如赤鳥，夾日
X15n0306_p0649b24║以飛二日。楚子使問諸周太史，太史曰：其當王身
X15n0306_p0649c01║乎？杜預註曰：日為人君，妖氣守之，故以為王身。雲
X15n0306_p0649c02║在楚上，唯楚見之，故禍不及他國。又魯昭公二十
X15n0306_p0649c03║六年冬十一月，齊有彗星，齊候使穰之。晏子曰：無
X15n0306_p0649c04║益也，只自誣焉。天道不陷，不二其命，若之何禳？且
X15n0306_p0649c05║天道之有彗也，以除穢也。君無穢也，又何禳焉？若
X15n0306_p0649c06║德之穢，禳之何損？杜預註曰：出齊之分野也。不出
X15n0306_p0649c07║魯，故魯不見。以此觀之，經言騐矣。葢自一國言之，
X15n0306_p0649c08║則謂之同；兩國言之，則謂之異。非同不稱同分，非
X15n0306_p0649c09║異何以名妄見乎？交光云：同分有惑無業。其說非
X15n0306_p0649c10║也。據經所言，乃并業苦而為妄見之惑耳。字書云：
X15n0306_p0649c11║水中可居曰洲。洲者，聚也，人及鳥物所聚之處。○
X15n0306_p0649c12║二例合二。一、總標。
X15n0306_p0649c13║阿難！吾今為汝以此二事進退合明。
X15n0306_p0649c14║二事者，指同別二妄。進退者，謂進別例同、退同例
X15n0306_p0649c15║別，故曰合明一往觀之。下文似有三重進退：初以
X15n0306_p0649c16║燈影例目觀，二以一人例多人，三以一國例多國，
X15n0306_p0649c17║皆可謂之進退。但燈影是別中之喻，目觀是別中
X15n0306_p0649c18║之法，法喻既齊有何進退？一國多國是同分中法
X15n0306_p0649c19║喻，其義亦爾。唯如彼眾生下一節，是以同別相例
X15n0306_p0649c20║可云進退，吳興之說是也。以法喻既立方可引同
X15n0306_p0649c21║例別，故先以燈影例目觀，乃為進退之地耳。○二、
X15n0306_p0649c22║別示三：一、別中法喻三：先喻。
X15n0306_p0649c23║阿難！如彼眾生別業妄見，矚燈光中所現圓影，雖現
X15n0306_p0649c24║似境，終彼見者目眚所成。眚即見勞，非色所造，然見
X15n0306_p0650a01║眚者終無見咎。
X15n0306_p0650a02║先舉能例，其文有四：初、直指燈光、圓影為別業妄
X15n0306_p0650a03║見。二、雖現似境者，謂燈影雖現在前，似乎外境。三、
X15n0306_p0650a04║終彼至非色所造，謂實非外境，乃是能見之人目
X15n0306_p0650a05║有赤眚，故成圓影，此指圓影是也。眚因見勞而發，
X15n0306_p0650a06║此指眚是見也，則圓影即見無疑。影即眚而眚即
X15n0306_p0650a07║見勞，葢三名而一體耳。非色所造，斷定是見。四、然
X15n0306_p0650a08║見眚者終無見咎，見影即是見眚，又眚即是有病
X15n0306_p0650a09║之見，但云見眚，即該之矣。若爾，則見病已為所見，
X15n0306_p0650a10║故能見者非病，咎即病也。上即眚之見是一箇見，
X15n0306_p0650a11║此離眚之見又是一箇見，實有見見之義，故舉為
X15n0306_p0650a12║能例焉。前文云影見俱眚，見眚非病，意與今同。○
X15n0306_p0650a13║二法
X15n0306_p0650a14║例汝今日以目觀見山河國土及諸眾生，皆是無始
X15n0306_p0650a15║見病所成，見與見緣似現前境，元我覺明，見所
X15n0306_p0650a16║緣眚，覺見即眚，本覺明心，覺緣非眚，覺所覺眚，覺
X15n0306_p0650a17║非眚中，此實見見，云何復明覺聞知見？
X15n0306_p0650a18║所例亦四：一、從例汝今日至見病所成，合上如彼
X15n0306_p0650a19║眾生別業妄見，矚燈先中所現圓影也。此語共顯
X15n0306_p0650a20║三義：一、顯燈影是夜見，山河大地是日間所見；二、
X15n0306_p0650a21║顯睹圓影者，病在一時，睹依正者，病在無始；三、顯
X15n0306_p0650a22║睹赤眚時，好眼非病，睹依正時，好眼即病。例顯之
X15n0306_p0650a23║意甚多，略舉三義而已。二、見與見緣似現前境，合
X15n0306_p0650a24║上雖現似境句，見是根，見緣是塵，然見緣是境，而
X15n0306_p0650b01║見亦稱境者，根塵不相離，皆對覺而名境，是見附
X15n0306_p0650b02║見緣而為現前之境，無境而名境，故云似也。三、元
X15n0306_p0650b03║我覺明。見所緣眚，覺見即眚，合上終彼見者，目眚
X15n0306_p0650b04║所成。眚即見勞，非色所造。所言我者，即真我也。覺
X15n0306_p0650b05║明覺見，明性離根塵之體也。特立覺明者，前文云
X15n0306_p0650b06║見非是見，既非是見，當是覺明之體。覺明起病，為
X15n0306_p0650b07║能見之根及所見之緣，當體是眚，故云見所緣眚。
X15n0306_p0650b08║見即所緣，而所緣即眚，亦三名一體耳。次云覺見
X15n0306_p0650b09║即眚，謂從覺而起眼根之見，即是眚也。此句但指
X15n0306_p0650b10║見為眚，正顯睹依正時，好眼即病。佛意欲破除眼
X15n0306_p0650b11║根，故作此語。前指圓影是眚，今指所緣是眚；前指
X15n0306_p0650b12║眚即見勞，今亦指見即眚，法喻齊矣。又覺見即眚
X15n0306_p0650b13║之語，與上非色所造，其意極合。四、本覺明心，覺緣
X15n0306_p0650b14║非眚，覺所覺眚。覺非眚中，合上然見眚者，終無見
X15n0306_p0650b15║咎。本覺明心者，不涉眼根之心；覺緣者，覺有依正
X15n0306_p0650b16║外緣也。緣即是眚，眚為所覺，則能覺非眚明矣。又
X15n0306_p0650b17║緣字但指依正，所覺該乎根塵，故再簡云覺非眚
X15n0306_p0650b18║中。或云覺緣非眚，對上覺見即眚，謂見緣則見即
X15n0306_p0650b19║是眚，覺緣而覺非是眚，見緣之時即覺緣之時，以
X15n0306_p0650b20║真妄和合之故。此實下，結歸見見非見。如上覺明
X15n0306_p0650b21║能照諸法，亦可稱見，既稱覺明，即是非見。阿難謂
X15n0306_p0650b22║聞見見非見，重增迷悶。然能覺之明非真見乎？所
X15n0306_p0650b23║覺之目非妄見乎？則真見果有見于妄見之義，而
X15n0306_p0650b24║真見離眼根即不名見，復離耳鼻等根亦非聞與
X15n0306_p0650c01║覺知，故前文云見非是見也。前云覺所覺，今復云
X15n0306_p0650c02║見見，祗是一義而已。此一番以別例別，葢目睹依
X15n0306_p0650c03║正難知其妄，而圓影則易知其妄。真見見妄見，其
X15n0306_p0650c04║義難彰，而赤眚之見見易彰，故以易知之別業例
X15n0306_p0650c05║難知之別業也。既云合法，有何進退？然此中合法
X15n0306_p0650c06║最詳，以為眾合之本故耳。○三結。
X15n0306_p0650c07║是故汝今見我及汝并諸世間十類眾生，皆即見眚。
X15n0306_p0650c08║非見眚者，彼見真精；性非眚者，故不名見。
X15n0306_p0650c09║前明目睹依正是眚，今明目觀生佛自他皆是眚。
X15n0306_p0650c10║眾生有十二類，謂胎、卵、濕、化、有色、無色、有想、無想、
X15n0306_p0650c11║非有色非無色、非有想非無想。內除無色是空散
X15n0306_p0650c12║銷沉，無想化為土木金石，但有十類。前十種異生
X15n0306_p0650c13║亦然。皆即見眚，謂是妄見之眚，而非見眚之覺體。
X15n0306_p0650c14║此中生佛自他，同于上文圓影，而云皆即見眚，同
X15n0306_p0650c15║上文影見俱眚。葢影與見眚，三名一體，終不相離，
X15n0306_p0650c16║而真見獨脫于三種之外，故云非見眚者，即同上
X15n0306_p0650c17║文見眚非病，又見眚即見見也。彼見下，明真見非
X15n0306_p0650c18║見性。非眚者，指眼眼為眚，既脫眼根，可云見乎？故
X15n0306_p0650c19║前文稱之為覺明也。別業法喻竟。○二、進退合明
X15n0306_p0650c20║阿難！如彼眾生同分妄見，例彼妄見別業一人，一病
X15n0306_p0650c21║目人同彼一國，彼見圓影眚妄所生，此眾同分所現
X15n0306_p0650c22║不祥，同見業中瘴惡所起，俱是無始見妄所生。
X15n0306_p0650c23║進退中，先退同例別。同分妄見，指彗孛飛流等，退
X15n0306_p0650c24║同一人所見圓影。葢燈影是一人所見，其妄易知。
X15n0306_p0651a01║而日月災祥象見於天，人皆謂為實有。若是實有，
X15n0306_p0651a02║彼國亦見。今唯在此國，則知眾人同分妄見，與燈
X15n0306_p0651a03║影無異矣。一、病目人下，進別例同。彼見下，正是合
X15n0306_p0651a04║明彼見至不祥。先牒二喻。同見句，就喻說，謂不但
X15n0306_p0651a05║同分稱為瘴惡，而眚妄亦可稱瘴惡。瘴，不和之氣
X15n0306_p0651a06║也。瘴惡之言，元從同分而得。眾人同感瘴惡，象見
X15n0306_p0651a07║於天無，而妄謂為有。然眚妄豈非見業中不和之
X15n0306_p0651a08║氣耶？前同分文，迷者以為有惑無業。今云見業，豈
X15n0306_p0651a09║非業乎？當知瘴惡即苦也。此句是合別于同也。俱
X15n0306_p0651a10║是句，就法說，是合同於別。謂燈光圓影，喻一人無
X15n0306_p0651a11║始見妄。彗孛飛流等，喻眾人無始見妄。妄該無始
X15n0306_p0651a12║無明之惑，故同別二妄中，咸該惑業苦三道明矣。
X15n0306_p0651a13║作此進退者，佛意明同分之妄，悉同別業之妄，故
X15n0306_p0651a14║合明之。上文別中法喻已足，今方作此進退耳。○
X15n0306_p0651a15║三、同分合法。又二：一、以起妄正合。
X15n0306_p0651a16║例閻浮提三千洲中，兼四大海娑婆世界，并洎十方
X15n0306_p0651a17║諸有漏國及諸眾生，同是覺明無漏妙心，見聞覺知
X15n0306_p0651a18║虗妄病緣，和合妄生，和合妄死。
X15n0306_p0651a19║上合明中已牒同分之喻，今以一國例多國，是合
X15n0306_p0651a20║法也。閻浮提就一面言，四大海就四面言，娑婆世
X15n0306_p0651a21║界則該大千，十方有漏則該塵剎，此從狹至廣耳。
X15n0306_p0651a22║多國是依報，眾生是正報，同是從真所起之妄。覺
X15n0306_p0651a23║明無漏妙心，即非見之體，如無病之目，見聞覺知
X15n0306_p0651a24║如目上之眚，故曰虗妄病緣。不但見此依正者是
X15n0306_p0651b01║見聞覺知虗妄病緣，而彼依正當體皆具妙心，亦
X15n0306_p0651b02║彼各各妙心中所起見聞虗妄病緣也，故下即云
X15n0306_p0651b03║和合等。和合者，覺明與無明合，無漏與有漏合，妙
X15n0306_p0651b04║心與有相心合。前目病則見圓影，災象則感兵荒，
X15n0306_p0651b05║今真妄和合則感生死，其義均也。此番雖以少例
X15n0306_p0651b06║多，然既是合法，不必言進退。如上諸文，名奢摩他
X15n0306_p0651b07║微密觀照，盡破根塵，皆是虗妄，不但明見性離根
X15n0306_p0651b08║塵而已。○二以歸真顯示。
X15n0306_p0651b09║若能遠離諸和合緣及不和合，則復滅除諸生死因，
X15n0306_p0651b10║圓滿菩提不生滅性，清淨本心本覺常住。
X15n0306_p0651b11║前明同別二妄竟。次明返妄歸真。前文云：由是真
X15n0306_p0651b12║精妙覺明性，故能令汝出指非指。今文亦然，須遠
X15n0306_p0651b13║知合及不和合二邊，分別不起，則攀緣既脫，而根
X15n0306_p0651b14║塵必從此離矣。則復下。謂果除二邊，不但離和合
X15n0306_p0651b15║等情計，并除惑業。無惑業則無苦，三道皆離，所謂
X15n0306_p0651b16║菩提不生滅性也。除同別二妄，則獲清淨本心，既
X15n0306_p0651b17║免輪迴，本覺常住。此破二妄。文連下。破和合及非
X15n0306_p0651b18║和合。齊此是第三番退明別教竟。和合非和合，圓
X15n0306_p0651b19║教亦須破除。然圓別二門，咸離二計，今因文便，附
X15n0306_p0651b20║于別教之後。葢圓須融妄即真，而別必破妄顯真。
X15n0306_p0651b21║文明同別二妄，以釋見見非見，分真分妄，其為別
X15n0306_p0651b22║也審矣。明別之意，元為顯圓，其中脉絡相通，故破
X15n0306_p0651b23║和合文，不妨兩屬於別圓也。○三、破和合及不和
X15n0306_p0651b24║合二：一、責迷。
X15n0306_p0651c01║阿難，汝雖先悟本覺妙明性非因緣、非自然性，而猶
X15n0306_p0651c02║未明如是覺元非和合生及不和合。
X15n0306_p0651c03║前文阿難聞菩提妙淨明體，疑為自然，佛因廣破
X15n0306_p0651c04║自然；又疑因緣，世尊復破因緣。當機聞此，必有悟
X15n0306_p0651c05║入，故云先悟。又前阿難自云：諸和合相與不和合，
X15n0306_p0651c06║心猶未開。然和合即因緣，非和合即自然。今未明
X15n0306_p0651c07║者，以計因緣則麤，計和合為細；計自然則麤，計非
X15n0306_p0651c08║和合為細也。問：何名麤細？答：計因緣者，計覺性或
X15n0306_p0651c09║因明暗空塞，或緣明暗空塞，但成二義。今計覺性
X15n0306_p0651c10║或與因和，或與因合，或與緣和，或與緣合，即成四
X15n0306_p0651c11║義。計自然者，計覺性非因非緣，但成二義。今不與
X15n0306_p0651c12║因和，不與因合，不與緣和，不與緣合，復成四義。此
X15n0306_p0651c13║麤細之分也。○二、徵破二：一、破和合疑二：一、標責。
X15n0306_p0651c14║阿難！吾今復以前塵問汝，汝今猶以一切世間妄想
X15n0306_p0651c15║和合諸因緣性，而自疑惑證菩提心和合起者。
X15n0306_p0651c16║吾今句，標。汝今下，責。世間凡夫多計和合是妄想
X15n0306_p0651c17║執著，故云妄想和合。何者？如因不能生，緣不能生，
X15n0306_p0651c18║凡夫亦信此語。若因緣和合而生，世人謂現見諸
X15n0306_p0651c19║法無不如是，故和合最難破也。吳興曰：菩提心者，
X15n0306_p0651c20║覺性也。上文云而猶未明如是覺元非和合生等，
X15n0306_p0651c21║古人以佛果菩提解者，謬矣。阿難疑覺元與諸塵
X15n0306_p0651c22║和合而生，故云證菩提心和合起也。○二正破二
X15n0306_p0651c23║一破和二一定
X15n0306_p0651c24║則汝今者妙淨見精，為與明和？為與暗和？為與通和？
X15n0306_p0652a01║為與塞和？
X15n0306_p0652a02║見精而云妙淨，即見性也。溫陵曰：則汝下意謂，設
X15n0306_p0652a03║有所和，即涉妄塵，而不名妙淨矣。○次破二：一、正
X15n0306_p0652a04║破明和。
X15n0306_p0652a05║若明和者，且汝觀明，當明現前，何處雜見？見相可辨，
X15n0306_p0652a06║雜何形像？若非見者，云何見明？若即見者，云何見見？
X15n0306_p0652a07║必見圓滿，何處和明？若明圓滿，不合見和，見必異明，
X15n0306_p0652a08║雜則失彼性明名字。雜失明性，和明非義。
X15n0306_p0652a09║文分四節：初明相雜何形見，明現前何處。雜見者，
X15n0306_p0652a10║顯明中無見也。雜是和義，故以可辨破雜。見屬內，
X15n0306_p0652a11║相屬外，見有知，相無知，宛然可辨，有何雜耶？次若
X15n0306_p0652a12║非下，明即離俱過。此承上雜何形像，謂所云雜者，
X15n0306_p0652a13║為非見而雜乎？為即見而雜乎？皆辨形像也。若非
X15n0306_p0652a14║見而和，明既非見，即不合見明矣。如此合是即見。
X15n0306_p0652a15║若即見而和，見不自見，今云何見見耶？上文有見
X15n0306_p0652a16║見之義，而今破見見者，上文以真見見于妄見，故
X15n0306_p0652a17║云見見。今不分真妄，則見見不可立也。三、必見下，
X15n0306_p0652a18║明圓滿非和。圓滿，猶周徧也。由見相俱滿，故須論
X15n0306_p0652a19║和。若一切處徧是於見，則無明相可和；若一切處
X15n0306_p0652a20║總是於明，則無有見可雜。和則間雜，不圓滿矣。四、
X15n0306_p0652a21║見必下，明和失自性。見必屬內心，明屬外相，兩不
X15n0306_p0652a22║容混，故云必異。言雜則失彼性明名字者，如微塵
X15n0306_p0652a23║與水相和，但名泥團，不名泥水。性明亦然，性即見
X15n0306_p0652a24║也。今明見二名不失，則以為和明者，非矣。佛展轉
X15n0306_p0652b01║破明和之義，以眾生胸中有此情計也。○二、例破
X15n0306_p0652b02║餘境。
X15n0306_p0652b03║彼暗與通及諸羣塞，亦復如是。
X15n0306_p0652b04║○二破合二一定
X15n0306_p0652b05║復次，阿難！又汝今者妙淨見精，為與明合？為與暗合？
X15n0306_p0652b06║為與通合？為與塞合？
X15n0306_p0652b07║貲中曰：上和義如水和土，今合義如葢合函。○二
X15n0306_p0652b08║破二。一正破。明合又二。一正破
X15n0306_p0652b09║若明合者，至於暗時明相已滅，此見即不與諸暗合。
X15n0306_p0652b10║云何見暗？
X15n0306_p0652b11║溫陵云：和則雜而不辨，合則附而不離。合既不離，
X15n0306_p0652b12║故明相滅時，見亦隨滅，不復見暗。須知明滅則見
X15n0306_p0652b13║亦滅，方是合義。不爾，即非合矣。○二轉破。
X15n0306_p0652b14║若見暗時不與暗合，與明合者應非見明。既不見明，
X15n0306_p0652b15║云何明合了明非暗？
X15n0306_p0652b16║恐轉計云：見暗之時，一無所見，何必言合？破云：不
X15n0306_p0652b17║合而見，則合反應不見，便不應見明矣。既不下，牒
X15n0306_p0652b18║破。明合兩字，是牒上文。上又云：與明合者，應非見
X15n0306_p0652b19║明。今明合時，了明非暗，則與應非見明違矣。如是，
X15n0306_p0652b20║則明合見明，又豈可云見暗時不與暗合耶？既與
X15n0306_p0652b21║暗合，則破前明合之義。○二、例破餘境。
X15n0306_p0652b22║彼暗與通及諸群塞，亦復如是。
X15n0306_p0652b23║塞非一種，故云群塞。群塞亦非一種，云諸群塞。上
X15n0306_p0652b24║諸暗亦然。如上所破，合義不成，故菩提心非和合
X15n0306_p0652c01║起也。○二、破非和合二。一、轉計。
X15n0306_p0652c02║阿難白佛言：世尊！如我思惟，此妙覺元與諸緣塵及
X15n0306_p0652c03║心念慮非和合耶？
X15n0306_p0652c04║凡夫計執，如屈步虫，得一捨一。阿難大權，示同凡
X15n0306_p0652c05║執，纔破和合，即著非和合。謂覺元與前塵不和合，
X15n0306_p0652c06║亦與妄想不和合也。前文云：一切世間妄想和合
X15n0306_p0652c07║諸因緣性。今心念慮即妄想，諸緣塵即諸因緣性。
X15n0306_p0652c08║○二，佛破。二一，責疑。
X15n0306_p0652c09║佛言：汝今又言：覺非和合。
X15n0306_p0652c10║和合尚不可立，況非和合？故佛責之。○二正破二
X15n0306_p0652c11║一破非和二一定
X15n0306_p0652c12║吾復問汝：此妙見精非和合者，為非明和？為非暗和？
X15n0306_p0652c13║為非通和？為非塞和？
X15n0306_p0652c14║○二破二：一、正破非明。又二：一、約邊畔指問。
X15n0306_p0652c15║若非明和，則見與明必有邊畔。汝且諦觀，何處是明？
X15n0306_p0652c16║何處是見？在見在明自何為畔？
X15n0306_p0652c17║邊畔即是疆界。何處下，問其邊也。在見下，問其畔
X15n0306_p0652c18║也。○次顯不和非畔。
X15n0306_p0652c19║阿難！若明際中必無見者，則不相及，自不知其明相
X15n0306_p0652c20║所在，畔云何成？
X15n0306_p0652c21║此文即以邊畔而破邊畔之義。謂縱許有畔，即明
X15n0306_p0652c22║際外有見，際中無見，見與明遂不相及。如是則見
X15n0306_p0652c23║不知明之所在而不相接，有畔即是無畔，并非和
X15n0306_p0652c24║之義，自難立矣。再往觀文，似乎以邊破畔，畔不成
X15n0306_p0653a01║則邊亦不成。○二、例破餘境。
X15n0306_p0653a02║彼暗與通及諸群塞，亦復如是。
X15n0306_p0653a03║○二破非合二一定
X15n0306_p0653a04║又妙見精非和合者，為非明合，為非暗合，為非通合，
X15n0306_p0653a05║為非塞合。
X15n0306_p0653a06║○二破二。一、正破非合
X15n0306_p0653a07║若非明合，則見與明性相乖角，如耳與明了不相觸。
X15n0306_p0653a08║見且不知明相所在，云何甄明合非合理？
X15n0306_p0653a09║見之與明，其性不合，故云乖角。如耳非明家之根，
X15n0306_p0653a10║明非耳家之塵，了不相涉。前非和中言，自不知其
X15n0306_p0653a11║明相所在，明其不相接也，不接則際畔不成。今云
X15n0306_p0653a12║見且不知明相所在者，謂以根塵相對，而見非明
X15n0306_p0653a13║之根，明非見之塵，便同耳之與明，兩不相觸，縱在
X15n0306_p0653a14║一處，亦不能知，則不合尚不可說，何況合乎？此文
X15n0306_p0653a15║即以非合而破非合之義也。理，謂物理。○二、例破
X15n0306_p0653a16║餘境。
X15n0306_p0653a17║彼暗與通及諸群塞，亦復如是。
X15n0306_p0653a18║吳興云：非和約體不相入，故以際畔推之；非合約
X15n0306_p0653a19║性自差別，故以乖角破之。問：現前眾生本無和合、
X15n0306_p0653a20║不和合計，何須苦破？答：眾生雖不計和合，然計有
X15n0306_p0653a21║生滅，即計和合將來必有，故須破之。又防轉計，復
X15n0306_p0653a22║破不和合也。如此情計，圓教亦須破除，今因文便
X15n0306_p0653a23║附別教之後耳。上來三次明圓，三番用權，當機惑
X15n0306_p0653a24║重，帶權說實，齊此是寄，從假入空，以助圓觀，竟後
X15n0306_p0653b01║文不煩進否，竟明圓旨。所以前不出如來藏之名，
X15n0306_p0653b02║而後名如來藏也。雖正談圓，旁亦兼別，於圓融中，
X15n0306_p0653b03║旁兼復疎、倒入而已。言覆疎、倒入者，輔行云：自行
X15n0306_p0653b04║雖破，未忘分別，故名為疎；次為利他，更廣分別，故
X15n0306_p0653b05║名為覆；破已復來，故名倒入，亦名却入。○二、寄從
X15n0306_p0653b06║空出假酬三摩以歸圓理。前二種見妄之初，言佛
X15n0306_p0653b07║將欲敷演大陀羅尼諸三摩提妙修行路，標題在
X15n0306_p0653b08║先，而猶有奢摩他之餘義未酬，故復示二種見妄，
X15n0306_p0653b09║并破和合非和合等，以終前義。至此汝猶未明下，
X15n0306_p0653b10║方起諸三摩提。於中，初總示本真，次別會諸觀。初
X15n0306_p0653b11║中又二：一、略示。
X15n0306_p0653b12║阿難！汝猶未明一切浮塵諸幻化相，當處出生，隨處
X15n0306_p0653b13║滅盡，幻妄稱相，其性真為妙覺明體。
X15n0306_p0653b14║前文雖就眼根顯真見體，略會此見及緣，元是菩
X15n0306_p0653b15║提妙淨明體，而未明五陰三科皆如幻化，性即真
X15n0306_p0653b16║常，故此指之。浮塵者，古解云：虗浮無體，塵亦真性。
X15n0306_p0653b17║或云：浮塵即陽焰，莊生所謂野馬塵埃是也。陽焰
X15n0306_p0653b18║幻化，此舉十種深喻之三，以喻諸法悉非實有。諸
X15n0306_p0653b19║法本無所從來，故云當處出生；去亦無所至，故云
X15n0306_p0653b20║隨處滅盡。葢諸法暫現，如石火電光，是無常義。而
X15n0306_p0653b21║先云諸幻化相，故是無常即空，不同小乘析空，以
X15n0306_p0653b22║無常為實有矣。幻妄等者，古解喻如空起華，華處
X15n0306_p0653b23║全空；如鏡現像，全像是鏡。其說甚是。然幻即牒上
X15n0306_p0653b24║幻化，妄即牒上生滅其性。真為妙覺明體者，起念
X15n0306_p0653c01║分別，即是著相；不起分別，莫非真性。不但見有真
X15n0306_p0653c02║見，若臭、聽、甞、觸、色、聲、香、味等，一一皆有真性，皆離
X15n0306_p0653c03║妄想根塵，故無非妙覺明體。覺是中道妙明者，即
X15n0306_p0653c04║寂而照，皆三諦之體耳。○二廣示。
X15n0306_p0653c05║如是乃至五陰六入，從十二處至十八界，因緣和合
X15n0306_p0653c06║虗妄有生，因緣別離虗妄名滅，殊不能知生滅去來
X15n0306_p0653c07║本如來藏常住妙明不動周圓妙真如性，性真常中
X15n0306_p0653c08║求於去來迷悟生死了無所得。
X15n0306_p0653c09║陰、入、處、界，廣上浮塵諸幻化相。孤山曰：諸經皆列
X15n0306_p0653c10║三科，謂陰、處、界三，對愚、根、樂各有三故。而今有四，
X15n0306_p0653c11║更加六入，秪是破十二處中內六處耳。隨機增減，
X15n0306_p0653c12║何必定三？此竝色心開合之殊也。因緣下，廣上當
X15n0306_p0653c13║處出生，隨處滅盡。夫因緣者，行人立觀之要境，而
X15n0306_p0653c14║有二種。若推其始，則法性為因，賴耶為緣，此大乘
X15n0306_p0653c15║圓教所觀。若論其末，則惑為因，業為緣，和合而生
X15n0306_p0653c16║陰、入、處、界。緣不久聚，別離則滅。應知因不能生，緣
X15n0306_p0653c17║不能生，而見和合有生，此虗妄耳。妄滅亦然。殊不
X15n0306_p0653c18║能知下，廣上幻妄稱相，其性真為。妙覺明體見生
X15n0306_p0653c19║滅者，多不知常住真性，故言殊不能知。約體相言
X15n0306_p0653c20║生滅，約蹤迹言去來。本如來藏者，九界即佛界，故
X15n0306_p0653c21║曰如來。多所含藏而無積聚，曰藏。常住妙明，對生
X15n0306_p0653c22║滅說。大經云：生亦是常，住無常故，生亦無常；住亦
X15n0306_p0653c23║是常，以生生故，住亦無常；異亦是常，法無常故，異
X15n0306_p0653c24║亦無常；滅亦是常，以本有今無故，滅亦無常。善男
X15n0306_p0654a01║子！以性故，生、住、異、滅，一切皆常。據經所言，生、住、異、
X15n0306_p0654a02║滅，皆本性所具，其為常住明矣。本具之法，即是自
X15n0306_p0654a03║心，故妙明也。不動周圓，對去來說。淨名經文殊師
X15n0306_p0654a04║利云：若來已，更不來；若去已，更不去。所以者何？來
X15n0306_p0654a05║者無所從來，去者無所至。所謂見者，更不可見。經
X15n0306_p0654a06║作此說者，以來去祗一剎那，但一念住，來無所從，
X15n0306_p0654a07║去無所至。既無去來，即無遷動。是人本具心性，總
X15n0306_p0654a08║該一切，無不徧到，故曰周圓。據其亡相之德，又稱
X15n0306_p0654a09║妙真如性。如上所說，常與無常，在一心中。涅槃鳥
X15n0306_p0654a10║喻品明二鳥雙遊，答迦葉云何共聖行娑羅迦鄰
X15n0306_p0654a11║提之問，正此義也。次云性真常等者，恐疑去來生
X15n0306_p0654a12║滅，既皆自性，便不須亡泯。當知諸法即性，一切寂
X15n0306_p0654a13║滅。如法華云：終歸于空也。又云迷悟者，上來殊不
X15n0306_p0654a14║能知即迷，知之即悟，故兼舉之。觀相元妄，尚無可
X15n0306_p0654a15║陳，況觀性元真，求於去來迷悟生死，豈可得乎？下
X15n0306_p0654a16║文明陰、入、處、界，令阿難以因緣等四性，一一推之，
X15n0306_p0654a17║是皆於性真常中，求不可得也。○二、別明諸觀。四、
X15n0306_p0654a18║一會五陰。又二：一、總徵。
X15n0306_p0654a19║阿難！云何五陰本如來藏妙真如性？
X15n0306_p0654a20║因滅是色，獲得常色。受想行識，亦復如是。即法性
X15n0306_p0654a21║五陰，名體不轉，皆本如來妙真如性也。會解云：梵
X15n0306_p0654a22║語塞犍陀，此云蘊，古翻為陰。蘊謂積聚，陰謂葢覆。
X15n0306_p0654a23║積聚有為，葢覆真性。幽溪云：法性五陰，體本真常。
X15n0306_p0654a24║不真常者，生滅去來為之蔽，因緣自然為之悞也。
X15n0306_p0654b01║如來欲為開迷而即悟，先且破有以歸空。空華之
X15n0306_p0654b02║相既無，瞪目之勞自息。悟尚無得，何因立迷？是所
X15n0306_p0654b03║謂性真常中，求於去來，迷悟生死，了無所得。故曰：
X15n0306_p0654b04║本如來藏妙真如性。唐溪曰：諸三摩提一科，世人
X15n0306_p0654b05║謂屬假觀。今總徵中云：如來藏妙真如性，自屬圓
X15n0306_p0654b06║融三諦，而以為假觀，可乎？應知若據次第，實是從
X15n0306_p0654b07║空出假，而文旨則歸於圓。所謂圓融行布，不相礙
X15n0306_p0654b08║也。又妙玄三上云：十住正修空，傍修假中；十行正
X15n0306_p0654b09║修假，傍修中。前徵問心目，至同別二妄，其中退明
X15n0306_p0654b10║別教，是正修空，傍修假中之義。今亦正明圓教，兼
X15n0306_p0654b11║帶別教，正修假，傍修中之義耳。○二、別示五：一、色
X15n0306_p0654b12║陰二：一、立喻顯法。
X15n0306_p0654b13║阿難！譬如有人以清淨目觀睛明空，唯一晴空逈無
X15n0306_p0654b14║所有。其人無故，不動目睛瞪以發勞，則於虗空別見
X15n0306_p0654b15║狂華。復有一切狂亂非相，色陰當知亦復如是。
X15n0306_p0654b16║孤山曰：淨目喻本具真智，睛空喻本具真理。唯一
X15n0306_p0654b17║睛空，即理智一如，逈無所有。絕九界妄色，其人無
X15n0306_p0654b18║故者，即下文山河大地，無狀忽生，演若迷頭，無狀
X15n0306_p0654b19║狂走也。不動目睛，喻妄心取著。瞪喻起惑，勞喻造
X15n0306_p0654b20║業。於妙性中現九界色，故曰於空見狂華等。言別
X15n0306_p0654b21║見者，華因勞目而見清明眼，則無之矣。以喻眾生
X15n0306_p0654b22║則有，諸佛則無。即中云：經意明妄念未起，理智一
X15n0306_p0654b23║如，喻以淨目觀晴空，纖塵不雜，眾生不能識取。起
X15n0306_p0654b24║惑造業，喻目空相對，反為生華之因緣。如止觀云：
X15n0306_p0654c01║無明法性，生一切法。即其義也。則以瞪目喻無明，
X15n0306_p0654c02║虗空喻法性可也。狂以不實為義，復有等者，謂或
X15n0306_p0654c03║見毛輪第二月等，可喻餘陰生起。因緣生法，皆是
X15n0306_p0654c04║虗幻，故須破之。既以狂華喻色，若破狂華，即破色
X15n0306_p0654c05║陰也。○二、寄喻破執二：一、喻陰相無生二：一、正示。
X15n0306_p0654c06║阿難！是諸狂華非從空來、非從目出。
X15n0306_p0654c07║○二反破二，一破空來。
X15n0306_p0654c08║如是，阿難！若空來者，既從空來還從空入，若有出入
X15n0306_p0654c09║即非虗空。空若非空，自不容其華相起滅，如阿難體
X15n0306_p0654c10║不容阿難。
X15n0306_p0654c11║見華既從空來，不見應從空入。若有下，縱破。縱許
X15n0306_p0654c12║有出入，即有內外，故非虗空。空若下，破空非空。空
X15n0306_p0654c13║若非空，即是實法，須并華亦實，故不容華相起滅。
X15n0306_p0654c14║喻以阿難體中不容阿難，上阿難喻虗空，下阿難喻
X15n0306_p0654c15║空華也。既無此事，故謂從空來者非矣。○二破目出
X15n0306_p0654c16║若目出者，既從目出還從目入，即此華性從目出故
X15n0306_p0654c17║當合有見。若有見者，去既華空旋合見眼；若無見者，
X15n0306_p0654c18║出既翳空旋當翳眼。又見華時目應無翳，云何晴空
X15n0306_p0654c19║號清明眼？
X15n0306_p0654c20║還從目入者，謂不見華時，應從目入也。既從至目
X15n0306_p0654c21║入，是定其有出入耳。即此下，破。先約華性出入有
X15n0306_p0654c22║見破。華空者，為華於空也。華得目之氣分，必當有
X15n0306_p0654c23║見，則旋應見眼矣。次約華性出入無見破。華既無
X15n0306_p0654c24║見，故旋當翳眼。又見下，復破。出既翳空，華從目出，
X15n0306_p0655a01║目即無翳，無翳即是清明，何待晴空始號清明眼
X15n0306_p0655a02║耶？釋要云：若見華是好眼，應見晴空却是病眼。何
X15n0306_p0655a03║以世人觀晴空時，號清淨明眼？○二、結虗妄離計。
X15n0306_p0655a04║是故當知，色陰虗妄，本非因緣、非自然性。
X15n0306_p0655a05║前以空來目出，推破狂華，乃破因緣以明空也。今
X15n0306_p0655a06║雙非因緣自然，是明中道。總而言之，俗即空中，故
X15n0306_p0655a07║名如來藏耳。○二、受陰二：一、立喻顯法。
X15n0306_p0655a08║阿難！譬如有人手足宴安百骸調適，忽如忘生性無
X15n0306_p0655a09║違順，其人無故以二手掌於空相摩，於二手中妄生
X15n0306_p0655a10║澀滑冷熱諸相，受陰當知亦復如是。
X15n0306_p0655a11║宴，靜也。調，和也。適，悅也。手足至無違順以譬正受。
X15n0306_p0655a12║幽溪曰：如來藏性本無諸受，今有之者，乃無故發
X15n0306_p0655a13║生。如觸之為法，必托境生，徒有一身，自不成觸。今
X15n0306_p0655a14║以二手于空相摩，于一體中而妄生澀滑，豈有故
X15n0306_p0655a15║哉？眾生于藏性中幻受損益，亦復如是。即中謂二
X15n0306_p0655a16║手譬生受之因緣，澀滑冷熱譬違順諸受，冷暖諸
X15n0306_p0655a17║觸從空而生，今受亦從空生，故知是妄。○二、寄喻
X15n0306_p0655a18║破執二：一、喻陰相無生二：一、正示。
X15n0306_p0655a19║阿難！是諸幻觸不從空來、不從掌出。
X15n0306_p0655a20║冷暖本無，二手相摩，於空妄出，故云幻觸。○二反破。
X15n0306_p0655a21║如是，阿難，若空來者，既能觸掌，何不觸身？不應虗空
X15n0306_p0655a22║選擇來觸。若從掌出，應非待合。又掌出故，合則掌知，
X15n0306_p0655a23║離則觸入。臂腕骨髓應亦覺知入時蹤跡，必有覺心
X15n0306_p0655a24║知出知入，自有一物身中往來，何待合知要名為觸？
X15n0306_p0655b01║初破空生。觸從空來，必不應相摩而有，故破云：何
X15n0306_p0655b02║不觸身？言選擇者，謂虗空選相摩之處而來觸也。
X15n0306_p0655b03║次破掌出。凡從內出，如鬚髮等，未必待合。今觸從
X15n0306_p0655b04║掌出，豈待合耶？又掌下，約出入破，帶一轉計。計云：
X15n0306_p0655b05║掌雖生觸，必待合時，此觸方出。若爾，合既觸出，離
X15n0306_p0655b06║應觸入。必有等者，恐謂入時人未必知，故破云：身
X15n0306_p0655b07║中出入，必有覺心。知之，此能覺也。而所覺者，自有
X15n0306_p0655b08║一物往來，此皆離時有覺，豈待合耶？以入之蹤跡，
X15n0306_p0655b09║乃離時所覺也。掌入既非，則掌出破矣。○二、結虗
X15n0306_p0655b10║妄離計。
X15n0306_p0655b11║是故當知，受陰虗妄本非因緣、非自然性。
X15n0306_p0655b12║前以幻觸喻受，幻觸既破，受亦隨破。約四性推之，
X15n0306_p0655b13║非因緣，非性中本有，即非自然。三摩觀照，全是中
X15n0306_p0655b14║道。既約虗妄離計，應屬但中，然圓中亦豈遠乎？○
X15n0306_p0655b15║三想陰二：一、立喻顯法。
X15n0306_p0655b16║阿難，譬如有人談說酢梅口中水出，思踏懸崖足心
X15n0306_p0655b17║酸澀，想陰當知亦復如是。
X15n0306_p0655b18║想以取相為義，如乍遇一人，以為親則歡愛之念
X15n0306_p0655b19║生，以為怨則忿恨之心起，妄謂冤親，自生想著。如
X15n0306_p0655b20║他人說梅而吾口水出，自思懸崖而足心酸澀，豈
X15n0306_p0655b21║有實耶？此以想譬想也。○二、寄喻破執二：一、喻陰
X15n0306_p0655b22║相無生二：一、正示。
X15n0306_p0655b23║阿難，如是酢說，不從梅生，非從口入。
X15n0306_p0655b24║酢梅即酸梅也。酢說能引水出，似從梅生，而實不
X15n0306_p0655c01║從梅生；水從口出，似說從口入，而實不從口入。義
X15n0306_p0655c02║海云：以水喻想。今推酢說，說既不有，水從何生？○
X15n0306_p0655c03║二反破。
X15n0306_p0655c04║如是，阿難，若梅生者，梅合自談，何待人說？若從口入，
X15n0306_p0655c05║自合口聞，何須待耳？若獨耳聞，此水何不耳中而出？
X15n0306_p0655c06║想踏懸崖，與說相類。
X15n0306_p0655c07║若酢說從梅而生，梅合自談，方是從梅，何假于人？
X15n0306_p0655c08║此求說之來處不可得也。若從口入，與下若獨耳
X15n0306_p0655c09║聞對看，良由他人說梅，吾口水出。此說當從口入，
X15n0306_p0655c10║而口不能聞，計口入者非矣。此求說之入處不可
X15n0306_p0655c11║得也。若獨耳聞，水非耳出，此計亦非。此求水之來
X15n0306_p0655c12║處不可得也。想之虗妄，可勝言哉！想踏懸崖者。真
X15n0306_p0655c13║際曰：如是思踏，非懸崖來，非足心入。若從崖來，崖
X15n0306_p0655c14║合自想，何待人思？若足心入，足合自思，何待心想？
X15n0306_p0655c15║若獨心思，何故足心覺有酸澀？○二、結虗妄離計。
X15n0306_p0655c16║是故當知，想陰虗妄本非因緣、非自然性。
X15n0306_p0655c17║○四行陰二：一、立喻顯法。
X15n0306_p0655c18║阿難！譬如瀑流波浪相續，前際後際不相踰越，行陰
X15n0306_p0655c19║當知亦復如是。
X15n0306_p0655c20║行陰所該最廣，如通大地。心數有十，謂想、欲、觸、慧、
X15n0306_p0655c21║念、思、脫、憶、定、受。此十中但除想、受，餘皆屬行。以其
X15n0306_p0655c22║念念不住，取喻瀑流。飛泉懸水曰瀑，葢取急流之
X15n0306_p0655c23║意。前際後際，喻生住異滅也。○二、寄喻破執二：一、
X15n0306_p0655c24║喻陰相無生二：一、正示。
X15n0306_p0656a01║阿難，如是流性，不因空生，不因水有，亦非水性，非離
X15n0306_p0656a02║空水。
X15n0306_p0656a03║○二反破。
X15n0306_p0656a04║如是，阿難，若因空生，則諸十方無盡虗空成無盡流，
X15n0306_p0656a05║世界自然俱受淪溺；若因水有，則此瀑流性應非水
X15n0306_p0656a06║有，所有相今應現在；若即水性，則澄清時應非水體；
X15n0306_p0656a07║若離空水，空非有外，水外無流。
X15n0306_p0656a08║○二、結妄離計。
X15n0306_p0656a09║是故當知，行陰虗妄本非因緣、非自然性。
X15n0306_p0656a10║問：前之三陰皆以根境對明，下識陰文云譬如有
X15n0306_p0656a11║人亦約人說，今行陰中直約空水，其意何居？答：後
X15n0306_p0656a12║十卷中行陰名同生基，葢自他依正同此行陰，如
X15n0306_p0656a13║爪生髮長、筋轉胍搖，密密推移曾無覺悟，果成華
X15n0306_p0656a14║落、樹老藤枯，運運遷謝無可見知，即如瀑流亦無
X15n0306_p0656a15║非行陰遷流之相，故竟約外境而辨。今此文四性
X15n0306_p0656a16║具足，水及水性為自為因，以空為他為緣，二法合
X15n0306_p0656a17║為共，離空外為無因。然推流性而云因空者，流非
X15n0306_p0656a18║即水或從空生，故須破之。言因水有者，義海云：能
X15n0306_p0656a19║有是水、所有是流，二相若殊今應俱在，如樹生果、
X15n0306_p0656a20║果不是樹，二俱現在。今且不然，破即水及離空水
X15n0306_p0656a21║可解。有指自然為無因生，未必同也。葢性中本具
X15n0306_p0656a22║稱為自然，此與無因亦復小異，然賴緣則必非自
X15n0306_p0656a23║然矣。○五識陰二：一、立喻顯法。
X15n0306_p0656a24║阿難！譬如有人取頻伽缾，塞其兩孔滿中擎空，千里
X15n0306_p0656b01║遠行用餉他國，識陰當知亦復如是。
X15n0306_p0656b02║頻伽，妙聲鳥也。缾形似之，故有兩孔。塞其孔，則內
X15n0306_p0656b03║空與外空別。若合喻者，古人云：識陰無形，在有情
X15n0306_p0656b04║身，如缾擎空是也。然識陰喻空者，前行陰已通無
X15n0306_p0656b05║情，水流華謝，皆是行陰。今識陰離此生滅，故如虗
X15n0306_p0656b06║空。而投胎之識，其去後來先，必在身中，所以有擎
X15n0306_p0656b07║空之喻。十方虗空，以喻真心。一迷為識，如缾中之
X15n0306_p0656b08║空。內外一空，喻真妄同體。喻意最微，不可不曉。言
X15n0306_p0656b09║塞兩孔者，古註謂臨命終時，諸根不通，是塞兩孔。
X15n0306_p0656b10║今謂身諸根不能取境，是塞一孔。受想行心數不
X15n0306_p0656b11║行，又塞一孔。唯有識在身內，為滿中擎空。千里遠
X15n0306_p0656b12║行，喻六道受生。當知識之來往，良由根身器界。故
X15n0306_p0656b13║經云：缾盛虗空，千里遠行也。用餉者，餉，饋也，非餉
X15n0306_p0656b14║而言餉耳。既是饋送，故下文有開孔倒缾之言也。
X15n0306_p0656b15║他國者，喻捨身受身，現陰為此國，中陰生陰，悉如
X15n0306_p0656b16║他國。吳興云：以人喻業，以缾喻身，以空喻識。人擎
X15n0306_p0656b17║缾空而行，猶業持身識而去。他國者，六道依報也。
X15n0306_p0656b18║夫捨身受身時，實無往來，而似有往來，乃識陰之
X15n0306_p0656b19║相，非餉言餉，亦是此意。○二、寄喻破執二：一、喻陰
X15n0306_p0656b20║相無生二：一、正示。
X15n0306_p0656b21║阿難，如是虗空，非彼方來，非此方入。
X15n0306_p0656b22║前云塞其兩孔，有彼方來之意，故明虗空不從彼
X15n0306_p0656b23║方來入此方。當知虗空有三義：一、周徧義，二、無相
X15n0306_p0656b24║義，三、無來往義。識陰亦然，體具十界，是周徧義；離
X15n0306_p0656c01║行陰生滅，是無相義。三、無來往義者，如大經云：若
X15n0306_p0656c02║有善男子、善女人，善能修治身口意業，捨命之時，
X15n0306_p0656c03║雖無親族取其屍骸，或以火燒，或投大水，或棄塚
X15n0306_p0656c04║間，狐狼禽獸競共食啖，然心意識即生善道。而是
X15n0306_p0656c05║心法實無去來，亦無所至，直是前後相似相續，相
X15n0306_p0656c06║貌不異。即此意也。○二反破。
X15n0306_p0656c07║如是，阿難，若彼方來，則本缾中既貯空去，於本缾地
X15n0306_p0656c08║應少虗空；若此方入，開孔倒缾應見空出。
X15n0306_p0656c09║今日指前日之缾稱為本缾，彼方之地為本缾地。
X15n0306_p0656c10║又開孔倒缾，不見空出，則謂來入此方者，謬矣。合
X15n0306_p0656c11║喻者，如從天宮來生人間，是從彼方來，天身中識
X15n0306_p0656c12║已離彼方，似本缾中貯空去也。如是則天宮應少
X15n0306_p0656c13║一識，然識體元徧，豈遺天宮？則謂從天宮來者，妄
X15n0306_p0656c14║也。又若天宮之識變為人識，同此方入諸識，重復
X15n0306_p0656c15║取境，是開孔心王，同前四陰緣境，是倒缾。然天宮
X15n0306_p0656c16║識何甞攜至人間？人間之識本來具足，則謂天識
X15n0306_p0656c17║來至人間，亦妄見耳。總之，彼處有空，此處亦有空，
X15n0306_p0656c18║不借彼方之空而為此方之空，故空無出入。人天
X15n0306_p0656c19║之識元皆具足，不借天宮之識而為人間之識，故
X15n0306_p0656c20║識無去來。空尚不相借，而況識乎？○二、結虗妄離計。
X15n0306_p0656c21║是故當知，識陰虗妄，本非因緣、非自然性。
X15n0306_p0656c22║識之來往，良由根塵即因緣，謂性中自有此識，是
X15n0306_p0656c23║自然。離此二邊，即是中道。上來五陰，在二十五圓
X15n0306_p0656c24║通中，一一須破，故先言之。
X15n0306_p0657a01║首楞嚴經觀心定解卷二