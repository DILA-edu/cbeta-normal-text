X15n0306_p0689c01║大佛頂如來密因修證了義諸菩薩萬行首楞嚴經
X15n0306_p0689c02║觀心定解卷第四
X15n0306_p0689c03║
X15n0306_p0689c04║○二、對滿慈，更審除細惑，明如來藏。即中云三卷
X15n0306_p0689c05║末聞法領解中偈云：大雄大力大慈悲，希更審除
X15n0306_p0689c06║微細惑。即今富那所問，如來所破之微細惑也。科
X15n0306_p0689c07║為二：一、答富那問，次、更釋餘疑。初中四：一、疑請二：
X15n0306_p0689c08║一、述未達。
X15n0306_p0689c09║爾時，富樓那彌多羅尼子，在大眾中即從座起，偏袒
X15n0306_p0689c10║右肩右膝著地，合掌恭敬而白佛言：大威德世尊！善
X15n0306_p0689c11║為眾生敷演如來第一義諦。世尊常推說法人中我
X15n0306_p0689c12║為第一，今聞如來微妙法音，猶如聾人逾百步外聆
X15n0306_p0689c13║於蚊蚋本所不見，何況得聞？佛雖宣明令我除惑，今
X15n0306_p0689c14║猶未詳斯義究竟無疑惑地。世尊！如阿難輩雖則開
X15n0306_p0689c15║悟習漏未除，我等會中登無漏者雖盡諸漏，今聞如
X15n0306_p0689c16║來所說法音尚紆疑悔。
X15n0306_p0689c17║言第一義諦者，對偏小因緣生法，祗是世諦，今名
X15n0306_p0689c18║第一義諦。世尊所演是一心三諦之道，總名第一
X15n0306_p0689c19║義諦。能善敷演，是真善說法也。富那但於真諦說
X15n0306_p0689c20║法第一，今聞中道了義，故不能知。喻中含三比況
X15n0306_p0689c21║之義：聾人之耳，覿面不聞，況逾百步？大聲不聞，況
X15n0306_p0689c22║於蚊蚋？形之大者，遠或可見，今尚不見，何況得聞？
X15n0306_p0689c23║然聾人之譬，本譬聲聞根性遠於佛智，故云逾於
X15n0306_p0689c24║百步，亦兼以蚊蚋喻微玅法音也。問：前後皆云今
X15n0306_p0690a01║聞，喻中何言何況得聞？答：言不聞者，乃是聾人不
X15n0306_p0690a02║見不聞，不必以喻難法而言富那不聞。此中文意
X15n0306_p0690a03║但明聞猶不聞而已。本所不見，喻本不知中道之
X15n0306_p0690a04║理。何況得聞，喻不悟中道。百步外，喻二乘真理去
X15n0306_p0690a05║中道遠，不生聞慧，如聾人也。秪因二乘不悟，令佛
X15n0306_p0690a06║微妙法音喻同蚊蚋，若悟則同塗毒鼓音，聞即殺
X15n0306_p0690a07║人，豈蚊蚋乎？本所之言對下何況，不必以本為昔，
X15n0306_p0690a08║而作今昔相對之解。交光云：敘昔未聞。又云：回思
X15n0306_p0690a09║昔日，方顯敘昔。一何謬哉？未究竟無疑者，如下問
X15n0306_p0690a10║二疑是也。阿難雖悟，而未除漏，則於所悟幽微之
X15n0306_p0690a11║處必未了了。我等除漏，尚紆疑悔，較之阿難，似各
X15n0306_p0690a12║有得失。長水云：羅漢煩惱障輕，故得無漏；所知障
X15n0306_p0690a13║重，故紆疑悔。阿難所知障輕，故先開悟；煩惱障在，
X15n0306_p0690a14║未除習漏。○二呈二疑二。一疑世界生起
X15n0306_p0690a15║世尊！若復世間一切根、塵、陰、處、界等，皆如來藏清淨
X15n0306_p0690a16║本然，云何忽生山河大地諸有為相，次第遷流終而
X15n0306_p0690a17║復始？
X15n0306_p0690a18║此問總躡前三科七大而生。其中山河忽生，發起
X15n0306_p0690a19║下文妄為明覺之義。次第遷流，發起下文三種相
X15n0306_p0690a20║續之義。幽溪曰：溫陵云：清淨則宜無諸相，本然則
X15n0306_p0690a21║宜無遷流。與下答文似不相應。富那問意謂：七大
X15n0306_p0690a22║既清淨本然，而隨緣不變。方其隨緣之始，且云何
X15n0306_p0690a23║忽然而生？既生已後，云何無有已時，次第遷流，終
X15n0306_p0690a24║而復始？如來下文，答以妄為明覺，正答生起之由。
X15n0306_p0690b01║覺明空昧，相待成搖。明妄非他，覺明為咎。想愛同
X15n0306_p0690b02║結，愛不能止。正答次第遷流，終而復始。蓋富那問
X15n0306_p0690b03║意謂：隨緣即是不變，何故有染法生起？如云：世間
X15n0306_p0690b04║一切根、塵、陰、處、界等，是隨緣也。皆如來藏清淨本
X15n0306_p0690b05║然，是不變也。豈非隨緣即不變乎？若爾，則不應有
X15n0306_p0690b06║山河大地諸有為相矣，況相續乎？○二疑大性周
X15n0306_p0690b07║遍
X15n0306_p0690b08║又如來說地水火風本性圓融，周徧法界，湛然常住。
X15n0306_p0690b09║世尊，若地性徧，云何容水？水性周徧，火則不生，復云
X15n0306_p0690b10║何明水火二性俱徧虗空，不相陵滅？世尊，地性障礙，
X15n0306_p0690b11║空性虗通，云何二俱周徧法界？而我不知是義攸往，
X15n0306_p0690b12║惟願如來宣流大慈，開我迷雲。及諸大眾作是語已，
X15n0306_p0690b13║五體投地，欽渴如來無上慈誨。
X15n0306_p0690b14║前問總躡三科七大而起，今聞專從七大而有。前
X15n0306_p0690b15║如來明七大周徧，融成一性，滿慈聞此，執相上互
X15n0306_p0690b16║相陵滅，疑性中不合相容，此正疑性具之理也。譬
X15n0306_p0690b17║如慈母而生七子，兄弟相爭，惑者謂未生子前，慈
X15n0306_p0690b18║母胸中已先具䦧墻之變，豈有是哉？良由滿慈未
X15n0306_p0690b19║曉即空而具，即具而空，故懷此惑，是未明三如來
X15n0306_p0690b20║藏耳。幽溪曰：此雖問理而實問行，問行而實問惑，
X15n0306_p0690b21║乃不隨三種分別之一揆。如曰：汝以生滅之心相
X15n0306_p0690b22║傾相奪於如來藏，而如來藏隨為色空，非惑乎？吾
X15n0306_p0690b23║以妙明不滅不生合如來藏，而如來藏惟妙覺明
X15n0306_p0690b24║圓照法界，非行乎？祗此二語，而如來藏能隨染淨
X15n0306_p0690c01║緣具，造十法界之理俱明，可謂善問善答者矣。攸，
X15n0306_p0690c02║所也。如後所說，則此義往至三如來藏中也。惟願
X15n0306_p0690c03║下，結請。○二許宣。
X15n0306_p0690c04║爾時，世尊告富樓那及諸會中漏盡無學諸阿羅漢：
X15n0306_p0690c05║如來今日普為此會宣勝義中真勝義性，令汝會中
X15n0306_p0690c06║定性聲聞及諸一切未得二空回向上乘阿羅漢等，
X15n0306_p0690c07║皆獲一乘寂滅場地真阿練若正修行處。汝今諦聽，
X15n0306_p0690c08║當為汝說。
X15n0306_p0690c09║欲答其問，先示聞法之益。諸會中指諸聽眾，漏盡
X15n0306_p0690c10║下別指羅漢。大乘為勝義，圓教為真勝義。又勝義
X15n0306_p0690c11║根中揀顯真如勝義之性，故云也。定性下有二種
X15n0306_p0690c12║聲聞，保證涅槃名定性聲聞，不及回心羅漢已向
X15n0306_p0690c13║上乘。然皆獲一乘者，此經前三卷未開權教，四卷
X15n0306_p0690c14║已去時有開顯之言，恐已入法華時矣。蓋法華八
X15n0306_p0690c15║年所說，其中未必無餘經，如方等陀羅尼經亦其
X15n0306_p0690c16║類也。今云定性聲聞皆獲一乘，詎非開顯之明文
X15n0306_p0690c17║乎？未得二空者，未得大乘人法二空，亦未得大乘
X15n0306_p0690c18║性相二空。吳興曰：寂場指得果之地，練若指修因
X15n0306_p0690c19║之處，因果所依皆是實相，故曰寂曰真也。阿練若
X15n0306_p0690c20║翻無喧雜，正是寂因，故以為正修行處。○三佇聽。
X15n0306_p0690c21║富樓那等欽佛法音，默然承聽。
X15n0306_p0690c22║○四、正說二：一、答世界生起，二、答大性周徧。初世
X15n0306_p0690c23║界生起中二：初、明眾生迷真故起妄，二、明如來證
X15n0306_p0690c24║真故無妄。初又二：先、答清淨本然，云何忽生山河
X15n0306_p0691a01║大地諸有為相？二、答次第遷流，終而復始。初中又
X15n0306_p0691a02║二：一、直拈正義有問答。
X15n0306_p0691a03║佛告富樓那：如汝所言，清淨本然，云何忽生山河大
X15n0306_p0691a04║地？汝常不聞如來宣說性覺妙明、本覺明妙？富樓那
X15n0306_p0691a05║言：唯然，世尊！我常聞佛宣說斯義。
X15n0306_p0691a06║性覺妙明，本覺明妙，即前開示七大中，性色真空，
X15n0306_p0691a07║性空真色，性識明知，覺明真識，只一圓融總相，天
X15n0306_p0691a08║然三諦之理，具足諸法。覺是圓中，妙是真空，明是
X15n0306_p0691a09║妙假，而妙假中天然能生諸法，而諸法一一性具，
X15n0306_p0691a10║皆即空中正全性起修，即理具而為事造，一一無
X15n0306_p0691a11║非本如來藏，清淨本然，周遍法界。如即中云：妙而
X15n0306_p0691a12║明，不失俗諦之照，山河大地，何甞不現其中？明而
X15n0306_p0691a13║妙，不乖真諦之空，何曾有山河之相？如下文云：汝
X15n0306_p0691a14║稱覺明，是知覺明離妙，便為生界之由。故覺妙明
X15n0306_p0691a15║三，缺一不可，乃天然三諦，初無能生所生之相。其
X15n0306_p0691a16║如富那，雖聞已上開示，未能師子咬人，猶認名言，
X15n0306_p0691a17║將山河與真性，分作兩橛，而問云何忽生？此一問，
X15n0306_p0691a18║即見當機未解前七大中，所明空不空如來藏，皆
X15n0306_p0691a19║具三諦，無非清淨周遍之妙矣。故佛換轉話頭，直
X15n0306_p0691a20║示之曰：既曰清淨本然，何有能生所生之相？汝豈
X15n0306_p0691a21║不聞如來比說，性色真空，性空真色，性覺妙明，本
X15n0306_p0691a22║覺明妙，能所既絕，對待俱亡之天然諦德乎？此是
X15n0306_p0691a23║如來高提向上一事，意令當機直薦，周遍圓融，隨
X15n0306_p0691a24║緣不變，清淨本然者也。正如古人疑問：清淨本然，
X15n0306_p0691b01║云何忽生山河大地？而答者只高聲躡其所問而
X15n0306_p0691b02║答之，疑者一聞即悟無生之玅訣也。其如機情未
X15n0306_p0691b03║解，但曰聞說而已。佛則不得已，且置向上，用中下
X15n0306_p0691b04║法以勘出迷源也。此中解釋，吳興、天如言之皆當，
X15n0306_p0691b05║可無煩辭。但恐交光異說，詒誤後賢，再為辨之。夫
X15n0306_p0691b06║性覺本覺，只一中道，不過轉易其文耳。而交光曰：
X15n0306_p0691b07║性本異稱，各有詮表。性表一真理體，未有事用，而
X15n0306_p0691b08║舊以三諦釋之，不知其無俗諦也。本表天然本具，
X15n0306_p0691b09║不論修為，而舊以三觀釋者，不達其非工夫也。據
X15n0306_p0691b10║交光之說，斥孤山謬論三諦。吳興云：空假中復是
X15n0306_p0691b11║三觀。不知孤山所言俗諦，是性覺中本具妙有，何
X15n0306_p0691b12║得定云此中無俗諦耶？不知諦之與觀，皆名空假
X15n0306_p0691b13║中，乃謬斥云此非工夫。又不知性中本具體用，乃
X15n0306_p0691b14║呵云此中未涉事用。交光法相不明，妄斥古人皆
X15n0306_p0691b15║是此類。如觀經玄云：假是虗妄俗諦也，空是審實
X15n0306_p0691b16║真諦也。據此文，豈非空假亦名諦乎？今經性具七
X15n0306_p0691b17║大，豈非本有妙俗，體兼用冥，寧不該事？予豈好辯
X15n0306_p0691b18║哉，聊存古規而已。交光又云：此是空劫以前真理。
X15n0306_p0691b19║愚謂遇飯即飯，遇茶即茶，所謂性覺妙明，本覺明
X15n0306_p0691b20║妙，何定屬空劫前耶？○二、勘出忽生二：一、明世界
X15n0306_p0691b21║生起迷源，二、示世界生起相狀。今初。有問答定。
X15n0306_p0691b22║佛言：汝稱覺明，為復性明稱名為覺？為覺不明稱為
X15n0306_p0691b23║明覺？富樓那言：若此不明名為覺者，則無所明。佛言：
X15n0306_p0691b24║若無所明則無明覺，有所非覺、無所非明，無明又非
X15n0306_p0691c01║覺湛明性。
X15n0306_p0691c02║已過關者，在佛提性覺妙明處，如俊鷹快鷂，翱翔
X15n0306_p0691c03║而去，不必更說。機既未悟，則易騐迷情，故佛只將
X15n0306_p0691c04║兩個話頭以探試之。為復性明，稱名為覺，此是自
X15n0306_p0691c05║然性明一途，富那元以此說為是。為覺不明，稱為
X15n0306_p0691c06║明覺，此是晦昧無明一途。覺體不明而稱之為覺，
X15n0306_p0691c07║元無此事，是如來以此覺不明三字權詞，以探試
X15n0306_p0691c08║當機者。而當機即曰：若覺體不明而名之為覺，則
X15n0306_p0691c09║全然是一段無明境界矣，烏得稱之為覺？又烏得
X15n0306_p0691c10║稱之為明哉？蓋以無明為覺，人人知其不可也。何
X15n0306_p0691c11║者？以其覺體昏昏，既無能明之明，亦無所明之覺，
X15n0306_p0691c12║非無明而何哉？故曰：則無所明。富那此答，雖清不
X15n0306_p0691c13║覺，墮在能所因緣生起內矣。蓋所明二字，大是病
X15n0306_p0691c14║根，有所明之覺，有能明之明，能所歷然，對待齊立。
X15n0306_p0691c15║下云：明妄非他。又云：所立照，亡所明。豈非迷本乎？
X15n0306_p0691c16║蓋富那語勢，已落在必是有一能明之明，去明所
X15n0306_p0691c17║明之覺，方得名為覺明耳。故佛即提富那病根，而
X15n0306_p0691c18║足成其語，以結出忽生之源云。據汝說，若無所明，
X15n0306_p0691c19║則無明覺，則必要有一能明所明矣。詎知性覺妙
X15n0306_p0691c20║明，境智一如，如來藏體，即大光明藏，譬大圓鏡，法
X15n0306_p0691c21║爾自有光明，明非外有，亦無能所。今汝謂若無所
X15n0306_p0691c22║明，則無明覺，是欲於明鏡上，更加一個能明之物，
X15n0306_p0691c23║方稱明覺。豈知此所加之明，即是鏡上障礙，正能
X15n0306_p0691c24║所立而照性亡，大有所有，而本覺妙明，白雲萬里
X15n0306_p0692a01║矣。故曰：有所非覺。此句乃斷定能所因緣，而忽然
X15n0306_p0692a02║生起之迷源也。下即繼之以無所非明等者，此如
X15n0306_p0692a03║來截定眾生因緣自然，及與雙非之計，皆是妄也。
X15n0306_p0692a04║蓋恐愚人不知見，認為有所，則落於能所句內，為
X15n0306_p0692a05║生起根本，即生轉計，計無所為究竟，斯則又墮於
X15n0306_p0692a06║自然窟內。故佛復遮之曰：無所非明。又恐愚人見
X15n0306_p0692a07║佛有無皆斥，即計為不有不無，不局因緣自然，而
X15n0306_p0692a08║但是任運隨他去，此則又落於非自然之無明窟
X15n0306_p0692a09║內矣。豈是靈明洞徹之性覺明妙乎？故又曰：無明
X15n0306_p0692a10║又非覺，湛明性也。○夫性色真空，性空真色。性覺
X15n0306_p0692a11║妙明，本覺明妙。清淨本然，周遍法界。即所謂圓滿
X15n0306_p0692a12║太虗，無欠無餘也。世人之所以迷妄忽生者，良由
X15n0306_p0692a13║取捨所以不如耳。富樓那之見，必要有一能明之
X15n0306_p0692a14║法，以明覺體。此是體上加明，成乎增謗之取。若曰
X15n0306_p0692a15║無所，此又於體上去明，成乎減謗之捨也。寧知這
X15n0306_p0692a16║個上，取不得，捨不得耶。或者以為任運昏昏，不取
X15n0306_p0692a17║不捨。此又落在非有非無無明窟內。均非本覺妙
X15n0306_p0692a18║明，圓滿太虗正體。所以佛以三關，通斥迷情也。又
X15n0306_p0692a19║復若斥富那忽生迷源，只有所非覺一句，至矣盡
X15n0306_p0692a20║矣。其如世間執計之人，知見甚活。如佛世外道，破
X15n0306_p0692a21║有計空，破空計雙，亦破雙，亦計雙非。所謂惡見稠
X15n0306_p0692a22║林，處處貪著。佛欲法門詳盡，破執周悉。故約三句
X15n0306_p0692a23║斥之，而雙亦該在其中矣。又復應知，已能了悟清
X15n0306_p0692a24║淨本然，周遍法界者，有亦是如來藏，元具諸法也。
X15n0306_p0692b01║無亦是第一義空，不存一相也。雙亦雙非，亦是圓
X15n0306_p0692b02║中寔相。離即離非，是即非即也。今不了悟者，有亦
X15n0306_p0692b03║不是有，所非覺矣；無亦不是無，所非明矣；不有不
X15n0306_p0692b04║無，亦不是無，明又非覺，湛明性矣。然如來先以兩
X15n0306_p0692b05║關誠問，雖是勘騐迷人之權法，亦是如來不得已
X15n0306_p0692b06║而施之者也。蓋無狀忽生，難以形言，秪是真如不
X15n0306_p0692b07║守自性，一念不覺而有動，動即有苦，遂成世界河
X15n0306_p0692b08║山。論到忽生之源，地住菩薩方見其終，等覺後心
X15n0306_p0692b09║能見其始，惟佛與佛破盡明了，所謂冷煖自知，難
X15n0306_p0692b10║以拈出示人。以其全體虗妄，如迷頭狂走，初無因
X15n0306_p0692b11║由，所以如來亦只就富那現前不了處點示之耳。
X15n0306_p0692b12║昔魚朝恩問欽禪師：如何是無明？無明從何起？欽
X15n0306_p0692b13║曰：世衰道微，奴也解問佛法。魚朝恩大怒，欽曰：此
X15n0306_p0692b14║即是無明，無明從此起。亦□只就現前點示意也。
X15n0306_p0692b15║則知今日富那謂有所明，未甞非真。蓋如來藏明，
X15n0306_p0692b16║元自生法索照，以其未了執有，即忽生迷源矣。富
X15n0306_p0692b17║那方便土中，能所是現前法；朝恩同居土中，大怒
X15n0306_p0692b18║是現前法。一同此段，諸說甚夥，但一涉法相，便覺
X15n0306_p0692b19║支離，故愚竟以淺直之語解之。○二、示世界生起
X15n0306_p0692b20║相狀二：初、能所細相，二、依正麤相。先細後麤，次第
X15n0306_p0692b21║應爾。初中二：一、立妄能所。
X15n0306_p0692b22║性覺必明，妄為明覺。覺非所明，因明立所。所既妄立，
X15n0306_p0692b23║生汝妄能。
X15n0306_p0692b24║此如來重釋，明上忽生之妄，以成能所細相。上雖
X15n0306_p0692c01║有有無，雙非三妄，富那只執所明，故今亦只在所
X15n0306_p0692c02║明上點迷。言性覺必明者，性覺既明，便不須更明
X15n0306_p0692c03║此覺，其如明必索照，遂起妄心，還來明此覺體，是
X15n0306_p0692c04║妄為明覺也。覺非所明二句，又是釋清妄為明覺
X15n0306_p0692c05║意。問：何故此明却是妄耶？即釋曰：覺體是中道，亡
X15n0306_p0692c06║能絕所，元非所明。而明既索照，因別立一所照，如
X15n0306_p0692c07║人作夢，從無而有。因明立所，其義亦然。今經示從
X15n0306_p0692c08║真起妄，多先成外境，後成內根。今由明索所照，妄
X15n0306_p0692c09║立外境本無忽有，是為所明。所明既立，復妄立能
X15n0306_p0692c10║明，以照前境，到此全是妄法，真明隱矣。言生汝妄
X15n0306_p0692c11║能者，汝指富那。富那漏盡，已脫分段生死，在變易
X15n0306_p0692c12║界中，業識未空，妄所妄能，富那咸具，故云生汝妄
X15n0306_p0692c13║能也。所以此文是能所細相，後勞久發塵下，方是
X15n0306_p0692c14║依正麤相。又復因明立所空，如來藏中具有三諦：
X15n0306_p0692c15║性覺、本覺，中道之體也；妙明、明妙，空假之用也。空
X15n0306_p0692c16║是寂，寂故妙；假是照，照故明。三諦之中有一諦能
X15n0306_p0692c17║生山河，俗諦是也。經云：覺非所明。因明立所，豈非
X15n0306_p0692c18║於俗諦開出諸法乎？此義在妙玄、妙玄五下三法
X15n0306_p0692c19║妙中，以第一義諦為中，如來藏為假，第一義空為
X15n0306_p0692c20║空，而云佛從何法開出權乘，於如來藏開出聲聞、
X15n0306_p0692c21║緣覺及通、別菩薩等乘？據彼文於俗諦開出權乘，
X15n0306_p0692c22║今亦例彼於俗諦出生山河，義最相合。何者？經云：
X15n0306_p0692c23║所既妄立，生汝妄能，汝是富那。例推藏、通果位，別
X15n0306_p0692c24║教因人，妄所妄能全在，皆可出生山河，故於俗諦
X15n0306_p0693a01║開出權乘，即於俗諦出生山河也。遡因明立所，以
X15n0306_p0693a02║前明是俗諦，元非妄法，至立所時，明即妄因，故後
X15n0306_p0693a03║偈云：元明照生所，所立照性亡。是則因明而生不
X15n0306_p0693a04║明之法，其義明矣。須知俗諦能生諸法，而以真諦
X15n0306_p0693a05║達其本空，即是以不滅不生合如來藏，故在如來
X15n0306_p0693a06║稱妙空明覺。若為事法所惑，不達空理，便成三種
X15n0306_p0693a07║相續矣。此明能生法，惟即中四十年台宗，隨緣三
X15n0306_p0693a08║十載教觀，方能說能證也。○二出能所相
X15n0306_p0693a09║無同異中熾然成異，異彼所異，因異立同，同異發明，
X15n0306_p0693a10║因此復立無同無異。
X15n0306_p0693a11║從性覺妙明之無同異，上因明立所成森羅山河
X15n0306_p0693a12║大地之異相，異彼晦昧森羅之異者，即成虗空之
X15n0306_p0693a13║同相，此依報所相先立也。於空色邊投一分妄想，
X15n0306_p0693a14║即知覺乃眾生之正報能相立，故曰因此復立無
X15n0306_p0693a15║同無異。此無同異即下所謂真有為法，非虗空故
X15n0306_p0693a16║非同，即四大故非異，是妄能所成有情正報之本。
X15n0306_p0693a17║又同與異乃上妄所之所成也，非同非異乃上妄
X15n0306_p0693a18║能之所成也。先分能所，後成依正，理數然耳。能所
X15n0306_p0693a19║皆惑心所具，故不同依正二報也。今言無同異者，
X15n0306_p0693a20║如性具七大，本無同異，今於妄所中忽彰四大等
X15n0306_p0693a21║相及十二諸有為相等，故云熾然成異。問：塵勞未
X15n0306_p0693a22║發，安有四大？答：性中已有四大，今因明立所，豈不
X15n0306_p0693a23║即彰其相？須知四大相非一種，如背捨禪中見無
X15n0306_p0693a24║煙清淨之火、無塵逈淨之風、黃白淨潔之地、深淵
X15n0306_p0693b01║清澄之水，如此四大豈有塵耶？咸是一心所現。今
X15n0306_p0693b02║亦例之，於根本惑中彰此四大，是為下文世界之
X15n0306_p0693b03║本也。今名麤細，實不配同起信三細六麤，而引背
X15n0306_p0693b04║捨禪為證者，昔天台智者謂八色流光是界外法，
X15n0306_p0693b05║正與今文所既妄立，生汝妄能，其相相似。何者？汝
X15n0306_p0693b06║指富那，富那是阿羅漢，已成背捨等定，見思既破，
X15n0306_p0693b07║無明尚在，其所見地水等相，非即分段生死中事
X15n0306_p0693b08║也。若爾，應是方便土相，然妄所妄能又在方便土
X15n0306_p0693b09║先，此是無明細惑先有，此惑後成方便土，又成同
X15n0306_p0693b10║居分段生死，方便同居皆屬塵勞。故後文斥富那
X15n0306_p0693b11║云：汝暫舉心，塵勞先起。又云：背覺合塵，故發塵勞，
X15n0306_p0693b12║有世間相。是則塵勞之言尚該方便，皆在妄能所
X15n0306_p0693b13║後，其義明矣。○二、依正麤相二：初、煩惱因，二、依正
X15n0306_p0693b14║果。問：此中既有因果，前能所細相中，何無因果？答：
X15n0306_p0693b15║妄為明覺，妄即最初之因。又云：因明立所，及因異
X15n0306_p0693b16║立同，乃至因此復立無同無異。即後文所云：自諸
X15n0306_p0693b17║妄想，展轉相因也。若以前念為因，後念為果，則前
X15n0306_p0693b18║文已有因果，但不及此中因果彰顯耳。但如是下，
X15n0306_p0693b19║古人俱作指上之辭。今謂如是之言，雖是指前塵
X15n0306_p0693b20║勞煩惱，此中別立。
X15n0306_p0693b21║如是擾亂相待生勞，勞久發塵自相渾濁，由是引起
X15n0306_p0693b22║塵勞煩惱。
X15n0306_p0693b23║如是者，牒上之辭。因細生麤，須承上文。上文同異
X15n0306_p0693b24║及無同無異三種顯發，故云擾亂。又云：相待費力
X15n0306_p0693c01║曰勞。勞久發塵者，欲成山河大地，先現微塵，塵具
X15n0306_p0693c02║四微，謂色、香、味、觸，并聲成五。據後文云：相待成搖，
X15n0306_p0693c03║故有風輪。則此中相待豈無聲乎？以此五塵混入
X15n0306_p0693c04║見聞覺知，名自相渾濁。由塵勞故，心則昏煩惱亂，
X15n0306_p0693c05║是五住煩惱為生死因也。觀勞久之言，則知後時
X15n0306_p0693c06║方起塵相，不得作指前之釋。又六塵勞擾，心則煩
X15n0306_p0693c07║惱。前相待生勞，是覺體之勞；後塵勞煩惱，是人心
X15n0306_p0693c08║之勞。○二、依正果。
X15n0306_p0693c09║起為世界，靜成虗空。虗空為同？世界為異？彼無同異，
X15n0306_p0693c10║真有為法。
X15n0306_p0693c11║上塵勞煩惱，元該五住。此中依正，該同居方便二
X15n0306_p0693c12║種。三界起為世界者，欲界色界也。靜成虗空者，現
X15n0306_p0693c13║前頑空及無色界也。言虗空為同等者，指今三界
X15n0306_p0693c14║為前同異所成。前是根本，今是枝末，指枝末即根
X15n0306_p0693c15║本之相耳。無同異是正報，眾生造善造惡，靡不由
X15n0306_p0693c16║此。真是有為之法，對前真無同異，故云彼無同異
X15n0306_p0693c17║也。當知未成依正，先有妄所妄能，此是細惑。後依
X15n0306_p0693c18║正成，而正報為能依，依報為所依，元是能所之相。
X15n0306_p0693c19║又先成外境，後成內根，其相皆然。故知依正只一
X15n0306_p0693c20║能所，其根源皆在妄為明覺耳。○二、答次第遷流
X15n0306_p0693c21║終而復始。前答忽生已竟，今約三種相續答遷流，
X15n0306_p0693c22║分二：一、別示三相，三、一世界相續，二、一釋相，又二：
X15n0306_p0693c23║一、成四大。
X15n0306_p0693c24║覺明空昧，相待成搖，故有風輪，執持世界。因空生搖，
X15n0306_p0694a01║堅明立礙，彼金寶者，明覺立堅，故有金輪，保持國土。
X15n0306_p0694a02║堅覺寶成，搖明風出，風金相摩，故有火光，為變化性。
X15n0306_p0694a03║寶明生潤，火光上蒸，故有水輪，含十方界。
X15n0306_p0694a04║初成風。大中言覺明者，即覺體之明也。覺明為生
X15n0306_p0694a05║界之由，故首言之。覺明是元明，然因明立所，所即
X15n0306_p0694a06║空昧。一有昧空，則真妄相待。明欲搖暗，暗亦欲搖
X15n0306_p0694a07║明，是相待成搖。世界最下，依風輪住，故云執持世
X15n0306_p0694a08║界。大槩二法能生一法，明昧二法生風輪一法，下
X15n0306_p0694a09║文例之。溫陵以五行助釋，而云土水生木者，此時
X15n0306_p0694a10║未有土水。明得水性，昧得土性。風屬東方木，是為
X15n0306_p0694a11║土水生木也。次生金輪，雖相待成搖，而易搖實由
X15n0306_p0694a12║虗空，如空處必生風，是其騐也。覺明之體，因搖發
X15n0306_p0694a13║堅，故號堅明。上覺明猶是真明，今加一堅相，是為
X15n0306_p0694a14║妄心所染。言立礙者，昧欲搖動其明，而明既發，堅
X15n0306_p0694a15║不為昧所搖，亦不為風所動。彼金下，出金寶體。此
X15n0306_p0694a16║中以明為主，明不為昧所搖，而覺是其體，故先言
X15n0306_p0694a17║明而後言覺也。所立堅相，便是金寶。金得覺體最
X15n0306_p0694a18║多，故為世間上寶。經云：如來之身，金色微妙，其明
X15n0306_p0694a19║照耀。據經所言，故知但除情堅，即證金光明法門
X15n0306_p0694a20║矣。輪有圓轉之義，世間最下，風輪之上，次有水輪，
X15n0306_p0694a21║後有金輪。然生起之序，實先金後水，於義無礙。言
X15n0306_p0694a22║木土生金者，如云因空生搖，空昧屬土，風搖屬木，
X15n0306_p0694a23║由此二法，生金寶一法。國土之名，當屬地大，而下
X15n0306_p0694a24║為金輪所持，故皆屬地也。次生火大，堅覺寶成，牒
X15n0306_p0694b01║上文也。金得覺體，而染妄情之堅，故云堅覺。寶之
X15n0306_p0694b02║一字，義該於明，然上句堅覺，以覺該明，下句搖明，
X15n0306_p0694b03║以明該覺，同一風也。前因搖覺明而成金，今又因
X15n0306_p0694b04║搖明光而成火，火必由相摩而有，如金木生火是
X15n0306_p0694b05║已。言變化性者，火能變生作熟，化有為無也。後生
X15n0306_p0694b06║水大，谷響云：若以五行論之，金生水，金是水之母，
X15n0306_p0694b07║水是金之子，故生潤即金之含育也。火是金之賊，
X15n0306_p0694b08║火尅金，既母被尅，故子下流成水輪也。如釜中含
X15n0306_p0694b09║水，下以火蒸，則其水騰氣流汗而下也。即中云金
X15n0306_p0694b10║火生水，水雖在風輪之上，金輪之下，而實為金之
X15n0306_p0694b11║所生，不專在下，亦徧於上，故云含十方界。如上四
X15n0306_p0694b12║輪，雖不離眾生現前一念，然以法性為因，無明為
X15n0306_p0694b13║緣，生此大種，不必專約有情心釋，恐濫同於眾生
X15n0306_p0694b14║業果耳。○二、成諸相。上文雖明四大，而明覺立堅，
X15n0306_p0694b15║故有金輪，實未闡國土之相。今明水火生土，方成
X15n0306_p0694b16║大地，并示艸木燒絞，以盡其相。
X15n0306_p0694b17║火騰水降，交發立堅，濕為巨海，乾為洲潬。以是義故，
X15n0306_p0694b18║彼大海中火光常起，彼洲潬中江河常注。水勢劣火
X15n0306_p0694b19║結為高山，是故山石擊則成𦦨，融則成水。土勢劣水
X15n0306_p0694b20║抽為草木，是故林藪遇燒成土，因絞成水，交妄發生，
X15n0306_p0694b21║遞相為種。
X15n0306_p0694b22║上明世界之體，今明器界之相。交發立堅者，是水
X15n0306_p0694b23║火成土。此與明覺立堅，堅相雖同，而金土別矣。濕
X15n0306_p0694b24║為巨海，水降之所立也。乾為洲潬，水火之所成也。
X15n0306_p0694c01║濕為巨海而在立堅中者，海有底岸，詎非土乎？洲
X15n0306_p0694c02║者，水中可居處，人及鳥物所聚息也。潬音壇，水中
X15n0306_p0694c03║沙渚。觀海中火起，則知火交於水。觀洲中河注，則
X15n0306_p0694c04║知水交於火。水勢劣火者，是水勢少，火勢多。擊則
X15n0306_p0694c05║成焰，復火之本也。融則成水，復水之本也。水底蛟
X15n0306_p0694c06║龍以石為食，亦融則成水之證也。草木為地之毛，
X15n0306_p0694c07║草木多處為林藪。或謂五行生尅，非楞嚴經旨。難
X15n0306_p0694c08║云：遇燒成土，是火生土。因絞生水，豈木生水乎？今
X15n0306_p0694c09║謂水生木是相生之次，木成水是復本之義。水既
X15n0306_p0694c10║生木，故木還成水。文中擊成焰，融成水，乃至燒成
X15n0306_p0694c11║土，皆復本釋耳。交妄下，總結上文。文中皆以二法
X15n0306_p0694c12║和合而生一法，故云交妄。然最初覺明空昧是真
X15n0306_p0694c13║交妄，餘俱二妄相交。遞相為種者，如木土生金，金
X15n0306_p0694c14║木生火，火金生水，水火生土，土水生木是也。○二、
X15n0306_p0694c15║結示。
X15n0306_p0694c16║以是因緣，世界相續。
X15n0306_p0694c17║真妄和合，名為因緣。又兩妄交合，亦名因緣。前後
X15n0306_p0694c18║相望為世，方位為界，終而復始是相續。即以兩法
X15n0306_p0694c19║生一法之因緣，而世界相續也。○二、眾生相續。前
X15n0306_p0694c20║答忽生之故，必先立所明，後立能明。所即是境，能
X15n0306_p0694c21║即是根。今三種相續中，國土即妄所也，眾生業果
X15n0306_p0694c22║即妄能也。故妄所妄能，攝盡前後之義。文云：所妄
X15n0306_p0694c23║既立，明理不踰。明既稱理，不可即是妄能。而所必
X15n0306_p0694c24║先立，其義了然。至云六妄成就，由是分開見覺聞
X15n0306_p0695a01║知，則先所後能明矣。為二：一、釋相二：一、明根塵和
X15n0306_p0695a02║合，流轉四生。
X15n0306_p0695a03║復次，富樓那！明妄非他，覺明為咎。所妄既立，明理不
X15n0306_p0695a04║踰。以是因緣，聽不出聲，見不超色，色、香、味、觸六妄成
X15n0306_p0695a05║就。由是分開見、覺、聞、知，同業相纏，合離成化。
X15n0306_p0695a06║前文因明立所，所既妄立，生汝妄能，乃至相待成
X15n0306_p0695a07║勞以後之事，皆明妄也。非他者，言更不從他處起，
X15n0306_p0695a08║乃因中道之覺，具有照法之明，遂生諸法，故曰為
X15n0306_p0695a09║咎。所妄既立，即上文所既妄立，明理為本明之體，
X15n0306_p0695a10║是理非事，即性覺必明也。由所妄乃明覺所成，故
X15n0306_p0695a11║明理即附合於所妄，而不能踰越，乃真妄和合之
X15n0306_p0695a12║義耳。眾生相續中先揭此者，以國土是無明昏昧
X15n0306_p0695a13║所成，眾生是明所成，而眾生之明又必依附於無
X15n0306_p0695a14║情之法，故先示之。以是因緣者，以真妄和合之因
X15n0306_p0695a15║緣也。此中當以明理為因，所妄為緣。聽見是人本
X15n0306_p0695a16║性，聽附於聲，故不能過聲而及色；見附於色，亦不
X15n0306_p0695a17║能超色而及香，所以成根。此二句承上真妄和合，
X15n0306_p0695a18║而明根隔之故也。色香下，專顯根隔。言六妄成就
X15n0306_p0695a19║者，在前細能所中，塵未彰露，今麤塵既彰，名六妄
X15n0306_p0695a20║成就。又世界相續中，風但有聲及觸，火具色觸，水
X15n0306_p0695a21║具色觸，味地則咸具，名為成就。塵成則根愈隔，眾
X15n0306_p0695a22║生為根塵所局，其相孰不然耶？同業下，明四生相。
X15n0306_p0695a23║溫陵曰：同業即胎卵類，因父、母、己三者業同，故相
X15n0306_p0695a24║纏著而有生。合離即濕化類，不因父母，但由己業。
X15n0306_p0695b01║或合濕而成形，即蠢蝡也；或離異而託化，如天、獄、
X15n0306_p0695b02║鬼等類也。○二、明受生形相升沉不定二：一、別示
X15n0306_p0695b03║胎生。
X15n0306_p0695b04║見明色發，明見想成，異見成憎，同想成愛，流愛為種，
X15n0306_p0695b05║納想為胎，交遘發生，吸引同業，故有因緣生羯羅藍、
X15n0306_p0695b06║遏蒲曇等。
X15n0306_p0695b07║人投胎時見大地皆黑，惟一處明了，祗見父母交
X15n0306_p0695b08║會之色，故云見明色發。於明了處既見此相，即成
X15n0306_p0695b09║託胎之想，如下所云異見同想是也，故曰明見想
X15n0306_p0695b10║成。若識神是男，則以父為異為憎，以母為同為愛，
X15n0306_p0695b11║女人反此，此中陰身中所見母，納受此想而成胎
X15n0306_p0695b12║耳。流愛者，當是父母所流赤白二滴，即是愛水，此
X15n0306_p0695b13║為受身之種。納想者，納想於赤白二滴之中也，因
X15n0306_p0695b14║父母交遘發生後陰，而實由父母與己其業相同，
X15n0306_p0695b15║故為所吸引，如磁石吸鐵，故有因緣。下明胎中五
X15n0306_p0695b16║位，俱舍云：一七名羯羅藍，此云凝滑；二七名遏蒲
X15n0306_p0695b17║團，此云皰；三七名閉尸，此翻軟肉；四七名徤南，此
X15n0306_p0695b18║云硬肉；五七名鉢羅奢佉，此翻形位。今略舉前二
X15n0306_p0695b19║等取後三。有因緣者，凝酥薄酪各有因緣，在母胎
X15n0306_p0695b20║中每須一相，即用一風染之（在句記十二卷二紙具明），則胎中
X15n0306_p0695b21║五位各有因緣可知。孤山曰：納想者，有福者想其
X15n0306_p0695b22║母胎如華林殿堂，薄福人惟棘樹圊廁（云云）。○二、
X15n0306_p0695b23║總明四類。
X15n0306_p0695b24║胎卵濕化，隨其所應。卵惟想生，胎因情有。濕以合感，
X15n0306_p0695c01║化以離應。情想合離，更有變易。所有受業，逐其飛沉。
X15n0306_p0695c02║隨其所應者，隨其所造惑業而受此果也。想者，取
X15n0306_p0695c03║相執著，有似乎卵。情則鍾愛躭戀，結而為胎。合者，
X15n0306_p0695c04║附著不離，以此業而感濕。離者，不與物合，故得化
X15n0306_p0695c05║生之應。四句中，感應交雜，因果互陳。情想下，更論
X15n0306_p0695c06║改易。先因，次果。因心中，或情變為想，合易為離。所
X15n0306_p0695c07║有下，示其果也。受業者，所有受報，隨業善惡，三世
X15n0306_p0695c08║受生，不定一道。在六道中，或飛而昇，或墜而沉。然
X15n0306_p0695c09║前云情想合離，有似乎惑。既云受業，應是業苦，受
X15n0306_p0695c10║即苦果也。蓋總論多生，則有變易飛沉之不定，故
X15n0306_p0695c11║下即云眾生相續。或云雀變為蛤，魚化為龍，別一
X15n0306_p0695c12║途耳。止在畜趣，不太局耶？又卵生居首者，想念初
X15n0306_p0695c13║動，情愛後起，又兼胎濕化故耳。此文論想，乃內分
X15n0306_p0695c14║染想，非外分淨想。論化，乃轉蛻業化，非意生妙化
X15n0306_p0695c15║也。○二、結示。
X15n0306_p0695c16║以是因緣，眾生相續。
X15n0306_p0695c17║以根塵不脫之因緣故。眾生相續，欲出生死，必須
X15n0306_p0695c18║脫根。欲脫內根，必先脫塵。以根由塵所成耳。烏有
X15n0306_p0695c19║不脫根塵而出生死者哉。○三、業果相續。業為招
X15n0306_p0695c20║果之因，因果竝陳，故云業果。業即淫、殺、盜三。世間
X15n0306_p0695c21║眾生，惟見現在，不見未來。於此三事，謂名教所不
X15n0306_p0695c22║禁，恣意放行。不知生死之由，實在乎此。為二：一、釋
X15n0306_p0695c23║相。又二：一、別示三：一、欲貪果。
X15n0306_p0695c24║富樓那！想愛同結，愛不能離，則諸世間父母子孫相
X15n0306_p0696a01║生不斷，是等則以欲貪為本。
X15n0306_p0696a02║想愛下。舉業。則諸下。舉果。想愛之言似專指惑，然
X15n0306_p0696a03║觀文意想指淫想，愛即兼業，如男女相愛豈非業
X15n0306_p0696a04║乎？以惑助業故云同結。父母子孫恐不專在人倫，
X15n0306_p0696a05║亦不獨在胎生，即想愛之果也。是等下。舉果彰業。
X15n0306_p0696a06║謂眷屬繁多蒸甞相繼，皆以欲貪之業而為其本，
X15n0306_p0696a07║觀子孫相繼則己身生死相續可知。○二殺貪果。
X15n0306_p0696a08║貪愛同滋，貪不能止，則諸世間卵化濕胎，隨力強弱
X15n0306_p0696a09║遞相吞食，是等則以殺貪為本。
X15n0306_p0696a10║貪是貪彼之味，愛則自愛其身，貪愛兩念互相滋
X15n0306_p0696a11║長，雖欲自止其貪而不可得。以強食弱，是遞相吞
X15n0306_p0696a12║食，畜生中魚鱗相咀，亦其類也。殺是嗔業，實可助
X15n0306_p0696a13║貪，以助貪故，殺不可止。又酬命時亦兼貪嗔，酬命
X15n0306_p0696a14║是嗔也，貪味是貪也。文中遞相吞食一句，殺業及
X15n0306_p0696a15║果皆在其中，以強弱可互為耳。是等下，舉果彰業。
X15n0306_p0696a16║相吞相報，其事甚多，皆以殺貪之業而為其本。○
X15n0306_p0696a17║三盜貪果
X15n0306_p0696a18║以人食羊，羊死為人，人死為羊，如是乃至十生之類，
X15n0306_p0696a19║死死生生，互來相噉，惡業俱生，窮未來際，是等則以
X15n0306_p0696a20║盜貪為本。
X15n0306_p0696a21║盜貪中復論相食者，殺生罪重，故重舉之。又前殺
X15n0306_p0696a22║貪必資始於欲，故建首云貪愛同滋。今盜貪又資
X15n0306_p0696a23║始於殺，故云以人食羊等。淫殺盜三，相由而致，可
X15n0306_p0696a24║不慎哉。特言羊者，舉一例諸。又旁生中，羊最無罪，
X15n0306_p0696b01║人喜食之，是弱肉強食耳。羊死為人，人死為羊，是
X15n0306_p0696b02║強弱可互為也。羊既無罪，為人甚易。人死為羊，償
X15n0306_p0696b03║報宜然。世人但貪滋味，豈知人羊酬報之相似乎。
X15n0306_p0696b04║十生，如二卷中已釋。死死生生者，前死後死，前生
X15n0306_p0696b05║後生。前生則我噉彼，今生則彼噉我。前死後死例
X15n0306_p0696b06║之，言歷無量世，恒相吞噬也。惡業俱生者，冤對相
X15n0306_p0696b07║聚，故曰俱生。不與而取曰盜，如羊不與人食，而人
X15n0306_p0696b08║食之盜也。盜貪為本者，謂還償以盜貪為本。盜亦
X15n0306_p0696b09║名貪，人能止貪，則三惡業皆除矣。○二、總顯。前別
X15n0306_p0696b10║示中，是舉果以彰業。今總顯中，是舉業以明果。
X15n0306_p0696b11║汝負我命，我還汝債，以是因緣，經百千劫，常在生死。
X15n0306_p0696b12║汝愛我心，我愛汝色，以是因緣，經百千劫，常在纏縛。
X15n0306_p0696b13║此省文影互，故合殺盜為一股，以成對偶。若汝負
X15n0306_p0696b14║我命，汝還我命，我負汝命，我還汝命，我負汝債，我
X15n0306_p0696b15║還汝債，汝負我債，汝還我債，則二句即成八句。言
X15n0306_p0696b16║百千劫在生死者，或謂眾生以淫欲受生，殺盜非
X15n0306_p0696b17║續生之本。不知負財負命，還償無已，何由出生死
X15n0306_p0696b18║乎。愛憐相對，只有二句。如一人有色可憐，一人有
X15n0306_p0696b19║心可愛，便可相當。而有色者未必有心，有心未必
X15n0306_p0696b20║兼色，故只二句而已。縱再演之，惟有四句。或汝愛
X15n0306_p0696b21║我心，或我愛汝心，色亦例之，無八句也。言百千劫
X15n0306_p0696b22║在纏縛者，前父母子孫，相生不斷，此種類相續，非
X15n0306_p0696b23║己業報。今所明者，即己之業果，而自他業果，皆在
X15n0306_p0696b24║其中矣。又殺盜淫三種皆貪，則三種皆續生死。又
X15n0306_p0696c01║三種業果，皆通自他，思之可見。○二、結示。
X15n0306_p0696c02║惟殺盜淫，三為根本。以是因緣，業果相續。
X15n0306_p0696c03║以身三惡業之因緣，而業果相續。前二相續，皆是
X15n0306_p0696c04║已成之局。惟今業果，最宜痛戒，為報在未來故也。
X15n0306_p0696c05║○二、總結緣由。
X15n0306_p0696c06║富樓那，如是三種顛倒相續，皆是覺明明了知性，因
X15n0306_p0696c07║了發相從妄見生，山河大地諸有為相次第遷流，因
X15n0306_p0696c08║此虗妄終而復始。
X15n0306_p0696c09║初句總牒前文。三種顛倒，不出依正，皆是覺明者，
X15n0306_p0696c10║推其原也。如初告滿慈即云：汝稱覺明，非其原乎？
X15n0306_p0696c11║而此覺明，性元非妄。因明而起，明了知性，妄之始
X15n0306_p0696c12║也。如前云妄為明覺，謂妄心起而還自照其覺，此
X15n0306_p0696c13║明是妄之始。即今云明了知性，雖屬妄始，未離真
X15n0306_p0696c14║明。真妄和合，亦名為性。因了發相，即因明立所也。
X15n0306_p0696c15║妄見，即生汝妄能也。諸有為相，意該有情。因此虗
X15n0306_p0696c16║妄者，指妄為明覺，及妄所妄能，皆名虗妄。前文有
X15n0306_p0696c17║三妄字可據。若竟指覺明為妄，豈中道之覺，俗諦
X15n0306_p0696c18║之明，皆稱妄耶？但俗諦為生法之原，故必依此而
X15n0306_p0696c19║起妄念耳。○二、明如來證真故無妄二：一、疑問。
X15n0306_p0696c20║富樓那言：若此玅覺本妙覺明，與如來心不增不減，
X15n0306_p0696c21║無狀忽生山河大地諸有為相，如來今得妙空明覺，
X15n0306_p0696c22║山河大地有為習漏何當復生？
X15n0306_p0696c23║問：此妙覺乃眾生同有之妙覺也。妙覺體中本具
X15n0306_p0696c24║三諦，故云本妙覺。明此心在諸佛不增，在眾生不
X15n0306_p0697a01║減，平等無差。滿慈先立此句，以為設難之本。意謂
X15n0306_p0697a02║在眾生不減，既無狀而忽生，無狀猶無故也。在如
X15n0306_p0697a03║來之不增，山河大地何當復生乎？有為即眾生，習
X15n0306_p0697a04║漏即業果。○二、喻釋二：一、明妄因妄果，其體本虗。
X15n0306_p0697a05║二、明真智真斷，不重起妄竊觀。此文四喻，而有三
X15n0306_p0697a06║結。觀下結文，喻意可識。初迷方，喻妄因本空，兼破
X15n0306_p0697a07║有為習漏復生之疑。次空華，喻妄果非有，破前山
X15n0306_p0697a08║河復生，兼斥富那之問。第三、第四，喻菩提涅槃，法
X15n0306_p0697a09║喻相合，文甚了然。初中二：一、迷方，喻妄因本空，又
X15n0306_p0697a10║二：一、別喻，二、一喻迷因無本有問答。
X15n0306_p0697a11║佛告富樓那：譬如迷人於一聚落惑南為北，此迷為
X15n0306_p0697a12║復因迷而有？因悟所出？富樓那言：如是迷人亦不因
X15n0306_p0697a13║迷又不因悟。何以故？迷本無根，云何因迷？悟非生迷，
X15n0306_p0697a14║云何因悟？
X15n0306_p0697a15║迷人喻眾生，聚落喻如來。藏民之聚居，故名聚落。
X15n0306_p0697a16║夫山河忽生，有因有果。果是山河，因是妄心。人之
X15n0306_p0697a17║忽然起妄，其猶迷方之人，惑南為北。南北正方，以
X15n0306_p0697a18║喻本覺。惑南為北，總喻妄心。不必如古註，以南喻
X15n0306_p0697a19║性明，北喻所明，則傷於鑿矣。此迷下，意顯妄心無
X15n0306_p0697a20║體。故佛設兩關，以待富那之自答也。驟然起迷，故
X15n0306_p0697a21║曰無根，是不因迷也。若謂悟能生迷，悟豈為迷之
X15n0306_p0697a22║因耶。法有來原，方能自立。既無來由，則妄心非有
X15n0306_p0697a23║明矣。○二喻覺不生迷。
X15n0306_p0697a24║佛言：彼之迷人正在迷時，倐有悟人指示令悟。富樓
X15n0306_p0697b01║那！於意云何？此人縱迷，於此聚落更生迷不？不也，世
X15n0306_p0697b02║尊！
X15n0306_p0697b03║前富那疑悟後生迷，故以覺不生迷。曉之悟人，即
X15n0306_p0697b04║是先佛。此顯諸佛，莫不由師之指示而破無明。無
X15n0306_p0697b05║明既破，永不復迷。文中以迷為彼人，悟為此人。指
X15n0306_p0697b06║昔曾迷，故曰縱迷。然悟後實不迷也。答：不也。世尊
X15n0306_p0697b07║者，若在喻，則以迷虗方實，故不復迷。若就法論，眾
X15n0306_p0697b08║生性德必迷，須以修德合之。真如出纏，便成佛果。
X15n0306_p0697b09║又迷虗理實，故不迷耳。○二總合。
X15n0306_p0697b10║富樓那，十方如來亦復如是，此迷無本性畢竟空，昔
X15n0306_p0697b11║本無迷，似有迷覺，覺迷迷滅，覺不生迷。
X15n0306_p0697b12║十方如來皆先迷後覺，可總合上兩喻，故云亦復
X15n0306_p0697b13║如是。此迷下，合前喻。妄體本空，迷是最初妄念。爾
X15n0306_p0697b14║前無迷，故不因迷；性中無迷，故不因悟。既無來原，
X15n0306_p0697b15║迷即非有。昔本下，合後喻。覺不生迷，昔本無迷，承
X15n0306_p0697b16║上文說，因指示而知。無迷則似有，昔迷今覺，若名
X15n0306_p0697b17║為似，即非實有。覺迷之後，迷則永滅，修性一合，豈
X15n0306_p0697b18║更迷哉？○二、空華喻妄果非有二：一、妄果元空。
X15n0306_p0697b19║亦如翳人見空中華，翳病若除華於空滅，忽有愚人
X15n0306_p0697b20║於彼空華所滅空地待華更生，汝觀是人為愚為慧？
X15n0306_p0697b21║富樓那言：空元無華妄見生滅，見華滅空已是顛倒，
X15n0306_p0697b22║勅令更出斯實狂癡，云何更名如是愚人為愚為慧？
X15n0306_p0697b23║佛問中，翳喻妄見，華喻山河，意明空本無華，良由
X15n0306_p0697b24║目翳見空中華，華滅亦然。妄見若亡，山河即滅；山
X15n0306_p0697c01║河既滅，生滅咸亡。忽有愚人的譬富那，前翳人未
X15n0306_p0697c02║必皆愚，今此愚人，翳而愚者也。於彼空華所滅空
X15n0306_p0697c03║地者，華因翳生，與空何涉？今不歸之於目，而求之
X15n0306_p0697c04║於空，故稱空為彼也。空無華處，名為空地。目既無
X15n0306_p0697c05║翳，待華更生，惑之甚矣。滿慈答中，言空本無華者，
X15n0306_p0697c06║指空決不生華。言妄見生滅者，上云亦如翳人見
X15n0306_p0697c07║空中華，是妄見生；次云翳病若除，華於空滅，是妄
X15n0306_p0697c08║見滅。生滅未亡，容有此見，此但妄見，非是顛倒。次
X15n0306_p0697c09║見華滅空，而云顛倒者，華隨翳滅，而云華滅於空，
X15n0306_p0697c10║故顛倒也。顛倒之見，為待華更生之因。勅者，命也，
X15n0306_p0697c11║命其重出也。又必欲其生華，故云勅也。言狂癡者，
X15n0306_p0697c12║既有妄見，又加顛倒，況華是目病，反立待空華之
X15n0306_p0697c13║生，謂可悅目，如是狂癡之人，不必商酌其愚慧矣。
X15n0306_p0697c14║問：諸佛無始曾迷，可譬翳人，今妄見滅，即是諸佛。
X15n0306_p0697c15║若以富那喻愚人，豈富那空華已滅耶？答：譬有要
X15n0306_p0697c16║意，此中只有空地譬佛所證妙覺明空，復以待華
X15n0306_p0697c17║更生為狂愚，以斥富那之問，此要意也。豈可以妄
X15n0306_p0697c18║見生滅譬佛所證妙覺果耶？故見生見滅，只可譬
X15n0306_p0697c19║聲聞小果，佛元無生滅。妄見既是小果，不妨富那
X15n0306_p0697c20║已證，猶昧妙覺明空，似不知空地無華，故有待華
X15n0306_p0697c21║更生之惑耳。須知富那小果，見思已破，山河雖未
X15n0306_p0697c22║全除，亦有分滅之處，故云妄見生滅也。○二印合
X15n0306_p0697c23║結責。
X15n0306_p0697c24║佛言：如汝所解，云何問言：諸佛如來妙覺明空，何當
X15n0306_p0698a01║更出山河大地？
X15n0306_p0698a02║如汝所解者，印上富那指待華更生為狂，是其所
X15n0306_p0698a03║解已知空不生華矣。云何下，結責。佛證妙覺，明空
X15n0306_p0698a04║正喻空地，何問其復生山河耶？觀此一結，即知空
X15n0306_p0698a05║華當喻山河，而兼斥富那之問明矣。○二明真智
X15n0306_p0698a06║真斷，不重起妄。
X15n0306_p0698a07║又如金鑛雜於精金，其金一純更不成雜，如木成灰
X15n0306_p0698a08║不重為木，諸佛如來菩提涅槃亦復如是。
X15n0306_p0698a09║初以金灰立喻。鑛喻無明，金喻菩提，木喻生死，灰
X15n0306_p0698a10║喻涅槃。燒木鍛金，俱假於火，火即中間智行之功
X15n0306_p0698a11║也。次以智斷合喻。菩提是智果，涅槃是斷果。智果
X15n0306_p0698a12║不變如金，斷果不生如灰。何疑山河習漏，有復生
X15n0306_p0698a13║之患乎？溫陵（云云）。○次答大性周徧二：一、牒問。
X15n0306_p0698a14║富樓那，又汝問言，地水火風本性圓融，周徧法界，疑
X15n0306_p0698a15║水火性不相陵滅。又徵虗空及諸大地俱徧法界，不
X15n0306_p0698a16║合相容。
X15n0306_p0698a17║富那雖總疑大性，而所疑在前五大，以相上有相
X15n0306_p0698a18║陵相奪之迹，故執相以疑性也。○二、正答二：一、立
X15n0306_p0698a19║譬喻顯法，二、明三如來藏。初中二：一、喻虗空，二、喻
X15n0306_p0698a20║俱現。初中三：先立虗空譬二：一、先明不拒諸相二：
X15n0306_p0698a21║一、總明不拒。
X15n0306_p0698a22║富樓那，譬如虗空體非羣相，而不拒彼諸相發揮。
X15n0306_p0698a23║譬如來藏，體非七大，而不拒彼七大。發揮不拒喻
X15n0306_p0698a24║隨緣，正喻藏性能不變隨緣也。問：前卷明性具七
X15n0306_p0698b01║大，今又云體非群相，何前後相違乎？答：如來藏性，
X15n0306_p0698b02║不可思議。適言其有，一相不立；適言其無，七大宛
X15n0306_p0698b03║然。雖云染具，體離染汙。若歷然有七大之相，便非
X15n0306_p0698b04║清淨本然矣，故得以虗空譬之。然但云無相，不言
X15n0306_p0698b05║無性中七大，乃具無具相耳。○二、別喻七大。
X15n0306_p0698b06║所以者何？富樓那，彼太虗空，日照則明，雲屯則暗，風
X15n0306_p0698b07║搖則動，霽澄則清，氣凝則濁，土積成霾，水澄成暎。
X15n0306_p0698b08║隨義對法，當以日照則明，譬火大；雲屯則暗，譬空
X15n0306_p0698b09║大。晦昧為空，故日雲是體，明暗是相。三、風搖則動
X15n0306_p0698b10║者，風是體，動是相。虗空無體，安有動哉？吹萬不同，
X15n0306_p0698b11║而若有所撼耳。四、霽澄則清，譬見大。見能照境，而
X15n0306_p0698b12║相清淨故。五、氣凝則濁，譬識大。識徧緣五塵影子，
X15n0306_p0698b13║有凝聚義。想念分雜，故云濁也。土對地大，水對水
X15n0306_p0698b14║大。爾雅云：風而雨，土成霾。水澄則空，故能映物。映
X15n0306_p0698b15║即相也，所謂不拒諸相發揮也。○次明諸相虗妄。
X15n0306_p0698b16║於意云何？如是殊方諸有為相，為因彼生？為復空有？
X15n0306_p0698b17║若彼所生，富樓那！且日照時既是日明，十方世界同
X15n0306_p0698b18║為日色，云何空中更見圓日？若是空明，空應自照，云
X15n0306_p0698b19║何中宵雲霧之時不生光耀？當知是明非日、非空、不
X15n0306_p0698b20║異空日。
X15n0306_p0698b21║文中先徵，次難，三結。徵中言殊方者，七事不在一
X15n0306_p0698b22║方，故曰殊方。殊方則一，顯空體不殊；有為則反，顯
X15n0306_p0698b23║空體無為。為因彼生徵他生？為復空有徵自生？次
X15n0306_p0698b24║若彼下，難破。初句牒計。前文云日照則明，今先破
X15n0306_p0698c01║明相，以例餘六。文中有標、有定、有破。且日照下，標
X15n0306_p0698c02║也。承上若彼所生故，即云既是日明。十方句，定也。
X15n0306_p0698c03║言因日明故，十方同日色也。云何下，破也。既是日
X15n0306_p0698c04║明，不當有藉虗空，何空中更見圓日，而日外皆空
X15n0306_p0698c05║耶？日少空多，當知空自有明，與日何涉？若謂空明，
X15n0306_p0698c06║又不然矣。中宵是夜，益以雲霧，明相全無。當知下，
X15n0306_p0698c07║結明。虗妄即、離俱非，求其定相，了不可得，安得以
X15n0306_p0698c08║明為實有乎？幽溪云：若彼所生去，破他生；若是空
X15n0306_p0698c09║明去，破自生；非日非空，破共生；不異空日，破無因
X15n0306_p0698c10║生。故此結中兼破共、離二性。○二即譬顯法。以法
X15n0306_p0698c11║中七大，喻中七事，皆以四句推撿，知其虗妄。推檢
X15n0306_p0698c12║既同，歸真則一。故法譬合明也。
X15n0306_p0698c13║觀相元妄，無可指陳，猶邀空華，結為空果，云何詰其
X15n0306_p0698c14║相陵滅義？觀性元真，惟妙覺明，妙覺明心，先非水火，
X15n0306_p0698c15║云何復問不相容者？
X15n0306_p0698c16║觀相之相，指上文殊方諸有為相，及前卷七大之
X15n0306_p0698c17║相。以七大羣相，皆如來藏隨緣之用，不妨竝舉也。
X15n0306_p0698c18║如上以四性推之，是觀相元妄，即離俱非，是無可
X15n0306_p0698c19║指陳。邀者，留也。空華無質，何可邀留？然空華猶可
X15n0306_p0698c20║見，空果更不可得。如水火尚無，復詰相陵，何殊空
X15n0306_p0698c21║華邀令結果？則不但性無陵滅，而有相之水火，亦
X15n0306_p0698c22║無陵奪也。相既全空，觀相即性。所云性者，即性具
X15n0306_p0698c23║之性也。性具之法，已離相著，全體是真，體兼用冥。
X15n0306_p0698c24║惟一三諦之理，妙屬真諦。茲欲蕩相，故居其首。覺
X15n0306_p0699a01║明是中假二諦，三諦在一心中，但空偏假，至此全
X15n0306_p0699a02║袪，惟一圓中具三諦理。言性而復言心者，謂性具
X15n0306_p0699a03║七大，更無形相，惟一圓三諦心而已。亦顯一念之
X15n0306_p0699a04║心，必具三千三諦之法。輔行云：三諦無形，俱不可
X15n0306_p0699a05║見。不其然乎？先非水火者，此句結譬。歸法妙心，非
X15n0306_p0699a06║雲非日，亦非水火。先者，已也。謂妙心已非水火，何
X15n0306_p0699a07║更問其不相容耶？此文解者不同。有云：妙心本無
X15n0306_p0699a08║水火，而前卷有性水性火之稱者，因隨緣時有水
X15n0306_p0699a09║火之相，相由性起，故名水火為性水性火。的論性
X15n0306_p0699a10║體，元無水火。作此解者，乃指未隨緣時為先，而云
X15n0306_p0699a11║性中空無一物。於今文似順，於前卷則違。或云：妙
X15n0306_p0699a12║覺明心，但無相水相火，非無性水性火。若謂性中
X15n0306_p0699a13║一總無水火，即非此經性具之旨也。作此說者，與
X15n0306_p0699a14║前文最合，釋今文稍偏。今謂三、四兩卷皆是佛說，
X15n0306_p0699a15║何容頓乖？須知今文觀性之性，正指性具。而云先
X15n0306_p0699a16║非水火者，指前性水、性火其體寂滅，惟一真心乃
X15n0306_p0699a17║具無具相如來藏不思議之德也。後文三如來藏，
X15n0306_p0699a18║義出於此。世人不明性具，又不知全具即空，故釋
X15n0306_p0699a19║今文每多掣肘。今點具無具相，於前卷既合，與今
X15n0306_p0699a20║文復符，豈不妙得兩卷之意歟？又先非水火者，先
X15n0306_p0699a21║非同居水火，亦先非有餘水火。釋論云：出三界外
X15n0306_p0699a22║有清淨土，聲聞、辟支佛出生其中。釋論所云，即方
X15n0306_p0699a23║便有餘土也。此土中亦有水火。何以知之？如後文
X15n0306_p0699a24║云汝以色空相傾相奪於如來藏至云風動空澄，
X15n0306_p0699b01║日明雲暗，汝指富那。富那已出同居三界，猶見色
X15n0306_p0699b02║空，則所生有餘土中必有水火明矣。以今妙覺明
X15n0306_p0699b03║心是光光土體，寂光、實報相為表裏，而同居、方便
X15n0306_p0699b04║二土乃為所非，故非水火。又寂光土中體具七大，
X15n0306_p0699b05║即具而空，則并非寂光水火。前卷明具德，則七大
X15n0306_p0699b06║無非本然；今文因釋難，則妙心元非水火。二義不
X15n0306_p0699b07║具，何以成三諦乎？又世人聞惟心之言，但知三界
X15n0306_p0699b08║之法惟一心造，不知性具之法亦惟一心。事用惟
X15n0306_p0699b09║心，能泯諸相；性具惟心，豈不泯諸相耶？此文就喻
X15n0306_p0699b10║顯法，而先非水火，已合譬中體非羣相至汝以空
X15n0306_p0699b11║明下，合不拒諸相，其文了然。交光欲移此文置於
X15n0306_p0699b12║無可憑據之後，豈可先合不拒諸相，而後合體非
X15n0306_p0699b13║羣相乎？○三、正合空喻。前科云就喻顯法者，因前
X15n0306_p0699b14║文以空喻藏性，雲日等七以喻七大，空非雲日而
X15n0306_p0699b15║不礙雲日，喻性非七大而不拒七大。後以空日對
X15n0306_p0699b16║簡，并喻亦顯真性。據其文勢，就喻歸法，非是正合，
X15n0306_p0699b17║今方是正合之文也。
X15n0306_p0699b18║真妙覺明亦復如是，汝以空明則有空現，地、水、火、風
X15n0306_p0699b19║各各發明則各各現，若俱發明則有俱現。
X15n0306_p0699b20║真妙覺明，亦復如是。承上觀性元真，惟妙覺明來。
X15n0306_p0699b21║上文已合體非羣相，故今但合不拒諸相。言汝以
X15n0306_p0699b22║空明者，滿慈已出分段生死，未超變易三界，如前
X15n0306_p0699b23║引出三界外有清淨土，聲聞、辟支佛出生其中，正
X15n0306_p0699b24║其文也。既有淨土，土中必有四大虗空明矣。於覺
X15n0306_p0699c01║心中發起空相，如後偈云空生大覺中，如海一漚
X15n0306_p0699c02║發，是即有空現。又前云出土一尺，則有一尺虗空，
X15n0306_p0699c03║亦其事也。四大亦然，如方諸取水，陽燧取火，皆是
X15n0306_p0699c04║發明之道。方便土中有無煙清淨之火，無塵逈淨
X15n0306_p0699c05║之風等，亦如前引。若俱發明者，土色空各明，今色
X15n0306_p0699c06║空齊顯，故曰俱現。同居、方便二土，皆有色空，若非
X15n0306_p0699c07║俱發，土何由成？言俱現者，是一念中俱現其相耳。
X15n0306_p0699c08║七大尚於一念俱現，況色空乎？齊此合不拒喻已
X15n0306_p0699c09║竟，後文重喻俱現。○二、俱現喻。此喻從上不拒喻
X15n0306_p0699c10║中分出。上合不拒喻中，有俱現之言。佛恐滿慈不
X15n0306_p0699c11║解俱現之妄，重以水中日影喻之。又二：一、喻。
X15n0306_p0699c12║云何俱現？富樓那，如一水中現於日影，兩人同觀水
X15n0306_p0699c13║中之日，東西各行則各有日。隨二人去，一東一西先
X15n0306_p0699c14║無準的，不應難言：此日是一，云何各行？各日既雙，云
X15n0306_p0699c15║何現一？宛轉虗妄，無可憑據。
X15n0306_p0699c16║一水。古人以水喻妄心，近人云水喻真覺妙明。蓋
X15n0306_p0699c17║妄心無體，元是真心。苟無妄心，何以現色空之境
X15n0306_p0699c18║乎？如各行見日，元在水中，水亦通妄，其義可知。今
X15n0306_p0699c19║但以水喻心，則真妄皆在其中矣。日影喻色空之
X15n0306_p0699c20║相，體非實有。一水中現，止是一日，喻色空元非異
X15n0306_p0699c21║法。如前文云：空晦暗中，結暗為色。據經此文，色空
X15n0306_p0699c22║豈異法乎？故以一日喻之。又天日喻性具色空，日
X15n0306_p0699c23║影喻色空妄境。有天日而後有日影，豈不由性具
X15n0306_p0699c24║而後有妄相乎？如來藏中，性色真空，性空真色。今
X15n0306_p0700a01║成妄境，色空亦合，令知妄具全是真具也。兩人喻
X15n0306_p0700a02║能感色空之業。此二種業，初時同感一境，故云同
X15n0306_p0700a03║觀水中之日。以二業元在一人一念之中，故亦同
X15n0306_p0700a04║感一境。不爾，則不名俱現矣。東西各行者，喻分別
X15n0306_p0700a05║色空之念。兩念背馳，此時兩人各見一日，便有兩
X15n0306_p0700a06║日。如以心分別於色，則惟見色。以心分別於空，是
X15n0306_p0700a07║惟見空。喻各有日，隨兩人也。兩日喻色空二種，古
X15n0306_p0700a08║人以七大釋之，其說太煩。若據本文，俱現正喻色
X15n0306_p0700a09║空而已。一東一西，喻色空頓分。先無準的者，謂先
X15n0306_p0700a10║非定一定二。準者，則也。的謂射的，丹面白的是也。
X15n0306_p0700a11║不應難下，結成虗妄。同觀是一，似當以一難二。各
X15n0306_p0700a12║行是二，似應以二難一。然日影虗妄，何必作此難
X15n0306_p0700a13║耶？俱現亦然。雖同招一境，分別則成二法。不應難
X15n0306_p0700a14║言：同感一境，云何成二？分別有二，何名一境？以若
X15n0306_p0700a15║一若二，皆是虗妄，有何定乎？霅川云：宛轉虗妄者，
X15n0306_p0700a16║同觀是一，知二是虗。各行既雙，騐一是妄。是也。須
X15n0306_p0700a17║知各行見雙，亦止喻一人一念中事。如分別色時，
X15n0306_p0700a18║對空顯色。分別空時，對色顯空。故云俱現。○二合
X15n0306_p0700a19║二一，正合隨染緣。
X15n0306_p0700a20║富樓那！汝以色空相傾相奪於如來藏，而如來藏隨
X15n0306_p0700a21║為色空周徧法界，是故於中風動空澄、日明雲暗，眾
X15n0306_p0700a22║生迷悶背覺合塵，故發塵勞有世間相。
X15n0306_p0700a23║前滿慈問地水火風本性圓融，疑水火性不相陵
X15n0306_p0700a24║滅，即相傾也。虗空大地不合相容，即相奪也。今以
X15n0306_p0700b01║色空兩心發明藏性，正合俱現。前喻云兩人同觀
X15n0306_p0700b02║水中之日，其義在此。而如來藏隨為色空者，此該
X15n0306_p0700b03║同居、方便二土。二乘證人無我，未證法無我，在同
X15n0306_p0700b04║居土中猶見色空之相，生方便土亦有色空，故云
X15n0306_p0700b05║周徧法界。須知法界中事咸於一念中現，故可合
X15n0306_p0700b06║上俱現之喻。於中者，於法界中也。前已詳喻日照
X15n0306_p0700b07║則明等七句，今以約該廣，但云風動空澄、日明雲
X15n0306_p0700b08║暗，動靜為一雙，明暗為一雙，該上七句，亦該七大。
X15n0306_p0700b09║又雲日等，前是喻文，今作合法，故知法喻元非碩
X15n0306_p0700b10║異，所以前文得就喻顯法也。前二卷云為物所轉，
X15n0306_p0700b11║是故於中觀大觀小，與今正仝。對後如來文中，今
X15n0306_p0700b12║則一為一，無量為無量，小為小，大為大，其病在分
X15n0306_p0700b13║別未亡，而背覺合塵耳。眾生迷悶者，眾生該九界，
X15n0306_p0700b14║以未開悟，稱為迷悶。前文云覺非所明，今背無能
X15n0306_p0700b15║無所之覺，而合妄所之塵，又背寂光之覺體，合兩
X15n0306_p0700b16║土之塵相。兩土者，謂同居方便也。塵勞之名，兼於
X15n0306_p0700b17║五住。塵勞是集，世間相是苦，即日明雲暗等是已。
X15n0306_p0700b18║幽溪曰：生佛迷悟，前後二文，其相天懸。然須了知
X15n0306_p0700b19║相雖有異，性本不殊。蓋全性以為相，則全相而在
X15n0306_p0700b20║性。性猶濕也，相猶水也。水相雖有動靜之不同，濕
X15n0306_p0700b21║性豈有波澄之差別？不變之旨，此喻最親。故知我
X15n0306_p0700b22║以妙明不滅不生合如來藏，非棄波而觀濕，乃即
X15n0306_p0700b23║相以達性。境風若息，性水自澄，百千澄清大海，海
X15n0306_p0700b24║印發光，全體大用現前，元不異乎眾生界也。○次
X15n0306_p0700c01║兼明隨淨緣。
X15n0306_p0700c02║我以妙明不滅不生合如來藏，而如來藏惟妙覺明
X15n0306_p0700c03║圓照法界，是故於中一為無量、無量為一，小中現大、
X15n0306_p0700c04║大中現小，不動道場徧十方界，身含十方無盡虗空，
X15n0306_p0700c05║於一毛端現寶王剎，坐微塵裡轉大法輪，滅塵合覺，
X15n0306_p0700c06║故發真如玅覺明性。
X15n0306_p0700c07║上合隨染緣，今明隨淨緣。以上明俱現，乃於一念
X15n0306_p0700c08║中頓現諸相，元全性以起修，但不能全修即性，遂
X15n0306_p0700c09║成同居、方便兩土之相。今如來達修即性，故俱現
X15n0306_p0700c10║之法，一多無礙，大小相容，成寂光、實報兩土融即
X15n0306_p0700c11║之相。但菩薩自初住至等覺，證一分寂光，感一分
X15n0306_p0700c12║實報，故實報乃菩薩所居之土。今文所明，是究竟
X15n0306_p0700c13║寂光無上報土。涅槃云：我今所獻食，願得無上報。
X15n0306_p0700c14║此無上報土，乃妙覺如來之所居也。苟非眾生俱
X15n0306_p0700c15║現之本，無以成如來融通之用。全性起修，全修在
X15n0306_p0700c16║性，不其然乎？於中，先明能合、所合，次明所起淨用。
X15n0306_p0700c17║言妙明者，能合之智，以妙融明，故成寂照之德。自
X15n0306_p0700c18║因明立，所以來皆生滅法，以妙融明，則無生滅。又
X15n0306_p0700c19║無相陵滅之相，則法不滅；觀相元妄，則法不生。對
X15n0306_p0700c20║上互相陵滅，故先不滅而後不生也。如來藏是所
X15n0306_p0700c21║合之理，即眾生一念心體而已。如來藏下，明起淨
X15n0306_p0700c22║用。先明淨用之體。惟妙覺明，謂無塵相，惟一三諦
X15n0306_p0700c23║之理。覺即如來藏，體是一性，妙明是二修，修性一
X15n0306_p0700c24║合，無復分張，故能圓照法界。言圓照者，示與東西
X15n0306_p0701a01║各行不同也。眾生以識心分別，故空非色，色非空，
X15n0306_p0701a02║喻以東西各行。今如來分別既忘，色空不二，百界
X15n0306_p0701a03║千如，靡不彰顯，是轉眾生迷中之俱現，而為果上
X15n0306_p0701a04║之勝用耳。又惟妙覺明，祗是一念忘情之智，而忘
X15n0306_p0701a05║情之處，諸法圓彰圓照。下文及三如來藏，皆委明
X15n0306_p0701a06║其義也。次是故下，正示淨用之相，分三：初列，二釋，
X15n0306_p0701a07║三結。初列中。言於中者，於法界中也。列有四句：一
X15n0306_p0701a08║屬理，無量屬事。前二卷中，霅川解於一毛端徧能
X15n0306_p0701a09║含受十方國土云：此明無量為一，蓋攝事成理，非
X15n0306_p0701a10║從體起用也。對顯今文體用備陳，事理雙照，故云
X15n0306_p0701a11║一為無量，則全理而成事；無量為一，則全事而成
X15n0306_p0701a12║理。玄籤十上釋二鳥雙遊，亦以一為理，無量為事。
X15n0306_p0701a13║今豈有異釋乎？然下文以道場釋一，是以所證一
X15n0306_p0701a14║理為一；又云身含十方，是以法身正報為一；云徧
X15n0306_p0701a15║十方界，是以多為無量；云無盡虗空，是以無窮極
X15n0306_p0701a16║為無量，而非多也。大之與小，一往且約事論。二卷
X15n0306_p0701a17║經云：為物所轉，是故於中觀大觀小。對顯今文佛
X15n0306_p0701a18║能轉物，故小中現大，大中現小。小大雖約物論，然
X15n0306_p0701a19║毛端微塵即是妙心，又豈轉屬於事耶？又正當一
X15n0306_p0701a20║為無量之時，反顯多不礙一，即無量為一；正當小
X15n0306_p0701a21║中現大時，反顯大不礙小，即是大中現小。束此四
X15n0306_p0701a22║句，不出二句。毛端微塵既是妙心，即當一理，故知
X15n0306_p0701a23║小中現大，即是一為無量。束此四句，全歸一句而
X15n0306_p0701a24║已。不動下，別釋其相。初釋一為無量。據下如來藏
X15n0306_p0701b01║文，有十界諸法，當以十界為無量，立義方確。故今
X15n0306_p0701b02║十方之言，義含十界。是則百界千如，不出一念，正
X15n0306_p0701b03║是初句中義。且就現文釋之。道場指成道之地。字
X15n0306_p0701b04║書曰：治穀曰場。今治無明糠，顯法性米，名曰道場，
X15n0306_p0701b05║即寂光土也。正當成道之時，不動寂光，而十方機
X15n0306_p0701b06║感，則應身即徧於十方，是垂為下之三土。妙玄云：
X15n0306_p0701b07║寂光理通，如鏡如器；三土別異，如像如飰。正是其
X15n0306_p0701b08║義。前云無上報土，乃從勝為言。文句云：同居有餘
X15n0306_p0701b09║自體，皆是妙色妙心果報之處。據疏此言，豈非三
X15n0306_p0701b10║土皆無上報耶？起應之時，示為實報。他受用身及
X15n0306_p0701b11║方便同居勝劣二應，就佛言之，皆是寂光，故云不
X15n0306_p0701b12║動寂場。苟寂光有動，即非寂場矣。若以十界對三
X15n0306_p0701b13║土者，同居有十，方便有四，謂無六。凡實報有二，寂
X15n0306_p0701b14║光惟一。茲以應徧三土，故云徧十方界。須知道場
X15n0306_p0701b15║不離同居，即同居為寂光，還即寂光而徧三土耳。
X15n0306_p0701b16║次釋無量為一。法身正報與寂光依報無二無別，
X15n0306_p0701b17║故云含受無盡虗空。此以無邊際為無量也。而云
X15n0306_p0701b18║全事成理者，融三土色歸寂光空，故有攝事成理
X15n0306_p0701b19║之義。然此句正意在顯遮那依正不二之相，故不
X15n0306_p0701b20║言器界也。虗空之義，具如涅槃一十。復次，不得以
X15n0306_p0701b21║邪空釋之。既是遮那依正，即佛自受用境界，與初
X15n0306_p0701b22║句示他受用不同，然皆正中現依也。三、釋小中現
X15n0306_p0701b23║大。毛端現剎，是正中現依正也。毛端是身分極微
X15n0306_p0701b24║處，身心圓明，毛端即是一念。既是一念，則毛竭即
X15n0306_p0701c01║常寂光土。於寂光中現寶王剎，如後文云清淨寶
X15n0306_p0701c02║嚴妙覺王剎是也。寶王是正，剎即是依，乃從寂光
X15n0306_p0701c03║而現實報。雖小中現大，亦該大中現小。如現寶剎
X15n0306_p0701c04║而不壞毛端之相，非大中現小乎？塵裡轉輪，是依
X15n0306_p0701c05║中現正。上句惟色，此句惟依。一微塵亦是一心，則
X15n0306_p0701c06║五時八教不出一塵之外。以時教全是一心，故大
X15n0306_p0701c07║聖安坐微塵而轉法輪。說法破惑，必有所被之機，
X15n0306_p0701c08║是自他皆現塵中。而此句正意，同剖塵出經也。問：
X15n0306_p0701c09║坐微塵裡，即坐道場，與初句何別？則末句亦該四
X15n0306_p0701c10║土耶？答：若論四土，何句不該？如毛端現剎，豈離同
X15n0306_p0701c11║居？此文四句，初句明他受用，次句明自受用，三句
X15n0306_p0701c12║惟色，四句惟依。當依此分文耳。毛端微塵處極狹
X15n0306_p0701c13║者，顯一念具法，不假他念。故妙樂云：此中一心，無
X15n0306_p0701c14║復餘心也。霅川曰：不釋大中現小，近人非之。然由
X15n0306_p0701c15║上文以第三句該第四句，無別釋第四句，故霅川
X15n0306_p0701c16║作此說也。滅塵下。總結前義。前因背覺合塵，則有
X15n0306_p0701c17║同居方便土相。今因背塵合覺，則有寂光及無上
X15n0306_p0701c18║報土之相。分別情忘，是曰背塵。以妙融明，便合覺
X15n0306_p0701c19║體。霅川曰：不思議用，非修所成，故曰發。今不言用
X15n0306_p0701c20║而言性者，竝由理具，方有事用。近來釋此文者，多
X15n0306_p0701c21║引十玄門及四法界。須知四土是此中要義，故特
X15n0306_p0701c22║引之。○二、明三如來藏。上云：我以妙明不滅不生，
X15n0306_p0701c23║合如來藏。妙明之言，似中道智。然中道中，具有三
X15n0306_p0701c24║諦，故須廣明。又上云：一為無量。無量之名，當指十
X15n0306_p0702a01║界諸法，方有歸著。故廣約之，以明三諦。為二：一、正
X15n0306_p0702a02║明，二、斥迷。初為三：一、明空如來藏，二、不空如來藏，
X15n0306_p0702a03║三、明中道正義。雖曰空與不空，實是中道。所以十
X15n0306_p0702a04║界俱空，十界俱假，乃至空、假即中，與次第三諦，其
X15n0306_p0702a05║相不同。常途所明，以瓔珞經中三諦為次第義，如
X15n0306_p0702a06║初卷已引。以中論四句為不次第義。中論云：因緣
X15n0306_p0702a07║所生法，我說即是空，亦為是假名，亦是中道義。幽
X15n0306_p0702a08║溪云：十界皆因緣生法，以佛種從緣起故。我說即
X15n0306_p0702a09║是空，十界緣起皆真也。亦名為假名，十界緣起皆
X15n0306_p0702a10║俗也。亦名中道義，十界緣起皆中也。即中云：中論
X15n0306_p0702a11║與今經大同，亦復稍異。以中論明緣生十界，即空、
X15n0306_p0702a12║假、中，此通染、淨二緣。今明妙明心中所具十界，即
X15n0306_p0702a13║空、假、中，專屬佛界。隨淨緣法，一空如來藏。
X15n0306_p0702a14║而如來藏本妙圓心，非心、非空、非地、非水、非風、非火，
X15n0306_p0702a15║非眼、非耳鼻舌身意，非色、非聲香味觸法，非眼識界
X15n0306_p0702a16║如是乃至非意識界，非明無明、明無明盡如是乃至
X15n0306_p0702a17║非老非死、非老死盡，非苦、非集、非滅、非道，非智、非得，
X15n0306_p0702a18║非檀那、非尸羅、非毗梨耶、非羼提、非禪那、非般剌若、
X15n0306_p0702a19║非波羅蜜多如是乃至非怛闥阿竭、非阿羅訶、三耶
X15n0306_p0702a20║三菩，非大涅槃，非常、非樂、非我、非淨。
X15n0306_p0702a21║前云妙明不滅不生合如來藏，而今云本妙圓心
X15n0306_p0702a22║者，空如來藏以妙為主，本來自妙也。明能生法故
X15n0306_p0702a23║不言明，十界皆空惟是一心，非圓心乎？非心至非
X15n0306_p0702a24║意識界，總非六凡法界，非明無明等，非緣覺界也。
X15n0306_p0702b01║先緣覺而後聲聞者，十二因緣聲聞恒有，四諦法
X15n0306_p0702b02║輪非佛不宣，故先緣覺。緣覺以無明為初支，而先
X15n0306_p0702b03║舉明者，不知因緣名為無明，自悟因緣名之為明。
X15n0306_p0702b04║譬如人坐暗中，一見電光便能覩物，正見電光是
X15n0306_p0702b05║第一剎那，是人方知眼藉電光始能見物，是第二
X15n0306_p0702b06║剎那。第一剎那是集法忍，第二剎那是集法智，此
X15n0306_p0702b07║兩剎那所得忍智名之為明。若無此明誰曉因緣？
X15n0306_p0702b08║故先舉明而後言無明。又十二支有流轉還滅二
X15n0306_p0702b09║門，今兼舉焉。次非聲聞界，緣覺以集為初門，聲聞
X15n0306_p0702b10║以苦為初門，先知苦而後斷集，先慕滅而後修道，
X15n0306_p0702b11║聲聞法中畏果斷因見果行因，次第然也。言智得
X15n0306_p0702b12║者，大論三十六卷第十九紙云：智者謂無漏八智，
X15n0306_p0702b13║得者謂得聖道。據論所言，智之與得惟在初果，今
X15n0306_p0702b14║謂初果徧觀四諦，後三果唯觀一諦，故舉四諦則
X15n0306_p0702b15║可以該四果矣。非檀那等，非菩薩界，菩薩以道諦
X15n0306_p0702b16║為初門，非六度即非道，此先非能趣之行。非波羅
X15n0306_p0702b17║蜜多者，總非所趣之理，六度有事理之殊，次第不
X15n0306_p0702b18║次第之別，無非性具，今皆非之。非怛闥下，非佛界，
X15n0306_p0702b19║怛闥阿竭云如來，阿羅訶云應供，三耶三菩云正
X15n0306_p0702b20║徧知，此先非能證之人，次非所證之法，涅槃四德
X15n0306_p0702b21║是也。涅槃二十八卷云：若言我者則是如來，何以
X15n0306_p0702b22║故？身無邊故，無疑網故，不作不受故名為常，不生
X15n0306_p0702b23║不滅故名為樂，無煩惱垢故名為淨。涅槃二十一
X15n0306_p0702b24║卷末明大我大樂大淨須者，往檢前非二乘是非
X15n0306_p0702c01║空，非菩薩界是非假，非佛界是非中，空如來藏俱
X15n0306_p0702c02║空十界，故止觀云一空一切空，無假無中而不空，
X15n0306_p0702c03║總空觀也。○二、不空如來藏。此經止有空如來藏
X15n0306_p0702c04║名，今依大寶積經，稱俱即為不空如來藏。文二：一、
X15n0306_p0702c05║結前文。
X15n0306_p0702c06║以是俱非世、出世故。
X15n0306_p0702c07║如如意珠，俱非眾寶，能具眾寶，藏性亦然，故結上
X15n0306_p0702c08║云俱非等也。世結六凡，出世結四聖。○二、明俱即。
X15n0306_p0702c09║即如來藏元明心妙，即心、即空、即地、即水、即風、即火，
X15n0306_p0702c10║即眼、即耳鼻舌身意，即色、即聲香味觸法，即眼識界
X15n0306_p0702c11║如是乃至即意識界，即明無明、明無明盡如是乃至
X15n0306_p0702c12║即老、即死、即老死盡，即苦、即集、即滅、即道，即智、即得、
X15n0306_p0702c13║即檀那、即尸羅、即毗梨耶、即羼提、即禪那、即般剌若、
X15n0306_p0702c14║即波羅蜜多如是乃至即怛闥阿竭、即阿羅訶、三耶
X15n0306_p0702c15║三菩、即大涅槃，即常、即樂、即我、即淨。
X15n0306_p0702c16║言元明心妙者，以明為主，本具俗諦之照，故曰元
X15n0306_p0702c17║明。前不言明，而今言明，明豈不屬假乎？十界惟是
X15n0306_p0702c18║一心，故云心。前真諦中以即有而空，故云本妙；今
X15n0306_p0702c19║俗諦之心即空而有，故復云妙。元明心妙，是能即
X15n0306_p0702c20║之體。即心下，明所即之法具歷十界，一一即之。問：
X15n0306_p0702c21║所云即者，為性中本具十界，故名為即；為即俗諦
X15n0306_p0702c22║之相，故名為即？答：此中文意，因前云故發真如妙
X15n0306_p0702c23║覺明性，後遂有三諦之文，則今俗諦不空之法亦
X15n0306_p0702c24║是真如妙覺明性，其義明矣。既是妙性，非關造作，
X15n0306_p0703a01║豈非性具之法乎？以一性而具十界，則十界互融，
X15n0306_p0703a02║界界具十，豈非百界？一性無性，百界宛然。但前文
X15n0306_p0703a03║妙覺明性元是所發，此乃如來從法界體起法界
X15n0306_p0703a04║用，非眾生境界，亦與次第十界不同。復以一心而
X15n0306_p0703a05║具十界，此中有一有多，而一多相即；有大有小，而
X15n0306_p0703a06║大小互融，無非不生滅法。涅槃云：雖非常住，不念
X15n0306_p0703a07║念滅。正此義也。當知眾生境界念念生滅，今非生
X15n0306_p0703a08║滅，故與眾生不同。次第三諦中，前六凡界秪是因
X15n0306_p0703a09║緣生滅，後之四聖對次第三諦，二乘為空，菩薩為
X15n0306_p0703a10║假，佛界為中。大約以無性之空、隨緣之假，二者相
X15n0306_p0703a11║即，方名曰中。未修中時，空假皆非性德，皆非佛界。
X15n0306_p0703a12║空假即中，中為性德，方是佛界。佛界是實，九界是
X15n0306_p0703a13║權。今是圓教俗諦，十界皆是佛界，一一皆實，無非
X15n0306_p0703a14║性德，故與次第不同。故荊溪云：次第即已，方成今
X15n0306_p0703a15║即；今若即已，三俱圓極。據荊溪意，次第不可不即，
X15n0306_p0703a16║次第即已，便歸純圓，惟圓三諦為究竟耳。此圓俗
X15n0306_p0703a17║諦雖是如來所發，而眾生性德本具，非碩異也。又
X15n0306_p0703a18║常途所說，空是破法，假是立法。今文既立十界，則
X15n0306_p0703a19║三諦咸立。止觀云：一假一切假，無空無中而不假。
X15n0306_p0703a20║總假觀也。若以十界歷四教者，金錍云：藏、通造六，
X15n0306_p0703a21║別、圓造十。此猶一往論於所造。據輔行意，藏、通明
X15n0306_p0703a22║八法界，謂六道法界及聲聞、緣覺也。藏、通菩薩弘
X15n0306_p0703a23║誓未全，止八界半。別教或九或十，分教證故。圓教
X15n0306_p0703a24║始終不二，而二文在三十八卷。既云始終不二，則
X15n0306_p0703b01║從初即觀，性具十界，與別不同也。按寶積經云：空
X15n0306_p0703b02║如來藏離不解脫一切煩惱，不空如來藏具？河沙
X15n0306_p0703b03║佛不思議法。霅川以山河忽生及三種相續為不
X15n0306_p0703b04║空藏，但彰染汙生滅之相，應如今文十界咸具，方
X15n0306_p0703b05║合寶積云具恒沙佛不思議法耳。又據文，次第雖
X15n0306_p0703b06║在空後，此中十界實為空如來藏之本。苟非不空
X15n0306_p0703b07║藏中元具十界，安得約十界以論空耶？空得具本，
X15n0306_p0703b08║方是真空耳。○三明中道正義。
X15n0306_p0703b09║以是俱即世出世故，即如來藏妙明心元，離即離非，
X15n0306_p0703b10║是即非即。
X15n0306_p0703b11║十界有萬不同，即如來藏妙明心元者，假即中也。
X15n0306_p0703b12║承上妙空明俗咸歸一心，心元之名正指中道，本
X15n0306_p0703b13║來如是故名為元。離乃非之異名，是為即之殊稱。
X15n0306_p0703b14║上離俗諦十界俱即，下離真諦十界俱非，此顯中
X15n0306_p0703b15║道雙遮二邊也。上是俗諦十界俱即，下是真諦十
X15n0306_p0703b16║界俱非，此顯中道雙照二邊也。但次第三觀中道
X15n0306_p0703b17║亦名雙亡雙照，對前異時亡照而立此名。以初觀
X15n0306_p0703b18║破假、次觀破空，此之二破為雙亡之方便；初觀用
X15n0306_p0703b19║空、次觀用假，此之二用為後雙照之方便。由前異
X15n0306_p0703b20║時作意遮照，得入中道任運遮照，此以作意為任
X15n0306_p0703b21║運之方便。入中道時無心亡照、任運寂知，與前異
X15n0306_p0703b22║時亡照不同，故名中道觀也。今圓三觀中，前之二
X15n0306_p0703b23║藏已是圓理，茲明中者，如釋籤云：應以畢竟空、不
X15n0306_p0703b24║思議假相對以成圓融三諦。正與今合。初十界俱
X15n0306_p0703c01║空名畢竟空，次十界俱假名不思議假。今云雙亡，
X15n0306_p0703c02║是雙亡畢竟空、不思議假，雙照亦然。此名圓中之
X15n0306_p0703c03║圓不可思議、中不可思議，應知二邊分別若亡即
X15n0306_p0703c04║是中道，於中道中更點三諦皆是圓融。止觀云：一
X15n0306_p0703c05║中一切中，無空無假而不中，總中觀也。與今意大
X15n0306_p0703c06║同。三文之中皆云心者，通指佛界隨淨緣之心耳。
X15n0306_p0703c07║○四斥凡小不了三一法
X15n0306_p0703c08║如何世間三有眾生及出世聞、聲聞、緣覺，以所知心
X15n0306_p0703c09║測度如來無上菩提，用世語言入佛知見？
X15n0306_p0703c10║上明三諦竟。今指三諦是如來所證，非凡小能知。
X15n0306_p0703c11║如何兩字，正責之之辭。前云眾生迷悶，背覺合塵，
X15n0306_p0703c12║又云汝以色空相傾相奪於如來藏，則凡夫二乘
X15n0306_p0703c13║皆不能測佛明矣。其病在所知心不忘世，語言不
X15n0306_p0703c14║絕，墜落空有二邊，不知所滯之有即真空，所著之
X15n0306_p0703c15║空即妙有，以迷背中道，故動成戲論也。圓融三諦，
X15n0306_p0703c16║名無上菩提。○二喻
X15n0306_p0703c17║譬如琹瑟、箜篌、琵琶，雖有妙音，若無妙指，終不能發。
X15n0306_p0703c18║琹等喻十界眾生，妙音喻如來藏理，妙指喻實智，
X15n0306_p0703c19║發謂發明。白虎通云：琹者樂也，所謂禁止諸邪以
X15n0306_p0703c20║正人心也。廣雅云：長三尺六寸以象三百六十日，
X15n0306_p0703c21║五絃象五行，大絃為君寬和而溫，小絃為臣清廉
X15n0306_p0703c22║不亂，文王武王加二絃以合君臣之恩也。瑟者縝
X15n0306_p0703c23║密也。五十絃箜篌者，白虎通云：漢武帝命樂工候
X15n0306_p0703c24║調作，或云候暉作，其聲坎坎然以應奏節，故謂之
X15n0306_p0704a01║坎候，復訛轉為箜篌耳。候者因彼樂工而得名也。
X15n0306_p0704a02║楊升菴云：琹瑟秦箏之屬，絲木相去皆未寸許，惟
X15n0306_p0704a03║空侯絲與木相去遠，聲自空出，空侯之名或因此
X15n0306_p0704a04║立。又謂二字不必加竹，恐未必然。瑟琶者，漢遣烏
X15n0306_p0704a05║孫公主嫁昆彌，念其遠行故思慕無已，使工巧裁
X15n0306_p0704a06║箏筑為馬上之樂，以手推却前後而奏聲，故名琶
X15n0306_p0704a07║琶。推手為琶、却手為琶，有打撥鈎桃之音，今四絃
X15n0306_p0704a08║者是已。云妙音者，琴瑟等音通實報土，如大樹緊
X15n0306_p0704a09║那羅王絃歌一動聲震大千，須彌山王低昂踊沒，
X15n0306_p0704a10║一切聲聞猶如舞戲。天冠菩薩問迦葉言：少欲知
X15n0306_p0704a11║足頭陀第一，云何今日猶如小兒？迦葉言：非本心
X15n0306_p0704a12║也。妙樂判云：彼經屬方等部，以大斥小，緊羅奏於
X15n0306_p0704a13║別圓之樂，故使迦葉不能自安，所謂菩薩勝妙五
X15n0306_p0704a14║欲能令迦葉起舞也。或以琴喻寶覺真心，妙音喻
X15n0306_p0704a15║無方大用，妙指喻楞嚴大定。然考大經中亦以箜
X15n0306_p0704a16║篌喻眾生、音喻佛性，故知琴等喻眾生，其說最是。
X15n0306_p0704a17║○三合
X15n0306_p0704a18║汝與眾生，亦復如是。寶覺真心，各各圓滿，如我按指，
X15n0306_p0704a19║海印發光。汝暫舉心，塵勞先起，由不勤求無上覺道，
X15n0306_p0704a20║愛念小乘，得少為足。
X15n0306_p0704a21║汝與眾生略該九界，合前琴等；寶覺真心，合前妙
X15n0306_p0704a22║音。具德為按，即妙俗也。覺即圓中，真即妙空，一心
X15n0306_p0704a23║具此三諦，何人不然？言按指發光者，佛意元是引
X15n0306_p0704a24║證，必有所指，今不可曉，聊舉維摩經及貲中解以
X15n0306_p0704b01║發明之。維摩經云：佛以足指按地，即時三千大千
X15n0306_p0704b02║世界若干百千珍寶嚴飾，譬如寶莊嚴佛無量千
X15n0306_p0704b03║德寶莊嚴土，一切大眾嘆未曾有，而皆自見坐寶
X15n0306_p0704b04║蓮華。豈非海印發光之明證乎？謂於海印三昧中
X15n0306_p0704b05║發光明也。資中云：海印者，大集云：閻浮所有色像
X15n0306_p0704b06║大海皆有印文。此喻如來法身性海普現一切世
X15n0306_p0704b07║間之相，正性具，依正無不具足，喻同海印。如來證
X15n0306_p0704b08║此法門，復從體起用，即是海印發光。是時山河大
X15n0306_p0704b09║地即無上知覺，無礙融通，成無上報。而從按指發
X15n0306_p0704b10║之者，喻同有妙指而發妙音也。次云汝暫舉心塵
X15n0306_p0704b11║勞先起，合若無妙指終不能發。聲聞舉心已是塵
X15n0306_p0704b12║勞，不待動形故云先起。若以四住為塵勞，富那已
X15n0306_p0704b13║斷四住，今不指見思麤惑，當以習氣為塵勞耳。習
X15n0306_p0704b14║氣即塵沙無明惑也。據此文知二乘生方便土，猶
X15n0306_p0704b15║有勞久發塵之相，與同居土隙中微塵其相不遠，
X15n0306_p0704b16║義推實報土中雖有塵相，不同下之二土也。後偈
X15n0306_p0704b17║云餘塵尚諸學，故實報當有塵相。然既依正無礙，
X15n0306_p0704b18║豈比二下土乎？由不勤求下，釋塵勞先起之由也。
X15n0306_p0704b19║若求無上菩提，知竝由理具方有事用，即相似海
X15n0306_p0704b20║印發光。今保證小果得涅槃，一日之價自以為足，
X15n0306_p0704b21║故雖在塵中而不知是塵耳。此方等部應有禪斥，
X15n0306_p0704b22║雖已入法華時順方等部儀，故宜斥小。○二、更釋
X15n0306_p0704b23║餘疑二：一、滿慈重徵妄因，二、阿難再執緣起。初中
X15n0306_p0704b24║二：一、疑問。
X15n0306_p0704c01║富樓那言：我與如來，寶覺圓明，真妙淨心，無二圓滿。
X15n0306_p0704c02║而我昔遭無始妄想，久在輪迴，今得聖乘，猶未究竟。
X15n0306_p0704c03║世尊，諸妄一切圓滅，獨妙真常。敢問如來，一切眾生，
X15n0306_p0704c04║何因有妄，自蔽妙明，受此淪溺？
X15n0306_p0704c05║問中分三：初明己佛無殊。具德之覺，名曰寶覺，是
X15n0306_p0704c06║不但中也。十界俱照，名為圓明，是不思議假也。第
X15n0306_p0704c07║一義空，名真妙淨。一心具此三諦，此句領上三如
X15n0306_p0704c08║來藏之義，亦躡上寶覺真心各各圓融而發此問
X15n0306_p0704c09║也。次而我下，明己迷佛悟。無始妄想，指無明惑，即
X15n0306_p0704c10║妄為明覺等，是久在輪迴，該三種相續之相。今得
X15n0306_p0704c11║四果，但除四住，未破無明，故云猶未究竟。次推佛
X15n0306_p0704c12║悟中，明佛圓斷五住，是諸妄皆滅。對彼諸妄，則三
X15n0306_p0704c13║諦俱名妙真常矣。三敢問下，正窮妄因。前問云何
X15n0306_p0704c14║忽生山河大地，佛答妄為明覺，故生山河。明覺之
X15n0306_p0704c15║義，辨之已詳。今問此妄從何而有，是到底一問也。
X15n0306_p0704c16║○二、佛答，分三：一、以演若失頭為喻，二、以妄本無
X15n0306_p0704c17║因合喻，三、示頓乘不藉修證。初中二：一、牒惑。
X15n0306_p0704c18║佛告富樓那：汝雖除疑，餘惑未盡。
X15n0306_p0704c19║聞妄為明覺，則除山河忽生之疑。聞三如來藏，則
X15n0306_p0704c20║除大性周徧之疑。而疑妄必有因，是餘惑也。○二
X15n0306_p0704c21║引喻
X15n0306_p0704c22║吾以世間現前諸事，今復問汝。汝豈不聞室羅城中
X15n0306_p0704c23║演若達多，忽於晨朝以鏡照面，愛鏡中頭眉目可見，
X15n0306_p0704c24║瞋責己頭不見面目，以為魑魅無狀狂走。於意云何？
X15n0306_p0705a01║此人何因無故狂走？富樓那言：是人心狂，更無他故。
X15n0306_p0705a02║文有問答，世事易明，故佛引以為問。演若覔頭，是
X15n0306_p0705a03║諸事之一耳。夫喻本喻法，喻若未明，何由知法？前
X15n0306_p0705a04║釋因明立所，而云因明立所，所既妄立，生汝妄能。
X15n0306_p0705a05║今以鏡照面，喻明覺也。愛鏡中頭，瞋責己頭，喻立
X15n0306_p0705a06║所也。以為魑魅無狀狂走者，喻妄能也。妄所在前，
X15n0306_p0705a07║文為同異；妄能在前，為無同無異。無同異是有為
X15n0306_p0705a08║眾生，故喻狂走。文相甚齊，無勞異議。蓋妄有三重：
X15n0306_p0705a09║一、妄為明覺；二、所既妄立；三、生汝妄能。今喻亦有
X15n0306_p0705a10║三重：一、以鏡炤面；二、愛鏡責己；三、無狀狂走。豈非
X15n0306_p0705a11║文相相齊之甚乎？孤山曰：晨朝者，喻起妄之始。然
X15n0306_p0705a12║晨朝炤面，男子所不必然，是炤面已有狂意，故演
X15n0306_p0705a13║若炤鏡責頭之意在其中矣。上舉事竟。於意下，正
X15n0306_p0705a14║問。何因之言，問其因也。富那答中，心狂二字，正明
X15n0306_p0705a15║其因。據後經文，有狂性因緣之言。此中當以心狂
X15n0306_p0705a16║為因，炤鏡為緣，是則世尊說其緣，滿慈出其因。蓋
X15n0306_p0705a17║心狂在炤鏡狂走之前，狂走以心狂為因，而心狂
X15n0306_p0705a18║則更無因，故曰更無他故。若合後文，心狂喻最初
X15n0306_p0705a19║之妄也。炤鏡至狂走。所謂自諸妄想，展轉相因也。
X15n0306_p0705a20║演若達多，此云祠授，從神乞得故也。山神虎頭曰
X15n0306_p0705a21║魑，宅神猪頭人形曰魅。○二、以妄本無因合喻二：
X15n0306_p0705a22║一、合，二、結。初中三：一、決明妄本無因。
X15n0306_p0705a23║佛言：妙覺明圓，本圓明妙，既稱為妄，云何有因？若有
X15n0306_p0705a24║所因，云何名妄？自諸妄想，展轉相因，從迷積迷，以歷
X15n0306_p0705b01║塵劫，雖佛發明，猶不能返。如是迷因，因迷自有，識迷
X15n0306_p0705b02║無因，妄無所依，尚無有生，欲何為滅？
X15n0306_p0705b03║初云妙覺明圓者，妙即是空，覺即是中，明即是假，
X15n0306_p0705b04║三諦在一心中，故云圓。此句立圓融三諦以為性
X15n0306_p0705b05║本，本圓明妙，非修之始妙。此句亦明妄想之無本
X15n0306_p0705b06║也。既稱下，反覆明妄無因，因即是本。既妄為明覺
X15n0306_p0705b07║矣，又何有因？又有因即不名妄，乃約名以申其義
X15n0306_p0705b08║耳。然無因之妄是無始無明，由此而生四住煩惱，
X15n0306_p0705b09║則展轉相因，故云從迷積迷。若對前文，自妄為明
X15n0306_p0705b10║覺，後因明立所，所既妄立，生汝妄能，乃至三種相
X15n0306_p0705b11║續，是展轉相因也。若對喻文，因照鏡而責頭，因責
X15n0306_p0705b12║頭而狂走，亦展轉相因也。雖佛發明，但斷四住，成
X15n0306_p0705b13║聲聞果，無明尚在，名不能返，乃責滿慈以責眾生
X15n0306_p0705b14║耳。如是迷因仍指最初無明，此更無因，故曰因迷
X15n0306_p0705b15║自有。是則妄有二種：一者、最初之妄必無有因；二
X15n0306_p0705b16║者、妄所妄能展轉相因。前文云：是人心狂，更無他
X15n0306_p0705b17║故。今云：既稱為妄，云何有因？法、喻齊矣。次示滅妄
X15n0306_p0705b18║之方。云識迷無因，妄無所依者，迷即是妄，因即所
X15n0306_p0705b19║依，迷無因即妄無依也。以最初妄前更無有妄，而
X15n0306_p0705b20║真又不生妄，所依竟安在乎？無因則不能生，無生
X15n0306_p0705b21║則亦無滅，如來所以永斷無明，識此而已。○二、約
X15n0306_p0705b22║得菩提況釋。
X15n0306_p0705b23║得菩提者，如寤時人說夢中事，心縱精明，欲何因緣
X15n0306_p0705b24║取夢中物？況復無因，本無所有。
X15n0306_p0705c01║疑者云：妄既本無，何以得菩提人言妄有生滅因
X15n0306_p0705c02║緣乎？故以寤寐釋之。菩提如寤，妄想生滅如夢。夢
X15n0306_p0705c03║不知夢，至寤而始知夢；迷不知迷，至寤方能辨迷。
X15n0306_p0705c04║如說夢中事，以其心之精明故也。能辨五住枝末，
X15n0306_p0705c05║故曰精明。然夢竟叵得，況字從因緣上發來，心精
X15n0306_p0705c06║明故，夢物因緣如在目前。然不能據夢中因緣以
X15n0306_p0705c07║取夢中之物，況一念夢心不從因生，并夢亦無，而
X15n0306_p0705c08║夢物豈可取哉？夢物有因緣者，喻妄所妄能依於
X15n0306_p0705c09║明覺也。夢心無因，喻妄為明覺之妄不從因生也。
X15n0306_p0705c10║前但示無因，則無生滅；今兼示有因緣者，亦無生
X15n0306_p0705c11║滅。言夢心無因者，夢前無夢，是不因夢；醒時非夢，
X15n0306_p0705c12║是不因醒。○三、復宗明無得失。
X15n0306_p0705c13║如彼城中演若達多，豈有因緣自怖頭走？忽然狂歇，
X15n0306_p0705c14║頭非外得，縱未歇狂，亦何遺失？
X15n0306_p0705c15║前更約寤夢為喻，今復宗重舉演若。演若狂走，雖
X15n0306_p0705c16║以心狂為因，照鏡為緣，然因緣畢竟叵得。如他人
X15n0306_p0705c17║炤鏡不狂，而彼獨狂，是無當狂走之緣也。狂性無
X15n0306_p0705c18║本，是無當狂走之因也。次明頭無得失，正顯妄心
X15n0306_p0705c19║無因。頭喻真心，頭無得喻真之無得。演若謂己失
X15n0306_p0705c20║頭，所以狂走，而頭實不失，喻在妄時真不曾失。○
X15n0306_p0705c21║二結。
X15n0306_p0705c22║富樓那！妄性如是，因何為在？
X15n0306_p0705c23║前雖雙明有因、無因二種妄法皆不可得，然滿慈
X15n0306_p0705c24║所問是最初之妄，此妄無因，故結顯之。真不為妄
X15n0306_p0706a01║因，如不狂不為狂因。○三、示頓乘不藉修證，又二：
X15n0306_p0706a02║一、法。
X15n0306_p0706a03║汝但不隨分別世間、業果、眾生三種相續，三緣斷故，
X15n0306_p0706a04║三因不生，則汝心中演若達多，狂性自歇。歇即菩提，
X15n0306_p0706a05║勝淨明心，本周法界，不從人得，何藉劬勞肯綮修證？
X15n0306_p0706a06║直示頓乘，要在不隨分別四字。分別之心，即是三
X15n0306_p0706a07║種相續。由分別故，成世界相。乃至眾生業果亦然。
X15n0306_p0706a08║此中云世間，該二種三界之相。所以不隨分別，即
X15n0306_p0706a09║得成菩提也。吳興云，三緣，即業果中殺盜淫也。三
X15n0306_p0706a10║因，即三種貪。親生為因，疎助為緣。以殺盜淫，是身
X15n0306_p0706a11║根所造之業。三種貪，是意根能造之惑。惑親緣疎，
X15n0306_p0706a12║因緣之義彰矣。天如非之，謂三緣三因，是三種相
X15n0306_p0706a13║續之因緣。而配釋亦未明了。即中，謂佛語多含三
X15n0306_p0706a14║種相續，意已窮深。下三緣三因，獨在業果。淺深俱
X15n0306_p0706a15║斷，三惑圓除，正是歇狂之方。何必純在於深方，不
X15n0306_p0706a16║藉修證耶。故當以吳興解，為正心中演。若達多，即
X15n0306_p0706a17║妄為明覺之心。此心起時，還欲照明覺體。是向外
X15n0306_p0706a18║馳求，反生器界。此三種相續，所由來也。今明真本
X15n0306_p0706a19║無得，但須歇狂。歇即菩提，頓成佛道。經自初卷來，
X15n0306_p0706a20║漸說居多。獨此中文，最為圓頓。偏漸教中，須無量
X15n0306_p0706a21║劫修菩薩行。乃至後文云，菩提涅槃，尚在遙遠。俱
X15n0306_p0706a22║屬漸教。漸說是權，良由阿難未除四住，當與言漸。
X15n0306_p0706a23║滿慈已除四住，宜其言頓。頓說是實，乃究竟旨歸
X15n0306_p0706a24║之地耳。勝淨明者，謂不隨分別，自然清淨明鑑，名
X15n0306_p0706b01║之為勝。勝於明覺，曰勝淨明。周法界者，如圓覺云，
X15n0306_p0706b02║覺徧十方界，即得成佛道也。此心雖賴師示，實不
X15n0306_p0706b03║從人得。上文云，忽然狂歇，頭非外得。今以此文合
X15n0306_p0706b04║之，是則頭喻真覺，照鏡喻明覺，其義明矣。肯綮，出
X15n0306_p0706b05║莊子。養生篇云，技經肯綮之未嘗，而況大觚乎。骨
X15n0306_p0706b06║間肉曰肯，筋肉經處曰綮。刀經此處，便覺艱難。今
X15n0306_p0706b07║以勤劬修證，名肯綮也。圓頓根人，悟修證在一心
X15n0306_p0706b08║中，何必肯綮修證哉。○二喻
X15n0306_p0706b09║譬如有人，於自衣中，繫如意珠，不自覺知，窮露他方，
X15n0306_p0706b10║乞食馳走，雖實貧窮，珠不曾失。忽有智者，指示其珠，
X15n0306_p0706b11║所願從心，致大饒富，方悟神珠，非從外得。
X15n0306_p0706b12║前迷頭，喻眾生之狂性。次夢事，喻迷妄之不實。惟
X15n0306_p0706b13║今神珠，堪比妙心。復顯迷時無失，悟時無得。苕溪
X15n0306_p0706b14║以衣譬五陰，珠喻勝淨明心。由無明故，不覺所遭，
X15n0306_p0706b15║皆是窮途，曰窮。在三界中，如風飡露宿，曰露。流轉
X15n0306_p0706b16║六道，如馳走他方。因流轉故，求小乘偏教，或取人
X15n0306_p0706b17║天之樂，為乞食馳走，此與怖頭狂走何異？無功德
X15n0306_p0706b18║法財，曰貧。雖貧珠在，喻迷時無失也。佛如智者，教
X15n0306_p0706b19║為示珠，證理起用，名大饒富。雖藉師教，不從師授，
X15n0306_p0706b20║以顯悟亦無得。幽溪曰：法華繫珠，與今不同。彼明
X15n0306_p0706b21║十六王子，覆講法華，結大乘緣種，喻以親友繫了
X15n0306_p0706b22║因珠。今經於自衣中，繫正因珠，喻本有佛性，雖窮
X15n0306_p0706b23║不失。一解一性，自不同年。上文佛答富樓那竟，或
X15n0306_p0706b24║疑解門將畢，修證方興。佛告滿慈：即云何藉劬勞
X15n0306_p0706c01║肯綮修證，何也？答：如來說教，破立同時。據圓頓教，
X15n0306_p0706c02║悟修證在一心中，初發心時，便成正覺，故云何藉
X15n0306_p0706c03║劬勞肯綮修證，非廢修證也。若在漸教，必先悟後
X15n0306_p0706c04║修，先修後證。此如來方便，析重派深，應彼漸機，以
X15n0306_p0706c05║施權教。既是權說，須先掃後立。要之為頓施漸，漸
X15n0306_p0706c06║必歸頓，圓實部主，永無異途。○二、阿難再執緣起。
X15n0306_p0706c07║幽溪云：經自二卷來，破因緣自然者屢矣。今阿難
X15n0306_p0706c08║復以因緣為難，何惑情之難袪乎？答：因緣自然，其
X15n0306_p0706c09║言雖一，義涉多門。有在纏之因緣自然，有出纏之
X15n0306_p0706c10║因緣自然。前三卷所破，是在纏之因緣而已。若今
X15n0306_p0706c11║重以為問，乃出纏之因緣自然。雖單問因緣，實兼
X15n0306_p0706c12║自然。是以世尊答中，雙破二義。原其問意，而備在
X15n0306_p0706c13║答中。將謂解門已竟，當辨修途。圓因搆造，有似乎
X15n0306_p0706c14║因緣。分果冥契，有似乎自然。苟不雙遣，必墮雙非。
X15n0306_p0706c15║故冀如來有以明之，庶不墮於偏修偏證之失。如
X15n0306_p0706c16║曰：若悟本頭，識知狂走，因緣自然，皆為戲論。乃至
X15n0306_p0706c17║云：合然俱離，離合俱非，此句方名無戲論法。其事
X15n0306_p0706c18║理修證之殊，了然可知矣。為二：一、疑請三：一、引所
X15n0306_p0706c19║說之理。
X15n0306_p0706c20║即時阿難，在大眾中，頂禮佛足，起立白佛：世尊現說，
X15n0306_p0706c21║殺盜淫業，三緣斷故，三因不生。心中達多，狂性自歇，
X15n0306_p0706c22║歇即菩提，不從人得。斯則因緣，皎然明白，云何如來，
X15n0306_p0706c23║頓棄因緣？
X15n0306_p0706c24║阿難不引三種相續，而引殺、盜、婬三緣。三因者，立
X15n0306_p0707a01║因緣之名也。緣狂性歇，即成菩提，此因緣之義也。
X15n0306_p0707a02║既出其名，又立其義，斯則因緣皎然明白，雖有不
X15n0306_p0707a03║從人得之言，似屬自然，然豈以此而礙因緣乎？言
X15n0306_p0707a04║頓棄因緣者，如前文云：既稱為妄，云何有因？若有
X15n0306_p0707a05║所因，云何名妄？是頓棄因緣也。○二引己他得悟
X15n0306_p0707a06║我從因緣，心得開悟。世尊！此義何獨我等年少有學
X15n0306_p0707a07║聲聞？今此會中大目犍連及舍利弗、須菩提等，從老
X15n0306_p0707a08║梵志聞佛因緣，發心開悟，得成無漏。
X15n0306_p0707a09║舍利弗、目連同師沙然梵志，梵志道術，身子皆得。
X15n0306_p0707a10║師有二百五十弟子，悉付身子而成就之。沙然臨
X15n0306_p0707a11║死，欣然而笑。身子問故，答：世俗無眼，為恩愛所纏。
X15n0306_p0707a12║我見金地國王死，夫人投火聚，願同生一處。言已
X15n0306_p0707a13║命終。後見金地商人，問之果然。身子追悔：我未盡
X15n0306_p0707a14║師術，而不授此法，為我非其人師祕乎？自知未達，
X15n0306_p0707a15║更求勝法，而無師可事。於路見頞䫌威儀庠序，因
X15n0306_p0707a16║問師法。頞䫌答云：諸法從緣生，是故說因緣，是法
X15n0306_p0707a17║緣及盡，我師如是說。一聞即得須陀洹果，來至佛
X15n0306_p0707a18║所，十五日後，得阿羅漢。目連聞偈，亦證初果，後見
X15n0306_p0707a19║佛，亦得羅漢。須菩提聞因緣事，未攷。梵志，或翻淨
X15n0306_p0707a20║裔。頞䫌偈中，略說三諦：初句苦諦，次句集諦，第三
X15n0306_p0707a21║句滅諦。法即苦，緣即集，苦集俱盡，是究竟滅。○三、
X15n0306_p0707a22║結所說同邪。
X15n0306_p0707a23║今說菩提不從因緣，則王舍城、拘舍梨等所說，自然
X15n0306_p0707a24║成第一義。惟垂大悲，開發迷悶。
X15n0306_p0707b01║前佛云：識迷無因，妄無所依，尚無有生，欲何為滅？
X15n0306_p0707b02║即是菩提，不從因緣也。拘舍梨外道名。維摩經云：
X15n0306_p0707b03║末伽梨，拘舍梨子。什公云：末伽梨，字也，拘舍梨是
X15n0306_p0707b04║其母名。其人起見云：眾生罪垢，無因無緣。據此，似
X15n0306_p0707b05║末伽梨為拘舍梨之子。或云末伽梨、俱舍梨，字形
X15n0306_p0707b06║楚越，前後譯不同耳。翻譯名義云：末伽梨，此云不
X15n0306_p0707b07║見道。其計自然，亦是斷滅自然。然，是也；自如，是也。
X15n0306_p0707b08║婆沙云：法應爾，不可改易，不可徵詰，是法爾義。自
X15n0306_p0707b09║然與法爾同。即中云：自然有二種：一、斷滅自然，二、
X15n0306_p0707b10║常見自然。交光云：外道自然，此八萬劫自然成道，
X15n0306_p0707b11║猶如縷丸，極則停住。此常見、刪闍夜、毗羅胝子所
X15n0306_p0707b12║計，與拘舍黎何涉？刪闍夜計常，拘舍梨計斷，因名
X15n0306_p0707b13║自然。若以等字攝之，則無不可。阿難就對待說，不
X15n0306_p0707b14║執因緣，必入自然，似外道反為得之，故作此難。○
X15n0306_p0707b15║二、佛示二：一、委辨因緣自然，二、發起行門方便。初
X15n0306_p0707b16║中二：一、辨因緣自然，二、明無戲論法。初中二：一、總
X15n0306_p0707b17║述。
X15n0306_p0707b18║佛告阿難：即如城中演若達多，狂性因緣若得滅除，
X15n0306_p0707b19║則不狂性自然而出，因緣自然理窮於是。
X15n0306_p0707b20║狂性因緣者，心狂為因，照鏡為緣也。不雜因緣，稱
X15n0306_p0707b21║為自然。狂賴因緣，不狂則不賴因緣，故曰不狂性
X15n0306_p0707b22║自然而出。溫陵曰：不狂之前，二皆本無。由是觀之，
X15n0306_p0707b23║凡所謂因緣自然，本皆不有，悉由狂妄而立，故曰
X15n0306_p0707b24║理窮於是。○二、別破三：一、以因緣破自然。
X15n0306_p0707c01║阿難！演若達多頭本自然，本自其然，無然非自，何因
X15n0306_p0707c02║緣故怖頭狂走？
X15n0306_p0707c03║此文以頭為自然，故云頭本自然。又前文云不狂
X15n0306_p0707c04║性自然而出，似不狂在後。今明頭元自然，乃立自
X15n0306_p0707c05║然之義也。本自下二句，定自然計。本自其然者，謂
X15n0306_p0707c06║先來元是自然；無然非自，謂後日無非自然。何因
X15n0306_p0707c07║下，破不藉因緣方名自然。今何以心狂炤鏡之因
X15n0306_p0707c08║緣而怖頭狂走乎？則自然之計窮矣。○二、以自然
X15n0306_p0707c09║破因緣。
X15n0306_p0707c10║若自然頭因緣故狂，何不自然因緣故失？本頭不失，
X15n0306_p0707c11║狂怖妄出，曾無變易，何藉因緣？
X15n0306_p0707c12║初二句定；何不下，破；本頭下，結。此文以狂為因緣，
X15n0306_p0707c13║立自然者不賴因緣，立因緣者必先有自然，自然
X15n0306_p0707c14║頭即不狂不雜因緣之頭也。彼計云：自然之頭元
X15n0306_p0707c15║來不狂，後以照鏡因緣故狂。破云：若立此計，亦應
X15n0306_p0707c16║自然頭不失，以照鏡因緣而失，何不爾耶？結云：今
X15n0306_p0707c17║既本頭不失，狂自妄出，則狂與頭了不相涉，何曾
X15n0306_p0707c18║變換而假因緣？則因緣之計窮矣。言失頭者，演若
X15n0306_p0707c19║自謂失頭故也。此文及前因緣不須合法，但就喻
X15n0306_p0707c20║觀，妙義自顯。○三破轉計自然。
X15n0306_p0707c21║本狂自然，本有狂怖，未狂之際，狂何所潛？不狂自然，
X15n0306_p0707c22║頭本無妄，何為狂走？
X15n0306_p0707c23║由前以頭為自然、狂為因緣，既因緣被破，轉計狂
X15n0306_p0707c24║亦自然、不狂亦自然，故此破之。初破狂自然，初句
X15n0306_p0708a01║立計，次句釋本狂二字，未狂下二句破，如文。次破
X15n0306_p0708a02║不狂自然，初句立計，頭本下破。既頭本無妄而有
X15n0306_p0708a03║今日之狂走，安得定云本來無妄？則不狂自然之
X15n0306_p0708a04║計破矣。○二、明無戲論法，又二：一、明悟本俱非，以
X15n0306_p0708a05║顯前義。
X15n0306_p0708a06║若悟本頭，識知狂走，因緣自然，俱為戲論。是故我言：
X15n0306_p0708a07║三緣斷故，即菩提心。
X15n0306_p0708a08║欲明無戲論法，先斥戲論。在今釋此文者，多指因
X15n0306_p0708a09║緣自然，皆是狂走。前屢明頭是自然，狂是因緣，恐
X15n0306_p0708a10║此釋未妥。詳文意，似謂悟本頭而知其非自然，識
X15n0306_p0708a11║狂走而知其非因緣，則兩俱戲論，其義明矣。次結
X15n0306_p0708a12║顯前義。三緣斷，則不關自然。即菩提心，則不涉因
X15n0306_p0708a13║緣。所以前文之言，本離戲論也。○二、簡二種生滅，
X15n0306_p0708a14║名無戲論。
X15n0306_p0708a15║菩提心生、生滅心滅，此但生滅、滅生俱盡，無功用道。
X15n0306_p0708a16║若有自然，如是則名自然心生、生滅心滅。此亦生滅、
X15n0306_p0708a17║無生滅者，名為自然。猶如世間諸相雜和成一體者，
X15n0306_p0708a18║名和合性；非和合者，稱本然性。本然非然、和合非合、
X15n0306_p0708a19║合然俱離、離合俱非，此句方名無戲論法。
X15n0306_p0708a20║菩提心中最宜甄別，故復重重研覈。大要以因緣
X15n0306_p0708a21║自然對簡，有兩重生滅，既離對待，方除戲論。初約
X15n0306_p0708a22║菩提簡生滅。云菩提心生者，向來不悟菩提，今悟
X15n0306_p0708a23║菩提，故曰生。分別情忘，是生滅心滅。智生惑滅，既
X15n0306_p0708a24║成對待，豈非生滅法乎？遣此生滅，方成無功用道。
X15n0306_p0708b01║云滅生者，由斷惑而證真也。此以住前緣修，名為
X15n0306_p0708b02║滅生。登住證真，不見有斷惑證真之功，稱無功用
X15n0306_p0708b03║道，方離第一重生滅耳。若有下，更約自然簡生滅。
X15n0306_p0708b04║言若有者，非相似之。若謂情計不忘，復立自然，如
X15n0306_p0708b05║是則名自然心生，生滅心滅。此仍指智生惑滅為
X15n0306_p0708b06║生滅也。上云滅生俱盡，即俱滅也。又須遣之，故云
X15n0306_p0708b07║此亦生滅。此生滅與上智生惑滅不同，乃指自然
X15n0306_p0708b08║為生，智生惑滅俱滅為滅。前簡緣修為因緣生滅，
X15n0306_p0708b09║今貶自然亦歸生滅，以亦是對待法耳。次云非生
X15n0306_p0708b10║滅者，名為自然，釋成自然是生滅義。疑云：何故自
X15n0306_p0708b11║然亦是生滅？釋云：對彼智生惑滅稱無生滅者為
X15n0306_p0708b12║自然，豈非是對待法乎？對待即生滅也。猶如下，立
X15n0306_p0708b13║喻。如地水火風和合成一，譬第二重中智生惑滅
X15n0306_p0708b14║之義也。虗空非合號曰本然，譬上無智生惑滅之
X15n0306_p0708b15║自然也。就喻既成，對待法中可知。所以本然之計
X15n0306_p0708b16║決不可立，故云非然。和合之計亦不可立，故非合。
X15n0306_p0708b17║合然俱離，承上文和合本然二俱遠離而說，是離
X15n0306_p0708b18║第二重中無智生惑滅之自然與智生惑滅之和
X15n0306_p0708b19║合耳。離合俱非者，離即離然離合，合謂并離，亦非
X15n0306_p0708b20║即不離也。夫離合離然既非對待，已是正義。今又
X15n0306_p0708b21║非之，不但非離，并亦非合。到此一句方名無戲論
X15n0306_p0708b22║法，當是妙覺之所證耳。前云歇即菩提，理最直捷。
X15n0306_p0708b23║今遣之又遣，似與前違非違也。滿慈得意祗貴承
X15n0306_p0708b24║當，阿難多聞須除計執，故前後互出耳。○二、發起
X15n0306_p0708c01║行門方便，分四：一、佛果尚遙。
X15n0306_p0708c02║菩提涅槃，尚在遙遠。
X15n0306_p0708c03║菩提智德，涅槃斷德。阿難志在佛果，欲成菩提涅
X15n0306_p0708c04║槃，就其情計，尚執因緣，去離合俱非甚遠，故云尚
X15n0306_p0708c05║在遙遠。○二、須勤修證。
X15n0306_p0708c06║非汝歷劫辛勤修證，雖復憶持十方如來十二部經
X15n0306_p0708c07║清淨妙理，如恒河沙秪益戲論。
X15n0306_p0708c08║文意謂苟非歷劫修證，雖有多聞，只益戲論。以為
X15n0306_p0708c09║下。謂行門之開端也。○三、戲論無益。
X15n0306_p0708c10║汝雖談說因緣，自然決定明了，人間稱汝多聞第一。
X15n0306_p0708c11║以此積劫多聞熏習，不能免離摩登伽難，何須待我
X15n0306_p0708c12║佛頂神呪摩登伽心，淫火頓歇，得阿那含，於我法中
X15n0306_p0708c13║成精進林，愛河乾枯，令汝解脫。
X15n0306_p0708c14║阿難是初果人，從十六剎那證入因緣二字，具十
X15n0306_p0708c15║六剎那之義。如云：法從因緣生，亦從因緣滅，我佛
X15n0306_p0708c16║大沙門，常作如是說。夫緣生之緣是集諦，生是苦
X15n0306_p0708c17║諦；緣滅之緣是道諦，滅是滅諦。一往觀之，具四剎
X15n0306_p0708c18║那明矣。然見苦者有一忍一智，見集亦然；見滅者
X15n0306_p0708c19║有一忍一智，見道亦然。再往觀之，具八剎那明矣。
X15n0306_p0708c20║又欲界四諦名法忍、法智，上色、無色界四諦名比
X15n0306_p0708c21║忍、比智。因觀欲界緣生緣滅，比知上二界緣生緣
X15n0306_p0708c22║滅。欲界既有四忍四智，上界亦然。反覆詳觀，具十
X15n0306_p0708c23║六剎那明矣。此談因緣決定明了也。又云：法性自
X15n0306_p0708c24║天而然，苦不能惱，集不能染，道不能通，滅不能盡。
X15n0306_p0709a01║因滅會真，滅非真諦，滅尚非真，三諦焉是？此談自
X15n0306_p0709a02║然決定明了也。阿難所聞又不止此，就證十六心
X15n0306_p0709a03║辟支佛、聲聞分為三品，於聲聞中，身子上，目連中，
X15n0306_p0709a04║餘皆下，一一知之，故多聞第一。況自空王佛來，多
X15n0306_p0709a05║聞熏習而不能免摩登伽難，孰謂多聞有益乎？何
X15n0306_p0709a06║須下，謂汝若多聞有功，何須待我呪力？言精進林
X15n0306_p0709a07║者，精進法多名林，梵語阿那含，此云不來，不來欲
X15n0306_p0709a08║界受生故。已斷欲界九品俱生，於一生中超過七
X15n0306_p0709a09║生七返，故名精進林也。令汝解脫，得離淫室也。○
X15n0306_p0709a10║四、結勸進修。
X15n0306_p0709a11║是故，阿難！汝雖歷劫憶持如來祕密妙嚴，不如一日
X15n0306_p0709a12║修無漏業，遠離世間憎、愛二苦。如摩登伽宿為淫女，
X15n0306_p0709a13║由神呪力銷其愛欲。法中今名性比丘尼，與羅睺母
X15n0306_p0709a14║耶輸陀羅同悟宿因，知歷世因貪、愛為苦，一念熏修
X15n0306_p0709a15║無漏善故，或得出纏、或蒙授記。如何自欺，尚留觀聽？
X15n0306_p0709a16║前謂不修無漏只益戲論，故今勸修。言祕密妙嚴
X15n0306_p0709a17║者，即三德祕藏微妙莊嚴也。幽溪云：無漏業者，不
X15n0306_p0709a18║隨分別是也。世間輪迴由憎愛生，憎愛由分別起，
X15n0306_p0709a19║分別則漏落於世界，眾生業果相續，故以不隨分
X15n0306_p0709a20║別為無漏業。此因中說果，舉果標因耳。文中始云
X15n0306_p0709a21║歷劫，次云一日，又次云一念者，前云菩提在遠尚
X15n0306_p0709a22║須歷劫修行，今斥多聞無功不如一日修習，須知
X15n0306_p0709a23║歷劫修持祗圖一念相應而已。又恐疑歷劫多聞
X15n0306_p0709a24║即是辛勤修證，故云不如一日修無漏業。復舉摩
X15n0306_p0709b01║登者，前云婬火頓歇顯呪力耳，今意謂彼是女人
X15n0306_p0709b02║尚證無漏，汝是男子云何自欺？不明自心即自欺
X15n0306_p0709b03║也。無漏之言亦通深淺，故或出欲纏如性比丘尼，
X15n0306_p0709b04║或蒙授記如華色比丘尼也。今經第四卷必在法
X15n0306_p0709b05║華後說此文，是其證也。方等收經攝後歸前其例
X15n0306_p0709b06║實多，然法華亦授阿難記莂，今引二尼是策其斷
X15n0306_p0709b07║結耳。尚留觀聽者，謂為根塵所礙。霅川云：略舉見
X15n0306_p0709b08║聞以攝覺知，即六妄也。大章第一約破顯以開圓
X15n0306_p0709b09║解竟。
X15n0306_p0709b10║○大章第二、示正助以修圓行。自古諸師，如溫陵、
X15n0306_p0709b11║孤山、長水、吳興、天如，莫不大判，先解後行，獨交光
X15n0306_p0709b12║懸示，通駁諸家。而自判從初至此，答阿難奢摩他
X15n0306_p0709b13║已竟，向下開行門，乃答三摩之請，作如此說，割截
X15n0306_p0709b14║三諦，不會佛心。須知前開解門，是談奢摩他等所
X15n0306_p0709b15║照三諦；後開行門，乃示三法中因果名目相應，及
X15n0306_p0709b16║決定煩惱根本，與夫選擇一門深入。故知開解三
X15n0306_p0709b17║法必俱，行門三法亦必俱，第有修性之分，境智之
X15n0306_p0709b18║殊爾。前三卷末，當機聞法領解，已是結文，安有不
X15n0306_p0709b19║具三法，而遽結益，至此後方明三摩者乎？又上根
X15n0306_p0709b20║利智，悟證必俱，修在其中。例如小乘舍利弗，聞說
X15n0306_p0709b21║因緣，悟心無際，悟也；即證初果，證也。前十五心名
X15n0306_p0709b22║見道，第十六心名修道，是修在其中也。大乘圓教，
X15n0306_p0709b23║初發心時，便成正覺。發心，悟也；正覺，證也。前十五
X15n0306_p0709b24║心為信行，第十六心名信解，如法華信解品，正是
X15n0306_p0709c01║其文，是修在其中也。如此根性，末代必無，阿難為
X15n0306_p0709c02║後人法式，故先請解，而後請行耳。為二：一、示觀理
X15n0306_p0709c03║直入正行；二、示帶事兼修助行。初又二：一、慶喜歎
X15n0306_p0709c04║領述請；二、一經家敘相
X15n0306_p0709c05║阿難及諸大眾聞佛示誨，疑惑銷除心悟實相，身意
X15n0306_p0709c06║輕安得未曾有，重復悲泪頂禮佛足，長跪合掌而白
X15n0306_p0709c07║佛言：
X15n0306_p0709c08║自佛答滿慈來，未有結益，今即總結上文之意也。
X15n0306_p0709c09║三卷末云：希更審除微細惑。今云：疑惑銷除，與前
X15n0306_p0709c10║相應。言心悟實相者，二卷云：汝等聲聞狹劣無識，
X15n0306_p0709c11║不能通達清淨實相。三卷七大文初云：亦令當來
X15n0306_p0709c12║修大乘者通達實相。當知實相秪是三諦之理耳。
X15n0306_p0709c13║無量義經云：無相不相，不相無相，名為實相。釋云：
X15n0306_p0709c14║無相者，無生死相也。不相者，不涅槃相也。夫無生
X15n0306_p0709c15║死相，豈非空乎？不涅槃相，豈非假乎？經又云：不相
X15n0306_p0709c16║無相，豈非中乎？或解經文云：究竟除因緣，自然為
X15n0306_p0709c17║實相。竊謂前文云：離合俱非，此句方名無戲論法，
X15n0306_p0709c18║何但離因緣自然耶？應知合然俱離，離合俱非，無
X15n0306_p0709c19║句可指，故名實相。今所悟者，即此理也。桐洲曰：捨
X15n0306_p0709c20║生死重擔，息肩於藏性，輕安之義。○二、慶喜陳辭。
X15n0306_p0709c21║二一、歎領。
X15n0306_p0709c22║無上大悲清淨寶王善開我心，能以如是種種因緣
X15n0306_p0709c23║方便提獎，引諸沉冥出於苦海。
X15n0306_p0709c24║幽溪云：讚佛無上大悲清淨寶王者，知佛悟妄如
X15n0306_p0710a01║迷方空華本無所有，證真如精金濕灰更不重生，
X15n0306_p0710a02║位無有上萬累多捐，無心無緣而能拔苦與樂故。
X15n0306_p0710a03║又敘益云：善開我心等也。前破妄會真歸三如來
X15n0306_p0710a04║藏，故云種種因緣。皆有別有圓，故云方便提獎。五
X15n0306_p0710a05║住為沈冥，二死為苦海。○二、述請三。一、述前但解。
X15n0306_p0710a06║世尊，我今雖承如是法音，知如來藏妙覺明心徧十
X15n0306_p0710a07║方界，含育如來十方國土清淨寶嚴妙覺王剎。如來
X15n0306_p0710a08║復責多聞無功，不逮修習。
X15n0306_p0710a09║慶喜已開圓解，深得文旨，故今云知如來藏，等妙
X15n0306_p0710a10║覺明，即三諦也。藏心既徧，三諦咸徧。但觀今文，豈
X15n0306_p0710a11║非諸法所生，惟心所現，一切因果，世界微塵，因心
X15n0306_p0710a12║成體，及二卷云汝身汝心，皆是妙明真心中物等，
X15n0306_p0710a13║為前文之要義乎？補遺云：心具為含，心生為育，清
X15n0306_p0710a14║淨言無染，寶嚴謂具莊嚴，世界因明生。今以妙合
X15n0306_p0710a15║覺故，王此淨土，心含淨剎，是因心徹果也。上十方
X15n0306_p0710a16║猶兼淨穢，此專在淨。解心至是，可謂極圓，然未兼
X15n0306_p0710a17║修證，則不逮修習，故佛責之。問：解行相去幾何？答：
X15n0306_p0710a18║解則廣兼諸法，修即惟在一門。例初果見道，通觀
X15n0306_p0710a19║四諦，後三果重慮緣真，止觀一諦耳。今經亦然。據
X15n0306_p0710a20║阿難自呈所解，心含十方，而後文揀選圓通，止在
X15n0306_p0710a21║一根，詎非解廣而行專耶？○二、通喻解行。
X15n0306_p0710a22║我今猶如旅泊之人，忽蒙天王賜與華屋，雖獲大宅，
X15n0306_p0710a23║要因門入。
X15n0306_p0710a24║陸宿曰旅，水宿曰泊，喻心行理外也。天王賜與華
X15n0306_p0710b01║屋者，有喻必有法，遠指即前三卷半經，近指即雖
X15n0306_p0710b02║承如是法音，知如來藏，妙覺明心等也。要因門入，
X15n0306_p0710b03║遠指即後修道分經，近指即下本發心路也。總之，
X15n0306_p0710b04║法在前後，喻在中間，觀要因門入之言，解廣行專，
X15n0306_p0710b05║其義明矣。○三正請行門。
X15n0306_p0710b06║惟願如來不捨大悲，示我在會諸蒙暗者，捐捨小乘，
X15n0306_p0710b07║畢獲如來無餘涅槃本發心路，令有學者從何攝伏
X15n0306_p0710b08║疇昔攀緣，得陀羅尼，入佛知見。作是語已，五體投地，
X15n0306_p0710b09║在會一心，佇無慈旨。
X15n0306_p0710b10║在會多先習小乘之人是諸蒙暗，今已開權，故求
X15n0306_p0710b11║畢獲無餘涅槃。補遺云：小乘煩惱子縛斷名有餘
X15n0306_p0710b12║涅槃，生死果縛斷名無餘涅槃，今此大乘五住二
X15n0306_p0710b13║死究竟盡名無餘涅槃，是圓果義通分滿，對此涅
X15n0306_p0710b14║槃而指最初能入之路為本發心路。此文與初卷
X15n0306_p0710b15║云殷勤啟請十方如來得成菩提，妙奢摩他、三摩、
X15n0306_p0710b16║禪那最初方便其義是同，但前云菩提是究竟果，
X15n0306_p0710b17║此云涅槃是究竟果，果前舉三觀及最初方便，今
X15n0306_p0710b18║云本發心路則兼之矣。下文攝伏攀緣是奢摩他，
X15n0306_p0710b19║得陀羅尼是三摩提，入佛知見是中道義，總該解
X15n0306_p0710b20║門三義而請其最初方便，故建首云從何耳。問：此
X15n0306_p0710b21║中當機所問與初卷同，何分解行？答：初卷問意欲
X15n0306_p0710b22║明從假是最初方便，故佛答云有三摩提是最初
X15n0306_p0710b23║方便也。此中欲明耳根是所從之假乃行門之要，
X15n0306_p0710b24║故重問之。問：前七處徵心以妄心為所從之假，今
X15n0306_p0710c01║以耳根為所從之假，云何得同？答：七處窮逐使言
X15n0306_p0710c02║思道斷，今耳根云覺觀出思惟身心不能及，相雖
X15n0306_p0710c03║不同其旨一也。又三科七大名諸三摩提，那得不
X15n0306_p0710c04║同？云有學者，或云等覺已還皆名有學，今謂尊者
X15n0306_p0710c05║之意恐指前三果人名有學，以上文云捐捨小乘
X15n0306_p0710c06║則兼四果，今別指前三者，由第四果人空觀已成，
X15n0306_p0710c07║亦得云攝攀緣也。○二、如來宣示行門二：一、經家
X15n0306_p0710c08║敘。
X15n0306_p0710c09║爾時，世尊哀愍會中緣覺、聲聞於菩提心未自在者，
X15n0306_p0710c10║及為當來佛滅度後末法眾生發菩提心，開無上乘
X15n0306_p0710c11║妙修行路，宣示阿難及諸大眾：
X15n0306_p0710c12║此時已說法華，會三歸一，故聲聞、緣覺咸向菩提。
X15n0306_p0710c13║初心之人未明中道，名不得自在，此為現在之機
X15n0306_p0710c14║也。及為下，是為未來眾生。若知心徧十方，自趨佛
X15n0306_p0710c15║果，名菩提心。開無下，總承上現、未二機。無上乘者，
X15n0306_p0710c16║謂超過三乘。妙修行路者，謂一心三觀。○二、正宣
X15n0306_p0710c17║示二：一、發覺初心，二、顯示修證。初中二：一、正明二
X15n0306_p0710c18║義，二、從七常住名去，決通疑滯。初又二：一、總述。
X15n0306_p0710c19║汝等決定發菩提心，於佛如來妙三摩提不生疲倦，
X15n0306_p0710c20║應當先明發覺初心二決定義。
X15n0306_p0710c21║妙三摩提者，梵語三摩提，此云等持。離沉掉曰等，
X15n0306_p0710c22║專心一境曰持。於三觀中，獨當假觀，假即空中，故
X15n0306_p0710c23║云妙也。解行之要，皆在乎此。問：前釋有三摩提，約
X15n0306_p0710c24║次不次兩門。次第則從假入空，不次則假即空中。
X15n0306_p0711a01║今亦具二義否？答：前次第中，雖明從假入空，元非
X15n0306_p0711a02║正意。此經之意，正為顯圓，在約假以立空中。今文
X15n0306_p0711a03║亦然。前約開解，解是行家之解。今約起行，行是解
X15n0306_p0711a04║後之行。故特舉三摩提為入門，使措心有地，立修
X15n0306_p0711a05║定之軌則，其旨正同。又前開解，正明圓旨，兼用別
X15n0306_p0711a06║教，而經旨在會別入圓。今妙三摩提，盡攝後文。如
X15n0306_p0711a07║觀音圓通，正是約假以立空中。而憍陳如等小乘
X15n0306_p0711a08║聖位，豈無從假入空之義？會權歸實，無非圓矣。幽
X15n0306_p0711a09║溪云：決定有二義：一者如來聖人，決而方定。二者
X15n0306_p0711a10║已受決於如來，定不可易。同是一義，但有機應授
X15n0306_p0711a11║受之殊耳。或謂二決定義，與前二種根本，為同為
X15n0306_p0711a12║異？答：同而不同。前先云生死根本，次云菩提涅槃
X15n0306_p0711a13║元清淨體，則先妄而後真。今先審觀因地發心，次
X15n0306_p0711a14║審詳煩惱根本，則先真而後妄。立名雖爾，今一義
X15n0306_p0711a15║中，實兼前二種根本。何者？第一義審觀因地發心，
X15n0306_p0711a16║與果地覺，為同為異？先擇生死根本，依不生滅圓
X15n0306_p0711a17║湛性成。夫因果名目相應，則與智斷根本中涅槃
X15n0306_p0711a18║義同。前為開解，但示生死根本。今為立行，須擇去
X15n0306_p0711a19║生死根本。則第一義中，具二種根本明矣。第二審
X15n0306_p0711a20║詳煩惱根本，意兼選擇圓通，顯六湛圓明本所功
X15n0306_p0711a21║德。夫覺體不離六根，是稱六湛圓明。此與前第二
X15n0306_p0711a22║根本中，識精元明，能生諸緣，緣所遺者，何以異乎？
X15n0306_p0711a23║而煩惱根本，與生死根本，義亦相通。則第二義中，
X15n0306_p0711a24║亦具二種根本明矣。同而不同，其義如此。今所以
X15n0306_p0711b01║有二義者，第一以因心徹果，第二就自身觀察，而
X15n0306_p0711b02║意皆所以選耳根也。發覺初心者，指初心所發之
X15n0306_p0711b03║悟。如五卷云：最初發心，悟十八界，誰為圓通是已。
X15n0306_p0711b04║○二、別明二：一、徵起。
X15n0306_p0711b05║云何初心二義決定？
X15n0306_p0711b06║○二、正釋二：初、審觀因地發心。文三：初、略示因果
X15n0306_p0711b07║同異；二、以是下，明生滅不生滅；三、則汝下，正示起
X15n0306_p0711b08║濁除濁。初中，先勸審觀，次明須審所以。初審觀因
X15n0306_p0711b09║地者，所謂以因心徹果，輔行四教，因心不同，今是
X15n0306_p0711b10║圓初心也。何者？前阿難問中云：捐捨小乘，畢獲如
X15n0306_p0711b11║來無餘涅槃。佛答中云：求佛乘不生不滅。後結云：
X15n0306_p0711b12║皆合涅槃清淨妙德。是以界外滅為初門，屬圓明
X15n0306_p0711b13║矣。問：第二義初云：汝修菩提，菩提是道。是仍以道
X15n0306_p0711b14║為初門，何也？答：滅為初門，非不修道。第二義中云：
X15n0306_p0711b15║汝修菩提，乃以道諦助成滅諦也。由其契理至深，
X15n0306_p0711b16║故合滅諦。而道為修行之法，豈可廢乎？此之果理，
X15n0306_p0711b17║必從六根證入，故勸審詳煩惱根本耳。應知第一
X15n0306_p0711b18║義中，以滅治苦。生死根本，苦也；不生不滅，滅也。第
X15n0306_p0711b19║二義中，以道治集。煩惱根本，集也；得循圓通，道也。
X15n0306_p0711b20║是為四諦同觀，而以滅為首，非圓教而何？
X15n0306_p0711b21║阿難！第一義者，汝等若欲捐捨聲聞修菩薩乘入佛
X15n0306_p0711b22║知見，應當審觀因地發心與果地覺為同為異？阿難！
X15n0306_p0711b23║若於因地以生滅心為本修因，而求佛乘不生不滅，
X15n0306_p0711b24║無有是處。
X15n0306_p0711c01║既捨聲聞因果，便求菩薩因果，入佛知見，豈非果
X15n0306_p0711c02║乎？因地該信前。乾慧後文云：初伏客塵煩惱。客塵
X15n0306_p0711c03║指見思，見思尚伏，故通信前。吳興云：因該十信，果
X15n0306_p0711c04║通分滿。發心指所發之悟，亦指初心所修止觀法
X15n0306_p0711c05║門。如後文云：以湛旋其虗妄，滅生伏還元覺。以湛
X15n0306_p0711c06║之言，正指起行。蓋初修止觀時，圓伏五住，發心求
X15n0306_p0711c07║佛，亦是發心，畢竟二不別也。若於下，明須審所以。
X15n0306_p0711c08║交光直指識心為生滅，則與下文相違。蓋四大五
X15n0306_p0711c09║濁是生滅法，若除四大，即是涅槃不生不滅之果。
X15n0306_p0711c10║下文了然，無勞異議。因心稍帶五濁，則與佛果不
X15n0306_p0711c11║相符矣。問：前開解中指攀緣心為生死根本，今以
X15n0306_p0711c12║四大為生死本，豈不異耶？答：根本名同而義異。
X15n0306_p0711c13║攀緣是集，集為苦本，故名生死根本，是相生之根
X15n0306_p0711c14║本也。今云根本者，四大為生死之體，若無四大，安
X15n0306_p0711c15║成生死？是當體之根本也。前舉其因，今言其果，由
X15n0306_p0711c16║因致果，元非碩異。前為開解，解門以識心為障，故
X15n0306_p0711c17║斷攀緣；今為成行，行門以根塵為障，須除四大。用
X15n0306_p0711c18║與不同，當識文旨。○二、辨生滅不生滅。
X15n0306_p0711c19║以是義故，汝當照明諸器世間可作之法皆從變滅。
X15n0306_p0711c20║阿難，汝觀世間可作之法，誰為不壞？然終不聞爛壞
X15n0306_p0711c21║虗空。何以故？空非可作，由是始終無壞滅故。
X15n0306_p0711c22║此文之意，明有生必有滅。可作是生，後則有滅。若
X15n0306_p0711c23║前無生，後亦無滅。幽溪云：地水火風，可作者也。湛
X15n0306_p0711c24║圓妙覺，明心不可作者也。然此是法說之義，今文
X15n0306_p0712a01║是喻。喻中先可作，次不可作。可作中先正說，次反
X15n0306_p0712a02║顯。正說中以外四大喻內四大，故舉器世間明其
X15n0306_p0712a03║生滅。山河國土，器世間也。而云諸器世間可作之
X15n0306_p0712a04║法，則瓶衣等皆在其中矣。虗空喻真心，其義可知。
X15n0306_p0712a05║○三、正示五濁及除五濁，分二：一、示濁妄，二、除五
X15n0306_p0712a06║濁。初又二：一、明濁相，二、示五濁。初又二：一、法。
X15n0306_p0712a07║則汝身中，堅相為地，潤濕為水，煖觸為火，動搖為風。
X15n0306_p0712a08║由此四纏，分汝湛圓，妙覺明心，為視為聽，為覺為察，
X15n0306_p0712a09║從始入終，五疊渾濁。
X15n0306_p0712a10║身中是根，四大是塵，攬塵為根，成一期生死之相，
X15n0306_p0712a11║則四大為生死根本，更無疑矣。涅槃亦云：為非佛
X15n0306_p0712a12║性，說為佛性。非佛性者，謂墻壁瓦礫。據涅槃所云，
X15n0306_p0712a13║知外四大定非佛性，今攬四大以成內身，豈成佛
X15n0306_p0712a14║性？四纏即四蛇也。人固有湛，圓妙覺明。心元在生
X15n0306_p0712a15║死之外，本無四大曰湛，六根互用為圓妙覺明，即
X15n0306_p0712a16║三諦之理，一心具五種功德，而此妙心為四纏所
X15n0306_p0712a17║分，即真妄和合，全成妄中之用也。為視為聽等者，
X15n0306_p0712a18║四大有色，因結色而成眼，四大有聲，因卷聲而成
X15n0306_p0712a19║耳鼻舌，身曰覺，意曰察，六根應用，皆以真妄和合
X15n0306_p0712a20║而為濁耳。如此似成十二入，而前有空大，後有煩
X15n0306_p0712a21║惱等，從劫至命，共有五番渾濁也。○二喻為二：一、
X15n0306_p0712a22║立喻。二、略合。
X15n0306_p0712a23║云何為濁？阿難！譬如清水清潔本然，即彼塵土灰沙
X15n0306_p0712a24║之倫本質留礙，二體法爾性不相循。有世間人取彼
X15n0306_p0712b01║土塵投於淨水，土失留礙、水亡清潔，容貌汩然名之
X15n0306_p0712b02║為濁。汝濁五重亦復如是。
X15n0306_p0712b03║幽溪曰：水喻湛圓真心，灰沙喻四大纏縛。言土失
X15n0306_p0712b04║留礙者，喻四大無知，而反成有知。水亡清潔者，喻
X15n0306_p0712b05║真心無生死，而反成生死。須知水亡其潔，咎歸灰
X15n0306_p0712b06║沙。真心成生死，咎則歸於四大明矣。然則水雖濁，
X15n0306_p0712b07║而清體不亡。濁徧之處，即是清徧。故圓修者，非撥
X15n0306_p0712b08║濁以求清，乃即湛以復湛也。汩，亂也。熏聞曰：准悲
X15n0306_p0712b09║華經，人壽八萬至三萬歲，未有濁名。至二萬時，為
X15n0306_p0712b10║五濁之始。今文蓋約五陰妄想為五濁。故辨魔中，
X15n0306_p0712b11║色陰有堅固妄想，受陰有虗明妄想，想陰有融通
X15n0306_p0712b12║妄想，行陰有幽隱妄想，識陰有罔象虗無顛倒妄
X15n0306_p0712b13║想。是故色陰盡則超劫濁，受陰盡則超見濁，想陰
X15n0306_p0712b14║盡則超煩惱濁，行陰盡則超眾生濁，識陰盡則超
X15n0306_p0712b15║命濁。以後騐前，知是五陰。○二、示五濁。五、一劫濁。
X15n0306_p0712b16║前文明四大妄法，能濁真心，此就身中說耳。四大
X15n0306_p0712b17║之前，實先有空，能濁見也。
X15n0306_p0712b18║阿難，汝見虗空徧十方界，空見不分，有空無體，有見
X15n0306_p0712b19║無覺，相織妄成，是第一重，名為劫濁。
X15n0306_p0712b20║尋常所論五濁之義，但云劫濁是總，四濁是別。然
X15n0306_p0712b21║劫雖總四，豈無劫濁之體乎？今正出劫濁之體，即
X15n0306_p0712b22║空見不分是也。空徧十方界，能容地水火風；見亦
X15n0306_p0712b23║徧十方界，能包見聞覺知，眾生所共，故可總乎四
X15n0306_p0712b24║濁。劫者，時也。四濁既聚，此時則濁，何但以空劫當
X15n0306_p0712c01║其義哉？若云此經論劫濁與他經有殊，便失經旨，
X15n0306_p0712c02║亦無會通之趣。有空無體者，空無形質故；有見無
X15n0306_p0712c03║覺者，不附身根故。見既無覺，故與見濁中見聞覺
X15n0306_p0712c04║知義不相同。見徧十方，聞豈不徧？今但以見為言
X15n0306_p0712c05║端，總之徧十方者盡名劫濁，如下見聞覺知總名
X15n0306_p0712c06║見濁，意可知矣。相織妄成者，以無體之空織無覺
X15n0306_p0712c07║之見，以無覺之見織無體之空，故妄成第一重濁
X15n0306_p0712c08║見。至於無覺而猶名濁者，以為空所雜也。二卷云：
X15n0306_p0712c09║見在眼前，是義非實。當知今之徧十方者，亦妄見
X15n0306_p0712c10║耳。吳興曰：應知五濁皆就阿難現前而示，是故五
X15n0306_p0712c11║節文初竝云汝見汝身等，孤山用配五陰。初劫濁
X15n0306_p0712c12║配色陰者，空名一顯，色是色之根本也。○二見濁。
X15n0306_p0712c13║汝身現摶四大為體，見聞覺知壅令留礙，水火風土
X15n0306_p0712c14║旋令覺知相織妄成，是第二重名為見濁。
X15n0306_p0712c15║前濁云見，但取徧空無覺之見，今則附著於身，故
X15n0306_p0712c16║云汝身現摶等。摶，揑聚也。見聞覺知，本非留礙，而
X15n0306_p0712c17║以四大織之。四大有色，結色成根，四大有聲，卷聲
X15n0306_p0712c18║成耳，是壅滯也。因之見不踰色，聽不超聲，是留礙
X15n0306_p0712c19║也。水火風土，本非覺知，而以見聞織之，轉無知成
X15n0306_p0712c20║知。如四大淨色，能見能覺，此取六根有發識之用，
X15n0306_p0712c21║故曰覺知，是局在身根明矣。此句雖似局根，而上
X15n0306_p0712c22║句見聞覺知，實通指見精聞精等也。名見濁者，見
X15n0306_p0712c23║聞覺知，總名為見，而為四大所濁。妄成者，妄成第
X15n0306_p0712c24║二重濁也。以次序言之，先有劫濁，今當第二。此濁
X15n0306_p0713a01║配受陰者，六根有知，則能領納前境，故屬受○三
X15n0306_p0713a02║煩惱濁。
X15n0306_p0713a03║又汝心中憶識誦習，性發知見，容現六塵，離塵無相，
X15n0306_p0713a04║離覺無性，相織妄成，是第三重，名煩惱濁。
X15n0306_p0713a05║上見濁通舉六根及現量識，今從見濁生攀緣心，
X15n0306_p0713a06║名煩惱濁。如首卷云：此是前塵虗妄相想惑汝心
X15n0306_p0713a07║性。正是此濁，故孤山以配想陰。觀文意似多指第
X15n0306_p0713a08║六識王數，故建首云：又汝心中也。長水云：憶過去
X15n0306_p0713a09║境，識現在塵，誦習未來境界。長水以誦習屬未來
X15n0306_p0713a10║者，言誦習之力能至未來耳。性發知見者，六根生
X15n0306_p0713a11║識，初剎那未起分別，次一剎那轉入意地，故妄想
X15n0306_p0713a12║之性發於前之知見。性者，體也。然第六識離六塵
X15n0306_p0713a13║無別有相，故妄想之容現於六塵。次云：離塵無相，
X15n0306_p0713a14║明相是妄；離覺無性，明性是妄。相織者，知見六塵
X15n0306_p0713a15║相織妄成，第三所謂昏煩之法惱亂心神也。觀今
X15n0306_p0713a16║文則第一決定義中雙具二種根本明矣。○四眾
X15n0306_p0713a17║生濁。
X15n0306_p0713a18║又汝朝夕生滅不停，知見每欲留於世間，業運每常
X15n0306_p0713a19║遷於國土，相織妄成，是第四重，名眾生濁。
X15n0306_p0713a20║前見濁及煩惱濁，皆是妄法，念念生起，刻刻遷謝，
X15n0306_p0713a21║即眾生濁。生滅屬行，行有二種：一、不相應行，徧於
X15n0306_p0713a22║根塵；二、思即是行，能造業招果。孤山曰：造作之心，
X15n0306_p0713a23║能趨於果，名行。行有六種，大品經中說為六思。思
X15n0306_p0713a24║即是業，謂六想之後，各起不善業。善業，不動業也。
X15n0306_p0713b01║即中云：前煩惱是惑，從惑生業，從業生苦，而雙取
X15n0306_p0713b02║業苦為眾生濁。文云：業運每常遷於國土。豈非竝
X15n0306_p0713b03║取業苦為今濁乎？知見欲留者，欲留六根於世間
X15n0306_p0713b04║也。為業所運，不能久住，初朝夕不停，細生滅也。從
X15n0306_p0713b05║細至麤，流轉國土，乃成一期生死之相。一去一來，
X15n0306_p0713b06║名為相織。法華疏云：眾生濁亦無別體，攬見慢果
X15n0306_p0713b07║報上，立此假名。今文雙該上之二濁，又以業苦為
X15n0306_p0713b08║今濁相，與彼文何異耶？又上四濁，皆有從前生後
X15n0306_p0713b09║之義。○五命濁
X15n0306_p0713b10║汝等見聞，元無異性，眾塵隔越，無狀異生，性中相知，
X15n0306_p0713b11║用中相背，同異失準，相織妄成，是第五重，名為命濁。
X15n0306_p0713b12║五濁中以命濁為主，見性即聞性，是無異也。眾塵
X15n0306_p0713b13║指六塵，卷聲結色，成根有異，生識亦異。問：前文云
X15n0306_p0713b14║見聞覺知壅令留礙，與今何殊？答：前但明異，不言
X15n0306_p0713b15║其同。今意欲明同異相織，故與前異。又前壅礙之
X15n0306_p0713b16║言雖該根識，似未及第六分別。今則第六分別亦
X15n0306_p0713b17║在其中。雖第六通緣前五，對彼五識其相不同，亦
X15n0306_p0713b18║得云無狀異生耳。性中句釋上元無異性，如後文
X15n0306_p0713b19║云彼人以手循體外繞，彼雖不見，頭足一辨，知覺
X15n0306_p0713b20║是同，是其義也。用中句釋上無狀異生，同是識體，
X15n0306_p0713b21║異是識用。適言其同，則用相背；適言其異，則性相
X15n0306_p0713b22║知，是無定準。同異相織成命濁者，識體本同，與異
X15n0306_p0713b23║相織，是阿賴耶識為人命根，故曰命濁。據無異之
X15n0306_p0713b24║性，真妄已是相合，而同異又復相織，豈不濁耶？此
X15n0306_p0713c01║五濁文，長水用三細六麤以釋其相，孤山改用五
X15n0306_p0713c02║陰，與後辨魔文合，千古承用。然當文自有五相，如
X15n0306_p0713c03║劫濁以無體無覺為相，則該乎四濁也。文云汝見
X15n0306_p0713c04║虗空徧十方界，非總四濁乎？若見濁，則以識精之
X15n0306_p0713c05║附身者為相；煩惱濁，則以歷緣對境所起分別心
X15n0306_p0713c06║為相。在三道中，前之三濁皆屬惑道，劫、見二濁屬
X15n0306_p0713c07║無明惑，煩惱是第六識王所屬見思惑，眾生濁以
X15n0306_p0713c08║從惑起業苦為相。文云業運每常遷於國土，其義
X15n0306_p0713c09║了然。至於命濁，乃指報因，必有命根真妄和合，同
X15n0306_p0713c10║異混雜，而為五濁中主。雖在受報之後，實可統前
X15n0306_p0713c11║四濁。相雖有五，舉業、惑、苦三，即該之矣。○二、除五
X15n0306_p0713c12║濁。分二：一、擇真妄。
X15n0306_p0713c13║阿難，汝今欲令見聞覺知遠契如來常樂我淨，應當
X15n0306_p0713c14║先擇生死根本，依不生滅圓湛性成。
X15n0306_p0713c15║見聞覺知，其性本真，因四大渾濁，而成生死。言遠
X15n0306_p0713c16║契等者，前云菩提涅槃，尚在遙遠。又阿難初請行
X15n0306_p0713c17║門云：捐捨小乘，畢獲如來無餘涅槃。是欲遠契如
X15n0306_p0713c18║來之四德也。溫陵云：生死根本，五濁業用也。其言
X15n0306_p0713c19║甚是，交光非之。自立六處識心，初卷七番所破者，
X15n0306_p0713c20║為生死根本。不知生死以根塵為體，今欲立行，須
X15n0306_p0713c21║破根塵。云先擇者，蓋欲擇去根中之塵，則見聞覺
X15n0306_p0713c22║知，自復真體。況經自堅相為地以來，頻言四大，能
X15n0306_p0713c23║混真性。既濁真性，故今結顯，須除四大。前後相映，
X15n0306_p0713c24║文旨可識。乃反遠引初卷之文，則成解行不分之
X15n0306_p0714a01║過矣。幽溪云：擇，去也。依，取也。前文已示。由此四纏，
X15n0306_p0714a02║分汝圓湛，則一真一妄，徧乎五濁。今當先擇生死
X15n0306_p0714a03║之濁者而不用，竟取圓湛性之清者而成之也。或
X15n0306_p0714a04║問：根中四大，何法能除？答：不循外塵，則內塵自滅。
X15n0306_p0714a05║外塵皆妄心所成，識心愈動，則四大逾生，五濁逾
X15n0306_p0714a06║盛。夫執持世界者，風輪也。今空中之風，蓬蓬然起
X15n0306_p0714a07║於北海，蓬蓬然入於南海，孰非眾生心力所致乎？
X15n0306_p0714a08║意念彌增，則風輪彌廣，人自不覺。乃至貪愛為水，
X15n0306_p0714a09║覺觀為火，堅執為地，皆是攀緣所成。但除攀緣，塵
X15n0306_p0714a10║相自滅，六根亦淨。是依不生滅，圓湛性成也。成，謂
X15n0306_p0714a11║成因成果。○二、明伏斷二：一、正明伏斷。
X15n0306_p0714a12║以湛旋其虗妄滅生，伏還元覺，得元明覺無生滅性
X15n0306_p0714a13║為因地心，然後圓成果地修證。
X15n0306_p0714a14║以湛下，先明因。然後下，次明果。因即是伏，果即是
X15n0306_p0714a15║斷。以湛之言，以清治濁，正是起行。虗妄滅生，指五
X15n0306_p0714a16║濁耳。前地水火風空，為生死根本，有此五大，則成
X15n0306_p0714a17║虗妄滅生。滅生既妄，故可轉旋，但除攀緣，即以湛
X15n0306_p0714a18║旋滅生也。伏是伏惑不動之義，滅生既旋，覺心不
X15n0306_p0714a19║擾，為伏還元覺。元覺者，無五大之覺性，本來如是，
X15n0306_p0714a20║故名曰還，乃以工夫合本體耳。得元明等者，明由
X15n0306_p0714a21║湛得。據下文云明相精純，而接以變現之言，則明
X15n0306_p0714a22║含假義。覺即中道，無生滅即空，契合此性，為因地
X15n0306_p0714a23║心。古人云：修三止觀，照三諦境。不其然乎？此心如
X15n0306_p0714a24║指南車，所向皆正，故可圓果地修。證三觀功成，證
X15n0306_p0714b01║三德秘藏，則修證圓矣。○二、喻顯修證。
X15n0306_p0714b02║如澄濁水貯於靜器，靜深不動，沙土自沉，清水現前，
X15n0306_p0714b03║名為初伏客塵煩惱。去泥純水，名為永斷根本無明。
X15n0306_p0714b04║明相精純，一切變現，不為煩惱，皆合涅槃清淨妙德。
X15n0306_p0714b05║五濁喻濁，水湛喻靜。器澄濁水，喻旋其虗妄滅生。
X15n0306_p0714b06║靜深不動，喻伏還元覺。靜是器靜，不動是水不動。
X15n0306_p0714b07║止觀明靜，能窮覺體，故復喻以深也。沙土自沉，喻
X15n0306_p0714b08║無生滅性。清水現前，喻得元明覺。名為初伏下，本
X15n0306_p0714b09║文自合喻耳。客塵煩惱，即界內見思。初伏應指十
X15n0306_p0714b10║信。前五品位中，圓伏五住，不但無明初伏，即見思
X15n0306_p0714b11║亦是初伏。涅槃云：具足煩惱，能知如來秘密之藏。
X15n0306_p0714b12║即其例也。縱斷見思塵沙，未斷無明，此十信位人，
X15n0306_p0714b13║亦為初伏所攝也。去泥下，喻果位。既澄之後，泥自
X15n0306_p0714b14║泥，水自水，故可去泥而為純水，喻上圓成果地修
X15n0306_p0714b15║證。名為下，本文自合。永斷無明，合去泥。明相下，合
X15n0306_p0714b16║純水。古註云：言永斷者，且約從因至果，通相而說。
X15n0306_p0714b17║理寔妙覺，方名永斷。蓋因窮五品之初心，果窮妙
X15n0306_p0714b18║覺之極證。但舉初後，自攝諸位。一切變現，孤山以
X15n0306_p0714b19║為隨機所感；十界現形，幽溪引前文惟妙覺明圓
X15n0306_p0714b20║照法界。是故於中一為無量，無量為一等是也。妙
X15n0306_p0714b21║假觀成，從法界體，起法界用，豈與凡位煩惱同耶？
X15n0306_p0714b22║涅槃清淨妙德，即四德也。為對五濁，故以清淨觀
X15n0306_p0714b23║之。○二、審詳煩惱根本，所謂就自身觀察也。前第
X15n0306_p0714b24║一決定義云：汝今欲令見聞覺知，遠契如來常樂
X15n0306_p0714c01║我淨。只此一語，已該盡兩門之意。以二決定義，說
X15n0306_p0714c02║雖次第，用必同時。故前見聞覺知之言，已該今文
X15n0306_p0714c03║所辨六根矣。今云煩惱根本者，對前生死根本。煩
X15n0306_p0714c04║惱從六根出，故云煩惱根本。煩惱是因，生死是果。
X15n0306_p0714c05║煩惱既淨，生死根本亦盡。詳究文意，豈非知苦而
X15n0306_p0714c06║斷集乎？又前文云：涅槃清淨妙德。今云：汝修菩提。
X15n0306_p0714c07║菩提是智德，屬道諦。涅槃是斷德，屬滅諦。詳究文
X15n0306_p0714c08║意，豈非慕滅而修道乎？四諦法門，於起行時，缺一
X15n0306_p0714c09║不可。生死若盡，便證涅槃。故第一義中，明斷妄果
X15n0306_p0714c10║而證真果。煩惱若淨，名修菩提。故第二義中，明除
X15n0306_p0714c11║妄因而修真因。此與初卷二種根本，其文相映。菩
X15n0306_p0714c12║提涅槃，皆在第二根本中。而第一生死根本，亦該
X15n0306_p0714c13║苦集。生死是苦諦，根本指攀緣心，即集也。或以二
X15n0306_p0714c14║決定義，分配二種根本。而以第一根本，同第二決
X15n0306_p0714c15║定義。以第二根本，同第一決定義。未必然也。今之
X15n0306_p0714c16║二義，分配四諦，宛轉相成。惟滅為首，故成無作四
X15n0306_p0714c17║諦之相。滅既居首，以滅治苦。為滅修道，以道治集。
X15n0306_p0714c18║義勢然也。文分二：一、總勸審詳，二、正示審詳。初文
X15n0306_p0714c19║二：一、勸審詳。
X15n0306_p0714c20║第二義者，汝等必欲發菩提心，於菩薩乘生大勇猛，
X15n0306_p0714c21║決定棄捐諸有為相。應當審詳煩惱根本，此無始來
X15n0306_p0714c22║發業潤生，誰作誰受？
X15n0306_p0714c23║梵語菩提，此翻道。發菩提心，謂發願修道也。前云
X15n0306_p0714c24║涅槃，此以滅諦而超生死。今云菩提，廼以道諦而
X15n0306_p0715a01║治煩惱。四諦宛然諸有為相，指上文四大五濁等
X15n0306_p0715a02║也。慕果修因，須詳煩惱根本。註者云：尋聲逐色所
X15n0306_p0715a03║起貪嗔名煩惱，眼耳等六根為煩惱根本。今謂如
X15n0306_p0715a04║下文云：若不審觀煩惱根本，則不能知虗妄根塵。
X15n0306_p0715a05║據此當以六根取境為煩惱，對彼六塵則以六根
X15n0306_p0715a06║為煩惱根本。蓋六塵元無分別，起貪嗔由於六根，
X15n0306_p0715a07║故獨受根本之名。又煩惱雖由六根，而返窮流根
X15n0306_p0715a08║至不生滅，則圓通亦不出六根，故須審之。言發業
X15n0306_p0715a09║潤生者，六根當體是惑，又能生識起見思枝末之
X15n0306_p0715a10║惑，故發善不善業，遂潤將來生死。當觀發業誰作，
X15n0306_p0715a11║潤生誰受。蓋六根自作，斯六根自受也。○二、示須
X15n0306_p0715a12║審。文有法譬，一法。
X15n0306_p0715a13║阿難，汝修菩提，若不審觀煩惱根本，則不能知虗妄
X15n0306_p0715a14║根塵何處顛倒。處尚不知，云何降伏取如來位？
X15n0306_p0715a15║虗妄根塵何處顛倒者，謂六根六塵雖皆虗妄，而
X15n0306_p0715a16║顛倒必歸六根，非六塵也。六根不取六塵，是降伏
X15n0306_p0715a17║義。問：第一義中先擇生死根本，今言降伏六根，何
X15n0306_p0715a18║法為要？答：擇生死根本，是去根中之塵，正是降伏
X15n0306_p0715a19║義耳。○次譬
X15n0306_p0715a20║阿難！汝觀世間解結之人，不見所結，云何知解？不聞
X15n0306_p0715a21║虗空被汝隳裂。何以故？空無形相，無結解故。
X15n0306_p0715a22║喻。意謂世間解結之人，不一時解結，貴先見結。知
X15n0306_p0715a23║先時如何而結，則知今時如何而解。法中謂行人
X15n0306_p0715a24║觀十八界，孰不欲解煩惱結故。解結之名，意猶通
X15n0306_p0715b01║泛。結所從生，名為所結。所結的指六根，以是煩惱
X15n0306_p0715b02║根本故耳。下文六結之名，從此處起。若不知根為
X15n0306_p0715b03║結要，則或於塵而解根，或於識而解根。解之則難，
X15n0306_p0715b04║故云云何知解。所結，喻顛倒之處也。解，喻降伏，取
X15n0306_p0715b05║如來位也。次虗空，喻真性。以內根有四大四微著
X15n0306_p0715b06║相所致，故須解之。真性無形，本無有結，又焉用解。
X15n0306_p0715b07║此與第一義中，虗空不壞，取喻大同。總名有相非
X15n0306_p0715b08║真，惟無相為真耳。○二、正示詳審。分二：一、委示顛
X15n0306_p0715b09║倒處所；二、正勸詳擇降伏。初又二：一、明六為賊媒。
X15n0306_p0715b10║則汝現前眼耳鼻舌及與身心，六為賊媒自劫家寶，
X15n0306_p0715b11║由此無始眾生世界生纏縛故，於器世間不能超越。
X15n0306_p0715b12║夫見聞覺知元是真性，由攬四大成根而生煩惱。
X15n0306_p0715b13║六塵為四大所成，緣外四大則內四大增長，是六
X15n0306_p0715b14║塵為賊明矣。六根取此六塵為賊之媒，更無疑也。
X15n0306_p0715b15║交光云：塵雖在外而體本無情，說賊非義，且於本
X15n0306_p0715b16║經無據。今謂涅槃經中明以六塵喻六大賊。經云：
X15n0306_p0715b17║菩薩觀此六塵如六大賊。何以故？能劫一切諸善
X15n0306_p0715b18║法故。如六大賊能劫一切人民財寶，是六塵賊亦
X15n0306_p0715b19║復如是，能劫一切眾生善財。乃至云：如六大賊欲
X15n0306_p0715b20║劫人時要因而入，若無內人則便中還。是六塵賊
X15n0306_p0715b21║亦復如是，欲劫善法要因內有眾生知見常樂我
X15n0306_p0715b22║淨不空等相。若內無有如是等相，六塵惡賊則不
X15n0306_p0715b23║能劫一切善法。經文了然，何謂無據？今經虗處使
X15n0306_p0715b24║人離塵，獨非據乎？交光自立決定用根之義，而根
X15n0306_p0715c01║為四大四微所成。若指塵為賊，則根亦賊伴，非決
X15n0306_p0715c02║定可用之法。故迴經就情作此顛倒之說，盲人是
X15n0306_p0715c03║之，良可悲夫。溫陵云：則汝下，示虗妄根塵顛倒也。
X15n0306_p0715c04║眼等六根，妄根也。媒引六賊，妄塵也。自劫真性，顛
X15n0306_p0715c05║倒也。世界有三種，謂眾生、五陰、國土。今舉眾生，亦
X15n0306_p0715c06║該五陰。五陰是實法，眾生是假名。攬五陰成眾生，
X15n0306_p0715c07║故言纏縛。吳興云：由六根所起煩惱，故發業潤生，
X15n0306_p0715c08║乃有無始眾生世界等。然眾生見聞所及，亦名眾
X15n0306_p0715c09║生世界，以是千二八百功德所涉也。若起貪著，是
X15n0306_p0715c10║生纏結，六結由此而成，故於器界自難越矣。須知
X15n0306_p0715c11║從根生識，稱煩惱根本。以根對塵，名曰賊媒。後卷
X15n0306_p0715c12║十方如來告阿難言：汝欲識知俱生無明，使汝輪
X15n0306_p0715c13║轉生死結根，惟汝六根，更非他物。汝復欲知無上
X15n0306_p0715c14║菩提，令汝速證安樂解脫寂靜妙常，亦汝六根，更
X15n0306_p0715c15║非他物。今文初指六為賊媒，所謂淪生死惟六根
X15n0306_p0715c16║也。後云六湛圓明本所功德，所謂證妙常惟六根
X15n0306_p0715c17║也。心有真妄，根亦真妄，何獨用根不用心耶？○二、
X15n0306_p0715c18║釋眾生世界，是明千二八百功德所繇成也。功德
X15n0306_p0715c19║數量，由世界相涉。數量既明，則選擇圓通，有自來
X15n0306_p0715c20║矣。前六為賊媒，明根是妄。此下意兼真妄。如云織
X15n0306_p0715c21║妄相成，妄也。返窮流根，至不生滅，真也。若世界相
X15n0306_p0715c22║涉之言，則通真妄。六千功德，凡夫尚具，豈聖反無？
X15n0306_p0715c23║故通於真。以前煩惱根本之義，亦通真妄故爾。分
X15n0306_p0715c24║二：一、約眾生以明世界；二、約世界以歷六根。初中
X15n0306_p0716a01║二：一、釋名辨體；二、簡定變疊。初中二：一、釋名
X15n0306_p0716a02║阿難！云何名為眾生世界？世為遷流？界為方位？
X15n0306_p0716a03║孤山云：上示兩種世界：一、眾生世界，是正報；二、器
X15n0306_p0716a04║世界，是依報。以由正報纏縛，故於依報不能超越，
X15n0306_p0716a05║故今但約正報而明。○二、辨體二：一、指相示數。
X15n0306_p0716a06║汝今當知，東、西、南、北、東南、西南、東北、西北、上、下為界，
X15n0306_p0716a07║過去、未來、現在為世，方位有十，流數有三。
X15n0306_p0716a08║汝今下。指相。方位下。示數。尋常世謂差別，界謂五
X15n0306_p0716a09║陰，今以三世四方為正報之世界也。此中元明眾
X15n0306_p0716a10║生六根正報，而今文約三世十方者，為示六根有
X15n0306_p0716a11║此功德，本與依報世界相涉而成故也。○二、結歸
X15n0306_p0716a12║眾生。
X15n0306_p0716a13║一切眾生，織妄相成，身中貿遷，世界相涉。
X15n0306_p0716a14║三世十方。在眾生莫非是妄，故云織妄相成。有時
X15n0306_p0716a15║則必有方，是相成也。下身中貿遷等，正示織妄之
X15n0306_p0716a16║義。言身中者，眾生見聞所及，總名身中。何必以六
X15n0306_p0716a17║尺軀中為身中乎？身者，聚也。謂陰入界，聚在一處
X15n0306_p0716a18║也。既屬陰入，豈非身中？長水云：貿遷，世也。世界交
X15n0306_p0716a19║織，故云相涉。即中云：身中是界，貿遷是世。貿是貿
X15n0306_p0716a20║易，遷是遷流。以過去易現在，以現在易未來，故名
X15n0306_p0716a21║貿遷。於界貿遷，名世界相涉。夫世界相涉，乃千二
X15n0306_p0716a22║八百功德數量之本。在凡夫則為織妄相成，在聖
X15n0306_p0716a23║人則為真性妙用。古人謂迷本元明，是生虗妄。一
X15n0306_p0716a24║念不覺，故有三世十方。但法華六根清淨，亦具六
X15n0306_p0716b01║千功德。若在聖位，數量元同，寧無世界相涉之義？
X15n0306_p0716b02║惟織妄之名，獨在凡夫。○二、簡定變疊二：初、簡四
X15n0306_p0716b03║涉三。
X15n0306_p0716b04║而此界性，設雖十方定位可明，世間秪目東西南北，
X15n0306_p0716b05║上下無位，中無定方，四數必明，與世相涉。
X15n0306_p0716b06║十是數方，故云十方。其實定位止有四方。言定位
X15n0306_p0716b07║者，且如東南一隅，止是兩借，元無定位，故定位只
X15n0306_p0716b08║有東西南北。上下無位，即上下無界也。相待而言，
X15n0306_p0716b09║不知自何為上，自何為下。故天如曰：指著上下，皆
X15n0306_p0716b10║是四方之上下耳。中亦為四方所攝，故無定方。文
X15n0306_p0716b11║中先簡四維，次簡上下，次簡中方。故最明顯者，惟
X15n0306_p0716b12║有四方。言與世相涉者，或為過去之四方，或為現
X15n0306_p0716b13║未之四方，是與三世相涉也。○二流變增疊
X15n0306_p0716b14║三四四三，宛轉十二，流變三疊，一十百千，總括始終。
X15n0306_p0716b15║六根之中，各各功德，有千二百。
X15n0306_p0716b16║三世各有四方，四方各有三世，皆成十二，故云宛
X15n0306_p0716b17║轉流變。似就世言，正是世界相涉，一、十、百、千通舉
X15n0306_p0716b18║增數之法耳。謂增一為十，增十為百等。此流變三
X15n0306_p0716b19║疊，古今解之不一，惟吳興為最當。今依其所釋，稍
X15n0306_p0716b20║為敷演。初以方涉世明三疊者，第一約四方各論
X15n0306_p0716b21║三世，共成十二世。第二疊於東方三世變一為十，
X15n0306_p0716b22║謂一世變為三世，三世各立過、現、未，便成九世，并
X15n0306_p0716b23║最先根本一世，故成十世。則東方有三十世，四方
X15n0306_p0716b24║各三十，有一百二十也。其中十二世為能變，一百
X15n0306_p0716c01║八世皆是所變。第三疊復將一百二十世，一世變
X15n0306_p0716c02║為十世，共成一千二百世也。其中除根本十二世，
X15n0306_p0716c03║餘一百八世咸是所變，復為能變，皆成根本。若畏
X15n0306_p0716c04║支離，能變、所變不論亦可。次以世涉方明三疊者，
X15n0306_p0716c05║第一疊三世各有四方，成十二方；第二疊一世變
X15n0306_p0716c06║為九世，并根本成十世，每世有四方，則成四十方，
X15n0306_p0716c07║合三世共有一百二十方；第三疊復將一世變為
X15n0306_p0716c08║十世，則十世變為百世，三十世變為三百世，每世
X15n0306_p0716c09║四方成一千二百方也。能變所變不復更論。吳興
X15n0306_p0716c10║又云：斯蓋如來只指凡夫六根，根塵相織，世界相
X15n0306_p0716c11║涉，從麤至細，且至三疊，以彰厥德。大意令知現在
X15n0306_p0716c12║見聞覺知，剎那剎那皆涉方世麤細之相也。此據
X15n0306_p0716c13║六根了別之性是同，故云各各功德有千二百。下
X15n0306_p0716c14║對六塵了別之用有異，所以功德全缺不等。言功
X15n0306_p0716c15║德者，功言力，德言用，謂六根各有竪窮橫徧之力
X15n0306_p0716c16║用耳。云始終者，一變為十為始，至千二百即其終
X15n0306_p0716c17║矣。○二、約世界以歷六根二：一、總標。
X15n0306_p0716c18║阿難，汝復於中克定優劣。
X15n0306_p0716c19║十方如來元無優劣。阿難，六根不無優劣，故須定
X15n0306_p0716c20║之。○二別簡六一眼根。
X15n0306_p0716c21║如眼觀見，後暗前明。前方全明，後方全暗。左右旁觀，
X15n0306_p0716c22║三分之二。統論所作，功德不全。三分言功，一分無德。
X15n0306_p0716c23║當知眼惟，八百功德。
X15n0306_p0716c24║天，如云：四方各二百，四隅各一百。今眼所見，前及
X15n0306_p0717a01║左右三方已成六百，併前二隅二百共成八百，惟
X15n0306_p0717a02║後方二百及後二隅二百不見，故云三分之二也。
X15n0306_p0717a03║仁菴云：三分之二者，文云：前方全明，後方全暗，左
X15n0306_p0717a04║右旁觀，則後方無德，而前後左右為二分，故成八
X15n0306_p0717a05║百功德也。二說皆是，不必以指空唱數非之。或云：
X15n0306_p0717a06║此中功德約方而不約時，然前文以方涉世，以世
X15n0306_p0717a07║涉方，故有千二八百功德。苟但約方，八百竟安在
X15n0306_p0717a08║哉？補遺云：此中以方涉世是也。○次耳根
X15n0306_p0717a09║如耳周聽十方無遺，動若邇遙靜無邊際，當知耳根
X15n0306_p0717a10║圓滿一千二百功德。
X15n0306_p0717a11║言十方無遺者，既顯周聽十方，又兼障不能隔，此
X15n0306_p0717a12║約方論。動若下，以世涉方論也。因聲有遠近，而聞
X15n0306_p0717a13║亦似遠近，其實聞性何遐邇乎？若靜無邊際，則與
X15n0306_p0717a14║法界合體矣。○三鼻根
X15n0306_p0717a15║如鼻齅聞，通出入息。有出有入，而闕中交。驗於鼻根，
X15n0306_p0717a16║三分闕一。當知鼻惟，八百功德。
X15n0306_p0717a17║鼻有出入息，而出能取香，入能齅香，所以異於無
X15n0306_p0717a18║情之風氣也。非出即入，非入即出，終不停止，是闕
X15n0306_p0717a19║中交。苕溪云：鼻中通出入息，前後兩不相交是也。
X15n0306_p0717a20║此中以世涉方，如出息屬過去，入息屬未來，則中
X15n0306_p0717a21║交屬現在。故後偈云：鼻息出入通，現前無交氣。但
X15n0306_p0717a22║或出或入，不可定其前後耳。長水云：出入中交，共
X15n0306_p0717a23║成三分，一分四百，闕於中交，故惟八百。○四舌根
X15n0306_p0717a24║如舌宣揚盡諸世間、出世間智，言有方分，理無窮盡，
X15n0306_p0717b01║當知舌根圓滿一千二百功德。
X15n0306_p0717b02║孤山曰：舌取能言，不論甞味。若取甞味，其德則劣，
X15n0306_p0717b03║以合中知。故華嚴云：佛法無人說，雖慧莫能了。譬
X15n0306_p0717b04║如大暗中，非灯無所見。故舌功最大，有小言、有大
X15n0306_p0717b05║言，而即小可以喻大；有深言、有淺言，而即淺可以
X15n0306_p0717b06║明深。是言有分，而理無窮也。況因言悟理，理豈可
X15n0306_p0717b07║窮盡哉？○五身根
X15n0306_p0717b08║如身覺觸，識於違順，合時能覺，離中不知，離一合雙，
X15n0306_p0717b09║驗於身根，三分闕一，當知身惟八百功德。
X15n0306_p0717b10║補遺云：離則根境單一，故闕其知；合則根境雙觸，
X15n0306_p0717b11║故知違順。○六意根
X15n0306_p0717b12║如意默容十方三世一切世間出世間法，惟聖與凡，
X15n0306_p0717b13║無不包容，盡其涯際。當知意根圓滿一千二百功德。
X15n0306_p0717b14║默容者，對口能宣演而言。十方是橫，三世是竪。世
X15n0306_p0717b15║出世約法，聖凡約人。聖凡無不容，則具十界。盡其
X15n0306_p0717b16║涯際，則具十如。幽溪曰：默容者，謂此根性具功德，
X15n0306_p0717b17║法爾如斯，不假思量擬議。如來掩室，淨名杜口，皆
X15n0306_p0717b18║從此默字上得來。天台明一念性具百界千如，諸
X15n0306_p0717b19║法實相，亦得乎此。即中云：佛是一切智人，十界十
X15n0306_p0717b20║如，靡不洞達。故法華云：惟佛與佛，乃能究盡。而凡
X15n0306_p0717b21║夫一念心中，亦性具百界，此性德之容也。苟能洞
X15n0306_p0717b22║達，意根徧照，此修德之容也。既有修性二重，凡夫
X15n0306_p0717b23║畢竟咸具。故經直云默容，不別凡聖。苟不明修性，
X15n0306_p0717b24║何以釋默容乎？古人云：意根獨生，徧緣諸法。此修
X15n0306_p0717c01║德之少分耳。孤山曰：此經明六根功德，與法華不
X15n0306_p0717c02║同。今示發覺初心，令知顛倒處所。故辨六根優劣，
X15n0306_p0717c03║俾阿難擇於耳根，以為修證之本。彼經依經修行，
X15n0306_p0717c04║已發似解。六根清淨，互用無方。雖眼八百，亦具餘
X15n0306_p0717c05║五根功德。乃至意根，亦復如是。即同今經：一根既
X15n0306_p0717c06║返源，六根成解脫。○二、正勸詳擇降伏二：一、簡勸
X15n0306_p0717c07║略明，二、因疑廣說。初文二：一、勸簡根修行，二、示須
X15n0306_p0717c08║揀所以。初又三：一、簡圓通。
X15n0306_p0717c09║阿難！汝今欲逆生死欲流，返窮流根至不生滅，當驗
X15n0306_p0717c10║此等六受用根，誰合誰離？誰深誰淺？誰為圓通？誰不
X15n0306_p0717c11║圓滿？
X15n0306_p0717c12║汝今下。先牒阿難所願。六根流逸，取外六塵，因之
X15n0306_p0717c13║而致生死，名生死欲流。順之而出，故招生死；逆之
X15n0306_p0717c14║而入，名為入流。生死，苦也；欲流，集也。返窮流根，道
X15n0306_p0717c15║也至不生滅。滅，諦也。即中云煩惱流從六根出，今
X15n0306_p0717c16║不逐外境，自達見聞，即返窮流根，所謂將聞持佛，
X15n0306_p0717c17║佛何不自聞聞也。返窮即逆生死流，流根即妙湛
X15n0306_p0717c18║不動者也。前第一決定義中，明生死根本及果地
X15n0306_p0717c19║不生不滅，今此中具明四諦，豈非兩門合一耶？又
X15n0306_p0717c20║返窮者，若欲脫根，必先脫塵，先亡前塵，次盡內根，
X15n0306_p0717c21║名返窮；契涅槃四德，名不生滅。與前云汝今欲令
X15n0306_p0717c22║見聞覺知遠契如來常樂我淨，其義一耳。故此二
X15n0306_p0717c23║句，是兩門之文心也。當驗下。次勸簡根。前拈煩惱
X15n0306_p0717c24║根本及具顯六根功德，意取一根修行，故須揀之。
X15n0306_p0718a01║受者，謂受六塵；用，謂眾生所用。六受用根，亦可別
X15n0306_p0718a02║配離合等六。合者，身也，身由合知故；離者，意也，不
X15n0306_p0718a03║親緣外境故；深者，舌也，言有方分，理無窮盡故；淺
X15n0306_p0718a04║者，鼻也，鼻缺中交，浮於外故；圓通者，耳也，耳聞十
X15n0306_p0718a05║方故；不圓滿者，眼也，明前不明後故。如是簡騐，意
X15n0306_p0718a06║顯耳根為當修矣。前來多言六根是妄，今云至不
X15n0306_p0718a07║生滅。知根中有真，復令選根修行，選其最合真者
X15n0306_p0718a08║而已。○二較優劣。
X15n0306_p0718a09║若能於此悟圓通根，逆彼無始織妄業流，得循圓通
X15n0306_p0718a10║與不圓通，日劫相倍。
X15n0306_p0718a11║若能於此悟圓通根，結上當騐此等文也。不待文
X15n0306_p0718a12║殊選擇，自知耳門為勝，豈非悟乎？逆彼無始織妄
X15n0306_p0718a13║業流，結上汝今欲逆生死欲流至不生滅也。上云
X15n0306_p0718a14║欲流兼於惑業，今織妄是惑，業流是業，根逐外境，
X15n0306_p0718a15║造善惡業，故云業流。得循下，正較優劣。圓根密指
X15n0306_p0718a16║耳根，於圓根修習，則根塵易脫，妙用宜成，能以一
X15n0306_p0718a17║日同彼一劫。前文備顯六根功德，其意在此。又前
X15n0306_p0718a18║審觀因地發心，是修行綱要，尚未的指華屋之門，
X15n0306_p0718a19║第二義方密指其門，乃兩決定義，結穴之處。○三
X15n0306_p0718a20║許發明。
X15n0306_p0718a21║我今備顯六湛圓明，本所功德數量如是，隨汝詳擇
X15n0306_p0718a22║其可入者，吾當發明令汝增進。
X15n0306_p0718a23║云備顯者，前云六根之中各各功德有千二百，又
X15n0306_p0718a24║云汝復於中克定優劣，即備顯也。覺性不離六根，
X15n0306_p0718b01║名六湛圓明。言木所功德者，行人雖從六根悟明
X15n0306_p0718b02║自性，元須因其本然，故從眼根入者不及耳根，豈
X15n0306_p0718b03║返窮流根至不生滅，便轉劣根而成勝乎？故云本
X15n0306_p0718b04║所功德數量如是。苟悟後便能轉根，則不須揀選
X15n0306_p0718b05║圓通。觀音得真圓通，名無作妙用，由善知本數量
X15n0306_p0718b06║耳。○二、示須揀所以。
X15n0306_p0718b07║十方如來於十八界一一修行，皆得圓滿無上菩提，
X15n0306_p0718b08║於其中間亦無優劣；但汝下劣，未能於中圓自在慧。
X15n0306_p0718b09║故我宣揚，令汝但於一門深入，入一無妄，彼六知根
X15n0306_p0718b10║一時清淨。
X15n0306_p0718b11║十方如來稱機設化，世界非一，眾機不同，或以天
X15n0306_p0718b12║衣而作佛事，或以寂默無言而作佛事，香飰金光，
X15n0306_p0718b13║其類非一。故佛修時，於十八中隨研一法，皆成無
X15n0306_p0718b14║上菩提。言圓滿者，一成一切成，但證一法，於十八
X15n0306_p0718b15║界皆成解脫。以佛證圓理，故根、塵、識皆無優劣，則
X15n0306_p0718b16║六根之中各各功德有千二百，不待言矣。阿難下
X15n0306_p0718b17║劣，不但遜佛，并非圓機，豈能隨舉一法便該十八？
X15n0306_p0718b18║選根之法，急宜宣說。於十八中揀去塵、識，惟取六
X15n0306_p0718b19║根，如去丈就尺；又於六根中揀去餘五根，惟取耳
X15n0306_p0718b20║根，如去尺就寸，所謂汝復於中克定優劣也。佛應
X15n0306_p0718b21║劣機，帶別說圓，故施此法，豈得已哉！一、簡勸略明
X15n0306_p0718b22║竟。○二、因發廣說二：一、疑請。
X15n0306_p0718b23║阿難白佛言：世尊！云何逆流深入一門，能令六根一
X15n0306_p0718b24║時清淨？
X15n0306_p0718c01║前云但於一門深入，阿難已知華屋之門必在茲
X15n0306_p0718c02║矣，故再問以暢其義。○二、廣示三：一、舉果比斥。
X15n0306_p0718c03║佛告阿難：汝今已得須陀洹果，已滅三界眾生世間
X15n0306_p0718c04║見所斷惑，然猶未知根中積生無始虗習。彼習要因
X15n0306_p0718c05║修所斷得，何況此中生住異滅分劑頭數？
X15n0306_p0718c06║阿難但斷見惑，尚未斷思及塵沙無明，故未知一
X15n0306_p0718c07║入六淨也。須陀洹，此云預流。小乘初果已預聖流，
X15n0306_p0718c08║故是見道位。已除見惑八十捌使，見惑歷三界，於
X15n0306_p0718c09║二世間中，屬眾生世間。云見所斷者，謂見道所斷
X15n0306_p0718c10║之惑也。見惑歷四諦下，增減不同。俱舍頌云：苦下
X15n0306_p0718c11║具一切（身見、邊見、邪見、戒取。見取為五利使，貪、嗔、癡、慢、疑為五鈍使，共十使），集滅各
X15n0306_p0718c12║除三（除身見、邊見、戒取），道除於二見（身見、邊見）。上界不行嗔，共
X15n0306_p0718c13║八十八使。准輔行二十三卷去，有料簡缺具之義。
X15n0306_p0718c14║集註亦引，茲不煩錄。根中無始虗習，指思惑，謂思
X15n0306_p0718c15║道所斷之惑。以修道時重慮緣真，故云見思，亦云
X15n0306_p0718c16║見修，即後三果所斷也。歷三界九地，每地有九品，
X15n0306_p0718c17║貪、嗔、癡、慢共有八十一品。此迷事思，亦云俱生。我
X15n0306_p0718c18║執與生俱生，故在根中，不惟積生，且無始恒有。惟
X15n0306_p0718c19║聖者重修止觀，方能斷之。生、住、異、滅，即同體塵沙
X15n0306_p0718c20║無明也。初住已上四十二品，為分劑頭數。下明理
X15n0306_p0718c21║無一六，及六根互用，則分劑不隔，頭數亦融。佛意
X15n0306_p0718c22║明八十八使，初果斷之；八十一思，後三果除之。生、
X15n0306_p0718c23║住、異、滅，分劑頭數，惟破無明者，能融能消耳。○二
X15n0306_p0718c24║理無一六，二一法二喻。一法中二：一根非一六，二
X15n0306_p0719a01║一六義生。初又三：一徵。
X15n0306_p0719a02║今汝且觀現前六根，為一為六？
X15n0306_p0719a03║前云深入一門者，或從眼入，或從耳入也。為一為
X15n0306_p0719a04║六者，現前六根，為止一體，為有六體也。此一字與
X15n0306_p0719a05║前一字不同。○二破二。一破一
X15n0306_p0719a06║阿難！若言一者，耳何不見？目何不聞？頭奚不履？足奚
X15n0306_p0719a07║無語？
X15n0306_p0719a08║六根之用不同，一身之中猶若異域，故以為一者
X15n0306_p0719a09║非矣。○二、破六有問答。
X15n0306_p0719a10║若此六根，決定成六。如我今會，與汝宣揚微妙法門，
X15n0306_p0719a11║汝之六根，誰來領受？阿難言：我用耳聞。佛言：汝耳自
X15n0306_p0719a12║聞，何關身口？口來問義，身起欽承。
X15n0306_p0719a13║初句牒計。次問答中問六根誰領，而阿難答耳。聞
X15n0306_p0719a14║者，所謂此方真教體，清淨在音聞也。佛言下，結破。
X15n0306_p0719a15║雖六根各不相知，而用復相隨，安可云定六乎？○
X15n0306_p0719a16║三、結。此中明理非一、六者，幽溪云：前當機問行，實
X15n0306_p0719a17║兼問理。蓋由不達理無一、六，故於六根生一、異執。
X15n0306_p0719a18║意謂六根成結，要須次第一一而解。云何深入一
X15n0306_p0719a19║門，能令六根一時清淨耶？世尊全約理答，蓋理明
X15n0306_p0719a20║而行疑自銷，故答理全是答行。所以前破一、六，次
X15n0306_p0719a21║明非一、六也。
X15n0306_p0719a22║是故應知，非一終六，非六終一，終不汝根元一元六。
X15n0306_p0719a23║阿難，當知是根非一非六。
X15n0306_p0719a24║非一者，破執一之惑，以諸根之用終然有六，故非
X15n0306_p0719b01║一也。次破執六之計，以六根之用終自相隨，故非
X15n0306_p0719b02║六也。終不下，正雙遣一六以顯雙非。元者，本也。以
X15n0306_p0719b03║非六之故名為終一，而非本來是一。又以不一之
X15n0306_p0719b04║故名為終六，而非元來是六。一六之計既不可立，
X15n0306_p0719b05║則是根非一非六明矣。當知六根雖由妄立，實與
X15n0306_p0719b06║真理相符，非一非六豈非理乎？若生雙非之見即
X15n0306_p0719b07║是違理，今以離見故云雙非，是佛所證，豈小聖所
X15n0306_p0719b08║能及歟？○二、一六義生。前明理體雖非一六，然若
X15n0306_p0719b09║無一六，云何可說非一非六？故一六義生。此義又
X15n0306_p0719b10║不可少。所以下文立喻，亦先喻一六義生，次喻理
X15n0306_p0719b11║非一六。
X15n0306_p0719b12║由無始來顛倒淪替，故於圓湛一六義生。汝須陀洹
X15n0306_p0719b13║雖得六銷，猶未亡一。
X15n0306_p0719b14║顛倒約惑，淪替約業，果三道所纏，故迷圓湛之體
X15n0306_p0719b15║而為一六。上文元明根非一六，今圓湛亦不離根，
X15n0306_p0719b16║即根是理曰圓，理無根相為湛。又非一為圓，非六
X15n0306_p0719b17║為湛，而初果法執未忘，不得不為之一，眾生六根
X15n0306_p0719b18║現具，不得不謂之六，安知一六即非一六哉。次約
X15n0306_p0719b19║人斥中，雖得六銷六，指六根交光，謂止銷六塵，未
X15n0306_p0719b20║銷六根，未必然也。此中元辨根之一六，故文首云
X15n0306_p0719b21║現前六根為一為六，而反以六為六塵可乎。夫根
X15n0306_p0719b22║由塵有，既不入六塵，則六根自銷，第法執尚存，故
X15n0306_p0719b23║未妄一耳。然孤山以一為涅槃，吳興云下文見精
X15n0306_p0719b24║乃至知精元是一體，或疑小乘滅智涅槃豈非一
X15n0306_p0719c01║精明體，但阿難既悟大乘，豈猶執灰斷之說，所證
X15n0306_p0719c02║涅槃正是一精明體，無足疑也。六根既除，伏歸元
X15n0306_p0719c03║真，未能起用，故云猶未亡一也。○二喻二。一喻二。
X15n0306_p0719c04║合喻中二。一喻一。六義生。
X15n0306_p0719c05║如太虗空，參合羣器。由器形異，名之異空。除器觀空，
X15n0306_p0719c06║說空為一。
X15n0306_p0719c07║太虗喻圓湛之性，羣器以喻六根，人皆知之。然前
X15n0306_p0719c08║明六根非一非六，雙非之理，不離六根。今云如空，
X15n0306_p0719c09║正指六根當體如太虗空耳。故後合云：則汝了知
X15n0306_p0719c10║六受用根亦復如是。此根凡夫見六，二乘見一，不
X15n0306_p0719c11║知根性圓離二邊，如太虗空，體非羣相也。參合羣
X15n0306_p0719c12║器，喻非六而六，如方器中見有方空之類。名之異
X15n0306_p0719c13║空，喻凡夫不見一體，必立六根之名，豈定六乎？除
X15n0306_p0719c14║器觀空，喻非一而一，初果已證有餘涅槃，故云除
X15n0306_p0719c15║器。法華亦云：是名轉法輪，便有涅槃音。即說空為
X15n0306_p0719c16║一之意。○二、喻理無一六。
X15n0306_p0719c17║彼太虗空，云何為汝成同不同？何況更名是一非一？
X15n0306_p0719c18║虗空之體，元非同異，豈可更加之以名耶？太虗參
X15n0306_p0719c19║合羣器，則似有異；除器觀空，則似有同。故今遣云：
X15n0306_p0719c20║云何為汝成同不同？名之異空，說空為一，是更加
X15n0306_p0719c21║之以名。故今遣云：何況更名是一非一？異空即是
X15n0306_p0719c22║非一，交光以防轉計釋之謬矣。○二合
X15n0306_p0719c23║則汝了知，六受用根，亦復如是。
X15n0306_p0719c24║觀此合文，知六受用根，其義甚深，凡夫小乘，不能
X15n0306_p0720a01║測也。○三、一入六淨二：一、明六根生起，二、明一入
X15n0306_p0720a02║六淨。欲示一入六淨，而先明六根生起者，知根所
X15n0306_p0720a03║從生，則一入六淨亦可明也。初又二：一、正明生起，
X15n0306_p0720a04║二、明離塵無體。初又二：一、列六根六：一、眼根。
X15n0306_p0720a05║由明暗等二種相形，於妙圓中黏湛發見，見精映色
X15n0306_p0720a06║結色成根，根元目為清淨四大，因名眼體如蒲萄朵，
X15n0306_p0720a07║浮根四塵流逸奔色。
X15n0306_p0720a08║今經中明依正生起，必先立妄所，次立妄能，成根
X15n0306_p0720a09║亦然。前三卷云：因於明暗二種妄塵，發見居中。今
X15n0306_p0720a10║云：由明暗等二種相形，於妙圓中黏湛發見。前示
X15n0306_p0720a11║二種皆妄，今示二種由相形而有，皆所既妄立之
X15n0306_p0720a12║義耳。前云發見居中，乃以中統二邊。今云黏湛，表
X15n0306_p0720a13║見所從來，皆生汝妄能之義耳。夫明暗既由相形
X15n0306_p0720a14║而有，苟分別不起，則明暗皆忘。此雖起妄之由，而
X15n0306_p0720a15║歸真之路，因此可知。言妙圓者，即有而無為妙，六
X15n0306_p0720a16║根互用為圓。妙圓中有明湛之德，正是見性，而不
X15n0306_p0720a17║別屬於見。為色所黏，專發眼根之見，即是見精，豈
X15n0306_p0720a18║非真妄和合之義耶？即吳興由明暗等塵，染起淨
X15n0306_p0720a19║性之說也。見精映色句，是牒上文。上云黏湛發見，
X15n0306_p0720a20║即見精也。由明暗而有見，即映色也。應知無見方
X15n0306_p0720a21║是真見，有見即屬見精。方其映時，見與明暗，幾附
X15n0306_p0720a22║合而為一體，故得結色成根。所結指明暗之色，而
X15n0306_p0720a23║四大亦在其中。根元目為清淨四大，明勝義根也。
X15n0306_p0720a24║有能造四大，所造四塵。今但云四大，即攝得所造。
X15n0306_p0720b01║云清淨者，乃八法中至精之物，故云清淨，所謂染
X15n0306_p0720b02║中說淨也。因名眼體如蒲葡朵，則通上勝義，亦通
X15n0306_p0720b03║下浮塵。蓋勝義如形，浮塵如影，無有影而不類形
X15n0306_p0720b04║者。經文省約，故以此句通上而冠下也。擕李釋為
X15n0306_p0720b05║浮塵根，豈勝義果無其狀耶？故雲間師準顯宗論
X15n0306_p0720b06║為之辨云：眼根極微，居眼星上，體清淨故，如秋泉
X15n0306_p0720b07║池。耳根極微，居耳穴內，旋還而住，如卷樺皮。又舊
X15n0306_p0720b08║婆沙論云：舌根鄰虗，居舌中央，如半月形。鼻根極
X15n0306_p0720b09║微，居鼻頞內，背上面下，如雙垂爪。據此等文，豈屬
X15n0306_p0720b10║浮塵耶？又準婆沙說：人身根如腰鼓顙。顙，鼓筐也。
X15n0306_p0720b11║上下濶，中間小。漢宮女謂之細腰，正與相類。若男
X15n0306_p0720b12║人身根，應取熏聞記引他經說：身如立戟槊。此則
X15n0306_p0720b13║居然有丈夫之狀。今眼根既謂之如蒲萄朵，又謂
X15n0306_p0720b14║之如秋泉池者，正以眼根四微圓轉，光潔如水晶
X15n0306_p0720b15║萄，映徹照物如秋泉池也。上皆圓通。疏文言浮根
X15n0306_p0720b16║四塵者，前勝義是不可見有對色，能照境發識，乃
X15n0306_p0720b17║天眼聖目所見，其義深遠。今浮塵根麤浮淺露，虗
X15n0306_p0720b18║假可壞曰浮，體無知覺不能照境曰塵，亦用能所
X15n0306_p0720b19║八法為體。今言四塵，但舉所造二根相假流逸奔
X15n0306_p0720b20║色。以眼根元是色之所成，而又成相對之勢，故色
X15n0306_p0720b21║可以牽之。況眼所知在色而不在他，故專念而成
X15n0306_p0720b22║奔逸。○二耳根
X15n0306_p0720b23║由動靜等二種相擊，於妙圓中黏湛發聽，聽精映聲，
X15n0306_p0720b24║卷聲成根，根元目為清淨四大，因名耳體如新卷葉，
X15n0306_p0720c01║浮根四塵流逸奔聲。
X15n0306_p0720c02║由動句是所既妄立，發聽句是生汝妄能。聲由叩
X15n0306_p0720c03║擊而發，有動靜之勢，故云相擊無相為妙，即真諦
X15n0306_p0720c04║也。六用互具為圓，即中道也。明湛是俗諦，有照境
X15n0306_p0720c05║之用，故動靜得而粘之。三諦中有一諦能生諸法，
X15n0306_p0720c06║不其然乎？但云映聲，舉動該靜也。卷聲為聽精之
X15n0306_p0720c07║用，此乃帶用而成根體。長水曰：聲性虗散，須卷攝
X15n0306_p0720c08║以成聽義。既卷成根，還如卷葉，新卷之葉，完好如
X15n0306_p0720c09║耳。此則似乎浮塵之根，而勝義為根之元，或亦似
X15n0306_p0720c10║之。二根相助，流逸奔聲，前雖帶用成體，今則專指
X15n0306_p0720c11║根用以耳。根元是動靜所成，故惟知動靜。○三鼻
X15n0306_p0720c12║根
X15n0306_p0720c13║由通塞等，二種相發。於妙圓中，黏湛發齅。齅精映香，
X15n0306_p0720c14║納香成根。根元目為，清淨四大。因名鼻體，如雙垂爪。
X15n0306_p0720c15║浮根四塵，流逸奔香。
X15n0306_p0720c16║通塞關乎鼻息，而其中可以取香，由通知塞，由塞
X15n0306_p0720c17║知通，故云相發。納，吸取也。所納雖香，而香合四大，
X15n0306_p0720c18║故可成根。長水曰：香氣上騰，根垂下取，如雙垂爪。
X15n0306_p0720c19║○四舌根
X15n0306_p0720c20║由恬變等二種相參，於妙圓中粘湛發甞，甞精映味
X15n0306_p0720c21║絞味成根，根元目為清淨四大，因名舌體如初偃月，
X15n0306_p0720c22║浮根四塵流逸奔味。
X15n0306_p0720c23║淡味為恬，餘味為變。參者，雜和也。精必有光，故能
X15n0306_p0720c24║映聲乃至映味，餘根亦然。方其映時，幾附合而為
X15n0306_p0721a01║一體，及根塵成兩，始流逸而奔塵。言絞味者，或卷
X15n0306_p0721a02║或舒，舌狀如絞。初偃月，即半月也。○五身根
X15n0306_p0721a03║由離合等二種相摩，於妙圓中粘湛發覺，覺精映觸
X15n0306_p0721a04║摶觸成根，根元目為清淨四大，因名身體如腰鼓顙，
X15n0306_p0721a05║浮根四塵流逸奔觸。
X15n0306_p0721a06║離合相遇而往來不停，有相摩之狀。摶，取也。或謂
X15n0306_p0721a07║文中有四時，初由離句是二塵相形之時，第二句
X15n0306_p0721a08║明發覺是從真起妄之時，第三句覺精映觸是未
X15n0306_p0721a09║成根時，第四句摶觸成根是成根形時，六根皆然。
X15n0306_p0721a10║今謂二種相摩已是從真起妄，何待第二句耶？若
X15n0306_p0721a11║覺精映觸句是牒上文覺精所發之覺，映觸即映
X15n0306_p0721a12║難合之觸，不得謂是第三時也。惟未成形及成根
X15n0306_p0721a13║形似有前後，然是兩義，不得謂是二時。何者？覺精
X15n0306_p0721a14║體虗，但以精光映物，至成根則有實色，故成兩義。
X15n0306_p0721a15║但成根後豈便無覺精映觸乎？亦不能言有二時
X15n0306_p0721a16║也。故四時之說不足憑也。腰鼓顙如桐洲註，即中
X15n0306_p0721a17║云兩根相假流逸奔觸者，由成根後仍有覺精映
X15n0306_p0721a18║觸，故具流逸之勢。流逸從根而說，奔望外塵而言，
X15n0306_p0721a19║前後皆爾。○六意根
X15n0306_p0721a20║由生滅等二種相續，於妙圓中粘湛發知，知精映法，
X15n0306_p0721a21║攬法成根，根元目為清淨，四大因名意思，如幽室見
X15n0306_p0721a22║浮根，四塵流逸奔法。
X15n0306_p0721a23║初二句明由塵發知。妙圓中豈無有知？而真知無
X15n0306_p0721a24║知，由生滅所黏，專發為意根之知。知精映法句，仍
X15n0306_p0721b01║牒上文。攬者，取也。前五根勝義，名清淨四大，意根
X15n0306_p0721b02║亦然。言意思者，補遺云：意既無體，不可說形量。今
X15n0306_p0721b03║經就慮知所託肉團，則如幽室之相也。孤山、吳興
X15n0306_p0721b04║竝以意託肉團為幽室見，非也。此文上下竝明清
X15n0306_p0721b05║淨四大勝義根相。意之勝義者，清淨四大託於肉
X15n0306_p0721b06║團之內，引發意思，而外緣法塵，如處幽室而見於
X15n0306_p0721b07║外。六根之中，眼之勝義發在於外，惟此意之勝義
X15n0306_p0721b08║在肉團內，故有室之喻耳。又前五根皆有竅穴通
X15n0306_p0721b09║外，惟意所託包在肉團，亦能引思，故譬幽室。又幽
X15n0306_p0721b10║室如意之浮塵根也，以勝義根附託於內，故云見
X15n0306_p0721b11║耳。為顯意之浮塵猶如幽室，非意所託，何名幽室？
X15n0306_p0721b12║正法念經云如蓮華開合者是也。補遺謂意必無
X15n0306_p0721b13║形，而慮知所託亦有其相，名勝義根。經云意思，思
X15n0306_p0721b14║指慮知而已。言幽室見者，肉團在人身中已如幽
X15n0306_p0721b15║室，而清淨四大復託之以知法，如幽室中有人能
X15n0306_p0721b16║見也。人在幽室，我見人而人不見我，意根亦然。正
X15n0306_p0721b17║法念經云：形如蓮華，上有七葉，朝開暮合，色法所
X15n0306_p0721b18║攝。正今文所喻為幽室者也。前云寤寐二相隨身
X15n0306_p0721b19║開合，亦是此意。七徵。初執心在內，不見臟腑，正在
X15n0306_p0721b20║乎此。○二結。
X15n0306_p0721b21║阿難！如是六根，由彼覺明，有明明覺，失彼精了，黏妄
X15n0306_p0721b22║發光。
X15n0306_p0721b23║覺即中道之體，明即俗諦之照，覺明失妙，則生世
X15n0306_p0721b24║界，六根豈不從此生乎？以六根屬妄能也。覺明是
X15n0306_p0721c01║真明，元不可少，因有明故，明必索照，妄心起時，還
X15n0306_p0721c02║以明照此覺，故曰有明明覺。且覺體何所不徧？故
X15n0306_p0721c03║明所照處，正是覺體，稱為明覺，不亦宜乎？失彼精
X15n0306_p0721c04║了者，如前云所既妄立，後文殊偈云所立照性亡
X15n0306_p0721c05║也。前明六根因六塵有，未明六塵從何而有，今示
X15n0306_p0721c06║前六塵十二相皆從明覺而生，所中無明，故照性
X15n0306_p0721c07║亡而失精了耳。妄所既立，生汝妄能，因粘六塵而
X15n0306_p0721c08║發六根照用之光。前示六塵粘湛，今則湛粘六塵，
X15n0306_p0721c09║既名為黏，必有相黏之義也。言發光者，則映色映
X15n0306_p0721c10║聲等，皆精光所映，正是妄明而已。○二、明離塵無體。
X15n0306_p0721c11║是以汝今離暗離明，無有見體；離動離靜，元無聽質；
X15n0306_p0721c12║無通無塞，齅性不生；非變非恬，甞無所出；不離不合，
X15n0306_p0721c13║覺觸本無；無滅無生，了知安寄？
X15n0306_p0721c14║此文正示拔根之道。根若從一法生，則永劫難離。
X15n0306_p0721c15║賴因兩法對待，如明待於暗，動待於靜，故塵可離
X15n0306_p0721c16║而根可拔。幽溪云：惟其生起，因塵而有。所以現用，
X15n0306_p0721c17║離塵無體。故眼見因色而有，離色無體。耳聽因聲，
X15n0306_p0721c18║離聲無體。乃至意根亦然。諺所謂躃者命在杖，失
X15n0306_p0721c19║杖則顛是也。○二、明一入六淨。前由明暗下文意，
X15n0306_p0721c20║本明一入六淨，而先示六根生起者，意顯只一妙
X15n0306_p0721c21║圓黏湛而成六根，所以入一無妄，則六根咸淨。今
X15n0306_p0721c22║則正明一入六淨也。為二：一、明脫根塵，二、明消根
X15n0306_p0721c23║塵。初又二：一、明一入六淨，二、一一入六淨。
X15n0306_p0721c24║汝但不循動靜合離、恬變通塞、生滅明暗，如是十二
X15n0306_p0722a01║諸有為相，隨拔一根，脫粘內伏，伏歸元真，發本明耀，
X15n0306_p0722a02║耀性發明。諸餘五黏，應拔圓脫。
X15n0306_p0722a03║初總明不順六塵。言不循者，不起分別也。人情不
X15n0306_p0722a04║著於動，則著於靜。若分別不生，二俱不著。下觀音
X15n0306_p0722a05║動靜二相，了然不生是也。前文皆先論眼根，今忽
X15n0306_p0722a06║以動靜居首，其選用耳根之意乎。如是十二皆離，
X15n0306_p0722a07║則六塵咸脫。六塵本由明覺而有。明覺者，謂照了
X15n0306_p0722a08║覺體，因之反起外塵。今不循聲色，則治明覺之病，
X15n0306_p0722a09║所以六塵皆亡。楞伽云：不了心及緣，則生二妄想。
X15n0306_p0722a10║了心及境界，妄想則不生。今經圓通，正因此入。前
X15n0306_p0722a11║審詳煩惱根本，惟在六根，似應從根用力。今明脫
X15n0306_p0722a12║根之要，先在脫塵，以根從塵起故耳。次隨拔一根
X15n0306_p0722a13║下，正示其要。言一根者，初心但離一根之塵，則一
X15n0306_p0722a14║根即拔。因脫根塵，便歸真理，名曰內伏。根塵為外，
X15n0306_p0722a15║真如為內。伏者，不動義，即性寂也。伏歸元真句，乃
X15n0306_p0722a16║牒上文。此時當有六用不行之義，是先入空。發本
X15n0306_p0722a17║明耀，是由真入中。當內伏時，見聞之用不彰。若并
X15n0306_p0722a18║不住空，則妙用頓顯。發本明耀，耀性本是圓湛之
X15n0306_p0722a19║體。今得此體，復其本然。本無六根，故六根圓拔。五
X15n0306_p0722a20║黏，指五根及十種外塵之相，此廼由假而入空中。
X15n0306_p0722a21║吳興云：阿難所疑，一入六淨。正釋在茲。○二六根
X15n0306_p0722a22║互用
X15n0306_p0722a23║不由前塵所起知見，明不循根，寄根明發，由是六根
X15n0306_p0722a24║互相為用。
X15n0306_p0722b01║此明本明既發，則不藉根塵，而六根互用也。文有
X15n0306_p0722b02║四句：不由前塵句，明不藉塵。凡夫六根，由塵發知。
X15n0306_p0722b03║今是本明，故不由前塵也。明不句，明不依根。凡夫
X15n0306_p0722b04║結色成根，有根則有知見。今是本明，何賴六根？循
X15n0306_p0722b05║者，順也。第三句，言寄根明發者。吳興云：寄二種根，
X15n0306_p0722b06║覺明開發。如智論云：報生天眼，在肉眼中。此廼寄
X15n0306_p0722b07║於肉眼，而發天眼。今亦如是。吳興言：二種根，乃浮
X15n0306_p0722b08║塵、勝義根也。謂雖不依根，而權借浮塵、勝義，以彰
X15n0306_p0722b09║其用。此亦示同凡夫而已。若法身之體，光明徧滿，
X15n0306_p0722b10║又何賴六根哉？第四句，言由是者。由本明寄根，所
X15n0306_p0722b11║以六根互用。謂眼能聞聲，耳能見色。然必根隔既
X15n0306_p0722b12║消，方是真互用義。若帶根隔，而能合開，根未全消，
X15n0306_p0722b13║非本明也。今因發本明耀，一根之中，即能見色聞
X15n0306_p0722b14║聲，齅香別味。人以為根根互用，而豈知本明之所
X15n0306_p0722b15║寄乎？手鑑云：此顯證真起用，約位明之，即相似分
X15n0306_p0722b16║滿也。前云：從何析伏？疇昔攀緣，得陀羅尼，入佛知
X15n0306_p0722b17║見。斯由隨拔一根，脫粘內伏，故得不由前塵所起
X15n0306_p0722b18║五眼、三智開明，而互用自在也。不漏意識引五識
X15n0306_p0722b19║生，一一通緣一切境故。然六根既自在，六識、六境
X15n0306_p0722b20║亦自在，由是根、塵、識三皆自在故，方曰互用。若細
X15n0306_p0722b21║分別，有十二重，謂各有四句：一、根自在四句：一根
X15n0306_p0722b22║發六識，六根發一識，一根照六境，六根照一境。二、
X15n0306_p0722b23║識自在四句：一識依六根，六識依一根，一識緣六
X15n0306_p0722b24║境，六識緣一境。三、境自在四句：一境依六根，六境
X15n0306_p0722c01║應一根，一境牽六識，六境牽一識（云云）。然此示本
X15n0306_p0722c02║明不藉根、塵，因此而及互用，故云由是。且就根言，
X15n0306_p0722c03║未詳及塵、識，而義必具焉。又十二重亦有未盡，應
X15n0306_p0722c04║云：一根作六根，六根作一根，一根作一根，六根作
X15n0306_p0722c05║六根。初二句可曉。言一作一者，如眼反司聞，耳反
X15n0306_p0722c06║司見，變換言之，共有三十六句，其中只三十句是
X15n0306_p0722c07║互用耳。若眼司見，但是寄根，非互用也。六作六者，
X15n0306_p0722c08║六六有三十六也。○二證明不循根。
X15n0306_p0722c09║阿難！汝豈不知今此會中，阿那律陀無目而見，䟦難
X15n0306_p0722c10║陀龍無耳而聽，殑伽神女非鼻聞香，憍梵鉢提異舌
X15n0306_p0722c11║知味，舜若多神無身覺觸，如來光中映令暫現，既為
X15n0306_p0722c12║風質其體元無，諸滅盡定得寂聲聞。如此會中，摩訶
X15n0306_p0722c13║迦葉久滅意根，圓明了知不因心念。
X15n0306_p0722c14║引阿那律陀等者，證明不循根之有據也。阿那律，
X15n0306_p0722c15║此云無貧，或云無滅。以多睡故，如來呵之。從此精
X15n0306_p0722c16║進，七日不眠，而失雙目。佛令修樂，見照明金剛三
X15n0306_p0722c17║昧。大論云：得天眼，人中最為第一者。阿尼盧頭，色
X15n0306_p0722c18║界四大造色，半頭清淨。佛眼，四大造色，全頭清淨。
X15n0306_p0722c19║䟦難陀云：賢善龍王名。大槩魚龍，皆無耳而聽也。
X15n0306_p0722c20║殑伽，河名，此云天堂來。以其自雪山頂，無熱惱池
X15n0306_p0722c21║流出，故得此名。河神是女，故曰神女。憍梵鉢提云：
X15n0306_p0722c22║牛呞下云：於過去劫，輕弄沙門，世世生生，有牛呞
X15n0306_p0722c23║病。今取其舌似牛，故云異舌。以能辨人所食味，故
X15n0306_p0722c24║云異舌知味。舜若多云：虗空主空神名。雖無有身，
X15n0306_p0723a01║而能覺觸。此神多劫，以無身為苦。如來放拔苦光，
X15n0306_p0723a02║映令暫現身觸，則樂不可言。所現身質，其相如風，
X15n0306_p0723a03║則元無體明矣。滅盡定，亦云滅心定，亦云滅受想
X15n0306_p0723a04║定。今云滅盡者，長水云：滅六全分，盡七染分。釋要
X15n0306_p0723a05║云：留淨分不斷，要持種。吳興云：諸滅盡定，即九次
X15n0306_p0723a06║第定中，滅受想定也。摩訶迦葉，入鷄足山，待彌勒
X15n0306_p0723a07║佛，正是此定。意根既滅，圓明了知，即是本明。故對
X15n0306_p0723a08║境時，不假興心動念耳。然上所說，是證明不循根，
X15n0306_p0723a09║非證六根互用。其中或小乘，或凡夫，且因根缺之
X15n0306_p0723a10║故，迫於不得已而發，非六根互用之比。而真明不
X15n0306_p0723a11║假根塵，亦因此可知。本明人人皆具，所謂在聖不
X15n0306_p0723a12║增，在凡不減者是也。○二、明銷根塵三：一、正明銷
X15n0306_p0723a13║根塵。
X15n0306_p0723a14║阿難！今汝諸根若圓拔已內瑩發光，如是浮塵及器
X15n0306_p0723a15║世聞，諸變化相如湯銷氷，應念化成無上知覺。
X15n0306_p0723a16║前明離塵拔根，或疑根既拔已，內根外塵，便為無
X15n0306_p0723a17║用。今明根塵盡銷，即所歸也。幽溪曰：應念化成無
X15n0306_p0723a18║上知覺者，化乃變化，當體改轉之義。蓋根身器界，
X15n0306_p0723a19║元是妙圓真心，由無始從清淨本然中，隨心應量，
X15n0306_p0723a20║成九界染礙色心，如水成氷，非礙而礙。今諸根圓
X15n0306_p0723a21║拔，內瑩發光，如湯銷氷，氷還成水，當體改轉，不遺
X15n0306_p0723a22║餘力，故曰應念化成無上知覺。即中云浮塵，指正
X15n0306_p0723a23║報浮塵根也。器世間，指依報山河國土也。諸變化
X15n0306_p0723a24║相，總指四大所成法，是則根塵依正，全成正覺，故
X15n0306_p0723b01║曰無上。下文云：一人發真歸元，十方虗空，悉皆消
X15n0306_p0723b02║殞，況諸世界在虗空耶？此由內瑩發光，故根塵銷
X15n0306_p0723b03║落，本明發露，名內瑩發光。吳興云：真智如湯，妄境
X15n0306_p0723b04║如氷，了妄即真，化成智覺。○二證暗不能昏。
X15n0306_p0723b05║阿難！如彼世人聚見於眼，若令急合，暗相現前，六根
X15n0306_p0723b06║黯然，頭足相類。彼人以手循體外繞，彼雖不見，頭足
X15n0306_p0723b07║一辨，知覺是同。
X15n0306_p0723b08║前明根塵銷落，或疑見聞是因緣生法，不假根塵，
X15n0306_p0723b09║從何有見？故引世人亦不假根塵為證。言聚見於
X15n0306_p0723b10║眼者，見性本周法界，今局在眼，故云聚見。良由明
X15n0306_p0723b11║暗二塵黏湛發見，故聚於眼而不及他處也。若令
X15n0306_p0723b12║急合，則離見根；暗相現前，則離明緣。六根，指他人。
X15n0306_p0723b13║六根方合眼時，頭足秪一暗相，故云相類。彼人，指
X15n0306_p0723b14║合眼人也。以手循繞他人之體，故云外擾。知覺是
X15n0306_p0723b15║同者，謂暗中知覺與明中所見不殊，須知能知之
X15n0306_p0723b16║心即是能見之心，故以合眼而當開目耳。此則雖
X15n0306_p0723b17║無根塵，元自有見，凡夫豈必假根塵乎？○三顯覺
X15n0306_p0723b18║心圓妙。
X15n0306_p0723b19║緣見因明，暗成無見，不明自發，則諸暗相永不能昏。
X15n0306_p0723b20║根塵既銷，云何覺明不成圓妙？
X15n0306_p0723b21║緣見下。仍是牒前文也。緣塵之見，凡夫必假於明。
X15n0306_p0723b22║言暗成無見者，指上暗相現前，至頭足相類也。不
X15n0306_p0723b23║明自發，指上循體外繞，至知覺是同。由是觀之，見
X15n0306_p0723b24║不藉於根塵，其義顯然。故結云：則諸暗相，永不能
X15n0306_p0723c01║昏。離根離塵，皆是暗相，故云諸耳。次根塵下。方明
X15n0306_p0723c02║聖境。凡夫之見，尚不假根塵，況聖人根塵已銷，豈
X15n0306_p0723c03║無妙用？上不假根塵，猶是性德。今銷根塵，即是修
X15n0306_p0723c04║德。根是隔義，塵是暗義。隔暗已銷，圓妙斯顯。六根
X15n0306_p0723c05║互用曰圓，即有而空曰妙。一入六淨，道極於斯。第
X15n0306_p0723c06║二義竟。○二、決通疑滯，分二：一、明因果竝常，通初
X15n0306_p0723c07║義；二、明解結無二，通次義。初中二：一、慶喜疑二：一、
X15n0306_p0723c08║疑因心不能克果。
X15n0306_p0723c09║阿難白佛言：世尊！如佛說言：因地覺心欲求常住，要
X15n0306_p0723c10║與果位名目相應。世尊！如果位中，菩提、涅槃、真如、佛
X15n0306_p0723c11║性、菴摩羅識、空如來藏、大圓鏡智，是七種名稱謂雖
X15n0306_p0723c12║別，清淨圓滿體性堅凝，如金剛王常住不壞。若此見
X15n0306_p0723c13║聽離於明暗、動靜、通塞，畢竟無體，猶如念心離於前
X15n0306_p0723c14║塵本無所有，云何將此畢竟斷滅以為修因，欲獲如
X15n0306_p0723c15║來七常住果？
X15n0306_p0723c16║此疑雖從初決定義發來，實執第二義中離塵無
X15n0306_p0723c17║體之語，難第一義中因果相應之文也。為四節：初
X15n0306_p0723c18║如佛說言下，舉第一義審覺因地之文，因地覺心
X15n0306_p0723c19║即覺悟也，欲求常住即求常住果也。果位名目即
X15n0306_p0723c20║下所列七種名是。二明果地常住，菩提是智，涅槃
X15n0306_p0723c21║是斷，真如是正因之體，合此三因名曰佛性，因果
X15n0306_p0723c22║無殊故云性耳。菴摩羅此翻白淨，第九識名，由來
X15n0306_p0723c23║地攝二論立識，互諍地人止立第八阿賴耶識，攝
X15n0306_p0723c24║大乘人立第九識，今經乃有二名，今文菴摩羅是
X15n0306_p0724a01║第九識，下卷云陀那微細識是第八識，然大圓鏡
X15n0306_p0724a02║智乃轉第八識所成。溫陵曰：分別一切而無染著
X15n0306_p0724a03║曰菴摩羅識，洞照萬法而無分別曰大圓鏡智。此
X15n0306_p0724a04║釋顯了，但既云分別又云無分別者，似即破即立
X15n0306_p0724a05║之義，故以空如來藏而居其中即該三諦，以多所
X15n0306_p0724a06║含藏而無積聚名空如來藏也。稱謂下，言名異體
X15n0306_p0724a07║一，滅盡無明曰清淨，具足眾德曰圓滿，更無改變
X15n0306_p0724a08║日堅凝。金剛王即金剛寶，或云帝釋所執者是。此
X15n0306_p0724a09║約喻明常住耳。三、若此下，明因無常，即舉第二義
X15n0306_p0724a10║中離塵無體之語也。阿難之意似謂前聞見性常
X15n0306_p0724a11║住，將謂見聽必離塵有體，便當依比以求佛果。今
X15n0306_p0724a12║聞離暗離明無有見體，離動離靜元無聽質，無通
X15n0306_p0724a13║無塞齅性不生等，則與第六念性何以異乎？初卷
X15n0306_p0724a14║文云：若分別性離塵無體，斯則前塵分別影事，塵
X15n0306_p0724a15║非常住。若變滅時，此心則同龜毛兔角，則汝法身
X15n0306_p0724a16║同於斷滅。故今云離於前塵，本無所有也。四、云何
X15n0306_p0724a17║將此下，疑因不克果。若離前塵見聞，則同龜毛兔
X15n0306_p0724a18║角，是畢竟斷滅之因，豈依此而獲七常住果乎？蓋
X15n0306_p0724a19║修門之要在離根塵，根塵既離，見聽安在？此人情
X15n0306_p0724a20║必有之疑，故此問決不可少。又前明內瑩發光，根
X15n0306_p0724a21║塵銷落，正指見聞之性為本明耀。但前云脫黏內
X15n0306_p0724a22║伏，後發本明，本明似非根中見聞，故此叩之。○二、
X15n0306_p0724a23║以念與見性再推。
X15n0306_p0724a24║世尊！若離明暗見畢竟空，如離前塵念自性滅，進退
X15n0306_p0724b01║循環微細推求，本無我心及我心所，將誰立因求無
X15n0306_p0724b02║上覺？如來先說湛精圓常，違越誠言終成戲論，云何
X15n0306_p0724b03║如來真實語者？惟垂大慈開我蒙恡。
X15n0306_p0724b04║前文眼耳例同意識，今復以眼見同意者，因初卷
X15n0306_p0724b05║中以心眼對辨，言攀緣非心，眼見是心。今疑念因
X15n0306_p0724b06║前塵而有，見亦因塵，何必與見而奪念乎？前第一
X15n0306_p0724b07║番以離塵無體難因果相應，雖引初卷之文，而所
X15n0306_p0724b08║難者在二決定義，今第二番并難初卷文也。進退
X15n0306_p0724b09║者，進以眼根而推之，若離明暗，見畢竟空；退以意
X15n0306_p0724b10║根而推之，如無前塵，念性自滅。循環者，前以眼耳
X15n0306_p0724b11║與意對推，今以見性與意對推，兩番推求，名循環
X15n0306_p0724b12║也。於根塵中微細推求，本無有心，何云見性是心
X15n0306_p0724b13║亦無？見中心數是無心所，此翻難前如是見性是
X15n0306_p0724b14║心，非眼耳。若見性常，必依此立因而求佛果。今既
X15n0306_p0724b15║不爾，將誰立因？初卷云其誰修證無生法忍，今云
X15n0306_p0724b16║將誰立因求無上覺，其意是同。如來下，譏佛頓乖。
X15n0306_p0724b17║先說前文云六湛圓明本所功德，又自初卷來，屈
X15n0306_p0724b18║指飛光等，頻言見性常住，及云見精明性等，今又
X15n0306_p0724b19║言見無自性，兩端不定，非戲論歟？惟垂下，請佛開
X15n0306_p0724b20║決。恡者，執恡也。○二、世尊答三：一、斥迷許說。
X15n0306_p0724b21║佛告阿難：汝學多聞未盡諸漏，心中徒知顛倒所因，
X15n0306_p0724b22║真倒現前實未能識，恐汝誠心猶未信伏。吾今試將
X15n0306_p0724b23║塵俗諸事，當除汝疑。
X15n0306_p0724b24║幽溪曰：緣塵而有分別，是為顛倒所因。離塵而有
X15n0306_p0724c01║知見，即是真常。反謂之無常，是為真倒現前。阿難
X15n0306_p0724c02║雖有多聞，未盡思惑，故知此而不知彼也。恐汝下
X15n0306_p0724c03║者，謂直說諦理，恐汝不信，須示塵俗諸事，方可除
X15n0306_p0724c04║疑。下文擊鐘夢寤，皆塵俗諸事耳。○二、示聞性常
X15n0306_p0724c05║二：一、就聞鍾顯迷倒；二、就聞性示因常。初又二：一、
X15n0306_p0724c06║詰聞聲；二、斥矯亂。初又二：一、詰聞；二、詰聲。此中文
X15n0306_p0724c07║勢與諸文不同。前文處處以根、塵對說，今皆以聞
X15n0306_p0724c08║性與聲、塵對辨。當知聞性其猶清水，若在根中，為
X15n0306_p0724c09║根所濁，如溪流入河，變成濁水。雖成濁水，濕性不
X15n0306_p0724c10║失；雖入根中，聞性不入。故皆以性與聲辨明一常
X15n0306_p0724c11║一無常。前文云：離動離靜，元無聽質。此以根、塵對
X15n0306_p0724c12║說。且明根、塵若袪，聞性圓妙，阿難疑畢竟斷滅。似
X15n0306_p0724c13║謂水既不清，并失濕性，豈其然哉？故今直以性與
X15n0306_p0724c14║塵辨，庶不迷於性也。初、詰聞中二：一、詰有無；二、云
X15n0306_p0724c15║何下，詰所以。
X15n0306_p0724c16║即時如來勅羅睺羅擊鍾一聲，問阿難言：汝今聞不？
X15n0306_p0724c17║阿難大眾俱言：我聞。鍾歇無聲，佛又問言：汝今聞不？
X15n0306_p0724c18║阿難大眾俱言：不聞。時羅睺羅又擊一聲，佛又問言：
X15n0306_p0724c19║汝今聞不？阿難大眾又言：俱聞。佛問阿難：汝云何聞？
X15n0306_p0724c20║云何不聞？阿難大眾俱白佛言：鍾聲若擊，則我得聞。
X15n0306_p0724c21║擊久聲銷，音響雙絕，則名無聞。
X15n0306_p0724c22║即時與爾時少異。爾時者，謂前事之末，後事之始，
X15n0306_p0724c23║其時尚寬，名為爾時。即時亦是前事之末，急續前
X15n0306_p0724c24║事，故稱即時。勅羅睺擊鍾者，佛意將選耳根圓通
X15n0306_p0725a01║也。初詰有無中，初番言聞而兼大眾，表所見之同
X15n0306_p0725a02║也。第二番俱言不聞，此答為謬。據佛後文所簡，不
X15n0306_p0725a03║聞之言含三種過：一、含以聲為聞之惑；二、含不知
X15n0306_p0725a04║聞性常惑；三、含不知聞靜之惑。故知凡小所言，無
X15n0306_p0725a05║非是惑，豈不痛哉！次羅睺再擊者，溫陵曰：此但無
X15n0306_p0725a06║聲，非謂無聞，必再擊疊問者，欲令審辨而而悟也。
X15n0306_p0725a07║次詰所以中，總問聞與不聞，答亦總示其意。言音
X15n0306_p0725a08║響者，響是餘響，音是正擊，故云雙絕。答中無聞之
X15n0306_p0725a09║言，謬之甚矣。下文云聲銷無響，汝說無聞，牒此語
X15n0306_p0725a10║也。前云不聞，已含三惑，至此則顯言之。然阿難以
X15n0306_p0725a11║聞為根，如來指聞為性，根有生滅，性無改更，故阿
X15n0306_p0725a12║難言聞，佛亦言聞，阿難言不聞，佛亦云聞，則聞性
X15n0306_p0725a13║是常明矣。前後文欲除根塵，故對明其妄，今阿難
X15n0306_p0725a14║墮斷滅見，苟不直顯性真，何以除疑？故將聞性對
X15n0306_p0725a15║塵俗諸事言之，其意在此。○二詰聲亦二：一詰有
X15n0306_p0725a16║無，二詰所以。
X15n0306_p0725a17║如來又勅羅睺擊鍾，問阿難言：爾今聲不？阿難大眾
X15n0306_p0725a18║俱言：有聲。少選聲銷，佛又問言：爾今聲不？阿難大眾
X15n0306_p0725a19║答言：無聲。有頃，羅睺更來撞鍾，佛又問言：爾今聲不？
X15n0306_p0725a20║阿難大眾俱言：有聲。佛問阿難：汝云何聲？云何無聲？
X15n0306_p0725a21║阿難大眾俱白佛言：鍾聲若擊，則名有聲；擊久聲銷，
X15n0306_p0725a22║音響雙絕，則名無聲。
X15n0306_p0725a23║又勅之意，欲明是聲生滅，非聞生滅。溫陵曰：上答
X15n0306_p0725a24║為倒，此答為正。蓋聲有生滅，聞性常在，迷情不了，
X15n0306_p0725b01║以聞同聲，是以常為斷也。○二斥矯亂。
X15n0306_p0725b02║佛語阿難及諸大眾：汝今云何自語矯亂？大眾阿難
X15n0306_p0725b03║俱時問佛：我今云何名為矯亂？佛言：我問汝聞，汝則
X15n0306_p0725b04║言聞；又問汝聲，汝則言聲。惟聞與聲，報答無定，如是
X15n0306_p0725b05║云何不名矯亂？
X15n0306_p0725b06║矯者，矯強。亂者，雜亂。據阿難疑聞者是根，根由塵
X15n0306_p0725b07║有，無聲便合無聞。然答聞答聲，語全相似，難免雜
X15n0306_p0725b08║亂之失。語意必有矯強，故以矯強責之。如來謂聞
X15n0306_p0725b09║者是性，聲屬外塵，不應報答無定。無定者，相似也。
X15n0306_p0725b10║若言聲有生滅，聞非有無，語不相類，即無矯亂之
X15n0306_p0725b11║咎矣。○二、就聞性示因常二：一、就聞正示，二、引夢
X15n0306_p0725b12║明常。阿難！前疑見性斷滅，本無我心及我心所。今
X15n0306_p0725b13║明聞鐘，正是聞性。此性常住，乃至重睡之時，覺觀
X15n0306_p0725b14║宛然，豈非心及心所？所以破斷滅之疑也。初中三：
X15n0306_p0725b15║一、正破無聞。
X15n0306_p0725b16║阿難，聲銷無響，汝說無聞。若實無聞，聞性已滅，同於
X15n0306_p0725b17║枯木鍾聲更擊，汝云何知？
X15n0306_p0725b18║先斥矯亂竟，次正出其過。先出汝言不聞，則墮斷
X15n0306_p0725b19║見之過。聲銷下，牒計。前詰聞中，第二番阿難大眾
X15n0306_p0725b20║俱言不聞。次詰所以中云音響雙絕，則名無聞，指
X15n0306_p0725b21║上不聞為無聞耳。今總牒云汝說無聞，據無聞之
X15n0306_p0725b22║語，是不知聞性常住，故今破云聞性已滅。但觀此
X15n0306_p0725b23║言，知阿難疑聞根，而如來正辨聞性。聞性若滅，至
X15n0306_p0725b24║鍾聲再叩，應無第三更答之文矣。知即聞也。阿難
X15n0306_p0725c01║因昧聞者是性，遂成斷見，所謂目對真而莫覺，故
X15n0306_p0725c02║先斥之。○二、辨析聞塵二：一、斥謬。
X15n0306_p0725c03║知有知無，自是聲塵或無或有，豈彼聞性為汝有無？
X15n0306_p0725c04║聞實云無，誰知無者？
X15n0306_p0725c05║知有下，示答聲為是答聞總差之過。若論有無，聲
X15n0306_p0725c06║塵為正，對此聲塵說彼聞性為汝有無，猶言被汝
X15n0306_p0725c07║有無也。夫聲無既無滅，聲有亦非生，則不惟答無
X15n0306_p0725c08║為悞，而答有亦成謬矣。阿難不知辨析，故惑聲以
X15n0306_p0725c09║為聞也。次聞實下，示不知聞靜亦是聞塵之過，兼
X15n0306_p0725c10║斥以常為斷。前破無聞，正破以常為斷，今文中亦
X15n0306_p0725c11║具斥三過。○二顯正。
X15n0306_p0725c12║是故，阿難！聲於聞中自有生滅，非為汝聞聲生聲滅，
X15n0306_p0725c13║令汝聞性為有為無？
X15n0306_p0725c14║前但云聲塵或無或有，今云聲於聞中自有生滅，
X15n0306_p0725c15║以聲與聞交互說也。於聞中者，謂於常住聞性中
X15n0306_p0725c16║耳。故後偈云：音聲性動靜，聞中為有無？引今文也。
X15n0306_p0725c17║前但云：豈彼聞性為汝有無？今以聞與聲交互而
X15n0306_p0725c18║說，故後偈云：無聲號無聞，非實無聞性。聲無既無
X15n0306_p0725c19║滅，聲有亦非生。生滅二緣離，是則常真實。亦引今
X15n0306_p0725c20║文。當知前為出過，今為結顯。正義既云聞無生滅，
X15n0306_p0725c21║則常住義成；既云非為汝聞聲生聲滅，令汝聞性
X15n0306_p0725c22║為有為無？聞聲滅，則聞靜義成。辨析聞塵，不得認
X15n0306_p0725c23║聲為聞，其義亦成。前有三過，今結三義，對之了然。
X15n0306_p0725c24║長水云：聲於聞中者，聞性不動，其猶鏡明；聲生聲
X15n0306_p0726a01║滅，正如影像。豈由影像有去有來，令其鏡明為生
X15n0306_p0726a02║為滅？但聞性中本無根塵，而有根時，其聞聲者亦
X15n0306_p0726a03║是聞性。二卷經云：見見之時，見非是見。例此亦應
X15n0306_p0726a04║云：聞聞之時，聞非是聞。雖有聞，即涉聞精，而聞即
X15n0306_p0726a05║無聞，不得捨聞以求無聞也。○三、斥顯聞性。
X15n0306_p0726a06║汝尚顛倒惑聲為聞，何怪昏迷以常為斷？終不應言
X15n0306_p0726a07║離諸動靜、閉塞、開通，說聞無性。
X15n0306_p0726a08║初句斥其以塵為性，非斥其以塵為根。夫以聲之
X15n0306_p0726a09║生滅為聞之有無，非惑聲為聞乎？聲可滅亡，聞性
X15n0306_p0726a10║常住。既認聲為聞，則必以常為斷矣。言何怪者，勢
X15n0306_p0726a11║必然也。終不下，正顯聞性。前雖就聞聲顯性，而聞
X15n0306_p0726a12║性必離根塵。動靜，塵也；開閉通塞，根也。性既常住，
X15n0306_p0726a13║離根塵則性愈明。前云離動離靜，元無聽質，是離
X15n0306_p0726a14║根塵；而疑畢竟斷滅，是說聞無性。佛先明性必有
X15n0306_p0726a15║聞，故擊鍾以驗之；今明聞必有性，不與根塵同，失
X15n0306_p0726a16║其明常住均耳。阿難墮斷見中，謂性無聞，非擊鍾
X15n0306_p0726a17║則疑不破，而聞聲之性即離根塵之性，故結歸於
X15n0306_p0726a18║離根塵也。○二、引夢明常二：一、引睡夢驗常。
X15n0306_p0726a19║如重睡人眠熟牀枕，其家有人於彼睡時擣練舂米，
X15n0306_p0726a20║其人夢中聞舂擣聲別作他物，或為擊鼓或為撞鐘，
X15n0306_p0726a21║即於夢時自怪其鍾為木石響。於時忽寤遄知杵音，
X15n0306_p0726a22║自告家中：我正夢時惑此舂音將為鼓響。阿難！是人
X15n0306_p0726a23║夢中豈憶靜搖開閉通塞？其形雖寐聞性不昏。
X15n0306_p0726a24║引夢聞舂擣，與前擊鐘不同。前明聞性常，今兼明
X15n0306_p0726b01║聞性離根塵識也。眠輕易醒，故舉重睡，以重睡則
X15n0306_p0726b02║根塵不接耳。長水云：睡人六識歸種，思覺不行，但
X15n0306_p0726b03║任運聞，即真聞性。其說最是。擣練是杵音（杵，椎也，亦名鍾
X15n0306_p0726b04║馗），舂米是碓聲。其人睡時，即以聞舂擣聲為夢，更
X15n0306_p0726b05║無別夢。此聞既非根識，決是聞性，更無疑也。別作
X15n0306_p0726b06║下，驗非醒時根塵。別作他物句，是總標。或為下，別
X15n0306_p0726b07║出二聲，釋成上句耳。即於下，驗非醒時意識。怪為
X15n0306_p0726b08║木石，正是夢時意識。前阿難疑離根塵時，本無我
X15n0306_p0726b09║心及我心所，今夢時能聞，豈非心乎？疑為擊鼓撞
X15n0306_p0726b10║鍾，乃至自怪，非心所乎？後偈云：縱令在夢想，不為
X15n0306_p0726b11║不思無，覺觀出思惟，身心不能及。正引今文。別作
X15n0306_p0726b12║下，是覺。即於下，是觀。夢中有覺觀，其義了然。於時
X15n0306_p0726b13║忽寤者，因夢聞而寤也。遄知杵音，是醒時根塵。自
X15n0306_p0726b14║告下，是醒時意釋。以鼓釋鍾，文意互現。舉醒對夢，
X15n0306_p0726b15║顯夢中無醒時根塵識耳。阿難下，結顯聞性。言豈
X15n0306_p0726b16║憶者，憶即是識。根塵由憶而有，不憶即無，故以憶
X15n0306_p0726b17║居首。不憶靜搖，明不憶塵，則無塵相可知。不憶開
X15n0306_p0726b18║閉等，明不憶根，則無根相可知。無根塵識，全是真
X15n0306_p0726b19║性，故云聞性不昏。言不昏者，文意但取夢聞舂擣，
X15n0306_p0726b20║是聞性不昏，不取惑為木石聲也。以是夢中意識，
X15n0306_p0726b21║故不取之。若爾，何故如來曲為模擬，云別作他物
X15n0306_p0726b22║等耶？佛意明夢中有心及心所，而正意在取聞性
X15n0306_p0726b23║不滅也。問：既夢聞是性，何故與外塵相對？性豈有
X15n0306_p0726b24║外塵乎？答：一切眾生皆用此疑。須知不憶外塵，即
X15n0306_p0726c01║無塵相，此忘塵之要道也。○二、結形銷不滅。
X15n0306_p0726c02║縱汝形銷命光遷謝，此性云何為汝銷滅？
X15n0306_p0726c03║既曉夢中不昏，便知身死不滅。以真性本離根塵，
X15n0306_p0726c04║豈隨幻影而滅亡耶？言命光者，前文云黏妄發光，
X15n0306_p0726c05║即是命光。為者，被也。真性常然，不被捨報所滅。前
X15n0306_p0726c06║阿難通疑六根離塵無體，如來所以別顯聞性為
X15n0306_p0726c07║常，誠欲發耳根圓通之機也。二、示聞性常竟。○三、
X15n0306_p0726c08║結會通示。分二：一、明迷常故無常。
X15n0306_p0726c09║以諸眾生從無始來，循諸色聲逐念流轉，曾不開悟
X15n0306_p0726c10║性淨妙常，不循所常逐諸生滅，由是生生雜染流轉。
X15n0306_p0726c11║意明眾生流轉生死，皆由不識常住。言無始者，指
X15n0306_p0726c12║無明住地惑也。循者，順也。根塵相對，循聲逐色，因
X15n0306_p0726c13║之起識，是逐念流轉。不曾知見聞之性，本來常住，
X15n0306_p0726c14║清淨無相，是為無常所惑，而乏見道之智耳。不悟
X15n0306_p0726c15║性常，故不依常住而起修。逐念流轉，是逐諸生滅，
X15n0306_p0726c16║由是永沉生死。非淨妙則雜染矣，非常住則流轉
X15n0306_p0726c17║矣。前云流轉，是流轉於意念。今云流轉，即流轉於
X15n0306_p0726c18║生死。此由集而起苦也。○二、明棄無常即常。
X15n0306_p0726c19║若棄生滅，守於真常，常光現前，根塵識心應時銷落，
X15n0306_p0726c20║想相為塵，識情為垢，二俱遠離，則汝法眼應時清明，
X15n0306_p0726c21║云何不成無上知覺？
X15n0306_p0726c22║前是起集招苦，今是修道證滅。棄生滅守真常者，
X15n0306_p0726c23║長水云於妙常寂絕念而遊，於真覺明亡緣而照
X15n0306_p0726c24║是也。若觀文意，棄根塵識為棄生滅，守見聞性為
X15n0306_p0727a01║守真常。常光者，內瑩發光如前所說，根既圓拔塵
X15n0306_p0727a02║識亦除，上是修道今證滅也。想相下，釋根塵識銷
X15n0306_p0727a03║落之義。夫塵者，憶之則有、不憶則亡，是想所成之
X15n0306_p0727a04║相也。識情若起愛憎隨之，故名垢穢二可遠離，而
X15n0306_p0727a05║根則惟在乎轉眼，根轉為見法之眼，一入六淨餘
X15n0306_p0727a06║根可知，塵垢離則清明矣。遠離之言釋棄生滅守
X15n0306_p0727a07║真常，法眼清明是釋常光現前。云何句正釋銷落，
X15n0306_p0727a08║如前文云如湯銷氷。應念化成無上知覺，前文舉
X15n0306_p0727a09║要但明拔脫根塵，今并明應去識耳。無上知覺應
X15n0306_p0727a10║指分滿佛果，前第一義明苦滅，第二義明集道，今
X15n0306_p0727a11║正兩門竝用也。
X15n0306_p0727a12║首楞嚴經觀心定解卷第四