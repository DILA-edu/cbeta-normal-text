X15n0306_p0727a13║
X15n0306_p0727a14║
X15n0306_p0727a15║
X15n0306_p0727a16║大佛頂如來密因修證了義諸菩薩萬行首楞嚴經
X15n0306_p0727a17║觀心定解卷第五
X15n0306_p0727a18║
X15n0306_p0727a19║○二、明解結無二通次義。前第二義云：阿難！汝修
X15n0306_p0727a20║菩提，若不審觀煩惱根本，則不能知虗妄根塵何
X15n0306_p0727a21║處顛倒。處尚不知，云何降伏，取如來位？汝觀世間
X15n0306_p0727a22║解結之人，不見所結，云何知解？似必斷去煩惱，方
X15n0306_p0727a23║證佛位。解去其結，方名解脫。豈非緣理斷九，歷別
X15n0306_p0727a24║行門乎？今明根塵同源，縛脫無二。知見立見，即無
X15n0306_p0727b01║明本。知見無見，斯即涅槃。則此六根，即迷中實相，
X15n0306_p0727b02║無住本也。經云：使汝流轉生死結根，惟汝六根，更
X15n0306_p0727b03║非他物。此迷則三道流轉也。令汝速證安樂妙常，
X15n0306_p0727b04║亦汝六根，更非他物。此悟則果中勝用也。喻如秪
X15n0306_p0727b05║一華巾，綰之成六，此因緣和合，虗妄名生。解之無
X15n0306_p0727b06║一，此因緣別離，虗妄名滅。殊不能知生滅去來，本
X15n0306_p0727b07║如來藏，妙真如性。只一華巾，結解無二。豈非決通
X15n0306_p0727b08║歷別，而入圓融，為起行之大要乎？又前云：菩提，道
X15n0306_p0727b09║也。涅槃，滅也。煩惱，集也。生死，苦也。以道治集，滅超
X15n0306_p0727b10║生死，此前三教四諦耳。今云縛脫無二，結解惟一，
X15n0306_p0727b11║即顯示無作四諦，只一圓中實相矣。玅玄四上云：
X15n0306_p0727b12║無作四諦慧者，解惑因緣而成四也。大經云：寶珠
X15n0306_p0727b13║在體，謂呼失去，憂愁啼哭，但見其體及瘡，不見寶
X15n0306_p0727b14║珠及鏡，惟有憂愁，無復歡喜。此迷道滅而起苦集，
X15n0306_p0727b15║是知見立知，而成流轉生死也。若解瘡體即是寶
X15n0306_p0727b16║珠，則喜不哭，因滅無明，即得熾然三菩提燈。此解
X15n0306_p0727b17║悟因緣即是道滅，是知見無見，而歸安樂妙常也。
X15n0306_p0727b18║豈非四諦只一中實耶？大經云：無苦無諦有實，無
X15n0306_p0727b19║集無諦有實，無滅無諦有實，無道無諦有實。實即
X15n0306_p0727b20║中道虗空佛性，亦即六根，更非他物也。今經中雙
X15n0306_p0727b21║非空有，及若欲解結，當於結心皆顯中實，為解結
X15n0306_p0727b22║不二之本。如此方名從性起修，成無作妙行，故科
X15n0306_p0727b23║云融通。次義為二：一、正明解結無二，二、兼顯六解
X15n0306_p0727b24║一亡。初中二：一、疑請
X15n0306_p0727c01║阿難白佛言：世尊！如來雖說第二義門，今觀世間解
X15n0306_p0727c02║結之人，若不知其所結之元，我信是人終不能解。世
X15n0306_p0727c03║尊！我及會中有學聲聞亦復如是，從無始際與諸無
X15n0306_p0727c04║明俱滅俱生，雖得如是多聞善根，名為出家，猶隔日
X15n0306_p0727c05║瘧。惟願大慈哀愍淪溺，今日身心云何是結？從何名
X15n0306_p0727c06║解？亦令未來苦難眾生得免輪迴，不落三有。作是語
X15n0306_p0727c07║已，普及大眾五體投地，雨淚翹誠，佇佛如來無上開
X15n0306_p0727c08║示。
X15n0306_p0727c09║前第二決定義中，文云：阿難！汝觀世間解結之人，
X15n0306_p0727c10║不見所結，云何知解？佛意指根即結，而阿難乃於
X15n0306_p0727c11║根外更求所結之元，故有此問。如云：元來云何成
X15n0306_p0727c12║此結也？下合文云：云何是結？後文云：知見立知，即
X15n0306_p0727c13║無明本，是所結之元也。幽溪云：元，本也，謂最初結
X15n0306_p0727c14║起根元。若曉結起之元由知見立知，則知見無見，
X15n0306_p0727c15║斯即涅槃，誠為解結之方矣。合喻中，初云有學聲
X15n0306_p0727c16║聞亦復如是者，未得四果，名為有學。言無始無明
X15n0306_p0727c17║者，長水曰：始自迷真，隨逐有情，生滅不離。故前文
X15n0306_p0727c18║云：和合妄生，和合妄死。此文云：俱滅俱生。其意咸
X15n0306_p0727c19║同。熏聞云：此有二義：一、約阿難權證初果，俱生尚
X15n0306_p0727c20║在，則與界內無明俱滅俱生；二、約阿難別惑未除，
X15n0306_p0727c21║則與界外無明俱滅俱生也。喻如隔日瘧者，見惑
X15n0306_p0727c22║已斷，如安日；俱生未破，如發日。又通惑先落，如安
X15n0306_p0727c23║日；別惑猶在，如發日。多聞善根可出三界，故云出
X15n0306_p0727c24║家。而無明全在，是但有結而不知解也。惟願大慈
X15n0306_p0728a01║下，請示。阿難意謂無始無明必是結元，但今日身
X15n0306_p0728a02║心已斷八十八使，不知何者是無明之結？云何之
X15n0306_p0728a03║言，即問結元。又不知解結之法從何用力？一、問結；
X15n0306_p0728a04║二、問解。未知結、解惟一六根，故下諸佛雙示結、解
X15n0306_p0728a05║只在六根也。○二，開示。二一，現瑞。
X15n0306_p0728a06║爾時，世尊憐愍阿難及諸會中諸有學者，亦為未來
X15n0306_p0728a07║一切眾生，為出世因作將來眼，以閻浮檀紫金光手
X15n0306_p0728a08║摩阿難頂。即時，十方普佛世界六種震動，微塵如來
X15n0306_p0728a09║住世界者，各有寶光從其頂出，其光同時於彼世界
X15n0306_p0728a10║來祗陀林灌如來頂，是諸大眾得未曾有。
X15n0306_p0728a11║佛愍現未二機而獨摩阿難頂者，寄當機以表眾
X15n0306_p0728a12║生當證佛果耳。據下偈云彈指超無學，則無學亦
X15n0306_p0728a13║在所益中，但有學未離分段，故特愍之。上諸字指
X15n0306_p0728a14║諸人也，下諸字指前三果及四向也。將來眾生若
X15n0306_p0728a15║聞解結法門，不但能出分段，兼出變易，故云作出
X15n0306_p0728a16║世因，所以諸佛示語便為將來眼目。即時下，正現
X15n0306_p0728a17║瑞。諸佛頂光灌釋迦頂者，示宣無上頂法無相不
X15n0306_p0728a18║相、不相無相之理也。經中放光至此共有四番，前
X15n0306_p0728a19║三番俱在初卷：一、頂光說呪；二、七徵後，從面門放
X15n0306_p0728a20║光，即示二種根本；三、從胸卍字涌出寶光後，即示
X15n0306_p0728a21║見性。前三番皆釋迦放光，今諸佛放光灌釋迦頂，
X15n0306_p0728a22║表微塵諸佛同證頂法，又顯諸佛當說圓中無作
X15n0306_p0728a23║四諦之法，故先顯神通。六種動者，表破六根惑也。
X15n0306_p0728a24║○二、正說二：一、諸佛同宣。二、釋迦申釋。初諸佛同
X15n0306_p0728b01║音告阿難者，以阿難初卷中元請十方如來得成
X15n0306_p0728b02║菩提妙奢摩他、三摩、禪那最初方便故也。今雖示
X15n0306_p0728b03║六根，義該三觀，而重在圓中也。
X15n0306_p0728b04║於是阿難及諸大眾，俱聞十方微塵如來，異口同音
X15n0306_p0728b05║告阿難言：善哉阿難！汝欲識知俱生無明，使汝輪轉
X15n0306_p0728b06║生死結根，惟汝六根更非他物。汝復欲知無上菩提，
X15n0306_p0728b07║令汝速證安樂解脫寂靜妙常，亦汝六根更非他物。
X15n0306_p0728b08║阿難問：今日身心，云何是結？從何得解？而諸佛皆
X15n0306_p0728b09║指歸六根。下文所云：結解同所因，聖凡無二路也。
X15n0306_p0728b10║今先約圓實諦釋，次隨文分別。無明是集諦，生死
X15n0306_p0728b11║是苦諦，菩提是道諦，涅槃是滅諦。四諦同在六根，
X15n0306_p0728b12║即一實諦，乃圓教無作四諦之旨。妙玄云：以迷理
X15n0306_p0728b13║故，菩提是煩惱，名集諦；涅槃是生死，名苦諦。以能
X15n0306_p0728b14║解故，煩惱即菩提，是道諦；生死即涅槃，名滅諦。當
X15n0306_p0728b15║知理惟一實，隨順眾生，說有世諦因果，是名苦集，
X15n0306_p0728b16║而體即道滅。故云：出世人知，即第一義諦。是則此
X15n0306_p0728b17║文，具一諦、二諦、四諦之義。此義純圓，永超偏教。諸
X15n0306_p0728b18║佛證此法門，而成正覺，故同說之。次隨文分別。言
X15n0306_p0728b19║俱生無明者，不知三諦，名曰無明。大品云：諸法無
X15n0306_p0728b20║所有，如是有，如是無所有，是事不知，名為無明。正
X15n0306_p0728b21║其義也。此是根本無明，眾生因此無明，輪轉二種
X15n0306_p0728b22║生死。云結根者，正答所結之元，由眾生對境起念，
X15n0306_p0728b23║尋聲逐色，故入輪迴，是惟汝六根也。結既因根，解
X15n0306_p0728b24║亦因根，菩提是習果，與上無明相對，涅槃是果果，
X15n0306_p0728c01║與上生死相對，涅槃有四德，安樂樂德，妙常常德，
X15n0306_p0728c02║寂靜淨德，解脫我德。言速證者，與下彈指超無學，
X15n0306_p0728c03║其文相應。解者，引下文知見立知，故輪生死，知見
X15n0306_p0728c04║無見，即證妙常，使生死涅槃二途可別，眉目朗然。
X15n0306_p0728c05║然諸佛之意，正明道滅即苦集，苦集即道滅，當體
X15n0306_p0728c06║即是，不須翻破，是無作義，由迷悟有殊，故成四諦，
X15n0306_p0728c07║四實非四，所謂一切眾生，即菩提相，不可復得，即
X15n0306_p0728c08║大涅槃，不可復滅也。然交光云，決定用根，決定不
X15n0306_p0728c09║用識，實引今文為證，但圓教法門，元無揀擇，若以
X15n0306_p0728c10║別意甄分，淪生死者，乃凡夫之六根，證妙常者，乃
X15n0306_p0728c11║互用之六根，又不可不辨也。○二、釋迦申釋二：一、
X15n0306_p0728c12║疑問。
X15n0306_p0728c13║阿難雖聞如是法音，心猶未明，稽首白佛：云何令我
X15n0306_p0728c14║生死輪迴，安樂妙常，同是六根，更非他物？
X15n0306_p0728c15║上來所說是圓中實法，所謂生死即涅槃，煩惱即
X15n0306_p0728c16║菩提也。阿難于此不能無惑，向疑結非根元，今聞
X15n0306_p0728c17║結即結元。又眾生皆具六根，何云即是妙常？語既
X15n0306_p0728c18║深妙，請更明之。○二、答釋二：一、長行，二、偈頌。長行
X15n0306_p0728c19║中三：一、約十八界示。
X15n0306_p0728c20║佛告阿難：根塵同源，縛脫無二，識性虗妄，猶如空華。
X15n0306_p0728c21║根塵識三，攝十八界，真則俱真，妄則俱妄。言同源
X15n0306_p0728c22║者，根塵同以陀那為源，此妄源也。又同以法性為
X15n0306_p0728c23║源，此真源也。故維摩經云：從無住本，立一切法。無
X15n0306_p0728c24║住之言，該乎真妄。縛脫無二者，如圓覺云：不與法
X15n0306_p0729a01║縛，不求法脫。註云：性平等故。其義正同。夫根塵識
X15n0306_p0729a02║既同源真妄，故縛與脫無二也。真則俱真，俱名無
X15n0306_p0729a03║二。妄即俱妄，同如空華。豈分根塵為真，而決定當
X15n0306_p0729a04║用識性，空華決不可用之異見乎？況有用唯識五
X15n0306_p0729a05║位，硬配今文，而言識決空妄，真深經淺，解謚鶴以
X15n0306_p0729a06║烏也。○二、約十二入示。
X15n0306_p0729a07║阿難，由塵發知，因根有相，相見無性，同於交蘆。
X15n0306_p0729a08║此處明示根塵二皆無性，同於空妄，妄既破去，即
X15n0306_p0729a09║同真源矣。何曾獨指根塵是真決當用，識性是妄
X15n0306_p0729a10║決不用耶？斷章節句，豈能解佛經之大全乎？交蘆
X15n0306_p0729a11║相藉失一則俱仆。或云：交蘆別是一種，麤大過於
X15n0306_p0729a12║常蘆，生必兩莖交抱而立，二根盤結相連，單則撲
X15n0306_p0729a13║地不能自立。○三、約六根示。
X15n0306_p0729a14║是故汝今知見立知即無明本，知見無見斯即涅槃
X15n0306_p0729a15║無漏真淨，云何是中更容他物？
X15n0306_p0729a16║根界入三，本一圓中實諦，所謂同源無二也。淨名
X15n0306_p0729a17║指為無住本，祖師指為迷中實相，今經竟指根塵
X15n0306_p0729a18║識，以皆本如來藏妙真如性故也。此乃就事點理，
X15n0306_p0729a19║極為圓頓，而所以有無明涅槃之分者，即妙玄解
X15n0306_p0729a20║惑因緣，而有四諦二諦之異，而體只是一。又前約
X15n0306_p0729a21║界入示真空，以遮俗有二觀之義明矣。今特就六
X15n0306_p0729a22║根以顯圓中，故迷亦惟此，悟亦惟此，真亦惟此，妄
X15n0306_p0729a23║亦惟此，三道流轉，果中勝用，如因地倒，還因地起，
X15n0306_p0729a24║豈此外別有實諦，中觀灼然矣。云何是中，更容他
X15n0306_p0729b01║物，喚作物即不中，乃惟色惟聲惟根惟境之最親
X15n0306_p0729b02║切語也。次釋文者，見色聞聲時，自謂見色聞聲，即
X15n0306_p0729b03║知見立知也。六根宛然，根本無明，只此念是知見，
X15n0306_p0729b04║無見者。見色時，不作見色之解，聞聲亦然。如人飲
X15n0306_p0729b05║食時，不自言我今飲食，行路時，不自言我今行路，
X15n0306_p0729b06║此即解脫之道。以行不言行，則與坐臥同，見不言
X15n0306_p0729b07║見，則與甞聽同，是滅見安隱之法，真空必由此證。
X15n0306_p0729b08║而行不言行，即是真行，見不言見，即是真見，真見
X15n0306_p0729b09║即聞，亦即甞齅，六根互用，非大涅槃之旨歟。然真
X15n0306_p0729b10║聞真見，正於不立知見時，湛然明露，不可不知。問：
X15n0306_p0729b11║聞不言聞，見不言見，知見豈遂忘耶？答：見聞無性，
X15n0306_p0729b12║上文元譬交蘆，亦類空華，眾生以妄念執之，故成
X15n0306_p0729b13║實有。苟妄念不執，知見體虗，惟一真心而已，此即
X15n0306_p0729b14║涅槃，更無他法可得涅槃。然眾生飲食時，孰有自
X15n0306_p0729b15║言我今飲食者哉？故云一切眾生即大涅槃，不可
X15n0306_p0729b16║復滅也。○二、偈頌。分二：一、頌正說。二、是名妙蓮下，
X15n0306_p0729b17║讚美。初中二：一、重頌。二、孤起。據後文云：祇夜、伽陀，
X15n0306_p0729b18║雜糅精瑩。則此頌之有重頌，有孤起，明矣。重頌中
X15n0306_p0729b19║具明三觀之相，而重在唯圓。憨山師云：此偈以三
X15n0306_p0729b20║觀觀八識是也。夫三觀為佛法之綱宗，今人或得
X15n0306_p0729b21║空而失假，或得假而失中，或影響乎中而失空假，
X15n0306_p0729b22║或慕次第三觀而忘圓融之道。今偈意指三觀在
X15n0306_p0729b23║一心中，即唯圓也。自初卷來，阿難首請三觀。前為
X15n0306_p0729b24║開解，文長意廣。今示修門之要，妙義萃于一文。故
X15n0306_p0729c01║後章讚其妙理清徹，心目開明，是一經之要也。分
X15n0306_p0729c02║三：一、頌十八界。
X15n0306_p0729c03║爾時，世尊欲重宣此義，而說偈言：真性有為空，緣生
X15n0306_p0729c04║故如幻，無為無起滅，不實如空華。
X15n0306_p0729c05║憨山師以初句為空，如幻句為假，無為下為中，極
X15n0306_p0729c06║有眉眼。恐初學未得其門，更作一釋。真性二字標
X15n0306_p0729c07║起中道，欲入中道，須先會空，故又標有為法空，空
X15n0306_p0729c08║從觀假而入緣生，如幻即是假也。夫緣生者，謂眾
X15n0306_p0729c09║緣生法，既賴眾緣，即無自性，喻為如幻，不亦宜乎？
X15n0306_p0729c10║從假入空，故云無為無起滅，而此空法亦是不實，
X15n0306_p0729c11║有類空華。此偈前三句遮有，後一句遮空，即中道
X15n0306_p0729c12║雙遮之義也。須知三觀中，前之二觀俱為中道雙
X15n0306_p0729c13║遮所攝。問：此中俱明從假入空，何無從空出假之
X15n0306_p0729c14║觀？答：妙玄云：若空非空，點空出假。今云無為不實，
X15n0306_p0729c15║即并空亦非，而假觀在其中矣。但文正意在中道
X15n0306_p0729c16║雙遮耳。若以此文頌上長行真性，即根塵之源也。
X15n0306_p0729c17║根塵識三皆是有為，今云無為，尚似空華，則識等
X15n0306_p0729c18║之同空華可例知矣。問：今文本明一心，三觀何同
X15n0306_p0729c19║次第耶？答：此文以真性立宗，直顯中道中以雙遮
X15n0306_p0729c20║為體，故明空假以遮二邊，正是三觀在一心中耳。
X15n0306_p0729c21║○二頌十二入。
X15n0306_p0729c22║言妄顯諸真，妄真同二妄，猶非真非真，云何見所見？
X15n0306_p0729c23║中間無實性，是故若交蘆。
X15n0306_p0729c24║言妄二句，釋明上意。幻即妄也。言妄無自性，所以
X15n0306_p0730a01║顯諸法皆真。所謂真者，即無為無起滅也。觀經玄
X15n0306_p0730a02║云：假是虗妄，俗諦也。空是審實，真諦也。與今意同。
X15n0306_p0730a03║妄真同二妄者，中論云：若法因待成，是法還成待。
X15n0306_p0730a04║既有對待，非皆妄乎？猶非下，意含。況顯真即無為，
X15n0306_p0730a05║非真即有為。前云緣生如幻，指空前之假。今非真，
X15n0306_p0730a06║既在真後，即該空後之假。文中正明中道雙非，不
X15n0306_p0730a07║但非空前之假，并非空後之假。問：空前之假，與空
X15n0306_p0730a08║後之假，亦有別乎？答：位有聖凡，法無高下。以空前
X15n0306_p0730a09║是凡，空後是聖，故人必有殊。然空後觀假，止觀名
X15n0306_p0730a10║為覆疎倒入。輔行釋云：自行雖破，未委分別，故名
X15n0306_p0730a11║為疎。次為利他，更廣分別，故名為複。破已更來，故
X15n0306_p0730a12║名倒入。亦名却入，未前進故。據記此文，知觀假人
X15n0306_p0730a13║殊，而假亦不異。今經文葢前後互現耳。又須知中
X15n0306_p0730a14║道雙遮，亦兼雙照。以初觀破假，次觀破空，名曰雙
X15n0306_p0730a15║非。而初觀用空，次觀用假，復名雙照。今舉任運雙
X15n0306_p0730a16║非，以該任運雙照。雙非是中道之體，故獨舉之。言
X15n0306_p0730a17║況顯者，謂真與非真，一破一立，咸是聖證，尚為中
X15n0306_p0730a18║道所非。況根塵未除，成見所見，與真性有何涉乎？
X15n0306_p0730a19║交光決定用根，讀此可以悟矣。中間者，根塵相交
X15n0306_p0730a20║之中也。根塵相交，斯有相見。是相與見，皆無實體，
X15n0306_p0730a21║失一俱倒。譬若交蘆。○三頌六根。
X15n0306_p0730a22║結解同所因，聖凡無二路。汝觀交中性，空有二俱非。
X15n0306_p0730a23║迷晦即無明，發明便解脫。
X15n0306_p0730a24║初二句明結解無二，結即是凡、解即是聖，同依六
X15n0306_p0730b01║根更無二路。此明結即結元，故解亦無他路也。汝
X15n0306_p0730b02║觀下，示解結之方。交中性者，根塵相交之中也。以
X15n0306_p0730b03║為空則幻用非無，以為有則實體叵得。交中之言
X15n0306_p0730b04║似該根塵，而意則在乎根，以根亦從相交有耳。此
X15n0306_p0730b05║中復先空後有，與上猶非真非真其言相映，正以
X15n0306_p0730b06║中道法門非空假二觀，乃指別教十住所證為空，
X15n0306_p0730b07║十行去所證為有。中雖別地圓住所證，實不離現
X15n0306_p0730b08║前六根，故云汝觀交中性耳。淨名經云：說法不有
X15n0306_p0730b09║亦不無，以因緣故諸法生，無我無造無受者，善惡
X15n0306_p0730b10║之業不敗亡。從來解者以此文為圓頓教相，豈不
X15n0306_p0730b11║與今文同乎？涅槃云：見有二種：一者常見，二者斷
X15n0306_p0730b12║見。如是二見不名中道，無常無斷乃名中道。今文
X15n0306_p0730b13║亦然。迷晦下，出結解相。因迷晦故尋聲逐色，見空
X15n0306_p0730b14║見有皆是無明，頌上知見立知，即無明本也。發明
X15n0306_p0730b15║則思議情忘立證解脫，頌上知見無見，斯即涅槃
X15n0306_p0730b16║也。若論圓融三諦，須如富那章中十界俱離、十界
X15n0306_p0730b17║俱即，以明如來藏理方為暢論。而入觀之法必以
X15n0306_p0730b18║今文為司南，文中有空前之假、空後之假，遮照咸
X15n0306_p0730b19║備、初後無殊，三諦一心正在唯圓，故以為一經之
X15n0306_p0730b20║要義焉。○二、孤起偈，分三：一、起後文意。
X15n0306_p0730b21║解結因次第，六解一亦亡，根選擇圓通，入流成正覺。
X15n0306_p0730b22║偈中凡示四義，皆起後文：一、示解結有序，如後文
X15n0306_p0730b23║云是結本以次第綰生，今日當須次第而解是也。
X15n0306_p0730b24║二、示六解一亡，如後云如來今日若總解除，結若
X15n0306_p0730c01║不生，則無彼此，尚不名一，六云何成是也。三、示圓
X15n0306_p0730c02║通須揀，為後選擇圓通根本。四、示入流為要。若據
X15n0306_p0730c03║小乘，須陀洹名入流，今云成正覺者，小乘止斷八
X15n0306_p0730c04║十八使，前無諸見不生，猶滯偏空，今空有二邊之
X15n0306_p0730c05║見俱皆不生，故成正覺，以由入流成正覺故。○二
X15n0306_p0730c06║示陀那識。
X15n0306_p0730c07║陀那微細識，習氣成暴流，真非真恐迷，我常不開演。
X15n0306_p0730c08║前云知見立知，即無明本知見之體，陀那識是也。
X15n0306_p0730c09║陀那，此翻執持，即第八識，具如桐洲註辨。言微細
X15n0306_p0730c10║者，起信云：非凡夫所知，亦非二乘智慧所覺。謂依
X15n0306_p0730c11║菩薩從初正信發心觀察，若證法身，得少分知，乃
X15n0306_p0730c12║至菩薩究竟地不能盡知，惟佛明了。習氣者，熏習
X15n0306_p0730c13║氣分，乃種子異名也。以第八識中無始習氣微細
X15n0306_p0730c14║生滅，流注不息，故如暴流。又能引生五、六、七識，復
X15n0306_p0730c15║如暴流生諸波浪。此識生滅與不生滅和合，具真
X15n0306_p0730c16║非真。前文云猶非真非真者，謂真性之體雙非真
X15n0306_p0730c17║與非真，本離對待。今識體中既成二法，相對而說，
X15n0306_p0730c18║便有真與非真二義。佛于大小教中不說此識者，
X15n0306_p0730c19║恐凡小聞真，謂識體空無生滅，則執妄為真，兼昧
X15n0306_p0730c20║真性雙非之旨。若聞此識非真，又似撥波求水，離
X15n0306_p0730c21║此別求自心，豈可得乎？佛不開演，其意在此。此偈
X15n0306_p0730c22║雖名孤起，實推廣長行知見立知之意。○三、誡取
X15n0306_p0730c23║自心，即雙明解結之故也。
X15n0306_p0730c24║自心取自心，非幻成幻法，不取無非幻，非幻尚不生，
X15n0306_p0731a01║幻法云何立？
X15n0306_p0731a02║此亦一心頓證之道。文意明陀那元即自心，但由
X15n0306_p0731a03║取著之故，成根本無明，則識體非幻，而成幻妄之
X15n0306_p0731a04║法。苟不取著，陀那即是真性，真性非幻，豈有妄乎？
X15n0306_p0731a05║又自心取自心者，指上知見立知，是取自心也。知
X15n0306_p0731a06║見中有一分不生滅義，是真非幻，因取著故，遂成
X15n0306_p0731a07║有為之幻。次明知見無見，即不取也。此時對待俱
X15n0306_p0731a08║忘，非幻之真不立，況幻俗乎？此偈總意在離對待。
X15n0306_p0731a09║幽溪云：上明中道雙遣，即不取之理；此明不取，即
X15n0306_p0731a10║中道雙非之觀。○二讚美。
X15n0306_p0731a11║是名妙蓮華。金剛王寶覺，如幻三摩提。彈指超無學，
X15n0306_p0731a12║此阿毗達磨。十方薄伽梵，一路涅槃門。
X15n0306_p0731a13║先約觀力嘆。中道現前，不為二邊所染，譬蓮華在
X15n0306_p0731a14║淤泥中，不為淤泥所染。如法華開示悟入佛之知
X15n0306_p0731a15║見，眾生若離思量分別，佛知見即開也。今文云自
X15n0306_p0731a16║心取自心者，取即思量分別，若離取著，自心即顯，
X15n0306_p0731a17║與離分別思量，佛知見即顯，其義大同，故名妙蓮
X15n0306_p0731a18║華。又今偈意，收次第三觀，歸一心三觀，即同法華
X15n0306_p0731a19║開權顯實，乃十界皆中之道也。次嘆真空蕩相，如
X15n0306_p0731a20║金剛王寶，所擬皆碎。梵語䟦折羅，此云金剛，至堅
X15n0306_p0731a21║至利，能摧萬物。譬以自心佛知見體，遍入諸法，則
X15n0306_p0731a22║虗空銷殞器界，化成無上知覺，是十界皆空之道
X15n0306_p0731a23║也。三云如幻三摩提者，上佛知見，喻金剛寶，能碎
X15n0306_p0731a24║萬物，實無摧碎之迹。但修幻假，法自歸真，不但結
X15n0306_p0731b01║惑是幻，能解亦幻。此義最要，乃十界俱假之道。觀
X15n0306_p0731b02║今文，則三摩提自屬幻假，更無疑矣。上三句，的是
X15n0306_p0731b03║圓三觀相，故即結云彈指超無學。只須不取自心，
X15n0306_p0731b04║便超小乘極位，是頓教也。已嘆觀力竟。次約法門
X15n0306_p0731b05║歎。阿毗達磨，此云無比法。薄伽，梵名，含六義，謂自
X15n0306_p0731b06║在、熾盛與端嚴、名稱、吉祥及尊貴也。十方諸佛，同
X15n0306_p0731b07║此一路，而為涅槃之門。一路對十方說，門對涅槃
X15n0306_p0731b08║而言。門名能通，惟此三觀，通入涅槃果位耳。前請
X15n0306_p0731b09║十方如來，得成菩提之妙三觀，於今起行文中，開
X15n0306_p0731b10║示已盡，故結示之。○二、兼顯六解一亡。二、一疑請。
X15n0306_p0731b11║二、一經家敘事。
X15n0306_p0731b12║於是阿難及諸大眾，聞佛如來無上慈誨，祇夜伽陀
X15n0306_p0731b13║雜糅精瑩，妙理清徹心目開明，歎未曾有。阿難合掌
X15n0306_p0731b14║頂禮白佛：
X15n0306_p0731b15║幽溪曰：經家敘事，則能詮在前，所詮在後。次阿難
X15n0306_p0731b16║請，則所詮在前，能詮在後。初文云無上慈誨，兼指
X15n0306_p0731b17║長行、偈頌。祇夜云應頌，又云重頌，即頌上長行也。
X15n0306_p0731b18║伽陀云諷頌，亦略云偈，不因長行，但諷美而頌之。
X15n0306_p0731b19║二頌合明，故云雜糅精瑩，此指能詮也。孤山云：前
X15n0306_p0731b20║四偈是重頌，後五偈是孤起。今謂前四偈中，言妄
X15n0306_p0731b21║顯諸真等，亦是孤起；後五偈中，自心取自心等五
X15n0306_p0731b22║句，亦是重頌。若然，則雜糅精瑩，於義為明。二頌雖
X15n0306_p0731b23║雜，而詮理之言，精而不雜。瑩者，照明之義。次云妙
X15n0306_p0731b24║理清徹，指所詮之理。如上所明，以三觀觀八識理，
X15n0306_p0731c01║絕思議曰妙，無染曰清，盡底曰徹。理既皎然可見，
X15n0306_p0731c02║故使人心開而目明耳。○二、阿難陳辭。
X15n0306_p0731c03║我今聞佛無遮大悲性淨妙常真實法句，心猶未達
X15n0306_p0731c04║六解一亡舒結倫次，唯垂大慈再愍斯會及與將來，
X15n0306_p0731c05║施以法音洗滌沉垢。
X15n0306_p0731c06║當機請中，無遮大悲，言其博濟也。真性中道，離諸
X15n0306_p0731c07║對待，有無俱遣，為性淨妙常。言法句者，復指能詮
X15n0306_p0731c08║長行偈頌之文。既聞法句，三觀之旨，幸已洞然。所
X15n0306_p0731c09║未悟者，六解一亡，舒結倫次爾。幽溪曰：文雖兩句，
X15n0306_p0731c10║義則有六。六解一也，一亡二也，舒開三也，結成四
X15n0306_p0731c11║也，倫類五也，次第六也。倫類則取義于結成，次第
X15n0306_p0731c12║則義該乎解結。惟垂下，請答。○二、開示二：一、明結
X15n0306_p0731c13║成次第，二、明六解一亡。初中三：一、以六結總譬六
X15n0306_p0731c14║根。
X15n0306_p0731c15║即時如來，於師子座，整涅槃僧，斂僧伽黎，攬七寶几，
X15n0306_p0731c16║引手於几，取劫波羅天所奉華巾，於大眾前，綰成一
X15n0306_p0731c17║結，示阿難言：此名何等？阿難大眾，俱白佛言：此名為
X15n0306_p0731c18║結。於是如來，綰疊華巾，又成一結，重問阿難：此名何
X15n0306_p0731c19║等？阿難大眾，又白佛言：此亦名結。如是倫次，綰疊華
X15n0306_p0731c20║巾，總成六結，一一結成，皆取手中所成之結，持問阿
X15n0306_p0731c21║難：此名何等？阿難大眾，亦復如是，次第酬佛：此名為
X15n0306_p0731c22║結。
X15n0306_p0731c23║涅槃，僧裏衣也。此方裙號僧伽黎，大衣也。劫波羅
X15n0306_p0731c24║云時分，或云即夜摩天，或云髑髏天，是四天王太
X15n0306_p0732a01║子以華巾奉如來也。谷響云疊即布名，字或作氎，
X15n0306_p0732a02║即中云此巾。六結必喻六根，古人視之太易，但注
X15n0306_p0732a03║如文，以致交光忽生異說。公言六結不喻六根，不
X15n0306_p0732a04║知從四卷來，以根喻結，法喻了然。乃至前文云結
X15n0306_p0732a05║解因，次第六解，一亦亡根，選擇圓通。若不指根，結
X15n0306_p0732a06║何所喻？此非難見，如何固迷？文中佛綰華巾成結，
X15n0306_p0732a07║問此名何等，意重名字。唯名可以定六結前後，以
X15n0306_p0732a08║結是總名，結成之後，又可名第一結、第二結耳。名
X15n0306_p0732a09║必有實，而此文中有六實、六名，名為最要。然實為
X15n0306_p0732a10║名本，實者綰也。言倫次者，倫謂倫類，六結相似；次
X15n0306_p0732a11║謂次第，先後不紊。夫根既有六，結亦成六，則以六
X15n0306_p0732a12║結喻六根當矣。○次喻六根，總名為結。
X15n0306_p0732a13║佛告阿難：我初綰巾，汝名為結，此疊華巾先實一條，
X15n0306_p0732a14║第二、第三云何汝曹復名為結？阿難白佛言：世尊！此
X15n0306_p0732a15║寶疊華緝績成巾，雖本一體，如我思惟，如來一綰得
X15n0306_p0732a16║一結名，若百綰成，終名百結，何況此巾秪有六結，終
X15n0306_p0732a17║不至七，亦不停五，云何如來秪許初時，第二、第三不
X15n0306_p0732a18║名為結？
X15n0306_p0732a19║次番問答，明巾雖是一，結不妨六；喻雖是一精明，
X15n0306_p0732a20║不妨成六根。此次番之意也。初如來反問。我初下，
X15n0306_p0732a21║牒前。此疊下，反問。一條喻立一精明，佛意似欲以
X15n0306_p0732a22║巾比結。巾既唯一，結亦不應有二，云何二三皆名
X15n0306_p0732a23║結耶？汝曹，指阿難。大眾但問二三，此後可知。佛故
X15n0306_p0732a24║問者，以法上容有此疑，如疑秪一精明，何故分成
X15n0306_p0732b01║六根？以巾比之，則可知矣。次阿難答中，先領一精
X15n0306_p0732b02║明之義，故云一體。緝績，是織成義，明巾之來由耳。
X15n0306_p0732b03║如我思惟下，明結不妨多。先泛言百結；次何況下，
X15n0306_p0732b04║指歸六結。言終不至七，亦不停五，則喻六根明矣。
X15n0306_p0732b05║此阿難以正義答如來也。○三喻六根，體一用異。
X15n0306_p0732b06║佛告阿難：此寶華巾，汝知此巾元止一條，我六綰時
X15n0306_p0732b07║名有六結。汝審觀察，巾體是同，因結有異。於意云何？
X15n0306_p0732b08║初綰結成名為第一，如是乃至第六結生，吾今欲將
X15n0306_p0732b09║第六結名成第一不？不也。世尊！六結若存，斯第六名
X15n0306_p0732b10║終非第一，縱我歷生盡其明辯，如何令是六結亂名？
X15n0306_p0732b11║佛言：如是，六結不同，循顧本因一巾所造，令其雜亂
X15n0306_p0732b12║終不得成，則汝六根亦復如是，畢竟同中生畢竟異。
X15n0306_p0732b13║第三番問：巾體是一，名或可亂？阿難答謂：巾雖是
X15n0306_p0732b14║一，結名難換。此第三番之意也。問中汝知下，牒前，
X15n0306_p0732b15║是牒第二番，非牒初番，謂汝知以一精明分成六
X15n0306_p0732b16║根也。汝審下，反問六名。故問言：巾體是同，因結有
X15n0306_p0732b17║異者，不得仍以一精明分成六根解之，乃佛以巾
X15n0306_p0732b18║例結，而欲換前後之名耳。謂六結之義，雖被汝成
X15n0306_p0732b19║前後互換之義，我還欲立。於意下，正明欲換名也。
X15n0306_p0732b20║前但總名為結，此中兼定六名前後。夫因初綰名
X15n0306_p0732b21║一，乃至六結名六，似有來由，名不可換。然巾體畢
X15n0306_p0732b22║竟同，則第六亦可名第一否？譬六根元一精明，則
X15n0306_p0732b23║見根可忽易為聞，甞根可忽易為齅否？次阿難復
X15n0306_p0732b24║以正答六結次第，名不可亂，可顯六根成畢竟異。
X15n0306_p0732c01║六結正喻凡夫六根，六結若存是實異，六名非一
X15n0306_p0732c02║是名異。言實異者，結時異故，是實異也。喻凡夫根
X15n0306_p0732c03║體隔異，終無目聽、耳視、舌齅、鼻甞六根互換之事
X15n0306_p0732c04║也。縱我下，謂不循其實，但逞強詞奪理，而欲以明
X15n0306_p0732c05║辨亂名，豈可得乎？此中交光有異，釋言：六結是豎，
X15n0306_p0732c06║六根是橫，以豎喻橫，法喻不齊。自立義云：結時倫
X15n0306_p0732c07║次非橫，喻眼耳等六，以彼根結元決非先眼後耳
X15n0306_p0732c08║故也。按後圓通所解六重結相：一、動；二、靜；三、聞；四、
X15n0306_p0732c09║覺；五、空；六、滅。以此為次，與六結同，即中云交光所
X15n0306_p0732c10║解，顯然背經。佛意本以六結之異名，喻六根之異
X15n0306_p0732c11║用，根則見聞用殊，結則先後名異，以異名喻異用，
X15n0306_p0732c12║法譬宛齊，何論其橫豎耶？況六結以次第成，現文
X15n0306_p0732c13║可據，六根必無次第，有何誠證？如後經云：因動有
X15n0306_p0732c14║聲，因聲有色，因色有香，因香有觸，因觸有味，因味
X15n0306_p0732c15║知法，六亂妄想成業惟故，十二區分由此輪轉。如
X15n0306_p0732c16║經所言，乃世界生起之次第，六塵既有次第，六根
X15n0306_p0732c17║豈無次第耶？又據眾生入胎成根次第，如止觀云：
X15n0306_p0732c18║業行力故，自然能起一念思心感召其母，母便思
X15n0306_p0732c19║青色呼聲、臊氣、酢味，因此念力生一毫氣，氣變為
X15n0306_p0732c20║水，水變為血，血變為肉，母氣出入以相資潤，便得
X15n0306_p0732c21║成肝藏，向上成眼，向下成手足大指；若思白色哭
X15n0306_p0732c22║聲、腥氣、辛味，便成肺藏，上向為鼻，下向為手足第
X15n0306_p0732c23║二指。若思赤色，語聲、焦氣、苦味，便成心藏，上向為
X15n0306_p0732c24║口，下向為手足第三指。若思黃色，歌聲、香氣、甜味，
X15n0306_p0733a01║便成脾藏，上向為舌，下向為手足第四指。若思黑
X15n0306_p0733a02║色，吟聲、臭氣、鹹味，便成腎藏，上向為耳，下向成手
X15n0306_p0733a03║足第五指。如止觀所說，胎中成根，亦有次第，安得
X15n0306_p0733a04║謂六根是橫定，無先後耶？然在今經，先聲後色，即
X15n0306_p0733a05║先成耳，次成眼。經部不同，不須和會。而今文正意，
X15n0306_p0733a06║祗是以異名喻異用耳。佛言：如是下，提譬合法，結
X15n0306_p0733a07║顯正義。先提譬中，六結喻六根不同，一巾喻一精
X15n0306_p0733a08║明。言循顧者，循是循環之義，謂還顧本因也。令其
X15n0306_p0733a09║下，明雖是一巾，名不可亂。則汝下，合譬。畢竟同是
X15n0306_p0733a10║一精明，合上一巾；畢竟異是六根，合上六結。上來
X15n0306_p0733a11║問答，俱辯六結異名。文云令其雜亂，終不得成者，
X15n0306_p0733a12║顯名之不可亂也。又云畢竟同中，生畢竟異者，顯
X15n0306_p0733a13║根之事用殊也。名異者，謂第一非第二，乃至第五
X15n0306_p0733a14║非第六。用殊者，謂見非聞，嘗非嗅。法喻宛齊，有何
X15n0306_p0733a15║惑耶？○二明六解，一亡為三一喻，一六俱亡二一
X15n0306_p0733a16║立喻。
X15n0306_p0733a17║佛告阿難：汝必嫌此六結不成，願樂一成，復云何得？
X15n0306_p0733a18║阿難言：此結若存，是非鋒起，于中自生，此結非彼，彼
X15n0306_p0733a19║結非此。如來今日若總解除，結若不生，則無彼此，尚
X15n0306_p0733a20║不名一，六云何成？
X15n0306_p0733a21║先明六結次第已竟，次明六解一亡。佛復故問，以
X15n0306_p0733a22║使阿難自答。六結不成者，謂六結不成一也。佛意
X15n0306_p0733a23║云：汝意必嫌六根妄隔，樂成一體，有何方便使成
X15n0306_p0733a24║一耶？阿難答中言：此結若存，是非鋒起者，就凡夫
X15n0306_p0733b01║立喻也。若總解除者，就聖人立喻也。葢對六名一，
X15n0306_p0733b02║六解則一自亡，豈更有六相哉？幽祖云：上明從本
X15n0306_p0733b03║向末，在末觀之，則六根不得不異。故曰：則汝六根，
X15n0306_p0733b04║亦復如是，畢竟同中，生畢竟異。乃結成倫類義也。
X15n0306_p0733b05║此明循末歸本，則六若解時，其一亦亡。故曰：尚不
X15n0306_p0733b06║名一，六云何成？故合法云：六解一亡，亦復如是。乃
X15n0306_p0733b07║結成六解一亡也。○二合法
X15n0306_p0733b08║佛言：六解一亡，亦復如是。由汝無始心性狂亂，知見
X15n0306_p0733b09║妄發，發妄不息，勞見發塵。如勞目睛則有狂華，於湛
X15n0306_p0733b10║精明無因亂起。一切世間山河大地、生死涅槃，皆即
X15n0306_p0733b11║狂勞顛倒華相。
X15n0306_p0733b12║佛答中，先合法。六根若解，則一精明亦亡，不得如
X15n0306_p0733b13║交光，以動、靜、聞、覺、空、滅為六結也。前卷云：入一無
X15n0306_p0733b14║妄，彼六知根一時清淨。前偈云：結解因次第，六解
X15n0306_p0733b15║一亦亡。皆以六為六根，安得作餘解耶？由汝下，欲
X15n0306_p0733b16║明根解則塵亦淨，故先示顛倒相。心性即本覺之
X15n0306_p0733b17║理，狂亂指無始無明，知見妄發指六根為知見也。
X15n0306_p0733b18║前文云：所既妄立，生汝妄能。今此知見屬妄能，發
X15n0306_p0733b19║妄不息。勞見發塵者，如前文云：如是擾亂，相待成
X15n0306_p0733b20║勞，勞久發塵也。文中有法、譬、合。譬中目睛喻心性，
X15n0306_p0733b21║勞喻狂亂，狂華喻知見妄發至勞見發塵。合中山
X15n0306_p0733b22║河大地是依報，生死涅槃是正報，由根塵合而成
X15n0306_p0733b23║生死，脫生死已復見涅槃。生死為六，即知見也；涅
X15n0306_p0733b24║槃為一，亦為知見所攝，皆喻狂華，則依正凡小皆
X15n0306_p0733c01║狂華矣。合文從粗至細，狂勞顛倒四字，合勞目睛
X15n0306_p0733c02║也。此經前後所明，皆先成依報，後成正報。今獨依
X15n0306_p0733c03║根發塵者，如前云：由塵發知，因根有相。今順因根
X15n0306_p0733c04║有相之義耳。結解之要攝歸六根，故明根解則塵
X15n0306_p0733c05║亦淨。後文云：根結若除，塵相自滅。與今文相應。○
X15n0306_p0733c06║次喻解結由心二：一、正顯由心。
X15n0306_p0733c07║阿難言：此勞同結，云何解除？如來以手持所結巾，偏
X15n0306_p0733c08║掣其左，問阿難言：如是解不？不也，世尊。旋復以手偏
X15n0306_p0733c09║牽右邊，又問阿難：如是解不？不也，世尊。佛告阿難：吾
X15n0306_p0733c10║今以手左右各牽，竟不能解，汝設方便，云何解成？阿
X15n0306_p0733c11║難白佛言：世尊，當於結心解即分散。佛告阿難：如是，
X15n0306_p0733c12║如是。若欲除結，當於結心
X15n0306_p0733c13║上文雖合六解一亡，至由汝下，仍是明結，未論其
X15n0306_p0733c14║解。故今明解結由心，六根勞相，因于六結而言。云
X15n0306_p0733c15║何解除？就法問也。如來復就喻顯，左右牽掣，古人
X15n0306_p0733c16║以喻二邊；當於結心，古人以喻中道。語甚諦當，然
X15n0306_p0733c17║株守此言，懼失古人之意。須知一切二邊，盡名左
X15n0306_p0733c18║右；無分別智，總名結心。如圓通章，動靜二邊，即是
X15n0306_p0733c19║左右；菩薩證無分別智，則動靜二相，了然不生，即
X15n0306_p0733c20║結心。次之根塵相對，即左右；離根離塵，即結心。乃
X15n0306_p0733c21║至世出世間，名左右；忽然超出，即結心。結心喻無
X15n0306_p0733c22║結之處，如綰疊成結，其心本空，空處解之，結則分
X15n0306_p0733c23║散。若就根塵辨別，如左右牽掣，當知根塵之中，有
X15n0306_p0733c24║離根塵之處。如首卷云：如是見性，是心非眼。豈非
X15n0306_p0734a01║根塵中之見性，即非根塵乎？此脫根塵之要道，動
X15n0306_p0734a02║靜、世出世等，例推可知。故云：若欲除結，當于結心。
X15n0306_p0734a03║結心有四義：一非結，二不離結，三結從此結，四解
X15n0306_p0734a04║從此解。在法亦有四義：一非根塵，二不離根塵，三
X15n0306_p0734a05║根塵從此結，四根塵從此除。阿難言：當于結心解。
X15n0306_p0734a06║即分散喻也。佛言：若欲除結，當于結心法也。當知
X15n0306_p0734a07║心即中實，圓觀雙遮二邊者是也。○二、釋明因緣
X15n0306_p0734a08║二：一、釋疑。
X15n0306_p0734a09║阿難，我說佛法從因緣生，非取世間和合麤相。
X15n0306_p0734a10║此文釋疑。疑云：從結心解，結即是因緣，何故前文
X15n0306_p0734a11║排斥因緣？故釋云：我說佛法等。佛說因緣窮盡細
X15n0306_p0734a12║微，即通非因緣自然之理，豈同世間和合麤相？若
X15n0306_p0734a13║就本經，前云四大和合，發明世間種種變化，即和
X15n0306_p0734a14║合麤相盡理而言。小乘教中明集因緣有苦，道因
X15n0306_p0734a15║緣有滅，莫非和合麤相。小乘四諦雖該真俗，若對
X15n0306_p0734a16║大乘，秪名世諦而已。小乘於世諦因緣未窮其細，
X15n0306_p0734a17║況出世因緣，況因緣即非因緣自然乎？○二正明
X15n0306_p0734a18║如來發明世出世法，知其本因隨所緣出，如是乃至
X15n0306_p0734a19║恒沙界外一滴之雨亦知頭數，現前種種松直棘曲、
X15n0306_p0734a20║鵠白烏玄皆了元由。是故，阿難！隨汝心中選擇六根，
X15n0306_p0734a21║根結若除塵相自滅，諸妄銷亡不真何待？
X15n0306_p0734a22║此明佛說因緣，窮盡微細，即通入于真也。佛說世
X15n0306_p0734a23║諦因緣，已超麤相。更有出世因緣，靡不悉知。故勝
X15n0306_p0734a24║鬘云，無量四聖諦者，無作四聖諦也。恒沙界外，言
X15n0306_p0734b01║其最遠。一滴之雨，言其最少。亦知頭數，則無遺照
X15n0306_p0734b02║現前。松何以直，棘何以曲，鵠何以白，烏何以玄，惟
X15n0306_p0734b03║佛能知。是知世間法。根結若除，塵相自滅，亦因緣
X15n0306_p0734b04║也。是知出世間法。前卷云，汝但不循十二諸有為
X15n0306_p0734b05║相，隨拔一根，脫黏內伏等。此因由塵發知，故先離
X15n0306_p0734b06║塵。今順因根有相，故先除根。據下觀音圓通，亦先
X15n0306_p0734b07║亡塵，而後淨根。此文之意，恐人疑工夫唯在六根，
X15n0306_p0734b08║何不言塵。故言根除，則塵相永亡矣。根塵俱銷，不
X15n0306_p0734b09║真何待。豈真屬于因緣自然乎。○三喻解當次第
X15n0306_p0734b10║二。一、立喻。
X15n0306_p0734b11║阿難，吾今問汝，此劫波羅巾六結現前，同時解縈，得
X15n0306_p0734b12║同除不？不也，世尊。是結本以次第綰生，今日當須次
X15n0306_p0734b13║第而解。六結同體，結不同時，則結解時云何同除？
X15n0306_p0734b14║佛問中似欲以巾例結而令同除，而不知六結只
X15n0306_p0734b15║因同體，所以解結不能同時，此意反含未露。阿難
X15n0306_p0734b16║正論體結，謂解從結來，不從巾來。結既次第綰生，
X15n0306_p0734b17║故六結異名第一乃至第六。今日解結，云何得同
X15n0306_p0734b18║時而除？默與佛意相符。正以六結之異時，喻六根
X15n0306_p0734b19║之異用，不必其皆有次第也。但六結次第既非一
X15n0306_p0734b20║時而解，則六根異用豈可一時解也？○二合法
X15n0306_p0734b21║佛言：六根解除亦復如是。此根初解先得人空，空性
X15n0306_p0734b22║圓明成法解脫，解脫法已俱空不生，是名菩薩從三
X15n0306_p0734b23║摩地得無生忍。
X15n0306_p0734b24║文中，先明解根有六番；此根下，更明三空次第。五
X15n0306_p0734c01║根雖未解，已知根皆無我，故云先得人空。前卷云
X15n0306_p0734c02║伏歸元真，發本明耀，耀性發明，諸餘五黏，應拔圓
X15n0306_p0734c03║脫，是空性圓明也。根塵俱解，名法解脫。俱空不生
X15n0306_p0734c04║者，人法二空皆不生也。前是六解，此是一亡，故至
X15n0306_p0734c05║此文，方圓六解一亡之義焉。索隱云：六根解結，不
X15n0306_p0734c06║可以華巾為例。解巾則從一至六而為次第，六根
X15n0306_p0734c07║則以三空為次第，即中云應拔圓脫。雖無前後，然
X15n0306_p0734c08║如一心中而有生、住、異、滅，雖具四相，止是一念。今
X15n0306_p0734c09║五根解除，當亦如是，雖在一念，或有先後，豈非圓
X15n0306_p0734c10║脫耶？三摩地者，三摩提，觀成之名也。大論云：一切
X15n0306_p0734c11║禪定心，皆名三摩地。泰言正心行處，是心無始常
X15n0306_p0734c12║曲不端，入正行處，心則端直，如蛇行常曲，入筒則
X15n0306_p0734c13║直，亦名三昧。無生忍者，不見一法生，不見一法滅，
X15n0306_p0734c14║以此理忍可于心，此別地圓住所證。或問：前云空
X15n0306_p0734c15║有二俱非，今何言俱空耶？答：就人法言，則謂之空；
X15n0306_p0734c16║就所顯真如，則謂之中。況俱空不生，則其為中道
X15n0306_p0734c17║明矣。前偈明中道，豈不從空有而入耶？從五卷首
X15n0306_p0734c18║至今明解結無二以通第二義一科竟。○二、顯示
X15n0306_p0734c19║修證。此科從四卷阿難問入天王華屋，如來正為
X15n0306_p0734c20║宣說發來。正行有二：一、發覺初心，二、顯示修證。今
X15n0306_p0734c21║為五：一、阿難請問圓根二：一、述解陳疑。
X15n0306_p0734c22║阿難及諸大眾，蒙佛開示慧覺圓通，得無疑惑，一時
X15n0306_p0734c23║合掌，頂禮雙足，而白佛言：我等今日，身心皎然，快得
X15n0306_p0734c24║無礙，雖復悟知一六亡義，然猶未達圓通本根。
X15n0306_p0735a01║前所示一心三觀名為慧覺，六解一亡即屬圓通，
X15n0306_p0735a02║然猶未達圓通本根，此問語中正意。○二、敘意陳
X15n0306_p0735a03║請。
X15n0306_p0735a04║世尊！我輩飄零，積劫孤露，何心何慮，預佛天倫？如失
X15n0306_p0735a05║乳兒，忽遇慈母。若復因此，際會道成，所得密言，還同
X15n0306_p0735a06║本悟，則與未聞，無有差別。惟垂大悲，惠我秘嚴，成就
X15n0306_p0735a07║如來，最後開示。作是語已，五體投地，退藏密機，冀佛
X15n0306_p0735a08║冥授。
X15n0306_p0735a09║際會道成，承上文來，謂從前孤露，今生預佛天倫，
X15n0306_p0735a10║而際會如來道成之時也。不即說圓通本根是為
X15n0306_p0735a11║密，言未曉本根何在，即同先來所悟無用力之處。
X15n0306_p0735a12║既無處用力，則與未聞一六亡義無以異矣。非器
X15n0306_p0735a13║不授曰秘嚴，雖說而嚴，終當惠我。說經在法華、涅
X15n0306_p0735a14║槃之間，名最後開示。顯請已畢，而惟以內心默念
X15n0306_p0735a15║為機，故曰密機。佛不自說，因眾敷陳，是冥授也。○
X15n0306_p0735a16║二、如來詢諸聖眾。
X15n0306_p0735a17║爾時，世尊普告眾中諸大菩薩及諸無漏大阿羅漢：
X15n0306_p0735a18║汝等菩薩及阿羅漢，生我法中得成無學。吾今問汝，
X15n0306_p0735a19║最初發心悟十八界，誰為圓通？從何方便入三摩地？
X15n0306_p0735a20║長水云：從佛口生，從法化生，名生我。法中最初所
X15n0306_p0735a21║發之悟，即是發心；所從之界，即方便也。孤山曰：此
X15n0306_p0735a22║下二十五聖，觀十八界及以七大，乃開合之殊耳。
X15n0306_p0735a23║識大則合于六識，根大則合于六根，餘之五大則
X15n0306_p0735a24║總收六塵，以六塵之體不出地、水、火、風、空故也。但
X15n0306_p0735b01║言十八，已攝七大，故前文云：十方如來于十八界
X15n0306_p0735b02║一一修行，皆得圓滿無上菩提。又此十八只是六
X15n0306_p0735b03║根，以各開根、塵、識三故，是則言六，其義亦周。故前
X15n0306_p0735b04║云：令汝生死輪轉，安樂妙常。同是六根，更非他物。
X15n0306_p0735b05║○三、諸聖各說圓通。五一、觀六塵成道。六一、陳那
X15n0306_p0735b06║觀聲。六塵宜先優波尼沙陀，今先聲塵。幽祖謂有
X15n0306_p0735b07║三義：一以娑婆世界音聲為佛事，一以如來成道
X15n0306_p0735b08║而陳那先悟，一以耳根圓通為此方最初方便。正
X15n0306_p0735b09║顯普門所修為當也。分二：一、敘悟緣起。
X15n0306_p0735b10║憍陳那五比丘即從座起，頂禮佛足而白佛言：我在
X15n0306_p0735b11║鹿苑及於雞園，觀佛如來最初成道，於佛音聲悟明
X15n0306_p0735b12║四諦。佛問比丘：我初稱解，如來印我名阿若多。
X15n0306_p0735b13║五人偈云：頞鞞䟦提并俱利，此三屬在父之親，陳
X15n0306_p0735b14║如十力母之親，三轉法輪先度此。太子初入山求
X15n0306_p0735b15║道，父王思念，遣五人追侍。二人喜五欲，三人喜苦
X15n0306_p0735b16║行。太子勤行苦行，二人捨去，三人猶侍。太子捨苦
X15n0306_p0735b17║行，還受酥油煖水，三人又捨去。太子得道，念五人
X15n0306_p0735b18║侍我，勞苦在波羅奈。念已便往，為說四諦。時三人
X15n0306_p0735b19║乞食，初教二人，拘鄰法眼淨，四人未得。次二人乞
X15n0306_p0735b20║食，復教三人，三人法眼淨。第三說法時，八萬諸天
X15n0306_p0735b21║遠離塵垢，五人得無生。佛三問：知法未？即三答：已
X15n0306_p0735b22║知。地神唱，空神傳，乃至梵世，咸稱已知。拘鄰最前
X15n0306_p0735b23║初見佛道相，初聞法鼓，初服道香，初甞甘露，初入
X15n0306_p0735b24║法流，初登真諦。閻浮提得道，最在一切人、一切天、
X15n0306_p0735c01║一切羅漢前。憍陳如是姓，此翻火器。阿若者，名也，
X15n0306_p0735c02║此翻已知，或言無知。無知者，非無所知也，乃知無
X15n0306_p0735c03║耳。若依二諦，即是知真，以無生智為名也。今文云
X15n0306_p0735c04║我初稱解者，是得阿羅漢而稱解，不指得初果時。
X15n0306_p0735c05║中阿含云：佛滅度後，諸上德比丘皆住雞園。智論
X15n0306_p0735c06║云：昔有野火燒林，林中有雉，入水漬羽，以救其焚。
X15n0306_p0735c07║纂要云：即雞頭摩寺也。○二、牒證結答。
X15n0306_p0735c08║妙音密圓，我於音聲得阿羅漢。佛問圓通，如我所證，
X15n0306_p0735c09║音聲為上。
X15n0306_p0735c10║妙音密圓者，若在藏教，指法性為妙音。葢小乘法
X15n0306_p0735c11║性，元神斷滅，即微妙之音聲。下文妙色、妙香等，例
X15n0306_p0735c12║此可知。離塵為密，圓通為圓，此在小教。若通大教，
X15n0306_p0735c13║則以常住為妙，三德為密，圓具諸法為圓。開小入
X15n0306_p0735c14║大，方有此義。吳興曰：夫開權顯實之說，惟諸佛秘
X15n0306_p0735c15║密之事，非諸菩薩、羅漢所能顯示。其猶禮樂征伐
X15n0306_p0735c16║自天子出，非諸侯之事。今佛所問最初發心悟十
X15n0306_p0735c17║八界誰為圓通者，且欲諸聖各述本根權實之道
X15n0306_p0735c18║耳。在昔方便，未會真實。諸聲聞人言與菩薩同入
X15n0306_p0735c19║法性，孰不自謂悟入圓通？如陳那等雖曰妙音密
X15n0306_p0735c20║圓，但是聞生滅四諦微密圓悟，未可混同如來藏
X15n0306_p0735c21║理。故中阿含云：我至波羅奈，擊妙甘露鼓。又云：如
X15n0306_p0735c22║來說法，初中後妙。豈彼妙名便同法華之妙乎？只
X15n0306_p0735c23║如下文說圓覺聲聞云勝妙現圓及勝性現圓等，
X15n0306_p0735c24║又說大梵善見身心妙圓及妙見圓澄，豈此妙圓
X15n0306_p0736a01║亦同圓覺妙明之性乎？應知如來先令諸聖次第
X15n0306_p0736a02║說竟，後告文殊言：此二十五無學諸大菩薩及阿
X15n0306_p0736a03║羅漢，各說最初成道方便，皆言修習真實圓通。彼
X15n0306_p0736a04║等修行，實無優劣前後差別。斯則開權會實之正
X15n0306_p0736a05║文也。文殊偈云：聖性無不通，順逆皆方便。葢演如
X15n0306_p0736a06║來之旨也。○二，沙陀觀色二。一，敘悟緣起。
X15n0306_p0736a07║優波尼沙陀即從座起，頂禮佛足而白佛言：我亦觀
X15n0306_p0736a08║佛最初成道，觀不淨相生大厭離，悟諸色性以從不
X15n0306_p0736a09║淨白骨微塵歸于虗空，空色二無成無學道，如來印
X15n0306_p0736a10║我名尼沙陀。
X15n0306_p0736a11║觀不淨者，九想之前先修死想，不在九想之列。九
X15n0306_p0736a12║想中第一胖脹，乃至第八白骨觀成，分為二種：一
X15n0306_p0736a13║壞法人入第九燒想，燒滅骨人急取無學；二不壞
X15n0306_p0736a14║法人住骨想，觀八色流光，進修背捨、勝處、十一切
X15n0306_p0736a15║處禪，歷觀練熏修，名俱解脫，成大阿羅漢。今是壞
X15n0306_p0736a16║法羅漢，九想成時得慧解脫。又云：以從不淨該胖
X15n0306_p0736a17║脹、青瘀等七想。次云：白骨微塵歸于虗空，乃從第
X15n0306_p0736a18║八骨想入第九燒想，燒後止存微塵，微塵復歸空
X15n0306_p0736a19║耳。空色二無，更離二邊。又色是欲色二界，空為無
X15n0306_p0736a20║色界。析空觀成，故佛印彼為尼沙陀。九想者：一胖
X15n0306_p0736a21║脹，二青瘀，三爛壞，四血塗，五膿爛，六敗壞，七噉，八
X15n0306_p0736a22║骨，九燒。○二、牒證結答。
X15n0306_p0736a23║塵色既盡，妙色密圓，我從色相得阿羅漢。佛問圓通：
X15n0306_p0736a24║如我所證，色因為上。
X15n0306_p0736b01║塵色下。結顯圓通。塵色是不淨所成法性，即妙色
X15n0306_p0736b02║也。言色因者，界是因義，根境識三互為因故。○三、
X15n0306_p0736b03║香嚴觀香二：一、敘悟緣起。
X15n0306_p0736b04║香嚴童子即從座起，頂禮佛足而白佛言：我聞如來
X15n0306_p0736b05║教我諦觀諸有為相。我時辭佛宴晦清齋，見諸比丘
X15n0306_p0736b06║燒沉水香，香氣寂然來入鼻中。我觀此氣，非木、非空、
X15n0306_p0736b07║非烟、非火，去無所著、來無所從，由是意銷發明無漏，
X15n0306_p0736b08║如來印我得香嚴號。
X15n0306_p0736b09║教我諦觀諸有為相，令其即事觀理也。非木等者，
X15n0306_p0736b10║如三卷彼鼻香處所說。若蒙烟嗅香，便得云從木
X15n0306_p0736b11║生香。今香氣寂然，未蒙烟氣，則不生于木矣。若生
X15n0306_p0736b12║于空，空性常恒，香應常在，嗅餘烟火而無香，豈得
X15n0306_p0736b13║云生于烟火乎？去不至東西南北，來不從自他共
X15n0306_p0736b14║離，香既無生，復何分別？故云意銷。分別不有，能所
X15n0306_p0736b15║俱亡，因妙香而莊嚴法身，故號香嚴童子。○二、牒
X15n0306_p0736b16║證結答。
X15n0306_p0736b17║塵氣倐滅，香氣密圓，我從香嚴得阿羅漢。佛問圓通：
X15n0306_p0736b18║如我所證，香嚴為上。
X15n0306_p0736b19║先云香嚴童子，則從菩薩受稱。復云何得阿羅漢？
X15n0306_p0736b20║葢敘昔日所證，如月光童子初得小果，後于佛所
X15n0306_p0736b21║得童真名，預菩薩會耳。○四藥王觀味二。一、敘悟
X15n0306_p0736b22║緣起。
X15n0306_p0736b23║藥王、藥上二法王子并在會中，五百梵天即從座起，
X15n0306_p0736b24║頂禮佛足而白佛言：我無始劫為世良瞖，口中甞此
X15n0306_p0736c01║娑婆世界草木金石名數凡有十萬八千，如是悉知
X15n0306_p0736c02║苦、酢、鹹、淡、甘、辛等味，并諸和合俱生變異，是冷、是熱、
X15n0306_p0736c03║有毒、無毒，悉能徧知承事如來，了知味性非空、非有、
X15n0306_p0736c04║非即身心、非離身心，分別味因從是開悟。蒙佛如來
X15n0306_p0736c05║印我昆季藥王、藥上二菩薩名，今于會中為法王子。
X15n0306_p0736c06║藥王！藥上初為世之良醫，因以是道而承事如來。
X15n0306_p0736c07║言非空非有者，眾味宛然故非空，咸離四性故非
X15n0306_p0736c08║有。如前偈云：真性有為空，緣生故如幻，無為無起
X15n0306_p0736c09║滅，不實如空華。則先非有而後非空，今先非空而
X15n0306_p0736c10║後非有，皆所以明中道也。如涅槃第十九佛告光
X15n0306_p0736c11║明遍照高貴德王菩薩云：云何復名甚深之義？雖
X15n0306_p0736c12║知眾生實無有我，而于未來不失業果；雖知五陰
X15n0306_p0736c13║於此滅盡，善惡之業終不敗亡；雖有諸業，不見作
X15n0306_p0736c14║者；雖有至處，無有去者；雖有繫縛，無受縛者；雖有
X15n0306_p0736c15║涅槃，亦無滅者。是名甚深秘密之義。據此經文，雖
X15n0306_p0736c16║知眾生下，先明非有而後非空；雖有諸業下，復先
X15n0306_p0736c17║明非空而後非有。是甚深秘密之義，豈不與楞嚴
X15n0306_p0736c18║經旨相符合乎？又涅槃二十五佛告師子吼菩薩
X15n0306_p0736c19║云：十二因緣，其義甚深，無知無見，不可思惟，乃是
X15n0306_p0736c20║諸佛菩薩境界，非諸聲聞、緣覺所知。以何義故甚
X15n0306_p0736c21║深甚深？眾生業行不常不斷而得果報，雖念念滅
X15n0306_p0736c22║而無所失，雖無作者而有作業，雖無受者而有果
X15n0306_p0736c23║報，受者雖滅，果不敗亡，無有慮知和合而有。此文
X15n0306_p0736c24║明十二因緣非有非空，即是中道。今明味性非空
X15n0306_p0737a01║非有，大旨略同。無藥，則舌與識不能別味，故不即
X15n0306_p0737a02║身心；而別味者，定是舌識，故不離身心。妙不決定，
X15n0306_p0737a03║亦中道也。○二、牒證結答。
X15n0306_p0737a04║因味覺明，位登菩薩。佛問圓通：如我所證，味因為上。
X15n0306_p0737a05║具三諦為圓，遍知十萬為通。○五，䟦陀觀觸二。一，
X15n0306_p0737a06║敘悟緣起。
X15n0306_p0737a07║䟦陀婆羅并其同伴十六開士，即從座起，頂禮佛足，
X15n0306_p0737a08║而白佛言：我等先于威音王佛聞法出家，於浴僧時，
X15n0306_p0737a09║隨例入室，忽悟水因，既不洗塵，亦不洗體，中間安然，
X15n0306_p0737a10║得無所有，宿習無忘，乃至今時，從佛出家，令得無學，
X15n0306_p0737a11║彼佛名我䟦陀婆羅。
X15n0306_p0737a12║䟦陀婆羅，此云賢守，亦云賢護。自守護賢德，亦守
X15n0306_p0737a13║護眾生，故水為所觸，是十八界中事。界即名因塵，
X15n0306_p0737a14║垢本非吾體，故洗之意不在乎塵。若離外塵，體元
X15n0306_p0737a15║無垢，故洗之意亦不在體。二俱不必洗，豈得云因
X15n0306_p0737a16║體有塵而人浴乎？中間是共性，各既無洗，共豈有
X15n0306_p0737a17║洗？故安然也。求其所洗者而不可得，是得無所有。
X15n0306_p0737a18║○二、牒證結答。
X15n0306_p0737a19║妙觸宣明，成佛子住。佛問圓通：如我所證，觸因為上。
X15n0306_p0737a20║即觸無觸，體是法性，名為妙觸宣明。○六，迦葉觀
X15n0306_p0737a21║法二。一，敘悟緣起。
X15n0306_p0737a22║摩訶迦葉及紫金光比丘尼等，即從座起，頂禮佛足，
X15n0306_p0737a23║而白佛言：我於往劫，於此界中，有佛出世，名日月燈，
X15n0306_p0737a24║我得親近，聞法修學。佛滅度後，供養舍利，然燈續明，
X15n0306_p0737b01║以紫金光塗佛形像。自爾以來，世世生生，身常圓滿
X15n0306_p0737b02║紫金光聚。此紫金光比丘尼等，即我眷屬，同時發心。
X15n0306_p0737b03║我觀世間六塵變壞，唯以空寂修于滅盡，身心乃能
X15n0306_p0737b04║度百千劫，猶如彈指。我以空法成阿羅漢，世尊說我
X15n0306_p0737b05║頭陀為最。
X15n0306_p0737b06║摩訶迦葉，此云大飲光，是世尊傳衣弟子。有佛名
X15n0306_p0737b07║日月燈者，法華疏云：日是慧，月是定，定慧自行德
X15n0306_p0737b08║也。燈明是化他德。又日月燈是三智。云觀世間六
X15n0306_p0737b09║塵者，法塵是五塵，落謝影子兼于五塵，故云六也。
X15n0306_p0737b10║悟空寂法以修滅盡定，而能度百千劫，即是妙法
X15n0306_p0737b11║開明也。空法，謂空去法塵。頭陀，新云杜多，此云抖
X15n0306_p0737b12║擻，有十二行。增一阿含云：佛法中行十二頭陀，難
X15n0306_p0737b13║行、苦行，大迦葉為第一。○一、阿蘭若，二、常乞食，三、
X15n0306_p0737b14║糞掃衣，四、一坐食，五、節量食，六、中後不飲漿，七、塚
X15n0306_p0737b15║間，八、樹下，九、露坐，十、常坐，十一、次第乞，十二、但三
X15n0306_p0737b16║衣。○次牒證結答。
X15n0306_p0737b17║妙法開明，銷滅諸漏。佛問圓通：如我所證，法因為上。
X15n0306_p0737b18║雖不依法塵，而圓明了知。不由心念，是妙法開明。
X15n0306_p0737b19║○二、觀五根成道五：一、那律觀眼二：一、敘悟緣起。
X15n0306_p0737b20║阿那律陀即從座起，頂禮佛足而白佛言：我初出家
X15n0306_p0737b21║常樂睡眠，如來訶我為畜生類。我聞佛訶啼泣自責，
X15n0306_p0737b22║七日不眠失其雙目。世尊示我樂見照明金剛三昧，
X15n0306_p0737b23║我不因眼觀見十方，精真洞然如觀掌果，如來印我
X15n0306_p0737b24║成阿羅漢。
X15n0306_p0737c01║樂見或指習三昧之心，然須以法性無時不矚名
X15n0306_p0737c02║樂見也。自性能照為照明，金剛喻見性不壞。精真
X15n0306_p0737c03║者，不雜根塵曰精，是心非眼為真。那律即阿㝹樓
X15n0306_p0737c04║䭾，此云無貧，亦云如意，乃白飯王之子，過去世以
X15n0306_p0737c05║一食施辟支，感九十一劫受如意樂。增一阿含云：
X15n0306_p0737c06║佛在給孤園為眾說法，那律於中眼睡，佛說偈訶
X15n0306_p0737c07║曰：咄咄何為睡？螺螄蚌蛤類，一睡一千年，不聞佛
X15n0306_p0737c08║名字。那律於是達曉不眠，眼根便失，因是修禪得
X15n0306_p0737c09║四大淨色，半頭而見，觀三千界猶如掌果。今云金
X15n0306_p0737c10║剛三昧觀見十方精真洞然而與昔異者，此經開
X15n0306_p0737c11║顯故約內秘以談，昔引物機乃約現小而說。吳興
X15n0306_p0737c12║謂阿含云修禪葢總略而示，今云金剛三昧則別
X15n0306_p0737c13║顯其名，非謂金剛惟喻大定，如阿難入電光三昧
X15n0306_p0737c14║斷最後思惑亦名金剛三昧，此喻小乘無漏之智
X15n0306_p0737c15║耳。智論云：那律失眼，四大造色半頭清淨。佛天眼，
X15n0306_p0737c16║四大造色徧頭清淨。智者云：三藏佛全頭天眼徹
X15n0306_p0737c17║見無礙。故知全半之名，但約分滿相望，不以大小
X15n0306_p0737c18║為異也。又若據阿含觀大千，此經見十方，謂有優
X15n0306_p0737c19║劣，固未可也。彼經云：那律天眼見十方域，不亦同
X15n0306_p0737c20║乎？掌果之譬既齊，精真之言何別？下文明善現天
X15n0306_p0737c21║尚云精真現前，陶鑄無礙，況今羅漢發真無漏，豈
X15n0306_p0737c22║不得云精真洞然耶？自初卷來，示盲人矚暗是心
X15n0306_p0737c23║非眼，已明見性不屬眼根。今那律失明而得遍見，
X15n0306_p0737c24║正此義也。下觀音章須入流忘所聞，所聞盡，然後
X15n0306_p0738a01║空中現前，得耳根圓通。正明聞性是心非耳，而聞
X15n0306_p0738a02║不屬于耳根矣。奈何世人猶執圓通在根不在心
X15n0306_p0738a03║也。○二、結答圓通。
X15n0306_p0738a04║佛問圓通，如我所證，旋見循元，斯為第一。
X15n0306_p0738a05║旋見循元，謂旋眼根之見，而歸之于本元也。孤山
X15n0306_p0738a06║曰：見盡元明，圓通著矣。○二、周陀觀鼻二：一、敘悟
X15n0306_p0738a07║緣起。
X15n0306_p0738a08║周利槃特迦即從座起，頂禮佛足而白佛言：我闕誦
X15n0306_p0738a09║持無多聞性，最初值佛聞法出家，憶持如來一句伽
X15n0306_p0738a10║陀，於一百日得前遺後、得後遺前。佛愍我愚，教我安
X15n0306_p0738a11║居調出入息。我時觀息微細窮盡，生住異滅諸行剎
X15n0306_p0738a12║那，其心豁然得大無礙，乃至漏盡成阿羅漢，住佛座
X15n0306_p0738a13║下即成無學。
X15n0306_p0738a14║周利、槃特迦，向來注疏不分作二人，想以圓通之
X15n0306_p0738a15║同，而略其兄弟之非一人也。周利一云周陀，此云
X15n0306_p0738a16║大路邊生。佛本行經云：其母是長者之女，隨夫他
X15n0306_p0738a17║國，久而有孕，垂產思歸，行至中路，即誕其子。如是
X15n0306_p0738a18║二度，凡生二子。乃以大小而區別之，大即周陀，小
X15n0306_p0738a19║即莎伽陀。或云槃特迦，此云小路邊生，以其繼兄
X15n0306_p0738a20║生于道路，又翻繼道。據此，則其為二人明矣。法華
X15n0306_p0738a21║經五百弟子受記品，列周陀、莎伽陀等。又其一證
X15n0306_p0738a22║資中云：特迦過去為大法師，善解經論。有五百弟
X15n0306_p0738a23║子，秘吝佛法，不肯教人。後生暗鈍，以宿善故，遇佛
X15n0306_p0738a24║出家，五百比丘同教一偈，經九十日不得成就。佛
X15n0306_p0738b01║知其根，教以數息。釋要云：百日一句者，兄見其弟
X15n0306_p0738b02║誦之不得，乃謂弟曰：若不能誦，何不還作白衣？槃
X15n0306_p0738b03║特聞已，詣祇洹門泣。佛問，具答上事。佛云：成菩提
X15n0306_p0738b04║由汝兄。佛即以手牽詣靜室令誦：守口攝意身莫
X15n0306_p0738b05║犯，如是行者得度世。誦得上口，佛曰：汝今年老，唯
X15n0306_p0738b06║誦一偈，不足為奇，須解其義。所謂身口意十，觀其
X15n0306_p0738b07║所起，察其所滅，由之生天，由之入淵，由之得道，菩
X15n0306_p0738b08║提自然。因此心開，得阿羅漢。微細二字，貫至剎那，
X15n0306_p0738b09║以息細故，心亦微細，能窮盡諸有為相。息有四相，
X15n0306_p0738b10║謂生、住、異、滅，此四相即名諸行。或云：一念具四相，
X15n0306_p0738b11║即具四百剎那。息豈不然？是生中有諸剎那，乃至
X15n0306_p0738b12║異滅亦爾，名諸行剎那。因觀無常，破四顛倒，根身
X15n0306_p0738b13║器界，悉入空理，故云豁然，得大無礙。幽溪引六妙
X15n0306_p0738b14║門禪，謂調息出入是一數；二、隨我時下，三止；四、觀
X15n0306_p0738b15║其心下，五還；六、淨○二、結答圓通。
X15n0306_p0738b16║佛問圓通，如我所證，反息循空，斯為第一。
X15n0306_p0738b17║長水云：反生滅息，循無生空。空即大無礙，圓也；反
X15n0306_p0738b18║息而入，通也。○三、憍梵觀舌二：一、敘悟緣起。
X15n0306_p0738b19║憍梵鉢提即從座起，頂禮佛足而白佛言：我有口業，
X15n0306_p0738b20║於過去劫輕弄沙門，世世生生有牛呞病。如來示我
X15n0306_p0738b21║一味清淨心地法門，我得滅心入三摩地，觀味之知
X15n0306_p0738b22║非體非物，應念得超世間諸漏，內脫身心外遺世界，
X15n0306_p0738b23║遠離諸有如鳥出籠，離垢銷塵法眼清淨成阿羅漢，
X15n0306_p0738b24║如來親印我為無學。
X15n0306_p0738c01║憍梵鉢提，此翻牛呞。或云：往世見老僧無齒而食，
X15n0306_p0738c02║笑其似牛，故世世感生牛舌，常如牛呞。溫陵以念
X15n0306_p0738c03║佛為一味清淨心地法門，恐非正解。當如孤山所
X15n0306_p0738c04║云：了味無味，名為一味。為是觀味下，明觀法。徒舌
X15n0306_p0738c05║不知則非體，徒物不知則非物，非體非物則知非
X15n0306_p0738c06║實有，知非實有知即是空，是為從假而入空。非體
X15n0306_p0738c07║所以內脫身心，非物所以外遺世界，應念得超故，
X15n0306_p0738c08║所以遠離三有。離垢銷塵者，前卷云：想相為塵，識
X15n0306_p0738c09║情為垢。而或以塵為見惑，垢為思惑，塵浮易袪，垢
X15n0306_p0738c10║膩難淨，故喻見思未必然也。當知離垢銷塵皆在
X15n0306_p0738c11║初果，垢是見惑，塵是塵相，初果已得六銷，名曰塵
X15n0306_p0738c12║銷。法眼清淨正是須陀洹，由初果進成阿羅漢也。
X15n0306_p0738c13║○二、結答圓通。
X15n0306_p0738c14║佛問圓通：如我所證，還味旋知，斯為第一。
X15n0306_p0738c15║應念得超為通，內外離等為圓，還味即得一味，旋
X15n0306_p0738c16║知斯入無知。舌乃合中知，是故兼味而說。○四、畢
X15n0306_p0738c17║陵觀身二。一、敘悟緣起。
X15n0306_p0738c18║畢陵伽婆蹉即從座起，頂禮佛足而白佛言：我初發
X15n0306_p0738c19║心從佛入道，數聞如求說諸世間不可樂事。乞食城
X15n0306_p0738c20║中，心思法門，不覺路中毒刺傷足，舉身疼痛。我念有
X15n0306_p0738c21║知，知此深痛，雖覺覺痛，覺清淨心，無痛痛覺。我又思
X15n0306_p0738c22║惟：如是一身，寧有雙覺？攝念未久，身心忽空，三七日
X15n0306_p0738c23║中諸漏虗盡，成阿羅漢，得親印記，發明無學。
X15n0306_p0738c24║畢陵伽婆蹉，此翻餘習。五百世為婆羅門，餘習多
X15n0306_p0739a01║慢如罵河神，非彼實心葢習氣也。數聞如來說諸
X15n0306_p0739a02║世間不可樂事，通而言之即八苦也。思不可樂法、
X15n0306_p0739a03║觸不可樂事，舉疼痛適當痛苦。我念下，次、釋所悟。
X15n0306_p0739a04║初、立雙覺。我念有知，知此深痛，念即是觀。雖覺等
X15n0306_p0739a05║者，雖身根之覺覺身根之痛，而覺心本來清淨，無
X15n0306_p0739a06║身根之痛與夫知痛之覺。我又下，次、遣雙覺。雙覺
X15n0306_p0739a07║者，即謂知痛之覺與覺清淨心也。攝念下，三、明證。
X15n0306_p0739a08║長水云有所得心一念不起名之為攝，即與前若
X15n0306_p0739a09║葉生滅守于真常其意是同，身心皆空必不覺其
X15n0306_p0739a10║痛矣。諸漏之言不出三道，惑業為諸漏之因，生死
X15n0306_p0739a11║為諸漏之果。○二、結答圓通。
X15n0306_p0739a12║佛問圓通：如我所證，純覺遺身，斯為第一。
X15n0306_p0739a13║純覺，秪一真覺也。答：圓。遺身，身心忽空也。答：通。○
X15n0306_p0739a14║五空生觀意二。一敘悟緣起。
X15n0306_p0739a15║須菩提即從座起，頂禮佛足而白佛言：我曠劫來心
X15n0306_p0739a16║得無礙，自憶受生如恒河沙，初在母胎即知空寂，如
X15n0306_p0739a17║是乃至十方成空，亦令眾生證得空性，蒙如來發性
X15n0306_p0739a18║覺真空，空性圓明得阿羅漢，頓入如來寶明空海，同
X15n0306_p0739a19║佛知見印成無學，解脫性空我為無上。
X15n0306_p0739a20║先敘解行。心得無礙，具從意根入也。無礙，即空理
X15n0306_p0739a21║也。母胎知空，正報空也。十方成空，依報空也。出胎
X15n0306_p0739a22║之後，亦使他證。次明證入。性覺真空，是中道義。空
X15n0306_p0739a23║性圓明，不但空見思惑，而且六根皆空。或但存通
X15n0306_p0739a24║教，徹證空理，以是空故，得阿羅漢果。以被圓教接
X15n0306_p0739b01║故，入寶明空海。寶明空海者，長水云：以空是如來
X15n0306_p0739b02║藏故，滿足周徧，具一切法，如摩尼珠，隨意出生。光
X15n0306_p0739b03║明徧照法界性故，如大溟渤，深廣含攝。因是中道
X15n0306_p0739b04║正空，故同一切種智之知，佛眼之見也。或疑：小乘
X15n0306_p0739b05║之空，尚非性體，何得云性覺真空？要在如來所宣，
X15n0306_p0739b06║是中道正空。在空生，則先證空，而復被別、圓所接，
X15n0306_p0739b07║權、順偏教，印為無學耳。人、法二空及俱空不生，是
X15n0306_p0739b08║解脫性空。謂得解脫而證性空，我為第一。○二、結
X15n0306_p0739b09║答圓通。
X15n0306_p0739b10║佛問圓通：如我所證，諸相入非，非所非盡，旋法歸無，
X15n0306_p0739b11║斯為第一。
X15n0306_p0739b12║是圓接通，故曰圓通。言諸相入非者，諸相，法塵也。
X15n0306_p0739b13║入非，入空也。非所非盡者，非但所非之相皆盡，即
X15n0306_p0739b14║能非之空亦空，所謂如前火木然諸薪已，亦復自
X15n0306_p0739b15║然也。尊者後意根入，而云旋法者，如前云必有所
X15n0306_p0739b16║思，發明汝意，故今旋法塵而歸空無，不但忘法塵，
X15n0306_p0739b17║并忘意根也。○三觀六識成道六。一身子觀眼識
X15n0306_p0739b18║二。一敘悟緣起。
X15n0306_p0739b19║舍利弗即從座起，頂禮佛足，而白佛言：我曠劫來，心
X15n0306_p0739b20║見清淨，如是受生，如恒河沙，世出世間，種種變化，一
X15n0306_p0739b21║見則通，獲無障礙。我於路中，逢迦葉波，兄弟相逐，宣
X15n0306_p0739b22║說因緣，悟心無際，從佛出家，見覺明圓，得大無畏，成
X15n0306_p0739b23║阿羅漢，為佛長子，從佛口生，從法化生。
X15n0306_p0739b24║心見即眼識也。此與後文普賢心聞其義稍異。普
X15n0306_p0739c01║賢不假耳根，而于意根便發耳識，故曰心聞。今據
X15n0306_p0739c02║下文，一見則通，是元因眼見而起心見。然普賢心
X15n0306_p0739c03║聞既非初心可入，則身子心見决非他人可到，智
X15n0306_p0739c04║慧利根全由此得。言清淨者，不從眼識緣塵分別
X15n0306_p0739c05║也。從曠劫來，依眼識修，已非一生，故得清淨。二十
X15n0306_p0739c06║五有因果為世間法，三乘因果為出世間法。緣塵
X15n0306_p0739c07║分別，則苦為苦，集為集，不見道滅。惟其于世間法
X15n0306_p0739c08║一見而知苦集，反是則為修道證滅，故曰一見則
X15n0306_p0739c09║通，獲無障礙。雖然，但依此而修，未獲真證，故於此
X15n0306_p0739c10║世路逢良友，宣說因緣，悟心無際。夫因緣為新醫
X15n0306_p0739c11║破邪之妙法，一遇金錍，須消翳膜，重聞得悟，轉解
X15n0306_p0739c12║為證。見覺即心見，始雖見覺，未得明圓，今既悟心，
X15n0306_p0739c13║得大無畏。此與那律法門同而異者，眼根三昧以
X15n0306_p0739c14║體無分別為用，故云旋見循元；眼識三昧以分別
X15n0306_p0739c15║為功，故曰心見發光。光極知見，即中云識從根境
X15n0306_p0739c16║而發。今亦兼二世出世種種變化，即是兼塵。一見
X15n0306_p0739c17║則通，即是兼根。故文殊揀云識見雜三和也。因緣
X15n0306_p0739c18║之言實指四諦，故云法從因緣生，亦從因緣滅。我
X15n0306_p0739c19║佛大沙門，常作如是說。法從因緣生，是苦集二諦。
X15n0306_p0739c20║因緣是集諦，生是苦諦。此句中已含苦法忍、苦法
X15n0306_p0739c21║智、苦比忍、苦比智。集諦亦然。亦從因緣滅，是道滅
X15n0306_p0739c22║二諦。因緣是道諦，滅是滅諦。此句中已含道法忍、
X15n0306_p0739c23║道法智、道比忍、道比智。滅諦亦然。故兩句內具十
X15n0306_p0739c24║六剎那。身子一聞即證初果，雖同在初果，而身子
X15n0306_p0740a01║根利悟心無際。餘經云身子路逢馬勝，今云迦葉
X15n0306_p0740a02║波者，天如以為聞因緣義非止一人，葢彼此互出
X15n0306_p0740a03║耳。見覺即眼識，亦取見即覺悟，故云見覺。覺者，悟
X15n0306_p0740a04║也。明圓是徹證之義，不但眼識明，而五識皆明。為
X15n0306_p0740a05║佛長子下。意兼釋難。難云：既是佛子，從何處生？釋
X15n0306_p0740a06║云：從佛口生。又四生中應屬何生？釋云：從法化生。
X15n0306_p0740a07║既從佛法和合生，其為僧寶無疑矣。○二、結答圓
X15n0306_p0740a08║通。
X15n0306_p0740a09║佛問圓通：如我所證，心見發光，光極知見，斯為第一。
X15n0306_p0740a10║前五根中皆有循元、旋知等語，今識兼二方有，故
X15n0306_p0740a11║不可以循元為例。而云光極知見者，光徧十方，照
X15n0306_p0740a12║窮萬法，智光既發，五根皆通也。○二、普賢觀耳識
X15n0306_p0740a13║二：一、敘悟緣起。
X15n0306_p0740a14║普賢菩薩即從座起，頂禮佛足而白佛言：我已曾與
X15n0306_p0740a15║恒沙如來為法王子，十方如來教其弟子菩薩根者
X15n0306_p0740a16║修普賢行，從我立名。世尊！我用心聞，分別眾生所有
X15n0306_p0740a17║知見。若於他方恒沙界外，有一眾生心中發明普賢
X15n0306_p0740a18║行者，我於爾時乘六牙象，分身百千皆至其處；縱彼
X15n0306_p0740a19║障深未得見我，我與其人暗中摩頂，擁護安慰令其
X15n0306_p0740a20║成就。
X15n0306_p0740a21║行彌法界曰普，居眾伏之頂名賢。手鑑云：謂不假
X15n0306_p0740a22║耳根，而于意根便發耳識，故曰心聞。此即一根發
X15n0306_p0740a23║六識，名互用自在也。然不同餘聖具談初因者，則
X15n0306_p0740a24║與觀音無異也。若爾，何得不是此界之當機耶？謂
X15n0306_p0740b01║塵非根則不了別，識非根則不發生。根親識疎，是
X15n0306_p0740b02║故文殊約此以揀。又心聞之義，即是真因。初心絕
X15n0306_p0740b03║分，故揀之矣。心中發明。普賢行者言：心中發明，非
X15n0306_p0740b04║心聞孰能知之？葢心聞不假耳根，則所有知見亦
X15n0306_p0740b05║不假音聲而能聞之。雖從意根發耳識，而所聞亦
X15n0306_p0740b06║是法塵。此見互用之妙。問：為以百千分身至一人
X15n0306_p0740b07║處乎？為至百千處乎？答：應至百千處也。但明於恒
X15n0306_p0740b08║沙界外，不遺一眾生耳。故云皆至其處。手鑑云：若
X15n0306_p0740b09║於下，顯機顯應。縱彼下，即冥機冥應。機應相赴，凡
X15n0306_p0740b10║有四句。展轉多句，如妙玄明。幽溪曰：文殊雖云心
X15n0306_p0740b11║聞徧十方，生于大因力，非初心方便。謂非娑婆初
X15n0306_p0740b12║心方便可爾，豈有無始之終乎？故首楞嚴百八三
X15n0306_p0740b13║昧中，有分別眾生諸心數法三昧。要知以耳識分
X15n0306_p0740b14║別所有眾生，亦有從微至著工夫。鏡淨明生，其體
X15n0306_p0740b15║自現。若與觀音耳聞論同異者：一、因異，是初心方
X15n0306_p0740b16║便；二、境異，乃耳根圓通；三、聞異，則拔苦為先。○二、
X15n0306_p0740b17║結答圓通。
X15n0306_p0740b18║佛問圓通：我說本因，心聞發明，分別自在，斯為第一。
X15n0306_p0740b19║本因即真因也。至等覺時，分別自在，又不假耳根，
X15n0306_p0740b20║名為自在心。聞洞十方是圓，遍至其處是通。○三、
X15n0306_p0740b21║難陀觀鼻識二：一、敘悟緣起。
X15n0306_p0740b22║孫陀羅難陀即從座起，頂禮佛足而白佛言：我初出
X15n0306_p0740b23║家從佛入道，雖具戒律，於三摩地心常散動，未獲無
X15n0306_p0740b24║漏。世尊教我及拘絺羅觀鼻端白，我初諦觀經三七
X15n0306_p0740c01║日，見鼻中氣出入如烟，身心內明圓洞世界，徧成虗
X15n0306_p0740c02║淨猶如琉璃，烟相漸銷鼻息成白，心開漏盡，諸出入
X15n0306_p0740c03║息化為光明，照十方界得阿羅漢，世尊記我當得菩
X15n0306_p0740c04║提。
X15n0306_p0740c05║三摩地者，三昧之別名。觀鼻端白，所以駐心，與鼻
X15n0306_p0740c06║識何涉？然觀息出入時，豈不用鼻識？故吳興云：似
X15n0306_p0740c07║發十六特勝禪也。此禪中第一、知息入，第二、知息
X15n0306_p0740c08║出，第三、知息長短等，豈不用鼻識為能知耶？身心
X15n0306_p0740c09║內明下，明觀成相。至鼻息成白，則不但鼻端白矣。
X15n0306_p0740c10║身心下，因觀生滅息相。空慧將發，遂洞世界，猶在
X15n0306_p0740c11║方便，未能忘緣，故見其烟變成白相。無生空慧現
X15n0306_p0740c12║前，諸息不生，純是智慧，慧光明照，一切皆如，世界
X15n0306_p0740c13║眾生，無非圓妙，由斯漏盡，當得菩提。孫陀羅云：好
X15n0306_p0740c14║愛，妻名也。難陀云：歡喜，己號也。慈恩兩名，共翻艶
X15n0306_p0740c15║喜，為簡放牛難陀，故標其妻，乃如來親弟也。○二、
X15n0306_p0740c16║結答圓通。
X15n0306_p0740c17║佛問圓通：我以銷息，息久發明，明圓滅漏，斯為第一。
X15n0306_p0740c18║煙相漸銷，故曰銷息。息久發明，即前云諸出入息
X15n0306_p0740c19║化為光明。○四、滿慈觀舌識二：一、敘悟緣起。
X15n0306_p0740c20║富樓那彌多羅尼子即從座起，頂禮佛足而白佛言：
X15n0306_p0740c21║我曠劫來辯才無礙，宣說苦空深達實相，如是乃至
X15n0306_p0740c22║恒沙如來秘密法門，我於眾中微妙開示得無所畏。
X15n0306_p0740c23║世尊知我有大辯才，以音聲輪教我發揚，我於佛前
X15n0306_p0740c24║助佛轉輪，因師子吼成阿羅漢，世尊印我說法無上。
X15n0306_p0741a01║舌識通于知味說法，今別在說法。宣說苦空屬小
X15n0306_p0741a02║乘，深達實相屬大乘。是則苦空在阿含時，深達在
X15n0306_p0741a03║方等時。以如來之音聲輪，而使滿慈助揚，此般若
X15n0306_p0741a04║轉教時也。○二、結答圓通。
X15n0306_p0741a05║佛問圓通：我以法音降伏魔怨，銷滅諸漏，斯為第一。
X15n0306_p0741a06║手鑑云：滿慈舌識，故以法音言之。中道法音，降無
X15n0306_p0741a07║明魔怨也。說法可以制外，故以魔怨言之。○五優
X15n0306_p0741a08║波觀身識二。一、敘悟緣起。
X15n0306_p0741a09║優波離即從座起，頂禮佛足而白佛言：我親隨佛踰
X15n0306_p0741a10║城出家，親觀如來六年勤苦，親見如來降伏諸魔、制
X15n0306_p0741a11║諸外道，解脫世間貪欲諸漏，承佛教戒，如是乃至三
X15n0306_p0741a12║千威儀、八萬微細性業遮業悉皆清淨，身心寂滅成
X15n0306_p0741a13║阿羅漢。我是如來眾中綱紀，親印我心，持戒修身，眾
X15n0306_p0741a14║推無上。
X15n0306_p0741a15║優波離，此云上首，以其持律為眾綱紀故。或翻近
X15n0306_p0741a16║執，以佛為太子時，彼為親近執事之臣故。溫陵曰：
X15n0306_p0741a17║言親隨親觀，乃至承教，皆明身識欽承。又自持戒
X15n0306_p0741a18║修身，亦身識也。頌曰：四重十三三不定，三十九十
X15n0306_p0741a19║四提尼，一百眾學七滅諍，總論二百五十戒。行住
X15n0306_p0741a20║坐臥律儀，各二百五十，對三聚成三千。復以三千
X15n0306_p0741a21║配身口七支，成二萬一千。復配四分煩惱，成八萬
X15n0306_p0741a22║四千。性業即殺盜淫等，謂本性是戒，如殺盜淫妄，
X15n0306_p0741a23║王法亦禁。遮業即支末愆失，因過遮止者，律中得
X15n0306_p0741a24║度。波離第一，若以二百五十戒作五篇者，一夷即
X15n0306_p0741b01║淫殺盜妄四波羅夷，比丘四條，尼八條。二殘即十
X15n0306_p0741b02║三僧殘，比丘十三條，尼十七條。三提即三十尼薩
X15n0306_p0741b03║耆，九十波逸提，比丘百二十條，尼二百八條。四尼
X15n0306_p0741b04║即四提舍尼，比丘四條，尼八條。五吉即究吉羅，比
X15n0306_p0741b05║丘一百條，尼一百條。作七聚者，一棄，二眾殘，三醜
X15n0306_p0741b06║惡，四墮，五可呵，六惡作七惡。說身心寂滅，必是定
X15n0306_p0741b07║慧，葢內戒生定發慧也。親印我心者，印心清淨，得
X15n0306_p0741b08║證四果也。○二、結答圓通。
X15n0306_p0741b09║佛問圓通：我以執身身得自在，次第執心心得通達，
X15n0306_p0741b10║然後身心一切通利，斯為第一。
X15n0306_p0741b11║自在者，無毀犯也。通達者，細防意地，以至八萬皆
X15n0306_p0741b12║備也。一切通利，三學具矣。八萬皆備為圓，通達為
X15n0306_p0741b13║通。○六、目連觀意識二：一、敘悟緣起。
X15n0306_p0741b14║大目犍連即從座起，頂禮佛足而白佛言：我初於路
X15n0306_p0741b15║乞食，逢遇優樓頻螺、伽耶那提、三迦葉波，宣說如來
X15n0306_p0741b16║因緣深義，我頓發心得大通達，如來惠我袈裟著身
X15n0306_p0741b17║鬚髮自落，我遊十方得無罣礙神通發明，推為無上
X15n0306_p0741b18║成阿羅漢。寧唯世尊，十方如來歎我神力圓明清淨
X15n0306_p0741b19║自在無畏。
X15n0306_p0741b20║優樓頻螺，此云木瓜癃，胸前有癃，如木瓜故。伽耶，
X15n0306_p0741b21║山名，即象頭山也，亦云城，城近此山故。那提，河名，
X15n0306_p0741b22║一兄二弟，名三迦葉。發心，謂證初果。神通由心性
X15n0306_p0741b23║而發，故曰發明。云圓明清淨者，下云心光發宣是
X15n0306_p0741b24║也。神通屬意者，如前卷云：以湛旋其虗妄滅生，方
X15n0306_p0741c01║能發通，故有旋湛之言。乃至明相精純，一切變現，
X15n0306_p0741c02║不為煩惱，皆合涅槃清淨妙德。又吳興曰：神名天
X15n0306_p0741c03║心，通名慧性。而此心性，即意識發明，故通屬意也。
X15n0306_p0741c04║大乘發如來藏，小乘發根本禪。六神通中，惟漏盡
X15n0306_p0741c05║通是其內證，餘之五通，皆屬外用。○二、結答圓通。
X15n0306_p0741c06║佛問圓通，我以旋湛，心光發宣，如澄濁流，久成清瑩，
X15n0306_p0741c07║斯為第一。
X15n0306_p0741c08║圓明為圓，神通為通。旋湛者，旋意識而復妙湛，乃
X15n0306_p0741c09║轉意識為心光也。我以下，法。如澄下，喻。須菩提章
X15n0306_p0741c10║云：心得無礙，直名為心。知是意根，今旋湛而發心
X15n0306_p0741c11║光，當是意識。○四觀七大成道。七一、烏芻觀火大。
X15n0306_p0741c12║二一、敘悟緣起。三一、貪欲為因。
X15n0306_p0741c13║烏芻瑟摩於如來前，合掌頂禮佛之雙足，而白佛言：
X15n0306_p0741c14║我常先憶久遠劫前，性多貪欲。
X15n0306_p0741c15║烏芻瑟摩，此云火頭，即火頭金剛也。金剛立於佛
X15n0306_p0741c16║前，故文中無即從座起句。○二遇佛得道
X15n0306_p0741c17║有佛出世，名曰空王，說多淫人，成猛火聚，教我徧觀，
X15n0306_p0741c18║百骸四支，諸冷煖氣，神光內凝，化多淫心，成智慧火，
X15n0306_p0741c19║從是諸佛，皆呼召我，名為火頭。
X15n0306_p0741c20║觀四支百骸諸冷煖氣，此觀法也。夫對煖而稱冷，
X15n0306_p0741c21║對冷而名煖，此對待之法。若分別不起，對待俱亡，
X15n0306_p0741c22║則神光內凝矣。不由兩法起觀，則分別何由忘？神
X15n0306_p0741c23║光何由凝？而交光云：句中冷字，譯文誤耳。應云諸
X15n0306_p0741c24║煖觸氣，是豈知觀心之道哉？神光即智火，內凝即
X15n0306_p0742a01║三昧，于火大法門為上首，故曰火頭。○三、結成火
X15n0306_p0742a02║光。
X15n0306_p0742a03║我以火光三昧力故，成阿羅漢，心發大願：諸佛成道，
X15n0306_p0742a04║我為力士，親伏魔怨。
X15n0306_p0742a05║初成小果，後發大心，乃普現色身，以執金剛神輔
X15n0306_p0742a06║佛揚化者也。○二、結答圓通。
X15n0306_p0742a07║佛問圓通：我以諦觀身心煖觸無礙流通，諸漏既銷
X15n0306_p0742a08║生大寶焰登無上覺，斯為第一。
X15n0306_p0742a09║雖借冷以觀煖，而正意在煖，先證四果，後登無上
X15n0306_p0742a10║覺，即佛道也。問：身心煖觸者，觸應是塵，今是體煖，
X15n0306_p0742a11║何以觸言？答：煖因境發，全煖即觸，故前又云：知身
X15n0306_p0742a12║即觸，知觸即身。經意謂知冷煖在身，是名知身，而
X15n0306_p0742a13║此冷煖即觸也；知受冷煖之觸，即是知觸，而此冷
X15n0306_p0742a14║煖實在身也。桐洲云：煖觸即空，故云無礙；性火妙
X15n0306_p0742a15║發，故曰流通；內凝外現，故生寶焰；化淫心為智火，
X15n0306_p0742a16║即成佛道。○二、持地觀地大二：一、敘悟緣起二：一、
X15n0306_p0742a17║值無量佛具修福業。
X15n0306_p0742a18║持地菩薩即從座起，頂禮佛足而白佛言：我念往昔
X15n0306_p0742a19║普光如來出現於世，我為比丘，常於一切要路津口、
X15n0306_p0742a20║田地險隘，有不如法妨損車馬，我皆平填，或作橋梁，
X15n0306_p0742a21║或負沙土，如是勤苦。經無量佛出現于世，或有眾生
X15n0306_p0742a22║於闤闠處要人擎物，我先為擎，至其所詣，放物即行，
X15n0306_p0742a23║不取其值。毗舍浮佛現在世時，世多飢荒，我為負人，
X15n0306_p0742a24║無問遠近，惟取一錢。或有車牛被於泥溺，我有神力
X15n0306_p0742b01║為其推輪，拔其苦惱。時國大王延佛設齋，我於爾時
X15n0306_p0742b02║平地待佛。
X15n0306_p0742b03║經以平填道路為正，擎物推輪為傍。要路指陸地，
X15n0306_p0742b04║津口指水濱，田地通指一切地。高下凸凹曰險，逼
X15n0306_p0742b05║窄難行曰隘。高則平之，下則填之。橋梁以濟津口，
X15n0306_p0742b06║沙土以填陸路。闤，市垣也。闠，市門也。毗舍浮名，徧
X15n0306_p0742b07║一切自在，以饑荒故，惟取一文。車則推輪，牛則拔
X15n0306_p0742b08║苦。○二、別從毗舍浮聞教獲悟二：一、開解。
X15n0306_p0742b09║毗舍如來摩頂謂我當平心地，則世界地一切皆平。
X15n0306_p0742b10║我即心開，見身微塵與造世界所有微塵等無差別。
X15n0306_p0742b11║佛言當平心地，乃圓頓上乘心造一切之旨，而從
X15n0306_p0742b12║地塵悟入，故曰心開。身塵從心有，造世界塵亦從
X15n0306_p0742b13║心有，故云無別。雖見依正無別，但證小果後開佛
X15n0306_p0742b14║知見，則塵銷智圓而成大道。○二入證二，一證阿
X15n0306_p0742b15║羅漢。
X15n0306_p0742b16║微塵自性不相觸摩，乃至刀兵亦無所觸，我於法性
X15n0306_p0742b17║悟無生忍成阿羅漢。
X15n0306_p0742b18║但就塵觀，登第四果，塵之自性，本不相合，安有觸
X15n0306_p0742b19║摩？正如俱舍論說：微塵自性，皆有間隙也。乃至刀
X15n0306_p0742b20║兵所加，適復其本，有何相觸？無觸則無害，可知法
X15n0306_p0742b21║性即塵性也。作此觀時，生滅皆空，即無生忍。故般
X15n0306_p0742b22║若云：阿羅漢若智若斷，是菩薩無生法忍也。○二、
X15n0306_p0742b23║開佛知見。
X15n0306_p0742b24║迴心今入菩薩會中，聞諸如來宣妙蓮華佛知見地，
X15n0306_p0742c01║我先證明而為上首。
X15n0306_p0742c02║後聞佛性，方名迴入。法華云：是法非思量分別之
X15n0306_p0742c03║所能解。又云：開示悟入佛之知見。是則知見不可
X15n0306_p0742c04║無，思議不可有，名一實相地。小乘由外法而證，佛
X15n0306_p0742c05║乘由心性而入。據比則經通法華之後，宜以方等
X15n0306_p0742c06║被開醍醐為教相矣。○二、結答圓通。
X15n0306_p0742c07║佛問圓通：我以諦觀身界二塵等無差別，本如來藏
X15n0306_p0742c08║虗妄發塵，塵銷智圓成無上道，斯為第一。
X15n0306_p0742c09║二塵無別，不偏屬小故，即入如來藏。故前見身微
X15n0306_p0742c10║塵，與造世界塵無別。此義雙冠大小，塵銷則通，智
X15n0306_p0742c11║圓即圓。○三月火觀水大二：一、敘悟緣起二：一、值
X15n0306_p0742c12║佛受教。
X15n0306_p0742c13║月光童子即從座起，頂禮佛足而白佛言：我憶往昔
X15n0306_p0742c14║恒河沙劫，有佛出世名為水天，教諸菩薩修習水觀
X15n0306_p0742c15║入三摩地。
X15n0306_p0742c16║覺海性澄圓，是水之第一義天。○二、修觀入證二：
X15n0306_p0742c17║一、修觀。
X15n0306_p0742c18║觀于身中水性無奪，初從涕唾，如是窮盡津液、精血、
X15n0306_p0742c19║大小便利，身中旋復水性一同，見水身中與世界外
X15n0306_p0742c20║浮幢王剎諸香水海等無差別。
X15n0306_p0742c21║一味水性，更非餘大之所相傾，故名無奪。津液精
X15n0306_p0742c22║血，為外物所資，乃由外入。大小便等，乃由內出，有
X15n0306_p0742c23║旋轉往復之義。津液是身中之潤澤耳。資中曰：準
X15n0306_p0742c24║華嚴經，華藏海中有大蓮華，其蓮華中有諸香水，
X15n0306_p0743a01║一一香水海為諸佛剎世界之種。華藏世界在香
X15n0306_p0743a02║水中，故云浮幢王剎。華藏二十重，累高如幢，最為
X15n0306_p0743a03║高大，故稱王。此方水脉，江源則發岷山，河源則星
X15n0306_p0743a04║宿海，更窮至崑崙無熱惱池，水源極矣。今窮所從
X15n0306_p0743a05║來，至浮幢王剎諸香水海，此如來之教，亦菩薩法
X15n0306_p0743a06║眼之所觀也。等無差別者，起觀時元以無分別為
X15n0306_p0743a07║觀法，故內外無殊，淨穢不二。○二、入證二：一、證小
X15n0306_p0743a08║四：一、未得忘身。
X15n0306_p0743a09║我於是時，初成此觀，但見其水，未得無身。
X15n0306_p0743a10║即中云未得無身者，未無變易之身，非未無分段
X15n0306_p0743a11║之身。教中言變易者，移麤形為細質，易短壽為長
X15n0306_p0743a12║年。今唯見清水徧在一室，豈非移麤形為細質乎？
X15n0306_p0743a13║後又云逢無量佛，豈非易短壽為長年乎？問：變易
X15n0306_p0743a14║界中安有童子及瓦礫耶？答：止觀十七卷二十一
X15n0306_p0743a15║紙云：八色之光是界外法。當知戒、定、慧法悉不可
X15n0306_p0743a16║盡，故雖在界內，已通界外。今水、定正是八色之一。
X15n0306_p0743a17║其云今我已得阿羅漢道及離病緣，正指變易之
X15n0306_p0743a18║身久離病緣也。○二、因觀值緣。
X15n0306_p0743a19║當為比丘室中安禪，我有弟子窺牕觀室，唯見清水
X15n0306_p0743a20║徧在室中，了無所見。童稚無知，取一瓦礫投于水內，
X15n0306_p0743a21║激水作聲，顧盻而去。
X15n0306_p0743a22║初修假想，雖見其水與香水海等無差別，但自心
X15n0306_p0743a23║見，非通他人。今定力轉勝，乃通他見，亦定果色也。
X15n0306_p0743a24║不同十徧處想，成自見耳。十者，青、黃、赤、白、地、水、火、
X15n0306_p0743b01║風、空、識，皆從所觀境徧滿得名也。○三出觀知病。
X15n0306_p0743b02║我出定後，頓覺心痛，如舍利弗遭違害鬼。我自思唯：
X15n0306_p0743b03║今我已得阿羅漢道，久離病緣，云何今日忽生心痛？
X15n0306_p0743b04║將無退失？
X15n0306_p0743b05║吳興曰：得阿羅漢，久離病緣等。按智論明諸聖人
X15n0306_p0743b06║皆有身苦，如舍利弗風病，畢陵伽眼病等。今言已
X15n0306_p0743b07║得羅漢，久離病緣，最難消會。此葢過去曾取小果，
X15n0306_p0743b08║既無見思惑業之事，是離分段病苦之緣，其時迴
X15n0306_p0743b09║心却入三界，本無實疾，所以疑之。然此菩薩所修
X15n0306_p0743b10║三昧，與前持地觀法大同，但由無明尚在，未得無
X15n0306_p0743b11║功用道，是故出定不知病緣。即中云：已得四果，而
X15n0306_p0743b12║又久離病緣。據久離病緣而生心痛，是可疑也。或
X15n0306_p0743b13║有緣而不知，則無宿命天眼，將無退失果位歟？亦
X15n0306_p0743b14║是一說，然古解為正。釋要云：舍利弗新剃髮竟，正
X15n0306_p0743b15║身端坐，以衣覆頭。爾時有二夜叉，一名為害，二名
X15n0306_p0743b16║復害。于時復害與為害言：我于今日，欲以拳打剃
X15n0306_p0743b17║頭沙門。為害云：此有神德，汝勿因此受長夜苦。時
X15n0306_p0743b18║復害以惡熾盛，故以拳打。打已，地烈現身，陷入地
X15n0306_p0743b19║獄。今云為害，舉同時所逢也。○四審緣獲安。
X15n0306_p0743b20║爾時，童子捷來我前，說如上事。我即告言：汝更見水，
X15n0306_p0743b21║可即開門，入此水中，除去瓦爍。童子奉教，後入定時，
X15n0306_p0743b22║還復見水，瓦礫宛然，開門除出。我後出定，身質如初。
X15n0306_p0743b23║○二證大。
X15n0306_p0743b24║逢無量佛。如是至於山海自在通王如來。方得亡身。
X15n0306_p0743c01║與十方界諸香水海。性合真空。無二無別。今於如來。
X15n0306_p0743c02║得童真名。預菩薩會。
X15n0306_p0743c03║既證法身，分亡變易之身，性水真空，其相不二，正
X15n0306_p0743c04║是中道，非但法空而已也。○二、結答圓通。
X15n0306_p0743c05║佛問圓通：我以水性一味流通，得無生忍圓滿菩提，
X15n0306_p0743c06║斯為第一？
X15n0306_p0743c07║淮前持地，當以水觀成時，號無生忍，至性合真空，
X15n0306_p0743c08║方為圓滿菩提。然據今義，得無生忍，即滿菩提，不
X15n0306_p0743c09║必分二時也。○四、琉璃觀風大二：一、敘悟緣起二：
X15n0306_p0743c10║一、值佛受教。
X15n0306_p0743c11║琉璃光法王子即從座起，頂禮佛足而白佛言：我憶
X15n0306_p0743c12║往昔經恒沙劫，有佛出世名無量聲，開示菩薩本覺
X15n0306_p0743c13║妙明，觀此世界及眾生身，皆是妄緣風力所轉。
X15n0306_p0743c14║此菩薩以即動不動為圓通，梵語吠琉璃，此云遠
X15n0306_p0743c15║山寶。後經云因動有聲，今即動顯靜，故佛名無量
X15n0306_p0743c16║聲也。本覺妙明為本有三諦，而云觀此世界等者，
X15n0306_p0743c17║正示動中有不動者在，欲其觀動以顯不動之性，
X15n0306_p0743c18║不墮偏觀清淨真如之失。上本有三諦是不動性，
X15n0306_p0743c19║妄緣風力即是動也。應知妄法未空，三諦不顯。○
X15n0306_p0743c20║二、修觀入證二：一、修觀。
X15n0306_p0743c21║我於爾時觀界安立、觀世動時、觀身動止、觀心動念，
X15n0306_p0743c22║諸動無二等無差別。我時覺了此群動性，來無所從、
X15n0306_p0743c23║去無所至，十方微塵顛倒眾生同一虗妄，如是乃至
X15n0306_p0743c24║三千大千一世界內所有眾生，如一器中貯百蚊蚋
X15n0306_p0744a01║啾啾亂鳴，於分寸中鼓發狂閙。
X15n0306_p0744a02║此明依教修觀。界之安立，為風輪所持。三世遷流，
X15n0306_p0744a03║亦風力所使。身動止相待，必皆有風。如行有行風，
X15n0306_p0744a04║坐有坐風。心動于內，風動于外。今空中之風，蓬蓬
X15n0306_p0744a05║然起于北海，蓬蓬然入于南海，孰非心力所致乎？
X15n0306_p0744a06║皆是風力，故無差別。來無所從，去無所至者，一往
X15n0306_p0744a07║觀之則妄，再往觀之則真。既不從自他共離來，不
X15n0306_p0744a08║向東西南北去，則動非實有，即是妄也。然來無所
X15n0306_p0744a09║從，即是無來。去無所至，即是無去。無去無來，是不
X15n0306_p0744a10║動性。從虗妄邊，立空假二觀。從不動邊，立中道觀。
X15n0306_p0744a11║正三觀在一心中也。前持地月光，觀有次第，證中
X15n0306_p0744a12║甚遲。今觀法巧妙，證中甚速。十方微塵下，先成空
X15n0306_p0744a13║假二觀。既來無所從，去無所至，即是顛倒見。同一
X15n0306_p0744a14║妄見，故云同也。如一器下，喻三昧。一器喻大，千百
X15n0306_p0744a15║蚋喻眾生。而器又極小，不過分寸中之狂閙而已。
X15n0306_p0744a16║以菩薩知群動之源，只一風力，故所見如是。○二、
X15n0306_p0744a17║入證。
X15n0306_p0744a18║逢佛未幾，得無生忍。爾時心開，乃見東方不動佛國，
X15n0306_p0744a19║為法王子，事十方佛，身心發光，洞徹無礙。
X15n0306_p0744a20║此以見中為無生忍，與前引阿羅漢若智若斷，是
X15n0306_p0744a21║菩薩無生法忍不同。東方為群動之首，而佛國號
X15n0306_p0744a22║不動，豈非動中有不動者存乎？身心發光等，此正
X15n0306_p0744a23║言得名所自。以洞了三諦在一心中，故內外照徹，
X15n0306_p0744a24║如淨琉璃也。○二、結答圓通。
X15n0306_p0744b01║佛問圓通：我以觀察風力無依，悟菩提心入三摩地，
X15n0306_p0744b02║合十方佛傳一妙心，斯為第一。
X15n0306_p0744b03║風力無依者，一切依正依風而住，而風則無所依，
X15n0306_p0744b04║故非實有。妙心者，專動非妙，專靜亦非妙，即動無
X15n0306_p0744b05║動，三觀一心，乃名為妙。問：上明三諦二粗一妙，安
X15n0306_p0744b06║顯圓通？答：釋籤云：次第即已，方成今即。籤謂點彼
X15n0306_p0744b07║偏空、偏假，即是中道，是為次第即也。後點此三俱
X15n0306_p0744b08║空、俱假、俱中，成妙三諦。是故欲知圓理，先須即彼
X15n0306_p0744b09║次第。○五、空藏觀空大二：一、敘悟緣起，三：一、同佛
X15n0306_p0744b10║所得。
X15n0306_p0744b11║虗空藏菩薩即從座起，頂禮佛足而白佛言：我與如
X15n0306_p0744b12║來定光佛所得無邊身。
X15n0306_p0744b13║○二、備顯神用。
X15n0306_p0744b14║爾時，手執四大寶珠，照明十方微塵佛剎，化成虗空。
X15n0306_p0744b15║又於自心現大圓鏡，內放十種微妙寶光，流灌十方
X15n0306_p0744b16║盡虗空際諸幢王剎，來入鏡內，涉入我身。身同虗空，
X15n0306_p0744b17║不相妨礙；身能善入微塵國土，廣行佛事，得大隨順。
X15n0306_p0744b18║幽溪云：四大寶珠，表能觀四大之智。十方塵剎，表
X15n0306_p0744b19║所觀四大之境。第四卷中，元將地水火風會入虗
X15n0306_p0744b20║空，今以手喻觀空之慧。空含四大，故執四珠。四珠
X15n0306_p0744b21║本空，故照佛剎亦成虗空。前卷又云：性空真覺，故
X15n0306_p0744b22║于自心現大圓鏡，表覺體也。為照十方，故現十光。
X15n0306_p0744b23║以光攝諸剎，悉入心鏡。而鏡內所照，其分量不止
X15n0306_p0744b24║于鏡，則涉入我身矣。而身質本空，安有礙耶？此時
X15n0306_p0744c01║不必言諸剎皆空，但虗空身不礙土耳。身能善入
X15n0306_p0744c02║者，如此大身入諸國土，不失本相，土亦不窄，故名
X15n0306_p0744c03║善入。又前以土入身，今以身入土，身如虗空，故名
X15n0306_p0744c04║善入。生善滅惡名佛事，小大相容為隨順。○三、由
X15n0306_p0744c05║觀獲證。
X15n0306_p0744c06║此大神力，由我諦觀四大無依妄想生滅，虗空無二
X15n0306_p0744c07║佛國本同，於同發明得無生忍。
X15n0306_p0744c08║四大依空而立，既名曰空，即無所依，無依則無實，
X15n0306_p0744c09║不過妄想生滅而已。諸佛國土亦復皆空，故云本
X15n0306_p0744c10║同。既會四大入空，復明空即空性，并空亦忘，名無
X15n0306_p0744c11║生忍。○二、結答圓通。
X15n0306_p0744c12║佛問圓通：我以觀察虗空無邊入三摩地，妙力圓明
X15n0306_p0744c13║斯為第一。
X15n0306_p0744c14║虗空無邊，即會四大入空也。入三摩地，即發明性
X15n0306_p0744c15║覺也。身土互入為圓，光照剎土為明，五大覺體互
X15n0306_p0744c16║通為通。又圓明即是圓通，如後云：現在諸菩薩，今
X15n0306_p0744c17║各入圓明。○六、彌勒觀識大二：一、敘悟緣起三：一、
X15n0306_p0744c18║遇佛受教。
X15n0306_p0744c19║彌勒菩薩即從座起，頂禮佛足而白佛言：我憶往昔
X15n0306_p0744c20║經微塵劫，有佛出世名日月燈明，我從彼佛而得出
X15n0306_p0744c21║家，心重世名好遊俗姓。爾時，世尊教我修習唯心識
X15n0306_p0744c22║定入三摩地。
X15n0306_p0744c23║貪著世名，是向外馳求，破外向內，故令修唯識定。
X15n0306_p0744c24║手鑑云：唯心識定有二種：地前加行，名影像唯識
X15n0306_p0745a01║觀；初地見道，作真實唯識觀。一切法以識為相，真
X15n0306_p0745a02║如為性。據此，則唯識之言，應唯八識，至成無上妙
X15n0306_p0745a03║圓識心三昧，即九識也。○二、依教離過。
X15n0306_p0745a04║歷劫以來，以此三昧事恒沙佛，求世名心歇滅無有。
X15n0306_p0745a05║修習此觀，正是對治，知世名利有無厚薄，皆我自
X15n0306_p0745a06║己唯識所變，不從他來，故馳求頓息也。○三觀成
X15n0306_p0745a07║得道。
X15n0306_p0745a08║至然燈佛出現于世，我乃得成無上妙圓識心三昧，
X15n0306_p0745a09║乃至盡空如來國土淨穢有無，皆是我心變化所現。
X15n0306_p0745a10║世尊，我了如是唯心識故，識性流出無量如來，今得
X15n0306_p0745a11║授記，次補佛處。
X15n0306_p0745a12║無上妙圓識心三昧，即第三卷性覺明知，覺明真
X15n0306_p0745a13║識，妙覺湛然，周徧法界。今云識性流出無量如來，
X15n0306_p0745a14║依正色心，內外自他，聖凡生佛，一切不隔，豈非無
X15n0306_p0745a15║上妙圓之理耶？現土霅川云：現有二義：一者約理，
X15n0306_p0745a16║現即是具；二者約事，謂三世變現。良由理具，方有
X15n0306_p0745a17║事現。前三卷正明性具，所謂現即是具也。今曰唯
X15n0306_p0745a18║心，乃至淨穢有無之言，所謂三世變現也。然兩處
X15n0306_p0745a19║皆具二現，唯心為性具之門，性具乃唯心之本。不
X15n0306_p0745a20║作此釋，何以會入于三卷之文？而唯心亦失其本
X15n0306_p0745a21║矣。次現諸佛者，盡十方三世諸佛，皆我心性本具，
X15n0306_p0745a22║故復從識性流出。如華嚴云：若人欲了知，三世一
X15n0306_p0745a23║切佛，應當如實觀，心造諸如來。豈不與今大合？造
X15n0306_p0745a24║有二義，准前二現，可嘵。○二、結答圓通。
X15n0306_p0745b01║佛問圓通：我以諦觀十方唯識，識心圓明，入圓成實，
X15n0306_p0745b02║遠離依他及徧計執，得無生忍，斯為第一。
X15n0306_p0745b03║諦觀之言，若兼因中所修，即該真妄。至識心圓明，
X15n0306_p0745b04║即唯九識。徧該依正為圓，妙覺湛然為明，通至果
X15n0306_p0745b05║佛為通。徧計性者，眾生迷惑，不了諸法本空，妄于
X15n0306_p0745b06║我身及一切法，執為實有。依他性者，謂所有識法，
X15n0306_p0745b07║皆依眾緣相應而有，都無自性，唯是虗妄。圓成性
X15n0306_p0745b08║者，謂真如自性，不遷不變，圓滿成就。又徧計即我
X15n0306_p0745b09║執，依他即法執。○七、勢至觀根大二：一、敘悟緣起
X15n0306_p0745b10║二：一、遇佛受教。又二：一、法。
X15n0306_p0745b11║大勢至法王子與其同倫五十二菩薩即從座起，頂
X15n0306_p0745b12║禮佛足而白佛言：我憶往昔恒河沙劫，有佛出世名
X15n0306_p0745b13║無量光，十二如來相繼一劫，其最後佛名超日月光，
X15n0306_p0745b14║彼佛教我念佛三昧。
X15n0306_p0745b15║所稟之佛，光光相傳，共有十二。一名無量光，二名
X15n0306_p0745b16║無邊光，三名無礙光，四名無對光，五名大𦦨光，六
X15n0306_p0745b17║名清淨光，七名歡喜光，八名智慧光，九名不斷光，
X15n0306_p0745b18║十名難思光，十一名無稱光，十二名超日月光。故
X15n0306_p0745b19║曰十二如來，相繼一劫。彼佛教我等，明秉教之始，
X15n0306_p0745b20║立行之名。念是能觀，佛是所觀。三昧曰正受，因念
X15n0306_p0745b21║佛力，不受諸受，而得正受。但念佛之名，其法最通。
X15n0306_p0745b22║以四種三昧，通稱念佛。餘三昧，皆念本性之佛。今
X15n0306_p0745b23║此三昧，同彼觀經，乃托他佛，而為所緣。經敘昔秉，
X15n0306_p0745b24║雖不云專托彌陀，而意則軌今行人，一意西方也。
X15n0306_p0745c01║○二、喻下去，兩重譬喻，明必須念佛所以。一、相憶
X15n0306_p0745c02║譬。二、染香譬。初譬二：一、立喻二：一、喻眾生不念之
X15n0306_p0745c03║失。
X15n0306_p0745c04║譬如有人，一專為憶，一人專忘。如是二人，若逢不逢，
X15n0306_p0745c05║或見非見。
X15n0306_p0745c06║一人專憶，喻諸佛發僧那于始心，終大悲以赴難，
X15n0306_p0745c07║無時不憶眾生。一人專忘，喻眾生背父逃逝，竛竮
X15n0306_p0745c08║五道，唯貪麤弊色聲香味觸也。若逢等者，諸佛無
X15n0306_p0745c09║時無處不現色身而行度脫，隨法身徧處而應身
X15n0306_p0745c10║亦徧。奈眾生機疎，無感佛緣，故雖逢而不逢，或見
X15n0306_p0745c11║而不見耳。○二喻念佛之得
X15n0306_p0745c12║二人相憶，二憶念深，如是乃至從生至生，同于形影，
X15n0306_p0745c13║不相乖異。
X15n0306_p0745c14║二、人相憶喻。佛既念眾生，眾生亦應念佛。然佛念
X15n0306_p0745c15║眾生，無時無處不念，其念已深；眾生念佛，亦無時
X15n0306_p0745c16║無處不念，方名二憶念深。如是則生生常見佛，土
X15n0306_p0745c17║土覲如來，故喻同形影，不相乖異。○二合法。二、一
X15n0306_p0745c18║帖合不念之失。
X15n0306_p0745c19║十方如來憐念眾生如母憶子，若子逃逝，雖憶何為？
X15n0306_p0745c20║前二人相憶，其喻也泛，故復舉母子而帖合之。父
X15n0306_p0745c21║嚴母慈，故獨舉母子逃逝者帖合。一人專忘，雖憶
X15n0306_p0745c22║何為？帖若逢不逢，或見非見。○二帖合念佛之得
X15n0306_p0745c23║又二一帖喻
X15n0306_p0745c24║子若憶母，如母憶時，母子歷生，不相違遠。
X15n0306_p0746a01║教子憶母之方，要當如母憶時，不得一彈指頃念
X15n0306_p0746a02║世五欲，是為正念。○二正合
X15n0306_p0746a03║若眾生心憶佛念佛，現前當來必定見佛，去佛不遠，
X15n0306_p0746a04║不假方便自得心開。
X15n0306_p0746a05║憶佛，思憶而欲見也。念佛，念諸功德法門也。現前
X15n0306_p0746a06║下，合母子歷生不相違遠。去佛不遠者，念佛眾生
X15n0306_p0746a07║雖未成佛，不久定當得之，與佛相去不遠。云不假
X15n0306_p0746a08║方便者，二十四門雖大小偏圓不同，悉假方便，惟
X15n0306_p0746a09║今念佛只須憶念，不勞更作餘觀。葢念佛雖屬意
X15n0306_p0746a10║根，不須卜度。前經云：但如鏡中，無別分析。今云不
X15n0306_p0746a11║假方便，是不將心推測，其旨大同。古人云：執持名
X15n0306_p0746a12║號，名事一心；即念無念，名理一心。今謂不起卜
X15n0306_p0746a13║度，則事一心即理一心也。○二染香喻
X15n0306_p0746a14║如染香人身有香氣，此則名曰香光莊嚴。
X15n0306_p0746a15║再喻眾生必須念佛者，如染香人身有香氣故也。
X15n0306_p0746a16║身本不香，因染香而有香氣；生本非佛，因念佛而
X15n0306_p0746a17║有佛香。香光莊嚴，謂以如來德香光明而自莊嚴
X15n0306_p0746a18║也。○二自行化他
X15n0306_p0746a19║我本因地以念佛心入無生忍，今於此界攝念佛人
X15n0306_p0746a20║歸於淨土。
X15n0306_p0746a21║苕溪云：以證騐修念佛之心，不可單約事相而解。
X15n0306_p0746a22║念存三觀，佛具三身，心破三惑，無生忍位，方可入
X15n0306_p0746a23║焉。觀經云：是心是佛，是心作佛，為念佛之要。淨土
X15n0306_p0746a24║者，別指極樂，通及寂光。○二、結答圓通。
X15n0306_p0746b01║佛問圓通：我無選擇，都攝六根，淨念相繼，得三摩地，
X15n0306_p0746b02║斯為第一。
X15n0306_p0746b03║意根若淨，諸根咸攝，不須檢選也。如念佛時，眼不
X15n0306_p0746b04║觀色，眼念佛矣。乃至身不貪觸，即身念佛。日用間，
X15n0306_p0746b05║惟彌陀是念，淨土是求，無有間斷，名淨念相繼。如
X15n0306_p0746b06║此法門，直契心地，超勝餘門，故為第一。
X15n0306_p0746b07║
X15n0306_p0746b08║首楞嚴經觀心定解卷第五