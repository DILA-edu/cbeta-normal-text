X15n0306_p0746b09║
X15n0306_p0746b10║
X15n0306_p0746b11║
X15n0306_p0746b12║大佛頂如來密因修證了義諸菩薩萬行首楞嚴經
X15n0306_p0746b13║觀心定解卷六
X15n0306_p0746b14║
X15n0306_p0746b15║○五、觀音觀耳根。若依三科七大次第，此應在那
X15n0306_p0746b16║律眼根之次。今以圓通義廣，正是此方便宜。備顯
X15n0306_p0746b17║修證之門，廣出化儀之相。故於最後，別列一章也。
X15n0306_p0746b18║亦二：一、敘悟緣起。又二：一、值佛受教。
X15n0306_p0746b19║爾時，觀世音菩薩即從座起，頂禮佛足而白佛言：世
X15n0306_p0746b20║尊！憶念我昔無數恒河沙劫，於時有佛出現於世，名：
X15n0306_p0746b21║觀世音。我於彼佛發菩提心，彼佛教我從聞、思、修入
X15n0306_p0746b22║三摩地。
X15n0306_p0746b23║觀世音。觀是大士本有大光明藏，意密鑒機。世是
X15n0306_p0746b24║三十二應，身密普現。音是四無礙辯，口密說法。皆
X15n0306_p0746c01║由大士證得中道應本，故能三輪不思議，設化無
X15n0306_p0746c02║窮也。此直作一句呼之，正指圓中應本。若觀字作
X15n0306_p0746c03║一句，世音作一句讀，則大士普觀十法界機，呼之
X15n0306_p0746c04║即應。如云觀其音聲，即得解脫也。若觀世作一句，
X15n0306_p0746c05║音字作一句，則大士先觀十界機，叩不同而為說
X15n0306_p0746c06║法。如云應以何身得度，即以何身而為說法是也。
X15n0306_p0746c07║此二屬慈悲與拔假觀也。若直呼觀音二字，即大
X15n0306_p0746c08║士初聞佛教音聲，而入心成觀。觀即能觀之智，音
X15n0306_p0746c09║即所觀之境。境智雙冥，直破十界五住二死之真
X15n0306_p0746c10║空蕩相觀也。如云初于聞中，入流忘所，乃至生滅
X15n0306_p0746c11║滅已，寂滅現前，忽然超越世出世間是也。具如普
X15n0306_p0746c12║門膚說。此三觀妙門，乃十方三世如來得成菩提
X15n0306_p0746c13║之妙奢摩他、三摩、禪那。故古佛亦名觀世音，今佛
X15n0306_p0746c14║亦名觀世音。正前聖後聖，其揆一也。然入門必假
X15n0306_p0746c15║耳聞，乃起修中之最初方便。世有執方便而為真
X15n0306_p0746c16║實，極力排斥三觀者，是斬絕諸佛觀音圓通法門
X15n0306_p0746c17║妙莊嚴路矣。復有法華化他，楞嚴自行之辯。須知
X15n0306_p0746c18║楞嚴令彼十方苦惱眾生，觀其音聲，即得解脫。則
X15n0306_p0746c19║即自行而為化他矣。又觀字有平聲去聲二義。如
X15n0306_p0746c20║云：觀去聲詮其體，獨標能想之心。觀平聲顯其用，
X15n0306_p0746c21║兼召所對之境。止觀云：以觀觀昏，即昏而朗。則二
X15n0306_p0746c22║義皆須用也。亦如普門膚說，從聞思修入三摩地，
X15n0306_p0746c23║此三慧有橫有竪。橫則名字已上，位位有之。竪則
X15n0306_p0746c24║名字為聞，觀行為思，相似為修。涅槃二十二卷十
X15n0306_p0747a01║功德中第七功德文云：菩薩修大涅槃微妙經典，
X15n0306_p0747a02║作是思惟：何法能為大般涅槃而作近因？菩薩即
X15n0306_p0747a03║知有四種法為大涅槃而作近因：一者親近善友，
X15n0306_p0747a04║二者專心聽法，三者繫念思惟，四者如法修行。又
X15n0306_p0747a05║今文三慧與餘門有異。凡秉教者，皆從耳根得聞，
X15n0306_p0747a06║不定從耳根悟入。觀音亦從耳根得聞，則與餘二
X15n0306_p0747a07║十四門同也。復從耳根悟入，則與餘二十四門異
X15n0306_p0747a08║也。○二、備顯修證二：一、述修證，二、顯圓通。初中二：
X15n0306_p0747a09║一、入空。
X15n0306_p0747a10║初於聞中入流亡所，所入既寂，動靜二相了然不生。
X15n0306_p0747a11║如是漸增，聞所聞盡，盡聞不住，覺所覺空，空覺極圓，
X15n0306_p0747a12║空所空滅。
X15n0306_p0747a13║前云：十方如來及大菩薩，于其自住三摩地中，見
X15n0306_p0747a14║與見緣并所想相，如虗空華，本無所有。此見及緣，
X15n0306_p0747a15║元是菩提妙淨明體。據此經文，先空次中。見與見
X15n0306_p0747a16║緣下，空也。此見及緣下，中也。今菩薩入三摩地，其
X15n0306_p0747a17║文亦然。當以空中二理，判定此文。從初于聞中，至
X15n0306_p0747a18║空所空滅，空也。從生滅既滅，至上合下合，中也。言
X15n0306_p0747a19║初于聞中者，葢約假以立空中，令從聞根假法而
X15n0306_p0747a20║入，即最初方便也。若聞所聞盡，則此聞根亦空之
X15n0306_p0747a21║矣。非執在耳根，而可得圓通也。吳興分此文為四
X15n0306_p0747a22║節，謂亡前塵，盡內根，空觀智，滅諦理。即中云：菩薩
X15n0306_p0747a23║修時，元必從聞動靜入。言入流者，入者返也。前云：
X15n0306_p0747a24║汝今欲逆生死欲流，返窮流根，至不生滅。此文即
X15n0306_p0747b01║入流之正解也。凡夫耳根，流逸奔聲，即是向外。今
X15n0306_p0747b02║不起分別，名為入流。自因明立所以來，所之為害
X15n0306_p0747b03║久矣。今雖聞聲，不起分別，始亡聲塵之所。所入既
X15n0306_p0747b04║寂，是工夫得手之時。動靜二相，了然不生，即是寂
X15n0306_p0747b05║也。此時非不知動靜，但不起動靜之相。若不知動
X15n0306_p0747b06║靜，即非耳根。若分別二相，即屬耳識。識起故，能生
X15n0306_p0747b07║惑業。今則雖聞動靜，不起前塵之相也。但菩薩本
X15n0306_p0747b08║從根入，而先亡動靜之塵者，由塵發知，塵脫則根
X15n0306_p0747b09║必拔，故先亡之也。次盡內根者，夫由塵發知，因根
X15n0306_p0747b10║有相，二法為偶，存一不可。前塵因根有，雖已亡之，
X15n0306_p0747b11║根苟不亡，終非解脫。良由亡智，有親有疎，故曰漸
X15n0306_p0747b12║增。如分別不起，塵相既亡，此時根雖了然，亦安有
X15n0306_p0747b13║相？是聞與所聞而俱盡也。乃正從耳根而入，既入
X15n0306_p0747b14║之後，根相全亡。應知凡夫聞聲時，元無根塵之相，
X15n0306_p0747b15║起念執取，根塵始生。今菩薩適復其本，故涅槃云：
X15n0306_p0747b16║雖見男女，無男女相；雖見五陰，無五陰相。縱使耳
X15n0306_p0747b17║識入，復即分別而破。分別不然，便起惑業，況耳根
X15n0306_p0747b18║乎？故于此根不起後念，即破根塵，入聞性矣。聞性
X15n0306_p0747b19║即心，莫言不用。三、空觀智者，盡聞牒前根盡之義，
X15n0306_p0747b20║不住正明宜空覺照也。後知不起分別，元無覺照，
X15n0306_p0747b21║譬如凡夫分別未生之時，有何覺照？因空根塵，權
X15n0306_p0747b22║立能覺，對病以設藥，病去而藥亦亡。若病去執藥，
X15n0306_p0747b23║藥反成病。故能覺其所覺之智，至此并空，則本元
X15n0306_p0747b24║自復矣。四、滅諦理者，空覺即上空覺照之體，極是
X15n0306_p0747c01║圓滿，并空亦空。如前火木，然諸薪已，亦復自然。所
X15n0306_p0747c02║空指上根塵及智，能空即是諦理。良由分別既亡，
X15n0306_p0747c03║豈執空理？故有極圓之稱，只一無分別心，任運有
X15n0306_p0747c04║此四重之義也。何者？對塵而不執塵，則亡塵相；在
X15n0306_p0747c05║根而不執根，則亡根相。豈在智照而執智照，在諦
X15n0306_p0747c06║理而反執諦理乎？問：理本寂滅，復何滅乎？答：若謂
X15n0306_p0747c07║寂滅，此滅猶生，但破其情，非破其理。如智論云：不
X15n0306_p0747c08║破聖人心中所得。涅槃為未得者執成戲論，是故
X15n0306_p0747c09║須破。維摩云：但除其病，不除其法是也。觀此可知
X15n0306_p0747c10║大士初步工夫，必先破去根塵，方得入空之門。奈
X15n0306_p0747c11║何正脉必執圓通在耳根耶？正智論之執成戲論，
X15n0306_p0747c12║淨名之執病不除也。得大士先亡根塵之旨，則圓
X15n0306_p0747c13║通可修，而入道有門矣。○二入中
X15n0306_p0747c14║生滅既滅，寂滅現前，忽然超越世、出世間，十方圓明，
X15n0306_p0747c15║獲二殊勝：一者、上合十方如來本妙覺心，與諸如來
X15n0306_p0747c16║同一慈力；二者、下合十方一切六道眾生，與諸眾生
X15n0306_p0747c17║同一悲仰。
X15n0306_p0747c18║生滅者，上來四重展轉生滅，以前生後，以後滅前，
X15n0306_p0747c19║最後之滅與生相對，亦復須滅，因之寂滅現前。寂
X15n0306_p0747c20║滅者，中道之理也。長水判云：此之觀門即是圓修
X15n0306_p0747c21║一心三觀。初于聞中，假也；亡前塵淨，內根空；觀智
X15n0306_p0747c22║滅，諦理空也。寂滅現前至超越二邊，中也。問：若爾，
X15n0306_p0747c23║即有先後，何名一心？答：大論釋三智文云：雖一心
X15n0306_p0747c24║中得，亦有初、中、後次第。如一心有三相：生因緣住，
X15n0306_p0748a01║住因緣滅。正虎溪曰：境為妙假，觀為空境，觀雙忘
X15n0306_p0748a02║即是中，亡照何曾有先後？一心融絕，了無蹤也。忽
X15n0306_p0748a03║然下，釋明寂滅。先雙遮，次雙照。世聞是俗，出世是
X15n0306_p0748a04║真，超越二邊，寧非中道？從來解者不知空中相接，
X15n0306_p0748a05║遂失中道之義。十方下，是雙照。圓明是中體，故能
X15n0306_p0748a06║雙照而獲二殊勝。菩薩本深迹大至此示為等覺。
X15n0306_p0748a07║能上合本妙覺心，謂本有妙覺之心也。慈能與樂
X15n0306_p0748a08║下三十二應，孰非與樂之事？又以位在菩薩故下，
X15n0306_p0748a09║合眾生同一悲仰。悲謂悲苦，仰是慈仰。大聖無我，
X15n0306_p0748a10║先憂而憂。然悲有二義：在眾生則苦惱而生悲，在
X15n0306_p0748a11║菩薩則拔苦而興悲。又眾生則仰賴于菩薩，菩薩
X15n0306_p0748a12║則仰叩于法身，其義皆同。下十四無畏，無非拔苦
X15n0306_p0748a13║事也。○二顯圓通，三一三十二應，三一總明。
X15n0306_p0748a14║世尊，由我供養觀音如來，蒙彼如來授我如幻聞熏
X15n0306_p0748a15║聞修金剛三昧，與佛如來同慈力故，令我身成三十
X15n0306_p0748a16║二應，入諸國土。
X15n0306_p0748a17║同慈上合中，先總明三十二應。空中之道，必由假
X15n0306_p0748a18║顯，故先云如幻，是觀耳根為幻俗也。言聞熏聞修
X15n0306_p0748a19║者，前云聞思修，今易思為熏。思似有心，熏則任運，
X15n0306_p0748a20║緣心自在，故宜易之。古云：聲教熏習，故曰聞熏；聞
X15n0306_p0748a21║而復修，故曰聞修。然據後十四無畏中，有熏聞、成
X15n0306_p0748a22║聞等言，豈得專以聲教釋聞？葢以聞性而熏餘根
X15n0306_p0748a23║餘塵，亦以聞性而熏耳識聲塵，并熏聞根，皆成聞
X15n0306_p0748a24║性，故曰熏也。依聞而修，復曰聞修。工夫雖由觀假
X15n0306_p0748b01║而入，所顯真性，猶如金剛。此喻真性不壞，能摧破
X15n0306_p0748b02║無明也。三十二應，即以法界無礙身雲：普現十法
X15n0306_p0748b03║身，圓應群機也。幽溪曰：二聞字，即所觀之境；熏修
X15n0306_p0748b04║二字，即能觀之觀。言熏修者，熏謂熏習，修謂修治。
X15n0306_p0748b05║葢此法門，乃全性以起修，全修而在性。全性起修，
X15n0306_p0748b06║則以本覺之性，而熏習乎始覺；全修在性，則以始
X15n0306_p0748b07║覺之修，而修習乎本覺。如是而修，即為無為，亡情
X15n0306_p0748b08║絕解，一切結惑，擬之即銷，故稱為如幻聞熏聞修
X15n0306_p0748b09║金剛三昧。○二、別列三十二：一、現佛身。
X15n0306_p0748b10║世尊！若諸菩薩入三摩地，進修無漏勝解現圓，我現
X15n0306_p0748b11║佛身而為說法令其解脫。
X15n0306_p0748b12║初應菩薩入三昧已，進修中道無漏有定之慧，不
X15n0306_p0748b13║同聲聞，故曰勝解。將欲圓滿，名為現圓。現佛身者，
X15n0306_p0748b14║須八相成道，五時說法。問：既云勝解現圓，必將自
X15n0306_p0748b15║證，何假現身？答：感應道交，如啐啄同時，以令其速
X15n0306_p0748b16║證也。孤山云：菩薩別圓機也。若入相似三摩地，進
X15n0306_p0748b17║修中道無漏，則分真勝解現圓，乃至若進修金剛
X15n0306_p0748b18║無漏，則究竟勝解現圓。大士皆現佛身，為說頓法，
X15n0306_p0748b19║令得分真究竟解脫。然大士所以能現佛身者，以
X15n0306_p0748b20║上合諸佛同一慈力故也。○二、現獨覺身。
X15n0306_p0748b21║若諸有學寂靜妙明，勝妙現圓，我於彼前現獨覺身
X15n0306_p0748b22║而為說法，令其解脫。
X15n0306_p0748b23║出無佛世，觀物變易，自證無生，名為獨覺。經名麟
X15n0306_p0748b24║喻者，如大經云：麒麟，獨一之行也。妙是亡相之義，
X15n0306_p0748c01║妙明即空觀也。真空之理，朗然自明，故曰妙明。言
X15n0306_p0748c02║勝妙者，最勝真空之理，過諸有學，將欲現前也。○
X15n0306_p0748c03║三、現緣覺身。
X15n0306_p0748c04║若諸有學斷十二緣，緣斷勝性勝妙現圓，我於彼前
X15n0306_p0748c05║現緣覺身而為說法，令其解脫。
X15n0306_p0748c06║緣覺獨覺，皆能侵習，但見佛不見佛，稟教不稟教
X15n0306_p0748c07║之殊耳。十二因緣，有流轉還滅二門，斷十二緣，即
X15n0306_p0748c08║還滅也。緣斷而勝性現，勝性即空性，謂最勝真空
X15n0306_p0748c09║之理，過諸有學。前獨覺中，言勝妙而不言勝性，後
X15n0306_p0748c10║聲聞中，言勝性而不言勝妙，似以侵習稱妙，稟教
X15n0306_p0748c11║稱性。四諦十二緣，皆是佛說，不可更改，故云性也。
X15n0306_p0748c12║又前之獨覺，亦觀因緣，如華飛釧動，皆是觀緣悟
X15n0306_p0748c13║道，但不聞十二因緣流轉還滅，以此法相，非佛不
X15n0306_p0748c14║能說故。又支佛根利，不制分果，而有學無學之殊
X15n0306_p0748c15║者，以歷三生六十劫判也。○四、現聲聞身。
X15n0306_p0748c16║若諸有學得四諦空，修道入滅，勝性現圓，我於彼前
X15n0306_p0748c17║現聲聞身而為說法，令其解脫。
X15n0306_p0748c18║擕李曰：三果俱屬有學，見道一十六心，斷四諦下
X15n0306_p0748c19║惑，證生空理，故曰得四諦空。初果後進，斷八十一
X15n0306_p0748c20║品俱生，品品皆證一分，擇滅無為，故曰修道入滅。
X15n0306_p0748c21║最勝真空之性，將欲圓滿大士，現身說法，令其速
X15n0306_p0748c22║證。○五、現梵王身。
X15n0306_p0748c23║若諸眾生欲心明悟，不犯欲塵，欲身清淨，我於彼前
X15n0306_p0748c24║現梵王身而為說法，令其解脫。
X15n0306_p0749a01║孤山曰：梵王即色天主，名為尸棄，此云頂髻。文中
X15n0306_p0749a02║欲心等，有盡作婬欲解者，未必然也。欲心欲身，希
X15n0306_p0749a03║欲之欲也。欲塵，婬欲之欲也。欲心明悟，謂悟明初
X15n0306_p0749a04║禪之法，如五支、八觸、十功德等。又梵王能說出欲
X15n0306_p0749a05║論，又有覺觀語言之法，得為千界之主，非悟明而
X15n0306_p0749a06║能若是乎？因不犯欲界之塵，而身根清淨解脫者，
X15n0306_p0749a07║令離欲塵也。○六、現帝釋身。
X15n0306_p0749a08║若諸眾生欲為天主統領諸天，我於彼前現帝釋身
X15n0306_p0749a09║而為說法，令其成就。
X15n0306_p0749a10║樂行十善，即是欲為天主。彼天橫有三十三天，而
X15n0306_p0749a11║帝釋統之。說法，謂說十善法也。○七、現自在天身。
X15n0306_p0749a12║若諸眾生欲身自在遊行十方，我於彼前現自在天
X15n0306_p0749a13║身而為說法，令其成就。
X15n0306_p0749a14║自在天是欲界頂天，具云婆舍䟦提，此云他化自
X15n0306_p0749a15║在，假他所作以成己樂，即魔王也。或云第六天上
X15n0306_p0749a16║別有魔王宮殿，亦自在天攝。○八、現大自在天身。
X15n0306_p0749a17║若有眾生欲身自在飛行虗空，我於彼前現大自在
X15n0306_p0749a18║天身而為說法，令其成就。
X15n0306_p0749a19║孤山曰：大自在，華嚴稱為色究竟天，即色頂摩醯
X15n0306_p0749a20║首羅天。大論云：三目八臂，騎白牛，執白拂者是也。
X15n0306_p0749a21║慈恩以自在為夜摩、兜率，大自在為化樂、他化自
X15n0306_p0749a22║在，未必然也。○九現天大將軍身。
X15n0306_p0749a23║若諸眾生愛統鬼神救護國土，我於彼前現天大將
X15n0306_p0749a24║軍身而為說法，令其成就。
X15n0306_p0749b01║上舉正統，此明臣輔。金光明以散脂為大將。大經
X15n0306_p0749b02║云：八臂健提是天中力士。大論稱：塢摩羅伽，此云
X15n0306_p0749b03║童子，騎孔雀，擎雞，持鐸，捉赤旛。復有韋紐天，此云
X15n0306_p0749b04║徧聞，四臂，捉貝，持輪，騎金翅鳥。皆是諸天大將。未
X15n0306_p0749b05║知此中定是何等，何妨菩薩隨機俱現。○十現四
X15n0306_p0749b06║王身。
X15n0306_p0749b07║若諸眾生愛統世界，保護眾生，我於彼前現四天王
X15n0306_p0749b08║身而為說法，令其成就。
X15n0306_p0749b09║四天王者，東方提頭賴吒天王，此云持國，居黃金
X15n0306_p0749b10║埵，領乾闥婆、富單那。南方毗留勒叉天王，此云增
X15n0306_p0749b11║長，居琉璃埵，領鳩槃茶、薜茘多，王有九十一子。西
X15n0306_p0749b12║方毗留博叉天王，此云廣目，居白銀埵，領毗舍闍、
X15n0306_p0749b13║毒龍等。北方毗沙門天王，此云多聞，居水晶埵，領
X15n0306_p0749b14║夜叉、羅剎。制此鬼神不令害人，故稱護世。妙玄云：
X15n0306_p0749b15║不殺戒生四天處，不殺不盜生三十三天。○十一、
X15n0306_p0749b16║現四王太子身。
X15n0306_p0749b17║若諸眾生愛生天宮，驅使鬼神，我於彼前現四天王
X15n0306_p0749b18║國太子身而為說法，令其成就。
X15n0306_p0749b19║國太子，如世間太子，入則監國，出則撫軍也。○十
X15n0306_p0749b20║二、現人王身。
X15n0306_p0749b21║若諸眾生樂為人王，我於彼前現人王身而為說法，
X15n0306_p0749b22║令其成就。
X15n0306_p0749b23║王者，往也，人皆歸往也。四輪粟散，皆人之主。手鑑
X15n0306_p0749b24║云：金、銀、銅、鐵四輪王，如次王四、三、二、一天下。若中、
X15n0306_p0749c01║下品十善報，為粟撒小王，眾多如彼粟，故從喻立
X15n0306_p0749c02║名。又言粟散，如人把粟散置盤中，各得分位。王喻
X15n0306_p0749c03║亦爾，以上化下，物無不從，所謂一人有慶，兆民賴
X15n0306_p0749c04║之也。抑又佛法興隆，增長精氣。大集經云：國王護
X15n0306_p0749c05║法，增長三種精氣：一、地精氣，謂五穀豐熟；二、眾生
X15n0306_p0749c06║精氣，謂形貌嚴正，無諸疾苦；三、善法精氣，謂修施、
X15n0306_p0749c07║戒、信等。○十三、現長者身。
X15n0306_p0749c08║若諸眾生愛主族姓，世間推讓，我於彼前現長者身
X15n0306_p0749c09║而為說法，令其成就。
X15n0306_p0749c10║長者儒佛兩出。天竺以積財巨億為長者，則惟富
X15n0306_p0749c11║而已。亦有為富不仁者，不足以盡此名也。韓子曰：
X15n0306_p0749c12║厚重自居謂之長者，以對輕薄待人謂之小人。則
X15n0306_p0749c13║指其德號。史記漢高祖封侄為調羮候，曰：為其母
X15n0306_p0749c14║不長者耳。王陵母對使者曰：漢王長者，宜善事之。
X15n0306_p0749c15║推此則候王之位可力取，而長者之名難幸邀者
X15n0306_p0749c16║也。葢候王舉世直名與之而貌事之，長者則實與
X15n0306_p0749c17║之而心服之，故云世間推讓。此儒名而儒解也。若
X15n0306_p0749c18║佛經長者則具十德，謂姓貴、位高、大富、威猛、智深、
X15n0306_p0749c19║年耆、行淨、禮備、上歎、下歸。此本維摩經文，然須分
X15n0306_p0749c20║世出世。聞長者世間長者，姓則三王五帝之後，左
X15n0306_p0749c21║貂右插之家；位則輔弼丞相，鹽梅阿衡；富則銅陵
X15n0306_p0749c22║金谷，豐饒侈靡；威則嚴霜隆重，不肅而威；智則胸
X15n0306_p0749c23║如武庫，權奇超拔；年則蒼蒼稜稜，物儀所伏；行則
X15n0306_p0749c24║白圭無玷，所行如言；禮則節度庠序，世所式瞻。上
X15n0306_p0750a01║則一人所敬，下則四海所歸。出世長者，如維摩經
X15n0306_p0750a02║云：已曾供養無量諸佛，深植善本（姓貴），得無生忍（位高），
X15n0306_p0750a03║辨才無礙，逮諸總持（大富），稱無所畏，降伏勞冤（威猛），善
X15n0306_p0750a04║于智度，通達方便，明了眾生心之所趣，又能分別
X15n0306_p0750a05║諸根利鈍（智深），久于佛道，心已純熟（年耆），決定大乘，諸
X15n0306_p0750a06║有所作，能善思量（行淨），住佛威儀，心大如海（禮備），諸佛
X15n0306_p0750a07║咨嗟（上嘆），弟子釋梵，世主所敬（下歸）。○十四現居士身。
X15n0306_p0750a08║若諸眾生愛談名言清淨自居，我於彼前現居士身
X15n0306_p0750a09║而為說法，令其成就。
X15n0306_p0750a10║居士亦儒佛兩出，今先分釋二宇。六書精蘊云：上
X15n0306_p0750a11║之十字，一乃數之始，十乃數之終。舉十則攝盡世
X15n0306_p0750a12║間千萬之法，如十十為百，十百為千，十千為萬，十
X15n0306_p0750a13║萬為億。舉凡世間千萬森羅之法，皆吾分內所當
X15n0306_p0750a14║知者。十下用一者，皆當以一貫之也。故士乃美稱，
X15n0306_p0750a15║如云彥士、髦士、秀士、文士、多士、博士、都人士、上中
X15n0306_p0750a16║下士、貢士、進士。三代無生貴，故世子皆初就元士
X15n0306_p0750a17║之位，以卿大夫候王。天子皆以士為本，如繪事後
X15n0306_p0750a18║素然，故居四民之首也。今士上用居字者，尸即屋
X15n0306_p0750a19║也。屋下所蘊者，乃千古聖凡同稟一真也。如云居
X15n0306_p0750a20║天下之廣居，此居字非謂大屋，乃指古聖貫道德
X15n0306_p0750a21║仁義，皆吾分內所當懷蘊也。天竺以守道居正為
X15n0306_p0750a22║居士，而禮記？玉藻云：居士錦帶。鄭康成注云：道藝
X15n0306_p0750a23║處士也。豈非逢掖章甫，天縱多能之謂乎？若佛經
X15n0306_p0750a24║所出梵語迦羅越，即維摩居士，大品經中居士是
X15n0306_p0750b01║也。補遺云：博聞強識，不求仕宦，居財大富，秉志廉
X15n0306_p0750b02║貞，故云居士。得之矣。今世措大家聞呼居士，便慍
X15n0306_p0750b03║為佛家輕菲之稱，殊不知皆儒書極尊極貴之目
X15n0306_p0750b04║也。名言華嚴云：風雅典則語也。○十五、現宰官身。
X15n0306_p0750b05║若諸眾生愛治國土，剖斷邦邑，我於彼前現宰官身
X15n0306_p0750b06║而為說法，令其成就。
X15n0306_p0750b07║國，城也。大曰邦。邦，封也，有功者封于是也。邑即是
X15n0306_p0750b08║縣。三台、輔相、州牧、縣長，悉號宰官。○十六、現婆羅
X15n0306_p0750b09║門身。
X15n0306_p0750b10║若諸眾生愛諸數術，攝衛自居，我於彼前現婆羅門
X15n0306_p0750b11║身而為說法，令其成就。
X15n0306_p0750b12║婆羅門，梵語也，此云淨行，西域四姓之一。劫初種
X15n0306_p0750b13║族，山野自閑，故名淨行。東土即黃冠道士倫也。周
X15n0306_p0750b14║時李伯陽初生，髮白，名老子，著道德五千言。莊周
X15n0306_p0750b15║著內外雜篇，號南華經。漢子房從黃石受書，辟穀
X15n0306_p0750b16║山林，即全真之𭽍。後漢張道陵之從老子受雲中
X15n0306_p0750b17║科教，為天師，書寫符錄，為人驅役鬼神，時號三斗
X15n0306_p0750b18║米張，即正乙之𭽍也。後全真分二類：一鍊養，二服
X15n0306_p0750b19║食。正乙分二類：一符錄，二科教。更有南宗修性，北
X15n0306_p0750b20║宗修命，茅山道士，江西天師之別。所修金丹之外，
X15n0306_p0750b21║千餘旁門，其法既繁，其類亦夥。呪禁算藝，調養方
X15n0306_p0750b22║法，皆其旁門數術也。大士為度此類，亦現身其中，
X15n0306_p0750b23║為師為主。如摩利支天，元是大權，應現而為淨行，
X15n0306_p0750b24║尊為斗母，無不可也。○十七、現比丘身。
X15n0306_p0750c01║若有男子好學出家，持諸戒律，我於彼前現比丘身
X15n0306_p0750c02║而為說法，令其成就。
X15n0306_p0750c03║好習三乘，遠離家獄。尸羅曰戒，毗尼曰律。由依律
X15n0306_p0750c04║法，防非止惡。比丘，此云乞士。上從諸佛乞法，以資
X15n0306_p0750c05║慧命；下從檀越乞食，以資身命。戒有二百五十條，
X15n0306_p0750c06║名義如初卷。○十八、現比丘尼身。
X15n0306_p0750c07║若有女人好學出家，持諸禁戒，我於彼前現比丘尼
X15n0306_p0750c08║身而為說法，令其成就。
X15n0306_p0750c09║尼，女也。文句云：通稱女為尼，即女比丘也。比丘尼
X15n0306_p0750c10║戒五百條，謂觸八覆隨，持止身過。又尼戒八棄，殺、
X15n0306_p0750c11║盜、淫、妄，與比丘四棄戒同。其觸八覆隨者：觸，謂與
X15n0306_p0750c12║男身觸；八具、八相，謂與染心男子捉手、捉衣、入屏
X15n0306_p0750c13║處、屏處共立、共語、共行、身相倚、相期；覆，覆他罪惡；
X15n0306_p0750c14║隨，隨舉大僧供給衣食。○十九，現優婆塞身。
X15n0306_p0750c15║若有男子樂持五戒，我於彼前現優婆塞身而為說
X15n0306_p0750c16║法，令其成就。
X15n0306_p0750c17║優婆塞，此云近事男。謂以五戒自守，堪任親近出
X15n0306_p0750c18║家比丘者也。五戒，謂不殺、不盜、不邪淫、不妄語、不
X15n0306_p0750c19║飲酒。優婆塞經說：五戒者，天下大禁忌。若犯此五，
X15n0306_p0750c20║在天違五星，在地違五嶽，在方違五帝，在身違五
X15n0306_p0750c21║藏。如是等世間，違犯無量。若約出世，則壞五分法
X15n0306_p0750c22║身。一切佛法，以五戒是大小尸羅根本故。好學此
X15n0306_p0750c23║者，現清淨男，與說此法。○二十，現優婆夷身。
X15n0306_p0750c24║若有女子五戒自居，我於彼前現優婆夷身而為說
X15n0306_p0751a01║法，令其成就。
X15n0306_p0751a02║優婆夷，此云近事女，亦以五戒自守，堪近事出家
X15n0306_p0751a03║比丘尼者也。○二十一、現女主等身。
X15n0306_p0751a04║若有女人內政立身以修家國，我於彼前現女主身
X15n0306_p0751a05║及國夫人、命婦、大家而為說法，令其成就。
X15n0306_p0751a06║女主，即天子之后。周禮：天子之后，立六宮、三夫人、
X15n0306_p0751a07║九嬪、二十七世婦、八十一女御。國夫人，如云邦君
X15n0306_p0751a08║之妻，君稱之曰夫人。命婦，謂因夫榮而受封誥者
X15n0306_p0751a09║也。大家，如曹世叔妻號大家之類。○二十二、現童
X15n0306_p0751a10║男身。
X15n0306_p0751a11║若有男子不壞男根，我於彼前現童男身而為說法，
X15n0306_p0751a12║令其成就。
X15n0306_p0751a13║○二十三、現童女身。
X15n0306_p0751a14║若有女人愛樂處身，不求侵暴，我於彼前現童女身
X15n0306_p0751a15║而為說法，令其成就。
X15n0306_p0751a16║○二十四、現天身。
X15n0306_p0751a17║若有諸天樂出天倫，我現天身而為說法，令其成就。
X15n0306_p0751a18║諸天方樂而能厭樂，是樂出天倫。雖欲出本倫，而
X15n0306_p0751a19║于三乘中實未有定身之處，故菩薩且現同類身，
X15n0306_p0751a20║則易于化導。○二十五現龍身。
X15n0306_p0751a21║若有諸龍樂出龍倫，我現龍身而為說法，令其成就。
X15n0306_p0751a22║此下七種，雖有神通福德，均名惡趣，各有苦惱，故
X15n0306_p0751a23║皆欲脫去。○二十六、現藥叉身。
X15n0306_p0751a24║若有藥叉樂度本倫，我於彼前現藥叉身而為說法，
X15n0306_p0751b01║令其成就。
X15n0306_p0751b02║藥义，此云輕捷。此有三處：海島、空中、天上。度，亦脫
X15n0306_p0751b03║也。○二十七、現乾闥婆身。
X15n0306_p0751b04║若乾闥婆樂脫其倫，我於彼前現乾闥婆身而為說
X15n0306_p0751b05║法，令其成就。
X15n0306_p0751b06║乾闥婆，此云香陰，新翻尋行。熏聞云：帝釋，樂神也，
X15n0306_p0751b07║在須彌山南金剛窟住。天欲作樂，此有異相。○二
X15n0306_p0751b08║十八，現阿脩羅身。
X15n0306_p0751b09║若阿脩羅樂脫其倫，我於彼前現阿脩羅身而為說
X15n0306_p0751b10║法，令其成就。
X15n0306_p0751b11║阿脩羅，此云無端正，以女美而男醜，故從男彰名。
X15n0306_p0751b12║新翻非天，以諂詐無天行故。淨名疏名此神果報
X15n0306_p0751b13║最勝，隣次諸天，而非天也。苕溪云：准普門品八部，
X15n0306_p0751b14║此闕迦樓羅，即金翅鳥，恐在下文雜類中收。○二
X15n0306_p0751b15║十九，現緊那羅身。
X15n0306_p0751b16║若緊那羅樂脫其倫，我於彼前現緊那羅身而為說
X15n0306_p0751b17║法，令其成就。
X15n0306_p0751b18║緊那羅，形似人而頭有一角，因呼為疑人。天帝，絲
X15n0306_p0751b19║竹樂神，小劣。乾闥婆，新翻曰歌神。○三十，現摩訶
X15n0306_p0751b20║羅伽身。
X15n0306_p0751b21║若摩訶羅伽樂脫其倫，我於彼前現摩訶羅伽身而
X15n0306_p0751b22║為說法，令其成就。
X15n0306_p0751b23║羅伽。什師云：地龍。肇公云：大蟒腹行也。淨名疏云：
X15n0306_p0751b24║即世間廟神，受人酒肉，悉入蟒腹。毀戒邪諂，多瞋
X15n0306_p0751c01║小施，貪嗜酒肉，戒緩墮。鬼神多嗔，蟲入其身而唼
X15n0306_p0751c02║食之。亦名莫呼洛。○三十一、現人身。
X15n0306_p0751c03║若諸眾生樂人、修人，我現人身而為說法，令其成就。
X15n0306_p0751c04║補遺云：天龍等皆言樂出其倫，而人謂樂人。修人
X15n0306_p0751c05║者樂入其類，或欲出其倫，皆隨而應之。○三十二、
X15n0306_p0751c06║現非人等身。
X15n0306_p0751c07║若諸非人，有形、無形，有想、無想，樂度其倫，我於彼前
X15n0306_p0751c08║皆現其身而為說法，令其成就。
X15n0306_p0751c09║長水曰：有形有色蘊，如下休咎精明等；無形無色
X15n0306_p0751c10║蘊，如下空散銷沉等；有想有四蘊，如下鬼神精靈
X15n0306_p0751c11║等；無想無四蘊，如下精神化為草木金石等。上皆
X15n0306_p0751c12║非人也。霅川云：除人道外，餘五悉號非人。有形，色
X15n0306_p0751c13║界；無形，無色界。有想，空識二天；無想，無所有及非
X15n0306_p0751c14║想天。幽溪曰：此經三十二應身，與法華普門品同，
X15n0306_p0751c15║其所說法則異。彼為流通法華，純說佛法，故其文
X15n0306_p0751c16║曰：應以何身得度者，即以何身而為說法。此經為
X15n0306_p0751c17║顯從妙體起妙用，無剎而不現，無法而不說。以泛
X15n0306_p0751c18║應言之，則楞嚴漚和之用廣；以大體言之，則法華
X15n0306_p0751c19║實智之本大。一施權，一顯實，事不雷同；一敘因，一
X15n0306_p0751c20║敘果，道非厓異。○三、總結。
X15n0306_p0751c21║是名妙淨。三十二應入國土身，皆以三昧聞熏聞修，
X15n0306_p0751c22║無作妙力自在成就。
X15n0306_p0751c23║溫陵曰：迹示同類，心絕愛見，名妙淨。依無作智，起
X15n0306_p0751c24║大神用，名妙力。無作無為，隨緣之應，名自在成就。
X15n0306_p0752a01║正一月在天，影臨萬水也。但此與普門俱無菩薩
X15n0306_p0752a02║并地獄身者，或曰聖言之略，或曰觀音已是菩薩，
X15n0306_p0752a03║何須更現？地獄苦重，不可度也。智者依正法華，具
X15n0306_p0752a04║現菩薩界身。又準釋論，菩薩亦化地獄，則無礙身
X15n0306_p0752a05║雲具現十界也。○二十四無畏，三一總明。
X15n0306_p0752a06║世尊！我復以此聞熏聞修金剛三昧無作妙力，與諸
X15n0306_p0752a07║十方三世六道一切眾生同悲仰故，令諸眾生於我
X15n0306_p0752a08║身心獲十四種無畏功德。
X15n0306_p0752a09║三十二應、十四無畏與法華有同有異。三十二應
X15n0306_p0752a10║是人，十四無畏是法。異三十二應是慈，十四無畏
X15n0306_p0752a11║是悲。同三十二應是福，十四無畏是慧。同三十二
X15n0306_p0752a12║應是應身，十四無畏是法身。同三十二應是如意
X15n0306_p0752a13║珠身，十四無畏是藥樹身。同三十二應是顯益，十
X15n0306_p0752a14║四無畏是冥益。同三十二應是權，十四無畏是實。
X15n0306_p0752a15║同三十二應是迹，十四無畏是本。同三十二應是
X15n0306_p0752a16║緣，十四無畏是因。同三十二應是斷，十四無畏是
X15n0306_p0752a17║智。同三十二應俱顯，十四無畏顯機冥應也。○次
X15n0306_p0752a18║別列十四：一、從音得無畏。
X15n0306_p0752a19║一者、由我不自觀音，以觀觀者，令彼十方苦惱眾生
X15n0306_p0752a20║觀其音聲，即得解脫。
X15n0306_p0752a21║菩薩音塵已銷，何必自觀。眾生觀聲，菩薩加以觀
X15n0306_p0752a22║智，故云不自觀音，以觀觀者。又眾生所觀音聲，即
X15n0306_p0752a23║是稱觀音之音聲也。眾生觀此音聲，菩薩亦觀此
X15n0306_p0752a24║音聲，機應皆觀，尋聲赴救也。吳興謂聖人無已，惟
X15n0306_p0752b01║物是利，故以觀音之智，加彼觀聲之機，於苦得脫，
X15n0306_p0752b02║不旋踵矣。菩薩正以觀眾生之音得名也。交光非
X15n0306_p0752b03║吳興，而自作如字之釋，不亦異哉。○二、從眼根得
X15n0306_p0752b04║無畏。
X15n0306_p0752b05║二者、知見旋復，令諸眾生設入大火，火不能燒。
X15n0306_p0752b06║別行疏釋火難有三種：一、果報火，下從地獄，上至
X15n0306_p0752b07║初禪；二、惡業火，通三界；三、煩惱火，通三乘。火難既
X15n0306_p0752b08║然，下皆倣此。○三從耳根得無畏。
X15n0306_p0752b09║三者、觀聽旋復，令諸眾生大水所漂，水不能溺。
X15n0306_p0752b10║六根互用，聽即是觀，故曰觀聽。溫陵曰：內外四大
X15n0306_p0752b11║常相交感，見覺屬火，聞聽屬水，故見業交則見猛
X15n0306_p0752b12║火，聞業交則見波濤。今知見旋復則無見業，觀聽
X15n0306_p0752b13║旋復則無聞業，故水火不能燒溺也。○四、從滅妄
X15n0306_p0752b14║想得無畏。
X15n0306_p0752b15║四者、斷滅妄想，心無殺害，令諸眾生入諸鬼國，鬼不
X15n0306_p0752b16║能害。
X15n0306_p0752b17║妄想起時，計有冤恨，妄想斷滅，冤親等視，何殺害
X15n0306_p0752b18║之有哉？眾生自忘殺害，則他不能害，今以被加，與
X15n0306_p0752b19║自忘殺機同也。前後無畏，多從脫根塵得，唯此無
X15n0306_p0752b20║畏，從滅妄想而得。○五從六根銷，復得無畏。
X15n0306_p0752b21║五者熏聞成聞，六根銷復同於聲聽，能令眾生臨當
X15n0306_p0752b22║被害刀段段壞，使其兵戈猶如割水，亦如吹光性無
X15n0306_p0752b23║搖動。
X15n0306_p0752b24║熏聞成聞，六根為聞所熏，皆同于聞性也。然古人
X15n0306_p0752c01║皆云：熏于妄聞，成其聞性。恐不可違。同于聲聽者，
X15n0306_p0752c02║外來如聲，內根同聽。刀段段壞，似音聲之念念滅
X15n0306_p0752c03║也。割水吹光，似聽聞之無隔礙也。義疏云：刀段段
X15n0306_p0752c04║壞者，明人執殺具，一折一來，隨來隨斷，彌顯力大。
X15n0306_p0752c05║○六、從聞熏得無畏。
X15n0306_p0752c06║六者、聞熏精明，明徧法界，則諸幽暗性不能全，能令
X15n0306_p0752c07║眾生藥义羅剎、鳩槃茶鬼及毗舍遮、富單那等，雖近
X15n0306_p0752c08║其傍，目不能視。
X15n0306_p0752c09║聞熏精明等，如四卷云：內瑩發光。如是浮塵及器
X15n0306_p0752c10║世間諸變化相，如湯消氷，應念化成無上知覺也。
X15n0306_p0752c11║妄法不起純一精明，此明周徧法界，爍彼幽暗。藥
X15n0306_p0752c12║义等類，咸受幽氣，故雖近傍而不能視。前四自入
X15n0306_p0752c13║鬼國，今是鬼來惱人，藥义如前。羅剎云：可畏鳩槃
X15n0306_p0752c14║茶厭魅鬼，毗舍遮噉精氣鬼，富單那熱病鬼。○七
X15n0306_p0752c15║從銷音得。無畏。
X15n0306_p0752c16║七者音性圓銷，觀聽返入，離諸塵妄，能令眾生禁繫
X15n0306_p0752c17║枷鎻所不能著。
X15n0306_p0752c18║音銷聽返，所以離諸塵妄。塵累縛人，如枷鎻禁繫。
X15n0306_p0752c19║塵妄既銷，枷鎻咸絕。溫陵曰：音性圓銷，則內無所
X15n0306_p0752c20║繫。聽返入，則內無所累。故枷鎻自脫也。○八從圓
X15n0306_p0752c21║聞得無畏。
X15n0306_p0752c22║八者滅音圓聞，徧生慈力，能令眾生經過險路，賊不
X15n0306_p0752c23║能劫。
X15n0306_p0752c24║前文云：六為賊媒，自劫家寶。故長水云：音能劫心，
X15n0306_p0753a01║害善為賊也。滅音圓聞，故得徧生慈力。以音銷之，
X15n0306_p0753a02║故賊不能劫。又普門品云：或值冤賊繞，各執刀加
X15n0306_p0753a03║害，念彼觀音力，咸即起慈心。據此偈，賊心生慈，故
X15n0306_p0753a04║不劫矣。即中云滅音，故無六塵之賊；圓成一聞，故
X15n0306_p0753a05║生同體大慈。自心無賊，外亦無賊，因徧生慈力，賊
X15n0306_p0753a06║起慈心。夫音聞兩立，則物我成敵。今滅音圓聞，則
X15n0306_p0753a07║內外無待，故能徧生慈力，無復怨敵也。○九、從離
X15n0306_p0753a08║塵得無畏。
X15n0306_p0753a09║九者、熏聞離塵色所不劫，能令一切多婬眾生遠離
X15n0306_p0753a10║貪欲。
X15n0306_p0753a11║承第八來，故云不劫。聞性所熏，聲塵尚離，色何能
X15n0306_p0753a12║劫？然只據眾生聞根，色質不能為礙，塵即成空，亦
X15n0306_p0753a13║有離塵之義，故以聞熏眼，而色不能劫也。眾生色
X15n0306_p0753a14║根重，非聞不能熏眼也。○十從純，音得無畏。
X15n0306_p0753a15║十者、純音無塵，根境圓融，無對所對，能令一切忿恨
X15n0306_p0753a16║眾生離諸瞋恚。
X15n0306_p0753a17║純音無塵者，性中本具之音，了無塵相。前云滅音
X15n0306_p0753a18║圓聞，又音性圓銷，故知今云純音者，乃音徧法界，
X15n0306_p0753a19║是音之本性耳。根境圓融者，根境皆性，圓融無二
X15n0306_p0753a20║也。瞋由違情而起，對境而生，音性純淨，無違無對，
X15n0306_p0753a21║不瞋矣。○十一、從旋明得無畏
X15n0306_p0753a22║十一者銷塵旋明，法界身心猶如琉璃，朗徹無礙，能
X15n0306_p0753a23║令一切昏鈍性障諸阿顛迦永離癡暗。
X15n0306_p0753a24║癡由妄塵所蔽，無明所覆。銷塵則無蔽，旋明則無
X15n0306_p0753b01║覆。故外之世界，內之身心，凝融朗徹，離癡暗矣。性
X15n0306_p0753b02║障，即癡也。阿顛迦，此云無善心。內業有十，而壞滅
X15n0306_p0753b03║法身，惟婬、怒、癡為甚，故舉三以兼餘。○十二、從復
X15n0306_p0753b04║聞得無畏。
X15n0306_p0753b05║十二者、融形。復聞不動道場涉入世間不壞世界，能
X15n0306_p0753b06║徧十方供養微塵諸佛如來，各各佛邊為法王子，能
X15n0306_p0753b07║令法界無子眾生欲求男者，誕生福德智慧之男。
X15n0306_p0753b08║聞性朗耀，色質盡空，故云融形復聞。聞性元不動
X15n0306_p0753b09║而到，故不動道場而涉入世間。形礙既消，故雖涉
X15n0306_p0753b10║入而不壞世界。不用開門，為不壞涉入世間。不壞
X15n0306_p0753b11║世界，是從法起應，又為法王子，多能幹事，則屬權
X15n0306_p0753b12║智之用。○十三、從根圓得無畏。
X15n0306_p0753b13║十三者、六根圓通，明照無二，含十方界，立大圓鏡空
X15n0306_p0753b14║如來藏，承順十方微塵如來秘密法門，受領無失，能
X15n0306_p0753b15║令十方無子眾生欲求女者，誕生端正，福德柔順，眾
X15n0306_p0753b16║人愛敬有相之女。
X15n0306_p0753b17║六根解脫無非圓通，是六根皆得圓通。以圓通故，
X15n0306_p0753b18║明照無二。此是法身之體，故含十方界也。明照則
X15n0306_p0753b19║為大圓鏡智，含界則為空如來藏。此屬實智，實智
X15n0306_p0753b20║屬理，理能含育，故生于女。當知此是法身境界，故
X15n0306_p0753b21║能承順秘密法門。○十四、從妙門得無畏。
X15n0306_p0753b22║十四者、此三千大千世界百億日月現住世間諸法
X15n0306_p0753b23║王子，有六十二恒河沙數，修法垂範，教化眾生，隨順
X15n0306_p0753b24║眾生，方便智慧各各不同。由我所得圓通本根，發妙
X15n0306_p0753c01║耳門，然後身心微妙含容，周徧法界，能令眾生持我
X15n0306_p0753c02║名號，與彼共持六十二億恒河沙諸法王子，二人福
X15n0306_p0753c03║德正等無異。世尊！我一名號與彼眾多名號無異，由
X15n0306_p0753c04║我修習得真圓通。
X15n0306_p0753c05║百億日月，即千个百萬也。修法是自行，垂範是化
X15n0306_p0753c06║他。言隨順眾生方便智慧，即屬權智；各各不同，是
X15n0306_p0753c07║權智不同。此與觀音實同權異，以諸菩薩權用有
X15n0306_p0753c08║偏，惟觀音體用皆圓，勝諸菩薩。此舉所較。由我下，
X15n0306_p0753c09║次舉能較。即中云身心微妙含容，如前云六根圓
X15n0306_p0753c10║通含十方界。又身心之言該十八界，則盡攝二十
X15n0306_p0753c11║四種圓通，是則周徧法界之言當該七大。能令下，
X15n0306_p0753c12║正較量。法華疏云：圓人惟一，偏人則多。格六十二
X15n0306_p0753c13║億偏菩薩也。又別行疏云：一、多性不可得，無有二
X15n0306_p0753c14║相，同入實際。實際、正等，是故無異。法華論云：畢竟
X15n0306_p0753c15║決定知法故。法即法性、真如、法身，是故六十二億
X15n0306_p0753c16║與觀音無別。葢法華為流通本經，故智者二疏約
X15n0306_p0753c17║待、絕二妙之義互顯其文。格、偏等圓，相待義也；實
X15n0306_p0753c18║際、正等，絕待義也。況復本論以法性釋等，今經為
X15n0306_p0753c19║對諸聖說圓通本根，校量勝劣。然則兩經義不全
X15n0306_p0753c20║同，儻或一向將此例彼，豈唯見智者未曉，抑亦觀
X15n0306_p0753c21║天親弗明矣。世尊下，結所以無缺欠為真圓通。孤
X15n0306_p0753c22║山曰：此方眾生耳根利故，受道者多，所以觀音化
X15n0306_p0753c23║勝；餘根鈍故，受道者少，所以諸聖化劣。是知行位
X15n0306_p0753c24║雖齊，對境有異，總？河沙數但敵觀音一人，故使持
X15n0306_p0754a01║名二福正等。從來觀音耳根利于諸聖之餘根，而
X15n0306_p0754a02║反就眾生說者，是舉所化顯能化也。○三、總結。
X15n0306_p0754a03║是名十四。施無畏力，福備眾生。
X15n0306_p0754a04║○三四，不思議。二一，總標。
X15n0306_p0754a05║世尊！我又獲是圓通修證無上道故，又能善獲四不
X15n0306_p0754a06║思議無作妙德。
X15n0306_p0754a07║前三十二應是菩薩往應眾生，十四無畏是眾生
X15n0306_p0754a08║來叩菩薩。今四不思議雖亦是感應，而正明菩薩
X15n0306_p0754a09║自所證得，心不能思，口不能議，故云修證無上道。
X15n0306_p0754a10║據後云我得佛心，證于究竟，即是已證，然由修方
X15n0306_p0754a11║證。或云三十二應是初住境界，至此方是等覺位，
X15n0306_p0754a12║淺深恐不可定。○次別列四一現容說呪。
X15n0306_p0754a13║一者、由我初獲妙妙聞心，心精遺聞，見聞覺知不能
X15n0306_p0754a14║分隔，成一圓融清淨寶覺，故我能現眾多妙容，能說
X15n0306_p0754a15║無邊秘密神呪。其中或現一首、三首、五首、七首、九首、
X15n0306_p0754a16║十一首，如是乃至一百八首、千首、萬首、八萬四千爍
X15n0306_p0754a17║迦羅首；二臂、四臂、六臂、八臂、十臂、十二臂、十四、十六、
X15n0306_p0754a18║十八、二十至二十四，如是乃至一百八臂、千臂、萬臂、
X15n0306_p0754a19║八萬四千母陀羅臂；二目、三目、四目、九目，如是乃至
X15n0306_p0754a20║一百八目、千目、萬目、八萬四千清淨寶目。或慈、或威、
X15n0306_p0754a21║或定、或慧，救護眾生得大自在。
X15n0306_p0754a22║妙妙兩字，確指空中。妙以亡相為義，空亡根塵之
X15n0306_p0754a23║相，中亡空假之相。若就前文，則入流亡所下，是初
X15n0306_p0754a24║妙義。寂滅現前下，是次妙義。若就本文，則心精遺
X15n0306_p0754b01║聞，是初妙義。見聞覺知，不能分隔，成一圓融清淨
X15n0306_p0754b02║寶覺，是次妙義。心性真常，不雜妄法，故曰心精。脫
X15n0306_p0754b03║去耳根，故曰遺聞。六根圓融，了無一相，是清淨。具
X15n0306_p0754b04║諸妙用，曰寶覺。夫一根已具千二百功德，況六根
X15n0306_p0754b05║互具，妙用豈窮。霅川曰：首表法身，超出二邊。臂表
X15n0306_p0754b06║解脫，提拔眾苦。目表般若，照了萬境。皆云八萬四
X15n0306_p0754b07║千者，即障顯德也。障即八萬四千塵勞。偈云：十使
X15n0306_p0754b08║互具成一百，歷十法界成一千，身口七支為七千，
X15n0306_p0754b09║三世共成二萬一，四心各具二萬一，共成八萬四
X15n0306_p0754b10║千數。清淨寶目者，能除他垢曰清淨，令他得益曰
X15n0306_p0754b11║寶目。身手目咸有慈威定慧之相，見必利益，故能
X15n0306_p0754b12║救護。現容說呪，其相如此，可思議乎。○二形呪。無
X15n0306_p0754b13║畏。
X15n0306_p0754b14║二者、由我聞思脫出七塵，如聲度垣不能為礙，故我
X15n0306_p0754b15║妙能現一一形、誦一一呪，其形其呪能以無畏施諸
X15n0306_p0754b16║眾生，是故十方微塵國土皆名我為施無畏者。
X15n0306_p0754b17║聞即初于聞中，思即入流亡所等。於三慧中但言
X15n0306_p0754b18║前二，葢省文耳。如聲下。譬也。聞思如聲，六塵如垣。
X15n0306_p0754b19║六塵不能繫縛，如垣不礙聲。葢妄形已盡，真形如
X15n0306_p0754b20║聲之無礙，以真形全是聞性也。形與聲類，故以聲
X15n0306_p0754b21║為喻。故我下。明不思識。承上文來，重言現形誦呪。
X15n0306_p0754b22║既一切不能拘縛，何畏之有？微塵國中皆施無畏，
X15n0306_p0754b23║可思議乎？此與前十四無畏不同，以前不云微塵
X15n0306_p0754b24║國也。光師云：根如聲之無形。此妙語也。以無礙故，
X15n0306_p0754c01║無剎不現，故曰妙能。以無礙故，令他無畏。礙則有
X15n0306_p0754c02║畏，不礙何畏？○三令眾求哀
X15n0306_p0754c03║三者、由我修習本妙圓通清淨本根，所遊世界能令
X15n0306_p0754c04║眾生捨身珍寶，求我哀愍。
X15n0306_p0754c05║本妙圓通清淨，本根者，上謂本來自妙，下謂圓通
X15n0306_p0754c06║清淨。本惟耳根，耳根利則機應捷，本根清淨則一
X15n0306_p0754c07║切無著。故令眾生捨身珍寶。夫一切眾生以財為
X15n0306_p0754c08║命，慳心最難破，捨心最難發，而所遊之處皆捨身
X15n0306_p0754c09║珍寶，可思議乎？○四，己他願滿。
X15n0306_p0754c10║四者、我得佛心證于究竟，能以珍寶種種供養十方
X15n0306_p0754c11║如來，傍及法界六道眾生，求妻得妻，求子得子，求三
X15n0306_p0754c12║昧得三昧，求長壽得長壽，如是乃至求大涅槃得大
X15n0306_p0754c13║涅槃。
X15n0306_p0754c14║過去已成正法，明如來即究竟覺。雖成佛果，行菩
X15n0306_p0754c15║薩道，願無不滿。能供如來，則滿己願。能應諸求，則
X15n0306_p0754c16║滿他願。可思議乎？又供佛珍寶，安知非即眾生所
X15n0306_p0754c17║施之珍寶乎？己他滿願，亦因能克果之義。吳興曰：
X15n0306_p0754c18║此四不思議，前二屬應，後二對機。應中備顯形聲
X15n0306_p0754c19║二益。初文雖云說呪，而正示形益，即應身功德也。
X15n0306_p0754c20║次文雖復現形，而正示聲益，即名稱普聞也。機中
X15n0306_p0754c21║具明因果二相。先明修因，則六度之中，略舉布施，
X15n0306_p0754c22║俾求福故。後明感果，則世出世願，靡不成就，令得
X15n0306_p0754c23║樂故。○二、結答圓通。
X15n0306_p0754c24║佛問圓通：我從耳門圓照三昧，緣心自在，因入流相，
X15n0306_p0755a01║得三摩地，成就菩提，斯為第一。世尊！彼佛如來歎我
X15n0306_p0755a02║善得圓通法門，于大會中授記我為觀世音號，由我
X15n0306_p0755a03║觀聽十方圓明，故觀音名徧十方界。
X15n0306_p0755a04║身根，圓照似簡他根，緣心似簡耳識。緣心自在者，
X15n0306_p0755a05║繫緣法界，不須作意也。因入下，似總結上文所說。
X15n0306_p0755a06║因入下，因也；成就下，果也。其言入流者，能脫根塵，
X15n0306_p0755a07║可謂入流也已。吳興曰：按觀音三昧經及大悲經
X15n0306_p0755a08║並云：此菩薩過去久已成佛，號正法明。又悲華經
X15n0306_p0755a09║云：往昔寶藏如來授不瞬太子記，名觀世音。然則
X15n0306_p0755a10║悲華與今經皆覆本隨迹之名，今得圓通，即太子
X15n0306_p0755a11║後身也。補遺云：今正釋出觀音之名，於聞聽中用
X15n0306_p0755a12║觀觀其聞性，方成圓明。從德立名，故不云聞而云
X15n0306_p0755a13║觀也。是則云觀已兼其聽矣。由我以觀為聽，故能
X15n0306_p0755a14║圓明。前云觀聽旋復，亦此意。觀聽十方圓明，觀周
X15n0306_p0755a15║普也；稱名周徧世音，普也。此見普門之義。經自初
X15n0306_p0755a16║卷辨見，所顯獨在眼根，大士從耳根入，而云由我
X15n0306_p0755a17║觀聽者，六根互用，雙收二根，則見道、修道之文咸
X15n0306_p0755a18║歸一轍也。○四放光現瑞印可。
X15n0306_p0755a19║爾時，世尊於師子座，從其五體同放寶光，遠灌十方
X15n0306_p0755a20║微塵如來及法王子諸菩薩頂。彼諸如來亦於五體
X15n0306_p0755a21║同放寶光，從微塵方來灌佛頂，并灌會中諸大菩薩
X15n0306_p0755a22║及阿羅漢。林木池沼皆演法音，交光相羅如寶絲網。
X15n0306_p0755a23║是諸大眾得未曾有，一切普獲金剛三昧。即時天雨
X15n0306_p0755a24║百寶蓮華，青黃赤白間錯粉糅，十方虗空成七寶色。
X15n0306_p0755b01║此娑婆界大地山河俱時不現，唯見十方微塵國土
X15n0306_p0755b02║合成一界，梵唄詠歌自然敷奏。
X15n0306_p0755b03║初放光；即時下，現瑞。現瑞中，表三德五體。放光，放
X15n0306_p0755b04║全體之光。十方佛總諸圓通，十方菩薩各入圓通，
X15n0306_p0755b05║故遠灌其頂，以明道之不二。又十方佛既從二十
X15n0306_p0755b06║五門入，今佛與大眾亦然，故微塵佛亦放光來此
X15n0306_p0755b07║灌頂，以表所入法門無非無上頂法、無相真理。菩
X15n0306_p0755b08║薩、羅漢不言頂者，省文耳。林木池沼皆演法音，表
X15n0306_p0755b09║七大皆如來藏，正一切聲是佛聲，一切色是佛色
X15n0306_p0755b10║也。微塵諸光，其光交接，互相籠罩，故曰相羅。喻寶
X15n0306_p0755b11║絲者，以寶絲為重重相映，如光之彼彼互徹。金剛
X15n0306_p0755b12║三昧從性體得，是大經十功德中第六功德。經云：
X15n0306_p0755b13║譬如金剛，若在日中，色則不定。金剛三昧亦復如
X15n0306_p0755b14║是，若在大眾，色亦不定。所以今經下文即云天雨
X15n0306_p0755b15║百寶蓮華，乃至虗空成七寶色也。又金剛三昧者，
X15n0306_p0755b16║雖見男女，無男女相；雖見五陰，無五陰相。故下文
X15n0306_p0755b17║又云大地山河俱時不現等也。雨華至不現，表般
X15n0306_p0755b18║若；唯見下，表法身；梵唄下，表解脫。又青黃赤白四
X15n0306_p0755b19║華，表四十位國土；合一，表大眾俱入一法界。既不
X15n0306_p0755b20║見諸界，自然成一界矣。二十五種圓通不一，故華
X15n0306_p0755b21║具眾色，自行化他，讚歎隨喜，合成百寶。二十五門，
X15n0306_p0755b22║一一皆是金剛三昧，咸具因果，故以百寶蓮華表
X15n0306_p0755b23║之。青黃赤白等，正明色之不定也。證圓通後，十方
X15n0306_p0755b24║虗空悉皆銷殞，化成寶覺真空，亦以金剛三昧其
X15n0306_p0755c01║色不定，或成色也。○五、佛勅文殊簡辨三：一、佛勅
X15n0306_p0755c02║文殊，二、奉命簡辨，三、時眾獲益。初中二：一、示圓融。
X15n0306_p0755c03║於是如來告文殊師利法王子：汝今觀此二十五無
X15n0306_p0755c04║學諸大菩薩及阿羅漢，各說最初成道方便，皆言修
X15n0306_p0755c05║習真實圓通，彼等修行實無優劣前後差別。
X15n0306_p0755c06║最初成道。方便者，所從之門，即方便也。長水云：修
X15n0306_p0755c07║行之要，入實為期，今皆實證，故無優劣。據曰劫相
X15n0306_p0755c08║陪，便成前後差別，既各證果，有何前後？吳興曰：夫
X15n0306_p0755c09║如來藏性，元無異乘，以根有利鈍，故教分大小。約
X15n0306_p0755c10║三諦言之，則小教所詮者，真也；大教所詮者，中也。
X15n0306_p0755c11║而此真中，徧在一切俗諦之上，即前所悟十八界
X15n0306_p0755c12║及七大也。當知三諦具足，名如來藏，俗諦不空，真
X15n0306_p0755c13║中俱空。故二十五聖中，凡聲聞所證，或析俗見真，
X15n0306_p0755c14║或體俗見真，皆分入空藏也；菩薩所證，或離俗顯
X15n0306_p0755c15║中，或即俗顯中，皆全入空藏也。今以藏性融會，全
X15n0306_p0755c16║分無差，即同法華開方便門，示真實相，决了聲聞
X15n0306_p0755c17║法是諸經之王也。既以此文為開顯下，揀圓通必
X15n0306_p0755c18║是別教無疑。問：前釋觀皆圓通，云是一心三觀，今
X15n0306_p0755c19║何言別？答：觀音自圓，揀選自別，既云簡選優劣，非
X15n0306_p0755c20║別而何？應知此經元教，初機之人自當分別，不可
X15n0306_p0755c21║直作純圓而釋。○二、明須揀二：一、為阿難！
X15n0306_p0755c22║我今欲令阿難開悟二十五行，誰當其根？
X15n0306_p0755c23║易開悟者，即當其根。○二為未來。
X15n0306_p0755c24║兼我滅後，此界眾生入菩薩乘求無上道，何方便門
X15n0306_p0756a01║得易成就？
X15n0306_p0756a02║每一世界必有所宜，而此界所宜何在？菩薩乘，因
X15n0306_p0756a03║也；無上道，果也。何方便門使因果得易成就？所從
X15n0306_p0756a04║之根名為方便。前四卷第二決定義中云：得循圓
X15n0306_p0756a05║通與不圓根，日劫相陪。直至今文尚未揀出圓通
X15n0306_p0756a06║本根。茲欲的示華屋之門，故命文殊揀選。又前文
X15n0306_p0756a07║云：十方如來于十八界一一修行，皆得圓滿無上
X15n0306_p0756a08║菩提，亦無優劣。故佛不自揀。降佛已還，每為根局，
X15n0306_p0756a09║則選圓通是菩薩因人之事，文殊應命，不亦宜乎？
X15n0306_p0756a10║○二、奉命揀辨二。一、述敬儀。
X15n0306_p0756a11║文殊師利法王子奉佛慈旨，即從座起，頂禮佛足，承
X15n0306_p0756a12║佛威神，說偈對佛：
X15n0306_p0756a13║○二、正說偈二：一、通明所證理。又二：一、從真起妄。
X15n0306_p0756a14║覺海性澄圓，圓澄覺元妙。元明照生所，所立照性亡。
X15n0306_p0756a15║迷妄有虗空，依空立世界。想澄成國土，知覺乃眾生。
X15n0306_p0756a16║欲選圓通，先原始要終，以明迷悟之大途。覺海之
X15n0306_p0756a17║覺，即四卷中性覺、本覺之覺也。海字亦可從喻，亦
X15n0306_p0756a18║可從法，覺體無涯，稱為海耳。此是性體，而云澄圓
X15n0306_p0756a19║者，或謂同于性覺妙明、本覺明妙，未必然也。明字
X15n0306_p0756a20║自在下文，豈可強對圓字？若以澄字當妙，則元妙
X15n0306_p0756a21║之妙，何以釋之？澄是澄寂，圓是圓滿，覺字即下成
X15n0306_p0756a22║眾生之本，澄字即下成國土之本。但下文全妄，此
X15n0306_p0756a23║處全真，在性中澄寂之德，義含本有依報，依正不
X15n0306_p0756a24║二，故名曰圓。次句圓澄覺三字，猶言一體之依正
X15n0306_p0756b01║也。元妙者，元來無相，故以為妙。次言元明照生所
X15n0306_p0756b02║者，至此方用明字。葢三諦中有一諦能生諸法，俗
X15n0306_p0756b03║諦是也。性覺妙明中有一字能生諸法，明字是也。
X15n0306_p0756b04║若以前二句為真中二諦，今元明為俗諦，亦無不
X15n0306_p0756b05║可。前非無俗，合俗而為真中。元明即是真中，合真
X15n0306_p0756b06║中而為俗。明必有照，照必生所，即是因明立所也。
X15n0306_p0756b07║照性亡者，從覺明而成晦昧也。迷妄有虗空，是釋
X15n0306_p0756b08║明照性亡耳。空晦暗中，結暗為色而成世界，先成
X15n0306_p0756b09║無情之國土，次成有情之眾生。想澄者，妄想中有
X15n0306_p0756b10║澄靜之體，葢全覺海之澄，而為妄想之澄。知覺是
X15n0306_p0756b11║正報，亦全覺體而為知覺。文殊皆引第四卷文，以
X15n0306_p0756b12║立三諦之體，此七大十八界所由來也。○二、返妄
X15n0306_p0756b13║歸真。
X15n0306_p0756b14║空生大覺中，如海一漚發，有漏微塵國，皆依空所生。
X15n0306_p0756b15║漚滅空本無，況復諸三有？
X15n0306_p0756b16║幽溪曰：前依第四卷文，明從真起妄。今一行半，明
X15n0306_p0756b17║返妄歸真。葢眾生未見道時，非惟迷萬法本空，抑
X15n0306_p0756b18║且謂物大已小。此二迷展轉相因而有，惟不了萬
X15n0306_p0756b19║法本空，故有天有地，有依有正。一墮于有，則謂依
X15n0306_p0756b20║大正小，身大心小。所謂一迷為心，決定惑為色身
X15n0306_p0756b21║之內是也。能見道者，則了覺海性澄圓，圓澄覺元
X15n0306_p0756b22║妙。從大覺而生虗空，依虗空而立大地，依大地而
X15n0306_p0756b23║妄立眾生。所謂不知色身，外洎山河，虗空大地，咸
X15n0306_p0756b24║是妙明真心中物。譬如澄清百千大海，棄之唯認
X15n0306_p0756c01║一浮漚體，目為全潮，窮盡瀛渤。故曰：空生大覺中，
X15n0306_p0756c02║如海一漚發。有漏微塵國，皆依空所生。此中且破
X15n0306_p0756c03║物大己小，若破萬法皆有，又在下二句也。漚滅空
X15n0306_p0756c04║本無，況復諸三有者，前文云：今汝諸根，若圓拔已，
X15n0306_p0756c05║內瑩發光，如是浮塵及器世間諸變化相，如湯銷
X15n0306_p0756c06║氷，應念化成無上知覺。後文云：一人發真歸元，十
X15n0306_p0756c07║方虗空悉皆銷殞，何況空中所有國土。滅漚方為
X15n0306_p0756c08║修道，漚滅正言證果。此二句正破于有，有破則萬
X15n0306_p0756c09║法之體空，體空則大小之計亡，惟一寶覺真心本
X15n0306_p0756c10║元之性矣。○二、別顯能入門二：一、總述意。
X15n0306_p0756c11║歸元性無二，方便有多門。聖性無不通，順逆皆方便。
X15n0306_p0756c12║初心入三昧，遲速不同倫。
X15n0306_p0756c13║前明迷悟大途竟。下正簡圓通。二十五門名曰多
X15n0306_p0756c14║門，佛赴宿根隨其宜樂，故聖性無不通。又前云十
X15n0306_p0756c15║方如來于十八界一一修行，皆得圓滿無上菩提，
X15n0306_p0756c16║亦是聖性無不通。如前三卷初六入十二處等皆
X15n0306_p0756c17║是佛說，是聖性無不通。云順逆皆方便者，耳根則
X15n0306_p0756c18║順，順此方之機也；諸根則逆，逆此方之機也。○二、
X15n0306_p0756c19║別簡辨二：一、簡諸行非，二、顯觀音是。初為四：一、簡
X15n0306_p0756c20║六塵六：一、簡色塵。
X15n0306_p0756c21║色想結成塵，精了不明徹。如何不明徹，於是獲圓通。
X15n0306_p0756c22║優波尼沙陀因觀不淨白骨微塵，根色明空，塵色
X15n0306_p0756c23║既盡，妙色密圓。今此簡云：色由妄想結成諸塵，塵
X15n0306_p0756c24║質粗凝，故精明了別之性不能通徹，云何以此而
X15n0306_p0757a01║取圓通耶？○二簡聲塵。
X15n0306_p0757a02║音聲雜語言，但伊名句味，一非含一切，云何獲圓通？
X15n0306_p0757a03║陳如悟四諦聲妙音密圓簡，謂音聲是徑直聲，語
X15n0306_p0757a04║言是屈曲聲，故曰雜。名句等者，名詮自性，句詮差
X15n0306_p0757a05║別，文即是字，為二所依。如名為眼，即詮自性；若言
X15n0306_p0757a06║佛眼、天眼，乃顯句詮差別，味即文也。一非含一切
X15n0306_p0757a07║云何獲圓通者，謂若非一，即一切不名圓通，非定
X15n0306_p0757a08║謂一不能含一切。○三簡香塵。
X15n0306_p0757a09║香以合中知，離則元非有，不恒其所覺，云何獲圓通？
X15n0306_p0757a10║香嚴童子聞香入鼻，觀其來無所從，去無所至，塵
X15n0306_p0757a11║氣倐滅，妙香密圓。今此揀云香之一法，合有離無，
X15n0306_p0757a12║既非其常，未為圓觀。○四簡味塵。
X15n0306_p0757a13║味性非本然，要以味時有，其覺不恒一，云何獲圓通？
X15n0306_p0757a14║藥王藥上因甞眾味了味無生，非即身心非離身
X15n0306_p0757a15║心，由味覺明位登菩薩。今云味性本無待根方覺，
X15n0306_p0757a16║無根無味故非圓通。味時者，甞時也。○五簡觸塵。
X15n0306_p0757a17║觸以所觸明，無所不明觸，合離性非定，云何獲圓通？
X15n0306_p0757a18║䟦陀婆羅忽悟水因，既不洗塵，亦不洗體，中間安
X15n0306_p0757a19║然，得無所有，妙觸宣明，由是證果。今言此觸，要因
X15n0306_p0757a20║所觸之塵合于身時，而觸相方明，性非常定，故不
X15n0306_p0757a21║圓通。○六簡法塵。
X15n0306_p0757a22║法稱為內塵，憑塵必有所，能所非徧涉，云何獲圓通？
X15n0306_p0757a23║迦葉從法塵入，不依五根所取，稱為內塵。荊公曰：
X15n0306_p0757a24║法塵為所緣，意為能緣，但心無並慮，如緣善心數，
X15n0306_p0757b01║則不能緣惡，故曰非徧涉。○二簡五根為五。一簡
X15n0306_p0757b02║眼根。
X15n0306_p0757b03║見性雖洞然，明前不明後。四維虧一半，云何獲圓通。
X15n0306_p0757b04║律陀旋見循元，由斯證得。然前方全明，後方全暗，
X15n0306_p0757b05║左右傍觀，三分之二，故簡之也。須知文殊所簡，皆
X15n0306_p0757b06║在初機。若少得禪定，則十方洞達，況聖性乎。次此
X15n0306_p0757b07║即應耳根，以觀音呈解在後，而文殊所取正此，故
X15n0306_p0757b08║留在後。○二簡鼻根。
X15n0306_p0757b09║鼻息出入通，現前無交氣，支離匪涉入，云何獲圓通？
X15n0306_p0757b10║長水云：周利槃特因教數息，微細窮盡，生住異滅，
X15n0306_p0757b11║返息循空，因是得道。今云鼻息雖通出入，出入各
X15n0306_p0757b12║據而不相交，支分既離，豈成圓觀？○三簡舌根。
X15n0306_p0757b13║舌非入無端，因味生覺了。味亡了無有，云何獲圓通。
X15n0306_p0757b14║舌根為識所依，亦名舌入，令文語倒云舌非入耳。
X15n0306_p0757b15║然鉢提觀味之，知非體非物，是對物推簡，故云味
X15n0306_p0757b16║亡了無有。○四簡身根。
X15n0306_p0757b17║身與所觸同，各非圓覺觀，涯量不冥會，云何獲圓通？
X15n0306_p0757b18║畢陵伽婆蹉，因毒刺傷足，有覺覺痛覺清淨心，無
X15n0306_p0757b19║痛痛覺純覺遺身，獲無學果。簡謂身為能觸，塵為
X15n0306_p0757b20║所觸，徒物不觸，因身知而有觸，惟身不觸，因外塵
X15n0306_p0757b21║而有觸，故云同。然合中有覺，離中不知。各者，離也。
X15n0306_p0757b22║初心在緣為覺，細心分別為觀，既離中則無，豈圓
X15n0306_p0757b23║覺觀乎？涯量者，邊際也。承上離中不知，是不能冥
X15n0306_p0757b24║會。又圓者圓融，知身即觸，知觸即身，可謂圓覺觀
X15n0306_p0757c01║矣。然合時則圓，離則不圓，故云各，非圓覺觀也。且
X15n0306_p0757c02║身與觸之邊際，顯處相通，冥則不通，故不冥會。○
X15n0306_p0757c03║五簡意根。
X15n0306_p0757c04║知根雜亂思，湛了終無見，想念不可脫，云何獲圓通？
X15n0306_p0757c05║空生曠劫，心得無礙。如是乃至十方成空，空性圓
X15n0306_p0757c06║明，頓入如來寶明空海。今簡意知之根，每雜亂思，
X15n0306_p0757c07║使湛了之性，終不能見。圓通本離思量分別，而想
X15n0306_p0757c08║念不脫，豈可獲哉。○三簡六識為六。一簡眼識。
X15n0306_p0757c09║識見雜三和，詰本稱非相。自體先無定，云何獲圓通？
X15n0306_p0757c10║舍利弗心見清淨，由遇佛故見覺明。圓簡中云識
X15n0306_p0757c11║見，即眼識也。論云二和生識，今云三和者，能所合
X15n0306_p0757c12║說耳。從因緣生即無定相，故下句云自體先無定，
X15n0306_p0757c13║如下耳根圓通常，皆是真實決定之法，豈無定乎？
X15n0306_p0757c14║○二簡耳識。
X15n0306_p0757c15║心聞徧十方，生於大因力，初心不能入，云何獲圓通？
X15n0306_p0757c16║唯以心聞，不由根聽，此是普賢大人境界，由修法
X15n0306_p0757c17║界行大因所生。初心之人，縱修耳識，決不能以心
X15n0306_p0757c18║聞而洞十方。若洞十方，名為圓通。不洞十方，非圓
X15n0306_p0757c19║通也。由此觀之，可見所選的指初心入門方便矣，
X15n0306_p0757c20║云何必執為真實耶。○三簡鼻識。
X15n0306_p0757c21║鼻想本權機，祗令攝心住，住成心所住，云何獲圓通？
X15n0306_p0757c22║權機者，謂權用此機宜，因孫陀羅心多散亂，教觀
X15n0306_p0757c23║鼻端，以攝其心。心既住已，則息成心之所住，而真
X15n0306_p0757c24║元無住，有住即非。○四簡舌識。
X15n0306_p0758a01║說法弄音文，開悟先成者，名句非無漏，云何獲圓通？
X15n0306_p0758a02║音謂音聲，文謂名句。文等滿慈，從曠劫來辨才無
X15n0306_p0758a03║礙，豈非先已成就，今重使轉輪即得開悟？然法離
X15n0306_p0758a04║文字，故名句非無漏也，亦非初心所宜，是故簡之。
X15n0306_p0758a05║○五簡身識。
X15n0306_p0758a06║持犯但束身，非身無所束。元非徧一切，云何獲圓通。
X15n0306_p0758a07║持犯甄別，但束身耳。持戒雖用身識，而所束實在
X15n0306_p0758a08║有形之身。苟無形象，何以束之？身既是有形之法，
X15n0306_p0758a09║不能徧到一切，豈圓通乎？○六簡意識。
X15n0306_p0758a10║神通本宿因，何關法分別？念緣非離物，云何獲圓通？
X15n0306_p0758a11║目連神通由宿習所得，雖云旋湛心光發宣，非關
X15n0306_p0758a12║于法分別而現，然小乘神通皆是作意，緣物則有
X15n0306_p0758a13║離物則無，分別法塵是為意識。○四簡。七大為七，
X15n0306_p0758a14║一簡地大。
X15n0306_p0758a15║若以地性觀，堅礙非通達，有為非聖性，云何獲圓通？
X15n0306_p0758a16║地性觀者，謂觀地性，下文亦然。持地平填，尚涉有
X15n0306_p0758a17║為，非實聖性。即中云生住滅為三有為相，恐指地
X15n0306_p0758a18║性是有為耳，烏得非持地之行乎？○二簡水大。
X15n0306_p0758a19║若以水性觀，想念非真實，如如非覺觀，云何獲圓通？
X15n0306_p0758a20║月光童子入定成水，乃是想念所成。禪中有覺觀
X15n0306_p0758a21║如如之理，則非覺觀。○三簡火大。
X15n0306_p0758a22║若以火性觀，厭有非真離，非初心方便，云何獲圓通？
X15n0306_p0758a23║烏芻厭欲觀火，非真解脫。且初心之人，豈可使其
X15n0306_p0758a24║盡修，火定故須簡也。○四簡風火。
X15n0306_p0758b01║若以風性觀，動寂非無對，對非無上覺，云何獲圓通？
X15n0306_p0758b02║琉璃光觀風性動，見東方不動佛國，是動寂相對。
X15n0306_p0758b03║○五簡空大。
X15n0306_p0758b04║若以空性觀，昏鈍先非覺，無覺異菩提，云何獲圓通？
X15n0306_p0758b05║晦昧為空則昏鈍，迷空是無明，故先非覺。○六簡
X15n0306_p0758b06║識大。
X15n0306_p0758b07║若以識性觀，觀識非常住，存心乃虗妄，云何獲圓通？
X15n0306_p0758b08║彌勒修惟識，而所觀之識念念遷謝，故非常住。又
X15n0306_p0758b09║言有識心即是存心，如云識簡心空，豈非存心乎？
X15n0306_p0758b10║○七簡根大。
X15n0306_p0758b11║諸行是無常，念性元生滅。因果今殊感，云何獲圓通。
X15n0306_p0758b12║前之六大皆有觀法，惟勢至念佛不假方便，故不
X15n0306_p0758b13║言觀。先總明有為諸行悉是無常，次明念亦諸行
X15n0306_p0758b14║故不離生滅，生滅即無常也。惟此一門，以生滅因
X15n0306_p0758b15║而得不生不滅之果，所感之果與因殊異，以他力
X15n0306_p0758b16║故入無生忍。因不該，果非圓；因不通，果非通。吳興
X15n0306_p0758b17║曰：已上二十四聖，皆由所得圓通本根，非此土當
X15n0306_p0758b18║根乃為所簡。須知簡聖全是簡機，豈文殊之有慢
X15n0306_p0758b19║心、諸聖之有慙德？古謂此等龍門點額，寧不長吁
X15n0306_p0758b20║者，鄙哉！○二、顯觀音是。分六：一、明方便。
X15n0306_p0758b21║我今白世尊，佛出娑婆界，此方真教體，清淨在音聞，
X15n0306_p0758b22║欲取三摩提，實以聞中入。
X15n0306_p0758b23║此土眾生，聞根偏利，而佛以音聲為教，體最清淨，
X15n0306_p0758b24║偏逗此方機宜，故欲取三摩提，必從音聞而入也。
X15n0306_p0758c01║音即所聞之境，聞即能聞之根，舉所顯能，而正示
X15n0306_p0758c02║聞性，故云欲取等也。自第二決定義來，直至此句，
X15n0306_p0758c03║分明指出圓通本根，鄭重殷勤，無過此語。三摩提
X15n0306_p0758c04║是假觀，假即空中，義含三觀。○二歎觀音。
X15n0306_p0758c05║離苦得解脫，良哉觀世音。於恒沙劫中，入微塵佛國，
X15n0306_p0758c06║得大自在力，無畏施眾生。妙音觀世音，梵音海潮音，
X15n0306_p0758c07║救世悉安寧，出世獲常住。
X15n0306_p0758c08║離苦者，離分段、變易二生死苦。前入流亡所下，得
X15n0306_p0758c09║空解脫。忽然超越等，得中解脫。良者，善也。恒沙劫
X15n0306_p0758c10║者，明成道已來利物時，長入微塵佛國。歎三十二
X15n0306_p0758c11║應得自在，是歎四不思議。無畏句，是歎十四無畏。
X15n0306_p0758c12║妙音下，約三諦以歎。名、音、字皆是所觀，三智觀故。
X15n0306_p0758c13║音成三境，雙遮空有，即妙音、觀音。赴救是妙，假梵
X15n0306_p0758c14║音清淨以歎于空。海潮總喻三音應不失恃。救世
X15n0306_p0758c15║安寧，利他三千赴物也。出世常住，自行惟在空中
X15n0306_p0758c16║也。又三諦救世，咸獲安寧；三諦出世，莫非常住。葢
X15n0306_p0758c17║令眾生先得世樂，後獲常樂。○三顯圓通。三、一圓
X15n0306_p0758c18║真實。
X15n0306_p0758c19║我今啟如來，如觀音所說。譬如人靜居，十方俱擊鼓，
X15n0306_p0758c20║十處一時聞，此則圓真實。
X15n0306_p0758c21║古云：十方者，十界也。擊鼓者，機動也。一時聞者，應
X15n0306_p0758c22║不失也。交光直就凡夫現前聞性釋之，于凡有分，
X15n0306_p0758c23║于聖不親。然此文以凡騐聖，故云如觀音所說。又
X15n0306_p0758c24║云譬如，謂不特觀音應徧十方，就凡夫聞聲，亦可
X15n0306_p0759a01║徵騐。○二通真實。
X15n0306_p0759a02║目非觀障外，口鼻亦復然。身以合方知，心念紛無緒。
X15n0306_p0759a03║隔垣聽音響，遐邇俱可聞。五根所不齊，是則通真實。
X15n0306_p0759a04║目非觀障外，隔紙不見外物，隔皮不見五藏。口鼻
X15n0306_p0759a05║亦然，若有所隔，咸不能知。惟耳隔垣能聽，不惟聞
X15n0306_p0759a06║邇，又能聞遐。如銅山西崩，靈鐘東應，則所聞何限
X15n0306_p0759a07║乎？問：此是根用，何言真實？答：根是四大所成，豈能
X15n0306_p0759a08║聞聲？既能聞聲，全是聞性，必不關于四大。性雖真
X15n0306_p0759a09║實，附根而顯，故曰真非真，恐迷也。吳興曰：此明圓
X15n0306_p0759a10║通，且寄耳用，以顯聞性異于五根也。即中云圓真
X15n0306_p0759a11║實者，謂真實是圓；通真實者，謂真實是通也。○三
X15n0306_p0759a12║常真實。
X15n0306_p0759a13║音聲性動靜，聞中為有無，無聲號無聞，非實聞無性。
X15n0306_p0759a14║聲無既無滅，聲有亦非生，生滅二圓離，是則常真實。
X15n0306_p0759a15║縱令在夢想，不為不思無，覺觀出思惟，身心不能及。
X15n0306_p0759a16║明常中，先引擊鐘騐常，動則聞中有聲，靜則聞中
X15n0306_p0759a17║無聲，正如前云聲于聞中自有生滅也。無聲號無
X15n0306_p0759a18║聞者，如前鐘歇無聲，阿難大眾俱言不聞也。前云
X15n0306_p0759a19║若實無聞，聞性已滅，鐘聲更擊，汝云何知？故今云
X15n0306_p0759a20║非實聞無性。此一行明離斷見，次一行正明常住。
X15n0306_p0759a21║文從無滅顯出無生，謂不但聞聲時聞性無滅，即
X15n0306_p0759a22║有聲時聞亦不生，故阿難前文答聲為是，答聞總
X15n0306_p0759a23║差。夫聲無無滅，聲有不生，則不惟答無為誤，而答
X15n0306_p0759a24║有亦成謬矣。故佛云：自是聲塵或無或有，豈彼聞
X15n0306_p0759b01║性為汝有無？次二句承前半行，即結常住。問：明常
X15n0306_p0759b02║未畢，何遽結常？答：此有二意：一者、前一行離斷見，
X15n0306_p0759b03║次一行正明常住，故應結常；二者、縱令下一行，開
X15n0306_p0759b04║人入道之門，圓通常皆從此而入。何者？日間耳聞
X15n0306_p0759b05║與意識雜，惟夢想時聞離意識，即是聞性，故悟門
X15n0306_p0759b06║必從此入。言夢想者，夢中有想，如自怪其聲為木
X15n0306_p0759b07║石響。方斯時也，有夢時之意識，無醒時之意識，故
X15n0306_p0759b08║前文云：豈憶靜搖開閉通塞？不憶靜搖是不憶塵，
X15n0306_p0759b09║不憶開閉通塞是不憶根，則根之不動可知。雖不
X15n0306_p0759b10║思憶，必聞舂搗聲，是不為不思無也。言覺觀者，前
X15n0306_p0759b11║文有覺觀義，如云：其人夢中聞舂搗聲，別作他物，
X15n0306_p0759b12║或為擊鼓，或為撞鐘。葢初心在緣名覺也，即于夢
X15n0306_p0759b13║中自怪其鐘為木石響，即細心分別為觀也。此皆
X15n0306_p0759b14║夢中覺觀，出于醒時思惟之外。夫五根身心不即
X15n0306_p0759b15║是性，夢聞即性，故前云：其形雖寐，聞性不昏。若見
X15n0306_p0759b16║性者，一聞此言，宜猛自提取矣。此文雖明常真實，
X15n0306_p0759b17║而圓通常必皆從此入也。○四、別示迷悟二：一、明
X15n0306_p0759b18║循聲故迷。
X15n0306_p0759b19║今此娑婆界，聲論得宣明，眾生迷本聞，循聲故流轉。
X15n0306_p0759b20║阿難縱強記，不免落邪思，豈非隨所淪，旋流獲無妄。
X15n0306_p0759b21║如上奉命揀選已竟，今點出聞中迷悟功過，曉喻
X15n0306_p0759b22║當機，使之倒聞反聞，以旋迷歸悟，即仰體如來開
X15n0306_p0759b23║示在會之慈旨也。文中先結功成過。聲論宣明是
X15n0306_p0759b24║功，循聲流轉是過。如上文云無滅無生，是本聞也。
X15n0306_p0759c01║而聲塵有生滅，隨遂此聲，必招流轉。豈非下，結過
X15n0306_p0759c02║成德。以聞隨聲為聞之過，是為淪溺而旋流滅妄，
X15n0306_p0759c03║即獲真常，是聞之功。○二、明入流則悟二：一、誡諦
X15n0306_p0759c04║聽。
X15n0306_p0759c05║阿難汝諦聽，我承佛神力，宣說金剛王，如幻不思議，
X15n0306_p0759c06║佛母真三昧。
X15n0306_p0759c07║長水科。此文為後明觀行。今定之金剛，空也；如幻，
X15n0306_p0759c08║假也；幻即空中不可思議佛母中也。此則首楞嚴
X15n0306_p0759c09║定體具法身、般若、解脫三德秘藏也。又十方三世
X15n0306_p0759c10║諸佛皆從此妙奢摩、三摩、禪那出，故名佛母。○二、
X15n0306_p0759c11║明入流二：一、標聞聞。
X15n0306_p0759c12║汝聞微塵佛，一切秘密門，欲漏不先除，畜聞成過誤。
X15n0306_p0759c13║將聞持佛佛，何不自聞聞？
X15n0306_p0759c14║欲漏句，勉其斷思惑。佛佛者，佛說三藏十二部，皆
X15n0306_p0759c15║成佛道之法，故名佛佛。聞聞者，聞性現前，不涉思
X15n0306_p0759c16║量，則自聞其聞也。謂從聞而入聞性，即下文反聞
X15n0306_p0759c17║聞自性也。○二、釋聞聞二：一、明修證圓滿，二、譬一
X15n0306_p0759c18║返六脫。初中二：一、明根脫則塵返。
X15n0306_p0759c19║聞非自然生，因聲有名字。旋聞與聲脫，能脫欲誰名。
X15n0306_p0759c20║一根既返源，六根成解脫。
X15n0306_p0759c21║向下正明聞聞交光，云聽精映聲，卷聲成根，遂有
X15n0306_p0759c22║耳根之名。今謂不爾，因音聲而有名句文，故云名
X15n0306_p0759c23║字。旋聞者，非謂舍動求靜，正當聞聲時不起思量
X15n0306_p0759c24║分別，動靜二相了然不生，則與聲脫。若作此釋，不
X15n0306_p0760a01║但成脫聲之義，而前圓通常三德之旨皆煥然矣。
X15n0306_p0760a02║音聲之徑直者尚不可得，名字之屈曲者復何有
X15n0306_p0760a03║哉？聲塵既亡，耳根隨拔，故五粘皆拔而六根成脫
X15n0306_p0760a04║也。○二、明根除則塵消二：一、由假入空中。
X15n0306_p0760a05║見聞如幻翳，三界若空華。聞復翳根除，塵銷覺圓淨。
X15n0306_p0760a06║淨極光通達，寂照含虗空。
X15n0306_p0760a07║前明由離塵故脫根，今偈復明根除則塵相盡銷。
X15n0306_p0760a08║先明生死之由，眾生見聞其猶翳眼，翳眼見華，故
X15n0306_p0760a09║三界如空華矣。次明除塵之由，翳根若除，塵相自
X15n0306_p0760a10║殞，情虗理實，覺心圓淨。葢前言離塵脫根者，離自
X15n0306_p0760a11║分之六塵，脫自分之六根也。今明脫根之後，三界
X15n0306_p0760a12║空華皆殞，故妙覺明心圓滿清淨。及其淨之極也，
X15n0306_p0760a13║中道智光通達無礙，寂照之覺尚含虗空，矧空中
X15n0306_p0760a14║所有之器界乎？或云聞復塵銷，此分證也。後云淨
X15n0306_p0760a15║極，乃極證也。○二、由空中出假
X15n0306_p0760a16║却來觀世間，猶如夢中事，摩登伽在夢，誰能留汝形？
X15n0306_p0760a17║却來者，解脫之後，退入三界，還來度生，以自他之
X15n0306_p0760a18║幻皆銷，摩登不能留矣。登伽是夢，得圓通者是醒，
X15n0306_p0760a19║安見夢中之人，能拘攝醒中之人乎？○二譬一返
X15n0306_p0760a20║六脫。二、一喻又二。一喻依真起妄。
X15n0306_p0760a21║如世巧幻師，幻作諸男女，雖見諸根動，要以一機抽。
X15n0306_p0760a22║譬上一返六脫等文，即總譬法說也。喻中有四意：
X15n0306_p0760a23║一幻師，二諸男女，三諸根，四一機。古人云：幻師喻
X15n0306_p0760a24║真如，有隨緣義，故名為巧。幻作喻真如，隨無明緣。
X15n0306_p0760b01║諸男女當喻諸眾生。諸根動喻下文六和合。一機
X15n0306_p0760b02║者，幻師手中所提線索，喻一精明。若線動，則幻人
X15n0306_p0760b03║手足皆動。抽者，抽牽也。○二喻反。妄歸真。
X15n0306_p0760b04║息機歸寂然，諸幻成無性。
X15n0306_p0760b05║線索不動，則幻人手足皆不動。此譬下一處成，休
X15n0306_p0760b06║復六用皆不成也。以六用不成，合諸幻無性，其旨
X15n0306_p0760b07║最明。幽祖云：此喻喻眾生根塵情虗，無實可以生
X15n0306_p0760b08║而可以滅。如識精元明，能生諸緣，即諸幻可生也。
X15n0306_p0760b09║見見非見，聞聞非聞，即諸幻可滅也。前文云：狂心
X15n0306_p0760b10║若歇，歇即菩提。正同此意。○二合二。一合起妄
X15n0306_p0760b11║六根亦如是，元依一精明，分或六和合。
X15n0306_p0760b12║或以一精明合前幻師，則不合一機；以六和合合
X15n0306_p0760b13║諸男女，則不合諸根。今謂不爾，如前以一機喻一
X15n0306_p0760b14║精明，諸根喻六和合，其義甚明。然一精明是陀那
X15n0306_p0760b15║細識真妄，和合為六根所依，則幻師與幻法之一
X15n0306_p0760b16║機皆在其中矣。六和合是眾生之六根，則諸男女
X15n0306_p0760b17║亦在其中矣。○二合歸真三，一一返六脫。
X15n0306_p0760b18║一處成休復，六用皆不成。
X15n0306_p0760b19║一處成休復，合上息機歸寂然。一處即一根也。六
X15n0306_p0760b20║用皆不成，合上諸幻成無性。○二、辨分滿位。
X15n0306_p0760b21║塵垢應念銷，成圓明淨妙，餘塵尚諸學，明極即如來。
X15n0306_p0760b22║孤山曰：塵垢等二句，登圓初住。餘塵等二，自從分
X15n0306_p0760b23║至滿。○三、結勸聞聞。
X15n0306_p0760b24║大眾及阿難，旋汝倒聞機，反聞聞自性，性成無上道，
X15n0306_p0760c01║圓通實如是。
X15n0306_p0760c02║此結上聞聞之義。夫人情必有所偏，意重于聲，則
X15n0306_p0760c03║遺其聞，所謂倒聞機也。機以可發為義，根可發聞，
X15n0306_p0760c04║亦可發識，故名為機，令矯其獘。而云反聞聞自性
X15n0306_p0760c05║者，顛倒分別，則但聞聲。茲不外聞其聞，而反聞其
X15n0306_p0760c06║聞。正當聞時，分別不起，并亡生滅，根塵盡脫，從此
X15n0306_p0760c07║聞而入聞性。若性成無上道，即如前云：淨極光通
X15n0306_p0760c08║達，寂照含虗空，却來觀世間，猶如夢中事。至却來
X15n0306_p0760c09║時，無一音而不照，即觀世音。故云：性成無上道，圓
X15n0306_p0760c10║通實如是。○五、明同證。
X15n0306_p0760c11║此是微塵佛，一路涅槃門。過去諸如來，斯門已成就；
X15n0306_p0760c12║現在諸菩薩，今各入圓通；未來修學人，當依如是法；
X15n0306_p0760c13║我亦從中證，非惟觀世音。
X15n0306_p0760c14║一路涅槃門者，十方三世如來，皆由耳根一門而
X15n0306_p0760c15║超出，故為涅槃之門。此二句，總標過去六句，別開
X15n0306_p0760c16║三世如來以勸修證，而十方該在其中。末二句，約
X15n0306_p0760c17║彼我菩薩以勸修。意云：我文殊與觀音，既皆修此
X15n0306_p0760c18║而證入，後之欲究竟悲智者，可不依此而修乎？○
X15n0306_p0760c19║六、結宜修二：一、結酬以明去取。
X15n0306_p0760c20║誠如佛世尊，詢我諸方便，以救諸末劫，求出世間人。
X15n0306_p0760c21║成就涅槃心，觀世音為最，自餘諸方便，皆是佛威神。
X15n0306_p0760c22║即事舍塵勞，非是常修學，淺深同說法。
X15n0306_p0760c23║佛以二十五方便使我選擇，故以詢也。元教阿難
X15n0306_p0760c24║而但云末劫者，阿難示迹亦為未來，豈實鈍乎？耳
X15n0306_p0761a01║根當體即是涅槃妙心，是故名為最。又救末劫令
X15n0306_p0761a02║入涅槃，亦惟觀音為最。即事者，即所遇之事也。言
X15n0306_p0761a03║二十四聖各隨所因事相而成觀行，皆是佛之威
X15n0306_p0761a04║神方便令其得道，非是久長修學淺深二機同入
X15n0306_p0761a05║之法門也。反顯觀音即是淺深二機同說同入久
X15n0306_p0761a06║長修學之法門也。如失明而旋見，觸刺而遺身等，
X15n0306_p0761a07║皆為即己事而修證者。○二請加以顯真實。
X15n0306_p0761a08║頂禮如來藏，無漏不思議，願加被未來，於此門無惑。
X15n0306_p0761a09║方便易成就，堪以教阿難，及末劫沉淪，但以此根修。
X15n0306_p0761a10║圓通超餘者，真實心如是。
X15n0306_p0761a11║前佛云：我今欲令阿難開悟二十五行，誰當其根？
X15n0306_p0761a12║兼我滅後，此界眾生入菩薩乘，求無上道，何方便
X15n0306_p0761a13║門得易成就？今此結文，對前可曉。應知佛言：何方
X15n0306_p0761a14║便門得易成就？今文殊云：於此門方便易得成就。
X15n0306_p0761a15║則佛與文殊皆以耳根為初心入門方便，未甞言
X15n0306_p0761a16║根為究竟真實也。奈何人師故違佛說，偏執用根
X15n0306_p0761a17║不用心耶？真實心，即文殊自指選圓通之心也。○
X15n0306_p0761a18║三、時眾獲益四。一、阿難明道。
X15n0306_p0761a19║於是阿難及諸大眾，身心了然得大開示，觀佛菩提
X15n0306_p0761a20║及大涅槃，猶如有人因事遠遊未得歸還，明了其家
X15n0306_p0761a21║所歸道路。
X15n0306_p0761a22║此節皆就耳根說。阿難等方悟圓通從耳根入，耳
X15n0306_p0761a23║根屬身與心，故身心了然。見道分中已賜華屋，今
X15n0306_p0761a24║得華屋之門，是大開示。菩提涅槃是二轉依號。猶
X15n0306_p0761b01║如下，立喻。因事未還，明其心未常不欲歸也。一時
X15n0306_p0761b02║在會，尚未得修耳根，為因事未歸。然知菩提涅槃
X15n0306_p0761b03║是家，耳根圓通為路，則于修證皆無惑矣。○二普
X15n0306_p0761b04║會入位。
X15n0306_p0761b05║普會大眾，天龍八部，有學二乘，及諸一切新發意菩
X15n0306_p0761b06║薩，其數凡有十恒河沙，皆得本心，遠塵離垢，獲法眼
X15n0306_p0761b07║淨。
X15n0306_p0761b08║皆得本心者，悟明自心也。塵垢皆是見惑，獲法眼
X15n0306_p0761b09║淨，成須陀洹。然法華以為位在六根，即七信已上。
X15n0306_p0761b10║今聞圓通得證，當亦是六根位也。○三、登伽證果。
X15n0306_p0761b11║性比丘尼聞說偈已，成阿羅漢。
X15n0306_p0761b12║性尼獨言聞偈者，與他人不同。他人之益，兼在圓
X15n0306_p0761b13║通。摩登初從文殊獲度，功獨歸偈。然所證小果，未
X15n0306_p0761b14║必便齊第四依也。○四、眾生發心。
X15n0306_p0761b15║無量眾生皆發無等等阿耨多羅三藐三菩提心。
X15n0306_p0761b16║法華疏云：畢竟之理是無等。初緣畢竟理而發心，
X15n0306_p0761b17║能等于理，故云無等等也。彼中有三釋，文句云：無
X15n0306_p0761b18║等等者，九法界心不能等理，佛法界心能等此理，
X15n0306_p0761b19║故無等而等也。次即疏中所引。又心之與理俱不
X15n0306_p0761b20║可得，將何物等何物，而言無等等耶？心之與理俱
X15n0306_p0761b21║不可說，不可說而說此心等此理，故言無等等耳。
X15n0306_p0761b22║初一是橫釋，次一是豎釋，又次非橫非豎釋。○二、
X15n0306_p0761b23║帶事兼修名助行三：一、持根本大戒，二、明誦呪除
X15n0306_p0761b24║習，三、明結壇立行。初二：一、陳請，二、一經家敘。
X15n0306_p0761c01║阿難整衣服，于大眾中合掌頂禮，心迹圓明，悲欣交
X15n0306_p0761c02║集，欲益未來諸眾生故，稽首白佛：
X15n0306_p0761c03║長水曰：圓通即是心所行路，故曰心迹。悲昔不聞，
X15n0306_p0761c04║欣今得悟。又念未來眾生未悟故悲，觀現存大眾
X15n0306_p0761c05║得益故欣。○二、正陳請二：一、敘自悟。
X15n0306_p0761c06║大悲世尊！我今已悟成佛法門，是中修行得無疑惑。
X15n0306_p0761c07║○二、請利他二：一、稟佛教。
X15n0306_p0761c08║甞聞如來說如是言：自未得度先度人者，菩薩發心；
X15n0306_p0761c09║自覺己圓能覺他者，如來應世。
X15n0306_p0761c10║吳興曰：菩薩四誓，以度人為先；如來十號，以度世
X15n0306_p0761c11║為本。當知五住究盡，二死永亡，方云得度。○二、述
X15n0306_p0761c12║意請二。一、欲以正行益物。
X15n0306_p0761c13║我雖未度，願度末劫，一切眾生。
X15n0306_p0761c14║云：願度眾生，似專仗如來之力。若安立道場，遠離
X15n0306_p0761c15║魔事，則未來眾生永得度脫。○二更請助行益物。
X15n0306_p0761c16║世尊！此諸眾生去佛漸遠，邪師說法如恒河沙，欲攝
X15n0306_p0761c17║其心入三摩地，云何令其安立道場遠諸魔事，於菩
X15n0306_p0761c18║提心得無退屈？
X15n0306_p0761c19║長水云：此諸眾生根劣也，去佛漸遠時劣也，邪師
X15n0306_p0761c20║說法難多也。此則時澆解昧惑障尤多，修定攝心
X15n0306_p0761c21║難為進趣，況遭魔惑邪見彌增，如此修行如何無
X15n0306_p0761c22║退？○二、宣說二：一、讚德誡聽。
X15n0306_p0761c23║爾時，世尊於大眾中稱讚阿難：善哉，善哉！如汝所問，
X15n0306_p0761c24║安立道場，救護眾生末劫沉淪。汝今諦聽，當為汝說。
X15n0306_p0762a01║阿難大眾唯然奉教。
X15n0306_p0762a02║○二、正為宣說，為二：一、舉戒為眾基。
X15n0306_p0762a03║佛告阿難：汝常聞我毗奈耶中，宣說修行三決定義，
X15n0306_p0762a04║所謂攝心為戒，因戒生定，因定發慧，是則名為三無
X15n0306_p0762a05║漏學。
X15n0306_p0762a06║攝心為戒者，攝是止義。惡念既息，積以歲月，如水
X15n0306_p0762a07║久澄，寂然入定。定生慧者，謂于所觀之境，專一不
X15n0306_p0762a08║移，須臾證之，疑惑盡裂。教有大小之分，而此三階，
X15n0306_p0762a09║終無躐等。溫陵曰：三藏之中，毗奈耶律藏也。此大
X15n0306_p0762a10║小乘戒通稱也。小乘稟法為戒，粗治其末。大乘攝
X15n0306_p0762a11║心為戒，細絕其本。法戒則無犯而已，心戒則無思
X15n0306_p0762a12║犯也。夫能攝心，則定由是生，慧由是發。三者圓明，
X15n0306_p0762a13║則諸漏永盡，故名三無漏學。別示四重，則十戒之
X15n0306_p0762a14║初，婬、殺、盜、妄四波羅夷，為根本重罪。其所謂其心
X15n0306_p0762a15║不婬，其心不偷等，皆使無思犯也。攝持執則，莫尚
X15n0306_p0762a16║乎此。○二、明持犯損益二：一、徵起。
X15n0306_p0762a17║阿難！云何攝心我名為戒？
X15n0306_p0762a18║戒以防非止惡為義，攝心為戒，防莫大焉。
X15n0306_p0762a19║○二、解釋四婬殺盜妄。初中二：一、辨示持犯。二、結
X15n0306_p0762a20║顯邪正。初又二：一、正明。二、重示。初又二：一、宣示損
X15n0306_p0762a21║葢。二、囑誡滅後。初又二：一、持則不隨生死。
X15n0306_p0762a22║若諸世界六道眾生其心不婬，則不隨其生死相續。
X15n0306_p0762a23║六道皆因婬有，婬心若絕，六道俱息。○二犯則必
X15n0306_p0762a24║落魔道。
X15n0306_p0762b01║汝修三昧本出塵勞，婬心不除塵不可出，縱有多智
X15n0306_p0762b02║禪定現前，如不斷婬必落魔道。上品魔王、中品魔民、
X15n0306_p0762b03║下品魔女，彼等諸魔亦有徒眾，各各自謂成無上道。
X15n0306_p0762b04║因邪智而發欲定，定無戒基，全不順三學次第。正
X15n0306_p0762b05║長水云：魔不斷婬而修定，魔定順惑，得易成就，因
X15n0306_p0762b06║其定功淺深而分三品也。若論婬慾，當入三塗，以
X15n0306_p0762b07║禪智力，故落魔道。若論禪定，應生天上，以不斷婬，
X15n0306_p0762b08║又落魔道，是福勝見強，而且破戒，乃戒見俱破，以
X15n0306_p0762b09║婬轉化，故自謂成道，且有徒眾也。○二、囑誡滅後
X15n0306_p0762b10║又二：一、魔令毀犯。
X15n0306_p0762b11║我滅度後，末法之中多此魔民，熾盛世間，廣行貪婬，
X15n0306_p0762b12║為善知識，令諸眾生落愛見坑，失菩提路。
X15n0306_p0762b13║佛在世時，魔但欲壞法，不自附于佛法。佛滅度後，
X15n0306_p0762b14║附佛法而成魔，徒眾反盛，乃遂其壞法之計。長水
X15n0306_p0762b15║曰：末世眾生無正法眼，多被魔民廣行貪婬，假稱
X15n0306_p0762b16║善友，誘化無識，失正遭苦。○二、汝教堅持。
X15n0306_p0762b17║汝教世人修三摩地先斷心婬，是名如來先佛世尊
X15n0306_p0762b18║第一決定清淨明誨。
X15n0306_p0762b19║溫陵曰：諸經戒殺居首為設化，以慈悲為本。此經
X15n0306_p0762b20║婬戒居首為真修，以離欲為本。葢欲氣粗濁，染汙
X15n0306_p0762b21║妙明，欲習狂迷，易失正受。續生死，喪真常，莫甚于
X15n0306_p0762b22║此。故須首戒而為清淨第一明誨也。觀阿難起教，
X15n0306_p0762b23║示遭邪染，而厥初發心，先厭欲濁，至于三漸次中，
X15n0306_p0762b24║一一首懲，然後身心妙圓，獲大安隱。十信初心，由
X15n0306_p0762c01║欲愛乾枯，而慧性圓明，遂階等妙。諸世間人，由心
X15n0306_p0762c02║不流逸，澄瑩生明，漸乎六天。是故真修內攝，必先
X15n0306_p0762c03║離欲也。○二、重示二：一、犯障修證。
X15n0306_p0762c04║是故，阿難！若不斷婬修禪定者，如蒸沙石欲其成飯，
X15n0306_p0762c05║經百千劫秪名熱沙。何以故？此非飯本，沙石成故。汝
X15n0306_p0762c06║以婬身求佛妙果，縱得妙悟皆是婬根，根本成婬，輪
X15n0306_p0762c07║轉三塗必不能出，如來涅槃何路修證？
X15n0306_p0762c08║前已云縱有多智禪定現前，今又云不得禪者，前
X15n0306_p0762c09║指邪智所發之定，非由戒發即非真定，今明非戒
X15n0306_p0762c10║無從得定。然下合文云求佛妙果，今云修禪，豈佛
X15n0306_p0762c11║果但屬禪定耶？應知禪定之稱是牒上修三摩地，
X15n0306_p0762c12║入三摩地妙慧即發佛果現前，故前後之言皆相
X15n0306_p0762c13║應也。定力極淺者，如電光三昧亦必從斷婬而得，
X15n0306_p0762c14║今不斷婬正與相反，故如蒸砂作飯，合中汝以婬
X15n0306_p0762c15║身求佛妙果，合上蒸砂成飯，縱得下至必不能出，
X15n0306_p0762c16║合上經百千劫只名熱沙。又縱得妙悟皆是婬根，
X15n0306_p0762c17║先合此非飯本，以是婬根則非佛本也。言妙悟者，
X15n0306_p0762c18║彼縱悟貪欲即道，愈增其婬故皆婬根，雖以福力
X15n0306_p0762c19║得生魔宮，後歷三惡永無出期，如來涅槃何路修
X15n0306_p0762c20║證耶？○二、持獲菩提。
X15n0306_p0762c21║必使婬機身心俱斷，斷性亦無，於佛菩提斯可希冀。
X15n0306_p0762c22║機者，發動之由，喻如弩牙。易云：幾者動之微，身心
X15n0306_p0762c23║皆有婬。機須使皆斷有無二，無無二亦滅，是斷性
X15n0306_p0762c24║亦無。○二、結顯邪正。
X15n0306_p0763a01║如我此說，名為佛說；不如此說，即波旬說。
X15n0306_p0763a02║波旬，又名波卑夜，此翻惡者，即是魔王，或言殺者。
X15n0306_p0763a03║○二殺戒二：一、辨示持犯二：一、正明二：一、宣示損
X15n0306_p0763a04║益二：一、持則不隨生死。
X15n0306_p0763a05║阿難！又諸世界六道眾生其心不殺，則不隨其生死
X15n0306_p0763a06║相續。
X15n0306_p0763a07║若論戒相，斷婬較易，斷殺較難。如蚤蝨蚊蚋，及蛇
X15n0306_p0763a08║蠍毒蟲，遇而不殺，殊為不易。今經先禁食肉，猶是
X15n0306_p0763a09║易持，至禁絲綿絹帛，靴履裘毳，則亦出家易犯也。
X15n0306_p0763a10║○二犯則必落神道。
X15n0306_p0763a11║汝修三昧，本出塵勞，殺心不除，塵不可出。縱有多智
X15n0306_p0763a12║禪定現前，如不斷殺，必落神道。上品之人為大力鬼，
X15n0306_p0763a13║中品則為飛行夜叉、諸鬼帥等，下品當為地行羅剎。
X15n0306_p0763a14║彼諸鬼神亦有徒眾，各各自謂成無上道。
X15n0306_p0763a15║多智是修智，禪定是修福，帶殺修福報為神道，功
X15n0306_p0763a16║深福厚為大力。鬼即五岳四瀆，係祠祀者，功淺福
X15n0306_p0763a17║薄，列在中下八部所管，及大海邊羅剎國類。因修
X15n0306_p0763a18║定故，皆有業通，迅疾無礙，不斷殺故，受此惡趣。若
X15n0306_p0763a19║但行殺害，直入地獄矣。一、雨云：各各自謂成無上
X15n0306_p0763a20║道者，認己是而不知其非，如鶚虎不知暴也。此四
X15n0306_p0763a21║戒雖俱根本，以墮落為言，不無輕重，如婬墮魔道，
X15n0306_p0763a22║殺墮鬼道，盜墮妖邪，豈非為罪漸鄙，而為報轉微
X15n0306_p0763a23║乎？至于妄語，則永殞善根，無復知見，沉三苦海，此
X15n0306_p0763a24║則不惟失如來種，而三惡道又某永居也。○二、囑
X15n0306_p0763b01║誡滅後三：一、鬼神誑世。
X15n0306_p0763b02║我滅度後，末法之中，多此鬼神，熾盛世間，自言食肉，
X15n0306_p0763b03║得菩提路。
X15n0306_p0763b04║上但云殺，至此方云食肉，是殺之所以也。○二、如
X15n0306_p0763b05║來簡顯二：一、釋疑情。
X15n0306_p0763b06║阿難！我令比丘食五淨肉，此肉皆我神力化生，本無
X15n0306_p0763b07║命根。汝婆羅門地多蒸濕，加以砂石草菜不生，我以
X15n0306_p0763b08║大悲神力所加，因大慈悲假名為肉，汝得其味。
X15n0306_p0763b09║疑者云：既戒食肉，何令比丘食五淨肉？故此釋之。
X15n0306_p0763b10║是知令食五淨，正是令人不食肉也。五淨肉，律中
X15n0306_p0763b11║三淨：不見為我殺，不聞為我殺，不疑為我殺。今言
X15n0306_p0763b12║五者，加自死、鳥殘二也。溫陵云：我以大悲等者，恐
X15n0306_p0763b13║害鳥獸，以神力加，即是大悲。復加慈字，令之得味，
X15n0306_p0763b14║即與樂也。○二斥邪計。
X15n0306_p0763b15║奈何如來滅度之後，食眾生肉，名為釋子。汝等當知，
X15n0306_p0763b16║是食肉人，縱得心開似三摩地，皆大羅剎，報終必沉
X15n0306_p0763b17║生死苦海，非佛弟子。如是之人，相殺、相吞、相食未已，
X15n0306_p0763b18║云何是人得出三界？
X15n0306_p0763b19║如來滅後，既非神力所化，即實是眾生報陰，豈可
X15n0306_p0763b20║食哉？似三摩地，鬼神定也。亦能知過去、未來事，與
X15n0306_p0763b21║善定相似。戒、定、慧三，俱有頓、漸。故梵網頓制，對別、
X15n0306_p0763b22║圓機，久斷食肉。但鹿苑以來，毗尼漸制，對藏、通機，
X15n0306_p0763b23║故開三淨。化道將終，則收漸歸頓。故楞伽、涅槃，今
X15n0306_p0763b24║經俱唱斷肉。楞伽正制藏、通菩薩，此經則兼制三
X15n0306_p0763c01║乘。故下云清淨比丘及諸菩薩不踏生草等，洎至
X15n0306_p0763c02║涅槃，更獨制聲聞。○三囑付阿難。
X15n0306_p0763c03║汝教世人修三摩地，次斷殺生，是名如來先佛世尊
X15n0306_p0763c04║第二決定清淨明誨。
X15n0306_p0763c05║○二、重示二：一、犯障修證。
X15n0306_p0763c06║是故，阿難！若不斷殺修禪定者，譬如有人自塞其耳，
X15n0306_p0763c07║高聲大叫求人不聞，此等名為欲隱彌露。清淨比丘
X15n0306_p0763c08║及諸菩薩，於岐路行不踏生草，況以手拔？云何大悲
X15n0306_p0763c09║取諸眾生血肉充食？
X15n0306_p0763c10║修禪之意，元為入三摩地，然不斷殺而修禪，豈得
X15n0306_p0763c11║禪乎？自塞其耳，元欲不聞，然大叫而求不聞，人豈
X15n0306_p0763c12║不聞？欲隱彌露，承上大呌，求人不聞，喻欲出生死，
X15n0306_p0763c13║而反彰生死之過。溫陵曰：不故踏，不故殺，仁慈之
X15n0306_p0763c14║至，猶及草木，況食眾生肉耶？○二、持戒解脫。
X15n0306_p0763c15║若諸眾生不服東方絲綿絹帛，及是此土靴履裘毳、
X15n0306_p0763c16║乳酪醍醐，如是比丘於世真脫，酬還宿債不遊三界。
X15n0306_p0763c17║何以故？服其身分皆為彼緣。如人食其地中百穀足
X15n0306_p0763c18║不離地，必使身心於諸眾生。若身身分、身心二途不
X15n0306_p0763c19║服不食，我說是人真解脫者。
X15n0306_p0763c20║東方不無裘毳，西土不無絲綿，各以多分言也。酬
X15n0306_p0763c21║還宿債，只此生身，捨此則永別三界矣。物理論云：
X15n0306_p0763c22║梁者，黍稷之總名。稻者，粳糯之總名。菽者，眾荳之
X15n0306_p0763c23║總名。三穀各二十，合六十。蔬果之實各二十，合為
X15n0306_p0763c24║百穀。足不離地者，劫初之人，體有飛光，足若御雲。
X15n0306_p0764a01║由乎食地肥，啗粳糯，故其體堅重，而足不離地也。
X15n0306_p0764a02║必使下，雙結服食身血肉骨髓也。身分裘毳乳酪
X15n0306_p0764a03║也。既云身心，又云身心二途者，上並標身心，下明
X15n0306_p0764a04║身心分二途也。謂身服食，心貪求也。○二、結顯邪
X15n0306_p0764a05║正。
X15n0306_p0764a06║如我此說，名為佛說；不如此說，即波旬說。
X15n0306_p0764a07║○三盜戒二：一、辨示持犯二：一、正明二：一、宣示損
X15n0306_p0764a08║益二：一、持則不隨生死。
X15n0306_p0764a09║阿難！又復，世界六道眾生其心不偷，則不隨其生死
X15n0306_p0764a10║相續。
X15n0306_p0764a11║不與而取謂之盜，起心即犯，故云心不偷。○二、犯
X15n0306_p0764a12║則必落邪道。
X15n0306_p0764a13║汝修三昧，本出塵勞，偷心不除，塵不可出。縱有多智，
X15n0306_p0764a14║禪定現前，如不斷偷，必落邪道。上品精靈，中品妖魅，
X15n0306_p0764a15║下品邪人，諸魅所著。彼等群邪，亦有徒眾，各各自謂，
X15n0306_p0764a16║成無上道。
X15n0306_p0764a17║誑取人財，義同穿窬，故號偷心多智。禪定從修福
X15n0306_p0764a18║修慧而得，取利則其心不正，故落邪道。精靈者，如
X15n0306_p0764a19║山精水怪，神通自在，猶若神仙。妖魅者，如狐狸猿
X15n0306_p0764a20║猴，或取人精氣，或盜人財物。下品為諸魅所著，即
X15n0306_p0764a21║依傍假托，取人財食也。○二、囑誡滅後。二一、邪徒
X15n0306_p0764a22║亂正。二一、妖邪惑世。
X15n0306_p0764a23║我滅度後，末法之中，多此妖邪，熾盛世間，潛匿姦欺，
X15n0306_p0764a24║稱善知識，各自謂己得上人法，詃惑無識，恐令失心，
X15n0306_p0764b01║所過之處，其家耗散。
X15n0306_p0764b02║潛匿奸欺，謂潛藏奸盜詐偽取利之心也。稱善知
X15n0306_p0764b03║識，盜賊渠率也。奸欺之人，苟求不與之利，詃誘無
X15n0306_p0764b04║識之人，猛貪異語，令彼愚者頓罄家財，仍遭王難，
X15n0306_p0764b05║故云耗散。十誦律有六種盜心，謂苦切取（即乞憐狀）、輕
X15n0306_p0764b06║慢取（有規威狀）、以他名字取（謂我是善知識）、觸突取（謂嫚罵使伏乞）、受
X15n0306_p0764b07║寄取（謂昏昧他寄附）、出息取（謂以錢責人之息者）。五分律有四，謂諂
X15n0306_p0764b08║心、曲心、瞋心、恐怖心。四分律有十種，謂黑暗心（謂不
X15n0306_p0764b09║識正理）、曲戾心（謂諂附）、恐怖心（謂唯恐失之）、常有盜他心（既言
X15n0306_p0764b10║常有，則不論多寡，必欲盜耳）、決定取（以力強求，不問可否）、寄物取（可解）、恐怖
X15n0306_p0764b11║心（謂以言恐之，因而取財）、見便取（謂伺其可取之，便而盜之）、倚托取（謂假指權
X15n0306_p0764b12║勢。經云恐令失心，即恐怖取。失心，即令前人失己正念，俱墮邪見）。此經潛匿奸欺
X15n0306_p0764b13║等，其言雖略，足以蔽諸。而偏指稱善知識者，將非
X15n0306_p0764b14║如來懸鑑末世，其徒實繁耶？子女玉帛者，當以自
X15n0306_p0764b15║省矣。○二、如來簡顯二：一、顯正斥邪。
X15n0306_p0764b16║我教比丘循方乞食，令其捨貪成菩提道。諸比丘等
X15n0306_p0764b17║不自熟食，寄於殘生旅泊三界，示一往還去已無返。
X15n0306_p0764b18║云何賊人假我衣服，裨販如來造種種業皆言佛法，
X15n0306_p0764b19║却非出家具戒比丘為小乘道？由是疑誤無量眾生
X15n0306_p0764b20║墮無間獄。
X15n0306_p0764b21║循方下，標。隨所到處乞食自活名循方。諸比丘下，
X15n0306_p0764b22║釋。一往還者，縱不即出而一往一來則非久住之
X15n0306_p0764b23║義，若去已不返則直去不迴矣。又一往來是二果，
X15n0306_p0764b24║去已是三果。裨販者，裨音悲，補也。欲自補益須事
X15n0306_p0764c01║販賣，以佛法為取利之具，是裨販如來之賊人也。
X15n0306_p0764c02║造種種業者，如貯糓米置田房，言是佛法，葢假借
X15n0306_p0764c03║佛法為名，而與俗人治生無異。涅槃邪正品云：我
X15n0306_p0764c04║滅度後是魔波旬漸當壞亂我之正法，乃至作比
X15n0306_p0764c05║丘比丘尼像及阿羅漢等形，以此有漏之身稱是
X15n0306_p0764c06║無漏，乃至說言無四波羅夷十三僧殘不定法捨
X15n0306_p0764c07║墮等法，亦無五逆等罪及一闡提，乃至若犯如是
X15n0306_p0764c08║等罪亦無有報，如是說者並是魔說。但今文所指
X15n0306_p0764c09║意在取利不在壞法，然已同于魔說矣，疑誤。無量
X15n0306_p0764c10║眾生者，人皆有好利之根，今聞邪說，彼等眾生一
X15n0306_p0764c11║一皆以取利為事，不守正法非毀戒律，豈不墮無
X15n0306_p0764c12║間獄乎？僧祇律云：乞食謂之分衛，謂分施眾僧衛
X15n0306_p0764c13║護道力。肇師云：乞食略有四意：一為福利眾生，二
X15n0306_p0764c14║為折伏憍慢，三為知身有苦，四為除去滯著。今經
X15n0306_p0764c15║令其捨貪不自熟食，即除去滯著也。成菩提道，即
X15n0306_p0764c16║衛護道力福利眾生也。知身為倘寄，知世為旅泊，
X15n0306_p0764c17║無事畜藏無所顧戀，皆所謂循方。方，法也。○二、示
X15n0306_p0764c18║滅罪法。
X15n0306_p0764c19║若我滅後，其有比丘發心決定修三摩提，能於如來
X15n0306_p0764c20║形像之前，身然一燈燒一指節，及於身上爇一香炷，
X15n0306_p0764c21║我說是人無始宿債一時酬畢，長揖世間永脫諸漏。
X15n0306_p0764c22║雖未即明無上覺路，是人於法已決定心，若不為此
X15n0306_p0764c23║捨身微因，縱成無為必還生人酬其宿債，如我馬麥
X15n0306_p0764c24║正等無異。
X15n0306_p0765a01║盜者，取他依報資于己身，今損正報以供上聖，故
X15n0306_p0765a02║能翻破無始盜業。正一切難捨無過于身，難捨能
X15n0306_p0765a03║捨則自餘貪愛決能棄捨，故曰是人于法已決定
X15n0306_p0765a04║心。苟捨身而心不捨，則徒增業苦無益于道，故下
X15n0306_p0765a05║云必使身心二俱棄捨也。佛為宿詬比丘可食馬
X15n0306_p0765a06║麥，故證果後於毗蘭邑食之，示宿債必酬也。○二
X15n0306_p0765a07║囑付阿難。
X15n0306_p0765a08║汝教世人修三摩地，後斷偷盜。是名如來先佛世尊
X15n0306_p0765a09║第三決定清淨明誨。
X15n0306_p0765a10║○二、重示二：一、犯障正定。
X15n0306_p0765a11║是故，阿難，若不斷偷修禪定者，譬如有人水灌漏巵
X15n0306_p0765a12║欲求其滿，縱經塵劫終無平復。
X15n0306_p0765a13║譬鑿巵令漏，灌水求滿，水來雖復無限，而巵之漏
X15n0306_p0765a14║去無窮。以無窮之漏，待無限之來，縱經塵劫，終無
X15n0306_p0765a15║平復。以喻禪定之水無限，盜罪之漏無窮，縱修之
X15n0306_p0765a16║曠劫，秪益酬償先債，何能滿足菩提？○二持獲三
X15n0306_p0765a17║昧。
X15n0306_p0765a18║若諸比丘衣鉢之餘分寸不畜，乞食餘分施餓眾生，
X15n0306_p0765a19║於大集會合掌禮眾，有人捶詈同于稱讚，必使身心
X15n0306_p0765a20║二俱捐捨，身肉骨血與眾生共，不將如來不了義說，
X15n0306_p0765a21║迴為己解以誤初學，佛印是人得真三昧。
X15n0306_p0765a22║長水云：此文勸離四過，謂貪、慢、瞋、癡，配文可見。初
X15n0306_p0765a23║貪中又二：一衣鉢之餘不畜者，止貪也。二餘分施
X15n0306_p0765a24║餓鬼眾生，止吝也。于大集下離慢使，有人下離瞋
X15n0306_p0765b01║使，必使下離癡使。不了義者，如燒身得蘭，燒指得
X15n0306_p0765b02║吉之類。迴為己解者，不了義說合其私心，故迴佛
X15n0306_p0765b03║說而為己解，以佛說而成己解，故云迴耳。又迴為
X15n0306_p0765b04║己解者，己不能行大乘，却引權乘所說為是，初學
X15n0306_p0765b05║聞之棄大從小執權迷實，故曰誤也。其云合掌禮
X15n0306_p0765b06║眾視毀如讚，矯稱善知識之弊也。○二、結顯邪正。
X15n0306_p0765b07║如我所說，名為佛說；不如此說，即波旬說。
X15n0306_p0765b08║○四妄語戒二：一、辨示持犯，二、一正明，二、一宣示
X15n0306_p0765b09║罪障，三、一標示。
X15n0306_p0765b10║阿難！如是世界六道眾生，雖則身心無殺、盜、婬，三行
X15n0306_p0765b11║已圓，若大妄語，即三摩地不得清淨，成愛見魔，失如
X15n0306_p0765b12║來種。
X15n0306_p0765b13║修行之人，纔得影響，即自彰言，多成妄語。內貪利
X15n0306_p0765b14║名，欲他重己，則成愛魔。內起邪見，謂己均聖，則成
X15n0306_p0765b15║見魔。○二顯相。
X15n0306_p0765b16║所謂未得謂得，未證言證。或求世間尊勝第一，謂前
X15n0306_p0765b17║人言：我今已得須陀洹果、斯陀含果、阿那含果、阿羅
X15n0306_p0765b18║漢道、辟支佛乘，十地地前諸位菩薩，求彼禮懺貪其
X15n0306_p0765b19║供養。
X15n0306_p0765b20║前標愛見，今示其根。先總示其相。未得三果，未證
X15n0306_p0765b21║無學及十地，此似見魔。或求下，正示愛魔。謂前人
X15n0306_p0765b22║言下，別示愛見之相。文列三乘、辟支佛，亦有方便，
X15n0306_p0765b23║即是得也。果位，即證也。乃至地前，即得登地，即證
X15n0306_p0765b24║涅槃。邪正品云：若有說言：我已得成阿耨菩提。何
X15n0306_p0765c01║以故？以有佛性故。有佛性者，必定得成阿耨菩提。
X15n0306_p0765c02║當故是人犯波羅夷罪。何以故？雖有佛性，以未修
X15n0306_p0765c03║習諸善方便，是故未見。以不見故，不得成就阿耨
X15n0306_p0765c04║菩提。故知略不修斷，自稱即是佛者，皆大妄語也。
X15n0306_p0765c05║犯波羅夷，非佛弟子。○三、結過。
X15n0306_p0765c06║是一顛迦消滅佛種，如人以刀斷多羅木，佛記是人
X15n0306_p0765c07║永殞善根無復知見，沉三苦海不成三昧。
X15n0306_p0765c08║一、顛迦，即一闡提。一、云何顛益迦？此云極惡熏，聞
X15n0306_p0765c09║云多羅樹，形如棕櫚，高者七八十丈，具云貝多羅，
X15n0306_p0765c10║此翻岸形，以刀斷即不復活，喻大妄語人永斷善
X15n0306_p0765c11║根。三、苦海者，三途也。○二、囑誡滅後二：一、顯正破
X15n0306_p0765c12║邪。
X15n0306_p0765c13║我滅度後，勅諸菩薩及阿羅漢，應身生彼末法之中，
X15n0306_p0765c14║作種種形度諸輪轉，或作沙門、白衣、居士、人王、宰官、
X15n0306_p0765c15║童男、童女，如是乃至婬女、寡婦、姦偷、屠販，與其同事
X15n0306_p0765c16║稱讚佛乘，令其身心入三摩地，終不自言我真菩薩、
X15n0306_p0765c17║真阿羅漢，泄佛密因輕言未學，惟除命終陰有遺付。
X15n0306_p0765c18║云何是人惑亂眾生成大妄語？
X15n0306_p0765c19║真四果十地，從法起應，尚不許說自證，況凡夫妄
X15n0306_p0765c20║語乎？作種種形，是總標。度諸輪轉，是現形之意。沙
X15n0306_p0765c21║門至童男女，是同其勝淨。婬女等，是同其穢劣。葢
X15n0306_p0765c22║四攝法中，同事利行，盡為益他，非為利己，何必說
X15n0306_p0765c23║自證耶？如此應化同凡，皆是佛之密因。而於後生
X15n0306_p0765c24║晚學之前，輕言已證，泄佛密因，殊為不可，陰有遺
X15n0306_p0766a01║付。如南岳之言鐵輪，天台之示五品，功德鎧之說
X15n0306_p0766a02║偈，真觀師之屈指是也。然此猶言此生親證，若文
X15n0306_p0766a03║殊、普賢之化為寒山、拾得、戒師、七娘，方是應身生
X15n0306_p0766a04║此末法也。南岳、天台，如統紀本傳。求陀䟦摩，此云
X15n0306_p0766a05║功德鎧，宋文時死，反屈二指，表證二果。真觀，居錢
X15n0306_p0766a06║塘下天竺，隋文帝時死，反屈三指，表證三果。○二
X15n0306_p0766a07║囑付阿難。
X15n0306_p0766a08║汝教世人修三摩地，後復斷除諸大妄語。是名如來
X15n0306_p0766a09║先佛世尊第四決定清淨明誨。
X15n0306_p0766a10║○二、重示二：一、立三喻。
X15n0306_p0766a11║是故，阿難，若不斷其大妄語者，如刻人糞為栴檀形，
X15n0306_p0766a12║欲求香氣無有是處。我教比丘直心道場，於四威儀
X15n0306_p0766a13║一切行中尚無虗假，云何自稱得上人法？譬如窮人
X15n0306_p0766a14║妄號帝王自取誅滅，況復法王如何妄竊？因地不真
X15n0306_p0766a15║果招紆曲，求佛菩提如噬臍人，欲誰成就？
X15n0306_p0766a16║此文舉淺況深，餘之妄語尚不可為，況大妄語耶？
X15n0306_p0766a17║妄號帝王，喻如圓通。疏：求昇反墜，名曰紆曲。以妄
X15n0306_p0766a18║語人而求菩提，如以自口而噬自臍，不可及矣。文
X15n0306_p0766a19║有三喻：初、刻糞為栴檀形，喻妄言證聖，是假非真。
X15n0306_p0766a20║妄稱帝王，明其僭妄之罪。三、噬臍喻，喻欲求佛果，
X15n0306_p0766a21║終不成就。○二正勸誡。
X15n0306_p0766a22║若諸比丘心如直絃一切真實，入三摩地永無魔事，
X15n0306_p0766a23║我印是人成就菩薩無上知覺。
X15n0306_p0766a24║此語與上相反，直心即不誑妄，心言直故。如是乃
X15n0306_p0766b01║至始終地位，中間永無諸委曲相，故成無上知覺。
X15n0306_p0766b02║○二、結顯邪正。
X15n0306_p0766b03║如我此說，名為佛說；不如此說，即波旬說。
X15n0306_p0766b04║
X15n0306_p0766b05║首楞嚴經觀心定解卷第六