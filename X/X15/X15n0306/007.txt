X15n0306_p0766b06║
X15n0306_p0766b07║
X15n0306_p0766b08║
X15n0306_p0766b09║大佛頂如來密因修證了義諸菩薩萬行首楞嚴經
X15n0306_p0766b10║觀心定解卷第七
X15n0306_p0766b11║
X15n0306_p0766b12║○二、明誦呪除習二：一、結前文。
X15n0306_p0766b13║阿難，汝問攝心，我今先說入三摩地修學妙門。求菩
X15n0306_p0766b14║薩道，要先持此四種律儀，皎如冰霜，自不能生一切
X15n0306_p0766b15║枝葉，心三口四生必無因。阿難，如是四事若不失遺，
X15n0306_p0766b16║心尚不緣色香味觸，一切魔事云何發生？
X15n0306_p0766b17║前阿難問：欲攝其心入三摩地，云何令其安立道
X15n0306_p0766b18║場遠諸魔事？阿難攝心之言早已問戒，故佛先說
X15n0306_p0766b19║持戒，所以應阿難之請也。入三摩等者，欲入三摩
X15n0306_p0766b20║地必須修學妙門，妙門即是耳門，從門入奧，如是
X15n0306_p0766b21║而後可謂求菩薩道，皆持戒後事也。先說之先對
X15n0306_p0766b22║後誦呪立壇，先持之先對下一切枝葉入壇，而後
X15n0306_p0766b23║修學圓通入三摩地。然以戒為基址，可不先說乎？
X15n0306_p0766b24║四根本戒既除，一切枝葉自去，可不先持乎？心三
X15n0306_p0766c01║即意貪瞋癡，備舉十重也。大乘攝心為戒，自兼心
X15n0306_p0766c02║三，若口四但枝葉耳，故四重若持則該心口。不失
X15n0306_p0766c03║遺者，謂于戒不漏失，是則未入道場已遠魔事矣。
X15n0306_p0766c04║○二、明今意二：初、略顯誦持利益，二、略示道場方
X15n0306_p0766c05║軌。初文分二：一、勸誦持。
X15n0306_p0766c06║若有宿習不能滅除，汝教是人一心誦我佛頂光明
X15n0306_p0766c07║摩訶薩怛多般怛囉無上神呪，斯是如來無見頂相
X15n0306_p0766c08║無為心佛，從頂發輝坐寶蓮華所說心呪。
X15n0306_p0766c09║如來藏心超出羣有，永離諸相，四眼二智所不能
X15n0306_p0766c10║窺，故稱無見頂相。無為心佛者，此佛正是無生滅
X15n0306_p0766c11║如來藏心所成也。又不但從頂現，且從頂發輝；不
X15n0306_p0766c12║但發輝，且坐寶蓮華所說。溫陵曰：現業易制，自行
X15n0306_p0766c13║可違；宿習難除，心假神力。今夫行人好正而仍邪，
X15n0306_p0766c14║欲潔而偏染，不教而能，不願而為，隱然若有驅䇿
X15n0306_p0766c15║而不能自已者，宿習之使也。德隆而福輕，行善而
X15n0306_p0766c16║身凶，多障多冤，數病數惱，綿然若有機緘而不能
X15n0306_p0766c17║自釋者，宿習之召也。茲非一生一劫之緣，乃無始
X15n0306_p0766c18║來念念受熏者，故非神力莫能脫之。摩訶薩怛多
X15n0306_p0766c19║般怛囉，此云大白傘蓋，即藏心也。量廓沙界曰大，
X15n0306_p0766c20║體絕妄染曰白，用覆一切曰傘葢。神呪從此流演，
X15n0306_p0766c21║故名心呪。無見頂者，華嚴九地知識自說為佛乳
X15n0306_p0766c22║母，初生疾捧持，諦觀不見頂，示頂法不可以見見
X15n0306_p0766c23║也。幽溪曰：前說律儀以制現業，今說神呪以除宿
X15n0306_p0766c24║習，不獨設教周圓，亦見慈心獨至。苟非有此說，宿
X15n0306_p0767a01║習現前，果將何法以治之乎？準溫陵師，有宿習之
X15n0306_p0767a02║使，有宿習之召，苟能持此神呪，則罪滅福生。然宿
X15n0306_p0767a03║習藏之於心，非心呪而弗改；宿習有之於為，非無
X15n0306_p0767a04║為而莫治。今以大白傘葢體相用以臨之，將三惑
X15n0306_p0767a05║以俱忘，四魔而共滅，尚何宿習敢潛藏於其間哉？
X15n0306_p0767a06║○二、顯利益。
X15n0306_p0767a07║且汝宿世與摩登伽，歷劫因緣恩愛習氣，非是一生
X15n0306_p0767a08║及與一劫，我一宣揚愛心永脫成阿羅漢。彼尚婬女
X15n0306_p0767a09║無心修行，神力冥資速證無學，云何汝等在會聲聞，
X15n0306_p0767a10║求最上乘決定成佛？譬如以塵揚於順風，有何艱險？
X15n0306_p0767a11║較量中先舉登伽愛習深厚尚成羅漢，言宿生則
X15n0306_p0767a12║非一生，言歷劫即非一劫。次舉婬女及無心修行，
X15n0306_p0767a13║因呪力故資其宿善尚證無學。又登伽速證無學，
X15n0306_p0767a14║彼方舉行邪呪，今以正呪破之，彼是當機故得速
X15n0306_p0767a15║證，阿難但是旁益而已。幽溪曰：此中較量呪力之
X15n0306_p0767a16║義有四不同：一、汝等在會顯非一人，既為比丘愛
X15n0306_p0767a17║習則薄。二、約人品貴賤，登伽婬女為品則賤，聲聞
X15n0306_p0767a18║佛子為品則貴。三者、彼無心修行其心則劣，今求
X15n0306_p0767a19║最上乘其心則勝。第四應云大小果位不同，登伽
X15n0306_p0767a20║聞呪速證無學，阿難發願決定成佛。後舉譬者，塵
X15n0306_p0767a21║揚順風其事非難，喻藉呪成佛有何艱險？不必以
X15n0306_p0767a22║塵喻習及以風比呪也。○二、略示道場方軌二：一、
X15n0306_p0767a23║方便。
X15n0306_p0767a24║若有末世，欲坐道場，先持比丘清淨禁戒，要當選擇
X15n0306_p0767b01║戒清淨者第一沙門以為其師。若其不遇真清淨僧，
X15n0306_p0767b02║汝戒律儀必不成就。戒成已後，著清淨衣，然香閒居，
X15n0306_p0767b03║誦此心佛所說神呪一百八徧。
X15n0306_p0767b04║承上決定成佛，故云欲坐道場。前科顯誦持利益，
X15n0306_p0767b05║謂之略者，以對後文廣顯也。此科示道場方軌，謂
X15n0306_p0767b06║之略者，亦以對次文廣示也。方軌文二。今文正明
X15n0306_p0767b07║方便。準止觀，于正修前具二十五種方便：一、具五
X15n0306_p0767b08║緣，二、呵五欲，三、棄五葢，四、調五事、五行、五法。用對
X15n0306_p0767b09║今文，略皆具足。如云：先持比丘清淨禁戒，即持戒
X15n0306_p0767b10║清淨也。戒成就已，著新淨衣，即衣食具足也。建立
X15n0306_p0767b11║道場，必擇閑林深谷，即閒居靜處也。專心入壇，一
X15n0306_p0767b12║心行道，即息諸緣務也。選第一沙門以為之師，即
X15n0306_p0767b13║近善知識也。經云：如是四事，若不失遺，心尚不緣
X15n0306_p0767b14║色香味觸，即呵五欲也。始於三七日，六時行道，如
X15n0306_p0767b15║是不寐，後則端坐安居，經一百日，即棄五葢也。端
X15n0306_p0767b16║坐安居，必調心不沉不浮，調身不緩不急，調息不
X15n0306_p0767b17║澀不滑，調眠不節不恣，調食不飢不飽，是為調五
X15n0306_p0767b18║事也。坐禪之時，必須具足樂欲，精進志念，巧慧一
X15n0306_p0767b19║心，即行五法也。是則此經不惟正修與止觀㳷合，
X15n0306_p0767b20║即方便亦復大同。未結界前，先誦神呪一百八遍，
X15n0306_p0767b21║然後結界。結界方法，此經不說。應準大悲經，或以
X15n0306_p0767b22║刀畫為界，或以白芥子散擲四方為界，或以想到
X15n0306_p0767b23║之處為界。幽溪大師山中道場，則依後法，以想為
X15n0306_p0767b24║界也。長水云：今此持戒，應通大小。若出家者，除戒
X15n0306_p0767c01║體本淨，當須懺淨，如更稟菩薩律儀，彌益其善。若
X15n0306_p0767c02║在家者，或受近事戒，或但受菩薩戒，以下文有白
X15n0306_p0767c03║衣故。真際曰：誦呪百八，表滅百八煩惱也。○二、正
X15n0306_p0767c04║修二：初、一修。
X15n0306_p0767c05║然後結界建立道場，求於十方現住國土無上如來，
X15n0306_p0767c06║放大悲光來灌其頂。
X15n0306_p0767c07║○二、明證。
X15n0306_p0767c08║阿難！如是末世清淨比丘，若比丘尼白衣檀越，心滅
X15n0306_p0767c09║貪婬持佛淨戒，於道場中發菩薩願，出入澡浴六時
X15n0306_p0767c10║行道，如是不寐經三七日，我自現身至其人前，摩頂
X15n0306_p0767c11║安慰令其開悟。
X15n0306_p0767c12║心滅貪婬，則專至於第一戒也。持佛淨戒，即先所
X15n0306_p0767c13║受比丘戒等也。持戒之後，更須發願。天如補註曰：
X15n0306_p0767c14║求佛灌頂，今佛現身，名為感應。既得感應，心必開
X15n0306_p0767c15║悟。孤山曰：佛本是無，心淨故有。水清月現，感應自
X15n0306_p0767c16║然。若見此相，當觀空寂。是佛顯然，是魔則滅。幽溪
X15n0306_p0767c17║曰：經中開眾為三：一比丘，二比丘尼，三優婆塞，即
X15n0306_p0767c18║白衣檀越。然白衣近事，男或可同壇進修。若比丘
X15n0306_p0767c19║尼必欲行道，自當別置道場，如古之法華聖尼，必
X15n0306_p0767c20║有成法交光，乃許白衣女亦可同壇。此則內違律
X15n0306_p0767c21║制，外招譏嫌，本圖利益，反致損之。幽溪據經云：白
X15n0306_p0767c22║衣檀越不通女人，必有深旨，尚須再攷。○三、明結
X15n0306_p0767c23║壇立行二：初、廣示道場方軌，二、重宣佛頂呪辭。初
X15n0306_p0767c24║文二：一、請問。
X15n0306_p0768a01║阿難白佛言：世尊！我蒙如來無上悲誨心已開悟，自
X15n0306_p0768a02║知修證無學道成，末法眾生建立道場，云何結界合
X15n0306_p0768a03║佛世尊清淨軌則？
X15n0306_p0768a04║此阿難問結壇軌則之詳也。或云：悲誨，即四種清
X15n0306_p0768a05║淨明誨。此說太局，應知從初卷來，無非無上悲誨。
X15n0306_p0768a06║以圓教法門，是如來無上之誨，從悲心出，故曰悲
X15n0306_p0768a07║誨。心已開悟者，指上多番開悟。自知句，溫陵曰：知
X15n0306_p0768a08║呪力冥加，聖果可期也。幽溪曰：自知修證無學道
X15n0306_p0768a09║成者，謂佛世不必建壇也。而有四義：面奉慈容故，
X15n0306_p0768a10║親承聖教故，根器淳厚故，已登初果故。末世反是，
X15n0306_p0768a11║故須建立。幽溪此釋，亦指呪力加被，故知無學可
X15n0306_p0768a12║期。此句復含二義：一者自知修證之法，二自信如
X15n0306_p0768a13║此修證，必登無學四果之位。次為末法請建立道
X15n0306_p0768a14║場者，前阿難問：欲攝其心入三摩地，云何令其安
X15n0306_p0768a15║立道場，遠諸魔事？今攝心之法，已得聞矣。若立道
X15n0306_p0768a16║場，必須結界，其清淨軌則，非佛自說，何由知之？言
X15n0306_p0768a17║清淨者，即如下文牛糞為場，十香塗地等。○二、答
X15n0306_p0768a18║示二：初、別示二：初、明壇法二：一、立場方法。
X15n0306_p0768a19║佛告阿難：若末世人願立道場，先取雪山大力白牛，
X15n0306_p0768a20║食其山中肥膩香草。此牛唯飲雪山清水，其糞微細，
X15n0306_p0768a21║可取其糞和合栴檀以泥其地。若非雪山，其牛臭穢
X15n0306_p0768a22║不堪塗地，別於平原穿去地皮五尺以下，取其黃土
X15n0306_p0768a23║和上栴檀、沈水、蘇合、熏陸、鬱金、白膠、青木、零陵、甘松
X15n0306_p0768a24║及雞舌香，以此十種細羅為粉，合土成泥以塗場地，
X15n0306_p0768b01║方圓丈六為八角壇。
X15n0306_p0768b02║夫法王法言即事即理，楞嚴壇法古有表示，但所
X15n0306_p0768b03║表尚有未盡，今重以觀心釋之。文中先取之取，取
X15n0306_p0768b04║其牛也。山中肥膩香草表首楞嚴經，飲雪山清水
X15n0306_p0768b05║表楞嚴大定，其糞微細表萬行，可取之取取其糞
X15n0306_p0768b06║也。雪山或表圓教，然攷大經云：雪山者名為如來，
X15n0306_p0768b07║忍辱草者名大涅槃經。今亦例彼，以雪山為如來，
X15n0306_p0768b08║表行人能入佛境界也。大力白牛者，攷文句以大
X15n0306_p0768b09║白牛譬無漏般若，今謂雪山表佛境異即屬法身，
X15n0306_p0768b10║法身中道之理超出如山，離二邊無明故如雪，行
X15n0306_p0768b11║人依之而起般若之智，具大根力故表白牛，非此
X15n0306_p0768b12║純白之法安與大白傘葢相應耶？肥膩香草是圓
X15n0306_p0768b13║頓教典，謂般若大智從教而得也。雪山清水者，是
X15n0306_p0768b14║性具之定，智與定合能見佛性，而言其糞微細者，
X15n0306_p0768b15║從無分別理、無分別智起無分別之用，具足萬行
X15n0306_p0768b16║非微細乎？此顯即穢無穢，更和栴檀以表解脫，三
X15n0306_p0768b17║德既具方是道場。次簡云：若非雪山者，未入佛境
X15n0306_p0768b18║界也。則無分別用反成魔事，如大經云：縱使大火
X15n0306_p0768b19║焚燒身首，終不求救舍念法心。此以無分別而成
X15n0306_p0768b20║佛事，苟末代眾生謂婬殺盜妄於道無礙，以此為
X15n0306_p0768b21║無分別行反成麼矣。別於下，乃佛預指末代修行，
X15n0306_p0768b22║如東震旦等，不近雪山，亦無白牛，故為別立此法，
X15n0306_p0768b23║乃表圓機。有云表別機者，非也。平原表眾生心地，
X15n0306_p0768b24║穿地五尺表破五住煩惱，黃色之中土表信心以
X15n0306_p0768c01║顯中信。如上雪山、白牛喻上根性，法華龍女方是
X15n0306_p0768c02║其人，此不易得。降此尚有圓機，但依心性中理以
X15n0306_p0768c03║起中信。云上栴檀者，即指上文和合旃檀之語。既
X15n0306_p0768c04║以黃土而當牛糞，可不和栴檀耶？此中十香須表
X15n0306_p0768c05║十信，雖未破無明登住，當以圓信歷此十心，細羅
X15n0306_p0768c06║為粉，亦萬行也。方圓者，理圓而矩方。丈六表十六
X15n0306_p0768c07║剎那，八角表八忍。忍者，人也，謂八人地中具十六
X15n0306_p0768c08║剎那耳。下文云不起於座，得須陀洹，則為十六剎
X15n0306_p0768c09║那明矣。壇者，起土為之，方與圓合為丈六。問：十六
X15n0306_p0768c10║剎那但在小乘，今何入大？答：法華？釋信解品，謂信
X15n0306_p0768c11║解之名準小望大，即屬圓教修道之位。是則十六
X15n0306_p0768c12║心中，前十五心為初住見道，至十六心即為第二
X15n0306_p0768c13║治地住之向也。問：既具十六剎那，何云八人？答：前
X15n0306_p0768c14║十五心中八忍具足，智少一分，故名八人。此屬須
X15n0306_p0768c15║陀洹果，至第十六即名斯陀含向。有云：在菩薩位
X15n0306_p0768c16║中，十六心但名八忍，惟如來得智名也。問：前糞和
X15n0306_p0768c17║栴檀用表解脫，今之十香何配十信？答：解脫之法
X15n0306_p0768c18║亦可從十心而得，作此配會，於義無違。○二、供養
X15n0306_p0768c19║方法二：初、壇中供物二：初、晝夜常供三：一、壇心莊
X15n0306_p0768c20║嚴。
X15n0306_p0768c21║壇心置一金、銀、銅、木所造蓮華，華中安鉢，鉢中先盛
X15n0306_p0768c22║八月露水，水中隨安所有華葉。
X15n0306_p0768c23║壇心置蓮華者，法華三昧為今經之宗也。現前一
X15n0306_p0768c24║念具佛知見，離思量分別，為法華三昧之體。或云
X15n0306_p0769a01║金銀銅木，隨豐儉為之，不必具用。此四即中，謂木
X15n0306_p0769a02║莖、銅葉、銀鬚、金臺，共為一華。金表滅智，銀表道，銅
X15n0306_p0769a03║表苦，木表集。木能生長，故表集也。銅附於木，故表
X15n0306_p0769a04║苦也。金最貴而銀次之，以對道滅，其義可知。苦集
X15n0306_p0769a05║即道滅，乃無作四諦之義，如蓮華之出泥不染也。
X15n0306_p0769a06║以不生不滅為本，修因然後圓成果地，修證因果
X15n0306_p0769a07║在一心中，即蓮華也。鉢為盛水，即無漏性水。八月
X15n0306_p0769a08║是秋之中，表得中道理水。水中安華葉者，葉以表
X15n0306_p0769a09║權，理水是實，實中有權，葢同體權實之義。或云八
X15n0306_p0769a10║月亦表八正，大經云：若修八正，即見佛性，如八月
X15n0306_p0769a11║露水。○二，八方莊嚴。
X15n0306_p0769a12║取八圓鏡，各安其方，圍繞華鉢，鏡外建立十六蓮華、
X15n0306_p0769a13║十六香爐，間華鋪設，莊嚴香爐，純燒沉水，無令見火。
X15n0306_p0769a14║此第二層取八圓鏡者，上下八鏡為一壇之主，今
X15n0306_p0769a15║先列八鏡以表行人之八忍也。須知八忍從四諦
X15n0306_p0769a16║立，又四十五位所得法華三昧皆八人地所成，故
X15n0306_p0769a17║云圍繞華鉢。法華八王子亦表八人地耳。鏡外下
X15n0306_p0769a18║為第三層施十六蓮華者，八人地中十六剎那一
X15n0306_p0769a19║一皆是法華三昧，如法華十六王子皆於八方成
X15n0306_p0769a20║正覺也。十六香爐表十六心皆是解脫，純燒沉水
X15n0306_p0769a21║表豎窮實相。無令見火者，寂滅忍也。葢火是因緣
X15n0306_p0769a22║生法，今實相理是因緣所顯，非因緣所生，故不令
X15n0306_p0769a23║見火。
X15n0306_p0769a24║八王子配八忍者，經云：一名有意，此苦法忍也。四
X15n0306_p0769b01║諦中苦有陰質，故有意即苦忍也。經云：二名善意，
X15n0306_p0769b02║此集法忍也。集為不善，以善破之。三名無量意，此
X15n0306_p0769b03║滅法忍也。滅則無量，故得此名。四名寶意，此道法
X15n0306_p0769b04║忍也。道可尊貴，故云寶也。經云：五名增意，此苦比
X15n0306_p0769b05║忍也。從苦法忍增成苦比忍也。六名除疑意，此集
X15n0306_p0769b06║比忍也。疑為惑首，故應除之。七名響意，此滅比忍
X15n0306_p0769b07║也。滅法忍如聲，滅比忍如響。八名法意，此道比忍
X15n0306_p0769b08║也。道是軌則，故云法也。圓教八忍乃初發心境界，
X15n0306_p0769b09║故八子皆名意，葢取發心、畢竟二不別也。
X15n0306_p0769b10║十六王子配十六剎那者，法華云：其二沙彌東方
X15n0306_p0769b11║作佛：一名阿閦，在歡喜國；二名須彌頂。即中云：此
X15n0306_p0769b12║配苦法忍、苦法智也。苦必三相遷移，而佛名不動，
X15n0306_p0769b13║是子動中證不動也。達苦即樂，故云歡喜，應配苦
X15n0306_p0769b14║忍明矣。須彌亦不動義，智在忍上，故須彌頂是苦
X15n0306_p0769b15║法智也。經云：東南方二佛：一名師子音，二名師子
X15n0306_p0769b16║相。此配集法忍、集法智也。集是煩惱，聞師子音，五
X15n0306_p0769b17║住煩惱皆裂，故屬集忍。從忍發智，則具師子之相。
X15n0306_p0769b18║經云：南方二佛：一名虗空住，二名常滅。此配滅法
X15n0306_p0769b19║忍、滅法智也。經云：西南方二佛：一名帝相，二名梵
X15n0306_p0769b20║相。此配道法忍、道法智也。四諦中惟道諦最尊，故
X15n0306_p0769b21║道忍稱帝；惟道清白，故道智稱梵相也。經云：西方
X15n0306_p0769b22║二佛：一名阿彌陀，二名度一切世間苦惱。此配苦
X15n0306_p0769b23║比忍、苦比智也。彌陀在極樂國，達苦即樂，應屬苦
X15n0306_p0769b24║比忍。第二可知。經云：西北方二佛：一名多摩羅䟦
X15n0306_p0769c01║栴檀香神通，二名須彌相。此配集比忍、集比智也。
X15n0306_p0769c02║梵語多摩羅䟦，此云性無垢賢，煩惱及業皆垢穢
X15n0306_p0769c03║不賢之法，得集比忍可以治之。又集則四心流動，
X15n0306_p0769c04║得集比智即不動，如須彌也。經云：北方二佛：一名
X15n0306_p0769c05║雲自在，二名雲自在王。此配滅比忍、滅比智也。滅
X15n0306_p0769c06║則自在，得此名也。經云：東北方佛名壞一切世間
X15n0306_p0769c07║怖畏第十六。我釋迦牟尼於娑婆國土成阿耨多
X15n0306_p0769c08║羅三藐三菩提。此配道比忍、道比智也。道忍無畏，
X15n0306_p0769c09║能壞怖畏。至十六道比智，聖果已圓，故於忍土而
X15n0306_p0769c10║得菩提。此十六名配十六心，絕無矯強，覽者知之。
X15n0306_p0769c11║葢圓教十六剎那是初發心境界。大經云：不離初
X15n0306_p0769c12║發心而得阿耨多羅三藐三菩提。此之謂矣。○三
X15n0306_p0769c13║分置供物
X15n0306_p0769c14║取白牛乳置十六器，乳為煎餅并諸沙糖、油餅、乳糜、
X15n0306_p0769c15║蘇合、蜜、薑、純酥、純蜜，於蓮華外各各十六圍繞華外，
X15n0306_p0769c16║以奉諸佛及大菩薩。
X15n0306_p0769c17║此第四層，上來文中取數，惟八與十六最多。初云
X15n0306_p0769c18║方圓丈六為八角壇，則能供、所供皆在其中矣。次
X15n0306_p0769c19║云八月露水及八圓鏡各安八方，鏡外蓮華、香爐
X15n0306_p0769c20║數各十六，亦兼能供、所供，蓮華為所，香爐為能。今
X15n0306_p0769c21║文八味十六器則惟能供，良以期心初住，故皆屬
X15n0306_p0769c22║意於八忍十六剎那，豈容他釋乎？白牛乳即譬佛
X15n0306_p0769c23║性。大經云：雪山有草，名曰肥膩，牛若食者，即得醍
X15n0306_p0769c24║醐。此上味也，而置十六器中，豈非佛性在十六剎
X15n0306_p0770a01║那中耶？乳為煎餅，表經融鍊。然八味皆十六者，明
X15n0306_p0770a02║八忍中一一各具十六心，苟非圓初發心，豈彼彼
X15n0306_p0770a03║互具若此？或云圍繞華外者，是壇心所置之蓮華，
X15n0306_p0770a04║非鏡外十六蓮華也。恐未必然，此第四層有一百
X15n0306_p0770a05║二十八數在外明矣。佛及大菩薩究竟此八忍十
X15n0306_p0770a06║六心，故以為供。○二兩時別供。
X15n0306_p0770a07║每以食時若在中夜，取蜜半升用酥三合，壇前別安
X15n0306_p0770a08║一小火爐，以兜樓婆香煎取香水，沐浴其炭然令猛
X15n0306_p0770a09║熾，投是酥蜜於炎爐內，燒令煙盡享佛菩薩。
X15n0306_p0770a10║溫陵云：佛以日中受食，故日中致享是也。而云中
X15n0306_p0770a11║夜例之，豈中夜亦受供歟？應知佛住中道，故中日、
X15n0306_p0770a12║中夜皆表中道。取蜜半升，用酥三合，古人以為三
X15n0306_p0770a13║五和合，半升是五。如大經嬰兒行有五句：一、不能
X15n0306_p0770a14║起者，如來終不起諸法相；不能住者，如來不著一
X15n0306_p0770a15║切諸法；不能來者，如來身行無所動搖；不能去者，
X15n0306_p0770a16║如來已至大般涅槃；不能語者，如來雖為一切眾
X15n0306_p0770a17║生演說諸法，實無所說。是為五句。又五句者，第一
X15n0306_p0770a18║義空為一句，不思議假為第二句，有即是空為第
X15n0306_p0770a19║三句，空即是有為第四句，不落有無為第五句。酥
X15n0306_p0770a20║三合者，如大經云：一指、二指、三指皆見，即三諦也。
X15n0306_p0770a21║蜜從華出，華是大乘之因；酥從乳出，密酥皆可喻
X15n0306_p0770a22║習果。小火爐是鎔鍊之處，乃喻現前一念假緣而
X15n0306_p0770a23║起，故號火爐。三即是五，同在一念。以香浴炭及令
X15n0306_p0770a24║烟盡，表除習氣也。仁菴云：投酥蜜於炎爐，必有釜
X15n0306_p0770b01║也；燒令煙盡，鍊純使無餘嗅也。兜樓婆出鬼神國，
X15n0306_p0770b02║此方無，故不翻。或翻香草，舊云白茅香也。幽溪曰：
X15n0306_p0770b03║白茅香，台山處處有之，出香琳峰者佳。○二、壇外
X15n0306_p0770b04║莊嚴二：一、列諸位。
X15n0306_p0770b05║令其四外遍懸幡華，於壇室中四壁敷設十方如來
X15n0306_p0770b06║及諸菩薩所有形像，應於當陽張盧舍那、釋迦、彌勒、
X15n0306_p0770b07║阿閦、彌陀諸大變化觀音形像，兼金剛藏安其左右；
X15n0306_p0770b08║帝釋、梵王、烏芻瑟摩并藍地迦、諸軍茶利與毗俱胝
X15n0306_p0770b09║四天王等、頻那夜迦，張於門側左右安置。
X15n0306_p0770b10║四外者，壇之四外。苕溪云：西域當陽，皆取東向，所
X15n0306_p0770b11║云左右，則右尊而左卑也。此方敷置，或可隨宜，應
X15n0306_p0770b12║以尊居右，卑居左。如大論以舍利弗為佛右面弟
X15n0306_p0770b13║子，目連為佛左面弟子，不惟西域，此方古者亦以
X15n0306_p0770b14║右為尊也。即中云：此經在灌頂部中錄出。毗盧為
X15n0306_p0770b15║主，故須張盧舍那，蓋法身無相，即以勝應兼法身
X15n0306_p0770b16║耳。舉五佛以該諸佛，舉二菩薩該諸菩薩，此佛菩
X15n0306_p0770b17║薩中之要也。古註謂金剛藏常領金剛護持呪人，
X15n0306_p0770b18║伏魔斷障，故觀音與金剛藏當安左右。藍地迦、青
X15n0306_p0770b19║面力士、軍茶利，金剛異名。毗盧神變經云：右邊毗
X15n0306_p0770b20║俱胝，手垂數珠鬘，三目持髮髻，尊形猶皓素，圓光
X15n0306_p0770b21║色無比。頻那夜迦，即猪頭、象鼻二使者，具如桐洲
X15n0306_p0770b22║註。○二懸八鏡。
X15n0306_p0770b23║又取八鏡覆懸虗空，與壇場中所安之鏡方面相對，
X15n0306_p0770b24║使其形影重重相涉。
X15n0306_p0770c01║前八鏡以表行人八忍，今八鏡以表諸佛八智。諸
X15n0306_p0770c02║佛不離初發心而得阿耨多羅三藐三菩提，故恰
X15n0306_p0770c03║與行人八忍相對。此科在列諸像後，故表諸佛八
X15n0306_p0770c04║智明矣。然不但初後皆八，真因真果，諸位靡不從
X15n0306_p0770c05║心而得，豈非重重相涉乎。感應道交，在其中矣。初
X15n0306_p0770c06║明壇法竟。○二、示誦儀二：初、修二：初、行道二：初、明
X15n0306_p0770c07║成就二：一、明助行。
X15n0306_p0770c08║於初七中，至誠頂禮十方如來、諸大菩薩、阿羅漢號，
X15n0306_p0770c09║恒於六時誦呪圍壇，至心行道，一時常行一百八遍。
X15n0306_p0770c10║第二七中，一向專心發菩提願，心無間斷，我毗奈耶
X15n0306_p0770c11║先有願教。第三七中，於十二時，一向專持般怛囉呪。
X15n0306_p0770c12║至第七日，十方如來一時出現，鏡交光處，承佛摩頂。
X15n0306_p0770c13║前卷云：十方如來於十八界一一修行亦無優劣。
X15n0306_p0770c14║又云：此二十五無學諸大菩薩及阿羅漢，彼等修
X15n0306_p0770c15║行實無差別，故須咸禮。然菩薩、羅漢之名亦不拘
X15n0306_p0770c16║於二十五也。初七六時誦呪云一時常行一百八
X15n0306_p0770c17║遍者，長水云：此呪四百二十七句，前諸句數但是
X15n0306_p0770c18║皈命諸佛菩薩眾賢聖等，及敘呪願加被離惡鬼
X15n0306_p0770c19║病等諸難。至四百十九句云跢姪他，此翻即說呪
X15n0306_p0770c20║曰，從四百二十句唵字去方是正呪。如云六時行
X15n0306_p0770c21║道誦呪，每一時誦一百八遍，正誦此心呪耳。吳興
X15n0306_p0770c22║云：此說未當，所言每一時誦一百八徧者誤也。前
X15n0306_p0770c23║文自說常於六時誦呪圍壇，至心常行一百八徧，
X15n0306_p0770c24║斯是行道遍數耳。又云誦呪但誦唵字以下，恐非
X15n0306_p0771a01║經意。據吳興說，葢以繞壇為行道也。第二七發菩
X15n0306_p0771a02║薩願心無間斷者，此心既發必須相續，不爾恐成
X15n0306_p0771a03║遺忘，故勗之以無間願教。吳興曰：如梵網經十大
X15n0306_p0771a04║願等（云云）。即中云：初二七中雖但云持呪禮佛發
X15n0306_p0771a05║願，必具五悔。言五悔者，一懺悔破大惡業罪，二勸
X15n0306_p0771a06║請破謗法罪，三隨喜破嫉妬罪，四迴向破為諸有
X15n0306_p0771a07║罪，五發願破邪倒罪。即導前四令至所在，能行五
X15n0306_p0771a08║悔令至菩提，況滅罪乎？第三七一向持呪，則純依
X15n0306_p0771a09║佛不思議力。鏡交光者，表感應道交，圓人至此多
X15n0306_p0771a10║入初住，故承佛摩頂○二明正行
X15n0306_p0771a11║即於道場修三摩地，能令如是末世修學，身心清淨
X15n0306_p0771a12║猶如琉璃。
X15n0306_p0771a13║修三摩地，恐即指後。端坐安居，經一百日，身心清
X15n0306_p0771a14║淨如琉璃者，泐潭云：觀行成就也。吳興云：此觀行
X15n0306_p0771a15║淨，或六根淨。然經意何必不指六根真清淨位？○
X15n0306_p0771a16║二示不成
X15n0306_p0771a17║阿難！若此比丘本受戒師，及同會中十比丘等，其中
X15n0306_p0771a18║有一不清淨者，如是道場多不成就。
X15n0306_p0771a19║此反顯道場成就，必由於師友也。○二坐禪。
X15n0306_p0771a20║從三七後，端坐安居，經一百日。
X15n0306_p0771a21║苕溪曰：天台止觀示四種三昧：一曰常坐，如一行
X15n0306_p0771a22║三昧；二曰常行，如佛立三昧；三曰半行半坐，如方
X15n0306_p0771a23║等法華；四曰非行非坐，如請觀音等諸大乘經。今
X15n0306_p0771a24║經所屬，亦半行半坐也。幽溪云：今經道場，初三七
X15n0306_p0771b01║日，則專於常行；後一百日，端坐安居，則專於常坐。
X15n0306_p0771b02║是則一經兼乎兩行也。○二證。
X15n0306_p0771b03║有利根者，不起於座得須陀洹，縱其身心聖果未成，
X15n0306_p0771b04║決定自知成佛不謬。
X15n0306_p0771b05║須陀洹者，十六剎那進趣見真，是第二依人。故大
X15n0306_p0771b06║經云：第八人者，不名凡夫。縱聖果未成，謂未成須
X15n0306_p0771b07║陀洹，而自知成佛不謬，是初依菩薩。大經云：具煩
X15n0306_p0771b08║惱性，能知如來秘密之藏。又云：是名凡夫，非第八
X15n0306_p0771b09║人。前云：身心清淨，猶如琉璃，是過於須陀洹者也。
X15n0306_p0771b10║應是三、四依位。○二、總結。
X15n0306_p0771b11║汝問道場建立如是。
X15n0306_p0771b12║○二、重宣佛頂呪辭三：初、阿難述請，二、如來宣說，
X15n0306_p0771b13║三、述願加護。初中二：一、阿難請。
X15n0306_p0771b14║阿難頂禮佛足而白佛言：自我出家恃佛憍愛，求多
X15n0306_p0771b15║聞故未證無為，遭彼梵天邪術所禁，心雖明了力不
X15n0306_p0771b16║自由，賴遇文殊令我解脫。雖蒙如來佛頂神呪，冥獲
X15n0306_p0771b17║其力尚未親聞，惟願大慈重為宣說，悲救此會諸修
X15n0306_p0771b18║行輩，末及當來在輪迴者，承佛密音身意解脫。
X15n0306_p0771b19║不以難事苦之曰憍。未證無為者，在小乘則三界
X15n0306_p0771b20║惑盡名證無為，在大乘則二死已斷名曰無為天。
X15n0306_p0771b21║如補註曰：昔阿難密承呪力得解婬難，故曰冥獲
X15n0306_p0771b22║而未聞，今乃重請顯說，意在悲救此會及當來也。
X15n0306_p0771b23║○二大眾請。
X15n0306_p0771b24║於時，會中一切大眾普皆作禮，佇聞如來祕密章句。
X15n0306_p0771c01║○二、如來宣說二：初、現化佛說呪。
X15n0306_p0771c02║爾時，世尊從肉髻中涌百寶光，光中涌出千葉寶蓮，
X15n0306_p0771c03║有化如來坐寶華中，頂放十道百寶光明，一一光明
X15n0306_p0771c04║皆徧示現十恒河沙金剛密跡，擎山持杵徧虗空界。
X15n0306_p0771c05║大眾仰觀，畏愛兼抱，求佛哀佑，一心聽佛無見頂相
X15n0306_p0771c06║放光如來宣說神呪：
X15n0306_p0771c07║南無薩怛他蘇伽多耳（云云）
X15n0306_p0771c08║前云無見頂相，無為心佛，從頂發輝，坐寶蓮華，所
X15n0306_p0771c09║說心呪。今云肉髻，即無見頂相也。熏聞引無上依
X15n0306_p0771c10║經云：頂骨涌起，自然成髻，涌百寶光，即從頂發輝
X15n0306_p0771c11║也。次云千葉寶蓮等，即坐寶蓮華也。補遺云：此第
X15n0306_p0771c12║六番放光，百寶光表百法界，千葉華表千如有化
X15n0306_p0771c13║如來，坐華表千法同一覺性，從佛頂現表千法是
X15n0306_p0771c14║佛所證無上之法，化佛頂又現十道百寶光，表千
X15n0306_p0771c15║法門佛理齊也。然初從佛頂現化佛，又從化佛現
X15n0306_p0771c16║金剛密跡，擎山持杵，表此神呪即生善滅惡之用。
X15n0306_p0771c17║孤山曰：諸經神呪，例皆不翻，自古人師，多有異說。
X15n0306_p0771c18║天台會之，不出四悉：一云呪者，鬼神王名，稱其王
X15n0306_p0771c19║名，部落敬主，不敢為非，此世界義也。二云呪者，如
X15n0306_p0771c20║軍中密號，唱號相應，無所呵問，不相應者，即執治
X15n0306_p0771c21║之，此為人義也。三云呪者，密默遮惡，餘無識者。如
X15n0306_p0771c22║微賤人奔逃異國，訛稱王子，因以公主妻之，多瞋
X15n0306_p0771c23║難事。有一明人從其國來，王往訢之，其人語曰：若
X15n0306_p0771c24║當瞋時，應說偈云：無親往他國，欺誑一切人，麤食
X15n0306_p0772a01║是常食，何勞復作瞋？說是偈時，默然瞋歇。即對治
X15n0306_p0772a02║義也。四云呪者，諸佛密語，惟聖乃知。如王索僊陀
X15n0306_p0772a03║婆，一名而具四實，謂鹽、水、器、馬也。群下莫曉，惟智
X15n0306_p0772a04║臣解之。呪亦如是，秪一法語，徧有諸力，病愈罪除，
X15n0306_p0772a05║生善合道。即第一義也。具此四義，故存本音。五、不
X15n0306_p0772a06║翻中即祕密，故不翻。於四翻中即翻字，不翻音天。
X15n0306_p0772a07║如補註曰：孤山所引四悉者，四悉檀也。悉，徧也；檀，
X15n0306_p0772a08║施也。佛以四法徧施眾生也。初、世界悉檀者，隨方
X15n0306_p0772a09║異說，令生歡喜益也；二、為人悉檀者，生善益也；三、
X15n0306_p0772a10║對治悉檀者，破惡益也；四、第一義悉檀者，八理益
X15n0306_p0772a11║也。○二、述功德勸持二：初、舉果人由此自行化他
X15n0306_p0772a12║二：初、正示三：初、備列眾義，又二：一、總明出生果德。
X15n0306_p0772a13║阿難！是佛頂光聚悉怛多般怛囉祕密伽陀微妙章
X15n0306_p0772a14║句，出生十方一切諸佛。
X15n0306_p0772a15║佛頂光聚者，前文云：從肉髻中涌百寶光，又化如
X15n0306_p0772a16║來頂放十道百寶光明，故是光聚。伽陀云：諷誦呪
X15n0306_p0772a17║亦名頌，五會曰章，細分曰句，從法生佛故曰出生。
X15n0306_p0772a18║○二、別示十種功能。十一、成正覺。
X15n0306_p0772a19║十方如來因此呪心，得成無上正徧知覺。
X15n0306_p0772a20║十方諸佛得此呪故，八相成道。因此呪心為因地
X15n0306_p0772a21║入道之門，該乎兜率、降神、入胎、出胎、出家、逾城等
X15n0306_p0772a22║相也。○二降魔外
X15n0306_p0772a23║十方如來執此呪心，降伏諸魔，制諸外道。
X15n0306_p0772a24║幽溪曰：金剛降魔，必執寶杵。金剛王寶覺，義亦如
X15n0306_p0772b01║之，故言執也。金剛杵指山山崩，指海海竭，表當人
X15n0306_p0772b02║觀照般若，斷除疑惑，覺心不昧。○三應塵土。
X15n0306_p0772b03║十方如來乘此呪心，坐寶蓮華應微塵國。
X15n0306_p0772b04║憑據是乘義，故云坐寶蓮華。運動是乘義，故云應
X15n0306_p0772b05║微塵國。又乘者，法華明諸法空為座，此言諸佛以
X15n0306_p0772b06║呪心為所坐之法。乘以運載為義，坐寶蓮華是載，
X15n0306_p0772b07║應微塵國是運。○四轉法輪。
X15n0306_p0772b08║十方如來含此呪心，於微塵國轉大法輪。
X15n0306_p0772b09║含者，具德為本也。○五蒙授記。
X15n0306_p0772b10║十方如來持此呪心，能於十方摩頂授記；自果未成，
X15n0306_p0772b11║亦於十方蒙佛授記。
X15n0306_p0772b12║持此呪心者，念力曰持。授記者，果與心期曰記。是
X15n0306_p0772b13║以佛之記心，而成眾生之記心也。又持以握持為
X15n0306_p0772b14║義，葢依手持以摩頂也。自果未成者，言記佛自凡
X15n0306_p0772b15║入聖，初入分果，未成妙覺，故蒙佛記。是以憶呪，不
X15n0306_p0772b16║忘成佛果之可憶耳。又雖自果未成，而能持此呪，
X15n0306_p0772b17║即能持將來之佛果，故佛與記。○六拔羣苦。
X15n0306_p0772b18║十方如來依此呪心，能於十方拔濟羣苦，所謂地獄、
X15n0306_p0772b19║餓鬼、畜生、盲聾瘖瘂、冤憎會苦、愛別離苦、求不得苦、
X15n0306_p0772b20║五陰熾盛、大小諸橫同時解脫，賊難、兵難、王難、獄難、
X15n0306_p0772b21║風火水難、飢渴貧窮應念消散。
X15n0306_p0772b22║依，取依賴義。此中八苦，與常不同。常途以生、老、病、
X15n0306_p0772b23║死、足愛、離冤、會求、不得五盛陰為八。今以三塗及
X15n0306_p0772b24║盲、聾、瘖、瘂、足餘四為八。有聲無字為瘖，聲字俱無
X15n0306_p0772c01║為瘂。孤山云：灌頂經云：大橫有九，小橫無數。具如
X15n0306_p0772c02║桐洲註。此文八難，亦與常途不同。今以賊、兵、王、獄、
X15n0306_p0772c03║水、風、火、飢為八。自既依賴神呪，以道化他，他亦依
X15n0306_p0772c04║賴之也。○七事知識。
X15n0306_p0772c05║十方如來隨此呪心，能於十方事善知識四威儀中，
X15n0306_p0772c06║供養如意恒沙如來，會中推為大法王子。
X15n0306_p0772c07║隨取隨順之義，帶果行因事。善知識！又十方分證
X15n0306_p0772c08║諸佛，須事極果如來。○八攝親因。
X15n0306_p0772c09║十方如來行此呪心，能於十方攝受親因，令諸小乘
X15n0306_p0772c10║聞祕密藏不生驚怖。
X15n0306_p0772c11║行名進趣親因，是宿世受化之人，從小向大，是進
X15n0306_p0772c12║趣義。故聞祕藏，從乘此呪心至此，皆轉法輪事。又
X15n0306_p0772c13║曾受化者為親因，多住小乘，須聞祕藏，方是進趣
X15n0306_p0772c14║之義。○九入涅槃
X15n0306_p0772c15║十方如來誦此呪心，成無上覺，坐菩提樹，入大涅槃。
X15n0306_p0772c16║誦謂剎那無間之義，因此呪心剎那無間，故從成
X15n0306_p0772c17║佛直至涅槃。○十付佛法
X15n0306_p0772c18║十方如來傳此呪心，於滅度後付佛法事，究竟住持
X15n0306_p0772c19║嚴淨戒律悉得清淨。
X15n0306_p0772c20║如今佛重說神呪，即傳此呪心也。阿難是持法藏
X15n0306_p0772c21║人，故云付佛法事。法事即結集法藏，及憐憫人天，
X15n0306_p0772c22║為世間依也。使佛法究竟住於世間，護持不失，以
X15n0306_p0772c23║呪力故，戒律清淨。桐洲註曰：傳持之義，直至滅後，
X15n0306_p0772c24║偕前第九同涅槃相也。○二、指廣結名。
X15n0306_p0773a01║若我說是佛頂光聚般怛囉呪，從旦至暮音聲相聯，
X15n0306_p0773a02║字句中間亦不重疊，經恒沙劫終不能盡。
X15n0306_p0773a03║吳興曰：總言呪心者，即前文云：斯是如來無見頂
X15n0306_p0773a04║相無為心，佛所說心呪也。亦是祕密藏中精要之
X15n0306_p0773a05║語，故曰呪心也。幽溪曰：經之前四卷則顯詮藏心，
X15n0306_p0773a06║入華屋以來則修此藏心。今說神呪則密詮藏心，
X15n0306_p0773a07║入壇持誦則修此藏心。是則呪名摩訶悉怛多般
X15n0306_p0773a08║怛囉，而義翻大白傘葢者以此。所以呪心亦準顯
X15n0306_p0773a09║詮而說，文有十一段，初段總名出生果德，後十別
X15n0306_p0773a10║開十種功能。須知事雖有十，心惟一種，而有三義：
X15n0306_p0773a11║量廓沙界曰大，即空不空如來藏呪心；體絕妄染
X15n0306_p0773a12║曰白，即空如來藏呪心；用覆一切曰傘葢，即不空
X15n0306_p0773a13║如來藏呪心。昔印海法師甞以天台十乘妙觀消
X15n0306_p0773a14║呪心十因，義多勉強。每恠山教諸師往往強以止
X15n0306_p0773a15║觀配釋楞嚴，名義多不相循，類似捕風捉影，由此
X15n0306_p0773a16║不能服於物論，致使台教與楞嚴本相符合者，而
X15n0306_p0773a17║反成乖隔，豈非欲流通之，反壅塞之乎？大率欲以
X15n0306_p0773a18║台教釋楞嚴者，必屬文義相符，參同於圓覺三觀，
X15n0306_p0773a19║印定於本有心宗，如函葢之相應，水乳之相冥，不
X15n0306_p0773a20║知孰為楞嚴，孰為台教，然後為得也。祗如楞嚴一
X15n0306_p0773a21║經，要而論之，不外天台所立十乘觀法。惟第一不
X15n0306_p0773a22║思議境，而有兩重：一顯，二密。顯如初卷至四卷，約
X15n0306_p0773a23║常心以開圓解；密如壇法莊嚴，種種取像，皆不思
X15n0306_p0773a24║議境也。第二真正發菩提心，文見兩處：一則當機
X15n0306_p0773b01║讚佛，繼之發願，而云：願今得果成寶王，還度如是
X15n0306_p0773b02║恒沙眾。此總該四弘。一則壇中專心發菩薩願，我
X15n0306_p0773b03║毗柰耶先有願教。第三善巧安心止觀，亦有兩處。
X15n0306_p0773b04║顯則自請入華屋以來，訖于耳根圓通，乃至端坐
X15n0306_p0773b05║安居，經一百日，莫非善巧安心止觀。密則依壇誦
X15n0306_p0773b06║呪，壇是不思議像，呪乃不思議體。觀之緣之，忘情
X15n0306_p0773b07║絕解，正以止觀安心於不思議境也。第四破法徧。
X15n0306_p0773b08║豎而言之，則一經所明三惑，無所而不破。橫而言
X15n0306_p0773b09║之，如圓融三諦十界，無所而不非。第五識通塞。如
X15n0306_p0773b10║一切諸法，無非涅槃。若知見立知，即無明本，則於
X15n0306_p0773b11║通成塞。若知見無見，斯即涅槃，則於塞成通。是故
X15n0306_p0773b12║修大定者，有塞須當破，有通須當護。第六道品調
X15n0306_p0773b13║適。苟於覺路通而不塞，當於坦途中使道品調適。
X15n0306_p0773b14║即萬行中三十七道品，一一稱性，踏於大方，行步
X15n0306_p0773b15║平正也。第七對治助。開耳根法門，固為正修。若有
X15n0306_p0773b16║獘病，亦須對治。或以六度治六蔽，如以四種律儀
X15n0306_p0773b17║以治貪欲，持呪以治宿習。經云：具足萬行，則何行
X15n0306_p0773b18║而不修。第八知位次。九能安忍。十離法愛。所明五
X15n0306_p0773b19║十五位真菩提路，即其事也。次研七趣，辯陰魔。乃
X15n0306_p0773b20║別約二種能招報心，以明修證。一一必須十乘具
X15n0306_p0773b21║足，如止觀例。歷餘心及發得九境，皆即十觀成乘
X15n0306_p0773b22║也。葢十乘觀法，為如來開佛知見之大途，通乎實
X15n0306_p0773b23║相之指要。無此則不足以稱大乘，缺一則不足以
X15n0306_p0773b24║成正教。即小乘經中，若關涉教理智斷行位因果
X15n0306_p0773c01║者，無不具之。如曰聲聞乘、辟支佛乘、菩薩乘、佛乘、
X15n0306_p0773c02║最上乘。凡一言乘，必如法華具足十乘，方可自運
X15n0306_p0773c03║運人，以至道場也。○三、更說別名。
X15n0306_p0773c04║亦說此呪，名如來頂。
X15n0306_p0773c05║幽溪曰：前云佛頂光聚，從所依而立稱也。葢此神
X15n0306_p0773c06║呪依化佛所說，化佛依光明示現，光明依頂發輝，
X15n0306_p0773c07║則此摩訶薩怛多鉢怛囉祕密伽陀所依在頂，故
X15n0306_p0773c08║曰佛頂光聚。今曰名如來頂，則直就頂法而言之
X15n0306_p0773c09║也。○二勸持
X15n0306_p0773c10║汝等有學未盡輪迴，發心至誠取阿羅漢，不持此呪
X15n0306_p0773c11║而坐道場，令其身心遠諸魔事，無有是處。
X15n0306_p0773c12║上須陀洹既在大乘，此阿羅漢未必專在於小，故
X15n0306_p0773c13║坐道場之言，亦指破無明惑。溫陵曰：上顯如來境
X15n0306_p0773c14║界，此明亦攝漸修，下顯持呪之益也。○二、舉因人
X15n0306_p0773c15║以此滅惡生善二：初、廣明生善滅惡二：一、總勸受
X15n0306_p0773c16║持。
X15n0306_p0773c17║阿難，若諸世界隨所國土所有眾生，隨國所生樺皮、
X15n0306_p0773c18║貝葉、紙素、白氎，書寫此呪貯於香囊，是人心昏未能
X15n0306_p0773c19║誦憶，或帶身上，或書宅中，當知是人盡其生年，一切
X15n0306_p0773c20║諸毒所不能害。
X15n0306_p0773c21║諸世界則不止於娑婆一界，又有多土，今盡舉諸
X15n0306_p0773c22║界中土，故云隨也。又云隨國者，指樺皮、貝葉為隨
X15n0306_p0773c23║國所生也。○二、別明功德二：一、標。
X15n0306_p0773c24║阿難！我今為汝更說此呪，救護世間得大無畏，成就
X15n0306_p0774a01║眾生出世間智。
X15n0306_p0774a02║長水曰：世間凡夫奉信此呪，必能背塵合覺，漸明
X15n0306_p0774a03║出世間智，三乘妙心頓獲開悟。○次釋十一能除
X15n0306_p0774a04║諸難。
X15n0306_p0774a05║若我滅後末世眾生，有能自誦、若教他誦，當知如是
X15n0306_p0774a06║誦持眾生，火不能燒、水不能溺、大毒小毒所不能害，
X15n0306_p0774a07║如是乃至龍天鬼神、精祇魔魅所有惡呪，皆不能著
X15n0306_p0774a08║心得正受。一切呪詛厭蠱毒藥、金毒銀毒、草木蟲蛇
X15n0306_p0774a09║萬物毒氣，入此人口成甘露味。一切惡星并諸鬼神
X15n0306_p0774a10║磣心毒人，於如是人不能起惡。頻那夜迦諸惡鬼王
X15n0306_p0774a11║并其眷屬，皆領深恩常加守護。
X15n0306_p0774a12║大毒小毒者，大經九云：譬如良毉，善知除毒無上
X15n0306_p0774a13║呪術，若惡毒蛇、若龍、若蝮，以諸呪術呪藥使良，用
X15n0306_p0774a14║塗革屣，觸諸毒蟲，毒為之消，惟除一毒，名曰大龍。
X15n0306_p0774a15║據大經此文，則毒有大小明矣。心得正受者，不受
X15n0306_p0774a16║諸受，故曰正受。以邪受不能動，故惡呪不能著也。
X15n0306_p0774a17║熏聞云：厭鬼名眠內不祥，伏合人心曰厭蠱。蝮中
X15n0306_p0774a18║蟲，謂蠱行毒也。正法華有蠱狐，舊維摩經有妖蠱，
X15n0306_p0774a19║左傳云皿蟲為蠱，竝音古。上但云小大毒，今備舉
X15n0306_p0774a20║諸毒。幽溪云：此顯神呪有滅惡生善之力用也。如
X15n0306_p0774a21║有誦持者，水火不能焚溺，大毒、小毒、精魅、惡鬼所
X15n0306_p0774a22║不能害，皆滅惡力也。心得正受呪詛，毒藥入口，反
X15n0306_p0774a23║成甘露，諸惡鬼王領恩守護，皆生善力也。○二、能
X15n0306_p0774a24║生諸智。
X15n0306_p0774b01║阿難當知，是呪常有八萬四千那由他恒河沙俱胝
X15n0306_p0774b02║金剛藏王菩薩種族，一一皆有諸金剛眾而為眷屬，
X15n0306_p0774b03║晝夜隨侍。設有眾生於散亂心、非三摩地，心憶口持，
X15n0306_p0774b04║是金剛王常隨從彼諸善男子，何況決定菩提心者。
X15n0306_p0774b05║此諸金剛菩薩藏王，精心陰速發彼神識，是人應時
X15n0306_p0774b06║心能記憶，八萬四千恒河沙劫周徧了知，得無疑惑。
X15n0306_p0774b07║熏聞云：那由他此當萬億，俱胝此當千萬。見應師
X15n0306_p0774b08║音義。後文所列金剛藏王菩薩數與今合，一類相
X15n0306_p0774b09║聚故曰種族，非以菩薩而兼種族也。下列諸金剛
X15n0306_p0774b10║眾方是眷屬，行住坐臥常在菩提心中，名決定發
X15n0306_p0774b11║彼神識。彼指決定心者，補遺云：金剛藏王得如來
X15n0306_p0774b12║藏心，去惑純精陰密神速，發彼持呪人神識。即中
X15n0306_p0774b13║云：神識既發即能見道。是人下更言發宿命也。既
X15n0306_p0774b14║識宿世無數劫苦則道心增盛，若更知未來即是
X15n0306_p0774b15║天眼。○三、不墮惡趣。
X15n0306_p0774b16║從第一劫乃至後身，生生不生藥义羅剎，及富單那、
X15n0306_p0774b17║迦吒富單那、鳩槃茶、毗舍遮等，并諸餓鬼有形無形、
X15n0306_p0774b18║有想無想如是惡處。是善男子，若讚若誦、若書若寫、
X15n0306_p0774b19║若帶若藏諸色供養，劫劫不生貧窮下賤不可樂處。
X15n0306_p0774b20║長水云：第一劫者，發心修行之初時也。直至菩薩
X15n0306_p0774b21║最後身時，於其中間不落雜類，或生人中亦非貧
X15n0306_p0774b22║賤，以持尊勝法故身尊勝也。○四、具諸功德。
X15n0306_p0774b23║此諸眾生縱其自身不作福業，十方如來所有功德
X15n0306_p0774b24║悉與此人，由是得於恒河沙阿僧祇不可說不可說
X15n0306_p0774c01║劫，常與諸佛同生一處，無量功德如惡义聚，同處熏
X15n0306_p0774c02║修永無分散。是故能令破戒之人戒根清淨，未得戒
X15n0306_p0774c03║者令其得戒，未精進者令得精進，無智慧者令得智
X15n0306_p0774c04║慧，不清淨者速得清淨，不持齋戒自成齋戒。
X15n0306_p0774c05║自身不作對下，諸佛悉與。言不作福業，則呪是慧
X15n0306_p0774c06║業，可知。此人但持神呪，諸佛功德皆以與之，呪力
X15n0306_p0774c07║所使也。由是下，明諸佛與福為見佛之因。恒河沙
X15n0306_p0774c08║尚少，增至阿僧祇，非謂有恒河沙數之阿僧祇也。
X15n0306_p0774c09║文有三重：初言恒沙，次言僧祇，三、再言不可說以
X15n0306_p0774c10║結之。其與諸佛同生一處，葢為諸佛之弟子耳。古
X15n0306_p0774c11║註云：如惡义聚，喻與諸佛無分散也。今謂無量功
X15n0306_p0774c12║德不出戒、定、慧，不出空、假、中，故如惡义聚。同處熏
X15n0306_p0774c13║修，重明與佛同生一處。是故能令破戒下，重明無
X15n0306_p0774c14║量功德如惡义聚。故此兩科應是一文。不清淨者，
X15n0306_p0774c15║指三業穢濁，如下文食噉五辛等亦是不淨。此前
X15n0306_p0774c16║後文多言初心功德，疏云：果報雖未成就，華報先
X15n0306_p0774c17║已現前。其說是也。而此中但言戒、慧，不言定者，持
X15n0306_p0774c18║呪即是正定，如後○五、除諸垢罪。
X15n0306_p0774c19║阿難！是善男子持此呪時，設犯禁戒於未受時，持呪
X15n0306_p0774c20║之後眾破戒罪，無問輕重一時銷滅，縱經飲酒食噉
X15n0306_p0774c21║五辛種種不淨，一切諸佛菩薩金剛天仙鬼神不將
X15n0306_p0774c22║為過。設著不淨破弊衣服，一行一住悉同清淨，縱不
X15n0306_p0774c23║作壇不入道場亦不行道，誦持此呪還同入壇行道
X15n0306_p0774c24║功德無有異也。若造五逆無間重罪，及諸比丘比丘
X15n0306_p0775a01║尼四棄八棄，誦此呪已，如是重業猶如猛風吹散沙
X15n0306_p0775a02║聚，悉皆除滅更無毫髮。
X15n0306_p0775a03║前云破戒之人戒根清淨，今出其相。未受時者，桐
X15n0306_p0775a04║洲云：謂犯戒已未經懺悔重受之時。言縱經者，謂
X15n0306_p0775a05║未持呪前有飲酒食辛之過，飲食中言縱經，衣言
X15n0306_p0775a06║設著，又云縱不作壇等，皆明不淨為淨之意。一行
X15n0306_p0775a07║一住悉同清淨者，謂無一行一住而非清淨，作壇
X15n0306_p0775a08║之後須入道場，入道場後又須行道，今三事皆無，
X15n0306_p0775a09║特以持呪等彼三事。孤山曰：比丘四棄，即殺、盜、淫、
X15n0306_p0775a10║妄四根本重罪，梵語波羅夷，此云棄，謂犯此者永
X15n0306_p0775a11║棄佛海邊外，猶如大海不受死屍。比丘尼復加四
X15n0306_p0775a12║棄，謂觸、八覆、隨也。○六宿業消除。
X15n0306_p0775a13║阿難！若有眾生從無量無數劫來，所有一切輕重罪
X15n0306_p0775a14║障，從前世來未及懺悔，若能讀誦書寫此呪身上帶
X15n0306_p0775a15║持，若安住處莊宅園館，如是積業猶湯消雪，不久皆
X15n0306_p0775a16║得悟無生忍。
X15n0306_p0775a17║前但除一生之罪，今舉往劫諸罪悉皆消滅，至得
X15n0306_p0775a18║無生忍即入聖果，利益可謂極矣。所謂成就眾生
X15n0306_p0775a19║出世間智，義見於此。懺悔者，懺是梵語，具云懺摩，
X15n0306_p0775a20║此翻悔過。悔是華言，華梵兼稱，故云懺悔。止觀云：
X15n0306_p0775a21║懺名陳露先罪，悔名改往修來。館，客舍也。○七、所
X15n0306_p0775a22║求如願。
X15n0306_p0775a23║復次，阿難！若有女人未生男女欲求孕者，若能至心
X15n0306_p0775a24║憶念斯呪，或能身上帶此悉怛多般怛囉者，便生福
X15n0306_p0775b01║德智慧男女，求長命者即得長命，欲求果報速圓滿
X15n0306_p0775b02║者速得圓滿。身命色力亦復如是，命終之後隨願往
X15n0306_p0775b03║生十方國土，必定不生邊地下賤，何況雜形。
X15n0306_p0775b04║前明誦呪功德已極，至此更說女人。長水云：命終
X15n0306_p0775b05║尚能隨願往生諸佛淨土，況世間所求而不獲耶？
X15n0306_p0775b06║即中云：此節多就女人說也。求長命下，雖兼男子，
X15n0306_p0775b07║屬女意多。欲求果報速圓滿者，是求近效，謂持呪
X15n0306_p0775b08║之報當在來世，而現在欲速得之。溫陵云：雜形謂
X15n0306_p0775b09║鬼畜等類。○八國界安寧。
X15n0306_p0775b10║阿難！若諸國土州縣聚落飢荒疫癘，或復刀兵賊難
X15n0306_p0775b11║鬬諍，兼餘一切厄難之地，寫此神呪安城四門，并諸
X15n0306_p0775b12║支提或脫闍上，令其國土所有眾生奉迎斯呪，禮拜
X15n0306_p0775b13║恭敬一心供養，令其人民各各身佩，或各各安所居
X15n0306_p0775b14║宅地，一切災厄悉皆銷滅。
X15n0306_p0775b15║前明男女持呪功德，今通及一國。癘者，四時不和
X15n0306_p0775b16║之氣，人得之而生疾也。餘厄難，如水火等。地字，即
X15n0306_p0775b17║指州縣等。支提，云可供養處，即淨剎之通稱。脫闍，
X15n0306_p0775b18║此云幢，又闍音都，脫都即城臺也。雨公云：一心供
X15n0306_p0775b19║養者，必專心致敬，始得靈騐也。○九年豐障消。
X15n0306_p0775b20║阿難，在在處處國土眾生，隨有此呪，天龍歡喜，風雨
X15n0306_p0775b21║順時，五糓豐殷，兆庶安樂，亦復能鎮一切惡星，隨方
X15n0306_p0775b22║變恠，災障不起，人無橫夭，杻械枷鎖不著其身，晝夜
X15n0306_p0775b23║安眠，常無惡夢。
X15n0306_p0775b24║明呪功諸文，大槩以前生後。前明國界安寧，今明
X15n0306_p0775c01║天龍等衛護。又前有難令安，今兼指無難之地。五
X15n0306_p0775c02║糓謂麻黍稷麥豆。十億曰兆，謂京兆大國多民也。
X15n0306_p0775c03║星各有方，故曰隨方。在手曰杻，在足曰械，在頭曰
X15n0306_p0775c04║枷，在身曰鎖，葢三木一鐵也。○十惡星不入。
X15n0306_p0775c05║阿難！是娑婆界有八萬四千災變惡星，二十八大惡
X15n0306_p0775c06║星而為上首，復有八大惡星以為其主，作種種形出
X15n0306_p0775c07║現世時，能生眾生種種災異。有此呪地悉皆銷滅，十
X15n0306_p0775c08║二由旬成結界地，諸惡災祥永不能入。
X15n0306_p0775c09║上云能鎮惡星，今具出其相。二十八宿為四方之
X15n0306_p0775c10║紀，而稱為惡者，從應逆而言也。文云作種種形出
X15n0306_p0775c11║現世時，即非尋常所見明矣。由旬，正云踰繕那，此
X15n0306_p0775c12║云合應，計合爾許度量也。或云此無正翻，乃是輪
X15n0306_p0775c13║王巡狩一停之舍，猶如此方館驛。然彼由旬數有
X15n0306_p0775c14║大小，或四十里，或二十里，諸經論中多用小數耳。
X15n0306_p0775c15║溫陵曰：天反時，物逆理，皆所以為災。而反之逆之，
X15n0306_p0775c16║職由乎人，天與物應之而已。所謂災變惡星，則應
X15n0306_p0775c17║人之災惡者也。八萬四千，應眾生之煩惱業也。二
X15n0306_p0775c18║十八則四方之紀，八則五行之經及羅計孛也。順
X15n0306_p0775c19║則福應，逆則災應。所謂惠廸吉，從逆凶也。能生災
X15n0306_p0775c20║異者，亦應其逆而已。如彗孛飛流，為應同分，非星
X15n0306_p0775c21║之為也。今以呪力叶乎百順，故惡變悉滅乎天，災
X15n0306_p0775c22║祥不入其境。祥，吉凶之先兆也。○二、總述佛意結
X15n0306_p0775c23║勸。
X15n0306_p0775c24║是故如來宣示此呪，於未來世保護初學諸修行者
X15n0306_p0776a01║入三摩地，身心泰然得大安隱，更無一切諸魔鬼神
X15n0306_p0776a02║及無始來冤橫宿殃、舊業陳債來相惱害。汝及眾中
X15n0306_p0776a03║諸有學人及未來世諸修行者，依我壇場如法持戒，
X15n0306_p0776a04║所受戒主逢清淨僧，於此呪心不生疑悔。是善男子
X15n0306_p0776a05║於此父母所生之身不得心通，十方如來便為妄語。
X15n0306_p0776a06║前初卷阿難請問最初方便，今云保護初學顯密
X15n0306_p0776a07║二門，文皆相應。冤謂冤對，橫謂橫逆。前生所結，名
X15n0306_p0776a08║曰宿殃。舊業是六蔽之業，陳債如負財負命等。熏
X15n0306_p0776a09║聞云：具四緣故，方能獲益。謂依我壇場：一如法持
X15n0306_p0776a10║戒，二所受戒主逢清淨僧，三於此呪心不生疑惑，
X15n0306_p0776a11║四憶持此呪者當自惟念。於此四緣，為全不全？吳
X15n0306_p0776a12║興曰：心通者，據前所說，不出三義：一者證果，即端
X15n0306_p0776a13║坐百日，有利根者，不起于座，得須陀洹。二者發解，
X15n0306_p0776a14║謂縱其身心聖果未圓，決定自知成佛不謬。三者
X15n0306_p0776a15║宿命，謂是人應時心能記憶，八萬四千恒河沙劫，
X15n0306_p0776a16║周徧了知，得無疑惑。○三述願加護六一金剛眾。
X15n0306_p0776a17║說是語已，會中無量百千金剛，一時佛前合掌頂禮，
X15n0306_p0776a18║而白佛言：如佛所說，我當誠心保護如是修菩提者。
X15n0306_p0776a19║以上顯呪之益，下出護持之人。前文云金剛藏王
X15n0306_p0776a20║菩薩一一皆以諸金剛眾而為眷屬，今正是諸金
X15n0306_p0776a21║剛眾，故云如佛所說。前如來所說雖明呪功，實所
X15n0306_p0776a22║以囑金剛也。長水云執金剛神由護法故亦護人
X15n0306_p0776a23║也。○二天王眾
X15n0306_p0776a24║爾時，梵王及天帝釋、四天大王，亦於佛前同時頂禮，
X15n0306_p0776b01║而白佛言：審有如是修學善人，我當盡心至誠保護，
X15n0306_p0776b02║令其一生所作如願。
X15n0306_p0776b03║梵釋四王壇中所供，皆有護法之責，故次金剛發
X15n0306_p0776b04║願所作之事，如現生取證及世間無畏也。既云一
X15n0306_p0776b05║生，則不止建立道場時矣。○三八部眾
X15n0306_p0776b06║復有無量藥义大將，諸羅剎王、富單那王、鳩槃茶王、
X15n0306_p0776b07║毗舍遮王、頻那夜迦諸大鬼王及諸鬼帥，亦於佛前
X15n0306_p0776b08║合掌頂禮：我亦誓願護持是人，令菩提心速得圓滿。
X15n0306_p0776b09║藥义等皆呪中有名，頻那夜迦壇中所供，故諸鬼
X15n0306_p0776b10║神皆佛所囑。帥者，將帥首領也。云令菩提心速得
X15n0306_p0776b11║圓滿，則於此呪為有權矣。上文云修菩提，指持呪
X15n0306_p0776b12║即修菩提也。上云如願，願即心也。今雙承上文云
X15n0306_p0776b13║菩提心耳。○四天神眾
X15n0306_p0776b14║復有無量日月天子、風師、雨師、雲師、雷師并電伯等，
X15n0306_p0776b15║年歲巡官諸星眷屬，亦於會中頂禮佛足而白佛言：
X15n0306_p0776b16║我亦保護是修行人，安立道場得無所畏。
X15n0306_p0776b17║前云天龍歡喜，風雨順時，所以日月風雨，皆護神
X15n0306_p0776b18║呪。補遺云：陰陽相感，薄而為電。電，雷光也。而言師
X15n0306_p0776b19║與伯者，必有神物主之也。法華疏云：有四電師：東
X15n0306_p0776b20║身味，南百主，西阿竭羅，北阿祝藍。逐年巡察世間
X15n0306_p0776b21║善惡者，名巡官。此則於有道場時，誓為保護。葢前
X15n0306_p0776b22║所作之事，可論一生。若水旱風雨等，惟在立道場
X15n0306_p0776b23║時，使不為害耳。○五靈祇眾
X15n0306_p0776b24║復有無量山神海神，一切土地水陸空行萬物精祇，
X15n0306_p0776c01║并風神王無色界天，於如來前同時稽首而白佛言：
X15n0306_p0776c02║我亦保護是修行人，得成菩提永無魔事。
X15n0306_p0776c03║前明國界安寧，國界是諸神所統，故山海神等，皆
X15n0306_p0776c04║為永護。土地即地神，水陸空行，亦各有神。萬物精
X15n0306_p0776c05║祇，指主稼主林神等。神王兩字，是總承上文也。苕
X15n0306_p0776c06║溪云：無色界天，但無麤色，非無細色，故有稽首白
X15n0306_p0776c07║佛之事。涅槃云：非想等天，若無色者，云何得有去
X15n0306_p0776c08║來進止？如是之義，諸佛境界，非諸聲聞緣覺所知。
X15n0306_p0776c09║桐洲註更引諸經，明無色有色。又云：無色天不列
X15n0306_p0776c10║天眾，而在雜眾者，以其無色，非前天之儔類，故與
X15n0306_p0776c11║風神無色者類而言之。（文）所發之願，為成菩提之
X15n0306_p0776c12║外護也。○六、金剛藏王眾二：一、述意。
X15n0306_p0776c13║爾時，八萬四千那由他恒河沙俱胝金剛藏王菩薩，
X15n0306_p0776c14║在大會中即從座起，頂禮佛足而白佛言：世尊！如我
X15n0306_p0776c15║等輩所修功業，久成菩提不取涅槃，常隨此呪救護
X15n0306_p0776c16║末世修三摩提正修行者。
X15n0306_p0776c17║述意即是本迹，久成菩提本也。若入涅槃則不住
X15n0306_p0776c18║世間，故不取涅槃，隨呪護人迹也。具此本迹，故云
X15n0306_p0776c19║精心陰速發彼神識。○二、敘護持。
X15n0306_p0776c20║世尊！如是修心求正定人，若在道場及餘經行，乃至
X15n0306_p0776c21║散心遊戲聚落，我等徒眾常當隨從侍衛此人，縱令
X15n0306_p0776c22║魔王大自在天求其方便終不可得。諸小鬼神去此
X15n0306_p0776c23║善人十由旬外，除彼發心樂修禪者。世尊！如是惡魔、
X15n0306_p0776c24║若魔眷屬欲來侵擾是善人者，我以寶杵殞碎其首
X15n0306_p0777a01║猶如微塵，恒令此人所作如願。
X15n0306_p0777a02║求入正定在道場時本所應護。前云於散亂心心
X15n0306_p0777a03║憶口持常隨從彼，故今云乃至散亂心等。前云金
X15n0306_p0777a04║剛藏王菩薩一一皆有諸金剛眾而為眷屬晝夜
X15n0306_p0777a05║隨侍，故今云徒眾等。長水云：欲界第六名大自在，
X15n0306_p0777a06║即魔所居處。求方便者，謂求惱人之方便也。諸小
X15n0306_p0777a07║鬼神欲為障難驅令遠離，若發心修禪即不在制。
X15n0306_p0777a08║所作如願者，成就是人出世間智，及於世間得大
X15n0306_p0777a09║無畏也。既云恒令，故不止在道場時矣。此文有三
X15n0306_p0777a10║雙：一、修行有定散為一雙；二、魔有大小為一雙；三、
X15n0306_p0777a11║遮惡持善為一雙。寶杵碎首，遮惡也；所作如願，持
X15n0306_p0777a12║善也。孤山曰：夫大聖之訓物也，或用攝受、或行折
X15n0306_p0777a13║伏；羣邪之屏迹也，或感其惠、或畏其威。恒此二途
X15n0306_p0777a14║咸令得度，今行折伏俾畏其威，若涅槃殺一闡提、
X15n0306_p0777a15║法華破諸惱亂、僊豫之誅淨行、滿足之僇眾生，皆
X15n0306_p0777a16║由住無緣慈得一子地乃能如是耳。從第四卷中
X15n0306_p0777a17║請入華屋以來，齊此通名示正助以修圓行，向下
X15n0306_p0777a18║即證圓位。○三、明迷悟以證圓位。阿難於證入圓
X15n0306_p0777a19║位之初，獨問修證地位。世尊答文，首敘十二類生，
X15n0306_p0777a20║而後明五十七位者，意使一切眾生，依此法門，從
X15n0306_p0777a21║凡入聖，重重研極，至盡妙覺，成無上道也。為二：初、
X15n0306_p0777a22║阿難述請二：一、敘過述益。
X15n0306_p0777a23║阿難即從座起，頂禮佛足而白佛言：我輩愚鈍好為
X15n0306_p0777a24║多聞，於諸漏心未求出離，蒙佛慈誨得正熏修，身心
X15n0306_p0777b01║快然獲大饒益。
X15n0306_p0777b02║前屢呵多聞，故今謙言愚鈍。此又是尊者誓願，故
X15n0306_p0777b03║於諸漏未求出離。諸漏，指三界思惑。前見道、修道
X15n0306_p0777b04║二文，皆慈誨也。於身心中見有佛性，如大經云
X15n0306_p0777b05║我身即有佛性種子，故云快然等。○二因行請
X15n0306_p0777b06║位。
X15n0306_p0777b07║世尊！如是修證佛三摩地未到涅槃，云何名為乾慧
X15n0306_p0777b08║之地？四十四心至何漸次得修行目？詣何方所名入
X15n0306_p0777b09║地中？云何名為等覺菩薩？作是語已，五體投地，大眾
X15n0306_p0777b10║一心佇佛慈音，瞪瞢瞻仰。
X15n0306_p0777b11║以好多聞故求聞五十五位，以得正熏修故叩修
X15n0306_p0777b12║證階級，乾慧之後信住行向及四加行為四十四
X15n0306_p0777b13║心，其說是也。然十信與初住但是開合之殊，開為
X15n0306_p0777b14║方便、合為住體，共成四十四心，故孤山之說不可
X15n0306_p0777b15║全棄。至何漸次者，准下三種漸次，初則除其助因，
X15n0306_p0777b16║所謂五辛未為正行，至於第二刳其正性，所謂婬
X15n0306_p0777b17║心。由是之故修三摩地能得第三，違其現業乃至
X15n0306_p0777b18║獲無生忍，所以第二漸次名為真修，即修行之目。
X15n0306_p0777b19║孤山曰：阿難所請斯有二意：一者既受行門必有
X15n0306_p0777b20║位次，如得門入宅須知堂室淺深，是故請之。二者
X15n0306_p0777b21║經初佛語阿難：心言直故，如是乃至終始地位中
X15n0306_p0777b22║間永無諸委曲相。前解行圓融則心言直矣，地位
X15n0306_p0777b23║無曲未知其相，因此請之。○二、如來宣說二：一、讚
X15n0306_p0777b24║許。
X15n0306_p0777c01║爾時，世尊讚阿難言：善哉，善哉！汝等乃能普為大眾
X15n0306_p0777c02║及諸末世一切眾生，修三摩地求大乘者，從於凡夫
X15n0306_p0777c03║終大涅槃，懸示無上正修行路。汝今諦聽，當為汝說。
X15n0306_p0777c04║阿難大眾合掌刳心，默然受教。
X15n0306_p0777c05║未證先示，故云懸示。幽溪曰：刳音枯。增韻云：剖也，
X15n0306_p0777c06║虗其中也。易云：刳木為舟。今云刳心者，凡弟子受
X15n0306_p0777c07║法於師，若引瓶之受水，必虗其心，然後有所得也。
X15n0306_p0777c08║○二、宣說二：初、標明，二、別示。初又二：一、明理絕名
X15n0306_p0777c09║相。
X15n0306_p0777c10║佛言：阿難！當知妙性圓明離諸名相，本來無有世界
X15n0306_p0777c11║眾生。
X15n0306_p0777c12║妙，空也。性，中也。圓明，假也。三諦無形，俱不可見，何
X15n0306_p0777c13║有名相？溫陵云：生滅真妄，菩提涅槃，皆所謂諸名
X15n0306_p0777c14║相也。○二、明對迷立悟二：一、迷真起妄。
X15n0306_p0777c15║因妄有生，因生有滅，生滅名妄。
X15n0306_p0777c16║長水云：此為分別敘。迷真起妄，為立位之因。地位
X15n0306_p0777c17║之興，本由迷悟。迷真起妄，本性即虗。故有斷分，斷
X15n0306_p0777c18║即成悟。悟有淺深，因成階降。階降既分，名位斯別。
X15n0306_p0777c19║若不迷真，焉有斯位？故順敘也。○二、滅妄名真。
X15n0306_p0777c20║滅妄名真，是稱如來無上菩提及大涅槃二轉依號。
X15n0306_p0777c21║此文略示妙位始終。大經云：佛性者，有因有因因，
X15n0306_p0777c22║有果有果果。有因者，即十二因緣；因因者，即是智
X15n0306_p0777c23║慧；有果者，即是阿耨多羅三藐三菩提；果果者，即
X15n0306_p0777c24║是無上大般涅槃。幽溪云：一理之中，本無地位，因
X15n0306_p0778a01║滅妄故，不得已而強立名相也。二轉依號者，眾生
X15n0306_p0778a02║則轉菩提而依煩惱，轉涅槃而依生死，此從理絕
X15n0306_p0778a03║名相中，而妄生名相也。諸佛則轉煩惱而依菩提，
X15n0306_p0778a04║轉生死而依涅槃，此從妄生名相中，而復乎理絕
X15n0306_p0778a05║名相也。又復應知，非謂直至妙覺，方謂理無名相，
X15n0306_p0778a06║要須圓家名字位中，了知即名相，而本無知相。能
X15n0306_p0778a07║如是知，則修即無修，雖說地位，本無地位可得也。
X15n0306_p0778a08║○二、別示二：初、迷真起妄顛倒類生，二、返妄歸真
X15n0306_p0778a09║淺深位立。初中二：初、總明二種顛倒，次、別明十二
X15n0306_p0778a10║類生。初文二：一、敘意。
X15n0306_p0778a11║阿難！汝今欲修真三摩地，直詣如來大涅槃者，先當
X15n0306_p0778a12║識此眾生、世界二顛倒因，顛倒不生，斯則如來真三
X15n0306_p0778a13║摩地。
X15n0306_p0778a14║如前所明，因妄故有世界眾生，滅妄則成二轉依
X15n0306_p0778a15║號，故知欲證真源先須識妄。但言涅槃不言詣菩
X15n0306_p0778a16║提者，真三摩地即菩提也。長水云：前明三種相續，
X15n0306_p0778a17║今明二種顛倒，以眾生顛倒即攝業果故。
X15n0306_p0778a18║言二倒者，眾生為正報，世界為依報，正報為能依，
X15n0306_p0778a19║依報為所依，倒則俱倒，二不可闕，故標二顛倒因。
X15n0306_p0778a20║顛倒何因？因妄而有，妄謂不實，二倒咸因不實而
X15n0306_p0778a21║有，以先當識顛倒因故。於五十五位之前，先明十
X15n0306_p0778a22║二類生，類生之後，即廣明妙位始終，其意如此。三
X15n0306_p0778a23║摩他亦有真偽，如涅槃明無真三昧等，及能生人
X15n0306_p0778a24║顛倒之心，故惟如來所得為真三昧耳。吳興云：位
X15n0306_p0778b01║由悟入，悟必由迷，迷之為凡，悟之為聖。吳興之意，
X15n0306_p0778b02║以在迷為因，在悟為果，悟必由迷，故以顛倒為因。
X15n0306_p0778b03║此是台家正義，可與前解竝用。前解謂二倒以妄
X15n0306_p0778b04║為因，今謂悟果以迷為因。
X15n0306_p0778b05║釋中云眾生為正報，世界為依報，未必然也。觀下
X15n0306_p0778b06║經文，是以生滅為眾生顛倒，有數量者為世界顛
X15n0306_p0778b07║倒，故眾生中亦有依正，世界中亦有依正，其文顯
X15n0306_p0778b08║然。即十二類生，似亦世界所攝。○二、正明二：初、明
X15n0306_p0778b09║眾生顛倒，又二：一、竝明能依所依。
X15n0306_p0778b10║阿難！云何名為眾生顛倒？阿難！由性明心性明圓故，
X15n0306_p0778b11║因明發性性妄見生，從畢竟無成究竟有，此有所有
X15n0306_p0778b12║非因所因，住所住相了無根本，本此無住建立世界
X15n0306_p0778b13║及諸眾生。
X15n0306_p0778b14║初句牒徵。由眾生而有依正二報，故下文所說總
X15n0306_p0778b15║屬眾生倒攝。性明心者，前四卷中明世界生起，則
X15n0306_p0778b16║捨妙而言明。今文亦然，前云妙性圓明，茲欲釋顛
X15n0306_p0778b17║倒所由，即捨妙言明也。心為依正之總，故特言之。
X15n0306_p0778b18║性明圓者，以此無相性具依正二報，天台所謂圓
X15n0306_p0778b19║具圓徧，性具十界是也。因性明一照，而依正二報
X15n0306_p0778b20║之性一一發明，還成無情有情之種。由是於本性
X15n0306_p0778b21║中還生妄見，而此是正，此是依，判然分二途矣。妄
X15n0306_p0778b22║見即無始無明，從此無明生四住惑，於畢竟無依
X15n0306_p0778b23║正中成究竟有依正。佛順眾生情見，故云究竟有
X15n0306_p0778b24║耳。應知無明亦性本具，故云性妄見生。釋籤云：法
X15n0306_p0778c01║性即無明，法性無住處；無明即法性，無明無住處。
X15n0306_p0778c02║不其然哉！問：此中依正成究竟有，後文何云妄性
X15n0306_p0778c03║無體，非有成依？答：所言依正不可得者，但云無實，
X15n0306_p0778c04║誰云永無？以非永無，故順凡情云畢竟有，以無實
X15n0306_p0778c05║體，故後文云無體無依。善觀空者，但觀不實，終不
X15n0306_p0778c06║起斷滅見，言無依正。輔行云：所言三世不可得者，
X15n0306_p0778c07║但言無實，誰謂永無？正此義也。此有下，委出眾生
X15n0306_p0778c08║世界之相，以明無住本義。能有即眾生，所有即世
X15n0306_p0778c09║界，據後文即以所有為界。因所因者，三世中後為
X15n0306_p0778c10║能因，前為所因，以不住故。雖曰能因，復為所因；雖
X15n0306_p0778c11║曰所因，復作能因，故曰非因所因也。如此則無住
X15n0306_p0778c12║著，而亦無所住之處。此遷流無住中，安有根本可
X15n0306_p0778c13║得？而無住內有無始無明，為生世界眾生之本。○
X15n0306_p0778c14║二、正示眾生顛倒。
X15n0306_p0778c15║迷本圓明，是生虗妄。妄性無體，非有所依。將欲復真，
X15n0306_p0778c16║欲真已非真。真如性，非真求復，宛成非相，非生非住，
X15n0306_p0778c17║非心非法。展轉發生，生力發明，熏以成業，同業相感。
X15n0306_p0778c18║因有感業，相滅相生，由是故有眾生顛倒。
X15n0306_p0778c19║前雖因明發性，發性之時圓明即隱，如前偈云所
X15n0306_p0778c20║立照性亡也。因此生妄見，即無始無明。無明元無
X15n0306_p0778c21║體質，似為諸妄所依，然非實有，故曰無依。上文云
X15n0306_p0778c22║本此無住，恐謂實有此本，故今遣之。將復真者，恐
X15n0306_p0778c23║指明覺照性之時，元欲復歸性真，而欲真之念即
X15n0306_p0778c24║非真。真如性非真至非相似，釋明上句既是真如，
X15n0306_p0779a01║便不須復必自謂非真，故求復歸真元耳。如此則
X15n0306_p0779a02║宛成非真之相矣。非生下，明諸法生起，以為生而
X15n0306_p0779a03║復為住，以為住而復為異，故曰非生非住。以為心
X15n0306_p0779a04║則能生法，以為法則又能生心，故下即云展轉發
X15n0306_p0779a05║生惑，能生起業苦，最有力用，是生力也。妄惑之力
X15n0306_p0779a06║熏習成業，業能招苦，然必有同業相引，方成十二
X15n0306_p0779a07║類生。同業互相招感，名為感業。長水云：婬欲故相
X15n0306_p0779a08║生，殺盜故相滅。幽溪云：同業相感。此但舉胎卵二
X15n0306_p0779a09║生，不言濕化者，亦以造業力大者言之也。○二、明
X15n0306_p0779a10║世界顛倒二：一、能成所成，分成二種十二。
X15n0306_p0779a11║阿難！云何名為世界顛倒？是有所有分段妄生，因此
X15n0306_p0779a12║界立；非因所因、無住所住、遷流不住，因此世成；三世
X15n0306_p0779a13║四方和合相涉，變化眾生成十二類。
X15n0306_p0779a14║初句總徵世界顛倒。是有所有者，眾生為能有，世
X15n0306_p0779a15║界為所有。分段者，指東西南北之界，有分量形段
X15n0306_p0779a16║也。又聲香味等，相因而有，總以後為能因，前為所
X15n0306_p0779a17║因，前後不停，故曰無住。亦無無始無明，故非所住，
X15n0306_p0779a18║以不住而成三世也。孤山云：以世涉方，以方涉世，
X15n0306_p0779a19║俱成十二。所以眾生正報，因果和合，亦成十二。吳
X15n0306_p0779a20║興曰：第四卷方世相涉，加流變三疊，對彼依報，顯
X15n0306_p0779a21║於正報，六根功德，各千二百也。此中相涉，以依從
X15n0306_p0779a22║正，明世界顛倒，立十二類生也。既前云功德，今云
X15n0306_p0779a23║顛倒，古師用此釋前三疊者，其可同乎？桐洲云：三
X15n0306_p0779a24║世四方，顯是依報，因此世界顛倒，出生十二類生。
X15n0306_p0779b01║吳興所云非也。桐洲此釋最是。葢三世四方之十
X15n0306_p0779b02║二，非十二類生之十二也。經文三世四方，和合相
X15n0306_p0779b03║涉，已成一个十二。次云變化眾生，成十二類，又是
X15n0306_p0779b04║一个十二。明文顯然。但下文十二區分，似指十二
X15n0306_p0779b05║入，又是一个十二。此十二入，皆在一身，而亦有內
X15n0306_p0779b06║外之分。若以三世四方為世界，顯是依報。後以色
X15n0306_p0779b07║聲味等為世界，則通正報。兩種世界，不二而二。當
X15n0306_p0779b08║知後文束前三世四方之十二，但為六塵，故復對
X15n0306_p0779b09║六亂妄想，以明十二也。葢色聲等六塵，離眾生而
X15n0306_p0779b10║論，但屬乎依。就眾生而辨，即可通正。經文具離合
X15n0306_p0779b11║二義，不可不知。○二依報正報合成一種十二。
X15n0306_p0779b12║是故世界因動有聲，因聲有色，因色有香，因香有觸，
X15n0306_p0779b13║因觸有味，因味知法，六亂妄想成業性故，十二區分
X15n0306_p0779b14║由此輪轉。是故世間聲、香、味、觸，窮十二變為一旋復。
X15n0306_p0779b15║此文從是有所有，非因所因，無住所住發來故。以
X15n0306_p0779b16║是故承之因動有聲等。人師解云：因念動而聞聲，
X15n0306_p0779b17║因聞聲而見色。其說非也。文初以世界標名，明指
X15n0306_p0779b18║無情之體。先論見聞，不亦謬乎？至因味知法，始屬
X15n0306_p0779b19║意知。六亂妄想，方對六塵辨六根耳。當依長水解
X15n0306_p0779b20║云：內由動相，外感風輪，故有聲現。因空生搖，堅明
X15n0306_p0779b21║立礙，故有色立。風金相摩，則有火光，光則有氣，氣
X15n0306_p0779b22║即香也。寶明生潤，火光上蒸，由斯流水。水有冷氣
X15n0306_p0779b23║為觸，觸分澀滑，與舌相對，是有味生。五境合意，則
X15n0306_p0779b24║名為法。上皆長水語也。此中有字點上，非有所有。
X15n0306_p0779c01║因字點上，非因所因。從聲至色香，又點無住所住
X15n0306_p0779c02║而為世。六境既分，眾生六情染之，遂成亂想。眾生
X15n0306_p0779c03║六情虗妄，如獼猴窺於六牕，不恒其一，故曰六亂。
X15n0306_p0779c04║由此造作諸業，而成業性。十二區分，是十二入。此
X15n0306_p0779c05║是所感之報，便屬輪轉。十二變，即十二區分也。一
X15n0306_p0779c06║番受生輪轉，必具內根外塵，故云為一旋復。旋即
X15n0306_p0779c07║轉旋，復即回復。
X15n0306_p0779c08║○次別明十二類生三：一、總列。
X15n0306_p0779c09║乘此輪轉顛倒相故，是有世界卵生、胎生、濕生、化生，
X15n0306_p0779c10║有色、無色，有想、無想，若非有色、若非無色，若非有想、
X15n0306_p0779c11║若非無想。
X15n0306_p0779c12║前文有兩種十二：一者、三世四方和合而成十二；
X15n0306_p0779c13║二者、六塵六根相對而成十二。今云乘此輪轉，是
X15n0306_p0779c14║近承因聲有色等顛倒，承上世界顛倒十二區分，
X15n0306_p0779c15║窮變旋復既具十二，變化眾生亦成十二，取其數
X15n0306_p0779c16║之相合耳。此方十二時、十二月亦是其類。○二、別
X15n0306_p0779c17║示。文分十二：一、卵生。
X15n0306_p0779c18║阿難，由因世界虗妄輪迴動顛倒故，和合氣成八萬
X15n0306_p0779c19║四千飛沉亂想，如是故有卵羯邏藍流轉國土，魚、鳥、
X15n0306_p0779c20║龜、蛇其類充塞。
X15n0306_p0779c21║世界已具十二，輪迴復具十二。顛倒之言，多屬有
X15n0306_p0779c22║情，亦多在因。言由因世界者，謂世界中有虗妄輪
X15n0306_p0779c23║迴，名動顛倒也。輪迴之言，該今世來世。輪迴雖歷
X15n0306_p0779c24║三世，而同一種顛倒。古註云：卵惟想生。虗妄即想
X15n0306_p0780a01║也。想體輕舉，名動顛倒。其說甚是。言和合氣成者，
X15n0306_p0780a02║同業和合，而卵以氣交。如莊子云：雄鳴于上風，雌
X15n0306_p0780a03║鳴于下風，而風化。又孔雀聞雷而孕，亦是其事。想
X15n0306_p0780a04║體輕舉，可上可下，為八萬四千飛沉亂想。此為受
X15n0306_p0780a05║生之由。魚偏得其下，鳥偏得其上。當知受生之時，
X15n0306_p0780a06║已具上下之相。故曰飛沉亂想。羯邏藍云：凝滑入
X15n0306_p0780a07║胎。初位胎卵未分之相也。眾生知覺之體，若離器
X15n0306_p0780a08║界，便登聖位。若合器界，便為類生。故云流轉國土。
X15n0306_p0780a09║卵生之後，為魚鳥龜蛇，其類充塞，亦不止于魚鳥
X15n0306_p0780a10║而已。卵羯邏藍，映上妄動。魚鳥龜蛇，映上飛沉。一
X15n0306_p0780a11║往偏承，作此釋耳。又十二皆名想生。復云卵惟想
X15n0306_p0780a12║生者，十二亂想，乃受生時之想。卵生之想，是因中
X15n0306_p0780a13║想著，故獨得虗妄之名也。○二胎生
X15n0306_p0780a14║由因世界雜染輪迴欲顛倒故，和合滋成八萬四千
X15n0306_p0780a15║橫豎亂想，如是故有胎遏蒲曇流轉國土，人畜龍仙
X15n0306_p0780a16║其類充塞。
X15n0306_p0780a17║世界中有可以雜染之處，如形類之色，男女之相，
X15n0306_p0780a18║皆可欲之境也，眾生因之起欲顛倒。然輪迴該十
X15n0306_p0780a19║二，旋復有欲，即雜名曰雜染，欲字亦雜染之義。輪
X15n0306_p0780a20║迴既稱雜染，則顛倒必以欲為性矣。胎以情感，情
X15n0306_p0780a21║愛如水，有滋成之義。情有偏正，名橫豎亂想，以此
X15n0306_p0780a22║為入胎之由。遏蒲曇，此云疱，狀如瘡疱，即入胎第
X15n0306_p0780a23║二位，胎卵已分也。國土之名，與世界稍別，世界該
X15n0306_p0780a24║根塵，國土則專屬無情矣。出胎之後，為人畜龍仙。
X15n0306_p0780b01║資中云：人懷正道，豎首而行，違正從邪，斯生橫類。
X15n0306_p0780b02║即中云：入胎之初，但名橫豎之想，至出胎後，其相
X15n0306_p0780b03║始現。胎遏蒲曇，承上滋成，人畜龍仙，承上橫豎，一
X15n0306_p0780b04║往承釋耳。○三、濕生，濕以合感者，對下化生，是離
X15n0306_p0780b05║而名合也。
X15n0306_p0780b06║由因世界執著輪迴趣顛倒故，和合煖成八萬四千
X15n0306_p0780b07║翻覆亂想，如是故有濕相蔽尸流轉國土，含蠢蝡動
X15n0306_p0780b08║其類充塞。
X15n0306_p0780b09║濕以合感，合即執著，世界中有可以起著之處，眾
X15n0306_p0780b10║生感之而成輪迴，故具六根、六塵、十二法也。趣是
X15n0306_p0780b11║趣附，輪迴既稱執著，則顛倒必以趣附為性矣。顛
X15n0306_p0780b12║倒中有世界、眾生兩法和合，濕以陽生，名之為煖。
X15n0306_p0780b13║翻覆者，此類最多，非翻即覆，受生亂想之中，已具
X15n0306_p0780b14║此相。苕溪云：翻覆，飛伏之貌，此約形說，謂飛動蝡
X15n0306_p0780b15║伏是也。資中云：違心背信，翻覆任情，遂感此類。或
X15n0306_p0780b16║翻或覆，即中云眾生所趣不同，或翻或覆，非是一
X15n0306_p0780b17║物，翻覆不定，似不必以違心背信釋之。然資中之
X15n0306_p0780b18║說，亦自有義，以眾生背信者多，而翻覆之報，不妨
X15n0306_p0780b19║各得其一，以酬因心也。蔽尸，此云軟肉。濕生初相，
X15n0306_p0780b20║既不入胎，則無前二位矣。濕相應上煖成，含蠢蝡
X15n0306_p0780b21║動承上翻覆，一往偏承，意必互具。○四化生
X15n0306_p0780b22║由因世界變易輪迴假顛倒故，和合觸成八萬四千
X15n0306_p0780b23║新故亂想，如是故有化相羯南流轉國土，轉蛻飛行
X15n0306_p0780b24║其類充塞。
X15n0306_p0780c01║化生有二種：有無而忽有之化，如諸天化生是也。
X15n0306_p0780c02║有當體轉變之化，如蟲化為蝶，百合化為蚯蚓是
X15n0306_p0780c03║也。古來解者，如溫陵孤山取蟲化為蝶之義，吳興
X15n0306_p0780c04║取無而忽有之義。然經云其類充塞，豈偏取一義
X15n0306_p0780c05║哉？初云變易者，化是轉變之相，故云變易。世界中
X15n0306_p0780c06║有可以變易之道，眾生乘之，具十二入，名輪迴法。
X15n0306_p0780c07║假是假托新質。溫陵云：離此托彼，名假顛倒。其說
X15n0306_p0780c08║是也。觸者，新故相觸，或云根境相觸。如生初禪，必
X15n0306_p0780c09║先現八觸。新故亂想者，若從諸天之化，則以欲界
X15n0306_p0780c10║為故，初禪為新。若當體轉變，則以舊質為故，變體
X15n0306_p0780c11║為新。此為受生之由。次云化相羯南，應上變易。羯
X15n0306_p0780c12║南，胎中第四位也。今是化生，即無前三，乃成第一
X15n0306_p0780c13║位矣。轉蛻飛行，應上新故。轉蛻屬故，飛行屬新。此
X15n0306_p0780c14║文會解，具列古釋。天如所評最當，更錄於後。
X15n0306_p0780c15║溫陵曰：化以離應，變易即離也。離此托彼，名假顛
X15n0306_p0780c16║倒。觸類而變，名和合觸成。轉故趣新，名新故亂想。
X15n0306_p0780c17║故感應亦爾，蛻脫故趣新也。如蟲為蝶，則轉行為
X15n0306_p0780c18║飛。如雀為蛤，則轉飛為潛。凡以不同形而相禪，皆
X15n0306_p0780c19║轉蛻也。羯南云：硬肉蛻即成體，無蝡相也。自下皆
X15n0306_p0780c20║稱羯南者，諸類通稱也。若第五鉢羅奢佉曰：成形
X15n0306_p0780c21║則名隨狀貌，非通稱也。孤山曰：化相者，非無而忽
X15n0306_p0780c22║有之化。如蠐螬蟲脫換故皮，欣取新質，意欲飛騰，
X15n0306_p0780c23║故曰轉蛻飛行也。吳興曰：轉蛻飛行，未必唯舉蠐
X15n0306_p0780c24║螬之類，葢是化生取譬之象。如列子曰：天地委蛻。
X15n0306_p0781a01║下文純想則飛，皆取譬也。是則轉蛻譬故形之易
X15n0306_p0781a02║蛻，飛行喻新質之輕舉。無而忽有，理合在茲。天如
X15n0306_p0781a03║曰：環、圓、岳三師所解化生，固合經意。若論諸天獄
X15n0306_p0781a04║鬼等皆有化相，則岳師無而忽有之說，亦有理焉，
X15n0306_p0781a05║宜備取之。○五有色
X15n0306_p0781a06║由因世界留礙輪迴障顛倒故，和合著成八萬四千
X15n0306_p0781a07║精耀亂想，如是故有色相羯南流轉國土，休咎精明
X15n0306_p0781a08║其類充塞。
X15n0306_p0781a09║資中曰：事日月水火，和合光明，堅執不捨，障隔不
X15n0306_p0781a10║通，名為留礙。精明顯著，因此受生，故名色相。即中
X15n0306_p0781a11║云：此下四類，皆修行不得正道者，派成四種。今言
X15n0306_p0781a12║留礙者，眾生精神，結聚一處，即生留礙。由世界中，
X15n0306_p0781a13║有可以留滯之處，如日月水火，可以尊事。眾生事
X15n0306_p0781a14║之，或吞吸精色，誠意感通，是留礙輪迴也。障顛倒
X15n0306_p0781a15║者，如星辰墮地，即化為石，非當體障礙耶。故知精
X15n0306_p0781a16║耀，元由障礙所成，所以和合著成，精耀亂想也。色
X15n0306_p0781a17║相羯南，承上留礙，而障即留礙之意。伏咎精明，承
X15n0306_p0781a18║上精耀，休為吉，咎為凶。光現其象，名曰精明。如景
X15n0306_p0781a19║星慶雲，祥麟威鳳，與彗孛飛流，虹霓商羊，皆是其
X15n0306_p0781a20║類。資中溫陵，言皆有義。大槩修心煉氣者，能感生
X15n0306_p0781a21║此耳。○六無色
X15n0306_p0781a22║由因世界銷散輪迴惑顛倒故，和合暗成八萬四千
X15n0306_p0781a23║陰隱亂想，如是故有無色羯南流轉國土，空散銷沉
X15n0306_p0781a24║其類充塞。
X15n0306_p0781b01║此類與上文精耀相反，上云著成精耀，今云暗成
X15n0306_p0781b02║陰隱，敵體相翻。然胎因情有，此有色無色，皆情之
X15n0306_p0781b03║變。銷散雖不可云情，而滅情正情之變也。云由因
X15n0306_p0781b04║等者，世界中有可以銷散之法，眾生惑之，以形為
X15n0306_p0781b05║有待，身為患本，銷之散之，歷十二入，名曰輪迴。輪
X15n0306_p0781b06║迴雖具十二，而顛倒之性，惟一惑耳。資中曰：由迷
X15n0306_p0781b07║惑不了，厭壞色想，思無邊空，豈非顛倒？即中云：顛
X15n0306_p0781b08║倒既名為惑，則顛倒多就有情說也。暗者，其形不
X15n0306_p0781b09║著為暗，有細色在，名為陰隱。熏聞問：既云無色，何
X15n0306_p0781b10║謂羯南？答：應取一分細色，通名其類，不可即同堅
X15n0306_p0781b11║硬之狀，亦化生之類也。即中云：銷散則無色陰隱，
X15n0306_p0781b12║故亦稱羯南。空散銷沉者，幽溪云：且論欲界，如舜
X15n0306_p0781b13║若多神之類，不必以無色界外道言之。其說甚是。
X15n0306_p0781b14║補遺中以空散銷沉別對四空：空指空處，以脫色
X15n0306_p0781b15║籠故；散指識處，緣識生定，未免散亂故；銷指無所
X15n0306_p0781b16║有處，銷前識故；沉指非想非非想處，到空之底故，
X15n0306_p0781b17║方允其類。充塞之義，此說亦可兼用。如是故有下，
X15n0306_p0781b18║通承上文，不必以空散等應上銷散，無色應上陰
X15n0306_p0781b19║隱。○七有想
X15n0306_p0781b20║由因世界罔象輪迴影顛倒故，和合憶成八萬四千
X15n0306_p0781b21║潛結亂想，如是故有想相羯南流轉國土，神鬼精靈
X15n0306_p0781b22║其類充塞。
X15n0306_p0781b23║罔象者，不真之貌，為想所取，亦具十二入，名為輪
X15n0306_p0781b24║迴，而從始至終，以影響顛倒為體。資中曰：論因或
X15n0306_p0781c01║如外道凡夫，祠禱神明，託附形像，終身奉事，志慕
X15n0306_p0781c02║靈通，因果相酬，故生其類。資中論因之說，可釋八
X15n0306_p0781c03║萬四千。潛結亂想，從因招果，可釋如是，故有想相
X15n0306_p0781c04║羯南。但此中憶成等，或是類生果上亂想，以類生
X15n0306_p0781c05║之果，是亂想所成也。葢鬼神與人，幽潛相結，為感
X15n0306_p0781c06║為應，無非心想所注，故鬼神憶人，甚於人憶鬼神，
X15n0306_p0781c07║稱為想相，不亦宜乎。想相之言，通承上文，不必偏
X15n0306_p0781c08║映。伸者為神，屈者為鬼，精者無形而有，靈者能為
X15n0306_p0781c09║靈通。言其類充塞者，乩仙巫覡，皆是其類，今世最
X15n0306_p0781c10║多此種。八萬四千者，應八萬四千煩惱數也。○八
X15n0306_p0781c11║無想。
X15n0306_p0781c12║由因世界愚鈍輪迴癡顛倒故，和合頑成八萬四千
X15n0306_p0781c13║枯槁亂想，如是故有無想羯南流轉國土，精神化為
X15n0306_p0781c14║土、木、金、石，其類充塞。
X15n0306_p0781c15║隳技黜聰，以六根而法外塵，則具十二入，故曰輪
X15n0306_p0781c16║迴。彼謂至道在是，豈非癡乎？頑者，無知也。情識者，
X15n0306_p0781c17║人之生意。生意俱無名，枯槁亂想如是。下通承上
X15n0306_p0781c18║文華表生精，黃頭化石，如桐洲註所載。須者往檢
X15n0306_p0781c19║天台山志，有化石僧事云：天台山東有洞，入十餘
X15n0306_p0781c20║里，有居人市肆，多賣飲食。乾符中，有遊僧入洞，經
X15n0306_p0781c21║歷市中，飢甚，聞食香，買蒸餅啗之。同行一僧，服氣
X15n0306_p0781c22║不食，行十餘里，出洞門，已在青州牟平縣，而食僧
X15n0306_p0781c23║俄化為石。已上二種，是想之變。自有色無色至此，
X15n0306_p0781c24║皆修行而不得正道，悞成此類。○九非有色
X15n0306_p0782a01║由因世界相待輪迴偽顛倒故，和合染成八萬四千
X15n0306_p0782a02║因依亂想，如是故有非有色相成色羯南流轉國土，
X15n0306_p0782a03║諸水母等以蝦為目其類充塞。
X15n0306_p0782a04║凡相假借，有待而成，即名虗偽。相待中具有根塵，
X15n0306_p0782a05║如上以蝦為目，則六根亦可假待，況六塵乎？因中
X15n0306_p0782a06║亦然，以具十二入曰輪迴也。所云染者，不同欲染
X15n0306_p0782a07║之染，依附不離，即是染著。從染而感，故是因依亂
X15n0306_p0782a08║想。水母以水沫為身，故疏云：不從自類受身，是非
X15n0306_p0782a09║有色相而成色相也。又以蝦為目，是無目之色相，
X15n0306_p0782a10║而有其色相待。及偽染成因依，皆類生果上之事。
X15n0306_p0782a11║因中亦然，故託此類而為羯南。長水云：託穢成身，
X15n0306_p0782a12║藉物為導。此釋與水母最合。幽溪曰：世人君臣、父
X15n0306_p0782a13║子、兄弟之間，孰有不因依以成其類？亦求其正而
X15n0306_p0782a14║已矣。苟有不正，未有不墮茲類也。水母，俗謂之蝦
X15n0306_p0782a15║蛇，一名蟦，形如羊胃。夫蛩蛩、巨驉之負蟨亦然。蛩
X15n0306_p0782a16║蛩、巨驉，二獸名，前足高，不得食而善走。北方有獸
X15n0306_p0782a17║名蟨，走則蹙食，得甘草必齧以遺蛩蛩、巨驉。二獸
X15n0306_p0782a18║見人來，必負蟨而走。二獸非愛蟨也，為其得甘草
X15n0306_p0782a19║以遺之。蟨非愛二獸也，為假足也。○十非無色。
X15n0306_p0782a20║由因世界相引輪迴性顛倒故，和合呪成八萬四千
X15n0306_p0782a21║呼召亂想，由此故有非無色相無色羯南流轉國土，
X15n0306_p0782a22║呪咀厭生其類充塞。
X15n0306_p0782a23║引者，牽引。以呪術牽引，令鬼附托，具十二入，名曰
X15n0306_p0782a24║輪迴。性者，稟自然之質也。今因相引，假他而成，非
X15n0306_p0782b01║顛倒而何歟？世界中有此輪迴，眾生有此顛倒，以
X15n0306_p0782b02║此之故，而成類生。古註云：如蝦蟇等，以聲附卵者，
X15n0306_p0782b03║葢卵必得聲，然後長養，非聲即壞。此與相引呼召
X15n0306_p0782b04║雖合，而稱為無色羯南，可乎？當知呪詛之力，能使
X15n0306_p0782b05║現形厭物，故非無色相。然因呪即有，非呪即無，因
X15n0306_p0782b06║呼召即至，非呼召即不至，是本無色質也。無色中
X15n0306_p0782b07║色，亦號羯南，乃初受生時，得此名目耳。前後皆云
X15n0306_p0782b08║如是故有，今變云由是，通承上文，不必偏映。呪詛，
X15n0306_p0782b09║亦呼召也。厭禱之鬼，元非先有，實因呼召而生，名
X15n0306_p0782b10║曰厭生。輔行有梵志起尸使鬼事，宜檢世入鍊樟
X15n0306_p0782b11║木鬼，亦是其類。已上二種，是合之變。○十一非有
X15n0306_p0782b12║想
X15n0306_p0782b13║由因世界合妄輪迴罔顛倒故，和合異成八萬四千
X15n0306_p0782b14║回互亂想，如是故有非有想、相成想羯南流轉國土，
X15n0306_p0782b15║彼蒲蘆等異質相成其類充塞。
X15n0306_p0782b16║合妄者，資中曰：棄本蒸甞，承他宗嗣，以此為因。其
X15n0306_p0782b17║說甚是。無子而有子則子即妄，無父而有父則父
X15n0306_p0782b18║即妄，故云合妄無而為有曰罔。異成者，即下云異
X15n0306_p0782b19║質相成。回互者，交互也。此亂想或是受生之因，或
X15n0306_p0782b20║是果上亂想，皆可釋之。如是下，通承上文。言非有
X15n0306_p0782b21║想相者，非有父子之想而竟成父子之想，如蒲蘆
X15n0306_p0782b22║等是其類也。蒲蘆，蜾蠃也，取青蟲為子。楊子法言
X15n0306_p0782b23║云：螟蛉之子殪而逢蜾蠃，祝之曰：類我，類我。久則
X15n0306_p0782b24║肖之矣。速哉！○十二非無想。
X15n0306_p0782c01║由因世界怨害輪迴殺顛倒故，和合恠成八萬四千
X15n0306_p0782c02║食父母想，如是故有非無想相。無想羯南流轉國土，
X15n0306_p0782c03║如土梟等附塊為兒，及破鏡鳥以毒樹果抱為其子，
X15n0306_p0782c04║子成父母皆遭其食，其類充塞。
X15n0306_p0782c05║此類生以怨害為因，怨害中具十二入，故曰輪迴。
X15n0306_p0782c06║眾生起殺心，即是顛倒。眾緣和合，恠成食父母想，
X15n0306_p0782c07║此想亦類生果上亂想。長水曰：冤對相尋，連環不
X15n0306_p0782c08║止，托至親之父子，發至怨之殺害，豈不恠哉？其說
X15n0306_p0782c09║是也。如是下，通承上文，本為報怨而來，故非無想。
X15n0306_p0782c10║土塊毒樹，實是無想，古有多釋，而此解於羯南稍
X15n0306_p0782c11║順。孤山曰：土梟破鏡者，史記孝武本紀云：祠黃帝，
X15n0306_p0782c12║用一梟破鏡。孟康云：梟，鳥名也，食母。破鏡，食父。黃
X15n0306_p0782c13║帝欲絕其類，使百物祠皆用之。破鏡如貙而虎眼，
X15n0306_p0782c14║今云鳥者，恐譯人誤，或鳥字合是等字，後人妄改
X15n0306_p0782c15║耳。貙音摳，似狸而大。已上二種，是離之變。○二、總
X15n0306_p0782c16║結。
X15n0306_p0782c17║是名眾生十二種類。
X15n0306_p0782c18║類生文首皆言世界，結言眾生者，有數量故名世
X15n0306_p0782c19║界，而受生實眾生也。佛意將明聖位中有單複十
X15n0306_p0782c20║二，故先明凡類十二。又餘經多言四生，今云十二，
X15n0306_p0782c21║是推廣其說，足見今經為了義矣。
X15n0306_p0782c22║
X15n0306_p0782c23║首楞嚴經觀心定解卷七