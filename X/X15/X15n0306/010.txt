X15n0306_p0836a01║大佛頂如來密因修證了義諸菩薩萬行首楞嚴經
X15n0306_p0836a02║觀心定解卷第十
X15n0306_p0836a03║
X15n0306_p0836a04║○四、行陰。此五陰發得境中，前二屬貪、愛、大慢等
X15n0306_p0836a05║煩惱境，想陰的是魔境。今行陰十種是見境，五識
X15n0306_p0836a06║陰中兼於禪、見等執，最後二乘住立涅槃而不前
X15n0306_p0836a07║進，即二乘境。止觀立十境，而初觀陰入，有不得入
X15n0306_p0836a08║者，反因觀心發得。下九皆當用十乘妙觀觀之，一
X15n0306_p0836a09║一令成不思議境。今經正為禪那行人因觀不入，
X15n0306_p0836a10║反發魔事，故微細詳明，不令住著，則正觀可入也。
X15n0306_p0836a11║為三：一、總示始終。又三：一、結前想陰。
X15n0306_p0836a12║阿難，彼善男子修三摩地想陰盡者，是人平常夢想
X15n0306_p0836a13║消滅，寤寐恒一，覺明虗靜猶如晴空，無復麤重前塵
X15n0306_p0836a14║影事，觀諸世間大地山河如鏡鑑明，來無所粘，過無
X15n0306_p0836a15║蹤跡，虗受照應，了罔陳習，唯一精真。
X15n0306_p0836a16║想陰盡者，約已斷說。想以取相為義，寤則為想，寐
X15n0306_p0836a17║則為夢。只就寤時，已紛然不一，何況寐乎？今想陰
X15n0306_p0836a18║既除，故雖有寤寐，而其相恒一也。明平常心體如
X15n0306_p0836a19║此。覺明下，有法、喻、合。如來得妙空明覺，此是果人
X15n0306_p0836a20║之德。今在行人，覺明虗靜。不取相故虗，無喧雜故
X15n0306_p0836a21║靜。晴空中無雲烟，如覺明中無夢想粗重之習。苕
X15n0306_p0836a22║溪曰：准智論，明阿羅漢有眠無夢。騐今想盡，即六
X15n0306_p0836a23║根淨。以圓觀所破通別二惑，猶如冶鐵，粗垢先除，
X15n0306_p0836a24║故曰無復粗重等也。觀諸下，明應物之用。世間該
X15n0306_p0836b01║依正二報，獨言山河大地者，想念所著，每在依報
X15n0306_p0836b02║故也。如鏡下，是喻鑑亦鏡也。又鏡有鑑物之明，來
X15n0306_p0836b03║去無著。虗受下，是合法。不取外物之相，是以虗受
X15n0306_p0836b04║唯照應之而已，更不起怨親諸想，是無陳習。○二、
X15n0306_p0836b05║預示始終二：一、不盡始相。
X15n0306_p0836b06║生滅根元，從此披露。見諸十方十二眾生，畢殫其類，
X15n0306_p0836b07║雖未通其各命由緒，見同生基，猶如野馬，熠熠清擾，
X15n0306_p0836b08║為浮根塵，究竟樞穴，此則名為行陰區宇。
X15n0306_p0836b09║補遺云：皆謂想盡行現，故云披露。今謂前言想盡，
X15n0306_p0836b10║約利根破惑，入相似位者說之。若鈍根人，但是伏
X15n0306_p0836b11║惑，想陰未破，惟得想心凝明而已，未可云盡。即中
X15n0306_p0836b12║云想盡行現，其說元是。在斷想者，行陰才現，即能
X15n0306_p0836b13║斷行。故後經文，明行陰盡相。在伏想者，便墮行陰
X15n0306_p0836b14║區宇中。經含二意，元不相妨。生滅下，想伏而行現
X15n0306_p0836b15║也。六識之體既伏，七識之體斯現。楞伽云：七識生
X15n0306_p0836b16║滅，如來藏不生滅。此二和合，成阿賴耶。據楞伽此
X15n0306_p0836b17║言，知前六識皆生滅，而根元在第七明矣。又如餘
X15n0306_p0836b18║四陰，皆有生滅，而根元在行陰中，故言生滅。根元
X15n0306_p0836b19║見諸下，明行現則通他人。前受想但在一身，今行
X15n0306_p0836b20║陰露，則能窮十二類生。雖未下，明未見類生之識。
X15n0306_p0836b21║見仝生基，明已見類生之行。葢各命由緒，其種子
X15n0306_p0836b22║在八識中，尚未能通。而十二類仝生之基，狀若無
X15n0306_p0836b23║知，喻仝野馬。野馬，即陽焰也。春晴遠望，其狀如水。
X15n0306_p0836b24║熠熠，閃爍貌。體離受想，雖擾而清。言浮塵根者，粗
X15n0306_p0836c01║浮顯露曰浮，體無知覺曰塵。除却清淨四大，即浮
X15n0306_p0836c02║塵根。其中爪生髮長，筋轉脉搖，人不自知，總為行
X15n0306_p0836c03║陰所攝。雖在自身，似無情法。故經云：是身無知，如
X15n0306_p0836c04║土木瓦石也。生住異滅，名不相應行，斯為浮根。究
X15n0306_p0836c05║竟樞穴，門簨曰樞，門臼曰穴。簨，橫木也。此人但伏
X15n0306_p0836c06║想陰，故入行陰區宇。○二、已盡終相。
X15n0306_p0836c07║若此清擾，熠熠元性，性入元澄，一澄元習，如波瀾滅，
X15n0306_p0836c08║化為澄水，名行陰盡，是人則能超眾生濁。
X15n0306_p0836c09║若此下，謂利根人觀行得悟，即于此滅行也。熠熠
X15n0306_p0836c10║清擾，為十二類生基，故稱元性。性入元澄者，生滅
X15n0306_p0836c11║之性，入于本元澄寂之體也。或謂元澄是後識性，
X15n0306_p0836c12║流急不見，非是無流，非也。即中謂行陰盡處，即是
X15n0306_p0836c13║元澄。若以此為常行，亦得指為識耶？澄彼清擾之
X15n0306_p0836c14║習，故云一澄元習。元習即上元性，故知性是習成
X15n0306_p0836c15║之性。喻中澄水，當喻真性，不當喻識。惑業所招苦
X15n0306_p0836c16║報，生滅不停，名眾生濁，故行盡則超之。○二、結顯
X15n0306_p0836c17║妄源。
X15n0306_p0836c18║觀其所由，幽隱妄想，以為其本。
X15n0306_p0836c19║想陰之想是粗浮之想，行陰是微細之想。如前經
X15n0306_p0836c20║云：變化密移，我誠不覺。故今云幽隱妄想。○二、正
X15n0306_p0836c21║詳發相十一。二、無因論三。一、總述。
X15n0306_p0836c22║阿難當知，是得正知奢摩他中諸善男子，凝明正心，
X15n0306_p0836c23║十類天魔不得其便，方得精研窮生類本，于本類中
X15n0306_p0836c24║生元露者，觀彼幽清圓擾動元，于圓元中起計度者，
X15n0306_p0837a01║是人墜入二無因論。
X15n0306_p0837a02║想陰已伏，不起邪慮，名正知奢摩他，是入空止觀
X15n0306_p0837a03║也。有三緣故，魔不得便：一者、凝，謂心常在定故；二
X15n0306_p0837a04║者、明，謂心常觀照故；三者、正，謂不起邪慮故。方得
X15n0306_p0837a05║精研等者，至此不但見己，并見他人，能窮十二類
X15n0306_p0837a06║生之本，往昔已來已有類生，故云本類生元，即行
X15n0306_p0837a07║陰也。即下文云幽、清、圓等，對下第二、外道是觀常
X15n0306_p0837a08║擾動元故。今云圓擾動元，窮十二類，故稱圓也。圓
X15n0306_p0837a09║元者，圓字承上觀彼句，元字承上生元句。執無因
X15n0306_p0837a10║者，良由未通各命由緒之故。○二、別顯二：初、本無
X15n0306_p0837a11║因，又二：一、正明。
X15n0306_p0837a12║一者、是人見本無因。何以故？是人既得生機全破，乘
X15n0306_p0837a13║於眼根八百功德，見八萬劫所有眾生業流灣環，死
X15n0306_p0837a14║此生彼。只見眾生輪迴其處，八萬劫外冥無所觀，便
X15n0306_p0837a15║作是解：此等世間十方眾生，八萬劫來無因自有。
X15n0306_p0837a16║初句標。何以故下，徵釋。破是看破，以下即云眼根
X15n0306_p0837a17║故也。長水曰：八百功德，謂由定力發其眼根，本分
X15n0306_p0837a18║功德百倍增勝見八萬劫。吳興云：業流灣環者，行
X15n0306_p0837a19║陰流轉也。既見眾生死此生彼，便知何人復為何
X15n0306_p0837a20║人，自身曾從何類轉入何類，他身亦然。若爾，與各
X15n0306_p0837a21║命由緒何別？葢各命由緒是見識中所含種子，今
X15n0306_p0837a22║但見業報轉變，不見種子，如但見面，豈即見心？交
X15n0306_p0837a23║光云：此人總見類生不停，非一一各詳，似并不知
X15n0306_p0837a24║何人為何人，則解文太粗矣。此人眼根只見眾生
X15n0306_p0837b01║輪迴八萬劫中，不見其識，而八萬劫外亦無所觀，
X15n0306_p0837b02║吳興指為外道冥諦是也。輪迴其處者，指八萬劫
X15n0306_p0837b03║為處。便作下，是起僻解。○二、結過。
X15n0306_p0837b04║由此計度，亡正徧知，墮落外道，惑菩提性。
X15n0306_p0837b05║無因則非正知，只見八萬則非徧知，悞落外道，不
X15n0306_p0837b06║知菩提之正軌矣。○二、末無因二：一、正明。
X15n0306_p0837b07║二者、是人見末無因。何以故？是人於生既見其根，知
X15n0306_p0837b08║人生人、悟鳥生鳥，烏從來黑、鵠從來白，人天本豎、畜
X15n0306_p0837b09║生本橫，白非洗成、黑非染造，從八萬劫無復改移，今
X15n0306_p0837b10║盡此形亦復如是。而我本來不見菩提，云何更有成
X15n0306_p0837b11║菩提事？當知今日一切物象皆本無因。
X15n0306_p0837b12║夫人不生鳥，鳥不生人，生根有異，直以久遠為生
X15n0306_p0837b13║根也。烏從來黑者，其根既定，色相無改。前劫烏黑，
X15n0306_p0837b14║今烏亦黑，餘三句亦然。白非洗，黑非染者，言其根
X15n0306_p0837b15║定，不從因緣有也。以本例末，色相無殊。烏鵠等雖
X15n0306_p0837b16║盡今日之形，而後劫之烏還如今黑，後劫人天亦
X15n0306_p0837b17║如今豎。此中古人引身子觀鴿，恐不相肖。是人既
X15n0306_p0837b18║觀八萬劫，則自身必歷諸道，他人亦然。經但云色
X15n0306_p0837b19║相無殊，非云人死必為人也。如云烏從來黑，豈云
X15n0306_p0837b20║烏死必為烏乎？而我下，以諸法之有根，顯菩提之
X15n0306_p0837b21║無根。昔有菩提，今後方有菩提；往昔既無，後來安
X15n0306_p0837b22║有？是則一切皆有，菩提獨無，謗法甚矣。結文本字
X15n0306_p0837b23║合是末字，今日萬象決不因修證而改，是末無因
X15n0306_p0837b24║也。前計本無因，乃由不見其始；今計末無因，乃由
X15n0306_p0837c01║不用修證，遂廢修業之因。○二、結過。
X15n0306_p0837c02║由此計度，亡正徧知，墮落外道，惑菩提性。
X15n0306_p0837c03║○三、結示。
X15n0306_p0837c04║是則名為第一外道立無因論。
X15n0306_p0837c05║吳興曰：肇師云：外道末伽梨，謂眾生苦樂不因行
X15n0306_p0837c06║得，皆自然耳。前文云末伽梨等，都言此身死後全
X15n0306_p0837c07║滅。今計無因，雖不云死滅，必至劫滿，亦同其倫。當
X15n0306_p0837c08║知諸見不出四句，謂斷、常、雙，亦雙非也。上二無因，
X15n0306_p0837c09║即斷見；下四徧常及一分無常、一分常，乃至死後
X15n0306_p0837c10║俱非，即後三句。餘之所計，皆源流于此。○二四、徧
X15n0306_p0837c11║常論。二一、正心絕魔。
X15n0306_p0837c12║阿難！是三摩中諸善男子，凝明正心，魔不得便。
X15n0306_p0837c13║修圓定者，空假在一心中故。或言奢摩他，或言三
X15n0306_p0837c14║摩，良由正觀現前，故魔不能發。即已斷想受，前七
X15n0306_p0837c15║卷半中，任運修證，證入圓位之人也。○二窮元發
X15n0306_p0837c16║見。三一總述。
X15n0306_p0837c17║窮生類本，觀彼幽清，常擾動元，于圓常中起計度者，
X15n0306_p0837c18║是人墜入四徧常論。
X15n0306_p0837c19║起計度者，即但伏不斷因觀，發昔起九境能招報
X15n0306_p0837c20║因一類也。在佛法中以不生不滅為常，今以行陰
X15n0306_p0837c21║常存曰常。溫陵云：徧即圓也。故此標名徧常，後結
X15n0306_p0837c22║名圓常。○二、別顯二：初、正明四：初、二萬常。
X15n0306_p0837c23║一者、是人窮心境性，二處無因，修習能知二萬劫中
X15n0306_p0837c24║十方眾生所有生滅，咸皆循環，不曾散失，計以為常。
X15n0306_p0838a01║此因窮心境二處，而知二萬劫也。窮心性者，如目
X15n0306_p0838a02║但能見，耳但能聞，必其生根之有異。窮境性者，如
X15n0306_p0838a03║烏從來黑，鵠從來白，亦其生根有異也。生滅循環，
X15n0306_p0838a04║不曾散失者，如鐘聲雖歇，叩則還生，不特一物性
X15n0306_p0838a05║常，物物皆常，故有生有滅，不過循環之法，而二萬
X15n0306_p0838a06║劫來，眾生未常少一人也。若少一人，即散失矣。正
X15n0306_p0838a07║因觀生滅而見其常，故此計從行陰發。內教明緣
X15n0306_p0838a08║生無性，正破此計。聲從鐘槌而發，正是從因緣生，
X15n0306_p0838a09║而彼計為無因，此一謬也。從因緣生，其性無常，無
X15n0306_p0838a10║常即空，而彼反計為常，此又一謬也。問：性具諸法，
X15n0306_p0838a11║不從因緣，大是常住，與此計何相似耶？答：性具七
X15n0306_p0838a12║大諸法，必因破相而顯。今生滅未破，特因眾生經
X15n0306_p0838a13║劫不散，計以為常，是執相為常，便成早計。又性具
X15n0306_p0838a14║之理，雖非生因所生，亦是了因所顯，可直云無因
X15n0306_p0838a15║耶？此外道但見行陰，尚未知識陰，何由見性乎？幽
X15n0306_p0838a16║溪云：前由眼根八百功德，故謂之見；今依意根千
X15n0306_p0838a17║二百功德，故謂之知。所獲意通，比前為小，但能知
X15n0306_p0838a18║二萬劫也。○二四萬常
X15n0306_p0838a19║二者、是人窮四大元，四性常住，修習能知四萬劫中
X15n0306_p0838a20║十方眾生所有生滅，咸皆體恒，不曾散失，計以為常。
X15n0306_p0838a21║此因窮四大而知四萬劫也。不相應行，狀若無知，
X15n0306_p0838a22║遍及器界。是人既觀生滅根元，必能窮四大根元。
X15n0306_p0838a23║而四大生而復滅，滅而又生，性豈不常？此性即眾
X15n0306_p0838a24║生之體，故使眾生不失。以不失為常，非以不生滅
X15n0306_p0838b01║為常。幽溪曰：上于心境二性生計，其見尚寬，遍色
X15n0306_p0838b02║遍心。今窮四大性常，其見則狹，但在于色而已。其
X15n0306_p0838b03║中意根功德，比前倍大，故言四萬。言修習能知者，
X15n0306_p0838b04║乃想伏行現之後，重加修習，方能知之也。○三八
X15n0306_p0838b05║萬常
X15n0306_p0838b06║三者是人窮盡六根末那執受心意識中，本元由處
X15n0306_p0838b07║性常恒故，修習能知八萬劫中一切眾生，循環不失
X15n0306_p0838b08║本來常住，窮不失性計以為常。
X15n0306_p0838b09║補遺云：初就心境觀生滅，次就四大觀生滅，今就
X15n0306_p0838b10║六識至八識中觀其生滅，方為窮盡。言六根者，舉
X15n0306_p0838b11║所依根，即該六識。文中初從六根窮至八識，次又
X15n0306_p0838b12║從八至六識。于此三中，凡有生滅與類生共者，是
X15n0306_p0838b13║眾生之元由，見其不斷，乃謂性常。雖歷六、七、八，只
X15n0306_p0838b14║觀行陰境耳。即中謂此人雖見行陰，仍觀識陰，故
X15n0306_p0838b15║能知八萬劫也。從八萬劫以至今日，即名本來常
X15n0306_p0838b16║住，窮盡八識，知八萬劫，是窮不失性。吳興云：按楞
X15n0306_p0838b17║伽經：阿梨耶識，除佛及八地菩薩，諸餘二乘、外道
X15n0306_p0838b18║修行者，皆不能知。由是觀之，今行陰未盡，豈能于
X15n0306_p0838b19║此計以為常？應知心、意、識者，通舉八識也；本元由
X15n0306_p0838b20║處，別指行陰也。良以首楞嚴定頓窮八識，圓伏五
X15n0306_p0838b21║住，而于想陰盡處，不了行陰微細生滅，妄認為常，
X15n0306_p0838b22║非謂定中已見第八。慤師云：若了八識，何得異計？
X15n0306_p0838b23║斯語善焉。天如曰：俱舍云：集起名心，思量名意，了
X15n0306_p0838b24║別名識。百法疏云：八識名心，七識名意，六識名識。
X15n0306_p0838c01║又婆沙云：心即意識，如火名焰，亦名為熾，亦名燒
X15n0306_p0838c02║薪，只是一心有三差別。此中諸解，當取岳師通舉
X15n0306_p0838c03║八識，別指行陰之說為近理也。吳興云：頓窮八識，
X15n0306_p0838c04║圓伏五住，初正觀總無明心，即六識心王，而既伏
X15n0306_p0838c05║破受、想、六，即業識矣。一心三別，此之謂也。○四不
X15n0306_p0838c06║生滅常。
X15n0306_p0838c07║四者是人既盡想元生理，更無流止運轉生滅，想心
X15n0306_p0838c08║今已永滅，理中自然成不生滅，因心所度計心為常。
X15n0306_p0838c09║生理者，行中理體。若即以行陰為理體，恐未必然。
X15n0306_p0838c10║如前文云：見同生基，熠熠清擾。據此文既以行為
X15n0306_p0838c11║擾動，豈今謂其無流轉耶？此人計行之生滅全由
X15n0306_p0838c12║于想，故稱想元。想陰既滅，行體必無流轉，乃計為
X15n0306_p0838c13║常。斯乃意根卜度，不諦甚矣，故不復立能知之劫
X15n0306_p0838c14║量也。又生滅由想，故想為生滅之元。想元既盡，行
X15n0306_p0838c15║中已無生滅之相，但存其理，或流或止，即是運轉。
X15n0306_p0838c16║想盡而行不流，如披其枝而根本亦枯也。生滅下，
X15n0306_p0838c17║出自然計耳，故非重疊。前三人皆用修習，而第四
X15n0306_p0838c18║人不用修習，故云自然成不生滅。行本生滅而以
X15n0306_p0838c19║為不生滅者，因心所度故也。○二、結過。
X15n0306_p0838c20║由此計常，亡正徧知，墮落外道，惑菩提性。
X15n0306_p0838c21║以無常為常則非正，不超二萬乃至八萬即非徧。
X15n0306_p0838c22║○三、結示。
X15n0306_p0838c23║是則名為第二外道立圓常論。
X15n0306_p0838c24║吳興曰：此曰徧常所窮之境，從廣至狹而成次第。
X15n0306_p0839a01║初通五陰，二局色陰，三惟行陰，四但是行中不生
X15n0306_p0839a02║滅理。若言第三計八識，第四復計行陰，其義既失，
X15n0306_p0839a03║所次亦非。○三四、一分無常。一分常論。二一、正心
X15n0306_p0839a04║絕魔。
X15n0306_p0839a05║又三摩中諸善男子，堅凝正心，魔不得便。
X15n0306_p0839a06║○二窮元發見。三一總述。
X15n0306_p0839a07║窮生類本，觀彼幽清，常擾動元，于自他中起計度者，
X15n0306_p0839a08║是人墜入四顛倒見，一分無常，一分常論。
X15n0306_p0839a09║自他如後釋。雖觀常住非不生滅，雖觀無常不能
X15n0306_p0839a10║破法，皆成顛倒之見。○二、別顯二：初、正明四：一、我
X15n0306_p0839a11║常彼無常。
X15n0306_p0839a12║一者，是人觀妙明心徧十方界，湛然以為究竟神我，
X15n0306_p0839a13║從是則計我徧十方，凝明不動。一切眾生于我心中
X15n0306_p0839a14║自生自死，則我心性名之為常。彼生滅者，真無常性。
X15n0306_p0839a15║據三卷末云：各各自知，心遍十方。則是人所觀，似
X15n0306_p0839a16║亦非謬。但若作此見，即成邪計。妙明心體，不離陀
X15n0306_p0839a17║那。七識恒執陀那為自內我，豈不執妙明心為神
X15n0306_p0839a18║我耶？七識為生滅根元，今存行陰，正七識現行之
X15n0306_p0839a19║時，當有此計。故此計從行陰起，非即以行陰生滅
X15n0306_p0839a20║為常也。我徧十方，是我大色小，我即是自，凝明不
X15n0306_p0839a21║動，顯其為自體也。眾生即他，自生自死，言與真心
X15n0306_p0839a22║無涉。我心為常，眾生無常，即是立我慢幢，打自大
X15n0306_p0839a23║皷。謂自悟心，即無生滅；他不悟心，但有生滅。是獨
X15n0306_p0839a24║得其常，而傲眾生之無常。○二、劫壞劫不壞。
X15n0306_p0839b01║二者、是人不觀其心，徧觀十方恒沙國土，見劫壞處
X15n0306_p0839b02║名為究竟無常種性，劫不壞處名究竟常。
X15n0306_p0839b03║見同生基，但觀十方。吳興曰：三禪以下，終為三災
X15n0306_p0839b04║所壞，名無常種性。四禪以上，災不能壞，名究竟常。
X15n0306_p0839b05║常則為自所證涅槃之處，無常則為他生死之處。
X15n0306_p0839b06║○三、我如微塵轉。
X15n0306_p0839b07║三者、是人別觀我心，精細微密猶如微塵，流轉十方
X15n0306_p0839b08║性無移改，能令此身即生即滅。其不壞性，名我性常；
X15n0306_p0839b09║一切死生從我流出，名無常性。
X15n0306_p0839b10║見同生基，而別觀我心也。前計妙明徧十方，是我
X15n0306_p0839b11║大色小；今觀心如微塵，是色大我小。惟識云：體常
X15n0306_p0839b12║至細，如一極微，潛轉身中，作事業故。今流轉十方，
X15n0306_p0839b13║亦此類也。微塵所至，更無隔礙，故流轉十方。性無
X15n0306_p0839b14║改者，謂心之自性，無有改易。吳興云：我既微細，生
X15n0306_p0839b15║滅亦然。故云即生即滅。而此生滅，從細至粗，相續
X15n0306_p0839b16║無間，故云一切死生等（文）。既云能令此身，豈非從
X15n0306_p0839b17║我流出？文云流轉十方，可知是行，雖行而常；身之
X15n0306_p0839b18║生滅，是行而無常也。○四行常，餘無常。
X15n0306_p0839b19║四者、是人知想陰盡、見行陰流，行陰常流計為常性，
X15n0306_p0839b20║色、受、想等今已滅盡，名為無常。
X15n0306_p0839b21║吳興曰：前觀我心，雖流轉十方，性無移改，不知我
X15n0306_p0839b22║是行陰，其體常流。今雖見流，仍未見識陰之相，故
X15n0306_p0839b23║對色受想等為常無常也。此四顛倒，初觀神我及
X15n0306_p0839b24║一切眾生，即正報也。次觀國土與劫，即依報也。此
X15n0306_p0839c01║二對他明常無常。三觀我心及身，四計陰等，此二
X15n0306_p0839c02║約自色心明常無常，亦從廣至狹也。○二、結過。
X15n0306_p0839c03║由此計度一分無常，一分常故墮落外道惑菩提性。
X15n0306_p0839c04║○三、結示。
X15n0306_p0839c05║是則名為第三外道一分常論。
X15n0306_p0839c06║○四、四有邊論二：初、正心絕魔。
X15n0306_p0839c07║又三摩中諸善男子，堅凝正心，魔不得便。
X15n0306_p0839c08║○二窮元發見。三一總述。
X15n0306_p0839c09║窮生類本，觀彼幽清常擾動元，于分位中生計度者，
X15n0306_p0839c10║是人墜入四有邊論。
X15n0306_p0839c11║有邊無邊，在十四問中，悉是邪計。溫陵曰：分位有
X15n0306_p0839c12║四，謂三際分位，見聞分位，彼我分位，生滅分位。幽
X15n0306_p0839c13║溪曰：四種分位，不外時之與處。如第一第四，約時
X15n0306_p0839c14║以言之。第二第三，約處以言之。又以時為分，以處
X15n0306_p0839c15║為位，合時與處，成四種分位。○二、別顯二：初、正明
X15n0306_p0839c16║四：一、三世。
X15n0306_p0839c17║一者、是人心計生元，流用不息。計過、未者，名為有邊；
X15n0306_p0839c18║計相續心，名為無邊。
X15n0306_p0839c19║過去之時雖遠，然至現在而成邊際。未來之時雖
X15n0306_p0839c20║長，然至現在而亦成邊際。邊即邊際，物之盡處也。
X15n0306_p0839c21║過未約時，名為有邊。現在相續之心，計為無邊。葢
X15n0306_p0839c22║流用之心，歷然居現在之中，指此心為無邊，非約
X15n0306_p0839c23║時也。應知心在過去，則過去亦現在也。心在未來，
X15n0306_p0839c24║則未來亦現在也。相續心唯居現在，現在有何邊
X15n0306_p0840a01║乎？溫陵曰：不知真際本非有邊非無邊，故作此計。
X15n0306_p0840a02║○二眾生
X15n0306_p0840a03║二者、是人觀八萬劫則見眾生，八萬劫前寂無聞見，
X15n0306_p0840a04║無聞見處名為無邊，有眾生處名為有邊。
X15n0306_p0840a05║長水云：八萬劫見于眾生，然有分劑，故曰有邊。溫
X15n0306_p0840a06║陵云：前以不見為有邊，此以無聞為無邊，乃回互
X15n0306_p0840a07║倒計也。○三心性
X15n0306_p0840a08║三者、是人計我徧知得無邊性。彼一切人現我知中，
X15n0306_p0840a09║我曾不知彼之知性，名彼不得無邊之心，但有邊性。
X15n0306_p0840a10║此人窮至行陰，則所知無邊，謂徧見眾生，畢殫其
X15n0306_p0840a11║類也。他人未窮行陰，故曾不知彼之知性，而有邊
X15n0306_p0840a12║無邊分矣。我曾不知彼之知性者，謂曾不見有人
X15n0306_p0840a13║能徧知也。○四生滅。
X15n0306_p0840a14║四者、是人窮行陰空，以其所見心路籌度一切眾生，
X15n0306_p0840a15║一身之中計其咸皆半生半滅，明其世界一切所有，
X15n0306_p0840a16║一半有邊、一半無邊。
X15n0306_p0840a17║行以生滅為義，直謂之空可矣。然以所見心路籌
X15n0306_p0840a18║度，不能全空。見有生，見有滅，是其所見，即是其心
X15n0306_p0840a19║所行之路。一切眾生，指正報。下世界，兼依報。謂正
X15n0306_p0840a20║生時，即現滅相，是半生半滅也。因謂世間一切所
X15n0306_p0840a21║有，一半屬生，是有邊際；一半屬滅，是無邊際。○二、
X15n0306_p0840a22║結過。
X15n0306_p0840a23║由此計度有邊無邊，墮落外道惑菩提性。
X15n0306_p0840a24║○三、結示。
X15n0306_p0840b01║是則名為第四外道立有邊論。
X15n0306_p0840b02║經中初標後結，但舉有邊者，有無相待，舉一即該。
X15n0306_p0840b03║有謂理體無邊，故避之者，其說非也。○五四、不死
X15n0306_p0840b04║矯亂論。二一、正心絕魔。
X15n0306_p0840b05║又三摩中諸善男子，堅凝正心，魔不得便。
X15n0306_p0840b06║○二窮元發見。三一總述。
X15n0306_p0840b07║窮生類本，觀彼幽清常擾動元，于知見中生計度者，
X15n0306_p0840b08║是人墜入四種顛倒不死矯亂徧計虗論。
X15n0306_p0840b09║前文云：由是真精玅覺明性，故能令汝出指非指。
X15n0306_p0840b10║今不見識精明元，唯見行陰，故于是中偏多計度。
X15n0306_p0840b11║資中曰：準婆沙論釋，外道計天常住，名為不死；計
X15n0306_p0840b12║不亂答，得生彼天。若實不知而輙答者，恐成矯亂。
X15n0306_p0840b13║故有問時，答言：秘密言辭，不應皆說。或不定答，佛
X15n0306_p0840b14║法訶云：此真矯亂，故名不死。矯亂虗論。溫陵曰：以
X15n0306_p0840b15║邪倒故，于知見中狂解不決，遂矯亂其語也。今之
X15n0306_p0840b16║邪人，妄謂得道，而中無主正，矯惑于人者，多類此。
X15n0306_p0840b17║四。○二、別顯二：初、正明四：一、俱計四雙。
X15n0306_p0840b18║一者是人觀變化元，見遷流處名之為變，見相續處
X15n0306_p0840b19║名之為恒，見所見處名之為生，不見見處名之為滅，
X15n0306_p0840b20║相續之因性不斷處名之為增，正相續中中所離處
X15n0306_p0840b21║名之為減，各各生處名之為有，互互亡處名之為無。
X15n0306_p0840b22║以理都觀，用心別見。有求法人來問其義，答言：我今
X15n0306_p0840b23║亦生亦滅，亦有亦無，亦增亦減。于一切時皆亂其語，
X15n0306_p0840b24║令彼前人遺失章句。
X15n0306_p0840c01║只一行陰遷流相續之相以為根本，遂成八計：一、
X15n0306_p0840c02║于根本中以有遷流處計之為變，即此遷流者前
X15n0306_p0840c03║後相續復是恒義，乃亦變亦恒也。下皆充拓其見。
X15n0306_p0840c04║初生滅者，于遷流一邊更為二計：正生起時似有
X15n0306_p0840c05║能見所見，生即有滅。入離能見所見相續亦分二
X15n0306_p0840c06║計：相續有因則其體性不斷，是展轉增上；而正相
X15n0306_p0840c07║續中前後相離之處必有間隙，即是缺減；遷流中
X15n0306_p0840c08║前後二念各各生起，復以為有而前後互無，如瓶
X15n0306_p0840c09║中無衣、衣中無瓶，即是無義。以理都觀者，實有處
X15n0306_p0840c10║所可觀都稱為理，而見之各別又復如是。八處所
X15n0306_p0840c11║憑只一行陰，故云亦生亦滅等也。○二計無。
X15n0306_p0840c12║二者是人諦觀其心，互互無處，因無得證。有人來問，
X15n0306_p0840c13║惟答一字，但言其無，除無之餘，無所言說。
X15n0306_p0840c14║既云諦觀其心，知約行陰之相，非指行中所見諸
X15n0306_p0840c15║法也。幽溪曰：生能互無其滅，滅能互無其生，故名
X15n0306_p0840c16║互互無。前則枝于八，今則定于無。葢有滅則不可
X15n0306_p0840c17║云生，有生則不可云滅，故幽溪以為互亡。無既云
X15n0306_p0840c18║無，有亦云無，豈非矯亂？○三計有。
X15n0306_p0840c19║三者是人諦觀其心，各各有處，因有得證。有人來問，
X15n0306_p0840c20║惟答一字，但言其是，除是之餘，無所言說。
X15n0306_p0840c21║幽溪曰：各各有處，生中有生，住中有住等，秪是生
X15n0306_p0840c22║住異滅，循環不失，故云各各有也。證字不必作證
X15n0306_p0840c23║驗解，謂因此觀法，證入于行陰也。是既稱是，非亦
X15n0306_p0840c24║言是，矯亂甚矣。前二卷中，阿難計色空是見，佛言：
X15n0306_p0841a01║如是。復計色空非見，佛言：如是。大眾驚慴，佛言：無
X15n0306_p0841a02║上法王！如所如說，非是外道不死矯亂論議。據此
X15n0306_p0841a03║便可知今矯亂之計。文云互互無者，如既有非見，
X15n0306_p0841a04║則無是見，既有是見，則無非見，故一切皆無。各各
X15n0306_p0841a05║有者，色空是見，此言亦是，色空非見，此言亦是，二
X15n0306_p0841a06║義皆可成立，即各各有也。各立則俱有，相對則互
X15n0306_p0841a07║無，經義顯然，無煩異議。問：此與行蘊遷流何異？答：
X15n0306_p0841a08║見解不定，正是遷流，不爾，何成外計？○四、有無俱
X15n0306_p0841a09║見。
X15n0306_p0841a10║四者、是人有無俱見，其境枝故，其心亦亂。有人來問，
X15n0306_p0841a11║答言：亦有即是亦無，亦無之中不是亦有。一切矯亂，
X15n0306_p0841a12║無容窮詰。
X15n0306_p0841a13║如前所釋，有無俱見，其義可知。今更立一喻：如瓶
X15n0306_p0841a14║衣是有，此亦有也；缾中無衣，衣中無瓶，是亦無也。
X15n0306_p0841a15║而言亦無，不是亦有者，缾雖是有，而瓶中畢竟無
X15n0306_p0841a16║衣；衣雖是有，而衣中畢竟無缾。無缾之中，畢竟不
X15n0306_p0841a17║能有缾，故云亦無之中，不是亦有也。如是則又多
X15n0306_p0841a18║一番枝岐之見矣。矯者不順，亂者紊亂，此有無俱
X15n0306_p0841a19║計，與第一人何異？然第一有八，亦今止計有無，所
X15n0306_p0841a20║以為異。又亦無之中，不是亦有，乃此中新出之見。
X15n0306_p0841a21║亦無之中，不是亦有，考之古人，惟長水云：雖于有
X15n0306_p0841a22║中說無，二相各別，故云不是亦有。此解最是。○二、
X15n0306_p0841a23║結過。
X15n0306_p0841a24║由此計度，矯亂虗無，墮落外道，惑菩提性。
X15n0306_p0841b01║虗無即是虗妄。○三、結示。
X15n0306_p0841b02║是則名為第五外道四顛倒性不死矯亂徧計虗論。
X15n0306_p0841b03║吳興曰：從二至四，于前八中，有無分出也。二三單
X15n0306_p0841b04║計，第四兩亦。有即是無，如氷是水；無不是有，如水
X15n0306_p0841b05║非氷。四句之中，但涉三句，未見雙非，其計猶麤。○
X15n0306_p0841b06║六十六、有相論二。一、正心絕魔。
X15n0306_p0841b07║又三摩中諸善男子，堅凝正心，魔不得便。
X15n0306_p0841b08║○二窮元發見。三一總述。
X15n0306_p0841b09║窮生類本，觀彼幽清常擾動，元于無盡流生計度者，
X15n0306_p0841b10║是人墜入死後有相，發心顛倒。
X15n0306_p0841b11║無盡流者，謂行陰生滅之流，無有窮盡，故死後尚
X15n0306_p0841b12║有四陰之相。始于佛道發心，而後于外道發心，是
X15n0306_p0841b13║顛倒也。○二、別顯二：初、正明二：一、見發相。
X15n0306_p0841b14║或自固身云色是我，或見我圓含徧國土云我有色，
X15n0306_p0841b15║或彼前緣隨我迴復云色屬我，或復我依行中相續
X15n0306_p0841b16║云我在色，皆計度言死後有相，如是循環有十六相。
X15n0306_p0841b17║色既是我，不可失壞，決須自固。云含徧者，能含國
X15n0306_p0841b18║土，而又徧于國土。云我依行中相續者，謂色陰生
X15n0306_p0841b19║滅相續，而我亦附此以常存。皆言我者，若破生滅，
X15n0306_p0841b20║方顯真心，倘留生滅妄法，則所計妙心，決是神我，
X15n0306_p0841b21║以四陰是我所，而統之者我也。皆計度等者，如上
X15n0306_p0841b22║四計，總明色不可少。溫陵曰：心顛倒故，固執色身，
X15n0306_p0841b23║以色是我。又謂我體圓遍，則色為我有，前緣即目
X15n0306_p0841b24║前之色也，行陰續相亦色也。于色作此四計，于受、
X15n0306_p0841c01║想、行亦然，故成十六相，皆計死後復有也。擕李曰：
X15n0306_p0841c02║不言識陰者，所計之我，即識陰也。苕溪云：不爾，外
X15n0306_p0841c03║道六法，我與識異，今行陰未破，識未當情，故不言
X15n0306_p0841c04║耳。問：前三陰既破，何故於我復計四句耶？答：堅固
X15n0306_p0841c05║妄想雖伏，而色質猶在，色等生滅，念念不停，即無
X15n0306_p0841c06║盡流也。然此行陰，與常途所辨，粗細不同，如百論
X15n0306_p0841c07║家以識陰為初，想陰居次，受陰第三，三皆無記，未
X15n0306_p0841c08║能成業，至于行陰，方起煩惱，造作諸業，是則四陰
X15n0306_p0841c09║之中，行陰最粗，此據平常未破時說也。今觀行中
X15n0306_p0841c10║已破受、想，須知行陰粗相亦盡，唯細相在，故通前
X15n0306_p0841c11║三陰，俱見遷流幽隱之元，其實難曉。○二見成相。
X15n0306_p0841c12║從此或計畢竟煩惱，畢竟菩提，兩性竝驅，各不相觸。
X15n0306_p0841c13║苕溪曰：上四陰與我，既死後有相，或復妄計煩惱
X15n0306_p0841c14║菩提，理亦如是。以煩惱由陰而生，菩提由我而證，
X15n0306_p0841c15║言畢竟者，即兩性不相陵滅，入未來際，此皆後有
X15n0306_p0841c16║也。○二、結過。
X15n0306_p0841c17║由此計度死後有故，墮落外道惑菩提性。
X15n0306_p0841c18║既死後有，則此人不至無色。不知無色。○三、結示。
X15n0306_p0841c19║是則名為第六外道立五陰中死後有相心顛倒論。
X15n0306_p0841c20║苕溪云：通結五陰，正在前四。又雖在前四，義唯行
X15n0306_p0841c21║陰耳。○七八無相論二。一、正心絕魔。
X15n0306_p0841c22║又三摩中諸善男子，堅凝正心，魔不得便。
X15n0306_p0841c23║○二窮元發見。三一總述。
X15n0306_p0841c24║窮生類本，觀彼幽清常擾動元，于先除滅色受想中
X15n0306_p0842a01║生計度者，是人墜入死後無相，發心顛倒。
X15n0306_p0842a02║前因行陰未盡，并計三陰皆有；今因三陰除滅，并
X15n0306_p0842a03║計行陰亦空。因計度而入無相，即是顛倒。況想陰
X15n0306_p0842a04║才滅，行陰未空，自謂涅槃，窮理未盡，故成外道。○
X15n0306_p0842a05║二、別顯二：初、正明二：一、見發相。
X15n0306_p0842a06║見其色滅，形無所因；觀其想滅，心無所繫；知其受滅，
X15n0306_p0842a07║無復連綴。陰性消散，縱有生理，而無受想，與草木同。
X15n0306_p0842a08║此質現前，猶不可得，死後云何更有諸相？因之勘校，
X15n0306_p0842a09║死後相無。如是循環，有八無相。
X15n0306_p0842a10║前陰之色既滅，後陰之形無所因起，取相則心繫
X15n0306_p0842a11║于外，故想滅則無繫也。前受既滅，後受無復連綴，
X15n0306_p0842a12║三句中初三兩句，皆以前後相望，想獨不然，乃內
X15n0306_p0842a13║外相望耳。僅餘生理，即同草木者，以草木亦有生
X15n0306_p0842a14║理故也。若餘生理，行陰尚存，而即計死後無相，是
X15n0306_p0842a15║邪惑之本。此質現前，猶不可得者，謂此身現在，尚
X15n0306_p0842a16║無陰相可得，死後豈有陰相耶？然皆約自身以計
X15n0306_p0842a17║死後無相，故云見其色滅，觀其想滅，其字指自身
X15n0306_p0842a18║也。溫陵云：此約四陰，現在因亡，未來果滅，因果合
X15n0306_p0842a19║論，故成八相。○二見成相。
X15n0306_p0842a20║從此或計涅槃因果，一切皆空，徒有名字，究竟斷滅。
X15n0306_p0842a21║行在尚非涅槃，而彼即計涅槃，則過分矣。此人所
X15n0306_p0842a22║計，謂空是涅槃因，空是涅槃果，以所證者與涅槃
X15n0306_p0842a23║相似，遂移外計入佛法耳。非滅計滅判屬斷見。○
X15n0306_p0842a24║二、結過。
X15n0306_p0842b01║由此計度，死後無故墮落外道，惑菩提性。
X15n0306_p0842b02║○三、結示。
X15n0306_p0842b03║是則名為第七外道立五陰中死後無相心顛倒論。
X15n0306_p0842b04║○八八俱非論二。一、正心絕魔。
X15n0306_p0842b05║又三摩中諸善男子，堅凝正心，魔不得便。
X15n0306_p0842b06║○二窮元發見。三一總述。
X15n0306_p0842b07║窮生類本，觀彼幽清常擾動元，于行存中兼受想滅，
X15n0306_p0842b08║雙計有無自體相破，是人墜入死後俱非，起顛倒論。
X15n0306_p0842b09║文有三意：一、雙計有無，二、自體相破，三、死後俱非。
X15n0306_p0842b10║下二節皆具三意。行存是有，受想滅是無，是雙計
X15n0306_p0842b11║有無也。有中復有不有，無中復有不無，是自體相
X15n0306_p0842b12║破。以相破故，遂成俱非。有無四句，是人咸具。○二、
X15n0306_p0842b13║別顯二：初、正明二：一、明見發之相。
X15n0306_p0842b14║色受想中見有非有，行遷流內觀無不無，如是循環
X15n0306_p0842b15║窮盡陰界八俱非相。
X15n0306_p0842b16║行陰未破，色受想之生滅尚在，故云見有。而色受
X15n0306_p0842b17║想之惑已滅，故云非有。行中之色受想已除，故曰
X15n0306_p0842b18║觀無。而行之遷流尚在，故曰不無。此豈非雙計有
X15n0306_p0842b19║無及自體相破乎？見有即計行有也，觀無即計前
X15n0306_p0842b20║三陰無也。而非有即是破有，不無即是破無。如是
X15n0306_p0842b21║下。明雙非也。有是非無，故見有非有，即是非無非
X15n0306_p0842b22║有。無是不有，故觀無不無，即是不有不無。每一陰
X15n0306_p0842b23║中具非有非無二義，共成八俱非相。將十八界細
X15n0306_p0842b24║配可知。○二明見成之相。
X15n0306_p0842c01║隨得一緣，皆言死後有相無相。又計諸行性遷訛故，
X15n0306_p0842c02║心發通悟，有無俱非，虗實失措。
X15n0306_p0842c03║每舉一陰咸具雙亦，如舉色陰遷流尚存即是有
X15n0306_p0842c04║相，色病已空即是無相，受想亦然。又行陰遷流即
X15n0306_p0842c05║是有相，行中無前三陰之失即是無相。前總述中
X15n0306_p0842c06║云雙計有無，至此云隨得一緣方盡其義。又總述
X15n0306_p0842c07║中但云死後俱非，今死後亦雙計有無。又見發中
X15n0306_p0842c08║但云觀見，今發為論議是見成之相。云死後者，究
X15n0306_p0842c09║竟之義通死後也。又計等者，色與受想皆名諸行
X15n0306_p0842c10║性。遷訛者，是自體相破，以為亦有而又亦無，以為
X15n0306_p0842c11║亦有亦無而又不止于雙，亦是遷訛也。心發下，結
X15n0306_p0842c12║成雙非。前云窮盡，但窮陰界中俱非之相而已。今
X15n0306_p0842c13║云通悟，亦見成也。虗實即有無，有無不能安措，故
X15n0306_p0842c14║云失措。○二、結過。
X15n0306_p0842c15║由此計度死後俱非，後際昏瞢無可道故，墮落外道
X15n0306_p0842c16║惑菩提性。
X15n0306_p0842c17║幽溪云：釋中雖立雙亦，結中但云俱非。葢論雖義
X15n0306_p0842c18║立雙亦，見實但成俱非，一歸于斷見而已。後際昏
X15n0306_p0842c19║瞢者，不可言有，不可言無，是昏瞢無可道也。惑菩
X15n0306_p0842c20║提者，菩提之道，亦語言道斷，有無雙非。今以外見
X15n0306_p0842c21║雷同，詎非迷惑？○三、結示。
X15n0306_p0842c22║是則名為第八外道立五陰中死後俱非心顛倒論。
X15n0306_p0842c23║○九七，斷滅論。二一，正心絕魔。
X15n0306_p0842c24║又三摩中諸善男子，堅凝正心，魔不得便。
X15n0306_p0843a01║○二窮元發見。三一總述。
X15n0306_p0843a02║窮生類本，觀彼幽清，常擾動元，于後後無生計度者，
X15n0306_p0843a03║是人墜入七斷滅論。
X15n0306_p0843a04║現前行陰，名為最後。復受後有，始歸斷滅，名後後
X15n0306_p0843a05║無。孤山曰：七斷滅者，欲開人天，色開四禪，無色合
X15n0306_p0843a06║一，此計七處滅已不生也。○二、別顯二：一、正明。
X15n0306_p0843a07║或計身滅，或欲盡滅，或苦盡滅，或極樂滅，或極捨滅，
X15n0306_p0843a08║如是循環，窮盡七際，現前消滅，滅已無復。
X15n0306_p0843a09║或者顯非一人，是七人各隨所計。身滅者，欲界人
X15n0306_p0843a10║天也。欲盡滅，初禪欲染已盡故。苦盡滅，二禪極喜
X15n0306_p0843a11║無憂念故。極樂滅，三禪之樂極故。極捨滅，四禪捨
X15n0306_p0843a12║覺觀喜樂故。無色捨，色礙故。然則極捨之言含其
X15n0306_p0843a13║二也。或窮七處始入斷滅，或六或五無不從現身
X15n0306_p0843a14║而起，故曰循環現前。對滅已，謂七際現在之身也。
X15n0306_p0843a15║○二、結過。
X15n0306_p0843a16║由此計度，死後斷滅，墮落外道，惑菩提性。
X15n0306_p0843a17║○三、結示。
X15n0306_p0843a18║是則名為第九外道立五陰中死後斷滅心顛倒論。
X15n0306_p0843a19║謂五陰中有四陰，死後滅也。因經此句，吳興謂從
X15n0306_p0843a20║第七外道流出，然前但身滅，今窮七際，所以又成
X15n0306_p0843a21║一類。吳興曰：此計應從第七外道流出，但前約橫
X15n0306_p0843a22║論，今約豎說，若攝橫歸豎，則前無相屬，今身滅。幽
X15n0306_p0843a23║溪曰：第九外道雖于行陰後，後無生乎計度，觀後
X15n0306_p0843a24║結文云：立五陰中，死後斷滅。則不獨計行，兼計四
X15n0306_p0843b01║陰，悉歸斷滅也。○十五、現涅槃論二。一、正心絕魔。
X15n0306_p0843b02║又三摩中諸善男子，堅凝正心，魔不得便。
X15n0306_p0843b03║○二窮元發見。三一總述。
X15n0306_p0843b04║窮生類本，觀彼幽清常擾動元，于後後有生計度者，
X15n0306_p0843b05║是人墜入五涅槃論。
X15n0306_p0843b06║行陰為最後，復于最後身而計涅槃，故云後後有。
X15n0306_p0843b07║○二、別顯二：一、正明。
X15n0306_p0843b08║或以欲界為正轉依，觀見圓明生愛慕故；或以初禪
X15n0306_p0843b09║性無憂故；或以二禪心無苦故；或以三禪極悅隨故；
X15n0306_p0843b10║或以四禪苦樂二亡，不受輪迴生滅性故。迷有漏天
X15n0306_p0843b11║作無為解，五處安隱為勝淨依，如是循環五處究竟。
X15n0306_p0843b12║前卷明初禪苦惱不逼二禪，一切憂懸所不能逼。
X15n0306_p0843b13║今初禪無憂，二禪無苦，葢綺文互現也。初禪離欲
X15n0306_p0843b14║則無憂，二禪極喜則無苦，三禪極悅。隨者，前文云：
X15n0306_p0843b15║得大隨順，身心安隱，得無量樂。二禪喜與憂對為
X15n0306_p0843b16║苦，三禪無憂喜為樂。作無為解者，妄計為離繫自
X15n0306_p0843b17║在之果，即我德也。安隱，樂也。勝淨依，淨也。究竟，常
X15n0306_p0843b18║也。此凡夫四倒也。補遺云：或以欲界為正轉依者，
X15n0306_p0843b19║正明欲定之相也。良以欲定成時，不見牀鋪事障，
X15n0306_p0843b20║乃是定心之正報，能轉依報，故下即云觀見圓明。
X15n0306_p0843b21║交光釋轉依，一依溫陵。又以初得天眼，故云觀見
X15n0306_p0843b22║圓明。幽溪曰：涅槃計五處者，除欲界人道，并無色
X15n0306_p0843b23║界。不計人道者，現居生死故。不計無色者，以四禪
X15n0306_p0843b24║無想天為涅槃故。○二、結過。
X15n0306_p0843c01║由此計度五現涅槃，墮落外道惑菩提性。
X15n0306_p0843c02║以禪定力生彼天已，不必捨身即得究竟安樂，故
X15n0306_p0843c03║云五現涅槃。又五陰尚在而計涅槃，名現涅槃。○
X15n0306_p0843c04║三、結示。
X15n0306_p0843c05║是則名為第十外道立五陰中五現涅槃心顛倒論。
X15n0306_p0843c06║良由五陰不滅，遂以五天而為常住。故吳興云：從
X15n0306_p0843c07║第六外道流出。前第六云：或自固身，云色是我等。
X15n0306_p0843c08║今從彼流出，是其流類，故五涅槃不至無色。具如
X15n0306_p0843c09║桐洲註。○二、結過勸示。
X15n0306_p0843c10║阿難！如是十種禪那狂解，皆是行陰用心交互，故現
X15n0306_p0843c11║斯悟。眾生頑迷，不自忖量，逢此現前，以迷為解，自言
X15n0306_p0843c12║登聖，大妄語成，墮無間獄。汝等必須將如來語，于我
X15n0306_p0843c13║滅後傳示末法，徧令眾生覺了斯義，無令心魔自起
X15n0306_p0843c14║深孽，保持覆護，消息邪見，教其身心開覺真義，于無
X15n0306_p0843c15║上道不遭枝岐，勿令心祈得少為足，作大覺王清淨
X15n0306_p0843c16║標指。
X15n0306_p0843c17║保持句，冥持息邪。教其句，顯教歸正。于無下，總明
X15n0306_p0843c18║持善遮惡。十魔皆由得少為足，指其病根，使歸極
X15n0306_p0843c19║果，必以今文為清淨標指焉。長水云：想陰未盡，猶
X15n0306_p0843c20║引外魔。今想陰盡，行陰明露，但于所覺境界，別生
X15n0306_p0843c21║異見，執此為是，故曰心魔。熏聞云：說文言：禽獸蟲
X15n0306_p0843c22║蝗之恠謂之孽。今云心魔自損，如彼之恠，消息猶
X15n0306_p0843c23║除滅也。溫陵曰：前云禪那現境，乃天魔候得其便。
X15n0306_p0843c24║此云禪那狂解，乃心魔自起深孽。凡見道不真，多
X15n0306_p0844a01║岐妄計，皆即狂解，是謂心魔，最宜深防也。吳興曰：
X15n0306_p0844a02║前色受想末，皆云無令天魔得其方便，此云心魔。
X15n0306_p0844a03║後識陰云見魔，心見不出見愛二惑，即煩惱魔也。
X15n0306_p0844a04║於受陰中，第五生無盡憂，心不欲活，猶死魔也。并
X15n0306_p0844a05║所觀五陰，即陰魔四魔具矣。幽溪曰：溫陵師言見
X15n0306_p0844a06║道不真，多岐妄計，此言深中乎學者之膏肓。葢世
X15n0306_p0844a07║之修行，多墮二種失：一、師心自立，無有師承，徒仰
X15n0306_p0844a08║古德之高風，深入蘭若之絕境，邪推妄畫，忽爾心
X15n0306_p0844a09║空，如氷夾魚，謂為真道，因之起見，墮入邪宗，建立
X15n0306_p0844a10║門庭，證引祖教，以鍮石而比黃金，將碔砆以亂白
X15n0306_p0844a11║璧，自陷及人，竟落魔黨。一、秉承不久，研味非精，好
X15n0306_p0844a12║作人師，自立規矩，既不甘以品位而下人，復欲援
X15n0306_p0844a13║眾流而歸己，禪肩一豎，宗頭愈高，甞藥品既不關
X15n0306_p0844a14║于神農，施湯劑豈能同于仲景，藥非應病，病不合
X15n0306_p0844a15║方，一槩妄投，視民如草，初雖少益，後致大妨，入邪
X15n0306_p0844a16║見之叢林，墮波旬之羅網，建言立論，垂範後昆，本
X15n0306_p0844a17║師失足，入火坑而不知，弟子盲牽，墮險途而罔覺，
X15n0306_p0844a18║皆由未見道而遽修道，依邪道而悞證果故也。○
X15n0306_p0844a19║五識陰，三一總示始終，三一結前行盡。
X15n0306_p0844a20║阿難，彼善男子修三摩地行陰盡者，諸世間性幽清
X15n0306_p0844a21║擾動，同分生機倐然隳裂，沉細綱紐補特伽羅，酬業
X15n0306_p0844a22║深脉感應懸絕。
X15n0306_p0844a23║此明行滅之相也。長水云：世間性者，行陰即是世
X15n0306_p0844a24║間體性。世間有三義：一有生滅，二性有漏，三可破
X15n0306_p0844b01║壞。既墮世間，同以行陰生滅為性也。同分生機者，
X15n0306_p0844b02║十二類生，同然所有之生機也。倐然隳裂，即是盡
X15n0306_p0844b03║相。以止觀力照破生機，故云隳裂。雖云同分隳裂，
X15n0306_p0844b04║實在一人。沉細下，重釋盡義。溫陵、交光皆以沉細
X15n0306_p0844b05║綱紐連上句讀，云倐然隳烈，沉細綱紐。今謂無此
X15n0306_p0844b06║句法，恐當連下讀之。網上大繩曰綱，衣領結處曰
X15n0306_p0844b07║紐，皆喻其要。十二類生，如網如衣；行陰結要，如綱
X15n0306_p0844b08║如紐。體是七識，故云沉細。補特伽羅云：數取趣是
X15n0306_p0844b09║中有身，能酬前業。行陰是深脉也，以幽隱妄想所
X15n0306_p0844b10║成，故名深業。為感報為應，脉斷不交，故云懸絕。感
X15n0306_p0844b11║應懸絕，與下諸類不召，其義正同。葢行陰體遍，一
X15n0306_p0844b12║通自他，二通情無情。三界類生，此感彼應。由行為
X15n0306_p0844b13║相通之脉，故行盡則感應不交矣。或指深脉為沉
X15n0306_p0844b14║細綱紐，如云沉細綱紐者何？即補特伽羅酬業深
X15n0306_p0844b15║脉耳。○二、預示始終二：一、不盡始相。
X15n0306_p0844b16║于涅槃天將大明悟，如鷄後鳴，瞻顧東方已有精色，
X15n0306_p0844b17║六根虗靜無復馳逸，內外湛明入無所入，深達十方
X15n0306_p0844b18║十二種類受命元由，觀由執元諸類不召，于十方界
X15n0306_p0844b19║已獲其同，精色不沉發現幽祕，此則名為識陰區宇。
X15n0306_p0844b20║于涅槃下。有法、譬、合、明。真理將明，識陰隨現。初二
X15n0306_p0844b21║句，法也。行陰之生滅既除，而無生滅法將欲現前，
X15n0306_p0844b22║故云將大明悟。孤山云：三德涅槃名第一義天。補
X15n0306_p0844b23║遺云：指前行陰若破，即入相似，將登分真于中道
X15n0306_p0844b24║涅槃之天，將曉見相似三諦也。如雞至精色喻也。
X15n0306_p0844c01║雞後鳴者，定其為將曉之時而已，何必以五更三
X15n0306_p0844c02║唱配五陰及受想行之數耶？精色者，東方將曉之
X15n0306_p0844c03║象，明相未雜，故云精色，喻相似三諦。六根下。合也。
X15n0306_p0844c04║從六根虗靜至發現幽祕，皆似清曉氣象，其為合
X15n0306_p0844c05║喻可知。行陰已破，現前六根無復奔走聲色，是拔
X15n0306_p0844c06║去浮塵根也。如後經云：于身不出見聞覺知，故標
X15n0306_p0844c07║六根。無前四陰為虗，無擾動為靜，行陰名幽清。今
X15n0306_p0844c08║并除行，豈非虗靜內外？內是識體，外是六根，惟一
X15n0306_p0844c09║湛明之體，更無能入所入。葢行陰中甲長髮生，氣
X15n0306_p0844c10║消容皺，曾無覺悟。今離此相，豈不湛明？第一義天
X15n0306_p0844c11║所以將耀，亦由此也。深達下。識體現也。非但見眾
X15n0306_p0844c12║生死此生彼，亦見識中種子為受命元，由此徧知
X15n0306_p0844c13║他人也。元由二字，義復有異。由即種子，今已能觀；
X15n0306_p0844c14║元即托胎一分識心，今已能執。能觀故，無因之見；
X15n0306_p0844c15║執守故，無受生之業。而盡十二類，莫牽其生，此即
X15n0306_p0844c16║自利之事。十方之言，該依正自他，皆識所現，同一
X15n0306_p0844c17║識體。言精色不沉，發現幽祕者，古人云：只此二句，
X15n0306_p0844c18║是識陰區宇，前皆行盡之文。彼謂行盡文，別指能
X15n0306_p0844c19║斷行陰之人。行陰已斷，識陰隨斷，故後即有超越
X15n0306_p0844c20║命濁之言。唯精色二句，乃指伏行而未斷者，并前
X15n0306_p0844c21║受想及色，悉是暫伏。今進觀識心明湛，故精色不
X15n0306_p0844c22║沉，而發現幽祕也。即中云伏斷之說，最得經宗。然
X15n0306_p0844c23║分文如此，似猶未順。精色二句，恐承上文六根虗
X15n0306_p0844c24║靜，至入無所入，豈非精色不沉乎？不沉是離隱沒
X15n0306_p0845a01║之病。次云深達十方受命元由，豈非發現幽祕乎？
X15n0306_p0845a02║謂識中種子，含藏幽祕，今已發現也。由精色不沉，
X15n0306_p0845a03║而現幽祕，幽祕之處，名識區宇。當行盡識現時，在
X15n0306_p0845a04║斷行者，識陰才現，復能斷識。故經後文，明識陰盡
X15n0306_p0845a05║相，在伏行者，便墮識區宇中，故成十種魔事。經含
X15n0306_p0845a06║二意，元不相妨。前行陰初，文亦如是。○二、已盡終
X15n0306_p0845a07║相。
X15n0306_p0845a08║若于群召已獲，同中消磨，六門合開，成就見聞，通鄰
X15n0306_p0845a09║互用，清淨十方世界及與身心，如吠琉璃，內外明徹，
X15n0306_p0845a10║名識陰盡，是人則能超越命濁。
X15n0306_p0845a11║初句指在識陰中也。群召雖異，識體是同。同則虗
X15n0306_p0845a12║靜湛一，召不能動。是時以止觀之功，消磨根隔。前
X15n0306_p0845a13║但六根虗靜，今則無六根之相矣。合開成就者，合
X15n0306_p0845a14║惟一識，開成六根。又合之為一，而六用森然，名開
X15n0306_p0845a15║成就。開之為六，而一心自在，名合成就。又見聞通
X15n0306_p0845a16║鄰，開成就也。互用清淨，合成就也。言通鄰者，六用
X15n0306_p0845a17║不隔，如鄰之相通也。長水云：身心為內，世界為外，
X15n0306_p0845a18║皆唯識現。今識陰盡，唯一覺體。覺體明妙，如淨琉
X15n0306_p0845a19║璃。前但精色不沉，今如琉璃明徹，是大明悟也。言
X15n0306_p0845a20║超越命濁者，識住命存，識亡命謝。今識破，則超命
X15n0306_p0845a21║濁，固無疑矣。竊研五陰區宇之後，即續明五陰盡
X15n0306_p0845a22║相者。葢利根之人，于前陰斷，後陰現時，妙悟若發，
X15n0306_p0845a23║即破後陰，不待再觀魔境而後悟也。所以此中明
X15n0306_p0845a24║識盡相，云消磨六門，合開成就，在十境前。後云識
X15n0306_p0845b01║陰若盡，則汝現前，諸根互用，乃在十境之後。文非
X15n0306_p0845b02║重疊，覽者知之。又斷行者，多即破識。若伏行者，多
X15n0306_p0845b03║起十魔。又超越等者，前觀由執元，猶未能超罔象
X15n0306_p0845b04║虗無，觀之執之，真夢幻耳。今達其妄，何所執哉？故
X15n0306_p0845b05║名超越。○三、結顯妄源。
X15n0306_p0845b06║觀其所由，罔象虗無，顛倒妄想，以為其本。
X15n0306_p0845b07║罔象亦倣像，皆不實也。此是覺明初起影象之相，
X15n0306_p0845b08║乃顛倒之本也。不實則非有，故云虗無。既罔象虗
X15n0306_p0845b09║無而有，此計乃因顛倒之力。以是顛倒之本，故獨
X15n0306_p0845b10║受罔象虗無之名。○二、正詳發相。十一、因所因執。
X15n0306_p0845b11║分二：一、行盡識現。
X15n0306_p0845b12║阿難當知，是善男子窮諸行空，於識還元已滅生滅，
X15n0306_p0845b13║而于寂滅精妙未圓，能令己身根隔合開，亦與十方
X15n0306_p0845b14║諸類通覺，覺知通㳷能入圓元。
X15n0306_p0845b15║文分三：初、行空還元。前文云：陀那微細識，習氣成
X15n0306_p0845b16║瀑流，真非真恐迷，我常不開演。今云于識還元，識
X15n0306_p0845b17║即心王，元即陀那識也。前之七識皆從陀那識生，
X15n0306_p0845b18║七識之生滅既破，返歸陀那之元。二、已滅下，明其
X15n0306_p0845b19║長短。對前行陰，故云已滅生滅。云精妙未圓者，葢
X15n0306_p0845b20║真與非真，擇焉而未精也。識陰未亡，生滅細相仍
X15n0306_p0845b21║在，如後文云流急不見，非是無流，故前文以瀑流
X15n0306_p0845b22║喻之。前云真非真恐迷，今正起迷之人也。三、出其
X15n0306_p0845b23║所證。言根隔合開者，若消磨六門，則根相融泯。今
X15n0306_p0845b24║諸根雖隔，已能合開，只一隔字，顯是未消之相。與
X15n0306_p0845c01║真六根互用者，雲泥逈隔。補遺云：諸類通覺，是達
X15n0306_p0845c02║其覺性，不同前文已獲其同是唯識也。即中云：行
X15n0306_p0845c03║陰若存，甲長髮生，曾無覺悟。此行既消，則與類生
X15n0306_p0845c04║通覺。行陰尚通，他人覺體豈不通乎？上合開惟在
X15n0306_p0845c05║于己，今通覺則通他人。覺知通㳷，通承自他，工夫
X15n0306_p0845c06║到此，能證入于圓元，即指諸根自他不隔之地為
X15n0306_p0845c07║圓元。○二、因計成過二：一、正敘。
X15n0306_p0845c08║若于所歸立真常因生勝解者，是人則墮因所因執，
X15n0306_p0845c09║娑毗迦羅所歸冥諦成其伴侶，迷佛菩提亡失知見。
X15n0306_p0845c10║文分四：初、正明起計。所歸即上還元，計此元為本
X15n0306_p0845c11║心，能生諸法是真常因。此以非真為真，生滅為常，
X15n0306_p0845c12║又有能生、所生，豈非謬見？二、是人下，定彼計名。諸
X15n0306_p0845c13║法為能因，圓元為所因，與外道因常而果無常，其
X15n0306_p0845c14║義正同。三、辨其伴侶。彼黃頭外道立冥諦為能生，
X15n0306_p0845c15║二十三法為所生，又冥諦亦為所歸，不相類乎？雖
X15n0306_p0845c16║云伴侶，未必全同，以此云覺，知彼云冥諦故也。義
X15n0306_p0845c17║勢相似，成其伴耳。四、斥其邪謬。迷佛菩提者，菩提
X15n0306_p0845c18║曰覺，覺體離念。離念相者，等虗空界，無所不遍，法
X15n0306_p0845c19║界一相。今執有法從一因生，能所差別，故云迷也。
X15n0306_p0845c20║忘正知見，故云亡失。○二、結斥。
X15n0306_p0845c21║是名第一立所得心，成所歸果，違遠圓通，背涅槃城，
X15n0306_p0845c22║生外道種。
X15n0306_p0845c23║前文云：自心取自心，非幻成幻法。今立真常因而
X15n0306_p0845c24║生勝解，即成所得，是取著也。或云：能入圓元，即圓
X15n0306_p0846a01║元為所歸之果。今謂指能生法，是為所歸之因；指
X15n0306_p0846a02║能證心，計為所歸之果。○二、能非能執二：一、行盡
X15n0306_p0846a03║識現。
X15n0306_p0846a04║阿難，又善男子窮諸行空，已滅生滅，而于寂滅精妙
X15n0306_p0846a05║未圓。
X15n0306_p0846a06║妙是忘相之智，是人識精雖現，未能忘相，故云未
X15n0306_p0846a07║圓。○二、因執成過二：一、敘執。
X15n0306_p0846a08║若于所歸覽為自體，盡虗空界十二類內所有眾生，
X15n0306_p0846a09║皆我身中一類流出生勝解者，是人則墮能非能執，
X15n0306_p0846a10║摩醯首羅現無邊身成其伴侶，迷佛菩提亡失知見。
X15n0306_p0846a11║初正敘所執。于識還元，故云所歸。覽者，取也。自體，
X15n0306_p0846a12║即我身也。法本無我而攬為我身，豈非我見？因見
X15n0306_p0846a13║識體遍于十方，便謂有情、眾生皆從此出，于此法
X15n0306_p0846a14║門印持忍可，名曰勝解。次是人下，定彼執名。彼謂
X15n0306_p0846a15║我為能生而他不能，故稱能非能執。三、辨其伴侶。
X15n0306_p0846a16║摩醯首羅是大自在天，現無邊身，則眾生皆在其
X15n0306_p0846a17║中矣。四、斥彼迷謬。佛菩提由無我智顯，此人執我
X15n0306_p0846a18║即迷佛覺，何由得正知見乎？○二、結斥。
X15n0306_p0846a19║是名第二立能為心，成能事果。違遠圓通，背涅槃城，
X15n0306_p0846a20║生大慢天，我遍圓種。
X15n0306_p0846a21║能為心者，結上邪執覽為自體等也。計我心為能
X15n0306_p0846a22║生，故曰能為。成能事果，結上無邊身為伴侶也。是
X15n0306_p0846a23║人將感自在天，能現無邊身之果，以彼有現無邊
X15n0306_p0846a24║身之能事故。既執識體，必有隔礙，豈曰圓通？涅槃
X15n0306_p0846b01║如城，有防非禦敵之義。妙樂云：非寬敵急，見逼思
X15n0306_p0846b02║遙。今第二人方起見惑，是背涅槃城矣。俱舍云：于
X15n0306_p0846b03║他勝謂己勝為大慢。若生色界頂天，謂眾生從我
X15n0306_p0846b04║身流出，縱遇聖賢，必謂己勝，非大慢乎？我遍圓者，
X15n0306_p0846b05║計一切眾生皆從我生，故我心周徧。又因前薄有
X15n0306_p0846b06║圓解，而生此計，故受圓名。然我遍圓之名，通因通
X15n0306_p0846b07║果。能為心，因也；能事果，果也。由因至果，已成種性。
X15n0306_p0846b08║葢于佛法外，自成一種類矣。○三、常非常執二：初、
X15n0306_p0846b09║行窮識現。
X15n0306_p0846b10║又善男子，窮諸行空，已滅生滅，而于寂滅，精妙未圓。
X15n0306_p0846b11║○二、因計生過二：一、正敘。
X15n0306_p0846b12║若于所歸有所歸依，自疑身心從彼流出，十方虗空
X15n0306_p0846b13║咸其生起，即于都起所宣流地，作真常身無生滅解。
X15n0306_p0846b14║在生滅中早計常住，既惑不生亦迷不滅，安住沉迷
X15n0306_p0846b15║生勝解者，是人則墮常非常執，計自在天成其伴侶，
X15n0306_p0846b16║迷佛菩提亡失知見。
X15n0306_p0846b17║文中初出其執。始因行滅，于識還元，如息波歸水，
X15n0306_p0846b18║但是所歸。復計以為常住之法，是我所歸依，此倒
X15n0306_p0846b19║計也。又識是自心，而反疑為彼，其倒逾甚。前文云：
X15n0306_p0846b20║十方虗空生汝心內，猶如片雲點太清裡。此明真
X15n0306_p0846b21║心起妄，遂成虗空。今竟謂從識陰流出，其都起宣
X15n0306_p0846b22║流之地，是生滅而非真常也。既惑不生，謂不知有
X15n0306_p0846b23║真常之理也。亦迷生滅者，謂生滅為無生也。有所
X15n0306_p0846b24║歸依，計得安住，則其迷深沉而不可醒。次是人下，
X15n0306_p0846c01║定彼執名。溫陵云：以非常為常，故名常非常執。三、
X15n0306_p0846c02║辨其伴侶。資中曰：自在天與前不別。此天現有生
X15n0306_p0846c03║滅，妄計為常。今在生滅中，早計安住，正其伴也。四、
X15n0306_p0846c04║出其迷謬。如文。○次結斥。
X15n0306_p0846c05║是名第三立因依心，成妄計果，違遠圓通，背涅槃城，
X15n0306_p0846c06║生倒圓種。
X15n0306_p0846c07║將來必生計自在天，故云成妄計果。以無常為常，
X15n0306_p0846c08║疑自心為彼曰倒，薄有圓解，仍得圓名。○四、知無
X15n0306_p0846c09║知執二：一、行盡識現。
X15n0306_p0846c10║又善男子，窮諸行空，已滅生滅，而于寂滅，精妙未圓。
X15n0306_p0846c11║○二、因執成過二：一、正敘。
X15n0306_p0846c12║若于所知知徧圓故，因知立解，十方草木皆稱有情，
X15n0306_p0846c13║與人無異，草木為人，人死還成十方草樹。無擇徧知
X15n0306_p0846c14║生勝解者，是人則墮知無知執。婆吒霰尼執一切覺
X15n0306_p0846c15║成其伴侶，迷佛菩提，亡失知見。
X15n0306_p0846c16║初正明起見。因知立解，便不許有無知之法。十方
X15n0306_p0846c17║是知遍之處，草木是知遍之物。此人所以執草木
X15n0306_p0846c18║有知者，彼謂識心是知，而識體圓徧，更無不知。葢
X15n0306_p0846c19║未達性覺妙明，元無識性，一念不覺，晦昧為空。空
X15n0306_p0846c20║是晦昧之法，依空立界，故器界皆無知。由未達此，
X15n0306_p0846c21║斯起謬執。或云：老楓化為羽人，朽麥化為蝴蝶，此
X15n0306_p0846c22║草木為人之類也。賢婦化為貞石，蚯蚓化為百合，
X15n0306_p0846c23║此人為草樹之類也。此經十二類生，亦有精神化
X15n0306_p0846c24║為土木金石。然此皆偶然之事，不可為常，而定謂
X15n0306_p0847a01║有情無情互為轉變，則大謬矣。溫陵云：無情徧皆
X15n0306_p0847a02║有知，無所簡擇，故云無擇遍知。次定彼計名。此以
X15n0306_p0847a03║無知為知，故名知無知執。三辨其伴侶。婆吒，或云
X15n0306_p0847a04║䟦闍，此翻避霰尼，亦云先尼，亦云西你迦，此翻有
X15n0306_p0847a05║軍，二外道之名也。四斥其迷謬。菩提須破晦昧，而
X15n0306_p0847a06║今謂晦昧之物即是覺體，豈非迷與？孤山曰：問：前
X15n0306_p0847a07║說無情有性，無情作佛，何異此文邪執乎？答：不然。
X15n0306_p0847a08║常住真心，一體無二（云云）。孤山之說，轉覺迂遠。如
X15n0306_p0847a09║荊溪初立無情有性，次文即云：若云有性，即不合
X15n0306_p0847a10║云無情。據此，則知佛性中更無無情明矣。特因點
X15n0306_p0847a11║示世人所云無情，正是佛性周徧之處，故云無情
X15n0306_p0847a12║有性。若達佛性即無情，豈與今同？○二、結斥。
X15n0306_p0847a13║是名第四計圓知心，成虗謬果，違遠圓通，背涅槃城，
X15n0306_p0847a14║生倒知種。
X15n0306_p0847a15║溫陵曰：此謬計圓知以為因心，則果終虗謬矣。以
X15n0306_p0847a16║無知為知，是倒知也。○五、生無生執二：一、行窮識
X15n0306_p0847a17║現。
X15n0306_p0847a18║又善男子，窮諸行空，已滅生滅，而于寂滅，精妙未圓。
X15n0306_p0847a19║○二、因計生過二：一、正敘。
X15n0306_p0847a20║若于圓融根互用中已得隨順，便于圓化一切發生，
X15n0306_p0847a21║求火光明，樂水清淨，愛風周流，觀塵成就，各各崇事，
X15n0306_p0847a22║以此群塵發作本因，立常住解，是人則墮生無生執。
X15n0306_p0847a23║諸迦葉波并婆羅門，勤心役身，事火崇水，求出生死，
X15n0306_p0847a24║成其伴侶，迷佛菩提，亡失知見。
X15n0306_p0847b01║文為四：初、正明起計。六根互用，但能隨順，未得真
X15n0306_p0847b02║證，溫陵所解是也。然一根既現諸用，并欲變現諸
X15n0306_p0847b03║塵，是使圓融變化，一切發生。言便于者，譏早計也。
X15n0306_p0847b04║識陰未破，性中七大未顯，而徒求四大之用，愛之
X15n0306_p0847b05║樂之不得，則崇事外物以求發生，欲借外塵以發
X15n0306_p0847b06║自心本具之塵，故云發作本因。如一星之火，能使
X15n0306_p0847b07║燎原四大咸然，以外引內為發本因，亦猶是耳。立
X15n0306_p0847b08║常住解者，謂本因既發，即是常住，地水火風，從古
X15n0306_p0847b09║至今，未曾欠少，計以為常，不如其是事非理也。二、
X15n0306_p0847b10║是人下，定彼計名。欲生諸用，而竟不能生，故號生
X15n0306_p0847b11║無生執。三、辨其伴侶。三、迦葉波今已從佛，諸婆羅
X15n0306_p0847b12║門邪黨尚繁，是其儔類。云求出生死者，計得水火
X15n0306_p0847b13║常住之理，即免輪迴，未必出于三界之外也。四、斥
X15n0306_p0847b14║其迷謬。性中七大清淨，本然是佛菩提，今迷此菩
X15n0306_p0847b15║提，而失正知見矣。○二、結斥。
X15n0306_p0847b16║是名第五計著崇事。迷心從佛，立妄求因，求妄冀果，
X15n0306_p0847b17║違遠圓通，背涅槃城，生顛化種。
X15n0306_p0847b18║言計著者，計外物能發自心之用，因之崇事水火，
X15n0306_p0847b19║是迷自心所現，而從物求冀也。如是則以緣木求
X15n0306_p0847b20║魚之因，妄冀常住之果，豈可得哉？生顛化種者，變
X15n0306_p0847b21║化之元，本從心出，而反從物求，是顛倒化理。又立
X15n0306_p0847b22║妄求因，結求火光明等；求妄冀果，結求出生死根
X15n0306_p0847b23║塵各遍，為圓通依正。未一是不圓通事水火，非涅
X15n0306_p0847b24║槃之道。○六、歸無歸執二。一、行盡識現。
X15n0306_p0847c01║又善男子，窮諸行空，已滅生滅，而于寂滅，精妙未圓。
X15n0306_p0847c02║○二、因計生過二：一、正敘。
X15n0306_p0847c03║若于圓明計明中，虗非滅群，化以永滅，依為所歸，依
X15n0306_p0847c04║生勝解者，是人則墮歸無歸執。無想天中，諸舜若多，
X15n0306_p0847c05║成其伴侶，迷佛菩提，亡失知見。
X15n0306_p0847c06║古解云：明中虗者，前云罔象虗無是也。恐未必然。
X15n0306_p0847c07║前文謂識陰盡則見罔象虗無，顛倒妄想為本。今
X15n0306_p0847c08║識陰未盡，安得雷同？葢明是識陰之明，此識陰明
X15n0306_p0847c09║中妄謂虗無一物耳，豈能破識陰乎？從明而計虗
X15n0306_p0847c10║者，亦謂此明能消諸塵垢也。以有色即礙明，故計
X15n0306_p0847c11║明中虗耳。離塵不能離識，但欲識中虗無，何補于
X15n0306_p0847c12║事？非破也，破滅十二類之羣化也。不但依之，而且
X15n0306_p0847c13║為歸依。上依是依托，下歸依是尊重意。無想天略
X15n0306_p0847c14║舉非非想以該四空，非取四禪無想。諸舜若多，總
X15n0306_p0847c15║舉四空為同類耳。從無想天來生空處，名諸舜若
X15n0306_p0847c16║多。前文云若從無想諸外道天窮空不歸是也。長
X15n0306_p0847c17║水曰永滅依，即明中虗也。此計空為所歸依處，即
X15n0306_p0847c18║涅槃也。此明中虗實非所歸而計于歸，故云歸無
X15n0306_p0847c19║歸執。孤山曰歸于無歸，故曰歸無歸執。舜若多，主
X15n0306_p0847c20║空神也。○二、結斥。
X15n0306_p0847c21║是名第六圓虗無心，成空亡果，違遠圓通，背涅槃城，
X15n0306_p0847c22║生斷滅種。
X15n0306_p0847c23║非滅羣化為圓虗無，心永滅依為空亡果。圓虗無
X15n0306_p0847c24║者，此之虗無，總該八識及十二類，故名為圓。而引
X15n0306_p0848a01║業所牽，當證空亡之果，不但立論而已。空亡果應
X15n0306_p0848a02║即是四空等天，但彼天因修定生，今因計明中虗
X15n0306_p0848a03║而生，別號空亡果耳。有無不合，則非圓通，當以轉
X15n0306_p0848a04║識為涅槃，今則非也。斷滅種者，該于因果。虗無即
X15n0306_p0848a05║發能招報之因，空亡即發得所招報之果，如此因
X15n0306_p0848a06║果為斷滅見之種。凡此種字，皆該發得境上因果
X15n0306_p0848a07║二事，前後例爾。夫空亡斷滅，尚歷然辨發得因果
X15n0306_p0848a08║不同，況他境哉！○七、貪非貪執二：一、行盡識現。
X15n0306_p0848a09║又善男子，窮諸行空，已滅生滅，而于寂滅，精妙未圓。
X15n0306_p0848a10║○二、因計生過二：一、正敘。
X15n0306_p0848a11║若于圓常固身常住，同于精圓長不傾逝生勝解者，
X15n0306_p0848a12║是人則墮貪非貪執諸阿斯陀，求長命者成其伴侶，
X15n0306_p0848a13║迷佛菩提亡失知見。
X15n0306_p0848a14║幽溪曰：識體徧依、徧正、徧身、徧心，故曰圓。吳興曰：
X15n0306_p0848a15║識陰精明，湛不搖處，名之為常。固身常住，同識之
X15n0306_p0848a16║常也。同于句，同識精之圓也。精圓二字，竟指識體。
X15n0306_p0848a17║身本無常，實不可貪，以為長久。今堅貪著，故云貪
X15n0306_p0848a18║非貪執。溫陵曰：阿斯陀，此云無比，即長壽仙也。○
X15n0306_p0848a19║二、結斥。
X15n0306_p0848a20║是名第七執著命元，立固妄因，趣長勞果，違遠圓通，
X15n0306_p0848a21║皆涅槃城生妄延種。
X15n0306_p0848a22║命元是第八識。前文云：觀由執元，其義是同。固妄
X15n0306_p0848a23║者，唯欲固其妄身。補遺云：趣長勞果，恐取勞苦之
X15n0306_p0848a24║義。莊周曰：勞我以生。今求長生延命，非法性身，秪
X15n0306_p0848b01║成勞苦之果耳。妄延者，不知法身亘古亘今，而欲
X15n0306_p0848b02║希延壽命，故曰妄也。○八、真無真執二。一、行窮識
X15n0306_p0848b03║現。
X15n0306_p0848b04║又善男子，窮諸行空，已滅生滅，而于寂滅，精妙未圓。
X15n0306_p0848b05║○二、因計生過二：一、正敘。
X15n0306_p0848b06║觀命互通，却留塵勞恐其銷盡，便于此際坐蓮華宮，
X15n0306_p0848b07║廣化七珍多增寶緩，縱恣其心生勝解者，是人則墮
X15n0306_p0848b08║真無真執，吒枳迦羅成其伴侶，迷佛菩提亡失知見。
X15n0306_p0848b09║命是識體，通真通俗，故曰互通。通真則事相銷盡，
X15n0306_p0848b10║通俗故可留塵勞。以有神力故，化諸欲境美女為
X15n0306_p0848b11║媛。真無真者，孤山云：將欲復真，而反戀于俗也。吒
X15n0306_p0848b12║枳迦羅，即斫迦羅，此翻輪山，前稱大幻師，故可為
X15n0306_p0848b13║神力變化之伴。交光之解，支離不可用，長水、真際
X15n0306_p0848b14║俱有解，不暇多及。○二、結斥。
X15n0306_p0848b15║是名第八發邪思因，立熾塵果，違遠圓通，背涅槃城，
X15n0306_p0848b16║生天魔種。
X15n0306_p0848b17║桐洲云：邪思因者，于定中發此邪念，不能善察，由
X15n0306_p0848b18║此熾盛，起塵勞事，故同天魔。○九、定性聲聞二：一、
X15n0306_p0848b19║行窮識現。
X15n0306_p0848b20║又善男子，窮諸行空，已滅生滅，而于寂滅，精妙未圓。
X15n0306_p0848b21║○二、因解起著二：一、正敘。
X15n0306_p0848b22║于命明中，分別精麤，疎決真偽，因果相酬，惟求感應，
X15n0306_p0848b23║背清淨道。所謂見苦斷集，證滅修道，居滅已休，更不
X15n0306_p0848b24║前進，生勝解者，是人則墮定性聲聞。諸無聞僧，增上
X15n0306_p0848c01║慢者，成其伴侶，迷佛菩提，亡失知見。
X15n0306_p0848c02║前云深達十方十二種類受命元由，即命明也。此
X15n0306_p0848c03║人順前境界，更不別起邪計。分別下，文有三重：初
X15n0306_p0848c04║是了達世出世因果，分別苦集是粗是偽，滅道是
X15n0306_p0848c05║精是真。惟求下，趣向小乘，但祈感應，故見苦而後
X15n0306_p0848c06║斷集，欲證滅而始修道。居滅下，既得果已，不復前
X15n0306_p0848c07║進。若思前進，即迴心羅漢，非聲聞種也。增上慢者，
X15n0306_p0848c08║未得謂得，未證謂證，又不及定性聲聞，不過成其
X15n0306_p0848c09║伴侶而已。未得謂得，亦可稱為無聞。然是人下，秪
X15n0306_p0848c10║是判屬定性，非謂至此方成小果。桐洲云無聞僧
X15n0306_p0848c11║者，妄執小道以為究竟，故與夫謂四禪為四果，增
X15n0306_p0848c12║上慢人為害一揆。桐洲之意，竟以住小乘者為無
X15n0306_p0848c13║聞上慢矣。○次結斥。
X15n0306_p0848c14║是名第九圓精應心。成趣寂果，違遠圓通，背涅槃城，
X15n0306_p0848c15║生纏空種。
X15n0306_p0848c16║圓精應者，圓指識體，徧該在識體中，以祈求精潔
X15n0306_p0848c17║之應而為因心，是牒上唯求感應等也。成趣寂果，
X15n0306_p0848c18║牒上居滅已休等也。生纏空種，結上是人則墮等。
X15n0306_p0848c19║○十定性緣覺二。一、行窮識現。
X15n0306_p0848c20║又善男子，窮諸行空，已滅生滅，而于寂滅，精妙未圓。
X15n0306_p0848c21║○二、因解起著二：一、正敘。
X15n0306_p0848c22║若于圓融清淨覺明，發研深妙即立涅槃，而不前進
X15n0306_p0848c23║生勝解者，是人則墮定性辟支諸緣獨倫，不迴心者
X15n0306_p0848c24║成其伴侶，迷佛菩提亡失知見。
X15n0306_p0849a01║文中亦有三重，與聲聞無異。識精之體，洞三世，徹
X15n0306_p0849a02║十方，消六入一，名曰圓融。遠離愛取，名曰清淨。覺
X15n0306_p0849a03║明者，如前章曰命明。命屬因果，不離感應。今既勝
X15n0306_p0849a04║前，別得覺明之名，以成緣覺之體。如後所說，即以
X15n0306_p0849a05║覺為因心，明為果心。然其義亦互通，亦可以初悟
X15n0306_p0849a06║為覺，深知緣起為明，是以因緣之悟為覺明也。葢
X15n0306_p0849a07║佛悟因緣顯法，支佛悟因緣生法。故支佛以集為
X15n0306_p0849a08║初門，勝聲聞以苦為初門。發研深妙者，推十二因
X15n0306_p0849a09║緣，究竟滅除無明，成自然慧，是深妙也。以此為因，
X15n0306_p0849a10║涅槃是果，住果不進。幽溪曰：支佛所證，偏真涅槃，
X15n0306_p0849a11║與聲聞無異，但能侵習耳。然有獨覺、緣覺二種不
X15n0306_p0849a12║同。今云成其伴侶，未必因行同于二種也。前云纏
X15n0306_p0849a13║空，今云不化，均是定性。不迴心者，此亦今經破定
X15n0306_p0849a14║性聲聞之明文也。此即止觀用十乘觀法，觀二乘
X15n0306_p0849a15║境也。夫圓頓止觀，并破二乘住果，非法華三昧而
X15n0306_p0849a16║何？且二乘住識精為泥洹，即墮無為坑，而不能起
X15n0306_p0849a17║用。今經破斥，又是方等彈訶之教意。故此經以方
X15n0306_p0849a18║等被開成醍醐為相也。○二、結斥。
X15n0306_p0849a19║是名第十圓覺㳷心，成湛明果。違遠圓通，背涅槃城，
X15n0306_p0849a20║生覺圓明，不化圓種。
X15n0306_p0849a21║于圓融覺明而生勝解，即是圓覺㳷心。圓須指識，
X15n0306_p0849a22║覺須指因緣之悟。了三世因緣，亦了百千萬世因
X15n0306_p0849a23║緣，是成湛明果。言覺圓明者，因緣之悟仍不離識，
X15n0306_p0849a24║而能遍了三世也。不化者，謂成定性，不能超過識
X15n0306_p0849b01║精。長水云：證識覺之圓明，無悲化之妙用。二乘住
X15n0306_p0849b02║識精為泥洹，即墮無為坑而不能起用。今經斥破，
X15n0306_p0849b03║又是方等彈訶之教意是也。○三、斥邪結正二：初、
X15n0306_p0849b04║斥邪二：初、顯過二：一、結由識。
X15n0306_p0849b05║阿難！如是十種禪那，中途成狂，因依迷惑，于未足中
X15n0306_p0849b06║生滿足證，皆是識陰用心交互，故生斯位。
X15n0306_p0849b07║交光曰：中途一句，前八意多；因依二字，意兼前後；
X15n0306_p0849b08║于未二句，後二意多。○次具明過二一八境。
X15n0306_p0849b09║眾生頑迷不自忖量，逢此現前各以所愛，先習迷心
X15n0306_p0849b10║而自休息，將為畢竟所歸寧地，自言滿足無上菩提，
X15n0306_p0849b11║大妄語成外道邪魔，所感業終墮無間獄。
X15n0306_p0849b12║各以所愛，先習迷心而自休息，正輔行所謂因觀
X15n0306_p0849b13║發昔宿習現前之發，得能招報心。經文顯了，人不
X15n0306_p0849b14║細心會通經論，故致此經兩章千秋迄無定判也。
X15n0306_p0849b15║秪如自言滿足墮無間獄，正因發得以招苦報之
X15n0306_p0849b16║果，豈不瞭然哉？吳興曰：大妄語，別指前八也。前八
X15n0306_p0849b17║通名外道邪魔，亦可別指七是外道、八是邪魔，俱
X15n0306_p0849b18║未斷惑，故云墮獄。二乘異此，故云不進。○二、二乘
X15n0306_p0849b19║聲聞緣覺不成增進。
X15n0306_p0849b20║○二勸示
X15n0306_p0849b21║汝等存心秉如來道，將此法門于我滅後傳示末世，
X15n0306_p0849b22║普令眾生覺了斯義，無令見魔自作沉孽，保綏哀救
X15n0306_p0849b23║消息邪緣，令其身心入佛知見，從此成就不遭岐路。
X15n0306_p0849b24║將此下。顯教法門，謂辨魔。法門十種，皆稱見魔。保
X15n0306_p0849c01║綏下。冥持身心，入佛知見，該六根互用之義。長水
X15n0306_p0849c02║云：入佛知見，證真位也。從此謂從觀識中成就道
X15n0306_p0849c03║業。吳興曰：言見魔者，見以違理為名。前八違真中，
X15n0306_p0849c04║二理起界內邪見；後二違中，道理起界外邪見，以
X15n0306_p0849c05║二乘智即無明故。又前八中，七純是見，八具見愛，
X15n0306_p0849c06║以留塵勞，生勝解故。問：前受陰盡，已超見濁，何至
X15n0306_p0849c07║行、識二陰又發諸見耶？答：前約斷位得意生身者
X15n0306_p0849c08║言之，今在伏位，于二陰區宇中發也。此五陰文若
X15n0306_p0849c09║迷斷、伏之義，雖有妙辯，其何以消之？○二、結正二。
X15n0306_p0849c10║一、示法門。
X15n0306_p0849c11║如是法門，先過去世恒沙劫中微塵如來，乘此心開
X15n0306_p0849c12║得無上道。
X15n0306_p0849c13║吳興曰：如是法門，且指識陰禪那現相，過去諸佛
X15n0306_p0849c14║無不覺了，入佛知見，故曰乘此心開。○二、明超能
X15n0306_p0849c15║二：一、標示能超直至等覺。
X15n0306_p0849c16║識陰若盡，則汝現前諸根互用，從互用中能入菩薩
X15n0306_p0849c17║金剛乾慧，圓明精心于中發化，如淨琉璃內含寶月。
X15n0306_p0849c18║發得能招之境，既不住著，自然正觀圓明，任運流
X15n0306_p0849c19║入真因位也。六根互用，有似有真，從似入真，直至
X15n0306_p0849c20║金剛乾慧，孤山之釋最是。然未可定判在七信，或
X15n0306_p0849c21║在十信，或在初住。經云：從互用中，其言甚寬，不雜
X15n0306_p0849c22║無明，故曰圓精。明心根身器界，悉皆清淨，故云發
X15n0306_p0849c23║化。據識陰若盡之言，誠是已登初住，從此超入等
X15n0306_p0849c24║覺後心，即圓人善超也。孤山據六根互用，有似有
X15n0306_p0850a01║真，故兼用似位耳，而以初住為正。○二委示能超
X15n0306_p0850a02║直至如來。
X15n0306_p0850a03║如是乃超十信、十住、十行、十迴向、四加行心、菩薩所
X15n0306_p0850a04║行、金剛十地、等覺圓明，入于如來妙莊嚴海，圓滿菩
X15n0306_p0850a05║提，歸無所得。
X15n0306_p0850a06║不但直入真因，抑且直入極果。此因觀破發得能
X15n0306_p0850a07║招報，以明修證一番事畢也。金剛乾慧是等覺後
X15n0306_p0850a08║心，故直超等覺而入妙覺。孤山曰：妙莊嚴海是福
X15n0306_p0850a09║究竟，圓滿菩提是智究竟，歸無所得是理究竟。福
X15n0306_p0850a10║即解脫，智即般若，理即法身。不縱不橫，三德祕藏
X15n0306_p0850a11║于茲具顯。此正由用圓頓止觀觀別能招報中發
X15n0306_p0850a12║得等境而證入也。何者？葢圓解修證皆復本來，有
X15n0306_p0850a13║何可得？而因修發得，五十境中一一皆由有得有
X15n0306_p0850a14║愛而現魔孽。今既皆觀破，則自當歸本來之無所
X15n0306_p0850a15║得矣。○三、結勸欽承三：一、總結示。
X15n0306_p0850a16║此是過去先佛世尊，奢摩他中毗婆舍那，覺明分析
X15n0306_p0850a17║微細魔事。
X15n0306_p0850a18║總結詳辨五陰中因觀發得魔境之意。○二、勸兩
X15n0306_p0850a19║根二：一、利根宜精識。
X15n0306_p0850a20║魔境現前，汝能諳識。心垢洗除，不落邪見。陰魔銷滅，
X15n0306_p0850a21║天魔推碎。大力鬼神，褫魄逃逝。魑魅罔兩，無復出生。
X15n0306_p0850a22║直至菩提，無諸少乏。下劣增進，于大涅槃，心不迷悶。
X15n0306_p0850a23║前云洗心非正，落于邪見，今與相反。從奢摩他至
X15n0306_p0850a24║魑魅句，皆與前文對映。五十種魔，孰非心垢？心垢
X15n0306_p0850b01║至銷滅，是明內魔不生。天魔下，明外魔不入。無乏
X15n0306_p0850b02║少者，有此辨魔之法，則助道無乏少也。下劣恐指
X15n0306_p0850b03║二乘，以彼證小涅槃，無心向大故。○二鈍根托祕
X15n0306_p0850b04║呪
X15n0306_p0850b05║若諸末法愚鈍眾生，未識禪那、不知說法、樂修三昧，
X15n0306_p0850b06║汝恐同邪，一心勸令持我佛頂陀羅尼呪。若未能誦，
X15n0306_p0850b07║寫于禪堂或帶身上，一切諸魔所不能動。
X15n0306_p0850b08║吳興云：夫返妄歸真，非行不克。行之大略，唯信法
X15n0306_p0850b09║焉。從聞法而入者曰信行，從思惟而入者曰法行。
X15n0306_p0850b10║然其二行，必假相資。今云未識禪那即法行者，未
X15n0306_p0850b11║識五陰禪那現境也。不知說法，謂不知以信行而
X15n0306_p0850b12║資法行也。由是之故，名為愚鈍。若于三昧好樂修
X15n0306_p0850b13║習，佛慮斯人為魔所惱，故囑阿難勸持神呪也。即
X15n0306_p0850b14║中云：行人不知空假之定在一心中，名未識禪那，
X15n0306_p0850b15║因此不知法相。然是法行人故，樂修三昧。此法行
X15n0306_p0850b16║中之鈍人，非法行中之利根也。又未識等，不過明
X15n0306_p0850b17║其愚鈍而已。不知說法，即不能辨魔。問：如上辨魔
X15n0306_p0850b18║已詳，修三昧者自能依文簡辨，何云不能辨耶？答：
X15n0306_p0850b19║今經所言，亦其大槩。而魔說多種在利根者，推廣
X15n0306_p0850b20║今經之意，故皆能辨，非鈍所能。故今云汝恐同邪
X15n0306_p0850b21║也。汝恐同邪者，謂或為邪說所動，一切諸魔所不
X15n0306_p0850b22║能動，指外魔也。○三令欽奉。
X15n0306_p0850b23║汝當恭欽十方如來，究竟修進最後垂範。
X15n0306_p0850b24║正觀總無明心，若發宿習，眾境紛現，若生住著，即
X15n0306_p0850c01║如來修證皆不究竟堅固。今既詳明不令住著，則
X15n0306_p0850c02║正觀心任運流入，是為修行最後要緊垂範也。前
X15n0306_p0850c03║阿難殷勤啟請十方如來得成菩提妙奢摩他、三
X15n0306_p0850c04║摩、禪那最初方便，如來既答十方如來正觀陰入
X15n0306_p0850c05║一心三觀最初方便已，今則更詳十方如來修正
X15n0306_p0850c06║觀時，發得魔境，使不住著，則一切事方得竟竟堅
X15n0306_p0850c07║固，又為十方如來最後垂範也。不必依孤山夏滿
X15n0306_p0850c08║說經，前春示滅之說，詳發得能招報竟。○二、更斷
X15n0306_p0850c09║餘疑。即上所詳發得能招報五十陰魔中有未盡
X15n0306_p0850c10║之義，更加問答料簡以釋明之，非別有疑事可斷
X15n0306_p0850c11║也。要之，五十發得境中，天魔、外道、邪鬼、妖魅，似乎
X15n0306_p0850c12║外來害人。殊不知此等諸境，皆由正觀陰入之人，
X15n0306_p0850c13║心不自正，妄生取著，故發宿習，以致外邪得入也。
X15n0306_p0850c14║故結出五十陰魔皆是妄想，則非外來可知矣。為
X15n0306_p0850c15║二：一、疑問。
X15n0306_p0850c16║阿難即從座起，聞佛示誨，頂禮欽奉，憶持無失。于大
X15n0306_p0850c17║眾中，重復白佛：知佛所言，五陰相中，五種虗妄，為本
X15n0306_p0850c18║想心。我等平常，未蒙如來微細開示。又此五陰，為併
X15n0306_p0850c19║銷除？為次第盡？如是五重，詣何為界？惟願如來，發宣
X15n0306_p0850c20║大慈，為此大眾，清明心目，以為末世一切眾生，作將
X15n0306_p0850c21║來眼。
X15n0306_p0850c22║問有三：初問未蒙等者，意欲如來再為細示。二問
X15n0306_p0850c23║頓漸。三問因界淺深。謂色以何為邊際？乃至識以
X15n0306_p0850c24║何為邊際？○二、答釋二：初、正答所問三：初、答五陰
X15n0306_p0851a01║妄想二：一、正答又二：一、總答二：一、明真如本淨，妄
X15n0306_p0851a02║生諸法。
X15n0306_p0851a03║佛告阿難：精真妙明本覺圓淨，非留死生及諸塵垢
X15n0306_p0851a04║乃至虗空，皆因妄想之所生起。斯元本覺妙明精真，
X15n0306_p0851a05║妄以發生諸器世間，如演若多迷頭認影。
X15n0306_p0851a06║死生，苦道也。塵垢，業煩惱也。真妄合生，正是不生
X15n0306_p0851a07║滅與生滅和合。前文殊偈中，先生空界，後成有情，
X15n0306_p0851a08║今亦如是。乃至者，追遡五陰以前之事，迷頭如迷
X15n0306_p0851a09║真，認影如生器世間。吳興曰：精真，中道也。妙明，寂
X15n0306_p0851a10║照也。三諦融通，云無塵垢，總名本覺圓淨。此單論
X15n0306_p0851a11║真性也。乃至下，單論妄想生起諸法。斯元下，合明
X15n0306_p0851a12║真妄發生世間。所以爾者，無前單論，則不知離義。
X15n0306_p0851a13║無後合明，則不知即義。幽溪曰：文中先明真覺無
X15n0306_p0851a14║妄，次明妄以發生，三明真妄合生。非初二節，不足
X15n0306_p0851a15║以彰離。非後一節，不足以彰即。離則真妄竝行，而
X15n0306_p0851a16║不相害。即則真妄體融，而不相礙。不相害，則妄可
X15n0306_p0851a17║去，而真可復。不相礙，則妄無相，而其體真。空華之
X15n0306_p0851a18║喻，最好研詳。波水之譬，猶堪取象。○二、明因緣自
X15n0306_p0851a19║然，二、計虗妄三：一、立。
X15n0306_p0851a20║妄元無因，于妄想中立因緣性，迷因緣者稱為自然。
X15n0306_p0851a21║文有三重：妄元無因，一也；于想妄中立因緣性，二
X15n0306_p0851a22║也；不了妄想當體全空，遂計妄想為能生也，迷因
X15n0306_p0851a23║緣者稱為自然，三也。桐洲云：立因緣性，謂自、他、共
X15n0306_p0851a24║性，并下自然，則四性備矣。言自然者，五陰皆自然
X15n0306_p0851b01║而有也。○二破二。一、總破二計。
X15n0306_p0851b02║彼虗空性猶實幻生，因緣自然，皆是眾生妄心計度。
X15n0306_p0851b03║二乘眾生計五陰為因緣，外道眾生計五陰為自
X15n0306_p0851b04║然。不但二乘計因緣，恐別教亦然。○二、別破二計
X15n0306_p0851b05║二：一、破因緣。
X15n0306_p0851b06║阿難，知妄所起，說妄因緣；若妄元無，說妄因緣元無
X15n0306_p0851b07║所有。
X15n0306_p0851b08║補遺云：謂若只知妄從真起，則有妄想因緣可言
X15n0306_p0851b09║也。若能了妄即真，無妄可起，則妄想因緣亦無可
X15n0306_p0851b10║言者矣。○謂若知妄從真起，便謂真因妄緣而生
X15n0306_p0851b11║五陰。若了妄即是真，豈復有因緣和合而復生五
X15n0306_p0851b12║陰耶？○知妄等者，謂見有妄法生起，可說妄之因
X15n0306_p0851b13║緣。若不見有妄法，何因緣可論耶？○二破自然
X15n0306_p0851b14║何況不知，推自然有。
X15n0306_p0851b15║○三結。
X15n0306_p0851b16║是故如來與汝發明五陰本因同是妄想。
X15n0306_p0851b17║如來說五陰以妄想為因，謂所生五陰，能生妄想，
X15n0306_p0851b18║皆不可得也。○如來發明五陰本因，而此因緣，元
X15n0306_p0851b19║是妄想心中所見，故說五重皆妄想也。○二、別答
X15n0306_p0851b20║五：一、明堅固妄想。
X15n0306_p0851b21║汝體先因父母想生，汝心非想則不能來想中傳命。
X15n0306_p0851b22║如我先言：心想酢味，口中涎生；心想登高，足心酸起。
X15n0306_p0851b23║懸崖不有酢物未來，汝體必非虗妄通倫，口水如何
X15n0306_p0851b24║因談酢出？是故當知，汝現色身名為堅固第一妄想。
X15n0306_p0851c01║因父母淫愛之想，而流赤白二滴，故云因父母想
X15n0306_p0851c02║生。汝在中陰時，心無淫想，豈于父母想中而傳命
X15n0306_p0851c03║耶？此文大意，明身從妄想所生而已。齊想中傳命
X15n0306_p0851c04║四字，明妄想生身已竟。酢味登高等，舉身由想動。
X15n0306_p0851c05║以騐身從想生，口水足酸，皆從想生。前境不至，而
X15n0306_p0851c06║體即為動，可謂虗矣，可謂妄矣。必非下，反顯也。是
X15n0306_p0851c07║知現前色身，總是妄結，與口水足酸無異。但因妄
X15n0306_p0851c08║想窒礙，牢固而不可拔，故成色耳。色元不堅，在妄
X15n0306_p0851c09║想中，即名堅固。汝體必非虗妄通倫者，體與虗妄，
X15n0306_p0851c10║倫類相通。此句明身由想生，故還為想動，指想中
X15n0306_p0851c11║傳命為通倫也。○二明虗明妄想
X15n0306_p0851c12║即此所說臨高想心，能令汝形真受酸澀，由因受生
X15n0306_p0851c13║能動色體，汝今現前順益違損二現驅馳，名為虗明
X15n0306_p0851c14║第二妄想。
X15n0306_p0851c15║點前色陰妄想，其中已具受陰。補遺云：想味臨高，
X15n0306_p0851c16║而令真酸受澀，此言因想生受。由因受生，能動色
X15n0306_p0851c17║體，此言因受動色。如言心受愛境，則身業運動，有
X15n0306_p0851c18║所為也。長水曰：照境而虗通，無礙故曰虗。明益損
X15n0306_p0851c19║之受，由想而生，豈非第二妄想？長水釋中，以即此
X15n0306_p0851c20║至酸澀是牒前，由因下是正顯，不及吳興之說。而
X15n0306_p0851c21║吳興配文，又不如補遺也。○三明融通妄想。
X15n0306_p0851c22║由汝念慮，使汝色身，身非念倫，汝身何因？隨念所使，
X15n0306_p0851c23║種種取像，心生形取，與念相應。寤即想心，寐為諸夢，
X15n0306_p0851c24║則汝想念，搖動妄情，名為融通第三妄想。
X15n0306_p0852a01║由汝下，明身為念倫。念慮之言應該王數，而想亦
X15n0306_p0852a02║在其中矣。良由六識取境之用全在于想，故于想
X15n0306_p0852a03║中總舉王數。前明色則與想對辨，今明想則與形
X15n0306_p0852a04║對辨。初句正明念能使身。身非下，反顯也。身實也，
X15n0306_p0852a05║念虗也。然身是念之類，苟非其倫，何為念所使乎？
X15n0306_p0852a06║前色中已明想中傳命，此受生之始。今總舉尋常
X15n0306_p0852a07║日用，皆為念所役也。種種取像句，正明想陰。身是
X15n0306_p0852a08║有相之法，既為念倫，故想還能取像。又形既為念
X15n0306_p0852a09║之一類，故心生于內，形取于外。心生形取，想之用
X15n0306_p0852a10║也。晝想夜夢，想之相也。想一動而色心皆動，故云
X15n0306_p0852a11║搖動妄情。言融通者，內心外境融通為一，此妄想
X15n0306_p0852a12║中之融通，非二諦融通之比。○四明幽隱妄想
X15n0306_p0852a13║化理不住，運運密移，甲長髮生，氣消容皺，日夜相代，
X15n0306_p0852a14║曾無覺悟。阿難！此若非汝，云何體遷？如必是真，汝何
X15n0306_p0852a15║無覺？則汝諸行念念不停，名為幽隱第四妄想。
X15n0306_p0852a16║運，運即念念也。行陰通乎七識，以生滅為體，是十
X15n0306_p0852a17║方十二類同分生機，而亦色心所共，故已多不覺。
X15n0306_p0852a18║其見之形體者，甲長等是生，氣消等是滅，屬不相
X15n0306_p0852a19║應行，故無覺悟。阿難，以是真非汝詰者，七識全是
X15n0306_p0852a20║妄法，妄亦自心所現，不可謂非汝也。如必下，決其
X15n0306_p0852a21║非真。真心是覺，而彼不覺，豈非妄乎？念念不停，即
X15n0306_p0852a22║指甲長、髮生等。以不覺故，名幽隱也。又非色非心，
X15n0306_p0852a23║是名化理，故以是真非汝詰之。上既就色陰論遷
X15n0306_p0852a24║流，下復遍歷諸行。此化理實是妄想，曾無覺悟，故
X15n0306_p0852b01║云幽隱。此文有二意。化理下，正明行陰。阿難下，是
X15n0306_p0852b02║非雙詰，明其虗妄。即汝非汝，幻妄極矣。則汝下，結
X15n0306_p0852b03║出遷流之故，由于念念不停也。長水云：非汝不可，
X15n0306_p0852b04║是汝無憑。故知虗妄○五、明罔象妄想二：一、正辨
X15n0306_p0852b05║識相。
X15n0306_p0852b06║又汝精明湛不搖處名恒常者，于身不出見聞覺知。
X15n0306_p0852b07║若實精真不容習妄，何因汝等曾于昔年覩一奇物，
X15n0306_p0852b08║經歷年歲憶忘俱無，于後忽然覆覩前異，記憶宛然
X15n0306_p0852b09║曾不遺失？則此精了湛不搖中，念念受熏有何籌算？
X15n0306_p0852b10║文中初句反徵精明湛不搖處，即陀那微細識也。
X15n0306_p0852b11║離行陰之曾無覺悟，故曰精明；離行生滅，故云湛
X15n0306_p0852b12║不搖處。于身不出見聞覺知，此句順釋，意明下文
X15n0306_p0852b13║覩奇物者，即是精明之體也。見聞覺知出于念慮
X15n0306_p0852b14║之外，念慮已屬想陰中收，非今所指。前行陰尚不
X15n0306_p0852b15║自覺，豈識陰而反雜念慮乎？今以前五識及第六
X15n0306_p0852b16║現量未起推測，可為精明之用，用即是體。但陀那
X15n0306_p0852b17║與現前六識粗細實分，良以阿難習漏未除，及末
X15n0306_p0852b18║世眾生未階深位，非舉淺騐深，則根源不顯。又五
X15n0306_p0852b19║卷中十方如來同云：唯汝六根，更非他物。詮顯楞
X15n0306_p0852b20║嚴大定必在六根，初心行人當依六根證入，所以
X15n0306_p0852b21║根隔是凡夫相，六根互用即頓超十地之基也。若
X15n0306_p0852b22║實下，反顯。言精真則不雜妄，豈為妄熏人情？謂既
X15n0306_p0852b23║離生滅，又無念慮，何得非真？故須辨之。何因下，正
X15n0306_p0852b24║破。以尋常所見易于忽忘，故以奇物言之。憶忘俱
X15n0306_p0852c01║無者，始必有憶，則有忘時；後既無憶，并不說忘。問：
X15n0306_p0852c02║既有憶忘等語，騐前見聞覺知亦該比度。答：正破。
X15n0306_p0852c03║文中止云記憶宛然，記憶二字應屬比度，然不過
X15n0306_p0852c04║借顯含藏之用，而文意實不在記憶也。若見聞覺
X15n0306_p0852c05║知四字，前文亦屬見大，如云但如鏡中無別分析
X15n0306_p0852c06║是也。則此下，結顯。以精了湛不搖體，即是見聞為
X15n0306_p0852c07║彼所見，還為彼所藏，故自覩之後，即念念受熏，憶
X15n0306_p0852c08║忘俱無，正是熏習之時。第八名含藏識，良由于此。
X15n0306_p0852c09║有何籌算者，言受熏不止奇物而已。○次更顯微
X15n0306_p0852c10║細。
X15n0306_p0852c11║阿難當知，此湛非真，如急流水，望如恬靜，流急不見，
X15n0306_p0852c12║非是無流。若非想元，寧受妄習？非汝六根互用合開，
X15n0306_p0852c13║此之妄想無時得滅。故汝現在見聞覺知中串習幾，
X15n0306_p0852c14║則湛了內罔象虗，無第五顛倒微細精想。
X15n0306_p0852c15║此湛下。因其非常判其非真也。文有法譬，望若恬
X15n0306_p0852c16║靜，故行人至此多誤認為真常。是知生滅有二：爪
X15n0306_p0852c17║生髮長，生滅猶粗；流急不見，生滅最細。前想陰猶
X15n0306_p0852c18║是粗想，今識陰名想之元，即是細想。指最初不覺
X15n0306_p0852c19║心動方成識陰，豈非想乎？非汝六根等者，以真如
X15n0306_p0852c20║之體不即六根亦不離六根，非六根至于極妙無
X15n0306_p0852c21║由復真，六根互用則根隔已消，是知生相無明從
X15n0306_p0852c22║此分分得滅，識陰由茲而盡。古人判此為相似位，
X15n0306_p0852c23║力用尚短，但前文云從互用中能入金剛乾慧，據
X15n0306_p0852c24║此何必非深位耶？妄滅之後即名菴摩羅識，楞巖
X15n0306_p0853a01║三昧至此成矣。故汝下。結成妄想。見聞覺知，指六
X15n0306_p0853a02║識現量也。中串習幾，指陀那識。湛了內者，前云此
X15n0306_p0853a03║湛非真，今味內之一字，此湛又不止于非真，正所
X15n0306_p0853a04║云真非真恐迷也。識體兼真，而受習之處乃是非
X15n0306_p0853a05║真，眾妄之本特受罔象虗無之名。五顛倒中是心
X15n0306_p0853a06║顛倒，以是細想亦名顛倒。佛眼所擇佛地方盡，曰
X15n0306_p0853a07║細微精想，正陀那微細識也。○二、結答。
X15n0306_p0853a08║阿難！是五受陰，五妄想成。
X15n0306_p0853a09║○二、答詣何為界。
X15n0306_p0853a10║汝今欲知因界淺深，惟色與空是色邊際，惟觸及離
X15n0306_p0853a11║是受邊際，惟記與忘是想邊際，惟滅與生是行邊際，
X15n0306_p0853a12║湛入合湛歸識邊際。
X15n0306_p0853a13║或云：因者，五妄想為五陰之因；界者，五妄想因各
X15n0306_p0853a14║有界畔。即中謂論云：無始時來界，一切法等因，由
X15n0306_p0853a15║此有諸趣，及涅槃證得。此因界之解也。淺深者，色
X15n0306_p0853a16║淺而識深，邊際即界限，謂法至此而盡也。但舉色
X15n0306_p0853a17║空盡色之量，下四亦然。長水云：色謂形色，空謂顯
X15n0306_p0853a18║色，俱色陰攝。妄色妄空互形顯故，略舉色空攝一
X15n0306_p0853a19║切法。資中云：觸有苦樂，離則是捨，俱名為受。記則
X15n0306_p0853a20║取諸法之相，忘則取昏昧之相，故俱名想。吳興云：
X15n0306_p0853a21║三相遷流俱屬行陰，略舉生滅以攝于異。湛入合
X15n0306_p0853a22║湛者，上湛字是見聞覺知，下湛字乃指識體。見聞
X15n0306_p0853a23║逆流合乎陀那，細識是歸識之邊際。但舉見聞識
X15n0306_p0853a24║陰未盡，合陀那識識體盡矣。上湛為淺，下湛為深，
X15n0306_p0853b01║上可例知。○三答併銷次第三。一、約生滅。
X15n0306_p0853b02║此五陰元，重疊生起。生因識有，滅從色除。
X15n0306_p0853b03║重疊者，謂非一時生起，如巾之結，必由次第。孤山
X15n0306_p0853b04║曰：約生則由內造外，從細至粗，如著衣也。故迷理
X15n0306_p0853b05║有識，乃至有色。約滅則由外至內，從麤至細，如脫
X15n0306_p0853b06║衣也。故悟理色盡，乃至識盡。○二約理事。
X15n0306_p0853b07║理則頓悟，乘悟併銷；事非頓除，因次第盡。
X15n0306_p0853b08║理謂真如之理，頓悟之時，乘此悟門，五陰之相皆
X15n0306_p0853b09║消。事謂修證之事，陰既粗細不同，法爾粗者先去，
X15n0306_p0853b10║若超斷者，如鷹隼摩空，雖甚捷疾，亦必從風至高，
X15n0306_p0853b11║則次第在其中矣。彼次斷者，其義可知。古解云：初
X15n0306_p0853b12║信則併銷五陰中迷理之惑，二信至七信則漸除
X15n0306_p0853b13║五陰中迷事之惑。此說最當。若作見思俱斷，則事
X15n0306_p0853b14║理在一心中，併消之時，事障亦盡，然不無次第也。
X15n0306_p0853b15║葢悟理者，如知巾體是一，則無五結，約事則五結
X15n0306_p0853b16║事殊，解應次第，故下即引巾結為例。○三喻巾結。
X15n0306_p0853b17║我已示汝劫波巾結，何所不明，再此詢問。
X15n0306_p0853b18║吳興曰：所指前說，亦有頓漸二義。巾體是一，以喻
X15n0306_p0853b19║真性悟則成頓也。巾結有異，以喻妄想除則成漸
X15n0306_p0853b20║也。前文云：此五陰元重疊生起，是次第結義。復云：
X15n0306_p0853b21║因次第盡，即次第解義。總是第三答中意耳。又重
X15n0306_p0853b22║舉巾結，以喻陰妄。如來巧說，冷然可會。有六根法
X15n0306_p0853b23║喻，則六根之數不虗。有五陰法喻，則次第之言復
X15n0306_p0853b24║合。非根陰兩重，不足以盡一巾之喻。○二、結勸傳
X15n0306_p0853c01║示。
X15n0306_p0853c02║汝應將此妄想根元，心得開通，傳示將來末法之中
X15n0306_p0853c03║諸修行者，令識虗妄，深厭自生，知有涅槃，不戀三界。
X15n0306_p0853c04║心得開通是自覺，傳示將來是覺他。前阿難啟請
X15n0306_p0853c05║云最初方便，後佛問諸聖圓通復云最初發心，此
X15n0306_p0853c06║經之意欲使凡夫修道速證圓理而已。此中云傳
X15n0306_p0853c07║示將來末法，與前文照應。令識等者，謂令識五陰
X15n0306_p0853c08║皆妄想所成，則自然厭此五陰。識妄是知苦，深厭
X15n0306_p0853c09║則斷集，涅槃屬滅，不戀屬道。正宗竟。
X15n0306_p0853c10║○三、流通。分二：一、結勸流通二：一、以施福較勸，二、
X15n0306_p0853c11║以成佛正勸。初又二：一、約施福較顯，二：一、問。
X15n0306_p0853c12║阿難，若復有人徧滿十方所有虗空盈滿七寶，持以
X15n0306_p0853c13║奉上微塵諸佛，承事供養心無虗度。于意云何？是人
X15n0306_p0853c14║以此施佛因緣得福多不？
X15n0306_p0853c15║徧滿等者，上滿字指虗空滿，下滿字指七寶滿，謂
X15n0306_p0853c16║七寶填空而盡其處。承事供養者，謂承事座下身
X15n0306_p0853c17║心供養。熏聞云：問中三意：一、徧滿下舉種子多，二、
X15n0306_p0853c18║持以下示福田多，三、承事下明敬心多。以此三多
X15n0306_p0853c19║為較量本，即中云：謂初舉七寶多，二舉佛多。以如
X15n0306_p0853c20║是寶奉上諸佛，自然心無虗度。故此文中但有二
X15n0306_p0853c21║意，與下答相應。○二答：虗空珍寶，答上寶多。佛土
X15n0306_p0853c22║充滿，答上佛多。
X15n0306_p0853c23║阿難答言：虗空無盡，珍寶無邊。昔有眾生施佛七錢，
X15n0306_p0853c24║捨身猶獲轉輪王位，況復現前？虗空既窮，佛土充滿，
X15n0306_p0854a01║皆施珍寶，窮劫思議尚不能及，是福云何更有邊際？
X15n0306_p0854a02║言虗空無盡珍寶無邊者，明其可以供諸佛也。然
X15n0306_p0854a03║以上句生下句，虗空既無盡則珍寶無邊。昔有下，
X15n0306_p0854a04║舉劣況勝。七錢甚少，對顯七寶甚多。少施而感輪
X15n0306_p0854a05║王位者，以佛福田勝故。輪王之福七寶具足千子
X15n0306_p0854a06║圍繞，況盡空珍寶供微塵如來，福寧有量耶？言虗
X15n0306_p0854a07║空既窮，謂盡其處佛土充滿。皆施珍寶者，謂施佛
X15n0306_p0854a08║時徧其國土皆是珍寶，佛佛咸爾，故云皆施。○二、
X15n0306_p0854a09║舉功德勸通二：一、滅罪功。
X15n0306_p0854a10║佛告阿難：諸佛如來語無虗妄，若復有人身具四重、
X15n0306_p0854a11║十波羅夷，瞬息即經此方、他方、阿鼻地獄，乃至窮盡
X15n0306_p0854a12║十方無間靡不經歷，能以一念將此法門于末劫中
X15n0306_p0854a13║開示未學，是人罪障應念消滅，變其所受地獄苦因
X15n0306_p0854a14║成安樂國。
X15n0306_p0854a15║波羅夷，此云棄，亦云不可樂。棄故，即現無僧用；不
X15n0306_p0854a16║可樂，即當入地獄。大乘十棄，于殺、盜、婬、妄外，更加
X15n0306_p0854a17║酤酒等六，有此重罪，安得有此法門？借以校量功
X15n0306_p0854a18║德耳。瞬息者，墮獄之速。此方獄壞，更至他方，乃至
X15n0306_p0854a19║盡十方無間也。法門，指楞嚴法門。末劫乃難，弘法
X15n0306_p0854a20║時未學，是無所開曉。一念者，機教相應之一念也。
X15n0306_p0854a21║一念雖暫，而能化、所化機教相合，則自利、利他靡
X15n0306_p0854a22║不具足。末劫中作此難事，誠為希有。言成安樂國
X15n0306_p0854a23║者，以果顯因也。前則十方阿鼻皆其所生，今則盡
X15n0306_p0854a24║十方土皆安樂國，故云變。○二生福德
X15n0306_p0854b01║得福超越前之施人，百倍、千倍、千萬億倍，如是乃至
X15n0306_p0854b02║算數譬喻所不能及。
X15n0306_p0854b03║言百倍等者，以前施福但為一倍，今勝彼百千萬
X15n0306_p0854b04║倍等。施福太多，樂果無盡，反為成佛之障。今自他
X15n0306_p0854b05║皆得首楞三昧，直成佛果，故能勝之。又施寶但滿
X15n0306_p0854b06║虗空，而空生大覺中，如海一漚發。今自他皆證大
X15n0306_p0854b07║覺，能包虗空，施福不足言矣。○二、以成佛正勸。
X15n0306_p0854b08║阿難！若有眾生能誦此經、能持此呪，如我廣說窮劫
X15n0306_p0854b09║不盡，依我教言如教行道，直成菩提無復魔業。
X15n0306_p0854b10║前文云開示未學，恐疑利他方獲此福，故復依顯
X15n0306_p0854b11║密教明自利福深。如我廣說者，謂廣說其福報也。
X15n0306_p0854b12║次依我下，因上明誦經持呪未具三慧，今更具思
X15n0306_p0854b13║修二慧，則自利利他必不缺少。依我教言，思也；如
X15n0306_p0854b14║教行道，修也。三慧具足疾成菩提。直成者，應上直
X15n0306_p0854b15║心酬我之語，從發心至成佛永無諸委曲相，何魔
X15n0306_p0854b16║事之有？此科所說徧該經意，故以為結文焉。○二、
X15n0306_p0854b17║結益流通。
X15n0306_p0854b18║佛說此經已，比丘、比丘尼、優婆塞、優婆夷，一切世間
X15n0306_p0854b19║天、人、阿修羅，及諸他方菩薩、二乘、聖仙童子，并初發
X15n0306_p0854b20║心大力鬼神，皆大歡喜，作禮而去。
X15n0306_p0854b21║皆大歡喜是結益，作禮而去是流通。長水云：二十
X15n0306_p0854b22║五聖及妙吉祥，雖各有說，功歸于佛，皆名佛說。興
X15n0306_p0854b23║福云：此聽法歡喜者，可列為三十六眾也。即中云：
X15n0306_p0854b24║三善道各有比丘等四，成十二眾，歷三乘即三十
X15n0306_p0854c01║六眾。此方亦有三乘，他方亦有四眾，葢巧說互顯
X15n0306_p0854c02║耳。聖仙大力，既超于人，即附天趣，故但三十六眾。
X15n0306_p0854c03║言聖仙童子者，以仙趣而得聖果，且是童真也。初
X15n0306_p0854c04║發心三字，彰此經所被，意在凡夫修道，有真位發
X15n0306_p0854c05║心，有似位發心，今是內外凡發心而已。聖仙大力，
X15n0306_p0854c06║皆此土機，鬼神最多，舉大力以統之，皆大歡喜，通
X15n0306_p0854c07║該凡聖。準大論云：有三義故喜：一能說人清淨，二
X15n0306_p0854c08║所說法清淨，三依法得果清淨。據此則前二屬應，
X15n0306_p0854c09║後一屬機。幽溪云：若論經敘佛說此經已，皆大歡
X15n0306_p0854c10║喜，惟在所說之法。但此法非機莫叩，非應莫說，感
X15n0306_p0854c11║應交顯，故具三義也。即中云：大論三句，義該四悉。
X15n0306_p0854c12║三義即世界，能說人即為人，所說法即對治，依法
X15n0306_p0854c13║得果即第一義。又此經扶律談常，帶權說實，即偏
X15n0306_p0854c14║解圓，咸沾妙益，故大歡喜。作禮者，頂戴大法。而去
X15n0306_p0854c15║者，此方他土，隨力弘經，所謂二十五人，百金可托。
X15n0306_p0854c16║故作禮而去四字，正是流通也。
X15n0306_p0854c17║靈耀自惟庸鄙，無所堪任，獨懺罪往生之願，默勤
X15n0306_p0854c18║於大士前耳。丙午，猥蒙天溪老人託以衣拂，且與
X15n0306_p0854c19║楞嚴諸解，命之曰楞嚴。不遇智者判釋，竟成千秋
X15n0306_p0854c20║疑案。諸家註疏云云，而未揭觀心的旨。汝其悉心
X15n0306_p0854c21║成解，啟廸後昆，不惟山教功臣，寔亦報佛恩德。耀
X15n0306_p0854c22║思寸管窺天，萬難彷彿，師命莫違，慚懼拜領而已。
X15n0306_p0854c23║癸丑秋，應海潮楞嚴之講，即事剖判。葢此經既的
X15n0306_p0854c24║是止觀總別觀心之法，則握管者惟在點會佛祖
X15n0306_p0855a01║同心之妙，不當更贅他論也。大科兩章，起盡一貫，
X15n0306_p0855a02║如日月麗天，人皆知見。至於銷文解句，博采諸長，
X15n0306_p0855a03║而遵用幽溪，即中成說居多。如圖畫者，神情既肖，
X15n0306_p0855a04║匡廓已成，其填彩著色，不妨借手他人也。戊午春，
X15n0306_p0855a05║首事剞劂。庚申冬，厥功告成。計刊隨經定解十卷，
X15n0306_p0855a06║大綱一卷，科章一卷，總十二卷。不敢言發前聖之
X15n0306_p0855a07║未發，為千秋定解，庶幾合佛祖之心觀，以請證後
X15n0306_p0855a08║之知音耳。切念靈耀，生死庸流，輪迴下品。貪嗔癡
X15n0306_p0855a09║毒，現行與種子俱存；惑業苦障，此生及後身還債。
X15n0306_p0855a10║方勤正念，忽雜愛纏，暫起福門，難逃互用。得繩具
X15n0306_p0855a11║縛，無端空入頻伽；補特伽羅，一任蛾投火焰。往生
X15n0306_p0855a12║有願，接引何年？惟願竭斯塵識，上報佛恩，了盡因
X15n0306_p0855a13║緣，普霑含識。耀則自從無始，乃至今日，惑業苦障，
X15n0306_p0855a14║悉得蠲除；自從今日，乃至成佛，戒定慧品，常得增
X15n0306_p0855a15║明。往生淨土，親見彌陀，方至娑婆，廣度有情者。庚
X15n0306_p0855a16║申冬日，傳天台教觀嗣興第五世住嘉禾楞嚴講
X15n0306_p0855a17║寺隨緣比丘靈耀書於大樹方丈。
X15n0306_p0855a18║
X15n0306_p0855a19║首楞嚴經觀心定解卷第十（終）
X15n0306_p0855a20║
X15n0306_p0855a21║
X15n0306_p0855a22║
X15n0306_p0855a23║
X15n0306_p0855a24║
X15n0306_p0855b01║
X15n0306_p0855b02║
X15n0306_p0855b03║
X15n0306_p0855b04║楞嚴經問答
X15n0306_p0855b05║清　淨挺著
X15n0306_p0855b06║収于閱經十二種之第六，故不載於此。