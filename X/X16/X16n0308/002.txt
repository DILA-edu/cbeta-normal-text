X16n0308_p0048b02║
X16n0308_p0048b03║
X16n0308_p0048b04║
X16n0308_p0048b05║楞嚴經指掌疏卷二
X16n0308_p0048b06║京都拈華寺賢宗後學達天通理敬述
X16n0308_p0048b07║嗣法門人（興宗祖旺謄清懷仁祖毓較字）
X16n0308_p0048b08║三、顯見不滅四。一、會眾因悟請益。二、匿王疑斷
X16n0308_p0048b09║求決。三、如來通為顯示。四、王等踊躍喜慶。初。
X16n0308_p0048b10║爾時，阿難及諸大眾，聞佛示誨，身心泰然。○念無始
X16n0308_p0048b11║來，失却本心，妄認緣塵，分別影事。今日開悟，如失乳
X16n0308_p0048b12║兒，忽遇慈母。○合掌禮佛，願聞如來顯出身心真妄
X16n0308_p0048b13║虗實，現前生滅與不生滅。二、發明性。
X16n0308_p0048b14║初因悟慶快，阿難大眾既聞是心之示，復聞不動
X16n0308_p0048b15║之誨，則非心名何之驚，離此更無之怖，一時頓釋，
X16n0308_p0048b16║故云身心泰然。泰然者，安舒義，謂內心既安，外貌
X16n0308_p0048b17║亦舒，所謂慶快平生是也。○念無下。念昔形今，遙
X16n0308_p0048b18║憶最初，莫窮其始，故曰念無始來。晦昧本有，轉成
X16n0308_p0048b19║賴耶，雖能生諸緣，乃緣所不及，故云失却本心。內
X16n0308_p0048b20║搖外奔，昏擾擾相，以為心性，故云妄認緣塵。緣塵
X16n0308_p0048b21║即六處識心，分別言其用，影事顯其相耳。今日開
X16n0308_p0048b22║悟者，悟見性是心，其體不動，法身再續，慧命更延，
X16n0308_p0048b23║故云如失乳兒，忽遇慈母。反顯失却本心，如背母
X16n0308_p0048b24║失乳；妄認緣塵，如身懸命危。今昔相形，何慶如之？
X16n0308_p0048c01║上云身心泰然者，以此。○合掌下。具儀、希益、願聞
X16n0308_p0048c02║等，非彼言請，乃經家描寫其意。良以上科中，境動
X16n0308_p0048c03║而見性不動，其理易明。至於頭搖見轉，身動心移，
X16n0308_p0048c04║而言一動一不動者，其義難分。故爾合掌禮佛，其
X16n0308_p0048c05║意葢欲如來顯出此心所以為真為實，顯出此身
X16n0308_p0048c06║所以為妄為虗，必令現前生滅之身與不生滅之
X16n0308_p0048c07║心，二者一一發明其性體，庶取捨定而不至顛倒
X16n0308_p0048c08║行事矣。會眾因悟請益竟。二，匿王疑斷求決。
X16n0308_p0048c09║時，波斯匿王起立白佛：我昔未承諸佛誨勅，見迦旃
X16n0308_p0048c10║延、毗羅胝子，咸言：此身死後斷滅，名為涅槃。○我雖
X16n0308_p0048c11║值佛，今猶狐疑，云何發揮證知此心不生滅地？○今
X16n0308_p0048c12║此大眾，諸有漏者，咸皆願聞。
X16n0308_p0048c13║初、曾聞斷滅。灌頂云：域中四大道為第一人，法王
X16n0308_p0048c14║中出世為勝。今問道於法王，禮須起白。我昔，指楞
X16n0308_p0048c15║嚴已前諸語詞也。如上兩科誨勅，楞嚴乃有，故已
X16n0308_p0048c16║前未承。此明正法未及染神，顯邪說易入也。見迦
X16n0308_p0048c17║旃延等出，先入邪說。迦旃延，此云翦，剃種姓也。名
X16n0308_p0048c18║迦留鳩陀，此云牛領，其人計罪福苦樂皆自在天
X16n0308_p0048c19║作。毗羅胝，此云空城，是其母名。子上加之字，依主
X16n0308_p0048c20║釋也。自名刪闍耶，此翻圓勝，其人計修苦行以酬
X16n0308_p0048c21║往因。此外道六師中，二雖說道不同，皆宗斷見，故
X16n0308_p0048c22║曰咸言。死後斷滅者，謂靈隨氣散，無復後世。此方
X16n0308_p0048c23║迂儒亦多同此計，但不名涅槃，其為害少細。涅槃，
X16n0308_p0048c24║此云圓寂，或滅度，或寂滅等，雖有多義，猶以不生
X16n0308_p0049a01║滅為要。彼迦旃延等，反以斷滅名之。信其說者，必
X16n0308_p0049a02║至撥無因果，妄為聖證，正言不入，諸佛不度，其為
X16n0308_p0049a03║害不可勝言。此匿王未聞正法，先受其惑也。○我
X16n0308_p0049a04║雖下。述疑求決。值佛，即指今日。染邪既久，領見未
X16n0308_p0049a05║深，捨非決定，取無果敢，故自述猶疑。疑而云狐者，
X16n0308_p0049a06║以狐性多疑，渡冰聽水，再四不果，人之多疑者似
X16n0308_p0049a07║之。既猶狐疑，但是似領未到不生滅地，故求如來
X16n0308_p0049a08║云何發揮。云何者，云何設方。發揮者，極力顯示其
X16n0308_p0049a09║意。葢欲現量、親見、體證、了知此心必到不生滅地
X16n0308_p0049a10║而後已也。○今此下。代眾達情。諸有漏者。意指生
X16n0308_p0049a11║死凡夫，現在人天中者。以彼唯慕有漏，方欲捨生
X16n0308_p0049a12║趣生，一聞斷滅，各各驚疑，故云咸皆願聞。後文與
X16n0308_p0049a13║王同喜，即此眾也。匿王疑斷求決竟。
X16n0308_p0049a14║三、如來通為顯示（真妄混淆，會眾請示；死後斷滅，匿王求決。如來圓音一唱，隨機
X16n0308_p0049a15║各符其心，故云通為）。三。一顯示此身虗妄，二顯示此心真
X16n0308_p0049a16║實，三結示現前二性。初（此與下二科，乃尅就經文而立。以前文顯出身
X16n0308_p0049a17║心真妄虗實等，極難銷會，故分而科之。庶請酬相應，對閱自知）。二。一、略彰變滅。
X16n0308_p0049a18║二、詳敘變滅。初三：一、徵定此身終滅。二、問答
X16n0308_p0049a19║必滅之由。三、印其所說不謬。初。
X16n0308_p0049a20║佛告大王：汝身現在，今復問汝：汝此肉身為同金剛
X16n0308_p0049a21║常住不朽？為復變壞？○世尊！我今此身終從變滅。
X16n0308_p0049a22║初問身常變。佛告大王者，欲於此身顯示虗妄生
X16n0308_p0049a23║滅性故。正脈云：以王發起者，有二意：一就王老相
X16n0308_p0049a24║易示遷變，二顯身無常至貴不免。愚謂此二意似
X16n0308_p0049b01║合四悉。前二若兼對治斷見，指示不生滅性，則四
X16n0308_p0049b02║悉具矣。就匿王示會眾，故言汝身。世人多以身之
X16n0308_p0049b03║現在不覺遷變，故特約現在問之。因求反徵，故曰
X16n0308_p0049b04║今復問汝。金剛，帝釋寶也，有堅利二義。今取堅義，
X16n0308_p0049b05║故曰常住不朽。惟法身可以同此。若復肉身，乃父
X16n0308_p0049b06║母所生，有為有漏，安得不壞？如來明知故問者，恐
X16n0308_p0049b07║其躭著世樂，不復警念無常法故。○世尊下，答以
X16n0308_p0049b08║終滅。終者，究竟義。從，猶歸也。言此身本屬無常，縱
X16n0308_p0049b09║以宿因報感，長年而會，必有離究竟歸於變滅。此
X16n0308_p0049b10║亦因聞斷滅，懼其速死，時時體驗此身，故所答不
X16n0308_p0049b11║謬。二，問答必滅之由。
X16n0308_p0049b12║佛言：大王！汝未曾滅，云何知滅？○世尊！我此無常變
X16n0308_p0049b13║壞之身，雖未曾滅，我觀現前，念念遷謝，新新不住，如
X16n0308_p0049b14║火成灰，漸漸銷殞，殞亡不息，決知此身當從滅盡。
X16n0308_p0049b15║初問知滅由。人皆曰：少壯同體，百齡一質，所謂徒
X16n0308_p0049b16║知年往，不覺形隨。而匿王獨能超出常情，審知變
X16n0308_p0049b17║滅必有所由，故問以汝未曾滅，云何知滅？○世尊
X16n0308_p0049b18║下，答以觀知我。此句先以判定此身是無常變壞
X16n0308_p0049b19║法故。因是無常變壞，所以雖未曾滅，諦觀自知。我
X16n0308_p0049b20║觀現前者，即諦觀現前生滅身也。念念遷謝者，如
X16n0308_p0049b21║前念延至後念，則此身故熊已隨前念而遷謝故。
X16n0308_p0049b22║故態既謝，則後念之身又是一新人矣。故仲尼曰：
X16n0308_p0049b23║回也見新，交臂非故。但新無常新，故曰新新。謂新
X16n0308_p0049b24║而復謝，謝而又新也。一念既爾，念念皆然，故曰不
X16n0308_p0049c01║住。由不住故，須臾變新作故，故曰如火成灰。灰無
X16n0308_p0049c02║常灰，頃刻轉故為新，故曰漸漸銷殞。謂銷殞故灰，
X16n0308_p0049c03║顯露新火也。亡亦殞義，正由殞而復新，新而復殞，
X16n0308_p0049c04║無所底止，故曰殞亡不息。現前既爾，將來亦然，故
X16n0308_p0049c05║云決知此身當從滅盡。正脈云：只此數語，便可警
X16n0308_p0049c06║念無常。劇貪世務者，寧不惕然。
X16n0308_p0049c07║三、印其所說不謬。
X16n0308_p0049c08║佛言：如是！
X16n0308_p0049c09║觀現前遷謝，知當歸滅盡，於理極成，故印以如是。
X16n0308_p0049c10║略彰變滅竟。二、詳敘變滅三。一、今昔殊異。二、
X16n0308_p0049c11║時年遷變。三、細沉知滅。初。
X16n0308_p0049c12║大王！汝今生齡已從衰老，顏貌何如童子之時？○世
X16n0308_p0049c13║曾。我昔孩孺，膚腠潤澤。年至長成，血氣充滿。而今頹
X16n0308_p0049c14║齡，迫於衰耄。○形色枯悴，精神昏昧，髮白面皺，逮將
X16n0308_p0049c15║不久，如何見比充盛之時？
X16n0308_p0049c16║初，佛令自較。王重出世，以佛為尊；佛尊世法，以王
X16n0308_p0049c17║為大。遞互相恭，則佛法得世法以行，世法資佛法
X16n0308_p0049c18║以立也。齡，同年。從，猶隨也。言匿王生年六十有二，
X16n0308_p0049c19║雖未極衰極老，已隨衰老之列，顏色相貌自不如
X16n0308_p0049c20║昔，況復童時。問以何如者，令其自較何所似於童
X16n0308_p0049c21║子時也。○世尊下。承教歷述。始生曰孩，始行曰孺，
X16n0308_p0049c22║所謂孩提之童是也。皮不枯悴，文不粗澁，故曰膚
X16n0308_p0049c23║腠潤澤。膚者，身之皮表。腠者，身之文理。滋潤滑澤，
X16n0308_p0049c24║亦孩提所固然耳。年至長成者，謂二三十歲長大
X16n0308_p0050a01║成人時也。精神方以周足，故云血氣充滿。而今頹
X16n0308_p0050a02║齡者，即現前六十二歲已覺頹敗時也。不久便至
X16n0308_p0050a03║極暮，故云迫於衰耄。迫，近也。七十曰衰，八十曰耋，
X16n0308_p0050a04║九十曰耄，至此則極暮矣。○形色下，結顯逈異。形
X16n0308_p0050a05║色者，形容顏色。枯悴者，枯槁憔悴，非若童時之膚
X16n0308_p0050a06║腠潤澤。精神者，精血神氣。昏昧者，血衰氣微，非若
X16n0308_p0050a07║少時之血氣充滿。髮白面皺者，迫於衰。逮將不久
X16n0308_p0050a08║者，近於耄。逮，猶及也。如何見比者，猶言怎麼能相
X16n0308_p0050a09║比也。充盛，即少壯之時。少壯之時，尚不可比，況復
X16n0308_p0050a10║童年，自覺其逈異矣。二，時年遷變。
X16n0308_p0050a11║佛言：大王！汝之形容應不頓朽。○王言：世尊！變化密
X16n0308_p0050a12║移，我誠不覺，寒暑遷流，漸至於此。○何以故？我年二
X16n0308_p0050a13║十，雖號年少，顏貌已老。初十歲時，三十之年，又衰二
X16n0308_p0050a14║十。於今六十，又過於二。觀五十時，宛然強壯。
X16n0308_p0050a15║初、如來引說，意謂據汝所說，形容朽於昔年，想從
X16n0308_p0050a16║昔至今，應非頓然便朽，汝向亦自覺乎？○王言下，
X16n0308_p0050a17║答以漸至。變化者，變少為壯，化壯為老。密移者，行
X16n0308_p0050a18║遷業運，密密變移。此係幽隱妄想，凡夫粗心莫辯，
X16n0308_p0050a19║故曰我誠不覺。莊生喻夜壑負舟，孔子謂不知老
X16n0308_p0050a20║至，皆此意也。寒暑漸至者，據理擬對，言我雖不覺，
X16n0308_p0050a21║以理擬之，葢是寒來暑往，遷變流易，漸漸至此，誠
X16n0308_p0050a22║如佛言不頓朽耳。○何以下。徵釋漸義。我年二十
X16n0308_p0050a23║等長不如幼，三十之年等壯不如長，於今六十等
X16n0308_p0050a24║耆不如艾。葢十歲名幼，二十為長，三十曰壯，四十
X16n0308_p0050b01║謂強，五十稱艾，六十號耆。中缺艾不如強、強不如
X16n0308_p0050b02║壯者，超略言之可例知故。由此後後不如前前，則
X16n0308_p0050b03║寒暑漸至可知其槩矣。灌頂云：因果經、釋迦譜並
X16n0308_p0050b04║明匿王與佛同日而生，則楞嚴說當佛六十二歲
X16n0308_p0050b05║屬般若時，非餘會攝。○三、細沉知滅。
X16n0308_p0050b06║世尊，我見密移雖此殂落，其間流易且限十年。○若
X16n0308_p0050b07║復令我微細思惟，其變寧唯一紀、二紀，實為年變；豈
X16n0308_p0050b08║唯年變，亦兼月化；何直月化，兼又日遷。○沉思諦觀，
X16n0308_p0050b09║剎那剎那，念念之間，不得停住。故知我身，終從變滅。
X16n0308_p0050b10║初牒前粗推。我見密移者，謂如我上說，是我所見
X16n0308_p0050b11║密密遷移之行相也。殂落者，死之異名。古釋云：魂
X16n0308_p0050b12║升於天曰殂，魄歸於地曰落。今則但取遷變之義，
X16n0308_p0050b13║猶云雖此遷變，尚未是不覺之密移，以其間遷流
X16n0308_p0050b14║變易，且限十年言之。○若復下。就中細思，言上來
X16n0308_p0050b15║十年一變尚屬可見，降斯似非所覺，然亦未之思
X16n0308_p0050b16║耳。設若令我微細思惟，自覺不待十年，故曰其變
X16n0308_p0050b17║寧唯一紀二紀。紀謂十二年也。今則不必十二，但
X16n0308_p0050b18║是牒前十年以變其文，猶云豈唯十年二十年一
X16n0308_p0050b19║變也。實為年年有變，月化日遷准此可知。○沉思
X16n0308_p0050b20║下。沉觀知滅。沉思者，沉靜其意而思。諦觀者，諦審
X16n0308_p0050b21║其幾而觀。剎那翻最少時。俱舍云：時之極長名劫
X16n0308_p0050b22║波，時之極少名剎那。重言剎那者，言不唯日遷，實
X16n0308_p0050b23║為剎那。剎那之間，即有變更也。仁王云：一念中具
X16n0308_p0050b24║九十剎那，一剎那有九百生滅。是知剎那猶在念
X16n0308_p0050c01║中。既剎那有變，則一念一念之間，皆不得停住矣。
X16n0308_p0050c02║既念念不得停住，驗知將來畢竟無常。因云：故知
X16n0308_p0050c03║我身終從變滅。顯示此身虗妄竟二、顯示此心
X16n0308_p0050c04║真實二：一、問答許示，二、借事顯發。初。
X16n0308_p0050c05║佛告大王：汝見變化遷改不停，悟知汝滅，亦於滅時，
X16n0308_p0050c06║汝知身中有不滅耶？○波斯匿王合掌白佛：我實不
X16n0308_p0050c07║知。○佛言：我今示汝不生滅性。
X16n0308_p0050c08║初、牒悟示問。佛告大王者，欲於此心顯示真實不
X16n0308_p0050c09║生滅性，故見變知滅，是王所悟，牒之為發問之端；
X16n0308_p0050c10║滅中不滅，正王所迷，問之為發悟之機也。○波斯
X16n0308_p0050c11║下，秉心實對。匿王正恐斷滅，忽承不滅之問，急於
X16n0308_p0050c12║求示，故合掌秉心而白：我實不知者，非是謙偽。若
X16n0308_p0050c13║果其知之，自不惑於斷見。○佛言下，許示不滅。言
X16n0308_p0050c14║汝既不知，我今即於生滅身中示汝不生滅性。
X16n0308_p0050c15║二、借事顯發二：一引敘觀河，二例水顯見。初。
X16n0308_p0050c16║大王！汝年幾時見恒河水？王言：我生三歲，慈母擕我
X16n0308_p0050c17║謁耆婆天，經過此流，爾時即知是恒河水。
X16n0308_p0050c18║問以幾時見水者，欲取童時之見，與今耆零之見，
X16n0308_p0050c19║顯不變也。答以三歲即知者，正顯孩提之年，已同
X16n0308_p0050c20║耆零時之性故。恒河，正音殑伽河，此云天堂來，以
X16n0308_p0050c21║此水自雪山頂阿耨達池流出，狀其來處最高故。
X16n0308_p0050c22║提抱曰擕，朝禮曰謁。耆婆，此云長命，國俗祀之乞
X16n0308_p0050c23║壽慈母為子，因擕之而謁焉。二、例水顯見二。
X16n0308_p0050c24║一、先辯能例之水。二、次顯所例之見。初。
X16n0308_p0051a01║佛言：大王！如汝所說，二十之時衰於十歲，乃至六十
X16n0308_p0051a02║日月歲時念念遷變。○則汝三歲見此河時，至年十
X16n0308_p0051a03║三，其水云何？○王言：如三歲時，宛然無異，乃至於今，
X16n0308_p0051a04║年六十二，亦無有異。
X16n0308_p0051a05║初、牒身有變。二十之時等，牒前粗推，約十年一變
X16n0308_p0051a06║也。乃至等，超略三、四、五十，言六十故。舉整略零，故
X16n0308_p0051a07║不言二。日、月、歲、時等，牒前細推，極念念不停也。時
X16n0308_p0051a08║即剎那，日、月、歲逆次說故。○則汝下，例身問水。三
X16n0308_p0051a09║歲至十三，且約十年問也。其水云何者，言身既十
X16n0308_p0051a10║年一變，未知十年之內，水性亦有變不，亦故問也。
X16n0308_p0051a11║○王言下，答以無異。言宛然無異者，但取其濕性
X16n0308_p0051a12║不改，碧色同前。若以水勢言之，則十年之內，不無
X16n0308_p0051a13║泛漲縮消之異，乃至等超略三四五十。言六十二，
X16n0308_p0051a14║亦且以十年不變答之。二、次顯所例之見。
X16n0308_p0051a15║佛言：汝今自傷髮白面皺，其面必定皺於童年。○則
X16n0308_p0051a16║汝今時觀此恒河，與昔童時觀河之見，有童耄不？○
X16n0308_p0051a17║王言：不也，世尊！
X16n0308_p0051a18║初牒面有變，前科牒時年遷變之文，此科牒今昔
X16n0308_p0051a19║殊異之語，其面必定等，據所傷以斷其必變也。
X16n0308_p0051a20║則汝下，例面問性。今時與童時者，約今昔相形為
X16n0308_p0051a21║問。見有童耄者，耄取衰老之義，非指九十歲言。言
X16n0308_p0051a22║面既今昔有異，未審二時觀河見性亦有異不？以
X16n0308_p0051a23║童耄即異也。○王言下。答以無異。例上水性不改，
X16n0308_p0051a24║因悟見性體同，故直以不也答之。然亦唯取始終
X16n0308_p0051b01║能見。若以根言，則六十年內，不無清明昏華之異。
X16n0308_p0051b02║（問：不動科中，已知身動而見性不動，與此何異？答：前雖已知，但一時覺照而已。至若現前生滅與不生滅，
X16n0308_p0051b03║實無智以自分。今佛假匿王歷歷顯出，而阿難等前此所覺所照，自應轉更增明，非彼若也。）顯示
X16n0308_p0051b04║此心真實竟。三、結示現前二性二。一、正以結
X16n0308_p0051b05║示，二、怪責輪迷。初。
X16n0308_p0051b06║佛言：大王！汝面雖皺，而此見精性未曾皺，皺者為變，
X16n0308_p0051b07║不皺非變，變者受滅，彼不變者元無生滅。
X16n0308_p0051b08║皺約顏貌，仍取殊異中文。變約時年，仍取遷變中
X16n0308_p0051b09║語。然面皺而見性不皺，身心之妄真判然。皺變而
X16n0308_p0051b10║不皺非變，身心之虗實攸分。變滅而不變無滅，則
X16n0308_p0051b11║生滅性與不生滅性各有發明。會眾之請，至此酬
X16n0308_p0051b12║矣。二、怪責輪迷。
X16n0308_p0051b13║云何於中受汝生死，而猶引彼末伽黎等，都言此身
X16n0308_p0051b14║死後全滅？
X16n0308_p0051b15║云何者，怪責之詞。言既具不生滅性，依之修證，便
X16n0308_p0051b16║超生死。汝等云何不取，反在生滅身中，甘受汝之
X16n0308_p0051b17║生死，自取輪轉，已是錯矣。而猶引彼末伽黎等一
X16n0308_p0051b18║類外道，都言此身死後全滅，豈非錯之又錯，真為
X16n0308_p0051b19║迷之甚者。末伽黎，此云不見道。其人謂罪福苦樂，
X16n0308_p0051b20║不因行得，與迦旃延等同宗斷見。佛恐匿王捨彼
X16n0308_p0051b21║從此，故互出之，都言即同。咸言全滅者，身滅性亦
X16n0308_p0051b22║隨滅，理實不然，故爾結責。匿王斷滅之疑，自此永
X16n0308_p0051b23║盡。如來通為顯示竟。四王等踊躍喜慶。
X16n0308_p0051b24║王聞是言，信知身後捨生趣生。○與諸大眾，踊躍歡
X16n0308_p0051c01║喜，得未曾有。
X16n0308_p0051c02║初、聞言生信。王聞是言，雖通承前文，而得力處在
X16n0308_p0051c03║結責中。末後二句，葢匿王本不求取真心，雖聞不
X16n0308_p0051c04║變無滅，不以為喜。又匿王本不求出生死，雖聞受
X16n0308_p0051c05║汝生死，不以為驚。唯聞不許全滅，顯有後世頓銷
X16n0308_p0051c06║斷見之疑，故云信知身後云云。捨生趣生，正四相
X16n0308_p0051c07║中人相。匿王迹居凡位，故唯信此。○與諸下，與眾
X16n0308_p0051c08║同喜。大眾者，唯就匿王一類，位在人天中者，樂著
X16n0308_p0051c09║生死，懼成斷滅，信與王同，故不禁踊躍於身，歡喜
X16n0308_p0051c10║於心也。向謂身後全空，今知身後有性，且得捨生
X16n0308_p0051c11║趣生，故云得未曾有。（問：大眾語寬，何得但指凡位？答：權小信此喜此，是損非益。
X16n0308_p0051c12║然彼非無喜，但喜其較前不動科中，轉更增明。既非新悟，故不敘也。）按阿難所請四
X16n0308_p0051c13║義中，此科正明常義。顯見不滅竟。
X16n0308_p0051c14║四，顯見不失二。一、阿難執此疑前。二、如來顯倒
X16n0308_p0051c15║無失。初。
X16n0308_p0051c16║阿難即從座起，禮佛合掌，長跪白佛：○世尊！若此見
X16n0308_p0051c17║聞，必不生滅。○云何世尊名我等輩遺失真性顛倒
X16n0308_p0051c18║行事？○願興慈悲，洗我塵垢。
X16n0308_p0051c19║初起座具儀，疑佛語而致請，非同常說，故須禮跪
X16n0308_p0051c20║而白。○世尊下，按定現說。若此者，指上所說。上唯
X16n0308_p0051c21║舉見，此復兼聞者，以元是一體，見既不生不滅，聞
X16n0308_p0051c22║性可例說故。而言必不生滅者，正按定佛語，為下
X16n0308_p0051c23║致疑之端。○云何下，反疑前言。意謂據佛現說，似
X16n0308_p0051c24║應無所遺失，云何世尊前來名我等遺失真性，且
X16n0308_p0052a01║責以顛倒行事，此又所不解也。○願興下。求佛除
X16n0308_p0052a02║疑。興謂發起。謂願佛發起慈悲心，故纖疑在念，塵
X16n0308_p0052a03║垢障心。若蒙慈悲洗除，庶能獲不滅樂，出遺失苦
X16n0308_p0052a04║矣。二、如來顯倒無失二。一、法喻合明，二、普為
X16n0308_p0052a05║開示。初二。一、借臂為喻，二、約身以合。初三：
X16n0308_p0052a06║一、垂臂為倒喻；二、竪臂為正喻；三、相換無失喻。
X16n0308_p0052a07║初。
X16n0308_p0052a08║即時，如來垂金色臂，輪手下指，示阿難言：汝今見我
X16n0308_p0052a09║母陀羅手，為正為倒？阿難言：世間眾生以此為倒，而
X16n0308_p0052a10║我不知誰正誰倒？
X16n0308_p0052a11║垂臂下指者，喻違真逐妄。示阿難言者，令因喻詳。
X16n0308_p0052a12║法母陀羅，此云印手。以印名者，以能隨事結印成
X16n0308_p0052a13║益，破惡神用不思議故。問：以為正為倒者，欲假此
X16n0308_p0052a14║以喻正徧知身及性顛倒身也。答：以世間眾生以
X16n0308_p0052a15║此為倒者，喻建化門頭，以違真逐妄，號性顛倒身
X16n0308_p0052a16║故。而我不知誰正誰倒者，顯臂無定相，喻實際理
X16n0308_p0052a17║地，性顛倒身即是正徧知身，正徧知身即是性顛
X16n0308_p0052a18║倒身故。然此中答文雖出阿難，亦佛意借口為喻，
X16n0308_p0052a19║故無妨配釋。二，竪臂為正喻。
X16n0308_p0052a20║佛告阿難：若世間人以此為倒，即世間人將何為正？
X16n0308_p0052a21║阿難言：如來竪臂兜羅綿，手上指於空，則名為正。
X16n0308_p0052a22║佛意既建化門頭以違真逐妄，號性顛倒，即問：建
X16n0308_p0052a23║化門頭更說何者為正徧知？故仍就喻中問云：若
X16n0308_p0052a24║世間人以此為倒，即世間人將何為正？答：以竪臂
X16n0308_p0052b01║上指者，喻反妄歸真也。反妄歸真，約建化門頭說
X16n0308_p0052b02║為正徧知身，故以則名為正喻之。
X16n0308_p0052b03║三，相換無失喻。
X16n0308_p0052b04║佛即竪臂，告阿難言：若此顛倒，首尾相換。
X16n0308_p0052b05║佛即竪臂者，喻建化門頭有反妄歸真事也。若此
X16n0308_p0052b06║者，指上竪為正言。意謂若此上竪為正，則所稱顛
X16n0308_p0052b07║倒者，不過將手稍之首與臂根之尾上下相換而
X16n0308_p0052b08║已，豈離正臂外別有所謂倒者？用此為喻，喻建化
X16n0308_p0052b09║門頭若以反妄歸真為正徧知，則所稱性顛倒者，
X16n0308_p0052b10║不過違真逐妄，真妄交錯而已，豈離正徧知外別
X16n0308_p0052b11║有所謂性顛倒者？是則妄非真外，因認妄而說遺
X16n0308_p0052b12║真；正為倒本，緣背正而稱顛倒。知此喻者，自不疑
X16n0308_p0052b13║名為遺失及責以顛倒語矣。借臂為喻竟。
X16n0308_p0052b14║二，約身以合二。一、總合。二、別合。初。
X16n0308_p0052b15║諸世間人一倍瞻視，則知汝身與諸如來清淨法身
X16n0308_p0052b16║比類發明。
X16n0308_p0052b17║一倍者，三分之二，猶云多一倍也。言上竪為正，下
X16n0308_p0052b18║垂為倒，諸世間人多一倍，皆如是瞻視，似可為憑
X16n0308_p0052b19║矣。若以此為例，則知汝之雜染色身，與諸如來清
X16n0308_p0052b20║淨法身，所以稱倒稱正者，不過以違真逐妄，反妄
X16n0308_p0052b21║歸真，比類形顯，約義發明而已，豈真有正倒哉。
X16n0308_p0052b22║二，別合。
X16n0308_p0052b23║如來之身，名正徧知。○汝等之身，號性顛倒。○隨汝
X16n0308_p0052b24║諦觀，汝身佛身稱顛倒者，名字何處號為顛倒？於時
X16n0308_p0052c01║阿難與諸大眾，瞪矒瞻佛目睛不瞬，不知身心顛倒
X16n0308_p0052c02║所在。
X16n0308_p0052c03║初合竪臂為正喻。如來之身，即清淨法身。若以阿
X16n0308_p0052c04║難之身，比類形顯，約義發明，則名正徧知身。葢以
X16n0308_p0052c05║反妄歸真，成正知見，徧知一切，與彼輪手上指者
X16n0308_p0052c06║無異。○汝等下。合垂臂為倒喻。汝等之身，阿難及
X16n0308_p0052c07║眾身也。未證清淨法身，皆為雜染色身。若以如來
X16n0308_p0052c08║之身，比類形顯，約義發明，則號性顛倒身。葢以違
X16n0308_p0052c09║真逐妄，成顛倒見，認妄遺真，如彼輪手下指者無
X16n0308_p0052c10║異。○隨汝下。合相換無失。喻名字處，宜連上為句。
X16n0308_p0052c11║意謂比類發明，似有正倒，其實本無正倒。如不信
X16n0308_p0052c12║者，隨汝諦審觀察，此是汝身，此是佛身。汝身所以
X16n0308_p0052c13║稱顛倒者，不過以佛身比類，假立名字。究竟何處
X16n0308_p0052c14║號為顛倒？葢如來明知無處，而故為難問，令自覺
X16n0308_p0052c15║也。於時者，即如來示問時也。阿難大眾承教諦觀，
X16n0308_p0052c16║故曰瞪瞢。瞪，直視。瞢，不明。謂瞪久反昏也。瞻佛者，
X16n0308_p0052c17║先觀佛身，以求正處。以正倒相對，欲因正而識倒。
X16n0308_p0052c18║故目睛不瞬者，求正處不可得也。正處既不可得，
X16n0308_p0052c19║反觀自己身心，何處為倒？故亦不知。是知佛身生
X16n0308_p0052c20║身，本無正倒。雖名倒無失，不過真妄交錯。亦如金
X16n0308_p0052c21║臂輪手，首尾相換者無異。法喻合明竟。
X16n0308_p0052c22║二、普為開示三。一、示以正見，二、責以倒執，三、就
X16n0308_p0052c23║喻結歎。初。
X16n0308_p0052c24║佛興慈悲，哀愍阿難及諸大眾，發海潮音，徧告同會。
X16n0308_p0053a01║○諸善男子！我常說言：色、心諸緣及心所使，諸所緣
X16n0308_p0053a02║法唯心所現。○汝身汝心，皆是妙明真精妙心中所
X16n0308_p0053a03║現物。
X16n0308_p0053a04║初、敘意標告。佛興慈悲者，欲與正徧知樂，及拔性
X16n0308_p0053a05║顛倒苦也。瞪瞻不瞬，如盲如癡，故可哀愍。不唯阿
X16n0308_p0053a06║難，大眾亦爾，故及之也。正脈云：應不失時，名海潮
X16n0308_p0053a07║音。以此時阿難、大眾適當可教之時，佛即及時而
X16n0308_p0053a08║應，故徧告。同會者，一音圓被之義。○諸善下，引說
X16n0308_p0053a09║唯心。灌頂云：常說者，大乘深密等經也。色即十一
X16n0308_p0053a10║色法，心即八識心王。諸緣者，生心有四緣，謂親因
X16n0308_p0053a11║緣、所緣緣、增上緣、等無間緣。生色唯二緣，以不須
X16n0308_p0053a12║所緣及無間故。心所使，即五十一心所法也。隨心
X16n0308_p0053a13║驅役，故名為使。諸所緣法，即二十四種不相應行
X16n0308_p0053a14║及六種無為。以不相應行亦是識之所緣，六種無
X16n0308_p0053a15║為又是智所緣故。廣如唯識百法論說。現，變起也。
X16n0308_p0053a16║心之一字，雖即見聞覺知，乃指離妄純真之體。無
X16n0308_p0053a17║明不覺，三細俄興。境界為緣，六粗兢作。故云唯心
X16n0308_p0053a18║所現。作是觀者，名為正見。○汝身下，直指令悟。汝
X16n0308_p0053a19║身者，直指阿難四大之身。汝心者，直指阿難六識
X16n0308_p0053a20║之心。皆是者，無不是。故從來不昏曰妙明，即心之
X16n0308_p0053a21║照用。從來不變曰真精，即心之寂體。寂照互融，體
X16n0308_p0053a22║用無礙，故總以妙心稱之。依起信，即一心本源。依
X16n0308_p0053a23║華嚴，即一真法界。諸法皆為所現，阿難身心自應
X16n0308_p0053a24║亦是中所現物。此如來直指阿難，即現前身心，證
X16n0308_p0053b01║諸法本體，成正知正見也。示以正見竟。
X16n0308_p0053b02║二、責以倒執二。一、法說，二、喻明。初二。一、違
X16n0308_p0053b03║真逐妄。二、認妄遺真。初。
X16n0308_p0053b04║云何汝等遺失本妙圓妙明心，寶明妙性，認悟中迷？
X16n0308_p0053b05║○晦昧為空，空晦暗中，結暗為色，色雜妄想，想相為
X16n0308_p0053b06║身。
X16n0308_p0053b07║初責以違真。云何者，怪責之詞。遺失等，皆所責之
X16n0308_p0053b08║咎。本妙，即上科妙心。以是本來自妙，非修得故。圓
X16n0308_p0053b09║乃通融流動，用之相也。寶乃清淨堅實，體之相也。
X16n0308_p0053b10║用則從妙起明，故曰妙。明顯是即體之用。體則即
X16n0308_p0053b11║明而妙，故曰明。妙顯是即用之體。是則心之與性，
X16n0308_p0053b12║用體暫分，亦有不分。以義既互融，開合無礙。故經
X16n0308_p0053b13║中或單言心，或單言性，或心性對舉。講演者，隨文
X16n0308_p0053b14║立義，勿拘執也。認悟中迷者，以此乃悟時心性。下
X16n0308_p0053b15║之昏擾擾相，乃迷時心性。然妄依真起，迷從悟生，
X16n0308_p0053b16║故是悟中之迷。不認，則即妄即真，全迷全悟。正由
X16n0308_p0053b17║誤認，所以與真永違，與悟永隔也。○晦昧下。責以
X16n0308_p0053b18║逐妄。言心性本妙，云何遺失？又正在悟中，云何便
X16n0308_p0053b19║迷？故約晦昧為空等，出其由也。始由一念妄動，隱
X16n0308_p0053b20║覆本妙，故曰晦昧。此處即是賴耶。以正晦昧時，即
X16n0308_p0053b21║是真妄和合時故。次由賴耶轉出見分，於本無一
X16n0308_p0053b22║法之中，妄作空相，故云為空。後云迷妄有虗空是
X16n0308_p0053b23║也。葢空唯頑虗，亦晦暗相。但見分不守暗相，堅執
X16n0308_p0053b24║欲緣，遂於空晦暗中，凝結暗相，而成世界之色。後
X16n0308_p0053c01║云依空立世界是也。然世界有二：一情，二器。至此
X16n0308_p0053c02║乃三細具足。以賴耶即業相，見分即轉相，空界即
X16n0308_p0053c03║現相。下乃六粗，色即上之所現。依此為緣，起於智
X16n0308_p0053c04║續二相，故云色雜妄想。謂於境界色中，雜以二種
X16n0308_p0053c05║妄想心故。想相者，想彼色相執取，計名起業。由此
X16n0308_p0053c06║能感未來之生，故云想相為身。至此乃六粗成就。
X16n0308_p0053c07║以身即業繫苦相。此責其由細向粗，展轉逐妄而
X16n0308_p0053c08║不返也。違真逐妄竟。二、認妄遺真。
X16n0308_p0053c09║聚緣內搖，趣外奔逸，昏擾擾相，以為心性。○一迷為
X16n0308_p0053c10║心，決定惑為色身之內，不知色身外洎山河虗空大
X16n0308_p0053c11║地，咸是妙明真心中物。
X16n0308_p0053c12║初先明認妄。聚緣二句，指前七識言。上來既有身
X16n0308_p0053c13║相，即分內外。由是於八識體上，現起前七轉識、第
X16n0308_p0053c14║六意識，聚集前五識所緣塵影，在內分別，名曰內
X16n0308_p0053c15║搖。前五識趣逐前五外塵，馳騁放縱，名曰奔逸。不
X16n0308_p0053c16║言七識者，以義攝故（以七識為自體用，內依八，外借六也）。內搖外奔，
X16n0308_p0053c17║無暫清寧，故曰昏擾擾相。眾生不知，反謂有實體
X16n0308_p0053c18║用，故曰以為心性。所謂認悟中迷者以此。○一迷
X16n0308_p0053c19║下。次顯遺真。一迷者，纔一迷也。定惑者，無能脫也。
X16n0308_p0053c20║言眾生不迷則已，一迷則定。謂在內無有能脫此
X16n0308_p0053c21║惑者。如阿難云：一切世間十種異生，同將識心居
X16n0308_p0053c22║在身內是也。色身屬正報。洎，及也。山河、虗空、大地，
X16n0308_p0053c23║皆屬依報。此等皆依妙明真心，隨緣變現，而仍依
X16n0308_p0053c24║彼建立。故曰：咸是中物。其如眾生自認身內之心，
X16n0308_p0054a01║謂其能廣能大，有實體用。遂於此本來廣大之心，
X16n0308_p0054a02║依正通依之體，而不能知。所謂遺失本妙者，以此。
X16n0308_p0054a03║法說竟。二、喻明。
X16n0308_p0054a04║譬如澄清百千大海，棄之唯認一浮漚體，目為全潮，
X16n0308_p0054a05║窮盡瀛渤。
X16n0308_p0054a06║澄清者，海之德，喻真心彌滿清淨。百千者，海之量
X16n0308_p0054a07║（猶云百千頃也），喻真心包含萬有。餘海莫及，故稱為大，喻
X16n0308_p0054a08║心海非識海所及。一向遺失，故曰棄之。此喻違真，
X16n0308_p0054a09║不喻逐妄者，以違真必逐妄故。浮漚，水上泡也。略
X16n0308_p0054a10║具二義，可喻識心。一者依海暫現，喻識心依真妄
X16n0308_p0054a11║起。二者有無不定，喻識心生滅不停。一向誤執，故
X16n0308_p0054a12║曰唯認。全潮者，全海潮漲也。泛濫無際，唯真心緣
X16n0308_p0054a13║起妙用，可以類此。而眾生既唯認妄，將必以妄想
X16n0308_p0054a14║攀緣，視為真心妙用，故曰目為。瀛渤者，海外之海。
X16n0308_p0054a15║唯海能潛通，喻如來究竟覺心，唯本覺可以密契。
X16n0308_p0054a16║而眾生既以妄想攀緣，視為真心妙用，將謂即此
X16n0308_p0054a17║可以成佛，故曰窮盡。此喻認妄，不喻遺真者，以認
X16n0308_p0054a18║妄必遺真故。責以倒執，竟三、就喻結歎。
X16n0308_p0054a19║汝等即是迷中倍人，如我垂手等無差別。○如來說
X16n0308_p0054a20║為可憐愍者。
X16n0308_p0054a21║初就喻顯倒。違真認妄，而又視為真心妙用，且謂
X16n0308_p0054a22║其可以成佛，如棄海認漚，已是迷矣。而又目為全
X16n0308_p0054a23║潮，且言其窮盡瀛渤，則是迷而復迷，故曰迷中倍
X16n0308_p0054a24║人。無倒成倒，非失說失，故曰如我垂手，等無差別。
X16n0308_p0054b01║○末句結歎可愍。言果其有倒有失，尚不足愍。正
X16n0308_p0054b02║以無倒成倒，非失說失。如垂手然，故可憐愍。是知
X16n0308_p0054b03║欲正不難，竪手即是。復真亦易，反妄無非。聞佛結
X16n0308_p0054b04║歎之語，宜發深省。（問：帶妄顯真，尚未深領。遽指真源，寧無河漢？答：顯見原為契真，
X16n0308_p0054b05║是佛密意。乘阿難不知有妄，就便顯其殊勝，令其領見也。）按阿難所請四義中，
X16n0308_p0054b06║此亦足前常字。正脈云：上科約未來說，如云：盡未
X16n0308_p0054b07║來際，究竟不滅。此科約過去說，如云：從無始來，本
X16n0308_p0054b08║有不遺。既唯約竪論，定屬常字無疑。顯見不失竟。
X16n0308_p0054b09║五、顯見無還。（正脈云：還者，去也。科名獨標去意，文中兼有來意，顯無去來耳。）三：
X16n0308_p0054b10║一、阿難求決取捨，二、如來破顯二心，三、結歎自受
X16n0308_p0054b11║輪溺。初。
X16n0308_p0054b12║阿難承佛悲救深誨，垂泣叉手而白佛言：○我雖承
X16n0308_p0054b13║佛如是妙音，悟妙明心，元所圓滿常住心地。而我悟
X16n0308_p0054b14║佛現說法音，現以緣心，允所瞻仰。徒獲此心，未敢認
X16n0308_p0054b15║為本元心地。○願佛哀愍，宣示圓音，拔我疑根，歸無
X16n0308_p0054b16║上道。
X16n0308_p0054b17║初、悲感白佛。正脈云：悲救者，救其顛倒受淪。深誨
X16n0308_p0054b18║者，誨其極領正徧知也。垂泣者，有二義：一者、感佛
X16n0308_p0054b19║救誨，悲深難報；二者、傷己愚迷，取捨未決。由斯二
X16n0308_p0054b20║義，所以叉手而白。○我雖下，自陳未決。雖者，暫縱
X16n0308_p0054b21║義。謂縱悟真心也。如是妙音，即指上科所說。稱性
X16n0308_p0054b22║開示，迥異昔談，故稱妙音。悟者，隨語生解，非是真
X16n0308_p0054b23║悟。觀下未敢認為之語可知。妙明等，即上科所示
X16n0308_p0054b24║真心。上稱妙明真精，此但云妙明者，用必有體，不
X16n0308_p0054c01║言可知故。元所圓滿者，本自圓具一切，滿足無欠。
X16n0308_p0054c02║此領上科心現諸法，法在心中之義。既聞無倒成
X16n0308_p0054c03║倒，自知說失非失，故曰常住心地。而字有畏難義，
X16n0308_p0054c04║以下有畏捨難捨意故。其意以悟佛現說，現用緣
X16n0308_p0054c05║心。捨此緣心，憑何開悟？此畏捨意也。允，誠也。瞻仰
X16n0308_p0054c06║者，戀慕義。謂戀慕緣心，不忍遽捨。此難捨意也。徒
X16n0308_p0054c07║者，終枉義。謂枉獲此心也。此心仍指真心。上云元
X16n0308_p0054c08║所圓滿等，明知其是本元心地。而猶云未敢認者，
X16n0308_p0054c09║以認此必至捨彼，恐向後聞法開悟，無所憑耳。○
X16n0308_p0054c10║願佛下。求佛宣示。良以緣心為生死根本，不能遽
X16n0308_p0054c11║捨。真心為二果淨體，未敢遽認。自知愚而且迷，故
X16n0308_p0054c12║求佛哀愍。圓滿音輪，高低普應，故求佛宣示。緣心
X16n0308_p0054c13║難捨，是為疑真之根。拔而除之，庶可以取真心而
X16n0308_p0054c14║歸無上道矣。阿難求決取捨竟。二、如來破顯二
X16n0308_p0054c15║心二：一、破緣心有還，二、顯見性無還。初二。
X16n0308_p0054c16║一、先破所緣之法，二、正破能緣之心。初（正脈云：不捨緣
X16n0308_p0054c17║心，既全為於重法，故須破法而緣心自捨矣。）四。一、直斥其法。二、異喻
X16n0308_p0054c18║反顯。三、同喻正明。四、結合警悟。初。
X16n0308_p0054c19║佛告阿難：汝等尚以緣心聽法，此法亦緣，非得法性。
X16n0308_p0054c20║汝等句，寓有深責之意。意謂我已重重破斥，令捨
X16n0308_p0054c21║緣心，將謂永棄。不料汝等尚以緣心聽法，誠為辜
X16n0308_p0054c22║負，良可憐愍。此法亦緣者，以能聽既屬緣心，所聽
X16n0308_p0054c23║即屬緣塵。既唯是緣，則正智迷於妄想，如如蔽於
X16n0308_p0054c24║名相，故云非得法性。法性者，諸法實性，以一切諸
X16n0308_p0055a01║法唯心所現故也。二，異喻反顯。
X16n0308_p0055a02║如人以手指月示人，彼人因指應當看月。
X16n0308_p0055a03║斥以非得法性，恐未心服，故先用異喻而反顯之。
X16n0308_p0055a04║言如來說教，原為顯發心性，開示智者，如人以手
X16n0308_p0055a05║指月示人。上人字喻佛，手喻教，月喻心，下人字喻
X16n0308_p0055a06║智者。對愚迷者言，若果是智者，自能依教觀心，如
X16n0308_p0055a07║彼人因指應當看月，反顯阿難等不能如是，足見
X16n0308_p0055a08║其不得法性。三、同喻正明。
X16n0308_p0055a09║若復觀指，以為月體。○此人豈唯亡失月輪，亦亡其
X16n0308_p0055a10║指。何以故？以所標指為明月故。○豈唯亡指，亦復不
X16n0308_p0055a11║識明之與暗。何以故？即以指體為月明性，明暗二性
X16n0308_p0055a12║無所了故。
X16n0308_p0055a13║異喻反顯，恐猶未了，故復以同喻而正明之。文分
X16n0308_p0055a14║三段：初喻迷心性，言愚迷之人以攀緣心，聞教便
X16n0308_p0055a15║謂悟心，如若復有人觀指為月。此中人喻愚者，正
X16n0308_p0055a16║明阿難等愚迷同此。○此人下，喻迷教體。言如是
X16n0308_p0055a17║愚迷之人，不但不知心性，亦復不識教體。如彼觀
X16n0308_p0055a18║指為月之人，豈唯亡失月輪，亦亡其指。此中亡失，
X16n0308_p0055a19║皆不知義也。何以句，喻中徵亡指所以，法中徵迷
X16n0308_p0055a20║教所以。言如是愚迷之人，所以謂其不知教體者，
X16n0308_p0055a21║何以故耳。釋中由彼即以能詮之教，為所詮之心。
X16n0308_p0055a22║如彼觀指為月之人，即以所用能標之指，為所標
X16n0308_p0055a23║明月。豈識指者之所為乎。要知識指者，自不以指
X16n0308_p0055a24║為月。而知教者，豈復以教為心哉。○豈唯下，喻迷
X16n0308_p0055b01║二相。明即月相，喻靈覺為心相。暗即指相，喻頑塵
X16n0308_p0055b02║為教相。言如是愚迷之人，不但不識教體，兼亦不
X16n0308_p0055b03║識靈之與頑。如彼觀指為月之人，豈唯亡指，亦復
X16n0308_p0055b04║不識明之與暗。何以下，喻中徵釋不識明暗所以，
X16n0308_p0055b05║法中徵釋不識靈頑所以。言如是愚迷之人，所以
X16n0308_p0055b06║謂其不識靈頑者，何以故耳。葢教以頑塵為相，心
X16n0308_p0055b07║以靈覺為相。而彼既以教體為心，是靈頑二相亦
X16n0308_p0055b08║不能了。如彼觀指為月之人，即以指體為月明性，
X16n0308_p0055b09║明暗二性無所了故。此不唯不得法性，尤見其愚
X16n0308_p0055b10║迷之甚也。四、結合警悟。
X16n0308_p0055b11║汝亦如是。
X16n0308_p0055b12║此雖結合之語，寓有警悟之意。意謂如我上說，指
X16n0308_p0055b13║月雙失，明暗俱昧者，豈是他人。而汝等之心教雙
X16n0308_p0055b14║迷，靈頑莫辯，亦復如是。幸宜自悟，勿至為智者所
X16n0308_p0055b15║哂也。（此上四科，總為破所緣法，不分亦可。但以法喻重疊，難以銷釋，故不厭煩析也。）先破
X16n0308_p0055b16║所緣之法竟。二、正破能緣之心三：一、詳破耳
X16n0308_p0055b17║識。二、略例餘五。三、總以結破。初（現惜緣聲之心不能遽捨，故須
X16n0308_p0055b18║詳破）二。一、據執反難，二、法喻合明。初。
X16n0308_p0055b19║若以分別我說法音為汝心者，此心自應離分別音
X16n0308_p0055b20║有分別性。
X16n0308_p0055b21║所緣既非法性，能緣豈是真心？恐其固執，故爾反
X16n0308_p0055b22║難。意謂若汝必以分別我說法音之影子為汝心
X16n0308_p0055b23║者，但心非無體，而今此心自應離却所分別音時，
X16n0308_p0055b24║別有能分別性。然前已就塵推破，豈遽忘耶？
X16n0308_p0055c01║二、法喻合明。
X16n0308_p0055c02║譬如有客寄宿旅亭，暫止便去，終不常住，而掌亭人
X16n0308_p0055c03║都無所去，名為亭主。○此亦如是，若真汝心，則無所
X16n0308_p0055c04║去，云何離聲無分別性？
X16n0308_p0055c05║初喻說。客喻能緣之心，旅亭喻所緣之境。客非亭
X16n0308_p0055c06║主，偶來棲託，曰寄宿。喻識非法性，倐爾攀緣，但依
X16n0308_p0055c07║附也。亭不適意，一宿即捨，曰暫止便去。喻識心遇
X16n0308_p0055c08║不可意聲，不耐久緣，方生即滅也。終不常住者，縱
X16n0308_p0055c09║使適意，非比故鄉，三朝五日，定要捨離。喻識心縱
X16n0308_p0055c10║遇可意之聲，而所之既倦，情隨事遷，終有謝滅時
X16n0308_p0055c11║也。此是同喻，以緣心正同此故。掌亭人，謂執掌旅
X16n0308_p0055c12║亭之人。喻真心能成立諸法，非同宿客故。都無所
X16n0308_p0055c13║去，喻真心非比緣心故。常住不滅，又以無所去故，
X16n0308_p0055c14║名為亭主。喻真心以常住不滅故，是稱法性。此是
X16n0308_p0055c15║異喻，以緣心不同此故。○此亦下，法合。此指緣心，
X16n0308_p0055c16║或生滅，或常住，亦應如是客主相似。此總合也。若
X16n0308_p0055c17║真下，別合。意謂果若真是汝心，則應如亭主無所
X16n0308_p0055c18║去也。此合異喻。云何下，合同喻。據前推破無體文
X16n0308_p0055c19║云：如汝今者承聽我法，此則因聲而有分別，是則
X16n0308_p0055c20║離聲無性。阿難已知，故就此為難。意謂既不如主，
X16n0308_p0055c21║云何反如暫止便去之客？如我前說離聲無分別
X16n0308_p0055c22║性，則其非真也明矣。詳破耳識竟。二、略例餘五
X16n0308_p0055c23║（現執緣聲為心，前已詳破。餘五雖現執未起，種子方眠，方眠故須例破，未起故惟略言）。
X16n0308_p0055c24║斯則豈惟聲分別心分別我容，離諸色相無分別性，
X16n0308_p0056a01║如是乃至分別都無非色非空，拘舍離等昧為冥諦，
X16n0308_p0056a02║離諸法緣無分別性。
X16n0308_p0056a03║斯則句，牒前為例，謂聲分別心，離聲無性，已知之
X16n0308_p0056a04║矣。豈惟此也，即如分別我容之心，離諸色相，無分
X16n0308_p0056a05║別性，亦但如暫止之客，非亭主也。如是者，重牒上
X16n0308_p0056a06║二為例，言二心既皆如是，則分別香味觸法之心，
X16n0308_p0056a07║離四無性，可以例思。今超略而言，乃至分別都無，
X16n0308_p0056a08║其內守幽閑之心，亦復如是。分別都無者，六識不
X16n0308_p0056a09║緣六塵，唯留定中獨頭，內守幽閑，今云非色非空
X16n0308_p0056a10║是也。已離六塵粗相，故曰非色，猶有幽閑細境，故
X16n0308_p0056a11║曰非空。拘舍離，此云牛舍，即末伽黎之異稱，灌頂
X16n0308_p0056a12║謂是其生處，正脈謂是其母名，愚謂既屬異稱，生
X16n0308_p0056a13║處為是，如此方以生處立奶諱之例。等指同計，如
X16n0308_p0056a14║數論師等，彼以定力，能通八萬劫外，則冥然莫辯，
X16n0308_p0056a15║立為冥性，且謂是諸法實性，故稱為諦。要知冥然
X16n0308_p0056a16║莫辯，正同非色非空，幽閑之境，猶是微細法塵，由
X16n0308_p0056a17║彼不知妄立，故曰昧為妄立。昧為即同內守之心，
X16n0308_p0056a18║猶是微細分別，離於法塵為緣，依然無性，如彼聲
X16n0308_p0056a19║分別心等，無以異也。（據正脈懸示，略言識心有五種勝善之用：一者、緣佛色相
X16n0308_p0056a20║心；二者、緣佛聲教心；三者、聞法領悟心；四者、止散入寂心；五者、界外取證心。愚謂此五種心，從正宗以來，
X16n0308_p0056a21║至此方已破盡。如前阿難云：我見如來三十二相，心生愛樂。如來斥以此想不真，故有輪轉。此云分別我
X16n0308_p0056a22║容，離色無性，皆破第一、緣佛色相心也。又前云：如汝今者，承聽我法。此則因聲而有分別，乃破第二、緣佛
X16n0308_p0056a23║聲教心也。又此阿難云：而我悟佛現說法音，現以緣心。如來示以緣心聽法，此法亦緣等，即破第三、聞法
X16n0308_p0056a24║領悟心也。又前云：縱滅一切見聞覺知，內守幽閑，猶為法塵分別影事。此云分別都無，離諸法緣，無分別
X16n0308_p0056b01║性，即破第四、止散入寂心也。又前云：現前雖成九次第定，不得漏盡，成阿羅漢等。已破第五、界外取證心
X16n0308_p0056b02║也。良以無始生死，皆為誤認此心。若唯破其劣惡，恐尚留勝善。今既破其勝善，則劣惡之心，自知其不可
X16n0308_p0056b03║用也。）略例餘五竟。三，總以結破。
X16n0308_p0056b04║則汝心性各有所還，云何為主？
X16n0308_p0056b05║則汝心性總指六種緣心，離塵無性，故云各有所
X16n0308_p0056b06║還。明是客義，故曰云何為主。既非是主，急當捨離。
X16n0308_p0056b07║此且為阿難等拔除疑根，至下乃令其歸無上道。
X16n0308_p0056b08║破緣心有還竟。二、顯見性無還二。一、阿難求
X16n0308_p0056b09║示無還，二、如來詳為顯示。初。
X16n0308_p0056b10║阿難言：若我心性各有所還，則如來說妙明元心，云
X16n0308_p0056b11║何無還？唯垂哀愍，為我宣說。
X16n0308_p0056b12║若之一字，寓有不自信意。意謂若依佛說，我此六
X16n0308_p0056b13║種心性，各有所還。此既有還，則如來已前所說妙
X16n0308_p0056b14║明元心，自應無還。但不知云何無還？進取未定，退
X16n0308_p0056b15║捨莫決，智墮兩楹，如羊觸藩。若非如來哀愍宣說，
X16n0308_p0056b16║何由解脫？故云唯垂等也。二、如來詳為顯示。三。
X16n0308_p0056b17║一、抑揚許示，二、能所對辯，三、警覺取捨。初。
X16n0308_p0056b18║佛告阿難：且汝見我見精明元，此見雖非妙精明心，
X16n0308_p0056b19║如第二月非是月影。○汝應諦聽，今當示汝無所還
X16n0308_p0056b20║地。
X16n0308_p0056b21║初，略為抑揚。佛告阿難者，應其哀愍之求。且汝見
X16n0308_p0056b22║我等，酧其宣說之請。如來意謂，汝既求我哀愍，我
X16n0308_p0056b23║亦不必牽藤引蔓，姑且就汝見我言之。當斯時也，
X16n0308_p0056b24║能見之情體明用，即是本元真心。但以二妄未除，
X16n0308_p0056c01║尚欠於妙耳。要知此見，雖非妙精妙明之心，而見
X16n0308_p0056c02║妄一除，當體即真。亦如揑目所現之第二月，放手
X16n0308_p0056c03║即是真月。非與真月，實有異體可尋。月影者，水中
X16n0308_p0056c04║月影。其與真月，上下懸殊，虗實不倫。見精明元之
X16n0308_p0056c05║心，自不類此。故曰非是。（正脈云：月有三相，第一是天上淨月，第二是揑目所
X16n0308_p0056c06║現旁輪，第三是水中月影。其意以第一月喻純真之心，第二月喻見精明元，第三月喻緣塵分別。知此，則
X16n0308_p0056c07║抑其未妙，揚其切真之意，亦自可見。問：何不即指純真之心，而乃用此曲示，費此申明乎？答：離妄純真之
X16n0308_p0056c08║心，唯佛乃具等覺，尚帶生相。何況地前諸位，乃至五住凡夫，又焉有純真之心可指。而此見性，真雖不純，
X16n0308_p0056c09║體終不變。如金在鑛，非金師莫能辯識。故佛如金師，略為抑揚。意在明其切真，但欠於妙。亦如指鑛說金，
X16n0308_p0056c10║雖欠於精，終不如鍮石之逈然非真也。）○汝應下，誡聽許示無所還
X16n0308_p0056c11║地。即前阿難所稱本元心地，無所從來，亦無所去，
X16n0308_p0056c12║故直以無所還地稱之。蓋為應前云何無還之請，
X16n0308_p0056c13║而許示耳。抑揚許示竟。
X16n0308_p0056c14║二、能所對辯二。一、所見有還，二、能見無還。初。
X16n0308_p0056c15║二。一具列所見，二備明有還。初。
X16n0308_p0056c16║阿難，此大講堂洞開東方，日輪升天則有明耀，中夜
X16n0308_p0056c17║黑月雲霧晦暝則復昏暗，戶牖之隙則復見通，牆宇
X16n0308_p0056c18║之間則復觀壅，分別之處則復見緣，頑虗之中徧是
X16n0308_p0056c19║空性，鬱𡋯之象則紆昏塵，澄霽斂氛又觀清淨。
X16n0308_p0056c20║此中具列八相，而分四對：一、明暗對。講堂洞開者，
X16n0308_p0056c21║是戶皆張，洞然大開也。東方二字，宜連下為句。言
X16n0308_p0056c22║日輪始自東方，故云東方日輪。升天者，謂漸次上
X16n0308_p0056c23║升，轉歷於中天也。光射講堂，故云則有明耀。中夜，
X16n0308_p0056c24║子夜也。黑月，月朔也。晦暝，掩蔽也。言子夜已昏，況
X16n0308_p0057a01║當月朔，又值雲掩霧蔽，則不唯微昏，且昏極而至
X16n0308_p0057a02║於暗矣。戶牖下。通壅對。隙謂中間空隙處也。內外
X16n0308_p0057a03║不隔，故云則復見通。牆謂牆壁，宇謂屋四垂也。內
X16n0308_p0057a04║外不通，故云則復觀壅。壅者，窒塞之義。分別下。色
X16n0308_p0057a05║空對。分別之處，謂諸識所分別境，如色聲香味觸，
X16n0308_p0057a06║俱屬所緣色塵，故云則復見緣。頑虗，異色處也。冥
X16n0308_p0057a07║然無知，故以頑稱通。以太空為體，故云徧是空性。
X16n0308_p0057a08║鬱𡋯下。染淨對。氣結曰鬱，沙飛曰𡋯。紆，綰環也。言
X16n0308_p0057a09║鬱不自鬱，乃綰彼昏昧之氣。𡋯不自𡋯，乃環彼塵
X16n0308_p0057a10║揚之沙。古德云：此與空虗體相顛倒，餘皆上體下
X16n0308_p0057a11║相，至下還處自見。澄霽者，天澄雨霽之時。斂，收也。
X16n0308_p0057a12║氛，塵氣也。塵氣既收，蒼然一色，故云又觀清淨。
X16n0308_p0057a13║二、備明有還。
X16n0308_p0057a14║阿難！汝咸看此諸變化相，吾今各還本所因處。○云
X16n0308_p0057a15║何本因？阿難，此諸變化，明還日輪。何以故？無日不明，
X16n0308_p0057a16║明因屬日，是故還日。暗還黑月，通還戶牖，壅還牆宇，
X16n0308_p0057a17║緣還分別，頑虗還空，鬱𡋯還塵，清明還霽。○則諸世
X16n0308_p0057a18║間一切所有，不出斯類。
X16n0308_p0057a19║初現前許還咸看者，現前俱見也。明暗通壅等時
X16n0308_p0057a20║相凌奪，故云諸變化相本所因起之處，即是後來
X16n0308_p0057a21║還滅之處。許示此義，故云吾今各還，謂各令其還
X16n0308_p0057a22║也。○云何下，詳一例。餘徵起語略具足，應言云何
X16n0308_p0057a23║各還本因。此諸變化等八相之中，且約明相言之。
X16n0308_p0057a24║明隨日滅，即是還日。何以故等，徵釋還日所以。無
X16n0308_p0057b01║日之時，不能見明，則明所因起之處，屬於日輪。如
X16n0308_p0057b02║影隨形，形銷影滅，故云是故還日。暗等七還，唯列
X16n0308_p0057b03║標詞，不具徵釋者，可例知故。○則諸下以類該盡，
X16n0308_p0057b04║明該一切明類，乃至淨該一切淨類，故云不出。據
X16n0308_p0057b05║此，則諸世間中，一切所有，無不還者。所見有還竟。
X16n0308_p0057b06║二，能見無還。
X16n0308_p0057b07║汝見八種見精明性，當欲誰還？何以故？若還於明，則
X16n0308_p0057b08║不明時無復見暗；雖明暗等種種差別，見無差別。
X16n0308_p0057b09║汝見八種等，帶所見之相，以標能見之性。以正見
X16n0308_p0057b10║八種之時，見精明性，湛然盈滿，易覺知故。當，將也。
X16n0308_p0057b11║誰，何也。問以當欲誰還者，令其自審於八相中，將
X16n0308_p0057b12║欲因何者俱還，亦明知必無，而故為難問。何以句，
X16n0308_p0057b13║徵非問。謂以何以故，作如是問。若還下，顯正理。謂
X16n0308_p0057b14║設若見還於明，則不明無見，自應無復見暗。今實
X16n0308_p0057b15║不爾。試觀前塵，雖明暗等相傾相奪，種種差別，而
X16n0308_p0057b16║見性明來見明，暗來見暗，始終無有差別。其猶明
X16n0308_p0057b17║鏡當臺，有物斯現，鏡豈有去來於其間哉？見無所
X16n0308_p0057b18║還，亦復如是。能所對辯竟。三，警覺取捨。
X16n0308_p0057b19║諸可還者，自然非汝；不汝還者，非汝而誰？
X16n0308_p0057b20║諸可還者，指八相言，俱屬前塵，故曰自然非汝。不
X16n0308_p0057b21║汝還者，指見性言，不離汝而與物俱還，明是自性，
X16n0308_p0057b22║故曰非汝而誰。據此，則一向循塵忘失自性者，亦
X16n0308_p0057b23║可以知警矣。如來破顯二心竟。
X16n0308_p0057b24║三、結歎自受輪溺。
X16n0308_p0057c01║則知汝心本妙明淨，汝自迷悶喪本受輪，於生死中
X16n0308_p0057c02║常被漂溺，是故如來名可憐愍。
X16n0308_p0057c03║則知者，承上無還而言。無還故，不為諸相所遷曰
X16n0308_p0057c04║本妙，不為明暗通壅所轉曰本明，不為色空染淨
X16n0308_p0057c05║所奪曰本淨。明知有此，而乃惑於緣心，無智自解，
X16n0308_p0057c06║是為自迷自悶。由此所以喪其本妙明淨之心，未
X16n0308_p0057c07║能薦取，隨彼不妙不明不淨之識，受於輪轉，在凡
X16n0308_p0057c08║流於分段，習小墜於變易，於二生死中，常被漂溺，
X16n0308_p0057c09║其猶佩珠作丐，親友見傷。是故如來於前，名汝等
X16n0308_p0057c10║為可憐愍者。嗚乎阿難！親於佛前，耳提面命，猶自
X16n0308_p0057c11║取捨纏綿，動佛憐愍，況夫末世凡流，情識俱在，動
X16n0308_p0057c12║以見道，自矜嗤他，不如聞佛結歎之語，宜知慚愧。
X16n0308_p0057c13║按阿難所求四義中，此科兼具寂常三義，謂八相
X16n0308_p0057c14║任遷而不動，寂也；八相任去而不滅，常也。顯見無
X16n0308_p0057c15║還竟。
X16n0308_p0057c16║六，顯見不雜二。一、阿難以物見混雜為疑。二、如
X16n0308_p0057c17║來以物見分明為釋。初。
X16n0308_p0057c18║阿難言：我雖識此見性無還，云何得知是我真性？
X16n0308_p0057c19║阿難意謂，承佛上示，雖識見性不與諸相俱還，但
X16n0308_p0057c20║正見諸相時，此見即徧在諸相，似非局於自己。云
X16n0308_p0057c21║何得知不屬於物，而是我之真性。此疑見性有時
X16n0308_p0057c22║在物，有時在我，依然與彼有去有來者無異。是此
X16n0308_p0057c23║科但為增明上科之義。（問，見性周徧，物我同體，正是妙悟。何不就其所見，引
X16n0308_p0057c24║令玄會。而乃強與分析，令成局見。其猶驅海作漚，豈智者之所為乎。答，阿難尚未深領，豈成妙悟。若但以
X16n0308_p0058a01║其口角相似，過為接引，反成狂解。今之本參未破，妄擬高遠者，類多由於盲師瞎印。如來知機知法，豈若
X16n0308_p0058a02║彼哉。）。二、如來以物見分明為釋三：一、通明十界
X16n0308_p0058a03║見量。二、別就阿難顯示。三、結責疑問不當。初（良以
X16n0308_p0058a04║聖凡體同，遠近用別，是知正見諸相時，徧在諸相，但是用之所及，豈可以此而疑見屬於彼哉）。
X16n0308_p0058a05║佛告阿難：吾今問汝，今汝未得無漏清淨，承佛神力
X16n0308_p0058a06║見於初禪得無障礙，而阿那律見閻浮提，如觀掌中
X16n0308_p0058a07║菴摩羅果。○諸菩薩等見百千界。○十方如來，窮盡
X16n0308_p0058a08║微塵，清淨國土，無所不矚。○眾生洞視不過分寸。
X16n0308_p0058a09║初二乘見量（文中雖無辟支，取例應有）。吾今問汝句，問字應是
X16n0308_p0058a10║示字。以此下皆示教之語，無問詞故。阿難方證初
X16n0308_p0058a11║果，纔斷見漏，故未得無漏清淨見量。雖通初禪，未
X16n0308_p0058a12║必無礙，故是承佛神力。此初果見量也。阿那律，此
X16n0308_p0058a13║云無貧，亦云不滅。因中以稗飯施辟支佛，果感九
X16n0308_p0058a14║十一劫不受貧窮，享福不滅故。尊者是佛從弟，因
X16n0308_p0058a15║樂睡被訶，精進失目。如來示以三昧，修習證果，遂
X16n0308_p0058a16║獲天眼，自陳圓通。文云：我不因眼觀見十方，精真
X16n0308_p0058a17║洞然，如觀掌果。維摩經那律答嚴淨梵王亦云：吾
X16n0308_p0058a18║見此三千世界，如觀掌果。今云見閻浮提，豈反劣
X16n0308_p0058a19║於初果？詳後顯見無礙科中。阿難自述觀勝藏殿，
X16n0308_p0058a20║居日月宮，其見周圓，徧娑婆國。然居日月宮，其見
X16n0308_p0058a21║只合徧閻浮提。或因兩科鱗次，筆授互誤。再詳菴
X16n0308_p0058a22║摩羅，此云難分別。桃柰相似，生熟難分，此方所無，
X16n0308_p0058a23║故存梵名。此四果見量也。○諸菩下。菩薩見量一
X16n0308_p0058a24║界一佛土也。心地觀云：初地見百佛土，二地見千
X16n0308_p0058b01║佛土，乃至十地見無量土。今云見百千界者，謂或
X16n0308_p0058b02║見百界，或見千界等，非一定也。○十方下諸佛見
X16n0308_p0058b03║量。清淨國土，諸佛受用土也。散在華藏，不啻如佛
X16n0308_p0058b04║剎微塵之數。其間種種形相，種種名字等，如來究
X16n0308_p0058b05║竟明了，故曰窮盡。雖至纖悉，亦皆洞然無礙，故曰
X16n0308_p0058b06║無所不矚。○眾生下，凡夫見量。洞視者，約現量言。
X16n0308_p0058b07║言眾生現量所見，能以洞然無礙者，唯在障內。設
X16n0308_p0058b08║有分寸之隔，則不過矣。（正脈云：不過分寸者，有二意：一者對勝說劣意。自諸
X16n0308_p0058b09║聖極於如來，較至眾生，縱窮其量，亦不過分寸而已。二者收盡含生意。上既齊於如來，下必齊於蜎蝡。故
X16n0308_p0058b10║上至窮盡國土，下至不過分寸也。）通明十界見量竟。
X16n0308_p0058b11║二、別就阿難顯示。二。一、正為顯示；二、預防謬執。
X16n0308_p0058b12║初三：一、教以自分，二、代為揀擇，三、結示不混。
X16n0308_p0058b13║初。
X16n0308_p0058b14║阿難，且吾與汝觀四天王所住宮殿，中間徧覽水陸
X16n0308_p0058b15║空行，雖有昏明種種形像，無非前塵分別留礙。○汝
X16n0308_p0058b16║應於此分別自他。
X16n0308_p0058b17║初具列能所。此中曰觀，曰覽，皆為能見之性。曰四
X16n0308_p0058b18║宮，曰三行，曰昏明等，皆為所見之境。且吾與汝等，
X16n0308_p0058b19║即就現前所見言之。如來意謂汝今已超凡見，聖
X16n0308_p0058b20║見尚非所及。縱見初禪，亦仗佛神力，方得無礙，俱
X16n0308_p0058b21║非汝之現量。即今且就吾之與汝現前所觀處言
X16n0308_p0058b22║之。四天王宮，在須彌四面。東方持國天王，居黃金
X16n0308_p0058b23║埵。南方增長天王，居琉璃埵。西方廣目天王，居白
X16n0308_p0058b24║銀埵。北方多聞天王，居水晶埵。宮殿皆是眾寶所
X16n0308_p0058c01║成。平山腰而齊日月，去地四萬二千由旬，猶是阿
X16n0308_p0058c02║難現量所及。中間者，地上天下。地上有水有陸，天
X16n0308_p0058c03║下有空。水行如魚躍蛟馳，陸行如人來畜往，空行
X16n0308_p0058c04║如雲騰鳥飛等。一一用目循歷，故云徧覽。此約物
X16n0308_p0058c05║體言之。其間雲屯則昏，日照則明，山隔則塞，風過
X16n0308_p0058c06║則通。分別成色，異色顯空。塵起則染，澄霽則淨。故
X16n0308_p0058c07║曰種種形像。此約變相言之。此等俱屬前塵，由分
X16n0308_p0058c08║別顯，於汝見性而作留礙，故曰無非。是能所已自
X16n0308_p0058c09║歷然，特阿難自混耳。○末二句因其自混，故教以
X16n0308_p0058c10║汝應云云。二、代為揀擇（佛雖教以自分，阿難終竟不悟，故復代擇，所謂
X16n0308_p0058c11║憐兒不覺醜也）。
X16n0308_p0058c12║今吾將汝擇於見中，誰是我體？誰為物象？○阿難，極
X16n0308_p0058c13║汝見源，從日月宮，是物非汝。至七金山，周徧諦觀，雖
X16n0308_p0058c14║種種光，亦物非汝。漸漸更觀，雲騰鳥飛，風動塵起，樹
X16n0308_p0058c15║木山川，草芥人畜，咸物非汝。
X16n0308_p0058c16║初許以代擇。將，與也，代也。擇於見中，謂揀擇於能
X16n0308_p0058c17║見所見中也。二誰字乃教以著意，言物象我體，必
X16n0308_p0058c18║代汝揀辯誰是，決不混也。○阿難下。正與揀示。極，
X16n0308_p0058c19║盡也。見源即是眼根，謂教以盡其眼根之量。觀之
X16n0308_p0058c20║從者，除上不論。言二宮齊於四王，正阿難現量所
X16n0308_p0058c21║見。再上則非仗佛加，不能無礙故。是物非汝者。日
X16n0308_p0058c22║月雖明，無靈覺故。七金山次日月而下也。持雙、持
X16n0308_p0058c23║軸、擔木、善見、馬耳、象鼻、魚嘴，環繞須彌，間以香水，
X16n0308_p0058c24║共有七重，其體皆金，一一用目循歷，故曰周徧。諦
X16n0308_p0059a01║觀種種光，即金山之光，雖映物而成種種，終為頑
X16n0308_p0059a02║明，故云亦物非汝。漸漸更觀者。次金山而下，以至
X16n0308_p0059a03║地上也。雲騰、鳥飛、風動、塵起，皆屬空中所有。樹木、
X16n0308_p0059a04║山川、草芥、人畜，兼於水陸，所明通為所見，故曰咸
X16n0308_p0059a05║物非汝。如此開示，如來可謂眉毛拖地矣。代為揀
X16n0308_p0059a06║擇竟。三、結示不混。
X16n0308_p0059a07║阿難，是諸近遠諸有物性雖復差殊，同汝見精清淨
X16n0308_p0059a08║所矚。○則諸物類自有差別，見性無殊。○此精妙明
X16n0308_p0059a09║誠汝見性。
X16n0308_p0059a10║初牒前能所。近指地上，遠指二宮，其間種種差殊，
X16n0308_p0059a11║故云諸有物性。正脈云諸物羅列於見性之中者，
X16n0308_p0059a12║千態萬狀是也。所見雖有差殊，能見實無二體，故
X16n0308_p0059a13║曰同汝見精，清淨所矚。見精言清淨者，以有清淨
X16n0308_p0059a14║本然義故。正脈云見性徧見於諸物之上者，朗然
X16n0308_p0059a15║一照是也。○則諸下，示以不混。物自差別者，不混
X16n0308_p0059a16║於見。見性無殊者，不混於物。是物自物而見自見
X16n0308_p0059a17║矣。○末二句教以認取。然既瓜豆分明，理應無疑。
X16n0308_p0059a18║故直教之曰：此精妙明，誠汝見性。如此開示，有何
X16n0308_p0059a19║不明？而阿難猶未敢認，所謂知法者懼矣。正為顯
X16n0308_p0059a20║示竟。二、預防謬執二。一、自語相違防。二、世間
X16n0308_p0059a21║相違防。初（此科義稍隱晦，不避煩分）四。一、防謬執，二、遮轉
X16n0308_p0059a22║救，三、破他宗，四、成自宗。初（恐阿難謬執云：佛雖如是開示，而我自覺
X16n0308_p0059a23║此見一涉於外，即同諸物，云何不是物耶？故如來以此防云。）。
X16n0308_p0059a24║若見是物，則汝亦可見吾之見。
X16n0308_p0059b01║意謂若汝一定執言見是物者，是物則成可見，彼
X16n0308_p0059b02║此應同。則汝今者既能徧見諸物，亦可見吾之見。
X16n0308_p0059b03║若不見吾之見，而言見是物者，則自語相違矣。
X16n0308_p0059b04║二、遮轉救（恐彼救云：我與如來同見一物之時，我見佛見正相會遇，即為見佛之見，云何
X16n0308_p0059b05║不見耶？故如來以此防云）。
X16n0308_p0059b06║若同見者，名為見吾。吾不見時，何不見吾不見之處？
X16n0308_p0059b07║意謂若汝謬言，同見一物之時，名為見吾之見者，
X16n0308_p0059b08║吾今閉眼不見。當斯時也，吾見已離，彼物自應顯
X16n0308_p0059b09║然有吾不見之跡，汝亦應見。汝今云何不能見吾
X16n0308_p0059b10║不見之處，而指其分齊？葢如來明知見性無跡可
X16n0308_p0059b11║憑，為遮轉救，故作如是難耳。三、破他宗（恐又謬云：佛既
X16n0308_p0059b12║閉眼不見，我即但見彼物，即是見佛不見之處，云何如來謂我不見？故如來以此防云）。
X16n0308_p0059b13║若見不見，自然非彼不見之相。
X16n0308_p0059b14║意謂若汝謬言，但見彼物，即是見吾不見之處者。
X16n0308_p0059b15║既但見彼物，則吾見已離於物矣。既離於物，自然
X16n0308_p0059b16║非彼不見之相（不見之相，即指物言，猶云自然非彼物也）。汝前所立見
X16n0308_p0059b17║性，是物之宗，則不成矣。四、成自宗（恐被破迴護，順前佛所難
X16n0308_p0059b18║云：我實不見佛所不見之地。故如來就此成立自宗云）。
X16n0308_p0059b19║若不見吾不見之地，自然非物，云何非汝？
X16n0308_p0059b20║意謂若我閉眼不見之時，汝實不能見吾不見之
X16n0308_p0059b21║地者，則我開眼見物之時，汝亦不能見吾之見。是
X16n0308_p0059b22║則物是有相，見是無相，吾見自然非物，反以成立
X16n0308_p0059b23║我前所說物見無混之宗，云何不是汝耶？自語相
X16n0308_p0059b24║違防竟。二、世間相違防二。一、牒執轉難。二、遮
X16n0308_p0059c01║救警悟。初。
X16n0308_p0059c02║又則汝今見物之時，汝既見物，物亦見汝，體性紛雜，
X16n0308_p0059c03║則汝與我并諸世間不成安立。
X16n0308_p0059c04║又字重牒前執，如云：又若見是物者，則汝今見物
X16n0308_p0059c05║之時，彼物亦應是見。遂據此難云：汝既見物，彼物
X16n0308_p0059c06║亦應見汝。物若有見，則轉成有情。以此為例，汝應
X16n0308_p0059c07║轉成無情。如是則有情、無情體性紛然雜亂，不可
X16n0308_p0059c08║分矣。有情、無情尚不可分，況汝之與我益不可分。
X16n0308_p0059c09║是則汝之與我，并諸世間所有，不成彼此安立之
X16n0308_p0059c10║相，又墮一分世間相違過矣。二、遮救警悟（恐彼救云：
X16n0308_p0059c11║我今見佛之時，自是我見於佛，非佛見於我，何得雜亂？故如來據此遮云）。
X16n0308_p0059c12║阿難！若汝見時，是汝非我，見性周徧，非汝而誰？
X16n0308_p0059c13║意謂若汝見我之時，是汝見我，非我見汝，而汝我
X16n0308_p0059c14║不紛雜矣。以此為例，則見性周徧一切物時，亦應
X16n0308_p0059c15║無有紛雜，非汝真性，而是誰之真性。此如來明明
X16n0308_p0059c16║提撕，所謂警悟者以此。別就阿難顯示竟。
X16n0308_p0059c17║三、結責疑問不當。
X16n0308_p0059c18║云何自疑汝之真性？○性汝不真，取我求實。
X16n0308_p0059c19║初責疑不當，言：如上所擇，物我分明，云何自疑汝
X16n0308_p0059c20║之真性，不敢認取，而恐其有混耶？○性汝下，責問
X16n0308_p0059c21║不當。言真性在，汝不自以為真，反取我語以求真
X16n0308_p0059c22║實，其猶種種問橋，宜乎為智者所呵矣。然此科既
X16n0308_p0059c23║唯增明前義，仍是足前寂常二字。若約不混，似亦
X16n0308_p0059c24║兼於明字。以下文超情離見，自有正顯明字之文，
X16n0308_p0060a01║此不預焉。顯見不雜竟。
X16n0308_p0060a02║七，顯見無礙二。一、阿難以不定有礙為疑，二、如
X16n0308_p0060a03║來以忘塵無礙為釋。初。
X16n0308_p0060a04║阿難白佛言：世尊！若此見性必我非餘。○我與如來，
X16n0308_p0060a05║觀四天王。勝藏寶殿，居日月宮。此見周圓，徧娑婆國。
X16n0308_p0060a06║退歸精舍，秪見伽藍。清心戶堂，但瞻簷廡。○世尊！此
X16n0308_p0060a07║見如是，其體本來周徧一界，今在室中，唯滿一室。為
X16n0308_p0060a08║復此見縮大為小？為當牆宇夾令斷絕？○我今不知
X16n0308_p0060a09║斯義所在，願垂弘慈，為我敷演。
X16n0308_p0060a10║初按定是我，是我應當認取有礙，恐其非真，故先
X16n0308_p0060a11║按定是我，而下方出其有礙，以明自己非是，推諉
X16n0308_p0060a12║不認，乃竟由未敢認耳。○我與下。自陳不定。勝藏
X16n0308_p0060a13║殿。天王貯珍寶處也。初成之時，請佛說法，以邀吉
X16n0308_p0060a14║祥。阿難隨佛，因得同觀，故云我與二宮天子乘便
X16n0308_p0060a15║請佛故。又云居日月宮。灌頂云：日宮縱廣五十一
X16n0308_p0060a16║由旬，月宮縱廣四十九由旬，皆摩尼寶成，天人充
X16n0308_p0060a17║滿其中。起世經云：五風所持。（謂持風令不墜，住風令安住，隨順轉風令
X16n0308_p0060a18║順行，攝風令緩急，將行風令得中也。）此見周圓者，自二宮而遠觀。然
X16n0308_p0060a19║二宮雖圍繞須彌，從閻浮而升，且約南面言之。據
X16n0308_p0060a20║此，則徧娑婆國應是徧閻浮提，前後互誤，上科已
X16n0308_p0060a21║辯。孤山云：初天唯見一四天下而言。徧娑婆國，即
X16n0308_p0060a22║指一小剎而言，非大千也。俟再考。退歸精舍者。謂
X16n0308_p0060a23║自天而下，還到祇桓也。樹垣圍繞，外則不覩，故云
X16n0308_p0060a24║秪見伽藍。伽藍即指精舍，具云僧伽藍摩，此云眾
X16n0308_p0060b01║園，以是僧眾和合處故。清心戶堂。即指講堂，以聞
X16n0308_p0060b02║法能清，心地濁故。戶內堂中不能遠見，故云但瞻
X16n0308_p0060b03║簷廡。簷廡謂飛簷廊廡也。此約一見而大小不定，
X16n0308_p0060b04║為下文致疑之端。○世尊下，躡以成疑。上陳見有
X16n0308_p0060b05║三相：一徧界，二見園，三瞻廡。今為躡前後二相，但
X16n0308_p0060b06║要顯出不定之義。上云瞻廡，此云滿室者，廡內即
X16n0308_p0060b07║室，略變其文也。二為字，乃持疑不決之詞。言在天
X16n0308_p0060b08║本徧，在室則局，是必為室之所礙。然有二義可思：
X16n0308_p0060b09║一者為室所拘，縮一界之大，而為一室之小。如過
X16n0308_p0060b10║卑門，身則鞠脊。二者為牆所夾，斷周徧之一，而成
X16n0308_p0060b11║不徧之二。如築高隄，水則兩分。是二皆為受礙，兩
X16n0308_p0060b12║疑不決。故云為復此見云云。○我今下，求慈。敷演
X16n0308_p0060b13║斯義，即見性大小之義。在縮在夾，實未明了，故云
X16n0308_p0060b14║我今不知。疑深障重，非弘慈不能決。事玄理微，非
X16n0308_p0060b15║敷演無以明。故云願垂弘慈云云。阿難以不定有
X16n0308_p0060b16║礙為疑竟。二、如來以忘塵無礙為釋三：一、略
X16n0308_p0060b17║出大旨。二、詳以喻明。三、原理直示。初。
X16n0308_p0060b18║佛告阿難：一切世間大小內外諸所事業各屬前塵，
X16n0308_p0060b19║不應說言見有舒縮。
X16n0308_p0060b20║世間雖通三種，今論前塵，且約器世間言。從天至
X16n0308_p0060b21║地，難盡多種，故云一切。大如一界，小如一室，內如
X16n0308_p0060b22║園中，外如垣外，此諸所有，皆是眾生隨心所造，隨
X16n0308_p0060b23║作所成，故云事業。前塵雖通五種，今對見性，且約
X16n0308_p0060b24║色塵言。各屬者，謂大亦前塵自大，小亦前塵自小，
X16n0308_p0060c01║內亦前塵自內，外亦前塵自外，正顯大小內外，與
X16n0308_p0060c02║見性無與焉。舒縮應言縮斷，方應阿難所疑，葢譯
X16n0308_p0060c03║者略失意耳。見性體同，隨緣用異，但自忘緣，見本
X16n0308_p0060c04║無差。若言見有縮斷，何異掬空截光，故不應也。
X16n0308_p0060c05║二、詳以喻明二。一喻四相屬塵，二喻見無縮斷。
X16n0308_p0060c06║初二。一、正喻，二、斥問。初。
X16n0308_p0060c07║譬如方器中見方空，吾復問汝：此方器中所見方空，
X16n0308_p0060c08║為復定方、為不定方？若定方者，別安圓器，空應不圓；
X16n0308_p0060c09║若不定者，在方器中應無方空。
X16n0308_p0060c10║方圓喻大小內外，今取釋便，且約大小言之。方器
X16n0308_p0060c11║喻一界，方空喻一界之見，言汝之見性在天，本徧
X16n0308_p0060c12║一界，譬如方器中見方空。吾復下，就喻推徵，以喻
X16n0308_p0060c13║明而法自明，故問以方器方空，定方不定方者，正
X16n0308_p0060c14║令自審一界之見定大不定大也。定大，則入室之
X16n0308_p0060c15║時，見應不小，亦如空。若定方，別安圓器，空應不圓。
X16n0308_p0060c16║不定大，則離室在天，見應不大，亦如空。若不定方
X16n0308_p0060c17║者，更令在方器中，應無方空。今俱不爾，是知見無
X16n0308_p0060c18║大小，大小屬塵，亦如空無方圓，方圓在器。知此義
X16n0308_p0060c19║者，自不以縮夾為疑焉。二、斥問。
X16n0308_p0060c20║汝言不知斯義所在，義性如是，云何為在？
X16n0308_p0060c21║汝言句。牒其所問。義性下。斥以不應。意謂汝前問
X16n0308_p0060c22║言，不知見性大小內外如斯四義所在，然此四種
X16n0308_p0060c23║義性各屬前塵，亦如方圓在器是也。既知如是，云
X16n0308_p0060c24║何謂其為在縮在夾？故我前云不應說言云云。喻
X16n0308_p0061a01║四相屬塵竟。二、喻見無縮斷二。一、正喻，二、斥
X16n0308_p0061a02║問。初。
X16n0308_p0061a03║阿難，若復欲令入無方圓，但除器方，空體無方，不應
X16n0308_p0061a04║說言更除虗空方相所在。
X16n0308_p0061a05║阿難所以不敢遽認見性為心者，葢為嫌其有礙，
X16n0308_p0061a06║欲令入於無礙。故如來原其意而譬之曰：若復厭
X16n0308_p0061a07║虗空之方圓，欲令入無方圓者，事亦不難。但除二
X16n0308_p0061a08║句，正明不難之義。是中二方字，非對圓之方，乃方
X16n0308_p0061a09║向之方。以方圓、長短、大小等，皆方向也。而言但除
X16n0308_p0061a10║器方，空體無方者，謂但能除却器之方向，而空體
X16n0308_p0061a11║自無方向。喻阿難等但能忘却前塵，而見性自無
X16n0308_p0061a12║大小等礙。若必欲除却見性礙相，其猶鑿空削虗，
X16n0308_p0061a13║欲除其方向相狀，秪益自勞。故云不應說言云云。
X16n0308_p0061a14║方相所在者，謂方向相狀所在之處。觀此益知上
X16n0308_p0061a15║二方字，非對圓說方。字同用別，應須善會。二、斥
X16n0308_p0061a16║問。
X16n0308_p0061a17║若如汝問，入室之時，縮見令小，仰觀日時，汝豈挽見，
X16n0308_p0061a18║齊於日面？若築牆宇，能夾見斷，穿為小竇，寧無續跡？
X16n0308_p0061a19║是義不然。
X16n0308_p0061a20║陳疑原為致問，故無妨說問也。入室之時等，且按
X16n0308_p0061a21║定所疑。仰觀下，乃約挽以難，言入室之時，既因縮
X16n0308_p0061a22║之而小，觀日之時，必緣挽之而長，理所必無，故以
X16n0308_p0061a23║豈挽為難。挽者，牽挽引伸義也。若築二句，亦按定
X16n0308_p0061a24║所疑。穿為下，又約續以難，言築牆之時，既能夾之
X16n0308_p0061b01║使斷，穿竇之時，必因續之方連，亦理所必無，故以
X16n0308_p0061b02║寧無為難。竇，孔也。續者，接聯綰結義也。末句結斥，
X16n0308_p0061b03║言說挽說續，既非見理，而疑縮疑夾，豈是性義？故
X16n0308_p0061b04║直斥之曰：是義不然。詳以喻明竟。三、原理直示
X16n0308_p0061b05║一切眾生從無始來，迷己為物，失於本心，為物所轉，
X16n0308_p0061b06║故於是中觀大觀小。○若能轉物，則同如來身心圓
X16n0308_p0061b07║明不動道場，於一毛端便能含受十方國土。
X16n0308_p0061b08║初、物轉成礙。一切眾生，總該凡外權小，凡未能深
X16n0308_p0061b09║達法空，無有能出此礙者。從無始來者，謂自有妄
X16n0308_p0061b10║識已來，有妄識即有分別，由分別故，不了唯心，執
X16n0308_p0061b11║諸法為實有，故曰迷己為物。由迷己故，遺失本來
X16n0308_p0061b12║周徧之心。由執實故，為彼諸物之所轉動，如纔見
X16n0308_p0061b13║一物，便行取著是也。由取著故，為彼所礙，故於是
X16n0308_p0061b14║物之中，觀大觀小，緣此所以宛似見性有大小耳。
X16n0308_p0061b15║○若能下，轉物便融。轉物者，始而以觀行力，忘塵
X16n0308_p0061b16║入性。（理法界。）繼而以脩習力，以性融塵。（理事無礙法界。）然後
X16n0308_p0061b17║以證入力，旋事同理。（事事無礙法界。）事既同理，妙用等佛，
X16n0308_p0061b18║故云則同如來。既同如來，則不唯見性周徧，而現
X16n0308_p0061b19║前若身若心，一一皆稱性圓明，徧照法界。是故毗
X16n0308_p0061b20║盧遮那名徧一切處，亦名光明徧照尊也。雖徧照
X16n0308_p0061b21║法界，而不違本處，故云不動道場。以如來本所在
X16n0308_p0061b22║處，即道場故。此是廣正不礙狹依。毛端，謂一毛頭
X16n0308_p0061b23║也。稱性普融，故能含十方國。此是狹正不礙廣依。
X16n0308_p0061b24║今取文理顯然，且約廣狹無礙釋之。以義推求，更
X16n0308_p0061c01║該餘玄。按阿難所請，此科義當妙字。顯見無礙竟。
X16n0308_p0061c02║八、顯見不分。（正脈云：夫見性，量括十方，體含萬法。其與萬法，非即非離。唯其非即也，故
X16n0308_p0061c03║能靈光獨耀，逈脫根塵，身界無干，生死不繫。眾生不達斯義，則混淆真妄，沉溺輪迴，既無智以自分，終何
X16n0308_p0061c04║由而得脫乎？唯其非離也，故能塵剎混融，萬物一體，用彌法界，存泯自由。眾生未達斯義，則沉溟滯寂，灰
X16n0308_p0061c05║斷纏空，既自昧其家珍，亦何由而能用乎？故前自指見以來，不動不滅，不還不雜，及無礙之前半，皆約不
X16n0308_p0061c06║即之義，分真析妄，以決擇乎離塵獨立之體。今此不分之科，乃約不離之義，泯合真妄，以顯洩乎與物混
X16n0308_p0061c07║融之妙。雖不失科，與無礙之後半，辭義亦融，非今不分之正義矣。將使眾生明乎不即之義，則不淪生死；
X16n0308_p0061c08║明乎不離之義，則不滯涅槃。若相背而實相成也。愚讀正脈至此，頓覺顯見之旨，眉目判然，則是經流傳
X16n0308_p0061c09║震旦，不可無交師也。）二。一、阿難執見在前，出過求開。二、如
X16n0308_p0061c10║來破其前相，指體為示。初。
X16n0308_p0061c11║阿難白佛言：世尊！若此見精必我妙性，今此妙性現
X16n0308_p0061c12║在我前。○見必我真，我今身心復是何物？而今身心
X16n0308_p0061c13║分別有實，彼見無別分辯我身。若實我心令我今見，
X16n0308_p0061c14║見性實我而身非我，何殊如來先所難言物能見我？
X16n0308_p0061c15║○惟垂大慈，開發未悟。
X16n0308_p0061c16║初領我擬。前佛於不雜科中，教以認見為我。阿難
X16n0308_p0061c17║猶恐有礙，尚未敢認。今蒙無礙之示，乃隨順佛語，
X16n0308_p0061c18║而暫以領認。故曰：若此見精，必我妙性。觀若必二
X16n0308_p0061c19║字，亦似領而未領耳。因聞轉物同佛，大用無礙，故
X16n0308_p0061c20║以妙性稱之。又以聞佛所說，反復體認，自覺見物
X16n0308_p0061c21║之時，見性盈滿於前，故以在前擬之。○見必下，謬
X16n0308_p0061c22║出四過。一者身心無歸過。言見既在前，與我身心
X16n0308_p0061c23║無涉。見若必定是我真性，我今現前身心，復是何
X16n0308_p0061c24║物？乃無所歸屬矣。二者世間相違過。言我今現前
X16n0308_p0062a01║身心，能分別一切有實體用。而彼見性，無有分別，
X16n0308_p0062a02║尚不能分辯我身，況復餘物？然世間共許有分別
X16n0308_p0062a03║者為我，無分別者為物。今若認見遺身，則世間相
X16n0308_p0062a04║違矣。三者名實不符過。言見性若實是我心者，應
X16n0308_p0062a05║為能見。而乃令我今見，反成所見。是名實不相符
X16n0308_p0062a06║矣。四者自語相違過。言見性既為所見，又實是我
X16n0308_p0062a07║體。而我現前能見之身，反非是我而是物矣。若爾，
X16n0308_p0062a08║則如來自語相違。以如來前已難我，必謂見是物
X16n0308_p0062a09║者，則汝既見物，物亦見汝，壞世間相。今身既是物，
X16n0308_p0062a10║而又能見彼實我，正墮前難。故云何殊如來先所
X16n0308_p0062a11║難言云云。○末二句請慈求開。阿難雖出四過，又
X16n0308_p0062a12║思佛為一切智人，離諸過失，究是自己昏昧，未能
X16n0308_p0062a13║了悟，故仍干大慈開發。二、如來破其前相，指體
X16n0308_p0062a14║為示三。一、泯是非而破前相，二、因失守而教諦
X16n0308_p0062a15║思，三、緣代問而指真體。初三：一、直斥其非。二、
X16n0308_p0062a16║正破前相。三、極盡妄情。初。
X16n0308_p0062a17║佛告阿難：今汝所言，見在汝前，是義非實。
X16n0308_p0062a18║周徧無跡，莫可指陳，豈有前相可得？故斥以所言
X16n0308_p0062a19║非實。二、正破前相四。一、在前定其可指，二、例
X16n0308_p0062a20║物教以指陳，三、阿難對以無是，四、如來印其所說。
X16n0308_p0062a21║初。
X16n0308_p0062a22║若實汝前，汝實見者。○則此見精，既有方所，非無指
X16n0308_p0062a23║示。
X16n0308_p0062a24║初、按定其說。若實汝前句，是按定阿難，今此妙性
X16n0308_p0062b01║現在我前之語。汝實見者句，是按定阿難，若實我
X16n0308_p0062b02║心令我今見之語。○則此下定其可指。在前即是
X16n0308_p0062b03║方所，故曰既有。令見則可指示，故曰非無。此如來
X16n0308_p0062b04║將欲例物令指，以示其不可混也。
X16n0308_p0062b05║二、例物教以指陳三。一、指物為例，二、如例令指，
X16n0308_p0062b06║三、顯無索析。初。
X16n0308_p0062b07║且今與汝，坐祇陀林，徧觀林渠，及與殿堂，上至日月，
X16n0308_p0062b08║前對恒河。汝今於我，師子座前，舉手指陳，是種種相：
X16n0308_p0062b09║陰者是林，明者是日，礙者是壁，通者是空。如是乃至，
X16n0308_p0062b10║草樹纖毫，大小雖殊，但可有形，無不指著。
X16n0308_p0062b11║且今與汝等者，謂且就現前共見之境，例明有方
X16n0308_p0062b12║所可指示義也。林木渠池，殿閣堂舍，先約近境言
X16n0308_p0062b13║之。日月在上，恒河當前，次約遠境言之。此以諸物
X16n0308_p0062b14║各有方所例見性，既有方所也。教以座前指陳者，
X16n0308_p0062b15║眾所共見，示不可混故。陰陰而暗者是林，明明而
X16n0308_p0062b16║照者是日，窒然而礙者是壁，虗焉而通者是空，且
X16n0308_p0062b17║約明暗通塞四相言之。如是乃至者，超略色空染
X16n0308_p0062b18║淨等相。草樹纖毫者，謂草上一纖之細，樹上一毫
X16n0308_p0062b19║之微，對上林渠殿堂等故。曰大小雖殊，但可有形。
X16n0308_p0062b20║無不指著者，有形即有相，有相即可指故。此以諸
X16n0308_p0062b21║物皆可指著例見性，非無指示也。二、如例令指。
X16n0308_p0062b22║若必其見現在汝前，汝應以手確實指陳：何者是見？
X16n0308_p0062b23║初按定在前，汝應下逼以確指，言口說尚可支梧，
X16n0308_p0062b24║手指難以蒙混。且教以的確真實，葢恐其儱衕顢
X16n0308_p0062c01║頇耳。三、顯無索析。
X16n0308_p0062c02║阿難當知，若空是見，既已成見，何者是空？若物是見，
X16n0308_p0062c03║既已是見，何者為物？○汝可微細披剝萬象，析出精
X16n0308_p0062c04║明，淨妙見元，指陳示我，同彼諸物，分明無惑。
X16n0308_p0062c05║初、象外顯無。然既曰在前，為在萬象內？為在萬象
X16n0308_p0062c06║外耶？若在萬象外者，萬象雖繁，總為空與物耳。物
X16n0308_p0062c07║外即空，空外即物。若謂空是見者，則壞空相，故云
X16n0308_p0062c08║若空是見云云。若謂物是見者，則壞物相，故云若
X16n0308_p0062c09║物是見云云。既二俱非理，則象外無見明矣。○汝
X16n0308_p0062c10║可下，象內索析。言象外不成。若轉計此見在萬象
X16n0308_p0062c11║內者，如玉在璞，自可剖顯。如身在衣，自可解露。故
X16n0308_p0062c12║教以微細披剝。精明二字，仍約體用對論。果從象
X16n0308_p0062c13║內析出，則益見其淨，益見其妙，益知其為能見真
X16n0308_p0062c14║元。故以淨妙見元，加之指陳。照例故索，以同彼諸
X16n0308_p0062c15║物，分明無惑。例物教以指陳竟。三，阿難對以無
X16n0308_p0062c16║是。
X16n0308_p0062c17║阿難言：我今於此重閣講堂，遠洎恒河，上觀日月，舉
X16n0308_p0062c18║手所指，縱目所觀，指皆是物，無是見者。○世尊，如佛
X16n0308_p0062c19║所說，況我有漏初學聲聞乃至菩薩，亦不能於萬物
X16n0308_p0062c20║象前剖出精見，離一切物別有自性。
X16n0308_p0062c21║初對象外無見。重閣講堂，亦該林渠，應前佛說近
X16n0308_p0062c22║境。遠洎恒河，上觀日月，應前佛說遠境。近境則舉
X16n0308_p0062c23║手所指，遠境則縱目所觀。觀亦為指，故云指皆是
X16n0308_p0062c24║物。象外覓見，見何所憑？故云無是見者。○世尊下，
X16n0308_p0063a01║對象內無見。如佛所說者，謂依佛言教披象出見
X16n0308_p0063a02║也。雖無漏無學亦所不能，故曰況我有漏等，自知
X16n0308_p0063a03║其不能矣。不唯二乘，故云乃至菩薩等，謂縱使菩
X16n0308_p0063a04║薩亦不能也。准前如來教析有二義：一教披剝萬
X16n0308_p0063a05║象析出精明，此阿難以不能於象前剖出對之。二
X16n0308_p0063a06║教同彼諸物分明無惑，此阿難以不能令離物有
X16n0308_p0063a07║性對之。四，如來印其所說。
X16n0308_p0063a08║佛言：如是，如是！
X16n0308_p0063a09║既知象外象內俱無是見，則妙性在前，令我今見
X16n0308_p0063a10║之執，自應瓦解，故重言如是而印許之。正破前相
X16n0308_p0063a11║竟。三、極盡妄情（言是者，非之對也。上以為造前相，故顯無是。若更因無執非，猶
X16n0308_p0063a12║是妄情未了。故此兼破非相，預杜種疑。葢必是非雙忘，忘心亦忘，而一體混融之妙性始現前矣）。四。
X16n0308_p0063a13║一、躡前按定無是，二、對物教以明非，三、阿難對
X16n0308_p0063a14║以無非，四、如來印其所說。初。
X16n0308_p0063a15║佛復告阿難：如汝所言，無有見精離一切物別有自
X16n0308_p0063a16║性，則汝所指是物之中無是見者。
X16n0308_p0063a17║如汝所言等，躡前象內無見之語，葢以不能析出
X16n0308_p0063a18║即是無有也。則汝下即就無有以按定無是見者。
X16n0308_p0063a19║（問：何不躡象外無見語耶？答：象外無見，或可在於象內，不可定其必無。是必象內亦無，乃可定焉。）
X16n0308_p0063a20║二、對物教以明非。
X16n0308_p0063a21║今復告汝，汝與如來坐祇陀林，更觀林苑乃至日月
X16n0308_p0063a22║種種象殊，必無見精受汝所指。汝又發明，此諸物中
X16n0308_p0063a23║何者非見？
X16n0308_p0063a24║為杜非見種疑，故復告也。汝與如來等，教以更觀
X16n0308_p0063b01║前境。苑者，園囿異名，義攝渠流。殿堂乃至者，超略
X16n0308_p0063b02║恒河，仍前所列內外遠近境耳。象內象外俱無是
X16n0308_p0063b03║見，故云必無等，謂必無是見。精者，受汝所指著也。
X16n0308_p0063b04║離是計非，情所必至，故又教以發明非見。
X16n0308_p0063b05║三，阿難對以無非。
X16n0308_p0063b06║阿難言：我實徧見此祇陀林，不知是中何者非見？○
X16n0308_p0063b07║何以故？若樹非見，云何見樹？若樹即見，復云何樹？如
X16n0308_p0063b08║是乃至若空非見，云何見空？若空即見，復云何空？○
X16n0308_p0063b09║我又思惟，是萬象中微細發明，無非見者。
X16n0308_p0063b10║初直答不知，言見所至處，乃能有見。今既徧見祇
X16n0308_p0063b11║林，則見性徧至明矣。但明明徧彼，而却與彼分疏
X16n0308_p0063b12║不下，故直以不知答之。○何以下，反覆致詳。言若
X16n0308_p0063b13║樹非見，則樹上無見，無見則彼此不偶，故曰云何
X16n0308_p0063b14║見樹。今既見樹，似乎樹見相偶，而又分疏不下，莫
X16n0308_p0063b15║非樹即是見。若樹即見，仍蹈前非，故曰復云何樹。
X16n0308_p0063b16║如是乃至者，超略一切諸物。若空非見等，義可例
X16n0308_p0063b17║思。據此則不唯無非，且因此而益知其無是矣。○
X16n0308_p0063b18║我又下，結答無非。言是者，非之對也。設若有是，方
X16n0308_p0063b19║可說非。今反覆致詳，不唯無是，實亦無非。因無有
X16n0308_p0063b20║非，轉復思是，既決定無是，亦究竟無非。故我又作
X16n0308_p0063b21║如是思惟，是萬象中一一微細發明，無有一法非
X16n0308_p0063b22║我見者。是知此之無非，乃一體混融，絕諸對待，不
X16n0308_p0063b23║可思，不可議之義也。四，如來印其所說。
X16n0308_p0063b24║佛言：如是，如是！
X16n0308_p0063c01║是非雙絕，妄情俱盡，一體混融，何有前相？故如來
X16n0308_p0063c02║亦重言如是而印證之。泯是非而破前相竟。
X16n0308_p0063c03║二、因失守而教諦思二。一有學失守，二佛教諦
X16n0308_p0063c04║思。初。
X16n0308_p0063c05║於是大眾非無學者，聞佛此言，茫然不知是義終始，
X16n0308_p0063c06║一時惶悚，失其所守。
X16n0308_p0063c07║非無學者，即是有學。謂阿難一類無學，聞此或可
X16n0308_p0063c08║彷彿，有學智劣，轉更盲聾，故曰茫然，謂渺茫蒙昧
X16n0308_p0063c09║然也。是義者，即指無是見、無非見之二義。正脈云：
X16n0308_p0063c10║凡義之淺者，即始可以見終，由終必不昧始。今是
X16n0308_p0063c11║二義，後以度佛未說，不測其歸趣，是為不知其終；
X16n0308_p0063c12║前以推佛已說，莫尋其由來，是為不得其始。重增
X16n0308_p0063c13║迷悶，故一時惶悚。惶悚者，恐懼貌。是非不決，故失
X16n0308_p0063c14║其所守。以或是或非，決於一定，乃可持守故。
X16n0308_p0063c15║二，佛教諦思。
X16n0308_p0063c16║如來知其魂慮變慴，心生憐愍，安慰阿難及諸大眾。
X16n0308_p0063c17║○諸善男子！無上法王是真實語，如所如說，不誑不
X16n0308_p0063c18║妄。○非末伽黎四種不死矯亂論議，汝諦思惟，無忝
X16n0308_p0063c19║哀慕。
X16n0308_p0063c20║初、知懼愍慰。魂慮者，神魂思慮。變慴者，更變驚慴，
X16n0308_p0063c21║即惶悚在心也。知其者，佛以他心觀其外而悉其
X16n0308_p0063c22║內。故憐愍者，矜其失守。安慰者，釋其惶悚。及諸大
X16n0308_p0063c23║眾者，兼於同類，上云非無學者是也。○諸善下。顯
X16n0308_p0063c24║說應信。普詔所為，故曰諸善男子。自明可信，故曰
X16n0308_p0064a01║無上法王。言世間端人尚可信憑，況復無上法王
X16n0308_p0064a02║耶？真實語等，不唯據人可信，所說猶可信故。顯示
X16n0308_p0064a03║真諦曰真語，如云無是見是也。顯示俗諦曰實語，
X16n0308_p0064a04║如云無非見是也。顯示中道曰如所如說，謂如己
X16n0308_p0064a05║所證真如之理而說如上。反覆致詳，是非雙絕，妄
X16n0308_p0064a06║情俱盡是也。不誑者，不欺初學。不妄者，不異彼此。
X16n0308_p0064a07║此示義同，五語相應。深信佛，豈自伐乎哉？○非末
X16n0308_p0064a08║下，揀邪教思。不死者，不決定義。四種者，亦變亦恒，
X16n0308_p0064a09║亦生亦滅，亦有亦無，亦增亦減。於後行陰魔中詳
X16n0308_p0064a10║明。以其不決定故，名為矯亂。謂矯強混亂也。佛意
X16n0308_p0064a11║恐聞無是無非，反執亦非亦是，有類矯亂，故以非
X16n0308_p0064a12║末伽黎等揀之。又不死者，謂彼妄計有不死天四
X16n0308_p0064a13║語，是其所傳。一生依此答人，當生彼天。如來斥為
X16n0308_p0064a14║矯亂論議者，以彼不解三諦義故。教以諦思者，言
X16n0308_p0064a15║既非矯亂，必有定理。若能諦審思惟，何故無是而
X16n0308_p0064a16║又無非？驀直看去，看到無可措心處，自有筩底脫
X16n0308_p0064a17║落時節。此正如來教以離心意識參，非教以分別
X16n0308_p0064a18║思惟。幸勿錯解。忝者，孤負意。言阿難自捨妄求真
X16n0308_p0064a19║以來，重重哀求，總為仰慕寂常妙明。佛意以果能
X16n0308_p0064a20║諦思，則寂常妙明，即於自心中現，自無孤負哀求
X16n0308_p0064a21║仰慕心也。因失守而教諦思竟。
X16n0308_p0064a22║三、緣代問而指真體二。一、文殊愍眾代問。二、如
X16n0308_p0064a23║來指體發明。初三：一、愍眾具儀，二、代彼達情，
X16n0308_p0064a24║三、求示元本。初。
X16n0308_p0064b01║是時，文殊師利法王子愍諸四眾，在大眾中即從座
X16n0308_p0064b02║起，頂禮佛足，合掌恭敬。
X16n0308_p0064b03║是時者，即佛教思惟時也。雖教以思惟，而依然惶
X16n0308_p0064b04║悚，故文殊愍之。座起禮足，表代問之誠；合掌恭敬，
X16n0308_p0064b05║示將白之意。然代請必以文殊者，以無上法王玄
X16n0308_p0064b06║言妙旨，不得法王真子根本大智，無足以昭明佛
X16n0308_p0064b07║日而啟迪四眾也。二、代彼達情。
X16n0308_p0064b08║而白佛言：世尊！此諸大眾不悟如來發明二種精見
X16n0308_p0064b09║色空，是非是義。○世尊！若此前緣色空等象，若是見
X16n0308_p0064b10║者，應有所指。若非見者，應無所矚。而今不知是義所
X16n0308_p0064b11║歸，故有驚怖，非是疇昔善根輕尠。
X16n0308_p0064b12║初指眾不悟。文殊意謂前如來兩番推問，特為發
X16n0308_p0064b13║明二種深故，所謂精見與色空，是義及非是義之
X16n0308_p0064b14║所以也。阿難雖各以無對，如來惟權且印許，尚恐
X16n0308_p0064b15║其迷於深，故重教諦思，葢冀其有所會悟，以決謬
X16n0308_p0064b16║疑。及觀其動靜，依然惶悚，是究竟不悟如來發明
X16n0308_p0064b17║二義之深。故此機惟佛能鑑之，亦唯佛能啟發之
X16n0308_p0064b18║耳。○世尊下。推情代陳。將欲代陳，故重稱世尊，希
X16n0308_p0064b19║原其情也。上若字應作如字，言會眾惶悚，非疑佛
X16n0308_p0064b20║語矯亂其意。以如此前緣色空等象，若是見則應
X16n0308_p0064b21║有所指，若非見則應無所矚。今既無指有矚，兩義
X16n0308_p0064b22║俱非，究不知是中義趣何所歸屬，以是故有驚怖。
X16n0308_p0064b23║觀其魂慮變慴者以此。疇，往也。往昔指華嚴方等
X16n0308_p0064b24║二會言之。華嚴悶絕躃地，方等除糞甘心，皆由善
X16n0308_p0064c01║根輕尠，今非昔比，故云非是。文殊言此者，略有二
X16n0308_p0064c02║意：一顯己聞，無疑佛矯亂之失。二顯進示，有開解
X16n0308_p0064c03║明了之益。故下科即代為求示。三、求示元本。
X16n0308_p0064c04║惟願如來大慈發明此諸物象與此見精元是何物，
X16n0308_p0064c05║於其中間無是非是。
X16n0308_p0064c06║善根既非輕尠，妙心應為進示，故惟願如來大慈
X16n0308_p0064c07║發明。元是何物者，詰本窮源之問，言諸物象與此
X16n0308_p0064c08║見精，設有二體方可說是及與非是，今既二義俱
X16n0308_p0064c09║無，將必無有二體，但不知元是何物，而乃於其中
X16n0308_p0064c10║間無是亦無非是，我且不知，況復阿難等，宜乎其
X16n0308_p0064c11║終不悟也。然阿難等只知在是非裏卜度，不解向
X16n0308_p0064c12║無是無非處追求，歷覽二際自在畏懼，試觀文殊
X16n0308_p0064c13║元是何物之問，真如霹𮦷震嚮眾聵咸開，所謂到
X16n0308_p0064c14║底還他真作家者，文殊是也。文殊愍眾代問竟。
X16n0308_p0064c15║二、如來指體發明三：一、直指真體。二、借喻發明。
X16n0308_p0064c16║三、結示正義。初。
X16n0308_p0064c17║佛告文殊及諸大眾：十方如來及大菩薩，於其自住
X16n0308_p0064c18║三摩地中，見與見緣并所想相，如虗空華本無所有。
X16n0308_p0064c19║此見及緣元是菩提妙淨明體，云何於中有是非是？
X16n0308_p0064c20║告文殊者，以代問故。及大眾者，由惶悚故。如來菩
X16n0308_p0064c21║薩者，出能見真體之人，顯所說有據也。菩薩云大
X16n0308_p0064c22║者，指圓頓教中地上之機，揀非權漸及地前人故。
X16n0308_p0064c23║三摩地乃諸定總名，不揀恐濫，故以自住揀之，顯
X16n0308_p0064c24║是自性本定，揀非強制識心權漸共住，剋論即是
X16n0308_p0065a01║首楞嚴定也。見即見精，見緣即是物象。為順前文，
X16n0308_p0065a02║且約眼家性境言之。其實見性亦該六精，見緣亦
X16n0308_p0065a03║該六塵。據此則并所想相即指六識，以是根塵中
X16n0308_p0065a04║間所起想相影故。此等皆以無明不覺展轉妄現，
X16n0308_p0065a05║今以住定覺了從緣無性，故曰如虗空華。言空華
X16n0308_p0065a06║乃目瞪勞相，淨眼觀之了不可得，故以為喻。本無
X16n0308_p0065a07║所有者，由來自無非作得故，後云觀相元妄無可
X16n0308_p0065a08║指陳是也。此見及緣不言想相者，以分別影事畢
X16n0308_p0065a09║竟無體，如水中月影，非比見性緣塵忘情即真，如
X16n0308_p0065a10║第二月故。元是菩提等者，謂正當無所有處全體
X16n0308_p0065a11║即真故。菩提者，三種中真性菩提，從本以來見妄
X16n0308_p0065a12║所不能拘，緣塵所不能染，分別所不能昏，故以妙
X16n0308_p0065a13║淨明體稱之。後云觀性元真，唯妙覺明是也。准前，
X16n0308_p0065a14║文殊問云：元是何物？於其中間，無是非是。此云元
X16n0308_p0065a15║是菩提等。既元是菩提，絕諸對待，尚無有是，況復
X16n0308_p0065a16║說非？故曰云何於中等也。（正脈問云：佛初惟以見為性，而曲明其不與身
X16n0308_p0065a17║心萬物為侶，似謂見獨真而餘皆妄，令人獨依見性也。今乃論妄，則降見性同是空華；論真，則升諸法同
X16n0308_p0065a18║為真體。固是理極之論，其奈人之用心將何所適從乎？今疏答云：初以眾生位中無有純真之心，就其日
X16n0308_p0065a19║用尋常最便於指示者，唯有眼家見性，故且從眼顯示。又恐其受轉萬物，混淆根識，不能立薦，故復曲明
X16n0308_p0065a20║其不與身心萬物為侶。葢以初心貴專，擇法宜精，故謂見獨真而餘皆妄，令人獨依見性。今恐得少為足，
X16n0308_p0065a21║不復更求真心，故論妄，則降見性同於空華。又恐其局見於眼，不復徧融萬法，故論真，則升諸法同為真
X16n0308_p0065a22║體。葢以學貴窮源，理宜融徧，故復為是理極之論，令徹證而圓悟也。行人用心不同，因病投藥亦異，對症
X16n0308_p0065a23║取服，無弗痊理。彼疏自有答詞，欲知往檢。）
X16n0308_p0065a24║二、借喻發明二：一、取喻文殊，二、以法合顯。初。
X16n0308_p0065b01║二。一、就喻兩問，二、依問各答。初。
X16n0308_p0065b02║文殊！吾今問汝，如汝文殊更有文殊，是文殊者為無
X16n0308_p0065b03║文殊？
X16n0308_p0065b04║直指難明，須喻以顯，故又呼名示。問：如汝文殊者，
X16n0308_p0065b05║即借文殊本體以喻真體也。問：以更有文殊等者，
X16n0308_p0065b06║意以離此本體更有文殊，方可說是，如云彼是此
X16n0308_p0065b07║也。問：以為無文殊者，意以并此本體亦無，方可說
X16n0308_p0065b08║非，如云本非是也。二、依問各答。
X16n0308_p0065b09║如是，世尊！我真文殊，無是文殊。何以故？若有是者，則
X16n0308_p0065b10║二文殊。○然我今日非無文殊。○於中實無是非二
X16n0308_p0065b11║相。
X16n0308_p0065b12║初先答無是，意謂如佛所問，如是世尊，容我裁答。
X16n0308_p0065b13║自惟我真文殊，只此一箇本體，更無是文殊者。何
X16n0308_p0065b14║以？句徵可知。若有下，釋。以若有是者，除非有二文
X16n0308_p0065b15║殊，方可說彼即是此。今既唯一，真將誰說？是故我
X16n0308_p0065b16║言無也。○然我下，次答無非。非無文殊者，非是并
X16n0308_p0065b17║此本體，亦無全無文殊。意以既非全無，自亦不可
X16n0308_p0065b18║說非，不言可知矣。○於中句，總結俱無。言既已無
X16n0308_p0065b19║是，又非全無，恐惑眾聽，故總結之曰：於中實無是
X16n0308_p0065b20║非二相。於中者，於一真體中也。據佛借口說喻，意
X16n0308_p0065b21║以我真文殊，喻菩提妙淨明體。實無二相，喻云何
X16n0308_p0065b22║有是非是。至下合處自見。取喻文殊竟。二、以法
X16n0308_p0065b23║合顯二。一合我真文殊，二合實無二相。初。
X16n0308_p0065b24║佛言：此見妙明與諸空塵亦復如是，本是妙明無上
X16n0308_p0065c01║菩提淨圓真心。
X16n0308_p0065c02║此見指見性，無始在纏，靈光自若，故以妙明稱之。
X16n0308_p0065c03║空塵指物象，以物象雖繁，不出空與塵故。此合喻
X16n0308_p0065c04║中我字，上云此見及緣是也。本是者，由來便是，非
X16n0308_p0065c05║假修得。正以非假修得，故曰妙明。雖至佛果，亦不
X16n0308_p0065c06║外此，故曰無上菩提。隨緣不變，故曰淨心。不變隨
X16n0308_p0065c07║緣，故曰圓心。體用無礙，言思不及，異彼緣心，畢竟
X16n0308_p0065c08║虗妄，故曰真心。此合喻中真文殊義，上云元是菩
X16n0308_p0065c09║提妙淨明體是也。二合實無二相。
X16n0308_p0065c10║妄為色空及與聞見，如第二月，誰為是月？又誰非月？
X16n0308_p0065c11║○文殊但一月真，中間自無是月非月。
X16n0308_p0065c12║初迷墮二計。色空即賴耶相分，聞見即賴耶見分，
X16n0308_p0065c13║皆以無明不覺，展轉幻起，故曰妄為。由妄為故，計
X16n0308_p0065c14║有二相，於中說是說非，不能超出，故重以二月為
X16n0308_p0065c15║喻。如第二月者，以二月乃揑目所成，同妄為故。不
X16n0308_p0065c16║知揑目所成，放手即真，妄計誰為是月，又誰非月，
X16n0308_p0065c17║正同阿難不知色空聞見，離念即真，只知在是非
X16n0308_p0065c18║裏卜度也。○文殊下，悟超是非。重呼文殊者，教以
X16n0308_p0065c19║著意，亦旁警阿難也。言說是說非，皆由執二。若知
X16n0308_p0065c20║但一月真，中間自無是月之議，及非月之論。知此
X16n0308_p0065c21║喻者，則色空聞見，無是非之義，可例會矣。此是以
X16n0308_p0065c22║喻合喻，恐猶未明，故次下重為結示。借喻發明竟。
X16n0308_p0065c23║三、結示正義。
X16n0308_p0065c24║是以汝今觀見與塵，種種發明名為妄想，不能於中
X16n0308_p0066a01║出是非是。○由是真精妙覺明性，故能令汝出指非
X16n0308_p0066a02║指。
X16n0308_p0066a03║初結示迷墮二計。此中汝字，仍指阿難言。上來既
X16n0308_p0066a04║已發喻合明，將欲結示，重向阿難言之。意謂由上
X16n0308_p0066a05║月喻，及前文殊之喻觀之。是以阿難，汝今觀見與
X16n0308_p0066a06║塵，只須看他元是何物，不須種種發明。設若種種
X16n0308_p0066a07║發明，仍前說是說非，總屬分別，名為妄想。縱說到
X16n0308_p0066a08║驢年，亦不能於中超出是與非是。與彼執有二月，
X16n0308_p0066a09║妄計誰為是月，又誰非月相似。○由是下，結示悟
X16n0308_p0066a10║超是非。意謂既不能超出是非，而我前來逐一問
X16n0308_p0066a11║汝，竟不能確實指出誰為是見，誰為非見者。良由
X16n0308_p0066a12║見之與塵，同是真精妙覺明性。我依此問，故能令
X16n0308_p0066a13║汝依俙得悟，超出是見之指，及非見之指。與彼但
X16n0308_p0066a14║一月真，中間自無是月非月相似。此中真精，即是
X16n0308_p0066a15║本覺。稱為妙覺明者，以雖是因心，即同果體。如佛
X16n0308_p0066a16║所證妙覺圓明之性，不離此故。按阿難所請，此科
X16n0308_p0066a17║仍是足前妙字。正以超出是非，方顯性體之妙。顯
X16n0308_p0066a18║見不分，竟
X16n0308_p0066a19║九、顯是超情二。一、阿難以濫外為疑。二、如來以
X16n0308_p0066a20║超情為釋。初二。一領性徧常，二疑濫外計。
X16n0308_p0066a21║初。
X16n0308_p0066a22║阿難白佛言：世尊！誠如法王所說，覺緣徧十方界，湛
X16n0308_p0066a23║然常住，性非生滅。
X16n0308_p0066a24║誠，果實也。法王所說，總指前八。所顯覺緣，即指見
X16n0308_p0066b01║性。謂親依覺心，變起能緣，真妄和合，故以覺緣稱
X16n0308_p0066b02║之。不分科中，色空同體；無礙科中，身心圓明，故云
X16n0308_p0066b03║徧十方界。此領徧義。不雜科中，離塵獨立；是心科
X16n0308_p0066b04║中，并根亦脫，故云湛然。不遺科中，由來無失；不動
X16n0308_p0066b05║科中，非靜非搖，故云常住。不還科中，無來無去；不
X16n0308_p0066b06║滅科中，究竟無盡，故云性非生滅。此領常義。領性
X16n0308_p0066b07║徧常竟。二、疑濫外計二。一疑濫外性，二疑濫
X16n0308_p0066b08║外宗。初。
X16n0308_p0066b09║與先梵志娑毗迦羅所談冥諦，及投灰等諸外道種，
X16n0308_p0066b10║說有真我徧滿十方，有何差別？
X16n0308_p0066b11║先梵志，古昔梵志也。其人自謂是梵天苗裔，志生
X16n0308_p0066b12║梵天，即婆羅門種。娑毗迦羅，名見序分。灌頂，云是
X16n0308_p0066b13║數論師。冥諦，見前，即二十五諦中第一諦也。彼數
X16n0308_p0066b14║論師計冥性是常，能生大等二十三法，與今所說
X16n0308_p0066b15║湛然常住，性非生滅，義似有濫。投灰，或云塗灰，言
X16n0308_p0066b16║有時以身投灰，有時以灰塗身，無益苦行也。更有
X16n0308_p0066b17║拔髮、熏鼻、眠針、臥刺、躶形、自餓之類，故置等言。此
X16n0308_p0066b18║等皆心遊道外，各立種族，故云諸外道種。說有真
X16n0308_p0066b19║我等者，準識論，外道計我相有三：一、大；二、小；三、不
X16n0308_p0066b20║定。徧滿十方，是說大我，與今所說覺緣徧十方界，
X16n0308_p0066b21║義似有濫。末句結。問：言佛說覺緣是常，外計冥性
X16n0308_p0066b22║亦常；佛說覺緣是徧，外計神我亦徧。佛說外計，有
X16n0308_p0066b23║何差別？若不善為淄澠，恐毫釐之差，將致千里之
X16n0308_p0066b24║謬矣。二、疑濫外宗。
X16n0308_p0066c01║世尊亦曾於楞伽山為大慧等敷演斯義，彼外道等
X16n0308_p0066c02║常說自然，我說因緣非彼境界。○我今觀此覺性自
X16n0308_p0066c03║然，非生非滅，遠離一切虗妄顛倒，似非因緣。○與彼
X16n0308_p0066c04║自然，云何開示？不入羣邪，獲真實心，妙覺明性。
X16n0308_p0066c05║初舉昔所揀亦曾者，謂昔日亦曾也。楞伽山，即佛
X16n0308_p0066c06║說楞伽經處。梵語楞伽，此云不可往，非有神通者
X16n0308_p0066c07║不能到故。依此說經，表法殊勝，非二乘所及。大慧
X16n0308_p0066c08║等，舉當機該餘眾也。敷演斯義者，揀外宗立自宗
X16n0308_p0066c09║故。彼外道等常說自然者，清涼云：無因論師計一
X16n0308_p0066c10║切物無因無緣，自然生、自然滅。如彼偈云：誰開河
X16n0308_p0066c11║海堆山嶽？誰削荊棘畫獸禽？一切無有能生者，是
X16n0308_p0066c12║故我說為自然。斯則撥無因果，不立脩證。佛以因
X16n0308_p0066c13║緣破之，故云我說因緣，非彼境界。如楞伽經頌云：
X16n0308_p0066c14║我說唯鈎鎖（鈎鎖即是因緣，取相因不斷義故），離諸外道過。若離
X16n0308_p0066c15║緣鈎鎖，別有生法者，是則無因論，彼壞鈎鎖義。一
X16n0308_p0066c16║切諸世間，無非是鈎鎖，無明與愛業，是則內鈎鎖，
X16n0308_p0066c17║種子泥輪等，如是名為外。此中首句即我說因緣，
X16n0308_p0066c18║立自宗也。次句即非彼境界，揀外宗也。若離等四
X16n0308_p0066c19║句明所以揀者，以墮無因，成自然種，壞因緣義故。
X16n0308_p0066c20║一切等六句明所以立者，以是正理，世間共許，不
X16n0308_p0066c21║墮無因及邪因故。無明與愛二皆為因，行業為緣，
X16n0308_p0066c22║能生識名色等，而成內之根身，名內鈎鎖。種子為
X16n0308_p0066c23║因，水土為緣而生芽。泥團為因，輪繩為緣而成瓶。
X16n0308_p0066c24║餘之器界，例此可知，名外鈎鎖。故教中十二因緣，
X16n0308_p0067a01║亦名十二鈎鎖。○我今下，明今似濫。覺性自然句，
X16n0308_p0067a02║先以斷定有濫。非生非滅等，乃謬取佛所立義以
X16n0308_p0067a03║證成之。非生非滅，不滅不失中義也。有動、有還、有
X16n0308_p0067a04║混、有礙、有分等，俱屬妄倒。不動、無還、不雜、無礙、不
X16n0308_p0067a05║分等，皆為遠離。然遠離云者，正顯超乎情計，絕諸
X16n0308_p0067a06║戱論。而阿難不知，反欲以此謬證自然，故曰似非
X16n0308_p0067a07║因緣。其意以既非因緣，非自然而何哉？○與彼下，
X16n0308_p0067a08║求佛開示。言楞伽既揀，豈今自濫？故求如來以今
X16n0308_p0067a09║之所說，與彼自然之計，云何開示？以便定其取捨。
X16n0308_p0067a10║取捨既定，則不入羣邪，而獲真實心妙覺明性矣。
X16n0308_p0067a11║阿難以濫外為疑竟。二、如來以超情為釋四。
X16n0308_p0067a12║一正釋前疑，二兼破轉執，三總遣妄情，四結斥分
X16n0308_p0067a13║別。初二。一、責惑索體。二、詳與難破。初。
X16n0308_p0067a14║佛告阿難：我今如是開示方便，真實告汝，汝猶未悟，
X16n0308_p0067a15║惑為自然。○阿難！若必自然，自須甄明有自然體。○
X16n0308_p0067a16║汝且觀此妙明見中，以何為自？此見為復以明為自，
X16n0308_p0067a17║以暗為自，以空為自，以塞為自？
X16n0308_p0067a18║初、述說責惑。如是開示，即指前八顯見之文。或曲
X16n0308_p0067a19║暢旁通，或明彰暗示，無非權巧，故云方便。原佛本
X16n0308_p0067a20║意，總為破除妄計，顯示真本，故云真實告汝。此如
X16n0308_p0067a21║來自述所說，無妄可信也。汝猶二句，責其當悟不
X16n0308_p0067a22║悟，不當惑而惑焉。○阿難下，依惑索體。若必自然
X16n0308_p0067a23║句，先以按定自須甄明等，乃教以自須甄察，要必
X16n0308_p0067a24║明明歷歷有自然體也。○汝且下。就中詰問。言妙
X16n0308_p0067b01║明真見，徧見諸相。汝且觀此妙明見中，以見何為
X16n0308_p0067b02║自然體耶。此且總詰此見為復等，乃逐一別問。以
X16n0308_p0067b03║明為自者，謂唯以見明為自然之體。以暗為自等，
X16n0308_p0067b04║例此可知。二，詳與難破。
X16n0308_p0067b05║阿難！若明為自應不見暗，若復以空為自體者應不
X16n0308_p0067b06║見塞，如是乃至諸暗等相以為自者，則於明時見性
X16n0308_p0067b07║斷滅。云何見明？
X16n0308_p0067b08║自然者，不隨緣變故。見明為自者，應不見暗，以不
X16n0308_p0067b09║隨暗緣，如水中魚遇陸則滯死耳。以空為自等，例
X16n0308_p0067b10║此可知。如是乃至者，超略以塞為自，應不見空。諸
X16n0308_p0067b11║暗等相者，子夜黑月雲霧晦暝等皆為暗相，既以
X16n0308_p0067b12║見暗為自，自應不隨明緣，故難以明時見滅，云何
X16n0308_p0067b13║見明？必作如是難者，以見性明來見明、暗來見暗
X16n0308_p0067b14║等，不如此之所說，何有自然之義？正釋前疑竟。
X16n0308_p0067b15║二、兼破轉執二。一、阿難轉執因緣，二、如來就執
X16n0308_p0067b16║為破。初。
X16n0308_p0067b17║阿難言：必此妙見性非自然，我今發明是因緣生，心
X16n0308_p0067b18║猶未明咨詢如來，是義云何合因緣性？
X16n0308_p0067b19║必此妙見等先以按定非自我，今發明等乃轉執
X16n0308_p0067b20║因緣，良以因緣自然敵體相翻，前以似非因緣疑
X16n0308_p0067b21║為自然，此又以佛破自然轉執因緣，豈知因緣自
X16n0308_p0067b22║然二俱戱論，凡不了唯心無有能出此惑者。言發
X16n0308_p0067b23║明者，謂對待發明非是真知，既非真知故須咨決。
X16n0308_p0067b24║詢問是義者，即性非生滅遠離妄倒等義，本不合
X16n0308_p0067c01║於因緣，雖因被破轉執自覺，於理難通，故復以云
X16n0308_p0067c02║何問也。二、如來就執為破二。一、破因義，二、破
X16n0308_p0067c03║緣義。初。
X16n0308_p0067c04║佛言：汝言因緣，吾復問汝，汝今因見，見性現前。○此
X16n0308_p0067c05║見為復因明有見，因暗有見，因空有見，因塞有見？○
X16n0308_p0067c06║阿難！若因明有應不見暗，如因暗有應不見明，如是
X16n0308_p0067c07║乃至因空因塞同於明暗。
X16n0308_p0067c08║初牒執定因。汝言句，總牒所執。吾復等定因，見有
X16n0308_p0067c09║正脈。云因見下，應補明暗等字，言對境始現也。○
X16n0308_p0067c10║此見下，總徵四義。因明有見者，以明為生見之因。
X16n0308_p0067c11║餘准知。○阿難下，破二例。二、因明有者，明為生見
X16n0308_p0067c12║之因，明去暗來，生見之因已亡，無種求苗，必無得
X16n0308_p0067c13║理，故云應不見暗。如因暗有等，准知。如是乃至等，
X16n0308_p0067c14║又例上明暗，以破因空因塞義也。二、破緣義。
X16n0308_p0067c15║復次，阿難！此見又復緣明有見，緣暗有見，緣空有見，
X16n0308_p0067c16║緣塞有見。○阿難！若緣空有，應不見塞。若緣塞有，應
X16n0308_p0067c17║不見空。如是乃至緣明緣暗，同於空塞。
X16n0308_p0067c18║初總徵四義。緣明有見者，以明為發見之緣，餘准
X16n0308_p0067c19║知。○阿難下，破二例。二、緣空有者，空為發見之緣，
X16n0308_p0067c20║空為塞礙。發見之緣已壞，離水發蓮，亦無得理，故
X16n0308_p0067c21║云應不見塞。若緣塞有等，准知。如是乃至等，又例
X16n0308_p0067c22║上空塞，以破緣明緣暗義也。兼破轉執竟。
X16n0308_p0067c23║三、總遣妄情。
X16n0308_p0067c24║當知如是精覺妙明，非因非緣亦非自然。○非不自
X16n0308_p0068a01║然○無非不非，無是非是。○離一切相即一切法。
X16n0308_p0068a02║初牒遣。上雖因緣自然二俱排擯，恐其尚未透脫，
X16n0308_p0068a03║故教以當知，示以決定雙非也。精覺者，不變之體。
X16n0308_p0068a04║妙明者，隨緣之用。由有不變之體，故非因非緣。由
X16n0308_p0068a05║有隨緣之用，故亦非自然。此重牒遣詞，尤見其畢
X16n0308_p0068a06║竟非故。○非不句，躡遣恐聞雙非，遂執非為是。故
X16n0308_p0068a07║躡遣云：非不自然，謂若執不自然，亦非以攝用歸
X16n0308_p0068a08║體，隨緣中許有不變義故。此下亦應有非不因緣
X16n0308_p0068a09║之句，謂若執不因緣，亦非以從體起用，不變中許
X16n0308_p0068a10║有隨緣義故。文不具者，或是譯人脫漏私見，如是
X16n0308_p0068a11║仍俟高明者教之。○無非下，總遣，言非與不非固
X16n0308_p0068a12║不可說，是與非是亦不可說，故以兩無字而總遣
X16n0308_p0068a13║之，所謂遣之又遣，以至無可遣也。○末二句結示。
X16n0308_p0068a14║恐上一切盡遣，失善巧慧故。又扶之曰：離一切相，
X16n0308_p0068a15║即一切法。兩一切，皆指色空見聞等也。通稱曰法，
X16n0308_p0068a16║別狀為相。通別互具，上下影略，說故云離。云即者，
X16n0308_p0068a17║以一切諸法，唯心所現。因眾生不了唯心，妄生執
X16n0308_p0068a18║取，計有因緣自然等相，種種分別，總屬戱論。故須
X16n0308_p0068a19║要離。謂於一切相上，離於分別及執取故。既能於
X16n0308_p0068a20║一切相上，離於分別執取，則一切法從緣無性，舉
X16n0308_p0068a21║體全真，無庸更生揀棄。故須要即。謂即於一切法
X16n0308_p0068a22║上，了達惟心所現義故。既能於一切法上，了達惟
X16n0308_p0068a23║心所現，則凡有所說，皆成利益。如說因緣，為破外
X16n0308_p0068a24║計。說自然，為拂權宗。說非因緣，為顯不變義故。說
X16n0308_p0068b01║非自然，為顯隨緣義故。說非不自然，為顯隨緣中
X16n0308_p0068b02║即具不變之義。說非不因緣，為顯不變中亦具隨
X16n0308_p0068b03║緣之義。是知菩薩攝生善巧，諸佛御世方便，皆由
X16n0308_p0068b04║證得離一切相，即一切法耳。四，結斥分別。
X16n0308_p0068b05║汝今云何於中措心，以諸世間戱論名相而得分別？
X16n0308_p0068b06║○如以手掌撮摩虗空，祇益自勞，虗空云何隨汝執
X16n0308_p0068b07║捉？
X16n0308_p0068b08║初正為結斥。由上重重拂遣，則知精覺妙明，離名
X16n0308_p0068b09║絕相，非措心可得分別，故斥以云何於中云云。措，
X16n0308_p0068b10║施也。謂於精覺妙明中，施以妄想心也。以諸世間
X16n0308_p0068b11║等，正是其措心處。世間者，按相宗中，有學者，世間
X16n0308_p0068b12║權乘也。有非學者，世間外道也。今說因緣，固屬學
X16n0308_p0068b13║者戱論。仍說自然，猶為非學者戱論，以都無實義
X16n0308_p0068b14║故。名相者，因緣自然為名，權宗邪見為相。而得分
X16n0308_p0068b15║別四字，連上云何等一氣念下，其徒勞無益之意
X16n0308_p0068b16║自見。言既屬戱論，則無實義，名相愈繁，而本體愈
X16n0308_p0068b17║晦，云何而得分別著也。○如以下，仍以喻明。手掌
X16n0308_p0068b18║偶對，喻戱論名相。撮摩摶揉，喻分析辨別。言阿難
X16n0308_p0068b19║以名相分別覺緣，如愚人以手掌撮摩虗空。分別
X16n0308_p0068b20║覺緣，徒增妄想。如撮摩虗空，祇益自勞。覺緣不墮
X16n0308_p0068b21║名相，云何以分別能得？如虗空本無形跡，云何隨
X16n0308_p0068b22║執捉可取？法喻歷然可對。（問：阿難所疑有二：一疑濫外性，二疑濫外宗。如
X16n0308_p0068b23║來惟釋次疑，不釋初疑者，何也？答：外計冥性，真常、真我、徧滿，皆以自然為宗。宗既不實，性亦非真。性既不
X16n0308_p0068b24║真，所說真常、徧滿，亦屬妄計。佛說覺緣，斷不類此。是故濫性之疑，不須更釋。）顯見超情
X16n0308_p0068c01║竟。十，顯見離見二。一、阿難以今昔相背為問。
X16n0308_p0068c02║二、如來以權實不同為答。初。
X16n0308_p0068c03║阿難白佛言：世尊！必妙覺性非因非緣。○世尊云何
X16n0308_p0068c04║常與比丘宣說見性具四種緣？○所謂因空因明，因
X16n0308_p0068c05║心因眼。○是義云何？
X16n0308_p0068c06║初、按定今破。上云精覺妙明，此云妙覺性，皆密指
X16n0308_p0068c07║真見，非因非緣，如上所破。不言非自然者，以是外
X16n0308_p0068c08║宗今昔俱破故。因緣自宗，昔立今破，欲有所問，故
X16n0308_p0068c09║先按定。○世尊下，怪疑。昔說常與比丘等，指昔教
X16n0308_p0068c10║言。具四種緣者，以昔教中有四緣生識之說。據此
X16n0308_p0068c11║則四緣生見，已為錯解。況妙覺性，又非見性可及。
X16n0308_p0068c12║是不惟鹿馬錯指，兼亦象兔不分也。○所謂下，具
X16n0308_p0068c13║列四緣，空明心眼。依小乘論，明空境作意根也。因
X16n0308_p0068c14║此生識，似為確論。如目前不空不明，固無所見。若
X16n0308_p0068c15║無心作意，及無眼根者，更不待言。至論見性盲暗，
X16n0308_p0068c16║已許有見，不空可知。果其無心作意，見更明朗，豈
X16n0308_p0068c17║同眼識必待緣生？是今昔所說，原自不同。阿難不
X16n0308_p0068c18║知，反疑相背。所謂愚法聲聞，根識不分，信矣。末
X16n0308_p0068c19║句總以結。問：是義者，昔立今破之義。云何者，謂云
X16n0308_p0068c20║何會通乃得不相背耶？二、如來以權實不同為
X16n0308_p0068c21║答四。一、直斥昔宗。二、詳辯今教。三、例破種疑。四、
X16n0308_p0068c22║斥迷勉進。初。
X16n0308_p0068c23║佛言：阿難！我說世間諸因緣相非第一義。
X16n0308_p0068c24║四緣生識，阿難迷為生見，如來知其心粗，且不與
X16n0308_p0069a01║分，但就語斥之。我說者，仍指昔教。世間者，總該情
X16n0308_p0069a02║器。此等皆以因緣和合，虗妄有生，故云諸因緣相。
X16n0308_p0069a03║蓋以佛未出世，邪師說法，謬謂無因，及與邪因，賺
X16n0308_p0069a04║誤眾生，深入邪見。佛既出世，立正因緣，為對彼故，
X16n0308_p0069a05║一時權說，故云非第一義。據此，則縱屬因緣，亦非
X16n0308_p0069a06║究竟。況妙覺性，決定非因緣生。以今難昔，豈所應
X16n0308_p0069a07║也。二、詳辯今教二。一、先辯離緣，二、正辯離見。
X16n0308_p0069a08║初。
X16n0308_p0069a09║阿難！吾復問汝：諸世間人說我能見，云何名見？云何
X16n0308_p0069a10║不見？阿難言：世人因於日、月、燈光見種種相，名之為
X16n0308_p0069a11║見；若復無此三種光明，則不能見。○阿難！若無明時
X16n0308_p0069a12║名不見者，應不見暗。若必見暗，此但無明，云何無見？
X16n0308_p0069a13║○阿難！若在暗時，不見明故，名為不見。今在明時，不
X16n0308_p0069a14║見暗相，還名不見。如是二相，俱名不見。○若復二相
X16n0308_p0069a15║自相陵奪，非汝見性於中暫無，如是則知二俱名見。
X16n0308_p0069a16║云何不見？
X16n0308_p0069a17║初探定見緣。我為能見，有生共執。今詰以云何名
X16n0308_p0069a18║見，云何不見者，為探其藉緣不藉緣故。答以因光
X16n0308_p0069a19║乃見，無光不見者，正顯其必藉緣也。此且約明緣
X16n0308_p0069a20║論藉，餘可例思。○阿難下，對待顯離正脈。云無明
X16n0308_p0069a21║便謂無見，常情皆然，故躡此以應不見暗詰之。若
X16n0308_p0069a22║必見暗者，顯決無不見故。此但無明，云何無見者，
X16n0308_p0069a23║顯所見雖無，能見故在。其不藉緣之意，亦自可見。
X16n0308_p0069a24║○阿難下。兼防謬執。（恐阿難謬執云：所言見者，必須顯然見明。在暗之時，既不
X16n0308_p0069b01║見明，豈得稱見？故佛以若在暗時等防之。）意謂在暗不見明，既名不見。
X16n0308_p0069b02║以此為例，則在明不見暗，還名不見。如是則在暗
X16n0308_p0069b03║在明二相，俱名不見。將一向冥冥，豈理也哉？○若
X16n0308_p0069b04║復下，結申正義。（上說二俱不見，不過因謬反難，決無其理。故此乘其必悟，而申其正
X16n0308_p0069b05║義焉。）意謂若復能知明暗二相，自相陵滅，自相傾奪，
X16n0308_p0069b06║非是汝之見性，於二相中，暫時滅無。如是則在暗
X16n0308_p0069b07║在明二相，俱名為見，云何不見耶？以此為例，則在
X16n0308_p0069b08║空在塞，有心無心，具眼不具，此見一無所損矣。
X16n0308_p0069b09║二、正辯離見（問：既辯離緣，已足釋疑。今又辯離見，其意何居？答：前斥權宗非第一義，要
X16n0308_p0069b10║必還他第一義，乃可無詞。若見猶帶妄，仍是第二。必兼妄見亦離，乃可稱第一義耳）。
X16n0308_p0069b11║是故，阿難，汝今當知，見明之時，見非是明；見暗之時，
X16n0308_p0069b12║見非是暗；見空之時，見非是空；見塞之時，見非是塞。
X16n0308_p0069b13║○四義成就，汝復應知，見見之時，見非是見。
X16n0308_p0069b14║初承示離塵，意謂以是二俱名見之故。阿難！汝今
X16n0308_p0069b15║當知，既見明之時，見性非是藉明；見暗之時，見性
X16n0308_p0069b16║非是藉暗。以此為例，則見空之時，見性非是藉空；
X16n0308_p0069b17║見塞之時，見性非是藉塞。如是則一切不藉，其離
X16n0308_p0069b18║塵獨立之體，益可見矣。○四義下，例示離見。四義
X16n0308_p0069b19║者，即非明非暗等也。成就者，謂其理不謬，一切無
X16n0308_p0069b20║能破故。以此為例，則見見之時，見性非是藉見，義
X16n0308_p0069b21║自可了。故教以汝復應知云云。言見見者，以見性
X16n0308_p0069b22║即是賴耶，乃真妄和合而成。今此中上見即真明，
X16n0308_p0069b23║下見即妄明。然既已和合，則真不復現，而亦不能
X16n0308_p0069b24║見妄。若能以觀行力入流亡所，以至寂滅現前，則
X16n0308_p0069c01║真見現矣。真見既現，乃知起心動念，即乖法體，是
X16n0308_p0069c02║為見於妄見。當此之時，真明常自周徧，非是藉於
X16n0308_p0069c03║妄明。故曰見非是見。佛以此義難明，故牒前四義
X16n0308_p0069c04║成就而例顯之。自下剖妄出真，進退合明，無非發
X16n0308_p0069c05║明此義。詳辯今教竟。三、例破種疑。
X16n0308_p0069c06║見猶離見，見不能及，云何復說因緣、自然及和合相？
X16n0308_p0069c07║見猶離見者，謂如上所說妙明真見，不但離緣，猶
X16n0308_p0069c08║且離於見精中一分妄見。是則妄見尚不能及，況
X16n0308_p0069c09║夫因緣、自然等相益不能及，故斥以云何復說等
X16n0308_p0069c10║也。和合下，應有與不和合四宇，或譯者脫漏，觀後
X16n0308_p0069c11║阿難述未開處可知。問：和合與不和合，阿難未說，
X16n0308_p0069c12║何故與已說並斥耶？答：此有二義：一者、相關例言，
X16n0308_p0069c13║謂因緣與和合相關，自然與不和合相關。是則說
X16n0308_p0069c14║因緣者，必說和合；說自然者，必說不和合。故彼雖
X16n0308_p0069c15║未說，為防言說，蓋取例斥之耳。二者、例現破種，謂
X16n0308_p0069c16║因緣、自然屬現行疑，是已說者；和合、不和合屬種
X16n0308_p0069c17║子疑，是未說者。前雖未說，後來必說，故兼帶言之。
X16n0308_p0069c18║蓋欲例前已破現行、盡破未破種子科，以例破種、
X16n0308_p0069c19║疑者以此。四、斥迷勉進。
X16n0308_p0069c20║汝等聲聞，狹劣無識，不能通達，清淨實相。吾今誨汝，
X16n0308_p0069c21║當善思惟，為得疲怠，妙菩提路。
X16n0308_p0069c22║汝等聲聞，通指有學無學。局執因緣曰狹，兼惑自
X16n0308_p0069c23║然曰劣。由斯智無超脫，慧乏明辯，故曰無識。清淨
X16n0308_p0069c24║實相，即是空如來藏。離諸戱論曰實相，中不容他
X16n0308_p0070a01║曰清淨。由無識故，執諸法為實有。依實有而起戱
X16n0308_p0070a02║論，迷於清淨，障乎實相，故曰不能通達。此斥迷也。
X16n0308_p0070a03║吾今誨汝者，教以捨權從實，棄邪取正。當善思惟
X16n0308_p0070a04║者，思惟今之所說，畢竟如何是離見之見。思到思
X16n0308_p0070a05║所不及處，自有雲開月現時節。如是思惟，方名為
X16n0308_p0070a06║善。既思惟已，還須從性起修，精進無屈，便是妙菩
X16n0308_p0070a07║提路。若稍有疲怠，即滯中途，故以無得誡之。此勉
X16n0308_p0070a08║進也。按阿難所請，此之離見，與上之超情，乃是酧
X16n0308_p0070a09║彼明義。以情見皆屬無明，但有粗細之異。曰超曰
X16n0308_p0070a10║離，真明自現前矣。（正脈云：通上十科論之，初科則顯其脫根脫塵，逈然而靈光獨
X16n0308_p0070a11║耀。二科則顯其離身離境，凝然而本不動搖。三科則顯其盡未來際，究竟不滅。四科則顯其從無始來，本
X16n0308_p0070a12║有不遺。五科則顯其無往無還，挺物表而常住。六科則顯其不雜不亂，超象外以孤標。七科則顯其性元
X16n0308_p0070a13║自在，能轉物而大小何局。八科則顯其體本混融，譬一月而是非莫辨。九科則顯其諸情不墮，遠越乎外
X16n0308_p0070a14║計權宗。十科則顯其自相已離，轉入於純真無妄。顯見至此，可謂顯之極矣。但究未說出如何見見，而又
X16n0308_p0070a15║如何非見，故總科為帶妄顯真。）帶妄顯真竟。
X16n0308_p0070a16║二、剖妄出真。（正脈云：二種顛倒見妄，如璞蘊玉。而見之真精，如玉在璞。故帶妄顯真，如
X16n0308_p0070a17║指璞說玉。雖珍貴非虗，而粗石未剖，美玉未瑩。此科剖妄出真，如剖璞出玉，精瑩煥發矣。）二。
X16n0308_p0070a18║一、阿難並陳二請。二、如來各為開示。初。
X16n0308_p0070a19║阿難白佛言：世尊！如佛世尊為我等輩宣說因緣及
X16n0308_p0070a20║與自然諸和合相、與不和合，心猶未開。○而今更聞，
X16n0308_p0070a21║見見非見，重增迷悶。○伏願弘慈，施大慧目，開示我
X16n0308_p0070a22║等，覺心明淨。○作是語已，悲淚頂禮，承受聖旨。
X16n0308_p0070a23║初述其未開。將述未開之疑，先約已開者發起，故
X16n0308_p0070a24║云如佛世尊等。言世尊於超情科中，已為阿難等
X16n0308_p0070b01║宣說因緣及與自然，二計俱非，此其所已開者。和
X16n0308_p0070b02║合與不和合，佛既未說，爾時已有疑惑，此其所未
X16n0308_p0070b03║開者。（問，離見科末，既已相關帶言，何必更問。答，語略未詳耳。又此中已開未開，稍欠眉目，一往觀之，
X16n0308_p0070b04║似是望佛通拂四相。然因緣自然，前已詳破，何必重拂。或譯人略失檢校，若將諸字易為而字，則妥協矣。）
X16n0308_p0070b05║○而今下，陳其迷悶。言心猶未開，已是迷悶，更聞
X16n0308_p0070b06║見見之時，見非是見，又添一層迷悶，故曰重增。○
X16n0308_p0070b07║伏願下。并請開示。伏願者，伏俯願望。弘慈者，無盡
X16n0308_p0070b08║之慈，即哀懇重說之意。正脈云：慧目，觀空者也。佛
X16n0308_p0070b09║啟清淨實相，而阿難又乞慧目，則此下圓發空如
X16n0308_p0070b10║來藏無疑矣。開，謂開其未開。示，謂釋其迷悶。正脈
X16n0308_p0070b11║云：纖疑在念，則覺不明淨。是須釋迷悶而開未開，
X16n0308_p0070b12║夫然後覺心無不明淨矣。○作是下。悲禮承旨。悲
X16n0308_p0070b13║淚者，感佛慈悲，傷己愚迷也。頂禮者，一心歸命，五
X16n0308_p0070b14║體翹勤也。息慮凝神，虗己待教，故曰承受聖旨。阿
X16n0308_p0070b15║難並陳二請竟。二、如來各為開示二。一、釋其
X16n0308_p0070b16║迷悶。二、開其未開。初（阿難雖並陳二請，而迷悶情急，故先釋之）二：
X16n0308_p0070b17║一、斥迷許示，二、剖見釋迷。初。
X16n0308_p0070b18║爾時，世尊憐愍阿難及諸大眾，將欲敷演大陀羅尼
X16n0308_p0070b19║諸三摩提妙修行路。○告阿難言：汝雖強記，但益多
X16n0308_p0070b20║聞，於奢摩他微密觀照，心猶未了，汝今諦聽。○吾當
X16n0308_p0070b21║為汝分別開示，亦令將來諸有漏者獲菩提果。
X16n0308_p0070b22║初、經家敘意。憐愍者，矜其愚迷，感其誠懇也。阿難
X16n0308_p0070b23║迷悶等輩皆同，故佛憐愍亦及大眾。大陀羅尼，指
X16n0308_p0070b24║後歷談三如來藏。梵語陀羅尼，此云總持，謂總一
X16n0308_p0070c01║切法，持無量義，故有多字、一字、無字之別。多字者，
X16n0308_p0070c02║如下頂光所說。一字者，如密部唵字、吽字等。無字
X16n0308_p0070c03║者，如圓覺云有大陀羅尼名為圓覺。今取無字，以
X16n0308_p0070c04║三如來藏亦同圓覺，即是總持。依之而起觀行，即
X16n0308_p0070c05║是諸三摩提，如後二十五聖所陳。依之而立行位，
X16n0308_p0070c06║即是妙修行路，如後五十五位所歷。自下酬二請
X16n0308_p0070c07║後，便為開敷展演，故云將欲預示於此，為顯領見
X16n0308_p0070c08║是心，為彼之初方便故。○告阿下。斥迷。誡聽記識，
X16n0308_p0070c09║則心恒外馳，雖強無功。故曰但益多聞，以無益於
X16n0308_p0070c10║定也。正以無益於定，所以奢摩觀照，心猶未了。奢
X16n0308_p0070c11║摩他，此云止，以寂靜為義。正當寂靜時，自覺六根
X16n0308_p0070c12║門頭，本有一段光明，昭昭不昧，義言觀照。揀非起
X16n0308_p0070c13║心對境，能所熾然，故以微密稱之。能了此者，始信
X16n0308_p0070c14║自心有如來密，因以縱至成佛，不離此故。如來斥
X16n0308_p0070c15║以心猶未了者，顯菩提涅槃，尚在遙遠。以此既未
X16n0308_p0070c16║了，況曰三摩禪那，益無庸問矣。教以諦聽者，示將
X16n0308_p0070c17║為說故。○吾當下，利益現未。分別開示者，謂分別
X16n0308_p0070c18║見見非見之義，開示奢摩觀照，以利現會也。亦令
X16n0308_p0070c19║將來等，謂展轉流通，利及後世，以至盡際也。諸有
X16n0308_p0070c20║漏者，通指具縛凡夫，亦兼有漏二乘。獲菩提果者，
X16n0308_p0070c21║謂既聞見見非見，依奢摩而獲微密觀照，自不至
X16n0308_p0070c22║永沉生死，終滯灰斷果矣。斥迷許示竟。
X16n0308_p0070c23║二、剖見釋迷三：一、雙標二見。二、各舉易例。三、進
X16n0308_p0070c24║退合明。初。
X16n0308_p0071a01║阿難！一切眾生輪迴世間，由二顛倒分別見妄，當處
X16n0308_p0071a02║發生當業輪轉。○云何二見？一者眾生別業妄見，二
X16n0308_p0071a03║者眾生同分妄見。
X16n0308_p0071a04║初指輪出由。正脈云：一切眾生，不止凡夫，亦兼小
X16n0308_p0071a05║聖輪迴。世間不止七趣分段，亦兼二乘變易。以此
X16n0308_p0071a06║是凡小俱迷之境，而結尾期在圓滿菩提不生滅
X16n0308_p0071a07║性故。二顛倒者，即於同別二境上所起執著見也。
X16n0308_p0071a08║良以同別二境，本屬唯心所現。眾生不了，執為心
X16n0308_p0071a09║外，故曰顛倒。以顛倒故，於中立自立他，故曰分別。
X16n0308_p0071a10║此即真見中一分妄見，故曰見妄。由此於彼當同
X16n0308_p0071a11║分境處，越分追求，展轉發生別業，而為異世之因。
X16n0308_p0071a12║又復於彼當別業境中，非理愛染，住復輪流轉變，
X16n0308_p0071a13║而成當來之果。因果循環，周而復始。此生界所以
X16n0308_p0071a14║不盡，輪迴所以不息也。而處之與業，俱言當者，各
X16n0308_p0071a15║有深意。言當處者，顯是自心所現。當業者，顯是自
X16n0308_p0071a16║業所招。非離自心自業外，別有境故。○云何下，徵
X16n0308_p0071a17║起標列。同分，即同分境也。灌頂疏引瑜伽論，指三
X16n0308_p0071a18║千世界。以是眾生共業所感，貴賤人畜相依而住，
X16n0308_p0071a19║名為同分。今經則不惟依報，亦兼正報；不惟此界，
X16n0308_p0071a20║亦兼十方。以後文明言諸有漏國及諸眾生，故於
X16n0308_p0071a21║此不了唯心，執為實有，即是妄見。別業，即別業境
X16n0308_p0071a22║也。依灌頂疏引瑜伽論，指眾生自身。以是各隨己
X16n0308_p0071a23║業，貴賤苦樂不同，飛走鱗甲類別，名為別業。今經
X16n0308_p0071a24║則不唯根身，亦兼器界；不唯身之所到，亦兼目之
X16n0308_p0071b01║所及。以後文明言以目觀見山河國土及諸眾生，
X16n0308_p0071b02║故於此不了唯業，執為實有，亦是妄見。大抵別業
X16n0308_p0071b03║境唯約現在，以是宿業所招，現在依止受用，各有
X16n0308_p0071b04║分齊之不容紊故。同分境亦兼過未，以是無始惑
X16n0308_p0071b05║現，今雖不得依止，不得受用，過去未來一定有分，
X16n0308_p0071b06║非彼一二之所能私故。雙標二見竟。
X16n0308_p0071b07║二、各舉易例二。一易知別業，二易知同分。初。
X16n0308_p0071b08║三：一、徵舉能所。二、就所辯偽。三、結示正義。初。
X16n0308_p0071b09║云何名為別業妄見？○阿難，如世間人目有赤眚，夜
X16n0308_p0071b10║見燈光，別有圓影，五色重疊。
X16n0308_p0071b11║云何句，徵起。上既先標別業，釋亦應爾，故先徵也。
X16n0308_p0071b12║○阿難下，舉例。良以別業妄見，有易知者，有難知
X16n0308_p0071b13║者。此先舉易知者為能例，故云如也。世間人目有
X16n0308_p0071b14║赤眚，例眾生依真見而有妄見也，由赤眚故夜見。
X16n0308_p0071b15║燈有圓影，例眾生由妄見故，於迷位中見同分境
X16n0308_p0071b16║上有別業境也。別業境類分色等五塵，故又以五
X16n0308_p0071b17║色重疊例之。是則人例一切眾生，目例真見，眚例
X16n0308_p0071b18║妄見，夜例迷位，燈光例同分境，圓影重疊例別業
X16n0308_p0071b19║境。下可准思。二、就所辯偽二：一、即燈即見辯。
X16n0308_p0071b20║二、離燈離見辯。初二。一、雙徵即燈即見。二、詳
X16n0308_p0071b21║辨二俱不成。初。
X16n0308_p0071b22║於意云何？此夜燈明所現圓光，為是燈色？為當見色？
X16n0308_p0071b23║能例之法，準上唯見，字約眚見，例妄見也。此夜燈
X16n0308_p0071b24║明所現圓光，例迷位中同分境上重現別境。問：以
X16n0308_p0071c01║為是燈色，為當見色者，例別業境，為是同分境上
X16n0308_p0071c02║實有，為當別業見中實有耶？二、詳辯二俱不成。
X16n0308_p0071c03║阿難，此若燈色，則非眚人何不同見，而此圓影唯眚
X16n0308_p0071c04║之觀？○若是見色，見已成色，則彼眚人見圓影者，名
X16n0308_p0071c05║為何等？
X16n0308_p0071c06║初、辯即燈不成，復二：此若句，牒；即燈則非下，辯不
X16n0308_p0071c07║成。言非眚不見，唯眚之觀，顯圓影非燈上實有。用
X16n0308_p0071c08║此為例，明知別業境非，同分境上有矣。○若是下，
X16n0308_p0071c09║辯即見不成，亦二。若是句，牒即見。見已下，辨不成。
X16n0308_p0071c10║言見已成色，應不名見，故難以名何顯。既各有體，
X16n0308_p0071c11║知圓影非眚，見上實有。用此為例，明知別業境非
X16n0308_p0071c12║別業，妄見有矣。即燈即見辨竟。
X16n0308_p0071c13║二、離燈離見辯（捨即執離，勢所必至，故對以立破）。
X16n0308_p0071c14║復次，阿難！若此圓影離燈別有，則合傍觀屏帳几筵
X16n0308_p0071c15║有圓影出。○離見別有，應非眼矚。云何眚人，目見圓
X16n0308_p0071c16║影？
X16n0308_p0071c17║初、辯離燈不成，復二：若此二句牒離燈，則合下辨
X16n0308_p0071c18║不成。言既離燈有，何必燈上方見？故難以屏張几
X16n0308_p0071c19║筵應有影出。意以彼等不出，顯圓影非離燈有體。
X16n0308_p0071c20║用此為例，則別業境非離同分境，別有可知。○離
X16n0308_p0071c21║見下，辯離見不成，亦二：離見句，牒離見。應非下，辯
X16n0308_p0071c22║不成。言眚見託於眼根，既離眚見，并眼亦離，故難
X16n0308_p0071c23║以應非眼矚。云何句，正見其必用目見。既用目見，
X16n0308_p0071c24║知圓影非離見有體。用此為例，則別業境非離，別
X16n0308_p0072a01║業見自有亦可知。就所辯偽竟。三、結示正義三。
X16n0308_p0072a02║一、法說，二、喻明，三、結合。初。
X16n0308_p0072a03║是故當知，色實在燈，見病為影，影見俱眚，見眚非病，
X16n0308_p0072a04║終不應言是燈是見，於是中有非燈非見。
X16n0308_p0072a05║是故當知者，承上言以是四義推求俱不可得之
X16n0308_p0072a06║故，當知別有正義可申也。色實在燈，見病為影者，
X16n0308_p0072a07║為猶作也。言圓影之色，實在燈上，但非實有，乃眚
X16n0308_p0072a08║見病目所作之影。例別業境，實在同分境上，亦非
X16n0308_p0072a09║實有，乃別業妄見所現似境耳。影見俱眚者，言此
X16n0308_p0072a10║影既屬病作，則合圓影與眚見，俱係淨目眚相。例
X16n0308_p0072a11║別業境與別業見，同為真見妄相。故前文以見與
X16n0308_p0072a12║見緣，同為空華也。見眚，謂能見。此俱眚者，就能例
X16n0308_p0072a13║中，且指根言。謂隨順世俗，皆以根是有知，自知有
X16n0308_p0072a14║眚，即是見眚。此乃常時淨目，故云非病。所例中，謂
X16n0308_p0072a15║能見妄見者，自是真見，非是妄見。前文云見見之
X16n0308_p0072a16║時，見非是見者，以此。終不應言者，深戒之詞，謂決
X16n0308_p0072a17║定不應作是說也。言既知見眚非病，惟有淨目獨
X16n0308_p0072a18║存。若更於中說是燈，說是見，纔聞是義不成。又復
X16n0308_p0072a19║於中說非燈，說非見，其猶接虗斷風，無可憑據，故
X16n0308_p0072a20║不應也。所例中，言既知見見非見，惟有真見獨存。
X16n0308_p0072a21║若更於中說因緣，說和合，纔聞因緣和合不成。又
X16n0308_p0072a22║復於中說自然，說不和合等，總屬妄情計度，無有
X16n0308_p0072a23║實義。前文云見猶離見，見不能及，云何復說因緣
X16n0308_p0072a24║自然等者，以此。二、喻明。
X16n0308_p0072b01║如第二月，非體非影。何以故？第二之觀，揑所成故。諸
X16n0308_p0072b02║有智者，不應說言：此揑根元，是形非形，離見非見。
X16n0308_p0072b03║第二月，喻燈輪。非體者，非是真月實體。非影者，非
X16n0308_p0072b04║是水中月影。蓋言其本無所有，喻燈輪之虗妄。若
X16n0308_p0072b05║依古德，約見體月影對釋，似與下科相背。以下文
X16n0308_p0072b06║不唯不許言是，並非亦不可說故。何以句徵？第二
X16n0308_p0072b07║下，釋言正唯揑成，所以非體亦非影也。此揑根元，
X16n0308_p0072b08║指淨目說。言不惟二月本無，揑亦是妄，唯淨目是
X16n0308_p0072b09║其根元。若更於淨目上，說是形非形，說離見非見
X16n0308_p0072b10║者，非愚即狂。凡諸有智之人，必不類此。故云不應
X16n0308_p0072b11║言也。此中形即月形，喻燈光。見即揑見，喻眚見。是
X16n0308_p0072b12║之一字，雙貫形與非形。離之一字，雙貫見與非見。
X16n0308_p0072b13║其意以是形喻即燈，是非形喻離燈。離見喻離眚
X16n0308_p0072b14║見，離非見喻即眚見。智者不說，喻前終不應言。蓋
X16n0308_p0072b15║前以易知例難知，此復以最易知者喻易知耳。
X16n0308_p0072b16║三，結合。
X16n0308_p0072b17║此亦如是，目眚所成，今欲名誰是燈是見？何況分別
X16n0308_p0072b18║非燈非見？
X16n0308_p0072b19║此指燈輪。亦如是者，謂亦如二月是也。目眚所成，
X16n0308_p0072b20║合二月乃揑所成故。今欲名誰等者，言既知目眚
X16n0308_p0072b21║所成，則輪眚皆妄，惟淨目獨存。欲以名誰是燈，名
X16n0308_p0072b22║誰是見，謂二俱無所指也。是則是燈是見，尚不可
X16n0308_p0072b23║說，何況分別非燈非見，益不可說。此即合前諸有
X16n0308_p0072b24║智者，不應說言此揑根元是形非形等也。然如來
X16n0308_p0072c01║既以二月喻燈輪，以燈輪例別境。則不了別境者，
X16n0308_p0072c02║當觀燈輪。不了燈輪者，當觀二月。即二月之非有，
X16n0308_p0072c03║了燈輪之無實。即燈輪之無實，悟別境之虗妄。境
X16n0308_p0072c04║既是妄，見亦非真。識此非真，是名見見。能見見者，
X16n0308_p0072c05║自非是妄。故前云見見之時，見非是見。而後云覺
X16n0308_p0072c06║所覺眚，覺非眚中。前後關楗，盡在於此矣。（正脈云：以此眚
X16n0308_p0072c07║影為例，即有兩重易知。一者易知其為別業，以於燈輪明知其為自己獨見之境。二者易知其為妄見，以
X16n0308_p0072c08║又明知燈輪非實有也。）易知別業竟。二、易知同。分三：一
X16n0308_p0072c09║徵舉洲國，二例明所見，三略顯虗妄。初。
X16n0308_p0072c10║云何名為同分妄見？○阿難！此閻浮提除大海水，中
X16n0308_p0072c11║間平陸有三千洲。○正中大洲，東西括量，大國凡有
X16n0308_p0072c12║二千三百，其餘小洲在諸海中，其間或有三兩百國，
X16n0308_p0072c13║或一或二，至於三十、四十、五十。
X16n0308_p0072c14║初徵起易知別業，已明易知同分應說，故次徵也。
X16n0308_p0072c15║○阿難下舉洲正脈云：大海即七金山外鹹水海
X16n0308_p0072c16║也。平陸即無水地，水環陸地曰洲，一大餘小，數有
X16n0308_p0072c17║三千，此須彌之南一面洲也。○正中下，舉國復二：
X16n0308_p0072c18║一、大洲國數。正中大洲者，三千洲內，此洲最大，又
X16n0308_p0072c19║居正中，蓋即迦毗羅國及周維諸國所依洲也。大
X16n0308_p0072c20║國凡有等者，先舉大國，其餘下小洲國數，觀餘之
X16n0308_p0072c21║一字，亦皆散布於大洲之外者也。本在一海，各有
X16n0308_p0072c22║方隅，故以諸海名之。其間者，一洲之間。或者，不定
X16n0308_p0072c23║之詞。謂或有一洲，唯三百國；或有一洲，惟二百國
X16n0308_p0072c24║也。或一者，或唯一國，約最小之洲。或二者，或有兩
X16n0308_p0073a01║國，約次小之洲。三、四、五、十，皆各據一洲為言。然此
X16n0308_p0073a02║等雖屬同分，尚非所取之例，但為敘出洲國，為下
X16n0308_p0073a03║科作源本耳。二、別明所見。
X16n0308_p0073a04║阿難！若復此中有一小洲只有兩國，唯一國人同感
X16n0308_p0073a05║惡緣，則彼小洲當土眾生，覩諸一切不祥境界，或見
X16n0308_p0073a06║二日或見兩月，其中乃至暈適珮玦、彗孛飛流、負耳
X16n0308_p0073a07║虹霓種種惡象。
X16n0308_p0073a08║若復此中者，即上文所敘洲國之中。有一小洲者，
X16n0308_p0073a09║即上文所敘次小之洲。多不至三，少不住一，故曰
X16n0308_p0073a10║只有兩國。必取兩國者，唯一國不顯妄，故兩國同
X16n0308_p0073a11║感。亦不顯妄，故曰唯有一國。同感惡緣者，謂共行
X16n0308_p0073a12║不善，同感之以惡業因緣，致天垂應也。當土者，即
X16n0308_p0073a13║同感惡緣之土。感既惟惡，應自非休，故覩諸不祥。
X16n0308_p0073a14║不祥境界，類含多種，故云一切。此總標也。或見二
X16n0308_p0073a15║日等，乃各別明之。孔子曰：天無二日，民無二王。既
X16n0308_p0073a16║見二日兩月，自非吉祥之兆。如夏桀亡時，兩日并
X16n0308_p0073a17║照是也。雜氣環繞曰暈，黑氣薄蝕曰適，白氣在旁
X16n0308_p0073a18║相連如衡璜曰珮，中斷如半環曰玦，此亦日月灾
X16n0308_p0073a19║象。如漢高祖圍於平城，月暈七重。藥師經日月薄
X16n0308_p0073a20║蝕，名列七難，餘可知矣。正脈云：星芒偏指曰彗，芒
X16n0308_p0073a21║氣四出曰孛，橫去曰飛，下注曰流，此皆星辰災象。
X16n0308_p0073a22║如宋襄公時，星隕如雨。秦始皇時，彗星四現。即藥
X16n0308_p0073a23║師經亦云：星宿變怪難也。夾日而成負耳，映日而
X16n0308_p0073a24║現虹蜺。又在上為負，在旁為耳。明者為虹，暗者為
X16n0308_p0073b01║蜺。又負耳月亦或有，如諸侯謀叛，月生牙爪。虹蜺
X16n0308_p0073b02║唯對日出，如朝現則西，暮現則東，此陰陽灾象也。
X16n0308_p0073b03║災象尚多，總屬不善，故以種種惡象該之。然此惡
X16n0308_p0073b04║象，明知其是當土眾生惡緣所現。例後閻浮提三
X16n0308_p0073b05║千洲，乃至十方有漏依正，皆由眾生同惑所現。總
X16n0308_p0073b06║一虗妄，唯是妄見而已。三、略顯虗妄。
X16n0308_p0073b07║但此國見，彼國眾生本所不見，亦復不聞。
X16n0308_p0073b08║此見彼不見者，如春秋傳魯哀公六年，楚有雲如
X16n0308_p0073b09║赤烏，夾日以飛三日。杜預註：雲在楚上，惟楚見之，
X16n0308_p0073b10║禍當王身，不及他國。又魯昭公二十六年，齊有彗
X16n0308_p0073b11║星。杜預註：彗出齊之分野，而不出魯，故魯不見。亦
X16n0308_p0073b12║復不聞者，言此國眾生，縱或不見，亦必得聞。若彼
X16n0308_p0073b13║國則并聞亦無，以無感業故。然既同一天象，此有
X16n0308_p0073b14║彼無，其為妄見明矣。（正脈云：然此亦有兩重易知：一者易知其為同分，以其明
X16n0308_p0073b15║知與舉國同見也；二者易知其為妄見，以又明知他國不見也。）各舉易例竟。
X16n0308_p0073b16║三、進退合明。二。一、總標例法。二、依法例明。初。
X16n0308_p0073b17║阿難！吾今為汝以此二事進退合明。
X16n0308_p0073b18║吾今為汝等，謂許以例明也。以此二事者，謂以此
X16n0308_p0073b19║易知二事與難知二事，文雖不顯，難易義必具耳。
X16n0308_p0073b20║進退合明，古釋多舛。正脈立義雖精，而穿鑿過當，
X16n0308_p0073b21║今則但就經文自具之進退釋之。蓋進者，進前易
X16n0308_p0073b22║知，例後難知；退者，退後難知，合前易知。此例合顯，
X16n0308_p0073b23║自有發明，至下分科自見。二、例法例明二一、
X16n0308_p0073b24║例明別業。二、例明同分。初三：一、進易例難。二、
X16n0308_p0073c01║退難合易。三、警釋迷悶。初二。一取前易知，二
X16n0308_p0073c02║進例難知。初。
X16n0308_p0073c03║阿難！如彼眾生別業妄見，矚燈光中所現圓影，雖現
X16n0308_p0073c04║似境，終彼見者目眚所成。眚即見勞，非色所造，然見
X16n0308_p0073c05║眚者終無見咎。
X16n0308_p0073c06║如彼句，指前目有赤眚者言。赤眚自招，故屬別業。
X16n0308_p0073c07║見境不真，故屬妄見。此易知也。矚通能所，上妄見
X16n0308_p0073c08║為能矚，下燈光圓影為所矚故。雖現似境者，言圓
X16n0308_p0073c09║影雖在燈現，但是似境，非實有也。終者，究竟義。言
X16n0308_p0073c10║既非實有，云何現見至究彼所以見者，全是目眚
X16n0308_p0073c11║所成。前云色實在燈，見病為影者，即此勞字，即指
X16n0308_p0073c12║圓影。以眚目難見，強見成勞，圓影斯現故。而言眚
X16n0308_p0073c13║即見勞者，謂有眚之人，即見如斯勞相。此重以申
X16n0308_p0073c14║明目眚所成義也。色指地水火風，能造一切。而言
X16n0308_p0073c15║非色所造者，謂眚見似有，淨眼觀之實無。此重以
X16n0308_p0073c16║申明雖現似境義也。又非色所造者，全託眚見，是
X16n0308_p0073c17║則合影與見，俱為淨目眚相。前云影見俱眚者，即
X16n0308_p0073c18║此。言見眚者，指淨目言。謂隨順世俗，皆以根是有
X16n0308_p0073c19║知，自知有眚即是見眚，見咎即是眚病。而言終無
X16n0308_p0073c20║者，謂不能見眚之人，以有眚故，將謂目病。今既見
X16n0308_p0073c21║眚，則眚自是病，而淨目終無有病。前云見眚非病
X16n0308_p0073c22║者，即此。是知此科全是取前易知別業中義。蓋為
X16n0308_p0073c23║將前所說，取之於此，以備進例也。
X16n0308_p0073c24║二、進例難知（取已說，例未說，如人入宅，從前向後，故為進也）。
X16n0308_p0074a01║例汝今日，以目觀見，山河國土，及諸眾生。
X16n0308_p0074a02║例者比例，謂以前易知比例難知，俾難知者亦成
X16n0308_p0074a03║易故。目見亦該耳聞，言不唯足所踐履、身所受用，
X16n0308_p0074a04║大凡目之所見、耳之所聞皆為別業。如舍衛九億
X16n0308_p0074a05║家，或見佛、或聞名、或不見不聞，豈非感佛之業深
X16n0308_p0074a06║淺有無各別不同乎？山河國土依報境也，及諸眾
X16n0308_p0074a07║生正報境也。依報有遠有近，正報有親有疎，人但
X16n0308_p0074a08║知近者親者為別，而不知遠者疎者於中亦有別
X16n0308_p0074a09║業，故總以眚見燈輪例之。進易例難竟。
X16n0308_p0074a10║二、退難合易（以現說合前說，如人出宅，自後翻前，故為退也）。
X16n0308_p0074a11║皆是無始見病所成。見與見緣，似現前境。元我覺明，
X16n0308_p0074a12║見所緣眚，覺見即眚。本覺明心，覺緣非眚。
X16n0308_p0074a13║皆是者，無不是也。無始見病，即指別業妄見。成，謂
X16n0308_p0074a14║作成。言如上所說，依正雖在同分境上，然非實有。
X16n0308_p0074a15║究竟而論，皆是無始已來別業妄見之所作成。此
X16n0308_p0074a16║即退合，雖現似境，終彼見者目眚所成義也。見字
X16n0308_p0074a17║仍指妄見，見緣仍指依正。依正非實，故云似現前
X16n0308_p0074a18║境。是則見下，應逗。與者，并也。見緣似現前境，宜相
X16n0308_p0074a19║連為句。必言似現者，顯其全託妄見。是則合境與
X16n0308_p0074a20║見，同為真見中眚病，故云元我覺明等也。此中元
X16n0308_p0074a21║我覺明，應連下四字為句。蓋覺明見，指本覺妙明
X16n0308_p0074a22║真見。所緣眚，通指見之與境。言見之與境，同為真
X16n0308_p0074a23║見眚病，唯真見能見此，故稱所緣。此即退合，眚即
X16n0308_p0074a24║見勞，非色所造及影見俱眚義也。覺見即眚句，重
X16n0308_p0074b01║釋上義。言見之與境，同稱為眚者，以覺無二真，既
X16n0308_p0074b02║為真覺所見，即名為眚。本覺明心，純真見體也。純
X16n0308_p0074b03║真見體，能覺所緣之眚，自不墮於眚中，故云覺緣
X16n0308_p0074b04║非眚。此即退合，然見眚者，終無見咎義也。
X16n0308_p0074b05║三、警釋迷悶。
X16n0308_p0074b06║覺所覺眚，覺非眚中，此實見見，云何復名覺聞知見？
X16n0308_p0074b07║○是故汝今見我及汝，并諸世間十類眾生，皆即見
X16n0308_p0074b08║眚，非見眚者。彼見真精，性非眚者，故不名見。
X16n0308_p0074b09║初、牒前釋悶。覺所覺眚者，謂真覺覺於所覺眚時。
X16n0308_p0074b10║覺非眚中者，謂真覺自不墮於眚中。此即牒前本
X16n0308_p0074b11║覺，明心覺緣非眚義也。此實見見者，謂此中覺所
X16n0308_p0074b12║覺眚，實即我前所說真見見於妄見。然覺非覺眚
X16n0308_p0074b13║時，真覺既不墮於眚中；見於妄見時，真見自不墮
X16n0308_p0074b14║於妄見。故曰云何復名等，言不得復名為見也。覺
X16n0308_p0074b15║聞知見，名異體同，故兼帶言之。此即釋前重增迷
X16n0308_p0074b16║悶意也。○是故下，指現令悟。是故汝今者，承上義，
X16n0308_p0074b17║指現前也。正脈云：見我者，觀佛相好也。故知自惑
X16n0308_p0074b18║未除，雖觀佛勝相，亦是眚影。及汝者，指阿難自身
X16n0308_p0074b19║也。世間，即山河國土。十類，即十種異生。合能見與
X16n0308_p0074b20║所見，同為無明幻出。故云皆即見眚。見眚，謂妄見
X16n0308_p0074b21║眚病也。非見眚者，謂其非是能見眚之真體。此教
X16n0308_p0074b22║以悟妄也。彼見真精，乃指能見眚之真體，是為真
X16n0308_p0074b23║性，無關妄眚。故曰性非眚者，此教以悟真也。末句
X16n0308_p0074b24║乃結會前語。佛意正以是真性非妄眚，是故前來
X16n0308_p0074c01║不許復名為見。由此觀之，則一切依正，無論勝劣、
X16n0308_p0074c02║遠近、親疎，凡目之所見，耳之所聞等，均為別業所
X16n0308_p0074c03║招，唯是虗妄，真如燈輪。若更執為實有，則是妄見
X16n0308_p0074c04║不了。由不了故，必至非理愛染。由愛染故，生生世
X16n0308_p0074c05║世，不能出離。前文所謂當業輪轉者，以此。若復知
X16n0308_p0074c06║是業現，頓息執持，妄見既了，愛染亦除。唯憑願力
X16n0308_p0074c07║受生，不隨結業輪轉。此則於別業境中，得解脫身。
X16n0308_p0074c08║於別業見中，得清淨見矣。例明別業竟。
X16n0308_p0074c09║二、例明同，分三：一、進易例難。二、退難合易。三、誡
X16n0308_p0074c10║令取證。初三：一取前易知，二詳顯虗妄，三進
X16n0308_p0074c11║例難知。初。
X16n0308_p0074c12║阿難！如彼眾生同分妄見，例彼妄見別業一人。
X16n0308_p0074c13║彼眾生，指上同感惡緣者言。惡緣共造，故屬同分。
X16n0308_p0074c14║見境不實，故屬妄見。此易知同分也。例彼妄見等
X16n0308_p0074c15║者，轉取例於易知別業。蓋由前來易知同分中，顯
X16n0308_p0074c16║妄文略（如云但此國見，彼國眾生本所不見等）。易知別業中，顯妄義
X16n0308_p0074c17║詳（如就所〔辦〕偽中，有即燈即見辨，離燈離見辯，結示正義後，又舉第二月之喻等）。故轉取
X16n0308_p0074c18║例，乃為借易知別業之虗妄，顯出易知同分之虗
X16n0308_p0074c19║妄。然後進例難知，不費詞而自明。二、詳顯虗妄。
X16n0308_p0074c20║一病目人，同彼一國。彼見圓影，眚妄所生。此眾同分，
X16n0308_p0074c21║所見不祥。同見業中，瘴惡所起。俱是無始，見妄所生。
X16n0308_p0074c22║言上以易知同分，轉取例於易知別業者。由彼一
X16n0308_p0074c23║病目人所見之境，同彼一國之人所見之境，一類
X16n0308_p0074c24║虗妄故也。彼見圓影，眚妄所生，前已詳顯其妄。此
X16n0308_p0075a01║眾同分所見不祥，即同彼見圓影。同見業中瘴惡
X16n0308_p0075a02║所起，即同眚妄所生。既事義相類，不須更為詳顯，
X16n0308_p0075a03║而虗妄明矣。文中言同分所見者，謂大家共見之
X16n0308_p0075a04║境。同見業中瘴惡所起者，謂同造見境之業。於中
X16n0308_p0075a05║自有災癘不善之氣，故云瘴惡。由斯上干天怒，現
X16n0308_p0075a06║諸不祥，故云所起。末句乃依枝尋根之論。言上來
X16n0308_p0075a07║一人所見眚影，多人所見灾象，雖同一虗妄，且約
X16n0308_p0075a08║枝末言之。若尋其根本，俱是無始真見中一分妄
X16n0308_p0075a09║見所生。良以真見即是真心，妄見即是無明。真妄
X16n0308_p0075a10║和合，而有業識。有業識，即有見相二分。由見相二
X16n0308_p0075a11║分，復分別業同分。由別業同分，展轉現起眚影灾
X16n0308_p0075a12║象。故曰俱是無始等。必言此者，一則顯其虗妄之
X16n0308_p0075a13║至，例後難知。一則顯其同出無明，教令頓斷，拔其
X16n0308_p0075a14║本而枝末自盡矣。三、進例難知。
X16n0308_p0075a15║例閻浮提三千洲中，兼四大海娑婆世界，并洎十方
X16n0308_p0075a16║諸有漏國及諸眾生。
X16n0308_p0075a17║上文以易知同分取例於易知別業，且又顯其同
X16n0308_p0075a18║出無明，已知其為虗妄之至，故躡之以進例。難知
X16n0308_p0075a19║閻浮提等，即難知同分也。三千洲既在閻浮，應屬
X16n0308_p0075a20║須彌南面海中，而云兼四大海者，則盡該三洲，合
X16n0308_p0075a21║此通為一四天下。如此數至一千則為小千，小千
X16n0308_p0075a22║數至一千則為中千，中千數至一千則為大千。由
X16n0308_p0075a23║三次言千，名為三千。大千世界便是一娑婆國，乃
X16n0308_p0075a24║釋迦一佛所化之境。洎，及也。并及十方者，兼於東
X16n0308_p0075b01║西南北四維上下諸佛化境言之。諸有漏國者，總
X16n0308_p0075b02║上娑婆十方同為無明現起，故云有漏。此為依報，
X16n0308_p0075b03║末句乃正報也。既兼異域，誰信同分？無始成立，誰
X16n0308_p0075b04║信虗妄？故以兩重易知者而比例之。進易例難竟。
X16n0308_p0075b05║二、退難合易。
X16n0308_p0075b06║同是覺明，無漏妙心。見聞覺知，虗妄病緣。和合妄生，
X16n0308_p0075b07║和合妄死。
X16n0308_p0075b08║總上若依若正，萬殊一本，故云同是。覺明者，本覺
X16n0308_p0075b09║妙明，純真之性也。體惟不變，故曰無漏。用能隨緣，
X16n0308_p0075b10║故曰妙心。即此便是真見。此退合一國人心易知
X16n0308_p0075b11║中，雖不顯心，義則必有，以惡緣從心造故。見聞覺
X16n0308_p0075b12║知，即指妄見，以真唯一體，無四名故。此乃以真見
X16n0308_p0075b13║起於妄見，退合一國人心同感惡緣義也。虗妄病，
X16n0308_p0075b14║仍指妄見，以妄見即真見之虗妄病故。緣字乃指
X16n0308_p0075b15║依正，以是虗妄病見上現起所緣境故。此以所緣
X16n0308_p0075b16║依正，退合覩諸不祥等義也。和合妄生者，不了唯
X16n0308_p0075b17║心，於中越分追求，名為和合。由和合故，遂致攬為
X16n0308_p0075b18║別業，於無生中受生，故曰妄生。故業未畢，新業復
X16n0308_p0075b19║造，亦是和合。新業既成，故報將盡，遂致業牽識走，
X16n0308_p0075b20║於無死中受死，故曰妄死。此以妄受生死，退合此
X16n0308_p0075b21║見彼不見等義也。三、誡令取證。
X16n0308_p0075b22║若能遠離諸和合緣及不和合，則復滅除諸生死因，
X16n0308_p0075b23║圓滿菩提不生滅性，清淨本心本覺常住。
X16n0308_p0075b24║諸和合緣，固為分段之因。若不了唯心，縱不和合，
X16n0308_p0075c01║仍招變易之果。故須二俱遠離，方能滅除生死因
X16n0308_p0075c02║也。言遠離者，知是唯心，頓銷妄見，不趣不避。不趣
X16n0308_p0075c03║故，離和合緣，除分段因。不避故，離不和合，除變易
X16n0308_p0075c04║因。二因既滅，二死永亡，智斷一時究竟。故曰圓滿
X16n0308_p0075c05║菩提，不生滅性。（不生滅性，即該斷果。）自是如金出鑛，愈煉愈
X16n0308_p0075c06║精。故曰清淨本心，本覺常住。由此觀之，則一切依
X16n0308_p0075c07║正，無論見與不見，聞與不聞，但屬有漏，均為同惑
X16n0308_p0075c08║所現，皆如災象不實。若乃妄見不了，越分追求，必
X16n0308_p0075c09║至攬為別業，成異世因。前文所謂當處發生者以
X16n0308_p0075c10║此。然既知是惑現，勿更執持。追求都盡，怕怖亦空。
X16n0308_p0075c11║乘願行以彌綸，延劫海而嚴淨。此則於同分境中，
X16n0308_p0075c12║得自在力。於同分見中，得無礙眼矣。釋其迷悶竟。
X16n0308_p0075c13║二、開其未開。（正脈云：前阿難先述未開，後述迷悶。而佛先與釋迷悶者，先其所急也。今
X16n0308_p0075c14║迷悶已釋，次應開其未開矣。愚謂此復有意，以眾生所以不能遠離和合與不和合者，皆由未悟本覺妙
X16n0308_p0075c15║明，非和合不和合義。若果其能悟，自不與妄境和合，亦無不和合想。是知此科雖為遠釋前疑，亦近承上
X16n0308_p0075c16║文，以示遠離法耳。）二。一據詞牒意，二依迷為開。初。
X16n0308_p0075c17║阿難，汝雖先悟本覺妙明性非因緣、非自然性，而猶
X16n0308_p0075c18║未明如是覺元非和合生及不和合。
X16n0308_p0075c19║前阿難請詞中云：如佛世尊為我等輩宣說因緣
X16n0308_p0075c20║及與自然。葢自述已悟也。如來據此，故云汝雖先
X16n0308_p0075c21║悟等。又請詞中云：諸和合相與不和合心猶未開。
X16n0308_p0075c22║葢自述尚迷也。如來據此，故云而猶未明等。
X16n0308_p0075c23║二、依迷為開二。一先破和合，二次破俱非。初。
X16n0308_p0075c24║二。一破和義，二破合義。初三：一、就塵問和，
X16n0308_p0076a01║二、詳破和明，三、例破餘義。初。
X16n0308_p0076a02║阿難！吾今復以前塵問汝。○汝今猶以一切世間妄
X16n0308_p0076a03║想和合諸因緣性，而自疑惑證菩提心和合起者。○
X16n0308_p0076a04║則汝今者妙淨見精，為與明和？為與暗和？為與通和？
X16n0308_p0076a05║為與塞和？
X16n0308_p0076a06║初示以問法，復以塵問者，例前法故。以前破因緣
X16n0308_p0076a07║等，皆以前塵問也。良由見對塵顯，離塵無可憑故。
X16n0308_p0076a08║○汝今下，按定妄惑。猶字有怪責意。言和合與因
X16n0308_p0076a09║緣相關，前既破因緣，則和合亦應無疑，故以猶疑
X16n0308_p0076a10║等而怪責之。一切世間者，既破和合，且約學者世
X16n0308_p0076a11║間言之。和合言妄想者，以真見本非和合，但妄想
X16n0308_p0076a12║計有耳。正破和合，兼帶因緣者，益見其有相關之
X16n0308_p0076a13║義。證菩提心，即指真見，以是如來密因故也。由來
X16n0308_p0076a14║不變，非和合起，故責其而自疑惑。○則汝下。先問
X16n0308_p0076a15║和義。已經剖顯，故稱妙淨見精。為與明和等逐一
X16n0308_p0076a16║問過，乃可以施破故。二、詳破和明。
X16n0308_p0076a17║若明和者，且汝觀明，當明現前何處雜見？見相可辯
X16n0308_p0076a18║雜何形像？○若非見者，云何見明？若即見者，云何見
X16n0308_p0076a19║見？○必見圓滿，何處和明？若明圓滿，不合見和。○見
X16n0308_p0076a20║必異明，雜則失彼。性明名字，雜失明性。和明非義。
X16n0308_p0076a21║初約和相以破，意謂凡言和者，必有和相可辯，如
X16n0308_p0076a22║朱和粉，粉中必雜赤色，故即就觀明難之。當明二
X16n0308_p0076a23║句，對明塵以索和相。見相二句，例明塵而防混應。
X16n0308_p0076a24║言所見之相，如青黃赤白等，既分明可辯，雜亦應
X16n0308_p0076b01║爾，故難以雜何形像。○若非下，約和義以破。意謂
X16n0308_p0076b02║凡言和者，必有義之可尋，故雙約非見即見而難
X16n0308_p0076b03║問之。非見，謂明與見異也。異體則兩不相遇，故難
X16n0308_p0076b04║以云何見明。今既見明，是初無相離之義。即見者，
X16n0308_p0076b05║明與見一也。一體則全明成見，故難以云何見見。
X16n0308_p0076b06║今既非見見，是後無相即之義。蓋必先離後即，方
X16n0308_p0076b07║可說和。今既二無，豈有和義耶？○必見下，約和體
X16n0308_p0076b08║以破。意謂凡言和者，必二體各虧其半，方可容和。
X16n0308_p0076b09║汝今自覺見之與明，各有所虧乎？必其見性圓滿，
X16n0308_p0076b10║却向何處和明？若其明塵圓滿，是又不合容見與
X16n0308_p0076b11║之相和。此如來明知二俱周徧，故為難問耳。○見
X16n0308_p0076b12║必下，約和名以破。意謂凡言和者，必當壞其本名。
X16n0308_p0076b13║如水既和土，轉名為泥，不復名水與土。故以見必
X16n0308_p0076b14║異明等，而難問之。言未和之時，見是見，明是明，見
X16n0308_p0076b15║性必異於明塵。既已和雜，則見固非見，明亦非明，
X16n0308_p0076b16║應當失彼性明名字。既因雜而失性明名字，若更
X16n0308_p0076b17║說見性和明者，非其義矣。三、例破餘義。
X16n0308_p0076b18║彼暗與通及諸羣塞，亦復如是。
X16n0308_p0076b19║若一一俱破，但換塵中一字義，皆取例於上，故云
X16n0308_p0076b20║亦復如是。破和義竟。二、破合義（問：和義、合義云何揀別？答：和如
X16n0308_p0076b21║水土和泥，合如函蓋相合。一則不可分，一則務相對也）。三。一、就塵問合，二、
X16n0308_p0076b22║詳破合明，三、例破餘義。初。
X16n0308_p0076b23║復次，阿難！又汝今者妙淨見精，為與明合？為與暗合？
X16n0308_p0076b24║為與通合？為與塞合？
X16n0308_p0076c01║亦逐一問過，然後破也。二、詳破合明。
X16n0308_p0076c02║若明合者，至於暗時明相已滅，此見即不與諸暗合。
X16n0308_p0076c03║云何見暗？○若見暗時，不與暗合，與明合者，應非見
X16n0308_p0076c04║明。○既不見明，云何明合？了明非暗。
X16n0308_p0076c05║初、正破合明。意謂凡言合者，必如函蓋相合。若見
X16n0308_p0076c06║與明合者，如圓蓋合於圓函，暗時明滅，如以方函
X16n0308_p0076c07║而易去圓函。此見即不與諸暗合，如圓蓋即不與
X16n0308_p0076c08║方函合也。不合則相背，相背則不見，故難以云何
X16n0308_p0076c09║見暗。○若見下，兼防謬計。（恐謬計云：前見明時，實與明合。今雖見暗，却不
X16n0308_p0076c10║與合。故以此防。）意謂若見暗時，不與暗合者，是見時不合
X16n0308_p0076c11║矣。既見時不合，則應合時不見。是則汝言與明合
X16n0308_p0076c12║者，應當不見於明。今既見明，自非與明合矣。○既
X16n0308_p0076c13║不下，轉顯其非。（恐又謬云：所謂與明合者，不過藉明而有，有後方見。當其合時，實不
X16n0308_p0076c14║能見，故以此顯。）意謂凡言合者，必須先見。見已與合，然後
X16n0308_p0076c15║了知是明非暗。若既不能見明，云何能與明合，了
X16n0308_p0076c16║知是明不是暗耶？是益見其非矣。三、例破餘義。
X16n0308_p0076c17║彼暗與通及諸羣塞，亦復如是。
X16n0308_p0076c18║例上可思。先破和合竟。二、次破俱非二。一、阿
X16n0308_p0076c19║難轉惑俱非，二、如來分徵別破。初。
X16n0308_p0076c20║阿難白佛言：世尊！如我思惟，此妙覺元與諸緣塵及
X16n0308_p0076c21║心念慮非和合耶？
X16n0308_p0076c22║和合不成，轉惑俱非，故白佛以問。如我思惟者，謂
X16n0308_p0076c23║佛說如是，如我思惟亦然，但未敢決定耳。此妙覺
X16n0308_p0076c24║元，仍指根性。純真無妄曰妙，朗然現前曰覺，不係
X16n0308_p0077a01║新得曰元。此以剖妄之後，乃立斯名。與諸緣塵，即
X16n0308_p0077a02║指明暗通塞。及心念慮，即指六處識心。以心為識
X16n0308_p0077a03║體，念慮為識之用故。據上如來，唯言不與塵和。今
X16n0308_p0077a04║兼識言者，以根塵識三，恒時不離。既已不與塵和，
X16n0308_p0077a05║自應不與識和，故兼言之。非耶二字，是疑詞，非決
X16n0308_p0077a06║詞，以決定猶待佛故。二、如來分徵別破二：一
X16n0308_p0077a07║徵破非和。二徵破非合。初三：一、對塵問非，二、
X16n0308_p0077a08║詳破非明，三、例破餘義。初。
X16n0308_p0077a09║佛言：汝今又言：覺非和合。吾復問汝：○此妙見精，非
X16n0308_p0077a10║和合者，為非明和，為非暗和，為非通和，為非塞和。
X16n0308_p0077a11║初依言示問，可知。○此妙下。先徵非和。雖承惑具
X16n0308_p0077a12║牒，而對塵單問，非和為先破故。非和者，如磚石并
X16n0308_p0077a13║砌，彼此不相入也。二、詳破非明。
X16n0308_p0077a14║若非明和，則見與明必有邊畔。○汝且諦觀，何處是
X16n0308_p0077a15║明？何處是見？在見在明，自何為畔？○阿難！若明際中
X16n0308_p0077a16║必無見者，則不相及，自不知其明相所在，畔云何成？
X16n0308_p0077a17║初、據理定畔。意謂設若見性不與明和，則見與明
X16n0308_p0077a18║兩不相入，如磚石并砌，必有彼此邊畔。此據理論
X16n0308_p0077a19║也。○汝且下，教令諦觀。意謂既有邊畔，必有處所。
X16n0308_p0077a20║汝且諦觀何處是明，何處是見。又既有處所，必有
X16n0308_p0077a21║遠近。試問在見在明，自何為畔？要必遠近處所，一
X16n0308_p0077a22║一分明，乃可說有邊有畔。○阿難下，破畔不成。意
X16n0308_p0077a23║謂設許有畔，則明際中無見矣。若果明際中必無
X16n0308_p0077a24║見者，則見性不能及於明中。既不能及於明中，自
X16n0308_p0077b01║應不知明相所在。明且不知，憑何立畔？故曰畔云
X16n0308_p0077b02║何成？畔既不成，所言非和者，亦無可據矣。
X16n0308_p0077b03║三、例破餘義。
X16n0308_p0077b04║彼暗與通及諸羣塞，亦復如是。
X16n0308_p0077b05║既知對明無非和之義，對暗、對通、對塞，義可例思，
X16n0308_p0077b06║故云亦復如是。徵破非和竟。二、徵破非合三。
X16n0308_p0077b07║一、對塵問非，二、詳破非明，三、例破餘義。初。
X16n0308_p0077b08║又妙見精非和合者，為非明合，為非暗合，為非通合，
X16n0308_p0077b09║為非塞合。
X16n0308_p0077b10║既破非和，則非合之義似應不必更破，但恐其依
X16n0308_p0077b11║舊堅執，故此重牒云：又汝必謂見精非和合者，或
X16n0308_p0077b12║非合之義有所據乎？為非明合等，乃逐一問過也。
X16n0308_p0077b13║三、詳破非明。
X16n0308_p0077b14║若非明合，則見與明性相乖角。○如耳與明，了不相
X16n0308_p0077b15║觸。○見且不知明相所在，云何甄明合非合理？
X16n0308_p0077b16║初據理定乖。意謂設若見性不與明合，則見之與
X16n0308_p0077b17║明，一屬性，一屬相，彼此乖違，如角兩立，自然不相
X16n0308_p0077b18║符合。此亦據理論也。○如耳下。取喻以明意。謂眼
X16n0308_p0077b19║能觸色，耳能觸聲，有相符義，世所共許。今既性相
X16n0308_p0077b20║乖角，則如耳之與明，了然不相觸矣。了猶逈也。○
X16n0308_p0077b21║見且下。就謬結破。意謂設許不觸，則不能見。既不
X16n0308_p0077b22║能見，亦不能知。是見且不知明相所在。此出謬也。
X16n0308_p0077b23║既不知明相所在，則合與不合，俱應無所甄別。以
X16n0308_p0077b24║無所憑故，汝今云何而又甄別合非合理？是知說
X16n0308_p0077c01║合固為虗誕，說非合尤為謬妄。此結破也。
X16n0308_p0077c02║三、例破餘義。
X16n0308_p0077c03║彼暗與通及諸羣塞，亦復如是。
X16n0308_p0077c04║例義可知。此後無結文者，以剖妄出真已終一章
X16n0308_p0077c05║之義，此但超情科中餘疑釋之則已耳。正脈云：自
X16n0308_p0077c06║此顯見已極，奢摩他從根指心，方便已盡，向後轉
X16n0308_p0077c07║名如來藏性，不復呼為見性之偏名矣。就根性以
X16n0308_p0077c08║指真心，竟
X16n0308_p0077c09║二、會四科而歸藏性。（四科，謂陰、入、處、界也。藏性，即如來藏性。準後有三：一、空如
X16n0308_p0077c10║來藏，非一切法；二、不空如來藏，即一切法；三、空不空如來藏，離即離非，是即非即。此言空如來藏也。然此
X16n0308_p0077c11║性雖為因心，亦即果體，故稱如來。雖局根中，亦該萬法，故云藏性。藏者，以含藏為義，以向下陰、入、處、界，皆
X16n0308_p0077c12║融會以入於此性中故。問：既云含藏，豈得名空？況陰、入、處、界，一一會入其中，即本屬空藏，亦成不空。而大
X16n0308_p0077c13║科中空藏之義，云何會通？答：所言含藏者，唯是性具，非關事造，豈礙名空？況陰、入、處、界，既言會入，則全相
X16n0308_p0077c14║皆性，更無別法。如融冰成水，不見冰相，故無妨說空也。問：此與根性，為同為異？答：本唯一性，親疎廣狹異
X16n0308_p0077c15║耳。良由阿難捨妄求真，如來急欲令其薦取，故就其最親近者而指示之，目曰根性。若但執此為真，則知
X16n0308_p0077c16║見狹矣。故又兼於最疎遠者而擴充之，易曰藏性。蓋欲傳一燈之火，展轉以至無盡燈矣。）二、
X16n0308_p0077c17║一取例總以融會，二分科別為顯示。初二。一、
X16n0308_p0077c18║取例至虗之法。二、融會似實有法。初（正脈云：此一類法，顯然不
X16n0308_p0077c19║實，人皆易見。而凡外權小，亦皆但知其相之妄，實皆不達其性之真，故佛特為剖相而出性焉。愚謂剖相
X16n0308_p0077c20║出性四字，與今疏科義不合，若易為會相入性則妥。）。
X16n0308_p0077c21║阿難！汝猶未明一切浮塵諸幻化相，當處出生，隨處
X16n0308_p0077c22║滅盡，幻妄稱相，其性真為妙覺明體。
X16n0308_p0077c23║佛謂阿難：妄見中真見，汝已知矣。幻相中實性，汝
X16n0308_p0077c24║猶未明。試當更為說。浮塵者，虗浮塵相，如陽焰、空
X16n0308_p0078a01║華、燈輪、乾城等，故云一切。無而忽有，有而忽無，故
X16n0308_p0078a02║云幻化。當處出生者，顯來無所從。隨處滅盡者，顯
X16n0308_p0078a03║去無所至。如是則有名無實，故曰幻妄稱相。稱即
X16n0308_p0078a04║是名，謂徒有幻妄名相耳。雖徒有名相，而起必由
X16n0308_p0078a05║真，故曰其性真為妙覺明體。然妙覺明體，望前即
X16n0308_p0078a06║是真見，望後即是藏性。蓋同一本妙覺明，隨緣異
X16n0308_p0078a07║稱也。（問：此等乃至虗之法，取以為例者，何也？答：正脈云：有二妙義存焉。一者比例知妄，謂因幻化等
X16n0308_p0078a08║相不實，而知陰入處界皆不實也。二者比例信真，以彼至虗之法，尚是真體，況陰入處界等似實有法，益
X16n0308_p0078a09║信其即真體矣。）二融會似實有法。（正脈云：此一類法與前法，雖皆依他起性，而前
X16n0308_p0078a10║法人易知其為妄，斯法人難覺其為虗。是故凡外執為實有，二乘計為心外。大乘法相宗人，猶言似有不
X16n0308_p0078a11║無。惟圓實宗人，方了依他無性，即是圓成。今會相入性，正同圓實宗義也。）
X16n0308_p0078a12║如是乃至五陰、六入，從十二處至十八界，因緣和合
X16n0308_p0078a13║虗妄有生，因緣別離虗妄名滅。○殊不能知，生滅去
X16n0308_p0078a14║來，本如來藏。常住妙明，不動周圓，妙真如性。○性真
X16n0308_p0078a15║常中，求於去來，迷悟生死，了無所得。
X16n0308_p0078a16║初、例顯四科。相妄如是者，如上所說，至虗之法如
X16n0308_p0078a17║是。以此為例，則盡世間所有，乃至陰、入、處、界，皆如
X16n0308_p0078a18║是也。陰五、入六、處十二、界十八至下，別為顯示自
X16n0308_p0078a19║見。正脈云：別經三科，此加六入而已。各盡萬法，不
X16n0308_p0078a20║出色、心，對機開合，故廣略殊。此等皆以賴耶中自
X16n0308_p0078a21║類種子為因，色、心二法互相由籍為緣（如云：由心生故，種種
X16n0308_p0078a22║法生；由法生故，種種心生）。和合會遇，妄現無實，故云虗妄有生。
X16n0308_p0078a23║色、心二法不籍自類種子，不起別離分散，妄壞不
X16n0308_p0078a24║真，故云虗妄名滅。生、滅俱以虗妄名者，以因緣無
X16n0308_p0078b01║性故。○殊不下。斥以迷性真實。殊不能知，謂絕然
X16n0308_p0078b02║不知也。生滅去來者，謂因緣和合則生來，因緣別
X16n0308_p0078b03║離則滅去。然既屬虗妄，總非真實。同彼浮塵，猶若
X16n0308_p0078b04║幻化。識冰則冰元是水，了妄則妄無不真。故曰本
X16n0308_p0078b05║如來藏。常住等八字，皆藏性中德相。體自不變，曰
X16n0308_p0078b06║常住。用恒隨緣，曰妙明。由不變故，離於生滅去來，
X16n0308_p0078b07║曰不動。由隨緣故，通為一切法體，曰周圓。具此多
X16n0308_p0078b08║義，名妙。彼此無異，曰真如性也。其奈凡夫執陰等
X16n0308_p0078b09║為實有，二乘迷諸法為心外，自蔽妙明，枉受淪溺。
X16n0308_p0078b10║故斥以絕然不知，激以速發深省。所謂慈悲之故，
X16n0308_p0078b11║有落草之談也。○性真下。結示悟真無妄。性即藏
X16n0308_p0078b12║性真常，偏約體言。求於去來等，即就體以示真空
X16n0308_p0078b13║義也。良由陰入處界，全妄皆真。秪緣一向不知，妄
X16n0308_p0078b14║見有彼此去來、聖凡迷悟、（凡夫執我為迷，小聖無我為悟。既皆法執未了，
X16n0308_p0078b15║亦權分勝劣而已。）始終生死。若知從緣無性，舉體全真，真
X16n0308_p0078b16║亦強名。況復更求去來迷悟等，自應了無所得。據
X16n0308_p0078b17║此，則益信下之所說，為空如來藏矣。取例總以融
X16n0308_p0078b18║會竟。二、分科別為顯示四。一約陰顯示，二約
X16n0308_p0078b19║入顯示，三約處顯示，四約界顯示。初二。一、總
X16n0308_p0078b20║徵，二、別示。初。
X16n0308_p0078b21║阿難！云何五陰本如來藏妙真如性？
X16n0308_p0078b22║云何者，徵起詞。良以色等五陰，本是世間有為之
X16n0308_p0078b23║法，一旦許為藏性，故須徵起，然後釋明耳。正脈云：
X16n0308_p0078b24║陰者，蓋覆義，謂蓋覆真性。新翻為蘊，蘊者，積聚義，
X16n0308_p0078c01║謂積聚有為。愚謂二義交資，互為過患。正以積聚
X16n0308_p0078c02║有為，故能蓋覆真性。又以蓋覆真性，故致積聚有
X16n0308_p0078c03║為。對下處界，此為迷於心不迷於色者，合色開心。
X16n0308_p0078c04║又為上根人聞略得悟者說也。不言常住妙明等
X16n0308_p0078c05║義，但言妙真如性者，舉總以該別故。
X16n0308_p0078c06║二、別示五。一、色陰，二、受陰，三、想陰，四、行陰，五、識
X16n0308_p0078c07║陰。初（色即十一色法。俱舍云：始自眼根，終乎無表，皆名為色。清涼云：形質可緣曰色，變礙
X16n0308_p0078c08║為義。蓋變謂變壞，變顯剎那無常，壞顯同分無常。礙謂質礙，以眾微集聚，自成形質，能為障礙。如一紙即
X16n0308_p0078c09║能障眼，一墻便能障身是也。）三。一取喻空華，二就喻辯妄，三
X16n0308_p0078c10║承辯結示。初。
X16n0308_p0078c11║阿難，譬如有人以清淨目觀晴明空，唯一晴虗逈無
X16n0308_p0078c12║所有。其人無故，不動目睛瞪以發勞，則於虗空別見
X16n0308_p0078c13║狂華，復有一切狂亂非相。○色陰當知亦復如是。
X16n0308_p0078c14║初別以喻顯人，喻本源真心。起信云：初唯依一心
X16n0308_p0078c15║為本源。淨目觀空，喻真如門中真智契真也。真智
X16n0308_p0078c16║契真，一法不立，故喻以唯一晴虗，逈無所有。目貴
X16n0308_p0078c17║自如無故，而欲要不動，喻生滅門不守自性也。起
X16n0308_p0078c18║信云：次依一心開二門：一者心真如門，二者心生
X16n0308_p0078c19║滅門。若欲已即覺，即喻覺義。今乃久瞪不轉，喻不
X16n0308_p0078c20║覺義。起信云：次依生滅門明二義：一者覺義，謂心
X16n0308_p0078c21║體離念等；二者不覺義，謂不如實知真如法一，故
X16n0308_p0078c22║不覺心起等。勞目病，喻業相。見病見，喻轉相。狂華
X16n0308_p0078c23║亂動，喻現相。起信云：次依後義生三細：謂初依不
X16n0308_p0078c24║覺故心動，名業相；由業故轉成能見，名轉相；由能
X16n0308_p0079a01║見故，則有境界妄現，名現相。現相既成，凡夫於中
X16n0308_p0079a02║執有，攬為色陰；二乘於中析無，妄謂色空。故喻云：
X16n0308_p0079a03║復有一切狂亂非相。狂亂云：一切者，謂華相眾多，
X16n0308_p0079a04║如垂𩬊、蠅翼、金星等，喻五根六塵，即凡夫攬為色
X16n0308_p0079a05║陰者也。非相者，對待見無，如先有後無，此有彼無，
X16n0308_p0079a06║喻析色離色，即二乘妄謂色空者也。○色陰下，總
X16n0308_p0079a07║以法合。喻已別明，玩味自知，故總以色陰合之。教
X16n0308_p0079a08║以當知者，有二義：一者當知相妄，如狂華親依瞪
X16n0308_p0079a09║勞現故。二者當知性真，如狂華轉依人目起故。是
X16n0308_p0079a10║知違本逐末，色陰固是不實。遡流窮源，真外曾無
X16n0308_p0079a11║異法。且莫於狂華亂起處，執有執無。宜須向瞪勞
X16n0308_p0079a12║未發時，守目安人。亦復如是，富哉言乎。取喻空華
X16n0308_p0079a13║竟。二、就喻辯妄二：一標非二處，二分文各破。
X16n0308_p0079a14║初。
X16n0308_p0079a15║阿難！是諸狂華非從空來、非從目出。
X16n0308_p0079a16║空喻性空，雖曰性空，亦但取真如理境本來清淨
X16n0308_p0079a17║言之，非此頑空也。目喻真智，雖曰真智，亦但取真
X16n0308_p0079a18║如心相自具靈明言之，非比事智也。意言狂華無
X16n0308_p0079a19║實，惟依勞見現起，故曰非從空來，非從目出。喻色
X16n0308_p0079a20║陰虗妄，唯依業轉幻興，非性空起，非真智現。正顯
X16n0308_p0079a21║其違本漸遠，而逐末漸深也。二、分文各破二。
X16n0308_p0079a22║一破從空來，二破從目出。初。
X16n0308_p0079a23║如是，阿難，若空來者，既從空來，還從空入。○若有出
X16n0308_p0079a24║入，即非虗空。○空若非空，自不容其華相起滅，如阿
X16n0308_p0079b01║難體不容阿難。
X16n0308_p0079b02║初、因出定入，當處出生，隨處滅盡，本無出入。若謂
X16n0308_p0079b03║從空來者，則是從空而出。然來時既從空出，去時
X16n0308_p0079b04║還從空入，此必無之事也。○若有下，難以非空。若
X16n0308_p0079b05║果其有出入者，則空有內外。空有內外，則成有相，
X16n0308_p0079b06║故曰即非虗空。○空若下。轉顯其謬。言空若非空，
X16n0308_p0079b07║是果成有相矣。相豈容相？故曰：自不容其華相起
X16n0308_p0079b08║滅。如汝阿難體是有相，自應不復更容阿難於中
X16n0308_p0079b09║出入。然既展轉成謬，決知狂華不從空來。以此為
X16n0308_p0079b10║喻，則色陰非性空起也。二、破從目出。
X16n0308_p0079b11║若目出者，既從目出，還從目入。○即此華性從目出
X16n0308_p0079b12║故，當合有見。○若有見者，去既華空，旋合見眼。○若
X16n0308_p0079b13║無見者，出既翳空，旋當翳眼。○又見華時，目應無翳。
X16n0308_p0079b14║云何晴空，號清明眼。
X16n0308_p0079b15║初、因出定入。若謂從目出者，目出必在見華時也。
X16n0308_p0079b16║見華時既從目出，不見時則應還從目入。說出說
X16n0308_p0079b17║入，二俱招難，至下自知。○即此下由出定見，謂既
X16n0308_p0079b18║此華性果從目出者，自得目之氣分，而狂華當合
X16n0308_p0079b19║有見。華若無見，豈從目出？此說出招難也。○若有
X16n0308_p0079b20║下，有見不成。若必謂有見者，雖說出無過，而入尤
X16n0308_p0079b21║招難。以從目出去之時，既能見之華在於虗空，若
X16n0308_p0079b22║不見時，是又旋入於眼，而狂華即應見眼，華豈有
X16n0308_p0079b23║見眼之理哉？此說入招難也。○若無下，無見不成。
X16n0308_p0079b24║若謂雖從目出，不妨無見者，無見則同彼諸物，乃
X16n0308_p0079c01║有礙之法矣。若果有礙，則入仍招難。以從目出去
X16n0308_p0079c02║之時，既翳礙於空，若旋入眼中之時，自當翳礙於
X16n0308_p0079c03║眼華，豈有礙眼之時哉。○又見下。重難無見。又若
X16n0308_p0079c04║狂華無見而有礙者，則見華之時，華既在空，目應
X16n0308_p0079c05║無翳。若爾，則晴空無華，乃華入於目，目應有翳，不
X16n0308_p0079c06║得清明。云何舉世皆以目見晴空逈無所有時，號
X16n0308_p0079c07║清明眼？然既展轉成謬，決知狂華不從目出。以此
X16n0308_p0079c08║為喻，則色陰非真智現也。就喻辯妄竟。
X16n0308_p0079c09║三、承辯結示。
X16n0308_p0079c10║是故當知，色陰虗妄，本非因緣、非自然性。
X16n0308_p0079c11║以是空出目出，展轉成謬之故。應知色陰，非性空
X16n0308_p0079c12║起，非真智現。來無所從，去無所至。同彼狂華，一類
X16n0308_p0079c13║虗妄。但能消業轉之勞，見全色皆真如之智境，還
X16n0308_p0079c14║同淨目晴空。故曰本非因緣，非自然性。然性即藏
X16n0308_p0079c15║性，其體不變，故非因緣。其用隨緣，故非自然。為業
X16n0308_p0079c16║轉之元始，是現相之宗極。故曰本也。色陰竟。
X16n0308_p0079c17║二、受陰（正脈云：此下開一心法為四陰也。前三即徧行心所，行陰即思。後一仍合八識心王，
X16n0308_p0079c18║略開為四耳。今此受者，領納為義。唯識云：領以為境，令生覺受。敷不出三，謂對違順雙非之境，而生苦樂
X16n0308_p0079c19║捨之三受）。三。一取喻幻觸，二就喻辨妄，三承辯結示。
X16n0308_p0079c20║初。
X16n0308_p0079c21║阿難！譬如有人手足晏安百骸調適，忽如忘生性無
X16n0308_p0079c22║違順，其人無故以二手掌於空相摩，於二手中妄生
X16n0308_p0079c23║澁滑冷熱諸相。○受陰當知亦復如是。
X16n0308_p0079c24║初別以喻顯。譬如有人，仍喻一心本源。手足晏安，
X16n0308_p0080a01║喻真如不動。以晏安者，寂靜義也。百骸調適，喻性
X16n0308_p0080a02║德自如。以調適者，和順義也。忘生者，忘其有生，南
X16n0308_p0080a03║郭子綦所謂喪我是也。先已有生，忽而如忘，喻生
X16n0308_p0080a04║滅門中覺義。性無違順者，喻覺則心體離念，無受
X16n0308_p0080a05║陰故。其人無故者，無故要動，喻生滅門中不覺義
X16n0308_p0080a06║也。要動故，手分為二喻。不覺則真妄和合，而成阿
X16n0308_p0080a07║賴耶識，名為業相。有手必有掌，喻由業故，轉出能
X16n0308_p0080a08║見，名為轉相。有掌欲摩，無物可摩，故自摩空，喻由
X16n0308_p0080a09║能見故，於本無境界中，妄見境界，名為現相。初摩
X16n0308_p0080a10║之而澁冷，喻苦受。後摩之而滑熱，喻樂受。形顯兩
X16n0308_p0080a11║楹，唯覺中庸，喻捨受也。言妄生者，以空本無物，澁
X16n0308_p0080a12║冷滑熱，惟是手中妄生，喻境界非真。苦樂捨受，唯
X16n0308_p0080a13║依業相幻起。葢佛以幻觸喻妄受者，以受因觸顯，
X16n0308_p0080a14║借觸易施破故。又諸識皆有覺受，今取賴耶中覺
X16n0308_p0080a15║受，言賴耶近真，覺受尚是虗妄，況餘諸識，體唯虗
X16n0308_p0080a16║妄者乎？○受陰下。總以法合，亦唯顯受之與觸一
X16n0308_p0080a17║類虗妄而已。取喻幻觸竟。二、就喻辯妄二：一
X16n0308_p0080a18║標非二處，二分文各破。初。
X16n0308_p0080a19║阿難！是諸幻觸不從空來、不從掌出。
X16n0308_p0080a20║既云幻觸，則體唯虗妄，豈從空來掌出？喻諸受亦
X16n0308_p0080a21║然，實不從轉相現相起也。二、分文各破二。一
X16n0308_p0080a22║破從空來，二破從掌出。初。
X16n0308_p0080a23║如是，阿難，若空來者，既能觸掌，何不觸身？○不應虗
X16n0308_p0080a24║空選擇來觸。
X16n0308_p0080b01║初正破空來。如是者，謂如上所說。如是阿難者，呼
X16n0308_p0080b02║其名而再告之也。若謂諸觸從空來者，空無邊際，
X16n0308_p0080b03║諸觸亦應無其邊際。若爾，則既能觸掌，何不觸身？
X16n0308_p0080b04║○末句兼防謬辯。（恐謬辯云：空雖出觸，亦有選擇，何妨觸手而不觸身？故為此防。）
X16n0308_p0080b05║言不應者，謂虗空無知，何能選擇？若有選擇，則非
X16n0308_p0080b06║虗空矣。是則虗空無擇，而又但能觸掌，知諸觸不
X16n0308_p0080b07║從空來。以此為喻，顯受陰不從現相起也。
X16n0308_p0080b08║二、破從掌出。
X16n0308_p0080b09║若從掌出，應非待合。又掌出故，合則掌知，離則觸入
X16n0308_p0080b10║臂腕骨髓，應亦覺知入時踪跡。○必有覺心，知出知
X16n0308_p0080b11║入。自有一物，身中往來。何待合知，要名為觸。
X16n0308_p0080b12║初、正申兩破。若謂此觸從掌出者，未合即應出，觸
X16n0308_p0080b13║應不待合方出，此約未合不出破也。又若此觸從
X16n0308_p0080b14║掌出者，合則掌知有觸，是觸從掌中出矣。若爾，則
X16n0308_p0080b15║離開之時，不覺有觸，是此觸又從掌中而入。若果
X16n0308_p0080b16║從掌中入者，近則通於手腕，遠則通於肘臂，而臂
X16n0308_p0080b17║腕骨髓中，應亦覺知入時踪跡，此約離時不入破
X16n0308_p0080b18║也。○必有下，兼防謬應。（恐謬應云：離開之時，實從掌入。臂腕骨髓中，亦實有
X16n0308_p0080b19║覺心知出知入，何勞以此為難？故為此防。）若必謂實有覺心知出知入，
X16n0308_p0080b20║自應有一澁滑冷熱之物，在汝身中往來，爾時即
X16n0308_p0080b21║合名之為觸。何待合掌之後，知有澁滑冷熱，乃要
X16n0308_p0080b22║名為觸？此益見其謬也。既展轉成謬，知此觸不從
X16n0308_p0080b23║掌出。以此為喻，顯受陰不從轉相起也。就喻辨妄
X16n0308_p0080b24║竟。三、承辨結示。
X16n0308_p0080c01║是故當知，受陰虗妄本非因緣、非自然性。
X16n0308_p0080c02║準上色陰可知。受陰竟。
X16n0308_p0080c03║三、想陰（想謂懸想，謂於不現前境懸遠想像。故灌頂引唯識云：想謂於境取像為性，施設種
X16n0308_p0080c04║種名言為業。為要安立境分齊相，方能隨起種種名言。雖八識俱有，唯第六最勝。今所破者，似惟第六中
X16n0308_p0080c05║想，葢以勝況劣也）。三。一、取喻酢說，二、就喻辨妄，三、承辨
X16n0308_p0080c06║結示。初。
X16n0308_p0080c07║阿難！譬如有人談說酢梅，口中水出，思踏懸崖，足心
X16n0308_p0080c08║酸澁。○想陰當知亦復如是。
X16n0308_p0080c09║初並陳兩喻。先約酢說喻之。有人喻一切眾生，凡
X16n0308_p0080c10║想陰未盡者皆是。談說喻能想之心。酢梅者謂梅
X16n0308_p0080c11║酸，如酢喻所想之境。喻中酢梅未至，說惟懸說。法
X16n0308_p0080c12║中境界不現，想唯懸想，義相似也。然說雖懸說，能
X16n0308_p0080c13║令口中水出，喻想雖懸想，能令心中愛生。愛即屬
X16n0308_p0080c14║水，如後云貪求財寶舉體光潤，心著行淫二根流
X16n0308_p0080c15║液是也。思踏二句，次約崖思喻之。思踏懸崖，亦喻
X16n0308_p0080c16║能想所想。葢酢說喻順境上想，崖思喻逆境上想，
X16n0308_p0080c17║故兩陳之。足心謂足底中間也。言踏崖雖屬懸思，
X16n0308_p0080c18║能令足底酸澁，喻逆境雖屬懸想，能令心中忿恚。
X16n0308_p0080c19║以酸澁忿恚皆對逆境生起，故為喻也。○想陰下。
X16n0308_p0080c20║總以法合，準上二陰可知。二、就喻辯妄三：一
X16n0308_p0080c21║標非二處，二分文各破，三崖思類明。初。
X16n0308_p0080c22║阿難，如是酢說，不從梅生，非從口入。
X16n0308_p0080c23║如是酢說，初說不從梅生，說已非從口入。無出無
X16n0308_p0080c24║入，顯酢說之無實。喻懸想初起不從境生，暫滅非
X16n0308_p0081a01║從心入。無出無入，知想陰之虗妄。曰不曰非至下，
X16n0308_p0081a02║各破自見。二、分文各破二。一破從梅生，二破
X16n0308_p0081a03║從口入。初。
X16n0308_p0081a04║如是，阿難，若梅生者，梅合自談，何待人說？
X16n0308_p0081a05║恐謂無梅，憑何說酢？初說必從梅生，故為此破。若
X16n0308_p0081a06║必謂從梅生者，是梅能生說矣。梅能生說，即合自
X16n0308_p0081a07║談，何必待人而說？既必待人，則初說不從梅生。以
X16n0308_p0081a08║此為喻，知懸想初起，不從境生也。二，破從口入。
X16n0308_p0081a09║若從口入，自合口聞，何須待耳？○若獨耳聞此水，何
X16n0308_p0081a10║不耳中而出？
X16n0308_p0081a11║初、正破口入。恐謂聞說口中出水，說已必從口入，
X16n0308_p0081a12║故為此破。若必謂從口入者，自合口即能聞矣。口
X16n0308_p0081a13║若能聞，何須待耳方聞？既猶待耳，則說已非從口
X16n0308_p0081a14║入。以此為喻，知懸想暫滅，不從心入也。○若獨下，
X16n0308_p0081a15║兼防謬辨。恐謬辯云：說唯從口，聞唯從耳。難口令
X16n0308_p0081a16║聞，世間相違，故為此防。若謂獨耳能聞，是酢說惟
X16n0308_p0081a17║入於耳矣。若爾，此水何不耳中而出，而必待口出？
X16n0308_p0081a18║此轉見其謬也。分文各破竟。三崖思類。明。
X16n0308_p0081a19║想踏懸崖，與說相類。
X16n0308_p0081a20║喻中懸崖之思，同彼酢梅之說，法中逆境之想，同
X16n0308_p0081a21║彼順境之想，故云相類，令準彼而知此也。就喻辯
X16n0308_p0081a22║妄竟。三、承辨結示。
X16n0308_p0081a23║是故當知，想陰虗妄本非因緣、非自然性。
X16n0308_p0081a24║既知梅說崖思，出入無從自了。取境想陰，當體虗
X16n0308_p0081b01║妄。知妄即離，不真何待？故曰：本非因緣，非自然性。
X16n0308_p0081b02║想陰竟。四、行陰（行者，以造作、遷流為義。俱舍云：造作、遷流，二義名行。雜集云：造
X16n0308_p0081b03║作是行相，由此行故，令心造作，謂於善、惡、無記品中，驅役心故。今經云：譬如瀑流，波浪相續。雜集偏顯造
X16n0308_p0081b04║作，今經偏顯遷流，其實造作、遷流，相資為患，故俱舍兼二義言之。體即徧行中思，於百法內，攝法最多，除
X16n0308_p0081b05║色、受、想及八識心王，其餘四十九心所，及二十四不相應行，皆行陰攝。然既屬徧行中思，則八識俱有，唯
X16n0308_p0081b06║第七最勝，以恒審思量故。今所破者，似指七思，亦以勝況劣也）。三。一、取喻流性，
X16n0308_p0081b07║二、就喻辨妄，三、承辯結示。初。
X16n0308_p0081b08║阿難！譬如瀑流波浪相續，前際後際不相踰越。○行
X16n0308_p0081b09║陰當知亦復如是。
X16n0308_p0081b10║初、別以喻明。瀑流者，急流水也，喻七識中行。波浪
X16n0308_p0081b11║者，鼓動騰躍，喻行陰有造作義。相續者，新新不住，
X16n0308_p0081b12║喻行陰有遷流義。前際後際，喻前念後念。不相踰
X16n0308_p0081b13║越，喻各有分齊，所謂一念中有九十剎那，一剎那
X16n0308_p0081b14║中有九百生滅是也。○行陰下。總以法合。以行陰
X16n0308_p0081b15║合瀑流，以造作遷流合波浪等，如上可思。二、就
X16n0308_p0081b16║喻辯妄二：一標非即離，二分文各破。初。
X16n0308_p0081b17║阿難，如是流性，不因空生，不因水有，亦非水性，非離
X16n0308_p0081b18║空水。
X16n0308_p0081b19║不因空生，喻行陰不因性空而有。不因水有，喻行
X16n0308_p0081b20║陰不因識體而興。亦非水性，喻行陰亦非識性。此
X16n0308_p0081b21║總一非即義也。非離空水，喻行陰亦不離性空及
X16n0308_p0081b22║識。此且總標，至下乃一一俱破。二、分文各破二。
X16n0308_p0081b23║一破即空水，二破離空水。初。
X16n0308_p0081b24║如是，阿難，若因空生，則諸十方無盡虗空成無盡流，
X16n0308_p0081c01║世界自然俱受淪溺。○若因水有，則此瀑流性，應非
X16n0308_p0081c02║水有。所有相，今應現在。○若即水性，則澄清時應非
X16n0308_p0081c03║水體。
X16n0308_p0081c04║初破因空生。瀑流下依於水，上臨於空，恐謂因空
X16n0308_p0081c05║有流，故為此破。若謂瀑流因空生者，則應凡有空
X16n0308_p0081c06║處皆悉生流。若爾，則十方虗空應成無盡流矣。果
X16n0308_p0081c07║其成無盡流，而世界之中自然俱受淪溺。今既不
X16n0308_p0081c08║爾，則瀑流非因空生。以此為喻，知行陰不因性空
X16n0308_p0081c09║有也。○若因下，破因水有。恐謂既不因空，定是因
X16n0308_p0081c10║水，故為此破。若謂瀑流因水有者，則水如父，而流
X16n0308_p0081c11║如子矣。若爾，則瀑流性應非水。性猶體也。應非水
X16n0308_p0081c12║者，如子因父生，子體決定不是父也。是則水為能
X16n0308_p0081c13║有，流為所有，能所二相，今應現在可別。既無可別，
X16n0308_p0081c14║則瀑流非因水有。以此為喻，知行陰不因識體有
X16n0308_p0081c15║也。○若即下，破即水性。恐謂既非因水而有，想應
X16n0308_p0081c16║即是水性，故為此破。若謂瀑流即水性者，是水以
X16n0308_p0081c17║瀑流為自體矣。若爾，則澄清無流之時，應反非水
X16n0308_p0081c18║體，豈理也哉。是知瀑流非即水性。以此為喻，知行
X16n0308_p0081c19║陰不即是識性也。二，破離空水。
X16n0308_p0081c20║若離空水，空非有外，水外無流。
X16n0308_p0081c21║空非有外者，空性周徧。水外無流者，水為流本。空
X16n0308_p0081c22║性周徧，離空流在何所？水為流本，離本焉能有流？
X16n0308_p0081c23║用此為喻，知行陰非離性與識也。是則上科唯是
X16n0308_p0081c24║顯其相妄，此科兼為顯其性真，故下科承此而結
X16n0308_p0082a01║示之。就喻辯妄竟。三、承辨結示。
X16n0308_p0082a02║是故當知，行陰虗妄本非因緣、非自然性。
X16n0308_p0082a03║不即性識，則觀相元妄，無可指陳；不離性識，則觀
X16n0308_p0082a04║性元真，唯妙覺明。若果能達妄本空，知真本有，則
X16n0308_p0082a05║正當遷流處，實即不遷。肇論云：旋嵐偃嶽而常靜，
X16n0308_p0082a06║江河競注而不流等，蓋有見於此矣。行陰竟。
X16n0308_p0082a07║五、識陰（識以了別為義。雜集云：了別是識相，謂由此識故，了別色、聲、香、味、觸、法等種種境界。
X16n0308_p0082a08║小乘唯六，大乘有八。前五識緣性境，第六識緣獨影境，第七緣帶質境，第八緣根器種子。今此中所破，似
X16n0308_p0082a09║指第八。以受熏持種為諸識本，破其本而枝末自盡矣）。三。一、取喻瓶空，二、
X16n0308_p0082a10║就喻辨妄，三、承辯結示。初。
X16n0308_p0082a11║阿難，譬如有人取頻伽瓶，塞其兩孔滿中擎空，千里
X16n0308_p0082a12║遠行用餉他國。○識陰當知亦復如是。
X16n0308_p0082a13║初別以喻明。有人喻眾生，凡識陰未盡者皆是也。
X16n0308_p0082a14║西域有鳥，名迦陵頻伽，此翻妙聲，像此作瓶，故即
X16n0308_p0082a15║以頻伽名之。今云取頻伽瓶者，喻眾生由識陰故，
X16n0308_p0082a16║攬四大以為身也。塞喻二執，孔喻二空。言眾生既
X16n0308_p0082a17║以四大為身，於中執我我所，障蔽二空，故以塞孔
X16n0308_p0082a18║喻之。兩孔者，瓶有二口也。空喻識陰，言眾生二執
X16n0308_p0082a19║未破，不能脫此軀㲉，遂致周徧之識，受局於地水
X16n0308_p0082a20║火風之中，故以滿擎喻之。千里遠行，喻發心修行
X16n0308_p0082a21║趣果也。言眾生從初發心中，歷信、住、行、向、暖、頂、忍、
X16n0308_p0082a22║世、地等十重行位，故以千里喻之。位位皆有修證，
X16n0308_p0082a23║故以遠行喻之。餉，饋送也。用餉他國者，喻發心脩
X16n0308_p0082a24║行，斷二執，證二空，轉有漏識入於佛果，無漏身中
X16n0308_p0082b01║而為無垢淨識。至下云開孔倒瓶，正喻斷執證空
X16n0308_p0082b02║等義也。○識陰下。總以法合。可知。（問：此識去後來先，為受報之主。
X16n0308_p0082b03║古德謂業牽識走，如瓶擎空行。捨身受身，如用餉他國。似甚有理。今約轉有漏入無漏釋之，而有何理可
X16n0308_p0082b04║據？答：此識固為受報之主，亦是成佛之源。故前文呼為菩提涅槃，元清淨體。而後文識陰盡處，則曰超出
X16n0308_p0082b05║諸位，入於如來妙莊嚴海。況此識即是六根中性，而是經之所以獨為推重者，正以其用為因心，決定成
X16n0308_p0082b06║佛故。是知此經不取捨身受身之功，但取脩因契果之力。為順佛意，故作此配。）二、就喻
X16n0308_p0082b07║辨妄。二。一標非來入，二分文各破。初。
X16n0308_p0082b08║阿難，如是虗空，非彼方來，非此方入。
X16n0308_p0082b09║如是虗空，指已到他國之空，喻佛果無垢識也。非
X16n0308_p0082b10║彼方來者，非彼本處地方擎來，喻無垢識非從凡
X16n0308_p0082b11║夫有漏身中帶來。非此方入者，亦非既到此方始
X16n0308_p0082b12║入缾中，喻無垢識亦非既到佛地轉入無漏身中。
X16n0308_p0082b13║葢以性識周徧，隨緣異稱，因位有賴耶異熟之名，
X16n0308_p0082b14║果地擅無垢淨識之號。其猶虗空任器，春色分和，
X16n0308_p0082b15║本無去以無來，又何出而何入。是此科不惟顯識
X16n0308_p0082b16║相之虗妄，抑以見識性之真實也。二、分文各破
X16n0308_p0082b17║二。一破彼方來，二破此方入。初。
X16n0308_p0082b18║如是，阿難，若彼方來，則本瓶中既貯空去，於本瓶地
X16n0308_p0082b19║應少虗空。
X16n0308_p0082b20║前云擎空遠行，似從彼來，故為此破。若謂此空從
X16n0308_p0082b21║彼方擎來者，則是於本瓶中貯得一塊虗空去了。
X16n0308_p0082b22║若爾，則本所置瓶之地，應少一塊虗空。空既不少，
X16n0308_p0082b23║知此空非彼方來。以此為喻，則無垢識非從有漏
X16n0308_p0082b24║身中帶來。二、破此方入。
X16n0308_p0082c01║若此方入，開孔倒瓶，應見空出。
X16n0308_p0082c02║恐謂既非彼來，定從此入，故為此破。若謂此空乃
X16n0308_p0082c03║既到此方始入缾中者，必是倒出前空，乃可容此
X16n0308_p0082c04║空令入。若爾，則開孔倒瓶時，應見前空從瓶中出；
X16n0308_p0082c05║前既不出，知此空非此方入。以此為喻，則無垢識
X16n0308_p0082c06║非既到佛地乃入無漏身中。就喻辨妄竟。
X16n0308_p0082c07║三、承辨結示。
X16n0308_p0082c08║是故當知，識陰虗妄，本非因緣、非自然性。
X16n0308_p0082c09║從凡至聖，隨緣異稱，說轉說入，循業各現。故云當
X16n0308_p0082c10║知虗妄性識，本無增減，真空豈有入來。故曰本非
X16n0308_p0082c11║因緣，非自然性也。然此已上五陰，據後文從真起
X16n0308_p0082c12║妄，因相織而成濁相，反妄歸真，緣作證而受羣邪，
X16n0308_p0082c13║要皆由於不達相妄，罔識性真。若果能了相元妄，
X16n0308_p0082c14║無復從前相織，知性皆真，不向中途作證，則解結
X16n0308_p0082c15║入圓通，澄濁入涅槃之方便，無越此矣。有志斷證
X16n0308_p0082c16║者，其勿忽諸。約陰顯示竟。
X16n0308_p0082c17║楞嚴經指掌疏卷二