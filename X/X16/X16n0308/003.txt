X16n0308_p0082c18║
X16n0308_p0082c19║
X16n0308_p0082c20║
X16n0308_p0082c21║楞嚴經指掌疏卷三
X16n0308_p0082c22║京都拈華寺賢宗後學達天通理敬述
X16n0308_p0082c23║嗣法門人（興宗祖旺謄清懷仁祖毓較字）
X16n0308_p0082c24║二、約入顯示（諸經無此，故世間法惟三科，今經加此成四。若以尋常六入，似是開色合
X16n0308_p0083a01║心，以前五皆色，後一是心。今則不爾，以六入皆約根性言之，乃開一心法為六種根性也）。二。一、
X16n0308_p0083a02║總徵，二、別示。初。
X16n0308_p0083a03║復次，阿難！云何六入本如來藏妙真如性？
X16n0308_p0083a04║復次阿難者，重呼當機示以六入義也。六入即眼
X16n0308_p0083a05║等六根，既同五陰許為藏性，亦須徵也。根以能生
X16n0308_p0083a06║為義，偏取浮勝能生識故，非今經意，今經乃指六
X16n0308_p0083a07║性。入有二義：一涉入，如下云發見居中；二吸入，如
X16n0308_p0083a08║下云吸此塵象。二、別示六。一眼入，二耳入，三
X16n0308_p0083a09║鼻入，四舌入，五身入，六意入。初三：一、比例顯
X16n0308_p0083a10║妄。二、出名辯偽。三、承辨結示。初。
X16n0308_p0083a11║阿難，即彼目睛瞪發勞者，兼目與勞同是菩提瞪發
X16n0308_p0083a12║勞相。
X16n0308_p0083a13║即，就也。目瞪發勞，乃色陰中喻。今即就之，以發明
X16n0308_p0083a14║眼入，故云即彼。又雖云即彼，而取義不同。以彼惟
X16n0308_p0083a15║是喻，此則直就目勞說故。者字訓人，上加之字，意
X16n0308_p0083a16║則顯矣。目字意取見性，以性不自顯，寄根說故。勞
X16n0308_p0083a17║字亦該狂華，以勞雖瞪發，因境顯故。曰兼、曰與、曰
X16n0308_p0083a18║同是等者，比例發明故。此有二義：一者比例信真。
X16n0308_p0083a19║言目中見性，本於真性菩提，人或易信。瞪發勞相，
X16n0308_p0083a20║亦本於真性菩提，人皆難明。故云同是菩提。佛意
X16n0308_p0083a21║以根性本真，例彼勞相亦本真也。二者比例知妄。
X16n0308_p0083a22║言瞪發勞相，唯是虗妄無實，人皆易知。目中見性，
X16n0308_p0083a23║亦惟是虗妄無實，人或難信。故曰同是瞪勞。佛意
X16n0308_p0083a24║以瞪勞虗妄，例彼見性亦唯妄也。二義中比例信
X16n0308_p0083b01║真，乃是兼釋前疑。以前云浮塵幻化，其性真為妙
X16n0308_p0083b02║覺明體。今此瞪發勞相，亦屬浮塵幻化。前疑未了
X16n0308_p0083b03║者，於此重釋。比例知妄，乃是本科正義。觀下文即
X16n0308_p0083b04║為辨妄，可知。二、出名辨偽二一、出名略顯。二、
X16n0308_p0083b05║推因詳辯。初。
X16n0308_p0083b06║因於明暗二種妄塵，發見居中，吸此塵象，名為見性。
X16n0308_p0083b07║○此見離彼明暗二塵，畢竟無體。
X16n0308_p0083b08║初托塵似有，明暗相傾，故稱妄塵。因塵發見，還緣
X16n0308_p0083b09║於塵，故曰居中。吸，引也，謂吸引塵象為自境也。正
X16n0308_p0083b10║以有此功能，得稱見性。而言名為者，亦顯其唯是
X16n0308_p0083b11║幻妄稱相而已。○此見下，離塵實無。若論明暗二
X16n0308_p0083b12║相，恒時相續，無有離時。所言離者，乃指了境惟心，
X16n0308_p0083b13║觀心忘境。境既不有，見從何起？故曰畢竟無體。如
X16n0308_p0083b14║耳根中，入流亡所，動靜不生，乃至聞所聞盡，正齊
X16n0308_p0083b15║乎此。六結之中，亦唯解得前三結。若更能覺所覺
X16n0308_p0083b16║空，乃至寂滅現前時，則本如來藏妙真如性矣。是
X16n0308_p0083b17║知雖曰無體，但為頓了相妄，進達性真，非同前之
X16n0308_p0083b18║識心畢竟破也。餘五入准知。二、推因詳辯二。
X16n0308_p0083b19║一總標無從，二分文各破。初。
X16n0308_p0083b20║如是，阿難，當知是見非明暗來，非從根出，不於空生。
X16n0308_p0083b21║正脈云：約世情根出，乃為正計，餘二防轉計而已。
X16n0308_p0083b22║二、分文各破。
X16n0308_p0083b23║何以故？○若從明來，暗即隨滅，應非見喑。若從暗來，
X16n0308_p0083b24║明即隨滅，應無見明。○若從根生，必無明暗，如是見
X16n0308_p0083c01║精本無自性。○若於空出，前矚塵象，歸當見根。又空
X16n0308_p0083c02║自觀，何關汝入？
X16n0308_p0083c03║此中有四義：初、承前徵起，可知。○二、破從塵來。若
X16n0308_p0083c04║謂此見從明來者，是見以明為因矣。既以明為因，
X16n0308_p0083c05║暗時明滅，見即隨滅。以無生因故，果其隨滅，即應
X16n0308_p0083c06║不見於暗，云何依舊見暗？若從暗來等，准知。○三、
X16n0308_p0083c07║破從根生。若謂此見從根生者，必無藉於明暗。要
X16n0308_p0083c08║知無明無暗，見精本無自性。以離塵無體，如上已
X16n0308_p0083c09║辯故。○四、破從空出。若謂此見於空出者，空出入
X16n0308_p0083c10║眼前矚塵象，固其宜矣。然出必有歸，若還歸於空，
X16n0308_p0083c11║反當見根。既無是事，知非空出。又縱許空出，亦是
X16n0308_p0083c12║空自能觀，何關汝入？此益見其謬也。出名辨偽竟。
X16n0308_p0083c13║三、承辯結示。
X16n0308_p0083c14║是故當知，眼入虗妄，本非因緣，非自然性。
X16n0308_p0083c15║三處無從，宛同勞相，故曰虗妄。識是菩提，瞪發不
X16n0308_p0083c16║瞪，則依然菩提，故曰本非等也。眼入竟。二、耳入
X16n0308_p0083c17║三。一、比例顯妄。二、出名辨偽。三、承辨結示。初。
X16n0308_p0083c18║阿難，譬如有人以兩手指急塞其耳，耳根勞故頭中
X16n0308_p0083c19║作聲，兼耳與勞同是菩提瞪發勞相。
X16n0308_p0083c20║雖曰譬如，只是作設若義。下皆准此。上科取瞪目
X16n0308_p0083c21║發勞，此科取塞耳成勞。事義相類，隨根異說。故目
X16n0308_p0083c22║勞以空華為驗，如前色陰中說。耳勞以虗響為驗，
X16n0308_p0083c23║故云頭中作聲。兼耳與勞等，亦是以耳中聞性，例
X16n0308_p0083c24║塞成勞相，顯其本真。以塞成勞相，例耳中聞性，顯
X16n0308_p0084a01║其惟妄也。若順耳根，應云塞發勞相。因六性同為
X16n0308_p0084a02║賴耶見分，有類眼見，故通云瞪發。二、出名辯偽
X16n0308_p0084a03║二。一、出名略顯。二、推因詳辨。初。
X16n0308_p0084a04║因於動靜二種妄塵，發聞居中，吸此塵象，名聽聞性。
X16n0308_p0084a05║此聞離彼動靜二塵，畢竟無體。
X16n0308_p0084a06║義皆準上，唯根塵異耳。二、推因詳辯二。一總
X16n0308_p0084a07║標無從，二分文各破。初。
X16n0308_p0084a08║如是，阿難，當知是聞非動靜來，非於根出，不於空生。
X16n0308_p0084a09║亦準上。二、分文各破。
X16n0308_p0084a10║何以故？○若從靜來，動即隨滅，應非聞動。若從動來，
X16n0308_p0084a11║靜即隨滅，應無覺靜。○若從根生，必無動靜。如是聞
X16n0308_p0084a12║體，本無自性。○若於空出，有聞成性，即非虗空。又空
X16n0308_p0084a13║自聞，何關汝入？
X16n0308_p0084a14║此亦有四：初、承前徵起。○二破動靜來。○三破從
X16n0308_p0084a15║根生。○四、破從空出。若謂此聞於空出者，是空有
X16n0308_p0084a16║聞矣。空若有聞，空乃成性。空既成性，即非是空，何
X16n0308_p0084a17║言空出？又縱許空出，亦空自聞，何關汝入？是知所
X16n0308_p0084a18║謂空出者，尤為謬妄。出名辨偽竟。三、承辯結示。
X16n0308_p0084a19║是故當知，耳入虗妄，本非因緣，非自然性。
X16n0308_p0084a20║耳。入竟。三鼻入三。一、比例顯妄。二、出名辨偽。
X16n0308_p0084a21║三、承辯結示。初。
X16n0308_p0084a22║阿難，譬如有人急畜其鼻，畜久成勞，則於鼻中聞有
X16n0308_p0084a23║冷觸，因觸分別通塞虗實，如是乃至諸香臭氣兼鼻
X16n0308_p0084a24║與勞，同是菩提瞪發勞相。
X16n0308_p0084b01║畜，縮也。鼻中氣息出入，自有常度。急而畜之，則乖
X16n0308_p0084b02║常致變。畜之既久，則自成勞傷矣。聞有冷觸，即勞
X16n0308_p0084b03║所現境，如目勞見空華之類。因觸分別等者，謂因
X16n0308_p0084b04║於此觸，分別兩孔之中，孰為通而虗，孰為塞而實。
X16n0308_p0084b05║如是分別不已，乃至微覺有香，則分別為何等香。
X16n0308_p0084b06║微覺有臭，又分別為何等臭。皆由不知妄勞無實，
X16n0308_p0084b07║遂致展轉成妄。不知妄齅無實，亦復如是。故云兼
X16n0308_p0084b08║鼻與勞等。謂兼鼻中齅性，與畜成勞相，同是菩提
X16n0308_p0084b09║性上瞪發勞相也。比例中二義，皆準上知。
X16n0308_p0084b10║二、出名辨偽二一、出名略顯。二、推因詳辨。初。
X16n0308_p0084b11║因於通塞二種妄塵，發聞居中，吸此塵象，名齅聞性。
X16n0308_p0084b12║此聞離彼通塞二塵，畢竟無體。
X16n0308_p0084b13║二、推因詳辯二。一總標無從，二分文各破。初。
X16n0308_p0084b14║當知是聞，非通塞來，非於根出。不於空生。
X16n0308_p0084b15║二、分文各破。
X16n0308_p0084b16║何以故？○若從通來，塞則聞滅，云何知塞？如因塞有，
X16n0308_p0084b17║通則無聞，云何發明香臭等觸？○若從根生，必無通
X16n0308_p0084b18║塞。如是聞機，本無自性。○若從空出是聞，自當迴齅
X16n0308_p0084b19║汝鼻。空自有聞，何關汝入？
X16n0308_p0084b20║亦分四義：初、承前徵起。○二、破通塞來，云何發明
X16n0308_p0084b21║等者。以香臭等觸，依通塵現，通時無聞，自應不能
X16n0308_p0084b22║發明。○三、破從根生。聞機，即指根性，以是聞所發
X16n0308_p0084b23║動處故。○四、破從空出。空出入鼻，能齅香臭等觸。
X16n0308_p0084b24║若還空時，自應迴齅，空自有聞等，顯縱許尤非。出
X16n0308_p0084c01║名辯偽竟。三、承辨結示。
X16n0308_p0084c02║是故當知，鼻入虗妄，本非因緣，非自然性。
X16n0308_p0084c03║鼻入竟。四、舌入三。一、比例顯妄。二、出名辯偽。
X16n0308_p0084c04║三、承辯結示。初。
X16n0308_p0084c05║阿難！譬如有人，以舌䑛吻，熟䑛令勞。其人若病，則有
X16n0308_p0084c06║苦味；無病之人，微有甜觸。由甜與苦，顯此舌根不動
X16n0308_p0084c07║之時，淡性常在。兼舌與勞，同是菩提瞪發勞相。
X16n0308_p0084c08║以舌取物曰䑛。今非取外物，惟是䑛自唇吻。熟䑛
X16n0308_p0084c09║者，䑛之再四。令勞者，令成勞傷。苦味甜味，皆勞所
X16n0308_p0084c10║現境，但有病無病異故。淡性常在者，相形而顯，益
X16n0308_p0084c11║屬虗偽。此亦由不知妄勞無實，展轉成妄。不知妄
X16n0308_p0084c12║知無實，亦復如是。故取例云：兼舌中知性，與䑛所
X16n0308_p0084c13║成勞，同是菩提瞪發勞相。二、出名辯偽二。一、
X16n0308_p0084c14║出名略顯。二、推因詳辨。初。
X16n0308_p0084c15║因甜苦淡二種妄塵，發知居中，吸此塵象，名知味性。
X16n0308_p0084c16║此知味性，離彼甜苦及淡二塵，畢竟無體。
X16n0308_p0084c17║甜苦皆動，合為一種，故及淡為二也。知味性即甞
X16n0308_p0084c18║性，以是甞味之知故。餘准上。二、推因詳辯二。
X16n0308_p0084c19║一總標無從，二分文各破。初。
X16n0308_p0084c20║如是，阿難！當知如是甞苦、淡知，非甜、苦來，非因、淡有，
X16n0308_p0084c21║又非根出，不於空生。
X16n0308_p0084c22║二、分文各破。
X16n0308_p0084c23║何以故？○若甜苦來，淡則知滅，云何知淡？若從淡出，
X16n0308_p0084c24║甜即知亡，復云何知甜苦二相？○若從舌生，必無甜
X16n0308_p0085a01║淡及與苦塵，斯知味根本無自性。○若於空出，虗空
X16n0308_p0085a02║自味，非汝口知，又空自知，何關汝入？
X16n0308_p0085a03║亦四義：初、承前徵起。○二破從塵來。○三破從根
X16n0308_p0085a04║生。○四、破從空出。虗空自味者，謂虗空自能甞味。
X16n0308_p0085a05║非汝口知者，非借汝之口知。又空自知者，又若必
X16n0308_p0085a06║謂從空而出，空自能甞，亦唯空自能知。尚不借口，
X16n0308_p0085a07║何關汝入出？名辯偽竟。三、承辨結示。
X16n0308_p0085a08║是故當知，舌入虗妄，本非因緣，非自然性。
X16n0308_p0085a09║舌入竟五身入三，準前。初、比例顯妄。
X16n0308_p0085a10║阿難！譬如有人以一冷手觸於熱手，若冷勢多，熱者
X16n0308_p0085a11║從冷；若熱功勝，冷者成熱。如是以此合覺之觸顯於
X16n0308_p0085a12║離知，涉勢若成因於勞觸，兼身與勞同是菩提瞪發
X16n0308_p0085a13║勞相。
X16n0308_p0085a14║兩手相觸，本無外境，唯是冷熱互勝，以成相涉之
X16n0308_p0085a15║勢。是合覺之觸，虗妄如是。又復以此合覺之觸，顯
X16n0308_p0085a16║於離知，其益為虗妄可知。然此科與上四入不同。
X16n0308_p0085a17║按上四入，皆先出根勞，次顯境妄。此科則先顯境
X16n0308_p0085a18║妄，次出根勞。涉勢二句，即出成根勞之義。若，猶誰
X16n0308_p0085a19║也。言上來冷熱相涉之勢，竟是誰之所成。乃因於
X16n0308_p0085a20║兩手久觸，勞其能觸之根，虗妄顯現。若乍然一觸，
X16n0308_p0085a21║冷熱各住，自不能相涉矣。兼身與勞等，准前可知。
X16n0308_p0085a22║二、出名辨偽。二。一、出名略顯。二、推因詳辯。初。
X16n0308_p0085a23║因於離合二種妄塵，發覺居中，吸此塵象，名知覺性。
X16n0308_p0085a24║此知覺體，離彼離合違順二塵，畢竟無體。
X16n0308_p0085b01║離合違順，明是四塵，而言二塵者，正脈云違順，即
X16n0308_p0085b02║合離中之違順，故惟二塵。葢或離或合，覺苦即是
X16n0308_p0085b03║違，覺樂即是順也。二、推因詳辨二。一總標無
X16n0308_p0085b04║從，二分文各破。初。
X16n0308_p0085b05║如是，阿難，當知是覺非離合來，非違順有，不於根出，
X16n0308_p0085b06║又非空生。
X16n0308_p0085b07║二、分文各破。
X16n0308_p0085b08║何以故？○若合時來，離當已滅，云何覺離？違順二相，
X16n0308_p0085b09║亦復如是。○若從根出，必無離合違順四相，則汝身
X16n0308_p0085b10║知元無自性。○必於空出，空自知覺，何關汝入？
X16n0308_p0085b11║亦四義：初、承前徵起。○二、破從塵來，云何覺離下，
X16n0308_p0085b12║似有闕文。具足應云：若離時來，合當已滅，云何覺
X16n0308_p0085b13║合？離合二相既爾，違順二相准知，故云亦復如是。
X16n0308_p0085b14║○三、破從根出。○四破從空出出名辯偽竟
X16n0308_p0085b15║三、承辨結示。
X16n0308_p0085b16║是故當知，身入虗妄，本非因緣，非自然性。
X16n0308_p0085b17║身入竟。六意入三，準前。初、比例顯妄。
X16n0308_p0085b18║阿難！譬如有人勞倦則眠，睡熟便寤，覽塵斯憶，失憶
X16n0308_p0085b19║為忘，是其顛倒生住異滅，吸習中歸不相踰越，稱意
X16n0308_p0085b20║知根兼意與勞，同是菩提瞪發勞相。
X16n0308_p0085b21║勞倦睡熟，皆指意根。謂意根勞倦，不耐緣境，則妄
X16n0308_p0085b22║現眠相。意根睡熟，不甘滯寂，則妄現寤相。此皆約
X16n0308_p0085b23║忽寐忽覺言之，非夜寐晝覺也。以夜寐晝覺，雖曰
X16n0308_p0085b24║虗妄，人所難知，故取此至虗至妄者比例，令易知
X16n0308_p0085c01║故。憶忘即生滅二塵，然亦眠寤皆具。如寤則歷覽
X16n0308_p0085c02║法塵，斯能記憶，屬生。偶爾失於記憶，則名為忘，屬
X16n0308_p0085c03║滅。眠則夢覽習塵，亦名記憶。偶爾夢沈境寂，亦名
X16n0308_p0085c04║失憶。然睡眠既依勞現，而因眠現寤，亦名為勞。況
X16n0308_p0085c05║夫於中轉現憶忘，真為妄之至矣。忽寐忽寤，憶忘
X16n0308_p0085c06║不清，故是顛倒。生住異滅，唯識云：本無今有名生，
X16n0308_p0085c07║生位暫停名住，住別前後名異，暫有還無名滅。正
X16n0308_p0085c08║脈云：初憶名生，正憶名住，始忘為異，忘盡為滅。據
X16n0308_p0085c09║此，則雖曰四相，亦惟是二。以住即生際，異即滅際
X16n0308_p0085c10║故。吸習中歸者，謂雖曰顛倒，亦能吸取習境中歸
X16n0308_p0085c11║於內。且四相歷然前後，不相踰越，亦屬意中知性，
X16n0308_p0085c12║故曰稱意知根。兼意與勞，等亦准前。二、出名辨
X16n0308_p0085c13║偽二一、出名略顯。二、推因詳辯。初。
X16n0308_p0085c14║因於生滅二種妄塵，集知居中，吸撮內塵，見聞逆流，
X16n0308_p0085c15║流不及地，名覺知性。此覺知性，離彼寤寐生滅二塵，
X16n0308_p0085c16║畢竟無體。
X16n0308_p0085c17║此中生滅二塵，與上科憶忘不同。上科憶忘，約勞
X16n0308_p0085c18║倦忽寐忽寤時說。此中生滅，約平常有記無記時
X16n0308_p0085c19║言。集者，招致義。謂由生滅二塵，招致意根中性故。
X16n0308_p0085c20║又前五向外云發，知性在內名集，集之為言止也。
X16n0308_p0085c21║吸撮者，引取義。內塵即是法塵，復有二相。見聞逆
X16n0308_p0085c22║流，即生塵之相。見聞者，所見所聞，舉二塵該餘三
X16n0308_p0085c23║也。五塵已謝，所餘習影，反落意地，故云逆流。流不
X16n0308_p0085c24║及地，即滅塵之相。謂見聞逆流，不能及於意地，意
X16n0308_p0086a01║則唯緣滅相也。正以有此功能，相似有體，故立覺
X16n0308_p0086a02║知之名。寤寐生滅者，寤中寐中，各有生滅，離此無
X16n0308_p0086a03║體，明知虗妄。二、推因詳辯二。一總標無從，二
X16n0308_p0086a04║分文各破。初。
X16n0308_p0086a05║如是，阿難，當知如是覺知之根，非寤寐來，非生滅有，
X16n0308_p0086a06║不於根出，亦非空生。
X16n0308_p0086a07║二、分文各破。
X16n0308_p0086a08║何以故？○若從寤來，寐即隨滅，將何為寐？○必生時
X16n0308_p0086a09║有，滅即同無，令誰受滅？若從滅有，生即滅無，誰知生
X16n0308_p0086a10║者？○若從根出，寤寐二相，隨身開合，離斯二體，此覺
X16n0308_p0086a11║知者，同於空華，畢竟無性。○若從空生，自是空知，何
X16n0308_p0086a12║關汝入？
X16n0308_p0086a13║此有五義：初、承前徵起。○二、破寤寐來。文缺破寐
X16n0308_p0086a14║來義，可例思故。○三、破生滅有受者，領以為境，即
X16n0308_p0086a15║知義也。○四、破從根出。根指肉團心也。故下言身，
X16n0308_p0086a16║以肉屬身分攝故。破意以若從根出，自應不關寤
X16n0308_p0086a17║寐。但寤寐二相，乃隨身肉開合。以肉根如蓮華狀，
X16n0308_p0086a18║開則成寤，合則成寐。設許不關寤寐，亦應不關開
X16n0308_p0086a19║合，何言根生？且若離斯寤寐二體，而此覺知亦同
X16n0308_p0086a20║空華無性，以不能緣生滅二種塵故。○五破從空
X16n0308_p0086a21║生可知出名辯偽竟。三、承辨結示。
X16n0308_p0086a22║是故當知，意入虗妄，本非因緣，非自然性。
X16n0308_p0086a23║因塵立名，則名惟假有。從緣辨體，則體本無生。名
X16n0308_p0086a24║體既其非真，意入由來虗妄。然妄不自妄，依真而
X16n0308_p0086b01║起。事不自事，攬理而成。要知因水成波，無庸撥波
X16n0308_p0086b02║覓水。果了緣金成器，自能就器得金。故云本非因
X16n0308_p0086b03║緣，非自然性。約入顯示竟。
X16n0308_p0086b04║三、約處顯示二：一、總徵，二、別示。初。
X16n0308_p0086b05║復次，阿難！云何十二處本如來藏妙真如性？
X16n0308_p0086b06║徵意准上。十二處，謂六根六塵也。處者，方所義，謂
X16n0308_p0086b07║眼唯對色，耳惟對聲等，各有方所。又定在義，謂根
X16n0308_p0086b08║一定在內，塵一定在外，各有定在，亦名十二入。謂
X16n0308_p0086b09║取境則以根入塵，受境則以塵入根，通為能入，亦
X16n0308_p0086b10║通為所入。對陰對界，此為迷於色不迷於心者，開
X16n0308_p0086b11║色合心，又為中根人聞中得悟者說也。
X16n0308_p0086b12║二、別示六。一、眼色二處，二、耳聲二處，三、鼻香二
X16n0308_p0086b13║處，四、舌味二處，五、身觸二處，六、意法二處。初三：
X16n0308_p0086b14║一、現前定處。二、就處辨妄。三、承辯結示。初。
X16n0308_p0086b15║阿難！汝且觀此祇陀樹林及諸泉池。
X16n0308_p0086b16║教以且觀者，定能見根處。樹林泉池者，定所見塵
X16n0308_p0086b17║處。二、就處辯妄二：一雙徵兩計，二分文各破。
X16n0308_p0086b18║初。
X16n0308_p0086b19║於意云何？○此等為是色生眼見，眼生色相。
X16n0308_p0086b20║首句總相徵。○此等下。分別徵也。舉根兼塵，故曰
X16n0308_p0086b21║此等。離色則見無可表，似是色生眼見。離見則色
X16n0308_p0086b22║無可憑，似是眼生色相。二俱非實，故爾分徵。至下
X16n0308_p0086b23║乃各為詳破。二、分文各破二。一、破眼生色相；
X16n0308_p0086b24║二、破色生眼見。初。
X16n0308_p0086c01║阿難，若復眼根生色相者，見空非色，色性應銷，銷則
X16n0308_p0086c02║顯發一切都無。色相既無，誰明空質？○空亦如是。
X16n0308_p0086c03║初正破生色破意。以若計眼根生色相者，當其見
X16n0308_p0086c04║空之時，非是色相，而眼根中生色之性，應即銷滅。
X16n0308_p0086c05║然色性既銷，則滅性顯發，一切色相，應都無所有。
X16n0308_p0086c06║若爾，則不惟無色，亦復無空，以空乃待色而顯。色
X16n0308_p0086c07║相既無，無所待故，誰明空質？謂縱有空質，誰復能
X16n0308_p0086c08║明哉？是知所謂眼生色相者，謬矣。○末句例破生
X16n0308_p0086c09║空。例上應云：若復眼根生空相者，見色非空，空性
X16n0308_p0086c10║應銷，銷則顯發一切都無。空相既無，誰明色質？為
X16n0308_p0086c11║避文繁，故總取例，云空亦如是。謂眼生空相，亦如
X16n0308_p0086c12║生色中破。（問：據前徵詞，但云眼生色相。而此各破，必例破生空者，何也？答：空亦是色，生則
X16n0308_p0086c13║俱生。破須俱破，方得無疑。）二、破色生眼見。
X16n0308_p0086c14║若復色塵生眼見者，觀空非色，見即銷亡，亡則都無，
X16n0308_p0086c15║誰明空色？
X16n0308_p0086c16║破意以若計色塵生眼見者，當其觀空之時，非是
X16n0308_p0086c17║色相，是生見之因已滅，而是見即應銷亡。然見既
X16n0308_p0086c18║銷亡，則都無所見，既都無所見，誰明空色？謂縱有
X16n0308_p0086c19║空色，誰復能明哉？是知所謂色生眼見者，亦謬矣。
X16n0308_p0086c20║準上科，亦應云空亦如是，謂空生眼見，亦如色生
X16n0308_p0086c21║中破。文中無者，準上可知。故就處辯妄竟。
X16n0308_p0086c22║三、承辯結示。
X16n0308_p0086c23║是故當知，見與色空俱無處所，即色與見二處虗妄，
X16n0308_p0086c24║本非因緣、非自然性。
X16n0308_p0087a01║見即根處，色空皆塵處。俱無處所者，以眼不生色，
X16n0308_p0087a02║則色無處所；色不生眼，則見無處所。此且明其無
X16n0308_p0087a03║內外處。即色與見等者，言不惟無處，即彼二處之
X16n0308_p0087a04║體，亦屬虗妄。以本惟一性，此性非因緣，非自然，起
X16n0308_p0087a05║心即錯，動念即乖，喚誰名見及於色空？眼色二處
X16n0308_p0087a06║竟。二、耳聲二處三。一、現前定處。二、就處辨妄。
X16n0308_p0087a07║三、承辯結示。初。
X16n0308_p0087a08║阿難！汝更聽此祇陀園中，食辦擊鼓，眾集撞鐘，鐘皷
X16n0308_p0087a09║音聲，前後相續。
X16n0308_p0087a10║聽即根處，此祗下皆塵處。食辦集眾故擊鼓，眾集
X16n0308_p0087a11║受齋故撞鐘。今之叢林擊梆鳴牌者，鎚隨國變故。
X16n0308_p0087a12║二、就處辯妄二。一雙徵兩計，二分文各破。初。
X16n0308_p0087a13║於意云何？此等為是聲來耳邊、耳往聲處？
X16n0308_p0087a14║聞不自聞，因聲故有，或計聲來耳邊；聲不自聲，因
X16n0308_p0087a15║聞故有，或計耳往聲處。二計俱非，故須徵破。
X16n0308_p0087a16║二、分文各破三。一破聲來耳邊，二破耳往聲處，
X16n0308_p0087a17║三破無來無往。初。
X16n0308_p0087a18║阿難！若復此聲來於耳邊。○如我乞食室羅筏城，在
X16n0308_p0087a19║祇陀林，則無有我。此聲必來阿難耳處，目連、迦葉應
X16n0308_p0087a20║不俱聞。○何況其中一千二百五十沙門，一聞鐘聲，
X16n0308_p0087a21║同來食處。
X16n0308_p0087a22║初牒聲來耳。○如我下，法、喻合辨。喻中如來乞食
X16n0308_p0087a23║城中，林裏則無。法中聲來阿難耳邊，餘耳則無。故
X16n0308_p0087a24║連葉應不俱聞。今既不爾，則法、喻不齊矣。○何況
X16n0308_p0087b01║下。極顯其謬。意以連葉俱聞則法喻不齊，何況眾
X16n0308_p0087b02║多沙門一聞同來，尤見其不齊之甚，是知所謂聲
X16n0308_p0087b03║來耳邊者謬也。二，破耳往聲處。
X16n0308_p0087b04║若復汝耳，往彼聲邊。○如我歸住祇陀林中，在室羅
X16n0308_p0087b05║城則無有我。汝聞皷聲，其耳已往擊皷之處，鐘聲齊
X16n0308_p0087b06║出，應不俱聞。○何況其中象馬牛羊種種音響。
X16n0308_p0087b07║初牒耳往聲。○如我下，法喻合辯。喻中如來歸住
X16n0308_p0087b08║林中城裏，則無法中耳。往擊皷之處鐘處，則無故
X16n0308_p0087b09║齊出，應不俱聞。若俱聞者，亦法喻不齊矣。○何況
X16n0308_p0087b10║下。極顯其謬。意以鐘聲齊出，則應不能俱聞，何況
X16n0308_p0087b11║象馬牛羊種種音嚮，益應不能俱聞。今既不爾，是
X16n0308_p0087b12║知所謂耳往聲邊者亦謬也。三，破無來無往。
X16n0308_p0087b13║若無來往，亦復無聞。
X16n0308_p0087b14║恐聞來往不成，轉計無來無往，故為此破。若謂聲
X16n0308_p0087b15║亦無來，耳亦無往，則是根塵各住，自不成聞。如二
X16n0308_p0087b16║人，一在林中，一在城裏，兩不相到，自不能和合成
X16n0308_p0087b17║事。是知所謂無來往者，益謬也。必兼此破者，以有
X16n0308_p0087b18║來有往，固是權宗因緣；無來無往，尤屬外計自然。
X16n0308_p0087b19║權宗尚破，外計安留？又破有來往，則生不可說；破
X16n0308_p0087b20║無來往，則不生不可說。生與不生，俱不可說，迺成
X16n0308_p0087b21║真無生義。就處辨妄竟。三、承辯結示。
X16n0308_p0087b22║是故當知，聽與音聲俱無處所，即聽與聲二處虗妄，
X16n0308_p0087b23║本非四緣、非自然性。
X16n0308_p0087b24║聲不來耳，則耳處不現。耳不往聲，則聲處不現。故
X16n0308_p0087c01║云俱無處所。況復無來無往，又不可說。真為徹體
X16n0308_p0087c02║虗妄，二處叵得。果到不可得處，自見非因緣，非自
X16n0308_p0087c03║然性矣。耳聲二處竟。三、鼻香二處三。一、現前
X16n0308_p0087c04║定處。二、就香辯妄。三、承辨結示。初。
X16n0308_p0087c05║阿難汝又齅，此爐中栴檀。
X16n0308_p0087c06║根塵可知，栴檀義翻，與藥齅之，能除病故，此方所
X16n0308_p0087c07║無，故無正翻。二、就香辯妄二：一顯異徵生，二
X16n0308_p0087c08║分文各破。初。
X16n0308_p0087c09║此香若復然於一銖，室羅筏城四十里內同時聞氣。
X16n0308_p0087c10║於意云何？此香為復生栴檀木？生於汝鼻？為生於空？
X16n0308_p0087c11║二十四銖為一兩，一銖惟四分餘也。漢張華志云：
X16n0308_p0087c12║西國使獻香者，漢制不滿斤不得受，使乃私去，著
X16n0308_p0087c13║香如大豆許，在宮門上，香聞長安四十里，經月乃
X16n0308_p0087c14║歇。今則不惟香四十里，且言同時聞氣，誠異香也。
X16n0308_p0087c15║徵生之義可知。二、分文各破三。一破從鼻生，
X16n0308_p0087c16║二破從空生，三破從木生。初。
X16n0308_p0087c17║阿難！若復此香生於汝鼻，稱鼻所生，當從鼻出。○鼻
X16n0308_p0087c18║非栴檀。云何鼻中有栴檀氣？○稱汝聞香，當於鼻入，
X16n0308_p0087c19║鼻中出香，說聞非義。
X16n0308_p0087c20║初、約生定出。鼻不蒙煙，似生於鼻，故先破鼻生。稱
X16n0308_p0087c21║生當出者，以生即出生義故。○鼻非下，體用相違。
X16n0308_p0087c22║鼻非栴檀者，肉體也。肉體不應有檀氣之用，故難
X16n0308_p0087c23║以云何有也。○稱汝下。名義不符。入香為聞，故曰
X16n0308_p0087c24║稱聞當入。今不入而反出，故難以說聞非義。然既
X16n0308_p0088a01║展轉成謬，則此香不從鼻生明矣。二，破從空生。
X16n0308_p0088a02║若生於空，空性常恒，香應常在，何藉爐中爇此枯木？
X16n0308_p0088a03║既不蒙烟，又不生鼻，似生於空，故次破空生。空即
X16n0308_p0088a04║鼻中空也。體同大虗，故曰常。恒能生則一切時生，
X16n0308_p0088a05║故香應常在。設許常在，仍墮自然，故難以何藉爐
X16n0308_p0088a06║中爇此枯木，正顯其猶待緣也。三破從木生。
X16n0308_p0088a07║若生於木，則此香質因爇成烟，若鼻得聞合蒙烟氣，
X16n0308_p0088a08║其烟騰空未及遙遠，四十里內云何已聞？
X16n0308_p0088a09║香生於木，常情共計也。恐阿難為避常情，或計從
X16n0308_p0088a10║鼻從空，今二計俱破，將必還歸常情，故即破木生。
X16n0308_p0088a11║若謂此香生於木者，則此香之木質不能通鼻，須
X16n0308_p0088a12║是因爇成烟，乃可通於鼻也。若果烟通於鼻，而鼻
X16n0308_p0088a13║得聞者，則鼻中合蒙烟氣，設許蒙烟，仍墮因緣，故
X16n0308_p0088a14║難以其煙騰空，未及遙遠，即盡四十里內，云何已
X16n0308_p0088a15║聞？正顯其不藉緣也。就香辨妄竟。三、承辯結示。
X16n0308_p0088a16║是故當知，香鼻與聞俱無處所，即齅與香二處虗妄，
X16n0308_p0088a17║本非因緣、非自然性。
X16n0308_p0088a18║香塵處，鼻根與聞性合為根，處下齅字亦兼鼻與
X16n0308_p0088a19║聞，然根塵相依猶若交蘆，破一則二俱不成。香無
X16n0308_p0088a20║生體如上已辨，根無所偶自然不立，故即承此結
X16n0308_p0088a21║示餘義，准前可知。鼻香二處竟。四、舌味二、處三。
X16n0308_p0088a22║一、據常定處，二、就味辯妄，三、承辨結示。初。
X16n0308_p0088a23║阿難！汝常二時眾中持鉢，其間或遇酥、酪、醍醐，名為
X16n0308_p0088a24║上味。
X16n0308_p0088b01║日日如是曰常。二時者，早食、午食時也。正脈云：此
X16n0308_p0088b02║中舌處不顯，寄隱遇字之中。二、就味辨妄二
X16n0308_p0088b03║一總徵生處，二分文各破。初。
X16n0308_p0088b04║於意云何？此味為復生於空中，生於舌中，為生食中？
X16n0308_p0088b05║二、分文各破三。一破從舌生，二破從食生，三破
X16n0308_p0088b06║從空生。初。
X16n0308_p0088b07║阿難！若復此味生於汝舌。○在汝口中祗有一舌，其
X16n0308_p0088b08║舌爾時已成酥味，遇黑石蜜應不推移。○若不變移，
X16n0308_p0088b09║不名知味。若變移者，舌非多體，云何多味？一舌之知。
X16n0308_p0088b10║初按定生舌，味唯舌知，或計生於舌中，故此按定。
X16n0308_p0088b11║○在汝下，據一為破。一口一舌，世間共許也。爾時
X16n0308_p0088b12║者，指遇酥時。言遇酥之時，舌上覺有酥味，是舌已
X16n0308_p0088b13║成酥酪味矣。石蜜者，沙糖類。言一舌已生酥味，縱
X16n0308_p0088b14║遇石蜜，應不推遷變移，轉生蜜味。如樹生果，生酸
X16n0308_p0088b15║生甜，應一定也。○若不下，展轉顯謬。恐聞應不推
X16n0308_p0088b16║移，遂計不移。若果不移，失隨緣義。故以不名知味
X16n0308_p0088b17║破之。言舌以知味為性，不移則常是一味，餘無所
X16n0308_p0088b18║知，豈成知味之舌？此一謬也。又恐聞不移被破，轉
X16n0308_p0088b19║計變移。若果變移，失不變義。故以舌非多體等破
X16n0308_p0088b20║之。言既曰變移，遇酥則能生酥味，遇蜜則能生蜜
X16n0308_p0088b21║味。若爾，則應有多舌，如多果須依多樹而生。今舌
X16n0308_p0088b22║既非多體，云何多般之味，一舌之知，所能徧生？此
X16n0308_p0088b23║又一謬也。既展轉成謬，則味非舌生明矣。
X16n0308_p0088b24║二、破從食生。
X16n0308_p0088c01║若生於食，食非有識，云何自知？○又食自知，即同他
X16n0308_p0088c02║食，何預於汝名味之知？
X16n0308_p0088c03║初正破常計。常情共計味生於食，故為此破。若謂
X16n0308_p0088c04║味生於食者，則不假舌根矣。不假舌根，還同無味。
X16n0308_p0088c05║以食非有識，云何自知有味？是味必由舌現，不應
X16n0308_p0088c06║屬食生也。○又食下，兼防謬執。恐聞食非有識，云
X16n0308_p0088c07║何自知，猶未心服，故為此防。又汝必謂食能自知，
X16n0308_p0088c08║不須汝舌者，即同他食一般，有何千預於汝，而名
X16n0308_p0088c09║汝舌為味？家之知此，益見其謬也。三、破從空生。
X16n0308_p0088c10║若生於空，汝噉虗空當作何味？○必其虗空，若作鹹
X16n0308_p0088c11║味。既鹹汝舌，亦鹹汝面。則此界人，同於海魚。○既常
X16n0308_p0088c12║受鹹，了不知淡。若不識淡，亦不覺鹹。必無所知，云何
X16n0308_p0088c13║名味。
X16n0308_p0088c14║初、按生徵味。食生、舌生二計俱破，或計味從空生，
X16n0308_p0088c15║故按定令噉。意以生味必能具味，具味應可噉知，
X16n0308_p0088c16║故徵其當作何味。○必其下。約鹹以破。言舌向於
X16n0308_p0088c17║空，既鹹汝舌。面向於空，亦應鹹於面。若爾，則此界
X16n0308_p0088c18║中人，身在虗空，皆應同於海魚。全體皆鹹，豈理也
X16n0308_p0088c19║哉。○既常下，展轉顯謬。言設許同於海魚，則應常
X16n0308_p0088c20║時受鹹，故難以既常受鹹，了不知淡。然鹹淡乃相
X16n0308_p0088c21║待而顯，若果不識淡者，則應亦不覺鹹，以無待故。
X16n0308_p0088c22║既鹹淡二俱不覺，是必全無所知，云何又以酥酪
X16n0308_p0088c23║醍醐名為上味？就味辯妄竟。三、承辨結示。
X16n0308_p0088c24║是故當知，味舌與嘗俱無處所，即嘗與味二俱虗妄，
X16n0308_p0089a01║本非因緣、非自然性。
X16n0308_p0089a02║根塵相依，破一則二俱不立，故俱無處所，唯是虗
X16n0308_p0089a03║妄。人惟不知虗妄，所以不見真實。若果知是虗妄，
X16n0308_p0089a04║忘塵遺根，即二處而見，本非因緣，非自然性矣。舌
X16n0308_p0089a05║味二處竟。五身觸，二處三。一、據常定處，二、就
X16n0308_p0089a06║知辨妄，三、承辨結示。初。
X16n0308_p0089a07║阿難！汝常晨朝以手摩頭。
X16n0308_p0089a08║灌頂。引律云：佛常戒勅弟子，一日三摩其頭，默自
X16n0308_p0089a09║誦云：守口攝意身莫犯，如是行者得度世。又引遺
X16n0308_p0089a10║教經云：汝等比丘，當自摩頭已，捨飾好，著壞色衣，
X16n0308_p0089a11║執持應器，以乞自活。自見如是，若起貪慢，當疾滅
X16n0308_p0089a12║之。阿難遵制，日日行之，故云汝常等也。此中塵處
X16n0308_p0089a13║不顯，寄隱摩字之中。以頭手皆屬身根，唯正摩時
X16n0308_p0089a14║所現痛痒等相，名之為觸。下云此摩所知，所知即
X16n0308_p0089a15║痛痒等相也。正脈云：鼻香二處，與此二處，皆有取
X16n0308_p0089a16║例之意。言彼以鼻不蒙煙，同時俱聞，知香塵之虗
X16n0308_p0089a17║妄，用例諸香。此以本無外境，頭手假摩，知摩觸之
X16n0308_p0089a18║虗妄，用例諸觸。亦是以易知例難知也。二、就知
X16n0308_p0089a19║辨妄二一雙徵兩在，二分文各破。初。
X16n0308_p0089a20║於意云何？此摩所知，誰為能觸？能為在手？為復在頭？
X16n0308_p0089a21║此摩所知者，謂當此正摩之時，自有所知之觸。既
X16n0308_p0089a22║有所知之觸，自有能觸之知。但不知頭之與手，誰
X16n0308_p0089a23║為能觸，故徵其能為在手，為復在頭。此中能觸，觸
X16n0308_p0089a24║字宜訓覺義。二、分文各破二。一、正破兩在。二、
X16n0308_p0089b01║兼防謬辨。初。
X16n0308_p0089b02║若在於手，頭則無知，云何成觸？○若在於頭，手則無
X16n0308_p0089b03║用，云何名觸？
X16n0308_p0089b04║初、破能在手，言一身秪有一知。若謂能觸之知在
X16n0308_p0089b05║於手者，頭上則應無知，云何正摩之時，頭上宛然
X16n0308_p0089b06║有知，得成觸相？是能觸不專在於手也。○若在下，
X16n0308_p0089b07║破能在頭。若謂能觸之知在於頭者，手上則應無
X16n0308_p0089b08║用。又云何正摩之時，手上依然有用，得名能觸？是
X16n0308_p0089b09║能觸不專在於頭也。二、兼防謬辨。
X16n0308_p0089b10║若各各有，則汝阿難應有二身。○若頭與手一觸所
X16n0308_p0089b11║生，則手與頭當為一體。若一體者，觸則無成。○若二
X16n0308_p0089b12║體者，觸誰為在？在能非所，在所非能，不應虗空與汝
X16n0308_p0089b13║成觸。
X16n0308_p0089b14║初、防頭手各有辨。恐聞頭手互無之破，遂謬辯云：
X16n0308_p0089b15║頭上、手上各各有一能觸之知，故為此防。言一身
X16n0308_p0089b16║一知，世間共許。若謂頭上、手上各各有者，則汝阿
X16n0308_p0089b17║難有二知矣。既有二知，應有二身，否則世間相違。
X16n0308_p0089b18║○若頭下防頭手共一辨，恐聞應有二身之破。又
X16n0308_p0089b19║謬辨云：雖頭手各各有知，皆是一箇能觸之所生
X16n0308_p0089b20║起，故無妨唯是一身，故為此防。若謂頭上之知，與
X16n0308_p0089b21║手上之知，皆是一箇能觸之所生起者，則手上之
X16n0308_p0089b22║知，與頭上之知，當為一體。若果是一體者，觸塵則
X16n0308_p0089b23║無所成，以有能無所故也。○若二下，防所生成二
X16n0308_p0089b24║辯，恐聞觸則無成之破。又謬辨云：雖頭手之知，皆
X16n0308_p0089c01║為一觸所生，生已則成二體，故為此防。若謂生已
X16n0308_p0089c02║成二體者，觸塵當誰為在？若在能摩之手，非在所
X16n0308_p0089c03║摩之頭。若在所摩之頭，非在能摩之手。云何正摩
X16n0308_p0089c04║之時，頭上手上各有觸塵相現？莫是虗空與汝成
X16n0308_p0089c05║觸，以補觸之不足耶？據理而論，不應虗空與汝成
X16n0308_p0089c06║觸，以虗空無質故也。就知辨妄竟。三、承辯結示。
X16n0308_p0089c07║是故當知，覺觸與身俱無處所，即身與觸二俱虗妄，
X16n0308_p0089c08║本非因緣、非自然性。
X16n0308_p0089c09║初則因所徵能（如云此摩所知，誰為能觸等），次則以能破所（如云
X16n0308_p0089c10║若在於手，頭則無知，云何成觸等）。究竟能既不存（如各有共一，皆不能成），所
X16n0308_p0089c11║亦不立（如不應虗空與汝成觸），故曰覺觸與身，俱無處所。覺
X16n0308_p0089c12║觸謂所覺之觸，即前此摩所知塵處也。身謂能覺
X16n0308_p0089c13║之身，即上頭之與手根處也。餘可準思。身觸二處
X16n0308_p0089c14║竟。六意法，二處三。一、據常定處，二、就法辨妄，
X16n0308_p0089c15║三、承辯結示。初。
X16n0308_p0089c16║阿難！汝常意中所緣善、惡、無記三性生成法則。
X16n0308_p0089c17║意兼色心二根，及與知精，根處也。所緣善惡等，即
X16n0308_p0089c18║塵處也。此中三性，且指前五識所具。如前五根，緣
X16n0308_p0089c19║善境界，識中則有善性現起；緣惡境界，識中則有
X16n0308_p0089c20║惡性現起；緣無記境，識中則有無記性現起，名為
X16n0308_p0089c21║善惡無記三性。依此三性，生起善惡無記影子，而
X16n0308_p0089c22║成法塵依。然善惡無記，各有條則，不相紊亂，名為
X16n0308_p0089c23║生成法則。是知法塵條則，依三性生成，為意根所
X16n0308_p0089c24║緣，故云汝常意中所緣等也。二、就法辨妄二
X16n0308_p0090a01║一雙徵即離，二分文各破。初。
X16n0308_p0090a02║此法為復即心所生？為當離心別有方所？
X16n0308_p0090a03║法即法塵，是無表色。心指意根，亦兼知性即心離
X16n0308_p0090a04║心者言。法塵既是無表，依論明其為非色非心聚。
X16n0308_p0090a05║然既曰非心，則不即乎心。既曰非色，又似不離乎
X16n0308_p0090a06║心。故此雙徵，次下乃為俱破。二、分文各破二。
X16n0308_p0090a07║一、破即心所生，二、破離心別有。初。
X16n0308_p0090a08║阿難！若即心者，法則非塵、非心所緣，云何成處？
X16n0308_p0090a09║即心則屬有知，故非塵；非塵亦屬能緣，故非所。唯
X16n0308_p0090a10║能無所，絕於對待，故不成處。二，破離心別有。
X16n0308_p0090a11║若離於心別有方所，則法自性為知非知？○知則名
X16n0308_p0090a12║心，異汝非塵。同他心量，即汝即心。云何汝心，更二於
X16n0308_p0090a13║汝？○若非知者，此塵既非色聲香味離合冷暖及虗
X16n0308_p0090a14║空相，當於何在？今於色空都無表示，不應人間更有
X16n0308_p0090a15║空外。心非所緣，處從誰立？
X16n0308_p0090a16║初按定雙徵，謂按定離心，雙徵有知與無知也。○
X16n0308_p0090a17║知則下。先破有知。謂設言有知，則名為心。但不知
X16n0308_p0090a18║為異於汝，為即於汝？若異於汝者，應當是塵。而今
X16n0308_p0090a19║却名心非塵。據此，則同他人心量，非汝所緣，亦不
X16n0308_p0090a20║成處。若即於汝者，應當即是汝心。而今却離心，別
X16n0308_p0090a21║有云何？既是汝心，更有二體於汝心之外。此益見
X16n0308_p0090a22║其謬也。○若非下，次破無知。非，猶無也。謂設若離
X16n0308_p0090a23║心而又無知者，亦應有所在處。然此塵既非色香
X16n0308_p0090a24║等五塵之色（離合冷暖，皆觸塵也），及五塵外虗空之相，畢竟
X16n0308_p0090b01║當於何在？今於色之與空，一一推求，都無表顯指
X16n0308_p0090b02║示之處，莫非猶在色空外耶？但色外即空，不應說
X16n0308_p0090b03║人間更有空外。據此，則離心不有，還應是心。但心
X16n0308_p0090b04║非所緣，處從誰立？已於即心中辯詳。此中心非所
X16n0308_p0090b05║緣二句，應在上段同他心量之下。或筆授錯簡，請
X16n0308_p0090b06║截此續彼。則彼義既周，而此文不贅矣。就法辨妄
X16n0308_p0090b07║竟。三、承辯結示。
X16n0308_p0090b08║是故當知，法則與心俱無處所，則意與法二俱虗妄，
X16n0308_p0090b09║本非因緣、非自然性。
X16n0308_p0090b10║法則者，外處也。既即心離心，展轉謬妄，則外處不
X16n0308_p0090b11║成。外既不成，對誰立心，名之為內？故云俱無處所。
X16n0308_p0090b12║然畢竟如何？若分別不了，則意之與法，二俱虗妄。
X16n0308_p0090b13║若直下無心，則意之與法，本惟一，非因緣，非自然
X16n0308_p0090b14║性矣。約處顯示竟。
X16n0308_p0090b15║四、約界顯示二：一、總徵，二、別示。初。
X16n0308_p0090b16║復次，阿難！云何十八界本如來藏妙真如性？
X16n0308_p0090b17║徵意可知。十八界，謂六根、六塵、六識也。界者，依俱
X16n0308_p0090b18║舍名種族義。如彼頌云：聚生門種族，是蘊處界義。
X16n0308_p0090b19║葢聚為積聚，即是蘊義，以能積聚有為法故。生門
X16n0308_p0090b20║即是處義，以是生長諸識門故。種族即是界義。論
X16n0308_p0090b21║有二釋：一、種者，生本義，謂十八界為同類因，各生
X16n0308_p0090b22║自類等流果故，是生法本。二、族者，族類義，謂十八
X16n0308_p0090b23║法族類自性各別不同，故以族攝類。今釋界亦二
X16n0308_p0090b24║義：一者、因義，謂根、塵、識三和合造業，為生死因故。
X16n0308_p0090c01║二者、限義，謂根、塵、識三各有界限，不相紊亂故。佛
X16n0308_p0090c02║欲破中邊界，顯空藏體，斷生死因，示真如果故。先
X16n0308_p0090c03║總徵，次下乃三，三別示。此為心色俱迷者開色開
X16n0308_p0090c04║心，又為下根人開廣得悟者說也。二、別示六。
X16n0308_p0090c05║一、眼色識界，二、耳聲識界，三、鼻香識界，四、舌味識
X16n0308_p0090c06║界，五、身觸識界，六、意法識界。初三：一、據權定
X16n0308_p0090c07║界，二、就識辯妄，三、承辨結示。初。
X16n0308_p0090c08║阿難！如汝所明，眼、色為緣，生於眼識。
X16n0308_p0090c09║如汝所明者有二義：一者單就阿難，以阿難於破
X16n0308_p0090c10║識文中曾引是語，縱許其已能明故。二者通約權
X16n0308_p0090c11║教，謂如汝權教所明，以根塵生識是昔權教之所
X16n0308_p0090c12║說故。二義之中後義理長。以下諸界中耳聲為緣
X16n0308_p0090c13║生於耳識等，阿難所不曾引。故正脈云：彼所謂眼
X16n0308_p0090c14║根色塵內外相對，於其中間生於眼識，內外中間
X16n0308_p0090c15║故成三界矣。下皆倣此。二、就識辯妄（獨就識辨者，以根塵
X16n0308_p0090c16║相對，識生其中，如三家比隣而住。若撤其中家界墻，則左右兩家界限俱不成矣。又按正脈入處界三科
X16n0308_p0090c17║破法，有三種差別：一者約緣破，言不局本法，廣破外緣也。如滅火不徑撲火，但抽去其薪，火自滅矣，以火
X16n0308_p0090c18║無自體也。二者更互破，言二法相依而立，即須更互破之。如蛟水相依，兩皆為患。除之者，驅蛟絕水之本，
X16n0308_p0090c19║泄水破蛟之居也。三者從要破，此有兩種：一者二法從要破，如兩木相倚而立，但推倒一邊，二俱倒矣。二
X16n0308_p0090c20║者三法從要破，如筋角膠三合為弓，而膠為其要。但除去其膠，則筋角皆不成弓矣。詳前六入破法，全是
X16n0308_p0090c21║約緣，以塵即其緣也。十二處中，眼色耳聲四處，乃更互破。身觸二處，則獨約根破。餘六處，獨約塵破。皆二
X16n0308_p0090c22║法從要破也。此十八界中破法，全是三法從要，以三法中唯識為要也。然文雖從要，而意實並破，非同六
X16n0308_p0090c23║入正意在根。詳其結處可見）。二。一、指識徵界二分，文各破
X16n0308_p0090c24║初。
X16n0308_p0091a01║此識為復因眼所生，以眼為界？因色所生，以色為界？
X16n0308_p0091a02║此識者，指定所生之識，為復等徵其以何為界。良
X16n0308_p0091a03║以根塵各有別名，而識則無之，若不係以根塵，則
X16n0308_p0091a04║無所分別。然諸經多明係根，今以權教根塵皆能
X16n0308_p0091a05║生識，則應二係不定，故雙約根塵而徵其以何為
X16n0308_p0091a06║界。意以因眼所生，則名眼識界，因色所生准知。
X16n0308_p0091a07║二、分文各破三。一、破係根不成，二、破係塵不成，
X16n0308_p0091a08║三、破兩係不成。初。
X16n0308_p0091a09║阿難，若因眼生，既無色空，無可分別，縱有汝識，欲將
X16n0308_p0091a10║何用？○汝見又非青、黃、赤、白無所表示，從何立界？
X16n0308_p0091a11║初正破係根。若謂此識因眼生者，應不藉乎色空。
X16n0308_p0091a12║要知既無色空，無可分別，謾說不能生識。縱許能
X16n0308_p0091a13║生，有汝之識，欲將何用。用處尚無，憑何說識。是明
X16n0308_p0091a14║知非因眼生。○汝見下，預防謬辨。恣聞根生之破，
X16n0308_p0091a15║遂謬辨云：所言因眼生者，非指色根，乃指見性，故
X16n0308_p0091a16║為此防。意以凡言立界，必有色相可憑。縱因見生，
X16n0308_p0091a17║汝見又非青黃赤白無可表示，識將從何立界？是
X16n0308_p0091a18║知所謂眼識界者，唯謬稱耳。二，破係塵不成。
X16n0308_p0091a19║若因色生空無色時，汝識應滅，云何識知是虗空性？
X16n0308_p0091a20║○若色變時，汝亦識其色相遷變，汝識不遷，界從何
X16n0308_p0091a21║立？○從變則變，界相自無。不變則恒，既從色生，應不
X16n0308_p0091a22║識知虗空所在。
X16n0308_p0091a23║初正破係塵。若謂此識因色生者，離色應不能生。
X16n0308_p0091a24║要知色有變滅，變滅則空。若到空無色時，汝識無
X16n0308_p0091b01║因則應斷滅，斷滅則並空，亦不應識。而於色變滅
X16n0308_p0091b02║時，云何識知是虗空性？是明知非因色生。○若色
X16n0308_p0091b03║下，預防謬辨。恐聞云何識空之難，遂謬辨云：識因
X16n0308_p0091b04║色生，色變而識自不變，云何不許識空？故為此防。
X16n0308_p0091b05║若謂色遷變時，汝亦識其色相遷變，是汝識自不
X16n0308_p0091b06║遷矣。縱許不遷，亦不成界。以離色無憑，界從何立？
X16n0308_p0091b07║是知所謂色識界者，亦謬稱耳。○從變下，遮止矯
X16n0308_p0091b08║亂。恐不遷被破，遂矯亂云從變。又恐從變被破，遂
X16n0308_p0091b09║矯亂云不變。故遮止云：若謂從變，則應變滅無體。
X16n0308_p0091b10║如是則界相自無，不勞費詞矣。若謂不變，則應性
X16n0308_p0091b11║自常恒。常恒則既從色生，惟應識色，應不識知虗
X16n0308_p0091b12║空所在。既皆不爾，惟是矯亂，豈真有色生之理哉？
X16n0308_p0091b13║三，破兩係不成。
X16n0308_p0091b14║若兼二種眼色共生，合則中離，離則兩合，體性雜亂，
X16n0308_p0091b15║云何成界？
X16n0308_p0091b16║恐聞根生塵生二俱不成，遂計共生，故為此破。若
X16n0308_p0091b17║謂此識兼於二種為因，乃內眼外色和合共生者，
X16n0308_p0091b18║要先審定此識為與根塵合耶？為與根塵離耶？若
X16n0308_p0091b19║與根塵合者，則中間之識自應離而為二，半合於
X16n0308_p0091b20║眼則屬有知，半合於色則屬無知，而體性亂矣。若
X16n0308_p0091b21║與根塵離者，則中間之識應是眼之半分、色之半
X16n0308_p0091b22║分，兩半合成，有知與無知不分，如水與土和合成
X16n0308_p0091b23║泥，而體性雜矣。既雜且亂，云何得成？中界就識辨
X16n0308_p0091b24║妄竟。三、承辨結示。
X16n0308_p0091c01║是故當知，眼、色為緣生眼識界，三處都無，則眼與色
X16n0308_p0091c02║及色界三，本非因緣、非自然性。
X16n0308_p0091c03║以是各生、共生俱不得成之故。當知昔教所謂為
X16n0308_p0091c04║緣生識者，三處都無。以中既不有，內外何分？若因
X16n0308_p0091c05║枝尋本，則此眼與色及色界三，當體即是非因緣、
X16n0308_p0091c06║非自然性。正脈云：色界者，色識界也。此係塵以為
X16n0308_p0091c07║別名，而又略一識字。下二科倣此。眼色識界竟。
X16n0308_p0091c08║二、耳聲識界三。一、據權定界，二、就識辯妄，三、承
X16n0308_p0091c09║辯結示。初。
X16n0308_p0091c10║阿難！又汝所明，耳聲為緣生於耳識。
X16n0308_p0091c11║二、就識辨妄二：一指識徵界，二分文各破。初。
X16n0308_p0091c12║此識為復因耳所生，以耳為界？因聲所生，以聲為界？
X16n0308_p0091c13║二、分文各破三。一、破係根不成，二、破係塵不成，
X16n0308_p0091c14║三、破兩係不成。初。
X16n0308_p0091c15║阿難，若因耳生，動靜二相既不現前，根不成知必無
X16n0308_p0091c16║所知，知尚無成，識何形貌？○若取耳聞無動靜，故聞
X16n0308_p0091c17║無所成。○云何耳形？雜色觸塵名為識界，則耳識界
X16n0308_p0091c18║復從誰立？
X16n0308_p0091c19║初正破係根。若謂此識因耳生者，自應不藉動之
X16n0308_p0091c20║與靜。要知動靜二相，既不現前，唯根不能成知，必
X16n0308_p0091c21║至空空洞洞，一無所知矣。然識因知顯，今知尚無
X16n0308_p0091c22║成，縱生於識，有何形貌可憑？是明知其不因耳生。
X16n0308_p0091c23║○若取下預防謬辯，恐聞知尚無成，識何形貌之
X16n0308_p0091c24║破。遂謬辨云：意識乃憑乎知，耳識惟憑於聞。無知
X16n0308_p0092a01║有聞，便可生於耳識。故為此防。若取耳中聞性能
X16n0308_p0092a02║生識者，亦應不藉動之與靜。要知無動靜故，聞性
X16n0308_p0092a03║亦無所成。聞尚無成，況復生識，自然不能。○云何
X16n0308_p0092a04║下。兼防轉謬。恐聞無動靜，故聞無所成之破。又轉
X16n0308_p0092a05║謬云：但取耳形生識，有何不可？故為此防。言能生
X16n0308_p0092a06║所生，因果必然相類。識能分別，屬於有知。耳形雜
X16n0308_p0092a07║色觸塵，屬於無知。（耳形以四塵為體，謂色、香、味、觸也。文中舉二，餘以塵字該之。）
X16n0308_p0092a08║若以耳形雜色觸塵者，名為生識之界。因果不類，
X16n0308_p0092a09║故難以云何等也。末二句，乃總以結難之語。言耳
X16n0308_p0092a10║生聞生，二俱非理。則世間所稱耳識界者，復從誰
X16n0308_p0092a11║立？是惟幻妄稱相而已。二，破係塵不成。
X16n0308_p0092a12║若生於聲識，因聲有則不關聞，無聞則亡聲相所在。
X16n0308_p0092a13║○識從聲生，許聲因聞而有。聲相聞，應聞識。○不聞
X16n0308_p0092a14║非界，聞則同聲。識已被聞，誰知聞識？若無知者，終如
X16n0308_p0092a15║草木。
X16n0308_p0092a16║初正破係塵。若謂此識生於聲者，是識乃因聲而
X16n0308_p0092a17║有，應不關乎耳聞。要知聲因聞顯，果其無聞，則亦
X16n0308_p0092a18║亡失聲相所在。聲相尚無，云何生識？固知其不能
X16n0308_p0092a19║也。○識從下，預防謬辨。恐聞無聞亡聲之破，遂謬
X16n0308_p0092a20║辨云：此識固是因聲而有，而能生之聲，却是因聞
X16n0308_p0092a21║而有。如因祖生父，因父生子，於理極成，可無詞矣。
X16n0308_p0092a22║故為此防。若謂此識定從聲生，但許此聲因聞而
X16n0308_p0092a23║有聲相。若爾，則聞聲亦應聞識。以識從聲生，則聲
X16n0308_p0092a24║中有識，聞應俱聞也。○不聞下，展轉顯謬，有四：一、
X16n0308_p0092b01║不聞非界謬。設謂但能聞聲，不能聞識，則是聲中
X16n0308_p0092b02║無識。聲中無識，自非生識之界。二、聞則同聲謬。設
X16n0308_p0092b03║謂聞聲實能聞識，則是識亦同聲，乃被耳所聞矣。
X16n0308_p0092b04║三、被聞無知謬。言耳之所聞，惟識能知。今識已被
X16n0308_p0092b05║聞，應無能知之者，故難以誰知聞識。四、人同草木
X16n0308_p0092b06║謬。若謂聞識無有知者，以斯為例，則聞聲亦無有
X16n0308_p0092b07║知。既都無所知，則汝當終如草木，非有情類矣。
X16n0308_p0092b08║三，破兩係不成。
X16n0308_p0092b09║不應聲聞雜成中界，界無中位，則內外相復從何成？
X16n0308_p0092b10║恐聞耳生、聲生二俱不成，遂計和合共生，故為此
X16n0308_p0092b11║破。若計此識和合共生者，則是聲之與聞交雜而
X16n0308_p0092b12║成中界。以義求之，不應如是，以雜則不分，不得成
X16n0308_p0092b13║中故。然識界既無中位，則耳界內相、聲界外相復
X16n0308_p0092b14║從何成？是三處皆不成矣。就識辯妄竟。
X16n0308_p0092b15║三、承辨結示。
X16n0308_p0092b16║是故當知，耳、聲為緣生耳識界，三處都無，則耳與聲
X16n0308_p0092b17║及聲界三，本非因緣、非自然性。
X16n0308_p0092b18║釋義準上。耳聲識界竟。三、鼻、香、識界三。一、據
X16n0308_p0092b19║權定界，二、就識辨妄，三、承辯結示。初。
X16n0308_p0092b20║阿難！又汝所明，鼻香為緣生於鼻識。
X16n0308_p0092b21║二、就識辨妄二：一指識徵界，二分文各破。初。
X16n0308_p0092b22║此識為復因鼻所生，以鼻為界？因香所生，以香為界？
X16n0308_p0092b23║二、分文各破三。一、破係根不成，二、破係塵不成，
X16n0308_p0092b24║三、破兩係不成。初二。一徵鼻兩問，二逐一為
X16n0308_p0092c01║破。初。
X16n0308_p0092c02║阿難！若因鼻生，則汝心中以何為鼻？為取肉形雙爪
X16n0308_p0092c03║之相？為取齅知動搖之性？
X16n0308_p0092c04║若因句按定鼻生，則汝句徵何為鼻？為取下雙開
X16n0308_p0092c05║兩問，肉形指浮塵根，後云浮根，四塵是也。雙爪指
X16n0308_p0092c06║勝義根，後云清淨四大，如雙垂爪是也。齅知指能
X16n0308_p0092c07║齅之性，動搖指所齅之香，未到識地，差別未分，但
X16n0308_p0092c08║有動相，能齅能知於此者，即是根性，後云齅精映
X16n0308_p0092c09║香是也。二，逐一為破二。一約以肉為鼻破，二
X16n0308_p0092c10║約以齅為鼻破。初。
X16n0308_p0092c11║若取肉形，肉質乃身，身知即觸，名身非鼻，名觸即塵，
X16n0308_p0092c12║鼻尚無名，云何立界？
X16n0308_p0092c13║肉形亦該雙爪，以麤細雖異，體同四塵故。破意以
X16n0308_p0092c14║若取肉形為鼻者，肉形之本質，乃名為身。或取身
X16n0308_p0092c15║之所知，身之所知者，即名為觸。肉質既名為身，即
X16n0308_p0092c16║非是鼻。身知既名為觸，應即是塵。是二者俱無鼻
X16n0308_p0092c17║之名矣。鼻尚無名，云何依之生識，而立鼻識界名？
X16n0308_p0092c18║是惟虗妄耳。二、約以齅為鼻破三。一、正破三
X16n0308_p0092c19║義。二、預防謬辨。三、兼防轉謬。初。
X16n0308_p0092c20║若取齅知，又汝心中，以何為知？○以肉為知，則肉之
X16n0308_p0092c21║知，元觸非鼻。○以空為知，空則自知，肉應非覺。如是
X16n0308_p0092c22║則應虗空是汝，汝身非知。今日阿難應無所在。○以
X16n0308_p0092c23║香為知，知自屬香，何預於汝？
X16n0308_p0092c24║初總徵以何為知。齅知者，齅知動搖，性也。性非無
X16n0308_p0093a01║體，故徵以何為知。○以肉下，先破以肉為知。以肉
X16n0308_p0093a02║為知者，謂以肉之所知為齅知性也。但齅知屬鼻，
X16n0308_p0093a03║則肉之所知元是觸而非鼻，如我上云身知即觸，
X16n0308_p0093a04║名觸即塵，豈得無齅知性乎？○以空下，次破以空
X16n0308_p0093a05║為知。以空為知者，謂以鼻中之空為齅知性也。但
X16n0308_p0093a06║空若有知，空則自知。鼻肉自應非覺，覺亦知也。如
X16n0308_p0093a07║是則應虗空是汝，汝身非知。以鼻空有知，例知一
X16n0308_p0093a08║切空皆有知，故虗空是汝。鼻肉非覺，例知全身肉
X16n0308_p0093a09║皆非覺，故汝身非知。據此二義，則今日阿難應無
X16n0308_p0093a10║所在，以虗空是汝。空無在，汝亦無在，汝身非知。縱
X16n0308_p0093a11║有在，亦不自覺，豈理也哉？○以香下，後破以香為
X16n0308_p0093a12║知。以香為知者，謂以鼻中香為齅知性也。但香若
X16n0308_p0093a13║有知，則知自屬香，何預於汝，而名汝之知性？預，猶
X16n0308_p0093a14║干也。二、預防謬辨。
X16n0308_p0093a15║若香、臭氣必生汝鼻，則彼香、臭二種流氣不生，伊蘭
X16n0308_p0093a16║及栴檀木二物不來，汝自齅鼻為香、為臭？臭則非香，
X16n0308_p0093a17║香應非臭。
X16n0308_p0093a18║恐聞何預於汝之破，遂謬辯云：知雖屬香，香氣却
X16n0308_p0093a19║生於鼻，何言不預於我？故為此防。若謂香生於鼻，
X16n0308_p0093a20║例知臭亦生鼻，是必生汝鼻矣。但世間共許臭氣
X16n0308_p0093a21║生伊蘭，香氣生栴檀。今必謂生汝鼻者，則彼二種
X16n0308_p0093a22║流動之氣，不生於彼二物，決無是理。請試驗之。如
X16n0308_p0093a23║二物不來之時，汝自空齅於鼻，為香為臭？臭則不
X16n0308_p0093a24║能生香，香應不能生臭。是知所謂香臭氣必生於
X16n0308_p0093b01║鼻者，謬也。（觀佛三昧經云：末利山中有伊蘭樹，臭若肨屍，熏聞四十由旬。其華紅色，甚可
X16n0308_p0093b02║愛樂。若有食者，發狂而死。牛頭栴檀發生伊蘭叢中，未及長大，如閻浮洲竹笋，不能發香。仲秋月滿，卒從
X16n0308_p0093b03║地生，成栴檀樹。眾人皆聞栴檀妙香，永無伊蘭臭惡之氣。）三、兼防轉謬。
X16n0308_p0093b04║若香臭二俱能聞者，則汝一人應有兩鼻，對我問道：
X16n0308_p0093b05║有二阿難，誰為汝體？○若鼻是一，香臭無二，臭既為
X16n0308_p0093b06║香，香復成臭，二性不有，界從誰立？
X16n0308_p0093b07║初防俱聞俱生謬，恐聞臭則非香，香應非臭之破，
X16n0308_p0093b08║遂轉謬云：我今香臭俱聞，何妨香臭俱從鼻生？故
X16n0308_p0093b09║為此防。言香臭異性，鼻不并聞。若謂香臭二氣俱
X16n0308_p0093b10║能聞者，則汝阿難一人應有兩鼻，以一鼻聞香，一
X16n0308_p0093b11║鼻聞臭，方得不混。然舉世皆知一人秪有一鼻，若
X16n0308_p0093b12║果有二鼻者，即今對我問道，自應有二。阿難設許
X16n0308_p0093b13║有二，必有真偽。且二阿難中，誰為汝之真體？是必
X16n0308_p0093b14║有以辨之，乃可云有二也。○若鼻下，防一鼻具二
X16n0308_p0093b15║謬。恐聞兩鼻應有二身之破，又轉謬云：我本無二，
X16n0308_p0093b16║鼻秪是一。雖秪是一，無妨具足香臭二性，故為此
X16n0308_p0093b17║防。若謂鼻秪是一，即具香臭二性者，則香之與臭，
X16n0308_p0093b18║自應混而為一，無有二性矣。既無有二，則臭既為
X16n0308_p0093b19║香，香復成臭，互奪兩亡，二性不有。況復以香為知
X16n0308_p0093b20║為鼻，真為展轉虗妄，無可憑據。所謂生識立界者，
X16n0308_p0093b21║試問界從誰立？破係根不成竟。二，破係塵不成。
X16n0308_p0093b22║若因香生，識因香有。如眼有見，不能觀眼；因香有故，
X16n0308_p0093b23║應不知香。知即非生，不知非識。○香非知有，香界不
X16n0308_p0093b24║成。識不知香，因界則非從香建立。
X16n0308_p0093c01║初正破係塵。若執此識因香生者，則是識決定因
X16n0308_p0093c02║香而有。請以喻明，當自知非。如彼因眼有見，彼見
X16n0308_p0093c03║不能觀眼。識亦如是，因香有故，自應不能知香。且
X16n0308_p0093c04║知與不知，二俱有過。謂知即非從香生，自宗相違，
X16n0308_p0093c05║以識因香生是自宗故。不知即非是識，世間相違，
X16n0308_p0093c06║以世間共許識能知故。○香非下，預防謬辯。恐聞
X16n0308_p0093c07║不知非識之破，遂謬辨云：雖曰不知，無妨是識，故
X16n0308_p0093c08║為此防。言既已不知，縱許是識，而彼香塵現，則亦
X16n0308_p0093c09║非知有。如是則香界不成。且識既不知有香，所謂
X16n0308_p0093c10║因香立識界者，則識界決非從香建立。
X16n0308_p0093c11║三，破兩係不成。
X16n0308_p0093c12║既無中間，不成內外。彼諸聞性，畢竟虗妄。
X16n0308_p0093c13║夫根塵所以得成內外界者，因有中間之識。今既
X16n0308_p0093c14║無有中間，則亦不成內外。是不惟識界無實，而彼
X16n0308_p0093c15║諸能聞根性，所聞塵性，亦畢竟虗妄，豈真有生識
X16n0308_p0093c16║義哉。就識辨妄竟。三、承辯結示。
X16n0308_p0093c17║是故當知，鼻、香為緣生鼻識界，三處都無，則鼻與香
X16n0308_p0093c18║及香界三，本非因緣、非自然性。
X16n0308_p0093c19║夫中界不立，則所生者本無；內外不成，則能生者
X16n0308_p0093c20║何有？故曰：三處都無。要知妄無自性，舉體全真，故
X16n0308_p0093c21║仍許其為本非因緣，非自然性也。鼻香識界竟。
X16n0308_p0093c22║四、舌、味、識界三。一、據權定界，二、就識辯妄，三、承
X16n0308_p0093c23║辯結示。初。
X16n0308_p0093c24║阿難！又汝所明，舌味為緣，生於舌識。
X16n0308_p0094a01║二、就識辯妄二：一指識徵界，二分文各破。初。
X16n0308_p0094a02║此識為復因舌所生，以舌為界？因味所生，以味為界？
X16n0308_p0094a03║二、分文各破三。一、破係根不成，二、破係塵不成，
X16n0308_p0094a04║三、破兩係不成。初。
X16n0308_p0094a05║阿難！若因舌生。○則諸世間，甘蔗烏梅，黃連石鹽，細
X16n0308_p0094a06║辛薑桂，都無有味。汝自嘗舌，為甜為苦？○若舌性苦，
X16n0308_p0094a07║誰來嘗舌？舌不自嘗，孰為知覺？舌性非苦，味不自生，
X16n0308_p0094a08║云何立界？
X16n0308_p0094a09║首句按定識，因舌生意，顯其不藉於味也。○則諸
X16n0308_p0094a10║下，教以離味嘗舌。甘蔗甜味，烏梅酸味，黃連苦味，
X16n0308_p0094a11║石鹽鹹味。其塊似石，故云石鹽。細辛，藥草名，微有
X16n0308_p0094a12║辛味。薑為辛之尤者。藥中有肉桂，亦微有辛味。六
X16n0308_p0094a13║味中唯少淡味，若取桂華為淡亦可。以巖桂俗稱
X16n0308_p0094a14║木樨，用以入味，取其淡而香也。都無有味者，約諸
X16n0308_p0094a15║物不現前時，諸味俱寂，故教以汝自嘗舌。為甜為
X16n0308_p0094a16║苦者，要必離於諸味，甜苦分明，方可云識因舌生。
X16n0308_p0094a17║○若舌下苦與非苦俱謬。若謂舌性若者，所生之
X16n0308_p0094a18║識亦苦。苦不覺苦，誰來為汝嘗舌？莫謂舌能自嘗。
X16n0308_p0094a19║以義揆之，舌不自嘗，如眼不自見，可為譬也。然舌
X16n0308_p0094a20║既不能自嘗，孰能來為知覺之性？是知所謂舌性
X16n0308_p0094a21║是苦者，謬矣。若謂舌性非苦，以一例諸，則一切味
X16n0308_p0094a22║自應不生。要知識憑味顯，味且不生，云何立識界
X16n0308_p0094a23║之名？是亦謬也。二、破係塵不成二。一、自宗相
X16n0308_p0094a24║違破。二、世間相違破。初。
X16n0308_p0094b01║若因味生，識自為味，同於舌根，應不自嘗，云何識知
X16n0308_p0094b02║是味非味？
X16n0308_p0094b03║若謂此識因味生者，如穀還生穀，則汝識應自為
X16n0308_p0094b04║味。識既為味，自應不能知味，同於舌根應不自嘗。
X16n0308_p0094b05║云何汝識不然，乃能識知是味非味？是自宗相違
X16n0308_p0094b06║也。量云：味生識是有法，應不知味。宗因云：識自為
X16n0308_p0094b07║味故同，喻如舌根應不自嘗，云何識知等，正責其
X16n0308_p0094b08║違於自宗。二，世間相違破。
X16n0308_p0094b09║又一切味非一物生，味既多生，識應多體。○識體若
X16n0308_p0094b10║一，體必味生，鹹淡甘辛，和合俱生，諸變異相，同為一
X16n0308_p0094b11║味，應無分別。○分別既無，則不名識，云何復名舌、味、
X16n0308_p0094b12║識界？
X16n0308_p0094b13║初味多壞，識過又字，重牒前計。謂又若此識因味
X16n0308_p0094b14║生者，但一切味非一物生，如甜味從甘蔗生、苦味
X16n0308_p0094b15║從黃連生等。然多味既從多物而生，是多物能生
X16n0308_p0094b16║多味。以斯為例，多味亦應生於多識。若爾，則識應
X16n0308_p0094b17║多體，世間相違，以世間共許舌識惟一故。○識體
X16n0308_p0094b18║下。識一壞味，過鹹淡甘辛，亦該酸苦，是六味總相
X16n0308_p0094b19║和合。俱生變異，乃六味別相。和合者，如豆麵鹽合
X16n0308_p0094b20║而為醬等。俱生者，如甘蔗生來即甜，黃連生來便
X16n0308_p0094b21║苦等。變異者，如變生作熟，則異其本味等。破意葢
X16n0308_p0094b22║謂識體若一，而其體應非味生，以因果不類故。若
X16n0308_p0094b23║其體必從味生，須是鹹淡甘辛等六味，及於和合
X16n0308_p0094b24║俱生諸變異相，混同而為一味。以多既成一，生一
X16n0308_p0094c01║乃無過故。但既同為一味，應無分別世間相違，以
X16n0308_p0094c02║世間共許分別成味故。○分別下。味壞識亡過。言
X16n0308_p0094c03║味性之分別既無，則所生之識亦不名識。以無所
X16n0308_p0094c04║識故，云何世間復名此識為舌味？中間識界，尤見
X16n0308_p0094c05║其與世間相違。破係塵不成竟。三，破兩係不成。
X16n0308_p0094c06║不應虗空生汝心識舌味和合，即於是中元無自性，
X16n0308_p0094c07║云何界生？
X16n0308_p0094c08║恐聞根生塵生，二俱不成，遂計從虗空生。故世尊
X16n0308_p0094c09║以不應遮之，言空無識性，豈能生汝心識。此承上
X16n0308_p0094c10║文防異計也。舌味和合等，乃正破兩係。言舌味既
X16n0308_p0094c11║已和合，則舌不成舌，味不成味，互奪兩亡。故云即
X16n0308_p0094c12║於是中，元無自性。是中者，即舌味之中。無自性者，
X16n0308_p0094c13║無各別之自性也。自性尚無，固知不能生識。故曰
X16n0308_p0094c14║云何界生。就識辨妄竟。三、承辯結示。
X16n0308_p0094c15║是故當知，舌、味為緣生舌識界，三處都無，則舌與味
X16n0308_p0094c16║及舌界三，本非因緣、非自然性。
X16n0308_p0094c17║舌界者，舌識界也。此係根為名，下二界准知。舌、味、
X16n0308_p0094c18║識界竟。五、身、觸、識界三。一、據權定界，二、就識
X16n0308_p0094c19║辨妄，三、承辯結示。初。
X16n0308_p0094c20║阿難！又汝所明，身觸為緣生於身識。
X16n0308_p0094c21║二、就識辨妄二：一指識徵界，二分文各破。初。
X16n0308_p0094c22║此識為復因身所生，以身為界？因觸所生，以觸為界？
X16n0308_p0094c23║二、分文各破三。一、破係根不成，二、破係塵不成，
X16n0308_p0094c24║三、破兩係不成。初。
X16n0308_p0095a01║阿難！若因身生，必無合離，二覺觀緣，身何所識？
X16n0308_p0095a02║覺觀即指識言，麤心分別名覺，細心分別名觀，前
X16n0308_p0095a03║云分別覺觀是也。對合離二塵分為二種，所謂合
X16n0308_p0095a04║覺觀、離覺觀，皆能緣也。破意以若謂此識因身生
X16n0308_p0095a05║者，必無藉於合離二塵，要知無二塵故，縱生於識，
X16n0308_p0095a06║起二覺觀以為能緣，惟身無境，將何所識？是知所
X16n0308_p0095a07║謂因身生識者，謬耳。二，破係塵不成。
X16n0308_p0095a08║若因觸生，必無汝身，誰有非身和合離者？
X16n0308_p0095a09║破意以若謂此識因觸生者，必無藉乎汝身。要知
X16n0308_p0095a10║依身知觸，世間共許，誰有非依乎身知合離者？知
X16n0308_p0095a11║尚無成，況復能識？是知所謂因觸生識者，亦謬耳。
X16n0308_p0095a12║三，破兩係不成。
X16n0308_p0095a13║阿難，物不觸知，身知有觸，知身即觸，知觸即身，即觸
X16n0308_p0095a14║非身，即身非觸，身觸二相，元無處所。○合身即為身
X16n0308_p0095a15║自體性，離身即是虗空等相。○內外不成，中云何立？
X16n0308_p0095a16║中不復立，內外性空，則汝識生，從誰立界？
X16n0308_p0095a17║初破能生無處，恐生謬執，呼其名而再告之曰：若
X16n0308_p0095a18║汝謬計此識根塵共生者，是必有能觸之物與身
X16n0308_p0095a19║相對。要知觸塵之中，亦有外物不來觸汝覺知，惟
X16n0308_p0095a20║汝自身即知有觸者。如前所云，以手摩頭，頭手皆
X16n0308_p0095a21║自身也。若爾，則能知之身即是所知之觸，所知之
X16n0308_p0095a22║觸即是能知之身。身既即觸，故非身；觸既即身，故
X16n0308_p0095a23║非觸。既互奪兩亡，則身觸二相元無處所，是能生
X16n0308_p0095a24║者不可得矣。○合身下。遮所生無體。言能生者，既
X16n0308_p0095b01║已無處，謾言不能生識。縱生汝識，為與身合，為復
X16n0308_p0095b02║離身？設言合身，即為身自體性，不復名識。設言離
X16n0308_p0095b03║身，即是虗空等相，亦不復名識。是所生者，又不可
X16n0308_p0095b04║得矣。○內外下，結二俱叵得。言內外中間相待而
X16n0308_p0095b05║立，今既內外不成，中間識界云何建立？中不復立，
X16n0308_p0095b06║內外二界性亦是空，是則能生所生二俱叵得，則
X16n0308_p0095b07║汝所言識之生也，從誰立界？顯唯有空言而已。就
X16n0308_p0095b08║識辨妄竟。三、承辨結示。
X16n0308_p0095b09║是故當知，身觸為緣生身識界，三處都無，則身與觸
X16n0308_p0095b10║及身界三，本非因緣、非自然性。
X16n0308_p0095b11║身觸識界竟。六、意、法、識界三。一、據權定界，二、
X16n0308_p0095b12║就識辨妄，三、承辨結示。初。
X16n0308_p0095b13║阿難！又汝所明，意法為緣生於意識。
X16n0308_p0095b14║二、就識辨妄二：一指識徵界，二分文各破。初。
X16n0308_p0095b15║此識為復因意所生，以意為界？因法所生，以法為界？
X16n0308_p0095b16║二、分文各破三。一、破係根不成，二、破係塵不成，
X16n0308_p0095b17║三、辯兩係無文。初。
X16n0308_p0095b18║阿難！若因意生，於汝意中必有所思發明汝意。若無
X16n0308_p0095b19║前法，意無所生，離緣無形，識將何用？○又汝識心，與
X16n0308_p0095b20║諸思量，兼了別性，為同為異？同意即意，云何所生？異
X16n0308_p0095b21║意不同，應無所識。若無所識，云何意生？若有所識，云
X16n0308_p0095b22║何識意唯同與異？二性無成，界云何立？
X16n0308_p0095b23║初約能生無體破。若謂此識因意根生者，應不藉
X16n0308_p0095b24║乎法塵。要知於汝意中，必有所思之法，方能發明
X16n0308_p0095c01║汝意。若無所思，前法意性則無所生。是知意性離
X16n0308_p0095c02║緣無形，云何生識？縱生汝識，無法將何所用？無用
X16n0308_p0095c03║惟幻，說誰從根生哉？○又汝下，約所生無性破識。
X16n0308_p0095c04║心指意識，思量指意根。意根即末那，故以思量為
X16n0308_p0095c05║名。兼猶同也。以意識與意根，同是了別性，故破意。
X16n0308_p0095c06║以若必謂此識從根生者，但汝意識之心，與諸思
X16n0308_p0095c07║量意根，同為了別之性，且道為同為異？若言同意
X16n0308_p0095c08║即是意根，云何為意之所生？若言異意不同，意能
X16n0308_p0095c09║了別，應無所識。若果無所識者，與意逈別，云何為
X16n0308_p0095c10║意之所生？若謂有所識者，依舊同乎意根，云何分
X16n0308_p0095c11║識之與意，而言其與意異耶？是知惟同意與異意，
X16n0308_p0095c12║有了別無了別之二性，尚無能成，況復名界？界又
X16n0308_p0095c13║云何成立？則昔教所稱意識界者，妄也。
X16n0308_p0095c14║二，破係塵不成。
X16n0308_p0095c15║若因法生，世間諸法不離五塵，汝觀色法及諸聲法、
X16n0308_p0095c16║香法、味法及與觸法，相狀分明以對五根，非意所攝。
X16n0308_p0095c17║汝識決定依於法生，今汝諦觀法法何狀？若離色空、
X16n0308_p0095c18║動靜、通塞、合離、生滅，越此諸相終無所得。○生則色
X16n0308_p0095c19║空，諸法等生；滅則色空，諸法等滅。所因既無，因生有
X16n0308_p0095c20║識，作何形相？相狀不有，界云何生？
X16n0308_p0095c21║初、約能生無體破。若謂此識因法生者，此法須應
X16n0308_p0095c22║有體。但世間諸法，不離五塵，所謂色、聲、香、味、觸也。
X16n0308_p0095c23║汝觀色法，眼之所對；及諸聲法，耳之所對；香法，鼻
X16n0308_p0095c24║之所對；味法，舌之所對；觸法，身之所對。是皆相狀
X16n0308_p0096a01║分明，以對五根，非是意根所攝。若汝意識之心，決
X16n0308_p0096a02║定依於法生。汝今諦觀法塵之法，是何相狀？唯是
X16n0308_p0096a03║五塵謝落，影子生滅而已。色空皆色塵，以空為一，
X16n0308_p0096a04║顯色故。動靜即聲塵，通塞即香塵，合離該味觸二
X16n0308_p0096a05║塵，以二塵皆合時知有，離時知無故也。生滅正是
X16n0308_p0096a06║法塵，五塵影子落於意地名生，落所不及名滅，越
X16n0308_p0096a07║亦離也。破意以設若離於色空等五塵影子生，及
X16n0308_p0096a08║五塵影子滅，還有法塵可得耶？要知離此諸相，終
X16n0308_p0096a09║無所得，是能生者無體矣。○生則下，約所生無形
X16n0308_p0096a10║破。言如我上說，法塵之所以生者，不過色空諸法
X16n0308_p0096a11║等影子生。法塵之所以滅者，不過色空諸法等影
X16n0308_p0096a12║子滅。是別無法塵為所依因矣。所依之因既無，所
X16n0308_p0096a13║謂因之而生有識心者，畢竟作何形相？若知相狀
X16n0308_p0096a14║不有，說界已屬虗妄，云何更言有生？是益見其謬
X16n0308_p0096a15║也。三、辨兩係無文。
X16n0308_p0096a16║正脈云：此闕根境合辨之科（即今疏破兩係無文，前五科俱有，惟此科
X16n0308_p0096a17║無，故正脈云闕）。愚謂意法本自無相，非同前五根塵有實
X16n0308_p0096a18║性境。且分文各破中，又極明其虗妄無體共生之
X16n0308_p0096a19║計，自然無有，亦不須破，非闕文也。就識辨妄竟。
X16n0308_p0096a20║三、承辨結示。
X16n0308_p0096a21║是故當知，意、法為緣生意識界，三處都無，則意與法
X16n0308_p0096a22║及意界三，本非因緣、非自然性。
X16n0308_p0096a23║結示之義準上。夫眾生以五陰不了，心色成身，分
X16n0308_p0096a24║開六入之門，發明六塵之境。根塵互引，十二處之
X16n0308_p0096b01║內外既定；識生其中，十八界之邊疆莫移。在如來
X16n0308_p0096b02║藏中，固為幻妄假名；於有情分上，竟成堅牢巨執。
X16n0308_p0096b03║計人計我，而瞥起煩惱；迷理迷法，而遽障所知。為
X16n0308_p0096b04║生死因，礙正知見，涅槃無路可證，菩提何緣得成？
X16n0308_p0096b05║今既一一破其相妄，顯其性真，了界處以不有，識
X16n0308_p0096b06║陰入之本空，執盡計除，相開性現，則菩提涅槃，可
X16n0308_p0096b07║希冀矣。會四科而歸藏性竟。
X16n0308_p0096b08║三、融七大以拂情計。（正脈義云：人皆知此科理趣深廣，必勝前科，實多不能較
X16n0308_p0096b09║其所以勝。舊註謂：前近取身，後遠取物。又云：前悟一身，後融萬法。皆非也。良以四科即七大中別相，七大
X16n0308_p0096b10║即四科上總相，法本無殊。但四科方談其一一皆是性真，而未嘗言其一一皆周法界。如指香柴煤炭，一
X16n0308_p0096b11║一言其是火，而未及言一一皆可洞燒林野。至今七大方談其一一皆周法界，故總名為大。如方說出諸
X16n0308_p0096b12║火，每一星皆有洞燒之極量也。葢前顯法法當體真常，此乃顯法法圓融周徧。故今解以融大科之。而云
X16n0308_p0096b13║拂情計者，良以阿難既聞顯見超情，顯見離見之旨，已知見性不屬因緣及自然矣。但四科該盡諸法，似
X16n0308_p0096b14║不免於因緣。亦有邪知謬解，隨情執自然者。而今又聞本非因緣，非自然性。既違昔教，復動權執。故世尊
X16n0308_p0096b15║以性色真空等拂之。）四。一、阿難陳疑致請。二、如來斥迷許
X16n0308_p0096b16║示。三、阿難遵教佇聽。四、如來按定為說。初。
X16n0308_p0096b17║阿難白佛言：世尊！如來常說和合因緣，一切世間種
X16n0308_p0096b18║種變化，皆因四大和合發明。○云何如來因緣、自然
X16n0308_p0096b19║二俱排擯？我今不知斯義所屬。○惟垂哀愍，開示眾
X16n0308_p0096b20║生中道了義無戲論法。
X16n0308_p0096b21║初述昔所說和合與因緣相關，故兼言之。常說者，
X16n0308_p0096b22║翻外計立自宗故。一切世間總該情器，情則七趣
X16n0308_p0096b23║升沉，器則八相往復，故云種種變化。此等皆因地
X16n0308_p0096b24║等四大互為因緣和合發明。所謂常說者，即依此
X16n0308_p0096c01║而說故。又雖云常說，亦有深淺，如即空、即假、即中
X16n0308_p0096c02║是也。○云何下，疑今所廢。排擯者，斥逐義，謂不用
X16n0308_p0096c03║也。因緣自然，語雖似平，其意唯疑排擯因緣。以自
X16n0308_p0096c04║然外，宗雖排擯，無可疑故。是知此句，乃怪其並因
X16n0308_p0096c05║緣俱排也。斯義者，即俱排之義。屬，謂攝屬。言因緣
X16n0308_p0096c06║自然，相待而立，不屬此，即屬彼。二俱排擯，故不知
X16n0308_p0096c07║何所攝屬。○唯垂下，請示中道。昔說今排，前後相
X16n0308_p0096c08║違。自宗外計，兩無所攝。進退莫決，從違罔措。無任
X16n0308_p0096c09║首鼠，有類籓羊。故惟願如來哀愍開示。理路不偏
X16n0308_p0096c10║曰中道，趣味究竟曰了義，稱實而說曰無戲論法。
X16n0308_p0096c11║其意以因緣落有，自然沈空，不合中道。自然固非
X16n0308_p0096c12║正見，因緣亦屬權宗，俱非究竟。一同兒語，一類空
X16n0308_p0096c13║拳，皆非無戲論法。因佛兩擯，故反是而求之。後云
X16n0308_p0096c14║性色真空，性空真色等，正開示此義。
X16n0308_p0096c15║二，如來斥迷許示。
X16n0308_p0096c16║爾時，世尊告阿難言：汝先厭離聲聞、緣覺諸小乘法，
X16n0308_p0096c17║發心勤求無上菩提，故我今時為汝開示第一義諦。
X16n0308_p0096c18║○如何復將世間戲論妄想因緣而自纏繞？汝雖多
X16n0308_p0096c19║聞，如說藥人，真藥現前，不能分別，如來說為真可憐
X16n0308_p0096c20║愍。○汝今諦聽，吾當為汝分別開示，亦令當來修大
X16n0308_p0096c21║乘者通達實相。
X16n0308_p0096c22║初示以已說。爾時者，阿難致請時也。告阿難言者，
X16n0308_p0096c23║即時而應，故先指婬室歸來。爾時自恨未全道力，
X16n0308_p0096c24║即是厭離聲聞等法，以聲聞等法類皆執相滯名，
X16n0308_p0097a01║道力難全故也。又爾時慇請奢摩等三，即是發心
X16n0308_p0097a02║勤求菩提，以奢摩等三即是成佛妙定可趣菩提
X16n0308_p0097a03║故也。今時指顯見已後，以十番所顯之真、四科所
X16n0308_p0097a04║會之性，即是中道、即是了義、即是無戲論法，故總
X16n0308_p0097a05║以第一義諦稱之。以一即中道，不中則成二故；第
X16n0308_p0097a06║一即了義，不了則有前故；諦即無戲論，戲論則不
X16n0308_p0097a07║諦故。○如何下，斥以迷謬。如何復將等者，深怪其
X16n0308_p0097a08║不應爾也。世間者，約二乘為學者。世間以彼不了
X16n0308_p0097a09║第一義諦，口說因緣，名為戲論。心思因緣，名為妄
X16n0308_p0097a10║想。因屬戲論妄想，故如來重重開示，令其超脫此
X16n0308_p0097a11║法。而阿難反問云何俱排等，是以之自纏自繞，宜
X16n0308_p0097a12║乎為世尊所深怪耳。汝雖多聞等者，喻顯其可憐
X16n0308_p0097a13║愍也。言阿難雖有多聞之慧，善解請求，不過如說
X16n0308_p0097a14║藥之人。而如來開示第一義諦，令其薦取，正是真
X16n0308_p0097a15║藥現前。及阿難纏繞因緣，執權為實，宛爾不能分
X16n0308_p0097a16║別。不能分別，將必捨真藥而取假藥，自誤誤人。是
X16n0308_p0097a17║故說為真可憐愍。○汝今下，許以開示。已說不悟
X16n0308_p0097a18║多緣，聽之不諦，故誡以諦聽。許以分別等者，利現
X16n0308_p0097a19║會故。分別者，分別因緣不了，令其超脫。開示者，開
X16n0308_p0097a20║示中道了義，令其薦取。亦令當來等者，益未來故。
X16n0308_p0097a21║實相者，指後大性，義該前之所顯所會，以同為一
X16n0308_p0097a22║體故也。隨緣不變，故名實相。不達此者，縱修非真。
X16n0308_p0097a23║凡當來修大乘者，務須通達，故亦令也。下云如水
X16n0308_p0097a24║成冰，冰還成水，即略示實相之義。
X16n0308_p0097b01║三、阿難：遵教佇聽。
X16n0308_p0097b02║阿難默然，承佛聖旨。
X16n0308_p0097b03║默然者，虗懷凝慮。承旨者，敬候綸音。所謂聽者，端
X16n0308_p0097b04║視如渴飲，一心入於語義中也。四、如來按定為
X16n0308_p0097b05║說二。一、據執略示中道。二、分門別詳七大。初。
X16n0308_p0097b06║阿難，如汝所言，四大和合發明世間種種變化。○阿
X16n0308_p0097b07║難，若彼大性體非和合，則不能與諸大雜和，猶如虗
X16n0308_p0097b08║空不和諸色。若和合者，同於變化，始終相成，生滅相
X16n0308_p0097b09║續，生死死生，生生死死，如旋火輪未有休息。○阿難，
X16n0308_p0097b10║如水成冰，冰還成水。
X16n0308_p0097b11║初按妄所執，準前阿難云：一切世間種種變化，皆
X16n0308_p0097b12║因四大和合發明。今云四大和合發明世間種種
X16n0308_p0097b13║變化，雖能所倒置，而其義無殊。葢是據其所說而
X16n0308_p0097b14║按定之，故云如汝所言。○阿難下，故申非量。言四
X16n0308_p0097b15║大和合，發明世間等語，乃隨情取相為言。若以性
X16n0308_p0097b16║論，和合固屬權宗，不和合尤墮外計。故略申二種
X16n0308_p0097b17║非量。大性者，四大之性，體非和合者，只許不變，不
X16n0308_p0097b18║許隨緣也。不計隨緣，故不能與諸大雜和。諸大約
X16n0308_p0097b19║相言。不能與和者，謂性自是性，不隨緣以成相。如
X16n0308_p0097b20║是則墮自然之計，故應猶如虗空不和諸色。量云：
X16n0308_p0097b21║大性是有法，不與諸大雜和。宗因云：體非和合，故
X16n0308_p0097b22║同喻如虗空不和諸色。大性不爾，乃故為非量，令
X16n0308_p0097b23║其自覺。若字仍指大性和合者，只許隨緣，不許不
X16n0308_p0097b24║變也。不許不變，故應同於諸大之相。遷變改化始
X16n0308_p0097c01║終四句，通約外器內身，詳明遷變改化之狀。始終
X16n0308_p0097c02║相成者，謂因始有終，因終有始，遞互相成。生滅相
X16n0308_p0097c03║續者，謂生成滅壞，滅壞生成，前後相續。此約外器
X16n0308_p0097c04║說也。生死死生者，謂因生有死，因死有生，亦遞互
X16n0308_p0097c05║相成。生生死死者，謂生而復生，死而復死，亦前後
X16n0308_p0097c06║相續。此約內身說也。是知內外四大，皆變化相。大
X16n0308_p0097c07║性同此者，性不自性，能隨緣以成相。如是則墮因
X16n0308_p0097c08║緣之計，故應如旋火輪未有休息。量云：大性是有
X16n0308_p0097c09║法，同於變化等為。宗因云：有和合義，故同喻如旋
X16n0308_p0097c10║火輪未有休息。大性不爾，亦故為非量，令其自覺。
X16n0308_p0097c11║○阿難下，喻明正理。言大性既不如虗空不和，又
X16n0308_p0097c12║不如旋火輪轉，畢竟同於何等？故復以異喻而反
X16n0308_p0097c13║顯之。如水成冰者，喻大性不變隨緣。冰還成水者，
X16n0308_p0097c14║喻大性隨緣不變。隨緣不變故，不墮因緣。不變隨
X16n0308_p0097c15║緣故，不墮自然。二俱不墮，是名中道正理。
X16n0308_p0097c16║二、分門別詳七大（問：阿難惟問四大，如來具明七大者，何也？答：為欲攝法盡故。良
X16n0308_p0097c17║以四大於五陰中唯攝色陰中形色，於六入中惟攝浮勝，於十二處中惟攝六塵及六根中浮勝，於十八
X16n0308_p0097c18║界中亦然。至於色陰中顯色，及餘四陰、六入中之根性、十二處中之根性、十八界中之根性及識，皆不能
X16n0308_p0097c19║攝。今加以空、見、識之三大，乃一切俱攝，亦恐阿難問所不及，故足之以防種疑）。七。一、地
X16n0308_p0097c20║大，二、火大，三、水大，四、風大，五、空大，六、見大，七、識大。
X16n0308_p0097c21║初四：一、依性成相，二、先破和合，三、詳示中道，
X16n0308_p0097c22║四、雙拂二計。初。
X16n0308_p0097c23║汝觀地性，麤為大地，細為微塵，至隣虗塵，析彼極微
X16n0308_p0097c24║色邊際相七分所成，更析隣虗即實空性。
X16n0308_p0098a01║教以觀地性者，令知地大之性即藏性也。藏性隨
X16n0308_p0098a02║緣，由眾生共相無明所感，遂現麤相而為大地。如
X16n0308_p0098a03║前云：晦昧為空，空晦暗中，結暗為色。由二乘析色
X16n0308_p0098a04║歸空所致，遂現細相而為微塵。如般若云：以三千
X16n0308_p0098a05║大千世界碎為微塵。釋曰：二乘以析空觀，用假想
X16n0308_p0098a06║慧，初以大地分為七分。如是從麤至細，展轉以七
X16n0308_p0098a07║分分之，至於微塵，則世界不復有矣。若更以微塵
X16n0308_p0098a08║分為七分，則成極微。言極微者，最極微細，已到色
X16n0308_p0098a09║之邊際，故云色邊際相。若更以此相分為七分，則
X16n0308_p0098a10║成隣虗。今不言極微析至隣虗，而言至隣虗塵析
X16n0308_p0098a11║彼極微等者，乃世尊妙辯無礙，詞句錯落，清新耳
X16n0308_p0098a12║目之意。然隣虗尚有塵名，再析則塵名亦失，故曰
X16n0308_p0098a13║更析隣虗，即實空性。二、先破和合二。一、正破
X16n0308_p0098a14║合空成色。二、取例轉顯其謬。初。
X16n0308_p0098a15║阿難，若此隣虗析成虗空，當知虗空出生色相。○汝
X16n0308_p0098a16║今問言，由和合故，出生世間諸變化相。汝且觀此一
X16n0308_p0098a17║隣虗塵，用幾虗空和合而有？○不應隣、虗合成隣、虗。
X16n0308_p0098a18║初、因入定出。若依小乘，必謂此隣虗塵析入空者，
X16n0308_p0098a19║是色相入於空矣。若果如是，則應當了知虗空出
X16n0308_p0098a20║生色相，以有入必有出故。○汝今下，據執為難。言
X16n0308_p0098a21║汝今前來問我，作如是言：由和合故，出生世間諸
X16n0308_p0098a22║變化相。如是則諸變化相，皆和合有矣。餘者和合，
X16n0308_p0098a23║姑置勿論。汝且觀此一隣虗塵，自應亦是和合而
X16n0308_p0098a24║有。但隣虗向去無色，須是用虗空和。且道此隣虗
X16n0308_p0098b01║塵，用幾虗空和合而有？葢明知空無數量，本不可
X16n0308_p0098b02║合，乃故為難問，令知隣虗非和合有故。○不應下，
X16n0308_p0098b03║豫遮謬救。恐聞用幾虗空合成隣虗之難，遂謬救
X16n0308_p0098b04║云：我言和合者，自是合色成色，非謂合空成色。故
X16n0308_p0098b05║為此遮。言隣虗乃色中最細，更無細者。若必合色
X16n0308_p0098b06║成色，須是隣虗合成隣虗。設許爾者，則有三謬：一
X16n0308_p0098b07║者合他成自，理固有之。合自成自，理所必無。二者
X16n0308_p0098b08║合多成一，事乃得順。合一成一，事乃相違。三者合
X16n0308_p0098b09║細成麤，世所共計。合細成細，世所共非。由此三謬，
X16n0308_p0098b10║故以不應遮之。二、取例轉顯其謬。
X16n0308_p0098b11║又隣虗塵析入空者，用幾色相合成虗空？○若色合
X16n0308_p0098b12║時，合色非空。若空合時，合空非色。○色猶可析，空云
X16n0308_p0098b13║何合？
X16n0308_p0098b14║初、約空難合。言汝既以和合為宗，則一切皆應和
X16n0308_p0098b15║合而有。又如小乘教中，隣虗析入空者，此空必是
X16n0308_p0098b16║色相合成。且道用幾色相合成虗空？夫如來以析
X16n0308_p0098b17║入而難合成者，良以析色歸空，是小乘之自教；諸
X16n0308_p0098b18║相和合，是阿難之自語。順彼自教，難彼自語，令其
X16n0308_p0098b19║不能施對。○若色下，比例顯謬。言我適問汝，汝既
X16n0308_p0098b20║不能施對，在汝固知色合之時，合色非空矣。若既
X16n0308_p0098b21║知色合之時，合色非空，自知若空合時，合空非色。
X16n0308_p0098b22║夫如是，則色空俱非和合有矣。○末二句，決定結
X16n0308_p0098b23║破。言色雖不能合空，猶可析入。空若合而成色，云
X16n0308_p0098b24║何能合？此決言其色非和合，以結正破之義。正脈
X16n0308_p0098c01║云：虗空略有四義，不可言合。一無形礙，二無數量，
X16n0308_p0098c02║三無邊際，四無變動。原地大元依色聚，色依於空。
X16n0308_p0098c03║空既不可合，則色非和合。色既非合，地大豈和合
X16n0308_p0098c04║有耶？和合之計，類推可以俱破。先破和合竟。
X16n0308_p0098c05║三、詳示中道二。一、正示中道，二、取事驗知。初。
X16n0308_p0098c06║汝元不知，如來藏中，性色真空，性空真色，清淨本然，
X16n0308_p0098c07║周徧法界。
X16n0308_p0098c08║言本非和合，妄計和合者，由汝一向蒙昧，元不知
X16n0308_p0098c09║如來藏中有隨緣不變、不變隨緣義故。性色者，自
X16n0308_p0098c10║性隨緣，能成幻色。雖能成幻色，而體終不變，故曰
X16n0308_p0098c11║真空。真空者，真體自空。此明如來藏中有隨緣不
X16n0308_p0098c12║變義也。性空者，自性不變，其體元空。雖其體元空，
X16n0308_p0098c13║而用終不失，故曰真色。真色者，依真成色。此明如
X16n0308_p0098c14║來藏中有不變隨緣義也。由有隨緣不變之義，故
X16n0308_p0098c15║稱清淨本然。謂色不能礙，由來自爾故。由有不變
X16n0308_p0098c16║隨緣之義，故云周徧法界。謂周匝徧滿，法界無遺
X16n0308_p0098c17║故。是知十界依正中，凡有質礙者，皆地性之徧也。
X16n0308_p0098c18║然既清淨本然，則不落有為。既周徧法界，則不滯
X16n0308_p0098c19║無為。知此義者，而中道第一義諦，當下即是。（問：此科本
X16n0308_p0098c20║顯地大周徧，而詳示中道中，却以性色、真色為言者，何也？答：地大元依色聚，色性尚是中道，地性可知。又
X16n0308_p0098c21║上文破和合中，已變地為色，故即承接言之，從文便故。）二、取事驗知。
X16n0308_p0098c22║隨眾生心，應所知量，循業發現。
X16n0308_p0098c23║上說清淨本然，周徧法界，但約理具，此則約事造。
X16n0308_p0098c24║驗之，但見其隨眾生心，欲見便見，應所知量，能知
X16n0308_p0099a01║便知，初無使者及與作者，非清淨本然而何？又見
X16n0308_p0099a02║其循一人之業，則現一人之色，循十人之業，則現
X16n0308_p0099a03║十人之色，乃至循千萬人之業，則現千萬人之色，
X16n0308_p0099a04║初無妨礙及與限量，非周徧法界而何？知此義者，
X16n0308_p0099a05║自不惑於因緣及自然矣。詳示中道竟。
X16n0308_p0099a06║四雙拂二計。
X16n0308_p0099a07║世間無知惑為因緣及自然性，皆是識心分別計度，
X16n0308_p0099a08║但有言說，都無實義。
X16n0308_p0099a09║世間之語雖寬，據下所惑，且指二乘及外道言。以
X16n0308_p0099a10║彼不達如來藏中有隨緣不變、不變隨緣義，故名
X16n0308_p0099a11║為無知。但見現起之色，循業而發，無礙無限，遂惑
X16n0308_p0099a12║為因緣而繫墜權宗。又或見現起之色，隨心應量，
X16n0308_p0099a13║無使無作，遂惑為自然而沈溺邪途。總屬妄想，故
X16n0308_p0099a14║曰皆是識心等。無非戲論，故曰但有言說等也。地
X16n0308_p0099a15║大竟。二火大四一、依性成相，二、先破和合，三、
X16n0308_p0099a16║詳示中道，四、雙拂二計。初。
X16n0308_p0099a17║阿難！火性無我，寄於諸緣。○汝觀城中未食之家，欲
X16n0308_p0099a18║炊爨時，手執陽燧，日前求火。
X16n0308_p0099a19║初火性隨緣，火性即如來藏性，體雖不變，用能隨
X16n0308_p0099a20║緣，故曰無我，謂無有定宰也。寄，託也。言火性雖曰
X16n0308_p0099a21║無我，亦必託彼木鑽艾鏡等緣而成相故。○汝觀
X16n0308_p0099a22║下，引事以證。未食須食，故欲炊爨，謂釜底進火熟
X16n0308_p0099a23║食也。陽燧者，取火之具。崔豹註云：以銅為之，狀如
X16n0308_p0099a24║鏡，照人則影倒，向日則火出。淮南子曰：陽燧火，方
X16n0308_p0099b01║諸也。王充論云：五月丙午日午時，銷鍊五方石，圓
X16n0308_p0099b02║如鏡，中央窪，天晴向日出火。此不過略引一事以
X16n0308_p0099b03║證。為下，破和作立難之本。二、先破和合二。一、
X16n0308_p0099b04║牒執舉喻，二、就執為破。初。
X16n0308_p0099b05║阿難！名和合者，如我與汝一千二百五十比丘，今為
X16n0308_p0099b06║一眾，眾雖為一，詰其根本，各各有身，皆有所生氏族
X16n0308_p0099b07║名字，如舍利弗婆羅門種，優樓頻螺迦葉波種，乃至
X16n0308_p0099b08║阿難瞿曇種姓。
X16n0308_p0099b09║欲破和合，呼其名而告之曰：若謂此火名和合有
X16n0308_p0099b10║者，試以喻明，自見其謬。夫眾緣和合成火，如我與
X16n0308_p0099b11║汝千二百五十比丘今為一眾。要知眾雖為一至
X16n0308_p0099b12║詰其根本，各各有身，又皆有從生氏族名字。火亦
X16n0308_p0099b13║應爾，雖是一火至尋其本緣，亦應各各有質，又應
X16n0308_p0099b14║皆有品類名字，如某火屬鏡、某火屬艾、某火屬日
X16n0308_p0099b15║等。若不爾者，則和合不成，如舍利等，即出其氏族
X16n0308_p0099b16║名字。舍利弗，此云鶖鷺子，婆羅門種，梵志族也。優
X16n0308_p0099b17║樓頻螺，此云木瓜林，迦葉波種，龜氏族也。阿難，此
X16n0308_p0099b18║云慶喜，瞿曇種，甘蔗族也。佛之始祖，日炙甘蔗而
X16n0308_p0099b19║生，號瞿曇氏，故瞿曇翻日種，亦翻甘蔗。後四世改
X16n0308_p0099b20║為釋迦，今遡其源耳。正脈云：葢必先有分開之相，
X16n0308_p0099b21║以為和合之本，然後方可和合。故舉一眾和合分
X16n0308_p0099b22║開，各有氏族，以為定例。至下文乃顯火不如是，此
X16n0308_p0099b23║異喻也。二、就執為破二。一、先破各相，二、後破
X16n0308_p0099b24║合相。初二。一、就執各徵其本，二、逐緣一一為
X16n0308_p0099c01║破。初。
X16n0308_p0099c02║阿難！若此火性因和合有，彼手執鏡於日求火，此火
X16n0308_p0099c03║為從鏡中而出？為從艾出？為於日來？
X16n0308_p0099c04║若此火之體性決定和合有者，自應先有分開之
X16n0308_p0099c05║相。夫彼人手執火鏡（即陽燧也），於日求火，此火為有從
X16n0308_p0099c06║鏡出者？為有從艾出者？為有於日來者？必三處各
X16n0308_p0099c07║有火出，方合舍利弗等各各有身等喻，故此徵也。
X16n0308_p0099c08║二、逐緣一一為破三。一破於日來，二破從鏡出，
X16n0308_p0099c09║三破從艾生。初。
X16n0308_p0099c10║阿難！若日來者，自能燒汝手中之艾，來處林木皆應
X16n0308_p0099c11║受焚。
X16n0308_p0099c12║若謂有火於日來者，應不須鏡，自能燒汝手中之
X16n0308_p0099c13║艾。再既能燒艾，則來處林木皆應受焚。今既用鏡，
X16n0308_p0099c14║而來處林木不焚，是知此火無有於日來者。
X16n0308_p0099c15║三破從鏡出。
X16n0308_p0099c16║若鏡中出，自能於鏡出，然於艾鏡何不鎔？○紆汝手
X16n0308_p0099c17║執，尚無熱相，云何融泮？
X16n0308_p0099c18║初正破鏡出，若謂有火從鏡出者，應不須對日，自
X16n0308_p0099c19║能於鏡出然於艾。再既能然艾，即能鎔鏡，有鏡何
X16n0308_p0099c20║不自鎔？夫鏡既不鎔，然艾必須對日，是知此火無
X16n0308_p0099c21║有從鏡中出者。○紆汝下。兼遮謬救。恐聞鏡何不
X16n0308_p0099c22║鎔之破，遂謬救云：艾易然，鏡難鎔。時下既能然艾，
X16n0308_p0099c23║經久自能鎔鏡，故為此遮。紆，屈也。遮意以若果經
X16n0308_p0099c24║久能鎔者，亦須先有熱相，今屈汝手執，尚無熱相，
X16n0308_p0100a01║云何經久便能融泮？惟謬計耳。融泮，猶銷解也。
X16n0308_p0100a02║三破從艾生。
X16n0308_p0100a03║若生於艾，何藉日鏡，光明相接，然後火生。
X16n0308_p0100a04║若謂有火生於艾者，則艾自出火，何藉日鏡光接
X16n0308_p0100a05║然後火生？今現見求火者執鏡對日，是知此火無
X16n0308_p0100a06║有從艾生者。破意以三處各無火生，知非和合，以
X16n0308_p0100a07║不如舍利弗等各各有身等故。先破各相竟。
X16n0308_p0100a08║二、後破合相。
X16n0308_p0100a09║汝又諦觀，鏡因手執，日從天來，艾本地生，火從何方，
X16n0308_p0100a10║遊歷於此？○日鏡相遠非和非合。○不應火光，無從
X16n0308_p0100a11║自有。
X16n0308_p0100a12║初詳審來方，汝又諦觀者，教以詳細觀察，勿使有
X16n0308_p0100a13║藏火處也。鏡因手執者，教以觀手；日從天來者，教
X16n0308_p0100a14║以觀天；艾本地生者，教以觀地。如是諦審觀察，曾
X16n0308_p0100a15║無藏火之處，而火從何方遊歷於此？是雖智似鶖
X16n0308_p0100a16║子，辯擬富那，不能知不能言也。○日鏡下。正破和
X16n0308_p0100a17║合。言鏡等既無有火，手等又無藏火之處，恐謂日
X16n0308_p0100a18║鏡和合共然於艾，故為此破。言現見日鏡相遠，非
X16n0308_p0100a19║和非合，豈能共然於艾。是知所謂和合有火者謬
X16n0308_p0100a20║矣。○末句預遮謬救，恐聞非和非合，遂計無從自
X16n0308_p0100a21║有，故為此遮。原阿難本以和合為宗，若果無從自
X16n0308_p0100a22║有，自宗相違，故以不應遮之。是知不了藏性者，不
X16n0308_p0100a23║唯和合不成，而不合更非。下文所謂但有言說，都
X16n0308_p0100a24║無實義者，以此。先破和合竟。三、詳示中道二。
X16n0308_p0100b01║一、正示中道，二、取事驗知。初。
X16n0308_p0100b02║汝猶不知，如來藏中，性火真空，性空真火，清淨本然，
X16n0308_p0100b03║周徧法界。
X16n0308_p0100b04║猶字例前，言不惟地大火大，汝猶不知，以性相相
X16n0308_p0100b05║類故。性火等同前，但以火易色即是。二、取事驗
X16n0308_p0100b06║知（地大中此科不曲分，今有增益之文，不便合釋）。二。一驗知清淨，二驗
X16n0308_p0100b07║知周徧。初。
X16n0308_p0100b08║隨眾生心，應所知量。○阿難當知，世人一處執鏡，一
X16n0308_p0100b09║處火生。徧法界執，滿世間起。起徧世間，寧有方所。
X16n0308_p0100b10║初正以取驗，言事造之火，亦是隨心應量，其清淨
X16n0308_p0100b11║本然之義可知。○阿難下，兼折轉疑。恐聞隨心應
X16n0308_p0100b12║量之語，遂轉疑云：地大寓目，皆是可說隨心應量。
X16n0308_p0100b13║火大或見不見，現有方所。隨心應量之義，似不極
X16n0308_p0100b14║成，故為此折。言一處執鏡，一處火生，是隨眾生心，
X16n0308_p0100b15║欲見便見也。徧法界執，滿世間起，是應所知量，能
X16n0308_p0100b16║知便知也。然既起徧世間，寧有彼此方所？則汝所
X16n0308_p0100b17║謂或見不見，現有方所者，特生心知量之不及耳。
X16n0308_p0100b18║二，驗知周徧。
X16n0308_p0100b19║循業發現。
X16n0308_p0100b20║言事造之火，亦是循業發現。其周循法界之義可
X16n0308_p0100b21║驗。（問，執鏡火生，似是循業。既已判屬上科，將指何者名為循業。答，執鏡火生，約現緣說。謂求則隨心而
X16n0308_p0100b22║見，應量而知。循業發現，約宿因說。如生則身俱煖相，處有煙炊。一是暫現，一是常生。似同而實異也。）詳
X16n0308_p0100b23║示中道竟。四雙拂二計。
X16n0308_p0100b24║世間無知惑為因緣及自然性，皆是識心分別計度，
X16n0308_p0100c01║但有言說，都無實義。
X16n0308_p0100c02║義如地大中釋火大竟。三。水。大。四。一、依性成
X16n0308_p0100c03║相，二、先破和合，三、詳示中道，四、雙拂二計。初。
X16n0308_p0100c04║阿難！水性不定，流息無恒。○如室羅城迦毗羅仙、斫
X16n0308_p0100c05║迦羅仙，及鉢頭摩訶薩多等諸大幻師，求太陰精用
X16n0308_p0100c06║和幻藥。是諸師等於白月晝，手執方諸承月中水。
X16n0308_p0100c07║初水性隨緣，水性亦即如來藏性，體雖不變，用能
X16n0308_p0100c08║隨緣，故曰不定。流息無恒者，流無常流，隨緣而息，
X16n0308_p0100c09║息無常息，隨緣而流，正顯其不定也。○如室下，引
X16n0308_p0100c10║事以證。迦毗羅，此云黃色，或云黃赤色，以其髮黃
X16n0308_p0100c11║兼赤故。正脈云青色，或別有所據。斫迦羅，此云輪，
X16n0308_p0100c12║以自執所見理圓，能摧他宗故。正脈云鴛鴦，義取
X16n0308_p0100c13║輪必具二，如鴛鴦鳥故。鉢頭摩，此云赤蓮華，池名
X16n0308_p0100c14║也。以池為名者，近此住故。訶薩多，梵語之略。灌頂
X16n0308_p0100c15║云阿迦薩謨多羅，此翻海水，依於海水住故，乃事
X16n0308_p0100c16║水外道也。略出四仙，餘以等字該之，以其善用幻
X16n0308_p0100c17║術，故稱諸大幻師。太陰精，月中水也。用以和藥，自
X16n0308_p0100c18║計服之長生，空說無驗，故世以幻名。又幻藥者，或
X16n0308_p0100c19║依此藥幻出種種境界，眩惑心目也。白月晝者，正
X16n0308_p0100c20║脈云：十五夜為望，望前為白月，望後為黑月，月當
X16n0308_p0100c21║正午，光皎如晝也。方諸者，淮南子曰：方諸見月，則
X16n0308_p0100c22║津而為水。高誘曰：方諸陰燧，向月則水生。許慎曰：
X16n0308_p0100c23║諸，珠也。方，石也。正脈云：水精珠也。王充論云：十一
X16n0308_p0100c24║月壬子日夜半子時，北方煉五方石為之，狀如盃
X16n0308_p0101a01║盂，向月得津。今云承月中水，大同此計，是皆不達
X16n0308_p0101a02║藏性隨緣義耳。二、先破和合（準火大中，此處有牒執舉喻之文，今
X16n0308_p0101a03║不具者，例上可知故），二。一、先破各相，二、後破合相。初二。
X16n0308_p0101a04║一、就水徵本，二、逐緣為破。初。
X16n0308_p0101a05║此水為復從珠中出？空中自有？為從月來？
X16n0308_p0101a06║佛意以三處各有水出，方成和合之義，故此徵云，
X16n0308_p0101a07║此水為有從珠中出者，為有從空自有者，為有從
X16n0308_p0101a08║月中來者，是不可以不審也。二、逐緣為破三。
X16n0308_p0101a09║一破從月來，二破從珠出，三破從空生。初。
X16n0308_p0101a10║阿難，若從月來，尚能遠方令珠出水，所經林木皆應
X16n0308_p0101a11║吐流。○流則何待。方諸所出不流，明水非從月降。
X16n0308_p0101a12║初正破月來。若謂有水從月來者，是義不然。以月
X16n0308_p0101a13║在天，珠在手，相去遠矣，尚能從遠方來，令珠出水，
X16n0308_p0101a14║則中間所經林木，皆應吐流，有是事乎？○流則下。
X16n0308_p0101a15║轉顯二謬。若謂林木吐流者，則應隨處可承，何待
X16n0308_p0101a16║方諸所出。若謂林木不流者，明知此水非從月降，
X16n0308_p0101a17║以遺近著遠，不應理故。二、破從珠出。
X16n0308_p0101a18║若從珠出，則此珠中常應流水，何待中宵承白月晝？
X16n0308_p0101a19║若謂有水從珠出者，是不藉餘緣矣。不藉餘緣，則
X16n0308_p0101a20║珠中常應流水。既爾，則隨時可承，何待中宵必承
X16n0308_p0101a21║仗於白月晝乎？中宵，半夜也。破意以既待中宵承
X16n0308_p0101a22║白月晝，明知此水不從珠出。三、破從空生。
X16n0308_p0101a23║若從空生，空性無邊，水當無際，從人洎天皆同滔溺，
X16n0308_p0101a24║云何復有水陸空行？
X16n0308_p0101b01║若謂有水從空生者，但空性無邊，所生之水亦當
X16n0308_p0101b02║無際，如是則從人洎天皆應同為滔流、俱成陷溺，
X16n0308_p0101b03║不應復有餘物，乃云何於其中間復有水行、陸行
X16n0308_p0101b04║及與空行？是知所謂水從空生者，謬也。先破各相
X16n0308_p0101b05║竟。二、後破合相。
X16n0308_p0101b06║汝更諦觀，月從天陟。珠因手持承珠水盤，本人敷設：
X16n0308_p0101b07║水從何方流注於此？○月珠相遠，非和非合。○不應
X16n0308_p0101b08║水精無從自有。
X16n0308_p0101b09║初詳審來方。諦觀，即詳審也。陟，猶升也。月從天陟，
X16n0308_p0101b10║天無藏水之處；珠因手持，手無藏水之處。承，猶擎
X16n0308_p0101b11║也。承珠水盤，本人敷設，盤無藏水之處。既三方皆
X16n0308_p0101b12║無藏水之處，而水從何方流注於此？是不可以不
X16n0308_p0101b13║審也。○月珠下。正破和合。言月等既無有水，天等
X16n0308_p0101b14║又無藏水之處，恐謂月珠和合共生於水，故為此
X16n0308_p0101b15║破。言現見月珠相遠，非和非合，豈能共生於水？是
X16n0308_p0101b16║知所謂和合有水者謬矣。○末句預遮謬救，恐以
X16n0308_p0101b17║無從為救故。遮以不應，以自宗相違故。水精者，順
X16n0308_p0101b18║彼所計，以彼計此，水為水中之精也。先破和合竟。
X16n0308_p0101b19║三、詳示中道二。一、正示。二、驗知。初。
X16n0308_p0101b20║汝尚不知如來藏中，性水真空，性空真水，清淨本然，
X16n0308_p0101b21║周徧法界。
X16n0308_p0101b22║二、驗知。
X16n0308_p0101b23║隨眾生心，應所知量，一處執珠，一處水出，徧法界執，
X16n0308_p0101b24║滿法界生，生滿世間，寧有方所？○循業發現。
X16n0308_p0101c01║初驗知清淨，於中有取驗、折疑二義，俱準前釋。○
X16n0308_p0101c02║末句驗知周徧，亦準前詳。示中道竟。
X16n0308_p0101c03║四雙拂二計。
X16n0308_p0101c04║世間無知惑為因緣及自然性，皆是識心分別計度，
X16n0308_p0101c05║但有言說，都無實義。
X16n0308_p0101c06║水大竟四風大四。一、依性成相，二、先破和合，
X16n0308_p0101c07║三、詳示中道，四、雙拂二計。初。
X16n0308_p0101c08║阿難！風性無體，動靜不常。○汝常整衣，入於大眾僧
X16n0308_p0101c09║伽黎角，動及旁人，則有微風拂彼人面。
X16n0308_p0101c10║初、風性隨緣。風性亦即藏性。無體者，無有定體也。
X16n0308_p0101c11║無定體故，隨緣而動，隨緣而靜，故曰不常。○汝常
X16n0308_p0101c12║下，引事以證。乞食說法等事，應著伽黎，故曰常整。
X16n0308_p0101c13║入大眾者，隨僧例故。灌頂云：僧伽黎，唐言重複衣。
X16n0308_p0101c14║清涼云：義翻和合。新者二重，故者四重，以重成故，
X16n0308_p0101c15║稱曰和合。三依中第一衣也。亦名雜碎衣，剪碎製
X16n0308_p0101c16║成，條相多故。具有三等九品，如沙彌律儀衣鉢名
X16n0308_p0101c17║相中說。動衣乃有，反顯不動則無。其不常無體之
X16n0308_p0101c18║義，於此可見。二、先破和合二。一、先破各相，二、
X16n0308_p0101c19║後破合相。初二。一、就風徵本，二、逐緣為破。
X16n0308_p0101c20║初。
X16n0308_p0101c21║此風為復出袈裟角，發於虗空生彼人面？
X16n0308_p0101c22║袈裟此云壞色衣，清涼云不正色衣，律以青、黑、木
X16n0308_p0101c23║蘭三色壞正好色故。真諦云：此是三衣通名，或名
X16n0308_p0101c24║離塵服，斷六塵故；亦名消瘦服，割煩惱故；又稱蓮
X16n0308_p0102a01║華服，無染著故。此中徵意，亦是要其先有各相，然
X16n0308_p0102a02║後可合。二、逐緣為破三。一破從衣出，二破從
X16n0308_p0102a03║空發，三破從面生。初。
X16n0308_p0102a04║阿難！此風若復出袈裟角，汝乃披風，其衣飛搖，應離
X16n0308_p0102a05║汝體。○我今說法，會中垂衣，汝看我衣，風何所在？不
X16n0308_p0102a06║應衣中有藏風地。
X16n0308_p0102a07║初正破衣出風。出袈裟，則是袈裟中有風，故難以
X16n0308_p0102a08║披風。然風以動搖為性，果其披之，其衣自應飛搖，
X16n0308_p0102a09║故又難以離體。破意以現見衣不離體，披風之義
X16n0308_p0102a10║成，不是衣中無風，則此風不出袈裟明矣。○我今
X16n0308_p0102a11║下，兼防謬辨。恐聞離體之難，遂謬辯云：衣若動時，
X16n0308_p0102a12║乃有風出。衣若垂時，風但藏之而已。豈可以飛搖
X16n0308_p0102a13║離體為難？故為此防。若謂衣若垂時，風但藏之者，
X16n0308_p0102a14║即如我今說法會中，垂衣亦應藏風。汝且看我之
X16n0308_p0102a15║衣，風何所在？據實而論，不應衣中有藏風地。以衣
X16n0308_p0102a16║是布屬，非有孔穴也。二，破從空發。
X16n0308_p0102a17║若生虗空，汝衣不動，何因無拂？○空性常住，風應常
X16n0308_p0102a18║生。若無風時，虗空當滅。滅風可見，滅空何狀？○若有
X16n0308_p0102a19║生滅，不名虗空。名為虗空，云何風出？
X16n0308_p0102a20║初、約無衣不生破。風生於空，自不關衣，故難以衣
X16n0308_p0102a21║不動時，何因無拂？是空無生風義也。○空性下，約
X16n0308_p0102a22║因果不類破。空性常住，若生風者，則應常生，以因
X16n0308_p0102a23║常果必常故。若爾，則無風之時，空亦當滅，以果斷
X16n0308_p0102a24║因必斷故。然滅風之時，人人可見。若言滅空，有何
X16n0308_p0102b01║形狀？是知虗空無滅，風性有滅。果不類因，云何從
X16n0308_p0102b02║生？此必無之事也。○若有下，約名義不符破。虗空
X16n0308_p0102b03║原以不生滅為義，設若有生滅者，則不名虗空。今
X16n0308_p0102b04║既名為虗空，自應無有生滅。若有風生，名義不符，
X16n0308_p0102b05║故難以云何風出。以出即是生，生必有滅也。灌頂
X16n0308_p0102b06║云：風從空生，凡小常執。故展轉詳破。
X16n0308_p0102b07║三、破從面生。
X16n0308_p0102b08║若風自生被拂之面，從彼面生當應拂汝，自汝整衣
X16n0308_p0102b09║云何倒拂？
X16n0308_p0102b10║若謂有風自生於被拂之面者，義亦不成，以從彼
X16n0308_p0102b11║面生，當應拂汝。今既不見拂汝，已知不生彼面，乃
X16n0308_p0102b12║自汝整衣之時，云何倒拂彼面？其不生彼面之義，
X16n0308_p0102b13║益可見矣。先破各相竟。二、後破合相。
X16n0308_p0102b14║汝審諦觀，整衣在汝，面屬彼人，虗空寂然，不參流動，
X16n0308_p0102b15║風自誰方，皷動來此？○風空性隔，非和非合。○不應
X16n0308_p0102b16║風性無從自有。
X16n0308_p0102b17║初、詳審來方。汝審諦觀者，教以審辨諦實而觀，勿
X16n0308_p0102b18║得過目了事也。整衣在汝，汝無藏風之處；面屬彼
X16n0308_p0102b19║人，彼無藏風之處；虗空寂然，等空無藏風之處。既
X16n0308_p0102b20║三方皆無藏風之處，而風自誰方皷動來？此又不
X16n0308_p0102b21║可以不審焉。○風空下。正破和合。恐謂衣空面既
X16n0308_p0102b22║無有，風審諦觀又無藏風之處，和合而有，理應無
X16n0308_p0102b23║疑，故為此破。言現見風動空澄，其性相隔，無和合
X16n0308_p0102b24║義，故曰非和非合。衣礙風通，例此可知。是皆無和
X16n0308_p0102c01║合義也。○不應句，預遮謬救，準前先破和合竟。
X16n0308_p0102c02║三、詳示中道二。一、正示。二、驗知。初。
X16n0308_p0102c03║汝宛不知，如來藏中，性風真空，性空真風，清淨本然，
X16n0308_p0102c04║周徧法界。
X16n0308_p0102c05║宛字有深怪意，言地火水三番，詳示風性，可以類
X16n0308_p0102c06║推。觀汝動靜宛然，不知如來藏中不變隨緣義也。
X16n0308_p0102c07║餘俱準前可思。二、驗知。
X16n0308_p0102c08║隨眾生心，應所知量。阿難！如汝一人微動服衣，有微
X16n0308_p0102c09║風出，徧法界拂，滿國土生，周徧世間，寧有方所？○循
X16n0308_p0102c10║發業現。
X16n0308_p0102c11║初驗知清淨法界、世間、國土一義耳。拂，動也。徧法
X16n0308_p0102c12║界拂者，謂徧法界中人皆微動服衣也。滿國土生
X16n0308_p0102c13║者，謂滿國中皆有風生，是知此風周徧世間，寧有
X16n0308_p0102c14║方所？○末句驗知，周徧可知。詳示中道竟。
X16n0308_p0102c15║四雙拂二計。
X16n0308_p0102c16║世間無知惑為因緣及自然性，皆是識心分別計度，
X16n0308_p0102c17║但有言說，都無實義。
X16n0308_p0102c18║風大竟。五。空。大。四一、依性成相，二、先破和合，
X16n0308_p0102c19║三、詳示中道，四、雙拂二計。初。
X16n0308_p0102c20║阿難！空性無形，因色顯發。○如室羅城去河遙處，諸
X16n0308_p0102c21║剎利種，及婆羅門、毗舍、首陀，兼頗羅墮、旃陀羅等，新
X16n0308_p0102c22║立安居，鑿井求水，出土一尺，於中則有一尺虗空。如
X16n0308_p0102c23║是乃至出土一丈，中間還得一丈虗空。虗空淺深，隨
X16n0308_p0102c24║出多少。
X16n0308_p0103a01║初、空性隨緣。空性二字，且指不變之體。由不變故，
X16n0308_p0103a02║是曰無形，謂無長短大小等形。因色顯發，乃指隨
X16n0308_p0103a03║緣之用。由隨緣故，是曰因顯，謂因彼色相差別，乃
X16n0308_p0103a04║顯虗空各有差別。○如室下，引事以證。室羅城地
X16n0308_p0103a05║廣人稠，去河近，不須鑿井，故唯約遙處言之。西域
X16n0308_p0103a06║貴賤，族分四姓。剎帝利，略云剎利，此翻田主，即王
X16n0308_p0103a07║種也。婆羅門，此翻淨行，守道居正，潔白其操，有類
X16n0308_p0103a08║此方儒道。毗舍，此云商賈，行販坐賣者是。首陀，此
X16n0308_p0103a09║翻農夫，耕田種地者是。四姓之外，別有智愚二族，
X16n0308_p0103a10║故云兼也。頗羅墮，此云利根，如六藝百工之類。旃
X16n0308_p0103a11║陀羅，此云嚴幟，如屠兒魁膾之類。新立安居，興作
X16n0308_p0103a12║須水，去河遙處，擔運費繁，故須鑿井求之。出尺尺
X16n0308_p0103a13║空，出丈丈空，其因色顯發之義，亦自可見。末二句
X16n0308_p0103a14║迺重牒上義，為下作徵起之端。二、先破和合二。
X16n0308_p0103a15║一、先破各相，二、後破合相。初二。一、就空徵
X16n0308_p0103a16║本，二、逐緣為破。初。
X16n0308_p0103a17║此空為當因土所出？因鑿所有？無因自生？
X16n0308_p0103a18║因土所出，即是從土而生。因鑿所有，即是從鑿具
X16n0308_p0103a19║生。無因自生者，謂別無所因，從自體生，猶言從徧
X16n0308_p0103a20║界空出井空也。二、逐緣為破三。一破從自生，
X16n0308_p0103a21║二破因土出，三破因鑿出。初（據義乃是破從空生，但以空是自體，
X16n0308_p0103a22║故云自生。古德多作破無因釋，今疏不爾者，以與破和合義相違故。）。
X16n0308_p0103a23║阿難！若復此空無因自生，未鑿土前何不無礙？唯見
X16n0308_p0103a24║大地逈無通達。
X16n0308_p0103b01║破意以若計此空別無所因從自體生者，應不藉
X16n0308_p0103b02║乎鑿之與土。既爾，則未鑿土前即應無礙，乃何故
X16n0308_p0103b03║不能無礙？不惟不能無礙，具唯見大地逈然無有
X16n0308_p0103b04║通達之相，是知所謂無因自生者謬矣。
X16n0308_p0103b05║二，破因土出。
X16n0308_p0103b06║若因土出，則土出時應見空入；若土先出無空入者，
X16n0308_p0103b07║云何虗空因土而出？○若無出入，則應空土。元無異
X16n0308_p0103b08║因，無異則同。則土出時，空何不出？
X16n0308_p0103b09║初、正破土出。若謂此空因土出者，則土從井出之
X16n0308_p0103b10║時，應見虗空從外而入，以土在外故。若土先從井
X16n0308_p0103b11║出，無空從外入者，云何而言虗空因土而出？○若
X16n0308_p0103b12║無下。預遮謬救。恐阿難救云：空本內生，實無出土
X16n0308_p0103b13║入井之意。故為此遮。若謂虗空無出土入井之義
X16n0308_p0103b14║者，則應未鑿土前，空土元無異因。因，依也。無異因
X16n0308_p0103b15║者，謂空土相依而住，無別所依也。無異則同者，謂
X16n0308_p0103b16║既無異因，則同為一體。既同為一體，出則同出。故
X16n0308_p0103b17║難以則土出時，空何不出？三破，因鑿出。
X16n0308_p0103b18║若因鑿出，因鑿出空，應非出土。○不因鑿出。鑿自出
X16n0308_p0103b19║土，云何見空？
X16n0308_p0103b20║初、正破因鑿。若謂此空因鑿具出者，則唯鑿便能
X16n0308_p0103b21║出空，應當不用出土。今既必待出土成空，明知此
X16n0308_p0103b22║空不因鑿出。○不因下。兼難不因。恐因鑿被破，轉
X16n0308_p0103b23║計不因鑿出，故為此難。若謂此空不因鑿具出者，
X16n0308_p0103b24║則鑿自出土於外，云何於中見空？是不惟因鑿不
X16n0308_p0103c01║成不因，亦非總以不了性具，恁麼不恁麼總不是
X16n0308_p0103c02║也。先破各相竟。二、後破合相。
X16n0308_p0103c03║汝更審諦，諦審諦觀，鑿從人手，隨方運轉，土因地移，
X16n0308_p0103c04║如是虗空，因何所出？○鑿空虗實，不相為用，非和非
X16n0308_p0103c05║合。○不應虗空，無從自出。
X16n0308_p0103c06║初詳審來方。佛意以三處不生，是我所說。設未心
X16n0308_p0103c07║服，汝更審諦。所謂審諦者，謂諦審而辯其從來，諦
X16n0308_p0103c08║觀而象其方所，何方更有藏空處也。鑿從人手者，
X16n0308_p0103c09║教以觀手；隨方運轉者，教以觀方；土因地移者，教
X16n0308_p0103c10║以觀地。既徧觀三方俱無藏空之處，試問如是虗
X16n0308_p0103c11║空，畢竟因何所出？當明以告我，勿顢頇也。○鑿空
X16n0308_p0103c12║下。正破和合。如上三處不生，三方又無藏空之處，
X16n0308_p0103c13║恐謂和合共生，故為此破。言現見鑿之與空，一虗
X16n0308_p0103c14║一實，彼此不相為用，無和合義，故曰非和非合。如
X16n0308_p0103c15║鑿空既爾，土空亦然，是皆無和合義也。○不應句，
X16n0308_p0103c16║預遮謬救可知。先破和合竟。三、詳示中道三。
X16n0308_p0103c17║一、比例發明，二、正示中道，三、取事驗知。初二。
X16n0308_p0103c18║一、以空例四取大名。二、以四例空顯圓義。初。
X16n0308_p0103c19║若此虗空性圓周徧，本不動搖，當知現前地、水、火、風
X16n0308_p0103c20║均名五大。
X16n0308_p0103c21║佛意以若依上說，則此虗空既非和合而有，又非
X16n0308_p0103c22║無從自出。明知其是性圓周徧，本不動搖者矣。正
X16n0308_p0103c23║脈云：圓周徧三字，重一圓字。良以尋常論空，亦言
X16n0308_p0103c24║周徧。然有色法礙處，即不圓融。是言周徧，而非圓
X16n0308_p0104a01║周徧也。今言空性周徧，色不為礙，故益之以圓義。
X16n0308_p0104a02║又云：不動搖者，同後無生滅義。葢周徧表其非此
X16n0308_p0104a03║有而彼無，此無而彼有，圓滿意也。不動表其非先
X16n0308_p0104a04║無而今有，今有而後無，常住意也。此且按定，下乃
X16n0308_p0104a05║取例。言尋常但知地水火風名大，不知虗空亦大。
X16n0308_p0104a06║今既性圓周徧，本不動搖，自應發用無限。以此取
X16n0308_p0104a07║例，當知此空與彼現前地水火風，均名五大，以同
X16n0308_p0104a08║具大義故也。二，以四例空顯圓義。
X16n0308_p0104a09║性真圓融，皆如來藏，本無生滅。阿難，汝心昏迷，不悟
X16n0308_p0104a10║四大元如來藏，當觀虗空為出為入，為非出入？
X16n0308_p0104a11║既均名五大，則空大性真，地水火風亦性真。空大
X16n0308_p0104a12║圓融，地水火風亦圓融。以其皆是如來藏，本無生
X16n0308_p0104a13║滅性故。（問，取名以空例四，為其已向不知。顯圓以四例空，何所取義。答，此有二義。一者易知
X16n0308_p0104a14║性真，二者易知圓融。易知性真者，前云晦昧為空，後云空生大覺中。是知現前虗空，親依性起。若言性真，
X16n0308_p0104a15║則易信。至於地水火風，人但見其依於虗空，而不知由於性起。若言性真，則難見也。易知圓融者，前云出
X16n0308_p0104a16║土一尺，於中則有一尺虗空。出土一丈，中間還得一丈虗空。後云虗空體非羣相，不拒諸相發揮。是知現
X16n0308_p0104a17║前虗空，亦自無礙。若言圓融，則易信。至於地水火風，人但見其相凌相滅，而不知其相涉相含。若言圓融，
X16n0308_p0104a18║則難見也。為此取例，葢是以易知例難見，令難見者成易知耳。）此且例定，下乃令
X16n0308_p0104a19║觀。重呼其名者，示警覺意。故言我今如是開示，自
X16n0308_p0104a20║可推類發明。設若汝心仍舊昏於權宗，迷於外計，
X16n0308_p0104a21║不能開悟四大元如來藏者，當觀前之虗空，為出
X16n0308_p0104a22║為入，為非出入。非猶無也。佛意以有出有入，則墮
X16n0308_p0104a23║因緣。無出無入，則墮自然。但不肯明明道破，惟令
X16n0308_p0104a24║自觀自悟。必待信得虗空無出無入，無非出入，元
X16n0308_p0104b01║是如來藏性。則例推四大，無不明矣。比類發明竟。
X16n0308_p0104b02║二、正示中道。
X16n0308_p0104b03║汝全不知，如來藏中，性覺真空，性空真覺，清淨本然，
X16n0308_p0104b04║周徧法界。
X16n0308_p0104b05║全字，亦深怪意。言我前重重開示，末復教以觀察，
X16n0308_p0104b06║將謂因空得悟。汝竟全然不知如來藏中，有性覺
X16n0308_p0104b07║真空，性空真覺等義也。（準上，地水火風俱用，本大與空相對。今以性空真空，
X16n0308_p0104b08║文不可別，故以覺字易之。）言性覺者，覺即是動，有隨緣義。因有
X16n0308_p0104b09║隨緣之義，故可成頑空。雖可成頑空，而體終不變，
X16n0308_p0104b10║故曰真空。謂頑空無體，即真空故。言性空者，空即
X16n0308_p0104b11║是靜，有不變義。因有不變之義，故常守自性。雖常
X16n0308_p0104b12║守自性，而用終不滯，故曰真覺。謂依性成空，即真
X16n0308_p0104b13║覺故。此上以文稍異前，故次第釋之。下二句準上。
X16n0308_p0104b14║三、取事驗知。
X16n0308_p0104b15║隨眾生心應所知量。阿難！如一井空，空生一井；十方
X16n0308_p0104b16║處空亦復如是，圓滿十方，寧有方所？○循業發現。
X16n0308_p0104b17║詳示中道竟。四雙拂二計。
X16n0308_p0104b18║世間無知惑為因緣及自然性，皆是識心分別計度，
X16n0308_p0104b19║但有言說，都無實義。
X16n0308_p0104b20║空大竟六、見大（正脈云：即根大也。總攝六根，但舉眼根為例。然亦唯取根中之
X16n0308_p0104b21║性，非取浮塵。故惟言見，不言根也）。四。一、依性成相，二、先破和合，
X16n0308_p0104b22║三、詳示中道，四、雙拂二計。初。
X16n0308_p0104b23║阿難！見覺無知，因色空有。○如汝今者，在祇陀林，朝
X16n0308_p0104b24║明夕昏。設居中宵，白月則光，黑月便暗。則明暗等，因
X16n0308_p0104c01║見分析。
X16n0308_p0104c02║初見性隨緣。見覺者，見性覺體也。體本不變，故曰
X16n0308_p0104c03║無知。無知者，無局眼之知也。既無局眼之知，何以
X16n0308_p0104c04║稱見？故曰因色空有。謂因隨色空等緣，而有局眼
X16n0308_p0104c05║之知。見性之名，葢緣斯立。○如汝下，引事以證。今
X16n0308_p0104c06║者在林等，即約目前事證。故朝明夕昏者，晝間之
X16n0308_p0104c07║明暗也。中宵等，俱如水大。中釋則光便暗者，夜間
X16n0308_p0104c08║之明暗也。據此，則是明暗等相現前，因而有見。於
X16n0308_p0104c09║中分析，所謂因色空有者，於此可見。文中言明暗
X16n0308_p0104c10║等者，等色空故。（正脈云：此中全約見之與塵為同異等，以破和合之妄執。然其別名，
X16n0308_p0104c11║塵相二三，開合不定，應先總釋。不過色空明暗之四，互為隱顯耳。如總言色空，是合明暗以對空。只言明
X16n0308_p0104c12║暗，是開色攝空也。若言明暗空，是開色以對空。對言見空，是空攝色而對見也。至文再指，庶不惑矣。今且
X16n0308_p0104c13║明此科，初言因色空有，即是合明暗以對空。末言此明暗等，因見分析，又開色以攝空也。）
X16n0308_p0104c14║二、先破和合二。一、先破各相，二、後破合相。初。
X16n0308_p0104c15║二。一、就見徵本，二、逐緣為破。初（此中徵本，非徵其本從何
X16n0308_p0104c16║來，但徵其與明暗等，本來是同，本來是異，等則各相定矣。）。
X16n0308_p0104c17║此見為復與明暗相并？太虗空為同一體？為非一體？
X16n0308_p0104c18║或同非同？或異非異？
X16n0308_p0104c19║見是根性，明暗太空皆見所緣塵。正脈云：此中乃
X16n0308_p0104c20║開色對空也。佛意以凡言和合者，或本同眾物，迺
X16n0308_p0104c21║分彼少分，共合而為一體，今徵其為同一體是也。
X16n0308_p0104c22║又或各是一物，乃分為多分，別合而為多體，今徵
X16n0308_p0104c23║其為非一體是也。又或一分同彼諸物，一分異彼
X16n0308_p0104c24║諸物，乃取同合異，今徵其或同非同是也。又或一
X16n0308_p0105a01║分與諸物異體，一分與諸物同體，乃取異合同，今
X16n0308_p0105a02║徵其或異非異是也。至下逐緣為破四義不成，則
X16n0308_p0105a03║了無和合相矣。二、逐緣為破四。一、破為同一
X16n0308_p0105a04║體。二、破為非一體。三、破或同非同。四、破或異非異。
X16n0308_p0105a05║初。
X16n0308_p0105a06║阿難，此見若復與明與暗及與虗空元一體者。○則
X16n0308_p0105a07║明與暗，二體相亡。暗時無明，明時無暗。若與暗一，明
X16n0308_p0105a08║則見亡。必一於明，暗時當滅。滅則云何，見明見暗。○
X16n0308_p0105a09║若明暗殊，見無生滅，一云何成？
X16n0308_p0105a10║初按定同體，此中亦開色對空也。○則明下，正破
X16n0308_p0105a11║一體。此下皆開色攝空。欲破一體，且約二塵言之。
X16n0308_p0105a12║故曰則明與暗，二體相亡者，謂明暗二體，彼此互
X16n0308_p0105a13║相凌滅，不並存也。暗時無明，明時無暗者，正申明
X16n0308_p0105a14║二體相亡之義。然既二體相亡，則不可說見與一
X16n0308_p0105a15║體。以此見若與暗一，當明來暗亡時，則此見應與
X16n0308_p0105a16║暗而俱亡。以既為一體，應同亡也。若此見必一於
X16n0308_p0105a17║明，當暗來明滅時，則此見當與明而俱滅。滅則都
X16n0308_p0105a18║無所見，云何明來仍復見明，暗來仍復見暗？是明
X16n0308_p0105a19║暗任殊，而見性本無生滅。○若明下。結示不成意。
X16n0308_p0105a20║以若果明暗任殊，而見性無生滅者，自然顯其非
X16n0308_p0105a21║是一體，故難以一云何成。二，破為非一體。
X16n0308_p0105a22║若此見精，與暗與明，非一體者。○汝離明暗，及與虗
X16n0308_p0105a23║空，分析見元，作何形相。離明離暗，及離虗空，是見元
X16n0308_p0105a24║同，龜毛兔角。○明暗虗空，三事俱異，從何立見？
X16n0308_p0105b01║初按定非一，此亦開色攝空。○汝離下，正破非一。
X16n0308_p0105b02║非一則兩不相到，故教以離塵析見，作何形相。葢
X16n0308_p0105b03║必離塵有見，乃可說與塵非一。故離明暗等，元同
X16n0308_p0105b04║龜毛等者，正明其離塵無見，以龜毛兔角皆有名
X16n0308_p0105b05║無實也。○明暗下。結示不成。此與正破中皆開色
X16n0308_p0105b06║對空，故云明暗虗空。異猶離也。意以此見果與三
X16n0308_p0105b07║事俱離，自應無所表示，故難以從何立見。
X16n0308_p0105b08║三、破或同非同（或字雙貫，同與非同，其義即是或同或異，葢非同即異耳）。
X16n0308_p0105b09║明暗相背，云何或同？離三元無，云何或異？
X16n0308_p0105b10║明暗相背，同此則異彼，同彼則異此，故曰云何或
X16n0308_p0105b11║同。此亦開色攝空，離三元無有見，則不能異彼，故
X16n0308_p0105b12║曰云何或異。三字亦是開色對空。正脈云：悉是上
X16n0308_p0105b13║義，但撮合一處耳。四、破或異非異（文中首破非同，即或異也）。
X16n0308_p0105b14║分空分見本無邊畔，云何非同？見暗見明性非遷改，
X16n0308_p0105b15║云何非異？
X16n0308_p0105b16║空見本無邊畔，明知無有異體，故曰云何非同（非同
X16n0308_p0105b17║即是或異）。此以空攝色而對見也。見暗見明者，明暗任
X16n0308_p0105b18║殊。性非遷改者，見無生滅。此則明知不是一體，故
X16n0308_p0105b19║曰云何非異（非異即是或同）。此則又是開色攝空破意，亦
X16n0308_p0105b20║是撮合上文義耳。先破各相竟。二、後破合相。
X16n0308_p0105b21║汝更細審，微細審詳，審諦審觀，明從太陽，暗隨黑月，
X16n0308_p0105b22║通屬虗空，壅歸大地，如是見精，因何所出？○見覺空
X16n0308_p0105b23║頑非和合。○不應見精，無從自出。
X16n0308_p0105b24║初、詳審來方。佛意以四義不成，已知無和合相矣。
X16n0308_p0105c01║設不信者，汝更細審，謂微細審詳也。此是隨標隨
X16n0308_p0105c02║釋。審諦者，審辨諦細，務令來處分明。審觀者，審實
X16n0308_p0105c03║觀詳，勿致有所遺漏。此又重明微細審詳之義。明
X16n0308_p0105c04║從太陽者，教以向晝而觀日出日沒，其間必周悉
X16n0308_p0105c05║也。暗隨黑月者，教以向夜而觀日沒日出，其間必
X16n0308_p0105c06║詳盡也。通屬虗空者，教以對空而看東西南北、四
X16n0308_p0105c07║維上下，用目悉循歷也。壅歸大地者，教以憑地而
X16n0308_p0105c08║視遐邇高低、曲直邪正，著眼須徧到也。如是審諦
X16n0308_p0105c09║審觀，既無各相，又無藏見之處，而如是見精，畢竟
X16n0308_p0105c10║因何所出，勿放過也。正脈云：此亦開色對空，而加
X16n0308_p0105c11║通壅，盡其詳耳。○見覺下。正破和合。恐謂空等和
X16n0308_p0105c12║合而有，故為此破。言見有覺知，空屬頑昧，無和合
X16n0308_p0105c13║義，故曰非和非合。明等對見，例此可知。○不應句，
X16n0308_p0105c14║預遮謬救可知。先破和合竟。三、詳示中道三。
X16n0308_p0105c15║一、比例發明，二、正示中道，三、取事驗知。初二。
X16n0308_p0105c16║一、以見例五取大名。二、以五例見顯圓義。初。
X16n0308_p0105c17║若見聞知性圓周徧，本不動搖，當知無邊不動虗空，
X16n0308_p0105c18║并其動搖地水火風，均名六大。
X16n0308_p0105c19║六性中，文惟舉三，義實通攝，以元是一精明故。佛
X16n0308_p0105c20║意以若依前說，則見聞知等，明是性圓周徧，本不
X16n0308_p0105c21║動搖。此按定也。當知下，取例。良以地水火風，久稱
X16n0308_p0105c22║大名，虗空前已新許，而見聞知等，曾不知其為大。
X16n0308_p0105c23║今既性圓周徧，本不動搖，發用自應無限。以此取
X16n0308_p0105c24║例，當知此見，與彼新許之空，及久稱大名之地水
X16n0308_p0106a01║火風，均名六大，以皆徧皆常故。
X16n0308_p0106a02║二、以五例見顯圓義。
X16n0308_p0106a03║性真圓融，皆如來藏，本無生滅。阿難，汝性沈淪，不悟
X16n0308_p0106a04║汝之見聞覺知本如來藏。汝當觀此見聞覺知，為生
X16n0308_p0106a05║為滅？為同為異？為非生滅？為非同異？
X16n0308_p0106a06║言既均名六大，則見聞性真，而空與地水等亦性
X16n0308_p0106a07║真。見聞圓融，而空與地水等亦圓融。以其皆是如
X16n0308_p0106a08║來藏無生滅性故。（問，上科以四例空，意取兩重易知。今以五例見，何所取義。答，此
X16n0308_p0106a09║亦二義。一者空等屬八識相分，見等是八識見分。雖相見皆依自證而起，而見等現有知覺，於性最親。若
X16n0308_p0106a10║言性真則易信。至於空惟頑虗，地等無情，於性較踈。乍言性真，固難信也。二者見聞等性，自顯見是心已
X16n0308_p0106a11║來，於不失無還無礙等科中，業已顯其為圓融周徧。今復言之，自應易信。至於空等圓融，雖已新許，而現
X16n0308_p0106a12║見空處無地，地中無空，水火亦然。乍言圓融，固難信也。據此亦是以易信例難信耳。）此例定
X16n0308_p0106a13║也。阿難下，令觀性。有二義。一者準上，性即是心。沈
X16n0308_p0106a14║謂沈於權宗，淪謂淪於外計。二者變文，性即藏性。
X16n0308_p0106a15║沈淪者，謂無始沈淪於見聞覺知中也。是等皆足
X16n0308_p0106a16║以障蔽悟門，故曰不悟。佛意以如我上說，原為教
X16n0308_p0106a17║汝因見悟五。設若汝性沈淪，不悟見聞覺知本如
X16n0308_p0106a18║來藏者，應當觀此見聞覺知，為有生為有滅，為同
X16n0308_p0106a19║塵為異塵。若果有生有滅，有同有異，則墮因緣。為
X16n0308_p0106a20║非生滅，為非同異。若果非生非滅，非同非異，又墮
X16n0308_p0106a21║自然。捨此諸途，自信見聞覺知，便是如來藏性。餘
X16n0308_p0106a22║之五大，亦可類悟。如來教以當觀，非無謂也。（問，此之非
X16n0308_p0106a23║生非滅，與上本無生滅，為同為異。同則此不應掃，異則異在何處。答，上言本無生滅，乃由來自無，非教執
X16n0308_p0106a24║無。此言非生非滅，乃遣有立無，是執無耳。不執則是正見，執之則墮邪宗。毫釐之差，千里之謬，不可不辯）。
X16n0308_p0106b01║比例發明竟二、正示中道。
X16n0308_p0106b02║汝曾不知，如來藏中，性見覺明，覺精明見，清淨本然，
X16n0308_p0106b03║周徧法界。
X16n0308_p0106b04║佛意以我今如是開示，汝所以終不悟者，想汝已
X16n0308_p0106b05║向曾不知如來藏中有性見、覺明等義也。言性見
X16n0308_p0106b06║者，謂如來藏中有依性成見之義。雖依性成見，而
X16n0308_p0106b07║從緣無性，當體即是本覺妙明，所謂雖隨緣而不
X16n0308_p0106b08║變也。言覺精者，謂如來藏中有覺體精真之義。雖
X16n0308_p0106b09║覺體精真，而依理成事，其用亦可轉明為見，所謂
X16n0308_p0106b10║雖不變而隨緣也。正以隨緣不變，故曰清淨本然；
X16n0308_p0106b11║不變隨緣，故曰周徧法界。此亦以文異於前，故具
X16n0308_p0106b12║釋之。三、取事驗知二。一驗知清淨，二驗知周
X16n0308_p0106b13║徧。初。
X16n0308_p0106b14║隨眾生心，應所知量。如一見根，見周法界。聽齅甞觸，
X16n0308_p0106b15║覺觸覺知。妙德瑩然，徧周法界。圓滿十虗，寧有方所。
X16n0308_p0106b16║言事造之見，但見其隨眾生心，欲用便用；應所知
X16n0308_p0106b17║量，欲周便周。初無使者及與作者，其清淨本然之
X16n0308_p0106b18║義可見。此正以取驗也。如一見根等，乃折其轉疑。
X16n0308_p0106b19║恐轉疑云：空等在境，可說隨心應量；見等在根，似
X16n0308_p0106b20║乎各有方所。隨心應量之義，未必極成，故為此折。
X16n0308_p0106b21║如一見根，欲用便用；見周法界，欲周便周。如此例
X16n0308_p0106b22║知，五根亦然。故次下即約五根言之。聽即聞性，齅
X16n0308_p0106b23║甞觸謂齅觸甞觸。二性俱以觸名者，合中方知有
X16n0308_p0106b24║類身根。故覺觸即身之覺性，覺知即意之知性。妙
X16n0308_p0106c01║德者，在根雖千二八百，約性則實無具缺。如後云
X16n0308_p0106c02║總括始終，六根之中，各各功德，有千二百是也。瑩
X16n0308_p0106c03║然者，清淨義，與見性體同。體同則用亦應同，故亦
X16n0308_p0106c04║曰徧周法界。如是則超越六根，圓滿十方。太虗隨
X16n0308_p0106c05║心應量，寧有一定方所？所謂見等在根，似有方所
X16n0308_p0106c06║者，亦生心知量之不及耳。二，驗知周徧。
X16n0308_p0106c07║循業發現。
X16n0308_p0106c08║循一人之業，則現一人之見。循十人之業，則現十
X16n0308_p0106c09║人之見。乃至循千萬人之業，則現千萬人之見。其
X16n0308_p0106c10║周徧法界之義可知。（問，前折疑中，已帶周徧之義，何必又驗。答，前約一人，此約
X16n0308_p0106c11║多人。設若一人周徧，不容多人是周徧，而非圓周徧也。）詳示中道竟。
X16n0308_p0106c12║四，雙拂二計。
X16n0308_p0106c13║世間無知惑為因緣及自然性，皆是識心分別計度，
X16n0308_p0106c14║但有言說，都無實義。
X16n0308_p0106c15║義並準上。（問，此大既惟根中之性，前已十顯。況入處界中，一一融會於藏性之中，至此何
X16n0308_p0106c16║勞更融耶。答，十顯惟指一見，今則通會六性。又十顯中，不失無還無礙等科，雖已略具圓融周徧之義，而
X16n0308_p0106c17║未大彰顯。今則內融五根，外融六大，理具事造，一一詳明，方盡圓融至極之義。）見大竟。
X16n0308_p0106c18║七識大。四一、依性成相，二、先破和合，三、詳示中
X16n0308_p0106c19║道，四、雙拂二計。初。
X16n0308_p0106c20║阿難，識性無源，因於六種根塵妄出。○汝今徧觀此
X16n0308_p0106c21║會聖眾，用目循歷，其目周視，但如鏡中，無別分析。汝
X16n0308_p0106c22║識於中次第標指：此是文殊，此富樓那，此目犍連，此
X16n0308_p0106c23║須菩提，此舍利弗。
X16n0308_p0106c24║初識性隨緣，識性無源者，謂識性即是藏性，無別
X16n0308_p0107a01║根源也。既即藏性，識云何起？故曰因於六種根塵
X16n0308_p0107a02║妄出。六種根塵，謂六根六塵也。根塵為緣，識生其
X16n0308_p0107a03║中，故曰妄出。出而云妄者，無實體故。正脈云：是惟
X16n0308_p0107a04║約於前六，所以無七八者，以八即前之根大，而七
X16n0308_p0107a05║亦即是意根故也。○汝今下，取事以證。汝今徧觀
X16n0308_p0107a06║句，根也。此會聖眾句，塵也。此且略標根塵，下乃詳
X16n0308_p0107a07║明。用目循歷句，乃約色根緣境。循循，謂歷序歷覽
X16n0308_p0107a08║也。其目周視等，又約根性緣境。周視者，周徧瞻視
X16n0308_p0107a09║也。雖周徧瞻視，而了無作意。故曰：但如鏡中，無別
X16n0308_p0107a10║分析。言鏡中照物，但得其總相，無有差別分析。根
X16n0308_p0107a11║性照境亦爾。故以為喻。此上即是根塵為緣之義。
X16n0308_p0107a12║汝識於中者，謂汝識瞥起於根塵之中，次第標指
X16n0308_p0107a13║等，即是眼識及隨眼意識。然眼識名隨念分別，但
X16n0308_p0107a14║對性境，初起一念，不帶名言，親緣文殊等。同時有
X16n0308_p0107a15║隨眼意識，名計度分別，亦對性境，次起第二念，計
X16n0308_p0107a16║執名字，標指文殊等名言。如眼家既爾，餘五亦然。
X16n0308_p0107a17║至於意家，獨頭意識，緣獨影境，亦在所生例中。大
X16n0308_p0107a18║抵眼根，但對文殊等境，了無作意。眼識初起一念，
X16n0308_p0107a19║不帶名言。同時意識，雖帶名言，而無種種計執。至
X16n0308_p0107a20║於獨頭意識，則於獨影境上，種種計度分別，以至
X16n0308_p0107a21║不可挽矣。此上即是識生其中義也。
X16n0308_p0107a22║二、先破和合二。一、先破各相，二、後破合相。初。
X16n0308_p0107a23║二。一、就識徵本，二、逐緣為破。初。
X16n0308_p0107a24║此識了知，為生於見，為生於相，為生虗空，為無所因，
X16n0308_p0107b01║突然而出？
X16n0308_p0107b02║此中見即是根，相即是塵。四徵中生見生相，是徵
X16n0308_p0107b03║其為異。以根生有知，相生無知，二體不同，故為異。
X16n0308_p0107b04║為生於空，是徵其為同。以虗空體同，識生於空，其
X16n0308_p0107b05║體亦應同故。又生見生相，是徵其為有。謂設許為
X16n0308_p0107b06║異，須有二體也。為生虗空，是徵其為空。謂設許為
X16n0308_p0107b07║同，須空諸相也。末言無因突出，是徵其非同非異。
X16n0308_p0107b08║無因者，不因見，不因相，是非異也。不因空，是非同
X16n0308_p0107b09║也。亦是徵其非空非有。葢以一句總翻上之文與
X16n0308_p0107b10║義耳。（文謂生見生相生空，義謂為同為異為空為有。）突字從穴從犬，如犬
X16n0308_p0107b11║匿穴中，伺人不防而出。今明無因而出，其勢相似，
X16n0308_p0107b12║故云突然。又此徵意，雖為破和合，亦兼破非和合
X16n0308_p0107b13║義。以若無因突出，即墮非和合也。
X16n0308_p0107b14║二、逐緣為破四。一破因見生，二破因相生，三破
X16n0308_p0107b15║因空生，四破無因生。初。
X16n0308_p0107b16║阿難，若汝識性生於見中，如無明、暗及與色、空，四種
X16n0308_p0107b17║必無，元無汝見，見性尚無，從何發識？
X16n0308_p0107b18║若謂汝識生於見中者，自應不藉於相矣。設如無
X16n0308_p0107b19║有明暗及與色空等相，還能有見耶？要知四種必
X16n0308_p0107b20║無，元無汝之見性。以前云見覺無知，因色空有故。
X16n0308_p0107b21║是則能生之見，尚且無體，況曰生識，識將從何發
X16n0308_p0107b22║哉？二，破因相生。
X16n0308_p0107b23║若汝識性生於相中，不從見生，既不見明，亦不見暗，
X16n0308_p0107b24║明暗不矚，即無色空，彼相尚無，識從何發？
X16n0308_p0107c01║若謂汝識生於相中者，自應不從見生。要知不從
X16n0308_p0107c02║見生，則既不見明，亦不見暗，以識非見生，應無見
X16n0308_p0107c03║故。據此，則明暗不矚，即應無有色空，以色空藉明
X16n0308_p0107c04║暗顯故。是彼相尚且無有，況曰生識，識又從何發
X16n0308_p0107c05║哉？三，破因空生。
X16n0308_p0107c06║若生於空，非相非見，非見無辯，自不能知。明暗色空，
X16n0308_p0107c07║非相滅緣，見聞覺知，無處安立。處此二非，空則同無，
X16n0308_p0107c08║有非同物，縱發汝識，欲何分別？
X16n0308_p0107c09║若謂汝識生於空中者，自應非藉於相，亦非藉於
X16n0308_p0107c10║見矣。要知非藉於見，則無以辨，自不能知明暗色
X16n0308_p0107c11║空，是則離根並塵亦亡，而識無所緣。非藉於相，則
X16n0308_p0107c12║滅所緣，而見聞等無處安立，是則離塵并根亦失，
X16n0308_p0107c13║而識無所依。無所緣則無用，無所依則無體，體用
X16n0308_p0107c14║既無，識將安在？況夫處此二非，惟是一空，空則同
X16n0308_p0107c15║乎無有。設許空是顯色得名為有，亦非同物類可
X16n0308_p0107c16║別，是則縱發汝識，欲將何所分別？但為虗名而已。
X16n0308_p0107c17║四，破無因生。
X16n0308_p0107c18║若無所因，突然而出，何不日中別識明月？
X16n0308_p0107c19║若謂此識無因突出者，自應識月之識不因月有，
X16n0308_p0107c20║故難以何不日中別識明月。葢必日中無月，突生
X16n0308_p0107c21║識月之識，方可言無因生，故先破各相竟。
X16n0308_p0107c22║二、後破合相。
X16n0308_p0107c23║汝更細詳，微細詳審，見託汝睛，相推前境，可狀成有？
X16n0308_p0107c24║不相成無？如是識緣，因何所出？○識動見澄，非和非
X16n0308_p0108a01║合，聞聽覺知，亦復如是。○不應識緣無從自出。
X16n0308_p0108a02║初詳審來，方言如我上說，固知非和合矣。設不信
X16n0308_p0108a03║者，汝更細詳，謂微細詳審也。見託汝睛者，教以勝
X16n0308_p0108a04║義浮塵，內外詳察也。相推前境者，教以明暗色空，
X16n0308_p0108a05║同異審辨也。又根是有知，塵是無知，皆可狀成有
X16n0308_p0108a06║也，須向可狀處看過。太虗渺漠，晴空寂然，皆不相
X16n0308_p0108a07║成無，更須向不相處推求。然既微細詳審，都無藏
X16n0308_p0108a08║識之處，而如是識心緣慮，畢竟因何所出，試親親
X16n0308_p0108a09║切切道一句看。○識動下。正破和合。溫陵曰：識有
X16n0308_p0108a10║分別名動，見無分別名澄。既動澄相乖，自應非和
X16n0308_p0108a11║非合。如見與識既爾，聞聽覺知可例，故云亦復如
X16n0308_p0108a12║是。○不應句，預遮謬救可知。先破和合竟。
X16n0308_p0108a13║三、詳示中道三。一、比例發明，二、正示中道，三、取
X16n0308_p0108a14║事驗知。初二。一、以識例六取大名。二、以見例
X16n0308_p0108a15║識顯圓義。初。
X16n0308_p0108a16║若此識心本無所從，當知了別見聞覺知圓滿湛然，
X16n0308_p0108a17║性非從所，兼彼虗空地水火風均名七大。
X16n0308_p0108a18║佛意以如我上說，此之識心，本無所從，非和合有
X16n0308_p0108a19║矣。此且按定，下乃取例。良以地水火風，久得大名，
X16n0308_p0108a20║虗空已許，見聞又許，唯此識心，一向許從緣生，執
X16n0308_p0108a21║和合有，不知為大。今既本無所從，非和合有，應當
X16n0308_p0108a22║了知此了別之識，與前已許之見聞覺知，同一圓
X16n0308_p0108a23║滿湛然，以皆性非從所。若此則兼彼空地等五，均
X16n0308_p0108a24║名七大，宜因彼知此也。二、以見例識顯圓義。
X16n0308_p0108b01║性真圓融，皆如來藏，本無生滅。阿難，汝心麤浮，不悟
X16n0308_p0108b02║見聞發明了知本如來藏。汝應觀此六處識心，為同
X16n0308_p0108b03║為異？為空為有？為非同異？為非空有？
X16n0308_p0108b04║言既均名七大，則不惟六識性真圓融，而見等六
X16n0308_p0108b05║精，亦皆性真圓融。以其皆是如來藏，無生滅性故。
X16n0308_p0108b06║（問，上科以五例見，亦取兩重易知。今以見例識，何所取義。答，此亦有意。良以見等六精，似各有體。言其本
X16n0308_p0108b07║如來藏，猶覺難信。惟此六處識心，來無所從，去無所至。既無自體，全妄全真。若言其為如來藏性，固易信
X16n0308_p0108b08║也。）此亦例定。下方令觀見聞亦該六精，以同體故。
X16n0308_p0108b09║了知即是識心，以前云此識了知故也。佛意以見
X16n0308_p0108b10║聞等六精，前已許其為如來藏性，汝等自應已悟。
X16n0308_p0108b11║設若汝心麤而不細，浮而不深，依然不能開悟見
X16n0308_p0108b12║聞等者，只須發明此了知之識，本如來藏。設不能
X16n0308_p0108b13║者，汝應再觀此六處識心，為同屬空生耶，為異屬
X16n0308_p0108b14║見生相生耶。設許為同，還須觀其為空，果能空諸
X16n0308_p0108b15║相耶。設許為異，還須觀其為有，果其有二體耶。設
X16n0308_p0108b16║若同異空有叵得，即須觀其為非同異，為非空有，
X16n0308_p0108b17║果係無因生耶。據此，仍是取前所破各相，而再問
X16n0308_p0108b18║之如來，可謂眉毛拖地矣。比列發明竟。
X16n0308_p0108b19║二、正示中道。
X16n0308_p0108b20║汝元不知如來藏中，性識明知，覺明真識，妙覺湛然，
X16n0308_p0108b21║徧周法界。
X16n0308_p0108b22║佛意以我前教汝再觀，依舊不悟。由汝素不留心，
X16n0308_p0108b23║元不知如來藏中有性識、明知等義也。性識者，自
X16n0308_p0108b24║性隨緣，能成妄識。雖能成妄識，而其體不變，故曰
X16n0308_p0108c01║明知。明知者，識不能昏，了了常知。此明如來藏中
X16n0308_p0108c02║有隨緣不變義也。覺明者，覺性不變，明不由識也。
X16n0308_p0108c03║雖明不由識，而其用不無，故曰真識。真識者，依真
X16n0308_p0108c04║成識，對境便熾。此明如來藏中有不變隨緣義也。
X16n0308_p0108c05║前云清淨本然，此云妙覺湛然者，以前六大宛似
X16n0308_p0108c06║有體，惟是不礙清淨，故曰清淨本然。今識大明知
X16n0308_p0108c07║無實，自應全識全覺，故曰妙覺湛然。徧周法界，准
X16n0308_p0108c08║前可知。三、取事驗知。
X16n0308_p0108c09║含吐十虗，寧有方所。○循業發現。
X16n0308_p0108c10║初驗知湛然。言事造之識，唯恐不到究竟地位。果
X16n0308_p0108c11║到究竟地位，得大自在。有時含十虗於一念，有時
X16n0308_p0108c12║吐一念於十虗。寧有一定方所，自脫境界。羅籠肇
X16n0308_p0108c13║公云：干難殊對，而不干其慮。萬機均赴，而不勞其
X16n0308_p0108c14║形。所謂妙覺湛然者，即此可證。不言隨心應量者，
X16n0308_p0108c15║以心即是識，量亦識量。今已名大，別無心之可隨，
X16n0308_p0108c16║量之可應故。○末句驗知周徧，亦準上詳。示中道
X16n0308_p0108c17║竟。四雙拂二計。
X16n0308_p0108c18║世間無知惑為因緣及自然性，皆是識心分別計度，
X16n0308_p0108c19║但有言說，都無實義。
X16n0308_p0108c20║釋義同前正脈。問：此經首先正破識心，如七處曲
X16n0308_p0108c21║搜，三迷決了，名義皆妄，畢竟無體。乃至顯見文中，
X16n0308_p0108c22║又復旁兼相形而破，未嘗少假寬容。何後於十八
X16n0308_p0108c23║界，即許其為藏心真性？至此愈稱其周徧法界，含
X16n0308_p0108c24║吐十虗，是即性之全體，而同彼開顯見性之極量。
X16n0308_p0109a01║何前乃妄之至，而後則真之極乎？答：前約初心悟
X16n0308_p0109a02║修，須從方便決擇真妄，捨生死根本，取涅槃妙心，
X16n0308_p0109a03║則識須破盡，決定不用。後約圓解普融，無法不真，
X16n0308_p0109a04║無法不如，乃至剎塵念劫，無非一真法界，何況識
X16n0308_p0109a05║心不融法界？此固至極之論，無可議者。然愚亦有
X16n0308_p0109a06║說：夫識之所以為患者，要在不知是妄。良以不知
X16n0308_p0109a07║是妄，必至認以為真。認以為真，遂不復更求真本。
X16n0308_p0109a08║因將如來藏心，日汩沒於情塵之中，從迷積迷，浩
X16n0308_p0109a09║劫不返。若果知其是妄，不認為真，還須會歸如來
X16n0308_p0109a10║藏性。如不然者，必至全體灰泯，反將含吐十虗之
X16n0308_p0109a11║妙覺明用，永沈幻果，塵劫莫升。所以妙成二智，絕
X16n0308_p0109a12║分於焦芽敗種者，豈曰無故？是知前之所以正破
X16n0308_p0109a13║旁破者，務令了識是妄。後之所以會性融相者，務
X16n0308_p0109a14║令達妄即真。得旨忘筌微智者，不是不與道也。總
X16n0308_p0109a15║結上來如來極顯真體竟。三、會眾同信空藏（任說
X16n0308_p0109a16║周徧惟是空藏，為其方是會相歸性，全彰理法界也。任說了知唯是信心，為其但是隨順佛語，非己智分
X16n0308_p0109a17║也）。二。一承示啟信，二讚佛發願。初二。一通
X16n0308_p0109a18║敘承示，二別明啟信。初。
X16n0308_p0109a19║爾時阿難，及諸大眾，蒙佛如來，微妙開示。
X16n0308_p0109a20║正脈云：通承破妄顯真義來，良以此大開解功夫
X16n0308_p0109a21║非近，今當總前撮其大要，令知微妙之實。破妄心
X16n0308_p0109a22║有三：一、七破以密示無處；二、重徵以顯呵非心；三、
X16n0308_p0109a23║縱奪以決其無體。是所以破妄心者，可謂極微細
X16n0308_p0109a24║而盡精妙矣。顯真心亦三：一、示見等，尅就根性以
X16n0308_p0109b01║指其實體；二、示陰等，廣融諸相以明其一體；三、示
X16n0308_p0109b02║地等，極顯圓融以彰其全體。是所以顯真心者，亦
X16n0308_p0109b03║可謂極微細而盡精妙矣。故經家通敘於此，為向
X16n0308_p0109b04║下啟信之本。二、別明啟信三：一信通真實，二
X16n0308_p0109b05║信圓真實，三信常真實。初。
X16n0308_p0109b06║身心蕩然，得無罣礙。○是諸大眾，各各自知，心徧十
X16n0308_p0109b07║方。
X16n0308_p0109b08║初知妄本空，通承破妄義來。身指妄身，心指妄心。
X16n0308_p0109b09║蕩然者，灰壞義。罣礙者，羈縛義。良以一切眾生，妄
X16n0308_p0109b10║認四大為自身相，妄認六塵緣影為自心相，執我
X16n0308_p0109b11║我所，總成罣礙。今承破妄之示，信知六識元空，四
X16n0308_p0109b12║大無主，頓覺現前，身心蕩然灰壞，自是離我我所，
X16n0308_p0109b13║無能羈縛，何罣礙之有哉。○是諸下，知真本徧。（徧者，
X16n0308_p0109b14║自內而外，遐邇皆通，即通真實。）通承顯真義來。良以頓根人，只
X16n0308_p0109b15║知近具根中，不達遠該萬法。狂慧凡夫，動言遠該
X16n0308_p0109b16║萬法，不知近具根中。一為自棄家寶，一為向外馳
X16n0308_p0109b17║求。各據封疆，自成畛域。今聞十番妙示，四科玄談，
X16n0308_p0109b18║又復混融七大，一一徧周。因信如來藏心，通乎遐
X16n0308_p0109b19║邇，徧於方域。故云各各自知等也。二，信圓真實。
X16n0308_p0109b20║見十方空，如觀手中所持葉物。一切世間諸所有相，
X16n0308_p0109b21║皆即菩提妙明元心。○心精徧圓，含裹十方。
X16n0308_p0109b22║初信萬法唯心。良以一切眾生，自想相為身已來，
X16n0308_p0109b23║聚緣內搖，趣外奔逸，昏擾擾相，以為心性。一迷為
X16n0308_p0109b24║心，決定惑為色身之內。不知色身外洎山河、虗空、
X16n0308_p0109c01║大地，咸是妙明真心中物。今因心徧十方，乃見十
X16n0308_p0109c02║方虗空在於心內。以喻言之，如觀手中所持葉物
X16n0308_p0109c03║（葉即貝葉，物如菴羅果等）。然虗空既在心內，況一切世間諸所
X16n0308_p0109c04║有物，如山河、大地、有情、色身等，依於虗空住者，豈
X16n0308_p0109c05║不皆即菩提妙明元心？是乃向所不知者，今始知
X16n0308_p0109c06║矣。○心精下，信心包萬法。（包者，巨細并容，即圓真實。）良以一切
X16n0308_p0109c07║眾生自結見為根以來，聽不出聲，見不超色，豈知
X16n0308_p0109c08║心精徧圓，（心精即見聞等六，離於妄見，故稱心精。）含裹十方。今了萬
X16n0308_p0109c09║法，惟心自信，心包萬法，故云含云裹也。
X16n0308_p0109c10║三，信常真實。
X16n0308_p0109c11║反觀父母所生之身，猶彼十方虗空之中，吹一微塵
X16n0308_p0109c12║若存若亡，如湛巨海流一浮漚起滅無從。○了然自
X16n0308_p0109c13║知，獲本妙心，常住不滅。
X16n0308_p0109c14║初了色身無常，良以六十二見，身見為本。既未脫
X16n0308_p0109c15║於見網，豈知身是生滅？今因知心徧圓之後，迴視
X16n0308_p0109c16║七尺之軀，渺乎微矣，倐焉歸盡，故以虗空、微塵、巨
X16n0308_p0109c17║海、浮漚喻之。虗空喻心精徧圓，一微喻幻身渺小。
X16n0308_p0109c18║既小且渺，如有如無，故以若存若亡喻之。湛海喻
X16n0308_p0109c19║真心不動，浮漚喻色身無常。當處出生，隨處滅盡，
X16n0308_p0109c20║故云起滅無從。此亦向所不覺者，今始覺矣。○了
X16n0308_p0109c21║然下。知真心常住。了然者，諦信無疑。自知者，不假
X16n0308_p0109c22║他力。具上二種真實，曰妙心。妙非外得，即性自具，
X16n0308_p0109c23║曰本妙心也。常住者，無始自爾，翻前若存若亡。不
X16n0308_p0109c24║滅者，盡際恒然，翻前起滅無從。良由身見未除，無
X16n0308_p0110a01║始寶愛，遂令見聞覺知，受制於地水火風。本妙真
X16n0308_p0110a02║常，於中而枉受生滅。豈知雲駛而月自不運，舟行
X16n0308_p0110a03║而岸未曾移。今為了身是妄，因而信性元真，故云
X16n0308_p0110a04║了然自知等也。按後揀選圓通，獨推耳根聞性，具
X16n0308_p0110a05║三真實。由此觀之，則三真實義，未許觀音獨證，然
X16n0308_p0110a06║亦各各具足。但眾生迷之，觀音悟之，而此眾則信
X16n0308_p0110a07║之也。承示啟信竟。二讚佛發願二。一、敘禮標
X16n0308_p0110a08║偈。二、正陳偈詞。初。
X16n0308_p0110a09║禮佛合掌得未曾有，於如來前說偈讚佛：
X16n0308_p0110a10║禮佛謝前，合掌請後。得未曾有者，慶快寓於中；說
X16n0308_p0110a11║偈讚佛者，智辨流於外也。又不了義教，素所習聞，
X16n0308_p0110a12║今是了義之教，故曰未有。西域記曰：偈者，梵音略
X16n0308_p0110a13║也。或偈他，梵音譌也。正音伽陁，此云諷頌，謂諷功
X16n0308_p0110a14║頌德也。灌頂云：法益受深，感報實切，故說偈讚。
X16n0308_p0110a15║二、正陳偈詞四。一讚佛恩深，二發願圖報，三誓
X16n0308_p0110a16║成三德，四結申不退。初。
X16n0308_p0110a17║妙湛總持不動尊，首楞嚴王世希有，銷我億劫顛倒
X16n0308_p0110a18║想，不歷僧祇獲法身。
X16n0308_p0110a19║初句讚能說佛。證通真實曰妙湛，以通則彌滿清
X16n0308_p0110a20║淨，中不容他，故曰妙湛。證圓真實曰總持，以圓則
X16n0308_p0110a21║無法不包，無物不攝，故曰總持。證常真實曰不動，
X16n0308_p0110a22║以常則不生不滅，無去無來，故曰不動。阿難初信
X16n0308_p0110a23║此理，例知佛必久證，故即以此讚之。又以佛證此
X16n0308_p0110a24║理，為世所推，故益以尊稱。次句讚所說法。首楞嚴
X16n0308_p0110b01║義見題中。纔說奢摩，便稱首楞嚴者，以是三法總
X16n0308_p0110b02║名，隨便皆可稱故。又以能總統諸法，故益以王稱。
X16n0308_p0110b03║法華云：諸佛出於世，懸遠值遇難。正使出於世，說
X16n0308_p0110b04║是法復難。今經亦爾，故云世希有也。銷我二句，明
X16n0308_p0110b05║所受益。倒想，即六識心也。倒有二義：一體即是倒，
X16n0308_p0110b06║以因迷妄有故。二用亦是倒，如無我計我，無法計
X16n0308_p0110b07║法等。正以其體用俱倒，故以顛倒稱之。無始與俱，
X16n0308_p0110b08║略言億劫耳。今因破妄以來，密示知其無處，顯呵
X16n0308_p0110b09║知其非心，細推知其無體，故全銷也。法身，即如來
X16n0308_p0110b10║藏也。法亦二義：一體即是法，可軌可持故。二用亦
X16n0308_p0110b11║是法，依此成佛，依此說法故。正以其體用俱法，故
X16n0308_p0110b12║以法身稱之。按小始終實，諸教雖淺深不同，率皆
X16n0308_p0110b13║由於三祇煉行，因滿成佛，方能契證。今由顯真以
X16n0308_p0110b14║來，指見知其在己，會科知其該法，融大知其互圓，
X16n0308_p0110b15║故即獲也。然雖曰銷曰獲，不過知無知有，尚未歷
X16n0308_p0110b16║於觀行，豈能造乎事修。葢由阿難信心猛利，懸解
X16n0308_p0110b17║懸會如此，非真能到此地位。若以圓頓二教會之，
X16n0308_p0110b18║亦無不可。二、發願圖報。
X16n0308_p0110b19║願今得果成寶王，還度如是恒沙眾，將此深心奉塵
X16n0308_p0110b20║剎，是則名為報佛恩。
X16n0308_p0110b21║初句願成佛果，今字語略，應云今而後也。言阿難
X16n0308_p0110b22║既信法身本有，自知成佛有分，故發願於自今而
X16n0308_p0110b23║後，歷事造修，得究竟果，坐大寶華，說諸法門，成寶
X16n0308_p0110b24║華王也。次句願度眾生，言雖成寶生，不捨慈門，還
X16n0308_p0110c01║入塵勞，行度生事，必將如是恒沙眾生，一一度盡，
X16n0308_p0110c02║願無終窮也。將此二句，迴向報恩，言既成佛果，又
X16n0308_p0110c03║入塵勞度生，是曰深心。將此深心，又復迴奉塵剎
X16n0308_p0110c04║眾生，皆共成佛，是則名為報佛恩於萬一耳。
X16n0308_p0110c05║三誓成三德。
X16n0308_p0110c06║伏請世尊為證明，五濁惡世誓先入，如一眾生未成
X16n0308_p0110c07║佛，終不於此取泥洹。大雄大力大慈悲，希更審除微
X16n0308_p0110c08║細惑，令我早登無上覺，於十方界坐道場。
X16n0308_p0110c09║初誓成恩德。伏請者，伏俯而請，表請之誠故。證明
X16n0308_p0110c10║者，證知分明，明誓無妄故。良以上科發願度生，是
X16n0308_p0110c11║成佛以後事。又思未成佛前，亦須以度生而為資
X16n0308_p0110c12║糧，故請佛作證也。五濁者，劫濁、見濁、煩惱濁、眾生
X16n0308_p0110c13║濁、命濁也。乳峰云：劫濁者，約後四濁，立此假名，而
X16n0308_p0110c14║無別體。四濁增劇，聚在此時，即其相也。見濁者，五
X16n0308_p0110c15║利使為體，諸見熾盛為相。煩惱濁者，五鈍使為體，
X16n0308_p0110c16║三灾招感為相。眾生濁者，攬五陰見，慢果報為體，
X16n0308_p0110c17║惡名穢稱為相。命濁者，色心連持為體，催年減壽
X16n0308_p0110c18║為相。然此與經後所說不同，彼約根本，此約枝末，
X16n0308_p0110c19║細相麤相異故。按教中，人壽二萬歲時，即入劫濁，
X16n0308_p0110c20║展轉增劇。至人壽百歲時，諸惡熾盛，剛強難化，轉
X16n0308_p0110c21║名惡世。法華云：劫濁亂時，眾生垢重，成就諸不善
X16n0308_p0110c22║根是也。然此世人多怯入，今願先入，有二義：一、倡
X16n0308_p0110c23║先率眾，勇猛心也；二、苦重救先，悲愍心也。泥洹、涅
X16n0308_p0110c24║槃，梵音輕重之異，一生未成佛，終不於此取證者，
X16n0308_p0111a01║廣大心也。此則與眾生有大恩德，成就化身。大雄
X16n0308_p0111a02║二句，誓成斷德。能摧眾生深惑，曰大雄。能除深惑
X16n0308_p0111a03║種習，曰大力。能與二嚴之樂，曰大慈。能拔二死之
X16n0308_p0111a04║苦，曰大悲。欲求智斷二德，須憑加被之力，故約智
X16n0308_p0111a05║斷之義稱之。希，求也。細惑，指所知障言。言倒想既
X16n0308_p0111a06║銷，從此加功用行，煩惱障自可斷除。其如所知，細
X16n0308_p0111a07║惑無緣可滅，故希更審除，謂求佛更為審辯，斷除
X16n0308_p0111a08║細惑法耳。此則於無明有大斷德，成就法身。末二
X16n0308_p0111a09║句，誓成智德。無上覺，即究竟菩提。令我早登者，願
X16n0308_p0111a10║佛慈悲加持，速得成佛之義。於十方界者，即徧入
X16n0308_p0111a11║華藏。坐道場者，即具嚴說法，成寶華王也。此則於
X16n0308_p0111a12║菩提有大智德，成就報身。三德既具，三身已圓，自
X16n0308_p0111a13║後倒駕慈航，還入塵勞，度脫眾生，皆共成佛，方了
X16n0308_p0111a14║圖報佛恩願耳。四、結申不退。
X16n0308_p0111a15║舜若多性可銷亡，爍迦羅心無動轉。
X16n0308_p0111a16║溫陵曰：舜若多，此云空。爍迦羅，此云堅固。謂空性
X16n0308_p0111a17║無體，尚可銷亡，我心堅固，終無退轉。灌頂云：銷有
X16n0308_p0111a18║二義：一、空決不可銷。下云空非可作，無壞滅故。今
X16n0308_p0111a19║言空尚可銷，心必不動，如虗空可量無盡，佛德義
X16n0308_p0111a20║也。二、發真歸元，虗空銷殞。漚滅空本無，況復諸三
X16n0308_p0111a21║有理實，空可銷亡，心不可殞。如劫壞之時，海涸山
X16n0308_p0111a22║崩，而如來藏心，豈傾竭耶？又云：密部爍迦羅、斫羯
X16n0308_p0111a23║羅，并翻金剛。心如金剛，寧有壞哉？正脈云：總承前
X16n0308_p0111a24║上求下化，而深誓其心，即虗空有盡，我願無窮也。
X16n0308_p0111b01║從阿難請定以來，至此說法，當為一周，名破妄顯
X16n0308_p0111b02║真周。總結為銷倒想說空藏已竟。
X16n0308_p0111b03║
X16n0308_p0111b04║楞嚴經指掌疏卷三