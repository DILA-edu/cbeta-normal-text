X16n0308_p0150b09║
X16n0308_p0150b10║
X16n0308_p0150b11║
X16n0308_p0150b12║楞嚴經指掌疏卷五
X16n0308_p0150b13║京都拈華寺賢宗後學達天通理敬述
X16n0308_p0150b14║嗣法門人（興宗祖旺謄清懷仁祖毓較字）
X16n0308_p0150b15║二、證釋別有結元疑二：一、阿難別求結元。二、如
X16n0308_p0150b16║來證無他物。初三：一躡前申理，二述迷求元，
X16n0308_p0150b17║三作禮佇示。初。
X16n0308_p0150b18║阿難白佛言：世尊！如來雖說第二義門，今觀世間解
X16n0308_p0150b19║結之人，若不知其所結之元，我信是人終不能解。
X16n0308_p0150b20║如來前說第二義門，教以從根解結。阿難自覺，不
X16n0308_p0150b21║知結元，故置雖言，謂雖說無益也。今觀世間等，正
X16n0308_p0150b22║申明無益之理。所結之元，指成結之元物。後文云：
X16n0308_p0150b23║汝知此巾，元止一條是也。言解結之人，必知巾是
X16n0308_p0150b24║一條，當於結心，解即分散。若不知者，勢必左右牽
X16n0308_p0150c01║掣，徒勞無功。故曰：我信是人，終不能解。是知所結
X16n0308_p0150c02║之元，即指真心，然亦不離六根中性。阿難不知，將
X16n0308_p0150c03║謂別有，故躡前所說義門，以申明不知結元之無
X16n0308_p0150c04║益也。二、述迷求元
X16n0308_p0150c05║世尊！我及會中有學聲聞亦復如是，從無始際與諸
X16n0308_p0150c06║無明俱滅俱生，雖得如是多聞善根，名為出家，猶隔
X16n0308_p0150c07║日瘧。○惟願大慈，哀愍淪溺今日身心，云何是結？從
X16n0308_p0150c08║何名解？亦令未來苦難眾生，得免輪迴，不落三有。
X16n0308_p0150c09║初、舉類述迷。無學深位，不敢謂其不知，故偏舉有
X16n0308_p0150c10║學一類。如彼解結之人，不知結元，故云亦復如是。
X16n0308_p0150c11║從無始際者，約今經則妄為明覺，約起信則不覺
X16n0308_p0150c12║心起時也。妄為明覺，因明立所業相，自是真妄不
X16n0308_p0150c13║分，生滅與俱，故云與諸無明俱滅俱生。要知真心
X16n0308_p0150c14║即是結元，正以無始與無明俱，所以迷而不知。既
X16n0308_p0150c15║不知真，徒聞無益，故曰雖得如是多聞善根，意顯
X16n0308_p0150c16║其不能解結修證也。既不能解結修證，徒稱剃染，
X16n0308_p0150c17║故曰名為出家，以其無出家之實故。瘧，瘧疾也。其
X16n0308_p0150c18║疾時寒時熱，有日一發者，有隔日發者。今阿難自
X16n0308_p0150c19║以雖斷見惑，分證我空，而處胎之迷，隔陰之昏，猶
X16n0308_p0150c20║所未免，故以隔日之瘧喻之。○惟願下，求示利後
X16n0308_p0150c21║真心。淪於無明，溺於生滅，非大聖真慈，無能拔濟。
X16n0308_p0150c22║故惟願大慈，哀愍初果，已超凡界，未及無學。前此
X16n0308_p0150c23║後此，姑置勿論。故惟求如來，約今日之身心言之。
X16n0308_p0150c24║言身心現在六根，本自無恙。佛前教我從根解結，
X16n0308_p0151a01║但不知云何是結，佛其為我言之。再結不自起，必
X16n0308_p0151a02║有所結之元。又不知元在何處，從何處下手，得名
X16n0308_p0151a03║為解，佛亦為我言之。此令既行，不惟使現前有學，
X16n0308_p0151a04║得出淪溺。且將傳示末法，永濟苦輪。故云亦令未
X16n0308_p0151a05║來等也。苦難眾生，即身在輪迴中者。以輪迴不出，
X16n0308_p0151a06║苦難不能免故。遒教修習，出離生死。故云得免輪
X16n0308_p0151a07║迴。三有，即輪迴之處。輪迴既免，乘願度生，自不墮
X16n0308_p0151a08║落於其中也。三、作禮佇示。
X16n0308_p0151a09║作是語已，普及大眾五體投地，雨淚翹誠，佇佛如來
X16n0308_p0151a10║無上開示。
X16n0308_p0151a11║言請雖局有學，意請亦兼法會，故云普及大眾。良
X16n0308_p0151a12║以解結修證，雖無學深位，乃至圓實菩薩，亦所當
X16n0308_p0151a13║求也。五體投地者，四支傾布，頂禮佛足也。雨淚翹
X16n0308_p0151a14║誠者，感愧涕泗，聳身互跪也。佇者，候望義。無上開
X16n0308_p0151a15║示者，以下之所說，乃十方薄伽梵，一路涅槃門故。
X16n0308_p0151a16║阿難別求結示竟。二、如來證無他物五。一、本
X16n0308_p0151a17║師憐愍安慰。二、諸佛現相證示。三、阿難未明請益。
X16n0308_p0151a18║四、如來解釋除疑。五、大眾承示開悟。初。
X16n0308_p0151a19║爾時，世尊憐愍阿難及諸會中諸有學者，亦為未來
X16n0308_p0151a20║一切眾生，為出世因作將來眼，以閻浮檀紫金光手
X16n0308_p0151a21║摩阿難頂。
X16n0308_p0151a22║憐愍阿難及諸有學者，以前阿難請求偏為有學
X16n0308_p0151a23║人故，根結宛然猶自不知，從根即解馳心別求，故
X16n0308_p0151a24║世尊憐而愍之。未來眾生即身在輪迴未離苦難
X16n0308_p0151b01║中者，依法解結可以出離生死，故云為出世因，此
X16n0308_p0151b02║應阿難得免輪迴之求。遵教修證可以超脫迷途，
X16n0308_p0151b03║故云作將來眼，此應阿難不落三有之求。以手摩
X16n0308_p0151b04║頂者，攝受安慰，亦表下之所說即是最勝頂法，兼
X16n0308_p0151b05║應阿難無上開示之請。二、如來現相證示二：
X16n0308_p0151b06║一、諸佛現相；二、眾生聞證示。初。
X16n0308_p0151b07║即時，十方普佛世界六種震動，微塵如來住世界者，
X16n0308_p0151b08║各有寶光從其頂出，其光同時於彼世界來祇陀林
X16n0308_p0151b09║灌如來頂，是諸大眾得未曾有。
X16n0308_p0151b10║十方佛界六種震動者，表此法既行，一切有情六
X16n0308_p0151b11║結俱可解故。一一世界各各有佛，統論其數如大
X16n0308_p0151b12║地塵，故云微塵。如來現坐道場揀非過未，故云住
X16n0308_p0151b13║世界者。各有寶光從其頂出者，表諸根圓拔內瑩
X16n0308_p0151b14║發光，又表下之所說即是最勝最妙法故。其光同
X16n0308_p0151b15║時於彼來林者，表浮塵器界諸變化相應念化成
X16n0308_p0151b16║無上覺故。灌如來頂者，表許為作證。是諸大眾等
X16n0308_p0151b17║慶當有巨益，以此瑞非常也。二，眾聞證示。
X16n0308_p0151b18║於是阿難及諸大眾，俱聞十方微塵如來，異口同音
X16n0308_p0151b19║告阿難言：善哉阿難！汝欲識知俱生無明，使汝輪轉
X16n0308_p0151b20║生死結根，惟汝六根更無他物。汝復欲知無上菩提，
X16n0308_p0151b21║令汝速證安樂解脫寂靜妙常，亦汝六根更非他物。
X16n0308_p0151b22║得未曾有，感佛加被，故阿難大眾俱得遠聞。十方
X16n0308_p0151b23║如來異口同音者，顯道同明可信，故華嚴十方共
X16n0308_p0151b24║證，法華諸佛同示，彌陀六方勸信，皆此意耳。獨告
X16n0308_p0151c01║阿難者，是請主故。善哉者，讚美詞，以其所問為解
X16n0308_p0151c02║結修證之關鍵故。汝欲識知等證，以結惟在根前，
X16n0308_p0151c03║阿難問以云何是結，則是欲知耳。俱生無明即本
X16n0308_p0151c04║經妄為明覺之妄，明無始與俱，故云俱生，前云與
X16n0308_p0151c05║諸無明俱滅俱生是也。此妄一動，三細六麤展轉
X16n0308_p0151c06║生起，故曰使汝輪轉生死，是知俱生無明義當初
X16n0308_p0151c07║結，餘之五結依此而生，故名為根，體合於八識之
X16n0308_p0151c08║中，用現於六根之內，離根問結總無是處，故云唯
X16n0308_p0151c09║汝六根更無他物，此證云何是結義也。汝復欲知
X16n0308_p0151c10║等證，以解惟從根前，阿難問以從何名解，則是復
X16n0308_p0151c11║欲知耳。無上菩提不可溺於果覺，且約因心言之，
X16n0308_p0151c12║葢以因該果海，無妨以無上稱之，是六性之真體
X16n0308_p0151c13║同所結之元巾，用為因心解結修證，不歷三祇頓
X16n0308_p0151c14║獲二果，故云令汝速證等。安樂即是智果，受用諸
X16n0308_p0151c15║法故。解脫即是斷果，遠離眾苦故。此二約修德言。
X16n0308_p0151c16║寂靜亦是斷果，謂寂然晏靜體自不動故。妙常亦
X16n0308_p0151c17║是智果，謂微妙真常性自無礙故。此二約性德言。
X16n0308_p0151c18║然既曰速證似屬修德，必兼性德言者，以果徹因
X16n0308_p0151c19║源故。又真性既為結元，結在即是性在，解雖順性
X16n0308_p0151c20║仍不離根，故云亦汝六根更非他物，此證從何名
X16n0308_p0151c21║解義也。諸佛現相證示竟。三，阿難未明請益。
X16n0308_p0151c22║阿難雖聞如是法音，心猶未明，稽首白佛：云何令我
X16n0308_p0151c23║生死輪迴，安樂妙常，同是六根，更非他物？
X16n0308_p0151c24║如是法音，指上諸佛所說。雖聞未明者，有二義：一
X16n0308_p0152a01║疑，根塵識三共為一聚，何故結解唯根？二疑，結解
X16n0308_p0152a02║唯根，根應是元，何故取菩提性？至下世尊釋疑處
X16n0308_p0152a03║自見，云何令我等正持疑以問也。此中安樂妙常
X16n0308_p0152a04║與下科涅槃真淨二果各出者，以理智一如可互
X16n0308_p0152a05║攝故。四、如來解釋除疑（謂解釋諸佛所說，以除阿難未明之疑）。二。
X16n0308_p0152a06║一長行，二偈頌。初。
X16n0308_p0152a07║佛告阿難：根塵同源，縛脫無二，識性虗妄，猶如空華。
X16n0308_p0152a08║○阿難！由塵發知，因根有相，相見無性，同如交蘆。是
X16n0308_p0152a09║故汝今知見立知，即無明本。知見無見，斯即涅槃無
X16n0308_p0152a10║漏真淨。云何是中更容他物？
X16n0308_p0152a11║初釋何故結解惟根疑。文中縛脫，即結解也。佛意
X16n0308_p0152a12║所以不取塵者，以根塵雖內外有殊，而攝末歸本，
X16n0308_p0152a13║同出一源，所謂相見皆依自證起故。於是根縛則
X16n0308_p0152a14║塵亦成縛，根脫則塵亦隨脫，初無有二故。惟取有
X16n0308_p0152a15║情之根，不取無情之塵，以有情有知，與性為近故。
X16n0308_p0152a16║若爾，則識亦有情，何不并取？以識乃前塵虗妄相
X16n0308_p0152a17║想，猶如空華，起滅無從，無可縛亦無可脫，此所以
X16n0308_p0152a18║結解唯根也。○阿難下，釋何故結元取性疑。佛意
X16n0308_p0152a19║以由塵發知，無塵則知見不有。因根有相，無根則
X16n0308_p0152a20║塵相元空。是則塵相知見，皆無實性。同於交蘆，互
X16n0308_p0152a21║相依住。（交蘆，異卉也。生必二莖相依，單一則不能自立。）以是義故，唯一自
X16n0308_p0152a22║性，真知真見獨存，無容更立知見。若於真知真見
X16n0308_p0152a23║上立知立見，其猶性覺必明，妄為明覺，故曰即無
X16n0308_p0152a24║明本。若了真知真見，無復更立知見，其猶伏還元
X16n0308_p0152b01║覺，得元明覺，故曰斯即涅槃無漏真淨。此所以結
X16n0308_p0152b02║元取性也。涅槃斷果總名，無漏真淨斷果別相。無
X16n0308_p0152b03║漏即前解脫修德也，真淨即前寂靜性德也。不言
X16n0308_p0152b04║智果者，如上科說云何句，乃結示速證之語。言結
X16n0308_p0152b05║元既唯取性，苟得其性，則說根已非，云何是中更
X16n0308_p0152b06║容他物而為結縛？知此義者，則安樂解脫，寂靜妙
X16n0308_p0152b07║常，可立證矣。二，偈頌二。一、標頌。二、正頌。初。
X16n0308_p0152b08║爾時，世尊欲重宣此義，而說偈言：
X16n0308_p0152b09║重宣者，長行義未周故。說偈者，貫華易憶持故，或
X16n0308_p0152b10║為根性稍鈍者設。正頌分二：一正頌長行，二
X16n0308_p0152b11║結示法妙。初二。一頌釋初疑，二頌釋次疑。
X16n0308_p0152b12║初（長行初疑，即結解唯根疑也）。
X16n0308_p0152b13║真性有為空，緣生故如幻。無為無起滅，不實如空華。
X16n0308_p0152b14║言妄顯諸真，妄真同二妄。○猶非真非真，云何見所
X16n0308_p0152b15║見？中間無實性，是故若交蘆。結解同所因，聖凡無二
X16n0308_p0152b16║路。
X16n0308_p0152b17║初超頌識性虗妄。識有二種：一有為，謂凡夫對有
X16n0308_p0152b18║起者；二無為，謂二乘對空起者。偈中首二句，先頌
X16n0308_p0152b19║有為。真性二字，總標所依之真。以下有為無為，皆
X16n0308_p0152b20║依真性起故。對境熾然，名有為識。空謂無實也。然
X16n0308_p0152b21║既對境熾然，而又云空無實者，以是從緣而生，如
X16n0308_p0152b22║幻法故。灌頂立量云：真性有為是有法，空為宗因，
X16n0308_p0152b23║云緣生故，同喻如幻。正脈云：幻法從緣生，幻法空
X16n0308_p0152b24║無性。有為從緣生，有為空無性。無為二句，次頌無
X16n0308_p0152c01║為。強制不動，名無為識。無動故無起，以動與起相
X16n0308_p0152c02║因故。無起故無滅，以起與滅相待故。無起則無所
X16n0308_p0152c03║從來，無滅則無所從去。徹體虗妄，故曰不實。不實
X16n0308_p0152c04║即空，但遮詮表詮異耳。以喻言之，猶如空華。若以
X16n0308_p0152c05║三支比量，宗因顛倒。灌頂立量云：真性無為是有
X16n0308_p0152c06║法，不實為宗因，云無起滅故，同喻如空華。良以空
X16n0308_p0152c07║華無起滅，空華無有實。無為亦爾。葢比量標宗，出
X16n0308_p0152c08║因經偈。依因立宗，義無違也。若不置真性之言，當
X16n0308_p0152c09║有何過？以濫彼空宗，又失惟心義。故言妄二句，預
X16n0308_p0152c10║防疑問。（恐問云：權教小乘，率以有為為妄，無為為真。今何并無為亦斥其不實耶？故為此防。）
X16n0308_p0152c11║按權小言有為為妄，顯諸無為為真，明是待妄立
X16n0308_p0152c12║真。既待妄立真，真固非真。是則合妄與真，同為二
X16n0308_p0152c13║妄。如掌珍論云：若有有為法，則有無為法。中論云：
X16n0308_p0152c14║若法為待成，是法還成待。足證此義。○猶非下。追
X16n0308_p0152c15║頌根塵同源。言識固無體，宜乎不取。塵能引根，現
X16n0308_p0152c16║有功用，何亦不取。以根之與塵，同依賴耶。即就賴
X16n0308_p0152c17║耶論之，猶然非真非真。葢上一非字，乃總遣之詞。
X16n0308_p0152c18║謂總遣真與非真，以是真妄和合，不可言真，不可
X16n0308_p0152c19║言非真故。既真與非真，俱不可言，是賴耶先無定
X16n0308_p0152c20║體。況夫見相二分，益無有實。云何而分能見之根，
X16n0308_p0152c21║所見之塵。據此則根塵互倚，中間都無實性。以是
X16n0308_p0152c22║義故，我前說以猶若交蘆。既若交蘆，則同源無二。
X16n0308_p0152c23║故結解同以六根為所依因，而成聖成凡，皆依六
X16n0308_p0152c24║根而修。順修成聖，逆修成凡，無二路也。頌釋初疑
X16n0308_p0153a01║竟。二、頌釋次疑（長行次疑，即結元取性疑也）。
X16n0308_p0153a02║汝觀交中性，空有二俱非。迷晦即無明，發明便解脫。
X16n0308_p0153a03║汝觀交中性者，教以向根塵相交之中，著力參究，
X16n0308_p0153a04║畢竟云何是我本元自性清淨心也。適言其空，萬
X16n0308_p0153a05║有以形，適言其有，一亦莫守，故曰空有俱非。空有
X16n0308_p0153a06║俱非，中道純真，即是本元自性真心。一念纔起，便
X16n0308_p0153a07║成迷晦，即是無明，長行所謂知見立知，即無明本
X16n0308_p0153a08║是也。果其一念不生，自然發明，便成解脫，長行所
X16n0308_p0153a09║謂知見無見，斯即涅槃是也。知此義者，則結元唯
X16n0308_p0153a10║取真性，無庸更疑矣。重頌長行竟。
X16n0308_p0153a11║二、結示法妙四。一趣果妙，二顯理妙，三成行妙，
X16n0308_p0153a12║四立教妙。初。
X16n0308_p0153a13║解結因次第，六解一亦亡，根選擇圓通，入流成正覺。
X16n0308_p0153a14║上科已示結元，今當進示解結。然結則從細至麤，
X16n0308_p0153a15║如人著衣。解乃從麤向細，如人脫衣。故云因次第
X16n0308_p0153a16║也。對結之六，說元是一。結既不有，元復何名？故云
X16n0308_p0153a17║六解一亦亡。六解一亡，純真斯現。但六根有圓不
X16n0308_p0153a18║圓，修習日劫相倍，故須於根中揀選，擇得圓通一
X16n0308_p0153a19║根，依之入流亡所，便可以漸次解結，乃至成正覺
X16n0308_p0153a20║矣。其所趣之果，不亦妙乎？二、顯理妙。
X16n0308_p0153a21║陀那微細識，習氣成暴流，真非真恐迷，我常不開演。
X16n0308_p0153a22║承上根選擇圓，即許其入流成覺者，以根中之性
X16n0308_p0153a23║即是陀那識故。陀那即賴耶異名，具云阿陀那，此
X16n0308_p0153a24║翻執持，有三義：一、執持根身，令不壞爛；二、執持種
X16n0308_p0153b01║子，令不散失；三、執取結生相續。或有翻為無垢識
X16n0308_p0153b02║者，非今經意。言微細者，非同前六，行相麤顯，凡小
X16n0308_p0153b03║皆知故。習氣即指無明，無明稱習者，無始與俱故。
X16n0308_p0153b04║正以無始與俱，展轉熏變，生滅不停，漸起諸結，如
X16n0308_p0153b05║暴流水，故云成也。然成結既由以妄熏真，而解結
X16n0308_p0153b06║只須以真熏妄，真妄同在此識，結解易如翻掌，所
X16n0308_p0153b07║謂入流成正覺，信矣。若爾，尋常經中何故不專說
X16n0308_p0153b08║耶？良以此識乃真妄和合，若非時而說，將恐利根
X16n0308_p0153b09║眾生執妄為真，而墮增上之慢；鈍根眾生迷真為
X16n0308_p0153b10║妄，而起絕分之𠍴。以是之故，我於尋常經中曾不
X16n0308_p0153b11║開演，以無益而有損也。今以時節既至，應機而說，
X16n0308_p0153b12║滅妄復真，端在此舉，其所顯之理，不益妙乎？
X16n0308_p0153b13║三、成行妙。
X16n0308_p0153b14║自心取自心，非幻成幻法，不取無非幻，非幻尚不生，
X16n0308_p0153b15║幻法云何立？是名妙蓮華，金剛王寶覺，如幻三摩提，
X16n0308_p0153b16║彈指超無學。
X16n0308_p0153b17║承上所謂習氣成暴流者，謂以無明熏習力故，於
X16n0308_p0153b18║陀那識變起見相。二分同是自心，而分能取所取，
X16n0308_p0153b19║故曰自心取自心也。既同是自心，元無能所，故非
X16n0308_p0153b20║幻。變起見相，能所角立，故成幻。是知非幻者，乃待
X16n0308_p0153b21║成幻立名。設若不取，則能所泯同，自心失待幻之
X16n0308_p0153b22║名，故無非幻。無非幻故，陀那不生。陀那非幻，尚自
X16n0308_p0153b23║不生，況夫見相幻法，復云何立？如是則真心獨朗，
X16n0308_p0153b24║是名妙法。依此為因，因該果海，故喻以蓮華。葢取
X16n0308_p0153c01║其方華即果，可比因該果海義故。依此斷惑，無惑
X16n0308_p0153c02║不斷，故喻以金剛。葢取其擬之即壞，可比無惑不
X16n0308_p0153c03║斷義故。依此降魔，無魔不摧，故喻之以王。以王能
X16n0308_p0153c04║勝怨，到處咸服也。依此利生，無生不利，故喻之以
X16n0308_p0153c05║寶。以寶能濟物，有窘皆周也。依此觀法，無法不了，
X16n0308_p0153c06║故名之以覺。以覺即是佛，具一切智也。依此而修，
X16n0308_p0153c07║修即無修，故曰如幻。修既無修，動元不動，故無妨
X16n0308_p0153c08║以三摩稱之。得此三摩者，獲二殊勝，發三妙用，故
X16n0308_p0153c09║能彈指修習，功超無學，其成行何其妙哉！
X16n0308_p0153c10║四、立教妙。
X16n0308_p0153c11║此阿毗達磨，十方薄伽梵，一路涅槃門。
X16n0308_p0153c12║此指上來所說，昔教莫及，故以阿毗達磨稱之，以
X16n0308_p0153c13║阿毗達磨翻無比法故。薄伽梵即佛之異號，略翻
X16n0308_p0153c14║聖尊，詳具六義，謂自在、熾盛、端嚴、名稱、吉祥、尊貴。
X16n0308_p0153c15║五不翻中多義，不翻十方，亦該三世。後揀圓偈云：
X16n0308_p0153c16║過去諸如來，斯門已成就。現在諸菩薩，今各入圓
X16n0308_p0153c17║明。未來修學人，當依如是法。是知十方薄伽梵同
X16n0308_p0153c18║依此教而修，故曰一路無餘。大涅槃無越此教而
X16n0308_p0153c19║證，是名為門。其立教又何其妙哉！如來解釋除疑
X16n0308_p0153c20║竟。五，大眾承示開悟。
X16n0308_p0153c21║於是阿難及諸大眾，聞佛如來無上慈誨，祇夜伽陀
X16n0308_p0153c22║雜糅精瑩，妙理清徹心目開明，歎未曾有。
X16n0308_p0153c23║前此阿難及眾雨淚佇示，此之開悟亦然。是知前
X16n0308_p0153c24║之雨淚，正此之開悟機也。佛指諸佛，如來指本師。
X16n0308_p0154a01║證示無他，解釋除疑，皆為無上慈誨。祇夜此云應
X16n0308_p0154a02║頌，應長行義故。亦云重頌，重為鈍根或後來眾故。
X16n0308_p0154a03║伽陀此云諷頌，諷功誦德故。亦云直頌，徑以偈說
X16n0308_p0154a04║故。又名孤起頌，不應長行故。祇夜如真性有為空
X16n0308_p0154a05║等諸偈，伽陀如解結因次第等諸偈。雜糅約祇夜
X16n0308_p0154a06║言，雜謂偈對長行前後交錯，糅謂偈糅長行碎為
X16n0308_p0154a07║段章故。精瑩約伽陀言，精謂精純不雜長行，瑩謂
X16n0308_p0154a08║瑩徹單偈即明透故。雜糅故詮義玄微，精瑩故顯
X16n0308_p0154a09║法明朗，故云妙理清徹。長行未悟者因偈而悟，長
X16n0308_p0154a10║行已悟者因偈轉增，故曰心目開明。心目即是智
X16n0308_p0154a11║慧，依心運用擇法辨修有目義故。既已開悟增明，
X16n0308_p0154a12║不惟兩疑并銷，且喜二果有分，所以自歎其未曾
X16n0308_p0154a13║有也。驗證以釋二疑竟。
X16n0308_p0154a14║三、綰巾以示倫次。（上云解結因次第，六解一亦亡。阿難未達，故如來以一巾綰成
X16n0308_p0154a15║六結示之，令其以綰巾次第，知根中成結次第。既知成結次第，又復因之以示解結次第。其六解一亡之
X16n0308_p0154a16║義，即在兩楹帶言，故科中惟標示倫次也。）。（○正脈云：前人見其結數偶同於根數，遂謂六結即喻眼耳等
X16n0308_p0154a17║六，以致喻中六結實有次第，法中六根本無次第，宛有法喻不齊之過。却又不敢歸過於佛，而強教後人
X16n0308_p0154a18║不可以喻難法，是何言歟？佛號一切智人，而說法先已帶過，其何以折伏魔外而垂範人天哉？決不然也。
X16n0308_p0154a19║葢佛說六結，本非喻眼等橫列之六，乃是豎推其由真起妄，從細向麤，展轉六層，而後根相備著。及其反
X16n0308_p0154a20║妄歸真，從麤向細，亦展轉六層，而後根相解除。且經中結之次第與解之次第，皆叮嚀俱載，但文詞含攝，
X16n0308_p0154a21║不甚開顯。至後觀音圓通，逆次推之，六結宛然。取彼釋此，何有法喻不齊之過？智者詳之。）三。一、
X16n0308_p0154a22║阿難敘聞請益。二、如來法喻巧示。三、阿難蒙示無
X16n0308_p0154a23║疑。初。
X16n0308_p0154a24║阿難合掌頂禮白佛：我今聞佛無遮大悲性淨妙常
X16n0308_p0154b01║真實法句。○心猶未達，六解一亡。舒結倫次，唯垂大
X16n0308_p0154b02║慈。再愍斯會，及與將來。施以法音，洗滌沈垢。
X16n0308_p0154b03║初述聞意。謝合掌禮白者，謝前請後之儀，為拔結
X16n0308_p0154b04║縛之苦，普及現未之眾，故云無遮大悲。又無遮有
X16n0308_p0154b05║二：一人無遮，不擇勝劣，普施上法，此揀非機恐述；
X16n0308_p0154b06║二法無遮，不悋祕妙，合盤托出，此揀常不開演。大
X16n0308_p0154b07║悲心中具此二義，方能流出性淨妙常、真實法句。
X16n0308_p0154b08║性淨妙常指長行所說，說結元則在纏不染，性本
X16n0308_p0154b09║自淨；說結解則出纏勝妙，常住不壞，乃偏約所詮
X16n0308_p0154b10║言之。真實法句指重演偈頌，長行已說，偈頌又說，
X16n0308_p0154b11║是出自如來真心實心，演斯五言有法章句，此偏
X16n0308_p0154b12║約能詮言之。要知能詮所詮必不相離，長行偈頌
X16n0308_p0154b13║互攝無礙。按此中大悲而云無遮，法句而曰真實，
X16n0308_p0154b14║雖不言謝而意已寓之矣。○心猶下，陳闕言請言。
X16n0308_p0154b15║如上所聞，理雖麤領，而義尚闕然，故云心猶未達。
X16n0308_p0154b16║未達之義有二：一、六解，一、亡，二、舒結。倫次至下，如
X16n0308_p0154b17║來答處自見，無煩預釋。既未深領，豈甘自棄？故求
X16n0308_p0154b18║佛垂慈，再愍斯會，將來仍前普為現未請也。良以
X16n0308_p0154b19║倫次不明，則垢結難除，對六立一，則更是沈染，故
X16n0308_p0154b20║請施法音，示以二義而洗滌之。
X16n0308_p0154b21║二、如來法喻巧示二：一巧示成結倫次。答：六解，
X16n0308_p0154b22║一亡，二巧示解除方便。答：舒結倫次。初二。一、
X16n0308_p0154b23║先示成結倫次，二、後答六解一亡。初三：一從
X16n0308_p0154b24║一成六，二同名為結，三倫次不亂。初二。一攬
X16n0308_p0154c01║几取巾，二綰結問答。初。
X16n0308_p0154c02║即時，如來於師子座，整涅槃僧，斂僧伽黎，攬七寶几，
X16n0308_p0154c03║引手於几，取劫波羅天所奉華巾。
X16n0308_p0154c04║即時者，就於阿難請益之時，顯有求便應故。涅槃
X16n0308_p0154c05║僧具云泥縛些那，此翻內衣，唐言裙，即下裳也。僧
X16n0308_p0154c06║伽黎，此翻雜碎衣，即大衣也。坐久披靡，故整之斂
X16n0308_p0154c07║之。整謂提掩，斂謂收攝。葢將欲攬几取巾，恐其有
X16n0308_p0154c08║礙也。七寶几，即座前案几體，以七寶成故。攬謂取
X16n0308_p0154c09║近於身，以便凭藉引伸也。伸手於几凭之，以便取
X16n0308_p0154c10║巾綰故。劫波羅，或云夜摩，此翻時分，欲界天之第
X16n0308_p0154c11║三寶。疊華巾，是彼天人之所奉故。佛取此巾，以喻
X16n0308_p0154c12║純真之性，前文所謂結元是也。二，綰結問答。
X16n0308_p0154c13║於大眾前綰成一結，示阿難言：此名何等？阿難大眾
X16n0308_p0154c14║俱白佛言：此名為結。○於是如來綰疊華巾，又成一
X16n0308_p0154c15║結，重問阿難：此名何等？阿難大眾又白佛言：此亦名
X16n0308_p0154c16║結。○如是倫次，綰疊華巾，總成六結。一一結成，皆取
X16n0308_p0154c17║手中所成之結，持問阿難：此名何等？阿難大眾亦復
X16n0308_p0154c18║如是，次第詶佛：此名為結。
X16n0308_p0154c19║初、問答一成。交錯相繫曰綰。示問名何者，教以自
X16n0308_p0154c20║說結名，以喻滅結也。答以此名為結者，已知有結
X16n0308_p0154c21║之名，本巾之舒相隱矣。○於是下。問答二成。疊與
X16n0308_p0154c22║㲲同。正脈云：疊華西域之帛，價值無量，今天獻猶
X16n0308_p0154c23║為尊貴。觀下文加寶字可知。又成一結，示問名何
X16n0308_p0154c24║者令其自說。第二結名，以喻空結也。答以亦名為
X16n0308_p0155a01║結者，已知二次，於一兩結之倫次現矣。○如是下，
X16n0308_p0155a02║問答六成。如是倫次等者，謂照上第一、第二倫次，
X16n0308_p0155a03║復綰四結，總成六箇結也。一一結成持問名，何者
X16n0308_p0155a04║令說三、四、五、六結名？以喻覺、根、靜、動四結相隣而
X16n0308_p0155a05║起耳。次第詶佛，此名為結者，已知三、四、五、六法爾
X16n0308_p0155a06║之前後具矣。灌頂云：如此一一問名答結，是結時
X16n0308_p0155a07║元有倫次，足知非喻眼等六相。以彼乃同時生起，
X16n0308_p0155a08║非先眼後耳等故。從一成六竟。二、同名為結。
X16n0308_p0155a09║佛告阿難：我初綰巾，汝名為結。此疊華巾先實一條，
X16n0308_p0155a10║第二、第三云何汝曹復名為結？○阿難白佛言：世尊！
X16n0308_p0155a11║此寶疊華，緝績成巾，雖本一體，如我思惟，如來一綰，
X16n0308_p0155a12║得一結名，若百綰成，終名百結，何況此巾，秪有六結。
X16n0308_p0155a13║○終不至七，亦不停五，云何如來秪許初時第二、第
X16n0308_p0155a14║三不名為結？
X16n0308_p0155a15║初如來許，初難後。初綰名結，理在可許，以此巾先
X16n0308_p0155a16║實一條，一巾一結正相當故。然一巾既已成結，已
X16n0308_p0155a17║失巾名，巾既不復名巾，二綰三綰亦應不復名結，
X16n0308_p0155a18║故難以第二第三云何汝曹復名為結。曹猶輩也。
X16n0308_p0155a19║○阿難下。阿難答百況。六寶疊華或是天上之華，
X16n0308_p0155a20║可以紡織，故曰緝績成巾。緝績猶紡織也。雖本一
X16n0308_p0155a21║體，翻佛先實一條之語。葢佛以先實一條，所以只
X16n0308_p0155a22║許一綰名結，二綰三綰即所不許。阿難以雖是一
X16n0308_p0155a23║體，不如佛之所說，但如我思惟亦似可採。以如來
X16n0308_p0155a24║一綰既許得一結名，例知若百綰成終名百結，何
X16n0308_p0155b01║況此巾秪有六結，焉得不許耶？○終不下，固諍不
X16n0308_p0155b02║許之言。言既僅有六結，是六結已盡巾量，五結巾
X16n0308_p0155b03║尚有餘。已盡巾量，無容再綰，故終不至七。巾尚有
X16n0308_p0155b04║餘，勢必至六，故亦不停五。終不至七，七應不名為
X16n0308_p0155b05║結。亦不停五，六應還得結名。是則六尚名結，云何
X16n0308_p0155b06║如來秪許初時第二第三不名為結？此固我所不
X16n0308_p0155b07║知，想必有以教之耳。按此中如來故為致難，阿難
X16n0308_p0155b08║抗詞以諍，不為無故。準後文耳根圓通所解六重
X16n0308_p0155b09║結相，約生起則從細向麤，約還滅則由麤至細。設
X16n0308_p0155b10║不說麤相名結，將恐初心者忽於麤而始入無門。
X16n0308_p0155b11║設不說細相名結，又恐深修者住於細而終無究
X16n0308_p0155b12║竟。故假阿難固諍，顯示麤細同名為結，庶使初心
X16n0308_p0155b13║從麤而無躐等之弊，深修盡細而無中止之德矣。
X16n0308_p0155b14║三、倫次不亂。
X16n0308_p0155b15║佛告阿難：此寶華巾，汝知此巾元止一條，我六綰時，
X16n0308_p0155b16║名有六結。汝審觀察，巾體是同，因結有異。○於意云
X16n0308_p0155b17║何？初綰結成，名為第一，如是乃至第六結生。吾今欲
X16n0308_p0155b18║將第六結名成第一不？○不也，世尊！六結若存，斯第
X16n0308_p0155b19║六名終非第一。縱我歷生盡其明辨，如何令是六結
X16n0308_p0155b20║亂名？○佛言：如是六結不同，循顧本因，一巾所造，令
X16n0308_p0155b21║其雜亂，終不能得。○則汝六根亦復如是，畢竟同中
X16n0308_p0155b22║生畢竟異。
X16n0308_p0155b23║初令審同異。結未綰時，明明一巾，故許其已知。及
X16n0308_p0155b24║乎六綰，宛爾成異，故名其有六。一六既定，同異攸
X16n0308_p0155c01║分，而又教以審觀等者，令知由同成異，滅異還同
X16n0308_p0155c02║也。○於意下，擬將亂名。於意云何者，欲將第六名
X16n0308_p0155c03║一先商之也。初綰名一，如是則次綰名二，三綰名
X16n0308_p0155c04║三。若超略言之，乃至六綰，則第六結生，顯倫次一
X16n0308_p0155c05║定也。倫次一定，而欲將六名一，明知不可，乃故意
X16n0308_p0155c06║為問，令阿難定之耳。一字下，文稍未備，若加一得
X16n0308_p0155c07║字，而問意始現。○不也下，阿難不許，直判不得，故
X16n0308_p0155c08║以不也答之。六結若存等，乃申明其不得之故。縱
X16n0308_p0155c09║我歷生等者，又決言其不可亂名意也。意謂佛既
X16n0308_p0155c10║問我，將謂我擅多聞，必能名六為一。殊不知如佛
X16n0308_p0155c11║所問，縱我以多聞之力，從此更歷多生，窮盡智慧
X16n0308_p0155c12║之明、口才之辯，亦覺無理可申，如何遽能令是六
X16n0308_p0155c13║結亂名？誠不敢以自欺也。○佛言下。如來印定如
X16n0308_p0155c14║是者。如汝所說是矣。六、結不同者。現見彼此各異。
X16n0308_p0155c15║雖彼此各異，若各是一物，或可易彼為此。乃循顧
X16n0308_p0155c16║本因，一巾所造。既一巾所造，先後次第，莫可改移。
X16n0308_p0155c17║故欲令其雜亂，終不得成。○則汝下。以法結合。雖
X16n0308_p0155c18║言六根，實指六根中結，所謂動靜根覺空滅也。結
X16n0308_p0155c19║未生時，畢竟是同，合此巾元止一條。結既生已，畢
X16n0308_p0155c20║竟是異，合一六不得亂名。然既知由同成異，自信
X16n0308_p0155c21║滅異還同，則解結之功，又烏可少哉。先示成結倫
X16n0308_p0155c22║次竟。二、後答六解。一、亡。
X16n0308_p0155c23║佛告阿難：汝必嫌此六結不成，願樂一成，復云何得？
X16n0308_p0155c24║○阿難言：此結若存，是非鋒起，於中自生，此結非彼，
X16n0308_p0156a01║彼結非此。如來今日，若總解除，結若不生，則無彼此，
X16n0308_p0156a02║尚不名一，六云何成？○佛言：六解一亡，亦復如是。
X16n0308_p0156a03║初、就喻設問。嫌六不成者，謂憎嫌六結各異，不欲
X16n0308_p0156a04║其成。願樂一成者，謂羨慕一巾元同，還欲其成。復
X16n0308_p0156a05║云何得者，明知須解，乃故意設問，令自薦法中意
X16n0308_p0156a06║故。○阿難下，依問裁答。此結若存，謂不知求解也。
X16n0308_p0156a07║不知求解，而欲六結亂名，眾所不許，故曰是非鋒
X16n0308_p0156a08║起。謂說是說非之機已動，如兩軍未交，鋒𨦵先起
X16n0308_p0156a09║也。鋒𨦵既起，兩軍自交，故曰於中自生等。謂於六
X16n0308_p0156a10║結之中，自生彼此相非之辯。故總解除者，謂由六
X16n0308_p0156a11║至一，次第解盡也。解盡不生，還復元巾，故云則無
X16n0308_p0156a12║彼此。無彼此故，絕諸對待。說一亦是強名，故曰尚
X16n0308_p0156a13║不名一，以一名乃待六立故。六云何成者，謂一尚
X16n0308_p0156a14║不立，何況於六，自然不得成矣。○佛言下。指法結
X16n0308_p0156a15║合。葢阿難前此喻屋求門，是嫌此六結不成，願樂
X16n0308_p0156a16║一成也。不知從根解結，凡小各住自位，是此結若
X16n0308_p0156a17║存，彼此相非也。如來六結盡解，純真絕待，是總以
X16n0308_p0156a18║解除，尚不名一也。如來欲令阿難同佛解盡，故指
X16n0308_p0156a19║彼所問六解一亡而結合之。言六解一亡者，非並
X16n0308_p0156a20║真體俱失，但不立乎相待之名而已。巧示成結倫
X16n0308_p0156a21║次。答六解一亡竟。二、巧示解除方便答舒結倫
X16n0308_p0156a22║次二：一、先示解除方便，二、後答舒結倫次。初。
X16n0308_p0156a23║二。一、舉法發起，二、就喻指示。初二。一細相
X16n0308_p0156a24║三結，二麤相三結。初。
X16n0308_p0156b01║由汝無始，心性狂亂，知見妄發。
X16n0308_p0156b02║欲示解方，先出結由，故云由汝無始等也。心性指
X16n0308_p0156b03║所依真體，以是結之元故。一念妄動曰狂，即初起
X16n0308_p0156b04║無明，義當滅結，以是解盡相故。真妄和合曰亂，即
X16n0308_p0156b05║次成業相，義當空結，以轉現未分故。知見妄發者，
X16n0308_p0156b06║能見所見虗妄發起，即轉現二相，義當覺結，以覺
X16n0308_p0156b07║有能所相故。二、麤相。三、結。
X16n0308_p0156b08║發妄不息，勞見發塵。○如勞目睛，則有狂華，於湛精
X16n0308_p0156b09║明，無因亂起。○一切世間山河大地、生死涅槃，皆即
X16n0308_p0156b10║狂勞顛倒華相。
X16n0308_p0156b11║初法說發妄不息者，謂依於能覺所覺，發起虗妄
X16n0308_p0156b12║分別，相續無間，即智續二相，仍屬覺結，但行相稍
X16n0308_p0156b13║顯著耳。既已顯著，必至勞亂見分。結色成根，即執
X16n0308_p0156b14║取相，義當根結，根相始著故。根相既著，計名起業，
X16n0308_p0156b15║故發塵勞。有世間業繫苦相，義當動靜二結，以有
X16n0308_p0156b16║世間，即有動靜明暗等諸塵相故。○如勞下，喻明。
X16n0308_p0156b17║勞目指帶勞，浮根喻帶妄。結根之見，以妄即見之
X16n0308_p0156b18║勞。故湛精明指根中之性，喻清淨本心。葢喻中勞
X16n0308_p0156b19║雖在根而華起，却翳於見性。法中妄雖在見而塵
X16n0308_p0156b20║起，却障乎淨心。佛意要以狂華無因，喻明塵結是
X16n0308_p0156b21║妄。知妄不循，便是初心入手解結處也。○一切下。
X16n0308_p0156b22║法合一切世間，總該三世間也。山河大地，別指器
X16n0308_p0156b23║界。生死，別指有情。涅槃，別指正覺。均為塵結，咸同
X16n0308_p0156b24║華相。近依智續，勞見顛倒。（無中見有，執取計名，起業是也。）發起遠
X16n0308_p0156c01║依，無明不覺，業轉現生。故云皆即狂勞等也。（問：佛舉細
X16n0308_p0156c02║相反略，麤相却詳者，其意何居？答：初心入手，雖麤難知，故以法喻詳明。至麤相既解，便入深修。前途分齊，
X16n0308_p0156c03║自能比量而知，無庸詳辨。）舉法發起竟。二、就喻指示二。一、
X16n0308_p0156c04║左右不解。二、中心乃解。初。
X16n0308_p0156c05║阿難言：此勞同結，云何解除？○如來以手將所結巾
X16n0308_p0156c06║偏掣其左，問阿難言：如是解不？不也。世尊！旋復以手
X16n0308_p0156c07║偏牽右邊，又問阿難：如是解不？不也。世尊！
X16n0308_p0156c08║初進問解方此勞同結者，應云此則從狂至勞及
X16n0308_p0156c09║與塵相同名為結，但譯語傷略，以義會之可耳。既
X16n0308_p0156c10║同為結，應須解除，但不知解除之方，故問以云何。
X16n0308_p0156c11║○如來下，顯偏。不能將所結巾偏掣其左者，喻凡
X16n0308_p0156c12║夫迷性為有，偏住有為。偏住有為，明知不能解除，
X16n0308_p0156c13║乃故就喻問。阿難於喻中已知，直以不也答之。旋，
X16n0308_p0156c14║遂也。遂復以手偏牽右邊者，喻二乘執性為無，偏
X16n0308_p0156c15║住無為也。問答準上可知。二、中心乃解
X16n0308_p0156c16║佛告阿難：吾今以手左右各牽竟不能解，汝設方便
X16n0308_p0156c17║云何解成？○阿難白佛言：世尊！當於結心解即分散。
X16n0308_p0156c18║○佛告阿難：如是！如是！若欲除結，當於結心。
X16n0308_p0156c19║初教以另設方便，偏住有為，既在動而終不能靜；
X16n0308_p0156c20║偏住無為，雖離動而亦非真離。是則後結尚不能
X16n0308_p0156c21║解，何況於前？故就喻示，以左右各牽竟不能解。汝
X16n0308_p0156c22║設二句法中，正教以離却二邊另尋方便，必云何
X16n0308_p0156c23║解乃得成○阿難下，答以當於結心。結心者，元巾
X16n0308_p0156c24║首露之處，喻自性現前處也。自性現前，首在於境，
X16n0308_p0157a01║但為動塵所障，故須入流亡所，則動結解而靜性
X16n0308_p0157a02║現矣。解即分散者，不惟動結。若如此從中解去，則
X16n0308_p0157a03║靜等五結，亦與之俱散。佛令自說，良有以焉。○佛
X16n0308_p0157a04║告下，印定令其自悟。如是如是者，重言深許之也。
X16n0308_p0157a05║既已深許，而又重印其說者，顯離此別無方便，令
X16n0308_p0157a06║即喻以悟法中義故。先示解除方便竟。
X16n0308_p0157a07║二、後答舒結倫次四：一、示法可信，二、明結須解，
X16n0308_p0157a08║三、就喻辯定，四、以法結合。初。
X16n0308_p0157a09║阿難，我說佛法從因緣生，非取世間和合麤相。○如
X16n0308_p0157a10║來發明世出世法，知其本因，隨所緣出。如是乃至恒
X16n0308_p0157a11║沙界外一滴之雨，亦知頭數。現前種種松直棘曲，鵠
X16n0308_p0157a12║白烏玄，皆了元由。
X16n0308_p0157a13║初防承前疑聞（恐承前疑云：自指見是心已來，屢破因緣，今聞解結之喻，似乎佛法
X16n0308_p0157a14║亦從緣生，前後相背，云何會通？故為此防）。佛意以我今所說成佛之法，
X16n0308_p0157a15║固亦從緣而生，葢即以清淨本心為因，解結修證
X16n0308_p0157a16║為緣，妙合中道，是真因緣。至若世間和合麤相，如
X16n0308_p0157a17║輪繩水土因緣和合而成瓦器，精血業識因緣和
X16n0308_p0157a18║合而成眾生，凡夫取以為有，二乘取以為空，妄計
X16n0308_p0157a19║非真，是曰麤相。類此宜破，今非彼也。○如來下，顯
X16n0308_p0157a20║佛語無妄。世間法六，凡染法界。出世法四，聖淨法
X16n0308_p0157a21║界。世間法，以業識中本具染法種子為因，宿世所
X16n0308_p0157a22║造善惡不動等業為緣。出世法，以自性中本具淨
X16n0308_p0157a23║法種子為因，宿世所修諦緣六度等行為緣。凡小
X16n0308_p0157a24║不知，縱有發明，皆屬妄計，無可憑據。如來凡有發
X16n0308_p0157b01║明，真能知其本因，又能知其隨所緣出，理在可信
X16n0308_p0157b02║矣。不惟依正二報中之麤相如是，乃至恒沙界外
X16n0308_p0157b03║一滴一滴之雨，亦能知其頭數。至於現前法中種
X16n0308_p0157b04║種差別，如松生便直，棘生便曲，鵠生便白，烏生便
X16n0308_p0157b05║元，亦皆了其元由，以各有因緣故也。據此，則依正
X16n0308_p0157b06║二報中最微細者，尚能審知諦說，況夫今說佛法
X16n0308_p0157b07║因緣，豈不益可信哉？二、明結須解。
X16n0308_p0157b08║是故，阿難，隨汝心中選擇六根，根結若除，塵相自滅，
X16n0308_p0157b09║諸妄銷亡，不真何待？
X16n0308_p0157b10║承上以是佛言可信之故，則根結須解。但六根各
X16n0308_p0157b11║當其機，今即隨汝心中選擇六根，自覺何根可入，
X16n0308_p0157b12║即便依修可也。果其依修，根中之六結自除。根結
X16n0308_p0157b13║若除，則動靜二塵再不復生，根覺空滅，諸妄永以
X16n0308_p0157b14║銷亡。此若不真，更何所待？有志復真者，其勿忽諸。
X16n0308_p0157b15║三、就喻辨定。
X16n0308_p0157b16║阿難，吾今問汝，此劫波羅巾六結現前，同時解縈，得
X16n0308_p0157b17║同除不？○不也，世尊。是結本以次第綰生，今日當須
X16n0308_p0157b18║次第而解。○六結同體，結不同時，則解結時云何同
X16n0308_p0157b19║除？
X16n0308_p0157b20║初故問同解。首舉劫波羅巾者，顯其元止一條，喻
X16n0308_p0157b21║清淨本心。次舉六結現前者，顯其業已成六，喻妄
X16n0308_p0157b22║相已定。縈，繫縛也。六結繫縛，明知不能頓解，乃故
X16n0308_p0157b23║問同時得不，令其自詳，以知法中義耳。○不也下，
X16n0308_p0157b24║判其不能。阿難於喻中已知，故直以不也判之。既
X16n0308_p0157c01║已判定不也，仍須申明其故，故曰本以次第綰生，
X16n0308_p0157c02║應當次第而解。○六結下。應問結。答言：設欲同時
X16n0308_p0157c03║解者，須六結各是一物，或成結元是同時，庶乎可
X16n0308_p0157c04║耳。其奈六結同體，而成結又不同時，則解結之時，
X16n0308_p0157c05║云何便能同除？決不然也。四，以法結合。
X16n0308_p0157c06║佛言：六根解除亦復如是。○此根初解，先得人空。空
X16n0308_p0157c07║性圓明，成法解脫。解脫法已，俱空不生。○是名菩薩
X16n0308_p0157c08║從三摩地得無生忍。
X16n0308_p0157c09║初總合。由阿難於喻中已知，故先為總合，令以得
X16n0308_p0157c10║其要。故言六根中隨拔一根，解除六結，亦復如彼
X16n0308_p0157c11║解結還巾是也。○此根下，別合。既已總合，復恐其
X16n0308_p0157c12║迷於分齊，故次為別合，令以得其詳故。於中復三：
X16n0308_p0157c13║初先解麤結。按後圓通文云：初於聞中入流亡所，
X16n0308_p0157c14║即解動結。所入既寂，動靜不生，即解靜結。如是漸
X16n0308_p0157c15║增，聞所聞盡，即解根結。今云此根初解者，謂依此
X16n0308_p0157c16║根性，初解動結、靜結及根結也。塵亡根盡，人無所
X16n0308_p0157c17║依，故曰先得人空。空性下，次解細結中覺空二結。
X16n0308_p0157c18║按後圓通文云：盡聞不住，覺所覺空，即解覺結。空
X16n0308_p0157c19║覺極圓，空所空滅，即解空結。今云空性圓明者，即
X16n0308_p0157c20║後圓通中覺所覺空，空所空滅義也。謂必至覺所
X16n0308_p0157c21║覺空，空性始圓；空所空滅，空性始明。以對上但得
X16n0308_p0157c22║人空，為偏空，為昧空，故既圓且明，不惑於法，故云
X16n0308_p0157c23║成法解脫。解脫二句，方解細結中最後滅結。按後
X16n0308_p0157c24║圓通文云：生滅既滅，寂滅現前，即解滅結。今云解
X16n0308_p0158a01║脫法已，俱空不生者，即後圓通中生滅既滅，寂滅
X16n0308_p0158a02║現前義也。謂既成法脫，法不能縛，名為解脫法已。
X16n0308_p0158a03║至此則人法雙空，故云俱空。然此俱空，猶屬待立，
X16n0308_p0158a04║依然生滅。若知有既不存，空亦不立，則是俱空不
X16n0308_p0158a05║生，所謂生滅既滅是也。如是則六結圓銷，真如孤
X16n0308_p0158a06║朗，正是圓通中寂滅現前境矣。○是名下。結證。良
X16n0308_p0158a07║以捨此而修餘門，非真三摩地，未到俱空不生，非
X16n0308_p0158a08║真無生忍，故曰是名菩薩等也。（准古德判，此處位屬十信。今細詳其
X16n0308_p0158a09║義，似唯齊於第三漸次。如彼文云：塵既不緣，根無所偶，反流全一，六用不行。即此根初解，先得人空也。次
X16n0308_p0158a10║云：十方國土，皎然清淨，譬如琉璃，內懸明月，身心妙圓，得大安隱。即空性圓明，成法解脫也。又云：一切如
X16n0308_p0158a11║來，密圓淨妙，皆現其中。即解脫法已，俱空不生也。況彼結云：是人即獲無生法忍。宛同今之結證。以此對
X16n0308_p0158a12║彼，分齊正等。是知此中得人空，成法脫，得無忍，但是悟證，非是修證。理論實能徹於妙覺，事說尚不及於
X16n0308_p0158a13║乾慧。若能從是漸修，乃可安立聖位。以悟為修，恐增上慢，故因古略為辨析。）如來法喻
X16n0308_p0158a14║巧示竟。三，阿難！蒙示無疑。
X16n0308_p0158a15║阿難及諸大眾，蒙佛開示，慧覺圓通，得無疑惑。
X16n0308_p0158a16║蒙示者，蒙佛開導，指示六解一亡，及舒結倫次義
X16n0308_p0158a17║也。慧覺圓通者，以聽聞慧覺，得六根中性，本自圓
X16n0308_p0158a18║通，如寶華巾，元止一條也。法喻巧示，諦解分明，故
X16n0308_p0158a19║曰得無疑惑。綰巾以示倫次竟。
X16n0308_p0158a20║四冥授以選本根，二。一、阿難請示本根。二、如來
X16n0308_p0158a21║冥授耳門。初三：一、述益申疑。二、慶遇恐錯。三、
X16n0308_p0158a22║三業誠請。初。
X16n0308_p0158a23║一時合掌頂禮雙足，而白佛言：我等今日身心皎然，
X16n0308_p0158a24║快得無礙。○雖復悟知一六亡義，然猶未達圓通本
X16n0308_p0158b01║根。
X16n0308_p0158b02║初禮謝述益。一時者，會眾同一時也。合掌者，秉其
X16n0308_p0158b03║心。禮足者，敬之至。葢以其慧覺圓通，而謝佛開示
X16n0308_p0158b04║也。內不執我，故身心皎然。皎然者，清淨皎潔，離煩
X16n0308_p0158b05║惱障故。外不執法，故快得無礙。無礙者，解脫法縛，
X16n0308_p0158b06║離所知障故。此亦由於慧覺圓通，暫得如是耳。○
X16n0308_p0158b07║雖復下，因悟申疑。前阿難答佛有云：此結若存，是
X16n0308_p0158b08║非鋒起。乃至云：若總解除，則無彼此。尚不名一，六
X16n0308_p0158b09║云何成？是彼已能悟知，一六俱亡義也。既能悟知，
X16n0308_p0158b10║而云雖復者，顯未達圓通本根，雖知無益故。言本
X16n0308_p0158b11║根者，有二釋：一、約世間，二、約機宜。約世間者，以十
X16n0308_p0158b12║方世界修習圓通，各有其根。今指娑婆本根，如後
X16n0308_p0158b13║文殊揀選偈云：此方真教體，清淨在音聞，欲取三
X16n0308_p0158b14║摩提，實以聞中入。是知耳根圓通，獨為娑婆本根。
X16n0308_p0158b15║約機宜者，以一切眾生機宜不同，隨機修證，各據
X16n0308_p0158b16║一根。今指阿難本根，如佛勅文殊云：我今欲令阿
X16n0308_p0158b17║難開悟二十五行，誰當其根？文殊揀選云：願加被
X16n0308_p0158b18║未來，於此門無惑，方便易成就，堪以教阿難。是知
X16n0308_p0158b19║耳根圓通，又為阿難本根。前如來有云：我今備顯
X16n0308_p0158b20║六湛圓明，本所功德數量如是，隨汝詳擇，其可入
X16n0308_p0158b21║者，吾當發明，令汝增進。今以自覺無智，不能辨識，
X16n0308_p0158b22║故曰然猶未達。二、慶遇恐錯。
X16n0308_p0158b23║世尊，我輩飄零，積劫孤露，何心何慮，預佛天倫？如失
X16n0308_p0158b24║乳兒，忽遇慈母。○若復因此際會道成，所得密言還
X16n0308_p0158c01║同本悟，則與未聞無有差別。
X16n0308_p0158c02║初傷昔慶，遇我輩飄零者，自傷往昔飄蕩生死，零
X16n0308_p0158c03║落諸趣也。零落諸趣，不得聖眷濟拔，曰孤。飄蕩生
X16n0308_p0158c04║死，無有涅槃依歸，曰露。言積劫者，極顯其孤露之
X16n0308_p0158c05║久。孤露之久，不至永沈惡道，則幸甚矣。何能尚有
X16n0308_p0158c06║心思？何能尚有智慮？敢希預佛天倫，則今之預佛
X16n0308_p0158c07║天倫者，誠望外也。望外之慶，無可為喻。故云：如失
X16n0308_p0158c08║乳兒，忽遇慈母。其意以失乳將死，喻昔在飄零，慧
X16n0308_p0158c09║命懸危。遇母還生，喻今預天倫，蒙化再甦。其望外
X16n0308_p0158c10║之慶，已自可見。阿難與佛，自稱天倫者，正脈云：父
X16n0308_p0158c11║子兄弟，以天合者為天倫。君臣朋友，以義合者為
X16n0308_p0158c12║人倫。○若復下，感。今恐錯言預佛天倫，固為望外
X16n0308_p0158c13║之慶。若復因此者番際會，道果得成，誠為不負所
X16n0308_p0158c14║遇矣。設於今日所得密言，全無新證，還同本以文
X16n0308_p0158c15║字會悟，則與未聞無有差別。恐錯過此機，再會不
X16n0308_p0158c16║知為何如耳。三，三業誠請。
X16n0308_p0158c17║唯垂大悲，惠我秘嚴，成就如來，最後開示。作是語已，
X16n0308_p0158c18║五體投地，退藏密機，冀佛冥授。
X16n0308_p0158c19║此機錯過，仍前飄零，故惟願如來乘大悲心也。欲
X16n0308_p0158c20║截飄零，須假秘嚴，故並求慈惠。秘嚴二字，密指耳
X16n0308_p0158c21║門，以是秘密深奧微妙嚴淨法故。成就如來等者，
X16n0308_p0158c22║其意以果其惠我，不惟現會受益，亦能成就如來，
X16n0308_p0158c23║為最後際眾生而作開示。譬之慈父，本為現前子
X16n0308_p0158c24║孫製作家訓，及其傳之後世，雖遠裔殘枝，尚如面
X16n0308_p0159a01║命，是不期成就後世而自然成就也。此上皆屬口
X16n0308_p0159a02║請。作是語已，五體投地者，俯伏虔誠，以身業請故。
X16n0308_p0159a03║密機者，祕密之機，唯佛能知，非機不授。阿難微諭
X16n0308_p0159a04║其旨，不敢當場洩露，惟是避而復位，隱而不發，故
X16n0308_p0159a05║曰退藏密機。冀，望也。望佛不須顯說，恐障悟門，但
X16n0308_p0159a06║令二十五聖各陳悟由，則聽者自能默契，是曰冥
X16n0308_p0159a07║授。此意請也。阿難請示本根竟。
X16n0308_p0159a08║二、如來冥授耳門；三。一、佛問眾聖。二、眾說本因。
X16n0308_p0159a09║三、文殊揀選。初。
X16n0308_p0159a10║爾時，世尊普告眾中諸大菩薩及諸漏盡大阿羅漢：
X16n0308_p0159a11║○汝等菩薩及阿羅漢，生我法中得成無學。○吾今
X16n0308_p0159a12║問汝，最初發心，悟十八界，誰為圓通？從何方便，入三
X16n0308_p0159a13║摩地？
X16n0308_p0159a14║初標所告。眾按後文，佛言：彼等修行，實無優劣。是
X16n0308_p0159a15║知此中諸聖名位大小、法門偏圓，皆同一味。圓實、
X16n0308_p0159a16║正脈、灌頂，咸同此說。○汝等下。按定現果菩薩大
X16n0308_p0159a17║乘，分果羅漢小乘。滿果生我二句，有分不分。分則
X16n0308_p0159a18║生我法中，指菩薩說。以彼乃從佛口生，從法化生，
X16n0308_p0159a19║得佛法分故。得成無學，指羅漢言。以彼乃小乘法
X16n0308_p0159a20║中真窮惑盡故。若不分者二句，亦可通指。以菩薩
X16n0308_p0159a21║雖屬分果，例觀音普賢等，亦皆帶果行因。羅漢雖
X16n0308_p0159a22║屬小乘，例滿慈陳那等，亦皆內祕外現，或分不分，
X16n0308_p0159a23║本迹無礙。○吾今下，詢其初因。吾今問汝句，意有
X16n0308_p0159a24║兩向：一、問圓通，二、問方便。問圓通中，佛意以聖性
X16n0308_p0159b01║互通，十八界中門門可入。但圓與不圓，日劫相倍。
X16n0308_p0159b02║吾今問汝：當最初發心，悟得十八界中誰為圓通
X16n0308_p0159b03║法門耶？問方便中，佛意以圓通法門非可遽修，必
X16n0308_p0159b04║有方便。吾今問汝：最初從何方便入三摩地耶？依
X16n0308_p0159b05║正脈問，含二意：一、顯二十五門徧該諸法，門門可
X16n0308_p0159b06║入，非謂聖性惟通一門。二、取諸聖各門並皆親修
X16n0308_p0159b07║實證，非空談無驗之法。今疏亦二意：一、證佛說無
X16n0308_p0159b08║虗，謂前文佛說四科七大皆如來藏，阿難雖隨語
X16n0308_p0159b09║生信，終非現量。今問諸聖，令其各陳悟處，則皆如
X16n0308_p0159b10║來藏不待辨而明矣。二、順阿難所請，謂上文阿難
X16n0308_p0159b11║意請退藏密機，冀佛冥授。設佛直言顯示，反障悟
X16n0308_p0159b12║門。今問諸聖，令其各陳悟處，則觸類旁通，當自有
X16n0308_p0159b13║神會者矣。二、眾說本因二。一諸聖略說，二觀
X16n0308_p0159b14║音廣陳。初（灌頂云，以其不當此方根性，不欲行人亂修，故但略說均是入圓方便，擴
X16n0308_p0159b15║人圓融見解，何礙眾陳。）四。一六塵圓通，二五根圓通，三六
X16n0308_p0159b16║識圓通，四七大圓通。初（正脈云：相宗謂塵是賴耶相分，斯經謂是如來
X16n0308_p0159b17║藏心，行人能於一塵發悟，則塵塵皆圓通矣。）六。一陳那聲塵，二優波
X16n0308_p0159b18║色塵，三香嚴香塵，四藥王味塵，五䟦陀觸塵，六迦
X16n0308_p0159b19║葉法塵。初（六塵以色為首，今先聲塵者，以陳那年臘俱高，佛初度先稱解故，又此方
X16n0308_p0159b20║真教體清淨在音聞故）。三。一、作禮陳白。二、歷述二證。三、結
X16n0308_p0159b21║答圓通。初。
X16n0308_p0159b22║憍陳那五比丘即從座起，頂禮佛足而白佛言：
X16n0308_p0159b23║憍陳那，此云火器，姓也，以事火命族名。阿若多，此
X16n0308_p0159b24║翻最初解，或云已知，詳見初卷顯見不動科中。五
X16n0308_p0159c01║比丘者，佛初棄國入山修道，父王淨飯乃命五人
X16n0308_p0159c02║伴修：一、阿濕婆，此云馬師；二、䟦提，此云賢；三、摩訶
X16n0308_p0159c03║男拘力，此是本族三人。又舅氏二人：一、憍陳那；二、
X16n0308_p0159c04║十力迦葉。後以不耐苦行自奔鹿苑各修異道，佛
X16n0308_p0159c05║成道三七日後前往度之。陳那先解為五人首，今
X16n0308_p0159c06║舉首標總故云憍陳那。五比丘座起意敬，禮足身
X16n0308_p0159c07║敬，白佛口敬，世尊詢問理應肅儀也。
X16n0308_p0159c08║二、歷述二證。
X16n0308_p0159c09║我在鹿苑及與鷄園，觀見如來最初成道，於佛音聲
X16n0308_p0159c10║悟明四諦。○佛問比丘：我初稱解，如來印我名阿若
X16n0308_p0159c11║多，妙音密圓，我於音聲得阿羅漢。
X16n0308_p0159c12║初、述悟證。鹿苑、鷄園，皆古王養畜之地。鹿苑亦名
X16n0308_p0159c13║仙苑，五仙居修處也。鷄園亦名鷄林，灌頂云：昔有
X16n0308_p0159c14║野火燒林，雉鷄入水漬羽，以救其焚，故名。按諸經
X16n0308_p0159c15║論，皆言憍陳那等在鹿苑聞四諦法，成阿羅漢。今
X16n0308_p0159c16║云及與鷄園者，或五人根有利鈍，聞法同在鹿苑，
X16n0308_p0159c17║悟證有在鷄園者，故去佛成道不遠，故無妨說觀
X16n0308_p0159c18║見初成於佛。音聲者，謂三轉四諦法輪聲也。悟明
X16n0308_p0159c19║四諦者，悟得苦是逼迫性，集是招感性，道是可修
X16n0308_p0159c20║性，滅是可證性，故乘悟併銷見思。雖道符四果，未
X16n0308_p0159c21║涉事修，故判悟證。○佛問下，述修證。佛問比丘者，
X16n0308_p0159c22║詢其所解。我初稱解者，述其所悟。所悟審實，故蒙
X16n0308_p0159c23║佛印。阿若多名，已於上釋。妙音密圓者，進觀聲性
X16n0308_p0159c24║從緣，緣滅聲銷，銷無所銷，融歸藏性。自是悟得藏
X16n0308_p0160a01║性真心，本具微妙之聲，收來則密，放去即圓。乘此
X16n0308_p0160a02║妙悟，歷事造修，永斷見思，實證四果。故曰：我於音
X16n0308_p0160a03║聲，得阿羅漢。此約現前修證言之。然所悟既深，前
X16n0308_p0160a04║途不止此耳。三，結答圓通。
X16n0308_p0160a05║佛問圓通：如我所證，音聲為上。
X16n0308_p0160a06║陳那意以佛問圓通，餘門非我所知，若如我所證
X16n0308_p0160a07║者，惟以音聲為上。正脈云：音聲為上者，此方真教
X16n0308_p0160a08║體，清淨在音聞。是音聞皆為教體，今陳那於音聲
X16n0308_p0160a09║得力也。陳那聲塵竟。二、優波色塵三。一、作禮
X16n0308_p0160a10║陳白。二、歷述二證。三、結答圓通。初。
X16n0308_p0160a11║優波泥沙陀即從座起，頂禮佛足而白佛言：
X16n0308_p0160a12║優波泥沙陀，或云鄔波泥沙曇，此翻近少。謂諦觀
X16n0308_p0160a13║微塵近於虗空，餘有少分色性，析則成無，以此心
X16n0308_p0160a14║開故名也。詳於敘分中釋。二、歷述二證。
X16n0308_p0160a15║我亦觀佛最初成道，觀不淨相生大厭離，悟諸色性
X16n0308_p0160a16║以從不淨白骨微塵歸於虗空，空色二無成無學道。
X16n0308_p0160a17║○如來印我，名泥沙陀。塵色既盡，妙色密圓。我從色
X16n0308_p0160a18║相，得阿羅漢。
X16n0308_p0160a19║初述悟證。自述遇佛之時，同於陳那，故云我亦觀
X16n0308_p0160a20║佛最初成道。觀不淨相者，五停心中不淨觀也。以
X16n0308_p0160a21║其初見佛時，性多貪欲，佛令觀身不淨，始而於男
X16n0308_p0160a22║女身分生大厭離，究極而至於悟諸色性，終歸於
X16n0308_p0160a23║盡。此約大略言之，若詳明其法，應俱九想：一肨脹
X16n0308_p0160a24║想，二青瘀想，三壞想，四血塗想，五膿爛想，六蟲噉
X16n0308_p0160b01║想，七分散想，八白骨想，九燒想。九中前七，皆屬不
X16n0308_p0160b02║淨之相，初起觀之，故云以從不淨。所謂生大厭離
X16n0308_p0160b03║者，由觀此故。後二想末後觀之，故云白骨微塵。葢
X16n0308_p0160b04║微塵即是燒想，謂燒已成灰，析為微塵，故微塵近
X16n0308_p0160b05║於虗空，進析成無，故云歸於虗空。所謂悟諸色性
X16n0308_p0160b06║者，由觀此故。空色二無者，又觀此空待色而立，色
X16n0308_p0160b07║既不有，空復何存？由此空之與色，二者俱無，體達
X16n0308_p0160b08║我我所空，故云成無學道。然亦惟是悟證，非修得
X16n0308_p0160b09║也。○如來下，述修證。印以泥沙陀名者，以其觀塵
X16n0308_p0160b10║性空而得道故。塵色既盡，乃牒上空色二無。以空
X16n0308_p0160b11║色皆名塵色，二無即是既盡故。妙色密圓者，盡無
X16n0308_p0160b12║所盡，融歸藏性，自是悟得藏性真心本具微妙之
X16n0308_p0160b13║色。清淨本然曰密，周徧法界曰圓也。乘此妙悟，歷
X16n0308_p0160b14║事造修，見思二惑先已永斷，故云我從色相得阿
X16n0308_p0160b15║羅漢。此亦且約現證言之。三，結答圓通。
X16n0308_p0160b16║佛問圓通：如我所證，色因為上。
X16n0308_p0160b17║首句牒問。如我下，述答。色因者，色塵為二證之因，
X16n0308_p0160b18║自覺得力於此，故為上也。優波色塵竟。
X16n0308_p0160b19║三、香嚴、香塵三。一、作禮陳白。二、歷述二證。三、結
X16n0308_p0160b20║答圓通。初。
X16n0308_p0160b21║香嚴童子即從座起，頂禮佛足而白佛言：
X16n0308_p0160b22║由悟香塵嚴淨心地，故以香嚴為號。下云由是意
X16n0308_p0160b23║銷發明無漏是也。童子者，不取稚齒，以其不壞童
X16n0308_p0160b24║真堪進道故。餘可知。二、歷述二證二。一、述悟
X16n0308_p0160c01║證。二、述修證。初。
X16n0308_p0160c02║我聞如來教我諦觀諸有為相，我時辭佛，晏晦清齋。
X16n0308_p0160c03║○見諸比丘燒沈水香，香氣寂然，來入鼻中。我觀此
X16n0308_p0160c04║氣，非木非空，非煙非火，去無所著，來無所從。○由是
X16n0308_p0160c05║意銷，發明無漏。
X16n0308_p0160c06║初、蒙教退修。一切有為法如夢幻泡影，非諦觀不
X16n0308_p0160c07║能體悟，故如來教以諦觀辭佛者，承教退修也。退
X16n0308_p0160c08║修須避諠韜光，故曰晏晦。晏者，晏靜，即避諠義；晦
X16n0308_p0160c09║者，晦迹，即韜光義。清齋者，清淨齋室，即退修之處。
X16n0308_p0160c10║不云室而云齋者，齋之為言齊也，意取其清淨嚴
X16n0308_p0160c11║潔，可以齊思慮、修觀行，故今人名晏居之室為齋
X16n0308_p0160c12║者以此。○見諸下，遇境成觀。比丘燒香者，以香塵
X16n0308_p0160c13║為佛事故。梵語阿伽嚧，此翻沈香。灌頂云：有等香
X16n0308_p0160c14║樹，斫著地久，外朽心堅，置水則沈，名曰沈水。華嚴
X16n0308_p0160c15║云：阿耨達池邊出沈香，名蓮華藏。若燒一丸，普熏
X16n0308_p0160c16║閻浮。據此，則鼻不蒙煙可知。香氣寂然者，無形無
X16n0308_p0160c17║聲。既無形無聲，而言來入者，但鼻中覺有香氣，非
X16n0308_p0160c18║比常香必蒙煙也。我觀此氣者，以香氣為觀境，欲
X16n0308_p0160c19║假一相以通一切有為相故。非木者，徒木不遠達
X16n0308_p0160c20║故。非空者，香氣不常生故。非煙者，寂然無形聲故。
X16n0308_p0160c21║非火者，餘火無香氣故。不聞香時，不見去至何所，
X16n0308_p0160c22║故曰去無所著。既聞香時，不知來自誰方，故云來
X16n0308_p0160c23║無所從。此言香氣本無所有耳。○由是下。解通四
X16n0308_p0160c24║果。香既不緣，鼻無所偶，自無影相，落於意識，故並
X16n0308_p0161a01║意識亦銷。意識既銷，頓覺煩惱無所由起，故云發
X16n0308_p0161a02║明無漏。雖發明無漏，但是乘悟併銷，非次第盡也。
X16n0308_p0161a03║二、述修證。
X16n0308_p0161a04║如來印我，得香嚴號。塵氣倐滅，妙香密圓。我從香嚴，
X16n0308_p0161a05║得阿羅漢。
X16n0308_p0161a06║印以香嚴之號，自信所悟非虗。雖依舊聞香，而不
X16n0308_p0161a07║成障垢。故云：塵氣倐滅，滅無所滅。融歸藏性，自是
X16n0308_p0161a08║悟得。藏性真心，本具微妙之香。體備於中曰密，用
X16n0308_p0161a09║現於外曰圓。乘此妙悟，漸除我執。功由香觀，嚴淨
X16n0308_p0161a10║心地。故曰：我從香嚴，得阿羅漢。設能不住，亦可進
X16n0308_p0161a11║斷法執，而入菩薩位矣。歷述二證竟。
X16n0308_p0161a12║三，結答圓通。
X16n0308_p0161a13║佛問圓通：如我所證，香嚴為上。
X16n0308_p0161a14║首句牒前如來所問，悟十八界，誰為圓通也。次句
X16n0308_p0161a15║揀非他證，以非自境界，未敢品評，故唯約自證言
X16n0308_p0161a16║之。香嚴為上者，惟以香觀嚴淨心地，勝餘門也。香
X16n0308_p0161a17║嚴香塵竟。四、藥王味塵三。一、作禮陳白。二、歷
X16n0308_p0161a18║述二證。三、結答圓通。初。
X16n0308_p0161a19║藥王、藥上二法王子并在會中，五百梵天即從座起，
X16n0308_p0161a20║頂禮佛足而白佛言：
X16n0308_p0161a21║藥王藥上經云：過去有佛，號瑠璃光，比丘日藏，宣
X16n0308_p0161a22║布正法。時有長者，名星宿光，聞說法故，將訶黎勒
X16n0308_p0161a23║諸藥，奉日藏大眾：願我來世，能治眾生身心兩病。
X16n0308_p0161a24║舉世歡喜，立名藥王。其弟名電光明，以醍醐上妙
X16n0308_p0161b01║之藥，供養佛僧，立名藥上。此二士得名之深因也。
X16n0308_p0161b02║下文自陳云：我無始劫，為世良醫。是其得名之由，
X16n0308_p0161b03║又不必以琉璃光王始耳。法王子者，佛為法王，菩
X16n0308_p0161b04║薩稱子，以能住法王家，習法王業，紹法王位，故昆
X16n0308_p0161b05║季皆然，故云二也。灌頂云：五百梵天，乃是同行法
X16n0308_p0161b06║道眷屬。二、歷述二證二。一、述悟證。二、述修證。
X16n0308_p0161b07║初二。一口嘗世藥，二心悟法藥。初。
X16n0308_p0161b08║我無始劫為世良醫，口中嘗此娑婆世界草木金石，
X16n0308_p0161b09║名數凡有十萬八千，如是悉知。苦、酢、醎、淡、甘、辛等味，
X16n0308_p0161b10║并諸和合俱生變異，是冷、是熱，有毒、無毒，悉能徧知。
X16n0308_p0161b11║無始者，遠敘多劫，謂世智莫能究其始故。自爾已
X16n0308_p0161b12║來，便為良醫，則乘願普濟，經劫忘疲可見。準阿含
X16n0308_p0161b13║經，良醫有四：一、善知病相；二、知病因起；三、善知方
X16n0308_p0161b14║治；四、畢竟不發。一有不能，即非良醫。口中嘗此等
X16n0308_p0161b15║者，如上古神農之類。特言娑婆世界者，顯嘗藥濟
X16n0308_p0161b16║世，即在此土故。偏於此土，有緣草木金石者，灌頂
X16n0308_p0161b17║云：草如菖蒲、紫蘇，木如桑皮、松節，金如金箔、水銀，
X16n0308_p0161b18║石如雄黃、滑石，凡總括也。十萬八千者，以類相攝，
X16n0308_p0161b19║合名與數，總統該括言之。如是悉知等者，謂於如
X16n0308_p0161b20║是等藥，悉知其何者為苦，何者為酢，乃至何者為
X16n0308_p0161b21║甘，何者為辛等故。并諸和合等者，言不惟知其為
X16n0308_p0161b22║何等味，又復能知孰為和合性，如多藥共治一病；
X16n0308_p0161b23║孰為俱生性，如一藥單治一病，不須和合修治；孰
X16n0308_p0161b24║為變異性，如修煉炮炙，方有對治之功；孰為冷性，
X16n0308_p0161c01║能治溫熱；孰為熱性，能治寒涼；孰為有毒、無毒，可
X16n0308_p0161c02║用、不可用，須解、不須解，如是一一悉能徧知故。既
X16n0308_p0161c03║悉能徧知，則世無難療之疾，手無不活之命，所謂
X16n0308_p0161c04║能治身病是也。二、心悟法藥。
X16n0308_p0161c05║承事如來，了知味性，非空非有，非即身心，非離身心，
X16n0308_p0161c06║分別味因，從是開悟。
X16n0308_p0161c07║承事如來，或即釋迦，以釋迦無始於此界成佛，如
X16n0308_p0161c08║梵網、寶積等，明菩薩無始於此界修因，因得承事，
X16n0308_p0161c09║由承事故，蒙佛開示，即味明理，故云了知味性。非
X16n0308_p0161c10║空非有等者，正脈云：舌與藥觸，熾然味現，故非空；
X16n0308_p0161c11║雖熾然味現，實無體性，故非有。又味之為塵，乃不
X16n0308_p0161c12║可見有對色，以有對，故非空；以不見，故非有。此初
X16n0308_p0161c13║起覺心，了其無體身心。即舌與舌識，非即非離者，
X16n0308_p0161c14║正脈云：諸藥不來，舌與識不自現於苦等，故非即
X16n0308_p0161c15║身心；舌識不嘗，諸藥豈能自現苦等？故非離身心。
X16n0308_p0161c16║此後念觀察，知其無從。又非即身心者，不從根生；
X16n0308_p0161c17║非離身心者，不從藥生。如是分別味因，來無所從，
X16n0308_p0161c18║去無所著，當體全空，空亦不立，分別都無，無分別
X16n0308_p0161c19║智朗然現前，故曰從是開悟。又開悟非空，破斷見；
X16n0308_p0161c20║開悟非有，破常見；開悟非即身心，破權宗因緣之
X16n0308_p0161c21║計；開悟非離身心，破外計自然之宗，所謂能治心
X16n0308_p0161c22║病是也。述悟證竟。二、述修證。
X16n0308_p0161c23║蒙佛如來印我昆季藥王、藥上二菩薩名，今於會中
X16n0308_p0161c24║為法王子，因味覺明，位登菩薩。
X16n0308_p0162a01║蒙印仍指過去，以下云今於會中，乃指現在也。昆
X16n0308_p0162a02║季即是兄弟，以其能治身心二病，故印以藥王、藥
X16n0308_p0162a03║上之名，亦為酬其宿願力故。雖蒙佛印，不肯得少，
X16n0308_p0162a04║為足利生嚴土，進學法王之行，故今示於佛會，為
X16n0308_p0162a05║法王子，增修前觀。仍復因味覺明，謂前此分別味
X16n0308_p0162a06║因，但惟開悟，一切叵得；此則因於味塵，兼復覺得
X16n0308_p0162a07║自性圓明，自是任運度生，永無退轉，故云位登菩
X16n0308_p0162a08║薩。言位登者，顯是真修實證，非同初悟，但憑如來
X16n0308_p0162a09║印記已也。按前陳那等三人，悟處雖通大乘，修證
X16n0308_p0162a10║暫齊小果，今藥王、藥上二證俱大。歷述二證竟。
X16n0308_p0162a11║三，結答圓通。
X16n0308_p0162a12║佛問圓通：如我所證，味因為上。
X16n0308_p0162a13║最初以藥供養佛僧，願當來治眾生身心兩病。行
X16n0308_p0162a14║願俱在味塵，以味為因，正當其機，故自以為上。藥
X16n0308_p0162a15║王味塵竟。五，䟦陀觸塵。三。一、作禮陳白。二、歷
X16n0308_p0162a16║述二證。三、結答圓通。初。
X16n0308_p0162a17║䟦陀婆羅并其同伴十六開士，即從座起，頂禮佛足
X16n0308_p0162a18║而白佛言：
X16n0308_p0162a19║䟦陀婆羅，此云善守，或云善護。謂能以善法自守，
X16n0308_p0162a20║又能以善法護他，或守自護他，各有方便，故二俱
X16n0308_p0162a21║名善。亦翻賢首，以位居等覺，為眾賢之首故。同伴
X16n0308_p0162a22║者，同行道伴。開士者，菩薩異名。正脈云：自能開悟，
X16n0308_p0162a23║兼能開悟眾生者之號。二、歷述二證二。一、述
X16n0308_p0162a24║悟證。二、述修證。初。
X16n0308_p0162b01║我等先於威音王佛聞法出家，於浴僧時，隨例入室，
X16n0308_p0162b02║忽悟水因，既不洗塵，亦不洗體，中間安然，得無所有。
X16n0308_p0162b03║我指自己，等指同伴，皆威音慢眾，後遇不輕教化
X16n0308_p0162b04║者也。先即過去，謂過去於威音王佛時也。佛稱威
X16n0308_p0162b05║音王者，法華云：神智無量，將導一切。要解云：以大
X16n0308_p0162b06║音聲普徧世界，為諸法王說法無畏故也。準法華，
X16n0308_p0162b07║威音王佛相繼有二萬億數䟦陀婆羅，當在初佛
X16n0308_p0162b08║像法之中，以與不輕同時。如彼經佛結會云：爾時
X16n0308_p0162b09║常不輕菩薩者，則我身是。爾時四眾常輕是菩薩
X16n0308_p0162b10║者，今此會中䟦陀婆羅菩薩等是。初為慢眾，後見
X16n0308_p0162b11║不輕神力，又復信服隨從，故得聞法出家。葢是從
X16n0308_p0162b12║不輕邊聞佛遺法，出世俗家也。今文中直言於威
X16n0308_p0162b13║音王佛聞法出家者，以是略述往事，不詳盡故。浴
X16n0308_p0162b14║僧時，即半月眾僧用浴時也。隨例入室者，隨眾僧
X16n0308_p0162b15║例，入室受浴，以佛制七眾淨浴律儀，應遵從故。忽
X16n0308_p0162b16║悟水因者，謂忽悟澁滑等觸，惟是以水為因，無實
X16n0308_p0162b17║性也。即如初洗塵時，覺有澁觸；後洗體時，覺有滑
X16n0308_p0162b18║觸。若既不洗塵，又不洗體，而根塵中間，唯是平常
X16n0308_p0162b19║安然，得無所有，自是分別不起。論悟證已齊，無學
X16n0308_p0162b20║非修得也。二、述修證。
X16n0308_p0162b21║宿習無忘，乃至今時，從佛出家，令得無學。彼佛名：我
X16n0308_p0162b22║䟦陀婆羅，妙觸宣明，成佛子住。
X16n0308_p0162b23║宿習無忘者，謂宿世悟證習氣中間猶未忘也。按
X16n0308_p0162b24║法華，從初威音相繼二萬億同名諸佛，復有日月
X16n0308_p0162c01║燈雲自在王等，方值今佛出世，超略言之故云乃
X16n0308_p0162c02║至。今時親為及門之徒，故云從佛出家。承教斷惑
X16n0308_p0162c03║實證羅漢，故云令得無學。然既曰宿習無忘，則是
X16n0308_p0162c04║悟證猶在，及今佛出世乃曰令得，明是修證無疑。
X16n0308_p0162c05║彼謂彼時，即指令得無學時說。准法華，慢眾以瞋
X16n0308_p0162c06║恚意輕賤不輕，二百億劫常不值佛、不聞法、不見
X16n0308_p0162c07║僧，千劫於阿鼻地獄受大苦惱，如是猶能宿習無
X16n0308_p0162c08║忘守護善根，故佛以䟦陀婆羅名之。雖蒙佛印不
X16n0308_p0162c09║住小道，進觀佛果微妙觸塵，本自如來藏性發現，
X16n0308_p0162c10║故曰宣明，以宣明即發現義故。自是任運度生隨
X16n0308_p0162c11║緣住世，故云成佛子住。歷述二證竟。
X16n0308_p0162c12║三，結答圓通。
X16n0308_p0162c13║佛問圓通：如我所證，觸因為上。
X16n0308_p0162c14║觀觸入道，宿習無忘，今復以觸為因，自覺易入，故
X16n0308_p0162c15║曰為上。言如我所證者，但就己為論，非強他同己
X16n0308_p0162c16║也。䟦陀觸塵竟。六，迦葉法塵三。一、作禮陳白。
X16n0308_p0162c17║二、歷述二證。三、結答圓通。初。
X16n0308_p0162c18║摩訶迦葉及紫金光比丘尼等，即從座起頂禮佛足，
X16n0308_p0162c19║而白佛言：
X16n0308_p0162c20║摩訶迦葉，此云大龜。氏，姓也。以其先人修道，感靈
X16n0308_p0162c21║龜負圖而應，遂以為姓。名畢鉢羅，以其父母無子，
X16n0308_p0162c22║禱此樹神生故。又翻飲光，以尊者身光蔽餘光故。
X16n0308_p0162c23║紫金光尼，即其婦也。夫婦因緣，至下詳明。等謂等
X16n0308_p0162c24║其徒眾。下自述云：即我眷屬同時發心，葢相隨出
X16n0308_p0163a01║家者也。二、歷述二證二。一、述悟證。二、述修證。
X16n0308_p0163a02║初二。一、隨因感報，二、觀法得果。初。
X16n0308_p0163a03║我於往劫，於此界中，有佛出世，名日月燈，我得親近
X16n0308_p0163a04║聞法修學。佛滅度後，供養舍利，然燈續明，以紫光金
X16n0308_p0163a05║塗佛形像。自爾以來，世世生生，身常圓滿紫金光聚。
X16n0308_p0163a06║此紫金光比丘尼等，即我眷屬，同時發心。
X16n0308_p0163a07║往劫者，準法華即過去無量無邊不可思議阿僧
X16n0308_p0163a08║祇劫。於此世界者，顯非他土。佛號日月燈者，日照
X16n0308_p0163a09║晝令人作務，喻俗智照事；月照夜令人清涼，喻真
X16n0308_p0163a10║智照理；燈接日月喻無礙智。理事雙照不異不一，
X16n0308_p0163a11║乃三智圓明之號。准彼經日月燈明佛相繼二萬，
X16n0308_p0163a12║今迦葉所引似當最後一佛，以直言佛滅後事則
X16n0308_p0163a13║已，不言餘故。若更直餘，佛應略說。故我得親近者，
X16n0308_p0163a14║初遇燈明聞法修學者方始發心。舍利此翻靈骨。
X16n0308_p0163a15║滅後供養者，受化感恩如佛在故，然燈續明紫金
X16n0308_p0163a16║塗像皆供養事也。灌頂引付法藏云：毗婆尸佛滅
X16n0308_p0163a17║後塔像金色缺壞，時有貧女丐得金錢倩匠為薄，
X16n0308_p0163a18║金師歡喜治瑩佛畢誓為夫婦，九十一劫人中天
X16n0308_p0163a19║上身恒金色心恒受樂。據此則紫金塗像乃後時
X16n0308_p0163a20║事，或翻譯脫漏毗婆尸世之文，不然則向下便云
X16n0308_p0163a21║自爾以來等，無時可容貧女金師事故，亦可本地
X16n0308_p0163a22║難思各說異見，但取成益亦無妨礙。自爾以來者，
X16n0308_p0163a23║自然燈塗像以來迄於今也。身常圓滿紫金光聚
X16n0308_p0163a24║者，隨因感果果必類因，故紫金光尼即昔之貧女，
X16n0308_p0163b01║彼金師者即今之迦葉，由昔誓故今為夫婦，故云
X16n0308_p0163b02║即我。眷屬等字如前所釋。同時發心者，有二義：一
X16n0308_p0163b03║指過去，謂同時發心塗像；二指現在，謂同時發心
X16n0308_p0163b04║出家。二義之中後義理長。二，觀法得果。
X16n0308_p0163b05║我觀世間六塵變壞，唯以空寂修於滅盡，身心乃能
X16n0308_p0163b06║度百千劫，猶如彈指。
X16n0308_p0163b07║正觀法塵，而言六塵者，兼前五說故。良以法無別
X16n0308_p0163b08║體，惟是前五落謝之影，倘外之五塵不滅，則內之
X16n0308_p0163b09║影事終未全銷，故觀者須於前五塵起。謂先觀五
X16n0308_p0163b10║塵遷變不常，當下離念，自無影事落於意識，再觀
X16n0308_p0163b11║法塵，自然一時壞滅。惟以空寂等者，所緣既滅，能
X16n0308_p0163b12║緣亦銷，自是六識不行，名無心定。定久功深，進滅
X16n0308_p0163b13║第七末那麤分，名滅盡定。修此定時，偏厭受想，亦
X16n0308_p0163b14║名滅受想定。此定成時，惟留第八賴耶持身及第
X16n0308_p0163b15║七末那微細思量，不受業牽，故能度百千劫，無所
X16n0308_p0163b16║勞慮，故覺如彈指頃。灌頂云：今持金襴袈裟在鷄
X16n0308_p0163b17║足山，待彌勒下生。即此定也。然此定即四果所住，
X16n0308_p0163b18║但由悟心猛利所得，非關修證，至定壞時，仍須強
X16n0308_p0163b19║持。述悟證竟。二、述修證。
X16n0308_p0163b20║我以空法，成阿羅漢。世尊說我，頭陀為最。妙法開明，
X16n0308_p0163b21║銷滅諸漏。
X16n0308_p0163b22║承上雖住滅定，但我唯以悟得空法成阿羅漢，非
X16n0308_p0163b23║修證也。欲屆修證堪忍苦行，故蒙世尊印許，說我
X16n0308_p0163b24║頭陀為最頭陀。或云杜多，此翻抖擻。增一云：佛言：
X16n0308_p0163c01║汝年老大，可捨十二頭陀，迦葉不捨。佛言：善哉！我
X16n0308_p0163c02║佛法中頭陀苦行大，迦葉為第一。言十二者，大品
X16n0308_p0163c03║云：一、阿蘭若，二、塚間坐，三、樹下宿，四、露地坐，五、常
X16n0308_p0163c04║坐，六、常乞食，七、一坐食，八、節量食，九、中後不飲漿，
X16n0308_p0163c05║十、次第乞，十一、糞掃衣，十二、但三衣。以堪忍行此，
X16n0308_p0163c06║便足抖擻塵勞，故稱頭陀行也。塵勞既淨，進觀佛
X16n0308_p0163c07║果微妙法塵，如來藏中開明顯現，論悟證懸契佛
X16n0308_p0163c08║果，覈修斷唯齊二乘，故云銷滅諸漏，謂欲漏、有漏、
X16n0308_p0163c09║見漏、無明漏，永以盡故。是知此中修證，惟同陳那
X16n0308_p0163c10║等三人，不同藥王等三士，以三士二證皆大故。歷
X16n0308_p0163c11║述二證竟。三，結答圓通。
X16n0308_p0163c12║佛問圓通：如我所證，法因為上。
X16n0308_p0163c13║准增一，其家巨富千倍瓶沙，然竟能捨而出家，是
X16n0308_p0163c14║其宿根已能空諸所有，觀法變壞為因，自應易入，
X16n0308_p0163c15║故以為上。六塵圓通竟。二、五根圓通（正脈云：六根缺一者，
X16n0308_p0163c16║留耳根為殿後，以當此方機故。參詳五根四中，俱有旋反字面，以根性法門，均是旋根脫塵，塵識不爾，細
X16n0308_p0163c17║玩可見）。五。一那律眼根，二周利鼻根，三憍梵舌根，
X16n0308_p0163c18║四畢陵身根，五空生意根。初三：一作禮陳白，
X16n0308_p0163c19║二歷述合證，三結答圓通。初。
X16n0308_p0163c20║阿那律陀即從座起，頂禮佛足而白佛言：
X16n0308_p0163c21║阿那律陀，亦云阿㝹樓陀，或阿泥樓豆，此翻無貧，
X16n0308_p0163c22║亦云如意，亦云無滅。由往昔以稗飯供辟支佛，自
X16n0308_p0163c23║爾以來，九十一劫，不受貧窮，常得如意，受福無滅
X16n0308_p0163c24║故。今為白飯王子，佛之堂弟，阿難之從兄也。
X16n0308_p0164a01║二、歷述合證（精進猛利，悟證即兼修證，故不分說，惟合而明之也）。
X16n0308_p0164a02║我初出家，常樂睡眠，如來訶我為畜生類。我聞佛訶，
X16n0308_p0164a03║啼泣自責，七日不眠，失其雙目。○世尊示我樂見照
X16n0308_p0164a04║明金剛三昧，我不因眼觀見十方，精真洞然如觀掌
X16n0308_p0164a05║果，如來印我成阿羅漢。
X16n0308_p0164a06║初、自述被訶失目。最初出家，聞法不解，故常樂睡
X16n0308_p0164a07║眠。訶為畜生者，見其愚癡之甚，深激之也。聞訶愧
X16n0308_p0164a08║甚，故啼泣自責。責不徒責，痛發精進，故七日不眠。
X16n0308_p0164a09║精進過度，浮根見傷，故失其雙目。增一云：佛在給
X16n0308_p0164a10║孤園為眾說法，那律於中眠睡。佛說偈訶云：咄咄
X16n0308_p0164a11║何為睡？螺螄蚌蛤類，一睡一千年，不聞佛名字。那
X16n0308_p0164a12║律精進，七日七夜眼不交睫，肉根隨壞。今那律自
X16n0308_p0164a13║述略也。○世尊下，自述蒙教得果。世尊愍其失明，
X16n0308_p0164a14║故示以三昧。三昧名樂見照明金剛者，謂初起觀
X16n0308_p0164a15║時，只須樂見照明之性，亦入流亡所也。若所入既
X16n0308_p0164a16║寂，明暗不生，如是漸增，見所見盡，則受金剛之名。
X16n0308_p0164a17║謂依此盡根之力，進破深惑，通解餘結，如金剛之
X16n0308_p0164a18║利，亦同耳門。三昧名金剛王，寶覺義也。三昧既成，
X16n0308_p0164a19║發本明耀，故不因眼觀見。灌頂云：十方者，大千界
X16n0308_p0164a20║中之十方也。逈脫根塵，故曰精真洞然。謂見精真
X16n0308_p0164a21║性，洞然無礙。若以喻言之，如觀掌果。據此，則天人
X16n0308_p0164a22║報得天眼，恐未能與尊者較左右，比勝劣耳。印成
X16n0308_p0164a23║羅漢者，以其精進猛利，二證俱發，非比陳那等悟
X16n0308_p0164a24║證之後，仍須修證。三，結答圓通。
X16n0308_p0164b01║佛問圓通，如我所證，旋見循元，斯為第一。
X16n0308_p0164b02║旋見者，旋彼緣塵之見，外脫塵累。循元者，循其元
X16n0308_p0164b03║有真見，內脫根結。按後耳根圓通義齊，聞所聞盡，
X16n0308_p0164b04║准前舒結倫次義當。此根初解三昧，名樂見照明
X16n0308_p0164b05║是也。乘此勝進，則後之諸結可立，而解三昧名金
X16n0308_p0164b06║剛是也。然那律正患迷塵，世尊教以旋見忘塵。那
X16n0308_p0164b07║律正憂根壞，世尊教以循元離根。正對其機，自然
X16n0308_p0164b08║易入，故云斯為第一。那律眼根竟。二、周利鼻根
X16n0308_p0164b09║三。一、作禮陳白。二、歷述二證。三、結答圓通。初。
X16n0308_p0164b10║周利槃特迦即從座起，頂禮佛足而白佛言：
X16n0308_p0164b11║周利，法華云周陀，此翻路邊，兄名也。槃特迦，法華
X16n0308_p0164b12║云莎伽陀，此翻為小，合云路邊小。若順義迴文，當
X16n0308_p0164b13║云小路邊，弟名也。或云繼道，謂其母隨夫他國，兩
X16n0308_p0164b14║度垂產歸家，路邊生子，兄名道生，其弟以繼別之。
X16n0308_p0164b15║二歷述，二證，二一、述悟證。二、述修證。初二。
X16n0308_p0164b16║一根鈍蒙教，二觀息悟證。初。
X16n0308_p0164b17║我闕誦持無多聞性，最初值佛聞法出家，憶持如來
X16n0308_p0164b18║一句伽陀，於一百日得前遺後、得後遺前。○佛愍我
X16n0308_p0164b19║愚，教我安居，調出入息。
X16n0308_p0164b20║初述昔根鈍我闕誦持等者，謂自述根鈍闕念誦
X16n0308_p0164b21║憶持，無廣多聽聞性故。最初值佛等，正詳引闕無
X16n0308_p0164b22║之事。增一云：其兄先入佛道，怪弟無知遺令還俗，
X16n0308_p0164b23║槃特詣祇桓門泣淚，佛回憐愍牽詣靜室，教執掃
X16n0308_p0164b24║箒誦之。今云最初值佛聞法出家，憶持如來一句
X16n0308_p0164c01║伽陀是也。又云：誦掃忘箒、誦箒忘掃。今云於一百
X16n0308_p0164c02║日得前遺後、得後遺前是也。又一句伽陀者，准大
X16n0308_p0164c03║論佛愍槃特教一偈云：守口攝意身莫犯，如是修
X16n0308_p0164c04║行得度世。又法句經云：槃特出家稟性暗塞，佛令
X16n0308_p0164c05║五百羅漢日日教之，三年不得一偈。又譬喻經云：
X16n0308_p0164c06║槃特於迦葉佛時作三藏沙門，有五弟子，三藏悋
X16n0308_p0164c07║惜經義不肯訓導，從昔至今諸根暗鈍。然諸經論
X16n0308_p0164c08║雖因緣稍異，大意皆為顯其根鈍，故并引之以備
X16n0308_p0164c09║參考。○佛愍下。蒙教調息。佛愍我愚等者。自述如
X16n0308_p0164c10║來愍其愚暗，苦於誦習，且教以晏安靜室，調息攝
X16n0308_p0164c11║心也。息謂鼻中氣息，而有四相，謂有聲曰風，結滯
X16n0308_p0164c12║曰氣，出入不盡曰喘，不聲不滯，出入俱盡曰息。正
X16n0308_p0164c13║脈云：經雖云調，即兼於數調者。按天台止觀，當離
X16n0308_p0164c14║風、氣、喘等，而幽綿自在也。數則從一至十，或至百，
X16n0308_p0164c15║而後逆數至一。良以暗鈍，遠因雖本愚癡，近緣亦
X16n0308_p0164c16║由散亂，故令數息攝心，亦對症施藥耳。
X16n0308_p0164c17║二，觀息悟證。
X16n0308_p0164c18║我時觀息，微細窮盡，生住異滅，諸行剎那，其心豁然，
X16n0308_p0164c19║得大無礙。
X16n0308_p0164c20║我時觀息者，謂正數正調之時，諦觀此息，來何所
X16n0308_p0164c21║從，去何所至也。微細窮盡等者，謂精心研究，生無
X16n0308_p0164c22║生相，住無住相，異無異相，滅無滅相，以此諸行，唯
X16n0308_p0164c23║在剎那，剎那無體，惟在一念，念性不實，唯是一心，
X16n0308_p0164c24║研究至此，頓覺全息全性，故曰其心豁然。豁然者，
X16n0308_p0165a01║貫通義，既已貫通，則根身器界，應念化成無上知
X16n0308_p0165a02║覺，故云得大無礙，是悟證已齊佛境界矣。述悟證
X16n0308_p0165a03║竟。二、述修證。
X16n0308_p0165a04║乃至漏盡，成阿羅漢，住佛座下，印成無學。
X16n0308_p0165a05║既悟證已齊佛境，似應無惑可斷，但理由頓悟，乘
X16n0308_p0165a06║悟併銷，事非頓除，因次第盡，故云乃至漏盡等。謂
X16n0308_p0165a07║不以悟證為足，仍復歷事修斷，乃至諸漏永盡等，
X16n0308_p0165a08║是修證唯齊小涅槃也。既惟齊小，尚須依佛，故云
X16n0308_p0165a09║住佛座下。恐墮增慢，不復進求，姑且印成小果，令
X16n0308_p0165a10║知前途更有事故。歷述二證竟。三，結答圓通。
X16n0308_p0165a11║佛問圓通，如我所證，反息循空，斯為第一。
X16n0308_p0165a12║反息者，不緣外塵，反觀息相。循空者，窮諸行空，循
X16n0308_p0165a13║順空理。良以齅性本圓，香塵元空，都緣出息吐故，
X16n0308_p0165a14║入息納新，以致齅性局於香塵，香塵雜乎齅性。今
X16n0308_p0165a15║既反息循空，則出息不涉眾緣，入息不住陰界，常
X16n0308_p0165a16║轉如是，經百千萬億卷，回視前後互遺，分若天淵，
X16n0308_p0165a17║故自稱第一。周利鼻根竟。三、憍梵舌根三。一、
X16n0308_p0165a18║作禮陳白。二、歷述二證。三、結答圓通。初。
X16n0308_p0165a19║憍梵鉢提即從座起，頂禮佛足而白佛言：
X16n0308_p0165a20║憍梵鉢提，此云牛呞，謂食後虗哨如牛呞故。准下
X16n0308_p0165a21║自敘，乃輕弄沙門之報。增一云：牛跡，因過去作比
X16n0308_p0165a22║丘，摘他粟田，後五百歲作牛償之。今雖證無學，猶
X16n0308_p0165a23║有餘跡也。二、歷述二證二。一、述悟證。二、述修
X16n0308_p0165a24║證。初。
X16n0308_p0165b01║我有口業，於過去劫輕弄沙門，世世生生有牛呞病，
X16n0308_p0165b02║如來示我一味清淨心地法門。○我得滅心，入三摩
X16n0308_p0165b03║地觀味之，知非體非物，應念得超世間諸漏。
X16n0308_p0165b04║初、因病蒙教。我有口業者，自述往昔有因口所造
X16n0308_p0165b05║業也。於過去劫等，正明其因口造業事故。弄謂戲
X16n0308_p0165b06║弄，即譏誚義。灌頂云：昔見老僧無齒而食，誚其如
X16n0308_p0165b07║牛轉哨，世世感生牛舌，常如牛呞，故云有牛呞病。
X16n0308_p0165b08║（均提往昔為三藏法師，見老比丘音聲鈍重，毀其如狗吠，後感五百世為狗。噫！口業既有如是過患，可不
X16n0308_p0165b09║慎哉！）一味清淨法門，或指念佛。如溫陵云：佛為遮謗，
X16n0308_p0165b10║賜以數珠，令常念佛是也。愚謂文既不顯，念佛不
X16n0308_p0165b11║必定指。或可因其報感，牛舌不得飲食正味，佛令
X16n0308_p0165b12║忘諸塵味，反觀舌根一味清淨，即是本元心地。依
X16n0308_p0165b13║之修習，可成三昧，故曰法門。○我得下。觀知悟證。
X16n0308_p0165b14║我得滅心者，滅緣味心，忘諸塵味也。入三摩地者，
X16n0308_p0165b15║反觀舌根，工夫綿密也。於綿密中，精研嘗性，故曰
X16n0308_p0165b16║觀味之知。謂諦觀嘗味之知，來自何所也。非體者，
X16n0308_p0165b17║非根體生。非物者，非塵物現。以唯根唯物，皆不能
X16n0308_p0165b18║有知故。准四卷末，結示真常因果文云：若棄生滅，
X16n0308_p0165b19║守於真常，常光現前，根塵識心，應時銷落。今此中
X16n0308_p0165b20║我得滅心，即棄生滅也。入三摩地，即守真常也。觀
X16n0308_p0165b21║味之知，非體非物，即常光現前也。若爾，則根塵識
X16n0308_p0165b22║心，應時銷落。故曰應念得，超世間諸漏。良以世間
X16n0308_p0165b23║諸漏發起，皆由於根塵識故。而言應念得者，顯是
X16n0308_p0165b24║乘悟併銷，非次第盡故。二、述修證。
X16n0308_p0165c01║內脫身心，外遺世界，遠離三有，如鳥出籠。○離垢銷
X16n0308_p0165c02║塵。法眼清淨，成阿羅漢。如來親印，登無學道。
X16n0308_p0165c03║初牒前悟證。謂由非體故，悟得此性，不屬根結，故
X16n0308_p0165c04║云內脫身心。由非物故，悟得此性，不為塵縛，故云
X16n0308_p0165c05║外遺世界。由超漏故，悟得此性，永脫輪迴，不受界
X16n0308_p0165c06║繫，故曰遠離三有，如鳥出籠。○離垢下。成後修證。
X16n0308_p0165c07║識由悟證力故，歷事漸修。不惟內脫身心，并能脫
X16n0308_p0165c08║之根性亦亡。不惟外遺世界，并所遺之塵習亦盡。
X16n0308_p0165c09║故曰離垢銷塵。如前云想相為塵，識情為垢，二俱
X16n0308_p0165c10║遠離是也。二俱遠離，正見豁開，故云法眼清淨。如
X16n0308_p0165c11║前云則汝法眼應時清明是也。乘此法眼清明，進
X16n0308_p0165c12║斷見思，得證四果，故云成阿羅漢。是上之所謂應
X16n0308_p0165c13║念超漏者，至此乃次第盡矣。如來親印者，即就現
X16n0308_p0165c14║證印之。登無學道者，謂印其權果已極，令發進求
X16n0308_p0165c15║佛道心故。歷述二證竟。三，結答圓通。
X16n0308_p0165c16║佛問圓通：如我所證，還味旋知，斯為第一。
X16n0308_p0165c17║還味者，還滅味塵。旋知者，反觀知性。正對舌病之
X16n0308_p0165c18║機，故自稱第一。憍梵舌根竟。四。畢陵身根三。
X16n0308_p0165c19║一、作禮陳白。二、歷述二證。三、結答圓通。初。
X16n0308_p0165c20║畢陵伽婆蹉即從座起，頂禮佛足而白佛言：
X16n0308_p0165c21║畢陵伽婆蹉，此云餘習。因過去五百世為婆羅門，
X16n0308_p0165c22║性多憍慢，今雖證果，猶有餘習故。如每過恒河，便
X16n0308_p0165c23║呼河神云：小婢斷流。神雖為斷，懷瞋白佛。佛令向
X16n0308_p0165c24║神求懺，遂合掌向神曰：小婢莫瞋。大眾皆笑。佛言：
X16n0308_p0166a01║實無慢心，乃餘習耳。二、歷述二證二。一、述悟
X16n0308_p0166a02║證。二、述修證。初。
X16n0308_p0166a03║我初發心從佛入道，數聞如來說諸世間不可樂事。
X16n0308_p0166a04║○乞食城中，心思法門，不覺路中毒刺傷足，舉身疼
X16n0308_p0166a05║痛。○我念有知，知此深痛，雖覺覺痛，覺清淨心，無痛
X16n0308_p0166a06║痛覺。○我又思惟：如是一身，寧有雙覺？攝念未久，身
X16n0308_p0166a07║心忽空。
X16n0308_p0166a08║初發心𫎇教。發心者，發小乘心。從佛者，從佛剃落。
X16n0308_p0166a09║入道者，入出世道。此自述機在小乘也。聲聞入道，
X16n0308_p0166a10║以苦諦為初門。如來鑑機時，常為說苦諦，故得數
X16n0308_p0166a11║聞也。世間不可樂事，即是苦諦，如三苦八苦等是
X16n0308_p0166a12║也。○乞食下。思法遇苦。乞食猶思法門者，顯時時
X16n0308_p0166a13║處處不忘苦諦境也。只顧思法，忘其有身，故不覺
X16n0308_p0166a14║毒刺傷足。雖一時不覺，而毒發難當，故致舉身疼
X16n0308_p0166a15║痛。正脈云：奉教思苦，而適遇苦事，亦發悟之機也。
X16n0308_p0166a16║○我念下。念知會覺。我念有知知此深痛者，謂正
X16n0308_p0166a17║當疼痛時，自念身中宛爾有箇能知之性，及所知
X16n0308_p0166a18║之痛也。雖覺覺痛句，二覺字，即是上之知字。以知
X16n0308_p0166a19║覺同體，變文互用故。覺清淨心無痛痛覺者，謂承
X16n0308_p0166a20║上雖有能覺之性，及所覺之痛，而正當能所歷然
X16n0308_p0166a21║時，又分明有箇覺清淨心。其間亦無所覺之痛，及
X16n0308_p0166a22║覺痛之覺。是又於妄覺之中，會得真覺清淨心矣。
X16n0308_p0166a23║○我又下，深思悟證。二覺縈懷轉復深思，故曰我
X16n0308_p0166a24║又思惟。如是一身寧有雙覺者，謂一身一覺自他
X16n0308_p0166b01║共許，今有雙覺自亦難信，故曰寧有。葢深疑之耳。
X16n0308_p0166b02║攝念者，澄心觀察。未久者，少時便悟。身心忽空者，
X16n0308_p0166b03║常光現前，根塵識心應時脫落也。二、述修證。
X16n0308_p0166b04║三七日中，諸漏虗盡，成阿羅漢，得親印記，發明無學。
X16n0308_p0166b05║上云身心忽空，固已無惑可斷，但是乘悟併銷，非
X16n0308_p0166b06║次第盡，故復於三七日中而研斷之。諸漏者，謂見
X16n0308_p0166b07║漏、欲漏、有漏、無明漏也。既斷現行曰虗，無發業用
X16n0308_p0166b08║故。又斷種子曰盡，窮眠伏體故。惑盡真窮，道證四
X16n0308_p0166b09║果，故曰成阿羅漢，得親印記。許以發明無學道者，
X16n0308_p0166b10║顯小果已圓，當進求大乘故。歷述二證竟。
X16n0308_p0166b11║三，結答圓通。
X16n0308_p0166b12║佛問圓通：如我所證，純覺遺身，斯為第一。
X16n0308_p0166b13║思惟寧有雙覺？悟得純覺未久，身心忽空，便能遺
X16n0308_p0166b14║身。遺身故，三七可證小果；純覺故，回心便入佛乘。
X16n0308_p0166b15║故曰斯為第一。畢陵身根竟。五、空生意根三。
X16n0308_p0166b16║一、作禮陳白。二、歷述二證。三、結答圓通。初。
X16n0308_p0166b17║須菩提即從座起，頂禮佛足而白佛言：
X16n0308_p0166b18║須菩提，或云蘇部底。什公云：秦言善業。稟性慈善，
X16n0308_p0166b19║將護物心，不令起礙，嫌行即住，嫌住即行，故稱無
X16n0308_p0166b20║諍第一。餘如序分中釋。二、歷述二證二。一、述
X16n0308_p0166b21║悟證。二、述修證。初。
X16n0308_p0166b22║我曠劫來心得無礙，自憶受生如恒河沙，初在母胎
X16n0308_p0166b23║即知空寂，如是乃至十方成空，亦令眾生證得空性。
X16n0308_p0166b24║我曠劫來者，自敘遠本也。心指意根。無礙者，正脈
X16n0308_p0166c01║云：無隔陰之昏，處胎之昧也。自憶受生者，謂自能
X16n0308_p0166c02║記憶曠劫受生事故。曠劫受生，捨身受身，算數莫
X16n0308_p0166c03║及，強以喻明，故曰如恒河沙。華嚴云：所積身骨如
X16n0308_p0166c04║毗富羅山，所飲母乳如四大海水。可證此義。初在
X16n0308_p0166c05║母胎即知空寂者，自憶恒沙身命次第銷亡，比知
X16n0308_p0166c06║母胎之身亦復不有，當體空寂，喚誰為我？此述在
X16n0308_p0166c07║母胎時已悟人無我理也。如是乃至者，謂如是念
X16n0308_p0166c08║念在空，乃至出胎亦然。我既不有，界復誰名？故云
X16n0308_p0166c09║十方成空。此又以人無我比知法無我理耳。厥後
X16n0308_p0166c10║助佛揚化，常以二無我理開示眾生，故云亦令眾
X16n0308_p0166c11║生證得空性。此又以自悟二無我理，轉復為人演
X16n0308_p0166c12║說二無我理也。二、述修證。
X16n0308_p0166c13║蒙如來發，性覺真空。空性圓明，得阿羅漢。頓入如來，
X16n0308_p0166c14║寶明空海。同佛知見，印成無學。解脫性空，我為無上。
X16n0308_p0166c15║上雖悟空說空，不達全空全性，由此蒙佛如來發
X16n0308_p0166c16║明此空，非離色，非析色，乃全體即性即覺，故曰性
X16n0308_p0166c17║覺。雖即性即覺，不妨性覺雙寂，故曰真空。然上云
X16n0308_p0166c18║母胎知空，我空也；十方成空，法空也；令眾證空，以
X16n0308_p0166c19║空為是也。性覺真空，遣以空為是之執，顯空性圓
X16n0308_p0166c20║明之體也。圓則顯其非偏，明則顯其非斷。乘此妙
X16n0308_p0166c21║悟，先斷見思，故曰得阿羅漢。雖得羅漢，不以小果
X16n0308_p0166c22║自足。又復重觀性空，空亦不立，故能頓入如來寶
X16n0308_p0166c23║明空海。言寶即是體，明即是用，同一第一義空，甚
X16n0308_p0166c24║深廣大，猶如大海，故易名空海。言頓入者，謂佛發
X16n0308_p0167a01║性覺真空，原為遣執，縱使空性圓明，亦屬待立。今
X16n0308_p0167a02║以重觀性空，並此空性亦亡，故得頓入佛空。既頓
X16n0308_p0167a03║入佛空，其知見亦自廣大無際，故云同佛印成。無
X16n0308_p0167a04║學者，按漸修，已屆四果解脫；性空者，就圓解，可同
X16n0308_p0167a05║佛證，超前諸聖，故為無上。此大小雙印，異前印小
X16n0308_p0167a06║不印大也。歷述二證竟。三，結答圓通。
X16n0308_p0167a07║佛問圓通：如我所證，諸相入非，非所非盡，旋法歸無，
X16n0308_p0167a08║斯為第一。
X16n0308_p0167a09║始而人法雙空，故云諸相入非，非即空也。繼而空
X16n0308_p0167a10║執亦除，故云非所非盡，謂能空之執與所空之相
X16n0308_p0167a11║二俱盡也。此乃以意旋法，歸於空性圓明，若於此
X16n0308_p0167a12║不住小聖，自然進入佛空，故云斯為第一。五根圓
X16n0308_p0167a13║通竟。三、六識圓通。（問，經初破識，呵為生死根本。眾生誤認，枉入輪迴。權小依
X16n0308_p0167a14║修，竟無實果。今何菩薩聲聞，依之入圓通乎。答，識雖至妄，離真無別自體。如依水現影，全影全水。凡夫認
X16n0308_p0167a15║識忘真，隨識流轉。如癡人認影忘水，逐影漂泊。二乘制識昧真，永沈斷滅。如癡人止影棄水，并水俱失。此
X16n0308_p0167a16║經初所以畢竟破也。若果能了識無體，即識見真。亦如智人悟影無實，全影全水。不復逐影漂泊，且能因
X16n0308_p0167a17║影得水。此四科七大中，所以不畢竟破。而此中菩薩聲聞，所以依之入圓通也。）六。一身子
X16n0308_p0167a18║眼識，二普賢耳識，三孫陀鼻識，四滿慈舌識，五波
X16n0308_p0167a19║離身識，六目連意識。初（準正脈意，前五識有二似難辨：一、似根難辨，言
X16n0308_p0167a20║前五識雖有分別，而是隨念麤略，頗似無分別之根性；二者、似意難辨，言前五識雖是麤略，而有隨念分
X16n0308_p0167a21║別，頗似有計度之意識。今欲辨之者，如前識大文云：汝今徧觀此會聖眾，但如鏡中無別分析。此眼根也。
X16n0308_p0167a22║次云：汝識於中次第標指。此眼識也。以是隨念分別，但對性境初起一念，不帶名言故。及云此是文殊、此
X16n0308_p0167a23║富樓那等，則屬五俱意識，以與眼等識同時起故。亦云明了識，乃計度分別，以對性境起第二念，計執名
X16n0308_p0167a24║言故。至若獨頭意識，離眼等識獨自現起，緣獨影境，屬周徧計度，謂於落謝塵影，周徧追究計度思慮也。
X16n0308_p0167b01║今惟取於眼識，不可混亂。下四准知。）三。一、作禮陳白。二、歷述二證。
X16n0308_p0167b02║三、結答圓通。初。
X16n0308_p0167b03║舍利弗即從座起，頂禮佛足而白佛言：
X16n0308_p0167b04║舍利弗，此云鶖子，或身子，釋見敘分。灌頂云：師事
X16n0308_p0167b05║梵志沙然，道術盡得。然有弟子，悉付與之。及出家
X16n0308_p0167b06║七日，佛法皆通。佛說一句為本，過七日已，更出異
X16n0308_p0167b07║句異味，宣無窮盡，增一稱為智慧第一。葢以眼識
X16n0308_p0167b08║明利，一見則通，故成大智也。二、歷述二證二。
X16n0308_p0167b09║一、述悟證。二、述修證。初。
X16n0308_p0167b10║我曠劫來，心見清淨，如是受生，如恒河沙，世出世間，
X16n0308_p0167b11║種種變化，一見則通，獲無障礙。○我於中路，逢迦葉
X16n0308_p0167b12║波，兄弟相逐，宣說因緣，悟心無際。
X16n0308_p0167b13║初眼識本利曠劫者，遠敘多生，心即眼識，見即隨
X16n0308_p0167b14║念分別，以似根難辨故。亦名見清淨者，境不能擾，
X16n0308_p0167b15║正以如是，故雖受生如恒沙，而無隔陰之昏及處
X16n0308_p0167b16║胎之昧也。世間六凡法界，出世四聖法界，六凡法
X16n0308_p0167b17║界隨善惡以升沈，四聖法界由勤惰而進退，故云
X16n0308_p0167b18║種種變化。此約因果釋之。若約法門釋者，謂法無
X16n0308_p0167b19║定相，施設隨機，機既始終殊根，法亦前後異說，亦
X16n0308_p0167b20║變化義也。一見則通者，一念初起，本末洞然。不似
X16n0308_p0167b21║眼識昏昧者，必待五俱及獨頭識故。獲無障礙者，
X16n0308_p0167b22║塵不能障，根不能礙，所謂心見清淨者此耳。○我
X16n0308_p0167b23║於下，逢教增悟。中路者，半路途中。逢，值遇也。迦葉
X16n0308_p0167b24║波，此云龜氏，以龜為姓。緣見前疏。佛弟子中，同姓
X16n0308_p0167c01║甚多，今是優樓頻螺兄弟，兼伽耶那提也。三人追
X16n0308_p0167c02║隨而行，故云相逐。宣說因緣者，準增一云：舍利、目
X16n0308_p0167c03║連同師沙然梵志，盡得其術，更求勝法，無師可事。
X16n0308_p0167c04║後遇額鞞（即是馬勝），見其威儀庠序，問：以師為是誰？所
X16n0308_p0167c05║說何法？答云：諸法從緣生，諸法從緣滅，如是滅與
X16n0308_p0167c06║生，我師如是說。舍利聞已，即得初果。今云逢迦葉
X16n0308_p0167c07║波等者，長水云：同時所遇，非獨一人。經互舉耳。則
X16n0308_p0167c08║師亦云：宣非一人，彼此互出。悟心無際者，悟得從
X16n0308_p0167c09║緣無性，舉識全真。真既無際，識心豈有際乎？此約
X16n0308_p0167c10║融事歸理言之。又悟心無際者，悟得藏海不動，識
X16n0308_p0167c11║浪從緣。緣起無際，識心自應無際。此約依理成事
X16n0308_p0167c12║言之。又悟得依理成事，則理隨事變，一多緣起無
X16n0308_p0167c13║際，屬理事無礙。悟得融事歸理，則事得理融，千差
X16n0308_p0167c14║涉入無際，屬事事無礙。是知身子雖跡居小乘論，
X16n0308_p0167c15║悟證已齊四法界矣。二、述修證。
X16n0308_p0167c16║從佛出家，見覺明圓，得大無畏，成阿羅漢，為佛長子，
X16n0308_p0167c17║從佛口生，從法化生。
X16n0308_p0167c18║聞法開悟，知師非常，故亦從佛出家。蒙佛開示，轉
X16n0308_p0167c19║更增明，隨見即覺，無障無礙，故云見覺明圓是。又
X16n0308_p0167c20║於眼家識性，成就無障礙智也。智無障礙，故千難
X16n0308_p0167c21║殊對而不滯，萬機感應而無違，故云得大無畏。為
X16n0308_p0167c22║接樂小之儔，權取四果，故云成阿羅漢。欲彰幹蠱
X16n0308_p0167c23║之力，跡示智魁，故云為佛長子。親蒙印記，故云從
X16n0308_p0167c24║佛口生。慧依教成，故云從法化生。歷述二證竟。
X16n0308_p0168a01║三，結答圓通。
X16n0308_p0168a02║佛問圓通：如我所證，心見發光，光極知見，斯為第一。
X16n0308_p0168a03║即眼識而成無障礙智，故云心見發光，光即智也。
X16n0308_p0168a04║雖權在小乘，若究而極之，則是佛知佛見，依此修
X16n0308_p0168a05║習，決定成佛，故云斯為第一。身子眼識竟。
X16n0308_p0168a06║二、普賢耳識三。一作禮陳白，二歷述位行，三結
X16n0308_p0168a07║答圓通。初。
X16n0308_p0168a08║普賢菩薩即從座起，頂禮佛足而白佛言：
X16n0308_p0168a09║梵語邲輸䟦陀，此云普賢。古德釋云：起大悲願曰
X16n0308_p0168a10║普，廣度眾生曰賢。此約地前資加二位，所謂位前
X16n0308_p0168a11║普賢是也。又云：行彌法界曰普，位隣極聖曰賢。此
X16n0308_p0168a12║約十地等覺，所謂當位普賢是也。又云：果無不極
X16n0308_p0168a13║曰普，不捨因門曰賢。此約帶果行因，所謂位後普
X16n0308_p0168a14║賢是也。此下自敘為法王子，正是當位普賢。
X16n0308_p0168a15║二、歷述位行（當位普賢，非初心從悟而修，故惟述已證之位，及現前之行也）二：
X16n0308_p0168a16║一、述已證之位，二、述現前之行。初。
X16n0308_p0168a17║我已曾與恒沙如來為法王子，十方如來教其弟子
X16n0308_p0168a18║菩薩根者修普賢行，從我立名。
X16n0308_p0168a19║恒沙如來者，顯事佛之多。為法王子者，顯入位之
X16n0308_p0168a20║深。所謂位隣極聖是也。華嚴三昧品諸菩薩讚云：
X16n0308_p0168a21║佛子我曹常見汝，諸如來所悉親近。又行願品云：
X16n0308_p0168a22║一切如來有長子，彼名號曰普賢尊。此二偈可證
X16n0308_p0168a23║此語。十方如來深知普賢之行，徧於法界，窮乎盡
X16n0308_p0168a24║際，故教其弟子中菩薩根者，倣效修習，名普賢行。
X16n0308_p0168b01║故自敘從我立名。必從普賢立名者，有二義：一者
X16n0308_p0168b02║為令行人知所宗襲故，二者為令普賢有所如被
X16n0308_p0168b03║故。二，述現前之行。
X16n0308_p0168b04║世尊！我用心聞分別眾生所有知見，若於他方恒沙
X16n0308_p0168b05║界外，有一眾生心中發明普賢行者，我於爾時乘六
X16n0308_p0168b06║牙象，分身百千皆至其處，縱彼障深未得見我，我與
X16n0308_p0168b07║其人暗中摩頂，擁護安慰令其成就。
X16n0308_p0168b08║我用心聞者，惟用耳識心聞，不假五俱及獨頭識
X16n0308_p0168b09║故。眾生知見，有邪有正，有大有小，有權有實，是等
X16n0308_p0168b10║尋常，必假明了及與獨頭，方能分別。今則不爾，葢
X16n0308_p0168b11║由多劫修習，耳識圓通，如後云心聞洞十方，生於
X16n0308_p0168b12║大因力是也。若於他方者，指娑婆之外，至云恒沙
X16n0308_p0168b13║界外，又他方之最遠者也。一生修行，似應無足加
X16n0308_p0168b14║被，乃必為現身者，統上有三重況顯：一者他方尚
X16n0308_p0168b15║加，況於娑婆；二者恒沙界外尚加，況於近者；三者
X16n0308_p0168b16║一生尚加，況於多生，自應無不加矣。發明普賢行
X16n0308_p0168b17║者，謂先悟毗盧性海，後入普賢行門，所謂稱性起
X16n0308_p0168b18║修，徧法界，窮盡際故。我於爾時者，及時而應乘六
X16n0308_p0168b19║牙象等現相以加。象必六牙者，準法華，象是白象，
X16n0308_p0168b20║總表梵行清白；象具六牙，別表六度施設；乘之者，
X16n0308_p0168b21║表以此為因，到如來地也。法華云：其有讀誦法華
X16n0308_p0168b22║經者，我爾時乘六牙白象，現其人前。守護安慰等，
X16n0308_p0168b23║大同此意。分身百千者，雖一界一生，若多界則有
X16n0308_p0168b24║多生。一一分身，徧應或現百身，或現千身，非定言
X16n0308_p0168c01║一百千也。一身一機，故云皆至其處。此明中現相
X16n0308_p0168c02║也。下乃暗中摩頂。障深者，惑重業強報劣，由此能
X16n0308_p0168c03║障遇聖善根，故云未得見我。而言縱彼者，謂縱彼
X16n0308_p0168c04║如此，我亦不忍遽捨，仍於暗中摩頂而加被之。擁
X16n0308_p0168c05║護二字，承上摩頂，葢為擁護加持，令其內障外障
X16n0308_p0168c06║以潛消故。安慰二字，承上現身，葢謂安慰提獎，令
X16n0308_p0168c07║其若身若心而俱進故。身心俱進，則深位可階。內
X16n0308_p0168c08║外障銷，而前途有望，故曰成就。謂能成就普賢廣
X16n0308_p0168c09║大行願心故。歷述位行竟。三，結答圓通。
X16n0308_p0168c10║佛問圓通：我說本因，心聞發明，分別自性，斯為第一。
X16n0308_p0168c11║答：意謂佛問圓通，如我上來所說是也。若欲令我
X16n0308_p0168c12║說其本因，亦由心識能聞，發起智慧之明，於一切
X16n0308_p0168c13║法分別自在，即今現前位行，莫不資始乎此，故曰
X16n0308_p0168c14║斯為第一。普賢耳識竟。三、孫陀鼻識三。一、作
X16n0308_p0168c15║禮陳白。二、歷述二證。三、結答圓通。初。
X16n0308_p0168c16║孫陀羅難陀即從座起，頂禮佛足而白佛言：
X16n0308_p0168c17║孫陀羅，亦云孫陀利，此云極端正，妻名也。難陀，此
X16n0308_p0168c18║云歡喜，佛之親弟，為揀牧牛難陀及阿難陀故，連
X16n0308_p0168c19║妻為名。慈恩譯為豔喜，以其妻為豔色，自名歡喜，
X16n0308_p0168c20║合而稱之，約義略翻也。四月九日生，短佛四指，容
X16n0308_p0168c21║儀挺特，與世殊異。若入眾中，有不識者，謂是佛來。
X16n0308_p0168c22║功德論云：阿難二十相銀色，難陀三十相金色，佛
X16n0308_p0168c23║度出家。詳如雜寶藏說，茲不繁引。
X16n0308_p0168c24║二、歷述二證二。一、述悟證。二、述修證。初。
X16n0308_p0169a01║我初出家從佛入道，雖具戒律，於三摩地心常散動，
X16n0308_p0169a02║未獲無漏。世尊教我及俱絺羅觀鼻端白：○我初諦
X16n0308_p0169a03║觀，經三七日，見鼻中氣出入如煙，身心內明，圓洞世
X16n0308_p0169a04║界，徧成虗淨，猶如琉璃。
X16n0308_p0169a05║初因機蒙教。我初出家者，出世間家。從佛入道者，
X16n0308_p0169a06║入出世道。雖具戒律者，但能以事制身。三摩常散
X16n0308_p0169a07║者，未能以理澄心。由此雖能防非，不能斷惑，故曰
X16n0308_p0169a08║未獲無漏。俱絺羅，身子之舅，俱云摩訶俱絺羅，此
X16n0308_p0169a09║云大膝。雖觸問能答，而三摩常散，與難陀同。故於
X16n0308_p0169a10║教難陀時，亦及之也。觀鼻端白者，致心一境，對治
X16n0308_p0169a11║散亂心故。良以修三摩時，色聲味觸，俱可迴避。唯
X16n0308_p0169a12║是香氣，寂然來入鼻中。鼻識首起明了，隨之展轉，
X16n0308_p0169a13║引生餘識，故致心常散動。若依教諦觀於白，自能
X16n0308_p0169a14║忘情於香，而致心一境矣。古德云：鼻端白，氣息相
X16n0308_p0169a15║也。愚謂非氣息相，即垂目自視，鼻尖微有白色，至
X16n0308_p0169a16║下見鼻中氣，又定深別境耳。○我初下，觀鼻悟證。
X16n0308_p0169a17║諦觀者，諦觀白相。三七者，尅期攝心。攝心既久，定
X16n0308_p0169a18║力轉深，故得見鼻中氣。以尋常散心不見，今乃見
X16n0308_p0169a19║之如煙，視微若著，其定力轉深可知。身心即指鼻
X16n0308_p0169a20║識，以肉形同身故，無妨借稱。內明者，內自發明全
X16n0308_p0169a21║識全性也。全識全性，徹照無遺，故能圓洞世界。然
X16n0308_p0169a22║世界本自虗淨，皆由眾生分別執有，遂成礙染。今
X16n0308_p0169a23║以內明離於分別，故不惟圓洞，且徧成虗淨也。虗
X16n0308_p0169a24║淨莫狀，取喻琉璃。以琉璃內外明徹，淨無瑕穢。當
X16n0308_p0169b01║世界虗淨時，有類乎此，可以意會耳。暫得如是，尚
X16n0308_p0169b02║屬悟證，至下自見。二、述修證。
X16n0308_p0169b03║煙相漸銷，鼻息成白，心開漏盡，諸出入息化為光明，
X16n0308_p0169b04║照十方界得阿羅漢，世尊記我當得菩提。
X16n0308_p0169b05║不住悟證，仍依本修，定益深，氣方靜，故得煙相漸
X16n0308_p0169b06║銷，轉氣成息，化濁為清，故曰鼻息成白。自是不唯
X16n0308_p0169b07║內明外洞，兼復內外一體，故曰心開，謂如來藏心
X16n0308_p0169b08║全體開現也。全體開現，無復能所對待，見思二惑
X16n0308_p0169b09║無所從起，故曰漏盡，謂諸漏永盡也。心開故，鼻息
X16n0308_p0169b10║稱性，化為光照十方；漏盡故，永以不生，得成大阿
X16n0308_p0169b11║羅漢。世尊知其不甘小乘，故記以當得菩提，今自
X16n0308_p0169b12║述也。歷述二證竟。三，結答圓通。
X16n0308_p0169b13║佛問圓通：我以銷息，息久發明，明圓滅漏，斯為第一。
X16n0308_p0169b14║始而觀鼻攝心見氣如煙，繼而煙相漸銷鼻息成
X16n0308_p0169b15║白，故曰銷息。銷息謂銷氣成息，非并息全銷，以并
X16n0308_p0169b16║息全銷自屬下句故。息久發明者，謂鼻息久靜稱
X16n0308_p0169b17║性化光也。光照十方故曰明圓，得阿羅漢故曰滅
X16n0308_p0169b18║漏。佛記當得菩提，亦權輿於斯門，故稱第一。孫陀
X16n0308_p0169b19║鼻識竟。四、滿慈舌識三。一、作禮陳白。二、歷述
X16n0308_p0169b20║二證。三、結答圓通。初。
X16n0308_p0169b21║富樓那彌多羅尼子即從座起，頂禮佛足而白佛言：
X16n0308_p0169b22║富樓那，亦名布喇那，此云滿願。彌多羅尼，亦名梅
X16n0308_p0169b23║呾麗衍尼，此云慈女。梵語弗呾羅，此云子。從略合
X16n0308_p0169b24║稱，云滿慈子。釋見敘分。然舌識功能有二：一別味，
X16n0308_p0169c01║二流辨。滿慈於曠劫已來，不循味而復性，故能令
X16n0308_p0169c02║舌識稱性，流演洪辯而無礙也。二、歷述二證二。
X16n0308_p0169c03║一、述悟證。二、述修證。初。
X16n0308_p0169c04║我曠劫來辯才無礙，宣說苦空深達實相，如是乃至
X16n0308_p0169c05║恒沙如來祕密法門，我於眾中微妙開示得無所畏。
X16n0308_p0169c06║準法華，佛稱滿慈於過去九十億諸佛所，護持助
X16n0308_p0169c07║宣佛之正法，故自述我曠劫來辯才無礙，至究其
X16n0308_p0169c08║所以得辨之故，文雖不顯，殆亦由於不染味塵，諦
X16n0308_p0169c09║觀識性無我，遂能流辨演說苦空等諸小乘法也。
X16n0308_p0169c10║深達實相者，謂於正說苦空等諸小乘法時，進觀
X16n0308_p0169c11║識性虗妄，舉體全真，所謂即識性而深達實相，非
X16n0308_p0169c12║別有也。如是者，謂深達實相，如是不惟宣說一佛
X16n0308_p0169c13║之法，乃至恒沙如來之法；不惟宣說小乘苦空等
X16n0308_p0169c14║法，乃至大乘祕密深奧法門皆能宣說。故云我於
X16n0308_p0169c15║眾中微妙開示。然既曰眾中，則根器不齊；既曰微
X16n0308_p0169c16║妙，則高低普應。根器不齊故，未免奇攻異難；高低
X16n0308_p0169c17║普應故，頓令屈於言下，魔外捲舌，人天歸心。故云
X16n0308_p0169c18║得無所畏。二、述修證。
X16n0308_p0169c19║世尊知我，有大辨才，以音聲輪，教我發揚。我於佛前，
X16n0308_p0169c20║助佛轉輪，因師子吼，成阿羅漢。世尊印我，說法無上。
X16n0308_p0169c21║悟證事在過去，故上云我曠劫來；修證事在今生，
X16n0308_p0169c22║故此云世尊知我。世尊即指今佛，以今佛而知過
X16n0308_p0169c23║去之辯者，為有宿命及他心智，故佛以說法音聲
X16n0308_p0169c24║轉入機心，名音聲輪。又輪有運載、摧碾二義，如來
X16n0308_p0170a01║說法音聲能運載眾生從因至果，能摧碾眾生麤
X16n0308_p0170a02║惑細障，故借以為喻，令其如佛所說開敷展演，即
X16n0308_p0170a03║是教以發揚，自是當隨於佛遵教宣揚，名為助佛
X16n0308_p0170a04║轉輪。因說法無畏，降魔制外，同獅子之善吼；借眾
X16n0308_p0170a05║生砥石，磨盡殘思，成羅漢之正果。智冠餘眾，辨勝
X16n0308_p0170a06║羣賢，故世尊印其說法無上。歷述二證竟。
X16n0308_p0170a07║三，結答圓通。
X16n0308_p0170a08║佛問圓通：我以法音降伏魔怨，銷滅諸漏，斯為第一。
X16n0308_p0170a09║法音降魔者，準法華，魔有四種：一、煩惱；二、五陰；三、
X16n0308_p0170a10║死；四、天。惱亂自他，故稱為怨。滿慈以說法、無畏二
X16n0308_p0170a11║利俱成，故能降伏。四魔既降，諸漏永殄，故云銷滅。
X16n0308_p0170a12║然說法本為化他，盡漏反成己利，一點水墨，兩處
X16n0308_p0170a13║成龍，斯為第一。誠哉是言！慕斯門者，只須諦觀此
X16n0308_p0170a14║識於諸味未來之前，體何所潛？諸味正來之際，用
X16n0308_p0170a15║自何起？諸味既去之後，滅向何去？於此一一參詳，
X16n0308_p0170a16║識得潛處、起處、滅處，則滿慈妙辨即在吾人舌端
X16n0308_p0170a17║上現矣。滿慈舌識竟。五，波離身識三。一、作禮
X16n0308_p0170a18║陳白。二、歷述二證。三、結答圓通。初。
X16n0308_p0170a19║優波離即從座起，頂禮佛足而白佛言：
X16n0308_p0170a20║優波離，此翻近執，以佛為太子時，彼為親近執事
X16n0308_p0170a21║臣故。或翻上首，以其持律為眾綱紀故。正音鄔波
X16n0308_p0170a22║離，今云優者，譌耳。據下自敘，乃相隨太子伴修者
X16n0308_p0170a23║也。然身識功用亦二：一別觸，二持戒。吾人若能於
X16n0308_p0170a24║別觸之際，離諸分別，則全識全性，全性全識，以斯
X16n0308_p0170b01║治身，而身無不治，以斯調心，而心無不調，是為轉
X16n0308_p0170b02║別觸之功，成持戒之用。波離圓通，如是而已。
X16n0308_p0170b03║二、歷述二證二。一、述悟證。二、述修證。初。
X16n0308_p0170b04║我親隨佛逾城出家，親觀如來六年勤苦，親見如來
X16n0308_p0170b05║降伏諸魔、制諸外道，解脫世間貪欲諸漏。
X16n0308_p0170b06║逾越也。逾城出家者，準普曜經，佛為太子時，於十
X16n0308_p0170b07║九歲願求出家，父王嚴兵防守，夜令車匿鞁犍陟
X16n0308_p0170b08║（馬名也）從北門出，行三由旬至閑靜林，以劍自剃鬚
X16n0308_p0170b09║髮身服袈裟。波離既為近侍之臣，自應相隨，彼經
X16n0308_p0170b10║不出者，非所急故。彼言從北門出，今言逾者，或是
X16n0308_p0170b11║從北門上故。六年勤苦者，準普曜經，既出家已進
X16n0308_p0170b12║伽闍山苦行林，天獻麻米日食一粒等，波離伴修，
X16n0308_p0170b13║故應親觀。降伏諸魔者，準處胎經，菩薩坐閻浮樹
X16n0308_p0170b14║四十八日，波旬夢見三十二變，從覺恐怖，告四魔
X16n0308_p0170b15║女先往令壞，現三十二媚相，佛令變為老母。又準
X16n0308_p0170b16║觀佛三昧經，三女粧飾盻目妖冶，菩薩身心寂然
X16n0308_p0170b17║不動，白毫擬之，女身九孔二藏八萬蟲戶，自見厭
X16n0308_p0170b18║惡嘔吐而去，魔怒興兵並不得近。此亦波離目覩
X16n0308_p0170b19║之事，故曰親見。此下應有成道之語，以魔降道成
X16n0308_p0170b20║不言可知，故略之也。制諸外道，乃成道以後之事，
X16n0308_p0170b21║如三迦葉波等向屬外道，俱蒙如來制伏攝歸正
X16n0308_p0170b22║法。然此中曰親隨、曰親觀、曰親見者，意顯悟證有
X16n0308_p0170b23║由，葢以從始至終目覩親見，信出世之有益、厭世
X16n0308_p0170b24║間之無常，深知貪欲為諸漏之本，狂心頓歇，歇即
X16n0308_p0170c01║菩提，故能解脫世間貪欲諸漏。貪欲諸漏而言世
X16n0308_p0170c02║間者，且約見思二惑言之，然亦但是乘悟併銷，非
X16n0308_p0170c03║次第盡也。二、述修證。
X16n0308_p0170c04║承佛教戒，如是乃至三千威儀、八萬微細性業遮業，
X16n0308_p0170c05║悉皆清淨，身心寂滅，成阿羅漢。○我是如來眾中綱
X16n0308_p0170c06║紀，親印我心，持戒修身，眾推為上。
X16n0308_p0170c07║初持戒證果，將謂頓悟，即是不知漸修，故承佛教
X16n0308_p0170c08║以持戒。教以持戒，正令其漸修意也。如是者，遵佛
X16n0308_p0170c09║所教，如是修持，不唯篇聚無虧，乃至三千威儀，八
X16n0308_p0170c10║萬微細，亦所不遺。葢言其防之嚴，守之密耳。溫陵
X16n0308_p0170c11║曰：行住坐臥，律儀各二百五十，對三聚成三千（是為
X16n0308_p0170c12║三千威儀）。復以三千配身口七支，成二萬一千。復配貪
X16n0308_p0170c13║瞋癡等四分煩惱，成八萬四千（經文略零，只言八萬微細）。按法
X16n0308_p0170c14║數所載，及灌頂所說，與此亦未全同。大約皆以兩
X16n0308_p0170c15║乘戒相，展轉配對。雖已凑合數目，於理似有未妥。
X16n0308_p0170c16║愚以寡聞，未閱律藏，不敢輒為定評。但既曰威儀，
X16n0308_p0170c17║似惟持身，或是小乘戒外細行。既曰微細，似兼持
X16n0308_p0170c18║心，或是大乘戒外細行。姑令闕疑，再俟參考。性業
X16n0308_p0170c19║遮業，總該兩乘戒品。性業者，性元是罪，不待佛制。
X16n0308_p0170c20║持即是善，犯即是惡。犯之得兩重罪，一業道，二違
X16n0308_p0170c21║制，如殺盜淫妄等。遮業者，制前無犯，制後犯罪。犯
X16n0308_p0170c22║之者，但結違制，如飲酒墾土等。悉皆清淨者，言如
X16n0308_p0170c23║上所說，細行尚然不遺，況夫性業遮業，自應如水
X16n0308_p0170c24║去泥，如玉絕瑕也。身心寂滅者，小乘制身，故身識
X16n0308_p0171a01║寂然不動。大乘制心，故心意滅而不生。見思二惑，
X16n0308_p0171a02║自此永盡，故曰成阿羅漢。○我是下。首眾蒙印。總
X16n0308_p0171a03║統曰綱，維持曰紀。以波離能持戒故，佛令稽察持
X16n0308_p0171a04║犯，處斷重輕，總統佛眾，維持律學，故自云我是等
X16n0308_p0171a05║也。大乘制心之學，唯佛能知，故親蒙印許。小乘持
X16n0308_p0171a06║戒修身，眾所同許，故眾推為上。如智度論云：長老
X16n0308_p0171a07║優波離，於五百羅漢中，持律第一。據此，則大乘制
X16n0308_p0171a08║心，是其密行。小乘制身，是其顯跡。今以落草槃桓，
X16n0308_p0171a09║乃真贓畢露耳。歷述二證竟。三，結答圓通。
X16n0308_p0171a10║佛問圓通：我以執身身得自在，次第執心心得通達，
X16n0308_p0171a11║然後身心一切通利，斯為第一。
X16n0308_p0171a12║先以小乘執身，身識不行，於觸塵中得大自在。次
X16n0308_p0171a13║第以大乘執心，意識無別，於法塵中獲妙通達。然
X16n0308_p0171a14║後身心互用，乃至眼耳等識，一切皆能通利。據此
X16n0308_p0171a15║則斯為第一句，語雖似通，意實別指執身，以是最
X16n0308_p0171a16║初入手方便。又此科亦特為標顯身識故也。波離
X16n0308_p0171a17║身識竟。六，目連意識三。一、作禮陳白。二、歷述
X16n0308_p0171a18║二證。三、結答圓通。初。
X16n0308_p0171a19║大目犍連即從座起，頂禮佛足而白佛言：
X16n0308_p0171a20║目犍連，此云采菽。氏，姓也。大揀同族，又以其神通
X16n0308_p0171a21║大，故詳見敘分。然人皆知目連神通，不知其得通
X16n0308_p0171a22║之由。今自敘由，於旋識復湛，心光發宣。
X16n0308_p0171a23║二、歷述二證二。一、述悟證。二、述修證。初。
X16n0308_p0171a24║我初於路乞食，逢遇優樓頻螺、伽耶那提、三迦葉波，
X16n0308_p0171b01║宣說如來因緣深義，我頓發心得大通達。
X16n0308_p0171b02║初指未出家時，準增一舍利，目連同師沙然梵志，
X16n0308_p0171b03║盡得其術。然臨終微笑，問其故，乃曰：我見金地國
X16n0308_p0171b04║王沒，夫人投火，願共生一處。後見金地商人，問之
X16n0308_p0171b05║果然。二人追悔，未盡其術，更求勝法，無師可事。一
X16n0308_p0171b06║日路遇頞鞞，聞說因緣，隨至佛所，得度出家。今云
X16n0308_p0171b07║路逢三迦葉波者，已於舍利圓通中辨。優樓頻螺，
X16n0308_p0171b08║此云木瓜林，依林住故。亦云木瓜癃，胸前有癃，如
X16n0308_p0171b09║木瓜故。伽耶，山名。那提，河名。為揀同族，各以住處
X16n0308_p0171b10║立號，皆佛之弟子。依佛所說，為彼敷揚，故云宣說
X16n0308_p0171b11║如來因緣深義。然因緣之義，一往而論，似唯對治
X16n0308_p0171b12║無因及與邪因。若究極而言，實能導達佛乘。如中
X16n0308_p0171b13║觀論云：因緣所生法，我說即是空，是亦名為假，亦
X16n0308_p0171b14║名中道義。夫既三觀齊舉，三諦並照，何教不收？何
X16n0308_p0171b15║道不致？非局小道權宗，故義言深也。我頓發心者，
X16n0308_p0171b16║頓發改邪歸正之心。得大通達者，圓悟即空即假
X16n0308_p0171b17║即中之義。自是旋分別虗妄之識，復湛然不動之
X16n0308_p0171b18║性，論悟證可齊佛境界矣。二、述修證。
X16n0308_p0171b19║如來惠我袈裟著身鬚髮自落，我遊十方得無罣礙
X16n0308_p0171b20║神通發明，推為無上成阿羅漢。寧唯世尊，十方如來
X16n0308_p0171b21║歎我神力圓明清淨自在無畏。
X16n0308_p0171b22║一見佛時，即蒙如來慈惠，但呼善來比丘，即具僧
X16n0308_p0171b23║相。故云袈裟著身，鬚髮自落。自是心光發宣，故得
X16n0308_p0171b24║遊方無礙。良以神通發自性明，眾中推為無上。涉
X16n0308_p0171c01║世既久，見思永寂，故曰成阿羅漢。是修證先且獲
X16n0308_p0171c02║效於四果也。寧唯世尊者，言我之神力，豈獨為世
X16n0308_p0171c03║尊心許，即十方如來，亦皆歎我神力。徧遊十方，作
X16n0308_p0171c04║諸佛事，故曰圓明。一真不動，纖塵無干，故曰清淨。
X16n0308_p0171c05║此嘆其涉世無礙德也。任運施為，不假作意，故曰
X16n0308_p0171c06║自在。是魔皆降，有怨皆摧，故曰無畏。此歎以任運
X16n0308_p0171c07║折伏德也。如降龍經，佛昇兜率，毒龍為障，目連化
X16n0308_p0171c08║身大小，龍懼鑽齧，遂服。又志心經，外道移山，制之
X16n0308_p0171c09║不動，目連平為大地，與民除患等。皆自在無畏之
X16n0308_p0171c10║驗。歷述二證竟。三，結答圓通。
X16n0308_p0171c11║佛問圓通，我以旋湛，心光發宣，如澄濁流，久成清瑩，
X16n0308_p0171c12║斯為第一。
X16n0308_p0171c13║首句牒問，我以下結答。旋湛者，圓悟因緣無所用
X16n0308_p0171c14║其分別，旋意識而復湛然性故，但前以意含，此方
X16n0308_p0171c15║說出。心光發宣者，見佛出家旋湛既久，即分別而
X16n0308_p0171c16║化心地光故，由此發宣運用，故有神通，亦前以意
X16n0308_p0171c17║含，此方說出也。如澄濁流者，謂旋識復湛，如澄濁
X16n0308_p0171c18║流還復湛水也。久澄清瑩者，謂旋湛既久，心光發
X16n0308_p0171c19║宣，故有神通，如水久澄，便成清瑩之水，有像斯鑑
X16n0308_p0171c20║也。斯為第一句，語雖似通，意實偏指旋湛，良以圓
X16n0308_p0171c21║悟因緣為旋湛之前導，心光發宣為旋湛之後功，
X16n0308_p0171c22║是知不有旋湛，則圓悟徒成狂解，心光惟許性有，
X16n0308_p0171c23║既不能涉塵勞而漸修，又何由斷見思而實證？宜
X16n0308_p0171c24║乎其以旋湛為第一也。若依古德前無意含之義，
X16n0308_p0172a01║則此中旋湛等語無所從矣。六識圓通竟。
X16n0308_p0172a02║四、七大圓通（正脈云：前五大即塵，後二大即識與根。雖不出前根、塵、識三，而特具周徧
X16n0308_p0172a03║廣大之象，故別得大名）。七。一烏芻火大，二持地地大，三月
X16n0308_p0172a04║光水大，四琉璃風大，五空藏空大，六彌勒識大，七
X16n0308_p0172a05║勢至根大。初三：一、作禮陳白。二、歷述二證。三、
X16n0308_p0172a06║結答圓通。初。
X16n0308_p0172a07║烏芻瑟摩於如來前，合掌頂禮佛之雙足，而白佛言：
X16n0308_p0172a08║溫陵曰：烏芻瑟摩，此云火頭。灌頂云：即火首金剛
X16n0308_p0172a09║神也。示為護法，法不應坐，故不言座起，而直云於
X16n0308_p0172a10║前。特標合掌者，以先是擎拳持杵，不合掌故。又特
X16n0308_p0172a11║標禮佛雙足者，以較之諸聖禮佛，分外加敬故。
X16n0308_p0172a12║二、歷述二證二。一、述悟證。二、述修證。初。
X16n0308_p0172a13║我常先憶，久遠劫前，性多貪欲。○有佛出世，名曰空
X16n0308_p0172a14║王。說多淫人，成猛火聚。教我徧觀，百骸四支，諸冷煖
X16n0308_p0172a15║氣。○神光內凝，化多淫心成智慧火，從是諸佛皆呼
X16n0308_p0172a16║召我名為火頭。
X16n0308_p0172a17║初昔性多淫，常與嘗同，猶曾也。我常先憶久遠者，
X16n0308_p0172a18║自述曾於先世記的久遠劫前事故。性多貪欲者，
X16n0308_p0172a19║謂歷世著婬，積習成性，生來即多貪欲，如普門品
X16n0308_p0172a20║多於淫欲者是也。○有佛下。佛教觀火。佛名空王
X16n0308_p0172a21║者，深證第一義空，於諸法中得自在故。法華經佛
X16n0308_p0172a22║顯阿難本云：我與阿難同於空王佛所發心。是知
X16n0308_p0172a23║烏芻瑟摩亦與佛同時發心。但為護法現力士之
X16n0308_p0172a24║迹，遠究深本，實難思議。說多淫人成猛火聚者，令
X16n0308_p0172b01║其知懼，息多淫心，亦對症施藥也。灌頂云：淫本暖
X16n0308_p0172b02║觸，迫發多淫，即成多火，故云火聚。火者，以焚燒為
X16n0308_p0172b03║義。然欲火不唯燒諸善根，而內外相感，實能燒諸
X16n0308_p0172b04║形命天祠、焚身火床等報，可為明證。教以徧觀冷
X16n0308_p0172b05║煖氣者，令其自驗之意。言百骸四支於淫心未動
X16n0308_p0172b06║之時，本自清冷。及欲念一交，則舉體燥熱。以冷形
X16n0308_p0172b07║煖，自信火聚之言非虗妄矣。○神光下。成觀得名。
X16n0308_p0172b08║火觀既成，淫心頓息，火氣不能外洩，反以資益精
X16n0308_p0172b09║神，故稱神光。內凝者，凝聚於內，不洩於外。如世少
X16n0308_p0172b10║欲之人，多身輕體徤，即神光內凝之驗。諺云：精滿
X16n0308_p0172b11║不思欲。今既神光內凝，自應欲念永銷，故云化多
X16n0308_p0172b12║淫心。然婬心熾盛，必至癡迷燥熱。淫心既化，自應
X16n0308_p0172b13║轉癡迷作智明，變燥熱為慧𦦨，照耀性地，焚燒惑
X16n0308_p0172b14║薪，故云成智慧火。從是上契佛乘，與諸佛心印懸
X16n0308_p0172b15║通，故蒙諸佛召以火頭之名。火頭云者，正印其由
X16n0308_p0172b16║火觀而入，為圓通之首也。二、述修證。
X16n0308_p0172b17║我以火光三昧力故，成阿羅漢，心發大願：諸佛成道，
X16n0308_p0172b18║我為力士，親伏魔怨。
X16n0308_p0172b19║觀火成定，故稱火光三昧。以此定力，先斷見思，故
X16n0308_p0172b20║得成阿羅漢。云心發大願者，不住小乘法故。大乘
X16n0308_p0172b21║之願，應有多門，今以護法為門，故云諸佛成道，我
X16n0308_p0172b22║為力士。力士即金剛神也。親伏魔怨者，正法念經
X16n0308_p0172b23║云：昔有國王，第一夫人生千子，欲試當來成佛次
X16n0308_p0172b24║第，俱留孫探第一籌，釋迦當第四籌，乃至樓至當
X16n0308_p0172c01║千籌。第二夫人生二子，一願為梵王，請千兄轉法
X16n0308_p0172c02║輪；一願為密跡金剛神，護千兄教法。今云諸佛成
X16n0308_p0172c03║道，或指賢劫千佛；我為力士，或即密跡金剛。良以
X16n0308_p0172c04║道重魔高，行芳見嫉，故凡諸佛成道說法，多有天
X16n0308_p0172c05║魔橫生留礙，誓願親伏，決不姑容。意以借此嚴土
X16n0308_p0172c06║利生，圓滿菩薩行也。歷述二證竟。三，結答圓通。
X16n0308_p0172c07║佛問圓通，我以諦觀，身心煖觸，無礙流通，諸漏既銷，
X16n0308_p0172c08║生大寶𦦨，登無上覺，斯為第一。
X16n0308_p0172c09║身熱心燥，皆為煖觸。由身及心，乃名諦觀。故前約
X16n0308_p0172c10║初起，但教觀身；此兼深修，并言觀心。必至身心並
X16n0308_p0172c11║觀，乃成三昧。無礙流通者，三昧既成，兼身與心，無
X16n0308_p0172c12║能礙於煖觸。自上而下，時覺流轉通融，所謂神光
X16n0308_p0172c13║內凝是也。化多淫心，因而諸漏永盡，成智慧火，故
X16n0308_p0172c14║云生大寶𦦨。降伏魔怨名大，護法利生名寶，爍惑
X16n0308_p0172c15║照真名𦦨，所謂火光三昧是也。迹為力士，本契佛
X16n0308_p0172c16║乘，故云登無上覺。然貪為惱本，婬稱罪魁，一火觀
X16n0308_p0172c17║而俱盡，故曰斯為第一。烏芻火大竟。
X16n0308_p0172c18║二、持地地大三。一作禮陳白。二歷述修證。三結
X16n0308_p0172c19║答圓通。初。
X16n0308_p0172c20║持地菩薩即從座起，頂禮佛足而白佛言：
X16n0308_p0172c21║菩薩名持地者，準寶雲經，地有十義：一、廣大，二、眾
X16n0308_p0172c22║生依，三、無好惡，四、受大雨，五、生草木，六、種子所依，
X16n0308_p0172c23║七、生眾寶，八、生眾藥，九、風不動，十、師子吼不驚。菩
X16n0308_p0172c24║薩持心如之。若別合者，能發廣大菩提心故，能與
X16n0308_p0173a01║生死眾生作依止故，於諸眾生無揀擇故，承受諸
X16n0308_p0173a02║佛大法雨故，生長一切諸功德故，菩提種子所依
X16n0308_p0173a03║托故，出生利益眾生法故，出生對治煩惱法故，世
X16n0308_p0173a04║間八風所不動故，聞說深法不驚疑故。依本經，則
X16n0308_p0173a05║外平界地，內平心地，持此為因，用求佛果，故名也。
X16n0308_p0173a06║二、歷述修證（此菩薩初修，即依事行，非同前之諸聖先悟後修，故直言修證）二：
X16n0308_p0173a07║一、歷修事行，二、因悟證果。初三：一、初修唯事
X16n0308_p0173a08║平地，二、中間兼事代持，三、後修更兼濟溺。初。
X16n0308_p0173a09║我念往昔普光如來出現於世，我為比丘，常於一切
X16n0308_p0173a10║要路、津口、田地險隘，有不如法妨損車馬，我皆平填，
X16n0308_p0173a11║或作橋梁，或負沙土。
X16n0308_p0173a12║往昔者，亦約過去世言。佛名普光者，身光智光二
X16n0308_p0173a13║俱周普，乃五十三佛之首也。見佛發心出家具戒，
X16n0308_p0173a14║故云我為比丘。要路者，陸行緊要之路，往來所必
X16n0308_p0173a15║由故。津口者，水陸交接之口，津濟所必經故。田地
X16n0308_p0173a16║者，田間種植之地，耕穫所便行故。高下不平曰險，
X16n0308_p0173a17║溝岸迫陜曰隘，葢要路津口田地皆有此等處也。
X16n0308_p0173a18║不惟此等，但有不如法處必至妨損車馬，如車有
X16n0308_p0173a19║失轄折軸之憂，馬有陷脛失足之苦，車馬尚損餘
X16n0308_p0173a20║可知矣。我皆平填者，平高填下因其勢而夷之，或
X16n0308_p0173a21║作橋梁者架木負石掠其勢而避之，或負沙土者
X16n0308_p0173a22║掩水覆泥逆其勢而治之，務使險者坦隘者博，車
X16n0308_p0173a23║無妨馬無損也。二，中間兼事代持。
X16n0308_p0173a24║如是勤苦經無量佛出現於世，或有眾生於闤闠處
X16n0308_p0173b01║要人擎物，我先為擎至其所詣，放物即行不取其直。
X16n0308_p0173b02║如是勤苦者，謂如是平填道路，架橋負河，可謂極
X16n0308_p0173b03║其勤勞，極其辛苦矣。經無量佛出現於世者，顯常
X16n0308_p0173b04║行不輟，是知菩薩漸修之行，已非羣賢可及。此是
X16n0308_p0173b05║結前平地，下乃兼明代持。或有眾生者，謂正修前
X16n0308_p0173b06║行之時，設或遇有眾生，指劣弱少力者言。於闤闠
X16n0308_p0173b07║處，要人擎物者，灌頂云：市垣曰闤，市門曰闠。愚謂
X16n0308_p0173b08║二皆貿易之處。要人擎物者，謂貿得之物，自力所
X16n0308_p0173b09║不能勝故。我先為擎者，人且索直，菩薩倡先為擎，
X16n0308_p0173b10║即攝三施：一、身擎財施，以身為內財故；二、索者，感
X16n0308_p0173b11║化法施；三、物主無畏，即無畏施。詣，猶往也，謂至其
X16n0308_p0173b12║所往處也。放物，即行者不索其直。不取其直者，與
X16n0308_p0173b13║亦不取，此又於財施中足外財義故。
X16n0308_p0173b14║三、後修更兼濟溺。
X16n0308_p0173b15║毗舍浮佛現在世時，世多饑荒，我為負人，無問遠近，
X16n0308_p0173b16║唯取一錢。或有車牛被於泥溺，我有神力為其推輪，
X16n0308_p0173b17║拔其苦惱。
X16n0308_p0173b18║佛名毗舍浮，梵言也，此云徧一切自在，謂於諸法
X16n0308_p0173b19║中得自在故，乃過去莊嚴劫最後佛也。據此，則持
X16n0308_p0173b20║地菩薩始從普光佛所發心，中間經歷五十三佛
X16n0308_p0173b21║及莊嚴劫九百九十九佛，至最後毗舍浮佛出世
X16n0308_p0173b22║時，常行平地及代持之行。是知上云經無量佛者，
X16n0308_p0173b23║乃大略言之，或可千佛之上更有別佛，足成無量，
X16n0308_p0173b24║亦未可定。現在世時，揀非佛滅已後事故。世多饑
X16n0308_p0173c01║荒者，穀不熟，食不給也。上云擎，此云負者，謂輕則
X16n0308_p0173c02║手擎，重則背負，前後各出，其實互具。總一、代持之
X16n0308_p0173c03║行，遠近有二：一、路徑遠近；二、人情遠近。二、俱無問
X16n0308_p0173c04║者，一、顯難易不較；一、明怨親平等。總一、無分別心，
X16n0308_p0173c05║惟取一錢者，以時世饑荒，乞食難得，略取資身，無
X16n0308_p0173c06║多貪故。此上皆屬舊行，下乃更兼濟溺。或有車牛
X16n0308_p0173c07║被於泥溺者，車以牛駕，非同馬之利便，兼以泥溺，
X16n0308_p0173c08║則執御者並受其累。我有神力者，積劫願行所致，
X16n0308_p0173c09║福報所感。為其推輪者，助牛出車。拔其苦惱者，不
X16n0308_p0173c10║唯牛脫泥溺，并執銜者亦令免其累焉。歷修事行
X16n0308_p0173c11║竟。二、因悟證果二。一、蒙教開悟。二、漸次證入。
X16n0308_p0173c12║初。
X16n0308_p0173c13║時大國王延佛設齋，我於爾時平地待佛。○毗舍如
X16n0308_p0173c14║來摩頂，謂我當平心地，則世界地一切皆平。○我即
X16n0308_p0173c15║心開，見身微塵與造世界所有微塵等無差別，微塵
X16n0308_p0173c16║自性不相觸摩，乃至刀兵亦無所觸。
X16n0308_p0173c17║初仍修本行。延，請也。國王請佛者，為國修福，屈九
X16n0308_p0173c18║五之尊，迓萬德之聖，故廣列珍羞無上妙味，故曰
X16n0308_p0173c19║設齋平地，是其本行。且又知佛降臨，故即於爾時
X16n0308_p0173c20║待之。○毗舍下。佛教平心摩頂者，愍其事行久勞，
X16n0308_p0173c21║攝授加持，令其以理融事故。當平心地者，如來藏
X16n0308_p0173c22║心，本無高下。一念瞥起，淨染繁興。若果能離於念
X16n0308_p0173c23║相，則內心平矣。內心既平，外相斯夷。雖陵谷變遷，
X16n0308_p0173c24║而常自如如。滄棄更易，而由來坦坦。故曰：則世界
X16n0308_p0174a01║地，一切皆平。維摩云：欲得淨土，當淨其心。隨其心
X16n0308_p0174a02║淨，則佛土淨。天台云：娑婆心險，感陵谷之高深。極
X16n0308_p0174a03║樂心平，致平地之如掌。皆斯義也。○我即下，得大
X16n0308_p0174a04║開悟。我即心開者，聞佛平心之教，念相離而藏心
X16n0308_p0174a05║開現也。藏心開現，無分別智湛然。根身器界，應念
X16n0308_p0174a06║化成無上知覺。故曰：見身微塵，與造世界所有微
X16n0308_p0174a07║塵，等無差別。既等無差別，則世界地，一切皆平矣。
X16n0308_p0174a08║然身界俱以微塵稱者，以同是微塵所造。依所造，
X16n0308_p0174a09║彰能造。亦欲顯示同為大地故也。微塵自性者，由
X16n0308_p0174a10║上等無差別，進觀身界二塵，同一自性。既同一自
X16n0308_p0174a11║性，於中實無能觸所觸，能摩所摩。故曰：不相觸摩。
X16n0308_p0174a12║豈唯身之與界，不相觸摩。乃至身臨刀兵，亦無所
X16n0308_p0174a13║觸。如六祖延頸刺客，三揮利刃，俱如斬影。即其證
X16n0308_p0174a14║也。又此以上，通以四法界會之，其義更明。如前但
X16n0308_p0174a15║平外地，專務事修，即事法界。蒙教平心，以理奪事，
X16n0308_p0174a16║即理法界。心開見塵，則理不礙事。身界無差，則事
X16n0308_p0174a17║不礙理。即理事無礙法界。至於微塵法界，不相觸
X16n0308_p0174a18║摩，則互相容。即刀兵臨身，無所觸傷，則互相涉入。
X16n0308_p0174a19║即事事無礙法界。但此且約見處言之。所謂得大
X16n0308_p0174a20║開悟者，以此。二，漸次證入。
X16n0308_p0174a21║我於法性悟無生忍，成阿羅漢，迴心今入菩薩位中，
X16n0308_p0174a22║聞諸如來宣妙蓮華佛知見地，我先證明而為上首。
X16n0308_p0174a23║身界二塵，該一切法。彼既同一自性，則一切法皆
X16n0308_p0174a24║同一自性，誰為能生？誰為所生？由此於一切法性，
X16n0308_p0174b01║悟無生理，忍信不疑。按悟處已齊八地，但以伏斷
X16n0308_p0174b02║分齊，方盡見思，故云成阿羅漢。悟處既深，不住淺
X16n0308_p0174b03║證，故於賢劫迴心，至今永入菩薩位中。諸如來，指
X16n0308_p0174b04║賢劫前三佛，兼他方諸佛言之。妙蓮華，即指楞嚴，
X16n0308_p0174b05║以此經亦名大方廣妙蓮華王故。佛知見，即經中
X16n0308_p0174b06║所顯如來藏心，在眼名見，在意名知。六用舉二，以
X16n0308_p0174b07║攝其餘，以同一體故。我先證明者，倡先領修，引攝
X16n0308_p0174b08║後進故。既為引攝後進，眾皆推崇，故曰而為上首。
X16n0308_p0174b09║此約其從賢劫迴心已來說也。歷述修證竟。
X16n0308_p0174b10║三，結答圓通。
X16n0308_p0174b11║佛問圓通：我以諦觀身界二塵等無差別，本如來藏
X16n0308_p0174b12║虗妄發塵，塵銷智圓成無上道，斯為第一。
X16n0308_p0174b13║正脈云：此備述前悟而已。諦觀二字，即前蒙教心
X16n0308_p0174b14║開，以無分別智諦審觀察也。因了二塵無差，知其
X16n0308_p0174b15║本於藏性，依本求末，無別自體，故云虗妄發塵。然
X16n0308_p0174b16║發塵雖屬虗妄，而動念即成違礙。若能奮起精進，
X16n0308_p0174b17║永離念相，妄塵既銷，真智斯圓，無上覺道，不成何
X16n0308_p0174b18║待？是據持地修證，惟以平地為門，故云斯為第一
X16n0308_p0174b19║持地。地大竟。三月光水大，三。一作禮陳白。二
X16n0308_p0174b20║歷述修證。三結答圓通。初。
X16n0308_p0174b21║月光童子即從座起，頂禮佛足而白佛言：
X16n0308_p0174b22║菩薩名月光者，月為水大之精，故前云：諸婆羅門
X16n0308_p0174b23║和合幻藥，手執方諸承月中水，由此菩薩觀水入
X16n0308_p0174b24║圓得水之精，承此精華照臨法界，與諸眾生而作
X16n0308_p0174c01║利益，若彼月光故以為名。此約本經義釋。若依華
X16n0308_p0174c02║嚴，月有四種奇特：一、映蔽星宿；二、示現虧盈；三、有
X16n0308_p0174c03║水現影；四、見皆對目。菩薩映蔽二乘，示有智斷有
X16n0308_p0174c04║感必應，眾生各見對我，與彼月光義相似也。正脈
X16n0308_p0174c05║云：童子乃菩薩別名，表童真德也。亦可童子即法
X16n0308_p0174c06║王之子，如文殊師利亦有以童子稱者。二、歷述
X16n0308_p0174c07║修證（菩薩自云：我今已得阿羅漢道，久離病緣。據此，則是迴小向大，理事雙修，非同諸聖先悟
X16n0308_p0174c08║後修，故亦直言修證）。二。一遇佛教觀，二依教修證。初。
X16n0308_p0174c09║我憶往昔恒河沙劫，有佛出世名為水天，教諸菩薩
X16n0308_p0174c10║修習水觀入三摩地。○觀於身中，水性無奪。初從涕
X16n0308_p0174c11║唾，如是窮盡津液精血，大小便利，身中旋復，水性一
X16n0308_p0174c12║同。見水身中，與世界外浮幢王剎諸香水海，等無差
X16n0308_p0174c13║別。
X16n0308_p0174c14║初教以觀水，事在過去故云往昔，時經多世故云
X16n0308_p0174c15║沙劫，謂逆推從此至彼所過劫數如恒河中沙也。
X16n0308_p0174c16║佛名水天者，因觀水性徹證第一義天，乃三十五
X16n0308_p0174c17║佛之一，如決定毗尼經明。教諸菩薩者，非特為一
X16n0308_p0174c18║人說故，如其所證以度一類之機，故唯教修習水
X16n0308_p0174c19║觀，觀成得忍故云入三摩地。○觀於下，詳示修法，
X16n0308_p0174c20║復有二義：一、先觀內水。外水懸遠，難以攝心，故先
X16n0308_p0174c21║教觀於身中。水性無奪者，水性在身，餘大無能奪，
X16n0308_p0174c22║故初從涕唾等，轉釋無奪之義。在鼻曰涕，在口曰
X16n0308_p0174c23║唾，此水之近於外，顯然而易見者。在咽下嚥曰津，
X16n0308_p0174c24║在喉外溢曰液，此水之近於內，隱然而可覺者。在
X16n0308_p0175a01║骨在髓者曰精，在筋在肉者曰血，此水之寓於內，
X16n0308_p0175a02║幽微而難見難覺者。飲食變退曰大小便利，此又
X16n0308_p0175a03║水之入於上，運轉而注於下者。如是從外向內，由
X16n0308_p0175a04║上至下，一一推窮極盡，無非徧體流動，故云身中
X16n0308_p0175a05║旋復。旋復即流動義也。水性一同者，正脈云：涕唾
X16n0308_p0175a06║津液，水之清相。精血便利，水之濁相。清濁雖異，水
X16n0308_p0175a07║性無別。愚謂一同者，一體通同，地火風等不能陵
X16n0308_p0175a08║滅，上云水性無奪是也。見水下，次觀外水。言雖一
X16n0308_p0175a09║體通同，未免為身所礙，是須引伸外觀，故曰見水。
X16n0308_p0175a10║身中等，謂一向見水之在身中者，又觀其與世界
X16n0308_p0175a11║外香水通也。乳峰摘脈云：按華藏莊嚴世界海下
X16n0308_p0175a12║有大蓮華，名種種光明蕊香幢。此華生於普光摩
X16n0308_p0175a13║尼香水海中，此華內有十佛剎微塵數香水海，一
X16n0308_p0175a14║一海中各有一剎種，每一剎種皆有二十重佛剎，
X16n0308_p0175a15║累高如幢。愚又補之曰：超出如王，合名幢王剎也。
X16n0308_p0175a16║今此中世界外指總香水海，所謂普光摩尼，以此
X16n0308_p0175a17║海在蕊香幢大蓮華下，屬世界之外故。浮幢王剎
X16n0308_p0175a18║指別香水海，所謂十佛剎微塵數，以此海在蕊香
X16n0308_p0175a19║幢大蓮華內，如幢如王之佛剎於中浮故。總別合
X16n0308_p0175a20║論，故云諸香水海。若分別論之，應云與世界外總
X16n0308_p0175a21║香水海及浮幢王剎別香水海也。等無差別者，一
X16n0308_p0175a22║體通同故。既內外一體通同，則不見有身為礙。若
X16n0308_p0175a23║進能亡界，則性合真空耳。然此上自觀於身中下，
X16n0308_p0175a24║古德直作領旨修觀解釋。今細詳其文，並無領旨
X16n0308_p0175b01║之義。葢是水天如來既教修習水觀，復為詳示修
X16n0308_p0175b02║習法也。遇佛教觀竟。二、依教修證三：一初成
X16n0308_p0175b03║內觀，二次修外觀，三證水合空。初。
X16n0308_p0175b04║我於是時，初成此觀，但見其水，未得無身。○當為比
X16n0308_p0175b05║丘，室中安禪。我有弟子，窺窻觀室，唯見清水，徧在室
X16n0308_p0175b06║中，了無所見。童稚無知，取一瓦礫，投於水內，激水作
X16n0308_p0175b07║聲，顧盻而去。我出定後，頓覺心痛，如舍利弗，遭違害
X16n0308_p0175b08║鬼。○我自思惟，今我已得阿羅漢道，久離病緣，云何
X16n0308_p0175b09║今日忽生心痛，將無退失？○爾時，童子捷來我前，說
X16n0308_p0175b10║如上事。我則告言：汝更見水，可即開門，入此水中，除
X16n0308_p0175b11║去瓦礫。童子奉教，後入定時，還復見水，瓦礫宛然，開
X16n0308_p0175b12║門除出。我後出定，身質如初。
X16n0308_p0175b13║初證水局身是時者，依教修習時也。境智相應，是
X16n0308_p0175b14║曰初成。此觀證得水性，一同餘大，無能奪滅，故云
X16n0308_p0175b15║但見其水。雖但見其水，依然在身中旋復，故曰未
X16n0308_p0175b16║得無身。是雖知身中無我，尚未了五蘊皆空也。○
X16n0308_p0175b17║當為下，顯身為礙。言既未得無身，仍是小乘，故云
X16n0308_p0175b18║當為比丘，謂當時尚在比丘位故。室中安禪者，仍
X16n0308_p0175b19║是修習前觀禪，而云安者，以境智相應，不勉而中
X16n0308_p0175b20║故。弟子者，執侍巾瓶之人，見其久在室中，不敢直
X16n0308_p0175b21║入，故惟窺窗觀室，意為探其動與靜也。唯者，揀餘。
X16n0308_p0175b22║言地水火風，咸同一性，無緣不興，興必待緣。今以
X16n0308_p0175b23║水觀為緣，餘緣不復興起，故唯見清水徧室，餘則
X16n0308_p0175b24║了無所見。灌頂云：此即實定果色。後梁法聰禪師、
X16n0308_p0175c01║漢州水觀和尚，室為水淹，可證此義。童稚，即指童
X16n0308_p0175c02║子。凡八歲以上，十五以下者，皆可稱之。事理未諳，
X16n0308_p0175c03║故曰無知。由無知故，起二種疑：一疑明知比丘安
X16n0308_p0175c04║禪，何得室中無人。二疑明知室是觀堂，何得惟見
X16n0308_p0175c05║於水。二疑交懷，故取瓦礫投水，葢為試其有人無
X16n0308_p0175c06║人，是水非水耳。激，振起也。水既作聲，信知是水。雖
X16n0308_p0175c07║信知是水，猶唯恐有人，且看且走，故云顧盻而去。
X16n0308_p0175c08║出定心痛者，雖是瓦礫在中，以未得無身，為身所
X16n0308_p0175c09║礙故也。如舍利弗遭違害鬼者，灌頂云：身子於恒
X16n0308_p0175c10║河岸，居蘭若中，入定被違害鬼，以手掌之，出定頭
X16n0308_p0175c11║痛。今出定心痛，同一為身礙故。○我自下不知，反
X16n0308_p0175c12║疑思惟者，自疑自怪意也。今我已得等者，自謂阿
X16n0308_p0175c13║羅漢道，不惟今日始得，亦早已得故。病緣有二：一、
X16n0308_p0175c14║宿業所感，二、現業所招。言久離者，以既得羅漢，自
X16n0308_p0175c15║應無有現業，早已便得，亦應無有宿業，如是則不
X16n0308_p0175c16║應有痛故。自疑云何忽生，自怪將無退失，不知但
X16n0308_p0175c17║是未能亡身，為身所礙耳。○爾時下，以除為驗。爾
X16n0308_p0175c18║時者，正當自疑自怪時也。童子捷來者，欲釋其疑
X16n0308_p0175c19║怪意故。捷猶速也。說如上事者，謂如上見水徧室，
X16n0308_p0175c20║投礫於中等事，一一詳報故。我則告言等者，謂自
X16n0308_p0175c21║覺由於身礙，教以汝更見水，開門除礫，為試其猶
X16n0308_p0175c22║痛否耶。童子奉教等，亦但解遵諭除礫。其教以除
X16n0308_p0175c23║礫之意，依然不知耳。我後出定等，乃自驗知。所以
X16n0308_p0175c24║心痛者，為有身故。二、次修外觀。
X16n0308_p0176a01║逢無量佛，如是至於山海自在通王如來，方得亡身。
X16n0308_p0176a02║自知心痛，由於身礙，擬欲引伸外觀，求佛攝受，故
X16n0308_p0176a03║又逢無量佛。如是於無量佛所，引伸外觀，至於山
X16n0308_p0176a04║海自在通王如來，外觀始成也。如來名山海自在
X16n0308_p0176a05║通王者，亦水大圓通之號。言水本流通，遇山成礙，
X16n0308_p0176a06║佛以水性圓通，融山成水，故於若山若海，同一自
X16n0308_p0176a07║在流通。然山屬地大，地大既融而為水，餘大可知。
X16n0308_p0176a08║是知此佛，惟以水大圓通，逈超餘門，故稱為王。而
X16n0308_p0176a09║月光進修外觀，必至此佛乃成者，亦同氣相求，同
X16n0308_p0176a10║聲相應義也。外觀既成，則見水身中，與世界外浮
X16n0308_p0176a11║幢王剎，諸香水海，等無差別，故曰方得亡身。
X16n0308_p0176a12║三、證水合空。
X16n0308_p0176a13║與十方界諸香水海。性合真空無二無別。今於如來
X16n0308_p0176a14║得童真名預菩薩會。
X16n0308_p0176a15║上科雖引伸外觀，惟約一華藏界諸香水海，是雖
X16n0308_p0176a16║得亡身，未能亡界，以界相未空故。今於亡身之後，
X16n0308_p0176a17║更以深觀之力，擴充外水，與十方華藏莊嚴世界
X16n0308_p0176a18║諸香水海，一體通同。外此則無界可融，無水可觀，
X16n0308_p0176a19║但見其依於真空，與真空合其體，故曰性合真空。
X16n0308_p0176a20║既性合真空，則空水融即，故曰無二無別。前文所
X16n0308_p0176a21║謂性水真空，性空真水，清淨本然，周徧法界者，此
X16n0308_p0176a22║則極證之矣。今於如來者，如來即指今佛，言前此
X16n0308_p0176a23║雖得亡身，未能亡界，名跡猶是羅漢。今於如來出
X16n0308_p0176a24║世，方得童真之名，參預菩薩之會，以我證得水性
X16n0308_p0176b01║合空，已到法空地故。歷述修證竟。三，結答圓通。
X16n0308_p0176b02║佛問圓通：我以水性一味流通，得無生忍圓滿菩提，
X16n0308_p0176b03║斯為第一？
X16n0308_p0176b04║味，氣分也。答：意謂我以觀於內外水性，同一氣分，
X16n0308_p0176b05║不過流動通融，尚未亡水，及至性合真空，並水亦
X16n0308_p0176b06║亡，由此證得無生法忍。法忍既成，菩提不遠，若欲
X16n0308_p0176b07║取證，不須更求餘門，故曰圓滿菩提，斯為第一。月
X16n0308_p0176b08║光水大竟。四。琉璃風大三。一作禮陳白。二歷
X16n0308_p0176b09║述修證。三結答圓通。初。
X16n0308_p0176b10║琉璃光法王子即從座起，頂禮佛足而白佛言：
X16n0308_p0176b11║琉璃內外明徹，淨無瑕穢。下文菩薩自敘身心發
X16n0308_p0176b12║光，洞徹無礙，即得名之由。故正脈云：取後所悟洞
X16n0308_p0176b13║徹，得琉璃號。又梵語吠琉璃，此云青色寶。由此菩
X16n0308_p0176b14║薩常放青色光明，同彼琉璃，故取以為名。灌頂云：
X16n0308_p0176b15║此即涅槃經中琉璃光，菩薩放青色光至釋迦座
X16n0308_p0176b16║前者也。二、歷述修證（菩薩自敘云，逢佛未幾，得無生忍，義同善財一生圓
X16n0308_p0176b17║證，不可以先悟後修論之，故亦直言修證）。二。一遇佛教觀，二依教修
X16n0308_p0176b18║證。初。
X16n0308_p0176b19║我憶往昔經恒沙劫，有佛出世名無量聲，開示菩薩
X16n0308_p0176b20║本覺妙明，觀此世界及眾生身，皆是妄緣風力所轉。
X16n0308_p0176b21║佛名無量聲者，以修習風觀為號。言一切諸法，莫
X16n0308_p0176b22║不有聲。聲不自聲，因風而有。若直觀於風，恐隱顯
X16n0308_p0176b23║不常，難以成觀，是須以聲觀風。然聲既無量，則風
X16n0308_p0176b24║亦無量。如是而觀，則在在皆成觀境。故佛以之名，
X16n0308_p0176c01║俾修習風觀者，知所從也。又觀成之時，融風歸性。
X16n0308_p0176c02║然後依於性風，發而為無量音聲，應機說法。故佛
X16n0308_p0176c03║以之名，俾成就風觀者，知所用也。開，謂開顯理性。
X16n0308_p0176c04║示，謂指示觀法。菩薩，即所被機也。本覺妙明句，正
X16n0308_p0176c05║明所開之理。由來靈鑑曰本覺，無始不昏曰妙明。
X16n0308_p0176c06║前文所謂性覺妙明，本覺明妙是也。觀此世界等，
X16n0308_p0176c07║正明所示之觀。觀字，指能觀智。世界眾生，即所觀
X16n0308_p0176c08║境。妄，即一念妄動。世界眾生，依此而有，故名為緣。
X16n0308_p0176c09║而又言風力者，以妄動屬風，能與身器為緣，即名
X16n0308_p0176c10║為力。轉猶變也，謂初依本覺妙明，一念妄緣風力
X16n0308_p0176c11║而有業相，由業故轉成能見而有轉相，由能見故
X16n0308_p0176c12║有境界妄現而成現相，是世界眾生之細相現矣。
X16n0308_p0176c13║至於智續執計起業，由此而有業繫苦相，則世界
X16n0308_p0176c14║眾生之麤相著焉。是知世界眾生始於一念妄緣
X16n0308_p0176c15║風力展轉變起，故云皆是等也。然彼佛為顯本覺
X16n0308_p0176c16║妙明而却示以此觀者，葢以覺雖本具，明雖妙成，
X16n0308_p0176c17║奈為一念妄緣風力展轉變起根身器界，內封我
X16n0308_p0176c18║執，外結法縛，流蕩忘返，愈趣愈下，則本覺反成不
X16n0308_p0176c19║覺，妙明永沈無明。佛示此觀，令知風力無依，身器
X16n0308_p0176c20║元空，內不執我而分段無因，外不縛法而變易絕
X16n0308_p0176c21║絆，即本覺而頓成妙覺，緣妙明而轉入圓明，圓通
X16n0308_p0176c22║極致盡於是矣。二、依教修證四。一觀風體同，
X16n0308_p0176c23║二了風性虗，三觀成得忍，四心開證果。初。
X16n0308_p0176c24║我於爾時，觀界安立，觀世動時，觀身動止，觀心動念，
X16n0308_p0177a01║諸動無二，等無差別。
X16n0308_p0177a02║我於爾時者，即於彼佛開顯理性，指示觀門時也。
X16n0308_p0177a03║為資風觀，以復本覺妙明，故於世界身心，周徧觀
X16n0308_p0177a04║察。觀界安立者，謂先觀東西南北四維上下，必由
X16n0308_p0177a05║動而安立。設無有動，誰為安立？觀世動時者，謂次
X16n0308_p0177a06║觀過去現在未來，必由動而成時。設無有動，誰為
X16n0308_p0177a07║遷流？觀身動止者，謂更觀前後左右，必由動而成
X16n0308_p0177a08║止（止定相成）。設無有動，定相誰分？觀心動念者，謂又觀
X16n0308_p0177a09║生住異滅，必由動而成念。設無有動，念相誰立？如
X16n0308_p0177a10║是次第徧觀，情器各二，故云諸動。所動之法雖異，
X16n0308_p0177a11║能動之體不分，故曰無二。唯一風性，故云等無差
X16n0308_p0177a12║別。此觀異歸同，約初心入手言也。二、了風性虗
X16n0308_p0177a13║我時覺了此羣動性，來無所從，去無所至，十方微塵
X16n0308_p0177a14║顛倒眾生同一虗妄。
X16n0308_p0177a15║前觀既成，又復細心體察，故云我時覺了。此羣動
X16n0308_p0177a16║性，即指風言。來無從，去無至者，顯當處出生，隨處
X16n0308_p0177a17║滅盡，徹體虗妄，杳無實體可跟究耳。十方微塵，即
X16n0308_p0177a18║指器界，以是聚微成故。顛倒眾生，即指根身，以因
X16n0308_p0177a19║迷倒有故。然迷倒固為業緣，聚微亦屬風力，咸為
X16n0308_p0177a20║動性，但內外異耳。彼且來無所從，去無所至，況夫
X16n0308_p0177a21║聚微而成十方世界，迷倒而有異類眾生，若狂華
X16n0308_p0177a22║起於翳睛，類幻人成於術力，故曰同一虗妄。此體
X16n0308_p0177a23║一歸，盡約深修增進言也。三，觀成得忍。
X16n0308_p0177a24║如是乃至三千大千一世界內所有眾生，如一器中
X16n0308_p0177b01║貯百蚊蚋啾啾亂鳴，於分寸中鼓發狂閙，逢佛未幾
X16n0308_p0177b02║得無生忍。
X16n0308_p0177b03║承上多界眾生，既已虗妄如是，況夫少界眾生，乃
X16n0308_p0177b04║至一界眾生，其益為虗妄可知。三千大千等，即近
X16n0308_p0177b05║指一世界內，所有異類諸眾生也。然體察虗妄，必
X16n0308_p0177b06║由遠而至近者，以遠境邈茫，易信其虗，近境現在，
X16n0308_p0177b07║難知其妄，葢是以易信例難知耳。雖已例明，猶恐
X16n0308_p0177b08║難知，故又以器貯蚊蚋喻之。一器者，或瓶或鉢之
X16n0308_p0177b09║類。方言：楚曰蚊，秦曰蚋。其嘴如針，刺人作癢，而夜
X16n0308_p0177b10║間尤甚，乃飛蟲之最小者。啾啾，微小聲也。喻意以
X16n0308_p0177b11║三千大千，隨風飄皷，如一瓶鉢小器，隨手運轉。其
X16n0308_p0177b12║中眾生，種類各別，如撲捉百頭蚊蚋，貯放器中。各
X16n0308_p0177b13║以妄緣風力，諍人競我，如啾啾亂鳴。至於諍王圖
X16n0308_p0177b14║覇，開疆展土，建功立業等事，亦不過如在分寸之
X16n0308_p0177b15║中，皷發狂閙。皷，動也。狂，亂也。上云亂鳴，此言狂閙
X16n0308_p0177b16║者，形聲異故。要知一器非久長之物，蚊蚋非大年
X16n0308_p0177b17║之生，一朝器壞，而蚊蚋撲滅，彼啾啾亂鳴，皷發狂
X16n0308_p0177b18║閙者，竟何所有。用此為喻，則根身器界，同一虗妄
X16n0308_p0177b19║之旨，益昭昭矣。逢佛未幾者，謂總計逢佛教觀，依
X16n0308_p0177b20║教修習，未經幾多時也。由遠而近，體觀身器虗妄，
X16n0308_p0177b21║當下離念，於三界內，不見有少法生滅，名為得無
X16n0308_p0177b22║生忍。此體似歸真，約觀成悟證言也。
X16n0308_p0177b23║四，心開證果。
X16n0308_p0177b24║爾時心開，乃見東方不動佛國，為法王子，事十方佛，
X16n0308_p0177c01║身心發光，洞徹無礙。
X16n0308_p0177c02║無生，理顯本覺，妙明自現，故曰爾時心開。梵語阿
X16n0308_p0177c03║閦鞞，此云不動，五十三佛中一也。國名歡喜，亦名
X16n0308_p0177c04║妙樂，或名妙喜，異譯不同故。夫東方為羣動之首，
X16n0308_p0177c05║佛名不動者，表即動而證不動之理。菩薩觀風得
X16n0308_p0177c06║忍，與彼心印懸通，故曰乃見，顯未契此理者，不能
X16n0308_p0177c07║見故。法王即指彼佛，菩薩所證，克肖於彼，能傳其
X16n0308_p0177c08║道，故為子也。雖為彼佛之子，亦能徧事十方諸佛，
X16n0308_p0177c09║以所證之理，圓通一切諸佛法故。下文所謂合十
X16n0308_p0177c10║方佛傳一妙心者，以此即幻身而證法身，即妄心
X16n0308_p0177c11║而證真心，故身心皆能發光。由發光故，表裏洞徹，
X16n0308_p0177c12║猶如琉璃，映現諸法，而無障礙。如法華身根清淨
X16n0308_p0177c13║文云：雖未得無漏，法性之妙身，以清淨常體，一切
X16n0308_p0177c14║於中現。菩薩所以名琉璃光也。歷述修證竟。
X16n0308_p0177c15║三，結答圓通。
X16n0308_p0177c16║佛問圓通：我以觀察風力無依，悟菩提心入三摩地，
X16n0308_p0177c17║合十方佛傳一妙心，斯為第一。
X16n0308_p0177c18║來無所從，去無所至，故曰風力無依。然根身器界
X16n0308_p0177c19║皆以妄緣風力所轉，風既無依，則根身器界一切
X16n0308_p0177c20║皆空，所謂諸妄銷亡是也。諸妄既銷，本覺妙明自
X16n0308_p0177c21║然現前，故曰悟菩提心，所謂不真何待是也。從此
X16n0308_p0177c22║不見有法得無生忍，即動而證不動之理，故云入
X16n0308_p0177c23║三摩地，所謂那伽常定是也。以自所證質之十方
X16n0308_p0177c24║諸佛，而彼諸佛遞代相傳之妙心不越乎此，故云
X16n0308_p0178a01║合十方佛等。是知斯門為真實圓通，故稱第一。琉
X16n0308_p0178a02║璃風大竟。五、空藏空大三。一作禮陳白，二歷
X16n0308_p0178a03║述體用，三結答圓通。初。
X16n0308_p0178a04║虗空藏菩薩即從座起，頂禮佛足而白佛言：
X16n0308_p0178a05║因觀四大無依，銷礙入空，得無邊身，故以虗空為
X16n0308_p0178a06║名。依此出生無礙神力，故名為藏。前云虗空體非
X16n0308_p0178a07║羣相，不拒諸相，發揮菩薩之身，體用同此，至下經
X16n0308_p0178a08║文自見。二、歷述體用（此菩薩批空，便說體用。至於修證，唯末後略顯耳）。
X16n0308_p0178a09║四。一、以理奪事。二、理事無礙。三、事事無礙。四、結
X16n0308_p0178a10║由原證。初（身界為事，虗空為理，唯顯虗空，不留身界，故為以理奪事）。
X16n0308_p0178a11║我與如來，定光佛所，得無邊身。○爾時，手執四大寶
X16n0308_p0178a12║珠，照明十方微塵佛剎，化成虗空。
X16n0308_p0178a13║初先空內身。我與如來者，如來即指釋迦，顯同佛
X16n0308_p0178a14║一時修因也。定光佛，乃指因中所事之佛，梵語提
X16n0308_p0178a15║洹竭。瑞應經翻為定光，無量壽經翻為錠光，法華
X16n0308_p0178a16║經翻為然燈。大論云：太子生時，身光如燈，直至成
X16n0308_p0178a17║佛，亦名然燈。是釋迦如來第二僧祇授記本師，故
X16n0308_p0178a18║得與同事也。得無邊身句，乃菩薩自述所證，未必
X16n0308_p0178a19║與如來同得，但譯者略欠眉目。若於得字上加時
X16n0308_p0178a20║我二字，則分明矣。正脈云：無邊身，即佛十身中虗
X16n0308_p0178a21║空身也。清涼云：混虗空為體性。大集會中，菩薩來
X16n0308_p0178a22║時，純現虗空相，謂阿難言：我身即是虗空，以虗空
X16n0308_p0178a23║證知一切法，為虗空所印。又菩薩言：我以虗空為
X16n0308_p0178a24║庫藏，雨十方無量阿僧祇世界所有寶物、衣服、飲
X16n0308_p0178b01║食。偈云：虗空無邊量，亦無有高下。故知無邊身，即
X16n0308_p0178b02║虗空身焉。而不言云何得者，留待後文中出故。如
X16n0308_p0178b03║後云：由我諦觀，四大無依，妄想生滅，虗空無二。既
X16n0308_p0178b04║四大無依，妄想生滅，自不以色心和合為身。既虗
X16n0308_p0178b05║空無二，即惟以虗空為身。此其所以得無邊身也。
X16n0308_p0178b06║○爾時下，次空外器。言當爾之時，雖得無邊之身，
X16n0308_p0178b07║若外器不空，有二不便：一者身相不純，以有世界
X16n0308_p0178b08║礙故。二者界不我用，以不能隨空轉故。故須并外
X16n0308_p0178b09║器亦空。手指空慧，言菩薩既以空性為身，即應以
X16n0308_p0178b10║空慧為手。故以空慧手保任前之四大空性，不令
X16n0308_p0178b11║有失，即是執持四大寶珠。四大空性稱為寶珠者，
X16n0308_p0178b12║可珍重故，能轉照故。保任既久，四大空性不失，仍
X16n0308_p0178b13║復以內例外，即是照明十方。內之四大既空，例知
X16n0308_p0178b14║外之四大亦復不有，故云微塵佛剎化成虗空。後
X16n0308_p0178b15║云佛國本同，葢以外之四大本同內之四大，以內
X16n0308_p0178b16║例外，二俱成空，不見有少法生滅，故後云於同發
X16n0308_p0178b17║明得無生忍。二、理事無礙（自心，理也。現鏡放光，流灌不礙事也。幢剎，
X16n0308_p0178b18║事也。來鏡入身，同空不礙理也）。
X16n0308_p0178b19║又於自心現大圓鏡，內放十種微妙寶光，流灌十方
X16n0308_p0178b20║盡虗空際。○諸幢王剎，來入鏡內，涉入我身，身同虗
X16n0308_p0178b21║空，不相妨礙。
X16n0308_p0178b22║初、理不礙事。上科身界俱空，得無生忍，即是自性
X16n0308_p0178b23║真心現前時也。但已得其體，未獲其用，恐墮理障，
X16n0308_p0178b24║終礙事修。故又於自心現大圓鏡，大圓鏡即是無
X16n0308_p0178c01║障礙智也。依自心現，理事並照，如大圓鏡，色空俱
X16n0308_p0178c02║現。故內放十種微妙寶光者，即是依於無障礙智，
X16n0308_p0178c03║對十法界機，現起十種差別智也。流灌十方，盡虗
X16n0308_p0178c04║空際者，即是依於十種差別之智，演出十種差別
X16n0308_p0178c05║法門，展轉流通十方空際，所謂無不從此法界流
X16n0308_p0178c06║也。○諸幢下。事不礙理。諸幢王剎，略於水大中釋。
X16n0308_p0178c07║今依灌頂引華藏圖說，更詳釋之。彼云：世界最下，
X16n0308_p0178c08║有十層須彌山微塵數風輪，持上普光摩尼香水
X16n0308_p0178c09║海。海中出生一大蓮華，名種種光明蕊香幢。此華
X16n0308_p0178c10║內有無量香水海，海有無量剎種。每一剎種，皆有
X16n0308_p0178c11║二十層佛剎，累起如幢，高大稱王。今云諸幢王剎，
X16n0308_p0178c12║即無量香水海中諸剎種也。而云來入鏡內者，且
X16n0308_p0178c13║約觀想之力致，故言說法善巧，如上已明。欲彰嚴
X16n0308_p0178c14║土方便，故運想諸幢王剎。（即照華嚴、華藏世界品義想也。）想久觀
X16n0308_p0178c15║成，則諸幢王剎，時時顯現於無障礙智中，故云來
X16n0308_p0178c16║入鏡內。又觀智從心現，故帶剎從心，而涉入身內。
X16n0308_p0178c17║雖涉入身內，由前已得無邊之身，同於虗空，不相
X16n0308_p0178c18║妨礙，所謂無不還歸此法界也。據此，則智流光徧，
X16n0308_p0178c19║度盡十方眾生，唯依自心，剎入我身，嚴淨無邊佛
X16n0308_p0178c20║土，不須遠到。是且以理事無礙，而為度生嚴土之
X16n0308_p0178c21║大善巧大方便也。三，事事無礙。
X16n0308_p0178c22║身能善入微塵國土，廣行佛事得大隨順。
X16n0308_p0178c23║上科理事無礙，猶資觀照融通。此則不假觀照，任
X16n0308_p0178c24║運現起。不離本處，而徧應塵國，故云身能善入。於
X16n0308_p0179a01║一塵中，而轉大法輪，故云廣行佛事。無機不應，有
X16n0308_p0179a02║感即通，故云得大隨順。據此，則妙用等佛，非心思
X16n0308_p0179a03║所能到。惟證乃知，豈言語之可及。此乃以事事無
X16n0308_p0179a04║礙，而為嚴土利生之真功德，真妙用也。
X16n0308_p0179a05║四、結由原證。
X16n0308_p0179a06║此大神力，由我諦觀四大無依妄想生滅，虗空無二
X16n0308_p0179a07║佛國本同，於同發明得無生忍。
X16n0308_p0179a08║此大神力，指上理事無礙，事事無礙二科。以是從
X16n0308_p0179a09║體起用，非跛驢所能為故。由我諦觀等，先空內身
X16n0308_p0179a10║也。言一切眾生，妄認四大為自身相，妄認六塵緣
X16n0308_p0179a11║影為自心相，執我我所，妄受生死。菩薩為出生死，
X16n0308_p0179a12║先觀內身。言諦觀者，謂離於分別，驀直看去也。看
X16n0308_p0179a13║得地水火風，從因緣有。妄想分別，依塵境生。因緣
X16n0308_p0179a14║別離，則四大無依。塵境變壞，則妄想亦滅。心色俱
X16n0308_p0179a15║空，幻身不有，故與虗空無二。所謂得無邊身者，即
X16n0308_p0179a16║在此時。佛國本同句，次空外器也。言佛國亦是四
X16n0308_p0179a17║大所成，本同內之四大。內之四大既空，以內例外，
X16n0308_p0179a18║則外之四大亦空。所謂微塵佛剎，化成虗空者，即
X16n0308_p0179a19║在此時。於同發明者，謂於此內外同空之理，既已
X16n0308_p0179a20║發明，自不見有少法生滅，故曰得無生忍。已得全
X16n0308_p0179a21║體，當起大用。是知理事無礙，事事無礙，皆發端於
X16n0308_p0179a22║此。歷述體用竟。三，結答圓通。
X16n0308_p0179a23║佛問圓通：我以觀察虗空無邊入三摩地，妙力圓明
X16n0308_p0179a24║斯為第一。
X16n0308_p0179b01║身剎俱空，故無邊際。住忍不動，即是三摩。由理事
X16n0308_p0179b02║無礙而至事事無礙，故曰妙力圓明，謂微妙神力
X16n0308_p0179b03║圓徧而明照也。空藏得力於此，故曰斯為第一。空
X16n0308_p0179b04║藏空大竟。六，彌勒識大三。一作禮陳白。二歷
X16n0308_p0179b05║述修證。三結答圓通。初（此菩薩先言修，後言證，雖有神用，攝在證果中
X16n0308_p0179b06║故）。
X16n0308_p0179b07║彌勒菩薩即從座起，頂禮佛足而白佛言：
X16n0308_p0179b08║彌勒清涼云：具曰迷帝隷。西域記：名梅怛麗耶。溫
X16n0308_p0179b09║陵曰：正音梅怛利曳那，此翻慈氏姓也。名阿逸多，
X16n0308_p0179b10║此云無能勝。謂依惟識觀起，同體慈力最強。故正
X16n0308_p0179b11║脈云：慈隆即世，悲臻後劫，愍物迷識，示迹發明也。
X16n0308_p0179b12║二、歷述修證。三。一、遇佛教觀。二、修習證果。三、果
X16n0308_p0179b13║後勝用。初。
X16n0308_p0179b14║我憶往昔經微塵劫，有佛出世，名：日月燈明；我從彼
X16n0308_p0179b15║佛而得出家，心重世名：好遊。族姓！○爾時，世尊教我
X16n0308_p0179b16║修習唯心識定，入三摩地。
X16n0308_p0179b17║初自述好名。法華云：如過去無量無邊不可思議
X16n0308_p0179b18║阿僧祇劫，爾時有佛號日月燈明，如是相繼有
X16n0308_p0179b19║萬佛，皆號日月燈明。彌勒埀跡乃在最後佛時，去
X16n0308_p0179b20║前所過之劫惟取後佛，至今僅可以塵數計之，故
X16n0308_p0179b21║云經微塵劫。佛號日月燈明者，日有導至成熟二
X16n0308_p0179b22║義，月有除熱得涼二義，燈有破暗傳照二義。故玄
X16n0308_p0179b23║贊云：佛能導迷至覺成器熟根，日也；除煩惱熱得
X16n0308_p0179b24║涅槃涼，月也；永破愚癡化生傳法，燈也。亦可以識
X16n0308_p0179c01║性圓明無微不燭，如日月燈故。又法華文殊謂其
X16n0308_p0179c02║是妙光弟子，今云從佛出家者，或出家後轉師妙
X16n0308_p0179c03║光，如明燈八子。事例。名與利相因，既心重世名，則
X16n0308_p0179c04║身為利役可知。既身為利役，必將奔走豪門趨逐
X16n0308_p0179c05║權勢，故曰好遊族姓。法華云貪著於名利，求名利
X16n0308_p0179c06║無厭，多遊族姓家，棄捨所習誦是也。○爾時下，佛
X16n0308_p0179c07║示唯識。世尊因其貪名著利，向外馳求，令知三界
X16n0308_p0179c08║惟心，萬法唯識，故教以修習唯心識定。依修故，名
X16n0308_p0179c09║利所不能牽，族姓所不能屈。其心常澹泊，未曾有
X16n0308_p0179c10║散亂。身體及手足，靜然安不動。故曰入三摩地。
X16n0308_p0179c11║二，修習證果。
X16n0308_p0179c12║歷劫以來，以此三昧事恒沙佛，求世名心歇滅無有。
X16n0308_p0179c13║○至然燈佛出現於世，我乃得成無上妙圓識心三
X16n0308_p0179c14║昧，乃至盡空。
X16n0308_p0179c15║初、以藥除病。歷劫以來者，從昔至今，經歷塵劫以
X16n0308_p0179c16║來，以此三昧者，用此攝心，轉馳名逐利之役，成嚴
X16n0308_p0179c17║土利生之因，隨順諸佛，行菩薩道，故云事恒沙佛。
X16n0308_p0179c18║法華云亦行眾善業，得見無數佛，供養於諸佛，隨
X16n0308_p0179c19║順行大道是也。惟識定深，萬境如電，視虗名若谷
X16n0308_p0179c20║響，鄙微利為蠅摶，故將從前求世名心，歇滅無有。
X16n0308_p0179c21║○至然下。藥病雙亡。然燈即是定光，從什譯故。準
X16n0308_p0179c22║法華，燈明八子相繼成佛，最後者號曰然燈。今云
X16n0308_p0179c23║至然燈，則彌勒初於燈明佛所出家，至第八子成
X16n0308_p0179c24║佛時，猶在菩薩地。故雖在菩薩之地，而內證漸深。
X16n0308_p0180a01║故曰：我乃得成無上妙圓識心三昧。然識心三昧，
X16n0308_p0180a02║仍前唯心識定。而無上妙圓，乃寓有淺深之義。言
X16n0308_p0180a03║歷劫以來，修習此三昧時，先觀一切諸法，唯依賴
X16n0308_p0180a04║耶變現。賴耶具足一切諸法，名圓識心。以此事恒
X16n0308_p0180a05║沙佛求世，名心歇滅無有。次觀賴耶，唯依真如，隨
X16n0308_p0180a06║緣成立。雖隨緣而不變，名妙識心。如是至於然燈
X16n0308_p0180a07║佛時，又觀真如，乃待妄而立。待妄立真，妄真同妄。
X16n0308_p0180a08║唯依一心而為本源，名無上識心。今云無上妙圓
X16n0308_p0180a09║等，乃原始要終言之。葢初得圓識心時，惟是以識
X16n0308_p0180a10║遣法。次得妙識心時，又復以性遣相。後得無上識
X16n0308_p0180a11║心時，乃是以一遣待。要知待既不立，說一亦是強
X16n0308_p0180a12║名。況復三昧，又從誰立。故曰：乃至盡空。是知三昧，
X16n0308_p0180a13║方也。立法、立相、立性，病也。無上妙圓，皆對症之藥
X16n0308_p0180a14║也。及乎病盡藥除，并方亦無所用。夫是之謂言語
X16n0308_p0180a15║道斷，心行處滅，乃究竟真唯識性也。
X16n0308_p0180a16║三、果後勝用。
X16n0308_p0180a17║如來國土淨穢有無，皆是我心變化所現。世尊，我了
X16n0308_p0180a18║如是唯心識故，識性流出無量如來，今得授記次補
X16n0308_p0180a19║佛處。
X16n0308_p0180a20║已得其體，當現其用。如來國土等，先現國土為所
X16n0308_p0180a21║依之處。國土有三：一法性土，無淨無穢；二受用土，
X16n0308_p0180a22║有淨無穢；三變化土，有淨有穢。故統言淨穢有無，
X16n0308_p0180a23║並非惑現及與業招，故云皆是我心等。葢由菩薩
X16n0308_p0180a24║乘本願力，從於一切盡空之清淨心中，神通變化
X16n0308_p0180b01║之所示現，謂雖空而不礙於有也。又既云變化，即
X16n0308_p0180b02║非實有，又雖有而不礙於空也。世尊我了等，次現
X16n0308_p0180b03║如來為教化之主。言如來國土淨穢有無，本惟心
X16n0308_p0180b04║變，眾生不知，謂是實有，唯菩薩能了能知。以是之
X16n0308_p0180b05║故，例知佛亦唯心故。又於識性流出無量如來，是
X16n0308_p0180b06║彼時雖未成佛，已能現土現佛，成辨諸佛所應作
X16n0308_p0180b07║事。今佛知此，乃與授記補處，故云得也。歷述修證
X16n0308_p0180b08║竟。三，結答圓通。
X16n0308_p0180b09║佛問圓通：我以諦觀十方唯識，識心圓明，入圓成實，
X16n0308_p0180b10║遠離依他及徧計執，得無生忍，斯為第一。
X16n0308_p0180b11║我以諦觀等者，謂初修此觀時，先觀十方所有根
X16n0308_p0180b12║身器界，唯是識心之所變現。此觀成時，則識心具
X16n0308_p0180b13║一切法，照一切法，故曰圓明。若更觀識心從緣，真
X16n0308_p0180b14║如有待，唯是一心，乃至盡空一切，是為圓滿成就
X16n0308_p0180b15║真實之性，故曰入圓成實。從此名相依他，妄想徧
X16n0308_p0180b16║計，二俱不立，故曰遠離依他及徧計執。清涼引護
X16n0308_p0180b17║法釋三性云：一切心及心所，由熏習力所變，見相
X16n0308_p0180b18║二分，從緣生故，皆依他起。以斯妄執，定實有無、一
X16n0308_p0180b19║異、俱不俱等，此二方名徧計所執。二空所顯，圓滿
X16n0308_p0180b20║成就諸法實性，名圓成實。徧計如蛇，有名無體故。
X16n0308_p0180b21║依他如繩，有相無性故。圓成如蔴，是彼體性故。灌
X16n0308_p0180b22║頂云：離徧計執，無我也。遠離依他，無法也。入圓成
X16n0308_p0180b23║實，即得無生法忍也。彌勒以此修證，故曰斯為第
X16n0308_p0180b24║一。彌勒識大竟。七、勢至根大三。一、作禮陳白。
X16n0308_p0180c01║二、歷述教修。三、結答圓通。初。
X16n0308_p0180c02║大勢至法王子與其同倫五十二菩薩即從座起，頂
X16n0308_p0180c03║禮佛足而白佛言：
X16n0308_p0180c04║灌頂云：梵語摩訶那鉢，此云大勢至。觀經云：以智
X16n0308_p0180c05║慧光普照一切，令離二途得無上力，是故名大勢
X16n0308_p0180c06║至。思益云：我投足處震動大千及魔宮殿，故名大
X16n0308_p0180c07║勢至。悲華經寶藏佛言：由汝願取大千世界，今當
X16n0308_p0180c08║字汝為大勢至。法華列眾中名得大勢，以其能成
X16n0308_p0180c09║辨一切所應作事故。若依本經釋者，謂菩薩以念
X16n0308_p0180c10║佛心得無生忍大勢力故，攝念佛人不勞而化，故
X16n0308_p0180c11║益以至。言同倫有二：一同修、二同化。同修者，謂恒
X16n0308_p0180c12║河沙劫同修念佛三昧。同化者，謂今在娑婆同攝
X16n0308_p0180c13║念佛眾生。同修淺深不同，有住乾慧者、有住信位
X16n0308_p0180c14║住位乃至等覺位者。同化示現不同，有示乾慧者、
X16n0308_p0180c15║有示信位住位乃至等覺位者。故總以五十二數
X16n0308_p0180c16║計之。二、歷述教修（此菩薩述先佛教示意多，自己修證意少，故標教帶修以
X16n0308_p0180c17║攝於證也）。二。一、詳述佛教，二、略述依修。初三：一、
X16n0308_p0180c18║總教念佛。二、別詳念法。三、結示利益。初。
X16n0308_p0180c19║我憶往昔恒河沙劫，有佛出世，名：無量光；十二如來
X16n0308_p0180c20║相繼一劫，其最後佛，名：超日月光，彼佛教我念佛三昧。
X16n0308_p0180c21║梵語阿彌陀，此翻無量光，或翻無量壽。葢名含二
X16n0308_p0180c22║義，翻譯互出。但既云往昔，且言恒河沙劫，似非現
X16n0308_p0180c23║在彌陀，乃古彌陀也。十二如來者，準大本彌陀經，
X16n0308_p0180c24║阿彌陀佛自具十三號，謂無量光、無邊光、無礙光、
X16n0308_p0181a01║無對光、𦦨王光、清淨光、歡喜光、智慧光、不斷光、難
X16n0308_p0181a02║思光、無稱光、超日月光，合本號為十三。今始終二
X16n0308_p0181a03║號既同，或中間亦同，以佛道通同，古今無異故。言
X16n0308_p0181a04║相繼一劫者，似是前前後後，轉相補處，未必即是
X16n0308_p0181a05║一佛異名。然諸佛境界，不可思議，但能成就利益，
X16n0308_p0181a06║無所不可。是一是異，是古是今，勿甚拘泥。教其念
X16n0308_p0181a07║佛者，或亦因其多障緣故。念佛三昧，有事有理。事
X16n0308_p0181a08║念則專注一佛，念念相繼，念久成定，名曰三昧。理
X16n0308_p0181a09║念則正念佛時，反觀自心，觀久心開，名曰三昧。灌
X16n0308_p0181a10║頂云：念佛法門有四：一持名，二觀像，三觀想，四實
X16n0308_p0181a11║相。前三後一，事理對論。正脈云：據下文，即都攝六
X16n0308_p0181a12║根，淨念相繼也。二、別詳念法。
X16n0308_p0181a13║譬如有人，一專為憶，一人專忘；如是二人，若逢不逢，
X16n0308_p0181a14║或見非見，二人相憶，二憶念深；如是乃至從生至生，
X16n0308_p0181a15║同於形影，不相乖異。○十方如來憐念眾生，如母憶
X16n0308_p0181a16║子。若子逃逝，雖憶何為？子若憶母，如母憶時，母子歷
X16n0308_p0181a17║生不相違遠。
X16n0308_p0181a18║初、如同人相憶，生佛雖異，心性無殊，故總以人喻，
X16n0308_p0181a19║如法華經喻以親友之類。一、專為憶者，喻佛生生
X16n0308_p0181a20║世世，常念眾生心性同佛，皆應成佛也。一、人專忘
X16n0308_p0181a21║者，喻眾生展轉流浪，不知念佛，求佛攝授，接引往
X16n0308_p0181a22║生也。若與或同，不期而遇曰逢，有意而會曰見。若
X16n0308_p0181a23║逢不逢者，喻眾生生值佛世，不知念佛，依舊沈淪
X16n0308_p0181a24║也。或見非見者，喻諸佛現相人中，人不念佛，佛亦
X16n0308_p0181b01║難度也。二、人相憶者，謂彼此互相憶念，喻佛念眾
X16n0308_p0181b02║生，眾生亦念佛也。二、憶念深者，喻眾生念佛，悲感
X16n0308_p0181b03║情切；佛念眾生，慈應恩深。如是則感應道交，不惟
X16n0308_p0181b04║現前成益，乃至生生世世，佛常護念眾生，眾生常
X16n0308_p0181b05║近諸佛，故又喻以同於形影，不相乖異。既爾常護
X16n0308_p0181b06║常近，則緣勝因深，生可成佛，而佛可如願矣。○十
X16n0308_p0181b07║方下，如母子相憶。（上以同人相憶為喻，猶恐其憶念不切，故又舉母子相憶喻之。
X16n0308_p0181b08║以同人較之母子，其情稍疎故。）眾生久沈生死，故為如來所憐。雖
X16n0308_p0181b09║久沈生死，而佛性不失，故又為如來所念。既憐且
X16n0308_p0181b10║念，無時能已。故喻云：如母憶子。諺云：兒行千里母
X16n0308_p0181b11║擔憂。則母之憶子，無時能忘可知。若子逃逝者，喻
X16n0308_p0181b12║眾生不知念佛，流浪生死。雖憶何為者，喻佛雖憐
X16n0308_p0181b13║念，亦無如之何矣。子若憶母，如母憶時者，喻眾生
X16n0308_p0181b14║設若念佛，亦如佛念眾生時之諄切。如是則感應
X16n0308_p0181b15║道交，自然生生世世，常得見佛。故喻以母子歷生，
X16n0308_p0181b16║不想違遠。然彼佛既教念佛，而又連舉二喻者，葢
X16n0308_p0181b17║欲念佛眾生，始而如同人相憶，久則如母子相憶。
X16n0308_p0181b18║庶念佛之功，日親日近，當必獲其效矣。
X16n0308_p0181b19║三、結示利益。
X16n0308_p0181b20║若眾生心憶佛念佛，現前當來必定見佛。○去佛不
X16n0308_p0181b21║遠，不假方便，自得心開。如染香人，身有香氣，此則名
X16n0308_p0181b22║曰香光莊嚴。
X16n0308_p0181b23║初示決定見佛。若眾生心者，謂設若眾生心信我
X16n0308_p0181b24║說也。心信我說，自然憶佛念佛。憶佛者，繫心佛境，
X16n0308_p0181c01║如觀像觀想之類。念佛者，事理一心，如持名實相
X16n0308_p0181c02║之類。又憶念雖各分二種，四者亦互用無礙。現前
X16n0308_p0181c03║見佛者，如禪觀之中，夢寐之際，得見阿彌陀佛金
X16n0308_p0181c04║色之身，得歷阿彌陀佛寶嚴之土。當來見佛者，如
X16n0308_p0181c05║臨命終時，捨報安詳，生極樂國。華開見佛而言必
X16n0308_p0181c06║定者，確許其決無不見，用以堅行人之心故。○去
X16n0308_p0181c07║佛下。示自然心開。承上既必定見佛，則是去佛不
X16n0308_p0181c08║遠。既去佛不遠，則護念緣勝，故不假方便，自得心
X16n0308_p0181c09║開。謂不假餘門為方便，只此念佛，便得心開。所以
X16n0308_p0181c10║華嚴？妙嚴品謂念佛三昧，名無邊海藏門，以能總
X16n0308_p0181c11║攝一切諸法門故。染，襲近也。襲近於香，被香所熏，
X16n0308_p0181c12║自然身有香氣。與彼去佛不遠，蒙佛護念，自然心
X16n0308_p0181c13║開見佛，事理相類，故以為喻。據此，則念佛三昧，亦
X16n0308_p0181c14║可名香光莊嚴。以念佛者，去佛不遠，蒙佛光莊嚴
X16n0308_p0181c15║其心。亦如樂香者，襲近於香，被香光莊嚴其身故。
X16n0308_p0181c16║詳述佛教竟。二、略述依修。
X16n0308_p0181c17║我本因地以念佛心入無生忍，今於此界攝念佛人
X16n0308_p0181c18║歸於淨土。
X16n0308_p0181c19║我本因地，即指昔在超日月光佛時也。蒙佛所教，
X16n0308_p0181c20║如法憶念，不假方便，自得心開，故曰入無生忍。謂
X16n0308_p0181c21║正當心開之時，一念不動，萬有皆空，不見生滅法
X16n0308_p0181c22║也。因中以念佛得益，果上以念佛度生，故今於此
X16n0308_p0181c23║界攝念佛人。此界即指娑婆，或亦分身他土。今對
X16n0308_p0181c24║釋迦，且約此界言之。淨土即指安養。不歸他土，唯
X16n0308_p0182a01║歸安養者，略明五義：一、勢至菩薩本修因處故；二、
X16n0308_p0182a02║諸大菩薩尚願生彼故；三、阿彌陀佛願力深重故；
X16n0308_p0182a03║四、三輩九品皆得往生故；五、十方諸佛同讚西方
X16n0308_p0182a04║故。此皆事論。若以理論者，自心即是彌陀，法性即
X16n0308_p0182a05║是淨土。違真逐妄，背覺合塵，即是捨安養而生娑
X16n0308_p0182a06║婆。反妄歸真，背塵合覺，是其所宜，故惟攝歸淨土。
X16n0308_p0182a07║歷述教修竟。三，結答圓通。
X16n0308_p0182a08║佛問圓通：我無選擇，都攝六根，淨念相繼，得三摩地，
X16n0308_p0182a09║斯為第一。
X16n0308_p0182a10║那律選眼，空生擇意等，各有選擇。勢至不爾，故云
X16n0308_p0182a11║無也。都攝六根者，謂眼不觀色，耳不聽聲等，攝六
X16n0308_p0182a12║和合，歸一精明也。一精明心，離於分別，如是念佛，
X16n0308_p0182a13║名曰淨念。常念常淨，常淨常念，名曰相繼。入無生
X16n0308_p0182a14║忍，證不退轉，名曰得三摩地。較之餘門，獨為直捷
X16n0308_p0182a15║簡易，故曰斯為第一。（此七大中，以火大為首者，貪欲為煩惱根本，宜先治故。以
X16n0308_p0182a16║勢至殿後者，隣於觀音耳根。娑婆眾生，不能修彼者，便修此故。）總結諸聖略說竟。
X16n0308_p0182a17║
X16n0308_p0182a18║楞嚴經指掌疏卷五