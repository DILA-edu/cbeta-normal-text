X16n0308_p0182b01║楞嚴經指掌疏卷六
X16n0308_p0182b02║京都拈華寺賢宗後學達天通理敬述
X16n0308_p0182b03║嗣法門人（興宗祖旺騰清懷仁祖毓較字）
X16n0308_p0182b04║二、觀音廣陳（此菩薩獨廣陳者，以正對此方機故。如文殊揀選偈云：堪以教阿難，及末
X16n0308_p0182b05║劫沈淪是也）。三。一、作禮陳白。二、歷述二證。三、結答圓
X16n0308_p0182b06║通。初。
X16n0308_p0182b07║爾時，觀世音菩薩即從座起，頂禮佛足而白佛言：
X16n0308_p0182b08║梵語阿那婆婁吉底輸，此云觀世音。釋有二義：一、
X16n0308_p0182b09║觀聲救苦；二、觀聲反聞。觀聲救苦者，如法華？普門
X16n0308_p0182b10║品佛答無盡意云：若有眾生受諸苦惱，一心稱名，
X16n0308_p0182b11║菩薩即時觀其音聲，皆得解脫。是知能觀者耳根，
X16n0308_p0182b12║所觀者指世間稱名音聲，此偏約果中利他言之。
X16n0308_p0182b13║觀聲反聞者，如後結答圓通文云：我從耳門因入
X16n0308_p0182b14║流相得三摩提，彼佛如來於大會中授記我為觀
X16n0308_p0182b15║世音號。是知世音二字通該世間音聲，但於正觀
X16n0308_p0182b16║之時不復循塵，惟假之以反觀聞性，此偏約因中
X16n0308_p0182b17║自脩言之。二、歷述二證（為對初機權分悟脩，若據菩薩悟證，即同修證）。
X16n0308_p0182b18║二。一、述悟證。二、述脩證。初二。一遇佛教觀，
X16n0308_p0182b19║二依教悟證。初。
X16n0308_p0182b20║世尊！憶念我昔無數恒河沙劫，於時有佛出現於世，
X16n0308_p0182b21║名：觀世音。我於彼佛發菩提心，彼佛教我從聞、思、修
X16n0308_p0182b22║入三摩地。
X16n0308_p0182b23║憶念者，以宿命智憶念過去事也。劫經無數恒沙
X16n0308_p0182b24║者，極言其時之遠故。佛名觀世音者，亦二義：一果
X16n0308_p0182c01║顯因德，謂此佛因中亦由耳門入故；二名隨機立，
X16n0308_p0182c02║謂佛鑒時機應從耳門入故。正脈云：菩提心不越
X16n0308_p0182c03║三心四願：一者善心，即煩惱誓斷、法門誓學；二者
X16n0308_p0182c04║悲心，即眾生誓度；三者直心，即佛道誓成。又起信
X16n0308_p0182c05║論：第一直心，謂正念真如法故；第二深心，謂樂集
X16n0308_p0182c06║一切諸善法故；第三大悲心，謂廣度一切諸眾生
X16n0308_p0182c07║故。然真如佛道雖性脩異旨，而因該果海、果徹因
X16n0308_p0182c08║源，亦不相違。至於樂集善法，雖不言斷惱，而善惡
X16n0308_p0182c09║勢不並立，亦無妨該攝。是則三心既發，四願必成。
X16n0308_p0182c10║華嚴云：不發此心，所修諸行盡為魔所攝持。是故
X16n0308_p0182c11║凡欲脩行必先發心。佛教從聞思修入三摩地者，
X16n0308_p0182c12║欲令速成菩提，圓滿三心及四願故。聞謂聞慧，謂
X16n0308_p0182c13║初聆密因之教，相似信發。思謂思慧，謂相似非真，
X16n0308_p0182c14║展轉深思。修謂修慧，謂深思諦信，觀行修習。按本
X16n0308_p0182c15║經，如來破妄顯真之後，阿難等雖云各各自知心
X16n0308_p0182c16║徧十方，其實但是相似信發，唯齊聞慧。以四卷初，
X16n0308_p0182c17║滿慈尚云於百步外聆於蚊蚋，況夫阿難等，豈真
X16n0308_p0182c18║能諦信哉？至如來圓彰三藏，兼釋二種深疑，阿難
X16n0308_p0182c19║等雖云大悲寶王善開我心，其實但是深思諦信，
X16n0308_p0182c20║唯齊思慧。以下文喻屋求門，方乃依思慧而求觀
X16n0308_p0182c21║行。是知如來分門以定二義，驗證以釋二疑，綰巾
X16n0308_p0182c22║以示倫次，冥授以選本根，正教以觀行修習，乃齊
X16n0308_p0182c23║脩慧。蓋觀音之在彼佛，亦如阿難之在釋迦，皆是
X16n0308_p0182c24║教以從聞、思、修入三摩地。然必至道場加行，尅期
X16n0308_p0183a01║精修，解六結而越三空，乃為入三摩地也。
X16n0308_p0183a02║二、依教悟證。
X16n0308_p0183a03║初於聞中入流亡所，所入既寂，動靜二相了然不生，
X16n0308_p0183a04║如是漸增聞所聞盡。○盡聞不住，覺所覺空。空覺極
X16n0308_p0183a05║圓，空所空滅。○生滅既滅，寂滅現前。
X16n0308_p0183a06║初先解麤相，三結。初於聞中者，謂聞思既成，信知
X16n0308_p0183a07║耳根實有能聞之性，於是初起修慧，即於聞性中
X16n0308_p0183a08║修也。入流亡所者，謂正當聞聲時，不復循聲流轉，
X16n0308_p0183a09║惟是反觀聞性。蓋對彼一向循塵，出流於外，名為
X16n0308_p0183a10║入流。入流功純，觀照不昧，絲竹交陳而常靜，鐘鼓
X16n0308_p0183a11║並聲而不擾，故曰亡所。謂亡其所緣聲塵，第一解
X16n0308_p0183a12║於動結。（正脈云：動塵有二：一者屈曲聲，謂有意味聲，如言語歌曲之類；二者徑直聲，謂無意味聲，
X16n0308_p0183a13║如水流風動之類。其最有力能牽心者，屈曲聲也，先須斷此。又於屈曲聲中，分為世俗屈曲，道理屈曲。復
X16n0308_p0183a14║於世俗屈曲中，分為有力無力。種種辨析，備在彼疏。愚謂修習觀行，貴在致心一處。且經中既云入流亡
X16n0308_p0183a15║所，而行人但只一味入流，反照無間，自然一切諸聲，一時俱亡。若必於中揀典，何者先斷，何者後斷，則是
X16n0308_p0183a16║妄識紛糺，生滅不停，尚望其聞性現前，而成三昧之益乎？恐礙正修，不得不言，智者鑒之。）所入
X16n0308_p0183a17║既寂者，謂所緣之聲既亡，入流之功漸化，二俱寂
X16n0308_p0183a18║也。然所寂尚餘靜結，入寂則并靜亦亡，故曰動靜
X16n0308_p0183a19║二相，了然不生。又了字有二義：一者逈義，謂逈然
X16n0308_p0183a20║俱無；二者明義，謂了然分明，但不見有生。二義中，
X16n0308_p0183a21║初義於文似順，次義於理似深。此當第二，并靜結
X16n0308_p0183a22║亦解。如是漸增等，謂雖動靜俱解，聞性獨存，但以
X16n0308_p0183a23║結滯在根，非圓通體，故須於如是漸增。如是者，仍
X16n0308_p0183a24║依前觀，離於動靜而更觀也。漸增者，觀久功深，漸
X16n0308_p0183b01║以增明也。漸以增明，頓覺塵既不緣，根無所偶；塵
X16n0308_p0183b02║既不緣，所聞之動靜不生；根無所偶，能聞之根性
X16n0308_p0183b03║亦泯，故曰聞所聞盡。此當第三，并根結亦解。前云
X16n0308_p0183b04║此根初解，先得人空，正此分齊，以塵亡根盡，人無
X16n0308_p0183b05║所依故。按起信十惑，此當麤相中後四。蓋動靜即
X16n0308_p0183b06║是苦相，亦該計名起業，以是苦因故。根結即是執
X16n0308_p0183b07║取，以根有取境義故。前云勞見發塵（勞見即根結，發塵即動靜），
X16n0308_p0183b08║今三結既解，則塵不復發，見不復勞矣。○盡聞下，
X16n0308_p0183b09║次解細相二結。盡聞者，謂既盡所聞動靜，復盡能
X16n0308_p0183b10║聞根也。如是則六用不行，唯餘一覺，覺得聞盡也。
X16n0308_p0183b11║但既有能覺，所覺亦未全離，故須不住。謂進觀此
X16n0308_p0183b12║覺，畢竟何所依故。久久觀之，所覺三相（動靜根也）。既盡
X16n0308_p0183b13║能覺，又復誰名？故曰覺所覺空。此當第四，并覺結
X16n0308_p0183b14║亦解。空覺者，謂既空所覺之三，復空能覺之一。如
X16n0308_p0183b15║是則惟有一空，空諸三一也。但既有能空，所空亦
X16n0308_p0183b16║非實盡，故須極圓。謂究而極之，必求圓滿空性也。
X16n0308_p0183b17║究之又究，頓悟能空所空俱不可得，故曰空所空
X16n0308_p0183b18║滅。此當第五，并空結亦解。前云空性圓明，成法解
X16n0308_p0183b19║脫，正此分齊。謂覺所覺空，空性始圓，對上但得人
X16n0308_p0183b20║空，為偏空故。空所空滅，空性如明，對上覺所覺空，
X16n0308_p0183b21║為昧空故。既圓且明，不惑於法，故云成法解脫。按
X16n0308_p0183b22║起信十惑，覺所覺空，當麤相中續智二相，及細相
X16n0308_p0183b23║中現轉二相。以初盡根時，覺相顯著，即續智二相。
X16n0308_p0183b24║觀行轉深，覺相隱微，即現轉二相。前云知見妄發，
X16n0308_p0183c01║發妄不息（能知見與所知見，虗妄發起，即現轉二相。依此發起，虗妄分別，相續不息，即續
X16n0308_p0183c02║智二相）。今覺結既解，則相續息而妄不復發，發無妄
X16n0308_p0183c03║而知見泯矣。空所空滅，當細相中業相。以業相初
X16n0308_p0183c04║起，能所未分，即空結故。前云由汝無始心性狂亂
X16n0308_p0183c05║（一念妄動曰狂，義當滅結。真妄和合曰亂，義當空結）。今空結既解，是先且無
X16n0308_p0183c06║復亂矣。○生滅下，後解最細一結。生滅既滅者，謂
X16n0308_p0183c07║空性既滅，惟有滅相獨存。若即以滅為真，更是頂
X16n0308_p0183c08║墮細障。故須進觀此滅，乃對生言滅，故曰生滅。若
X16n0308_p0183c09║了對生言滅，滅亦非真，是生滅之滅已既滅矣。如
X16n0308_p0183c10║是則靈心絕待，妙體孤朗，寥矣不動，閴爾無跡，故
X16n0308_p0183c11║曰寂滅現前。此當第六解於滅結，向去乃無結可
X16n0308_p0183c12║解矣。前云解脫法已俱空不生，正此分齊。以俱空
X16n0308_p0183c13║正是滅相，并此不生即寂滅故。按起信十惑對生
X16n0308_p0183c14║言滅，當最初無明。以最初無明約初起為生相，約
X16n0308_p0183c15║還滅為滅相，故前云心性狂亂。今滅結既解，乃無
X16n0308_p0183c16║復狂矣。正脈云此中以三空、六結分之者，蓋三空
X16n0308_p0183c17║是五卷中佛自所說，長水亦知順此，但未能發揮
X16n0308_p0183c18║委悉。至於六結，乃以義推知，非穿鑿也。良以佛綰
X16n0308_p0183c19║巾時，特以詳彰結、解俱有次第，而說、解次第但列
X16n0308_p0183c20║三空，似唯三重，而義含六結。前釋稍明，今此正是
X16n0308_p0183c21║解結正文，豈不投前所說？況細尋文理，六節分明，
X16n0308_p0183c22║非強分也。然正脈但知三空義含六結，而不知六
X16n0308_p0183c23║結理貫十惑。今疏於前文由汝無始心性狂亂一
X16n0308_p0183c24║段，次第以起信十惑配之。至三空文中，不及詳悉
X16n0308_p0184a01║會合。至此釋六結，乃取三空分齊，一一會合詳明。
X16n0308_p0184a02║又段段皆以十惑及前由汝無始心性等義而逆
X16n0308_p0184a03║結之。是不唯顯本經前後一致，抑亦見論主、教主、
X16n0308_p0184a04║祖佛同一鼻孔出氣也。述悟證竟。二、述修證（依二
X16n0308_p0184a05║勝而發三用，借利生以嚴自果，即脩證也）。二。一承獲二勝，二依發三
X16n0308_p0184a06║用。初（謂承前悟證而獲二殊勝也）。
X16n0308_p0184a07║忽然超越世出世間十方圓明，獲二殊勝：一者、上合
X16n0308_p0184a08║十方諸佛本妙覺心，與佛如來同一慈力；二者、下合
X16n0308_p0184a09║十方一切六道眾生，與諸眾生同一悲仰。
X16n0308_p0184a10║全體既現，大用自彰，故得超越世出世間。正脈云
X16n0308_p0184a11║超越，即解脫纏縛之意。愚謂即無能為礙之意。言
X16n0308_p0184a12║寂滅性體本自圓明，但以凡夫執我為世間所礙，
X16n0308_p0184a13║權小執法為出世所礙，由此不能超越，無復圓明。
X16n0308_p0184a14║今以解六結，越三空，世出世法無能為礙，故云超
X16n0308_p0184a15║越。而云忽然者，謂寂滅正現前時，即是超越世出
X16n0308_p0184a16║世時，無勞更用力故。十方亦該諸法。圓明者，圓徧
X16n0308_p0184a17║照明。以能超越世出世故，十方所有諸法無非自
X16n0308_p0184a18║性光明周徧圓滿。古德所謂盡大地是自己光明，
X16n0308_p0184a19║無一法不在光明裏者。以此如是，則上與諸佛同
X16n0308_p0184a20║體，下與眾生同根，故得獲二種殊勝。二種者，如下
X16n0308_p0184a21║所說。殊勝者，權小莫及。此總標也，下乃別列。一者、
X16n0308_p0184a22║正由超越出世出世法不能為礙，故能上合佛心，
X16n0308_p0184a23║所謂因該果海是也。佛心稱本妙覺者，以其在六
X16n0308_p0184a24║結而不繫本來自妙，處迷位而常明本來自覺，所
X16n0308_p0184b01║謂果徹因源是也。與佛如來同一慈力者，佛與眾
X16n0308_p0184b02║生同體，因眾生而起同體之慈；菩薩與諸佛同體，
X16n0308_p0184b03║隨諸佛而現同體之用故。二者乃以超越世間，世
X16n0308_p0184b04║間法不能為礙故。能下合生心，文中不言心者，上
X16n0308_p0184b05║合既爾，可例知故。與諸眾生同一悲仰者，眾生與
X16n0308_p0184b06║諸佛同根，仰諸佛而起同根之悲；菩薩與眾生同
X16n0308_p0184b07║根，為眾生而起同根之用故。（問：同體之慈、同體之用，同根之悲、同根之
X16n0308_p0184b08║用，可得聞乎？答：佛觀眾生等有佛性與我同體，我既得樂亦應令眾生得樂，是為同體之慈。同體之用者，
X16n0308_p0184b09║菩薩觀佛本妙覺心與我同體，佛既為眾生起慈，我亦應隨諸佛起慈，故文中言同一慈力。眾生觀佛本
X16n0308_p0184b10║是凡夫與我同根，佛既離苦，我如何猶在苦中？是為同根之悲。同根之用者，菩薩觀生本妙覺心與我同
X16n0308_p0184b11║根，眾生既悲感仰佛，我亦應代眾生悲感，故文中言同一悲仰。）承獲二勝竟。二、
X16n0308_p0184b12║依發三用（謂依上二勝而發三妙用也）。三。一依上合而成三
X16n0308_p0184b13║十二應，二依下合而成十四無畏，三兼二勝而成
X16n0308_p0184b14║四不思議。初三：一、牒由標數。二、依數別明。三、
X16n0308_p0184b15║結身指成。初。
X16n0308_p0184b16║世尊，由我供養觀音如來，蒙彼如來授我如幻聞熏
X16n0308_p0184b17║聞脩金剛三昧。○與佛如來同慈力故，令我身成三
X16n0308_p0184b18║十二應，入諸圓土。
X16n0308_p0184b19║初由佛授觀，供養亦該親近，是菩薩機感。授觀亦
X16n0308_p0184b20║該教修，是如來教。應如幻者，知真本有修，即無修
X16n0308_p0184b21║也。聞熏聞脩者，唯以反聞熏變執習，惟以反聞修
X16n0308_p0184b22║治自性，無修而修也。金剛三昧者，執習既盡，自性
X16n0308_p0184b23║圓明，成就正定，同於金剛，能壞一切，一切無能壞
X16n0308_p0184b24║故。○與佛下，獲勝成用。三昧既成，出世法不能為
X16n0308_p0184c01║礙，上合佛心，故能與佛同一慈力。以是之故，能隨
X16n0308_p0184c02║諸佛具現同體之用，故曰令我身成云云。三十二、
X16n0308_p0184c03║應對機類分。如下所說，不唯應化娑婆，亦復遍遊
X16n0308_p0184c04║十方，故云入諸國土。二、依數別明五。一能應
X16n0308_p0184c05║四聖，二能應七天，三能應十人，四能應二童，五能
X16n0308_p0184c06║應九部。初四：一能應佛身，二能應獨覺，三能
X16n0308_p0184c07║應緣覺，四能應聲聞。初。
X16n0308_p0184c08║世尊！若諸菩薩入三摩地，進修無漏勝解現圓，我現
X16n0308_p0184c09║佛身而為說法令其解脫。
X16n0308_p0184c10║若諸菩薩者，如前圓通諸聖，各依一門，修習成定，
X16n0308_p0184c11║故云入三摩地。進修無漏者，謂漸次增進，修治煩
X16n0308_p0184c12║惱，以期無漏。如云入流亡所，乃至空所空滅是也。
X16n0308_p0184c13║勝解現圓者，無漏之理，勝妙解悟，漸現圓滿之相。
X16n0308_p0184c14║如云先得人空，乃至成法解脫是也。為對此機，故
X16n0308_p0184c15║現佛身，以菩薩為求佛機故。而為說法者，為說勝
X16n0308_p0184c16║進之法。令其解脫者，令脫頂墮細障。如云生滅既
X16n0308_p0184c17║滅，寂滅現前，及云解脫法已，俱空不生是也。（問，觀音是
X16n0308_p0184c18║菩薩，豈能遽現佛身。答，前云上合諸佛本妙覺心，與佛如來同一慈力，是悟證已齊，佛境豈不能現。況華
X16n0308_p0184c19║嚴初住，即能八相成道。而觀音帶果行因，復何疑哉。總以圓人境界，不可思議，勿得以常途論之。）
X16n0308_p0184c20║二，能應獨覺。
X16n0308_p0184c21║若諸有學寂靜妙明勝妙現圓，我於彼前現獨覺身，
X16n0308_p0184c22║而為設法令其解脫。
X16n0308_p0184c23║溫陵曰：獨覺者，出無佛世，觀物變易，自覺無生，故
X16n0308_p0184c24║號獨覺。今云諸有學者，指願求獨覺一類，凡未入
X16n0308_p0185a01║證道者，皆是也。寂靜妙明，似當修道。法華云：樂獨
X16n0308_p0185a02║善寂，求自然慧。蓋樂獨者，樂於獨處，離諠求寂，即
X16n0308_p0185a03║此中寂義。善寂者，時窮物理，善修靜慮，即此中靜
X16n0308_p0185a04║義。求自然慧，無師自悟，即此中妙明義。然修道已
X16n0308_p0185a05║稱妙明，證道則妙而復勝，故云勝妙現圓。謂證道
X16n0308_p0185a06║位中，殊勝妙明之慧，預現圓滿之相，如未雨先雲，
X16n0308_p0185a07║未火先烟相似。現獨覺身者，應其所求，令信從故。
X16n0308_p0185a08║而為說法者，說加功用行之法，令入無間道故。令
X16n0308_p0185a09║其解脫者，解脫見思煩惱，更侵二習，證入無學道
X16n0308_p0185a10║也。三，能應緣覺。
X16n0308_p0185a11║若諸有學斷十二緣，緣斷勝性勝妙現圓，我於彼前
X16n0308_p0185a12║現緣覺身而為說法，令其解脫。
X16n0308_p0185a13║灌頂引華嚴音義云：梵語畢勒支底劫，此翻獨覺；
X16n0308_p0185a14║梵語鉢羅底迦，此翻緣覺；梵語辟支迦羅，雙通二
X16n0308_p0185a15║名。料揀有五：一、前名麟角，此名部行；二、前不值佛，
X16n0308_p0185a16║此則值佛；三、前但自悟，此依教悟；四、前觀外境，此
X16n0308_p0185a17║觀內緣；五、前則根性明利，此則根性暗鈍。今云有
X16n0308_p0185a18║學者，指願求緣覺一類，未入證道者也。稟教觀緣，
X16n0308_p0185a19║有其二門：一、順觀流轉，知生起因；二、逆觀還滅，悟
X16n0308_p0185a20║無生理。今云斷十二緣，乃約還滅門說，以是發悟
X16n0308_p0185a21║親因，故偏言之。勝性即無生理也，超出世間，故名
X16n0308_p0185a22║勝性。此性以緣斷而顯，故云緣斷勝性。然修道已
X16n0308_p0185a23║稱勝性，而證道位中不但言勝，且臻於妙，故云勝
X16n0308_p0185a24║妙現圓。謂證道位中殊勝微妙之性，預現圓滿之
X16n0308_p0185b01║相，現身說法令脫，義俱準上，以二覺斷證同故。
X16n0308_p0185b02║四、能應聲聞。
X16n0308_p0185b03║若諸有學得四諦空，修道入滅，勝性現圓，我於彼前
X16n0308_p0185b04║現聲聞身而為說法，令其解脫。
X16n0308_p0185b05║四果以前，三果四向，皆名有學，以有惑可斷，有真
X16n0308_p0185b06║可研故。得四諦空者，謂初於佛邊，得聞四諦之法，
X16n0308_p0185b07║及空無我理也。由聞四諦法故，知三界苦，修出世
X16n0308_p0185b08║道，分斷見思，分證涅槃，故云修道入滅。勝性現圓
X16n0308_p0185b09║者，謂羅漢向中，四果最勝，滅性預現圓滿相故。現
X16n0308_p0185b10║聲聞身者，投其所好。而為說法者，說勝進法。令其
X16n0308_p0185b11║解脫者，脫見思縛，及分段苦也。能應四聖竟。
X16n0308_p0185b12║二、能應七天七。一、能現梵王身；二、能現帝釋身；
X16n0308_p0185b13║三、能現自在天；四、能現大自在；五、能現天將軍；六、
X16n0308_p0185b14║能現四天王；七、能現天太子。初。
X16n0308_p0185b15║若諸眾生欲心明悟，不犯欲塵，欲身清淨，我於彼前
X16n0308_p0185b16║現梵王身而為說法，令其解脫。
X16n0308_p0185b17║若諸眾生，指欲界眾生願生梵天者也。欲雖通於
X16n0308_p0185b18║三五（三謂飲食睡眠婬，五謂色聲香味觸），而淫為上首，故偏言欲心，
X16n0308_p0185b19║謂淫欲心也。明悟者，不為欲事昏迷。正脈云：謂深
X16n0308_p0185b20║達淫欲為眾苦之本也。淫欲以染污為性，故名為
X16n0308_p0185b21║塵。永斷妻室，乃為不犯。蓋上句為深知，此句乃痛
X16n0308_p0185b22║戒耳。欲身清淨者，明其不犯之故，乃為欲現身清
X16n0308_p0185b23║淨，為將來生梵因也。於彼現梵身者，應其所求故。
X16n0308_p0185b24║灌頂云：具云梵摩，此翻離繫，謂離下地繫，上升色
X16n0308_p0185c01║界故。或名淨行，謂能行梵德，欲想俱無故。亦稱高
X16n0308_p0185c02║淨，謂高超欲界，愛染不生故。而云王者，即色界天
X16n0308_p0185c03║主也。而為說法者，說四禪法，修證次第，如後天趣
X16n0308_p0185c04║中明。令其解脫者，解脫下界繫縛，成就上升色界
X16n0308_p0185c05║事故。正脈云：此解脫乃成就其決定捨欲生梵之
X16n0308_p0185c06║事。是雖捨求皆具，而重在希求，即同下科成就。且
X16n0308_p0185c07║所修背捨，亦名解脫。灌頂引金光明云：大梵天王
X16n0308_p0185c08║說出欲論，令其離欲生於梵世，即說法義也。
X16n0308_p0185c09║二，能現帝釋身。
X16n0308_p0185c10║若諸眾生欲為天主統領諸天，我於彼前現帝釋身
X16n0308_p0185c11║而為說法，令其成就。
X16n0308_p0185c12║若諸眾生，指人間眾生願生忉利者也（忉利，梵語也，此云三
X16n0308_p0185c13║十三，即欲界第二天也。此天在須彌山頂，四方各有八天，中為善見天，即天主所居，主輔合論共為三十
X16n0308_p0185c14║三天）。今云欲為天主者，不唯願生，且欲為忉利天之
X16n0308_p0185c15║主故。統領諸天者，不惟統領忉利諸天，即下之天
X16n0308_p0185c16║大將軍及四天王皆其臣屬，亦皆為所統也。應其
X16n0308_p0185c17║所求，故於彼前現帝釋身。帝釋，略梵語也，具云釋
X16n0308_p0185c18║迦提桓因。陀羅，此云能主，以能為天主故。說法者，
X16n0308_p0185c19║說上品十善，金光明云釋提桓因種種善論是也。
X16n0308_p0185c20║成就者，依十善因成就帝釋果也。
X16n0308_p0185c21║三，能現自在天。
X16n0308_p0185c22║若諸眾生欲身自在遊行十方，我於彼前現自在天
X16n0308_p0185c23║身而為說法，令其成就。
X16n0308_p0185c24║自在天，愚先著法華依大成，謂是化樂天，以此天
X16n0308_p0186a01║欲受五欲樂時，隨意變化得自在故。孤山云：是欲
X16n0308_p0186a02║界頂天，梵語婆舍䟦提，此云他化自在，謂假他所
X16n0308_p0186a03║作以成己樂，即魔天也。或云六欲天上別有魔王
X16n0308_p0186a04║居處，亦他化自在天攝。今云若諸眾生，即求生他
X16n0308_p0186a05║化者也。欲身自在者，願求正報。如意遊行十方者，
X16n0308_p0186a06║更求依報。無礙正脈云：六欲，四洲之十方也。說法
X16n0308_p0186a07║成就者，為說上上品十善，令其成就欲界最勝他
X16n0308_p0186a08║化自在報故。按欲界六天，此先在上，前之帝釋、後
X16n0308_p0186a09║之四王在下，中非不現，例上下可知故。
X16n0308_p0186a10║四，能現大自在。
X16n0308_p0186a11║若諸眾生欲身自在飛行虗空，我於彼前現大自在
X16n0308_p0186a12║天身而為說法，令其成就。
X16n0308_p0186a13║大自在，依法華大成，謂是他化天。以此天欲受五
X16n0308_p0186a14║欲樂時，餘天為化，自在勝前故。孤山曰：即色頂摩
X16n0308_p0186a15║醯首羅天。大論云：三目八臂，騎白牛，執白拂者是
X16n0308_p0186a16║也。前云遊行，此云飛行者，遊行或有紆曲，飛行一
X16n0308_p0186a17║向直捷。又行十方，或憑高就下；行虗空，唯乘雲御
X16n0308_p0186a18║風。二天自在，勝劣自見。眾生欲此，即願生大自在
X16n0308_p0186a19║天者也。說法成就者，說四禪及四無量心，令成色
X16n0308_p0186a20║頂最勝大自在報也。按此天在色界最上，前初禪
X16n0308_p0186a21║梵王在色界最下。中可例知，亦非不現。（問：上二天古有三釋：
X16n0308_p0186a22║有以欲界五、六二天分配者，法華文句也，大成依之；有以化樂、他化、魔王、摩醯四天總攝者，慈恩玄贊也，
X16n0308_p0186a23║長水依之；有以欲頂、色頂二天解釋者，觀音義疏也，孤山溫陵依之。然文句義疏並智者說，文句云大自
X16n0308_p0186a24║在，有人言是色界頂大自在，此不應超至彼也。義疏又云大自在故，非第六天也。前後語違，究何適從？答：
X16n0308_p0186b01║愚昔註法華依大成說，心且疑之，但以其承用天台，未敢擅易。今據灌頂辨之甚悉，於天台二說準後不
X16n0308_p0186b02║準前，以前說或非後，因知非異前說故。又諸經論中多稱大自在是色頂天，故正脈云：統論諸天皆可該
X16n0308_p0186b03║攝，梵王攝四禪，帝釋四王等攝六欲，二自在別舉欲頂色頂二天，為以別上下之分齊也。但缺四空，以此
X16n0308_p0186b04║論現身，而四空不樂身相，故不為現。縱別有方便利益，不入此例。灌頂云：理實菩薩利生，難以凡情測度。
X16n0308_p0186b05║欲色空天縱不俱列，至下八部中天悉該攝矣。）。
X16n0308_p0186b06║五能現天將軍。
X16n0308_p0186b07║若諸眾生愛統鬼神救護國土，我於彼前現天大將
X16n0308_p0186b08║軍身而為說法，令其成就。
X16n0308_p0186b09║天大將軍者，正脈云：四王主帥，各有八將，韋䭾為
X16n0308_p0186b10║上首。灌頂引金光明經：散脂為大將。二十八部巡
X16n0308_p0186b11║遊世間，皆散脂所管。今云愛統鬼神，即欲求散脂
X16n0308_p0186b12║等流果也。鬼神者，鬼中之神。肇曰：神受善惡雜報，
X16n0308_p0186b13║現形勝人劣天，身甚輕微，人難見故，此鬼神道也。
X16n0308_p0186b14║救護國土者，即巡遊世間，除妖孽，降福祥耳。說法
X16n0308_p0186b15║成就者，說五戒、十善及秘密呪印，呼召鬼神之法，
X16n0308_p0186b16║令其成就天將軍位，隨保護國土心也。
X16n0308_p0186b17║六、能現四天王。
X16n0308_p0186b18║若諸眾生愛統世界，保護眾生，我於彼前現四天王
X16n0308_p0186b19║身而為說法，令其成就。
X16n0308_p0186b20║四天王，註見二卷。灌頂云：此是帝釋外臣武將，住
X16n0308_p0186b21║須彌腰，各領二部鬼神，不令惱人。金光明云：我等
X16n0308_p0186b22║四王二十八部百千鬼神，以淨天眼常觀擁護此
X16n0308_p0186b23║閻浮提，是故我等名護世王。今云愛統世界，即願
X16n0308_p0186b24║為天王，分統四天下也。不令鬼神惱害於人，即是
X16n0308_p0186c01║保護眾生。說法成就者，說上品十善及護國安民
X16n0308_p0186c02║之法，令其成就四王，隨統世護生願也。
X16n0308_p0186c03║七，能現天太子。
X16n0308_p0186c04║若諸眾生愛生天宮，驅使鬼神，我於彼前現四天王
X16n0308_p0186c05║國太子身而為說法，令其成就。
X16n0308_p0186c06║若諸眾生亦指人道中者，因在人道見諸鬼神作
X16n0308_p0186c07║祟擾民亂國，發願生於四天王宮，制諸鬼神不令
X16n0308_p0186c08║作祟，故云愛生天宮。設有違制作祟，還能驅使大
X16n0308_p0186c09║力鬼神而降伏之，故云驅使鬼神。隨其所樂而為
X16n0308_p0186c10║示現，故曰現四天王國太子身。溫陵曰：四天太子
X16n0308_p0186c11║即那吒之類。大吉義經云：護世四王各有九十一
X16n0308_p0186c12║子，四王合有三百六十四子。智論亦如是說。灌頂
X16n0308_p0186c13║云：唐天寶間，西番五國來宼安西，元宗詔不空三
X16n0308_p0186c14║藏入內持念護國仁王陀羅尼，方二七徧，忽見神
X16n0308_p0186c15║將五百荷戈殿前，對曰：北方天王第二子獨徤往
X16n0308_p0186c16║救安西。隨後表奏，因敕諸道府州西北隅置天王
X16n0308_p0186c17║像，永護國界。是天王有子明矣。說法成就者，說歸
X16n0308_p0186c18║戒齋善及符呪印訣之法，令其成就四王太子，以
X16n0308_p0186c19║遂驅使鬼神願也。能應七天竟。
X16n0308_p0186c20║三能應十人，十。一、能現人王身，二、能現長者身，
X16n0308_p0186c21║三、能現居士身，四、能現宰官身，五、能現婆羅門，六、
X16n0308_p0186c22║能現比丘身，七、能現比丘尼，八、能現優婆塞，九、能
X16n0308_p0186c23║現優婆夷，十、能現女人身。初。
X16n0308_p0186c24║若諸眾生樂為人王，我於彼前現人王身而為說法，
X16n0308_p0187a01║令其成就。
X16n0308_p0187a02║樂為人王者，有德懷仁，不忍世亂，發願為有道之
X16n0308_p0187a03║君，以理邦國者也。說法令成者，為說生貴之因，及
X16n0308_p0187a04║帝王德業，以熏隔生之種而已。若彼不自忖量，妄
X16n0308_p0187a05║竊神器，而求篡奪之術者，菩薩豈應之哉。溫陵曰：
X16n0308_p0187a06║自金輪至散粟，皆為人王。若依普門品，惟是散粟，
X16n0308_p0187a07║以彼云小王故也。二，能現長者身。
X16n0308_p0187a08║若諸眾生愛生族姓，世間推讓，我於彼前現長者身
X16n0308_p0187a09║而為說法，令其成就。
X16n0308_p0187a10║在人道中，見有位尊、年高、德重者，為同族之所尊
X16n0308_p0187a11║崇，故亦愛主族姓。孟子曰：朝廷莫如爵，鄉黨莫如
X16n0308_p0187a12║齒，輔世長民莫如德。是知位尊、年高、德重者，不獨
X16n0308_p0187a13║為同族尊崇，亦能為世間推讓，謂到處推重，讓以
X16n0308_p0187a14║居左也。正脈云：西域稱長者，不止年高，蓋世臣大
X16n0308_p0187a15║家而兼有德望者之號。說法成就者，說博施濟眾、
X16n0308_p0187a16║親親仁民之法，令其成就長者，以遂主族世推願
X16n0308_p0187a17║也。三，能現居士身。
X16n0308_p0187a18║若諸眾生愛談名言清淨自居，我於彼前現居士身
X16n0308_p0187a19║而為說法，令其成就。
X16n0308_p0187a20║名言，謂古今典章，欲以訓世故。愛談自居，謂不事
X16n0308_p0187a21║功名，欲以守道故。清淨灌頂，以立言訓世，守道居
X16n0308_p0187a22║貞，隱居潔操，通稱居士。但如次分上中下耳。說法
X16n0308_p0187a23║成就者，說韜光晦跡，垂文作則等法，令其成就居
X16n0308_p0187a24║士，以遂訓世守道等願也。四、能現宰官身。
X16n0308_p0187b01║若諸眾生愛治國土，剖斷邦邑，我於彼前現宰官身
X16n0308_p0187b02║而為說法，令其成就。
X16n0308_p0187b03║國土，王都也。愛治者，輔君修政。溫陵謂三台輔相
X16n0308_p0187b04║是也。邦邑，分封也。剖斷者，理民折獄。溫陵謂州牧
X16n0308_p0187b05║縣長是也。宰者，剖斷義，故上云剖斷邦邑。官兼管
X16n0308_p0187b06║攝義，故上云愛治國土。又宰亦名官，剖斷即兼管
X16n0308_p0187b07║攝。官亦名宰，管攝即兼剖斷。故灌頂以上至卿相
X16n0308_p0187b08║三台，下至州牧百僚，皆號宰官。說法成就者，說脩
X16n0308_p0187b09║齊治平忠愛廉明等法，令其成就宰官，以遂致君
X16n0308_p0187b10║澤民願也。正脈云：上三科似此方儒教所攝。
X16n0308_p0187b11║五，能現婆羅門。
X16n0308_p0187b12║若諸眾生愛諸數術，攝衛自居，我於彼前現婆羅門
X16n0308_p0187b13║身而為說法，令其成就。
X16n0308_p0187b14║天文地理，陰陽度算曰數。巫醫相卜，符水呪印曰
X16n0308_p0187b15║術。愛謂好樂精習，為其可以竦世，可以濟己也。煉
X16n0308_p0187b16║神脩丹，執持生命曰攝。固精養氣，防護損傷曰衛。
X16n0308_p0187b17║自居者，不事外學，為其可以長壽，可以固形也。婆
X16n0308_p0187b18║羅門，此云淨裔。其人自謂從梵天口生，是梵天苗
X16n0308_p0187b19║裔故。或云梵志，其人自謂承襲梵天之法，志生梵
X16n0308_p0187b20║天故。或云淨行，其種別有經書，世世相承，以道學
X16n0308_p0187b21║為業故。說法成就者，為說差別智慧，及煉神調氣
X16n0308_p0187b22║之法，令其成就數術攝衛之學也。正脈云：此科似
X16n0308_p0187b23║此方，醫卜雜技所攝。（問：法華云：十方佛土中，惟有一乘法，無二亦無三。又云：惟
X16n0308_p0187b24║此一事實，餘二則非真。是知聲聞緣覺，尚屬化城。況夫諸天，及人王宰官，長者居士等，治世訓世等法。又
X16n0308_p0187c01║況夫諸婆羅門，種種異學。菩薩何不革其舊習，示以出世正道。而乃順情說法，反以成就其有漏之志。豈
X16n0308_p0187c02║慈悲心者之所為耶？答：有漏法中，有善有惡。設不能成就其善，勢必流而為惡。故菩薩姑且順其欲，成就
X16n0308_p0187c03║善果。待其根器成熟，然後示以出世正道。所謂先以欲鈎牽，後令入佛慧也。下皆倣此。）六、能
X16n0308_p0187c04║現比丘身。
X16n0308_p0187c05║若有男子好學出家，持諸戒律，我於彼前現比丘身
X16n0308_p0187c06║而為說法，令其成就。
X16n0308_p0187c07║在家男子心厭塵勞故，好學出家諸戒律，謂沙彌
X16n0308_p0187c08║十戒，比丘二百五十戒也。比丘此云乞士，謂上乞
X16n0308_p0187c09║佛法以資慧命，下乞飲食以資色身故。或翻除饉，
X16n0308_p0187c10║謂出家持戒是良福田，能生物善除饑饉故。說法
X16n0308_p0187c11║者，說出家法，如稱揚持戒讚歎梵行之類。成就者，
X16n0308_p0187c12║成就五德而為眾中尊也。七，能現比丘尼。
X16n0308_p0187c13║若有女人好學出家，持諸禁戒，我於彼前現比丘尼
X16n0308_p0187c14║身而為說法，令其成就。
X16n0308_p0187c15║在家既厭塵勞，女人仍嫌五障，故好學出家諸禁
X16n0308_p0187c16║戒，謂三百四十八戒，餘諸八敬及式叉摩那等戒，
X16n0308_p0187c17║皆為禁戒方便。善見律云：尼，女也。謂女人出家受
X16n0308_p0187c18║具，稱比丘尼。說法同上。成就者，捨在家法，受出家
X16n0308_p0187c19║法，現轉五障之軀，頓成五德之侶故。
X16n0308_p0187c20║八，能現優婆塞。
X16n0308_p0187c21║若有男子樂持五戒，我於彼前現優婆塞身而為說
X16n0308_p0187c22║法，令其成就。
X16n0308_p0187c23║欲求人天勝報故，樂持五戒，以五戒為人天因故。
X16n0308_p0187c24║五戒者，殺、盜、婬、妄、酒也。前四屬性罪，性即是罪故。
X16n0308_p0188a01║飲酒是遮罪，違遮成罪故。又以其能遮前四，故名
X16n0308_p0188a02║遮罪，如因酒破五戒是也。古德云：五戒即同五常，
X16n0308_p0188a03║以仁則不殺生，義則不偷盜，禮則不邪淫，信則不
X16n0308_p0188a04║妄語，智則不飲酒故。優婆塞，亦名鄔波索迦，唐翻
X16n0308_p0188a05║近事男，謂親近承事佛法僧故。說法者，說居家法，
X16n0308_p0188a06║如說不離塵勞而作佛事，不捨妻子而修梵行之
X16n0308_p0188a07║類。成就者，遵教受行，成就歸戒，而種人天因也。
X16n0308_p0188a08║九，能現優婆夷。
X16n0308_p0188a09║若有女子五戒自居，我於彼前現優婆夷身而為說
X16n0308_p0188a10║法，令其成就。
X16n0308_p0188a11║不惟欲求勝報，兼復為脫女身，故以五戒自居。自
X16n0308_p0188a12║居云者，謂雖無師授自居，然如己授也。優婆夷，亦
X16n0308_p0188a13║云鄔波斯迦，此云近事女，近事同上，唯男女異故。
X16n0308_p0188a14║說法者，不惟說居家法，兼復為說，雖五戒自居，要
X16n0308_p0188a15║必師授，方成近事法也。成就者，不惟成就近事，作
X16n0308_p0188a16║人天因，兼復解脫女身，成就丈夫相故。灌頂引戒
X16n0308_p0188a17║消災經云：印土一男，堅持五戒，出外親友，苦勸飲
X16n0308_p0188a18║酒，遠至他邦，宿啖人鬼婦家。雖破酒戒，餘四戒全，
X16n0308_p0188a19║天神護之，鬼不能啖，即與鬼婦父母，說佛五種戒
X16n0308_p0188a20║法，領同見佛，除諸災障。是知男女皆應持戒，菩薩
X16n0308_p0188a21║為之現身，良有以也。十，能現女人身。
X16n0308_p0188a22║若有女人內政立身以修家國，我於彼前現女主身
X16n0308_p0188a23║及國夫人、命婦、大家而為說法，令其成就。
X16n0308_p0188a24║孝敬仁慈，以事上下，名曰內政，謂行於內而感化
X16n0308_p0188b01║於外故。貞靜勤儉，以修女德，名曰立身，謂德無玷
X16n0308_p0188b02║而自身可立，故修治也。正脈云：閨門為萬化之源，
X16n0308_p0188b03║故關於家國之治亂，家通大夫以下，國通諸侯以
X16n0308_p0188b04║上。孤山曰：女主即天子之后，國夫人謂邦君之妻，
X16n0308_p0188b05║命婦謂妻因夫榮有誥命者。家訓：姑大家謂才德
X16n0308_p0188b06║兼備為內師者，如後漢扶風班彪之女，曹世叔之
X16n0308_p0188b07║妻，和帝數詔入宮，令皇后貴人師事之，世稱曹大
X16n0308_p0188b08║家也。說法者，說三從四德，端風正己之法。成就者，
X16n0308_p0188b09║內感外孚，成就修治家國事，故能應十人竟。
X16n0308_p0188b10║四、能應二童二。一、能現童男身；二、能現童女身。
X16n0308_p0188b11║初。
X16n0308_p0188b12║若有眾生不壞男根，我於彼前現童男身而為說法，
X16n0308_p0188b13║令其成就。
X16n0308_p0188b14║不壞男根者，謂於諸欲境從未染犯，所謂童真是
X16n0308_p0188b15║也。有志終身保守，恐其未能，故菩薩隨其所樂，為
X16n0308_p0188b16║現童男之身。說法者，說離欲法。成就者，令其守真
X16n0308_p0188b17║抱撲，固精保元，成就童真體故。二、能現童女身。
X16n0308_p0188b18║若有處女愛樂處身，不求侵暴，我於彼前現童女身
X16n0308_p0188b19║而為說法，令其成就。
X16n0308_p0188b20║處女，亦云處子，幼女未嫁者之稱。愛樂處身者，願
X16n0308_p0188b21║終身為處女，堅貞自守。如詩云：之死矢靡他是也。
X16n0308_p0188b22║男願有室，女願有家，人之常情。今則視迎娶為侵
X16n0308_p0188b23║凌，以聘嫁為暴棄，深生厭患，故曰不求侵暴。雖曰
X16n0308_p0188b24║不求，恐有強施侵暴，勢不自由，故菩薩為之現童
X16n0308_p0188c01║女身。說法者，說離欲法。成就者，令其增益堅貞，矢
X16n0308_p0188c02║志自守。侵暴不能強施，成就清淨處女身，故能應
X16n0308_p0188c03║二童竟。五、能應九部九。一、能現諸天身，二、能
X16n0308_p0188c04║現諸龍身，三、能現藥叉身，四、能現乾闥婆，五、能現
X16n0308_p0188c05║阿脩羅，六、能現緊那羅，七、能現摩呼羅，八、能現常
X16n0308_p0188c06║人身，九、能現非人身。初。
X16n0308_p0188c07║若有諸天樂出天倫，我現天身而為說法，令其成就。
X16n0308_p0188c08║此中諸天有二：一上所未出者，此復總收。二樂出
X16n0308_p0188c09║天倫者，此復重應。謂上應求入，此應求出。雖同現
X16n0308_p0188c10║天身，而說法成就異故。灌頂云：說法者，為說無常
X16n0308_p0188c11║苦空等法。正脈云：成就者，令其成就脫離願也。（問：脫
X16n0308_p0188c12║離天倫，成就何報？答：此有二義：一者諸天著樂，不得聞法，願生人間者，令其成就人倫。以六道之中，整心
X16n0308_p0188c13║慮，趣菩提，惟人道為能故。二者五衰相現，厭離有漏，願求無漏者，令其成就聖倫。以分段生死，雖天上不
X16n0308_p0188c14║免，惟入聖乃出故。龍等諸部，例此可知。）二能現諸龍身。
X16n0308_p0188c15║若有諸龍樂出龍倫，我現龍身而為說法，令其成就。
X16n0308_p0188c16║灌頂云：梵語那伽，此云龍。有四：一守天宮殿，二興
X16n0308_p0188c17║雲降雨，三開瀆決江，四守護伏藏。類復有異，故云
X16n0308_p0188c18║諸也。僧祇律明龍有五苦，謂生、眠、婬、瞋、死，五時不
X16n0308_p0188c19║免。蛇形復有三苦，謂雖食百味，最初一口化為蝦
X16n0308_p0188c20║蟇；二背布鱗道，砂石雨時，痛乃連心；三蜈蚣食腦，
X16n0308_p0188c21║細蠱鑽身。長阿含經亦明龍有三患：一熱砂炙身，
X16n0308_p0188c22║二風壞宮衣，三金翅鳥啖。因有多苦，故樂出倫。罵
X16n0308_p0188c23║意經云：墮龍有四因緣：一布施，二瞋恚，三輕人，四
X16n0308_p0188c24║自高。阿含云：先多瞋恚，心曲不端，犯戒鬬諍，故墮
X16n0308_p0189a01║龍中。由大行布施福力故，七寶為殿。據此，則說法
X16n0308_p0189a02║者，說施、戒、仁慈、正直、和敬等法。成就者，成就人倫。
X16n0308_p0189a03║若能不住於相，修施、戒等，則聖倫亦可成就。
X16n0308_p0189a04║三、能現藥叉身。
X16n0308_p0189a05║若有藥叉樂度本倫，我於彼前現藥叉身而為說法，
X16n0308_p0189a06║令其成就。
X16n0308_p0189a07║灌頂云：藥叉，此云捷疾，其行捷疾故。亦名夜叉，此
X16n0308_p0189a08║云勇徤，勇猛強徤故。或翻暴惡，其形暴惡故。有地
X16n0308_p0189a09║行、空行、飛行不同。最勝王經云：是等藥叉，悉皆愛
X16n0308_p0189a10║樂如來正法，深心護持。今云樂度本倫者，亦由佛
X16n0308_p0189a11║法熏習，知暴惡為墮緣，深厭之也。度亦同出，皆超
X16n0308_p0189a12║脫義。說法者，說柔順、慈善、持戒、脩福等法。成就者，
X16n0308_p0189a13║成就人倫。若更兼修慧，則成就聖倫也。
X16n0308_p0189a14║四，能現乾闥婆。
X16n0308_p0189a15║若乾闥婆樂脫其倫，我於彼前現乾闥婆身而為說
X16n0308_p0189a16║法，令其成就。
X16n0308_p0189a17║灌頂云：乾闥婆，此云香陰，不啖酒肉，惟以香資陰
X16n0308_p0189a18║故。清涼云：食香止十寶山，食諸香粖故。或翻尋香
X16n0308_p0189a19║行，在須彌山南，金剛窟住。帝釋須樂燒沈水香，此
X16n0308_p0189a20║神尋香而至。什曰：是天主倒幢俗樂神也。然既為
X16n0308_p0189a21║帝釋樂神，自應劣於諸天。諸天尚樂出倫，況復此
X16n0308_p0189a22║神？故亦樂脫。說法者，說離於放逸，及中品十善等
X16n0308_p0189a23║法。成就者，脫於本倫，成就人倫。以離於放逸，則本
X16n0308_p0189a24║倫不繫；中品善成，而人倫可獲也。
X16n0308_p0189b01║五，能現阿脩羅。
X16n0308_p0189b02║若阿脩羅樂脫其倫，我於彼前現阿脩羅身而為說
X16n0308_p0189b03║法，令其成就。
X16n0308_p0189b04║阿脩羅，此云無端正，以其類有端正女無端正男
X16n0308_p0189b05║故。亦云非天，以其類有天福無天德故。據本經，有
X16n0308_p0189b06║胎生、卵生、濕生、化生，不同於後七趣中見。長阿含
X16n0308_p0189b07║經云：南洲金剛山中有修羅宮，六千由旬欄楯行
X16n0308_p0189b08║樹。然一日一夜三時受苦，苦具自來入其宮中。是
X16n0308_p0189b09║知樂脫其倫，亦為受苦生厭離心也。阿毗曇論云：
X16n0308_p0189b10║不能忍善，不能下意諦觀種種教化。以憍慢故，非
X16n0308_p0189b11║善徤兒，又非天行，名阿脩羅。名義集云：由在因時，
X16n0308_p0189b12║雖行五常，懷猜忌心，欲勝他故，作下品十善感修
X16n0308_p0189b13║羅身。是知說法者，說柔和善順，慈忍謙敬，虗心受
X16n0308_p0189b14║教，及中品十善等法。成就者，成就人倫，以因轉果
X16n0308_p0189b15║自轉故。（按諸經，修羅之後應有迦樓羅部。今不具者，於後非人中攝故。）
X16n0308_p0189b16║六，能現緊那羅。
X16n0308_p0189b17║若緊那羅樂脫其倫，我於彼前現緊那羅身而為說
X16n0308_p0189b18║法，令其成就。
X16n0308_p0189b19║緊那羅，此云疑神，其形似人，頭有一角，見者生疑，
X16n0308_p0189b20║故唐翻歌神，是帝釋法樂神也。菩薩處胎經云：須
X16n0308_p0189b21║彌山北十寶山間，有緊那羅於中治化，由昔布施
X16n0308_p0189b22║之力，居七寶殿，壽命甚長。天欲奏樂，腋下汗流，便
X16n0308_p0189b23║自上天。帝釋請佛，諸天弦歌而頌法門者，即是此
X16n0308_p0189b24║神樂。脫其倫者，或由歌頌法門熏習力故。說法者，
X16n0308_p0189c01║說歌咏亂心，欲樂不常，及中品十善等法。成就者，
X16n0308_p0189c02║脫於本倫，成就人倫，整心慮，趣菩提也。
X16n0308_p0189c03║七，能現摩呼羅。
X16n0308_p0189c04║若摩呼羅伽樂脫其倫，我於彼前現摩呼羅伽身而
X16n0308_p0189c05║為說法，令其成就。
X16n0308_p0189c06║摩呼羅伽，什曰：地龍。肇云：大蟒神。長水云：田蚥。腹
X16n0308_p0189c07║行之類。然天龍自在無礙，尚有多苦，況地龍腹行，
X16n0308_p0189c08║其苦自倍，故亦樂脫其倫。又此類聾騃無知，含毒
X16n0308_p0189c09║傷生，多從癡恚中來。菩薩為之現身，說修慧、修慈
X16n0308_p0189c10║等法，令其永捨癡恚，成就人倫，則整心慮，趣菩提，
X16n0308_p0189c11║可希冀矣。八、能現常人身。
X16n0308_p0189c12║若諸眾生樂人、脩人，我現人身而為說法，令其成就。
X16n0308_p0189c13║眾生者，六道通稱，今就人道言。按前人王宰官等
X16n0308_p0189c14║皆名為人，今約無有異求者言。無有異求，生生世
X16n0308_p0189c15║世願在人中，故曰樂人脩人。法苑云：人，忍也，違順
X16n0308_p0189c16║能忍故。孟子曰：人仁他，無惻隱之心，非人也。頂生
X16n0308_p0189c17║王經云：人，意也，能善思惟，能憶念故。婆沙云：人能
X16n0308_p0189c18║息意，能修道，得達分故。是知內教外教皆重人倫，
X16n0308_p0189c19║故樂修也。又灌頂云：樂修含八意：一、人身難得，故
X16n0308_p0189c20║求不失；二、世世為人，易於修證；三、三乘聖人並生
X16n0308_p0189c21║人中；四、唯於人世可值佛法；五、八部皆慕，人豈不
X16n0308_p0189c22║願；六、惟人道中能趣菩提；七、諸天著樂，餘趣多苦；
X16n0308_p0189c23║八、佛菩薩道皆從人得。據此，則現在人中者宜知
X16n0308_p0189c24║自重。說法者，說中品戒善為等流因。成就者，成中
X16n0308_p0190a01║品色心為等流果故。九，能現非人身。
X16n0308_p0190a02║若諸非人，有形、無形，有想、無想，樂度其倫，我於彼前
X16n0308_p0190a03║皆現其身而為說法，令其成就。
X16n0308_p0190a04║上科人倫，統收人王宰官等不盡之類。此科非人，
X16n0308_p0190a05║統收天龍鬼神等不盡之類。以彼所不攝者，皆此
X16n0308_p0190a06║攝故。長水曰：有形如休咎精明等，無形如空散銷
X16n0308_p0190a07║沈等，有想如鬼神精靈等，無想如精神化為土木
X16n0308_p0190a08║金石等。於後七卷中，明現身則各隨其類，說法則
X16n0308_p0190a09║各應其機，成就者各如其願。依數別明竟。
X16n0308_p0190a10║三、結身指成。
X16n0308_p0190a11║是名妙淨。三十二應入國土身，皆以三昧聞熏聞修，
X16n0308_p0190a12║無作妙力自在成就。
X16n0308_p0190a13║是名句指上應前，謂指上別列應前總標之數而
X16n0308_p0190a14║結成之。一時頓現曰妙，徧應無私曰淨。三十二應
X16n0308_p0190a15║與普門品互為出沒，如天中此有四王太子，彼經
X16n0308_p0190a16║則無；婦中此有女主及國夫人，彼經亦略；八部中
X16n0308_p0190a17║彼有迦樓羅名，八部外彼有執金剛神，此並不列。
X16n0308_p0190a18║蓋以菩薩妙應無方，神化莫測，況夫人與非人無
X16n0308_p0190a19║機不收，兩經隨意取捨以成三十二數，實各無盡，
X16n0308_p0190a20║勿過拘執。應徧塵剎，故稱入國土身。普門品中為
X16n0308_p0190a21║應無盡，意問唯言遊化娑婆，非謂菩薩妙應只在
X16n0308_p0190a22║娑婆，故彼重頌中亦言十方諸國土無剎不現身
X16n0308_p0190a23║也。皆以三昧等者，出其所以能得妙應之故。三昧
X16n0308_p0190a24║即耳門三昧。聞熏聞修者，熏變執習，修治自性，惟
X16n0308_p0190b01║用反聞也。六結既解，妙用自現，不假造作，故曰無
X16n0308_p0190b02║作妙力。任運而應，故曰自在成就。依上合而成三
X16n0308_p0190b03║十二應竟。二、依下合而成十四無畏三。一、牒
X16n0308_p0190b04║由標數。二、依數別明。三、結力顯益。初。
X16n0308_p0190b05║世尊！我復以此聞熏聞修金剛三昧無作妙力。○與
X16n0308_p0190b06║諸十方三世六道一切眾生同悲仰故，令諸眾生於
X16n0308_p0190b07║我身心獲十四種無畏功德。
X16n0308_p0190b08║初因修成力聞熏，聞修同上，能解諸結，名金剛三
X16n0308_p0190b09║昧淨極光通，曰無作妙力。○與諸下，獲勝成用。淨
X16n0308_p0190b10║極光通，寂照含虗，世間法不能為礙。下合生心，故
X16n0308_p0190b11║能與一切眾生同一悲仰。以是之故，能與眾生現
X16n0308_p0190b12║同根之用，故云令諸眾生等也。十四無畏，如下所
X16n0308_p0190b13║說。我者，菩薩自稱。言菩薩以身心加被，能以無畏
X16n0308_p0190b14║施與眾生，令諸眾生於菩薩身心上獲十四種無
X16n0308_p0190b15║畏，以成脫苦功德。功德即利益也。二、依數別明
X16n0308_p0190b16║十四。一苦惱無畏（至）十四持名無畏。初。
X16n0308_p0190b17║一者、由我不自觀音，以觀觀者，令彼十方苦惱眾生
X16n0308_p0190b18║觀其音聲，即得解脫。
X16n0308_p0190b19║不自觀音者，不似眾生一向循塵也。以觀觀者句，
X16n0308_p0190b20║謂就彼能觀反觀自性也。自能如是修習，亦能令
X16n0308_p0190b21║彼苦惱眾生聞名感發稱我名號，故云觀其音聲。
X16n0308_p0190b22║不言稱名而言觀聲者，稱名但屬事念，觀聲亦兼
X16n0308_p0190b23║理持，蓋由菩薩慈力加被，能令理事兼修，故普門
X16n0308_p0190b24║品一心稱名。古德亦言有事有理，但以事修未必
X16n0308_p0190c01║契理，理修無不攝事，故但言觀聲即兼稱名。然事
X16n0308_p0190c02║修稱名，機心與聖心相交；理修忘塵，苦性與聲性
X16n0308_p0190c03║俱寂，故曰即得解脫。此經與普門品所以不盡同
X16n0308_p0190c04║者，以此經偏重勸修，故觀其音聲指在機感；普門
X16n0308_p0190c05║唯為顯用，故觀其音聲指在聖應。同中有異，幸勿
X16n0308_p0190c06║刻舟。正脈云：苦惱雖通分約身心，亦可謂苦楚其
X16n0308_p0190c07║身而惱亂其心也。又云：別列不盡，一切苦惱皆攝
X16n0308_p0190c08║此中。灌頂云：此一為總，下十三為別。別中前七苦
X16n0308_p0190c09║也，後六惱也。二、火難無畏。
X16n0308_p0190c10║二者、知見旋復，令諸眾生設入大火，火不能燒。
X16n0308_p0190c11║知見旋復者，謂六根互通，菩薩既旋聞復性，知見
X16n0308_p0190c12║亦隨聞而旋復，所謂一根反元，六處解脫是也。然
X16n0308_p0190c13║見覺屬火，與一切火性相通，故見業交則見猛火。
X16n0308_p0190c14║今知見既旋，亦能隨感旋彼餘火，故令眾生入火
X16n0308_p0190c15║不燒。普門品言威神之力者，亦由旋復功極，異中
X16n0308_p0190c16║有同，應須善會。正脈云：證極法界，威神無量。故令
X16n0308_p0190c17║一心稱名者，即為大悲威光所攝，不墮火難，如入
X16n0308_p0190c18║山陰，暑不能侵也。三水難無畏。
X16n0308_p0190c19║三者、觀聽旋復，令諸眾生大水所漂，水不能溺。
X16n0308_p0190c20║觀聽旋復者，謂反觀聽聞之性，旋妄聞，復真聞也。
X16n0308_p0190c21║然聞聽屬水，與一切水性相通，故聞業交則見大
X16n0308_p0190c22║水。今既旋聞復性，亦能隨感旋彼餘水，故令眾生
X16n0308_p0190c23║入水不溺。四、鬼難無畏。
X16n0308_p0190c24║四者、斷滅妄想，心無殺害，令諸眾生入諸鬼國，鬼不
X16n0308_p0191a01║能害。
X16n0308_p0191a02║正脈云：鬼神以陰隱為想因，以殺害為墮緣。今菩
X16n0308_p0191a03║薩於反聞時，內滅妄想，心無殺害，全超鬼神心行。
X16n0308_p0191a04║以此全超威力，能令稱名者免於鬼難。
X16n0308_p0191a05║五、刀兵無畏。
X16n0308_p0191a06║五者熏聞成聞，六根銷復同於聲聽，能令眾生臨當
X16n0308_p0191a07║被害刀段段壞，使其兵戈猶如割水，亦如吹光性無
X16n0308_p0191a08║搖動。
X16n0308_p0191a09║熏聞成聞者，以反聞力，熏脩妄聞，以成究竟堅固
X16n0308_p0191a10║之真聞也。六根銷復，同於聲聽者，謂其餘五根，銷
X16n0308_p0191a11║妄復真，亦同聲家之聽。以元一精明，銷則俱銷，復
X16n0308_p0191a12║則俱復也。俱復故，究竟堅固之性，隨感徧周，故能
X16n0308_p0191a13║令彼刀段段壞。俱銷故，畢竟空寂之理，遇事便融，
X16n0308_p0191a14║故能令如割水吹光。既如割水吹光，而其人性自
X16n0308_p0191a15║如如，不覺不知，故云無搖動也。又此中言被害者，
X16n0308_p0191a16║似是屈遭憲網，誤入讐門。言兵戈者，似是身臨戰
X16n0308_p0191a17║陣，彼敵衝圍。際斯二者，頃刻身首異處，須臾性命
X16n0308_p0191a18║不保，能令無畏，益顯神奇。六、鬼見無畏。
X16n0308_p0191a19║六者、聞熏精明，明徧法界，則諸幽暗性不能全，能令
X16n0308_p0191a20║眾生、藥叉、羅剎、鳩槃茶鬼及毗舍遮、富單那等，雖近
X16n0308_p0191a21║其旁，目不能視。
X16n0308_p0191a22║正脈云：首二句言反聞功極，發本明耀，圓照法界
X16n0308_p0191a23║也。次二句言鬼神陰隱想習，向暗背明，反不堪於
X16n0308_p0191a24║光耀。如梟鳥夜視晝盲，羅剎向日不見是也。灌頂
X16n0308_p0191b01║云：藥叉男鬼，羅剎女鬼也。此二皆食人鬼。人屍若
X16n0308_p0191b02║臭，呪養令鮮。多聞天轄鳩槃茶，此云甕形，魘魅鬼
X16n0308_p0191b03║也。增長天轄毗舍遮，此云噉精氣，能噉人及五穀
X16n0308_p0191b04║精氣。持國天轄富單那，此云臭餓鬼，主熱病者。廣
X16n0308_p0191b05║目天轄等者，該餘。以鬼類尚多，言不能盡故。近旁
X16n0308_p0191b06║目不能視者，如土地不見洞山，鬼使不見事僧之
X16n0308_p0191b07║類。視既不能，自然無害。（問：此與前文鬼難何異？答：前約一類，此約多類。又前
X16n0308_p0191b08║約身入鬼國，此約無端誤遇。雖同為鬼難，不妨前後各出。）七、枷鎖無畏。
X16n0308_p0191b09║七者音性圓銷，觀聽反入，離諸塵妄，能令眾生禁繫
X16n0308_p0191b10║枷鎖所不能著。
X16n0308_p0191b11║音性圓銷者，謂聲塵銷滅也。觀聽反入者，謂耳根
X16n0308_p0191b12║旋復也。離諸塵妄者，謂色等諸塵亦隨聲銷滅，見
X16n0308_p0191b13║等諸妄亦隨聞而旋復也。諸妄既復，以真護彼，能
X16n0308_p0191b14║令枷鎖斷壞。諸塵既滅，以空融彼，能令禁繫同虗。
X16n0308_p0191b15║故云所不能著。八、賊難無畏。
X16n0308_p0191b16║八者滅音圓聞，徧生慈力，能令眾生經過險路，賊不
X16n0308_p0191b17║能劫。
X16n0308_p0191b18║滅音亡聲，則塵不能隔；塵不能隔，則聞性圓徧；聞
X16n0308_p0191b19║性圓徧故，尋聲所至，徧生慈力；徧生慈力故，隨處
X16n0308_p0191b20║護生，應緣化暴，故能令諸眾生遇賊不劫。法華大
X16n0308_p0191b21║成云：或曠絕幽隘之處，或怨賊衝出之徑，皆名險
X16n0308_p0191b22║道。道即路也。九，貪毒無畏。
X16n0308_p0191b23║九者、熏聞離塵色所不劫，能令一切多婬眾生遠離
X16n0308_p0191b24║貪欲。
X16n0308_p0191c01║熏聞者，熏修聞性，令六根圓通也。離塵者，離諸聲
X16n0308_p0191c02║塵，并六境俱脫也。六境俱脫，則幻色無力；六根圓
X16n0308_p0191c03║通，則真性有力。以無力劫有力，自然不能。如云主
X16n0308_p0191c04║人若悟，則諸客邪不得其便是也。此雖菩薩自所
X16n0308_p0191c05║證境，然以下合力故，因能令彼多淫眾生，遠離貪
X16n0308_p0191c06║欲眾生。言多淫者，謂欲習偏重，對境數起，輕而損
X16n0308_p0191c07║身喪德，重而亡軀失命，且招來世妻不貞良，眷屬
X16n0308_p0191c08║乖意。尤其甚者，銅柱鐵牀等報，臨終現前；積寒堅
X16n0308_p0191c09║冰等獄，從頭自受。能令遠離，菩薩之真慈大矣。
X16n0308_p0191c10║十，瞋毒無畏。
X16n0308_p0191c11║十者、純音無塵，根境圓融，無對所對，能令一切忿恨
X16n0308_p0191c12║眾生離諸瞋恚。
X16n0308_p0191c13║純音者，離於徧計所執名相，唯餘依他所起音聲，
X16n0308_p0191c14║雖餘音聲而無染污障蔽之力，故曰無塵。然音既
X16n0308_p0191c15║無染無障，根亦無局無礙，如是則根境融為一性。
X16n0308_p0191c16║如耳家根境既爾，餘五亦然，故曰圓融。如前云見
X16n0308_p0191c17║與見緣并所想相，如虗空華本無所有，此見及緣
X16n0308_p0191c18║元是菩提妙淨明體是也。無對所對者，謂既為一
X16n0308_p0191c19║性，則根無能對之義，而境亦無所對之義，自應無
X16n0308_p0191c20║有瞋恚，以瞋恚生於對待違拒故也。能令一切等，
X16n0308_p0191c21║亦由菩薩下，合力故。眾生言忿恨者，謂瞋習偏重
X16n0308_p0191c22║對境莫制，輕則傷氣取辱，重則忘身及親，且致來
X16n0308_p0191c23║世被他求砒為人惱害。尤其甚者，刀山鐵橛劒樹
X16n0308_p0191c24║劒輪等相臨終現前，宮割斬斫剉刺槌擊等事從
X16n0308_p0192a01║頭自受，能令離瞋，菩薩之大悲深矣。然瞋為根本
X16n0308_p0192a02║煩惱，有輕重平等之異，輕則惟是忿怒，重則兼致
X16n0308_p0192a03║恨怨，平等則不過恚惱，此三皆隨瞋而起，根隨相
X16n0308_p0192a04║依總一瞋毒，故忿恨眾生而言離諸瞋恚。其實忿
X16n0308_p0192a05║恨眾生亦具瞋恚，離諸瞋恚亦兼忿恨，蓋互相顯
X16n0308_p0192a06║攝耳。十一、癡毒無畏。
X16n0308_p0192a07║十一者銷塵旋明，法界身心猶如琉璃，朗徹無礙，能
X16n0308_p0192a08║令一切昏鈍性障諸阿顛迦永離癡暗。
X16n0308_p0192a09║溫陵曰：癡由妄塵所蔽，無明所覆。銷塵則無蔽，旋
X16n0308_p0192a10║明則無覆。故於外之法界，內之身心，凝瑩朗徹，離
X16n0308_p0192a11║癡暗矣。然此亦屬自證能令之義，準上可知。正脈
X16n0308_p0192a12║云：具足見惑為昏，具足思惑為鈍，具足無明為性。
X16n0308_p0192a13║障阿顛迦，此云無善心，又癡之最重者也。愚謂昏
X16n0308_p0192a14║鈍，性即是愚癡。蓋愚癡以昏暗鈍滯為性故。由此
X16n0308_p0192a15║所障，永絕善心，故稱諸阿顛迦。此亦由於癡習偏
X16n0308_p0192a16║重，迷正知見。小而事理錯亂，大而邪正顛倒。且感
X16n0308_p0192a17║來世生邪見家，其心諂曲。尤其甚者，王使主吏，證
X16n0308_p0192a18║執文籍等相，臨終現前。勘問權詐，考訊推鞫等事，
X16n0308_p0192a19║從頭徧歷。能令永離菩薩之妙用神矣。（問：水火等境，現是苦
X16n0308_p0192a20║境，可說怖畏。貪瞋癡三，隨自心行，何畏之有？答：有二義故，可說怖畏。一者毒是苦因，能招苦果。二者對境
X16n0308_p0192a21║數起，力不自由。蓋約信因識果，知畏求離者言之。）十二、求男無畏。
X16n0308_p0192a22║十二者、融形。復聞不動道場涉入世間不壞世界，能
X16n0308_p0192a23║徧十方供養微塵諸佛如來，各各佛邊為法王子，能
X16n0308_p0192a24║令法界無子眾生欲求男者，誕生福德智慧之男。
X16n0308_p0192b01║融形復聞者，謂融銷幻形，以復真聞。所謂諸根圓
X16n0308_p0192b02║拔，內瑩發光，根身器界，應念化成無上知覺，此即
X16n0308_p0192b03║事而理也。由即事而理，無違真而應俗，所以不動
X16n0308_p0192b04║道場，涉入世間。道場指真諦理言，以是法身所依
X16n0308_p0192b05║故。世間指俗諦事言，以是化身所徧故。不動而涉，
X16n0308_p0192b06║正理事無礙境也。復由理事無礙，事亦如理，而廣
X16n0308_p0192b07║狹相即，所以不壞世界，能徧十方。世界指一佛化
X16n0308_p0192b08║境，對十方為狹。十方指多佛化境，對一界為廣。不
X16n0308_p0192b09║壞能徧，又事事無礙境也。復由事事無礙，身亦隨
X16n0308_p0192b10║界，而一多俱在，所以能供養諸佛，各各佛邊，為法
X16n0308_p0192b11║王子。言法王子者，謂現前助佛揚化，將來補處佛
X16n0308_p0192b12║位。如易云：幹父之蠱，有子義也。能令等者，謂菩薩
X16n0308_p0192b13║以法王之子，餘福餘慧，利及無子諸眾生故。按普
X16n0308_p0192b14║門品，欲求唯約女人，以女人無子，有三種苦：一者
X16n0308_p0192b15║為自夫所棄，二者為餘婦所輕，三者為傍人所笑，
X16n0308_p0192b16║怖畏偏重故。今則渾言眾生，蓋是男女俱該，良以
X16n0308_p0192b17║不孝有三，無後為大，故同欲求男。有福有德者富
X16n0308_p0192b18║而賢，有智有慧者貴而哲，四美具足，益以見聖惠
X16n0308_p0192b19║之無涯矣。十三、求女無畏。
X16n0308_p0192b20║十三者、六根圓通，明照無二，含十方界，立大圓鏡空
X16n0308_p0192b21║如來藏，承順十方微塵如來秘密法門，受領無失，能
X16n0308_p0192b22║令法界無子眾生欲求女者，誕生端正，福德柔順，眾
X16n0308_p0192b23║人愛敬有相之女。
X16n0308_p0192b24║六根互用曰圓，各各無礙曰通。互用故，明照無二；
X16n0308_p0192c01║無礙故，含界無遺。明照無二故，立為鏡智之號；含
X16n0308_p0192c02║界無遺故，立以空藏之名。由鏡義故，承順如來秘
X16n0308_p0192c03║密而明照無違；由藏義故，領受如來秘密而含攝
X16n0308_p0192c04║無失。能令等者，謂菩薩以承順諸佛，領受法門餘
X16n0308_p0192c05║功餘德，利及無女諸眾生故。無女而言無子者，以
X16n0308_p0192c06║女為半子故。良由男承內嗣，女結外親，有男無女，
X16n0308_p0192c07║亦非全美故。亦有欲求女者，端正以備女品，福德
X16n0308_p0192c08║以致尊榮，柔順以全婦道。正以有此三者，故致眾
X16n0308_p0192c09║人愛敬，謂端正致愛，福德致敬，柔順則愛敬并致。
X16n0308_p0192c10║是則有相者，非有別相，即是有端正相，有福德相，
X16n0308_p0192c11║有柔順相也。女中不言智慧者，攝柔順中，以有智
X16n0308_p0192c12║慧，方能柔順，盡坤道，備女德故。十四、持名無畏
X16n0308_p0192c13║（問：持名出自本心，何所畏耶？答：恐其無功及不勝，餘名皆畏也。今持觀音一名，福等多名，故無此畏）。三。
X16n0308_p0192c14║一、舉眾顯德，二、述由明等，三、釋疑防問。初。
X16n0308_p0192c15║十四者、此三千大千世界百億日月。○現在世間，諸
X16n0308_p0192c16║法王子，有六十二，恒河沙數。○修法垂範，教化眾生，
X16n0308_p0192c17║隨順眾生，方便智慧，各各不同。
X16n0308_p0192c18║初顯依報之廣。此指娑婆三千大千等，統言一佛
X16n0308_p0192c19║化境，百億日月所照處也。○現住下。顯眾聖之多。
X16n0308_p0192c20║揀過去，異未來，故云現住世間。越三賢，超十聖，故
X16n0308_p0192c21║云諸法王子六十二恒沙。實由菩薩現量所見，非
X16n0308_p0192c22║假設之數也。○修法下。顯化德各異。修法者，自修
X16n0308_p0192c23║有法。垂範者，垂儀作範。教化眾生者，成己所以成
X16n0308_p0192c24║物，自利便足利他故也。隨順眾生，謂於三千界內，
X16n0308_p0193a01║各據一方，隨順一方之機，由此所以涉世方便，說
X16n0308_p0193a02║法智慧，各各不同，如下文所說二十五聖各當其
X16n0308_p0193a03║根之類。二、述由明等。
X16n0308_p0193a04║由我所得圓通本根發妙耳門，然後身心微妙含容
X16n0308_p0193a05║周徧法界，能令眾生持我名號，與彼共持六十二恒
X16n0308_p0193a06║河沙諸法王子，二人福德正等無異。
X16n0308_p0193a07║圓通本根者，有二義：一謂諸圓通中，獨為娑婆本
X16n0308_p0193a08║根。以後云：此方真教體，清淨在音聞。故此約正對
X16n0308_p0193a09║以明本義。二謂觀音所得，仍為圓通本根。以後云：
X16n0308_p0193a10║此是微塵佛，一路涅槃門。故此約攝餘以明本義。
X16n0308_p0193a11║又圓通本根句，惟是虗標，下乃出其名體。發妙耳
X16n0308_p0193a12║門者，謂開發耳門聞性，以成真三昧也。然耳門三
X16n0308_p0193a13║昧，獨稱為妙者，以其具含容周徧義故。此門一發，
X16n0308_p0193a14║攝餘門而同己微妙，亦同己容徧。故能令持己一
X16n0308_p0193a15║名，與彼共持眾多名號，福德正等，無有別異。是知
X16n0308_p0193a16║圓根與不圓根，固日劫相倍也。三、釋疑防問。
X16n0308_p0193a17║世尊！我一名號與彼眾多名號無異。○由我修習，得
X16n0308_p0193a18║真圓通。
X16n0308_p0193a19║初、釋疑。（疑云：一名、多名，單持、共持，以二人之行迹論之，有類霄壤；以二人之福德論之，不異
X16n0308_p0193a20║絲毫。其故何也？防云：）我一名號，與彼眾多名號無異。○由我
X16n0308_p0193a21║下。防問。（問云：一名唯顯一德，多名應顯多德。一多逈殊，何言無異？防云：）由我修習，
X16n0308_p0193a22║得真圓通。然觀音圓通，獨稱為真者，以具圓通常
X16n0308_p0193a23║三真實故。反顯六十二恒沙王子，隨順眾生，方便
X16n0308_p0193a24║智慧，各各不同。其所得圓通，唯似圓非真圓，似通
X16n0308_p0193b01║非真通耳。依數別明竟。三，結力顯益。
X16n0308_p0193b02║是名十四。施無畏力，福備眾生。
X16n0308_p0193b03║準前標數文云：令諸眾生於我身心獲十四種無
X16n0308_p0193b04║畏功德。蓋菩薩身心為能施，十四無畏為所施。今
X16n0308_p0193b05║云是名等者，謂如上所說，是名菩薩以自身心於
X16n0308_p0193b06║十四種苦難眾生施無畏力也。此是結力。福備句，
X16n0308_p0193b07║顯益。福，護也。備，全也。眾生者，即指八難、三毒、二求
X16n0308_p0193b08║及持名人也。八難眾生現遭極苦，畏其性命不保，
X16n0308_p0193b09║菩薩則福護而全其性命；三毒眾生現起深惑，畏
X16n0308_p0193b10║其善根當失，菩薩則福護而全其善根；二求眾生
X16n0308_p0193b11║現缺子女，畏其後嗣將絕，菩薩則福護而全其後
X16n0308_p0193b12║嗣；持名眾生現持名號，畏其福德無多，菩薩則福
X16n0308_p0193b13║護而全其福德。是皆有以福之、有以備之，則菩薩
X16n0308_p0193b14║之利益普矣。依下合而成十四無畏竟。
X16n0308_p0193b15║三、兼二勝而成四不思議（問：應身約上合，無畏約下合。文有明言無可議
X16n0308_p0193b16║者，今明四不思議兼於二勝，何所據耶？答：文云：我又獲是圓通，脩證無上道故。是知脩證二字，非是圓通
X16n0308_p0193b17║以前觀行脩證，乃是獲圓通後依於二勝歷事造修、歷位取證，究竟而至於無上道也。況下云救護眾生
X16n0308_p0193b18║得大自在，義合同佛慈力；能以無畏施諸眾生，義合同生悲仰。然既有義可尋，無妨說兼）。二。一、
X16n0308_p0193b19║牒由標數。二、依數別明。初。
X16n0308_p0193b20║世尊！我又獲是圓通修證無上道故，又能善獲四不
X16n0308_p0193b21║思議無作妙德。
X16n0308_p0193b22║重牒所得，故曰又獲，謂又以獲得耳根圓通也。上
X16n0308_p0193b23║合下合，即是歷事造修，歷位取證，功圓行滿，究竟
X16n0308_p0193b24║成佛，故曰無上道也。不惟能獲妙應及無畏力，故
X16n0308_p0193c01║曰又能獲。而言善者，上下兼合，慈悲雙運，一獲一
X16n0308_p0193c02║切獲故。四、不思議者，正脈云：以下所列德相，至妙
X16n0308_p0193c03║不可思，至神不可議故。無作妙德者，正脈云：揀非
X16n0308_p0193c04║有為作意所成，乃任運自在成就。二、依數別明
X16n0308_p0193c05║四。一、同體形呪不思議。二、異體形咒不思議。三、
X16n0308_p0193c06║破慳感求不思議。四、供佛利生不思議。初二。
X16n0308_p0193c07║一、承體標用。二、略出用相。初。
X16n0308_p0193c08║一者、由我初獲妙妙聞心，心精遺聞，見聞覺知不能
X16n0308_p0193c09║分隔，成一圓融清淨寶覺，故我能現眾多妙容，能說
X16n0308_p0193c10║無邊祕密神呪。
X16n0308_p0193c11║初獲妙妙聞心者，謂菩薩初修耳門三昧，獲得能
X16n0308_p0193c12║聞心性，超出餘門，為妙中之妙。故此當解於動靜
X16n0308_p0193c13║二結，所聞盡而能聞現也。心精者，謂進解根覺空
X16n0308_p0193c14║滅四結，聞心已復精真體故。遺聞者，謂寂滅現前
X16n0308_p0193c15║之時，遺彼根中無始虛妄聞性，永不現前也。然妄
X16n0308_p0193c16║聞既遺，妄見妄覺等亦隨聞而俱遺，故云見聞覺
X16n0308_p0193c17║知不能分隔。無分隔故，一真圓湛，故曰成一圓融
X16n0308_p0193c18║清淨寶覺。圓融者，緣起無礙，即隨緣義。清淨者，湛
X16n0308_p0193c19║然不動，即不變義。不變隨緣故，如金與金器，故以
X16n0308_p0193c20║寶覺稱之。故之一字，雙承隨緣不變二義言之。正
X16n0308_p0193c21║以緣起相由一多無礙，故於一身能現眾多妙容。
X16n0308_p0193c22║正以清淨湛然真祕斯現，故於眾多妙容能說無
X16n0308_p0193c23║邊祕密神呪。二、略出用相（用相無盡，莫可殫述。今下所說，乃於無盡
X16n0308_p0193c24║中略出少分，觀下其中二字可知）。二。一、現相表法，二、變容救護。
X16n0308_p0194a01║初。
X16n0308_p0194a02║其中或現一首、三首、五首、七首、九首、十一首，如是乃
X16n0308_p0194a03║至一百八首、千首、萬首、八萬四千爍迦羅首。○二臂、
X16n0308_p0194a04║四臂、六臂、八臂、十臂、十二臂、十四、十六、十八、二十至
X16n0308_p0194a05║二十四，如是乃至一百八臂、千臂、萬臂、八萬四千母
X16n0308_p0194a06║陀羅臂。○二目、三目、四目、九目，如是乃至一百八目、
X16n0308_p0194a07║千目、萬目、八萬四千清淨寶目。
X16n0308_p0194a08║初能現妙首其中者，即指眾多妙容之中多少不
X16n0308_p0194a09║定，故曰或現一首，乃是本數應不須現，慈威定慧
X16n0308_p0194a10║不定故無妨說現，二臂二目等準知。又首則本數
X16n0308_p0194a11║唯一，故從奇數而增。展轉以至百八又展轉以至
X16n0308_p0194a12║八萬四千者，為對煩惱塵勞數也。爍迦羅此云堅
X16n0308_p0194a13║固，刀傷斧斫無能壞故。若作表法者，首是超出義，
X16n0308_p0194a14║表自利行自利獨善，故初以奇數表之。展轉以至
X16n0308_p0194a15║百八又展轉以至八萬四千者，表菩薩自能超出
X16n0308_p0194a16║百八煩惱及八萬四千塵勞，自利行滿也。○二臂
X16n0308_p0194a17║下，能現妙臂，臂則本數是二，故從偶數而增。數極
X16n0308_p0194a18║百八，又極而至於八萬四千者，準首可知。母陀羅，
X16n0308_p0194a19║此云印，謂臂各有手，手各結印故。若作表法者，手
X16n0308_p0194a20║有護持義，表利他行，利他兼善，故初以偶數表之。
X16n0308_p0194a21║數極百八，又極而至於八萬四千者，表菩薩護持
X16n0308_p0194a22║眾生，令脫百八煩惱，及八萬四千塵勞，利他行圓
X16n0308_p0194a23║也。○二目下。能現妙目。目之本數，有二有三，二如
X16n0308_p0194a24║常人，三如摩醯首羅。故從雙數單數而增，增至百
X16n0308_p0194b01║八，又增而至於八萬四千者，為對三昧及法門數
X16n0308_p0194b02║也。清淨寶者，紺目清淨，如琉璃故。若作表法者，目
X16n0308_p0194b03║取照見義，表權實二智，權智覺他，實智自覺，故以
X16n0308_p0194b04║雙數及單數表之。增至百八，又增而至於八萬四
X16n0308_p0194b05║千者，表菩薩以權實二智，自覺覺他，自他共證百
X16n0308_p0194b06║八三昧，及八萬四千法門，覺行圓滿也。
X16n0308_p0194b07║二，變容救護。
X16n0308_p0194b08║或慈或威，或定或慧，救護眾生，得大自在。
X16n0308_p0194b09║慈者，攝授義。謂應攝授者，即現慈容而攝授之，如
X16n0308_p0194b10║對善人及正天等。威者，折伏義。謂應折伏者，即現
X16n0308_p0194b11║威容而折伏之，如對惡人及邪魔等。定者，靜住之
X16n0308_p0194b12║容，為對妄心馳散機故。慧者，觀照之容，為對愚暗
X16n0308_p0194b13║昏住機故。變易不定故，各置或言。又慈則首、臂、目
X16n0308_p0194b14║三皆慈，說攝授祕密神呪，攝授善人及正天等，令
X16n0308_p0194b15║其增進。威則首、臂、目三皆威，說折伏秘密神呪，折
X16n0308_p0194b16║伏惡人及邪魔等，令其遠離。定則首、臂、目三皆定，
X16n0308_p0194b17║說靜住秘密神呪，對治妄心馳散眾生，令其攝念。
X16n0308_p0194b18║慧則首、臂、目三皆慧，說智照秘密神呪，對治愚暗
X16n0308_p0194b19║昏住眾生，令其觀心。然既折攝，並示止觀雙形，無
X16n0308_p0194b20║苦不救，無生不護，故云救護眾生。滅惡成善，勢如
X16n0308_p0194b21║游刃，故曰得大自在。此等皆於一身中現，故名此
X16n0308_p0194b22║為同體形呪。大悲懺文云於一身心，現千手眼，照
X16n0308_p0194b23║見法界，護持眾生是也。同體形呪不思議竟。
X16n0308_p0194b24║二異體形，呪不思議。
X16n0308_p0194c01║二者、由我聞思脫出六塵，如聲度垣不能為礙，故我
X16n0308_p0194c02║妙能現一一形、誦一一呪，其形其呪能以無畏施諸
X16n0308_p0194c03║眾生，是故十方微塵國土皆名我為施無畏者。
X16n0308_p0194c04║聞思者，六性舉二，以元是一體，單舉複舉，皆各總
X16n0308_p0194c05║攝，隨便俱得也。脫出六塵者，謂反聞功極，六性圓
X16n0308_p0194c06║湛，塵不能縛也。聲謂音聲，喻聞性。垣謂垣牆，喻六
X16n0308_p0194c07║塵。度謂度過，喻脫出。言六性脫出六塵，而塵不能
X16n0308_p0194c08║縛，如音聲度過垣牆，而垣不能礙，法喻歷然可對。
X16n0308_p0194c09║故我妙能等者，正以塵不能縛，對緣斯現也。現一
X16n0308_p0194c10║一形者，對異機而現異形。誦一一呪者，於異身而
X16n0308_p0194c11║說異呪。故名此為異體形呪。或現身脫其苦惱，或
X16n0308_p0194c12║說呪隨其願求，故云其形其呪，能以無畏施諸眾
X16n0308_p0194c13║生。無畏同前十四，但應分冥顯耳。是故十方等者，
X16n0308_p0194c14║因德立稱，稱徧十方。塵國者，正見菩薩實德感孚，
X16n0308_p0194c15║無遠弗屆，豈獨所謂聲名洋溢乎中國已也。
X16n0308_p0194c16║三、破慳感求不思議。
X16n0308_p0194c17║三者、由我脩習本妙圓通清淨本根，所遊世界皆令
X16n0308_p0194c18║眾生捨身珍寶，求我哀愍。
X16n0308_p0194c19║本妙圓通，即指耳根圓通。由來自具離淺圓之三
X16n0308_p0194c20║義，故以本妙稱之。然妙雖本具，但以六結未解，三
X16n0308_p0194c21║執尚縛，不得清淨。菩薩以脩習力，解於六結，越於
X16n0308_p0194c22║三空，自成清淨本根矣。本根既淨，則一切無著。以
X16n0308_p0194c23║此相感，故於凡所遊處，能令眾生以自身所佩珍
X16n0308_p0194c24║寶而奉施之。如普門品無盡意菩薩解頸珍珠瓔
X16n0308_p0195a01║珞價值百千兩金而以與之，即其證也。求我哀愍
X16n0308_p0195a02║者，恐其不受，則施福不能成故。如普門品觀音不
X16n0308_p0195a03║受，無盡意重求，觀音仍復遲疑，必待佛言當愍此
X16n0308_p0195a04║無盡意等而乃受之，即其證也。正脈云：眾生慳心
X16n0308_p0195a05║最為難破，捨心最為難發，求心不可強致。今所過
X16n0308_p0195a06║即感眾生破慳捨施哀求，是誠不思議威神所使。
X16n0308_p0195a07║若究其深源，但由所習耳根清淨無著，便能相感
X16n0308_p0195a08║如此。據此，則觸事染著，守財慳悋，而怨人不我供
X16n0308_p0195a09║者，亦應知所反矣。四、供佛利生不思議。
X16n0308_p0195a10║四者、我得佛心證於究竟，能以珍寶種種供養十方
X16n0308_p0195a11║如來，旁及法界六道眾生，求妻得妻，求子得子，求三
X16n0308_p0195a12║昧得三昧，求長壽得長壽，如是乃至求大涅槃得大
X16n0308_p0195a13║涅槃。
X16n0308_p0195a14║以根性為因心，因即同果，故曰我得佛心。緣結解
X16n0308_p0195a15║成妙悟，悟即同證，故曰證於究竟。既悟證等佛，則
X16n0308_p0195a16║無德不備，無法可著，故能以珍寶等物，供養如來。
X16n0308_p0195a17║蓋以德備故能有，無著則能供，如普門品觀音受
X16n0308_p0195a18║瓔，分作二分，一奉釋迦，一奉多寶，即其證也。旁及
X16n0308_p0195a19║者非正供，乃以所作施福，迴向法界眾生，令其有
X16n0308_p0195a20║求皆遂，如普門品觀音受瓔供佛，乃為愍諸四眾，
X16n0308_p0195a21║及於人非人等，即其證也。然法界六道，亦該四聖，
X16n0308_p0195a22║統論所求，不出二種：一者世間樂，二者出世樂。今
X16n0308_p0195a23║妻子之求，局在欲界，三昧長壽，通於色空，以長壽
X16n0308_p0195a24║不止人間壽考，而仙天長報，皆是三昧，雖通出世，
X16n0308_p0195b01║然既列於妻子長壽之間，且約世間三昧論之，此
X16n0308_p0195b02║屬世間之樂，如是乃至超略三乘權果，一乘實果，
X16n0308_p0195b03║亦可遂求，故曰求大涅槃，得大涅槃，此乃出世之
X16n0308_p0195b04║樂。且世樂有數，非可妄求，況出世無為，豈能遽得？
X16n0308_p0195b05║今以菩薩不思議力，能興廣大最勝供養，并作廣
X16n0308_p0195b06║大最勝迴向，遂令法界眾生，有求皆遂，是知廟祀
X16n0308_p0195b07║徧於寰區，禮念通乎上下，無足異矣。正脈云：三十
X16n0308_p0195b08║二應，法施也；十四無畏，無畏施也；四不思議二施，
X16n0308_p0195b09║兼財施也。所謂檀含萬行者，信矣。總上歷述二證
X16n0308_p0195b10║竟。三，結答圓通。
X16n0308_p0195b11║佛問圓通：我從耳門圓照三昧，緣心自在，因入流相，
X16n0308_p0195b12║得三摩提，成就菩提，斯為第一。○世尊！彼佛如來歎
X16n0308_p0195b13║我善得圓通法門，於大會中授記我為觀世音號。由
X16n0308_p0195b14║我觀聽十方圓明，故觀音名徧十方界。
X16n0308_p0195b15║初、應問結答。佛問句，按定佛問。我從下，正以結答。
X16n0308_p0195b16║動若邇遙，靜無邊際，聞性無遺，故云圓照。依此圓
X16n0308_p0195b17║照聞性以成正定，故曰三昧。此乃出其定名。心字
X16n0308_p0195b18║仍指聞性。隔垣能聽，十方無礙，故曰自在。緣此自
X16n0308_p0195b19║在心性以為觀體，不逐外境，一味反聞，故曰入流。
X16n0308_p0195b20║因此入流之修以為觀行，依體立行，借行顯體，行
X16n0308_p0195b21║成體備，故曰得三摩提。此乃明其脩相。設欲成就
X16n0308_p0195b22║菩提，依此圓根較彼不圓之根日劫相倍，故曰斯
X16n0308_p0195b23║為第一。○世尊下。引顯超勝。彼佛即古觀音也。因
X16n0308_p0195b24║見我昔從聞思修入三摩地，故歎以善得圓通。言
X16n0308_p0195c01║善得者，以較之餘門，費力少而收功多故。記以同
X16n0308_p0195c02║名者，一顯師資道合，一顯所得真實。必於大會者，
X16n0308_p0195c03║一令海眾同證，一令同行效修。此自利超勝也。觀
X16n0308_p0195c04║聽圓明者，謂反觀聽性，復真遺聞，十方圓照，一時
X16n0308_p0195c05║明了也。明不徒明，必能尋聲圓應。由是十方眾生，
X16n0308_p0195c06║咸知稱念。故令觀音之名，徧十方界。此利他超勝
X16n0308_p0195c07║也。自利利他，一耳門而俱備。所謂成就菩提，斯為
X16n0308_p0195c08║第一者，信矣。又二十四聖，雖各說第一，而云如己
X16n0308_p0195c09║所證，知非通修之法。今觀音直說第一，而不云如
X16n0308_p0195c10║己所證者，顯是通修之法。此不待文殊，已自寓揀
X16n0308_p0195c11║別意耳。總上眾說本因竟。
X16n0308_p0195c12║三、文殊揀選三。一、如來先現瑞相。二、敕令文殊
X16n0308_p0195c13║揀選。三、文殊奉旨說偈。初三：一、悟體含用相。
X16n0308_p0195c14║二、乘悟起脩相。三、行成果滿相。初三：一表根
X16n0308_p0195c15║性體用，二表餘門體用，三表耳門易悟。初。
X16n0308_p0195c16║爾時，世尊於師子座，從其五體同放寶光，遠灌十方
X16n0308_p0195c17║微塵如來及法王子諸菩薩頂。彼諸如來亦於五體
X16n0308_p0195c18║同放寶光，從微塵方來灌佛頂，并灌會中諸大菩薩
X16n0308_p0195c19║及阿羅漢。
X16n0308_p0195c20║事論，則眾聖各說本因，華屋有門可入，自佛他佛
X16n0308_p0195c21║皆生歡喜，故各放五體之光，以示自慶。互灌佛頂
X16n0308_p0195c22║及眾頂者，既示自慶，又示慶他。蓋以圓通之門既
X16n0308_p0195c23║啟，則諸佛本懷可暢，一切眾會可接，均可慶焉。若
X16n0308_p0195c24║作表法者，世尊本佛，表此界本根。本根既啟，則修
X16n0308_p0196a01║因趣果，安住無畏，故以師座表之。不惟安住無畏，
X16n0308_p0196a02║且五根并脫，故以五體同光表之。遠灌佛頂者，表
X16n0308_p0196a03║上與諸佛同一慈力。及灌菩薩頂者，表下與眾生
X16n0308_p0196a04║同一悲仰。良以本根既啟，體必含用，所謂心佛及
X16n0308_p0196a05║眾生，是三無差別者，於此可見。彼諸如來，乃他界
X16n0308_p0196a06║之佛，表餘五根同具此性。一根反元，五根并脫，故
X16n0308_p0196a07║亦以五體同光表之。來灌佛頂及眾頂者，亦表上
X16n0308_p0196a08║合下合義也。據此，則五根雖不及於耳門，猶遠勝
X16n0308_p0196a09║乎塵識等諸圓通矣。二、表餘門體用。
X16n0308_p0196a10║林木池沼，皆演法音。交光相羅，如寶絲網。
X16n0308_p0196a11║事論既生佛同慶，天地亦應呈祥，故使林木池沼
X16n0308_p0196a12║皆演法而交光也。若作表法者，林木池沼皆演法
X16n0308_p0196a13║音，表塵識等皆具聖性。既皆具聖性，則門門互通，
X16n0308_p0196a14║故以交光相羅表之。得此光者，可以嚴體攝生，故
X16n0308_p0196a15║以如寶絲網表之。蓋寶取莊嚴義，網取攝持義也。
X16n0308_p0196a16║三、表耳門易悟。
X16n0308_p0196a17║是諸大眾得未曾有，一切普獲金剛三昧。
X16n0308_p0196a18║事論，則既見生佛同慶，又見天地呈祥，故皆得未
X16n0308_p0196a19║曾有。從此發心，永無退轉，故成金剛三昧。若作表
X16n0308_p0196a20║法者，大眾乃此會之眾，表本界之機。本界之機，一
X16n0308_p0196a21║聞耳根圓通，則機教相投，故以得未曾有表之。既
X16n0308_p0196a22║機教相投，則易得悟入，故以普獲金剛三昧表之。
X16n0308_p0196a23║前云金剛王寶覺，如幻三摩提，即密指耳根圓通。
X16n0308_p0196a24║是知能表、所表，俱稱金剛三昧。但能表唯約發心
X16n0308_p0196b01║不退，所表乃取斷障無礙，淺深異耳。然此已上三
X16n0308_p0196b02║科，表法勝劣，歷然可明。知此義者，則無勞文殊更
X16n0308_p0196b03║揀選矣。悟體含用相竟。二乘悟起脩相。
X16n0308_p0196b04║即時天雨百寶蓮華，青黃赤白間錯紛糅。
X16n0308_p0196b05║事論則會眾受益，故致天雨寶華而作供養之具。
X16n0308_p0196b06║間錯紛糅者，謂青黃赤白相間錯落紛然雜糅，雖
X16n0308_p0196b07║攢華簇錦未足方其美也。若作表法者，既悟耳根
X16n0308_p0196b08║圓通則性天湛朗，依此脩因則萬用俱含、因果該
X16n0308_p0196b09║徹，故以天雨寶蓮表之。論行布則住行向地四位
X16n0308_p0196b10║迢然，故以青黃赤白表之。論圓融則一即一切、一
X16n0308_p0196b11║切即一，故以間錯紛糅表之。清涼云：萬行紛披比
X16n0308_p0196b12║華開錦上。亦斯義也。三，行成果滿相。
X16n0308_p0196b13║十方虗空成七寶色，此娑婆界大地山河俱時不現，
X16n0308_p0196b14║唯見十方微塵國土合成一界，梵唄詠歌自然敷奏。
X16n0308_p0196b15║事論，則四華在空，交映而成七寶之色。如雨徧界，
X16n0308_p0196b16║彌漫而隱山河之形。故曰俱時不現。然山河既已
X16n0308_p0196b17║不現，鐵圍無復突兀。故惟見十方塵國，合成一界。
X16n0308_p0196b18║際斯瑞應，諸天慶讚。故又聞梵唄詠歌，自然敷奏。
X16n0308_p0196b19║梵唄，謂梵音唄讚。詠歌，謂吟詠歌唱也。若作表法
X16n0308_p0196b20║者，乘悟起修，則從真涉俗，故以虗空成色表之。從
X16n0308_p0196b21║真涉俗，則即俗即真，故以山河不現表之。既真俗
X16n0308_p0196b22║互融，則妙合中道，故以塵國合一表之。住果攝生，
X16n0308_p0196b23║法音普被，故以梵唄詠歌表之。隨緣而應，任運而
X16n0308_p0196b24║說，故以自然敷奏表之。敷奏，謂敷宣節奏也。合上
X16n0308_p0196c01║科觀之，則修因證果之相，已先兆其瑞矣。如來先
X16n0308_p0196c02║現瑞相竟。二、敕令文殊揀選二。一、通論隨修，
X16n0308_p0196c03║似不須揀。二、別就本機，應須揀擇。初。
X16n0308_p0196c04║於是如來告文殊師利法王子：汝今觀此二十五無
X16n0308_p0196c05║學諸大菩薩及阿羅漢，各說最初成道方便，皆言修
X16n0308_p0196c06║習真實圓通，彼等修行實無優劣前後差別。
X16n0308_p0196c07║現相表法，密示難明，應須顯說，故如來告文殊也。
X16n0308_p0196c08║佛不自說者，以歸元無二，無可揀擇，揀則成偏，自
X16n0308_p0196c09║教相違，以今經所說是圓教故。必告文殊者，以方
X16n0308_p0196c10║便多門，不揀則濫，揀則須智，文殊獨檀，以諸經皆
X16n0308_p0196c11║推文殊為大智故。前雖麤聞，未及諦觀，故教以汝
X16n0308_p0196c12║今觀此，蓋必如聞而觀，乃悉其所證之實故。二十
X16n0308_p0196c13║五聖皆稱無學者，有二義：一、約遠本；二、約本法。約
X16n0308_p0196c14║遠本，則久證佛果，示居因門，如觀音菩薩過去為
X16n0308_p0196c15║正，法明如來是也。約本法，則悟證齊佛，即同修證，
X16n0308_p0196c16║以圓頓行人修即無修故也。各說等者，謂各各自
X16n0308_p0196c17║說最初入手成道方便，如根、塵、識等，各據一門是
X16n0308_p0196c18║也。皆言等者，謂諸聖皆言自所修習為真圓通，如
X16n0308_p0196c19║二十五聖各稱第一是也。實無優劣者，有四義：一、
X16n0308_p0196c20║方便多門，歸元無二，如千逕九逵，咸會王城故；二、
X16n0308_p0196c21║通論十方，各隨方宜，如香積味塵，不瞬眼根等；三、
X16n0308_p0196c22║宿習不同，各選易入，如空生曠劫，心得無礙等；四、
X16n0308_p0196c23║惑習不同，各選對治，如火頭多淫，佛教觀火等。是
X16n0308_p0196c24║知對症即稱良藥，易入便屬妙門。況夫根隨方利，
X16n0308_p0197a01║攝化不專，一道聖性，平等究竟，寧有二致？既無優
X16n0308_p0197a02║劣，則在前修習，如富樓那從曠劫來，辨才無礙等；
X16n0308_p0197a03║在後脩習，如優波離隨佛踰城，出家受戒等，亦復
X16n0308_p0197a04║無有差別，故統言實無優劣及前後等。據此，則二
X16n0308_p0197a05║十五門似應無所揀矣。二、別就本機應須揀擇。
X16n0308_p0197a06║我今欲令阿難開悟二十五行，誰當其根？○兼我滅
X16n0308_p0197a07║後，此界眾生入菩薩乘，求無上道，何方便門得易成
X16n0308_p0197a08║就？
X16n0308_p0197a09║初正為阿難欲令開悟，須選對機之門，故特命文
X16n0308_p0197a10║殊決擇於二十五行之中誰當其根。後文殊偈云
X16n0308_p0197a11║堪以教阿難，正應此意。○兼我下。兼為未來滅後
X16n0308_p0197a12║根鈍，開悟猶難。此界眾生耳根偏利，設不對根，縱
X16n0308_p0197a13║有入菩薩乘求無上道者，亦難究竟。故又命文殊
X16n0308_p0197a14║決擇何方便門得易成就。後文殊偈云：及末劫沈
X16n0308_p0197a15║淪。正應此意。敕令文殊擇選竟。三、文殊奉旨說
X16n0308_p0197a16║偈二：一、經家敘儀標說。二、文殊詳演偈頌。初。
X16n0308_p0197a17║文殊師利法王子奉佛慈旨，即從座起，頂禮佛足，承
X16n0308_p0197a18║佛威神，說偈對佛：
X16n0308_p0197a19║旨，意也。佛敕揀選，意在開悟，阿難遐益滅後，故曰
X16n0308_p0197a20║慈旨。至尊有命，智臣宜承，故文殊遵奉而偈對也。
X16n0308_p0197a21║座起禮佛者，受命常儀。承佛威神者，說仗佛加。蓋
X16n0308_p0197a22║以二十五聖，文殊齊肩者，衍有其人，非仗如來威
X16n0308_p0197a23║神，焉敢自行品量？不以文對而以偈對者，貫華易
X16n0308_p0197a24║持，令聞已而思修也。二、文殊詳演偈頌三：一、
X16n0308_p0197b01║預開選端。二、通揀餘門。三、獨取耳根。初三：一
X16n0308_p0197b02║泛明從真起妄，二略示返妄歸真，三承明應須揀
X16n0308_p0197b03║選。初。
X16n0308_p0197b04║覺海性澄圓，圓澄覺元妙。元明照生所，所立照性亡。
X16n0308_p0197b05║迷妄有虗空，依空立世界。想澄成國土，知覺乃眾生。
X16n0308_p0197b06║覺海二字，法喻雙彰。如吳興云真覺之性，譬如大
X16n0308_p0197b07║海是也。澄圓、圓澄，義通法喻。喻中謂海性澄清，圓
X16n0308_p0197b08║現萬象。法中謂覺性澄湛，圓含萬有。但海之澄圓
X16n0308_p0197b09║易見，覺之澄圓難知。欲令即海明覺，故通以澄圓
X16n0308_p0197b10║目之。此即寂而照也。又海性雖圓現萬象，而澄清
X16n0308_p0197b11║不改。覺性雖圓含萬有，而澄湛不移。故又以圓澄
X16n0308_p0197b12║目之。此即照而寂也。即照而寂，則覺性元妙，以妙
X16n0308_p0197b13║即不變義故。即寂而照，則覺性元明，以明即隨緣
X16n0308_p0197b14║義故。然既曰元妙元明，則一念不生，法爾具足。若
X16n0308_p0197b15║乃起心欲照，則是瞥起無明。由此轉生業識，而成
X16n0308_p0197b16║所有之相。如前云覺非所明，因明立所是也。所立
X16n0308_p0197b17║等者，謂所相既已妄立，又復生汝妄能（見分）。反將所
X16n0308_p0197b18║欲照之性，益成晦昧。故曰亡也。迷妄等者，謂所照
X16n0308_p0197b19║之性既亡，則性覺真空。迷於妄惑之中，舉體全成
X16n0308_p0197b20║頑虗。故曰有空。如前云晦昧為空是也。依空等者，
X16n0308_p0197b21║謂空見相對，堅執欲緣。其奈空體，本不可緣。由堅
X16n0308_p0197b22║執故，遂於虗空之中，妄見有世界之相。故曰立界。
X16n0308_p0197b23║如前云空晦暗中，結暗為色是也。想澄二句，乃別
X16n0308_p0197b24║明依空立界之相。言世界有二：一謂妄想澄凝，結
X16n0308_p0197c01║成國土，名器世界。二謂知覺運動，攬為眾生，名情
X16n0308_p0197c02║世界。又此雖情器具足，且約本識中細相言之。不
X16n0308_p0197c03║言麤相者，為示迷途未遠，見歸源之易故。
X16n0308_p0197c04║二、略示返妄歸真。
X16n0308_p0197c05║空生大覺中，如海一漚發，有漏微塵國，皆依空所生。
X16n0308_p0197c06║漚滅空本無，況復諸三有？
X16n0308_p0197c07║上云迷妄有虗空，則虗空生於覺心中也。然人皆
X16n0308_p0197c08║知虗空為大，而不知覺心更大。若以虗空與覺心
X16n0308_p0197c09║較之，則虗空如漚，覺心如海。故云如海一漚發。又
X16n0308_p0197c10║以海喻心，以漚喻空者，有二義。一者海體唯一，漚
X16n0308_p0197c11║乃有多。喻心唯一體，空有多方。仍復以一漚喻一
X16n0308_p0197c12║界之空，為最小也。二者海體常住，漚相起滅。喻覺
X16n0308_p0197c13║心絕待，虗空待成。仍復以一漚喻一界之空，為至
X16n0308_p0197c14║妄也。有漏二字，即前之情世界。微塵國，即前之器
X16n0308_p0197c15║世界。前云依空立界，此云皆依空生。蓋是重牒前
X16n0308_p0197c16║意，以顯其較之虗空，益最小而益至妄故。然虗空
X16n0308_p0197c17║既如一漚，因漚之易滅，便知空之本無。空且本無，
X16n0308_p0197c18║況復三有情器，又在虗空之中，豈真有哉。知此意
X16n0308_p0197c19║者，則情器雙超，空色俱盡，真歸元之要訣也。
X16n0308_p0197c20║三、承明應須揀選。
X16n0308_p0197c21║歸元性無二，方便有多門。○聖性無不通，順逆皆方
X16n0308_p0197c22║便。初心入三昧，遲速不同倫。
X16n0308_p0197c23║初二句明對根須選。言果能如上頓悟，當下歸元，
X16n0308_p0197c24║則覺性本無二致。但眾生根器不齊，而對機方便，
X16n0308_p0198a01║乃有許多門路，誠不可以不選也。○聖性下。明難
X16n0308_p0198a02║易須選。言成聖之性無法不通，或以六根順性而
X16n0308_p0198a03║脩，或以塵識逆性而修，俱為方便。但初心欲入三
X16n0308_p0198a04║昧，有遲待多劫，有速經少時，難易自不同倫，又不
X16n0308_p0198a05║可以不選也。通上預開選端竟。
X16n0308_p0198a06║二、通揀。餘門四：一揀六塵，二揀五根，三揀六識，
X16n0308_p0198a07║四揀七大。初六：一揀沙陀色塵，二揀陳那聲
X16n0308_p0198a08║塵，三揀香嚴香塵，四揀藥王味塵，五揀䟦陀觸塵，
X16n0308_p0198a09║六揀迦葉法塵。初。
X16n0308_p0198a10║色想結成塵，精了不能徹。如何不明徹，於是獲圓通。
X16n0308_p0198a11║色想結成塵者，言唯色不能成塵，必因識想堅執，
X16n0308_p0198a12║交相結縛，而有染蔽之義，乃成塵故。既已成塵，則
X16n0308_p0198a13║染蔽本根，於彼精真了然之性，不能明徹，其猶久
X16n0308_p0198a14║客他鄉，雖還家有路，而不知也。如何等者，言圓通
X16n0308_p0198a15║唯明徹可入，如何以不明徹之色塵，而能於是獲
X16n0308_p0198a16║得圓通，是固不待辨而知其難矣。
X16n0308_p0198a17║二，揀陳那聲塵。
X16n0308_p0198a18║音聲雜語言，但伊名句味，一非含一切，云何獲圓通？
X16n0308_p0198a19║音聲二字，離釋則屈曲為音，徑直為聲。合論則音
X16n0308_p0198a20║聲者，謂具音之聲，唯取屈曲義故。雜語言者，謂依
X16n0308_p0198a21║彼具音之聲，雜出而成眾多語言也。伊猶彼也。但
X16n0308_p0198a22║伊二句，應作一氣讀之。謂但彼名句義味，詮顯各
X16n0308_p0198a23║別。一名不能含於多名，乃至一味不能含於多味。
X16n0308_p0198a24║是固知聲塵之不圓耳。此中曰名曰句曰味者，名
X16n0308_p0198b01║詮自性，如云火唯是燒性。句詮差別，如云艾火非
X16n0308_p0198b02║炭火等。此二皆為能詮。味即是義，乃為所詮。能詮
X16n0308_p0198b03║中不言文者，以彼但是名句聯合，非別有體故。所
X16n0308_p0198b04║詮中不言理者，以彼但是悟後方知，非方便故。又
X16n0308_p0198b05║理能徧含，兼之則揀義不成，故但言名句味也。末
X16n0308_p0198b06║句言既非徧含，則違圓通。云何以是能獲，蓋反言
X16n0308_p0198b07║以揀之。三、揀香嚴香塵。
X16n0308_p0198b08║香以合中知，離則元無有，不恒其所覺，云何獲圓通？
X16n0308_p0198b09║香以合中知者，謂香塵必待合於鼻中，方能知故。
X16n0308_p0198b10║離則元無有者，謂不合於鼻，則香相元無所有，是
X16n0308_p0198b11║香塵固不恒矣。不恒其所覺者，謂香既或有或無，
X16n0308_p0198b12║不得常恒，則根中覺性，亦不能恒現也。不言齅而
X16n0308_p0198b13║言覺者，以元是一體，可互說故。又鼻舌身三，皆合
X16n0308_p0198b14║中知，俱得言覺，故末句言圓通以覺性為體。若以
X16n0308_p0198b15║香觀，則覺且無恒，云何依之而能獲耶？
X16n0308_p0198b16║四，揀藥王味塵。
X16n0308_p0198b17║味性非本然，要以味時有，其覺不恒一，云何獲圓通？
X16n0308_p0198b18║味性非本然者，謂味塵體性非本然自有也。要以
X16n0308_p0198b19║味時有者，謂既非本然，要必待味合之時方能有，
X16n0308_p0198b20║故味合方有，不合則無，是味塵先且不恒一矣。末
X16n0308_p0198b21║二句言味既不能恒一，況根中覺性自然不能恒
X16n0308_p0198b22║常一，如云何依之而獲圓通，固知其不能耳。
X16n0308_p0198b23║五，揀䟦陀觸塵。
X16n0308_p0198b24║觸以所觸明，無所不明觸，合離性非定，云何獲圓通？
X16n0308_p0198c01║首句上觸字指觸塵，即冷煖澁滑違順等相。下觸
X16n0308_p0198c02║字指色塵，謂身根所觸著之物色。意言冷煖澁滑
X16n0308_p0198c03║違順等相，必以身根所觸著之物色，乃得發明顯
X16n0308_p0198c04║現。次句言設無所觸，則不能發明觸塵之相，故與
X16n0308_p0198c05║上之二塵同為合中知也。末二句言初心貴專，今
X16n0308_p0198c06║觸塵既合時方有，離時便無，其體性尚非一定，云
X16n0308_p0198c07║何依之而能獲圓通。六，揀迦葉法塵。
X16n0308_p0198c08║法稱為內塵，憑塵必有所，能所非徧涉，云何獲圓通？
X16n0308_p0198c09║正脈云：法塵非外五塵之實質，乃五塵落謝影子，
X16n0308_p0198c10║唯意所緣，屬獨影境，故稱內塵。憑塵下。不依正脈
X16n0308_p0198c11║義釋。正脈以起意緣時，但專一境，名為憑塵有所。
X16n0308_p0198c12║今謂憑塵者，既屬內塵，必憑外塵落謝也。既憑外
X16n0308_p0198c13║塵落謝，必有所落謝之影，方稱內塵。是則外塵為
X16n0308_p0198c14║能謝，內塵為所謝。但外塵有五，落謝必有先後；內
X16n0308_p0198c15║塵亦五，影子非無甲乙。如是則能謝、所謝，二皆五
X16n0308_p0198c16║相歷然，非能互徧互涉。然塵且不圓，云何能獲得
X16n0308_p0198c17║圓通？宜在所揀矣。揀六塵竟。二、揀五根（耳根中選，故揀
X16n0308_p0198c18║中唯五）五。一揀那律眼根，二揀周利鼻根，三揀憍
X16n0308_p0198c19║梵舌根，四揀畢陵身根，五揀空生意根。初。
X16n0308_p0198c20║見性雖洞然，明前不明後。四維虧一半，云何獲圓通。
X16n0308_p0198c21║首句縱許洞然，謂縱許其照境分明，洞然不混也。
X16n0308_p0198c22║次二句奪其有虧，準前云前方全明，是總約正前
X16n0308_p0198c23║方及前兩隅而言，後方全暗，是總約正後方及後
X16n0308_p0198c24║兩隅而言，觀其全字可知。今云明前，乃唯約正前
X16n0308_p0199a01║方言，不明後，亦唯約正後方言，以皆無全字故。四
X16n0308_p0199a02║維乃是四隅，前方二隅能明，後方二隅不明，故云
X16n0308_p0199a03║虧一半也。不言左右旁觀者，偈略難收，可以口會，
X16n0308_p0199a04║如云既明前不能明後，而四維又虧一半，縱使左
X16n0308_p0199a05║右旁觀，統論功德，亦唯三分之二，既闕一分，即不
X16n0308_p0199a06║圓通，故以云何句揀之。二、揀周利鼻根。
X16n0308_p0199a07║鼻息出入通，現前無交氣，支離匪涉入，云何獲圓通？
X16n0308_p0199a08║鼻息者，鼻中氣息。出入通者，謂出而送舊，則通於
X16n0308_p0199a09║外，入而齅新，則通於內，如前云有出有入是也。然
X16n0308_p0199a10║出屬過去，入屬未來，出入少停之時，名曰現前。無
X16n0308_p0199a11║交氣者，無有交接之氣，既無交接之氣，則無功德，
X16n0308_p0199a12║如前云而缺中交是也。據此，則三分論功，缺於一
X16n0308_p0199a13║分，已失圓義，況夫出入支分現前，斷離三際，不相
X16n0308_p0199a14║涉入，又失通義，云何以是而獲圓通？明知其不易
X16n0308_p0199a15║耳。三、揀憍梵舌根。
X16n0308_p0199a16║舌非入無端，因味生覺了。味亡了無有，云何獲圓通。
X16n0308_p0199a17║首句言舌非入味，無有端由生覺。次句言必因味
X16n0308_p0199a18║塵，方生覺了之性。三句言味若亡時，了性依然無
X16n0308_p0199a19║有。此即同前覺不恒一，故亦以云何句揀之。（問，耳根離
X16n0308_p0199a20║聲聞靜，許其為常。今舌根離味嘗淡，何不許耶。答，靜非是聲，故離聲猶可聞靜。淡本是味，故離味逈無所
X16n0308_p0199a21║嘗。此二性常不常之異也。）四，揀畢陵身根。
X16n0308_p0199a22║身與所觸同，各非圓覺觀，涯量不冥會，云何獲圓通？
X16n0308_p0199a23║所觸，即指觸塵。前云觸以所觸，明無所不明觸。今
X16n0308_p0199a24║身根亦然，故云與所觸同。謂身之覺性，亦因所觸
X16n0308_p0199b01║物色，發明顯現。設無所觸，不得發明。文殊妙辨，省
X16n0308_p0199b02║詞取例為言也。次句各字，通指能例所例，直揀其
X16n0308_p0199b03║不是圓通覺觀（初心起修名覺，後心相應名觀），故云非也。涯量句，
X16n0308_p0199b04║出塵揀意。謂此身之與觸，合有離無，其性不定。與
X16n0308_p0199b05║彼圓通妙體，涯際分量，不得冥合契會，理在可揀
X16n0308_p0199b06║故。末句結揀，可知。五，揀空生意根。
X16n0308_p0199b07║知根雜亂思，湛了終無見，想念不可脫，云何獲圓通？
X16n0308_p0199b08║知根，謂能知之根，即意根也。意根即是末那，恒審
X16n0308_p0199b09║思量，與彼意識亂思，麤心難辨，故云雜也。湛了終
X16n0308_p0199b10║無見者，謂依之修習，欲求澄湛明了，終不可見，如
X16n0308_p0199b11║是則妄想念慮尚不可脫，云何能獲圓通？是不可
X16n0308_p0199b12║以不揀也。揀五根竟。三、揀六識六。一揀舍利
X16n0308_p0199b13║眼識，二揀普賢耳識，三揀孫陀鼻識，四揀富那舌
X16n0308_p0199b14║識，五揀波離身識，六揀目連意識。初。
X16n0308_p0199b15║識見雜三和，詰本稱非相。自體先無定，云何獲圓通？
X16n0308_p0199b16║識見者，眼識緣境隨念麤略，無多緣慮略同根性，
X16n0308_p0199b17║緣境故無妨說見。雜三和者，謂內依根及根性，外
X16n0308_p0199b18║托色塵內外交雜，三緣和合而得生故。詰本者，於
X16n0308_p0199b19║三緣中窮詰其本也。窮詰其本三處都無：一者不
X16n0308_p0199b20║從根生，唯根無塵不自生故；二者不從色生，色塵
X16n0308_p0199b21║無知非識因故；三者不從性生，性澄識動不相類
X16n0308_p0199b22║故。既三處叵得，則虗妄無實，故稱非相。自體即識
X16n0308_p0199b23║之自體，緣合似有詰本實無，是先且無有定實，依
X16n0308_p0199b24║之修習終無實果故。末句以云何揀之？
X16n0308_p0199c01║二、揀普賢耳識。
X16n0308_p0199c02║心聞洞十方，生於大因力。初心不能入，云何獲圓通。
X16n0308_p0199c03║首句謂識心稱性，同性圓聞，故能洞徹十方，自在
X16n0308_p0199c04║無礙。生於大因力者，謂由菩薩多劫修習廣大願
X16n0308_p0199c05║行所感生故。修習此等法門，須是深位菩薩初心
X16n0308_p0199c06║淺修，攀仰不及，故不能入。末句結揀，可知。
X16n0308_p0199c07║三，揀孫陀鼻識。
X16n0308_p0199c08║鼻想本權機，只令攝心住，住成心所住，云何獲圓通？
X16n0308_p0199c09║鼻想者，如觀鼻端白，引起鼻識，自想鼻中氣也。本
X16n0308_p0199c10║權機者，謂原佛教觀，本為對治難陀散心，權設機
X16n0308_p0199c11║用，非鼻識本有機用故。次二句言所謂權機者，只
X16n0308_p0199c12║為攝其散心，令住一境。若果住一境，而一境便成
X16n0308_p0199c13║心所住處，是心有定在矣。末句言心有定在，則不
X16n0308_p0199c14║圓通，云何能獲也。四，揀富那舌識。
X16n0308_p0199c15║說法弄音文，開悟先成者，名句非無漏，云何獲圓通？
X16n0308_p0199c16║前二句言舌識說法，唯是撥弄音聲及於文字，不
X16n0308_p0199c17║合得大開悟。而富樓那所以得大開悟成阿羅漢
X16n0308_p0199c18║者，乃是先劫久成辨才，獨擅說法，適今時節已至，
X16n0308_p0199c19║因緣會遇，故能爾耳。後二句言初心若依說法，而
X16n0308_p0199c20║所說之法惟是名句，尚屬有為不相應行，非是無
X16n0308_p0199c21║為無漏之法，有乖圓通，云何能獲？
X16n0308_p0199c22║五，揀波離身識。
X16n0308_p0199c23║持犯但束身，非身無所束。元非徧一切，云何獲圓通。
X16n0308_p0199c24║持犯者，謂身識不起殺、盜、淫事，執持犯戒之罪，不
X16n0308_p0200a01║令犯故。初心依此，但能約束其身，不過執身不動。
X16n0308_p0200a02║設若非身所攝，如妄言、綺語、惡口、兩舌等，則識無
X16n0308_p0200a03║所從束。是知身識執持，尚不徧於口、意二業，況夫
X16n0308_p0200a04║菩薩清淨律儀，乃至三千威儀、八萬細行、一切法
X16n0308_p0200a05║門，自然不徧。故云元非，謂本來非徧也。不徧，則不
X16n0308_p0200a06║圓。故承此以云何句揀之。（吳興問云：波離執身，次第執心，俱得通利。今何
X16n0308_p0200a07║但云束身？今疏答曰：此約初心言之。大凡初心持戒，先斷淫、殺、盜、妄。妄猶可緩，而最所宜急者，唯淫、殺、盜
X16n0308_p0200a08║耳。但執心誠難，故先以身識束身。如身識不起邪覺，離於惡觸，自然無復殺、盜、淫事，是為束身。至若心動
X16n0308_p0200a09║淫、殺、盜機，口出妄言、綺語等，非不欲斷，但非身識能持。人不盡皆波離，豈能依此入圓？岳師答詞，正脈已
X16n0308_p0200a10║云，混淆不錄。）六，揀目連意識。
X16n0308_p0200a11║神通本宿因，何關法分別？念緣非離物，云何獲圓通？
X16n0308_p0200a12║首句言目連神通，雖由旋識復湛，心光發宣，而究
X16n0308_p0200a13║其深本，乃宿因久修，觀其初遇佛時，鬚𩬊自落，袈
X16n0308_p0200a14║裟著身，足知其有由來矣。次句言既由宿因，與彼
X16n0308_p0200a15║現前法塵上所起分別意識，了不相干，故云何關
X16n0308_p0200a16║法分別也。念緣句言法上分別，乃屬妄念攀緣，雖
X16n0308_p0200a17║依法塵，實託外物，若離外物，則法且不有，何況於
X16n0308_p0200a18║識，故云非離物也。末句言既不離物，則被物所局，
X16n0308_p0200a19║云何能獲圓通。揀六識竟。四揀七大七。一揀
X16n0308_p0200a20║持地地大，二揀月光水大，三揀烏芻火大，四揀琉
X16n0308_p0200a21║璃風大，五揀空藏空大，六揀彌勒識大，七揀勢至
X16n0308_p0200a22║根大。初。
X16n0308_p0200a23║若以地性觀，堅礙非通達，有為非聖性，云何獲圓通？
X16n0308_p0200a24║若以地性而觀，則地性堅礙，非初心便能通達，是
X16n0308_p0200b01║必久修乃通，此揀體析觀也。若以平地為功，則平
X16n0308_p0200b02║地有為，非順聖性，是必平心乃順，此揀平地行也。
X16n0308_p0200b03║據此則觀行俱失圓義，云何能獲圓通？
X16n0308_p0200b04║二、揀月光水大。
X16n0308_p0200b05║若以水性觀，想念非真實，如如非覺觀，云何獲圓通？
X16n0308_p0200b06║若以水性觀者，如月光童子，初觀身中水性無奪，
X16n0308_p0200b07║次觀與香水海等無差別。如是皆由想念成境，及
X16n0308_p0200b08║乎出定，唯身無水，足知其非是真實。若必欲契會
X16n0308_p0200b09║如如之理，須待證水合空，得無生忍，非初心覺觀
X16n0308_p0200b10║可能。蓋以如如之理，離念不動，一有覺觀，動相現
X16n0308_p0200b11║而如如隱矣。末句揀意可知。三、揀烏芻火大。
X16n0308_p0200b12║若以火性觀，厭有非真離，非初心方便，云何獲圓通？
X16n0308_p0200b13║若以火性而觀，如烏芻瑟摩者，乃因厭欲而見有
X16n0308_p0200b14║火相。設無厭欲之心，則火相便無。是知觀火之法，
X16n0308_p0200b15║但為多淫者一時對治，非真能離欲也。然初心不
X16n0308_p0200b16║盡多淫之機，豈必藉此以為方便。縱使藉此初心，
X16n0308_p0200b17║亦非真離，云何能獲圓道，信知其不易耳。
X16n0308_p0200b18║四揀琉璃風大。
X16n0308_p0200b19║若以風性觀，動寂非無對，對非無上覺，云何獲圓通？
X16n0308_p0200b20║若以風性觀如琉璃光者，初觀諸動無二、等無差
X16n0308_p0200b21║別，次觀來無所從、去無所至，乃由動入寂也。由動
X16n0308_p0200b22║入寂相待成觀，故非無對。既非無對，自是有對之
X16n0308_p0200b23║法能所角立，豈稱無上覺體？自應非是。既非覺體，
X16n0308_p0200b24║因果不類，以圓通即覺體故。云何句准上？
X16n0308_p0200c01║五，揀空藏空大。
X16n0308_p0200c02║若以空性觀，昏鈍先非覺，無覺異菩提，云何獲圓通？
X16n0308_p0200c03║以空性觀者，如虗空藏，諦觀四大無依，妄想生滅，
X16n0308_p0200c04║虗空無二等也。然虗空以昏冥鈍頑為相，自體先
X16n0308_p0200c05║且非覺，非覺即是無覺。既無覺知，即異菩提。以梵
X16n0308_p0200c06║語菩提，此云覺道故。既異菩提，則圓通難入，故揀
X16n0308_p0200c07║其云何能獲。六，揀彌勒識大。
X16n0308_p0200c08║若以識性觀，觀識非常住，存心乃虗妄，云何獲圓通？
X16n0308_p0200c09║若以識性觀者，如彌勒菩薩諦觀十方唯識，以識
X16n0308_p0200c10║性為因心也。但所觀之識，生滅不停，是自體先非
X16n0308_p0200c11║常住，而存心觀之，其猶蒸砂作飯，乃屬虗妄，故揀
X16n0308_p0200c12║以云何獲也。七，揀勢至根大。
X16n0308_p0200c13║諸行是無常，念性元生滅。因果今殊感，云何獲圓通。
X16n0308_p0200c14║凡有動作，皆屬行陰，故曰諸行。一涉遷流，即非常
X16n0308_p0200c15║住，故曰無常。而念性亦屬行陰，遷流同為無常，故
X16n0308_p0200c16║云元生滅也。以此為因，生方見佛，未為不可。若欲
X16n0308_p0200c17║現證圓通，成常住果，則能感所感，性自懸殊，故末
X16n0308_p0200c18║句揀之也。（問，勢至都攝六根，淨念相繼，則耳根亦在其中，何乃並揀。答，勢至雖都攝六根，
X16n0308_p0200c19║却不以根性為入門。及取念佛求生，已落行陰，故在所揀。）。（正脈云：通論二十四聖，深證必等觀音。而原
X16n0308_p0200c20║其入門，略有四義當揀：一者不對方宜，二者不便初心，三者別有資藉，四者非常修學，反顯耳根。對方宜，
X16n0308_p0200c21║便初心，不勞資藉，通常可修，至下偈中自見。）。通揀餘門竟。
X16n0308_p0200c22║三。獨取耳根。四。一正對方宜，二不勞資藉，三可
X16n0308_p0200c23║常修學，四最便初心。初三：一、對方定宜。二、歎
X16n0308_p0200c24║人顯法。三、斥迷教修。初。
X16n0308_p0201a01║我今白世尊，佛出娑婆界，此方真教體，清淨在音聞，
X16n0308_p0201a02║欲取三摩提，實以聞中入。
X16n0308_p0201a03║既揀餘門，宜定本根，故重以啟白世尊。欲定本根，
X16n0308_p0201a04║須對方宜，故先言佛出娑婆。準維摩經，或有佛土
X16n0308_p0201a05║以佛光明而作佛事，或有佛土以佛菩提樹而作
X16n0308_p0201a06║佛事，乃至或以圓林臺觀，或以虗空影嚮，或以音
X16n0308_p0201a07║聲語言，或以寂無言說，各隨方宜，教體不同。今就
X16n0308_p0201a08║娑婆言之，故云此方教體。而言真者，以是三根普
X16n0308_p0201a09║被，合界咸宜，揀彼偏對一機，不名為真故。清淨在
X16n0308_p0201a10║音聞者，三真實中，一有不備，則非清淨。以有礙有
X16n0308_p0201a11║局，則濁而不清。有生有滅，則染而非淨故。據此，則
X16n0308_p0201a12║音聞二字，乃取對音之聞。以惟音無聞，非真教體。
X16n0308_p0201a13║故前陳那聲塵，已在所揀。欲取三摩，指初心習定
X16n0308_p0201a14║之人。實以聞入者，確指耳門，獨為娑婆本根。捨此，
X16n0308_p0201a15║則三摩難成故。（問，能詮教體門中，首取聲名句文。今何偏取聞性，反遺音聲。莫是清
X16n0308_p0201a16║涼圭峯，猶未識楞嚴旨乎。答，清涼立教體為十門，前劣後勝。音聲既列於首，已顯非真。至圭峯束為四門，
X16n0308_p0201a17║而聲名句文，但是隨相門中一義。然既曰隨相，知是權宗假立。唯識似真，歸性分真，必是無礙，乃為究竟
X16n0308_p0201a18║真實教體。今聞性具三，真實正是無礙。則文殊所選，與清涼圭峯，若合符節。故無妨偏取。）對方定
X16n0308_p0201a19║宜竟。二、歎人顯法二：一歎人殊勝，二顯法真
X16n0308_p0201a20║實。初。
X16n0308_p0201a21║離苦得解脫，良哉觀世音。○於恒沙劫中，入微塵佛
X16n0308_p0201a22║國，得大自在力，無畏施眾生。妙音觀世音，梵音海潮
X16n0308_p0201a23║音，救世悉安寧，出世獲常住。
X16n0308_p0201a24║初、自利圓滿。解六結，越三空，二死不繫，故曰離苦。
X16n0308_p0201b01║超世間，并出世，一切無礙，故云得解。良有二義：一、
X16n0308_p0201b02║誠也，乃指實之詞。如云離苦得脫，誠哉不虗者，唯
X16n0308_p0201b03║觀世音耳。二、善也，乃讚美之語。如云善哉觀音，其
X16n0308_p0201b04║自利已若此矣。○於恒下，利他殊勝。正脈云：劫數
X16n0308_p0201b05║恒沙，則時為極長，顯常也。國數微塵，則處為極廣，
X16n0308_p0201b06║顯徧也。得大自在，義攝三十二應及第一不思議
X16n0308_p0201b07║德。以三十二應後，有無作妙力自在成就之語。第
X16n0308_p0201b08║一不思議後，有救護眾生得大自在之言。無畏施
X16n0308_p0201b09║生，義攝十四無畏及第二不思議德。以十四無畏
X16n0308_p0201b10║後，有施無畏力福備眾生之語。第二不思議後，有
X16n0308_p0201b11║能以無畏施諸眾生之言。妙音二句，乃足上三十
X16n0308_p0201b12║二應及前二不思議中說法說呪之音。以上言入
X16n0308_p0201b13║微塵國，似有現身現形之義，却無說法說呪之音。
X16n0308_p0201b14║今乃補足，以顯身說。並示妙音者，同體形呪，一音
X16n0308_p0201b15║而含眾妙。觀世音者，異體形呪，觀世而現殊說。三
X16n0308_p0201b16║十二應，破他障而現梵音。應說即說，不失時而稱
X16n0308_p0201b17║海潮。十四無畏，惟是冥應，故不配音也。準普門品，
X16n0308_p0201b18║更有勝世間音，乃總上四音，顯世音莫及。今舉別
X16n0308_p0201b19║略總耳。救世二句，義攝後二不思議德。以世人慳
X16n0308_p0201b20║貪積聚，患得患失，妻子長壽，所求不遂，皆致不安。
X16n0308_p0201b21║而第三不思議中，破慳感求。第四不思議中，有求
X16n0308_p0201b22║皆遂，則救世悉安寧。至云求大涅槃，得大涅槃，則
X16n0308_p0201b23║出世獲常住也。此皆觀音自陳中意。文殊錯落言
X16n0308_p0201b24║之，欲令求圓通者，仰慕其人而法之也。歎人殊勝
X16n0308_p0201c01║竟。二、顯法真實三。一圓真實。二通真寶。三常
X16n0308_p0201c02║真實。初。
X16n0308_p0201c03║我今啟如來，如觀音所說。譬如人靜居，十方俱擊鼓，
X16n0308_p0201c04║十處一時聞，此則圓真實。
X16n0308_p0201c05║我者，文殊自謂。啟如來者，欲顯真實求佛作證故。
X16n0308_p0201c06║次句言欲求真實本根，誠如觀音所說。是文殊先
X16n0308_p0201c07║以總許，非指下偈。以下偈所說，非觀音自陳中意
X16n0308_p0201c08║故。譬如一偈，乃文殊取前耳根功德中，如耳周聽
X16n0308_p0201c09║十方無遺之義，以顯圓真實義也。權借聞鼓一事，
X16n0308_p0201c10║以例聞一切聲故。云譬如靜居者，揀非閙時。以閙
X16n0308_p0201c11║時聞雖常圓，不自覺故。正脈云：十方俱擊鼓者，一
X16n0308_p0201c12║時同擊也。十處一時聞者，聞無先後也。末句乃就
X16n0308_p0201c13║此以尅定其為圓，且是真圓實圓，非虗妄說圓者
X16n0308_p0201c14║可比擬故。二，通真實。
X16n0308_p0201c15║目非觀障外，口鼻亦復然，身以合方知，心念紛無緒。
X16n0308_p0201c16║○隔垣聽音嚮，遐邇俱可聞。五根所不齊，是則通真
X16n0308_p0201c17║實。
X16n0308_p0201c18║初揀五根皆局。目指眼根，非觀障外者，如隔窗紙
X16n0308_p0201c19║不見外之物色，隔皮膚不見內之臟腑，是局而非
X16n0308_p0201c20║通也。口鼻亦然者，但例其局而非通，非例其不見
X16n0308_p0201c21║障外故。孤山謂口鼻二句語倒，若將下句為上，其
X16n0308_p0201c22║義方順，以三者俱是合中知故。隔離不通，亦名為
X16n0308_p0201c23║局。又口字應是舌字，以舌在口中，用口代稱故。心
X16n0308_p0201c24║指意根，恒審思量，略同意識，故名為念，如前云知
X16n0308_p0202a01║根雜亂思是也。紛無緒者，被念所雜，唯覺生住異
X16n0308_p0202a02║滅，紛然無有頭緒，如前云湛了終無見是也。如是
X16n0308_p0202a03║則想念尚不能脫，豈能通乎？○隔垣下顯耳根獨
X16n0308_p0202a04║通。隔垣聽音嚮者，如中隔墻垣，聞環佩聲，是障不
X16n0308_p0202a05║能局。遐邇俱可聞者，如動若邇遙，靜無邊際，是離
X16n0308_p0202a06║亦能通。障不能局，則眼根莫比。離亦能通，則三根
X16n0308_p0202a07║莫配。且靜無邊際不同，意根湛了無見，故五根所
X16n0308_p0202a08║不齊也。據此，則五根皆局，唯耳獨通，是通可謂真
X16n0308_p0202a09║且實矣。三，常真實。
X16n0308_p0202a10║音聲性動靜，聞中為有無，無聲號無聞，非實聞無性。
X16n0308_p0202a11║聲無既無滅，聲有亦非生，生滅二圓離，是則常真實。
X16n0308_p0202a12║○縱令在夢想，不為不思無。○覺觀出思惟，身心不
X16n0308_p0202a13║能及。
X16n0308_p0202a14║初對聲顯常（此取擊鐘驗常中義）。音聲性動靜者，如前羅睺
X16n0308_p0202a15║擊鐘，正擊之時，則音聲性動。擊久聲銷，則對動說
X16n0308_p0202a16║靜。是唯一聲性形顯，而有動靜相故。聞中為有無
X16n0308_p0202a17║者，謂動靜二相，於聞性湛然體中，循環代謝。動則
X16n0308_p0202a18║歷然有聲為有，靜則寂爾無聲為無。世人顛倒，不
X16n0308_p0202a19║知此義。因於無聲之際，則號無聞。殊不知無聲之
X16n0308_p0202a20║時，更覺聞性無邊無際。故曰非實聞無性也。聲無
X16n0308_p0202a21║二句，謂如上所說聲無之時，聞性既無有滅。例知
X16n0308_p0202a22║聲有之時，聞性亦非有生。是知聞性湛然，以任聲
X16n0308_p0202a23║有聲無，而自體了無生滅。既了無生滅，是二相圓
X16n0308_p0202a24║離。揀非對斷說常，為虗為妄。故曰常真實也。○縱
X16n0308_p0202b01║令下，就夢顯常。（此取引夢驗常中義。）言世人不知聞性常住，
X16n0308_p0202b02║將謂夢想之境，唯是獨頭意識所現，於彼外境，全
X16n0308_p0202b03║無所思。自應全無所聞，聞性應滅。殊不知縱令在
X16n0308_p0202b04║於夢想，於外境全無所思，而此聞性，亦不為彼無
X16n0308_p0202b05║思，即便滅無。如前夢人，聞舂擣聲，惑為鐘鼓，自怪
X16n0308_p0202b06║其鍾為木石嚮。據此，則夢想之時，依然因聞有思。
X16n0308_p0202b07║所謂無思者，但是無境可聞，豈是聞有滅耶？○末
X16n0308_p0202b08║二句預防疑問。（恐承上問云：塵識不常，姑置勿論。至於七大五根，豈盡不常？乃獨許
X16n0308_p0202b09║聞性，自得常義。故文殊以下偈防之。）言七大皆屬覺觀，如前云若以
X16n0308_p0202b10║地性觀等可知。既屬覺觀，乃出自意識思惟，全墮
X16n0308_p0202b11║生滅，豈是真常？至於身之覺性，心之知性，皆不及
X16n0308_p0202b12║於夢中。以真能覺知，即不成夢故。眼等三根，例此
X16n0308_p0202b13║可知，故不更言。是則五根亦非真常明矣。通論三
X16n0308_p0202b14║種真實，略有三相可喻。圓真實，如杲日當空，萬象
X16n0308_p0202b15║俱照。通真實，如無熱分流，四河徧利。常真實，如太
X16n0308_p0202b16║虗無形，三際莫壞。由此故能三根普被，合界咸宜，
X16n0308_p0202b17║而為真實教體。歎人顯法竟。三、斥迷教修
X16n0308_p0202b18║今此娑婆國，聲論得宣明。○眾生迷本聞，循聲故流
X16n0308_p0202b19║轉。阿難縱強記，不免落邪思。○豈非隨所淪，旋流獲
X16n0308_p0202b20║無妄。
X16n0308_p0202b21║初顯耳根偏利。承上既具三種真實，便可依修。況
X16n0308_p0202b22║今娑婆國中，凡有理事，皆以音聲言論而得傳宣
X16n0308_p0202b23║發明，則耳根偏利可知。○眾生下，斥迷聞循聲。言
X16n0308_p0202b24║既耳根偏利，一切眾生皆應從此悟入。所以不爾
X16n0308_p0202c01║者，皆由眾生自迷本有真聞，一味循聲流轉。不唯
X16n0308_p0202c02║眾生，即如阿難縱有強記，不免循聲流轉，落於邪
X16n0308_p0202c03║思。阿難且爾，他可知矣。○末二句教亡所入流。言
X16n0308_p0202c04║眾生與阿難所以不能開悟者，豈非隨彼所緣塵
X16n0308_p0202c05║相，自成淪溺，想必是也。既知必是，則應亡其所相，
X16n0308_p0202c06║旋彼流轉之性，還復真聞，便可以漸次增進，而獲
X16n0308_p0202c07║真實無妄性矣。正對方宜竟。二、不勞資藉四。
X16n0308_p0202c08║一、誡聽出名，二、指過勸修，三、顯法要妙，四、結示不
X16n0308_p0202c09║資。初。
X16n0308_p0202c10║阿難汝諦聽，我承佛威力，宣說金剛王，如幻不思議，
X16n0308_p0202c11║佛母真三昧。
X16n0308_p0202c12║首句呼其名而誡之曰：汝今果欲旋流，應當諦聽
X16n0308_p0202c13║我語。次句下言旋流之法不易可說，汝果諦聽，我
X16n0308_p0202c14║當求佛加被，乘仗佛之威力為汝宣說，汝亦當生
X16n0308_p0202c15║難遭想也。所說旋流之法略具五名：一曰金剛三
X16n0308_p0202c16║昧，謂以此斷惑，無惑不斷故。二曰王三昧，謂以此
X16n0308_p0202c17║降魔，無魔不降故。三曰如幻三昧，謂依此修行，修
X16n0308_p0202c18║即無修故。四曰不思議三昧，謂依此顯理，理絕言
X16n0308_p0202c19║思故。五曰佛母三昧，謂依此成佛，佛無不成故。具
X16n0308_p0202c20║此五義名真三昧，以不勞別有資藉故。
X16n0308_p0202c21║二、指過勸修。
X16n0308_p0202c22║汝聞微塵佛，一切秘密門。○欲漏不先除，畜聞成過
X16n0308_p0202c23║誤。○將聞持佛佛，何不自聞聞？
X16n0308_p0202c24║首二句出因法華經。佛云：我與阿難同於空王佛
X16n0308_p0203a01║所發心，我常勤精進，阿難常樂多聞。據此，則阿難
X16n0308_p0203a02║從空王已來所遇之佛數等微塵，一一佛所皆以
X16n0308_p0203a03║多聞之力護持法藏，故曰聞微塵佛一切秘密門
X16n0308_p0203a04║也。秘密有二義：一、別指深法，意顯深法尚聞，況復
X16n0308_p0203a05║淺者，顯無法不聞故；二、通該淺深，意顯一聞異解，
X16n0308_p0203a06║彼此不知，互成秘密故。○次二句指過。先字宜作
X16n0308_p0203a07║早字，言阿難位在初果，方斷見漏，欲漏全在。至究
X16n0308_p0203a08║其所以，不能早除之故，只為一向畜積多聞，循塵
X16n0308_p0203a09║流轉，而為過誤。是知不解旋流，不唯聞於世法，乃
X16n0308_p0203a10║至聞於佛法，不唯聞於佛法，乃至聞於秘密深法，
X16n0308_p0203a11║皆為循塵流轉，總是畜聞成過誤也。○末二句勸
X16n0308_p0203a12║修。言既知畜聞成過，與其將耳聞以持諸佛佛法，
X16n0308_p0203a13║何不以耳聞以觀自己聞性，不幾猶為要妙乎。
X16n0308_p0203a14║三、顯法要妙三。一、法說，二、喻明，三、結合。初。
X16n0308_p0203a15║聞非自然生，因聲有名字。旋聞與聲脫，能脫欲誰名。
X16n0308_p0203a16║一根既返源，六根成解脫。○見聞如幻翳，三界若空
X16n0308_p0203a17║華。聞復翳根除，塵銷覺圓淨。淨極光通達，寂照含虗
X16n0308_p0203a18║空。○却來觀世間，猶如夢中事。摩登伽在夢，誰能留
X16n0308_p0203a19║汝形。
X16n0308_p0203a20║初一，解六脫（此顯要義）。聞非二句，言元一精明，本無妄
X16n0308_p0203a21║聞，而妄聞非自然生，乃是因於聲之動靜，黏湛發
X16n0308_p0203a22║聽，攬聲成根，而有聞之名字，是動靜根之三結具
X16n0308_p0203a23║矣。旋聞二句，言若能旋觀聞性，自應亡其聲塵，故
X16n0308_p0203a24║云與聲脫也。聲塵既脫，動靜雙亡，而能脫之根性，
X16n0308_p0203b01║不復名聞，故曰欲誰名也。欲誰名其為聞，應無可
X16n0308_p0203b02║者，是動靜根之三結解矣。一根二句，言一根既已
X16n0308_p0203b03║返本還源，覺性現前，不復循塵結根，則六根俱成
X16n0308_p0203b04║解脫。如後云塵既不緣，根無所偶，反流全一，六用
X16n0308_p0203b05║不行是也。○見聞下。從體現用（此顯妙義）。見聞四句，乃
X16n0308_p0203b06║重明上意，以起下淨極光通之義。言本一精明，起
X16n0308_p0203b07║於虗妄見聞，如依淨目起於幻翳相似。由於虗妄
X16n0308_p0203b08║見聞，變起三界依正，如因幻翳變起空華相似。今
X16n0308_p0203b09║聞性既已，復還本源，六根俱脫，是幻翳之妄根除
X16n0308_p0203b10║矣。幻翳既除，空華不有，是三界之妄塵銷矣。根除
X16n0308_p0203b11║而性無偏局，塵銷而體無垢染。故曰覺圓淨也。淨
X16n0308_p0203b12║極二句，言雖覺得根除為圓，塵銷為淨。但既有能
X16n0308_p0203b13║覺所覺，還名為結。是雖曰圓曰淨，而未至極圓極
X16n0308_p0203b14║淨。蓋必至覺所覺空，空所空滅，寂滅現前，乃為極
X16n0308_p0203b15║淨。淨極而光自通達，乃為極圓。其猶雲開月現，光
X16n0308_p0203b16║照萬方。合前一根返源，六根解脫觀之，彼為要之
X16n0308_p0203b17║至，此為妙之至也。寂照句，言所謂光通達者，以此
X16n0308_p0203b18║光乃即寂而照，稱性含虗。圓通極致，盡於是矣。○
X16n0308_p0203b19║却來下，涉世無礙。却，猶退也。言既得全體，復獲大
X16n0308_p0203b20║用，則是已齊佛果。若乃不欲取證，乘願涉世，是曰
X16n0308_p0203b21║却來。謂却退而來，涉世度生也。已越三空，依三空
X16n0308_p0203b22║而觀世，全有全空，故曰猶如夢事。識此意者，則終
X16n0308_p0203b23║日度生，不見有生可度矣。摩登二句，乃激發阿難
X16n0308_p0203b24║之語。言汝當時若能如此觀世，則摩登伽女，居然
X16n0308_p0203c01║為在夢中之人。而先梵天呪，亦只是夢中之語。夢
X16n0308_p0203c02║中之人，不能交夢外之形。夢中之語，不能牽夢外
X16n0308_p0203c03║之心。縱欲留汝之形，誰其能哉？然往者不諫，來者
X16n0308_p0203c04║可追。自後其知，勉夫！二、喻明。
X16n0308_p0203c05║如世巧幻師，幻作諸男女。雖見諸根動，要以一機抽。
X16n0308_p0203c06║息機歸寂然，諸幻成無性。
X16n0308_p0203c07║巧幻師喻真性，以真性有隨緣之用，如世幻師有
X16n0308_p0203c08║工巧之術故。男女喻賴耶，以賴耶乃真妄和合，如
X16n0308_p0203c09║世男女有和合義故。以是隨緣而成，故喻以幻作。
X16n0308_p0203c10║諸根喻賴耶見分，結六根而分為六性，映六塵而
X16n0308_p0203c11║名為六精，故以動義喻之。一機指所幻男女，中有
X16n0308_p0203c12║消息，喻賴耶真妄和合，中有動相。動相纔起，見分
X16n0308_p0203c13║俄興，如彼所幻男女，消息一抽，諸根俱動也。息機
X16n0308_p0203c14║喻旋聞返源，旋聞返源，賴耶不動，故以歸寂喻之。
X16n0308_p0203c15║既已息機歸寂，則所幻諸根，及所成幻事，俱時銷
X16n0308_p0203c16║歇，故曰諸幻無性。此喻賴耶不動，見分斯寂，根除
X16n0308_p0203c17║塵銷，覺體圓淨。如前云見與見緣，并所想相，如虗
X16n0308_p0203c18║空華，本無所有是也。三，結合。
X16n0308_p0203c19║六根亦如是，元依一精明，分成六和合，一處成休復，
X16n0308_p0203c20║六用皆不成。塵垢應念銷，成圓明淨妙，餘塵尚諸學，
X16n0308_p0203c21║明極即如來。
X16n0308_p0203c22║首句言六根中性，亦如幻人之諸根是也。精明即
X16n0308_p0203c23║是賴耶，依真而起，合上喻中男女，乃幻師所作故。
X16n0308_p0203c24║依此分為六性，和合根塵，故曰成六和合。此六和
X16n0308_p0204a01║合，由於賴耶一動，合喻中男女根動。由於一機抽
X16n0308_p0204a02║故，一處成休。復者，旋聞返源，賴耶不動，合喻中所
X16n0308_p0204a03║幻男女，息機歸寂然也。賴耶不動，見分斯寂，故曰
X16n0308_p0204a04║六用不成。前云想相為塵，識情為垢。今既六用不
X16n0308_p0204a05║成，則想所依相不有。想所依相不有，則識所依情
X16n0308_p0204a06║安寄？故曰塵垢應念銷也。所依之相情既銷，能依
X16n0308_p0204a07║之識想亦復不立，此正合喻中諸幻成無性耳。後
X16n0308_p0204a08║三句喻中無文，不必強合。圓明淨妙，即是精明覺
X16n0308_p0204a09║體。前但以不受根局，名之為圓。此復以不受塵蔽，
X16n0308_p0204a10║名之曰明。又前但以塵銷無染，名之為淨。此復以
X16n0308_p0204a11║識盡想空，名之曰妙。麤相三結已解，細相三結未
X16n0308_p0204a12║盡，故曰餘塵。言餘有微細結相，如空中塵。前疏所
X16n0308_p0204a13║謂未至極圓極淨者，以此諸語詞言，既有餘塵，還
X16n0308_p0204a14║須崇尚於學，進解後三結也。明極者，寂滅現前，淨
X16n0308_p0204a15║極光通之義。即如來者，雖非歷事，造修悟證，已齊
X16n0308_p0204a16║佛果。按法說中，此下更有涉世無礙之義，乃為激
X16n0308_p0204a17║進阿難而發。合中不出，勿煩強贅。顯法要妙竟。
X16n0308_p0204a18║四、結示不資。
X16n0308_p0204a19║大眾及阿難，旋汝倒聞機，反聞聞自性，性成無上道，
X16n0308_p0204a20║圓通實如是。
X16n0308_p0204a21║既示要妙，欲令修習，呼大眾及阿難以教之也。遇
X16n0308_p0204a22║聲便發曰聞機，一向循塵名為倒，旋猶轉也，謂旋
X16n0308_p0204a23║轉顛倒聞機，莫更循塵也。反聞聞自性者，謂欲旋
X16n0308_p0204a24║顛倒聞機，唯用反聞工夫，以觀能聞自性，無勞別
X16n0308_p0204b01║資異路，此修因不資也。性成無上道者，謂聞性不
X16n0308_p0204b02║發則已，一發則因該果海，即就此性，可以成無上
X16n0308_p0204b03║道，以性即是道，無庸更資餘法，此證果不資也。末
X16n0308_p0204b04║句結示，言修因證果，所以二俱不資者，以聞性既
X16n0308_p0204b05║圓，且通二真實，力能如是，故不言常真實者，以力
X16n0308_p0204b06║在下科也。通上不勞資藉竟。三、可常修學三。
X16n0308_p0204b07║一、明可常修，二、顯符佛敕，三、揀餘非是。初。
X16n0308_p0204b08║此是微塵佛，一路涅槃門。○過去諸如來，斯門已成
X16n0308_p0204b09║就。現在諸菩薩，今各入圓明。未來修學人，當依如是
X16n0308_p0204b10║法。○我亦從中證，非唯觀世音。
X16n0308_p0204b11║初二句總標。微塵佛者，通約三世諸佛。因中皆依
X16n0308_p0204b12║耳根修習，故曰一路；果中皆依耳根取證，故曰一
X16n0308_p0204b13║涅槃門，以一字雙通路與門故。○過去下，別明。言
X16n0308_p0204b14║過去如來已得成佛，是斯門已成就者。現在菩薩
X16n0308_p0204b15║雖未成佛，今依此各入圓明。圓明者，淨極光通。或
X16n0308_p0204b16║現在取證，即現在佛。或却來度生，亦未來佛。未來
X16n0308_p0204b17║學人如是修習，決定成佛，故當遵依。然既三世通
X16n0308_p0204b18║修，信知功由性常，所謂常真實力也。○末二句，證
X16n0308_p0204b19║信我亦從中句，是文殊引己作證。非唯觀音者，顯
X16n0308_p0204b20║觀音菩薩，又為從前之過來人也。意言觀音與我，
X16n0308_p0204b21║皆驗有成效。況未來學人，豈不益當遵信。又二句，
X16n0308_p0204b22║語似倒置。若易下為上，讀之則順。二，顯符佛敕。
X16n0308_p0204b23║誠如佛世尊，詢我諸方便，以救諸末劫，求出世間人，
X16n0308_p0204b24║成就涅槃心。○觀世音為最。
X16n0308_p0204c01║初、按定佛敕。誠，猶果也。據前佛勅揀選文云：我今
X16n0308_p0204c02║欲令阿難開悟，二十五行誰當其根？兼我滅後，此
X16n0308_p0204c03║界眾生入菩薩乘，求無上道，何方便門得易成就？
X16n0308_p0204c04║然既曰二十五行誰當其根，又曰何方便門得易
X16n0308_p0204c05║成就，是令其於諸方便中揀取一門，為通常可修
X16n0308_p0204c06║法也。既曰兼我滅後，此界眾生，是欲以救諸末劫
X16n0308_p0204c07║生死凡夫，令出離也。既曰欲令阿難開悟，而阿難
X16n0308_p0204c08║不無等類，是欲以救諸求出世人，令進斷思惑也。
X16n0308_p0204c09║既曰入菩薩乘，求無上道，是欲以救諸二乘，起成
X16n0308_p0204c10║就涅槃心者，令回小向大也。今文殊按定其意曰：
X16n0308_p0204c11║若果如世尊詢問於我，於諸方便中揀取一門，用
X16n0308_p0204c12║以救諸末劫凡夫，并阿難等之求出世人，及無學
X16n0308_p0204c13║中之成就涅槃心者，是誠難矣。○末句顯其允符，
X16n0308_p0204c14║言既蒙佛勅，敢不留意。我今詳觀於二十五聖之
X16n0308_p0204c15║中，唯觀音耳根允符佛勅，獨為最善。
X16n0308_p0204c16║三、揀餘非是。
X16n0308_p0204c17║自餘諸方便，皆是佛威神，即事捨塵勞，非是常修學，
X16n0308_p0204c18║淺深同說法。
X16n0308_p0204c19║自餘諸方便者，謂自觀音耳根之外，餘二十四聖
X16n0308_p0204c20║所修諸方便門也。皆是佛威即事等者，正脈云：謂
X16n0308_p0204c21║佛以威德神力，就其所遇之事而加被之，令其捨
X16n0308_p0204c22║離諸塵勞也。非是常修同說等者，謂通常可修之
X16n0308_p0204c23║法，任運修習，自能入圓，不須仗佛威神。既仗佛威
X16n0308_p0204c24║神，則非常修學矣。淺深同說之法，一同而說，便足
X16n0308_p0205a01║解縛，不須各即其事。既各即其事，則非同說法矣。
X16n0308_p0205a02║若尅就諸門中明佛威即事者，佛威加被，如那律
X16n0308_p0205a03║失明，佛示樂見。槃特闕誦，佛教調息等。即事捨塵，
X16n0308_p0205a04║如烏芻多淫，佛教觀火。孫陀心散，佛教觀鼻等。人
X16n0308_p0205a05║不盡皆如此，故非通常可修。且說此等法，亦唯對
X16n0308_p0205a06║於淺修深位，則不相宜。至如普賢大因，滿慈宿辨
X16n0308_p0205a07║等，又惟宜於深修淺位，則不相當。故非同一可說。
X16n0308_p0205a08║反顯通常可修，淺深俱宜，唯一耳門。捨此雜修，圓
X16n0308_p0205a09║通難入。圓根與不圓根，日劫相倍，可不辨哉。（問，不勞資
X16n0308_p0205a10║藉中疏云，不言常真實者，力在下科。似乎此科惟是常義。若論三世，通修可說，由於性常。至於通常可修，
X16n0308_p0205a11║淺深同說，明是兼圓兼通，豈惟常耶。答，圓通常三，唯是一體。說圓則通常皆圓，說通則圓常皆通，說常則
X16n0308_p0205a12║圓通皆常。今以常圓常通，故橫竪皆可通修。）可常修學竟。
X16n0308_p0205a13║四最便初心。
X16n0308_p0205a14║頂禮如來藏，無漏不思議，願加被未來，於此門無惑。
X16n0308_p0205a15║方便易成就，堪以教阿難，及末劫沈淪，但以耳根修。
X16n0308_p0205a16║圓通超餘者，真實心如是。
X16n0308_p0205a17║文殊揀選至此，一拜而起曰：頂禮如來藏，無漏不
X16n0308_p0205a18║思議。此二句即歸命三寶義也。三寶有二釋：一約
X16n0308_p0205a19║別相，二約自性。約別相者，如來即佛，佛寶也。藏謂
X16n0308_p0205a20║藏心，法寶也。無漏不思議，意指圓通諸聖，僧寶也。
X16n0308_p0205a21║言無漏者，據迹指在聲聞，於小乘中見思盡故。言
X16n0308_p0205a22║不思議者，據迹指在菩薩，神用莫測離言相故。若
X16n0308_p0205a23║依深本，菩薩亦皆無漏，帶果行因故。聲聞亦不思
X16n0308_p0205a24║議，內秘菩薩故。約自性者，空如來藏彌滿清淨，自
X16n0308_p0205b01║性佛也。不空如來藏具恒沙德，自性法也。空不空
X16n0308_p0205b02║如來藏和合無諍，自性僧也。清淨無染故無漏，性
X16n0308_p0205b03║德交徹故難思。即無漏而難思，即難思而無漏，故
X16n0308_p0205b04║不可議。是乃歸依自性三寶。又各就其義而讚美
X16n0308_p0205b05║之。然別相，事也。自性，理也。理事雙歸，方成感應。願
X16n0308_p0205b06║之一字，自述歸命意也。加被未來者，事三寶，則留
X16n0308_p0205b07║願住持，引生正信。理三寶，則同體內熏，資發圓悟。
X16n0308_p0205b08║正信生，而隨相反聞，不惑無功。圓悟發，而入理修
X16n0308_p0205b09║道，不惑難成。故云於此門無惑也。方便易成就者，
X16n0308_p0205b10║以具圓通常之三真實故。阿難多聞，耳根偏利，故
X16n0308_p0205b11║堪教。此答如來欲令阿難開悟二十五行，誰當其
X16n0308_p0205b12║根問也。娑婆世界，聲論宣明，雖至末劫沈淪，亦唯
X16n0308_p0205b13║耳門堪教。此答滅後眾生，何方便門，得易成就問
X16n0308_p0205b14║也。但以句，顯其決定有功。圓通句，教以勿惑餘門。
X16n0308_p0205b15║此斷疑也。良以耳根聞性，具三真實。真實心力，固
X16n0308_p0205b16║應如是。此生信也。按阿難位在初果，沈淪尚未發
X16n0308_p0205b17║心。既唯此堪教，則最便初心明矣。總結佛示一門
X16n0308_p0205b18║深入竟。三、會眾承示獲益四。一相似解發，二
X16n0308_p0205b19║圓悟根性，三乘悟盡思，四發心立行。初。
X16n0308_p0205b20║於是阿難及諸大眾，身心了然得大開示，觀佛菩提
X16n0308_p0205b21║及大涅槃，猶如有人因事遠遊未得歸還，明了其家
X16n0308_p0205b22║所歸道路。
X16n0308_p0205b23║了然者，無罣礙義。此近承揀選獲益。言阿難大眾
X16n0308_p0205b24║於文殊正揀選時，澄神諦聽，思覺雙亡，形神俱化，
X16n0308_p0205c01║故於身心了然無罣礙也。得大開示，乃通承佛示
X16n0308_p0205c02║一門深入義來。始而分門定義，繼而驗證釋疑，又
X16n0308_p0205c03║繼之而綰華巾示倫次，勅文殊選本根。言盡理圓，
X16n0308_p0205c04║故開示云大也。自是觀佛菩提智果，涅槃斷果，修
X16n0308_p0205c05║習有法，入證有由，故取喻以發明之。猶如有人喻
X16n0308_p0205c06║阿難及眾最初一念未動時也。一念未動，常住自
X16n0308_p0205c07║性菩提，性淨涅槃，如守故鄉。瞥而隨無明緣，背覺
X16n0308_p0205c08║合塵，即同因事遠遊。久在輪迴，不能反妄復真，即
X16n0308_p0205c09║同未得歸還。今者得大開示相似解發，雖未得入
X16n0308_p0205c10║圓通，已知解結次第，智斷二果，信知當成，故以明
X16n0308_p0205c11║了其家所歸道路喻之。二，圓悟根性。
X16n0308_p0205c12║普會大眾、天龍八部、有學二乘，及諸一切新發心菩
X16n0308_p0205c13║薩，其數凡有十恒河沙，皆得本心，遠離塵垢，得法眼
X16n0308_p0205c14║淨。
X16n0308_p0205c15║普會大眾句，總標多眾也。天龍八部等，別明品類
X16n0308_p0205c16║也。天龍八部，應是利根凡夫。有學二乘，應是不定
X16n0308_p0205c17║初心。發心菩薩，應是圓人初機。此等現位雖淺，宿
X16n0308_p0205c18║因實深，約皆惑輕智明，較勝於阿難等者，數比恒
X16n0308_p0205c19║沙，已云多矣。況復至十，彼此不相妨礙。不思議境，
X16n0308_p0205c20║不獨為華嚴有耳，一聞便悟，故云皆得本心。本心
X16n0308_p0205c21║者，即六根門頭，圓湛不生滅性也。既得此性，則逈
X16n0308_p0205c22║脫根塵，靈光獨耀，故曰遠離塵垢，得法眼淨。前云
X16n0308_p0205c23║想相為塵，識情為垢，二俱遠離，法眼應時清明，即
X16n0308_p0205c24║同此義。三乘悟盡思。
X16n0308_p0206a01║性比丘尼聞說偈已，成阿羅漢。
X16n0308_p0206a02║性是登伽，華言出家，名比丘尼也。先以聞呪銷愛，
X16n0308_p0206a03║得證三果。此以聞偈開悟，乘悟頓斷殘思，故云成
X16n0308_p0206a04║阿羅漢。然既悟即兼證，較上猶勝一籌。況佛前已
X16n0308_p0206a05║許云，或得出纏，或蒙授記，則羅漢亦暫時階級耳。
X16n0308_p0206a06║四、發心立行。
X16n0308_p0206a07║無量眾生皆發無等等阿耨多羅三藐三菩提心。
X16n0308_p0206a08║前云十恒河沙，尚可名狀，今云無量，則不可名狀，
X16n0308_p0206a09║益顯其不思議矣。等，階級也。言理既頓悟，乘悟併
X16n0308_p0206a10║銷，不須更歷階級，故曰無等。事須漸除，因次第盡，
X16n0308_p0206a11║要必於無階級中而立階級，故曰無等等。據此，乃
X16n0308_p0206a12║是發從性起修，期證無上正等正覺之心性，比丘
X16n0308_p0206a13║尼又非其類，科名發心立行，實見乎此。言無上者，
X16n0308_p0206a14║即阿耨多羅之華。言正等者，即三藐之華。言正覺
X16n0308_p0206a15║者，即三菩提之華。言從古解釋，大同小異。今以揀
X16n0308_p0206a16║凡夫名正覺，以凡夫不覺，設或有覺，亦多流於邪
X16n0308_p0206a17║見，不得名正。二揀乘名正等，以二乘雖能自覺，不
X16n0308_p0206a18║能覺他，無平等心，設學平等，亦墮偏空，不得名正。
X16n0308_p0206a19║揀菩薩名無上，以菩薩雖自覺覺他，俱得其正，又
X16n0308_p0206a20║皆分而未圓，不名無上，唯佛俱圓，故稱阿耨多羅。
X16n0308_p0206a21║總結選根直入一大科已竟。
X16n0308_p0206a22║二、道場加行（佛世機熟，聞之即能悟入，縱或不能，而相似解發，已知解結次第，再蒙佛
X16n0308_p0206a23║加，隨便可修。此科蓋為末世而設，觀下云去佛漸遠，邪師說法等可知）。三。一先教
X16n0308_p0206a24║遠魔除習，二正示結壇行道，三兼彰秘密神力。
X16n0308_p0206b01║初二。一、阿難代後啟請。二、如來略示其法。初。
X16n0308_p0206b02║三：一、經家敘意。二、阿難自陳。三、慮後代請。初。
X16n0308_p0206b03║阿難整衣服，於大眾中合掌頂禮，心迹圓明，悲欣交
X16n0308_p0206b04║集，欲益未來諸眾生故，稽首白佛：
X16n0308_p0206b05║整衣表敬，合掌秉心，頂禮欲請也。心迹者，修心之
X16n0308_p0206b06║迹，如六結三空，皆有踪迹可據，故始終備悉，故曰
X16n0308_p0206b07║圓明，即上云明了其家所歸道路義也。得路未歸
X16n0308_p0206b08║故悲，到家有望故欣，雖有望而未歸，雖未歸而有
X16n0308_p0206b09║望，且欣且悲，且悲且欣，故曰悲欣交集。侍佛有年，
X16n0308_p0206b10║幸聞深法，去聖時遙，難聆至教，言念及此，興心兼
X16n0308_p0206b11║濟，故云欲益未來諸眾生故。由此所以稽首再拜，
X16n0308_p0206b12║而啟白於佛也。二、阿難自陳（上云稽首白佛，此即所白之語）。
X16n0308_p0206b13║大悲世尊！我今已悟成佛法門，是中修行得無疑惑。
X16n0308_p0206b14║○常聞如來說如是言：自未得度，先度人者，菩薩發
X16n0308_p0206b15║心。自覺已圓，能覺他者，如來應世。○我雖未度，願度
X16n0308_p0206b16║末劫一切眾生。
X16n0308_p0206b17║初自陳無疑，欲救末劫，故稱大悲世尊相似。解發
X16n0308_p0206b18║便覺，與尋常不同，故云我今已悟成佛法門。觀音
X16n0308_p0206b19║既已詳陳，又經文殊揀選，是中修行漸次，歷履可
X16n0308_p0206b20║據，故曰得無疑惑。經家所謂心迹圓明是也。○常
X16n0308_p0206b21║聞下，述聆素教。欲學菩薩，須遵佛語，故自述素常
X16n0308_p0206b22║所聞。如是言，即指下之所說。為度眾生，願在生死，
X16n0308_p0206b23║故云自未得度。已盡生界，方取菩提，故云先度人
X16n0308_p0206b24║者。不同果後興悲，故是菩薩發心。以盲引盲，恐不
X16n0308_p0206c01║相宜，故須自覺已圓。到岸得舟，方堪濟溺，故云能
X16n0308_p0206c02║覺他者。此乃從體起用，故是如來應世。○我雖下，
X16n0308_p0206c03║願學菩薩。佛果未能遽至，菩薩願以勉學，故云我
X16n0308_p0206c04║雖未度，願度末劫等也。三、慮後代請。
X16n0308_p0206c05║世尊！此諸眾生去佛漸遠，邪師說法如恒河沙，欲攝
X16n0308_p0206c06║其心入三摩地，云何令其安立道場遠諸魔事，於菩
X16n0308_p0206c07║提心得無退屈？
X16n0308_p0206c08║此諸眾生，即指末劫眾生。去佛漸遠，則護念緣疎。
X16n0308_p0206c09║邪師說法，則惑亂緣親。如恒河沙，則徧滿寰中，舉
X16n0308_p0206c10║世受惑。前云願度末劫者，慮在是耳。然既魔強法
X16n0308_p0206c11║弱，攝心誠難。況復入三摩地，談何容易。設有欲攝
X16n0308_p0206c12║其心入三摩地者，必令安立道場，遠諸魔事，方能
X16n0308_p0206c13║於菩提心，得無退屈。但不知云何能爾。此阿難代
X16n0308_p0206c14║請之深意也。阿難代後啟請竟。二、如來略示其
X16n0308_p0206c15║法二：一、讚許欽承，二、正示其法。初。
X16n0308_p0206c16║爾時，世尊於大眾中稱讚阿難：善哉，善哉！○如汝所
X16n0308_p0206c17║問，安立道場，救護眾生，末劫沈溺。汝今諦聽，當為汝
X16n0308_p0206c18║說。○阿難大眾：唯然奉教。
X16n0308_p0206c19║初、重讚善哉。正脈云：重讚者，一、善其發利他心，得
X16n0308_p0206c20║菩薩正行；二、善其請道場意，得利他法要也。○如
X16n0308_p0206c21║汝下，依問誡許，如汝所問等。按定所問之意，救護
X16n0308_p0206c22║沈溺，即是遠諸魔事。良以魔強法弱，易入難出，如
X16n0308_p0206c23║沈溺故。汝今句誡，聽當為句，許說可知。○唯然下
X16n0308_p0206c24║會眾欽承，唯然者，應之速而無疑。奉教者，遵之至
X16n0308_p0207a01║而不逆，即欽承意也。二、正示其法二。一、教以
X16n0308_p0207a02║持戒遠魔。二、令其誦呪除習。初三：一、總引三
X16n0308_p0207a03║學。二、別明持戒。三、結示遠魔。初。
X16n0308_p0207a04║佛告阿難：汝常聞我毗奈耶中，宣說修行三決定義，
X16n0308_p0207a05║所謂攝心為戒，因戒生定，因定發慧，是則名為三無
X16n0308_p0207a06║漏學。
X16n0308_p0207a07║毗奈耶，律藏通名，義詳懸示。正詮戒學，兼詮定慧，
X16n0308_p0207a08║故三學俱在毗奈耶說。萬行雖多，三學攝盡，決定
X16n0308_p0207a09║當依，不可有違。兩乘俱說，故得常聞。所謂者，指釋
X16n0308_p0207a10║之詞，謂指下以釋上也。攝心為戒，意揀小乘，以小
X16n0308_p0207a11║乘但能執身，則名為戒。故灌頂云：因戒生定者，心
X16n0308_p0207a12║攝動少，漸向於定，如風止息，波浪自停。故經云：尸
X16n0308_p0207a13║羅不清淨，三昧不現前。因定發慧者，緣心盡極，寂
X16n0308_p0207a14║照含空，如水澄湛，映現發光。故經云：無礙清淨慧，
X16n0308_p0207a15║皆依禪定生。三者皆能盡漏，故稱三無漏學。
X16n0308_p0207a16║二、別明持戒（入流亡所以至聞所聞盡，則是因戒生定。覺所覺空以至寂滅現前，則是
X16n0308_p0207a17║因定發慧。前已詳明，故此處唯明攝心為戒）。四。一、婬戒，二、殺戒，三、盜
X16n0308_p0207a18║戒，四、妄戒。初（梵網以殺戒為首，以殺生違慈，非菩薩行故。此經以淫戒居初，以婬
X16n0308_p0207a19║欲障定，非圓通機故。）四。一、首陳持犯利害。二、預辨魔佛教
X16n0308_p0207a20║儀。三、確定菩提成壞。四、結判依違邪正。初二。
X16n0308_p0207a21║一、斷淫必出生死。二、不斷必落魔道。初。
X16n0308_p0207a22║阿難！云何攝心我名為戒？若諸世界六道眾生其心
X16n0308_p0207a23║不淫，則不隨其生死相續。
X16n0308_p0207a24║云何句，是預以總徵之語。言戒有多目，略輕取重
X16n0308_p0207b01║亦應攝四，今唯言戒故云總也。當另為一科，以文
X16n0308_p0207b02║少不便寄屬於此。若諸下，乃別明本科中義。世界
X16n0308_p0207b03║者，三世十方。六生者，二道（善道有三，惡道有三）男女。其心不
X16n0308_p0207b04║淫者，不惟執身不行，亦兼制心不起，如此則不隨。
X16n0308_p0207b05║生死者，以婬欲為生死本，故後文云欲愛乾枯根
X16n0308_p0207b06║境不偶，現前殘質不復續生，可證斯義。
X16n0308_p0207b07║二、不斷必落魔道。
X16n0308_p0207b08║汝修三昧，本出塵勞，婬心不除，塵不可出。○縱有多
X16n0308_p0207b09║智，禪定現前，如不斷淫，必落魔道。上品魔王，中品魔
X16n0308_p0207b10║民，下品魔女。○彼等諸魔亦有徒眾，各各自謂成無
X16n0308_p0207b11║上道。
X16n0308_p0207b12║初明不出塵。汝修二句，言正當修三昧時，理觀相
X16n0308_p0207b13║應，內脫身心，外遺世界，塵勞無所由起，故云本出。
X16n0308_p0207b14║淫心二句，謂設若淫心不除，則是塵勞還在，理觀
X16n0308_p0207b15║稍虧，瞥爾便起，故不可出。又淫欲為塵勞上首，上
X16n0308_p0207b16║首既在，流類從生，豈能出乎？○縱有下，預防謬辨。
X16n0308_p0207b17║（恐謬辨云：此上所說，似約智慧不足，禪定不得力者言之。若果是多智之人，正行之時，了知欲性本空，禪
X16n0308_p0207b18║定得力者，事畢之後，工夫即能現前。若此，則雖不斷淫，何關塵勞，而言其不能出耶？義學狂慧，宗徒盲參，
X16n0308_p0207b19║類多此計。故如來以縱有多智等防之。）多智者，或由來根利，或尋教
X16n0308_p0207b20║而發。定現者，或亡所境寂，或理觀相應。此二皆為
X16n0308_p0207b21║善境。設如不斷淫心，皆為魔業。故上云縱有智定，
X16n0308_p0207b22║此云必落魔道。據此，則執性空而說欲無妨，恃能
X16n0308_p0207b23║定而言淫無礙者，是反為智定所誤矣。（問：不落餘道者，何也？
X16n0308_p0207b24║答：因果不類故。良以魔界欲勝，唯淫者樂趣。但以福強心靈，非禪智不能便生。今以禪智而助淫心，故必
X16n0308_p0207c01║落魔道無疑。如陰魔中行空禪者，却留塵勞，多增寶媛是也。）正脈云：上中下者，
X16n0308_p0207c02║隨福厚薄，以為階降耳。愚謂：魔王者，謂欲頂天主，
X16n0308_p0207c03║禪智勝於淫心所感。魔民者，魔王所屬，禪智與淫
X16n0308_p0207c04║心正等所感。魔女者，王民所御，淫心勝於禪智所
X16n0308_p0207c05║感。○彼等下。成慢不歸。諸魔亦有徒眾者。以世間
X16n0308_p0207c06║愚迷，不辨邪正，傾心歸依，遵為師承。如西域九十
X16n0308_p0207c07║六種，此土異教旁門，皆魔徒也。各各自謂等者。我
X16n0308_p0207c08║慢成習，非果計果。如受魔文云：其人亦不覺知魔
X16n0308_p0207c09║著，自言謂得無上涅槃是也。首陳持犯利害竟。
X16n0308_p0207c10║二、預辨魔佛教儀二：一、魔教貪淫誤世。二、佛教
X16n0308_p0207c11║斷淫成定。初。
X16n0308_p0207c12║我滅度後，末法之中多此魔民，熾盛世間，廣行貪淫，
X16n0308_p0207c13║為善知識，令諸眾生落愛見坑，失菩提路。
X16n0308_p0207c14║我滅二句，顯去聖時遙，邪師說法如恒河沙，故云
X16n0308_p0207c15║多此魔民。此亦多緣生受其惑死為魔屬，如受魔
X16n0308_p0207c16║文云命終之後必為魔民是也。熾盛世間者，羣魔
X16n0308_p0207c17║競起為害生民，如火熾然盛發，舉世盡受其焚，故
X16n0308_p0207c18║後想魔文云如是邪精魅其心腑，近則九生多踰
X16n0308_p0207c19║百世，令真修行總為魔眷。廣行貪淫等者，謂魔師
X16n0308_p0207c20║魔弟淫淫相傳，反以廣行者為知識，故後想魔文
X16n0308_p0207c21║云讚歎行淫不毀麤行，將諸猥媟以為傳法。令諸
X16n0308_p0207c22║眾生等者，以淫愛為諸愛中最，邪見是諸見之總，
X16n0308_p0207c23║而彼既以貪淫為教，則是令人落愛，且又以邪見
X16n0308_p0207c24║為知識，則是令人落見，沈溺其中不能自出，故喻
X16n0308_p0208a01║之以坑，如後云菩薩見欲如避火坑，佛目惡見同
X16n0308_p0208a02║名見坑是也。違遠圓通背涅槃城，故云失菩提路。
X16n0308_p0208a03║二、佛教斷淫成定。
X16n0308_p0208a04║汝教世人修三摩地，先斷心淫，是名如來先佛世尊
X16n0308_p0208a05║第一決定清淨明誨。
X16n0308_p0208a06║汝教世人者，是佛勅阿難於末世度生時，教道世
X16n0308_p0208a07║人依佛誨，違魔行也。修三摩地必先斷淫者，以淫
X16n0308_p0208a08║為定障故。而言心淫者，以大乘不專制身，必心滅
X16n0308_p0208a09║乃成真斷也。是名句顯，依此乃名佛誨，若如前即
X16n0308_p0208a10║屬魔行耳。如來即指今佛，先佛世尊乃指過去，所
X16n0308_p0208a11║謂今佛如是說，過去先佛已如是說，尤見其可信
X16n0308_p0208a12║也。第一者，居四重之首。決定清淨者，顯不可有犯。
X16n0308_p0208a13║明誨者，明明教誨。佛既明明教誨，為佛弟子者可
X16n0308_p0208a14║弗遵歟。預辨魔佛教儀竟。三、確定菩提成壞二。
X16n0308_p0208a15║一、不斷菩提必壞，二、斷婬菩提乃成。初。
X16n0308_p0208a16║是故，阿難，若不斷淫脩禪定者，如蒸砂石欲其成飯，
X16n0308_p0208a17║經百千劫只名熱砂。何以故？此非飯本，砂石成故。○
X16n0308_p0208a18║汝以婬身，求佛妙果，縱得妙悟，皆是淫根。根本成淫，
X16n0308_p0208a19║輪轉三途，必不能出。如來涅槃，何路修證。
X16n0308_p0208a20║初取喻以顯。是故阿難者，承上佛教斷淫之故，呼
X16n0308_p0208a21║當機再告之也。若不斷婬等者，謂設若故違佛勅，
X16n0308_p0208a22║不斷心淫，縱修禪定，皆資魔業。以喻言之，當自見
X16n0308_p0208a23║其誤矣。蒸砂欲其成飯，喻淫身求佛妙果。經劫只
X16n0308_p0208a24║名熱砂，喻妙悟總成魔業。以魔業乃積淫所致，如
X16n0308_p0208b01║熱砂乃蒸砂所成，故徵起可知。釋中謂縱此熱砂，
X16n0308_p0208b02║亦非飯本，以本來原是砂石所成，喻魔業非是佛
X16n0308_p0208b03║因，以是積淫所致故。○汝以下，以法貼合。汝以淫
X16n0308_p0208b04║身等者，謂設汝不斷心淫，以淫身而求佛妙果。如
X16n0308_p0208b05║彼蒸砂，欲其成飯相似。縱得妙悟等者，謂縱經多
X16n0308_p0208b06║劫修習，得妙開悟，皆為魔業。如彼經百千劫，只名
X16n0308_p0208b07║熱砂相似。不云魔業，而云淫根者，以魔能成就淫
X16n0308_p0208b08║事，即是淫根故。根本成淫等者，謂既是淫欲根本，
X16n0308_p0208b09║自能展轉成淫。由此惡業日積，必至輪轉三途，不
X16n0308_p0208b10║能出離。人身尚難可得，況欲脩證佛果。故斥以如
X16n0308_p0208b11║來涅槃，何路修證。涅槃如如，理也。菩提如如，智也。
X16n0308_p0208b12║理既不證，智則不圓。故科云：菩提壞耳。
X16n0308_p0208b13║二、斷淫菩提乃成。
X16n0308_p0208b14║必使淫機身心俱斷，斷性亦無，於佛菩提，斯可希冀。
X16n0308_p0208b15║淫機者，欲念一萌時也。當此之時，先以執身，令身
X16n0308_p0208b16║不行，次以執心，令心不起，故曰俱斷。非此不能契
X16n0308_p0208b17║果，故曰必使。斷性亦無者，謂若有能斷及所斷性，
X16n0308_p0208b18║猶是勉強遏捺，執持稍虧，瞥爾便起，如石壓草，如
X16n0308_p0208b19║繩縛賊，非為真斷，故必至斷性亦無。謂化多淫心，
X16n0308_p0208b20║成智慧火，不須更用執持，自然無犯，如草已枯，不
X16n0308_p0208b21║壓而自不生，如賊改業，不縛而自不去也。因戒生
X16n0308_p0208b22║定，因定發慧，定慧均等，任運流入，故云於佛菩提，
X16n0308_p0208b23║斯可希冀。然上科云涅槃，此科云菩提者，謂理智
X16n0308_p0208b24║一如，互影說故。確定菩提成壞竟。
X16n0308_p0208c01║四、結判依違邪正。
X16n0308_p0208c02║如我此說，名為佛說；不如此說，即波旬說。
X16n0308_p0208c03║此科雖為結判之語，亦是指示阿難對辨魔佛之
X16n0308_p0208c04║法。如來意謂，汝前所謂末世眾生，去佛漸遠，邪師
X16n0308_p0208c05║說法，如恒河沙者，蓋恐邪說亂正，魔佛難辨，故我
X16n0308_p0208c06║上來已為汝等詳辯魔佛教儀。將來末世眾生，設
X16n0308_p0208c07║有如我此說，修三摩地，先斷心淫等者，則名佛說，
X16n0308_p0208c08║當急從之。設若不如此說，廣行貪淫，為善知識等
X16n0308_p0208c09║者，即波旬說，宜深絕之。波旬者，魔之異稱，此云殺
X16n0308_p0208c10║者，謂惱亂正修，傷法身，害慧命故。此上淫戒竟。
X16n0308_p0208c11║二、殺戒四。一首陳持利害。二預辨鬼佛教儀。
X16n0308_p0208c12║三、確定解脫得失。四、結判依違邪正。初二。一、
X16n0308_p0208c13║斷殺必出生死。二、不斷必落神道。初。
X16n0308_p0208c14║阿難！又諸世界六道眾生其心不殺，則不隨其生死
X16n0308_p0208c15║相續。
X16n0308_p0208c16║灌頂云：諸佛設化，慈悲為本；菩薩利人，救度為先。
X16n0308_p0208c17║豈可害物傷慈，殺生結怨？故次戒殺生。其心不殺
X16n0308_p0208c18║者，不自殺，不教他殺，并見殺隨喜亦離也。又此亦
X16n0308_p0208c19║是舉輕況重，以心且不殺，何況身臨殺事，自應永
X16n0308_p0208c20║斷。前云：汝負我命，我還汝債。以是因緣，經百千劫，
X16n0308_p0208c21║常在生死。是知殺生一事，結怨連禍，足以招致生
X16n0308_p0208c22║死，故不殺則不隨也。二、不斷必落神道。
X16n0308_p0208c23║汝修三昧，本出塵勞，殺心不除，塵不可出。○縱有多
X16n0308_p0208c24║智禪定現前，如不斷殺，必落神道。上品之人為大力
X16n0308_p0209a01║鬼，中品則為飛行夜叉、諸鬼帥等，下品當為地行羅
X16n0308_p0209a02║剎。○彼諸鬼神亦有徒眾，各各自謂成無上道。
X16n0308_p0209a03║初明不出塵不除。不出者，殺心屬貪，仍復兼瞋，亦
X16n0308_p0209a04║塵勞本故。○縱有下，預防謬辨。（恐謬辨云：多智之人，了知殺性本空，
X16n0308_p0209a05║禪定得力，殺過即能現前，似無關於塵勞。聰明長者，作家居士，喫得肉已，飽來尋僧說禪者，類多此計。故
X16n0308_p0209a06║如來亦以縱有多智等防之。）神道血食，以殺業為墮緣。神通福
X16n0308_p0209a07║德，以禪智為生因。今以禪智助殺，故必當墮落神
X16n0308_p0209a08║道。上品之人，禪智勝於殺業，神通既大，福德又勝，
X16n0308_p0209a09║故為大力之鬼。對下中品，應是天行藥叉，及諸鬼
X16n0308_p0209a10║主，如嶽神琰魔之類。中品之人，禪智與殺業正等，
X16n0308_p0209a11║神通福德，既次於上，故為飛行夜叉，諸鬼帥等。飛
X16n0308_p0209a12║行即是空行，鬼帥即是鬼主將佐，如山林城隍，及
X16n0308_p0209a13║牛頭獄卒之類。下品之人，禪智劣於殺業，神通既
X16n0308_p0209a14║微，福德亦劣，故為地行羅剎。如彼噉人精氣，食人
X16n0308_p0209a15║血肉，及諸癘鬼、魘鬼、魅鬼、魃鬼等，皆是也。○彼諸
X16n0308_p0209a16║下，成慢不歸。神通惑人，殺生奉祀，貪求靈驗，傾心
X16n0308_p0209a17║歸依。故彼亦有徒眾，預知休咎，所言必應，不自忖
X16n0308_p0209a18║量，謬起佛慢，故云各各自謂成佛上道。每見世之
X16n0308_p0209a19║邪宗，自稱證果，恬不知懼，其亦鬼力使歟。首陳持
X16n0308_p0209a20║犯利害竟。二、預辨鬼佛教儀二。一、鬼教食肉
X16n0308_p0209a21║無礙。二、佛教斷殺成定。初三：一、正明鬼教。二、
X16n0308_p0209a22║預防問難。三、痛斥其非。初。
X16n0308_p0209a23║我滅度後，末法之中，多此鬼神，熾盛世間，自言食肉，
X16n0308_p0209a24║得菩提路。
X16n0308_p0209b01║佛滅法末，世衰道微時也。世衰道微，人多索隱行
X16n0308_p0209b02║怪，故鬼神熾盛。或托廟祀顯靈，或附人身現異，如
X16n0308_p0209b03║世之婬祀靈巫何？莫非鬼神所作使也。自言食肉
X16n0308_p0209b04║者，令人殺生奉祀，以恣饕餮。且言得菩提路，令人
X16n0308_p0209b05║倣行墮鬼，以援黨與。諺云：酒肉穿腸過，佛在心頭
X16n0308_p0209b06║坐。真鬼語也。二、預問難。
X16n0308_p0209b07║阿難，我令比丘食五淨肉，此肉皆我神力化生，本無
X16n0308_p0209b08║命根。○汝婆羅門地多蒸濕。加以砂石草菜不生。我
X16n0308_p0209b09║以大悲神力所加。
X16n0308_p0209b10║初、防許食淨肉難（恐有難云：食肉既是鬼教，佛教自應嚴戒，何故如來亦許比丘
X16n0308_p0209b11║食五淨肉？故世尊以化生無命防之）。淨肉者，除人、蛇、象、馬、驢、狗、獅、狐、
X16n0308_p0209b12║猪、猴，餘者不見、不聞、不疑，為我殺者，為三淨肉。再
X16n0308_p0209b13║加鳥殘自死，為五淨肉。昔於權教許食防意，以令
X16n0308_p0209b14║食淨肉者，由此非是真肉，皆我神力化生，本無識、
X16n0308_p0209b15║煖、息三連，持色心以為命根。但如機關木人，殺且
X16n0308_p0209b16║無礙，食之又何傷乎？○汝婆下，防不化穀菜難。（恐又
X16n0308_p0209b17║難云：既是如來神力，何不化為穀菜，而乃化為淨肉，反令後之食肉者，得以借口，豈慈悲者之所為耶？故
X16n0308_p0209b18║世尊以地多不生防之。）灌頂云：西域五天，通稱婆羅門國。以
X16n0308_p0209b19║是劫初光音天下生之處，其人皆屬淨裔，故依之
X16n0308_p0209b20║名國。今言汝婆羅門，猶言你們婆羅門國也。又汝
X16n0308_p0209b21║者，除己之言。謂佛是示生，非關淨裔。若不揀除，恐
X16n0308_p0209b22║生彼類慢故。又如來之身，非雜食身，顯化肉獨為
X16n0308_p0209b23║彼故。蒸謂過炕，濕謂過潤。其地亦有不爾，故但云
X16n0308_p0209b24║多。加以砂石者，謂不惟多蒸多濕，兼之多砂多石。
X16n0308_p0209c01║由此四緣，所以草菜不生防意。以設化穀草及於
X16n0308_p0209c02║菜蔬，反生疑怪，而不敢食，以反常故。緣是佛以大
X16n0308_p0209c03║悲憐愍，神力加持，隨其地之所出，而現化之。預防
X16n0308_p0209c04║問難竟。三、痛斥其非
X16n0308_p0209c05║因大慈悲，假名為肉，汝得其味。奈何如來滅度之後，
X16n0308_p0209c06║食眾生肉，名為釋子。○汝等當知，是食肉人，縱得心
X16n0308_p0209c07║開似三摩地，皆大羅剎報，終必沈生死苦海，非佛弟
X16n0308_p0209c08║子。○如是之人，相殺、相吞、相食未已，云何是人得出
X16n0308_p0209c09║三界？
X16n0308_p0209c10║初、承上痛斥。言據上所說，彼淨肉者，乃是因我慈
X16n0308_p0209c11║悲化現，本無命根，假名為肉，不過令汝婆羅門國
X16n0308_p0209c12║暫得其味，以濟饑饉，非常法也。既非常法，但凡有
X16n0308_p0209c13║糓菜處，即不可行，況復如來滅後，誰為現化？奈之
X16n0308_p0209c14║何如來滅度之後，乃竟有食眾生肉，仍自名為釋
X16n0308_p0209c15║子，服佛之服，壞佛之教，所謂師子身中蟲，還食師
X16n0308_p0209c16║子肉者是也。○汝等下，令知必墮教。以汝等當知
X16n0308_p0209c17║者，欲其將如來語，傳示末世，急為救正也。言此食
X16n0308_p0209c18║肉之人，謾說不得心開。縱使工夫現前，暫得心開，
X16n0308_p0209c19║亦不過似三摩地，非得真實正受。良以殺貪不除，
X16n0308_p0209c20║皆為現世羅剎。報盡壽終，必沈生死苦海，永為鬼
X16n0308_p0209c21║類，非佛弟子。以不能超出三界故也。○如是下。示
X16n0308_p0209c22║以墮故。（恐有問云：彼既自名釋子，佛種已納識田，倘遇超脫，仍為佛子。何言必沈生死，非佛
X16n0308_p0209c23║弟子，得〔母〕絕人太甚耶？故世尊以相殺相吞等示之。）言是人與諸眾生，互相
X16n0308_p0209c24║傷殺，互相吞噉。如前云羊死為人，人死為羊，死死
X16n0308_p0210a01║生生，互來相噉是也。相食未已者，酬償不休。云何
X16n0308_p0210a02║出界者，決言其不能出耳。是知所謂非佛弟子者，
X16n0308_p0210a03║實彼自絕，與佛何與哉？鬼教食肉無礙竟。
X16n0308_p0210a04║二，佛教斷殺成定。
X16n0308_p0210a05║汝教世人修三摩地，次斷殺生，是名如來先佛世尊
X16n0308_p0210a06║第二決定清淨明誨。
X16n0308_p0210a07║雖已先斷心淫，若殺業不除，終屬似定，故教次斷
X16n0308_p0210a08║殺生。餘俱準上。預辨鬼佛教儀竟。
X16n0308_p0210a09║三、確定解脫得失二。一、不斷解脫必失，二、斷殺
X16n0308_p0210a10║解脫乃得。初。
X16n0308_p0210a11║是故，阿難！若不斷殺修禪定者，譬如有人自塞其耳，
X16n0308_p0210a12║高聲大叫求人不聞，此則名為欲隱彌露。○清淨比
X16n0308_p0210a13║丘及諸菩薩，於岐路行不蹋生草，況以手拔？云何大
X16n0308_p0210a14║悲取諸眾生血肉充食？
X16n0308_p0210a15║初喻顯必失。承上佛教斷殺之故，重呼當機而再
X16n0308_p0210a16║告之。不斷殺而修禪，不得解脫，以喻明之，當自見
X16n0308_p0210a17║矣。譬如有人，喻帶殺修禪人也。自塞其耳者，謂用
X16n0308_p0210a18║手塞耳，以避聲擾，喻修禪治心，以避塵勞相侵也。
X16n0308_p0210a19║高聲大叫，偏能聒耳，喻殺業不除，塵勞偏能熏心。
X16n0308_p0210a20║既自聒耳，恐被人聞，更來擾亂，故欲求人不聞，喻
X16n0308_p0210a21║塵勞熏心，恐被無常煞鬼所侵，欲求解脫也。要知
X16n0308_p0210a22║塞耳高叫，不能令人不聞，故為欲隱彌露，喻修禪
X16n0308_p0210a23║帶殺，不能令無常不侵，是為求靜愈亂。據此，則不
X16n0308_p0210a24║斷殺生，解脫不得信矣。○清淨下。預防謬問。（恐有問云：
X16n0308_p0210b01║殺生違慈，固應嚴斷。若但取其血肉，似無傷於大悲。云何前於淨肉，亦俱遮耶？故世尊以清淨比丘等防
X16n0308_p0210b02║之。）清淨比丘及諸菩薩，指兩乘持戒人也。岐路者，
X16n0308_p0210b03║分岐小路。小路人稀，青草易生。清淨兩乘者行之，
X16n0308_p0210b04║尚自留心，不忍踐蹋。況夫用手拔除，益知不可。是
X16n0308_p0210b05║故壞鬼神村，四分所制。刈草斫樹，涅槃亦訶。不惟
X16n0308_p0210b06║佛教，即孔門弟子，亦有啟蟄不殺，方長不折者。豈
X16n0308_p0210b07║非以其有傷天和，而欲避之耶？是知持禁戒人，生
X16n0308_p0210b08║草尚不忍殺。云何有大悲者，乃忍取諸眾生血肉
X16n0308_p0210b09║充食？雖不自殺，亦能為殺者作因。宜急斷之，勿自
X16n0308_p0210b10║疑悞。二、斷殺解脫乃得二。一遇可教機，二教
X16n0308_p0210b11║以深斷。初。
X16n0308_p0210b12║若諸比丘不服東方絲綿絹帛，及是此土靴履裘毳、
X16n0308_p0210b13║乳酪醍醐，如是比丘於世真脫，酬還宿債，不遊三界。
X16n0308_p0210b14║○何以故？服其身分，皆為彼緣。如人食其地中百穀，
X16n0308_p0210b15║足不離地。
X16n0308_p0210b16║初斷緣得脫（服絲食乳，皆為殺緣，以取用過分，展轉能致殺故）。服絲食乳，
X16n0308_p0210b17║大乘或開，故單約比丘言之。如後建立道場，作供
X16n0308_p0210b18║務用，酥密懸幡，豈非絲綿？要在心絕殺機，則庶幾
X16n0308_p0210b19║可耳。服字有二義：一服著，如絲綿等；二服食，如乳
X16n0308_p0210b20║酪等。不服者，以是殺緣故也。絲縷綿絮，繒絹紬帛，
X16n0308_p0210b21║多出震旦諸國，故曰東方養蠶煑繭，害物傷慈而
X16n0308_p0210b22║成。皮靴革履，襖裘褐毳，多出印土諸國，故云此土
X16n0308_p0210b23║剝皮伐毛，損生戕悲所致。乳謂牛乳，治之成酪，再
X16n0308_p0210b24║治成酥，至極則名醍醐。此雖不至殺生，過取亦能
X16n0308_p0210c01║傷牛，況夫奪犢之食，以資己身，豈慈悲者之所宜
X16n0308_p0210c02║乎？是故比丘於上絲綿等，皆不服著，於此乳酪等，
X16n0308_p0210c03║亦不服食。如是比丘，必是子縛已斷，故云於世真
X16n0308_p0210c04║脫。雖存果縛，不過酬還宿債，殘質既盡，無復續生，
X16n0308_p0210c05║故云不遊三界。是可見殺緣之當斷矣。○何以下，
X16n0308_p0210c06║徵釋引證。徵意以但斷殺緣，於世真脫，事在難信
X16n0308_p0210c07║也。釋中言絲綿絹帛等，雖非全身，亦其身之少分
X16n0308_p0210c08║服著服食，皆能為彼作牽連之緣，由此不能超脫
X16n0308_p0210c09║彼類。引證中如劫初之人，體有飛光，足若躡雲，因
X16n0308_p0210c10║食地肥，不能升舉。後漸食其地中百穀（稻梁菽麥黍稷，類各
X16n0308_p0210c11║不一，總名百穀），與地牽連緣重，由是身漸堅重，足不離地。
X16n0308_p0210c12║然地分無情，食之尚難升舉，況身分有情，服之寧
X16n0308_p0210c13║得解脫？是知不服者，自然能脫，乃為可教機矣。
X16n0308_p0210c14║二、教以深斷。
X16n0308_p0210c15║必使身心，於諸眾生，若身身分，身心二途，不服不食，
X16n0308_p0210c16║我說是人，真解脫者。
X16n0308_p0210c17║既斷殺緣，應令進斷殺業，故云必使。謂定要令其
X16n0308_p0210c18║如此，決不容犯也。身心，指此人之身心。眾生，指有
X16n0308_p0210c19║情之眾生。若身者，或害其全身。身分者，或壞其支
X16n0308_p0210c20║體，取其血肉等。於此皆不容有犯也。身心二途者，
X16n0308_p0210c21║言眾生身及身分，皆身心行殺之途。不服不食者，
X16n0308_p0210c22║不惟身無殺業，即心之殺念亦無。殺念既無，無容
X16n0308_p0210c23║更斷。亦身心俱斷，斷性亦無之意。如此則在入塵
X16n0308_p0210c24║勞，無復牽連。乘願彌綸，得大自在。故云真解脫者。
X16n0308_p0211a01║（問，此真解脫，與上真脫何異。答，前是離世而脫，此是即世而脫，固不同也。）而云我說者，
X16n0308_p0211a02║顯其決定無虗。以日可令冷，月可令熱，佛說無有
X16n0308_p0211a03║異故。確定解脫得失竟。四、結判依違邪正。
X16n0308_p0211a04║如我此說，名為佛說；不如此說，即波旬說。
X16n0308_p0211a05║釋義準上殺戒竟。
X16n0308_p0211a06║三、盜戒（正脈云：此之偷盜，非只竊人之物，但言行詐異詃，或恐動，乃至一念希取利養者，皆
X16n0308_p0211a07║是也）。四。一、首陳持犯利害。二、預辨妖佛教儀。三、確
X16n0308_p0211a08║定三昧真似。四、結判依違邪正。初二。一、斷偷
X16n0308_p0211a09║必出生死。二、不斷必落邪道。初。
X16n0308_p0211a10║阿難！又復，世界六道眾生其心不偷，則不隨其生死
X16n0308_p0211a11║相續。
X16n0308_p0211a12║菩薩之行，利物忘軀，惡事向自己，好事與他人。設
X16n0308_p0211a13║或偷心不除，未免損人利己，違菩薩行。故雖已斷
X16n0308_p0211a14║淫殺，務令其心不偷。不言身者，以心且不動，何況
X16n0308_p0211a15║身臨盜事，自應永斷。不斷偷，則往復徵償，續諸生
X16n0308_p0211a16║死，不偷故不隨也。二、不斷必落邪道。
X16n0308_p0211a17║汝修三昧，本出塵勞，偷心不除，塵不可出。○縱有多
X16n0308_p0211a18║智，禪定現前，如不斷偷，必落邪道。上品精靈，中品妖
X16n0308_p0211a19║魅，下品邪人，諸魅所著。○彼等羣邪，亦有徒眾，各各
X16n0308_p0211a20║自謂，成無上道。
X16n0308_p0211a21║初明不出塵。正當修三昧時，境觀相應，塵勞無所
X16n0308_p0211a22║由起，故云本出。若乃偷心不除，不過如石壓草，理
X16n0308_p0211a23║觀稍虧，觸境便起，八萬塵勞相因而熾。如昔有比
X16n0308_p0211a24║丘聞蓮華香生染，他神呵云：何以偷香？以著香故，
X16n0308_p0211b01║結使皆起。是知塵勞不可出也。○縱有下，預防謬
X16n0308_p0211b02║辨。（恐謬辨云：多智之人，了知塵勞本空，禪定現前，彈指可超。無學雖不斷偷，塵勞莫繫。時節既至，要出
X16n0308_p0211b03║便出，何言不可出耶？無恥禪流，往往以此飾非，故如來仍以縱有多智等防之。）邪道潛取，
X16n0308_p0211b04║以偷心為墮緣；邪通詃世，非禪智不能發。今以禪
X16n0308_p0211b05║智助偷，必當墮落其類。上品精靈者，盜日月之精
X16n0308_p0211b06║華，竊天地之靈秀，附山托水，惑人祭祀，邪神類也。
X16n0308_p0211b07║中品妖魅者，盜人物之津液，竊山林之氣潤，為魍
X16n0308_p0211b08║為魎，伺便作孽，邪鬼類也。下品邪人者，賦性險曲，
X16n0308_p0211b09║居心邪僻，諸魅所著者，為精靈之所附，被妖魅之
X16n0308_p0211b10║所迷，妄言欺世，異行惑俗，外道類也。此等亦由禪
X16n0308_p0211b11║智盜業，互相勝劣，而感上中下異。○彼等下。成慢
X16n0308_p0211b12║不歸。前前後後展轉相著，後後前前展轉稱師，故
X16n0308_p0211b13║曰彼等羣邪。亦有徒眾被著增邪，不自覺知，端坐
X16n0308_p0211b14║受供，居然如佛，故云各各自謂成無上道。首陳持
X16n0308_p0211b15║犯利害竟。二、預辨妖佛教儀二：一、妖教詃世
X16n0308_p0211b16║滋貪。二、佛教捨身斷偷。初三：一、正明妖教。二、
X16n0308_p0211b17║預防問難。三、痛斥其非。初。
X16n0308_p0211b18║我滅度後，末法之中，多此妖邪，熾盛世間，潛匿奸欺，
X16n0308_p0211b19║稱善知識，各自謂己得上人法，詃惑無識，恐令失心，
X16n0308_p0211b20║所過之處，其家耗散。
X16n0308_p0211b21║滅後末法，佛法陵夷時也。佛法陵夷，妖邪得便，故
X16n0308_p0211b22║多熾盛世間。潛匿，暗藏也。奸欺，淫誑也。如想魔文
X16n0308_p0211b23║云：潛行貪欲，口中好言災祥變異。即潛匿奸欺也。
X16n0308_p0211b24║信其教化，搖蕩其心，故於彼稱善知識，此邪徒妄
X16n0308_p0211c01║稱也。其徒既以知識見稱，而彼即以菩薩自居，故
X16n0308_p0211c02║各自謂己得上人法。上人即是菩薩，以居聲聞上
X16n0308_p0211c03║故，此邪師自負也。無識者，世間愚迷。詃惑者，赫詐
X16n0308_p0211c04║誘亂。如想魔文云：或言如來某處出世，或言劫火，
X16n0308_p0211c05║或說刀兵。即詃惑無識也。恐令失心者，謂驚恐前
X16n0308_p0211c06║人，令其失於本心，亡其正見。聞某處佛出，則求其
X16n0308_p0211c07║誘引；聞劫火、刀兵，則望其救濟。傾財供奉，甘心不
X16n0308_p0211c08║惜，故令所過之處，其家耗散。此正所謂呼諸魍魎，
X16n0308_p0211c09║請祈福祐。豈知夫果是真實，終不能免哉！
X16n0308_p0211c10║二、預防問難。（恐有難云：所過之處其家耗散，既屬妖教所致，佛教自應嚴禁。何故如來
X16n0308_p0211c11║已向亦教比丘循方乞食，豈非令其所過之處其家耗散耶？故世尊以我教比丘等防之。）。
X16n0308_p0211c12║我教比丘循方乞食，令其捨貪成菩提道。
X16n0308_p0211c13║循方乞食者，謂無論精麤，但順其方之所有，乞而
X16n0308_p0211c14║食之，趣得支身，不妄求，不多求，離四邪命，故云捨
X16n0308_p0211c15║貪。然貪為煩惱根本，根本既捨，而枝末不生，煩惱
X16n0308_p0211c16║既離，而菩提可成。佛教令其如此，豈妖教耗世恣
X16n0308_p0211c17║貪者所可擬哉？三、痛斥其非
X16n0308_p0211c18║諸比丘等，不自熟食，寄於殘生，旅泊三界，示一往還，
X16n0308_p0211c19║去已無返。○云何賊人假我衣服，裨販如來，造種種
X16n0308_p0211c20║業，皆言佛法，却非出家具戒比丘為小乘道？○由是
X16n0308_p0211c21║疑誤無量眾生墮無間獄。
X16n0308_p0211c22║初承前顯正。言如我上說，比丘所以不自熟食者，
X16n0308_p0211c23║乃為成道業，寄托最後之身。最後之身，修道惟餘
X16n0308_p0211c24║半世，故云殘生。既惟殘生，住世不久，故云旅泊。三
X16n0308_p0212a01║界正脈云：陸宿曰旅，水宿曰泊。言其在三界中，如
X16n0308_p0212a02║過客寄宿旅泊，尚何心於食哉？既無心於食，而又
X16n0308_p0212a03║乞食者，示此來人間，乃一往而還之身，為斷欲界
X16n0308_p0212a04║殘思，尚需摶食資養。若殘思已盡，去已再不復返，
X16n0308_p0212a05║是則乞食一事，亦出於不得已耳。○云何下，斥偽
X16n0308_p0212a06║顯非。賊人者，指出家邪宗，以能賊害佛法故也。假
X16n0308_p0212a07║我衣服者，謂身著佛製袈裟。裨販如來者，謂裨販
X16n0308_p0212a08║如來法度。裨，助也，謂著衣以助販也。良以不著佛
X16n0308_p0212a09║衣，不能取信於人，販法為難故。造種種業者，謂詭
X16n0308_p0212a10║言異行，詃惑人心，無所不至故。皆言佛法者，自謂
X16n0308_p0212a11║佛法應爾。此正裨販如來，非法說法也。至於正信
X16n0308_p0212a12║出家具戒比丘，遵守佛制，乞食捨貪，而却非毀，以
X16n0308_p0212a13║為拘泥小節，是小乘道。此又障礙正修，法說非法
X16n0308_p0212a14║也。首言云何者，乃是痛斥之語。意言比丘乞食，尚
X16n0308_p0212a15║出於不得已，乃云何竟有此等賊人？無間地獄，蓋
X16n0308_p0212a16║為若輩而設。○由是下。示以誤他。謂由是法說非
X16n0308_p0212a17║法，疑惑無量眾生，毀正為邪。由是非法說法，誤賺
X16n0308_p0212a18║無量眾生，執邪為正。弟子與師，同為斷滅佛種。捨
X16n0308_p0212a19║此身已，俱應墮無間獄。所謂一盲引眾盲，相牽入
X16n0308_p0212a20║火坑者，此耳。妖教詃世恣貪竟。二、佛教捨身斷
X16n0308_p0212a21║偷二：一教以捨身酬債，二教以斷偷成化。初。
X16n0308_p0212a22║若我滅後，其有比丘發心決定修三摩地，能於如來
X16n0308_p0212a23║形像之前，身然一燈燒一指節，及於身上爇一香炷，
X16n0308_p0212a24║我說是人無始宿債一時酬畢，長揖世間永脫諸漏，
X16n0308_p0212b01║雖未即明無上覺路，是人於法已決定心。○若不為
X16n0308_p0212b02║此捨身微因，縱成無為，必還生人，酬其宿債，如我馬
X16n0308_p0212b03║麥，正等無異。
X16n0308_p0212b04║初能捨債畢。佛世之人，慧深障淺，或可捨身，或可
X16n0308_p0212b05║不捨，故特約滅後言之。其有比丘等，指宜修捨行
X16n0308_p0212b06║人也。發心者，發大乘心。決定者，決定不移。修三摩
X16n0308_p0212b07║地者，修習耳根圓通，以能遙契如來無上菩提清
X16n0308_p0212b08║淨涅槃故也。梵網云，若見新學菩薩，應為說一切
X16n0308_p0212b09║苦行，燒身燒臂燒指。若不燒身臂指，供養諸佛，非
X16n0308_p0212b10║出家菩薩。故知發心決定修三摩地者，宜先修捨
X16n0308_p0212b11║行。必在形像前者，為供養佛故，亦為仗承佛力銷
X16n0308_p0212b12║宿障故，又為求佛證明除現執故。執障輕者，則身
X16n0308_p0212b13║然一燈。執障重者，則燒一指節（謂指頭之一節也）。執障居
X16n0308_p0212b14║中者，則爇一香炷。大約然燈燒指燒香，皆以自己
X16n0308_p0212b15║執障輕重而為多少，務期銷斷而已。設或不能銷
X16n0308_p0212b16║斷，雖盡燒全身而以供佛，佛亦不受，徒受極苦，空
X16n0308_p0212b17║無所益。若更為邀名求利，是謂重增盜貪，則罪惡
X16n0308_p0212b18║益甚矣。我說者，顯蒙佛親印，應不虗也。無始宿債
X16n0308_p0212b19║一時酬畢者，謂從於無始以至今生，所有宿債未
X16n0308_p0212b20║及酬者，皆仗佛力加持，一時酬畢，以其是真精進
X16n0308_p0212b21║真法，供養諸如來故。此約銷障言之。我執盡則見
X16n0308_p0212b22║思永斷，故云長揖世間，長揖謂永辭也。法執盡則
X16n0308_p0212b23║無明亦亡，故曰永脫諸漏，永脫兼五住也。此約盡
X16n0308_p0212b24║執言之。然雖曰銷障，猶仗佛加，雖曰盡執，唯是體
X16n0308_p0212c01║空，以未能發妙耳。門未得即明無上覺路，以無上
X16n0308_p0212c02║覺路如五十五位，乃圓通以後事故。是人於法已
X16n0308_p0212c03║決定心者，謂自覺障盡執空，於諸圓通法門，信知
X16n0308_p0212c04║必得決定無疑心也。○若不下，不捨必酬。不為者，
X16n0308_p0212c05║謂執我我所，不能捨身作供，不得佛力加持。而言
X16n0308_p0212c06║微因者，謂對果說因，因則微矣。以能頓銷宿障，得
X16n0308_p0212c07║決定心，為最大故。縱得無為，還生人中。酬債者，以
X16n0308_p0212c08║宿障未盡銷故。恐有不信，故自引往事作證。（按興起經：
X16n0308_p0212c09║昔舍衛國毗蘭邑，阿耆達王，請佛與五百比丘，三月供齋。時有魔惑王心，入宮躭荒五欲，供六日止。又值
X16n0308_p0212c10║邑內饑饉，乞食不得。時有馬師，減馬麥半，供佛及僧。至九十日，王乃醒悟，向佛求懺舍利。詢緣，佛言：過去
X16n0308_p0212c11║毗婆尸佛時，有王請佛及僧。佛僧食已，為病比丘請一分食。過梵志山，梵志聞香詬曰：此髠頭沙門，應食
X16n0308_p0212c12║馬麥，何與甘饌？所教五百童子，亦如是說。爾時梵志者，今我身是。五百童子者，今五百羅漢是。然此但因
X16n0308_p0212c13║宿詬佛僧，尚不免報。何況盜他財物，侵彼身分，自應酬債。要知化佛不屬業生，真佛離諸根量，喚誰受報？
X16n0308_p0212c14║蓋為造業眾生，示有果報，令生恐懼。故今引之，以證宿債必酬。抑亦因此，以見捨行之不可不修也。）
X16n0308_p0212c15║二、教以斷偷成化。
X16n0308_p0212c16║汝教世人修三摩地，後斷偷盜。是名如來先佛世尊
X16n0308_p0212c17║第三決定清淨明誨。
X16n0308_p0212c18║若不捨身，終還宿債。故勅以教世斷偷，以斷偷則
X16n0308_p0212c19║無債可酬，無庸捨身矣。言後斷者，顯淫為定障，殺
X16n0308_p0212c20║乃違慈，應先斷故。是名等者，顯如是教化，乃合如
X16n0308_p0212c21║來清淨軌則，而化道得成。預辨妖佛教儀竟。
X16n0308_p0212c22║三，確定三昧真似二。一、不斷終屬似定，二、斷偷
X16n0308_p0212c23║乃稱真實。初。
X16n0308_p0212c24║是故，阿難，若不斷偷修禪定者，譬如有人水灌漏巵
X16n0308_p0213a01║欲求其滿，縱經塵劫終無平復。
X16n0308_p0213a02║承上呼名可知。不斷偷而修禪，終屬似定。恐猶未
X16n0308_p0213a03║明，故以喻顯。譬如有人，喻帶偷修禪之人。巵，酒器。
X16n0308_p0213a04║漏巵，喻帶偷之心。水，喻禪定理水。以禪定理水，入
X16n0308_p0213a05║於帶偷心中，望其成就圓通。如以水灌漏巵，欲求
X16n0308_p0213a06║其滿相似。隨灌隨漏，塵劫終無平復。喻隨定隨散，
X16n0308_p0213a07║禪定終不能成。所謂似三昧，而非真三昧也。
X16n0308_p0213a08║二、斷偷乃稱真實。
X16n0308_p0213a09║若諸比丘衣鉢之餘分寸不畜，乞食餘分施餓眾生，
X16n0308_p0213a10║於大集會合掌禮眾，有人捶詈同於稱讚。○必使身
X16n0308_p0213a11║心二俱捐捨，身肉骨血與眾生共。○不將如來不了
X16n0308_p0213a12║義說，迴為己解，以誤初學。○佛印是人得真三昧
X16n0308_p0213a13║初、遇可教機。若諸比丘者，謂若於末世有諸比丘
X16n0308_p0213a14║也。三衣具鉢，誠不可少，設有餘者，雖分寸之微，亦
X16n0308_p0213a15║不畜積，如是之人，必不盜他衣物。循方乞食，趣得
X16n0308_p0213a16║支身，設有餘分，盡施饑餓眾生，如是之人，必不盜
X16n0308_p0213a17║他食物。常於大集會中，合掌禮拜四眾，以深證實
X16n0308_p0213a18║相平等，人皆是佛，如是之人，必不損人利己。有人
X16n0308_p0213a19║嫌其煩凟，捶打罵詈，歡喜領受，同於稱讚，以深達
X16n0308_p0213a20║怨親一致，榮辱無關，如是之人，必不為己傷他。此
X16n0308_p0213a21║等皆可教之機也。○必使下。教令深修。遇如是機，
X16n0308_p0213a22║應教深修，故云必使。身心等二俱捐捨者，但是為
X16n0308_p0213a23║利眾生，不惜勞苦。如華嚴行願品云：念念相續，無
X16n0308_p0213a24║有間斷。身語意業，無有疲厭是也。身肉二句，乃究
X16n0308_p0213b01║極而進教之言。不惟二俱捐捨，不惜勞苦，要必使
X16n0308_p0213b02║身肉骨血，發願與眾生共之。果能如此，豈復有為
X16n0308_p0213b03║自身而起盜事，為自心而萌盜念者哉？○不將下，
X16n0308_p0213b04║預防問難。（恐有問云：大乘制心，身行似乎無礙。小乘制身，心動抑又何妨。若必令身心俱
X16n0308_p0213b05║捐，未免執法太嚴，恐失接引。故世尊以不將等防之。）言大小兩乘，身心偏制，
X16n0308_p0213b06║皆為不了義教。若以此迴護過犯，為自己解釋，恐
X16n0308_p0213b07║初學信以為真，反以誤彼。故示以不將，謂不可將
X16n0308_p0213b08║不了義教，迴為己解，以誤初學人也。○末二句許，
X16n0308_p0213b09║得真定佛印者，顯不虗故。身心俱捐，盜業不興。一
X16n0308_p0213b10║念純真，即圓通體。以是而修，名真三昧佛印。其得
X16n0308_p0213b11║者，良有以耳。確定三昧真似竟。
X16n0308_p0213b12║四、結依依違邪正。
X16n0308_p0213b13║如我所說，名為佛說；不如此說，即波旬說。
X16n0308_p0213b14║上明盜戒竟。
X16n0308_p0213b15║四妄戒（正脈云：妄語有二：發言不實為小妄語，妄稱證果為大妄語。此中所斷者，大妄語也。）。
X16n0308_p0213b16║四。一、首陳妄語之害。二、預辨如來教儀。三、確定
X16n0308_p0213b17║證果能否。四、結判依違邪正。初（前三戒皆雙陳持犯利害，此中
X16n0308_p0213b18║不言持利者，有二義：一、為避重繁故，二、准上可知故），三。一、躡前標害。二、列
X16n0308_p0213b19║釋言意。三、結指斷善。初。
X16n0308_p0213b20║阿難，如是世界六道眾生，雖則身心無殺、盜、淫，三行
X16n0308_p0213b21║已圓，若大妄語，即三摩地不得清淨，成愛見魔，失如
X16n0308_p0213b22║來種。
X16n0308_p0213b23║如是者，總指前三。已斷淫殺盜者，未了生死，總屬
X16n0308_p0213b24║世界中人，或從天道發心，或從人道發心等，故云
X16n0308_p0213c01║六道眾生。身心無殺，則慈行成就；身心無婬，則梵
X16n0308_p0213c02║行成就；身心無盜，則捨行成就，故曰三行已圓。前
X16n0308_p0213c03║皆許其出離生死，此欲奪之，故置雖則等言。若大
X16n0308_p0213c04║妄語等，即奪其不出生死。三摩不清淨者，以猶有
X16n0308_p0213c05║貪供心故，貪久則癡愛日甚，妄久則邪見潛生，魔
X16n0308_p0213c06║得其便，飛精附體，故致成愛見魔。既已成魔，不自
X16n0308_p0213c07║覺知，生同醉夢，死從淪溺，雖諸佛出世，亦難相救，
X16n0308_p0213c08║永沈生死，求出無期，故云失如來種。
X16n0308_p0213c09║二、列釋言意。
X16n0308_p0213c10║所謂未得謂得，未證言證。或求世間尊勝第一，謂前
X16n0308_p0213c11║人言：我今已得須陀洹果、斯陀含果、阿那含果、阿羅
X16n0308_p0213c12║漢道、辟支佛乘、十地地前諸位菩薩。○求彼禮懺，貪
X16n0308_p0213c13║其供養。
X16n0308_p0213c14║初別列。其言所謂者，指釋之詞，謂指下所列釋上
X16n0308_p0213c15║大妄語也。言所謂大妄語者，其語云何？即如未得
X16n0308_p0213c16║謂得等是。未得謂得者，謂未得菩提，自謂已得菩
X16n0308_p0213c17║提。未證言證者，謂未證涅槃，自言已證涅槃。後云
X16n0308_p0213c18║況復法王如何妄竊，乃痛斥乎此。或求世間等者，
X16n0308_p0213c19║謂或復有人不敢以菩提涅槃妄稱，但求世間尊
X16n0308_p0213c20║為殊勝第一，以是之故謂彼現前人言也。其言云
X16n0308_p0213c21║何？謂初於凡夫人中但見初果為上故，自謂已得
X16n0308_p0213c22║須陀洹果；次於須陀洹中又見二果為上故，自謂
X16n0308_p0213c23║已得斯陀含果；次於斯陀含中又見三果為上故，
X16n0308_p0213c24║自謂已得阿那含果；次於阿那含中又見四果為
X16n0308_p0214a01║上故，自謂已得阿羅漢道；次於阿羅漢中又見緣
X16n0308_p0214a02║覺獨覺為上故，自謂已得辟支佛乘；後於小乘之
X16n0308_p0214a03║中又見大乘為上故，自謂已得十地聖人及地前
X16n0308_p0214a04║三賢諸位菩薩。後云云何自稱得上人法，蓋指斥
X16n0308_p0214a05║乎此。○末二句，總釋其意。言此人必作如是等大
X16n0308_p0214a06║妄語者，蓋為求彼前人，向自禮拜懺悔，以便乘隙
X16n0308_p0214a07║開示，貪其供養。據此，則不惟妄語，亦兼偷盜。故下
X16n0308_p0214a08║文名之為一顛迦也。三，結指斷善。
X16n0308_p0214a09║是一顛迦，銷滅佛種。○如人以刀斷多羅木。○佛記
X16n0308_p0214a10║是人永殞善根，無復知見，沈三苦海，不成三昧。
X16n0308_p0214a11║初、正指斷善。口作妄語，意貪供養，妄罪兼盜，永失
X16n0308_p0214a12║善根，故云是一顛迦。一顛迦，亦云一闡提，此翻斷
X16n0308_p0214a13║善根人也。善根既斷，成佛無分，故云銷滅佛種。○
X16n0308_p0214a14║如人句，借喻以明。南印土建那補羅國，北有多羅
X16n0308_p0214a15║林三十餘里，樹葉長廣光潤，諸國書寫，莫不採用。
X16n0308_p0214a16║其樹若以刀斷，不復再生。今取之，以喻斷善根人，
X16n0308_p0214a17║銷滅佛種也。○佛記下。以法貼合。必言佛記者，顯
X16n0308_p0214a18║決定無異，故永殞善根，無復正知正見，此正所謂
X16n0308_p0214a19║銷滅佛種，合上斷多羅木也。沈三苦海者。沈淪三
X16n0308_p0214a20║界生死，縱有禪智，咸資魔業，故云不成三昧。首陳
X16n0308_p0214a21║妄語之害竟。二、預辨如來教儀（不辨魔教等者，以正教既明，自
X16n0308_p0214a22║不惑於魔等教矣）。四。一、佛勅兩乘密化。二、如勅攝生不
X16n0308_p0214a23║泄。三、防問就便結斥。四、教以斷妄成化。初。
X16n0308_p0214a24║我滅度後，勅諸菩薩及阿羅漢，應身生彼末法之中，
X16n0308_p0214b01║作種種形度諸輪轉。
X16n0308_p0214b02║佛滅度後，魔強法弱，故勅菩薩、羅漢應身生彼，挽
X16n0308_p0214b03║末法而扶正教，摧邪宗而救眾生也。作種種形者，
X16n0308_p0214b04║隨類現化。度諸輪轉者，令出生死。所謂應以何身
X16n0308_p0214b05║得度者，即現何身而說法也。二、如勅攝生不泄。
X16n0308_p0214b06║或作沙門、白衣居士、人王宰官、童男童女，如是乃至
X16n0308_p0214b07║婬女寡婦、姦偷屠販。○與其同事，稱讚佛乘，令其身
X16n0308_p0214b08║心，入三摩地。○終不自言我真菩薩、真阿羅漢，泄佛
X16n0308_p0214b09║密因，輕言末學。
X16n0308_p0214b10║初雙現順逆或作等，即如佛所勅作種種形也。沙
X16n0308_p0214b11║門謂出家二眾，白衣謂在家二眾，居士乃至童女，
X16n0308_p0214b12║俱如三十二應中說，此順行也。婬女寡婦如登伽
X16n0308_p0214b13║母女類，姦偷屠販如鴦崛魔羅類，此逆行也。○與
X16n0308_p0214b14║其下，同事攝化。同事者，四攝中，一謂逆順染淨等
X16n0308_p0214b15║事，皆與之同。故正脈云：若同其類而不同其事，則
X16n0308_p0214b16║矯拂其心，不相順從。故假與同事，意在得其歡心，
X16n0308_p0214b17║以便與之稱讚佛乘。化其離邪定聚，超不定聚，成
X16n0308_p0214b18║正定聚，故曰令其身心入三摩地。○終不下，不自
X16n0308_p0214b19║泄言。若自言真是菩薩、真阿羅漢者，必當泄露佛
X16n0308_p0214b20║所密勅因由，以輕言與末世學者。如此則有二失：
X16n0308_p0214b21║一令妄想求加不務真修，二令高推聖境自生鈍
X16n0308_p0214b22║置。由此所以不自言也。三、防問就便結斥。
X16n0308_p0214b23║唯除命終，陰有遺付。○云何是人惑亂眾生成大妄
X16n0308_p0214b24║語？
X16n0308_p0214c01║初防問（恐有問云：應化聖賢垂教作則，既不自泄，以何方便啟後世信耶？故世尊以此防之）。
X16n0308_p0214c02║言應化聖賢欲啟後世信者，唯除命終之際。然亦
X16n0308_p0214c03║不可明明顯示，但於陰密之中有所遺付可耳。如
X16n0308_p0214c04║豐干饒舌、杜順示偈之類。○云何下。結斥。言既惟
X16n0308_p0214c05║許命終，且是陰付。云何是人未至命終之際，便乃
X16n0308_p0214c06║公然自稱，真為惑亂眾生，成大妄語。阿鼻極苦，不
X16n0308_p0214c07║旋踵而至矣。四、教以斷妄成化。
X16n0308_p0214c08║汝教世人修三摩地，後復斷除諸大妄語。是名如來
X16n0308_p0214c09║先佛世尊第四決定清淨明誨。
X16n0308_p0214c10║言：佛勅兩乘，如是汝教世人之修三摩地者，於既
X16n0308_p0214c11║斷前三之後，仍復斷大妄語，乃合如來清淨明誨。
X16n0308_p0214c12║次前為第四也。預辨如來教儀竟。
X16n0308_p0214c13║三、確定證果能否二。一、不斷不能證果，二、斷妄
X16n0308_p0214c14║乃能成就。初。
X16n0308_p0214c15║是故，阿難！若不斷其大妄語者，如刻人糞為栴檀形，
X16n0308_p0214c16║欲求香氣，無有是處。○我教比丘直心道場，於四威
X16n0308_p0214c17║儀一切行中尚無虗假，云何自稱得上人法？譬如窮
X16n0308_p0214c18║人妄號帝王自取誅滅，況復法王如何妄竊？○因地
X16n0308_p0214c19║不真，果招紆曲，求佛菩提，如噬臍人，欲誰成就？
X16n0308_p0214c20║初喻明不能脩禪，乃欲成菩提不斷。妄乃罪惡之
X16n0308_p0214c21║身，以罪惡之身修禪，而欲成菩提，因果不類，故以
X16n0308_p0214c22║刻人糞為栴檀喻之。形像雖似栴檀，氣味其實臭
X16n0308_p0214c23║惡，故欲求香氣，無有是處。喻帶妄脩禪之人，外貌
X16n0308_p0214c24║雖似法侶，內惑實同魔隊，故欲求證果，斷不能也。
X16n0308_p0215a01║○我教下。痛斥其罪。佛意正以不斷妄語，不成菩
X16n0308_p0215a02║提故。自昔華嚴以來，已向教諸比丘以直心為道
X16n0308_p0215a03║場。如華嚴云：菩提妙法樹，生於直心地。淨名云：直
X16n0308_p0215a04║心是道場，無虗假故。前云：十方如來同一道故，出
X16n0308_p0215a05║離生死，皆以直心等。凡此者，皆是以直心為道場
X16n0308_p0215a06║義也。四威儀，即行、住、坐、臥。一切行，即兩乘行門。言
X16n0308_p0215a07║比丘遵我所教，於行、住、坐、臥之中，兩乘行門之內，
X16n0308_p0215a08║有則言有，無則言無。尚無絲毫虗假，云何是人乃
X16n0308_p0215a09║故違佛勅，自稱得須陀洹等諸上人法？其罪惡可
X16n0308_p0215a10║勝言哉！譬如窮人等，乃借喻以顯其罪也。三摩未
X16n0308_p0215a11║成，性德未顯，故以窮人喻之。性德未顯，自稱賢聖，
X16n0308_p0215a12║故以妄號帝王喻之。妄號帝王，自取誅身滅門之
X16n0308_p0215a13║禍。喻自稱賢聖，自取阿鼻喪法身斷善法也。況復
X16n0308_p0215a14║二句，乃以輕況重之意。言三乘賢聖尚不可盜竊
X16n0308_p0215a15║其名，況復菩提涅槃乃出世法王之位，如何未得
X16n0308_p0215a16║謂得，未證言證，而妄竊其名？其罪惡益甚可知。○
X16n0308_p0215a17║因地下。結示不能。言自稱上人，妄竊法王，全是虗
X16n0308_p0215a18║妄。故曰因地不真。前云心言直故，如是乃至地位
X16n0308_p0215a19║中間，永無諸委曲相。今既因地不真，自然果招紆
X16n0308_p0215a20║曲。如本期成佛，而乃流入魔外，生遭王法，死墮地
X16n0308_p0215a21║獄，非紆曲而何哉？如是之人，欲求菩提，終不能及。
X16n0308_p0215a22║故曰如噬臍人。噬謂以口咬也。口臍相遠，欲噬莫
X16n0308_p0215a23║及。喻因妄果真，欲證終不能也。縱佛出世，亦難接
X16n0308_p0215a24║引。故曰欲誰成就，不斷不能。證果竟。
X16n0308_p0215b01║二、斷妄乃能成就。
X16n0308_p0215b02║若諸比丘心如直絃一切真實，入三摩地永無魔事，
X16n0308_p0215b03║我印是人成就菩薩無上知覺。
X16n0308_p0215b04║心如直絃者，謂心之直，如絃之直也。夫心為四儀
X16n0308_p0215b05║之主，心如直絃，則四威儀中一切行門皆悉真實，
X16n0308_p0215b06║所謂永無諸委曲相也。入三摩地，永無魔事者，魔
X16n0308_p0215b07║行險邪，今心直行，真魔不得便故。成就菩薩無上
X16n0308_p0215b08║知覺者，謂魔不能擾，成就菩薩圓通心也。正脈云：
X16n0308_p0215b09║菩薩無上知覺，即圓通真因地心。然以因定果，亦
X16n0308_p0215b10║是無上菩提。確定證果能否竟。
X16n0308_p0215b11║四、結判依違邪正。
X16n0308_p0215b12║如我所說，名為佛說；不如此說，即波旬說。
X16n0308_p0215b13║如我所說者，謂末世之人，若有如我所說，三戒之
X16n0308_p0215b14║後復教斷妄者，即名佛說，當急從之。不如此說者，
X16n0308_p0215b15║如言既斷前三，妄語可以不斷，或言禪智現前，妄
X16n0308_p0215b16║語似應無礙者，即波旬說，宜深絕之。此如來欲令
X16n0308_p0215b17║阿難將如來語傳示末法，保護真脩，令天魔不得
X16n0308_p0215b18║其便也。別明持戒竟。
X16n0308_p0215b19║
X16n0308_p0215b20║楞嚴經指掌疏卷六