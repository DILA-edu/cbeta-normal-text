X16n0310_p0370a01║
X16n0310_p0370a02║
X16n0310_p0370a03║No. 310-A
X16n0310_p0370a04║ 勢至圓通章科解序
X16n0310_p0370a05║淨土一門，修者良多，唯勢至圓通章念佛法門廼淨
X16n0310_p0370a06║土最親切一步功夫，療𤴺痾之妙劑，賑貧乏之多財，
X16n0310_p0370a07║度苦海之巨航，雨眾寶之妙珠也。彌陀慈父伸金臂
X16n0310_p0370a08║於長夜，展玉毫於昏衢，無時無處皆接引於眾生，多
X16n0310_p0370a09║劫多生恒追思於遊子，楞嚴經中詎人剔出？叅坐
X16n0310_p0370a10║之暇，蘊積於懷久矣。乙亥歲，於越中白馬山房偶成
X16n0310_p0370a11║小草，經中法喻，細而鑽仰，彌覺堅高。二三輩願以壽
X16n0310_p0370a12║梓，因付剖劂氏，以事流行。識者唒笑，敢避譏嫌。惟願
X16n0310_p0370a13║人人如專憶之人，個個如母憶時，母子歷生不相違
X16n0310_p0370a14║遠，現前當來必定見佛也。
X16n0310_p0370a15║旹
X16n0310_p0370a16║崇禎八年歲在乙亥五月夏浣日比丘正相體如識
X16n0310_p0370a17║
X16n0310_p0370a18║
X16n0310_p0370a19║No. 310
X16n0310_p0370a20║大勢至圓通章科解
X16n0310_p0370a21║繩天台教後學比丘　正相　解
X16n0310_p0370a22║△一、章科。分十三。初、釋名。
X16n0310_p0370a23║觀。經云：以智慧光明普照一切眾生，令離三途，得
X16n0310_p0370a24║無上力，名大勢至。斯一往而作化他得名。又云：凡
X16n0310_p0370b01║我足指按地，一切魔宮大千世界悉皆震動，名大
X16n0310_p0370b02║勢至。斯以威力折伏而名。經云：我無選擇，都攝六
X16n0310_p0370b03║根，淨念相繼，入三摩地，名大勢至。斯以因中自利
X16n0310_p0370b04║得名。圓通者，以周遍融通為義，圓該法身、般若二
X16n0310_p0370b05║德，通則一道齊平，三際不壅，即解脫德，斯依理而
X16n0310_p0370b06║釋圓通也。博地凡夫稱念極果聖號，生滅之身即
X16n0310_p0370b07║得香光莊嚴，謂因該果海，果徹因源，斯依行而釋
X16n0310_p0370b08║圓通也。將解此章，先明五重玄義。玄義若明，一章
X16n0310_p0370b09║綱格灼然可見。此以人法為名，圓通實相為體，本
X16n0310_p0370b10║性彌陀為宗，淨穢折攝為用，大乘生酥為教相。人
X16n0310_p0370b11║法為名者，勢至人也，圓通法也，所以人法為名。此
X16n0310_p0370b12║章所顯，意在圓通，所以為體也。行人念佛之時，念
X16n0310_p0370b13║念直顯本真，在在須明自心，所以本性彌陀為此
X16n0310_p0370b14║章之宗也。娑婆之苦，令人生厭，淨土之樂，令生忻
X16n0310_p0370b15║慕，所以折攝為此章之用也。既有能所之念，折攝
X16n0310_p0370b16║之用，事屬方等，所以生酥為此章之教相也。所謂
X16n0310_p0370b17║圓通淨土者，皆一心而已矣。圓通未悟，即淨而穢，
X16n0310_p0370b18║圓通既入，即穢而淨，正謂惟心淨土，義見乎此。由
X16n0310_p0370b19║是淨土非圓通外之淨土，圓通非淨土外之圓通，
X16n0310_p0370b20║圓通據能造之心，淨土據所造之境。茲以不二而
X16n0310_p0370b21║二，二而不二悟之，則法法彰乎自心，在在見乎真
X16n0310_p0370b22║境，淨土非遙，娑婆不垢，以此念佛，觸處圓通矣。所
X16n0310_p0370b23║謂若人欲識真空理，心內真如還徧外，情與無情
X16n0310_p0370b24║共一體，處處皆同真法界。△二正釋經文
X16n0310_p0370c01║爾時大勢，至法王子，與其同倫，五十二菩薩。
X16n0310_p0370c02║各述圓通之時也。如來法王，菩薩法子，灌頂受位，
X16n0310_p0370c03║立義施仁，世間王子也。次補佛處，續佛慧命，此出
X16n0310_p0370c04║世法王子也。同倫者，即同法乳之倫，五十二位列
X16n0310_p0370c05║其數也。此經祗桓精舍所說，楞嚴會上有十萬恒
X16n0310_p0370c06║河沙數菩薩，但敘五十二位者，同念佛證圓通也。
X16n0310_p0370c07║△三陳請敬儀
X16n0310_p0370c08║即從座起，頂禮佛足而白佛言：
X16n0310_p0370c09║經家敘請法之敬儀，從座起身，敬禮佛足，兼得意
X16n0310_p0370c10║敬，白佛言口敬，三業虔虔，乃弟子請法之常儀也。
X16n0310_p0370c11║△四明所師二先時節
X16n0310_p0370c12║我憶往昔，恒河沙劫。
X16n0310_p0370c13║我憶往昔者，追憶最初發心修行之時也。以自在
X16n0310_p0370c14║定慧之力照之，而有恒河沙數之劫。恒河者，從阿
X16n0310_p0370c15║耨達池出於四口：東銀牛口，出殑伽河；南金象口，
X16n0310_p0370c16║出信度河；西瑠璃馬口，出縛芻河；北頗肢師子口，
X16n0310_p0370c17║出徙多河。各遶池一匝，出於四海。殑伽河出東南
X16n0310_p0370c18║大海，信度河出西南大海，縛芻河出西北大海，徙
X16n0310_p0370c19║多河從師子口流出。東北大海者，即此土黃河之
X16n0310_p0370c20║源是也。經中多指恒河者，如來說法近此，指以為
X16n0310_p0370c21║喻。其廣四十由旬，其長八十由旬，沙細如麵，一沙
X16n0310_p0370c22║一劫。可見念佛一門，其來久矣。亦知勢至積功之
X16n0310_p0370c23║高位也。△二明師號
X16n0310_p0370c24║有佛出世，名：無量光，十二如來相繼一劫，其最後佛，
X16n0310_p0371a01║名：超日月光，彼佛教我念佛三昧。
X16n0310_p0371a02║恒沙劫中，舉一劫有十二如來相繼而出。佛名無
X16n0310_p0371a03║量光者，光光相然而無有盡，故名無量光。且十二
X16n0310_p0371a04║如來皆不離光，一名無量光，二名無邊光，三名無
X16n0310_p0371a05║礙光，四名無對光，五名大焰光，六名清淨光，七名
X16n0310_p0371a06║歡喜光，八名智慧光，九名不斷光，十名難思光，十
X16n0310_p0371a07║一名無稱光，十二名超日月光。彼佛教我念佛三
X16n0310_p0371a08║昧者，稟教立行之始。念者，能念之人，佛所觀之境。
X16n0310_p0371a09║三昧者，能所著乎一心，以心緣佛，以佛繫心，心心
X16n0310_p0371a10║相續而無間然。正謂內心不起，外境不侵，旋元自
X16n0310_p0371a11║歸，返流全一，不受諸受，得乎正受，久而不退，必至
X16n0310_p0371a12║於果。無量三昧莫不發覺乎此，故稱念佛三昧也。
X16n0310_p0371a13║△五喻顯三初喻不念之失
X16n0310_p0371a14║譬如有人，一專為憶，一人專忘。
X16n0310_p0371a15║一、專為憶佛憶眾生也。發僧那於始心，終大悲於
X16n0310_p0371a16║赴難，莫不以眾生為念，以何因緣，令得出離火宅？
X16n0310_p0371a17║一、人專忘者，喻眾生不念之失。六道眾生，真如體
X16n0310_p0371a18║相，與佛平等，皆由背覺合塵，竛竮六道，杳莫可究。
X16n0310_p0371a19║△二喻雖逢無益
X16n0310_p0371a20║如是二人，若逢不逢，或見非見。
X16n0310_p0371a21║佛與眾生本不相離，有何逢見而眾生自離之也？
X16n0310_p0371a22║由前一人專憶，故若逢或見；一人專忘，故不逢非
X16n0310_p0371a23║見。且今人不見佛之真身，亦不知己之全體大用，
X16n0310_p0371a24║便言淨土是虗說，彌陀非真實。發言無佛無淨土，
X16n0310_p0371b01║如蟻子集於人身，實不知人也。由其不知，便為無
X16n0310_p0371b02║人乎？豈不聞華嚴云：佛身充滿於法界，普現一切
X16n0310_p0371b03║羣生前。隨緣赴感彌不周，而恒處此菩提座。奈無
X16n0310_p0371b04║感佛之緣，故若逢而不逢，或見而不見。若作觀心
X16n0310_p0371b05║釋者，凡所作為，無非是本佛出現處。一切色是佛
X16n0310_p0371b06║色，一切聲是佛聲。由背覺合塵，故覩真境起塵勞，
X16n0310_p0371b07║聽妙聲生亂想。此真逢而不逢，見而不見也。△三
X16n0310_p0371b08║喻念佛之得
X16n0310_p0371b09║二人相憶，二憶念深，如是乃至從生至生，同於形影，
X16n0310_p0371b10║不相乖異。
X16n0310_p0371b11║前一人專忘者，苟能如專憶之人，無時無處而不
X16n0310_p0371b12║憶，二心相向，可謂二憶念深。如是則生生常見佛，
X16n0310_p0371b13║處處覲如來，從茲現前，至於淨土，同於形影不相
X16n0310_p0371b14║離也。能念心之形端，所念佛之影直，前來專忘，有
X16n0310_p0371b15║不逢非見之乖異，今相憶故，即如形影之不乖異
X16n0310_p0371b16║也。若作觀心，所謂念念照常理，心心息幻塵，但復
X16n0310_p0371b17║本時性，更無一法新。△六以法合喻
X16n0310_p0371b18║十方如來憐念眾生如母憶子，若子逃逝，雖憶何為？
X16n0310_p0371b19║上文二人相憶，其喻也泛。今提喻帖合中，如母憶
X16n0310_p0371b20║子，其喻至切。況如來憐念眾生，又過於父母。何也？
X16n0310_p0371b21║父母憶不及處，如來憶之。又父母憶子，不過一生。
X16n0310_p0371b22║佛憶眾生，直至成佛，其憶方休。若子逃逝者，雖云
X16n0310_p0371b23║是喻，喻不虗設，必有其由。若因緣而論，逃逝者在
X16n0310_p0371b24║大通佛時，入大乘家，自後中間退大已來，是逃逝
X16n0310_p0371c01║之時也。若作觀心者，一念不生，子母一處，兩無罣
X16n0310_p0371c02║牽。塵念纔萌，即逃逝於六塵。日疎一日，無所返還，
X16n0310_p0371c03║故有思憶。如人有子，苦者偏憐。如母憶子，即上一
X16n0310_p0371c04║專為憶。雖憶何為？即一人專忘也。問：父母俱有愛
X16n0310_p0371c05║子之心，經中獨言母，不言父者何？答：父嚴愛疎，母
X16n0310_p0371c06║慈愛切，故不言父。△七提喻帖合
X16n0310_p0371c07║子若憶母，如母憶時，母子歷生，不相違遠。
X16n0310_p0371c08║上文母憶雖切，子在他鄉，空想悠然，正是雖憶，何
X16n0310_p0371c09║為遊子？倘能憶母，必返故里。子憶母，能如母憶者
X16n0310_p0371c10║尤難。何也？子憶母有時，母憶子無間，或兀坐而長
X16n0310_p0371c11║望，或忘飡而廢寢，或停梭而罷績，則無時非憶子
X16n0310_p0371c12║之時，無處非念兒之處，其憶念可謂至深。若人子
X16n0310_p0371c13║之在他鄉而念親也，雖云至孝，或良明而美婦，或
X16n0310_p0371c14║榮祿而貨財，縈絆於心，終非似母憶之深也。孝者
X16n0310_p0371c15║如是，矧其不孝者乎？所以如母憶時一句，是念佛
X16n0310_p0371c16║法門最親切功夫，豈可草草放過？二心相向，豈有
X16n0310_p0371c17║違遠？苟能以父母之心為心，可謂至極之孝矣。母
X16n0310_p0371c18║子歷生，即二人相憶；不相違遠，即不相乖異。下法
X16n0310_p0371c19║合△八以法合喻
X16n0310_p0371c20║若眾生心憶佛念佛，現前當來必定見佛。
X16n0310_p0371c21║若眾生心者，能感之機。憶佛者，想本有己佛為能
X16n0310_p0371c22║感之因。念佛者，以所感他佛為能應之果。此謂因
X16n0310_p0371c23║大果大，事理圓融，函葢相應，感應道交，豈可得而
X16n0310_p0371c24║思議也。又憶者，定力屬內，憶想真身相好功夫，所
X16n0310_p0372a01║謂如母憶子也。念佛者，即念佛法門，觀於他佛兼
X16n0310_p0372a02║於外，屬慧力，正謂母子歷生不相違遠也。現前當
X16n0310_p0372a03║來必定見佛者，上根利智，觸目無非淨境，舉足咸
X16n0310_p0372a04║是道場，所謂毗盧遮那遍一切處，豈非現前見佛。
X16n0310_p0372a05║若根鈍智淺之流，緣念他佛，漸漸成熟，當來淨土
X16n0310_p0372a06║九品蓮開，豈非當來見佛。△九生佛不隔
X16n0310_p0372a07║去佛不遠，不假方便，自得心開。
X16n0310_p0372a08║眾生心本具十法界，隨起一念，必落一界。若心憶
X16n0310_p0372a09║佛念佛，此心念念在佛法界，雖九界之別，俱成佛
X16n0310_p0372a10║界，豈相遠耶？又舉念便是果佛聖號，不假五十五
X16n0310_p0372a11║位因中方便，故云不假方便。久則自成，如大夢覺，
X16n0310_p0372a12║如蓮華開，故云自得心開。或者有人別求方便，使
X16n0310_p0372a13║心開意解，然後念佛，可乎？答云：不假方便，自得心
X16n0310_p0372a14║開。足知此念佛一門，已是最勝方便，不假餘方便
X16n0310_p0372a15║矣。且二十四聖各假方便，據耳根至圓，用聞思修
X16n0310_p0372a16║之方便，此念佛一門，太易令人返疑。務要把得定，
X16n0310_p0372a17║信得實，莫論成與不成，淨土到與不到，凡所施為，
X16n0310_p0372a18║以佛為念。若有一念妄起，即是念佛不切處。如是
X16n0310_p0372a19║觀想，久久自得心開，但辦肯心，必不相賺。△十喻
X16n0310_p0372a20║不假方便
X16n0310_p0372a21║如染香人身有香氣，此則名曰香光莊嚴。
X16n0310_p0372a22║如世人染香，便得乎香氣襲身，正喻染香得香，念
X16n0310_p0372a23║佛得佛，有何方便，可假眾生。不念則已，念佛則有
X16n0310_p0372a24║功德妙香，薰襲其心明矣。香光莊嚴者，所師之佛，
X16n0310_p0372b01║既名無量光，豈無無量香也。且憶佛念佛，佛在行
X16n0310_p0372b02║人心口，非香光莊嚴而何哉。△十一結自利
X16n0310_p0372b03║我本因地，以念佛心，入無生忍。
X16n0310_p0372b04║念佛心者，念存三觀，佛具三身，心破三惑。若空觀
X16n0310_p0372b05║念報身佛，入伏順二忍，破見思惑，成般若德。若假
X16n0310_p0372b06║觀念應身佛，入無生忍，破塵沙惑，成解脫德。中觀
X16n0310_p0372b07║念法身佛，入寂滅忍，破無明惑，成法身德。今約因
X16n0310_p0372b08║中說證入無生忍，當在分真位也。從教我念佛三
X16n0310_p0372b09║昧至香光莊嚴，述所授法門，至此方自敘本因，莫
X16n0310_p0372b10║不以憶佛念佛入無生忍，此因中自利也。△十二
X16n0310_p0372b11║證後化他
X16n0310_p0372b12║今於此界，攝念佛人，歸於淨土。
X16n0310_p0372b13║此證後化他也。既以此而自利，亦以此而化他。此
X16n0310_p0372b14║界果有念佛之機，必攝受歸於淨土，亦填本願也。
X16n0310_p0372b15║△十三結答
X16n0310_p0372b16║佛問圓通：我無選擇，都攝六根，淨念相繼，入三摩地，
X16n0310_p0372b17║斯為第一。
X16n0310_p0372b18║世尊命二十五聖各述圓通，經云：我今問汝，最初
X16n0310_p0372b19║發心悟十八界，誰為圓通？從何方便入三摩地？次
X16n0310_p0372b20║第至此，當七大中見大。今的論修處，念佛屬意，旁
X16n0310_p0372b21║攝諸根。都攝六根者，念佛人心存目觀，返視收聽，
X16n0310_p0372b22║所謂一根既返源，六根成解脫也。淨念相繼者，念
X16n0310_p0372b23║佛心不得一念頃念世五欲等事為之淨，一念為
X16n0310_p0372b24║始，念念無間，為之相繼。此義難明，再加喻顯。西天
X16n0310_p0372c01║有寶，名曰清珠。何以得名為清珠也？此珠墮在混
X16n0310_p0372c02║濁水中，入水一寸，即得一寸清水，二寸乃至尺丈，
X16n0310_p0372c03║次第而至淵底，無不清淨。正喻念佛之清珠，投於
X16n0310_p0372c04║眾生妄念混濁心水之中，而妄念心水不得不清。
X16n0310_p0372c05║即今諸人念佛一聲，如珠入水一寸，便得一寸清
X16n0310_p0372c06║水，移念於第二聲中，如珠入水二寸，即得二寸清
X16n0310_p0372c07║水，乃至十百千萬，至於無量，如珠沉墜不已，能使
X16n0310_p0372c08║徹底澄清。正是清珠投於濁水，濁水不得不清，念
X16n0310_p0372c09║佛投於亂想，亂想不得不除，可謂淨念相繼也。三
X16n0310_p0372c10║摩地即三昧之異稱，前無生忍由三摩而證，前是
X16n0310_p0372c11║舉所顯能，此則舉能顯所，能所互舉，文之巧也。斯
X16n0310_p0372c12║為第一者，依勢至即念佛三昧為第一也。修行先
X16n0310_p0372c13║要脚跟站得穩當，毋以毛道之不定也。如老鼠囓
X16n0310_p0372c14║倉窖相似，只從一處囓，自然有個入處，如或東囓
X16n0310_p0372c15║西囓，驢年也無透脫處。古德有云：若欲徑路修行，
X16n0310_p0372c16║惟在一心念佛。斯念佛三昧之格言也。
X16n0310_p0372c17║
X16n0310_p0372c18║大勢至圓通章科解（終）