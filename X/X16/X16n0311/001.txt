X16n0311_p0373a01║
X16n0311_p0373a02║
X16n0311_p0373a03║No. 311-A
X16n0311_p0373a04║ 引　〔龍其〕
X16n0311_p0373a05║念東高先生千里東余自謂年來一味淨土，娑婆境
X16n0311_p0373a06║風浩浩，真如喆、草堂清皆不免蹉跌，勉余留心此件。
X16n0311_p0373a07║余偶舉示百亭法師，而法師先有勢至念佛章疏鈔
X16n0311_p0373a08║在余案頭，兩人取卷重閱，盡然興嘆，謂高先生以身
X16n0311_p0373a09║踐為救時之藥語也，遂命兒子募資刻之。刻既竣，法
X16n0311_p0373a10║師復謂余弁其首。余惟華嚴大經，德雲首宣念佛法
X16n0311_p0373a11║門，馬鳴菩薩立論之祖，念佛與止觀並重，而楞嚴為
X16n0311_p0373a12║譚性之書。然勢至念佛一章，列在圓通禪宗下，不能
X16n0311_p0373a13║抑蓮宗為非歸源見性之途也明矣。今彌陀疏鈔、龍
X16n0311_p0373a14║舒淨土等文，布在禪林，惟勢至章僅附本經，而未有
X16n0311_p0373a15║耑行之疏。法師詮文釋義，勒成一書，為震旦人添一
X16n0311_p0373a16║重往生舟筏，不可謂非淨土之功臣也又明矣。遂以
X16n0311_p0373a17║此意復高先生，而繼之以臆說云：蓮師云：念一佛名，
X16n0311_p0373a18║換彼百千萬億之雜念也。即念即空，居然本體，非於
X16n0311_p0373a19║念外別得菩提。又云：執持名號，至於一心，則復還空
X16n0311_p0373a20║寂之體。又云：當知淨土唯心，更無外境，自性還歸本
X16n0311_p0373a21║體，是願生彼國義。如是則蓮師雖極力主張西方淨
X16n0311_p0373a22║土，而不遺宗門見性之旨，彰彰如是矣。則謂見性為
X16n0311_p0373a23║淨土指歸，而淨土為見性入路，未相違也。見性則掉
X16n0311_p0373a24║臂皆淨土，而蓮臺自不消說；不見性則淨土非了手，
X16n0311_p0373b01║而種因要自不退。然則見性與不見性，而念佛修淨
X16n0311_p0373b02║土，皆不可忽也。此義似本章所未及言，既以復於高，
X16n0311_p0373b03║遂筆之此，以質諸真能念佛人為何如也。
X16n0311_p0373b04║康熙庚申長至錢唐戴京曾書
X16n0311_p0373b05║
X16n0311_p0373b06║
X16n0311_p0373b07║
X16n0311_p0373b08║
X16n0311_p0373b09║
X16n0311_p0373b10║No. 311-B
X16n0311_p0373b11║ 大佛頂首楞嚴經大勢至菩薩念佛圓通章
X16n0311_p0373b12║唐　天竺沙門　般剌密帝　譯
X16n0311_p0373b13║大勢至法王子與其同倫五十二菩薩即從座起，頂
X16n0311_p0373b14║禮佛足而白佛言：
X16n0311_p0373b15║我憶往昔恒河沙劫，有佛出世名無量光，十二如來
X16n0311_p0373b16║相繼一劫，其最後佛名超日月光，彼佛教我念佛三
X16n0311_p0373b17║昧。譬如有人，一專為憶、一人專忘，如是二人若逢不
X16n0311_p0373b18║逢、或見非見，二人相憶、二憶念深，如是乃至從生至
X16n0311_p0373b19║生，同於形影不相乖異。十方如來憐念眾生如母憶
X16n0311_p0373b20║子，若子逃逝，雖憶何為？子若憶母，如母憶時，母子歷
X16n0311_p0373b21║生不相違遠。若眾生心憶佛、念佛，現前、當來必定見
X16n0311_p0373b22║佛，去佛不遠，不假方便自得心開。如染香人身有香
X16n0311_p0373b23║氣，此則名為香光莊嚴。我本因地以念佛心入無生
X16n0311_p0373b24║忍，今於此界攝念佛人歸於淨土。
X16n0311_p0373c01║佛問圓通：我無選擇，都攝六根，淨念相繼，得三摩地，
X16n0311_p0373c02║斯為第一。
X16n0311_p0373c03║（楞嚴云，佛告阿難，若復有人，身具四重十波羅夷，瞬
X16n0311_p0373c04║息即經此方他方阿鼻地獄，乃至窮盡十方無間，靡
X16n0311_p0373c05║不經歷。能以一念，將此法門，於末劫中，開示未學。是
X16n0311_p0373c06║人罪障，應念銷滅。變其所受地獄苦因，成安樂國。則
X16n0311_p0373c07║此章經，誠為銷罪之巨冶，愈病之靈丹，修心之㨗徑，
X16n0311_p0373c08║求生之要術也。若能常持，無苦不除，無樂不與，無願
X16n0311_p0373c09║不遂，無果不得。凡見聞者，宜三復焉。）。
X16n0311_p0373c10║日誦式
X16n0311_p0373c11║（人有三等。一者極閒人，應當晝夜六時，持經念佛。
X16n0311_p0373c12║二者半閒半忙人，應當每日晨昏二時，一心持念。
X16n0311_p0373c13║三者極忙人，應當每日晨朝一時，專心持念。誦時
X16n0311_p0373c14║之式，先本師三稱，次舉勢至章一遍，往生咒三遍，
X16n0311_p0373c15║讚佛偈一遍。佛名百聲千聲萬聲隨意。三菩薩名，
X16n0311_p0373c16║每各十聲。後發願迴向偈一遍。未誦前，已誦後，俱
X16n0311_p0373c17║要對聖像前，合掌三禮。如無佛像，對經對空禮拜
X16n0311_p0373c18║亦可。果能如此，常行無間，佛必哀憐。凡有求願，無
X16n0311_p0373c19║不遂者。臨命終時，佛與聖眾，放光接引，徑生極樂
X16n0311_p0373c20║矣。行者當生信願，切勿疑忽。此明每日經佛並舉
X16n0311_p0373c21║式也。若單佛名極閒者，除六時外，應當時刻念佛
X16n0311_p0373c22║無間。半間半忙者，應當營事已畢，即便念佛。極忙
X16n0311_p0373c23║者，應當忙裏偷閒，十念念佛。此方名為不虗度也。
X16n0311_p0373c24║盡此一生一日，無有暫廢，則自念佛心口，當必成
X16n0311_p0373c25║佛心口。經云，行與佛同，受佛氣分，入如
X16n0311_p0373c26║來種，親為佛子。不其然哉。）。
X16n0311_p0373c27║南無本師釋迦牟尼佛（三稱）（次勢至章畢，舉往生呪。）
X16n0311_p0374a01║南無阿彌哆婆夜（一）　哆他伽哆夜（二）　哆地夜他（三）　阿
X16n0311_p0374a02║彌利都婆毗（四）　阿彌利哆（五）　悉躭婆毗（六）　阿彌利哆
X16n0311_p0374a03║（七）　毗迦蘭帝（八）　阿彌利哆（九）　毗迦蘭哆（十）　伽彌膩（十一）
X16n0311_p0374a04║　伽伽那（十二）　枳多迦利（十三）　娑婆訶（十四）
X16n0311_p0374a05║（不思議神力傳云：持呪之法，淨身漱口，然香佛前，晝
X16n0311_p0374a06║夜六時各誦三、七遍，能滅五逆、謗法等罪。誦滿三十
X16n0311_p0374a07║萬遍，即見阿彌陀佛。彌陀疏鈔云：若有善男子、善女
X16n0311_p0374a08║人能誦此呪者，阿彌陀佛常住其頂，日夜擁護，無令
X16n0311_p0374a09║怨家而得其便，現世常得安隱，臨命終時，任運往生。）。
X16n0311_p0374a10║次舉讚佛偈：
X16n0311_p0374a11║阿彌陀佛身金色，相好光明無等倫，
X16n0311_p0374a12║白毫宛轉五須彌，紺目澄清四大海。
X16n0311_p0374a13║光中化佛無數億，化菩薩眾亦無邊，
X16n0311_p0374a14║四十八願度眾生，九品咸令登彼岸。
X16n0311_p0374a15║南無西方極樂世界大慈大悲阿彌陀佛（百千萬聲隨意）。
X16n0311_p0374a16║　南無觀世音菩薩。　南無大勢至菩薩。
X16n0311_p0374a17║　南無清淨大海眾菩薩（各十稱）。（後舉發願迴向偈）。
X16n0311_p0374a18║我今稱念阿彌陀，真實功德佛名號，惟願慈悲哀攝
X16n0311_p0374a19║受，證知懺悔及所願。往昔所造諸惡業，皆由無始貪
X16n0311_p0374a20║瞋癡，從身語意之所生，一切我今皆懺悔。願我臨欲
X16n0311_p0374a21║命終時，盡除一切諸障礙，面見彼佛阿彌陀，即得往
X16n0311_p0374a22║生安樂剎。願以此功德，莊嚴佛淨土，上報四重恩，下
X16n0311_p0374a23║濟三途苦。若有見聞者，悉發菩提心，盡此一報身，同
X16n0311_p0374a24║生極樂國。十方三世一切佛，一切菩薩摩訶薩，摩訶
X16n0311_p0374b01║般若波羅蜜（一遍）。（此當對佛跪念，念畢起身，三禮而退）。
X16n0311_p0374b02║（偈云：一日無常到，方知夢裏人。萬般將不去，唯有業
X16n0311_p0374b03║隨身。如何是萬般將不去？官爵財寶、屋宅田園、衣服
X16n0311_p0374b04║飲食，乃至嬌妻愛子，無常到來，都是將不去者。如何
X16n0311_p0374b05║是唯有業隨身？人生所造貪瞋癡慢、五逆十惡惡業，
X16n0311_p0374b06║戒定慧施、五戒十善善業，無常到來，盡皆緊隨你者。
X16n0311_p0374b07║楞嚴云：臨命終時，未捨煖觸，一生善惡，俱時頓現。惡
X16n0311_p0374b08║者便感三途苦報，善者便感人天樂報。若善心中，兼
X16n0311_p0374b09║有信願，念佛求生，便現極樂佛土境相。行願品云：是
X16n0311_p0374b10║人終時，一切諸根，悉皆散壞。一切親屬，悉皆捨離。一
X16n0311_p0374b11║切威勢，悉皆退失。象馬車乘，珍寶伏藏，無復相隨。唯
X16n0311_p0374b12║此願王，於一切時，引導其前。一剎那中，即得往生極
X16n0311_p0374b13║樂世界，見彌陀佛，及諸聖眾。既然如是，何不趂此強
X16n0311_p0374b14║健之時，努力勤修？善導云：假饒金玉滿堂，難免生老
X16n0311_p0374b15║病死。恁汝千般快樂，無常終是到來。惟有徑路修行，
X16n0311_p0374b16║但念阿彌陀佛。設待臨終方悔，悔之於後，將何及乎？
X16n0311_p0374b17║奉勸諸人，及時修進。生死事大，無常迅速。慎勿以此
X16n0311_p0374b18║為分外也。勉之勉之。）。
X16n0311_p0374b19║（又淨業人備三資糧。一者信。信輪迴最苦，信念佛最
X16n0311_p0374b20║妙，信此土修行難成道果，信願生彼土乃至十念決
X16n0311_p0374b21║得往生，信報生人天福盡還墜，信一生樂土永不退
X16n0311_p0374b22║轉當成正覺，信一稱佛名能滅八十億劫生死重罪，
X16n0311_p0374b23║信念佛之人彌陀攝取、病中救護、命終來迎。二者願。
X16n0311_p0374b24║願消業障，願滅眾苦，願心開，願見佛，願淨業成，願生
X16n0311_p0374b25║安養，願授記，願度生。三者行。身禮像，口稱名，心觀想，
X16n0311_p0374b26║俱要專一，絕無散亂。解知信願時，蓮華種植也。專念
X16n0311_p0374b27║時，蓮華出水也。功成時，蓮華敷空也。設起疑退心，蓮
X16n0311_p0374c01║華又萎矣。由是晝夜六時，無有一念貪戀在娑婆。凡
X16n0311_p0374c02║起居衣食，語默動靜，皆不忘淨土。至於臨命終時，應
X16n0311_p0374c03║當念佛發願，不得怕死貪生。常自念言，我現在身，眾
X16n0311_p0374c04║苦交纏，不淨流溢。若得捨此華池，托質受無量樂，事
X16n0311_p0374c05║極稱意。如脫臭弊之衣，得著珍御之服。萬緣放下，身
X16n0311_p0374c06║心解脫。纔有病患，莫論輕重，便念無常，一心待死。即
X16n0311_p0374c07║囑一切人，凡來我前，為我念佛。不得雜說世務，家緣
X16n0311_p0374c08║長短。再延法師，頻來誡勸，依經指示。及到病重捨報
X16n0311_p0374c09║之際，家人親屬，不得哭泣，并發悲歎懊惱之聲。猶恐
X16n0311_p0374c10║惑亂心神，忘失正念。但高聲朗念阿彌陀佛，守令氣
X16n0311_p0374c11║絕神逝，方可舉哀。若如此者，萬求萬生，必無疑也。復
X16n0311_p0374c12║有遇障難者，不得正念往生。如偏風失語，狂亂失心，
X16n0311_p0374c13║水火雷擊，蟲獸鬼噉，毒藥陣亡，怨賊王難，亦應預懺，
X16n0311_p0374c14║必蒙佛護。葢念佛者，有六勝益。一諸佛菩薩，護念彌
X16n0311_p0374c15║陀，住頂放光。諸天神將，晝夜冥加。二惡鬼毒藥，皆不
X16n0311_p0374c16║能害。三災八難，咸悉消除。三宿障冰清，怨命解脫。四
X16n0311_p0374c17║氣力充滿，無諸橫病。五睡夢吉祥，見佛色像，無有非
X16n0311_p0374c18║人，奪其精氣。六現為一切禮敬，臨終三聖接引。故知
X16n0311_p0374c19║日常一意念佛，即為預備不虞法矣。如人入城幹事，
X16n0311_p0374c20║必先覓下安處。抵暮昏黑，則有投宿之地。先覓下處
X16n0311_p0374c21║者，預修淨業也。抵暮昏黑者，大限到來也。有投宿地
X16n0311_p0374c22║者，生蓮華中，不遭障難也。人若依此用心，臨終定得
X16n0311_p0374c23║往生。此又為修淨土者之至囑也。）
X16n0311_p0374c24║（慈雲香嚴行者續法述勸）
X16n0311_p0374c25║
X16n0311_p0374c26║
X16n0311_p0374c27║
X16n0311_p0374c28║
X16n0311_p0375a01║
X16n0311_p0375a02║
X16n0311_p0375a03║No. 311
X16n0311_p0375a04║楞嚴經勢至念佛圓通章疏鈔卷上
X16n0311_p0375a05║清浙水慈雲灌頂沙門　續法集
X16n0311_p0375a06║釋此一章，大分為三：初、通序大意二：初、詳申旨趣
X16n0311_p0375a07║三：初、通序念佛宗致。
X16n0311_p0375a08║大矣哉！念佛之為法門也。大小並収，利鈍均攝，事理
X16n0311_p0375a09║圓融，性相無礙。即佛是心，無一心而非心佛；即心是
X16n0311_p0375a10║佛，無一佛而非佛心。心一憶也，佛佛全彰；佛一稱也，
X16n0311_p0375a11║心心頓顯。無有心外佛為心所憶，亦無佛外心為佛
X16n0311_p0375a12║所稱。眾生念佛，佛在眾生心內；佛念眾生，眾生在佛
X16n0311_p0375a13║心中。是心作佛，心不念而佛不作；即佛顯心，佛不稱
X16n0311_p0375a14║而心不顯。則知念佛一門，誠為見性成佛之妙法矣。
X16n0311_p0375a15║大下，分二：先釋，又二：初、總明該攝。大矣哉者，能讚
X16n0311_p0375a16║詞，亦是發語之端也。念下，所讚法。初句，標體。念佛，
X16n0311_p0375a17║別也；法門，通也。大等四句，釋相。初二句，人也。大小
X16n0311_p0375a18║約乘，利鈍約根。並收均攝者，化導小乘迴小向大，
X16n0311_p0375a19║勉進大乘捨權歸實，使上根三心（一、至誠心，二、深心，三、迴向發願
X16n0311_p0375a20║心）圓發直入無生，令下根十念成功亦生彼國。次
X16n0311_p0375a21║二句，法也。事理約行，性相約諦。圓融無礙者，下愚
X16n0311_p0375a22║著事而迷理，小智執理而遺事，今則通乎理事，依
X16n0311_p0375a23║理修則證真諦而見自性彌陀，依事修則證俗諦
X16n0311_p0375a24║而生極樂相土。即下，二、別顯不二中，先心佛不二。
X16n0311_p0375b01║初四句，約性起。心佛開五句：一、心外佛，佛外心；二、
X16n0311_p0375b02║心內佛，佛唯心；三、心即是佛，佛即是心；四、心非是
X16n0311_p0375b03║佛，佛非是心；五、心佛圓融，無障無礙。五教如次配
X16n0311_p0375b04║知，今明第三句義也。此之心佛全體遍收，如金與
X16n0311_p0375b05║器，以金収器器無所遺，以器攝金金無不盡。心一
X16n0311_p0375b06║下，八句，約修顯。心憶佛，佛稱心，皆明修也。心憶佛
X16n0311_p0375b07║彰，心即是佛故；佛稱心顯，佛即是心故。無為心憶，
X16n0311_p0375b08║心外無佛故；無為佛稱，佛外無心故。華嚴？迴向品
X16n0311_p0375b09║云：無有智外如為智所入，亦無如外智能證於如。
X16n0311_p0375b10║正此義也。眾生下，後三無差別，謂心、佛、生三無別
X16n0311_p0375b11║也。初四句，正明無別。眾生念佛者，諸佛心內眾生
X16n0311_p0375b12║念，眾生心中諸佛也。佛在生心內者，眾生心外更
X16n0311_p0375b13║無別佛，以佛真心即眾生真心故。此明因門攝法
X16n0311_p0375b14║無遺也。故云：眾生念佛，現前、當來必定見佛。華嚴
X16n0311_p0375b15║亦云：應知自心念念常有佛成正覺。何以故？諸佛
X16n0311_p0375b16║如來不離此心成正覺故。佛念眾生者，眾生心內
X16n0311_p0375b17║諸佛，念諸佛心中眾生也。生在佛心中者，佛真心
X16n0311_p0375b18║外更無眾生，以眾生真心即佛真心故。此明果門
X16n0311_p0375b19║攝法無遺也。故云：十方如來憐念眾生，如母憶子。
X16n0311_p0375b20║佛性論云：一切眾生悉在如來智內，以一切眾生
X16n0311_p0375b21║決定無有出如如境者，並為如來之所攝持。據清
X16n0311_p0375b22║凉疏，開成四句：一、諸佛心外無別眾生，二、眾生心
X16n0311_p0375b23║外更無別佛，三、佛心、生心兩存齊現，四、生心、佛心
X16n0311_p0375b24║互奪雙亡。今且約前二句明也。是心下，四句躡前
X16n0311_p0375c01║反顯。心本是佛，由不覺而佛隱。若欲作佛，須當念
X16n0311_p0375c02║心。故起信謂：眾生本覺與佛本覺無有二體。若不
X16n0311_p0375c03║念心，難成佛矣。佛本是心，因無明而心暗。若欲顯
X16n0311_p0375c04║心，須當念佛。故華嚴謂：佛智廣大，遍眾生心。眾生
X16n0311_p0375c05║語言，皆悉不離如來法輪。若不稱佛，難明心矣。則
X16n0311_p0375c06║知下，次結。彌陀即是自性，淨土全唯一心。離心性
X16n0311_p0375c07║外，毫無可得。若能憶念，即顯本性佛矣。起信云：法
X16n0311_p0375c08║界一相，即是如來平等法身。性佛一顯，果佛自證。
X16n0311_p0375c09║故圭山云：今知心是佛心，定當作佛。不其然乎？設
X16n0311_p0375c10║離念佛門外，而欲速見性成佛者，捨其近易，以求
X16n0311_p0375c11║諸遠難也。△二、別顯此章所詮。
X16n0311_p0375c12║所以十二如來號曰三昧，勢至菩薩標為圓通。三昧
X16n0311_p0375c13║則總攝諸禪，圓通則具足萬行。一心頓實，不亦宜乎？
X16n0311_p0375c14║所以下。分為三：初、正顯。所以者，承前起後之辭。十
X16n0311_p0375c15║二如來號念佛為三昧者，凡夫垢心混若黃河，外
X16n0311_p0375c16║道妄想逸如奔馬，故說三昧欲令返染成淨捨散
X16n0311_p0375c17║入寂也。勢至菩薩標念佛為圓通者，小乘七生斷
X16n0311_p0375c18║惑證真，權教三祇具因滿果，故說圓通欲令速證
X16n0311_p0375c19║疾成圓超直入也。三昧下。二、重揀。謂此三昧總攝
X16n0311_p0375c20║世出世間一切禪定，揀非餘三昧也。如一巨冶鑄
X16n0311_p0375c21║成千器，圓通具足八萬四千一切觀行，揀非餘圓
X16n0311_p0375c22║通也。猶阿伽陀總愈萬病。末二句。三、勸誡。三昧實
X16n0311_p0375c23║教所詮，圓通頓教所詮，學頓實教者是其所宜也。
X16n0311_p0375c24║又上顯圓義，此兼顯頓實。眾生念佛定當成佛，實
X16n0311_p0376a01║也。起信云：專念阿彌修善迴向，願生彼界終得見
X16n0311_p0376a02║佛。華嚴云：臨命終時諸根散壞，唯此願王引導其
X16n0311_p0376a03║前，即得往生見彌陀佛，蒙佛授記不久當坐菩提
X16n0311_p0376a04║道場成等正覺。眾生憶佛現前即見，頓也。佛藏經
X16n0311_p0376a05║云：無覺無觀名為念佛，無想無語是名念佛。摩訶
X16n0311_p0376a06║般若云：菩薩摩訶薩念佛，不以色念，不以受想行
X16n0311_p0376a07║識念，以諸法自性空故。今兼顯此，故頓實者宜應
X16n0311_p0376a08║學也。△三、引取勝益勸修。
X16n0311_p0376a09║聞說佛名，威光證入於無盡；憶想佛境，德雲解脫於
X16n0311_p0376a10║多門。有此勝益，應當信行，何得自暴自棄，不願不修
X16n0311_p0376a11║耶？
X16n0311_p0376a12║聞說四句：初、引明。說佛名者，華嚴云：勝雲佛現時，
X16n0311_p0376a13║寶華林中出說三世一切諸佛名號音聲，時彼如
X16n0311_p0376a14║來於眾會中說普集一切三世佛自在法。修多羅
X16n0311_p0376a15║入無盡者，華嚴云：勝雲佛所證得一切諸佛功德
X16n0311_p0376a16║輪三昧，證得一切佛法普門陀羅尼，了知一切佛
X16n0311_p0376a17║決定解莊嚴成就海，了知無邊佛現一切眾生前
X16n0311_p0376a18║神通海，了知一切佛力無畏法，於善眼佛所即得
X16n0311_p0376a19║念佛三昧，名無邊海藏門。如是等十千法門皆得
X16n0311_p0376a20║通達。憶佛境者，華嚴云：德雲告善財言：善男子！我
X16n0311_p0376a21║唯得此憶念一切諸佛境界。智慧光明普見法門
X16n0311_p0376a22║多解脫者，華嚴云：所謂智光普照念佛門，乃至住
X16n0311_p0376a23║虗空念佛門等二十一種。有此下，二、結勸二：初、正
X16n0311_p0376a24║勸。諸餘法門淺則上根不被，深則下根絕分，唯此
X16n0311_p0376b01║一法利鈍兼収，如水清珠到處便益，故當信受行
X16n0311_p0376b02║持。念佛如種糓，自心如家田，信如信栽此種定得
X16n0311_p0376b03║成糓，願如知此佳種一心求糓，行如欣求得糓作
X16n0311_p0376b04║畊耨事。何得下，二、結責。十界因果皆唯心現，若一
X16n0311_p0376b05║念心瞋恚邪婬即地獄界，慳貪不施即餓鬼界，愚
X16n0311_p0376b06║癡暗蔽即畜生界，我慢貢高即修羅界，堅持五戒
X16n0311_p0376b07║即人法界，精修十善即天法界，證悟人空即聲聞
X16n0311_p0376b08║界，知緣性離即緣覺界，六度齊修即菩薩界，真慈
X16n0311_p0376b09║平等即佛法界。今此教念佛者，欲人念我自心、成
X16n0311_p0376b10║我自佛，云何捨自心佛孤佛教耶？如來不思議境
X16n0311_p0376b11║界經云：菩薩了知諸佛及一切法皆唯心量，得隨
X16n0311_p0376b12║順忍，捨身速生極樂淨土。照律師問：經云：是心作
X16n0311_p0376b13║佛，是心是佛。心既是佛，何須念他佛耶？答：秪由心
X16n0311_p0376b14║本是佛，故令專念彼佛。梵網戒云：信知一切眾生
X16n0311_p0376b15║皆有佛性，我是未成之佛，諸佛是已成之佛。汝心
X16n0311_p0376b16║佛者，未成佛也；彌陀佛者，已成佛也。未成佛者，久
X16n0311_p0376b17║沉欲海，具足煩惱，杳無出期；已成佛者，久證菩提，
X16n0311_p0376b18║具足威神，能為物護。是故諸佛勸令念佛，即是以
X16n0311_p0376b19║我未成之佛求他已成之佛而為救護耳。眾生若
X16n0311_p0376b20║不念佛，聖凡永隔，父子乖離，長處輪迴，去佛遠矣。
X16n0311_p0376b21║所以文殊、普賢等諸菩薩皆願念佛往生，況我凡
X16n0311_p0376b22║愚人耶？又彼螟蛉尚聽教成，可以人而不如蟲乎？
X16n0311_p0376b23║不願自棄，迷也甚矣。△二、略釋經題。
X16n0311_p0376b24║楞嚴者，一切事究竟堅固也，乃大部之總名。圓通者，
X16n0311_p0376c01║聖性法門無不通也，是一章之別目。勢至者，啟教之
X16n0311_p0376c02║人也。念佛者，修行之法也。文雖一十二行，義括淨土
X16n0311_p0376c03║諸典。有教有機，有法有喻。生佛感應以遍含，自他因
X16n0311_p0376c04║果而該徹。作心境之月燈，為聖凡之舟楫。故言楞嚴
X16n0311_p0376c05║經勢至念佛圓通章。
X16n0311_p0376c06║楞下先釋名。一切事三科七大也。究竟空也，堅固
X16n0311_p0376c07║不空也，合二空不空也。蘊處界大本如來藏，故事
X16n0311_p0376c08║事究竟堅固，名楞嚴定。既住法位世相常住，故此
X16n0311_p0376c09║亦名健相三昧。聖性舉理，法門約教，影略行果可
X16n0311_p0376c10║知，正顯四法互相圓遍該通也。依止成定名為楞
X16n0311_p0376c11║嚴，依觀成慧號作圓通。別目者，以勢至念佛圓通，
X16n0311_p0376c12║乃修道二十五圓通中一也。勢至下亦影略義具，
X16n0311_p0376c13║應云能啟能修勢至人也，所啟所修念佛法也。文
X16n0311_p0376c14║下後結歎二：先別歎。彼佛教我念佛，機教也。母子
X16n0311_p0376c15║形影染香，法喻也。如來憐念眾生，眾生一心憶佛，
X16n0311_p0376c16║生佛感應也。我因念佛入忍，今攝念人歸淨，自他
X16n0311_p0376c17║因果也。心境月燈者，依我自心念彼佛境則佛境
X16n0311_p0376c18║可彰，託彼佛境念我自心則自心易顯，此之彰顯
X16n0311_p0376c19║皆憑月燈教法以照見也。心外有境小教也，境唯
X16n0311_p0376c20║是心始教也，即心即境終也，非境非心頓也，心境
X16n0311_p0376c21║無盡圓也。即所詮法。月燈，喻能詮教。聲名句義門
X16n0311_p0376c22║如螢燈，小也。攝境唯心門如火燈，始也。理事無礙
X16n0311_p0376c23║門如星，終也。會相歸性門如月，頓也。普融無盡門
X16n0311_p0376c24║如日，圓也。今約中二，以說聖凡。舟楫者，念名號佛，
X16n0311_p0377a01║受持皈戒，越於三途，下下品生，名為人乘，其猶舠
X16n0311_p0377a02║船，纔過谿㵎。念色像佛，修行禪善，越於四洲，生下
X16n0311_p0377a03║品蓮，名為天乘，其猶艇船，出小河港。念應化佛，觀
X16n0311_p0377a04║四真諦，越於三界，生中品蓮，名聲聞乘，其猶艨艦，
X16n0311_p0377a05║過於大湖。念受用佛，了悟因緣，證二涅槃，生上品
X16n0311_p0377a06║蓮，名緣覺乘，其猶𦪶艞，過於大江。念法性佛，智悲
X16n0311_p0377a07║並運，萬行繁興，成無上道，超凡小界，上上品生，名
X16n0311_p0377a08║菩薩乘，其猶艆䑼，直過大海。又持名念佛如特舟，
X16n0311_p0377a09║聲聞乘也。觀像念佛如方舟，辟支佛也。觀想念佛
X16n0311_p0377a10║如維舟，菩薩乘也。實相念佛如造舟，佛乘也。聖凡，
X16n0311_p0377a11║即所化人。舟揖，喻能化法。故言句。次總結。△二、開
X16n0311_p0377a12║章釋文二：初、略標。
X16n0311_p0377a13║將解此經，五門分別：一教起因緣，二藏乘教攝，三宗
X16n0311_p0377a14║趣旨歸，四略釋題名，五詳解文義。
X16n0311_p0377a15║初二句總敘；一下，別列。此例般若疏意，略開五章：
X16n0311_p0377a16║前三義門，後二正釋。△二、詳解五：初、教興。
X16n0311_p0377a17║初、教起因緣者，智度論云：如須彌山，非無因緣，非少
X16n0311_p0377a18║因緣，令得振動。念佛教興亦復如是，具多因緣：一、指
X16n0311_p0377a19║出捷徑修行門路故；二、直示當人念自心佛故；三、欲
X16n0311_p0377a20║令悟入佛之心性故；四、為顯生佛心無差別故；五、度
X16n0311_p0377a21║脫凡外，橫超三界故；六、接引權小，圓成佛果故；七、充
X16n0311_p0377a22║足三輩，無有疑悔故；八、利益今後，周遍無盡故；九、頓
X16n0311_p0377a23║攝六根，證圓通境故；十、疾空障惱，定生佛土故。
X16n0311_p0377a24║初句標牒。智下，釋義二：先引證；如須彌下，喻也；念
X16n0311_p0377b01║佛下，合也。一下，次正釋。楞嚴云：初心入三昧，遲速
X16n0311_p0377b02║不同倫。故知餘門學道，紆迴險難，猶如蟻山。念佛
X16n0311_p0377b03║一門，古稱徑路，好似風水。善導云：唯有徑路修行，
X16n0311_p0377b04║但念阿彌陀佛。況今持名，徑而又徑者也。若欲一
X16n0311_p0377b05║生取辦，當於是法留心。二下，觀經云：是心作佛，是
X16n0311_p0377b06║心是佛，諸佛正徧知海從心想生。是故教人念佛，
X16n0311_p0377b07║即念自心佛也。三下，佛心性者，楞嚴云：我以不滅
X16n0311_p0377b08║不生合如來藏，而如來藏唯妙覺明圓照，法界無
X16n0311_p0377b09║差別。論云：此心性明潔，與法界同體，如來依此心，
X16n0311_p0377b10║說不思議法。則知佛以如來藏淨法性為心也。令
X16n0311_p0377b11║悟入者，起信云：真如自體相者，凡夫諸佛無有增
X16n0311_p0377b12║減。楞嚴富樓那言：我與如來寶覺圓明真妙淨心
X16n0311_p0377b13║無二圓滿。觀經云：汝等心想佛時，是心即是三十
X16n0311_p0377b14║二相、八十隨形好。是故眾生念心佛時，即能悟入
X16n0311_p0377b15║佛心性也。四下，無差別，論云：眾生界不異法身，法
X16n0311_p0377b16║身即是眾生界。觀經云：諸佛如來是法界身，入一
X16n0311_p0377b17║切眾生心想中。下云：若眾生心憶佛現前，必定見
X16n0311_p0377b18║佛。則此法門能顯心、佛、眾生三無差別也。五下，凡
X16n0311_p0377b19║夫外道由見思惑起業感報，輪轉不休，依餘法修，
X16n0311_p0377b20║直至惑盡，始得出離，名為竪出三界。唯念佛門帶
X16n0311_p0377b21║惑往生，名為橫出三界。如蟲在竹，竪則歷節難通，
X16n0311_p0377b22║橫則一時透脫。桐江法師云：竪出者，依諦緣度歷
X16n0311_p0377b23║涉地位，如取科第須有才學，如歷任轉官須有功
X16n0311_p0377b24║効。橫出者，念佛法門如人廕敘，功由祖父他力，不
X16n0311_p0377c01║論學問有無。又如覃恩普轉，功由國王，不論歷任
X16n0311_p0377c02║淺深。六下，菩薩六心墮落，聲聞塵劫不迴，猶菴羅
X16n0311_p0377c03║華魚子一般，因中雖多結果者少。若能念佛圓發
X16n0311_p0377c04║三心，自然轉權成實、迴小向大，如彼白衣驟貴、平
X16n0311_p0377c05║地舛仙者然。故大本云：菩薩欲令眾生速疾安住
X16n0311_p0377c06║無上菩提者，應當起精進力聽此法門。又華嚴十
X16n0311_p0377c07║地始終不離念佛，圓教登地尚爾，況權小初心人
X16n0311_p0377c08║耶？七下，上品利根聞小教則悔，下品鈍根聞大教
X16n0311_p0377c09║則疑。所以華嚴會上聲聞絕分，阿含時中菩薩不
X16n0311_p0377c10║被。今此念佛一法，如萬應膏毒病皆愈，似及時雨
X16n0311_p0377c11║藥木竝茂，故得利鈍盡攝、上下均収也。八下，利今
X16n0311_p0377c12║即佛在機宜，利後即滅後聞見。下云：今於此界攝
X16n0311_p0377c13║念佛人歸於淨土。觀經云：如來今者為未來世一
X16n0311_p0377c14║切眾生為煩惱賊之所害者說清淨業，故如如意
X16n0311_p0377c15║珠利濟無盡也。九下，一切眾生迷常住心，用諸妄
X16n0311_p0377c16║想，循諸色聲，違圓通境。今念佛也，六根都攝，守於
X16n0311_p0377c17║真常，常光現前，圓通境發，雖不欲證，不可得也。故
X16n0311_p0377c18║華嚴解脫長者云：知一切佛猶如影像，自心如水，
X16n0311_p0377c19║水清而靜，月現全體。又偈云：菩薩清凉月，常遊畢
X16n0311_p0377c20║竟空，眾生心垢淨，菩薩影現中。則知眾生淨念彌
X16n0311_p0377c21║陀，定放光明；心水不淨，菩薩圓通，月境亦不現矣。
X16n0311_p0377c22║十下，末法修行多諸障難，邪魔嬈亂，佛道難成。今
X16n0311_p0377c23║修念佛三昧，承佛願力威神，疾除煩惱，頓破無明，
X16n0311_p0377c24║五蘊魔銷，三身佛現，當生極樂佛土，成真、應二果
X16n0311_p0378a01║矣。如大明燈然於室中，不唯破千年暗，而且見種
X16n0311_p0378a02║種物。然此十因，生起有序：初、以入道多門，難易各
X16n0311_p0378a03║別，出念佛法最為徑捷；二、所以徑捷者，為念自心
X16n0311_p0378a04║佛故；三、由念心佛，方能成佛心故；四、佛心若契，生
X16n0311_p0378a05║佛同體，無有二故；五、既無二別，豈有凡外？不度脫
X16n0311_p0378a06║故；六、豈獨凡外？亦接權小人故；七、豈唯五乘？亦充
X16n0311_p0378a07║足一切善惡眾生故；八、豈但現今？亦普利未來無
X16n0311_p0378a08║有盡故；九、濟度如是廣大者，為圓通故；十、有作之
X16n0311_p0378a09║修，終成敗壞，現既圓通，當必見佛，歸淨土故。又由
X16n0311_p0378a10║定生佛土，所以指出捷徑門路，令預修行，疾成佛
X16n0311_p0378a11║故。如此終始連環，猶同鈎鎖，此教之興，非無因也。
X16n0311_p0378a12║△二藏攝。
X16n0311_p0378a13║二藏乘教攝者，謂三藏之中契經藏攝，二藏之內菩
X16n0311_p0378a14║薩藏攝，三乘之中大乘所攝，五教之內後三教攝。
X16n0311_p0378a15║二句標章，謂下釋相。三藏者，一修多羅，此云契經，
X16n0311_p0378a16║即經藏，詮於定學；二毗奈耶，此云調伏，即律藏，詮
X16n0311_p0378a17║於戒學；三阿毗達磨，此云對法，即論藏，詮於慧學。
X16n0311_p0378a18║今此經者屬於經藏，自始至終專說念佛三昧故。
X16n0311_p0378a19║二藏者，一菩薩藏，詮示菩薩理行果故；二聲聞藏，
X16n0311_p0378a20║詮示聲聞理行果故。今此經者屬菩薩藏，此經演
X16n0311_p0378a21║說菩薩念佛圓通法故。三乘者，一小乘聲聞，謂四
X16n0311_p0378a22║諦法門，運載眾生出於三界，到涅槃城成阿羅漢，
X16n0311_p0378a23║猶如羊車；二中乘緣覺，謂因緣法門，運載眾生過
X16n0311_p0378a24║於四空，居寂滅舍成辟支佛，猶如鹿車；三大乘菩
X16n0311_p0378b01║薩，謂六度法門，運載眾生超凡小境，直至無上菩
X16n0311_p0378b02║提大般涅槃彼岸，成於佛果，猶如牛車。今此經者
X16n0311_p0378b03║屬於大乘，以如來憐念眾生，勢至攝念佛人，安樂
X16n0311_p0378b04║諸乘度脫九界故。五教者，一小教，唯談人空故；二
X16n0311_p0378b05║始教，但明法空故，亦名分教，但說法相故；三終教，
X16n0311_p0378b06║復說中道故，亦名實教，多談法性故；四頓教，唯辨
X16n0311_p0378b07║真性故；五圓教，唯說法界故。今此經者屬後三教，
X16n0311_p0378b08║下云二憶念深，母子歷生不相違遠，終也；漸漸念
X16n0311_p0378b09║時終當成佛，故下云以念佛心入無生忍不假方
X16n0311_p0378b10║便，頓也；知佛即心疾成佛道，故下云都攝六根淨
X16n0311_p0378b11║念相繼得三摩地，圓也；了三無別圓通法界，故準
X16n0311_p0378b12║知此經教義深廣幽遠非淺近矣。△三宗趣
X16n0311_p0378b13║三、宗趣旨歸者，有總有別。總以憶佛念佛為宗，見佛
X16n0311_p0378b14║入忍心境圓通為趣。別有五對：一、教義，以教說為宗，
X16n0311_p0378b15║令達義為趣。二、事理，舉事相為宗，詮顯理為趣。三、境
X16n0311_p0378b16║智，三佛境為宗，二觀智為趣。四、行位，信願行為宗，入
X16n0311_p0378b17║不退為趣。五、因果，以因行為宗，克果德為趣。
X16n0311_p0378b18║三句牒門，謂宗、旨、歸、趣也。當經所崇曰宗，宗之所
X16n0311_p0378b19║歸曰趣。若不識宗，無從趣向矣。有下，釋義。教說者，
X16n0311_p0378b20║即念佛教門也。達義者，謂了達教中所詮心境緣
X16n0311_p0378b21║念，生佛感應，染香入忍，自他生土之義也。事理義
X16n0311_p0378b22║中所具者，謂崇尚念佛等事。其意云何？正欲彰顯
X16n0311_p0378b23║彌陀自性淨土唯心之至理也。境智理內開者，境
X16n0311_p0378b24║即所觀之理，智是能觀之心。佛之圓融三身，真境
X16n0311_p0378c01║也；事一心，理一心，真觀也。行位隨智起者，信、願、行
X16n0311_p0378c02║三資糧也。不退者，信淨在離三界，位不退也；願見
X16n0311_p0378c03║佛，念佛心，念不退也；行淨業，攝佛人，行不退也。又
X16n0311_p0378c04║信化佛教，超凡外道，信不退也；願報佛果，超二乘
X16n0311_p0378c05║境，念不退也；行法佛理，超權修證，行不退也。起信
X16n0311_p0378c06║疏云：約有三位：一、信行未滿，未名不退，但以處無
X16n0311_p0378c07║退緣，故稱不退；二、信滿已去，入十住位，得見法身，
X16n0311_p0378c08║住於正定，故名不退；三、二賢位滿，入初地去，證遍
X16n0311_p0378c09║滿法身，生無邊佛土，故名不退。由信成信不退，由
X16n0311_p0378c10║願成住不退，由行成地不退。地論師云：住是證不
X16n0311_p0378c11║退，行是位不退，向是行不退，地是念不退。由信成
X16n0311_p0378c12║證位，行成行，願成念也。因果不退之所成者，因若
X16n0311_p0378c13║不退，名為真因；果若不退，名為真果。信願佛土攝
X16n0311_p0378c14║根淨念，是不退菩提因行也；得三摩地第一圓通，
X16n0311_p0378c15║是不退菩提果德也。文有三重：憶念彼佛，因也；現
X16n0311_p0378c16║當見佛，果也；念見近佛，因也；心開香嚴，果也；念心
X16n0311_p0378c17║入忍，因也；攝人歸土，果也。如是五對，展轉相因，以
X16n0311_p0378c18║為生起。△四釋題。
X16n0311_p0378c19║四、略釋題名者，有四對義：初、總別，謂楞嚴三字，總稱
X16n0311_p0378c20║也，總通彼大部故；勢等七字，別號也，別局此一章故。
X16n0311_p0378c21║二、教義，就前別中分教義二，謂章之一字是能詮教
X16n0311_p0378c22║也，勢等六字是所詮義也。三、果因，就前義中開此一
X16n0311_p0378c23║對，謂圓通是果，所證境故；勢等是因，能修觀故。四、人
X16n0311_p0378c24║法，就前因中分成此對，念佛法也，即所稟法；勢至人
X16n0311_p0379a01║也，是能弘人。依四對義立斯名耳。
X16n0311_p0379a02║四下標牒。有下解釋。此句列也。初下釋也。總中亦
X16n0311_p0379a03║影一對，楞嚴義也局也，經字教也通也，今不出者
X16n0311_p0379a04║恐混濫故。章屬能詮者，謂是圓通文字念佛教章
X16n0311_p0379a05║也。果因對亦可名境智對，圓通境也念佛智也。亦
X16n0311_p0379a06║可名真俗理事性修寂行對，圓通真理性寂也，勢
X16n0311_p0379a07║至念佛俗事修行也。四下念佛法者，念變化非受
X16n0311_p0379a08║用佛（化身）小也，念受用非變化佛（自報）終也，念亦變化
X16n0311_p0379a09║亦受用佛（他報）始也，念非受用非變化佛（法身）頓也，念
X16n0311_p0379a10║圓通無障礙佛（十身）圓也。勢至人者，得應化佛力小
X16n0311_p0379a11║勢至也，得功德佛力始勢至也，得智慧佛力終勢
X16n0311_p0379a12║至也（此二報佛），得如如佛力（法佛）頓勢至也，得無盡佛力
X16n0311_p0379a13║（十佛）圓勢至也。此亦約教略釋，下更詳解，則知此題
X16n0311_p0379a14║名內人法雙彰因果並舉，理盡義周故標章首。△
X16n0311_p0379a15║五、解文分三：初、敘禮白儀。
X16n0311_p0379a16║大勢至法王子與其同倫五十二菩薩即從座起，頂
X16n0311_p0379a17║禮佛足而白佛言：
X16n0311_p0379a18║【疏】梵語摩訶那鉢，此云大勢至。思益云：我投足之
X16n0311_p0379a19║處，震動三千大千世界及魔宮殿，故名大勢至。觀
X16n0311_p0379a20║經云：此菩薩行時，十方世界一切震動；此菩薩坐
X16n0311_p0379a21║時，七寶國土一時動搖。亦名得大勢。悲華云：願我
X16n0311_p0379a22║世界，如觀世音，等無有異。寶藏佛言：由汝願取大
X16n0311_p0379a23║千界故，今當字汝為得大勢。亦名無邊光。觀經云：
X16n0311_p0379a24║以智慧光，普照一切，令離三途，得無上力。若依本
X16n0311_p0379b01║文，能念大勢佛，能攝六根妄，能接念佛人，故名為
X16n0311_p0379b02║勢至也。假此菩薩為發起者，表念佛法門，能發智
X16n0311_p0379b03║光，得大勢力，離三界苦，取淨土樂也。於法自在，名
X16n0311_p0379b04║為法王；從法化生，稱之為子。悲華經云：往昔因中，
X16n0311_p0379b05║彌陀作輪王時，觀音為長子，勢至為次子。今在極
X16n0311_p0379b06║樂，居佛左右，助化一切，次補佛處，故名法王子也。
X16n0311_p0379b07║與，共也。倫，類也。聲氣相應，名為同類。五十二者，數
X16n0311_p0379b08║也。表勢至念佛一門，能攝信等五十二位諸法行
X16n0311_p0379b09║故。菩薩，具云菩提薩埵。肇云：菩提，佛道名也。薩埵，
X16n0311_p0379b10║秦言大心。眾生有大心入佛道，名菩提薩埵。賢首
X16n0311_p0379b11║云：菩提，此名曰覺；薩埵，此曰眾生。以智上求菩提，
X16n0311_p0379b12║用悲下救眾生，名菩提薩埵也。從座起者，師資尊
X16n0311_p0379b13║卑，名分秩然，有所陳白，不應坐故。頂禮佛足者，以
X16n0311_p0379b14║己上頂，禮佛足下，敬之至也。上皆身業。白佛言者，
X16n0311_p0379b15║上示曰告，下啟曰白，是口業也。身口恭敬，意業可
X16n0311_p0379b16║知。
X16n0311_p0379b17║【鈔】梵語下，釋人名也。先勢至中。初約行中，修自行
X16n0311_p0379b18║也。由有智斷威勢，故能震動一切。亦名下，次約願
X16n0311_p0379b19║上，求佛道也。由有想念勢力，故能取證淨土。亦名
X16n0311_p0379b20║下，三、約悲下，度眾生也。由有化導勢力，故能救拔
X16n0311_p0379b21║三途。上二自利，此一利他。依本文者，上通諸經釋
X16n0311_p0379b22║名，此局當經釋也。能念三句，亦約上求、中修、下度
X16n0311_p0379b23║三義以釋。大勢佛者，指彌陀言。十方三世佛中，彌
X16n0311_p0379b24║陀為第一，故能念；非如眾生不求大勢佛及斷苦
X16n0311_p0379c01║法，故能攝；非如眾生六根攀緣六塵，故能接；非如
X16n0311_p0379c02║眾生自利不耐他榮，故有此三大德威勢之至也。
X16n0311_p0379c03║菩薩名實相稱，眾生無勢可知。於法下，次法王子。
X16n0311_p0379c04║自在為王者，王以自在為義故。次補佛者，彼土彌
X16n0311_p0379c05║陀佛後，次當觀音補位。觀音之後，次乃勢至補位。
X16n0311_p0379c06║猶如儲君暫居東宮，後必南面紹王位也。與下，三、
X16n0311_p0379c07║與同倫。易曰：同聲相應，同氣相求。故曰聲氣相應。
X16n0311_p0379c08║若依華嚴，有八十四同（始從念慧趣覺，終至不虗出離），故名同類。
X16n0311_p0379c09║如七十三，茲不繁錄。道不同不相為謀，同心言其
X16n0311_p0379c10║臭如蘭，故云與同倫也。五下，四、五十二。信佛是心，
X16n0311_p0379c11║信心作佛，即攝十信法行。住在三昧，觀佛實相，即
X16n0311_p0379c12║攝十住法行。行念佛行，度念佛人，即攝十行法行。
X16n0311_p0379c13║回念佛心，向佛心住，即攝十向法行。心地觀佛，地
X16n0311_p0379c14║如佛地，即攝十地法行。憶佛念佛，去佛不遠，即攝
X16n0311_p0379c15║等覺法行。心想佛時，是心即佛，即攝妙覺法行。則
X16n0311_p0379c16║知超凡入聖，唯有念佛為妙矣。菩下，五、菩薩。初義
X16n0311_p0379c17║約心，謂能如是憶佛，即成大道心眾生，名為菩薩。
X16n0311_p0379c18║次義約境，謂能以念佛心，上求佛覺，下化有情，故
X16n0311_p0379c19║名菩薩。從座下，釋敬禮也。意可知者，謂意若不恭
X16n0311_p0379c20║敬，則身不避席，口不發言，以身口禮白，隨意主故。
X16n0311_p0379c21║所以三業皆修敬者，表顯念佛乃是一切世間希
X16n0311_p0379c22║有難信之法也。△二、正陳所證，分二：初、詳引古佛
X16n0311_p0379c23║教詔，又二：先、總明佛出。
X16n0311_p0379c24║我憶往昔恒河沙劫，有佛出世，名：無量光；十二如來
X16n0311_p0380a01║相繼一劫，其最後佛，名：超日月光。
X16n0311_p0380a02║【疏】我者，即自指法身，不同情計我也。明記不忘，為
X16n0311_p0380a03║憶過去，稱為往昔。恒河沙劫者，約恒河中之沙，以
X16n0311_p0380a04║數劫顯其久也。梵語佛陀，此云覺者，覺人之不覺
X16n0311_p0380a05║也。略開三義：一、自覺我空，揀異凡外；二、覺他法空，
X16n0311_p0380a06║揀異二乘；三、覺滿俱空，揀異菩薩。出世者，無機不
X16n0311_p0380a07║興，根熟則現也。如來者，從真如起來成正覺也。十
X16n0311_p0380a08║二者，大彌陀經云：無量光佛、無邊光佛、無礙光佛、
X16n0311_p0380a09║無對光佛、炎王光佛、清淨光佛、歡喜光佛、智慧光
X16n0311_p0380a10║佛、不斷光佛、難思光佛、無稱光佛、超日月光佛。無
X16n0311_p0380a11║量者，實智照理無限量故。無邊者，權智照事無邊
X16n0311_p0380a12║際故。無礙者，慈光與樂無障礙故。無對者，悲光拔
X16n0311_p0380a13║苦無敵對故。炎王者，光音應化得自在故。清淨者，
X16n0311_p0380a14║離垢清淨發光明故。歡喜者，令他受用生大喜故。
X16n0311_p0380a15║智慧者，以大智慧破諸惑故。不斷者，常光不斷絕
X16n0311_p0380a16║故。難思者，本光不思議故。無稱者，涌百寶光不可
X16n0311_p0380a17║稱故。超日月者，放一切光超日月故。俱名光者，因
X16n0311_p0380a18║中念本覺佛，發明心光；果上成妙覺佛，現起身光
X16n0311_p0380a19║故。十二如來相繼一劫者，一、約能念，表行者十二
X16n0311_p0380a20║時中，於自性佛淨念相繼，打成一片，不得彈指頃
X16n0311_p0380a21║念世間五欲，則無量性光自然發明也。二、約所得，
X16n0311_p0380a22║則轉十二類生而成十二聖位，轉十二處妄想而
X16n0311_p0380a23║成十二處佛德也。然十二佛乃古如來，非今彌陀，
X16n0311_p0380a24║而其名號同者，以師資一道，古今不異，如釋迦、觀
X16n0311_p0380b01║音之類。
X16n0311_p0380b02║【鈔】我下，釋我等二句。我有四：一、執見邪我，二、自他
X16n0311_p0380b03║慢我，三、名字假我，四、法身真我。世人具邪慢，學人
X16n0311_p0380b04║具慢假，聖人是假真。今勢至乃法身大士，不同三
X16n0311_p0380b05║乘，故唯真我。恒河，亦云殑伽河，此云天堂來河，從
X16n0311_p0380b06║高處來故。乃是無熱惱池流出，廣四十里，沙細如
X16n0311_p0380b07║麵。佛在祇園說法，河近講堂故。凡言多，取以為喻。
X16n0311_p0380b08║梵語劫波，此云分別時分。俱舍云：時之極少名剎
X16n0311_p0380b09║那，時之極長名為劫。今取？沙喻劫，多久可知。梵下，
X16n0311_p0380b10║釋有等六句。始本合一，名為覺滿。我法空盡，名為
X16n0311_p0380b11║俱空。大彌陀下，引經。無量下，釋義。諸佛名號，取證
X16n0311_p0380b12║不同，或因或果，或性或相，或悲智，或願行。此十二
X16n0311_p0380b13║佛，皆以光分名者，葢光有二：一、智光，二、身光。復有
X16n0311_p0380b14║二義：一、常光，二、放光。又有二因：一、是功德莊嚴，二、
X16n0311_p0380b15║是本願成就。今釋佛名，亦約此六義也。初、二約二
X16n0311_p0380b16║智，三、四約二心，攝二因也。五、六、七、八約四身：五是
X16n0311_p0380b17║化身，六是法身，七是他受用身，八是自受用身。即
X16n0311_p0380b18║楞伽中應化佛、如如佛、功德佛、智慧佛也。九、十常
X16n0311_p0380b19║光，十一、二放光。自性佛者，謂念自性佛也。不得念
X16n0311_p0380b20║五欲者，觀經云：夫念佛者，不得一彈指間念世五
X16n0311_p0380b21║欲，是謂繫念。脫能如此一無間雜，無量自性佛光
X16n0311_p0380b22║終得發明，超於日月也。十二類生者，謂胎、卵、濕、化、
X16n0311_p0380b23║有色、無色、有想、無想、非有色非無色、非有想非無
X16n0311_p0380b24║想也。十二聖位者，謂乾、信、住、行、向、煖、頂、忍、世地等
X16n0311_p0380c01║妙也。無漸位者，經云：從是漸修，隨所發行，安立聖
X16n0311_p0380c02║位故。詳如楞嚴七、八卷明。十二妄想者，謂六根、六
X16n0311_p0380c03║塵妄想也。經云：六亂妄想成業性故，十二區分由
X16n0311_p0380c04║此輪轉，是故世間聲、香、味、觸，窮十二變為一旋復。
X16n0311_p0380c05║十二佛德者，謂六根、六塵功德也。經云：總括始終，
X16n0311_p0380c06║六根之中各各功德有千二百。詳如楞嚴四、七卷
X16n0311_p0380c07║明。然下通妨難云：據大本意，十二佛名乃無量壽
X16n0311_p0380c08║佛別號，唯一佛身，此何說言有十二佛相繼出耶？
X16n0311_p0380c09║故此通云諸佛同名甚多，故十二佛乃是往古，非
X16n0311_p0380c10║今法藏所成佛也。若爾，何以今名濫古號耶？故又
X16n0311_p0380c11║釋云：詳彌陀、勢至同時發心，所師之佛亦同無異，
X16n0311_p0380c12║而今彌陀十二別號同古佛者，表顯師資即心即
X16n0311_p0380c13║佛之道一也。猶今釋迦立號倣同古釋迦佛，今觀
X16n0311_p0380c14║音名倣同古觀音等。故大本彌陀經云：過無量佛
X16n0311_p0380c15║剎，同名釋迦者，不可勝數。則無量壽佛之名，百千
X16n0311_p0380c16║萬億不可窮盡，何止於一佛耶？△次、別示教道二：
X16n0311_p0380c17║初、標名。
X16n0311_p0380c18║彼佛教我，念佛三昧。
X16n0311_p0380c19║【疏】彼佛，十二佛也。語言指示謂之教。言念佛者，若
X16n0311_p0380c20║據事念，一心憶想之謂念，三身接引之謂佛，則能
X16n0311_p0380c21║念屬己，所念屬佛。若據理念，念即始覺，佛即本覺，
X16n0311_p0380c22║以始合本，名為念佛。念佛有四：一、稱名，謂聞說佛
X16n0311_p0380c23║名，一心稱念；二、觀像，謂設立尊像，注目觀瞻；三、觀
X16n0311_p0380c24║想，謂以我心眼，想彼如來；四、實相，即念自性真實
X16n0311_p0381a01║相佛。初二事法界觀，心即佛故；後一理法界觀，佛
X16n0311_p0381a02║即心故；第三事理無礙法界觀，是佛是心故。又清
X16n0311_p0381a03║涼云：約能念心，不出五種：一、緣想境界念佛門，二、
X16n0311_p0381a04║攝境唯心念佛門，三、心境無礙念佛門，四、心境俱
X16n0311_p0381a05║泯念佛門，五、重重無盡念佛門。會曰：一、即前之初
X16n0311_p0381a06║二小乘教也，二、即前四始也，三、即前三終也，四、五
X16n0311_p0381a07║前所無者，頓、圓教也。今此文中，約佛教邊，四、五俱
X16n0311_p0381a08║通；約機稟邊，唯局持名。然此持名，亦通圓、頓，不唯
X16n0311_p0381a09║局小，亦開五門：一、持念佛名門，心外有佛名故，小
X16n0311_p0381a10║教事法界觀也；二、攝名歸心門，佛名唯心現故，始
X16n0311_p0381a11║教理法界觀也；三、心名雙融門，即心即佛故，終教
X16n0311_p0381a12║四心名俱絕門，非心非佛故，頓教理事無礙法界
X16n0311_p0381a13║觀也；五、圓通無盡門，一念心，一佛名，遍含法界，無
X16n0311_p0381a14║有盡故，圓教事事無礙法界觀也。梵語三昧，此云
X16n0311_p0381a15║正定，亦云正思。正心行處，一心念佛，名正定心；若
X16n0311_p0381a16║他念者，即名邪思惟也。三昧是禪觀通名，念佛是
X16n0311_p0381a17║一行別目。又此念佛三昧，亦名一行三昧，亦名諸
X16n0311_p0381a18║佛現前三昧、般若三昧、普等三昧。
X16n0311_p0381a19║【鈔】言念佛下，釋念佛二字。念佛有下，明念佛法門。
X16n0311_p0381a20║稱名者，文殊般若經云：眾生愚鈍，觀不能解，但令
X16n0311_p0381a21║念聲相續，自得往生。彌陀經云：聞說阿彌陀佛，執
X16n0311_p0381a22║持名號。觀像通二：一、觀現在相好光明之佛，如法
X16n0311_p0381a23║華云：起立合掌，一心觀佛。二、觀綵畫雕塑鑄造之
X16n0311_p0381a24║佛，如優填王以栴檀作佛像是也。觀想者，十六觀
X16n0311_p0381b01║經云：諸佛如來是法界身，入一切眾生心想中。是
X16n0311_p0381b02║故心想佛時，是心即是三十二相、八十隨形好。實
X16n0311_p0381b03║相者，觀佛三昧經云：佛告阿難：住念佛者，心印不
X16n0311_p0381b04║壞。釋曰：諦了自心，名為念佛；如如不動，名為不壞。
X16n0311_p0381b05║解脫長者所謂我欲見極樂世界阿彌陀佛，隨意
X16n0311_p0381b06║即見是也。初二下，約觀料揀也。若依六根，稱名攝
X16n0311_p0381b07║耳、舌，觀像攝眼、身，觀想攝鼻、意，實相攝六根，則一
X16n0311_p0381b08║念佛三昧，六根無不攝也。又清涼下，引古明五也。
X16n0311_p0381b09║緣境者，稱名觀像，皆屬外境故。唯心者，依正相好，
X16n0311_p0381b10║唯是心作故。無礙者，雙照事理故。俱泯者，離相如
X16n0311_p0381b11║空故。無盡者，於一切時處境念中，普見十身諸如
X16n0311_p0381b12║來故。會曰下，會通古今也。又大疏云：古人已有五
X16n0311_p0381b13║門：一、稱名往生念佛門，二、觀像滅罪念佛門，三、攝
X16n0311_p0381b14║境唯心念佛門，四、心境無礙念佛門，五、緣起圓通
X16n0311_p0381b15║念佛門。此之五門，名則盡善，釋義不周，故今改之。
X16n0311_p0381b16║若欲曲會一、二，即清涼、緣境、無礙、兼攝、俱泯、圓通，
X16n0311_p0381b17║即無盡門。小教等者，前之四門約觀，此之五門約
X16n0311_p0381b18║教，互相影顯思之可知。今此文下約四五念佛門
X16n0311_p0381b19║判今經也。佛教，十二如來也。通四五者，以譬如下
X16n0311_p0381b20║文中但云憶佛念佛，不別指一門，故機稟勢至等
X16n0311_p0381b21║也。局持名者，以佛問下文中方云淨念相繼，的指
X16n0311_p0381b22║出持名故。問：何以勢至不通指耶？答：雖念佛三昧
X16n0311_p0381b23║古稱徑路，而持名一法徑而又徑。何者？觀像則像
X16n0311_p0381b24║去還無因成間斷，觀想則心麤境細妙觀難成，實
X16n0311_p0381c01║相則眾生障重解悟者希，至於無盡則境界深廣
X16n0311_p0381c02║從何領荷？唯此持名最為簡捷，但能繼念便得往
X16n0311_p0381c03║生。如驥驟（餘門念佛也）雖超羣馬（餘門修行也），未及龍飛（持名
X16n0311_p0381c04║念佛也）；鶴冲（餘門念佛也）已過凡禽（餘門修行也），爭如鵬舉（持名
X16n0311_p0381c05║念佛也）。故龍樹毗婆沙論云：佛法有無量門，如世間
X16n0311_p0381c06║道有難有易。譬如跛人，陸道步行則苦，一日不過
X16n0311_p0381c07║數里；水路乘船則樂，須臾便過千里。易行疾至，應
X16n0311_p0381c08║當念佛稱其名號。本願如是。問：佛有無量功德，一
X16n0311_p0381c09║名難可攝盡，況實相中離名字相，云何專稱名耶？
X16n0311_p0381c10║答：極樂依正言佛便周，佛功德海舉名即盡。經云：
X16n0311_p0381c11║治世語言皆與實相不相違背。豈有萬德洪名不
X16n0311_p0381c12║即是實相耶？然此下重顯持名一門攝盡大小乘
X16n0311_p0381c13║教，無論利根鈍根均可依之而修也。正定者，揀念
X16n0311_p0381c14║佛外皆邪定故。正思者，於所念境正直思察故。正
X16n0311_p0381c15║揀尋伺，思揀昏沉。正心行處者，謂定心正所緣境，
X16n0311_p0381c16║異於無明邪所受故。或云調直，定由眾生屈曲散
X16n0311_p0381c17║亂，佛以諸三昧門令直其屈曲、正其散亂故。禪觀
X16n0311_p0381c18║通名者，如智論云一切禪定攝心皆名三昧是也。
X16n0311_p0381c19║一行別目者，有二釋：一、謂萬行中一行，如諸經中
X16n0311_p0381c20║或以真如海印德藏為三昧，或以如幻語言法界
X16n0311_p0381c21║為三昧，或有緣有相，或無得無諍等。二、即指念佛
X16n0311_p0381c22║三昧，文殊般若經云佛告文殊：欲入一行三昧者，
X16n0311_p0381c23║應處空閒捨諸亂意不取相貌，繫心一佛專稱名
X16n0311_p0381c24║字，隨彼方所端身正向，能於一佛念念相續，即是
X16n0311_p0382a01║念中能見過去未來現在諸佛。念一佛功德與念
X16n0311_p0382a02║無量佛功德無二，若得一行三昧者，諸經法門皆
X16n0311_p0382a03║悉了知。問：此教念佛，為念十方佛耶？為念阿彌陀
X16n0311_p0382a04║耶？答：但念阿彌陀佛，以十二如來同名阿彌陀故。
X16n0311_p0382a05║下云攝念佛人歸於淨土。又普廣問佛：十方俱有
X16n0311_p0382a06║佛土，何以獨讚西方？佛言：閻浮提人心多雜亂，令
X16n0311_p0382a07║其專心一境乃得往生。若念十方諸佛，境繁意散
X16n0311_p0382a08║不成三昧，況諸佛同一法身，念一佛即念一切佛
X16n0311_p0382a09║故。問：何十二佛皆教勢至念自名耶？答：一者、十二
X16n0311_p0382a10║如來本願如是，如今法藏願云聞我名號乃至十
X16n0311_p0382a11║念，若不生者不取正覺是也。二者、教念十二佛名，
X16n0311_p0382a12║即是教念古彌陀十二別號，猶今法藏教念無量
X16n0311_p0382a13║壽佛，即是教念無量光乃至超日月光也。又此下
X16n0311_p0382a14║出異名，約義配教，念佛小也，般若始也，佛現終也，
X16n0311_p0382a15║一行頓也，普等圓也。如理思之。
X16n0311_p0382a16║
X16n0311_p0382a17║楞嚴經勢至念佛圓通章疏鈔卷上
X16n0311_p0382a18║
X16n0311_p0382a19║音釋
X16n0311_p0382a20║天竺（此云月氏。）沙門（華言勤息。）般剌密帝（唐翻極量。）譯（音易翻，梵語成華言
X16n0311_p0382a21║也。）波羅夷（此云棄。犯此罪者，永棄佛法邊外也。）阿鼻（翻無間大地獄名。）釋迦
X16n0311_p0382a22║牟尼（釋迦翻能仁，姓也。牟尼翻寂默，名也。）他（音拖。）伽（音祗。）毗（音皮。）迦（加音。）膩（音尼）。
X16n0311_p0382a23║𪱳（音只。）阿彌陀（此云無量壽，亦云無量光。）須彌（唐言妙高山王也。）菩提（華言
X16n0311_p0382a24║覺道。）菩薩摩訶薩（菩薩，此云覺有情。摩訶薩，此云大心眾生也。）摩訶般若
X16n0311_p0382b01║波羅蜜（摩訶翻，大般若翻，智慧波羅蜜翻，到彼岸。）趁（音逞，隨從逐踐也。）迅（音信，疾也）
X16n0311_p0382b02║萎（音委，華草憔殘或退縮也。）娑婆（此云堪忍，堪能忍斯惡故。）懊（音奧，悔恨也。）抵（音底，
X16n0311_p0382b03║至也。）覓（音蜜，追尋也。）幹（音干，辦作也。）躡（音業，蹈也。）阿伽陀（此云普去，能去眾病
X16n0311_p0382b04║也。）陀羅尼（此云總持，亦云遮持，即呪也。）畊（音庚，犁田也。）耨（音羺，耘草也。）修
X16n0311_p0382b05║羅（舊翻無端正，新翻非天。）文殊（此云妙德。）螟蛉（音冥，令桑蟲也。）括（音郭，包括也。）
X16n0311_p0382b06║楫（音接，橈也。）舠（音刀，小船盛二百斛。）艇（音廷，盛三百斛，次小船也。）港（音講，水之分派道路
X16n0311_p0382b07║也。）艨艦（音蒙監。外狹而長曰艨艟，上下四方有板曰艦，中船也，亦戰船名。）涅槃：（此云
X16n0311_p0382b08║滅度，亦云圓寂。）𦪶，艞（音禮耀，江中大船名。）艆，䑼（音狼鄒，海中大船名。）特方維造
X16n0311_p0382b09║（以舟為橋者曰造，天子舟也。連四船者曰維，諸侯舟也。兩船並者曰方，大夫舟也。單一船者曰特，士人舟
X16n0311_p0382b10║也。）辟支（此云緣覺，亦云獨覺。）紆（音迂，曲也。）富樓那（華言滿願。）癊（音蔭，庇庥也）
X16n0311_p0382b11║覃（音曇，甸延及長市也。）菴羅（翻難分別，其果似挑非桃，似柰非柰，華多子少，葉似柳，味如梨，
X16n0311_p0382b12║王城種之，果可療疾。）阿含（翻教又云無比法經名也。）嬈（音撓，擾動也。）牒（音蝶，文乃躡前
X16n0311_p0382b13║而起者曰牒，又移前文於此曰牒也。）儲（音除，副也，貳也。太子副君謂之儲君。）涌（音永，泛溢也。）
X16n0311_p0382b14║殑（音競。）祗園（祗陀太子園也。）俱舍（翻藏包含攝持之義也。）倣（音訪，傚也。）泯（音民，
X16n0311_p0382b15║絕也。）雕（音彫，木雕。）塑（音素，泥塑。）優填（唐言出受王名也。）旃檀（義翻與藥，能除病故）。
X16n0311_p0382b16║驥（音記，千里良馬也。）驟（音紂，馬之疾速行也。）冲（音充，與翀同。不飛則已，飛則沖天也。）鵬
X16n0311_p0382b17║（音朋，大鵬鳥也。翼如垂天之雲，一舉而上九萬里遠。）毗婆娑（此云廣解論名。）跛（音波，足偏
X16n0311_p0382b18║廢，行不正也。）尋伺（粗覺名尋求，細觀名伺察。）閻浮提（華言樹洲，洲中有此樹，故樹名
X16n0311_p0382b19║勝金。）蛙（音哇，形以蝦蟆水虫。）