X16n0317_p0704c01║
X16n0317_p0704c02║
X16n0317_p0704c03║
X16n0317_p0704c04║大佛頂如來密因修證了義諸菩薩萬行首楞嚴經
X16n0317_p0704c05║正見卷第七
X16n0317_p0704c06║住婁東古興福禪寺沙門　濟時　述
X16n0317_p0704c07║△五、總結大意。問：阿難到此，身心猶未淨耶？抑所
X16n0317_p0704c08║悟未徹耶？曰：有二義故：一、阿難所悟是解門，非行
X16n0317_p0704c09║門故；悟得平等理，是素法身，無功德莊嚴故。二、阿
X16n0317_p0704c10║難傳持教體，要徹盡法源故。如阿難生同佛時，承
X16n0317_p0704c11║佛聖功，開示悟入。假如後世無有成範，教修學人
X16n0317_p0704c12║從何入道耶？是故說圓通之後，重示三無漏學，以
X16n0317_p0704c13║備教體云爾。豈是阿難身心未淨，而悟未徹也哉？
X16n0317_p0704c14║不然，而今人小有開發，便撥去戒律，公然噉酒肉，
X16n0317_p0704c15║近婬色，自謂一切不妨，此乃是天魔外道法，非佛
X16n0317_p0704c16║法矣。不知悟後奉戒尤謹，不惟自勵，抑且勵人，所
X16n0317_p0704c17║謂處處淨佛國土，成就眾生是也。故於未說定慧
X16n0317_p0704c18║之前，先提四重禁，為後學入道之榜樣也已。一、
X16n0317_p0704c19║勸持戒。
X16n0317_p0704c20║阿難汝問攝心（至）一切魔事云何發生。
X16n0317_p0704c21║阿難下。勸持戒。汝問攝心句。即牒前阿難請云：欲
X16n0317_p0704c22║攝其心入三摩地，云何令其安立道場，遠諸魔事，
X16n0317_p0704c23║於菩提心得無退屈？佛答：我毗奈耶中宣說修行
X16n0317_p0704c24║三決定義，所謂攝心為戒，因戒生定，因定發慧，故
X16n0317_p0705a01║知定慧從戒生。於是先說四重律儀以為基本，本
X16n0317_p0705a02║既不生，枝葉自無。枝葉即指餘戒也。身三口四舉
X16n0317_p0705a03║其粗為重，色香味觸舉其細為小，是為餘戒相也。
X16n0317_p0705a04║總之輕重大小俱無犯，自然心地清淨，入得三昧
X16n0317_p0705a05║矣。△二、勸持呪
X16n0317_p0705a06║若有宿習不能滅除（至）坐寶蓮華所說心呪。
X16n0317_p0705a07║宿習下。勸持呪。前來廣示戒法制止現業竟，猶恐
X16n0317_p0705a08║宿習障重不能入道，故勸持般怛羅呪。梵語薩怛
X16n0317_p0705a09║多般怛羅，此云白傘葢，是取神呪功能而言也。何
X16n0317_p0705a10║以知之？傘葢者，王侯貴人之威，大將勇健之標，以
X16n0317_p0705a11║此鎮之，小人自然退匿，魔軍自然攝伏矣。此神呪
X16n0317_p0705a12║者，無為心佛所說無見頂相之法，以此誦之，宿習
X16n0317_p0705a13║自然除滅，報障自然不生矣。且呪乃鬼王名，又是
X16n0317_p0705a14║密令之稱，若誦此呪時，得身秘密、口秘密、心秘密，
X16n0317_p0705a15║全體是定矣。除是之外，別有定法，我不信也。△三、
X16n0317_p0705a16║引事證。
X16n0317_p0705a17║且汝宿世與摩登伽（至）揚於順風有何艱險。
X16n0317_p0705a18║且汝下。引事證。登伽恩愛便是宿習，生為婬女便
X16n0317_p0705a19║是報障，且一聞神呪宿障消除成無學道，證果為
X16n0317_p0705a20║是易也。況聲聞斷習依此誦持，譬揚塵於順風，入
X16n0317_p0705a21║道有何難乎？△四、示行法
X16n0317_p0705a22║若有末世欲坐道場（至）放大悲光來灌其頂。
X16n0317_p0705a23║若有下。示行法。持戒修定，非徒事爾也。要必有法，
X16n0317_p0705a24║乃得其情。何謂法？如形端影直，師嚴道尊。故於將
X16n0317_p0705b01║事之先，擇一清淨大沙門為師。若無有師，所學必
X16n0317_p0705b02║不成就。何也？威音王前無師則可，威音王後無師
X16n0317_p0705b03║則不可。以此觀之，要有師法為準。師得其法已，然
X16n0317_p0705b04║後閒居誦呪百八遍。閒居者，調伏身心是也。誦百
X16n0317_p0705b05║八遍者，滅百八煩惱是也。煩惱既滅，身心復淨，便
X16n0317_p0705b06║是好器，故以道場表之。然道場非為美觀也，非圖
X16n0317_p0705b07║悅耳也，將必緣境以發心，緣心而求悟也。故請現
X16n0317_p0705b08║住十方如來灌頂者，乃是感應道交之意爾。△五、
X16n0317_p0705b09║明感應。
X16n0317_p0705b10║阿難！如是末世清淨比丘（至）摩頂安慰令其開悟。
X16n0317_p0705b11║阿難下。明感應。持佛淨戒，即是戒學也。於道場中
X16n0317_p0705b12║發菩薩願，即是定學也。六時行道不寐，即是慧學
X16n0317_p0705b13║也。此三學法，四眾皆得行持，果到心精冥一地位，
X16n0317_p0705b14║我自現身摩頂也。何謂摩頂？學道要須妙悟，如妙
X16n0317_p0705b15║悟得，便是佛摩頂矣。何也？覺無二覺故。何謂現身？
X16n0317_p0705b16║既有妙悟，要須徹見自己，如見自己，便是佛現身
X16n0317_p0705b17║矣。何也？體無二體故。又前十方如來放光灌頂者，
X16n0317_p0705b18║即是始覺，以始覺從緣，故說十方如來灌頂也。今
X16n0317_p0705b19║佛自現身摩頂者，即是本覺，以本覺無所待，故說
X16n0317_p0705b20║我自現身也。
X16n0317_p0705b21║上來因說戒相，帶勸行神呪，及請佛灌頂者，葢抑
X16n0317_p0705b22║有故爾。夫眾生惑業有淺深，而報有輕重。如淺者，
X16n0317_p0705b23║即六根對境所起見思無明惑，纏在界內，所謂現
X16n0317_p0705b24║業是也。現業輕易脫，但秉於戒，心自止爾。如深者，
X16n0317_p0705c01║即八識中所含塵沙無明惑，纏在界外，所謂報障
X16n0317_p0705c02║是也。報障重難脫，要仗佛力神呪力所熏方盡。至
X16n0317_p0705c03║於最極深細者，即覺明體上俱生無明惑，纏在界
X16n0317_p0705c04║外，所謂根本煩惱障是也。根本惑又細難除，進修
X16n0317_p0705c05║位中，斷一品無明，證一分真如，直至妙覺金剛道
X16n0317_p0705c06║位，全是真如，無明方始盡矣。故說三無漏學，正除
X16n0317_p0705c07║三障與三惑，是為最初方便，三種決定法也。然戒
X16n0317_p0705c08║學具見上，其定慧合當詳明。△二、定學二：一、頒示
X16n0317_p0705c09║壇法。二、宣說神呪。一、頒示壇法四：一、稟明壇法。二、
X16n0317_p0705c10║正示壇法。三、示行法。四、明得失。一、稟明壇法。
X16n0317_p0705c11║阿難白佛言世尊（至）合佛世尊清淨軌則。
X16n0317_p0705c12║承前開示戒學，因勸結界，建立道場。夫道場者，行
X16n0317_p0705c13║人所履之處也；界者，行人所緣之境也。境則有十，
X16n0317_p0705c14║而處則一。今問：若何使一而攝於十耶？云何使十
X16n0317_p0705c15║而攝於一耶？若一攝於十，乃是一相三昧；若十攝
X16n0317_p0705c16║於一，乃是一行三昧。阿難已悟成佛法門，已知修
X16n0317_p0705c17║證無學道，但為末世修行方便，以何為法故，稟明
X16n0317_p0705c18║於世尊？爾△二、正示壇法一，塗場地。
X16n0317_p0705c19║佛告阿難：若末世人（至）合土成泥以塗場地。
X16n0317_p0705c20║場地表法，姑依諸家所見，余不論，但取本經題意
X16n0317_p0705c21║釋之。葢心元無相，相必顯於色。今取雪山白牛，和
X16n0317_p0705c22║以旃檀者，是非一色耶？一相耶？以一色而為相，相
X16n0317_p0705c23║是無相，無相為相，是之謂密也。葢法非有因，因必
X16n0317_p0705c24║彰於覺。今取牛之茹退，藉以塗地，是非一因耶？一
X16n0317_p0706a01║覺耶？以一因而為覺，覺是非覺，非覺為覺，是之謂
X16n0317_p0706a02║因也。由是言之，以無相為相，相是無相，故謂之如。
X16n0317_p0706a03║以非因為因，因是非因，故謂之來。但來而不能如，
X16n0317_p0706a04║如而不能來者，凡夫也。來而能如，如而能來者，佛
X16n0317_p0706a05║也。故稱如來密因，修證以此。大槩此因太高，初學
X16n0317_p0706a06║分中，決無有能行者。雖無有能行，亦必因是而學
X16n0317_p0706a07║焉。故取雪山白牛之糞，以泥其地爾。其次不能者，
X16n0317_p0706a08║別當去地五尺和以十香，亦可得為行也。何者？去
X16n0317_p0706a09║地五尺者，去五濁是也；和以十香者，十波羅密是
X16n0317_p0706a10║也。又取其黃土者，自覺也；以塗場地，覺他也。以自
X16n0317_p0706a11║覺、覺他能行此十行細羅為粉者，此菩薩萬行也。
X16n0317_p0706a12║夫故別取黃土和以十香塗地爾。△二示壇形
X16n0317_p0706a13║方圓丈六為八角壇（至）水中隨安所有華葉。
X16n0317_p0706a14║前既塗其場地矣，今又為壇，壇必起土為之，如行
X16n0317_p0706a15║人因佛功德，發起信樂之心，信樂如來不思議，信
X16n0317_p0706a16║樂諸菩薩萬行莊嚴，故以壇表之。方圓丈六為八
X16n0317_p0706a17║角形者，葢覺位似圓，信位似方，亦如法華八方各
X16n0317_p0706a18║二面，故成丈六，此壇之形量也。形量既立，信位已
X16n0317_p0706a19║彰，當求妙法，妙法不離十方，如來得成菩提。妙奢
X16n0317_p0706a20║摩他、三摩鉢提、禪那，最初之便法也，故以金銀銅
X16n0317_p0706a21║木四種表之。金銀有堅明之義，表妙止妙觀之法
X16n0317_p0706a22║也。銅有通入之義，表禪那圓通之法也。木有花果
X16n0317_p0706a23║始終之義，表最初方便之法也。鉢具應量之器，表
X16n0317_p0706a24║三乘具何等之機，具何等之量也。盛八月露水者，
X16n0317_p0706b01║八月乃天地之中，陰陽之正，養以定慧之水，以清
X16n0317_p0706b02║涼其心也。隨安花葉者，亦如蓮花有含敷之義，故
X16n0317_p0706b03║以花葉浮於水中，正表性中含因覺之花者是也。
X16n0317_p0706b04║△三、示供法
X16n0317_p0706b05║取八圓鏡各安其方（至）以奉諸佛及大菩薩。
X16n0317_p0706b06║眾生不覺，所以徧迷。菩薩修行，宜應體覺，所以懸
X16n0317_p0706b07║鏡於八隅者，表其智覺也。又花則顯其色，香則明
X16n0317_p0706b08║其觸，眾生之惑也。今則不然，無令見火，乃心止不
X16n0317_p0706b09║緣者也。牛乳煎餅，沙糖酥蜜，眾生之貪也。今則不
X16n0317_p0706b10║然，一一奉諸佛菩薩，乃反妄歸真者也。已上示奢
X16n0317_p0706b11║摩他法。又六根對境，一一皆有智兼，故八方數具
X16n0317_p0706b12║十六。葢鏡表智，花表覺，八方十六者，亦表智覺遍
X16n0317_p0706b13║徹之象也。
X16n0317_p0706b14║每以食時，若在中夜，（至）張於門側，左右安置。
X16n0317_p0706b15║夫遠取諸物，近取諸身者，此善譬者也。今以食時
X16n0317_p0706b16║調合，表正法也；水沐其炭，表不著也；酥投其熾，表
X16n0317_p0706b17║不味也。不味與不著，非正法而何？此所謂善譬者
X16n0317_p0706b18║也。又以法觀身，根自不生矣；以法觀塵，境則無生
X16n0317_p0706b19║矣。不生與無生，非正觀而何？此所謂近取諸身者
X16n0317_p0706b20║也。又壇中徧懸幡花，於四壁間敷設形像，此所謂
X16n0317_p0706b21║遠取諸物也。若遠取諸物，物非其物，無非聖真；若
X16n0317_p0706b22║覩聖真，無非一覺。既同一覺，更有何事耶？此所謂
X16n0317_p0706b23║善譬者也。已上表三摩鉢提法者，以別安小火爐，
X16n0317_p0706b24║以表觀法爾。又十方如來及諸菩薩所有形像一
X16n0317_p0706c01║句是總，應於當陽下別列，如文。
X16n0317_p0706c02║又取八鏡覆懸虗空（至）使其形影重重相涉。
X16n0317_p0706c03║前取八鏡圍繞華鉢者，表止觀定慧法也。何以明
X16n0317_p0706c04║之？華中有鉢，鉢中有葉故。今取八鏡與內鉢相對
X16n0317_p0706c05║者，表圓通無礙法也。何以明之？內外鏡光彼此融
X16n0317_p0706c06║攝故。又華鉢表眾生之機，圓鏡表諸佛之智。諸佛
X16n0317_p0706c07║之智無，眾生之機不顯；眾生之機無，諸佛之智不
X16n0317_p0706c08║了。故以內外懸鏡表之，又顯重重無盡故。假如一
X16n0317_p0706c09║鏡攝一華鉢，八鏡亦各攝一華鉢。不但八鏡各攝
X16n0317_p0706c10║華鉢，即一鏡內有八鏡各攝一華鉢，就一鏡內八
X16n0317_p0706c11║鏡亦各攝八鏡各有一華鉢。一鏡如是重重無盡，
X16n0317_p0706c12║八鏡亦如是重重無盡。內鏡如是，外鏡亦如是。所
X16n0317_p0706c13║謂重重無盡，無盡重重矣。此是不思議境界無礙
X16n0317_p0706c14║慧法爾。舉事全理，舉體全用。行人了此，即證無學
X16n0317_p0706c15║道矣。已上表禪那之法，故取所安之鏡方面相對爾。
X16n0317_p0706c16║於初七中至誠頂禮（至）身心明淨猶如琉璃。
X16n0317_p0706c17║三七修持，各有所以。初七禮佛持呪，禮佛則敬其
X16n0317_p0706c18║所止矣，持呪則遮其現業矣，此表戒學法斷現障
X16n0317_p0706c19║也。二七專心發願，專心則無異緣矣，發願則有所
X16n0317_p0706c20║定矣，此表定學法斷報障也。三七一向專持神呪，
X16n0317_p0706c21║一向則歷位可階矣，專持則感應為速矣，此表慧
X16n0317_p0706c22║學法斷煩惱障也。此總標初方便法，故以禮佛、發
X16n0317_p0706c23║願、持呪為示爾。已上通前四節，為入壇行法，表示
X16n0317_p0706c24║後世，令行人依法修持，必使身心淨如琉璃，然後
X16n0317_p0707a01║菩提可冀，魔事不生也。△四明得失
X16n0317_p0707a02║阿難！若此比丘本受戒師（至）汝問道塲建立如是。
X16n0317_p0707a03║壇法必十人者，表十方同覺也。又以一人為師者，
X16n0317_p0707a04║表智覺為率也。又十人以一人為標，一人以十人
X16n0317_p0707a05║為的。若失其的，則雖有妙匠，無以施其法矣。若失
X16n0317_p0707a06║其標，則雖有巧學，無以展其智矣。是故有一不清
X16n0317_p0707a07║淨，如是道塲，多不成就。問：一人不淨，有九人在，何
X16n0317_p0707a08║多不成耶？曰：此是互徧互攝之法，如一處失，則餘
X16n0317_p0707a09║處亦亡矣。比之鏡鉢，若一鏡闕，則餘鉢亦亡矣。故
X16n0317_p0707a10║曰：如是道塲，多不成就。是為所失。若果師得其資，
X16n0317_p0707a11║資得其法，又無有所闕，自然聖果可期，學道有進
X16n0317_p0707a12║益矣。是為所得。
X16n0317_p0707a13║須陀洹名入流，謂入聖流也。今所謂入流者，非入
X16n0317_p0707a14║阿含小聖之流，乃是預聞方等大聖之流也。若入
X16n0317_p0707a15║方等大聖之流者，決定自知成佛矣。△二、宣說神
X16n0317_p0707a16║呢五。一、請說。
X16n0317_p0707a17║阿難頂禮佛足而白佛言（至）佇聞如來秘密章句。
X16n0317_p0707a18║阿難前遭登伽，以梵天邪術所加，誤墮婬室。佛勅
X16n0317_p0707a19║文殊密誦神呪，𡨕護得脫。然未親聞顯說，於是重
X16n0317_p0707a20║請世尊（云云）。△二、佛現神變。
X16n0317_p0707a21║爾時，世尊從肉髻中（至）放光如來宣說神呪。
X16n0317_p0707a22║肉髻者，即佛無見頂相也。眾生所以有見者，葢是
X16n0317_p0707a23║識情矣。佛無情識，故無有見。以無見而見，故托之
X16n0317_p0707a24║肉髻。肉髻即見也，即見是無見，非乃心之光也歟？
X16n0317_p0707b01║故曰：從肉髻中涌百寶光。心地有光即是有相，有
X16n0317_p0707b02║相即是有覺，故曰：光中涌出千葉寶蓮。有化如來
X16n0317_p0707b03║坐寶華中，千葉寶華是非心之相乎？有化如來是
X16n0317_p0707b04║非心之覺乎？覺既稱化，化是無礙也。化既無礙，不
X16n0317_p0707b05║妨化化。化百寶光，化十恒河沙者，是心之妙用也。
X16n0317_p0707b06║化金剛密迹之容，化擎山持杵之威者，是心之妙
X16n0317_p0707b07║力也。有是力，有是用，必有所謂矣。彼神呪者，是非
X16n0317_p0707b08║心之不思議所演密音也耶？大眾不能測議，故生
X16n0317_p0707b09║畏愛爾。△三、正說神呪。
X16n0317_p0707b10║南無薩怛他蘇伽多耶（至）虎𤙖都嚧甕泮　莎婆訶
X16n0317_p0707b11║呪語，古所不翻，有五意：一、是佛密語，唯佛與佛乃
X16n0317_p0707b12║能知之，餘無能知故；二、是總持，一含多義故；三、是
X16n0317_p0707b13║鬼王名，呼之令守護故；四、是佛印，佛佛相授故；五、
X16n0317_p0707b14║是不思議，非心識境界故。有此五意，故不翻也。余
X16n0317_p0707b15║謂不翻甚善，即翻亦無所謂。何也？此是佛密意不
X16n0317_p0707b16║思議之法也。既稱佛密意，非他人所知，胡能翻得
X16n0317_p0707b17║乎？既稱不思議，非意識所測，又焉能翻得乎？故曰
X16n0317_p0707b18║不翻甚善。雖然，佛非密語，但眾生觸處不了，謂佛
X16n0317_p0707b19║是密語也。又佛非不思，佛是雅思淵才，文中王豈
X16n0317_p0707b20║曰不思乎？但眾生所思是五蘊法，非能離五蘊而
X16n0317_p0707b21║思，謂佛不思也。大槩佛以出情之法度世間五蘊，
X16n0317_p0707b22║令離諸苦而得解脫；佛以真語度眾生所知，令達
X16n0317_p0707b23║無生而證寂滅。是故佛令人誦此呪，人若誦此呪，
X16n0317_p0707b24║全體是楞嚴大定矣。何以知之？若人心念而不著
X16n0317_p0707c01║意識，便是心秘密；口誦而不關語言，便是口秘密；
X16n0317_p0707c02║身行而不起身見，便是身秘密。三輪一一秘密不
X16n0317_p0707c03║思議，非楞嚴大定之謂乎？故知佛令人誦此呪者，
X16n0317_p0707c04║正示人習定之法也，不可不知。
X16n0317_p0707c05║又此心呪與觀音所證寂滅心是同。觀音云：生滅
X16n0317_p0707c06║既滅，寂滅現前，忽然超越世、出世間，十方圓明，獲
X16n0317_p0707c07║二殊勝：一者、上合十方諸佛本妙覺心，與佛如來
X16n0317_p0707c08║同一慈力；二者、下合十方一切六道眾生，與諸眾
X16n0317_p0707c09║生同一悲仰。今若持誦神呪，得秘密法門，便是同
X16n0317_p0707c10║寂滅心也。既得寂滅心，復生二種益：一者、生諸佛
X16n0317_p0707c11║益；二者、與眾生益。有此二益故，勸行神呪爾。△四、
X16n0317_p0707c12║敘神呪二種益四。一，述正覺益。
X16n0317_p0707c13║阿難是佛頂光聚（至）遠諸魔事，無有是處。
X16n0317_p0707c14║此十一種生諸佛益也。悉怛多般怛囉者，總標呪
X16n0317_p0707c15║義之名也，其義解見上。所言呪心者，非謂呪有是
X16n0317_p0707c16║心也，乃是行人所持之呪呪心也。然此呪心不依
X16n0317_p0707c17║根塵所起，不落二邊空有，但得一心持此神呪，即
X16n0317_p0707c18║是寂滅心，即是楞嚴大定之心也。十方諸佛以此
X16n0317_p0707c19║出生，以此成無上覺，以此降魔轉法輪，拔濟群苦，
X16n0317_p0707c20║度諸橫難，亦如今日悲救阿難，攝受親因，乃至最
X16n0317_p0707c21║後入大涅槃，付囑佛法，遺教將來，一期始終無非
X16n0317_p0707c22║此個呪心爾。於是知此心無盡，此呪亦無盡，塵劫
X16n0317_p0707c23║是無盡，所演章句亦是無盡矣。亦說此呪下。示不
X16n0317_p0707c24║持之失。且此呪既名如來頂，在如來已度輪迴，已
X16n0317_p0708a01║證寂滅道，尚能受持不忘，況有學未度輪迴，未到
X16n0317_p0708a02║如來地位，不持此呪而欲證果，而無魔事，豈可得
X16n0317_p0708a03║乎？是為所失矣。問：何謂受持？曰：即是將心印呪、將
X16n0317_p0708a04║呪印心，是謂受持也。何則？而今修行人或執心是
X16n0317_p0708a05║空，以空心修行，此魔說也。假饒此心施於家常日
X16n0317_p0708a06║用之間，還空得乎？若空不得，妄以空心修行者，非
X16n0317_p0708a07║是魔說耶？又或執心是有，以有心修行，此亦魔說
X16n0317_p0708a08║也。假饒此心至於死時、昏時、正睡著時，還有得乎？
X16n0317_p0708a09║若有不得，妄以有心修行者，是非魔說耶？由是觀
X16n0317_p0708a10║之，佛為斷此魔故，教人持此神呪。且正持時，說有
X16n0317_p0708a11║不得、說空不得，當此之際，佛也覷不見，魔豈能侵
X16n0317_p0708a12║之乎？何者？心入正覺故。以正覺之心誦是神呪，是
X16n0317_p0708a13║謂呪心也。△二、述有情益四一、受持得三益。
X16n0317_p0708a14║阿難！若諸世界隨所國土（至）周徧了知得無疑惑。
X16n0317_p0708a15║此受持得三益也。阿難下，述身受益。隨所國土，標
X16n0317_p0708a16║其處也。所生樺皮，標其物也。謂書寫不必一種，所
X16n0317_p0708a17║可書者即書；帶持不惟一身，所可帶者即帶。此雖
X16n0317_p0708a18║不誦，亦得沾益，是故毒不能害者，即是身受益也。
X16n0317_p0708a19║阿難，我今下，更開二益。若我滅後下，述口受益。口
X16n0317_p0708a20║能持誦，或教他誦，離五種怖畏，謂水、火及諸嗔、毒、
X16n0317_p0708a21║魔、魅與惡覺等。不惟不害，皆領深恩，且得口成甘
X16n0317_p0708a22║露者，即是口受益也。阿難，當知下，述心受益。心持
X16n0317_p0708a23║不揀散亂與無定，但心憶口持，得諸神隨侍。散亂
X16n0317_p0708a24║尚然，況決定心念耶？自然菩薩加被，心精發識，且
X16n0317_p0708b01║既發識開悟，永劫不忘者，即是心受益也。已上勸
X16n0317_p0708b02║持得三益是矣。△二、述廣益。
X16n0317_p0708b03║從第一劫，乃至後身，（至）不持齋戒，自成齋戒。
X16n0317_p0708b04║從第一劫下，不生惡處益。藥义等是鬼趣，有形等
X16n0317_p0708b05║是異趣。言第一劫者，持呪初因之時也。最後身者，
X16n0317_p0708b06║持呪得果之時也。從初因至於得果，中間生生不
X16n0317_p0708b07║墮惡處者，乃是呪功勝也。至於讀誦、書寫、供養，不
X16n0317_p0708b08║生不樂處者，亦是顯呪功尊貴矣。此諸眾生下，佛
X16n0317_p0708b09║與功德益。假如此人自身無福，因持呪功德故，十
X16n0317_p0708b10║方如來與之同生，是佛與之福也。又同生喻惡义，
X16n0317_p0708b11║樹其子生，必三顆同蒂。持呪熏習亦類此，果不分
X16n0317_p0708b12║散矣。是故下，成妙行益。是故者，承上文之意，即對
X16n0317_p0708b13║上文身帶持而言也。因帶持神呪故，生生不墮惡
X16n0317_p0708b14║處。又自身不作福，十方如來與之者，遂錯謂單持
X16n0317_p0708b15║神呪，不修妙行。葢妙行以六度為首，今略舉二三
X16n0317_p0708b16║以足之，乃見妙行元備矣。又破戒與未精進，指出
X16n0317_p0708b17║家二眾言。不清淨與不持齋戒，指在家二眾言。已
X16n0317_p0708b18║上廣其眾益。持呪生於樂處，又佛與之福，兼成妙
X16n0317_p0708b19║行，便是廣示眾益也。△三、銷其罪業。
X16n0317_p0708b20║阿難！是善男子持此呪時（至）不久皆得悟無生忍。
X16n0317_p0708b21║阿難下。總標輕重之業。縱經下。別開輕業。飲酒噉
X16n0317_p0708b22║辛及著不淨等是遮罪，遮其不起。若犯此則是故
X16n0317_p0708b23║違，不懺當墮。若造下，別開重業。婬殺盜妄等是性
X16n0317_p0708b24║罪，若犯此則是極惡，不通懺悔，所謂棄罪也。已上
X16n0317_p0708c01║即是現業。阿難！若有眾生下，即是宿業。佛意謂心
X16n0317_p0708c02║地若有纖毫疑念，則與呪體不得相應矣。是故言
X16n0317_p0708c03║行人於未持呪前，設犯禁戒，若輕若重，若現業若
X16n0317_p0708c04║宿業，今得持呪，猶湯沃雪，一時銷滅矣。葢呪體如
X16n0317_p0708c05║湯，業性如雪，妄不敵真，故消殞爾。△四、隨其所願。
X16n0317_p0708c06║復次，阿難！若有女人（至）邊地下賤，何況雜形。
X16n0317_p0708c07║呪是呪願，人有所求，持此神呪，無不遂願。如男女
X16n0317_p0708c08║嗣續，身命色力，報生中土，皆是人之所欲，但誦神
X16n0317_p0708c09║呪，無不得者，乃見呪力之大也。△三、述器世間益。
X16n0317_p0708c10║阿難！若諸國土州縣聚落（至）諸惡災祥永不能入。
X16n0317_p0708c11║上述正覺與有情益，今明器世間益也。器世間乃
X16n0317_p0708c12║是眾生之依報，依報當徵之於善惡業，善則人心
X16n0317_p0708c13║平，應之以福，惡則人心危，應之以災。災有七難九
X16n0317_p0708c14║橫，此等災橫，或眾同分中共有，或一國一州縣一
X16n0317_p0708c15║聚落，或在一家一人身上，但當一心供養神呪，一
X16n0317_p0708c16║切災厄，悉皆銷滅。初阿難！若諸國土下，明家國有
X16n0317_p0708c17║難，勸持神呪則免。次，阿難！在在下，不揀家國所在，
X16n0317_p0708c18║有呪則安。三、阿難是娑婆界下，廣明眾同分中所
X16n0317_p0708c19║見灾異，勸結界持呪則難解矣。又天降曰災，外來
X16n0317_p0708c20║曰祥。祥者，詳其所來處也。支提，云可供養處。又有
X16n0317_p0708c21║舍利曰塔，無舍利曰支。提，脫闍翻幢。△四、總結上
X16n0317_p0708c22║意。
X16n0317_p0708c23║是故如來宣示此呪（至）十方如來便為妄語。
X16n0317_p0708c24║是故下。總結上三世間益之文也。身心泰然者，定
X16n0317_p0709a01║力所持也。得大安隱者，是無魔撓也。魔既無撓，又
X16n0317_p0709a02║能持定，故無災橫而入三摩矣。葢神呪是秘密法，
X16n0317_p0709a03║若不到三摩地位，便非佛意也。汝及下。總結上建
X16n0317_p0709a04║壇說呪之文也。所受戒主逢清淨僧者，因戒攝心
X16n0317_p0709a05║也。於此呪心不生疑悔者，因定發慧也。由戒生定，
X16n0317_p0709a06║定生慧，故得心通十方而無𦊱礙矣。葢如來是誠
X16n0317_p0709a07║實語，若不得心通十方，便為妄語矣。△五鬼神誓
X16n0317_p0709a08║護。一、諸神誓護。
X16n0317_p0709a09║說是語已，會中無量（至）得成菩提永無魔事。
X16n0317_p0709a10║梵天是初禪之主，帝釋是欲界之主，夜义此云勇
X16n0317_p0709a11║健，羅剎此云可畏，富單那此云臭餓鬼，鳩槃茶云
X16n0317_p0709a12║是厭魅鬼，毗舍遮云是噉精氣鬼，頻那夜迦即是
X16n0317_p0709a13║猪頭象鼻二使者。又天神曰神，地神曰祇，人神曰
X16n0317_p0709a14║鬼，已上鬼神各有所表。金剛表破惡力用之威，梵
X16n0317_p0709a15║釋表成善主持之德，鬼王有陰翊之功，日月有明
X16n0317_p0709a16║照之佐，風雨蕩其無明，雷電震其沙惑，星辰司見，
X16n0317_p0709a17║巡官察思，山神主地，海若主水，萬物精祇是火，風
X16n0317_p0709a18║神空行是風，無色兼有色而言，有相皆不出欲界。
X16n0317_p0709a19║此等三界之相，四大之形，無非眾生善惡之雜氣，
X16n0317_p0709a20║諸惑之報障也。今若一入於三摩之定，彼諸神祇
X16n0317_p0709a21║皆為我護矣，豈謂外物而却之哉？於是知反邪歸
X16n0317_p0709a22║正，破惡成善者，莫非神呪之功也。△二，剛藏誓護。
X16n0317_p0709a23║爾時八萬四千那由他（至）恒令此人所作如願。
X16n0317_p0709a24║那由他，此云萬億。俱胝，此云百億。言八萬四千者，
X16n0317_p0709b01║眾生一念，具八萬四千塵勞煩惱。若以念念心，其
X16n0317_p0709b02║煩惱便是無數矣。今約一恒河沙，便是無數。若以
X16n0317_p0709b03║萬億恒河，其煩惱沙數，亦不可勝言矣。今取以一
X16n0317_p0709b04║統十，故有百億之稱。後至發心修行，進金剛道位，
X16n0317_p0709b05║所有塵勞煩惱，皆化成萬億恒河沙百億金剛藏
X16n0317_p0709b06║王者，便是楞嚴大定之力效也。然久成菩提，不取
X16n0317_p0709b07║涅般者，亦是護法心切，留惑潤生故爾。世尊下。正
X16n0317_p0709b08║陳誓護。大自在天者，即欲界第六天也。天名他化
X16n0317_p0709b09║自在，謂此天不樂自果，乃假他所作以成己樂，即
X16n0317_p0709b10║魔王也。或云六欲天上別有一天，名魔王天，亦大
X16n0317_p0709b11║自在天攝。言寶杵殞碎其首者，寶杵，金剛定力也。
X16n0317_p0709b12║魔王，罔欲之心也。以罔欲之心禦金剛大定，焉得
X16n0317_p0709b13║不殞碎其首耶？此剛藏之願保護持呪者，亦見定
X16n0317_p0709b14║力之功也。由旬，此云限量，即今傳舍也。遠者八十
X16n0317_p0709b15║里，中者六十里，最近者四十里。葢中邊山川不同，
X16n0317_p0709b16║故行里不等。
X16n0317_p0709b17║右從阿難請建壇法以來，至此即是定學之法也。
X16n0317_p0709b18║何以明之？眾生一向甘迷於欲境，沉淪三界。今示
X16n0317_p0709b19║以壇法，乃助其勝心，發其境量也。眾生一向甘徇
X16n0317_p0709b20║於知見，奔馳五道。今示以神呪，乃收其放心，通其
X16n0317_p0709b21║禪定也。定非落於偏空，故建壇法，表其實體。境非
X16n0317_p0709b22║著於偏有，故說神呪，闡其密用。密則心不漏，實則
X16n0317_p0709b23║體不虗。必使神光內凝，德容外現。如是修行，自然
X16n0317_p0709b24║得到三摩地位。下文云：心持禁戒，舉身輕清。心持
X16n0317_p0709c01║呪印，顧盻雄毅。便是證騐矣。已上明定學竟，下明
X16n0317_p0709c02║德位。德位者，躬行實踐之稱。故有是德，必有是位。
X16n0317_p0709c03║不同外道法，都無位次，渾圇吞棗，必使一步步履
X16n0317_p0709c04║將去。前不云乎：斷一品無明，證一分真如，直至妙
X16n0317_p0709c05║覺地位，純覺遺塵，乃為得也。辯見下文。△三慧學
X16n0317_p0709c06║三。一明二顛倒。二明三漸次。三明地位差別。一明
X16n0317_p0709c07║二顛倒。一、申請
X16n0317_p0709c08║阿難即從座起，頂禮佛足（至）佇佛慈音，瞪瞢瞻仰。
X16n0317_p0709c09║阿難承前開示，攝心為戒，因戒生定，因定發慧，遂
X16n0317_p0709c10║請示壇法，併宣神呪。於是悟真修之有益，識漏障
X16n0317_p0709c11║之可憎，刳心易慮，入道無疑矣。今者乃請行地因
X16n0317_p0709c12║果位次之相。位者，履以成行也。從初悟處，名曰乾
X16n0317_p0709c13║慧地，為本修行。歷信、住、行、向與四加行，行共四十
X16n0317_p0709c14║四心，名行。從初地至第十地，名覺，曰地。地者，所踐
X16n0317_p0709c15║之地也。歷十地至極位，名曰等覺。是為五十五位
X16n0317_p0709c16║妙菩提路。然未是到家，故稱曰路。至妙覺後，名曰
X16n0317_p0709c17║涅槃。到涅槃家已，所作皆息，行地俱隱，所謂入如
X16n0317_p0709c18║來妙莊嚴海，圓滿菩提，歸無所得。此義列在後。阿
X16n0317_p0709c19║難勿知行地因果位次名義，故為問爾。△二許宣
X16n0317_p0709c20║三。一，贊善。
X16n0317_p0709c21║爾時，世尊讚阿難言（至）合掌刳心，默然受教。
X16n0317_p0709c22║佛允可而贊善者，有二義：一、阿難所請普為大眾
X16n0317_p0709c23║及末世眾生者，是其學道之普心也；二、為修三摩
X16n0317_p0709c24║提求大乘者，是其傳佛慧命之深心也。有此二義，
X16n0317_p0710a01║故佛讚善而允其請爾。又刳心二字，正見阿難忘
X16n0317_p0710a02║身為法，工夫綿密處。△二明宗本
X16n0317_p0710a03║佛言阿難當知妙性（至）及大涅槃二轉依號。
X16n0317_p0710a04║佛將示慧學之法，先提宗本來說。然宗本有二義：
X16n0317_p0710a05║佛言下，初則直指其本來。本來無眾生之相，無世
X16n0317_p0710a06║界之相，亦無如來之名，無菩提之名，無涅槃之名。
X16n0317_p0710a07║何以故？此等名相，在覺明體上，一總是空。良由本
X16n0317_p0710a08║性是空，見得自己實體無別，故所謂本也。因妄下，
X16n0317_p0710a09║次則申明真妄之由。葢由覺明明極不覺，一念妄
X16n0317_p0710a10║動，流入三世，故有世界之相。因妄有生，因生有滅，
X16n0317_p0710a11║故有眾生之相。是之謂妄也。今欲轉其不覺，依於
X16n0317_p0710a12║本覺，故有菩提之名。今欲轉其生滅，依於無生滅，
X16n0317_p0710a13║故有涅槃之名。是之謂真也。於是知名相二字，乃
X16n0317_p0710a14║是世間之因，亦是出世之果。究而論之，此等因果，
X16n0317_p0710a15║在妙圓性上，一總是實。良由諸法是實，見得自己
X16n0317_p0710a16║智體無依，故所謂宗也。此之宗本，乃是慧學之寶
X16n0317_p0710a17║鑑，克因致果，臻於極位之良法。學者不可不知，故
X16n0317_p0710a18║先提於此。△三、總標二倒四。一、總標。
X16n0317_p0710a19║阿難！汝今欲修真三摩地（至）斯則如來真三摩地。
X16n0317_p0710a20║此總標二顛倒也。顛倒起於不覺，不覺由乎逐妄，
X16n0317_p0710a21║逐妄遺真，是謂之倒也。今欲修行，當先識此顛倒，
X16n0317_p0710a22║顛倒不生，便可入得如來地位矣。又前四卷中所
X16n0317_p0710a23║明世間、眾生、業、果三種粗相，乃約目前成相而言。
X16n0317_p0710a24║今明二倒併十二類生，乃約因相而論。大槩成相
X16n0317_p0710b01║從世間起，因相由眾生生，所云顛倒者，正是指因
X16n0317_p0710b02║相也。十九祖告闍夜多曰：業從惑生，惑因識有，識
X16n0317_p0710b03║依不覺，不覺依心，心本清淨，無生無滅者，亦是明
X16n0317_p0710b04║因相所由生也。學者先要識得，識得是為得門矣。
X16n0317_p0710b05║△二、辯眾生顛倒。
X16n0317_p0710b06║阿難！云何名為眾生顛倒（至）由是故有眾生顛倒。
X16n0317_p0710b07║阿難下。明倒因也。性是本體，心是念體，明圓是覺
X16n0317_p0710b08║體。義雖有三，其體則一。謂人之有念心者，必由於
X16n0317_p0710b09║性起。然性起必是明圓之覺，非有於塵也。故曰：由
X16n0317_p0710b10║性明心，性明圓故。奈何人不能領明圓之覺，而受
X16n0317_p0710b11║虗幻之塵。塵者，物之虗影也。既受是虗影，而有念
X16n0317_p0710b12║心者，妄也。大抵妄性生，亦必由性明。故性明發妄，
X16n0317_p0710b13║故有妄見生。故曰：因明發性，性妄見生。究而觀之，
X16n0317_p0710b14║此妄見畢竟無性，塵非到故。以塵不到而生妄見，
X16n0317_p0710b15║便是妄有也。故曰：從畢竟無，成究竟有。有者，性之
X16n0317_p0710b16║妄能也。能必有所，所有即是虗影也。故曰：此有所
X16n0317_p0710b17║有。然此虗影，非為性之因也。性非所因而生於妄
X16n0317_p0710b18║者，性反為是妄因矣。故曰：非因所因。又虗影不能
X16n0317_p0710b19║為性之所住，而性能自為虗影住矣。虗影雖住，畢
X16n0317_p0710b20║竟無根。性能自住，亦必無本。故曰：住所住相，了無
X16n0317_p0710b21║根本。且虗影無根，性能無本，均是無住。以無住建
X16n0317_p0710b22║立世界眾生者，豈非同一顛倒乎？又住所暗指世
X16n0317_p0710b23║界，住相暗指眾生。已上單提雙結者，世界從眾生
X16n0317_p0710b24║倒因起故爾。迷本下。明倒相也。初謂喪本受淪者，
X16n0317_p0710c01║由迷明圓之覺，而逐虗妄之性，便是顛倒。何以故？
X16n0317_p0710c02║妄元無體，非有所依。若有所依，則有所住。妄若有
X16n0317_p0710c03║體，則有生相，便非是妄矣。次謂厭妄希真者，遂以
X16n0317_p0710c04║虗妄之法，欲復真真如性，轉見顛倒。何以故？真如
X16n0317_p0710c05║實相，而以妄求。設求得真，已非真真如性矣。三謂
X16n0317_p0710c06║以非逐非者，宛是非真之法，妄謂真如之實，乃見
X16n0317_p0710c07║展轉顛倒。何以故？真如無生，妄謂有生，如是則為
X16n0317_p0710c08║非生矣。真如非住，謬謂有住，如是則為非住矣。真
X16n0317_p0710c09║如離於心念，而以有心得。若爾，則成非心矣。真如
X16n0317_p0710c10║離一切諸相，故無有法，而以著相求。若然，則成非
X16n0317_p0710c11║法矣。展轉下。結成顛倒。由是展轉顛倒，展轉發妄，
X16n0317_p0710c12║發妄不息，隨其顛倒輕重強弱，熏以成業而成眾
X16n0317_p0710c13║生。是故同業相感則成愛，異業相感則成憎。由此
X16n0317_p0710c14║憎愛成私，故得相生相滅，於三世中輪轉無已，是
X16n0317_p0710c15║為眾生顛倒也。△三、辯世界顛倒。
X16n0317_p0710c16║阿難！云何名為世界顛倒（至）窮十二變為一旋復。
X16n0317_p0710c17║阿難下。明倒因。過去未來現在為世，上下四方為
X16n0317_p0710c18║界。若心不起妄，則無三世之計矣。根不取塵，則無
X16n0317_p0710c19║界位之分矣。心無妄念，根不緣塵，與真如法一，此
X16n0317_p0710c20║便是本來也。今且不然，葢由不守本來，逐妄生心，
X16n0317_p0710c21║迷留塵境，由是真心沒而分段妄生，此便是顛倒
X16n0317_p0710c22║也。若究其生起，彼塵無性，不能為所因。良以人自
X16n0317_p0710c23║逐境，因成隔別，故有界位之分，故曰非因所因。若
X16n0317_p0710c24║考其因起，彼妄無體，亦不能為所住。良以人自取
X16n0317_p0711a01║著，妄生住相，故有三世之計，故曰無住所住。至若
X16n0317_p0711a02║以方涉世，變化類分，以世涉方，遷流不止，三世四
X16n0317_p0711a03║方，宛成十二，此即世界顛倒之因也。是故下。明倒
X16n0317_p0711a04║相。葢世是動相，界是定位。動相有三，定位惟四，即
X16n0317_p0711a05║聲香味觸是也。以色是實體，法是空體，此二無位
X16n0317_p0711a06║攝在諸塵，如身等之類皆具故也。假如妄境動時
X16n0317_p0711a07║必有聲到，故耳因之為注，眼因之為睨，鼻因之為
X16n0317_p0711a08║畜，口因之為說，身因之為動，意因之為悅。又悅之
X16n0317_p0711a09║不已，意隨之狂，身隨之舞，乃至眼瞤耳熱之類，謂
X16n0317_p0711a10║之六亂想，一時起矣。且不特聲為然，須知香味觸
X16n0317_p0711a11║亦猶然也。順境如此，而逆境亦是如此。只一妄想
X16n0317_p0711a12║流在三世四方，各各窮十二變為一旋復，旋復即
X16n0317_p0711a13║輪轉也。又如一念無明風動，心火必炎，口涎必流，
X16n0317_p0711a14║舉身不寧之類，此是業相內分四大之應也。若是
X16n0317_p0711a15║風括海湧，樹拔山崩之類，此是業性外分四大之
X16n0317_p0711a16║應也。然此內分外分無非總一妄想遷變，即世界
X16n0317_p0711a17║顛倒之相也。△四、別釋十二類生三。一、總標。
X16n0317_p0711a18║乘此輪轉顛倒相故（至）若非有想若非無想。
X16n0317_p0711a19║若論世界顛倒則從眾生起，由迷本圓明是生虗
X16n0317_p0711a20║妄故。今辯眾生則從世界起，由展轉發生熏以成
X16n0317_p0711a21║業故，故曰乘此輪轉顛倒相故。下列十二類生，即
X16n0317_p0711a22║是明其顛倒見也。何以知其然也？假如聲來耳畔
X16n0317_p0711a23║時聞，則聞於覺，覺則更無餘事矣。今則不然，迷本
X16n0317_p0711a24║圓明遂生邪染，於是或有聲上攀緣樂著，墮於想
X16n0317_p0711b01║蘊感生卵類；或有聲上生出知見，墮於情有感生
X16n0317_p0711b02║胎類；又或於聲上留連痴愛，墮於取趣感生溼類；
X16n0317_p0711b03║又或於聲上厭故欣新，墮於假託感生化類；更有
X16n0317_p0711b04║於聲上計有計無各成四句，墮於邪見其成八倒。
X16n0317_p0711b05║此等眾生總以想等為因，以卵胎等為果，且一聲
X16n0317_p0711b06║上如此生情生計，餘香味觸亦莫不生情生計，流
X16n0317_p0711b07║於三世四方，各各窮十二變為一旋復，此是眾生
X16n0317_p0711b08║業果差別之相，無非顛倒實有其苦爾。△二、別列。
X16n0317_p0711b09║一、動類。
X16n0317_p0711b10║阿難由因世界虗妄輪迴（至）魚鳥龜蛇其類充塞。
X16n0317_p0711b11║由因者，承上文而言也。上文云：從畢竟無，成究竟
X16n0317_p0711b12║有。又云：是有所有，非因所因。此顛倒所由因也。今
X16n0317_p0711b13║觀虗妄之想非因，無奈境風搖動，境風則是所因
X16n0317_p0711b14║矣。葢所因是有，有必有待而然，氣得合之，是為所
X16n0317_p0711b15║有也。由是之因，卵屬得以生焉。然其類非一種也，
X16n0317_p0711b16║想非一緒也。今言八萬四千者，不過約其業滿成
X16n0317_p0711b17║數爾。以業滿故，乘風則飛，乘氣則沉，此流類不同
X16n0317_p0711b18║矣。流類不同，虗妄顛倒之想則一，由是世間魚鳥
X16n0317_p0711b19║龜蛇充塞不盡焉。羯邏藍，此云凝滑，即胎卵未分
X16n0317_p0711b20║之位也。△二欲類。
X16n0317_p0711b21║由因世界雜染輪迴（至）人畜龍仙其類充塞。
X16n0317_p0711b22║雜染者，不一其貪也。貪性非因，無奈欲火煩動，欲
X16n0317_p0711b23║火則是所因矣。葢所因是有，有必有待而然，愛水
X16n0317_p0711b24║滋而合之，是為所有也。由是之因，胎屬得以生焉。
X16n0317_p0711c01║然其類非一種也，情非一緒也。今言八萬四千者，
X16n0317_p0711c02║不過約其業滿成數爾。以業滿故，含五常之性則
X16n0317_p0711c03║生竪類，含邪僻之性則生橫類，此流類不同矣。流
X16n0317_p0711c04║類不同，雜染顛倒則一，於是世間人畜龍仙充塞
X16n0317_p0711c05║不盡焉。過蒲曇，此云疱，即胎卵初分之位也。△三
X16n0317_p0711c06║趣類。
X16n0317_p0711c07║由因世界執著輪迴（至）含蠢蠕動其類充塞。
X16n0317_p0711c08║執是執持，著是取著，謂凡見物則取著執持不捨
X16n0317_p0711c09║也。不知執著元是非因，無奈渴愛奔流趣境，渴愛
X16n0317_p0711c10║即是所因矣。葢所因是有，有必有待而然，如流沫
X16n0317_p0711c11║煦煖，皆得以合感，是為所有也。翻覆即展轉之意，
X16n0317_p0711c12║由因渴愛不捨，故得展轉趣生爾。蔽尸此云軟肉，
X16n0317_p0711c13║此類不入胎分，故無前位，但得溼煖處即生，故無
X16n0317_p0711c14║定屬也。△四假類。
X16n0317_p0711c15║由因世界變易輪迴（至）轉蛻飛行其類充塞。
X16n0317_p0711c16║變即變遷，易是易常，謂心性易常，隨境變遷，倐焉
X16n0317_p0711c17║於此，忽焉於彼，是受變易身也。此變易元是非因，
X16n0317_p0711c18║無奈假託不實，假託即是所因矣。葢所因是有，有
X16n0317_p0711c19║必有待而然，如地性覺觸，得以合之，是為所有也。
X16n0317_p0711c20║新故乃是取一捨一之意，葢化生之類，離其故質，
X16n0317_p0711c21║應其新受，謂之離應也。羯南，此云硬肉。轉蛻者，如
X16n0317_p0711c22║蟲為蝶則轉行為飛，雀為蛤則蛻飛為潛之類是
X16n0317_p0711c23║也。△五障類。
X16n0317_p0711c24║由因世界留礙輪迴（至）休咎精明其類充塞。
X16n0317_p0712a01║執色是有，有是心地之礙，是為障也。以障蔽故，欲
X16n0317_p0712a02║求明著，遂感精耀之類，懸象於世，如星辰、日月、著
X16n0317_p0712a03║草、靈龜，凡一切精爽神明之物，此等皆能為災祥
X16n0317_p0712a04║禍福，以應人之休咎云。又羯南、不局、硬肉之類，有
X16n0317_p0712a05║情無情，隨相之通稱也。△六惑類。
X16n0317_p0712a06║由因世界銷散輪迴（至）空散銷沉其類充塞。
X16n0317_p0712a07║執色是空，空得銷散諸有，歸之於無，是為惑也。以
X16n0317_p0712a08║惑故結暗為陰隱，如外道之無想，有情之愚蔽，及
X16n0317_p0712a09║頑空無色等是矣。空散銷沉者，凡感此類精神，敝
X16n0317_p0712a10║之於上，則為空散，敝之於下，則為銷沉，總歸之空
X16n0317_p0712a11║亡田地爾。△七影類。
X16n0317_p0712a12║由因世界罔象輪迴（至）神鬼精靈其類充塞。
X16n0317_p0712a13║罔者，無也。象者，有也。謂之有則又𦕈而不可見，謂
X16n0317_p0712a14║之無則又信而可徵，故曰罔象也。此愚氓無知，外
X16n0317_p0712a15║託影響，內專信憶，可憐本有正覺之性，而墮虗無
X16n0317_p0712a16║神鬼之趣，是非顛倒耶。△八癡類。
X16n0317_p0712a17║由因世界愚鈍輪廻（至）土木金石其類充塞。
X16n0317_p0712a18║性有所蔽曰愚，心無所用曰鈍。謂修齡冀永，托想
X16n0317_p0712a19║歸無。莊子：身如槁木，心如死灰。即痴頑無用之類
X16n0317_p0712a20║也。△九偽類。
X16n0317_p0712a21║由因世界相待輪迴（至）以蝦為目其類充塞。
X16n0317_p0712a22║相待者，如影為形之待，罔兩又為影之待。又自非
X16n0317_p0712a23║有色，見有色即染；自非有相，見有相即生。所謂展
X16n0317_p0712a24║轉憑依，展轉虗偽矣。△十性類。
X16n0317_p0712b01║由因世界相引輪迴（至）呪詛厭生其類充塞。
X16n0317_p0712b02║相引者，即方士所煉符水呪訣，及刻人形等，隨引
X16n0317_p0712b03║一事，以為煉法煉性，以成厭禱，能呼召神仙，能役
X16n0317_p0712b04║使鬼物，種種邪術，欺世害人。不知此等，實實無有
X16n0317_p0712b05║外物能為呼召，縱有所成，還是自己邪罔顛倒，業
X16n0317_p0712b06║力所成也。△十一、罔類。
X16n0317_p0712b07║由因世界合妄輪迴（至）異質相成其類充塞。
X16n0317_p0712b08║以妄合妄，是誣罔之也。以誣罔故，彼彼成虗，彼彼
X16n0317_p0712b09║成異。葢因地中只知誣罔以欺世，不知誣罔以欺
X16n0317_p0712b10║自，遂致種類承訛，心性失真矣。蒲盧，細腰蜂也，又
X16n0317_p0712b11║名蠮螉。取桑蟲為子，呪七日成蜂，是誣罔之類也。
X16n0317_p0712b12║△十二、殺類。
X16n0317_p0712b13║由因世界怨害輪迴（至）皆遭其食其類充塞。
X16n0317_p0712b14║世間以父母生子為恩，以子食父母為怨，恩怨相
X16n0317_p0712b15║值，遂致相殺，豈不怪哉？又有想為有情，以無想為無
X16n0317_p0712b16║情，無情有情相反，遂致相害，豈非顛倒耶？△三、結成。
X16n0317_p0712b17║是名眾生十二種類。
X16n0317_p0712b18║上列十二類生者，初是情想之實，次是情想之變。
X16n0317_p0712b19║初情想之實者，如色是四大之相，五蘊之總也。葢
X16n0317_p0712b20║情非色不染，想非色不動，溼非色不流，化非色不
X16n0317_p0712b21║遷。故知色是五蘊之本，情想之實也。然五蘊有生
X16n0317_p0712b22║皆具，今以類分者，各從偏重處受生故爾。次情想
X16n0317_p0712b23║之變者，葢本是無色而作色想，如休咎精明之類
X16n0317_p0712b24║是也。本是有色而作無色想，如空沉銷散之類是
X16n0317_p0712c01║也。本是無想而作有想想，如神鬼精靈之類是也。
X16n0317_p0712c02║本是有想而作無想想，如土木金石之類是也。已
X16n0317_p0712c03║上即想所變之相。又本非有色而成色相，即水母
X16n0317_p0712c04║等是也。本非無色而成無色相，即呪詛等是也。本
X16n0317_p0712c05║非有想而成有想相，即蒲盧等是也。本非無想而
X16n0317_p0712c06║成無想相，即土梟等是也。已上即是情所變之相。
X16n0317_p0712c07║此等所變之相，與五蘊之妄，無非一虗妄顛倒所
X16n0317_p0712c08║造。修行人先要識破此類本來無有，由因迷此元
X16n0317_p0712c09║常，故受淪溺。今若一一勘破，便不被其所轉矣。
X16n0317_p0712c10║
X16n0317_p0712c11║首楞嚴經正見卷第七