X16n0318_p0806c19║
X16n0318_p0806c20║
X16n0318_p0806c21║
X16n0318_p0806c22║大佛頂如來密因脩證了義諸菩薩萬行首楞嚴經
X16n0318_p0806c23║卷第四。
X16n0318_p0806c24║爾時，富樓那彌多羅尼子在大眾中即從座起，偏袒
X16n0318_p0807a01║右肩，右膝著地，合掌恭敬而白佛言：大威德世尊，善
X16n0318_p0807a02║為眾生敷演如來第一義諦。世尊常推說法人中我
X16n0318_p0807a03║為第一，今聞如來微妙法音，猶如聾人逾百步外聆
X16n0318_p0807a04║於蚊蚋，本所不見，何況得聞？佛雖宣明令我除惑，今
X16n0318_p0807a05║猶未詳斯義究竟無疑惑地。世尊，如阿難輩，雖則開
X16n0318_p0807a06║悟，習漏未除。我等會中登無漏者，雖盡諸漏，今聞如
X16n0318_p0807a07║來所說法音，尚紆疑悔。世尊，若復世間一切根、塵、陰、
X16n0318_p0807a08║處、界等，皆如來藏清淨本然，云何忽生山河大地諸
X16n0318_p0807a09║有為相，次第遷流，終而復始？又如來說地、水、火、風本
X16n0318_p0807a10║性圓融，周徧法界，湛然常住。世尊，若地性徧，云何容
X16n0318_p0807a11║水？水性周徧，火則不生，復云何明水、火二性俱徧虗
X16n0318_p0807a12║空，不相凌滅？世尊，地性障礙，空性虗通，云何二俱周
X16n0318_p0807a13║徧法界？而我不知是義攸往，惟願如來宣流大慈，開
X16n0318_p0807a14║我迷雲及諸大眾。作是語已，五體投地，欽渴如來無
X16n0318_p0807a15║上慈誨。
X16n0318_p0807a16║通曰：如來藏妙真如性，名第一義諦。微妙圓融，要
X16n0318_p0807a17║在心悟。能悟之者，拈來無不是，用處不生疑。一超
X16n0318_p0807a18║即入，何假功勳？如阿難輩，習漏未除，已破麤惑，而
X16n0318_p0807a19║細惑尚在。會中登無漏者，雖斷煩惱障，而所知障
X16n0318_p0807a20║尚在。滯在功勳位中，安能領悟最上第一義諦？彼
X16n0318_p0807a21║諸相虗妄，本自不生，而今疑其生矣。四大清淨，如
X16n0318_p0807a22║摩尼珠，隨方現色，似有青黃赤白，而本無有，今疑
X16n0318_p0807a23║其相凌奪矣。滿慈子非執相以難性，葢於本性圓
X16n0318_p0807a24║融，湛然常住處生疑。彼業已登無漏，於無漏中，徒
X16n0318_p0807b01║見其湛，未見其妙湛也；徒見其住，未見其無住也。
X16n0318_p0807b02║趙州云：諸方難見易識，我這裏易見難識。則所云
X16n0318_p0807b03║猶如聾人，逾百步外，聆於蚊蚋，豈虗語哉？長水璿
X16n0318_p0807b04║法師問瑯琊覺和尚：清淨本然，云何忽生山河大
X16n0318_p0807b05║地？覺云：清淨本然，云何忽生山河大地？璿於此有
X16n0318_p0807b06║省。且道答他語，不答他語？若道答他，作何道理會？
X16n0318_p0807b07║若道不答他，何為遽省去？天童頌云：見有不有，翻
X16n0318_p0807b08║手覆手。瑯琊山裏人，不落瞿曇後。又僧問韶國師：
X16n0318_p0807b09║一切山河大地，從何而起？韶云：此問從何而來？可
X16n0318_p0807b10║謂劈腹剜心。
X16n0318_p0807b11║爾時，世尊告富樓那及諸會中漏盡無學諸阿羅漢：
X16n0318_p0807b12║如來今日普為此會宣勝義中真勝義性，令汝會中
X16n0318_p0807b13║定性聲聞及諸一切未得二空迴向上乘阿羅漢等，
X16n0318_p0807b14║皆獲一乘寂滅場地真阿練若（此云無喧雜）正修行處。汝
X16n0318_p0807b15║今諦聽，當為汝說。富樓那等欽佛法音，默然承聽。佛
X16n0318_p0807b16║言：富樓那！如汝所言清淨本然，云何忽生山河大地？
X16n0318_p0807b17║汝常不聞如來宣說性覺妙明、本覺明妙？富樓那言：
X16n0318_p0807b18║唯然，世尊！我常聞佛宣說斯義。
X16n0318_p0807b19║通曰：如來藏為勝諦第一義，此云真勝義。性則直
X16n0318_p0807b20║指山河生起之源，令人於源頭覰破，當下便自見
X16n0318_p0807b21║性。定性聲聞雖無諠諍，而寂滅非真，以未證諸法
X16n0318_p0807b22║本自寂滅故。阿羅漢雖得人空，未得法空，躭於空
X16n0318_p0807b23║寂，未能回向上乘故。至此皆獲一乘，更無餘乘入
X16n0318_p0807b24║佛知見，乃為正脩行處也。於性覺則曰妙明，其體
X16n0318_p0807c01║本自妙而常明，不因他以有明者也。於本覺則曰
X16n0318_p0807c02║明妙，由不思議熏脩之力，明知我有是性覺之妙
X16n0318_p0807c03║者也。即妙而明，非不明矣。即明而妙，又不滯於明
X16n0318_p0807c04║矣。正是當陽顯露處。若覺明便落情識，離覺無明，
X16n0318_p0807c05║豈得為妙？故曰：覺明為咎。趙州上堂：至道無難，唯
X16n0318_p0807c06║嫌揀擇。纔有言語，是揀擇，是明白。老僧不在明白
X16n0318_p0807c07║裏，是汝諸人還護惜也無？時有僧問：既不在明白
X16n0318_p0807c08║裏，護惜箇甚麼？州曰：我亦不知。僧云：和尚既不知，
X16n0318_p0807c09║為甚麼道不在明白裏？州曰：問事即得，禮拜了退。
X16n0318_p0807c10║雪竇頌云：至道無難，言端語端。一有多種，二無兩
X16n0318_p0807c11║般。天際日上月下，檻前山深水寒。髑髏識盡喜何
X16n0318_p0807c12║立，枯木龍吟銷未乾。難難，揀擇明白君自看。趙州
X16n0318_p0807c13║道不在明白裏，是他純是妙則境界，却教人護惜，
X16n0318_p0807c14║略通箇明妙底消息。這僧窺見趙州脈路，要與重
X16n0318_p0807c15║重發明，乃問：既不在明白裏，護惜箇甚麼？州曰：我
X16n0318_p0807c16║亦不知，灼然明妙。又問：和尚既不知，為甚麼却道
X16n0318_p0807c17║不在明白裏，灼然妙明？趙州深許這僧有些見處，
X16n0318_p0807c18║問事儘得在，却教禮拜了退。連累這僧，都不在明
X16n0318_p0807c19║白裏，更說甚揀擇？雪竇欲與趙州翻案，要揀擇，要
X16n0318_p0807c20║明白。三祖信心銘云：至道無難，唯嫌揀擇。趙州著
X16n0318_p0807c21║語云：纔有語言，是揀擇，是明白，恐落言詮，便屬二
X16n0318_p0807c22║義。若是見徹底人，即言語也不妨，所以道言端語
X16n0318_p0807c23║端。若離言語，歸在一處，正是枯木巖前差路多，故
X16n0318_p0807c24║有多種。若見得頭頭是道，雖言語支離，却無兩般。
X16n0318_p0808a01║所以天際日月，檻前山水，總是這一箇，刀斧也劈
X16n0318_p0808a02║不開。到此分劑，喜識俱盡，枯木龍吟，渾然一妙明
X16n0318_p0808a03║真際，豈容易致得？故曰：難難。若猶帶喜在，猶帶識
X16n0318_p0808a04║在，名乾不盡，猶是覺明用事。所謂清光照眼似迷
X16n0318_p0808a05║家，明白轉身還墮位是也。是可無揀擇無明白乎
X16n0318_p0808a06║哉？曰：君自看。正欲審定此揀擇，此明白，果與至道
X16n0318_p0808a07║相當否也？三祖曰：但莫愛憎，洞然明白。趙州曰：不
X16n0318_p0808a08║在明白裏。雪竇曰：揀擇明白君自看。言人人殊，可
X16n0318_p0808a09║謂同參。
X16n0318_p0808a10║佛言：汝稱覺明，為復性明稱名為覺？為覺不明稱為
X16n0318_p0808a11║明覺？富樓那言：若此不明名為覺者，則無所明。佛言：
X16n0318_p0808a12║若無所明則無明覺，有所非覺無所非明，無明又非
X16n0318_p0808a13║覺湛明性，性覺必明妄為明覺。
X16n0318_p0808a14║通曰：妙之一字，佛所自秘。拈却妙字，但論覺明，直
X16n0318_p0808a15║得十年分疏不下。為性體本明，即昭昭靈靈者，而
X16n0318_p0808a16║直名之為覺乎？則墮在明邊。為覺體闇然，有不明
X16n0318_p0808a17║處，特加一明字，稱為明覺乎？則墮在不明邊。兩邊
X16n0318_p0808a18║俱是荊棘，如何是出身之路？富樓那縱善說法，豈
X16n0318_p0808a19║能以無所明而名為覺？故謂若此不明之體，亦名
X16n0318_p0808a20║為覺。既無能明，則無所明，斷斷乎性體本明，方名
X16n0318_p0808a21║為覺也。明既有所，便是背覺合塵，於性覺離塵之
X16n0318_p0808a22║妙，相去遠矣。若見其妙，必且曰：如來說性覺妙明，
X16n0318_p0808a23║即妙而明，非不明也。本覺明妙，即明而妙，則又非
X16n0318_p0808a24║明也。非明非不明，離此二途，方名性覺。世尊因其
X16n0318_p0808b01║不達此，故告之曰：若汝執言，必有所明，方稱明覺。
X16n0318_p0808b02║若無所明，則無明覺。是覺以明不明為存亡也。豈
X16n0318_p0808b03║知真覺獨立，遠離能所者乎？若明有所，已離覺位，
X16n0318_p0808b04║而不得謂覺矣。若執覺無所，則照燭安施，而不得
X16n0318_p0808b05║謂明矣。若一切不明，則是無記性，又非真覺。妙湛
X16n0318_p0808b06║明性，覺湛明性，無明而無乎不明，非頑空可比。是
X16n0318_p0808b07║性覺任運徧知，必然有明。若執定必明，妄生分別，
X16n0318_p0808b08║計著不忘，即為明覺。覺必因明，非妙明也。有所無
X16n0318_p0808b09║所，總未離所。無明必明，總未離能。性覺之妙，豈若
X16n0318_p0808b10║是哉？趙州問南泉：如何是道？泉云：平常心是道。州
X16n0318_p0808b11║曰：還可趨向也無？泉曰：擬向即乖。州曰：不擬爭知
X16n0318_p0808b12║是道？泉曰：道不屬知，不屬不知。知是妄覺，不知是
X16n0318_p0808b13║無記。若直達不疑之道，猶如太虗，廓然蕩豁，豈可
X16n0318_p0808b14║強是非耶？州於言下契理。若南泉、趙州，却有如許
X16n0318_p0808b15║妙解。惜富樓那猶在理障，不免向第二頭分疏。
X16n0318_p0808b16║覺非所明，因明立所，所既妄立，生汝妄能。無同異中，
X16n0318_p0808b17║熾然成異，異彼所異，因異立同，同異發明，因此復立
X16n0318_p0808b18║無同無異。如是擾亂，相待生勞，勢久發塵，自相渾濁，
X16n0318_p0808b19║由是引起塵勞煩惱，起為世界，靜成虗空。虗空為同？
X16n0318_p0808b20║世界為異？彼無同異，真有為法。
X16n0318_p0808b21║通曰：覺湛明性，不動周徧，豈有方所？既不落方所，
X16n0318_p0808b22║即無同異。此無同異，真無為法也。馬鳴曰：若心有
X16n0318_p0808b23║動，非真了知。動且不可，況有所乎？一念妄動，認明
X16n0318_p0808b24║立所，所立而真覺隱矣。所既妄立，因分別之，曰此
X16n0318_p0808c01║是所。然能為此者，能也；其分別者，所；而能分別者，
X16n0318_p0808c02║又能也。能所既立，同異即形。能必異所，所必異能。
X16n0318_p0808c03║本一真覺，本無同異，而熾然成異。若此者，則因明
X16n0318_p0808c04║立所之故也，豈但成異而已？欲異異相，又立同名。
X16n0318_p0808c05║以動則有異，靜唯一同。異者，異此無同異之覺也；
X16n0318_p0808c06║同者，同此無同異之覺也。於中發明，以為異又同，
X16n0318_p0808c07║以為同又異，因此復立無同無異。由不生不滅與
X16n0318_p0808c08║生滅和合，而成阿賴耶識，非一非異。以為同，則五
X16n0318_p0808c09║識攬境，六識分別，七識染污；以為異，則五識乃其
X16n0318_p0808c10║相分。六識非相分不立，七識非分別無有。此無同
X16n0318_p0808c11║無異，純是識興前無，同異逈別。前無同異，非有立
X16n0318_p0808c12║也，乃不生不滅真性。此無同異，見所立也，乃生滅
X16n0318_p0808c13║種子。唯有能所同異影子含藏其中，便為世界眾
X16n0318_p0808c14║生業果胚胎。故有同相，有異相，有無同無異相。如
X16n0318_p0808c15║是擾亂，能所相待，同異相形，不得清淨，故有勞相。
X16n0318_p0808c16║勞相即無明。勞久發塵，自相渾濁。混雜真性曰渾，
X16n0318_p0808c17║汩清淨體曰濁。由是引起塵勞煩惱，見思二惑。由
X16n0318_p0808c18║煩惱故，變起依正二報。動成世界，靜成虗空。虗空
X16n0318_p0808c19║即上因異立同，雖無能所，却是頑空。世界即上熾
X16n0318_p0808c20║然成異，動為世體，異為界體。有能有所，純是動境。
X16n0318_p0808c21║此有同有異，指依報也，固是有為粗迹。彼眾生正
X16n0318_p0808c22║報，以有心性故，非如世界之異。以有色相故，非如
X16n0318_p0808c23║虗空之同。然所有生滅，能無生滅。究竟能有生滅，
X16n0318_p0808c24║而離能所者無生滅。至無生滅，無同無異，亦皆有
X16n0318_p0809a01║為法也。識有分別故有為，智無分別故無為。有為
X16n0318_p0809a02║故有業果諸有為相，無為即無業果諸有為相。山
X16n0318_p0809a03║河大地，本自不生。只因明立所，從妄見有。爾僧問
X16n0318_p0809a04║雪居膺禪師：山河大地，從何而有？膺曰：從妄想有。
X16n0318_p0809a05║僧曰：與某甲想出一錠金，得麼？膺便休去，僧不肯。
X16n0318_p0809a06║後雲門云：已是葛藤，不能折合得。待伊道想出一
X16n0318_p0809a07║錠金，得麼？拈拄杖便打。此是何等作用？故雲門以
X16n0318_p0809a08║拄杖示眾云：拄杖子化為龍，吞却乾坤了也。山河
X16n0318_p0809a09║大地，甚處得來？雪竇頌云：拄杖子，吞乾坤，徒說桃
X16n0318_p0809a10║華浪奔。燒尾者不在拏雲攫霧，曝腮者何必喪膽
X16n0318_p0809a11║驚魂。拈了也，聞不聞，直須灑灑落落，休更紛紛紜
X16n0318_p0809a12║紜。七十二棒且輕恕，一百五十難放君。師驀拈拄
X16n0318_p0809a13║杖下座，大眾一時走散。於斯徹去，豈但山河依舊，
X16n0318_p0809a14║抑且覺明無出頭處。
X16n0318_p0809a15║覺明空昧，相待成搖，故有風輪執持世界。因空生搖，
X16n0318_p0809a16║堅明立礙，彼金寶者，明覺立堅，故有金輪保持國土。
X16n0318_p0809a17║堅覺寶成，搖明風出，風金相摩，故有火光為變化性。
X16n0318_p0809a18║寶明生潤，火光上烝，故有水輪含十方界。火騰水降，
X16n0318_p0809a19║交發立堅，濕為巨海，乾為洲潬。以是義故，彼大海中
X16n0318_p0809a20║火光常起，彼洲潬中江河常注。水勢劣火，結為高山，
X16n0318_p0809a21║是故山石擊則成𦦨，融則成水。土勢劣水，抽為草木，
X16n0318_p0809a22║是故林藪遇燒成土，因絞成水。交妄發生，遞相為種，
X16n0318_p0809a23║以是因緣，世界相續。
X16n0318_p0809a24║通曰：清淨本然，云何忽生山河大地？前地水火風
X16n0318_p0809b01║空五大，皆如來藏，清淨本然，周徧法界，循業發現，
X16n0318_p0809b02║寧有方所？其發現者，由眾生業力之故也。眾生業
X16n0318_p0809b03║力，由無明始，為無妙湛總持。一念忽動，覺既離空
X16n0318_p0809b04║生明，空亦離覺生昧。覺明發識，識精湛不搖處，即
X16n0318_p0809b05║水也。空昧結色，即土也。相待成搖，為風為水，即土
X16n0318_p0809b06║尅水而生木也。因空昧之土，生搖為木，而覺明不
X16n0318_p0809b07║搖，便成堅礙，即木尅土而生金也。金與木合生火，
X16n0318_p0809b08║故曰：風金相摩，則有火光。火與金合生水，故曰：火
X16n0318_p0809b09║光上烝，則有水輪。水與火合生土，火騰水降，而洲
X16n0318_p0809b10║潬生焉。土與水合復生木，土劣水強，而草木滋焉。
X16n0318_p0809b11║巽為風為木，風者，其木之性也。前相待成搖，故有
X16n0318_p0809b12║風輪，但有木之性爾。至抽為草木，則居然有形之
X16n0318_p0809b13║木矣。五行以生尅為夫婦，以相生為父子。子由婦
X16n0318_p0809b14║生，必夫劣，然後陰陽和而生子，子生而父母之氣
X16n0318_p0809b15║存焉。故山石可以成𦦨，可以成水，由水尅火之所
X16n0318_p0809b16║成也。草木可以成土，可以成水，由土尅水之所成
X16n0318_p0809b17║也。推之萬物，莫不皆然。余甞以易配之，若合符節。
X16n0318_p0809b18║信乎，先聖後聖，其揆一也。覺明發識，為最初湛元，
X16n0318_p0809b19║其天一生水義乎。水生東方震巽之木，木生南方
X16n0318_p0809b20║離火，火生西南坤土，土生西方兌金，而西北乾金
X16n0318_p0809b21║復生北方坎水，如環無端，遞相為種。故曰：帝出乎
X16n0318_p0809b22║震，齊乎巽。震，動也。巽為風，非相待成搖之旨乎？震
X16n0318_p0809b23║為木，兌為金，東西相對而為夫婦，火於是乎生焉，
X16n0318_p0809b24║非即風金相摩之旨乎？離為火，坎為水，南北相對
X16n0318_p0809c01║而為夫婦，土於是乎生焉，非即交發立堅之旨乎？
X16n0318_p0809c02║坤為地，艮為山，均屬土，萬物之所成始而成終也。
X16n0318_p0809c03║故春夏萬物發生，恒於地上而可見；秋冬萬物收
X16n0318_p0809c04║斂，恒於地下而不可見。此河圖所以成變化，行鬼
X16n0318_p0809c05║神，不但妙契流行之用，而亦脗合生起之源。如此
X16n0318_p0809c06║世界最下依風輪住，大地最下依金輪住。土與金
X16n0318_p0809c07║同是堅性，俱屬地。大火不言輪而言變化性者，在
X16n0318_p0809c08║外界則諸大為所遷革，在內界則諸大隨之生滅。
X16n0318_p0809c09║火能鎔散，成熟萬物，故曰為變化性。俱舍論謂：有
X16n0318_p0809c10║情業增上力，先於最下依止虗空，有風輪生。風輪
X16n0318_p0809c11║之上，次有水輪。水輪之上，方有金輪。與此稍異。彼
X16n0318_p0809c12║約安立，自下升上，以成其次。此約生起，不妨錯綜
X16n0318_p0809c13║言之。仰山湧和尚示眾云：一言說盡山河。僧便問：
X16n0318_p0809c14║如何是一言？山以火筯插向爐邊，却收舊處。投子
X16n0318_p0809c15║頌曰：一句稱提萬象分，摩竭空自掩重門。當初衲
X16n0318_p0809c16║子微開眼，插筯爐邊當火焚。若是大徹悟人，視三
X16n0318_p0809c17║界起滅於大覺之中，真同漚生漚滅爾。而況本自
X16n0318_p0809c18║無生，覓三界相，了不可得。
X16n0318_p0809c19║復次富樓那！明妄非他，覺明為咎。所妄既立，明理不
X16n0318_p0809c20║踰。以是因緣，聽不出聲、見不超色，色香味觸六妄成
X16n0318_p0809c21║就。由是分開見覺聞知，同業相纏合離成化，見明色
X16n0318_p0809c22║發、明見想成，異見成憎、同想成愛，流愛為種、納想為
X16n0318_p0809c23║胎，交遘發生吸引同業，故有因緣生羯羅藍（此云凝滑）、遏
X16n0318_p0809c24║蒲曇（此云泡）等。胎卵濕化隨其所應，卵唯想生、胎因情
X16n0318_p0810a01║有，濕以合感、化以離應，情想合離更相變易，所以受
X16n0318_p0810a02║業逐其飛沉。以是因緣，眾生相續。
X16n0318_p0810a03║通曰：世界以空昧為體，想澄成國土是也。眾生以
X16n0318_p0810a04║覺明為性，知覺乃眾生是也。空昧因覺明而顯，故
X16n0318_p0810a05║世界由眾生業力而成。二者相續，皆覺明為咎。是
X16n0318_p0810a06║因明立所之妄，非他四大等生。只因認覺為明，遂
X16n0318_p0810a07║有所明。所屬相分，能屬見分。四大在器界，為疎相
X16n0318_p0810a08║分。四大在根身，為親相分。所妄既立，遂使六根隔
X16n0318_p0810a09║礙。而見分中明，理不相踰越。本一圓融寶覺分，為
X16n0318_p0810a10║見覺聞知，根塵識三，引起妄業。於是同業相纏，因
X16n0318_p0810a11║父母己三者業同，而成胎卵。有情之物，合離成化，
X16n0318_p0810a12║不由父母，但由己業，而成合濕離化之物。其所以
X16n0318_p0810a13║吸引同業者，皆見明為之崇也。以妄心見妄境，而
X16n0318_p0810a14║色由見發，無見則無色矣。以妄見逐妄色，而想由
X16n0318_p0810a15║見成，無見則無想矣。見結為想，識已成情。故同業
X16n0318_p0810a16║相引之際，異見成憎，父為所憎境也。同想成愛，母
X16n0318_p0810a17║為所愛境也。女人託胎者反是。想流為愛，愛則不
X16n0318_p0810a18║離，種於是乎生焉。故愛為輪迴之本。母既納想，想
X16n0318_p0810a19║結為氣，胎於是乎成焉。故想為傳命之媒。交遘發
X16n0318_p0810a20║生，精血和合。一七凝滑，二七皰，三七軟肉，四七堅
X16n0318_p0810a21║肉，五七形位。胎卵皆然。濕化則不必有凝滑與皰
X16n0318_p0810a22║也。卵生何以居首？想念初動，情愛後起，而卵又兼
X16n0318_p0810a23║胎，濕化故也。人亦兼四種生。如毗舍佉彌羅母，三
X16n0318_p0810a24║十二子，皆卵生。揜鵲羅婆利頂，生輪轉聖王，名濕
X16n0318_p0810b01║生。佛與四眾遊行比丘尼中，有比丘尼，名阿羅婆，
X16n0318_p0810b02║地中化生。故知情變為想，合變為離，原無定業；卵
X16n0318_p0810b03║易為胎，濕易為化，亦無定質；逐其飛沉，隨其所應，
X16n0318_p0810b04║又無定趣。但以想愛為因，父母為緣，而眾生相續，
X16n0318_p0810b05║於是乎無窮矣。大同濟訪龐居士，士曰：憶在母胎
X16n0318_p0810b06║時，有一則語舉似阿師，不得作道理主持。濟曰：猶
X16n0318_p0810b07║是隔生也。士曰：向道不得作道理。濟曰：驚人之句，
X16n0318_p0810b08║爭得不怕？士曰：如師見解，可謂驚人。濟曰：不作道
X16n0318_p0810b09║理，却作道理。士曰：不但隔一生兩生。濟曰：粥飯底
X16n0318_p0810b10║僧，一任檢責。士鳴指三下。又歸宗可宣禪師，因郡
X16n0318_p0810b11║守恚師不為禮，窘甚，遂作書寄郭功甫曰：某世緣
X16n0318_p0810b12║尚有六年，奈州主抑逼，當寄餘喘，託生公家，願無
X16n0318_p0810b13║見阻。功甫閱書驚喜，且領之。中夜，其妻夢間見師
X16n0318_p0810b14║入其寢，失聲曰：此不是和尚來處。功甫撼而問之，
X16n0318_p0810b15║妻詳以告，呼燈取書示之，相笑不已，遂孕。及生，乃
X16n0318_p0810b16║名宣老，期年記問如昔。至三歲，白雲端抵其家，始
X16n0318_p0810b17║見之，曰：吾姪來也。端曰：與和尚相□□年。宣倒指
X16n0318_p0810b18║曰：四年矣。端曰：甚處相別？曰：白蓮莊上。端曰：何以
X16n0318_p0810b19║為驗？曰：爹爹媽媽，明日請和尚齋。忽聞推車聲，端
X16n0318_p0810b20║問：門外是甚麼聲？宣以手作推車勢，端曰：過後如
X16n0318_p0810b21║何？曰：平地兩條溝。果六周無疾而逝。葢由宣老平
X16n0318_p0810b22║日不作道理主持，故雖隔生，尚自惺惺乃爾，若有
X16n0318_p0810b23║絲毫覺明情想挂於胸中，幾被白雲端勘破。
X16n0318_p0810b24║富樓那，想愛同結愛不能離，則諸世間父母子孫相
X16n0318_p0810c01║生不斷，是等則以欲貪為本；貪愛同滋貪不能止，則
X16n0318_p0810c02║諸世間卵胎濕化，隨力強弱遞相吞食，是等則以殺
X16n0318_p0810c03║貪為本；以人食羊，羊死為人，人死為羊，如是乃至十
X16n0318_p0810c04║生之類，死死生生互來相噉，惡業俱生窮未來際，是
X16n0318_p0810c05║等則以盜貪為本；汝負我命，我還汝債，以是因緣經
X16n0318_p0810c06║百千劫常在生死；汝愛我心，我憐汝色，以是因緣經
X16n0318_p0810c07║百千劫常在纏縛；唯殺、盜、婬三為根本，以是因緣業
X16n0318_p0810c08║果相續。富樓那，如是三種顛倒相續，皆是覺明明了
X16n0318_p0810c09║知性，因了發相從妄見生，山河大地諸有為相次第
X16n0318_p0810c10║遷流，因此虗妄終而復始。
X16n0318_p0810c11║通曰：世界屬依報，依報無情，故不結業。眾生屬正
X16n0318_p0810c12║報，正報有情，即有業也。業莫大乎殺盜婬三者，而
X16n0318_p0810c13║根從婬始。以同想成愛，異見成憎。只此愛憎，便是
X16n0318_p0810c14║作業根源。想愛不結，則猶可離。既彼此同結，則生
X16n0318_p0810c15║生世世，自不能離。父母子孫，相生不斷，皆婬為之
X16n0318_p0810c16║本。貪愛同滋，便覺有味，而殺於是乎生焉。貪味不
X16n0318_p0810c17║止，必求得之，而盜於是乎生焉。其實始於一愛，愛
X16n0318_p0810c18║不遂，則強吞為殺，陰取為盜，皆所以成其愛也。故
X16n0318_p0810c19║婬中自具殺盜二業。憎結則償債償命，常在生死。
X16n0318_p0810c20║愛結則憐心憐色，常在纏縛。是憎愛即業因，而生
X16n0318_p0810c21║死纏縛，即業果也。通上世界眾生，三種顛倒，背真
X16n0318_p0810c22║合妄，皆覺明之所生。覺明虗妄，妄立能所。故有山
X16n0318_p0810c23║河大地，世界相續，眾生業果，諸有為相，生滅滅生，
X16n0318_p0810c24║相續不已。若悟妄無自性，當體即是無生。誰為次
X16n0318_p0811a01║第遷流，誰為終而復始。而根塵處界，居然一清淨
X16n0318_p0811a02║本然，如來藏性矣。永嘉曰：了即業障本來空，未了
X16n0318_p0811a03║應須還宿債。有味哉，其言之也。雲居膺在洞山作
X16n0318_p0811a04║務，誤剗殺蚯蚓。山曰：這箇聻。膺曰：他不死。山曰：二
X16n0318_p0811a05║祖往鄴都，又作麼生。膺不對。後有僧問：和尚在洞
X16n0318_p0811a06║山剗殺蚯蚓因緣，和尚豈不是無語。膺曰：當時有
X16n0318_p0811a07║語，秪是無人證明。看他雲居三界外人，故非情想
X16n0318_p0811a08║所及，更說甚眾生業果相。
X16n0318_p0811a09║富樓那言：若此妙覺本妙覺明，與如來心不增不減，
X16n0318_p0811a10║無狀忽生山河大地諸有為相。如來今得妙空明覺，
X16n0318_p0811a11║山河大地有為習漏何當復生？佛告富樓那：譬如迷
X16n0318_p0811a12║人於一聚落惑南為北，此迷為復因迷而有？因悟而
X16n0318_p0811a13║出？富樓那言：如是迷人亦不因迷又不因悟。何以故？
X16n0318_p0811a14║迷本無根，云何因迷？悟非生迷，云何因悟？佛言：彼之
X16n0318_p0811a15║迷人正在迷時，倐有悟人指示令悟。富樓那！於意云
X16n0318_p0811a16║何？此人縱迷，於此聚落更生迷不？不也。世尊！富樓那！
X16n0318_p0811a17║十方如來亦復如是。此迷無本性畢竟空，昔本無迷
X16n0318_p0811a18║似有迷覺，覺迷迷滅覺不生迷。亦如翳人見空中華，
X16n0318_p0811a19║翳病若除華於空滅，忽有愚人於彼空華，所滅空地
X16n0318_p0811a20║待華更生。汝觀是人為愚為慧？富樓那言：空元無華
X16n0318_p0811a21║妄見生滅，見華滅空已是顛倒，敕令更出斯實狂癡，
X16n0318_p0811a22║云何更名如是狂人為愚為慧？佛言：如汝所解，云何
X16n0318_p0811a23║問言：諸佛如來妙覺明空，何常更出山河大地？又如
X16n0318_p0811a24║金鑛雜於精金，其金一純更不成雜，如木成灰不重
X16n0318_p0811b01║為木，諸佛如來菩提涅槃亦復如是。
X16n0318_p0811b02║通曰：圓覺經金剛藏菩薩問世尊曰：若諸眾生本
X16n0318_p0811b03║來成佛，何故復有一切無明？若諸無明眾生本有，
X16n0318_p0811b04║何因緣故如來復說本來成佛？十方異生本成佛
X16n0318_p0811b05║道後起無明，一切如來何時復生一切煩惱？世尊
X16n0318_p0811b06║答曰：善男子！一切世界始終生滅、前後有無、聚散
X16n0318_p0811b07║起止、念念相續、循環往復、種種取捨，皆是輪迴。未
X16n0318_p0811b08║出輪迴而辨圓覺，彼圓覺性即同流轉，若免輪迴
X16n0318_p0811b09║無有是處。今富樓那所疑與金剛藏無二，世尊但
X16n0318_p0811b10║就彼生滅之見破之，連舉四喻：一喻覺不復迷；二
X16n0318_p0811b11║喻滅不復生；三金不重鑛，再申覺不復迷之意；四
X16n0318_p0811b12║灰不重木，再申滅不復生之意。故其詞略。覺不復
X16n0318_p0811b13║迷即是菩提，滅不復生即是涅槃。此以既出輪迴
X16n0318_p0811b14║而辨圓覺，彼圓覺性即無輪迴，故曰諸佛如來菩
X16n0318_p0811b15║提涅槃亦復如是。眾生在迷，所貴一覺耳。昔本無
X16n0318_p0811b16║迷，無始之迷似迷也，當其迷時何曾忘失？故曰似
X16n0318_p0811b17║迷。今亦無覺，從迷而覺者，似覺也。當其覺時，更有
X16n0318_p0811b18║何得？故曰似覺。覺迷迷滅，乃始覺也。覺至始本不
X16n0318_p0811b19║異，唯一妙覺則不復生迷，但自不迷，覺亦無用。忠
X16n0318_p0811b20║國師問紫璘供奉：佛是阿義？璘曰：是覺義。師曰：佛
X16n0318_p0811b21║曾迷否？璘曰：不曾迷。師曰：用覺作麼？璘無對。又米
X16n0318_p0811b22║胡和尚令僧問仰山：今時人還假悟否？山曰：悟即
X16n0318_p0811b23║不無，爭奈落在第二頭何？胡深肯之。投子拈云：仰
X16n0318_p0811b24║山與麼道即得，還免得自己落麼？若免得，更有一
X16n0318_p0811c01║人大不肯在；若免不得，亦落第二頭。米胡雖然肯
X16n0318_p0811c02║他自己，還有出身之路也無？諸人試點檢看。若點
X16n0318_p0811c03║檢得出，兩人瓦解冰消；若點檢不得，且莫造次。頌
X16n0318_p0811c04║曰：碧岫峯頭借問人，指山窮處未安身。雖然免得
X16n0318_p0811c05║重陽令，爭似靈苗不犯春？後天童頌曰：第二頭分
X16n0318_p0811c06║悟破迷，快須撒手捨筌罤。功兮未盡成駢拇，智也
X16n0318_p0811c07║難知覺噬臍。兔老冰盤秋露泣，鳥寒玉樹曉風淒。
X16n0318_p0811c08║持來大仰辨真假，㾗玷全無貴白圭。總之，不得春
X16n0318_p0811c09║風華不開，及至華開又吹落。設有妙悟，亦須吐却。
X16n0318_p0811c10║富樓那，又汝問言：地、水、火、風本性圓融，周徧法界。疑
X16n0318_p0811c11║水、火性不相陵滅。又徵虗空及諸大地俱徧法界，不
X16n0318_p0811c12║合相容。富樓那，譬如虗空體非羣相，而不拒彼諸相
X16n0318_p0811c13║發揮。所以者何？富樓那，彼太虗空，日照則明，雲屯則
X16n0318_p0811c14║暗，風搖則動，霽澄則清，氣凝則濁，土積成霾，水澄成
X16n0318_p0811c15║映。於意云何？如是殊方諸有為相，為因彼生？為復空
X16n0318_p0811c16║有？若彼所生，富樓那，且日照時既是日明，十方世界
X16n0318_p0811c17║同為日色，云何空中更見圓日？若是空明，空應自照，
X16n0318_p0811c18║云何中霄雲霧之時不生光耀？當知是明非日非空，
X16n0318_p0811c19║不異空日。觀相元妄，無可指陳，猶邀空華結為空果，
X16n0318_p0811c20║云何詰其相陵滅義？觀性元真，唯妙覺明，妙覺明心
X16n0318_p0811c21║先非水火，云何復問不相容者？真妙覺明亦復如是。
X16n0318_p0811c22║汝以空明則有空現，地、水、火、風各各發明則各各現，
X16n0318_p0811c23║若俱發明則有俱現。云何俱現？富樓那，如一水中現
X16n0318_p0811c24║於日影，兩人同觀水中之日，東西各行則各有日，隨
X16n0318_p0812a01║二人去，一東一西先無準的。不應難言：此日是一，云
X16n0318_p0812a02║何各行？各日既雙，云何現一？宛轉虗妄，無可憑據。
X16n0318_p0812a03║通曰：前答清淨本然，云何忽生山河大地？以相論
X16n0318_p0812a04║則有生，從妄見生也；以性論則無生，覺不復迷也。
X16n0318_p0812a05║相元是妄，孰為陵滅？性本無生，誰不相容？故七大
X16n0318_p0812a06║皆如來藏妙真如性。如來藏本非七大，而不拒彼
X16n0318_p0812a07║七大發現。譬如虗空，體非羣相，而不拒彼諸相發
X16n0318_p0812a08║揮，一虗空耳。土積則地相現，水澄則水相現，日照
X16n0318_p0812a09║則火相現，風搖則風相現，霽澄則空相現。明暗故
X16n0318_p0812a10║屬見，氣濁故屬識。此七喻，喻七大也。七大不自生，
X16n0318_p0812a11║故非彼生；不他生，故非空有；非日非空，故非共生；
X16n0318_p0812a12║不異空日，非無因生。由此言之，本無生也。既本無
X16n0318_p0812a13║生，雖循業發現，猶如空華，空華不能結為空果，豈
X16n0318_p0812a14║有陵滅而至不相容者乎？相雖是妄，性元是真，其
X16n0318_p0812a15║清淨周徧，先非水火之形，無形則不相為礙，豈有
X16n0318_p0812a16║不相容而至陵滅者乎？七大之相既若彼，七大之
X16n0318_p0812a17║性復若此，故如來藏妙覺明心，亦猶是也。如以空
X16n0318_p0812a18║明，則有空現。以事言之，如鑿井等；以業言之，如靜
X16n0318_p0812a19║成虗空；以心言之，妄起空見，唯見一空。地、水、火、風，
X16n0318_p0812a20║亦復如是。各各發明，則各各現；若俱發明，則有俱
X16n0318_p0812a21║現。無論南山起雲，北山下雨，總於虗空無礙。即如
X16n0318_p0812a22║水中之日，東西各行，則俱有日隨之。不取信於天
X16n0318_p0812a23║上，但致疑於水中。亦如雲駛月運，舟行岸移，從妄
X16n0318_p0812a24║見生。豈可於虗妄所見，辨其是一非一，毋乃大惑
X16n0318_p0812b01║歟？或曰：地、水、火、風，現前實有，何謂虗妄？答曰：無智
X16n0318_p0812b02║人謂為實有，慧眼觀之則不然。譬如小兒見鏡中
X16n0318_p0812b03║像，歡喜欲取。大人知之，故不為所惑。諸凡夫見微
X16n0318_p0812b04║塵和合，謂為實地。有天眼者能散此地，初不可得。
X16n0318_p0812b05║故知相元虗妄也。法眼問寶資長老：古人道：山河
X16n0318_p0812b06║無隔礙，光明處處透。且作麼生是處處透底光明？
X16n0318_p0812b07║資曰：東畔打羅聲。歸宗柔別云：和尚擬隔礙，如二
X16n0318_p0812b08║尊宿問答，不為滲漏，尚被歸宗檢點。西天大耳三
X16n0318_p0812b09║藏到京云：得他心通。肅宗命忠國師試驗。師曰：汝
X16n0318_p0812b10║道老僧即今在甚麼處？藏曰：和尚是一國之師，何
X16n0318_p0812b11║得却去西川看競渡？良久再問：汝道老僧即今在
X16n0318_p0812b12║甚麼處？藏曰：和尚是一國之師，何得却在天津橋
X16n0318_p0812b13║上看弄猢猻？良久復問：汝道老僧只今在甚麼處？
X16n0318_p0812b14║藏罔測。師叱曰：這野狐精，他心通在甚麼處？藏無
X16n0318_p0812b15║對。僧問仰山：大耳三藏第三度為甚麼不見國師？
X16n0318_p0812b16║山曰：前兩度是涉境心，後入自受用三昧，所以不
X16n0318_p0812b17║見。僧舉問玄沙，沙云：汝道前兩度還見麼？又僧問
X16n0318_p0812b18║趙州：三藏第三度不見國師，未審國師在甚麼處？
X16n0318_p0812b19║州曰：在藏鼻孔上。僧後問玄沙：既在鼻孔上，為甚
X16n0318_p0812b20║麼不見？沙曰：只為太近天童。拈云：三藏不見國師
X16n0318_p0812b21║則且置，你道國師自知下落處麼？若謂自知，則百
X16n0318_p0812b22║鳥銜華，諸天供養，未有休日。且道正當恁麼時，落
X16n0318_p0812b23║在什麼處？可知國師兩度涉境心，不妨各各發明，
X16n0318_p0812b24║則各各現。若妙覺明心，自受用三昧落處且不知，
X16n0318_p0812c01║云何詰其陵滅不相容義？
X16n0318_p0812c02║富樓那！汝以色空相傾相奪於如來藏，而如來藏隨
X16n0318_p0812c03║為色空周徧法界，是故於中風動空澄、日明雲暗，眾
X16n0318_p0812c04║生迷悶背覺合塵，故發塵勞有世間相。我以妙明不
X16n0318_p0812c05║滅不生合如來藏，而如來藏唯妙覺明圓照法界，是
X16n0318_p0812c06║故於中一為無量、無量為一，小中現大、大中現小，不
X16n0318_p0812c07║動道場徧十方界，身含十方無盡虗空，於一毛端現
X16n0318_p0812c08║寶王剎，坐微塵裏轉大法輪，滅塵合覺，故發真如妙
X16n0318_p0812c09║覺明性。
X16n0318_p0812c10║通曰：未出輪迴而辨圓覺，彼圓覺性即同流轉。若
X16n0318_p0812c11║免輪迴，無有是處。即此段以色空傾奪之相辨如
X16n0318_p0812c12║來藏，而如來藏性隨為色空流轉法界。欲免世間
X16n0318_p0812c13║塵勞，無有是處。眾生迷悶，不達色空本吾一體，為
X16n0318_p0812c14║形所拘，觸處成礙。以背覺故，雖明不妙，故謂之迷。
X16n0318_p0812c15║塵屬生滅，原非本有。覺非生滅，不假外來。非本有
X16n0318_p0812c16║故可滅，非外來故可合。真如妙覺，圓照法界。一即
X16n0318_p0812c17║一切，一切即一。縱橫自在，事事無礙。是不思議用，
X16n0318_p0812c18║非脩所成，但謂之曰發而已。達磨大師安心法門
X16n0318_p0812c19║曰：迷時人逐法，解時法逐人。解則識攝色，迷則色
X16n0318_p0812c20║攝識。但有心分別計較自心現量者，悉皆是夢。若
X16n0318_p0812c21║識心寂滅，無一動念處，是名正覺。神秀偈曰：身是
X16n0318_p0812c22║菩提樹，心如明鏡臺。時時勤拂拭，勿使惹塵埃。只
X16n0318_p0812c23║此勤拂拭，便是以生滅心合如來藏，故在門外。六
X16n0318_p0812c24║祖偈曰：菩提本無樹，明鏡亦非臺。本來無一物，何
X16n0318_p0813a01║處著塵埃。只此無一物，便是以不生不滅合如來
X16n0318_p0813a02║藏，合繼祖位。趙州上堂：如明珠在掌，胡來胡現，漢
X16n0318_p0813a03║來漢現。老僧把一枝草為丈六金身用，把丈六金
X16n0318_p0813a04║身為一枝草用。佛是煩惱，煩惱是佛。僧問：佛是誰
X16n0318_p0813a05║家煩惱？州曰：與一切人為煩惱。曰：如何得免？州曰：
X16n0318_p0813a06║用免作麼？此趙州不用滅塵，不用合覺，却能小中
X16n0318_p0813a07║現大，大中現小，足與六祖把手共行。圓照，上堂。於
X16n0318_p0813a08║一毛端現寶王剎，坐微塵裏轉大法輪。拈起拄杖
X16n0318_p0813a09║曰：這箇是塵，作麼生說箇轉法輪底道理？山僧今
X16n0318_p0813a10║日不惜眉毛，與汝諸人說破。拈起也，海水騰波，須
X16n0318_p0813a11║彌岌峇。放下也，四海晏清，乾坤肅靜。敢問諸人，拈
X16n0318_p0813a12║起即是？放下即是？當斷不斷，兩重公案。擊禪床，下
X16n0318_p0813a13║座。又尼妙總，上堂。宗乘一唱，三藏絕詮。祖令當行，
X16n0318_p0813a14║十方坐斷。二乘聞之怖走，十地到此猶疑。若是俊
X16n0318_p0813a15║流，未言而喻。設使用移星換斗底手段，施攙旗奪
X16n0318_p0813a16║鼓底機關，猶是空拳，豈有實義？向上一路，千聖不
X16n0318_p0813a17║傳。學者勞形，如猿捉影。靈山付囑，俯徇時機。演唱
X16n0318_p0813a18║三乘，各隨根器。始於鹿野苑轉四諦法輪，度百千
X16n0318_p0813a19║萬眾。山僧今日與此界地方，乃佛乃祖，山河大地，
X16n0318_p0813a20║草木叢林，現前四眾，各轉大法輪，交光相羅，如寶
X16n0318_p0813a21║絲網。若一草一木不轉法輪，則不得名為轉大法
X16n0318_p0813a22║輪。所以道：於一毛端現寶王剎，坐微塵裏轉大法
X16n0318_p0813a23║輪。乘時於其中間作無量無邊廣大佛事，周徧法
X16n0318_p0813a24║界。一為無量，無量為一。小中現大，大中現小。不動
X16n0318_p0813b01║步遊彌勒樓閣，不返聞入觀音普門。情與無情，性
X16n0318_p0813b02║相平等。不是神通妙用，亦非法爾如然。於此倜儻
X16n0318_p0813b03║分明，皇恩佛恩一時報足。且道如何是報恩一句？
X16n0318_p0813b04║天高羣象正，海闊百川潮。諸尊宿深契妙明境界，
X16n0318_p0813b05║極口宣揚，津津有味。
X16n0318_p0813b06║而如來藏本妙圓心，非心、非空、非地、非水、非風、非水，
X16n0318_p0813b07║非眼、非耳鼻舌身意，非色、非聲香味觸法，非眼識界
X16n0318_p0813b08║如是乃至非意識界，非明無明、明無明盡，如是乃至
X16n0318_p0813b09║非老、非死、非老死盡，非苦、非集、非滅、非道，非智、非得，
X16n0318_p0813b10║非檀那（此云布施）、非尸羅（此戒）、非毗梨耶（此云精進）、非羼提（此忍）、非
X16n0318_p0813b11║禪那（此定）、非般剌若（此智）、非波羅蜜多（此到彼岸），如是乃至非
X16n0318_p0813b12║怛闥阿竭（此云如來）、非阿羅訶（此云應供）、三耶三菩（此正徧知）、非大
X16n0318_p0813b13║涅槃，非常、非樂、非我、非淨，以是俱非世出世故。即如
X16n0318_p0813b14║來藏元明心妙，即心、即空、即地、即水、即風、即火，即眼、
X16n0318_p0813b15║即耳鼻舌身意，即色、即聲香味觸法，即眼識界如是
X16n0318_p0813b16║乃至即意識界，即明無明、明無明盡，如是乃至即老、
X16n0318_p0813b17║即死、即老死盡，即若、即集、即滅、即道，即智、即得，即檀
X16n0318_p0813b18║那、即尸羅、即毗梨耶、即羼提、即禪那、即般剌若、即波
X16n0318_p0813b19║羅蜜多，如是乃至即怛闥阿竭、即阿羅訶、三耶三菩、
X16n0318_p0813b20║即大涅槃，即常、即樂、即我、即淨，以是俱即世出世故。
X16n0318_p0813b21║即如來藏妙明心元，離即、離非，是即、非即。如何世間
X16n0318_p0813b22║三有眾生，乃出世間聲聞、緣覺，以所知心測度如來
X16n0318_p0813b23║無上菩提，用世語言入佛知見？
X16n0318_p0813b24║通曰：此段經文，唯長水略有次第。其曰本妙圓心，
X16n0318_p0813c01║非心非空等，約非相以明真諦也。元明妙心，即心
X16n0318_p0813c02║即空等，約即相以明俗諦也。妙明心元，離即離非，
X16n0318_p0813c03║是即非即者，約遮照以明中道諦也。雙遮真俗，故
X16n0318_p0813c04║曰離即離非。雙照真俗，故曰是即非即。三諦一體，
X16n0318_p0813c05║故皆曰即。如來藏初且以非遣相，次乃以即遣非，
X16n0318_p0813c06║終帶名言，未極一真之旨。離即離非，無非不非，言
X16n0318_p0813c07║語道斷，心行處滅，方顯一真法界如來藏心。故維
X16n0318_p0813c08║摩經三十一菩薩，說不二法門，皆以言遣相。文殊
X16n0318_p0813c09║以言遣言，維摩以無言遣言，方為究竟。大都世間
X16n0318_p0813c10║法，不出五陰七大根塵處界。出世間法，不出聲聞
X16n0318_p0813c11║緣覺二乘。而菩薩與佛，於世出世，非專出世者也。
X16n0318_p0813c12║心屬識，即攝五陰。眼識界等，即攝十二處。此六凡
X16n0318_p0813c13║界也。緣覺觀十二緣，有生起相，有修斷相，此緣覺
X16n0318_p0813c14║界也。知苦斷集，證滅修道，此聲聞界也。有智有得，
X16n0318_p0813c15║及六度到彼岸，菩薩界也。如來應供正徧知三號，
X16n0318_p0813c16║涅槃四德，總為佛界。世出世間，悉不外此。若各有
X16n0318_p0813c17║著即不圓，故於非見其圓。一向著非即不妙，故於
X16n0318_p0813c18║即見其妙。妙而明，明而妙，不即不非，亦即亦非，能
X16n0318_p0813c19║所俱離，無影響可得，此真無上菩提也。馬鳴曰：真
X16n0318_p0813c20║實空者，從本以來，一切染法不相應故，離一切法
X16n0318_p0813c21║差別相故，無有虗妄分別心故。應知真如，非有相，
X16n0318_p0813c22║非無相，非有無相，非非有無相，非一相，非異相，非
X16n0318_p0813c23║一異相，非非一異相。略說以一切眾生虗妄分別
X16n0318_p0813c24║所不能觸故。是故三有眾生見其假，聲聞、緣覺見
X16n0318_p0814a01║其空，彼於菩薩中道諦尚不能測，況第一義諦唯
X16n0318_p0814a02║佛與佛乃能究盡，雖登地菩薩有所不窺，豈世間
X16n0318_p0814a03║語言可得而彷彿之乎？無上菩提不可以心知，知
X16n0318_p0814a04║不可以語言入，益當想見其妙矣。僧問馬祖：和尚
X16n0318_p0814a05║為甚麼說即心即佛？曰：為止小兒啼。曰：啼止後如
X16n0318_p0814a06║何？曰：非心非佛。曰：除此二種人來，如何指示？曰：為
X16n0318_p0814a07║伊道不是物。曰：忽遇其中人來時如何？曰：且教伊
X16n0318_p0814a08║體會大道。馬祖已得涅槃妙心，出詞吐氣暗與此
X16n0318_p0814a09║合。又馬祖聞大梅住山，乃令僧問：和尚見馬大師
X16n0318_p0814a10║得箇甚麼便住此山？梅曰：大師向我道即心即佛，
X16n0318_p0814a11║我便向這裏住。僧曰：大師近日佛法又別。梅曰：作
X16n0318_p0814a12║麼生？曰：又道非心非佛。梅曰：這老漢惑亂人未有
X16n0318_p0814a13║了日，任地非心非佛，我祗管即心即佛。其僧回舉
X16n0318_p0814a14║似馬祖，祖曰：梅子熟也。東寺會禪師常患門徒以
X16n0318_p0814a15║即心即佛之談誦憶不已，且謂佛於何住而曰即
X16n0318_p0814a16║心，心如畫師而曰即佛，遂示眾曰：心不是佛，智不
X16n0318_p0814a17║是道，劍去遠矣，爾方刻舟。南泉有時曰：江西馬祖
X16n0318_p0814a18║說即心即佛，王老師不恁麼道不是心、不是佛、不
X16n0318_p0814a19║是物，恁麼道還有過麼？趙州禮拜而出。時有僧問
X16n0318_p0814a20║趙州曰：上座禮拜便出，意作麼生？州曰：汝却問取
X16n0318_p0814a21║和尚。僧乃問泉：適來諗上座意作麼生？泉曰：他却
X16n0318_p0814a22║領得老僧意旨，必於諸老宿用處無疑，方可入佛
X16n0318_p0814a23║知見。
X16n0318_p0814a24║譬如琴瑟、箜篌、琵琶，雖有妙音，若無妙指，終不能發。
X16n0318_p0814b01║汝與眾生亦復如是，寶覺真心各各圓滿，如我按指，
X16n0318_p0814b02║海印發光。汝暫舉心，塵勞先起，由不勤求無上覺道，
X16n0318_p0814b03║愛念小乘，得少為足。
X16n0318_p0814b04║通曰：妙明明妙，即此妙音妙指之妙，總之非思議
X16n0318_p0814b05║所及。如我按指，妙音隨發，如海印發光，色色圓滿，
X16n0318_p0814b06║何造作之有？大集經云：閻浮所有色像，大海皆有
X16n0318_p0814b07║印文，故曰海印。汝暫舉心，如器與手不相習，不得
X16n0318_p0814b08║其妙，故塵勞先起。為以生滅心合如來藏，不能隨
X16n0318_p0814b09║順定慧觀照，而隨順煩惱無明，故有塵勞。塵勞覆
X16n0318_p0814b10║蔽，雖有寶覺真心，各各圓滿，其何能發？東明遷禪
X16n0318_p0814b11║師，一日閱楞嚴次，忠道者問：如我按指，海印發光，
X16n0318_p0814b12║佛意如何？遷曰：釋迦老子好與二十棒。曰：為甚麼
X16n0318_p0814b13║如此？遷曰：用按指作麼？曰：汝暫舉心，塵勞先起，又
X16n0318_p0814b14║作麼生？遷曰：亦是海印發光。妙哉！妙哉！須如是見
X16n0318_p0814b15║得，乃可謂轉楞嚴也。薦福悟本禪師，上堂：乾闥婆
X16n0318_p0814b16║王曾奏樂，山河大地皆作舞，爭如跛脚老雲門，解
X16n0318_p0814b17║道臘月二十五。博山今日有條攀條、無條攀例，也
X16n0318_p0814b18║要應箇時節。驀拈拄杖橫案膝上，作撫琴勢，云：還
X16n0318_p0814b19║有聞絃賞音者麼？良久，云：直饒便作鳳凰鳴，畢竟
X16n0318_p0814b20║有誰知指法？卓一卓，下座。嗟乎！指法豈真不傳哉？
X16n0318_p0814b21║勤求無上覺道，自當得之。
X16n0318_p0814b22║富樓那言：我與如來寶覺圓明真妙淨心無二圓滿，
X16n0318_p0814b23║而我昔遭無始妄想久在輪迴，今得聖乘猶未究竟。
X16n0318_p0814b24║世尊！諸妄一切圓滅，獨妙真常。敢問如來，一切眾生
X16n0318_p0814c01║何因有妄，自蔽妙明受此淪溺？佛告富樓那：汝雖除
X16n0318_p0814c02║疑，餘惑未盡。吾以世間現前諸事，今復問汝。汝豈不
X16n0318_p0814c03║聞室羅城中演若達多（此云祠授），忽於晨朝以鏡照面，愛
X16n0318_p0814c04║鏡中頭眉目可見，瞋責己頭不見面目，以為魑魅無
X16n0318_p0814c05║狀狂走。於意云何？此人何因無故狂走？富樓那言：是
X16n0318_p0814c06║人心狂，更無他故。佛言：妙覺明圓本圓明妙，既稱為
X16n0318_p0814c07║妄，云何有因？若有所因，云何名妄？自諸妄想展轉相
X16n0318_p0814c08║因，從迷積迷以歷塵劫，雖佛發明猶不能返。如是迷
X16n0318_p0814c09║因，因迷自有，識迷無因，妄無所依，尚無有生，欲何為
X16n0318_p0814c10║滅？得菩提者，如寤時人說夢中事，心縱精明，欲何因
X16n0318_p0814c11║緣取夢中物？況復無因本無所有，如彼城中演若達
X16n0318_p0814c12║多，豈有因緣自怖頭走？忽然狂歇，頭非外得，縱未歇
X16n0318_p0814c13║狂亦何遺失？富樓那！妄性如是，因何為在？汝但不隨
X16n0318_p0814c14║分別世間業果眾生三種相續，三緣斷故三因不生，
X16n0318_p0814c15║則汝心中演若達多狂性自歇，歇即菩提。勝淨明心
X16n0318_p0814c16║本周法界，不從人得，何藉劬勞肯綮修證？
X16n0318_p0814c17║通曰：富樓那已證漏盡，已得聖果，何猶餘惑未盡？
X16n0318_p0814c18║只為從前在滅妄上用工，即此滅妄之心，便是覺
X16n0318_p0814c19║明分別，怖頭狂走。滅妄求真，有真可得，如鏡中之
X16n0318_p0814c20║頭，眉目可見。真本不失，難可卜度，如頭本不失，面
X16n0318_p0814c21║目難見。一生分別此世間、此眾生、此業果，與吾真
X16n0318_p0814c22║如不相似，縱得真如，由斷妄證得，非本來自性天
X16n0318_p0814c23║真佛也。富樓那尚未達此，故以妄既可滅，生必有
X16n0318_p0814c24║因，須識其因，乃可斷妄。前因明立所固是妄，生此
X16n0318_p0815a01║等分別正是妄。世尊直顯頓門，不論滅妄，但息分
X16n0318_p0815a02║別，菩提自足，但息狂走，頭元自在。所以妄分別、妄
X16n0318_p0815a03║狂走者，因積迷而有，迷本無因，不從迷生，不從悟
X16n0318_p0815a04║出，迷既無恨，妄將安附？妄既無依，妄本不生，妄元
X16n0318_p0815a05║不生，無可滅者，滅無可滅，寂滅現前。所以妙覺明
X16n0318_p0815a06║圓，本圓明妙，原無生滅，非有妄也。得菩提者，覓真
X16n0318_p0815a07║且不可得，而何從得妄乎？故不隨順分別三種相
X16n0318_p0815a08║續之所以生，及緣斷之所以不生，則一心不生，萬
X16n0318_p0815a09║法無咎，勝淨菩提，何假人力脩證而得哉？三緣斷
X16n0318_p0815a10║故，三因不生，即於其中證滅盡定。富樓那等常作
X16n0318_p0815a11║如是分別，是以菩提由脩證得也。但不如是分別，
X16n0318_p0815a12║即無妄可滅，無真可得，清淨本然，周徧法界。若謂
X16n0318_p0815a13║如來獨妙真常，必由一切圓滅而證者，未見其妙
X16n0318_p0815a14║者也。骨間肉曰肯，於骨可啟處有筋肉結礙曰綮。
X16n0318_p0815a15║疱丁解牛用功力處，借此字面為不用功力之喻。
X16n0318_p0815a16║有僧問黃檗：如今現有種種妄念，何以言無？檗云：
X16n0318_p0815a17║妄本無體，即是汝心所起。汝若識心是佛，心本無
X16n0318_p0815a18║妄，那得起心更認於妄？汝若不生心動念，自然無
X16n0318_p0815a19║妄。所以云：心生則種種法生，心滅則種種法滅。僧
X16n0318_p0815a20║云：今正妄念起時，佛在何處？檗云：汝今覺妄起時，
X16n0318_p0815a21║覺正是佛。可中若無妄念，佛亦無。何故如此？為汝
X16n0318_p0815a22║起心作佛見，便謂有佛可成；作眾生見，便謂有眾
X16n0318_p0815a23║生可度。起心動念，總是汝見處。若無一切見，佛有
X16n0318_p0815a24║何處所？如文殊纔起佛見，便貶向二鐵圍山。僧云：
X16n0318_p0815b01║今正悟時，佛在何處？檗云：問從何來？覺從何起？語
X16n0318_p0815b02║默動靜，一切聲色，盡是佛事，何處覓佛？不可更頭
X16n0318_p0815b03║上安頭，嘴上安嘴。但莫生異見，山是山，水是水，僧
X16n0318_p0815b04║是僧，俗是俗，山河大地，日月星辰，總不出汝心。三
X16n0318_p0815b05║千世界都來是汝箇自己，何處有多般？心外無法，
X16n0318_p0815b06║滿目青山，虗空世界，皎皎地無絲髮許與汝作見
X16n0318_p0815b07║解。所以一切聲色，是佛之慧目。法不孤起，仗境方
X16n0318_p0815b08║生。為物之故，有其多智。終日說，何曾說？終日聞，何
X16n0318_p0815b09║曾聞？所以釋迦四十九年說，未曾說著一字。僧云：
X16n0318_p0815b10║若如此，何處是菩提？檗云：菩提無是處。佛亦不得
X16n0318_p0815b11║菩提，眾生亦不失菩提。不可以身得，不可以心求。
X16n0318_p0815b12║一切眾生即菩提相。僧云：如何發菩提心？檗云：菩
X16n0318_p0815b13║提無所得。汝今但發無所得心，決定不得一法即
X16n0318_p0815b14║菩提心。菩提無生處，是故無得者。故云：我於然燈
X16n0318_p0815b15║佛所，無有少法可得，佛即與我授記。明知一切眾
X16n0318_p0815b16║生本是菩提，不應更得。你今問發菩提心，謂將一
X16n0318_p0815b17║箇心學取佛去，唯擬作佛道。任汝三祇劫脩，亦祗
X16n0318_p0815b18║得箇報化佛，與汝本源真性佛有何交涉？故云：外
X16n0318_p0815b19║求有相佛，與汝不相似。又臨濟云：道流！諸方說有
X16n0318_p0815b20║道可脩，有法可證。你且說證何法？脩何道？你今用
X16n0318_p0815b21║處欠少什麼物？修補何處？後生小阿師不會，便即
X16n0318_p0815b22║信這般野狐精魅，許他說事，繫縛他人，言道理行
X16n0318_p0815b23║相因，護惜三業，始得成佛。如此說者，如春細雨。古
X16n0318_p0815b24║人云：路逢達道人，第一莫向道。所以言：若人脩道
X16n0318_p0815c01║道不行，萬般邪境競頭生。智劍出來無一物，明頭
X16n0318_p0815c02║未顯暗頭明。所以古人云：平常心是道，大德覓什
X16n0318_p0815c03║麼物？現今目前聽法無依道人，歷歷地分明，未曾
X16n0318_p0815c04║欠少。你若欲與佛祖不別，但如是見，不用疑悞。你
X16n0318_p0815c05║心心不異，名之活祖。心若有異，則性相別。心不異
X16n0318_p0815c06║故，即心與相不別。又僧問薦福思禪師曰：古殿無
X16n0318_p0815c07║佛時如何？思曰：梵音何來？又問：不假脩證，如何得
X16n0318_p0815c08║成？思曰：脩證即不成。諸尊宿見地一一洞契，何藉
X16n0318_p0815c09║劬勞肯綮修證之旨？此即涅槃妙心，正法眼藏，豈
X16n0318_p0815c10║待靈山拈華，迦葉微笑，而後號稱別傳心印哉？
X16n0318_p0815c11║譬如有人，於自衣中，繫如意珠，不自覺知，窮路他方，
X16n0318_p0815c12║乞食馳走，雖實貧窮，珠不曾失。忽有智者，指示其珠，
X16n0318_p0815c13║所願從心，致大饒富，方悟神珠，非從外得。
X16n0318_p0815c14║通曰：法華、楞嚴直指人心，見性成佛，皆以衣珠為
X16n0318_p0815c15║喻。如來藏性為五陰所覆，如珠繫衣中，故不易見。
X16n0318_p0815c16║向外馳求，日見不足，窮露他方，狂走九界，求人天
X16n0318_p0815c17║樂，取偏小益，猶乞食馳走也。既獲本心，充然有餘。
X16n0318_p0815c18║珠名如意，所願從心。何期自性本自具足，何期自
X16n0318_p0815c19║性能生萬法，故妙用不虧，致大饒富。此一神珠也，
X16n0318_p0815c20║迷未曾失，悟未曾得，但得智者指示，便自受用無
X16n0318_p0815c21║窮，豈假脩證哉？世尊一日示隨色摩尼珠，問五方
X16n0318_p0815c22║天王：此珠作何色？時五方天王互說異色。世尊復
X16n0318_p0815c23║藏珠入袖，却擡手曰：此珠作何色？天王曰：佛手中
X16n0318_p0815c24║無珠，何處有色？世尊歎曰：汝何迷倒之甚？吾將世
X16n0318_p0816a01║珠示之，便各強說青黃赤白色；吾將真珠示之，便
X16n0318_p0816a02║總不知。時五方天王悉皆悟道。大珠初參馬祖，祖
X16n0318_p0816a03║問曰：從何處來？曰：越州大雲寺來。祖曰：來此擬須
X16n0318_p0816a04║何事？曰：來求佛法。祖曰：自家寶藏不顧，拋家散走
X16n0318_p0816a05║作什麼？我這裏一物也無，求甚麼佛法？珠遂禮拜，
X16n0318_p0816a06║問曰：那箇是慧海自家寶藏？祖曰：即今問我者，是
X16n0318_p0816a07║汝寶藏。一切現成，更無欠少，使用自在，何假向外
X16n0318_p0816a08║來覓？珠於言下自識本心，不由知覺，踊躍禮謝。師
X16n0318_p0816a09║事六載後歸，自撰頓悟入道要門論一卷。祖見
X16n0318_p0816a10║之，告眾曰：越州有大珠，圓明光透，自在無遮障處
X16n0318_p0816a11║也。仰山參東寺會禪師，會問：汝是甚處人？仰曰：廣
X16n0318_p0816a12║南人。會曰：我聞廣南有鎮海明珠，是否？仰曰：是。會
X16n0318_p0816a13║曰：此珠如何？仰曰：黑月即隱，白月即現。會曰：還將
X16n0318_p0816a14║得來也無？仰曰：將得來。會曰：何不呈似老僧？仰叉
X16n0318_p0816a15║手近前曰：昨到溈山，亦被索此珠，直得無言可對，
X16n0318_p0816a16║無理可伸。會曰：真師子兒，善能哮吼。千百載而下，
X16n0318_p0816a17║賴有諸尊宿各獲神珠，非從外得。益信佛言匪謬。
X16n0318_p0816a18║即時阿難，在大眾中，頂禮佛足，起立白佛：世尊現說，
X16n0318_p0816a19║殺盜婬業，三緣斷故，三因不生。心中達多，狂性自歇，
X16n0318_p0816a20║歇即菩提，不從人得，斯則因緣，皎然明白。云何如來，
X16n0318_p0816a21║頓棄因緣？我從因緣，心得開悟。世尊！此義何獨我等
X16n0318_p0816a22║年少有學聲聞？今此會中，大目犍連，及舍利弗、須菩
X16n0318_p0816a23║提等，從老梵志，聞佛因緣，發心開悟，得成無漏。今說
X16n0318_p0816a24║菩提，不從因緣，則王舍城、拘舍梨等，所說自然，成第
X16n0318_p0816b01║一義。唯垂大悲，開發迷悶。
X16n0318_p0816b02║通曰：世尊說三緣斷故三因不生，正教富樓那等
X16n0318_p0816b03║不隨分別三種相續因緣斷滅等法，則狂性自歇，
X16n0318_p0816b04║菩提現前，不欲其以生滅心合如來藏，另開一頓
X16n0318_p0816b05║悟法門，即斷因緣而得不生不滅，尚不許也，況復
X16n0318_p0816b06║有因緣乎？阿難一向多聞，習知因緣自然，彼此互
X16n0318_p0816b07║破，錯會三緣斷故三因不生，是小乘中殺盜婬三
X16n0318_p0816b08║業不緣，則貪嗔癡三因不生，有因緣有對待，皎然
X16n0318_p0816b09║明白，何得謂無因緣？即如大目犍連與舍利弗逢
X16n0318_p0816b10║馬勝比丘說諸法從緣生，諸法從緣滅，言下即證
X16n0318_p0816b11║初果，是從因緣開悟，長老皆然。今頓棄因緣，毋乃
X16n0318_p0816b12║末伽黎拘舍梨子說眾生雖有苦樂，無有因緣，自
X16n0318_p0816b13║然而爾，何以異乎？殊不知聞佛因緣得成無漏，所
X16n0318_p0816b14║云從緣生從緣滅，隱然悟見無生之旨，彼生滅者
X16n0318_p0816b15║皆緣耳，故得無漏，豈滯於因緣哉？鳥窠侍者會通
X16n0318_p0816b16║一日欲辭去，窠曰：汝今何往？對曰：會通為法出家，
X16n0318_p0816b17║和尚不垂慈誨，今往諸方學佛法去。窠曰：若是佛
X16n0318_p0816b18║法，吾此間亦有少許。曰：如何是和尚佛法？鳥於身
X16n0318_p0816b19║上拈起布毛吹之，通遂領悟。汾陽頌曰：侍者初心
X16n0318_p0816b20║慕勝緣，辭師擬去學參禪。鳥窠知是機緣熟，吹毛
X16n0318_p0816b21║當下得心安。如此機緣，豈亦因緣之謂乎？
X16n0318_p0816b22║佛告阿難：即如城中演若達多，狂性因緣若得滅除，
X16n0318_p0816b23║則不狂性自然而出，因緣、自然理窮於是。阿難！演若
X16n0318_p0816b24║達多頭本自然，本自其然，無然非自，何因緣故怖頭
X16n0318_p0816c01║狂走？若自然頭因緣故狂，何不自然因緣故失？本頭
X16n0318_p0816c02║不失，狂怖妄出，曾無變易，何藉因緣？本狂自然，本有
X16n0318_p0816c03║狂怖，未狂之際，狂何所潛？不狂自然，頭本無妄，何為
X16n0318_p0816c04║狂走？若悟本頭，識知狂走，因緣、自然俱為戲論。
X16n0318_p0816c05║通曰：若謂因緣斷滅，而後菩提真性自然而出，非
X16n0318_p0816c06║正論也。即演若達多怖頭一事窮之，非因緣，非自
X16n0318_p0816c07║然，斷可識矣。始以頭論，頭本自然，必不為因緣所
X16n0318_p0816c08║奪，何故以照鏡因緣而狂？既以因緣為是，則自然
X16n0318_p0816c09║不能作主，何以不因緣故，真失其頭？然而頭本不
X16n0318_p0816c10║失，彼自狂走，見狂本妄出，非關因緣明矣。既不從
X16n0318_p0816c11║因緣生，亦不從因緣滅，而謂狂性因緣可得滅除
X16n0318_p0816c12║者，非也。既以狂論，狂本自然，潛於何所？不狂自然，
X16n0318_p0816c13║又何狂走？或狂或不狂，皆無自性，非關自然明矣。
X16n0318_p0816c14║既非自然潛，亦非自然出，故謂不狂性自然而出
X16n0318_p0816c15║者，非也。是知說因緣，說自然，何與於頭？說本狂，說
X16n0318_p0816c16║本不狂，何濟於狂？俱屬戲論，未為真實。但悟本頭，
X16n0318_p0816c17║頭本不失；識知狂走，狂本妄出。只此一悟字，一識
X16n0318_p0816c18║字，乃自家真實受用，非言論所及。悟頭即悟本來
X16n0318_p0816c19║面目，元無變易；識狂即識九界狂走，妄生分別。此
X16n0318_p0816c20║悟此識，如電光石火在剎那際，豈因緣自然所可
X16n0318_p0816c21║竚足之地乎？故謂歇即菩提，不從人得，遠離因緣，
X16n0318_p0816c22║與彼自然，良以此也。牛頭山智巖禪師，隋大業中
X16n0318_p0816c23║為郎將，頻立戰功。唐武德中，年四十，遂乞出家，從
X16n0318_p0816c24║寶月禪師為弟子。昔同從軍者二人，聞師隱道，乃
X16n0318_p0817a01║共入山尋之。既見，因謂曰：郎將狂耶？何為住此？巖
X16n0318_p0817a02║曰：我狂欲醒，君狂正發。夫嗜色淫聲，貪榮冒寵，流
X16n0318_p0817a03║轉生死，何由自出？二人感悟，歎息而去。後謁融禪
X16n0318_p0817a04║師，發明大事，融謂曰：吾受信大師真訣，所得都亡，
X16n0318_p0817a05║設有一法勝過涅槃，吾說亦如夢幻。夫一塵飛而
X16n0318_p0817a06║翳天，一芥墮而覆地，汝今已過此見，吾復何云？故
X16n0318_p0817a07║息狂若智巖者，可語真悟也已。
X16n0318_p0817a08║是故我言：三緣斷故即菩提心，菩提心生、生滅心滅。
X16n0318_p0817a09║此但生滅、滅生俱盡，無功用道。若有自然，如是則明
X16n0318_p0817a10║自然心生、生滅心滅。此亦生滅、無生滅者，名為自然。
X16n0318_p0817a11║猶如世間諸相雜和成一體者，名和合性；非和合者，
X16n0318_p0817a12║稱本然性。本然非然、和合非合、合然俱離、離合俱非，
X16n0318_p0817a13║此句方名無戲論法。菩提、涅槃尚在遙遠，非汝歷劫
X16n0318_p0817a14║辛勤脩證，雖復憶持十方如來十二部經清淨妙理
X16n0318_p0817a15║如恒河沙，秪益戲論。
X16n0318_p0817a16║通曰：此段申明何藉劬勞肯綮脩證之意。忽然狂
X16n0318_p0817a17║歇，非有斷緣劬勞，故非因緣。若謂三緣斷故，三因
X16n0318_p0817a18║不生，藉此因緣，得菩提心。是菩提心生，因於生滅
X16n0318_p0817a19║心滅。滅妄證真，真亦成妄。此但生滅法爾，非菩提
X16n0318_p0817a20║也。是因緣之屬生滅也，固易可知。至於滅生俱盡，
X16n0318_p0817a21║不但生滅心盡，而滅生滅者亦盡。既無生可滅，即
X16n0318_p0817a22║無功可用。其中若有不生不滅，而名為自然者，此
X16n0318_p0817a23║自然心，由於滅生俱盡而顯。是自然心生，因於生
X16n0318_p0817a24║滅心滅，亦謂之生滅法，非菩提心。亦字有味。彼無
X16n0318_p0817b01║生滅者，名為自然。何以亦謂之生滅？彼對生滅而
X16n0318_p0817b02║顯不生滅，有對待故。猶對和合而顯不和合，有然
X16n0318_p0817b03║有不然，有合有不合，對待宛然。如對牛角有，說兔
X16n0318_p0817b04║角無，故屬生滅。彼但能空其生滅，不能空其自然。
X16n0318_p0817b05║猶言彼舍無人，但空其人，未空其舍。非真實見，故
X16n0318_p0817b06║名戲論。直使合與非合，然與非然，諸對待法，一切
X16n0318_p0817b07║遠離。亦無遠離之心，而離合俱泯。既離其所，又離
X16n0318_p0817b08║其能。能所俱離，唯一真實。此句方名無戲論法。若
X16n0318_p0817b09║依此句，取無上菩提涅槃，尚在遙遠。何以故？坐在
X16n0318_p0817b10║有為功勳故。菩提正覺，涅槃妙心，但可剎那悟入，
X16n0318_p0817b11║非汝歷劫辛勤所可脩證故。不由歷劫辛勤脩證
X16n0318_p0817b12║得者，是不假因緣自然而得也；必藉歷劫辛勤脩
X16n0318_p0817b13║證得者，是必由因緣自然而得也。雖復憶持十方
X16n0318_p0817b14║如來清淨妙理，皆即無戲論法，亦祗益因緣自然
X16n0318_p0817b15║之戲論而已，何有於實得哉？故我謂三緣斷故，三
X16n0318_p0817b16║因不生，隨此分別得菩提心者，非真得也，謂其以
X16n0318_p0817b17║生滅心合如來藏也。但不隨此分別，狂性自歇，歇
X16n0318_p0817b18║即菩提，不徒人得者，乃真得也，為其以不生不滅
X16n0318_p0817b19║合如來藏也。此最上機緣，豈拘舍梨自然之說可
X16n0318_p0817b20║同日語乎？六祖曰：外道所說不生不滅者，將滅止
X16n0318_p0817b21║生，以生顯滅，滅猶不滅，生說不生。我說不生不滅
X16n0318_p0817b22║者，本自無生，今亦無滅，所以不同外道。進山主問
X16n0318_p0817b23║脩山主曰：明知生不生性，為甚麼為生之所留？脩
X16n0318_p0817b24║云：筍畢竟成竹去，如今作篾使還得麼？進云：汝向
X16n0318_p0817c01║後自悟去在。修云：某甲只如此，上座意旨如何？進
X16n0318_p0817c02║云：這箇是監院房，那箇是典座房。脩便禮拜。天童
X16n0318_p0817c03║頌云：豁落亡依，高閉不羈，家邦平帖到人稀。些些
X16n0318_p0817c04║力量分堦級，蕩蕩身心絕是非。是非絕，介立大方
X16n0318_p0817c05║無軌轍。於是觀之，證無上菩提者，原不落堦級，更
X16n0318_p0817c06║何轍迹可見？
X16n0318_p0817c07║汝雖談說因緣，自然決定明了，人間稱汝多聞第一。
X16n0318_p0817c08║以此積劫多聞熏習，不能免離摩登伽難，何須待我
X16n0318_p0817c09║佛頂神呪，摩登伽心婬火頓歇得阿那含，於我法中
X16n0318_p0817c10║成精進林，愛河乾枯令汝解脫。是故阿難！汝雖歷劫
X16n0318_p0817c11║憶持如來秘密妙嚴，不如一日脩無漏業，遠離世間
X16n0318_p0817c12║憎愛二苦。如摩登伽宿為婬女，由神呪力銷其愛欲，
X16n0318_p0817c13║法中今名性比丘尼，與羅睺（此云障日）母耶輸陀羅（此云華色）
X16n0318_p0817c14║同悟宿因，知歷世因貪愛為苦，一念熏脩無漏善故，
X16n0318_p0817c15║或得出纏成蒙受記，如何自欺尚留觀聽？
X16n0318_p0817c16║通曰：阿難積劫多聞不能免離摩登伽難，是憶持
X16n0318_p0817c17║如來清淨妙理不得證果明也。佛頂神呪能使摩
X16n0318_p0817c18║登伽婬心頓歇，是不思議熏脩自得出纏明也。憶
X16n0318_p0817c19║持秘密妙嚴即為有漏，捨妄趣真即名憎愛二苦，
X16n0318_p0817c20║苦且不免，而況於得果乎？熏習圓頓法門即為無
X16n0318_p0817c21║漏，悟知夙因貪愛不生，且蒙授記，何止於得果乎？
X16n0318_p0817c22║摩登伽證三果名出纏，耶輸陀羅亦是世尊歷世
X16n0318_p0817c23║因緣，法華會上授記成佛，此但女流一念回心尚
X16n0318_p0817c24║成精進，況汝聲聞如何自欺不能頓悟？必藉斷妄
X16n0318_p0818a01║因緣而以外道戲論留於觀聽間乎？楚南禪師上
X16n0318_p0818a02║堂：諸子設使解得三世佛教如缾注水及得百千
X16n0318_p0818a03║三昧，不如一念脩無漏道，免被人天因果繫絆。時
X16n0318_p0818a04║有僧問：無漏道如何脩？南曰：未有闍黎時體取。曰：
X16n0318_p0818a05║未有某甲時教誰體？南曰：體者亦無。得此一二轉
X16n0318_p0818a06║語，而如來未竟之旨悉露。
X16n0318_p0818a07║阿難及諸大眾聞佛示誨，疑惑銷除，心悟實相，身意
X16n0318_p0818a08║輕安，得未曾有，重復悲淚，頂禮佛足，長跪合掌而白
X16n0318_p0818a09║佛言：無上大悲清淨寶王善開我心，能以如是種種
X16n0318_p0818a10║因緣方便提獎，引諸沉冥出於苦海。世尊！我今雖承
X16n0318_p0818a11║如是法音，知如來藏妙覺明心徧十方界，含育如來
X16n0318_p0818a12║十方國土清淨寶嚴妙覺王剎。如來復責多聞無功，
X16n0318_p0818a13║不逮脩習。我今猶如旅泊之人，忽蒙天王賜與華屋，
X16n0318_p0818a14║雖獲大宅，要因門入。唯願如來不捨大悲，示我在會
X16n0318_p0818a15║諸蒙暗者捐舍小乘，畢獲如來無餘涅槃本發心路，
X16n0318_p0818a16║令有學者從何攝伏疇昔攀緣，得陀羅尼，入佛知見。
X16n0318_p0818a17║作是語已，五體投地，在會一心，佇佛慈旨。
X16n0318_p0818a18║通曰：自初決擇真妄，發明覺性，乃至宣勝義中真
X16n0318_p0818a19║勝義性，決通疑滯，使其信解真性為因地心。因心
X16n0318_p0818a20║既真，斯可圓成果地脩證。故上文為見道分，此下
X16n0318_p0818a21║別起為脩道分。阿難既獲法身矣，而尚有微細之
X16n0318_p0818a22║惑；今既除惑悟實相矣，而又有不逮熏脩之歎。總
X16n0318_p0818a23║之，尚在門外，雖知有天王華屋而未能入也。所以
X16n0318_p0818a24║不得其門而入者，一由愛念小乘，不明本發心路；
X16n0318_p0818b01║二由攀緣為苦，不能入佛知見。雖則多聞之習使
X16n0318_p0818b02║然，亦為會中諸有學者請也。睦州謂眾曰：汝等諸
X16n0318_p0818b03║人還得箇入頭處也未？若未得箇入頭處，須覓箇
X16n0318_p0818b04║入頭處，已後不得辜負老僧。堯峰暹禪師，上堂：冬
X16n0318_p0818b05║去秋來，樓閣門開。若也入得，不用徘徊。諸上座還
X16n0318_p0818b06║向這裏入得也未？若也入得，所以古人道：是處是
X16n0318_p0818b07║彌勒，無門無善財。若也入之未得，自是諸上座狂
X16n0318_p0818b08║走，更不忉忉。久立，珍重！有天使問睦州：三門俱開，
X16n0318_p0818b09║從那門入？州喚：上書！使應：諾！州曰：從信門入。使又
X16n0318_p0818b10║見畫壁，問曰：二尊者對談何事？州摑露柱，曰：三身
X16n0318_p0818b11║中那箇不說法？睦州門風高峻，至此都明明說破。
X16n0318_p0818b12║若信得及，更不歷於階級。
X16n0318_p0818b13║爾時，世尊哀愍會中緣覺、聲聞於菩提心未自在者，
X16n0318_p0818b14║及為當來佛滅度後末法眾生發菩提心，開無上乘
X16n0318_p0818b15║妙脩行路，宣示阿難及諸大眾：汝等決定發菩提心，
X16n0318_p0818b16║於佛如來妙三摩提不生疲倦，應當先明發覺初心
X16n0318_p0818b17║二決定義。
X16n0318_p0818b18║通曰：阿難問有二義：一者如來無餘涅槃本發心
X16n0318_p0818b19║路，二者攝伏攀緣入佛知見。故佛以二決定義語
X16n0318_p0818b20║之。欲知本發心路，須擇生死根本，得無生滅性為
X16n0318_p0818b21║因地心，然後圓成不生不滅涅槃妙德，此初心第
X16n0318_p0818b22║一義也。欲攝伏攀緣，須詳審煩惱根本，知六為賊
X16n0318_p0818b23║媒，自作自受，但擇圓根一門深入，彼六知根一時
X16n0318_p0818b24║清淨，此初心第二義也。欲得無生，須伏煩惱，能斷
X16n0318_p0818c01║煩惱，即證無生，二者未始不相成也。此云妙三摩
X16n0318_p0818c02║提，又云妙脩行路。時時提醒一妙字，要於妙明，明
X16n0318_p0818c03║妙相應，不至著相求菩提耳。彼緣覺、聲聞未免著
X16n0318_p0818c04║相，故於菩提未得自在。唯悟此妙，不藉劬勞，肯綮
X16n0318_p0818c05║脩證，乃所謂無生乘也。達磨大士至金陵，梁武帝
X16n0318_p0818c06║問曰：朕即位以來，造寺、寫經、度僧不可勝絕，有何
X16n0318_p0818c07║功德？祖曰：並無功德。帝曰：何以無功德？祖曰：此但
X16n0318_p0818c08║人天小果，有漏之因，如影隨形，雖有非實。帝曰：如
X16n0318_p0818c09║何是真實功德？祖曰：淨智妙圓，體自空寂。如是功
X16n0318_p0818c10║德，不以世求。帝又問：如何是聖諦第一義？祖曰：廓
X16n0318_p0818c11║然無聖。帝曰：對朕者誰？祖曰：不識。帝不領。祖知機
X16n0318_p0818c12║不契，遂潛渡江北。雪竇頌云：聖諦廓然，何當辨的。
X16n0318_p0818c13║對朕者誰，還云不識。因茲暗渡江，豈免生荊棘。闔
X16n0318_p0818c14║國人追不再來，千古萬古空相憶。休相憶，清風匝
X16n0318_p0818c15║地有何極。顧視左右云：這裏還有祖師麼？自云：有。
X16n0318_p0818c16║喚來與老僧洗脚。天童頌云：廓然無聖，來機徑庭。
X16n0318_p0818c17║得非犯鼻而揮斤，失不回頭而墮甑。寥寥冷坐少
X16n0318_p0818c18║林，默默全提正令。秋清月轉霜輪，河淡斗垂夜柄。
X16n0318_p0818c19║繩繩衣鉢付兒孫，從此人天成藥病。若論無上乘
X16n0318_p0818c20║妙脩行路，即聖諦第一義尚不許也，況落二落三
X16n0318_p0818c21║云何初心二義決定？阿難！第一義者，汝等若欲捐捨
X16n0318_p0818c22║聲聞修菩薩乘入佛知見，應當審觀因地發心與果
X16n0318_p0818c23║地覺為同為異？阿難！若於因地以生滅心為本脩因，
X16n0318_p0818c24║而求佛乘不生不滅，無有是處。
X16n0318_p0819a01║通曰：此開示見性第一義也。若論見性，不假功勳，
X16n0318_p0819a02║但觀因地發心與果地覺，為同為異？故聖人不思
X16n0318_p0819a03║而得，不勉而中；赤子亦不慮而知，不學而能。不學
X16n0318_p0819a04║不慮，其因也；不思不勉，其果也。故曰：大人者，不失
X16n0318_p0819a05║其赤子之心者也。果因一契，更無增減，非見性者，
X16n0318_p0819a06║不足語此。馬祖居南嶽傳法院，獨處一室，唯習坐
X16n0318_p0819a07║禪。凡有來訪者，都不顧；讓大師往，亦不顧。師視其
X16n0318_p0819a08║神宇有異，遂憶六祖讖，乃多方誘導之。一日，將甎
X16n0318_p0819a09║於菴前磨，祖亦不顧。時既久，乃問曰：作甚麼？師曰：
X16n0318_p0819a10║磨作鏡。祖云：磨甎豈得成鏡？師云：磨甎既不成鏡，
X16n0318_p0819a11║坐禪豈能成佛？祖乃離坐云：如何即是？師曰：譬如
X16n0318_p0819a12║駕車，車若不行，打車即是？打牛即是？祖無對。師又
X16n0318_p0819a13║云：汝學坐禪，為學坐佛？若學坐禪，禪非坐臥；若學
X16n0318_p0819a14║坐佛，佛非坐相。於無住法，不應取捨。汝若坐佛，即
X16n0318_p0819a15║是殺佛；若執坐相，非達其理。祖禮拜，問：如何用心
X16n0318_p0819a16║即合無相三昧？師曰：汝學心地法門如下種子，我
X16n0318_p0819a17║說法要譬彼天澤，汝緣合故，當見其道。祖曰：道非
X16n0318_p0819a18║色相，云何能見？師云：心地法眼能見乎道，無相三
X16n0318_p0819a19║昧亦復然矣。祖曰：有成壞否？師曰：若以成壞聚散
X16n0318_p0819a20║而見道者，非見道也。聽吾偈曰：心地含諸種，遇澤
X16n0318_p0819a21║悉皆萌。三昧華無相，何壞復何成？祖聞示誨，豁然
X16n0318_p0819a22║開悟，侍奉十秋，日益玄奧。後闡化於江西，師問眾
X16n0318_p0819a23║曰：道一為眾說法否？眾曰：已為眾說法。師曰：總未
X16n0318_p0819a24║見人持箇消息來。因遣一僧去，囑曰：待伊上堂時，
X16n0318_p0819b01║但問作麼生，伊道底言語記將來。僧去，一如師旨，
X16n0318_p0819b02║回謂師曰：道一云：自從胡亂後，三十年不曾少鹽
X16n0318_p0819b03║醬。師然之。雪峯寄巖頭語云：一自鰲山成道後，直
X16n0318_p0819b04║至於今飽不饑。與此相類，皆因地發心與果地覺，
X16n0318_p0819b05║了無同異者也。彼學坐禪，有修有證，即屬生滅法，
X16n0318_p0819b06║於無上乘何啻千里？
X16n0318_p0819b07║以是義故，汝當照明諸器世間可作之法皆從變滅。
X16n0318_p0819b08║阿難，汝觀世間可作之法誰為不壞？然終不聞爛壞
X16n0318_p0819b09║虗空。何以故？空非可作，由是始終無壞滅故。則汝身
X16n0318_p0819b10║中堅相為地，潤濕為水，煖觸為火，動搖為風。由此四
X16n0318_p0819b11║纏，分汝湛圓妙覺明心，為視、為聽、為覺、為察，從始入
X16n0318_p0819b12║終五疊渾濁。云何為濁？阿難，譬如清水清潔本然，即
X16n0318_p0819b13║彼塵土灰砂之倫本質留礙，二體法爾性不相循。有
X16n0318_p0819b14║世間人取彼土塵投於淨水，土失留礙，水亡清潔，容
X16n0318_p0819b15║貌泊然，名之為濁。汝濁五重亦復如是。阿難，汝見虗
X16n0318_p0819b16║空徧十方界，空見不分，有空無體，有見無覺，相織妄
X16n0318_p0819b17║成，是第一重名為劫濁。汝身現摶四大為體，見聞覺
X16n0318_p0819b18║知壅令留礙，水火風土旋令覺知，相織妄成，是第二
X16n0318_p0819b19║重名為見濁。又汝心中憶識誦習，性發知見容現六
X16n0318_p0819b20║塵，離塵無相，離覺無性，相織妄成，是第三重名煩惱
X16n0318_p0819b21║濁。又汝朝夕生滅不停，知見每欲留於世間，業運每
X16n0318_p0819b22║常遷於國土，相織妄成，是第四重名眾生濁。汝等見
X16n0318_p0819b23║聞元無異性，眾塵隔越無狀異生，性中相知，用中相
X16n0318_p0819b24║背，同異失準，相織妄成，是第五重名為命濁。
X16n0318_p0819c01║通曰：第一義要明本發心路，當審觀因地發心與
X16n0318_p0819c02║果地覺為同為異。謂之審觀，必須詳審何者是生
X16n0318_p0819c03║死根本與果地異，何者是不生不滅根本與界地
X16n0318_p0819c04║同。本一湛圓，妙覺明心本無不同。何為有異？只為
X16n0318_p0819c05║黏湛，發起四大，結成六根，根塵相染，疊為五濁。而
X16n0318_p0819c06║妙覺明心離其本位，分而為視聽覺察，流轉生死。
X16n0318_p0819c07║是視聽覺察從始入終，從色至識，不離五陰區宇，
X16n0318_p0819c08║乃生滅之根本也。以此為因而求佛乘，無有是處。
X16n0318_p0819c09║何者？世間可作之法皆從變滅，而空非可作，故無
X16n0318_p0819c10║爛壞。唯佛無為，不墮諸數，是為真空。雖世間空，亦
X16n0318_p0819c11║須消殞，況身中四大各有所歸，視聽覺察離塵無
X16n0318_p0819c12║體。如此五濁，生滅知見其可以為因乎？何言乎五
X16n0318_p0819c13║濁？色屬相分，識屬見分。識，水也；色，土也。見空相織，
X16n0318_p0819c14║如水土合，故名為濁。見初動時，唯見一空。有空無
X16n0318_p0819c15║體，即是頑空；有見無覺，即是無明。既有虗空徧十
X16n0318_p0819c16║方界，成住壞空皆由此始，故謂之劫。空見不分，是
X16n0318_p0819c17║見分與器界疎相分淆而為濁也，故名劫濁，屬色
X16n0318_p0819c18║陰。見聞覺知本無留礙，因四大所壅而有留礙；水
X16n0318_p0819c19║火風土本無覺知，因六根所旋而有覺知。是見分
X16n0318_p0819c20║與身中親相分淆而為濁也，故名見濁，屬受陰。前
X16n0318_p0819c21║攝六根為見大，此亦總六根為見濁。見境領納屬
X16n0318_p0819c22║前五識，憶識誦習屬第六識，是知見由真性發起，
X16n0318_p0819c23║神發知矣，不可謂之性矣。是意想中容受六塵，顯
X16n0318_p0819c24║現其中，是謂內塵，亦可謂之相矣。離六塵之外別
X16n0318_p0820a01║無實相，離知覺之外別無真性，塵勞煩惱汩亂湛
X16n0318_p0820a02║覺，是知見與法塵淆而為濁也，故名煩惱濁，屬想
X16n0318_p0820a03║陰。意想知見每欲留於世間，戀著三界，猶可知也；
X16n0318_p0820a04║輪迴業運每常選於國土，變化密移，不可知也。總
X16n0318_p0820a05║不離眾生因，亦不離眾生果，是知見與眾生相流
X16n0318_p0820a06║轉而為濁也，故名眾生濁，屬行陰。行陰屬第七識，
X16n0318_p0820a07║其濁易辨；識陰屬第八識，其濁難晣。故見聞覺知
X16n0318_p0820a08║自湛元而分，元無異性。六塵不同，牽生六識。眼不
X16n0318_p0820a09║別聲，耳不別色，不相互用，故異；生唯無異性，故性
X16n0318_p0820a10║中相知；唯眾塵隔越，故用中相背；性本不生不滅，
X16n0318_p0820a11║故同；用處與生滅和合，故異。未轉第八識即無後
X16n0318_p0820a12║得智，於前五識不得圓妙，故性中了了相知；及至
X16n0318_p0820a13║用時，與如來用中相背。轉不盡，故失準而名識；
X16n0318_p0820a14║轉盡，即不失準而均謂之性矣。如來藏一性無二，
X16n0318_p0820a15║如來準此滅生滅心，二乘見自共相，即於同失準。
X16n0318_p0820a16║如來藏隨為色空，如來準此種類俱空，二乘取真
X16n0318_p0820a17║證滅，即於異失準也。絲毫未化，命蒂猶存，來先去
X16n0318_p0820a18║後，作主人公，是性與識相織成妄而為濁也，故名
X16n0318_p0820a19║命濁，屬識陰。此五濁皆非實有，故曰妄成。如水清
X16n0318_p0820a20║潔，原非有土；如土留礙，原非有水。二性本不相循，
X16n0318_p0820a21║心境不相到故。若知湛無黏性，知妄即離，離妄即
X16n0318_p0820a22║覺。但一湛圓妙覺，明心不落，視聽覺察，如水自瑩
X16n0318_p0820a23║然，何濁之有？必須悟知本來無濁者，然後可為不
X16n0318_p0820a24║生不滅根因也。僧問梁山：如何是空劫已前事？山
X16n0318_p0820b01║云：擊動乾坤鼓，時人聽不聞。丹霞頌云：虗空為鼓
X16n0318_p0820b02║彌須槌，擊者雖多聽者稀。半夜髑髏驚破夢，滿頭
X16n0318_p0820b03║明月不思歸。四祖信大師年十四，初禮三祖，問曰：
X16n0318_p0820b04║願和尚慈悲，乞與解脫法門。三祖曰：誰縛汝？對曰：
X16n0318_p0820b05║無人縛。祖曰：何更求解脫乎？信於言下大悟。此所
X16n0318_p0820b06║謂大根大器也。司空山本淨禪師偈曰：見聞覺知
X16n0318_p0820b07║無障礙，色香味觸常三昧。如鳥空中只麼飛，無取
X16n0318_p0820b08║無捨無憎愛。若會應處本非心，始得名為觀自在。
X16n0318_p0820b09║若淨禪師者，雖處五濁惡世，何嘗不淨？
X16n0318_p0820b10║阿難，汝今欲令見聞覺知遠契如來常樂我淨，應當
X16n0318_p0820b11║先擇死生根本，依不生滅圓湛性成，以湛旋其虗妄
X16n0318_p0820b12║滅生，伏還元覺，得元明覺無生滅性為因地心，然後
X16n0318_p0820b13║圓成果地脩證。如澄濁水貯於靜器，靜深不動，沙土
X16n0318_p0820b14║自沉，清水現前，名為初伏客塵煩惱。去泥純水，名為
X16n0318_p0820b15║永斷根本無明。明相精純，一切變現，不為煩惱，皆合
X16n0318_p0820b16║涅槃清淨妙德。
X16n0318_p0820b17║通曰：大學知止而後有定數語，為千聖秘訣。此段
X16n0318_p0820b18║經文，恰與配合。象山云：此心此理同也，固非虗語。
X16n0318_p0820b19║應當先擇死生根本，依不生滅圓湛性成，如澄濁
X16n0318_p0820b20║水，貯於靜器，所謂知止而后有定也。以湛旋其虗
X16n0318_p0820b21║妄滅生，伏還元覺，如水靜深不動，沙土自沉，清水
X16n0318_p0820b22║現前，所謂定而后能靜也。清水現前，名為初伏客
X16n0318_p0820b23║塵煩惱，去泥純水，名為永斷根本無明，所謂靜而
X16n0318_p0820b24║后能安也。明相精純，一切變現，不為煩惱，所謂安
X16n0318_p0820c01║而后能慮也。皆合涅槃清淨妙德，所謂慮而后能
X16n0318_p0820c02║得也。常樂我淨，為涅槃妙德，唯佛與佛，乃能究竟。
X16n0318_p0820c03║今以見聞覺知契之，故曰遠。先擇死生根本，雖通
X16n0318_p0820c04║指五濁業用，而識陰尤死生根本。此識依不生滅，
X16n0318_p0820c05║與生滅和合而得名，故當擇去生滅種子，而依不
X16n0318_p0820c06║生滅圓湛之性。識陰湛不搖處，似無生滅，然湛而
X16n0318_p0820c07║不圓，望如恬靜，實為生滅根本。若圓湛之性，本自
X16n0318_p0820c08║圓成，非由造作，乃真如實際理地也。依此圓湛，
X16n0318_p0820c09║本自無事，即以此湛，旋其虗妄滅生。從前許多滅
X16n0318_p0820c10║生工夫，皆為虗妄，雖至滅生俱盡，由功勳得，非元
X16n0318_p0820c11║覺也。必識陰旋伏，然後元覺現前。此元明覺，原無
X16n0318_p0820c12║生滅，只緣分為見聞覺察，馳入識陰區宇，為識陰
X16n0318_p0820c13║所覆，不得出頭。今識滅性現，還我本來面目。此元
X16n0318_p0820c14║明覺，即見聞覺察，而非見聞覺察也。見聞覺察有
X16n0318_p0820c15║起滅，而元明覺無起滅也。故不以見聞覺察為因
X16n0318_p0820c16║地心，而以元明覺為因地心，然後圓成不生不滅
X16n0318_p0820c17║如來果位也。涅槃四德，即不生不滅果。謂能斷客
X16n0318_p0820c18║塵煩惱，及根本無明故。謂明性精純，如金不重礦，
X16n0318_p0820c19║灰不重木，更不為煩惱故。有一念無生，即證涅槃
X16n0318_p0820c20║者，即因即果，一時具足。有理雖頓悟，事以漸除者，
X16n0318_p0820c21║因該十信，果通分滿，總之圓成一元明覺而已。曹
X16n0318_p0820c22║山見紙衣道者，便問：莫是紙衣道者否？衣云：不敢。
X16n0318_p0820c23║山曰：如何是紙衣下事？衣云：一裘纔挂體，萬法悉
X16n0318_p0820c24║皆如。山云：如何是紙衣下用？衣近前應諾，便立脫
X16n0318_p0821a01║去。山曰：汝既解恁麼去，何不恁麼來？衣忽開眼問
X16n0318_p0821a02║曰：一靈真性，不假包胎時如何？山曰：未是妙。衣云：
X16n0318_p0821a03║如何是妙？山曰：不借借。衣便珍重，下僧堂坐化。山
X16n0318_p0821a04║有頌曰：覺性圓明無相身，莫將知見妄疎親。念異
X16n0318_p0821a05║便於玄旨昧，心差不與道相隣。情分萬法沉前境，
X16n0318_p0821a06║識鑒多端喪本真。如是句中能曉會，了然無事昔
X16n0318_p0821a07║時人。又九峯虔在石霜作侍者，霜遷化後，眾欲請
X16n0318_p0821a08║堂中首座接續住持，峯不肯，乃云：待某甲問過，若
X16n0318_p0821a09║會先師意，如先師侍奉。遂問：先師道：休去，歇去，一
X16n0318_p0821a10║念萬年去，寒灰枯木去，古廟香爐去，一條白練去，
X16n0318_p0821a11║其餘則不問。如何是一條白練去？座曰：這個秪是
X16n0318_p0821a12║明一色邊事。峯曰：元來未會先師意在。座云：你不
X16n0318_p0821a13║肯我那？座乃焚香云：我若不會先師意，香煙起處
X16n0318_p0821a14║脫去不得。言訖便坐脫。峯乃撫其背曰：坐脫立亡
X16n0318_p0821a15║則不無，先師意未夢見在。天童頌云：石霜一宗，親
X16n0318_p0821a16║傳九峯。香煙脫去，正脈難通。月巢鶴作千年夢，雪
X16n0318_p0821a17║屋人迷一色功。坐斷十方猶點額，密移一步看飛
X16n0318_p0821a18║龍。順默和尚頌云：元座徒亡一炷煙，九峯不是抑
X16n0318_p0821a19║高賢。若將一色為承紹，辜負先師不借緣。石霜示
X16n0318_p0821a20║眾有云：未嘗亡照猶為外，紹為臣種亦曰借。若誕
X16n0318_p0821a21║生絲毫不隔，如王子生下則能紹大位，謂之內紹，
X16n0318_p0821a22║名王種，名句不借也。借則一色邊事，彼原未得不
X16n0318_p0821a23║生滅性為因地心，而欲圓成果地，皆合涅槃清淨
X16n0318_p0821a24║妙德，難矣。
X16n0318_p0821b01║第二義者，汝等必欲發菩提心，於菩薩乘生大勇猛，
X16n0318_p0821b02║決定棄捐諸有為相。應當詳審煩惱根本，此無始來
X16n0318_p0821b03║發業潤生，誰作誰受？阿難！汝脩菩提，若不審觀煩惱
X16n0318_p0821b04║根本，則不能知虗妄根塵何處顛倒。處尚不知，云何
X16n0318_p0821b05║降伏取如來位？
X16n0318_p0821b06║通曰：審觀因地發心，所以會其真；審觀煩惱根本，
X16n0318_p0821b07║所以絕其妄。妄復無妄，即妄即真矣。煩惱根本有
X16n0318_p0821b08║二：一、潤業無明，謂過去煩惱也；二、潤生無明，謂託
X16n0318_p0821b09║胎時於父母起愛憎識情也。二種煩惱本無自性，
X16n0318_p0821b10║若知無自性，更無作者，更無受者，當體空寂，誰為
X16n0318_p0821b11║煩惱？彼小乘人不離有為功用，謂實有煩惱，務須
X16n0318_p0821b12║破除，是未知根塵之為虗妄也。若菩薩乘則異於
X16n0318_p0821b13║是，直趨無上菩提，但於根塵間審詳誰作誰受，忽
X16n0318_p0821b14║然撞破，無始無明一時頓息。羅山閑先問石霜：起
X16n0318_p0821b15║滅不停時如何？霜云：直須寒灰枯木去，一念萬年
X16n0318_p0821b16║去，函葢相應去，純清絕點去。山不契，往問巖頭，頭
X16n0318_p0821b17║咄云：是誰起滅？山於此有省。天童頌云：砍斷老葛
X16n0318_p0821b18║藤，打破狐窠窟。豹被霧而變文，龍乘雷而換骨。咄！
X16n0318_p0821b19║起滅紛紛是何物？於此省去，更不向六根門首作
X16n0318_p0821b20║分疏也。龐居士偈曰：一羣六箇賊，生生欺殺人。我
X16n0318_p0821b21║今識汝也，不與汝為隣。汝若不伏我，我即到處說。
X16n0318_p0821b22║教人盡識汝，使汝行路絕。你若肎伏我，我即不分
X16n0318_p0821b23║別。共汝一處住，同證無生滅。此真知顛倒所在，而
X16n0318_p0821b24║能降伏之，取如來位者。
X16n0318_p0821c01║阿難！汝觀世間解結之人，不見所結，云何知解？不聞
X16n0318_p0821c02║虗空被汝隳裂。何以故？空無形相，無結解故。則汝現
X16n0318_p0821c03║前眼、耳、鼻、舌及與身、心，六為賊媒，自劫家寶。由此無
X16n0318_p0821c04║始眾生世界生纏縛故，於器世間不能超越。
X16n0318_p0821c05║通曰：前喻虗空不壞，非生滅故。此喻虗空無結，非
X16n0318_p0821c06║煩惱故。虗空且然，而自性真空，夫何生滅煩惱之
X16n0318_p0821c07║有？若棄生滅，守於真常，常光現前，根塵識心應時
X16n0318_p0821c08║銷落，則眾生世界不生纏縛矣。內瑩發光，如是浮
X16n0318_p0821c09║塵及器世間諸變化相，如湯銷冰，應念化成無上
X16n0318_p0821c10║知覺，則於器世間能超越矣。家寶如是，奈何不自
X16n0318_p0821c11║護惜？內六識，外六塵，皆由六根引發，自生纏縛，故
X16n0318_p0821c12║曰賊媒。僧問曹曰：沙門豈不是具大慈悲底人？山
X16n0318_p0821c13║曰：是。曰：忽遇六賊來時如何？山曰：亦須具大慈悲。
X16n0318_p0821c14║曰：如何具大慈悲？山曰：一劍揮盡。曰：盡後如何？山
X16n0318_p0821c15║曰：始得和同。又僧問保福：家貧遭劫時如何？福曰：
X16n0318_p0821c16║不能盡底去。曰：為甚麼不能盡底去？福曰：賊是家
X16n0318_p0821c17║親。曰：既是家親，為甚麼翻成家賊？福曰：內既無應，
X16n0318_p0821c18║外不能為。曰：忽然捉敗，功歸何所？福曰：賞亦不曾
X16n0318_p0821c19║聞。曰：恁麼則勞而無功。福曰：功則不無，成而不處。
X16n0318_p0821c20║曰：既是成功，為甚麼不處？福曰：不見道太平本是
X16n0318_p0821c21║將軍致，不許將軍見太平？此可知借功明位，宗門
X16n0318_p0821c22║不廢，何甞一向說無事禪也？
X16n0318_p0821c23║阿難！云何名為眾生世界？世為遷流，界為方位。汝今
X16n0318_p0821c24║當知，東、西、南、北、東南、西南、東北、西北、上、下為界，過去、
X16n0318_p0822a01║未來、現在為世。方位有十，流數有三，一切眾生織妄
X16n0318_p0822a02║相成，身中貿遷，世界相涉。而此界性，設雖十方定位
X16n0318_p0822a03║可明，世間秪目東、西、南、北、上、下無位，中無定方，四數
X16n0318_p0822a04║必明，與世相涉，三四四三，宛轉十二，流變三疊，一十
X16n0318_p0822a05║百千，總括始終，六根之中，各各功德有千二百。阿難！
X16n0318_p0822a06║汝復於中克定優劣，如眼觀見，後暗前明，前方全明，
X16n0318_p0822a07║後方全暗，左右旁觀三分之二，統論所作，功德不全，
X16n0318_p0822a08║三分言功，一分無德，當知眼唯八百功德。如耳周聽，
X16n0318_p0822a09║十方無遺，動若邇遙，靜無邊際，當知耳根圓滿一千
X16n0318_p0822a10║二百功德。如鼻齅聞，通出入息，有出有入，而闕中交，
X16n0318_p0822a11║驗於鼻根，三分闕一，當知鼻唯八百功德。如舌宣揚，
X16n0318_p0822a12║盡諸世間、出世間智，言有方分，理無窮盡，當知舌根
X16n0318_p0822a13║圓滿一千二百功德。如身覺觸，識於違順，合時能覺，
X16n0318_p0822a14║離中不知，離一合雙，驗於身根，三分闕一，當知身唯
X16n0318_p0822a15║八百功德。如意默容，十方三世一切世間、出世間法，
X16n0318_p0822a16║唯聖與凡，無不包容，盡其涯際，當知意根圓滿一千
X16n0318_p0822a17║二百功德。
X16n0318_p0822a18║通曰：一切眾生織妄相成，身中貿遷世界相涉，謂
X16n0318_p0822a19║眾生業力結成世界身為正報，器世間為依報，但
X16n0318_p0822a20║憑業果裝載貿遷逆旅，流轉無窮與世塵相涉，皆
X16n0318_p0822a21║由六根為之媒也。六根之中各各功德有千二百，
X16n0318_p0822a22║此據了別之性是同，下對六根分別之用有異，故
X16n0318_p0822a23║全闕不等。前云使汝流轉心目為咎，故七徵八還
X16n0318_p0822a24║已明見妄，茲復具明六為賊媒，而詳辨六根優劣
X16n0318_p0822b01║者，令擇耳根圓通以為修證之本，故眼鼻身三分
X16n0318_p0822b02║闕一不能滿其性量，舌意雖具足功德與耳無異，
X16n0318_p0822b03║然一落言詮一落思惟，不如耳根無聲無臭，最於
X16n0318_p0822b04║性體相近，故當遵也。以方涉世名三疊者，第一約
X16n0318_p0822b05║四方各論三世共成十二，第二於東方三世變一
X16n0318_p0822b06║為十，南西北方亦然，是以一疊十成百二十，第三
X16n0318_p0822b07║於東方三十變十為百，南西北方亦然，是以十疊
X16n0318_p0822b08║百成千二百，流數有三故用三疊，方位有十故一
X16n0318_p0822b09║變為十，此自然之數也。易大衍之數五十，用五乘
X16n0318_p0822b10║十、用十乘五亦同此法，聖人作用先後一揆，如此
X16n0318_p0822b11║四方各二百、四隅各一百，總之一方三百也。今眼
X16n0318_p0822b12║所見前及左右三方已成六百，並前二隅共成八
X16n0318_p0822b13║百，唯後一方及後二隅不見，三分明故有功，後方
X16n0318_p0822b14║暗故無德，功與德亦互文耳。其實六根清淨，互用
X16n0318_p0822b15║無方。如華嚴依經修行，已發相似之解。雖眼八百，
X16n0318_p0822b16║亦具餘五根功德。若六為賊媒，自劫家寶，則織妄
X16n0318_p0822b17║貿遷，有何涯際？故修之則功德本無窮，不修則業果
X16n0318_p0822b18║亦無窮也。法眼，上堂：古者道：如何是禪？三界綿綿。
X16n0318_p0822b19║如何是道？十方浩浩。因甚麼道三界綿綿？何處是
X16n0318_p0822b20║十方浩浩底道理？要會麼？塞却眼，塞却耳，塞却舌
X16n0318_p0822b21║身意，無空闕處，無轉動處。上座作麼生會？橫亦不
X16n0318_p0822b22║得，竪亦不得，縱亦不得，奪亦不得，無用心處，亦無
X16n0318_p0822b23║施設處。若如是會得，始會法門絕揀擇，一切言語
X16n0318_p0822b24║絕滲漏。曾有僧問：作麼生是絕滲漏底語？向伊道：
X16n0318_p0822c01║口似鼻孔甚好。上座如此會，自然不通風去。如識
X16n0318_p0822c02║得，盡十方世界是金剛眼睛。無事，珍重！又黃龍震
X16n0318_p0822c03║禪師，上堂曰：舉箇古人因緣問闍黎，闍黎不得作
X16n0318_p0822c04║古會。若作古會，失却當面眼。舉箇即今因緣問闍
X16n0318_p0822c05║黎，闍黎不得作今會。若作今會，障却闍黎本來眼。
X16n0318_p0822c06║假饒不失不障，非古非今，猶是藥病相治止啼之
X16n0318_p0822c07║說。祗如透脫一句，闍黎還道得也無？若道不得，直
X16n0318_p0822c08║待羅漢峯深談實相，即向汝道。這般說話，雖單明
X16n0318_p0822c09║向上，却與此經相發。直得口似鼻孔，眼似眉毛，六
X16n0318_p0822c10║根無寄，方證無生之妙。至盡大地是沙門一隻眼，
X16n0318_p0822c11║更無吞吐處。此之功德，不以世求。
X16n0318_p0822c12║阿難！汝今欲逆生死欲流，返窮流根至不生滅，當驗
X16n0318_p0822c13║此等六受用根，誰合誰離？誰深誰淺？誰為圓通？誰不
X16n0318_p0822c14║圓滿？若能於此悟圓通根，逆彼無始織妄業流，得循
X16n0318_p0822c15║圓通與不圓根日劫相倍。我今備顯六湛圓明，本所
X16n0318_p0822c16║功德數量如是，隨汝詳擇其可入者，吾當發明令汝
X16n0318_p0822c17║增進。十方如來於十八界一一脩行，皆得圓滿無上
X16n0318_p0822c18║菩提，於其中間亦無優劣，但汝下劣未能於中圓自
X16n0318_p0822c19║在慧，故我宣揚令汝但於一門深入入一無妄，彼六
X16n0318_p0822c20║知根一時清淨。
X16n0318_p0822c21║通曰流根，即妙湛不動者也。決之而出，流逸奔境，
X16n0318_p0822c22║名生死流。逆之而入，返流全一，名不生滅。生滅即
X16n0318_p0822c23║妄，不生滅即無妄。六受用根，雖係妄明功德，元是
X16n0318_p0822c24║一精明所分，同一湛圓明性也。但於一門深入，直
X16n0318_p0823a01║達本源之地，得循圓通，不生纏縛，攝伏疇昔攀緣，
X16n0318_p0823a02║入佛知見，而六受用根，皆成妙用矣。六祖曰：若起
X16n0318_p0823a03║真正般若觀照，一剎那間，妄念俱滅。若識自性，一
X16n0318_p0823a04║悟即至佛地。善知識！智慧觀照，內外明徹，識自本
X16n0318_p0823a05║心。若識本心，即是解脫。若得解脫，即是般若三昧。
X16n0318_p0823a06║般若三昧，即是無念。何名無念？若見一切法，心不
X16n0318_p0823a07║染著，是為無念用。即徧一切處，亦不著一切處，但
X16n0318_p0823a08║淨本心，使六識出六門，於六塵中，無染無雜，來去
X16n0318_p0823a09║自由，通用無滯，即是般若三昧自在解脫，名無念
X16n0318_p0823a10║行。六祖此語從意根入，直紹迦葉門風。仰山在溈
X16n0318_p0823a11║山前坡牧牛次，見一僧上山，不久便下來。仰問：上
X16n0318_p0823a12║座何不且留山中？僧曰：秪為因緣不契。仰曰：有何
X16n0318_p0823a13║因緣？試舉看。曰：和尚問某名甚麼？某答：歸真。和尚
X16n0318_p0823a14║曰：歸真何在？某甲無對。仰曰：上座却回向和尚道：
X16n0318_p0823a15║某甲道得也。和尚問：作麼生道？但曰：眼裏耳裏鼻
X16n0318_p0823a16║裏。僧回，一如所教。溈曰：脫空漫語漢！此是五百人
X16n0318_p0823a17║善知識語。蹣菴成禪師上堂：鼻裏音聲耳裏香，眼
X16n0318_p0823a18║中鹹淡舌玄黃，意能覺觸身分別，冰室如春九夏
X16n0318_p0823a19║涼。如斯見得，方知男子身中入定時，女子身中從
X16n0318_p0823a20║定出。葵華隨日轉，犀紋玩月生，香楓化老人，螟蛉
X16n0318_p0823a21║成果羸。若也不知，苦哉佛陀耶！許汝具隻眼，必如
X16n0318_p0823a22║諸尊宿所見，方得六根清淨消息。
X16n0318_p0823a23║阿難白佛言：世尊，云何逆流深入一門，能令六根一
X16n0318_p0823a24║時清淨？佛告阿難：汝今已得須陀洹果，已滅三界眾
X16n0318_p0823b01║生世間見所斷惑，然猶未知根中積生無始虗習，彼
X16n0318_p0823b02║習要因修所斷得，何況此中生住異滅分齊頭數？
X16n0318_p0823b03║通曰：見諦所斷，即八十八使也。修道所斷，即八十
X16n0318_p0823b04║一思也。初果雖斷分別麤惑，尚餘俱生細惑未斷，
X16n0318_p0823b05║故不能證苦邊際。能證苦邊際，至無學地，不但知
X16n0318_p0823b06║一有情生住異滅，限劑頭數，復於三千大千界內，
X16n0318_p0823b07║有情無情，念念遷變，微細行相，悉亦知之。此瑩徹
X16n0318_p0823b08║之極，必由修所斷得也。僧問溈山：頓悟之人，更有
X16n0318_p0823b09║修否？溈曰：若真悟得，本他自知時，修與不修，是兩
X16n0318_p0823b10║頭話。如今初心，雖從緣得，一念頓悟自理，猶有無
X16n0318_p0823b11║始曠劫習氣，未能頓淨，須教渠淨除現業流識，即
X16n0318_p0823b12║是修也。不可別有法，教渠修行趨向，從聞入理，聞
X16n0318_p0823b13║理流妙，心自圓明，不居惑地。縱有百千妙義，抑揚
X16n0318_p0823b14║當時，此乃得坐披衣，自解作活計始得。以要言之，
X16n0318_p0823b15║則實際理地，不受一塵，萬行門中，不捨一法。若也
X16n0318_p0823b16║單刀直入，則凡聖情盡，體露真常，理事不二，即如
X16n0318_p0823b17║如佛。夫理事不二，非修不證。溈山極口談最上一
X16n0318_p0823b18║路，何甞掃蕩漸修，不復置齒牙間？
X16n0318_p0823b19║今汝且觀現前六根，為一為六？阿難，若言一者，耳何
X16n0318_p0823b20║不見？目何不聞？頭奚不履？足奚無語？若此六根決定
X16n0318_p0823b21║成六，如我今會與汝宣揚微妙法門，汝之六根誰來
X16n0318_p0823b22║領受？阿難言：我用耳聞。佛言：汝耳自聞，何關身口？口
X16n0318_p0823b23║來問義，身起欽承。是故應知，非一終六，非六終一，終
X16n0318_p0823b24║不汝根元一元六。阿難，當知是根非一非六，由無始
X16n0318_p0823c01║來顛倒淪替，故於圓湛一六義生。汝須陀洹雖得六
X16n0318_p0823c02║銷，猶未亡一。如太虗空參合羣器，由器形異，名之異
X16n0318_p0823c03║空，除器觀空，說空為一。彼太虗空云何為汝成同不
X16n0318_p0823c04║同？何況更名是一非一？則汝了知六受用根亦復如
X16n0318_p0823c05║是。
X16n0318_p0823c06║通曰：此正釋一門深入六根清淨之疑。使六根元
X16n0318_p0823c07║一者，本自清淨，不必更言六賊。使六根元六者，不
X16n0318_p0823c08║相為用，何能一時清淨？今惟如太虗空本一，參合
X16n0318_p0823c09║羣器成六，由器形異，名之異空，謂六非一也。除器
X16n0318_p0823c10║觀空，說空為一，謂六銷一在也。此喻一六義生。彼
X16n0318_p0823c11║太虗空，非能與形和合，原非同異。既無同異，何處
X16n0318_p0823c12║更立一六之名？此喻本非一六。見得本非一六，圓
X16n0318_p0823c13║湛常寂，何所不清淨乎？須陀洹名為入流，而無所
X16n0318_p0823c14║入。不入色聲香味觸法，即是六銷。尚執有涅槃在，
X16n0318_p0823c15║故未亡一。一從何來？空從何起？故知向上更有事
X16n0318_p0823c16║在。藥山問雲巖：汝除在百丈，更到甚麼處來？曰：曾
X16n0318_p0823c17║到廣南來。山曰：見說廣州城東門外有一片石，被
X16n0318_p0823c18║州主移去，是否？巖曰：非但州主，闔國人移亦不動。
X16n0318_p0823c19║山又問：聞汝解弄師子，是否？曰：是。曰：弄得幾出？曰：
X16n0318_p0823c20║弄得六出。山曰：我亦弄得。曰：和尚弄得幾出？山曰：
X16n0318_p0823c21║我弄得一出。巖曰：一即六，六即一。後到溈山，溈問：
X16n0318_p0823c22║承聞長老在藥山弄師子，是否？曰：是。曰：長弄有時
X16n0318_p0823c23║置。巖曰：要弄即弄，要置即置。曰：置時師子在甚麼
X16n0318_p0823c24║處？巖曰：置也，置也。要知雲巖弄師子，不是弄精魂，
X16n0318_p0824a01║為伊有闔國人移不動一片石在。
X16n0318_p0824a02║由明暗等，二種相形，於妙圓中，黏湛發見，見精映色，
X16n0318_p0824a03║結色成根，根元目為，清淨四大，因名眼體，如蒲萄朵，
X16n0318_p0824a04║浮根四塵，流逸奔色。由動靜等，二種相擊，於妙圓中，
X16n0318_p0824a05║黏湛發聽，聽精映聲，卷聲成根，根元目為，清淨四大，
X16n0318_p0824a06║因名耳體，如新卷葉，浮根四塵，流逸奔聲。由通塞等，
X16n0318_p0824a07║二種相發，於妙圓中，黏湛發齅，齅精映香，納香成根，
X16n0318_p0824a08║根元目為，清淨四大，因名鼻體，如雙垂爪，浮根四塵，
X16n0318_p0824a09║流逸奔香。由恬變等，二種相參，於妙圓中，黏湛發甞，
X16n0318_p0824a10║甞精映味，絞味成根，根元目為，清淨四大，因名舌體，
X16n0318_p0824a11║如初偃月，浮根四塵，流逸奔味。由離合等，二種相摩，
X16n0318_p0824a12║於妙圓中，黏湛發覺，覺精映觸，搏觸成根，根元目為，
X16n0318_p0824a13║清淨四大，因名身體，如腰鼓顙，浮根四塵，流逸奔觸。
X16n0318_p0824a14║由生滅等，二種相續，於妙圓中，黏湛發知，知精映法，
X16n0318_p0824a15║攬法成根，根元目為，清淨四大，因名意思，如幽室見，
X16n0318_p0824a16║浮根四塵，流逸奔法。
X16n0318_p0824a17║通曰：元依一精明，分成六和合。詳見於此。自六根
X16n0318_p0824a18║結造之由，以逮奔塵之態，無不纖悉具備，此即如
X16n0318_p0824a19║大虗空參合羣器也。精明之體，色遇之而成見，聲
X16n0318_p0824a20║遇之而成聞，何等妙圓。然湛湛止水，塵入之而成
X16n0318_p0824a21║黏矣。清淨四大，明勝義根，能照境發識，是淨色根。
X16n0318_p0824a22║浮根四塵，明浮塵根，能流逸奔塵。這種種業，地水
X16n0318_p0824a23║火風之性，本皆空也，故曰清淨四大。地水火風之
X16n0318_p0824a24║相，本皆動搖，故曰四塵。如幽室見，安得有浮根。四
X16n0318_p0824b01║塵晦昧為空，空晦暗中結暗為色，以此暗色與妄
X16n0318_p0824b02║想雜聚緣內搖。以其有暗可見，故曰浮根。以其動
X16n0318_p0824b03║搖，故亦曰塵。如五種色中受所引色，無形而受憶
X16n0318_p0824b04║持者也。根沉於內，塵浮於外，塵為所依，何言流逸。
X16n0318_p0824b05║舉所依，顯能依也。普安禪師偈曰：揑不成團撥不
X16n0318_p0824b06║開，何須南岳又天台。六根門首無人用，惹得胡僧
X16n0318_p0824b07║特地來。保福僧至羅漢，羅漢琛禪師問：彼中佛法
X16n0318_p0824b08║如何示人？僧曰：保福有時示眾云：塞却汝眼，教汝
X16n0318_p0824b09║覰不見。塞却汝耳，教汝聽不聞。坐却汝意根，教汝
X16n0318_p0824b10║分別不得。琛曰：吾問汝，不塞汝眼，汝見箇甚麼？不
X16n0318_p0824b11║塞汝耳，汝聞箇甚麼？不坐汝意根，汝作麼生分別？
X16n0318_p0824b12║僧於言下有省。是於六根門首得箇入路，便窺見
X16n0318_p0824b13║妙圓一段真風。又有僧聽西廂曲云：爭禁當臨去，
X16n0318_p0824b14║秋波那一轉。便大契悟，豈必胡僧特地來也。
X16n0318_p0824b15║阿難，如是六根，由彼覺明，有明明覺，失彼精了，黏妄
X16n0318_p0824b16║發光。是以汝今離暗離明，無有見體；離動離靜，元無
X16n0318_p0824b17║聽質；無通無塞，齅性不生；非變非恬，嘗無所出；不離
X16n0318_p0824b18║不合，覺觸本無；無滅無生，了知安寄？汝但不循動靜、
X16n0318_p0824b19║合離、恬變、通塞、生滅、明暗，如是十二諸有為相，隨拔
X16n0318_p0824b20║一根，脫黏內伏，伏歸元真，發本明耀，耀性發明。諸餘
X16n0318_p0824b21║五黏，應拔圓脫，不由前塵所起知見，明不循根，寄根
X16n0318_p0824b22║明發，由是六根互相為用。
X16n0318_p0824b23║通曰：前云明妄非他，覺明為咎，所妄既立，明理不
X16n0318_p0824b24║踰，局於根也。此云由彼覺明有明，明覺失彼精了，
X16n0318_p0824c01║黏妄發光，逐於塵也。總明六妄成就，分彼湛圓，精
X16n0318_p0824c02║光映發，內不離根，外不離塵，而本真明耀，遂為根
X16n0318_p0824c03║塵所覆，無由發見。當知六塵虗妄，本無自性。六根
X16n0318_p0824c04║虗妄，離塵無體。唯塵無性，故可黏也，亦可脫也。唯
X16n0318_p0824c05║根無體，故對境即有，離境即無。八識規矩云：眼耳
X16n0318_p0824c06║身三二地居。謂色界初禪，是第二地。無段食故，舌
X16n0318_p0824c07║識不起。無雜穢故，鼻識不生。唯眼耳身三識居之，
X16n0318_p0824c08║至第三地，以定生故，即三識亦不起也。此即除器
X16n0318_p0824c09║觀空，空更何有？是知可一可六者，妄也。非一非六
X16n0318_p0824c10║者，真也。妄伏則真現矣，真現則妄不黏矣。既脫於
X16n0318_p0824c11║黏，則明耀所發，不由塵起。既不由塵，則本真元明，
X16n0318_p0824c12║不循根出。湛圓明性，雖不循根，特寄根明發而已。
X16n0318_p0824c13║根而曰寄，原無定位。故聽不必耳，見不必目，而六
X16n0318_p0824c14║根可以互用。非若向者聽不出聲，見不踰色，自生
X16n0318_p0824c15║纏縛，不能超越也。毗舍浮佛偈曰：假借四大以為
X16n0318_p0824c16║身，心本無生因境有。前境若無心亦無，罪福如幻
X16n0318_p0824c17║起亦滅。此段經文，乃其註脚。僧問韶國師：承教有
X16n0318_p0824c18║言：眼不見色塵，意不知諸法。如何是眼不見色塵？
X16n0318_p0824c19║師曰：却是耳見。曰：如何是意不知諸法？師曰：眼知。
X16n0318_p0824c20║曰：恁麼則見聞路絕，聲色喧然。師曰：誰向汝道？乃
X16n0318_p0824c21║曰：夫一切問答，如針鋒相投，無纖毫參差。事無不
X16n0318_p0824c22║通，理無不備。良由一切言語，一切三昧，橫竪深淺，
X16n0318_p0824c23║隱顯去來，是諸佛實相門，秪據如今一時驗。又定
X16n0318_p0824c24║慧信和尚問僧曰：忠國師無情說法，南方尊宿如
X16n0318_p0825a01║何商量？僧曰：諸方皆云六根互用。信曰：教中道無
X16n0318_p0825a02║眼耳鼻舌身意，將甚麼互用？僧擬議，信劈脊便打。
X16n0318_p0825a03║若信者乃爾互用現前，猶勝韶國師七步
X16n0318_p0825a04║阿難！汝豈不知今此會中，阿那律陀（此云無滅）無目而見，
X16n0318_p0825a05║䟦難陀（此云善喜）龍無耳而聽，殑伽（此天堂河）神女非鼻聞香，
X16n0318_p0825a06║憍梵鉢提（此云牛相）異舌知味，舜若多神（此云風性）無身覺觸，
X16n0318_p0825a07║如來光中映令暫現。既為風質，其體元無，諸滅盡定，
X16n0318_p0825a08║得寂聲聞。如此會中，摩訶迦葉久滅意根，圓明了知，
X16n0318_p0825a09║不因心念。
X16n0318_p0825a10║通曰：明不循根，乃至六根互用，於何騐之？律陀獲
X16n0318_p0825a11║半頭天眼，故不藉目。龍以角聽，故不藉耳。河神聞
X16n0318_p0825a12║香，原非以鼻。鉢提牛舌，而別眾味。舜若空天，而能
X16n0318_p0825a13║覺觸。諸脩滅盡，定得證寂。聲聞者，如大迦葉，久滅
X16n0318_p0825a14║意根。是知六根可以無，非元六也。六根可互用，非
X16n0318_p0825a15║元一也。非一非六，而湛圓之體，人人具足，不於是
X16n0318_p0825a16║而益信乎？普融知藏至五祖，入室次，祖舉倩女離
X16n0318_p0825a17║魂話問之，有契。呈偈曰：二女合為一媳婦，機輪截
X16n0318_p0825a18║斷難回互。從來往返絕縱由，行人莫問來時路。又
X16n0318_p0825a19║張子韶至徑山，與馮給事諸公議格物。慧曰：公秪
X16n0318_p0825a20║知有格物，而不知有物格。公茫然，慧大笑。公曰：師
X16n0318_p0825a21║能開諭乎？慧曰：不見小說載，唐人有與安祿山謀
X16n0318_p0825a22║叛者，其人先為閬守，有畫像在焉。明皇幸蜀見之，
X16n0318_p0825a23║怒，令侍臣以劍擊其像首。明閬守居陝西，首忽墮
X16n0318_p0825a24║地。公聞，頓領深旨。汾陽六相頌曰：見是阿那律，分
X16n0318_p0825b01║明無一物。大地及山河，演出波羅蜜。聞是䟦難陀，
X16n0318_p0825b02║聲通總莫過。遠近一齊了，更不念摩訶。香是殑伽
X16n0318_p0825b03║女，慈悲心徧普。淨穢盡能知，即此我人母。味是憍
X16n0318_p0825b04║梵鉢，甜苦尋常說。入口辨辛酸，恰似當天月。觸是
X16n0318_p0825b05║舜若多，善惡總能和。屠割無嗔喜，祗箇是彌陀。意
X16n0318_p0825b06║是大迦葉，毗盧俱一法。幽室顯然分，枝派千華葉。
X16n0318_p0825b07║汾陽見處敻異，借此六根，一一指出向上一竅。總
X16n0318_p0825b08║之，不離伏歸元真，發本明耀而已。
X16n0318_p0825b09║阿難，今汝諸根若圓拔已內瑩發光，如是浮塵及器
X16n0318_p0825b10║世間諸變化相如湯銷冰，應念化成無上知覺。
X16n0318_p0825b11║通曰：隨拔一根，脫黏內伏，返窮流根，至不生滅，此
X16n0318_p0825b12║功勳邊事，機猶在我。諸根圓拔，內瑩發光，生滅滅
X16n0318_p0825b13║已，寂滅現前，此頓悟邊事，機非在我。故不悟則浮
X16n0318_p0825b14║塵根身，世間器界，諸變化相，皆歸生滅法，如水凝
X16n0318_p0825b15║而成冰。一悟即轉生滅為不生滅性，如湯銷冰而
X16n0318_p0825b16║成水矣。水者，其本來也。無上知覺，本吾自有。既成
X16n0318_p0825b17║無上知覺，又何六賊之足患哉？龍潭信問天皇悟
X16n0318_p0825b18║曰：某甲自到來，不蒙和尚指示心要。皇曰：自汝到
X16n0318_p0825b19║來，吾未甞不指示心要。信曰：何處指示？皇曰：汝擎
X16n0318_p0825b20║茶來，吾為汝接。汝行食來，吾為汝受。汝和南時，吾
X16n0318_p0825b21║便低首。何處不指示汝心要？潭佇思間，皇曰：見則
X16n0318_p0825b22║直下便見，擬思即差。信當下開悟，乃復問：如何保
X16n0318_p0825b23║任？皇曰：任性逍遙，隨緣放曠。但盡凡心，別無聖解。
X16n0318_p0825b24║又夾山有小師，隨侍日久，遣令行脚，遊歷禪肆。後
X16n0318_p0825c01║聞夾山聚眾，道聲振遠。回歸省覲，問曰：和尚有如
X16n0318_p0825c02║是奇特事，何不早向某甲說？山曰：汝烝飯，吾著火。
X16n0318_p0825c03║汝行益，吾展鉢。甚麼是辜負汝處？小師從此悟入，
X16n0318_p0825c04║均可謂應念化成無上知覺也已。
X16n0318_p0825c05║阿難，如彼世人聚見於眼，若令急合，暗相現前，六根
X16n0318_p0825c06║黯然，頭足相類。彼人以手循體外繞，彼雖不見，頭足
X16n0318_p0825c07║一辨，知覺是同，緣見因明，暗成無見，不明自發，則諸
X16n0318_p0825c08║暗相永不能昏。根塵既銷，云何覺明不成圓妙？
X16n0318_p0825c09║通曰：前示湛圓不循於根，今示湛圓不假於緣。彼
X16n0318_p0825c10║合眼之人，以手循他人之體，即能辨其頭足，暗中
X16n0318_p0825c11║知覺，與明見無異。世人尚不藉明緣而能有辨，況
X16n0318_p0825c12║聖人之真覺，豈藉於緣乎？緣見因明，暗成無見，此
X16n0318_p0825c13║相沿世諦。若以覺明之體，因明而明，因暗而昏。今
X16n0318_p0825c14║以合眼之人觀之，不因明緣，而了知暗相中頭足
X16n0318_p0825c15║不為無見。是見也，明不能明，暗不能昏，不但非根
X16n0318_p0825c16║之所能拘，亦且非塵之所能隔矣。根塵既銷，豈直
X16n0318_p0825c17║手可為眼，眼亦可為耳。一根返元，六根清淨，云何
X16n0318_p0825c18║覺明不成圓妙？覺明自六根而發者，明理不踰，即
X16n0318_p0825c19║非圓妙。唯不假根塵而自發者，神通妙用，應感無
X16n0318_p0825c20║方，是六根互用。即為觀世音圓通三十二應張本。
X16n0318_p0825c21║雲巖問道吾：大悲菩薩用許多手眼作甚麼？吾云：
X16n0318_p0825c22║如人夜半背手摸枕子。巖云：我會也。吾云：汝作麼
X16n0318_p0825c23║生會？巖云：徧身是手眼。吾云：道即太煞道，只道得
X16n0318_p0825c24║八成。巖云：師兄作麼生？吾云：通身是手眼。天童頌
X16n0318_p0826a01║云：一竅虗通，八面櫺櫳。無象無私春入律，不留不
X16n0318_p0826a02║礙月行空。清淨寶目功德臂，徧身何似通身是。現
X16n0318_p0826a03║前手眼顯全機，大用縱橫何忌諱。雪竇頌云：徧身
X16n0318_p0826a04║是，通身是，拈來猶較十萬里。展翅鵬騰六合雲，摶
X16n0318_p0826a05║風鼓蕩四溟水。是何埃𡏖兮忽生，那箇毫釐兮未
X16n0318_p0826a06║止。君不見，網珠垂範影重重，棒頭手眼從何起。咄，
X16n0318_p0826a07║夫徧身與通身，何至較十萬里。徧身未離身見在，
X16n0318_p0826a08║通身則并其身而忘之。此毫釐之差，非具眼者莫
X16n0318_p0826a09║辨。雪竇併忘手眼，天童不妨機用，則玄之又玄矣。
X16n0318_p0826a10║阿難白佛言：世尊！如佛說言：因地覺心欲求常住，要
X16n0318_p0826a11║與果位名目相應。世尊！如果位中菩提、涅槃、真如、佛
X16n0318_p0826a12║性、菴摩羅（此云無垢）識、空、如來藏、大圓鏡智，是七種名稱
X16n0318_p0826a13║謂雖別，清淨圓滿體性堅凝，如金剛王常住不壞。若
X16n0318_p0826a14║此見聽離於明暗、動靜、通塞，畢竟無體，猶如念心離
X16n0318_p0826a15║於前塵本無所有，云何將此畢竟斷滅以為修因，欲
X16n0318_p0826a16║獲如來七常住果？世尊！若離明暗見畢竟空，如無前
X16n0318_p0826a17║塵念自性滅，進退循環微細推求，本無我心及我心
X16n0318_p0826a18║所，將誰立因求無上覺？如來先說湛精圓常，違越誠
X16n0318_p0826a19║言終成戲論，云何如來真實語者？唯垂大慈開我蒙
X16n0318_p0826a20║恡。
X16n0318_p0826a21║通曰：阿難以因是實因，果是實果，故以離塵無體，
X16n0318_p0826a22║離念無心，疑是斷滅。尚未知對境之心，原屬生滅，
X16n0318_p0826a23║生滅者可斷。離境之心，不屬生滅，不生滅者未甞
X16n0318_p0826a24║斷也。湛精圓常，歸無所得，微細推求，本無我心及
X16n0318_p0826b01║我心所。以此立因，是謂正因。以此證果，是謂真果。
X16n0318_p0826b02║湛精圓常，本自如是，而何更疑其違越乎本一。湛
X16n0318_p0826b03║精圓常，有七種名。寶積經曰：空如來藏，離於不解
X16n0318_p0826b04║脫智一切煩惱。不空如來藏，具過恒沙佛解脫智
X16n0318_p0826b05║不可思議法。空不空如來藏，隨為色空，普應一切。
X16n0318_p0826b06║而空如來藏，為常住果。大圓鏡智，明見一切而無
X16n0318_p0826b07║分別。菴摩羅識，分別一切而無染著。以其了了靈
X16n0318_p0826b08║知，故名佛性。了了靈知，則究竟覺，故名菩提。究竟
X16n0318_p0826b09║覺體，本自寂滅，故名涅槃。寂滅則一切妄心所不
X16n0318_p0826b10║能觸，故名真如。七果本一體爾。初祖達磨，只用八
X16n0318_p0826b11║字，該括無遺。曰：淨智妙圓，體自空寂。淨者，白淨識
X16n0318_p0826b12║也。智者，大圓鏡智也。空者，空如來藏也。寂者，涅槃
X16n0318_p0826b13║也。而真如菩提佛性，總不外於妙圓。而妙圓二字，
X16n0318_p0826b14║即分別非分別，即生滅非生滅，尤覺渾融。僧問黃
X16n0318_p0826b15║檗：如何是道？如何修行？檗云：道是何物，汝欲修行？
X16n0318_p0826b16║曰：諸方宗師相承，參禪學道如何？檗云：接引鈍根
X16n0318_p0826b17║人語，未可依憑。曰：此既是接引鈍根人語，未審接
X16n0318_p0826b18║上根人復說何法？檗云：若是上根人，何處更就他
X16n0318_p0826b19║覓？他自己尚不可得，何況更別有法當情？不見教
X16n0318_p0826b20║中云：法法何狀？曰：若如此，則都不要求覓也。檗云：
X16n0318_p0826b21║若與麼，則省心力。曰：若如是，則渾成斷絕，不可是
X16n0318_p0826b22║無也。檗云：阿誰教他無？他是阿誰，你擬覓他？曰：既
X16n0318_p0826b23║不許覓，何故又言莫斷他？檗云：若不覓即便休，誰
X16n0318_p0826b24║教你斷？你見目前虗空，作麼生斷他？曰：此法可得
X16n0318_p0826c01║便同虗空否？檗云：虗空早晚向你道有同有異，我
X16n0318_p0826c02║暫如此說，你便向這裏生解。曰：應是不與人生解
X16n0318_p0826c03║耶？檗云：我不曾障你，要且解屬於情，情生則智隔。
X16n0318_p0826c04║曰：向這裏不生情是否？檗云：若不生情，阿誰道是？
X16n0318_p0826c05║千百載而下，尚有如阿難之疑者，得黃檗數語，更
X16n0318_p0826c06║與重宣甚深旨趣。
X16n0318_p0826c07║佛告阿難：汝學多聞未盡諸漏，心中徒知顛倒所因，
X16n0318_p0826c08║真倒現前實未能識，恐汝誠心猶未信伏，吾今試將
X16n0318_p0826c09║塵俗諸事當除汝疑。即時如來敕羅睺羅擊鐘一聲，
X16n0318_p0826c10║問阿難言：汝今聞不？阿難大眾俱言：我聞。鐘歇無聲，
X16n0318_p0826c11║佛又問言：汝今聞不？阿難大眾俱言：不聞。時羅睺羅
X16n0318_p0826c12║又擊一聲，佛又問言：汝今聞不？阿難大眾又言：俱聞。
X16n0318_p0826c13║佛問阿難：汝云何聞？云何不聞？阿難大眾俱白佛言：
X16n0318_p0826c14║鐘聲若擊則我得聞，擊久聲銷音響雙絕則名無聞。
X16n0318_p0826c15║如來又敕羅睺擊鐘，問阿難言：爾今聲不？阿難大眾
X16n0318_p0826c16║俱言：有聲。少選聲銷，佛又問言：爾今聲不？阿難大眾
X16n0318_p0826c17║答言：無聲。有頃羅睺更來撞鐘，佛又問言：爾今聲不？
X16n0318_p0826c18║阿難大眾俱言：有聲。佛問阿難：汝云何聲？云何無聲？
X16n0318_p0826c19║阿難大眾俱白佛言：鐘聲若擊則名有聲，擊久聲銷
X16n0318_p0826c20║音響雙絕則名無聲。佛語阿難及諸大眾：汝今云何
X16n0318_p0826c21║自語矯亂？大眾阿難俱時問佛：我今云何名為矯亂？
X16n0318_p0826c22║佛言：我問汝聞汝則言聞，又問汝聲汝則言聲，唯聞
X16n0318_p0826c23║與聲報答無定，如是云何不名矯亂？阿難！聲銷無響
X16n0318_p0826c24║汝說無聞，若實無聞聞性已滅，同於枯木鐘聲更擊，
X16n0318_p0827a01║汝云何知知有知無？自是聲塵或無或有，豈彼聞性
X16n0318_p0827a02║為汝有無？聞實云無，誰知無者？是故阿難！聲於聞中
X16n0318_p0827a03║自有生滅，非為汝聞聲生聲滅，令汝聞性為有為無？
X16n0318_p0827a04║汝尚顛倒惑聲為聞，何怪昏迷以常為斷？終不應言
X16n0318_p0827a05║離諸動靜閉塞開通說聞無性。如重睡人眠熟床枕，
X16n0318_p0827a06║其家有人於彼睡時擣練舂米，其人夢中聞舂擣聲
X16n0318_p0827a07║別作他物，或為擊鼓或為撞鐘，即於夢時自怪其鐘
X16n0318_p0827a08║為木石響。於時忽寤遄知杵音，自告家人：我正夢時
X16n0318_p0827a09║惑此舂音將為鼓響。阿難！是人夢中豈憶靜搖開閉
X16n0318_p0827a10║通塞？其形唯寐聞性不昏，縱汝形銷命光遷謝，此性
X16n0318_p0827a11║云何為汝銷滅？以諸眾生從無始來，循諸色聲逐念
X16n0318_p0827a12║流轉，曾不開悟性淨妙常，不循所常逐諸生滅，由是
X16n0318_p0827a13║生生雜染流轉。若棄生滅守於真常，常光現前，根塵
X16n0318_p0827a14║識心應時銷落，想相為塵、識情為垢二俱遠離，則汝
X16n0318_p0827a15║法眼應時清明，云何不成無上知覺？
X16n0318_p0827a16║通曰：如來說脫黏內伏，即是湛精圓常。阿難疑離
X16n0318_p0827a17║塵無性，恐同斷滅。故佛即鐘聲以顯聞性，聲銷無
X16n0318_p0827a18║響，但是無聲，非是無聞。聲有生滅，聞無生滅。若謂
X16n0318_p0827a19║聞因聲生，聞因聲滅，當無聞時，誰知無者？故或無
X16n0318_p0827a20║或有者可滅，知有知無者未甞滅也。非但醒時對
X16n0318_p0827a21║境不滅，即夢時離境亦不滅也。非但夢時根存不
X16n0318_p0827a22║滅，即形銷根謝亦不滅也。此與前觀河之見亦略
X16n0318_p0827a23║相似。第前所顯見者，意在不生不滅。而此所顯聞
X16n0318_p0827a24║者，意在耳根圓通也。返聞聞自性，即是開悟性淨
X16n0318_p0827b01║妙。常常光現前，即是寂滅現前。皮膚剝落盡，只有
X16n0318_p0827b02║一真實。如是乃可謂法眼清明，成無上覺。保唐寺
X16n0318_p0827b03║無住禪師杜公鴻漸問曰：弟子聞金和尚說無憶、
X16n0318_p0827b04║無念、莫妄三句法門，是否？師曰：然。公曰：此三句是
X16n0318_p0827b05║一是三？師曰：無憶名戒，無念名定，莫妄名慧。一心
X16n0318_p0827b06║不生，具戒定慧，非一非三也。公又問：師還以三句
X16n0318_p0827b07║接人否？師曰：初心學人還令息念，澄停識浪，水清
X16n0318_p0827b08║影現，悟無念體，寂滅現前，無念亦不立也。於時庭
X16n0318_p0827b09║樹鵶鳴，公問：師聞否？師曰：聞。鵶去已久，又問：師聞
X16n0318_p0827b10║否？師曰：聞。公曰：鵶去無聲，云何言聞？師乃普告大
X16n0318_p0827b11║眾曰：佛世難值，正法難聞，各各諦聽。聞無有聞，非
X16n0318_p0827b12║關聞性。本來不生，何曾有滅？有聲之時，是聲塵自
X16n0318_p0827b13║生；無聲之時，是聲塵自滅。而此聞性，不隨聲生，不
X16n0318_p0827b14║隨聲滅。悟此聞性，則免聲塵之所縛。當知聞無生
X16n0318_p0827b15║滅，聞無去來。公與僚屬大眾稽首。公又問：云何不
X16n0318_p0827b16║生？云何不滅？如何得解脫？師曰：見境心不起，名不
X16n0318_p0827b17║生，不生即不滅。既無生滅，即不被前塵所縛，當處
X16n0318_p0827b18║解脫。不生名無念，無念即無滅，無念即無縛，無念
X16n0318_p0827b19║即無脫。舉要而言，識心即離念，見性即解脫。離識
X16n0318_p0827b20║心見性外，更有法門證無上菩提者，無有是處。公
X16n0318_p0827b21║曰：何名識心見性？師曰：一切學人，隨念流浪，葢為
X16n0318_p0827b22║不識真心。真心者，念生亦不順生，念滅亦不依寂，
X16n0318_p0827b23║不來不去，不定不亂，不取不捨，不沉不浮，無為無
X16n0318_p0827b24║相，活潑潑平常自在。此心體畢竟不可得，無可知
X16n0318_p0827c01║覺，觸目皆如，無非見性也。公與大眾作禮稱讚，踊
X16n0318_p0827c02║躍而去。何意保唐重衍楞嚴？察其語脈，如出一口。
X16n0318_p0827c03║唯有雲門，見處又別。上堂，聞鐘聲，乃曰：世界與麼
X16n0318_p0827c04║廣濶，為甚麼鐘聲披七條？於此得無疑去，方名法
X16n0318_p0827c05║眼清淨。