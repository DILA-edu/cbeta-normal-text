X17n0321_p0104b07║
X17n0321_p0104b08║楞伽阿䟦多羅寶經　一切佛語心品　卷第五
X17n0321_p0104b09║大敬愛寺沙門　智嚴　註
X17n0321_p0104b10║爾時大慧菩薩復白佛言：世尊！唯願為我及諸菩薩
X17n0321_p0104b11║說宗通相。
X17n0321_p0104b12║此初，標請宗通之相。
X17n0321_p0104b13║若善分別宗通相者，我及諸菩薩通達是相。
X17n0321_p0104b14║次舉通法之益。
X17n0321_p0104b15║通是相已，速成阿耨多羅三藐三菩提。
X17n0321_p0104b16║明得果□。
X17n0321_p0104b17║不隨覺想及眾魔外道。
X17n0321_p0104b18║以了宗通，不隨妄想及邪魔等見。
X17n0321_p0104b19║佛告大慧：諦聽！諦聽！善思念之，當為汝說。
X17n0321_p0104b20║飭聽許說。
X17n0321_p0104b21║大慧白佛言：唯然受教。
X17n0321_p0104b22║敬而受飭。
X17n0321_p0104b23║佛告大慧：一切聲聞、緣覺、菩薩，有二種通相。
X17n0321_p0104b24║將明廣答。此約人標數。
X17n0321_p0104c01║謂宗通及說通。
X17n0321_p0104c02║次列宗，謂聖趣、說明、權濟。
X17n0321_p0104c03║大慧宗通者。
X17n0321_p0104c04║先初牒宗。
X17n0321_p0104c05║謂緣自得勝進相。
X17n0321_p0104c06║次釋宗□□繫心內悟，漸次增明，故云勝進。
X17n0321_p0104c07║遠離言說文字妄想。
X17n0321_p0104c08║□證之道體，離言字及妄想者，謂言語道斷，心行
X17n0321_p0104c09║處滅。
X17n0321_p0104c10║趣無漏界自覺地。
X17n0321_p0104c11║證入法身，現習俱淨，名□漏界。此即如來自覺之
X17n0321_p0104c12║□。
X17n0321_p0104c13║自相，遠離一切虗妄覺想。
X17n0321_p0104c14║明自得□境，從本已來，性離虗妄。
X17n0321_p0104c15║降伏一切外道眾魔。
X17n0321_p0104c16║以此一實之道，超過諸見，故能降眾魔，伏外道。
X17n0321_p0104c17║緣自覺趣，光明輝發。
X17n0321_p0104c18║明自覺聖趣，發知慧暉，假使名壁，莫之能礙。
X17n0321_p0104c19║是名宗通相。
X17n0321_p0104c20║總結：如實虗融，廓然無擁，可謂宗矣。
X17n0321_p0104c21║云何說通相？
X17n0321_p0104c22║徵說之相。
X17n0321_p0104c23║謂說九部種種教法，離異不異，有無等相。
X17n0321_p0104c24║次釋說通，謂大小二乘九部教典，其中名數如餘
X17n0321_p0105a01║經所明。然聖教至趣，體離一異有無四句之相。
X17n0321_p0105a02║以巧方便，隨順眾生，如應說法，令得度脫。
X17n0321_p0105a03║然聖人以無住巧便，應機開演，各令獲益，亡乎我
X17n0321_p0105a04║所，而利物靡窮，即說通之義。
X17n0321_p0105a05║是名說通相。
X17n0321_p0105a06║三、明結示。
X17n0321_p0105a07║大慧！汝及餘菩薩應當脩學。
X17n0321_p0105a08║此結勸修學。
X17n0321_p0105a09║爾時，世尊欲重宣此義，而說偈言：
X17n0321_p0105a10║宗及說通相，緣自與教法。
X17n0321_p0105a11║此標宗說名義。
X17n0321_p0105a12║若見善分別，不隨諸覺想。
X17n0321_p0105a13║了達宗說，即不隨妄覺。此之一偈，總頌二通。
X17n0321_p0105a14║非有真實性，如愚夫妄想。
X17n0321_p0105a15║明有無非實，如愚之妄計。頌上謂有世間。
X17n0321_p0105a16║云何起欲想，非性為解脫
X17n0321_p0105a17║？此訶何故於有起欲，又取彼非性為解脫哉？
X17n0321_p0105a18║觀察諸有為，生滅等相續，增長於二見，
X17n0321_p0105a19║顛倒無所知。
X17n0321_p0105a20║凡觀有為起生滅二見者，斯由無知所起。
X17n0321_p0105a21║一是為真諦，無罪為涅槃。觀察世妄想，
X17n0321_p0105a22║如幻夢芭蕉。
X17n0321_p0105a23║了一諦涅槃，則觀世如幻，本來不實。頌上性相寂
X17n0321_p0105a24║靜。
X17n0321_p0105b01║雖有貪恚癡，而實無有人。從愛生諸陰，
X17n0321_p0105b02║有皆如幻夢。
X17n0321_p0105b03║明貪恚妄有，實無有人。假使從愛起，陰皆如幻夢。
X17n0321_p0105b04║爾時大慧菩薩白佛言：世尊！唯願為說不實妄想相。
X17n0321_p0105b05║自下約二諦平等顯上宗義。此先請不實妄想之
X17n0321_p0105b06║相。
X17n0321_p0105b07║不實妄想云何而生？
X17n0321_p0105b08║次問不實妄想之所生。
X17n0321_p0105b09║說何等法名不實妄想？
X17n0321_p0105b10║三、問不實妄想之體。
X17n0321_p0105b11║於何等法中不實妄想？
X17n0321_p0105b12║四，問不實妄想之所起。
X17n0321_p0105b13║佛告大慧：善哉，善哉！能問如來如是之義，多所饒益，
X17n0321_p0105b14║多所安樂，哀愍世間一切天人。
X17n0321_p0105b15║今佛先讚諸者，以所問意利樂廣多，故斯嘆美。
X17n0321_p0105b16║諦聽！諦聽！善思念之，當為汝說。
X17n0321_p0105b17║次明飭許。
X17n0321_p0105b18║大慧白佛言：善哉！世尊，唯然受教。
X17n0321_p0105b19║敬讚受飭。
X17n0321_p0105b20║佛告大慧：種種義、種種不實妄想。
X17n0321_p0105b21║自下佛答，明外五塵義，體無實事。此詶初問妄想
X17n0321_p0105b22║之相。
X17n0321_p0105b23║計著妄想生。
X17n0321_p0105b24║由計外境，即妄想隨生。答上第二問妄之所生。
X17n0321_p0105c01║大慧，攝所攝計著，不知自心現量，及墮有無現增長
X17n0321_p0105c02║外道見。
X17n0321_p0105c03║以能所計故，不知心量，墮於有無增長外見。答
X17n0321_p0105c04║上第三問妄想之體。
X17n0321_p0105c05║妄想習氣，計著外種種義；心、心數妄想，計著我、我所生。
X17n0321_p0105c06║夫妄想所起，因於習氣計諸塵義，復由心數計我
X17n0321_p0105c07║所而生。此答上第四問妄想所起。
X17n0321_p0105c08║大慧白佛言：世尊！若種種義、種種不實妄想。
X17n0321_p0105c09║自下大慧將欲興難，牒前所答，今即牒佛之初答
X17n0321_p0105c10║不實之相。
X17n0321_p0105c11║計著妄想生。
X17n0321_p0105c12║此牒第二不實所生。
X17n0321_p0105c13║攝所攝計著，不知自心現量，及墮有無見，增長外道
X17n0321_p0105c14║見。
X17n0321_p0105c15║此牒第三妄想之體。
X17n0321_p0105c16║妄想習氣計著外種種義，心、心數妄想，我、我所計著
X17n0321_p0105c17║生。
X17n0321_p0105c18║此牒第四妄之所起。
X17n0321_p0105c19║世尊，若如是外種種義相，墮有無相，離性非性，離見
X17n0321_p0105c20║相。
X17n0321_p0105c21║今第二述大慧，舉真俗二諦明其設，並此標世諦
X17n0321_p0105c22║性非有無。
X17n0321_p0105c23║世尊！第一義亦如是，離量、根、分、譬、因、相。
X17n0321_p0105c24║今述第一義真，亦非根量譬因之相。
X17n0321_p0106a01║世尊！何故一處妄想不實義種種性計著妄想生，非
X17n0321_p0106a02║計著第一義處相妄想生？
X17n0321_p0106a03║此第三，明大慧徵詰真俗二諦，義稍不齊。
X17n0321_p0106a04║將無世尊說邪因論耶？
X17n0321_p0106a05║此第四，正難。佛說真俗兩諦墮生不生者怨，非世
X17n0321_p0106a06║尊說邪因論耶？
X17n0321_p0106a07║說一生一不生。
X17n0321_p0106a08║此第五，釋難。以佛說真俗兩諦，一有妄生，一即非
X17n0321_p0106a09║生，故墮邪論。上明大慧難辭。
X17n0321_p0106a10║佛告大慧：非妄想一生、一不生。
X17n0321_p0106a11║次明佛答。此即總非前難，謂佛之自覺，尚不存於
X17n0321_p0106a12║真俗，豈有生不生耶？
X17n0321_p0106a13║所以者何？
X17n0321_p0106a14║次徵非一生一不生者何？
X17n0321_p0106a15║謂有無妄想不生故。
X17n0321_p0106a16║三、釋聖智所照，尚不見真俗可得，豈有生不生耶？
X17n0321_p0106a17║外現性非性。
X17n0321_p0106a18║以妄不生故，了知外性本來非生。
X17n0321_p0106a19║覺自心現量，妄想不生。
X17n0321_p0106a20║此明滅妄所由，以覺心現故，即有無二妄無所從
X17n0321_p0106a21║生。上總明以實相遣難。
X17n0321_p0106a22║大慧，我說餘愚夫自心種種妄想相故，事業在前，種
X17n0321_p0106a23║種妄想性相計著生。
X17n0321_p0106a24║自下方便會通，謂佛前所說妄想生者，但說彼愚
X17n0321_p0106b01║夫自妄而起，非是如來而有斯過。
X17n0321_p0106b02║云何愚夫得離我、我所計著見，離作、所作因緣過？
X17n0321_p0106b03║此假以徵起。若不說不實妄想者，云何令愚離我、
X17n0321_p0106b04║我所等因緣之過？
X17n0321_p0106b05║覺自妄想心，量身心轉變。
X17n0321_p0106b06║又，云何令愚覺於心量而身心轉變耶？
X17n0321_p0106b07║究竟明解一切地，如來自覺境界。
X17n0321_p0106b08║復云何令彼明解諸地，入於如來自覺之境耶？
X17n0321_p0106b09║離五法、自性、事、見、妄想。
X17n0321_p0106b10║復云何令彼離五法、三性、對治等見？由佛上說不
X17n0321_p0106b11║實妄故，令於愚夫離妄自覺，明解諸地，入佛境界，
X17n0321_p0106b12║離對治門，獲如斯益。其云何愚夫四字，該下諸句，
X17n0321_p0106b13║文理斯顯。
X17n0321_p0106b14║以是因緣故，我說妄想從種種不實義計著生。
X17n0321_p0106b15║今總結前說妄之意。
X17n0321_p0106b16║知如實義，得解脫自，種種妄想。
X17n0321_p0106b17║若眾生知實，即能脫妄，茲為利物，豈佛有斯患？
X17n0321_p0106b18║爾時，世尊欲重宣此義，而說偈言：
X17n0321_p0106b19║諸因及與緣，從此生世間。
X17n0321_p0106b20║下偈總十四行半，此舉世間從因緣生。
X17n0321_p0106b21║妄想著四句，不知我所通。
X17n0321_p0106b22║此明片也。謂由妄想不了因緣空故，著於四句，不
X17n0321_p0106b23║知如來離句自通。
X17n0321_p0106b24║世間非有生，亦復非無生，不從有無生，
X17n0321_p0106c01║亦非非有無。
X17n0321_p0106c02║此舉世間離茲四句。
X17n0321_p0106c03║諸因及與緣，云何愚妄想
X17n0321_p0106c04║？此訶彼見：若因緣既爾，云何愚夫強生妄想？
X17n0321_p0106c05║非有亦非無，亦復非有無，如是觀世間。
X17n0321_p0106c06║心轉得無我。
X17n0321_p0106c07║今明觀益，謂如是觀世離句者，即執法心轉，得法
X17n0321_p0106c08║無我。上總明緣非四句。
X17n0321_p0106c09║一切性不生，以從緣生故。
X17n0321_p0106c10║明一切果性本自不生，以從因緣之所生故。
X17n0321_p0106c11║一切緣所作，所作非自有。
X17n0321_p0106c12║明一切果性既從緣所作，故知非自有也。
X17n0321_p0106c13║事不自生事，有二事過故。
X17n0321_p0106c14║夫二事之過，如瓶上生瓶，此明略牒。
X17n0321_p0106c15║無二事過故，非有性可得。
X17n0321_p0106c16║既無二過，即自性非有。上之兩行，破所生之果。
X17n0321_p0106c17║觀諸有為法，離攀緣所緣，無心之心量，
X17n0321_p0106c18║我說為心量。
X17n0321_p0106c19║自下總片上見。若言觀諸有為離於能所，復言無
X17n0321_p0106c20║心可得，此亦未離心量。
X17n0321_p0106c21║量者，自性、處、緣性、二俱離性，究竟妙淨。
X17n0321_p0106c22║我說為心量。
X17n0321_p0106c23║夫量者，能緣心自性，即所緣境。若言緣性雙離，謂
X17n0321_p0106c24║會真淨，斯亦心量。
X17n0321_p0107a01║施說世諦我，彼則無實事。諸陰陰施設，
X17n0321_p0107a02║無事亦復然。
X17n0321_p0107a03║若謂我、法二空而為究竟，斯亦心量。
X17n0321_p0107a04║有四種平等，相及因性生，第三無我等。
X17n0321_p0107a05║第四，修修者。
X17n0321_p0107a06║此舉四等，齊真俗不二。此中相者，謂相無相等。二
X17n0321_p0107a07║因性，謂因果平等。第三無我者，諸我無我等。第四
X17n0321_p0107a08║修脩，能所平等，兼該一切。
X17n0321_p0107a09║妄想習氣轉，有種種心生，境界於外現。
X17n0321_p0107a10║是世俗心量。
X17n0321_p0107a11║由習轉心生，境便外現，此之心境是世俗心量。
X17n0321_p0107a12║外現而不有。心見彼種種，建立於身財，
X17n0321_p0107a13║我說為心量。
X17n0321_p0107a14║此明外現非有，由心故生，立彼依正亦為心量。
X17n0321_p0107a15║離一切諸見，及離想所想，無得亦無生，
X17n0321_p0107a16║我說為心量。
X17n0321_p0107a17║上破世諦心量，自下明真諦亦為心量。若謂離能
X17n0321_p0107a18║所，又復言無得無生者，斯亦未超心量。
X17n0321_p0107a19║非性非非性，性非性悉離，謂彼心解脫。
X17n0321_p0107a20║我說為心量。
X17n0321_p0107a21║此行若言有無雙離，謂心無縛者，此亦心量。
X17n0321_p0107a22║如如與空際，涅槃及法界，種種意生身，
X17n0321_p0107a23║我說為心量。
X17n0321_p0107a24║夫如與空際、涅槃、法界及意生身者，並約法身一
X17n0321_p0107b01║相應物而施異名。若尋言取著有所得者，亦心量
X17n0321_p0107b02║耳。上偈及長行文雖異說，大意破真俗二見，令物
X17n0321_p0107b03║會於中道。
X17n0321_p0107b04║爾時大慧菩薩白佛言：世尊！如世尊所說，菩薩摩訶
X17n0321_p0107b05║薩當善語義。
X17n0321_p0107b06║今明語義，欲令依義，不依於語。此大慧初問，引於
X17n0321_p0107b07║昔說。
X17n0321_p0107b08║云何為菩薩善語義？
X17n0321_p0107b09║次請善語義之方便。
X17n0321_p0107b10║云何為語？云何為義？
X17n0321_p0107b11║三，徵語義之相。
X17n0321_p0107b12║佛告大慧：諦聽！諦聽！善思念之，當為汝說。
X17n0321_p0107b13║次佛答中，此先飭許。
X17n0321_p0107b14║大慧白佛言：善哉！世尊，唯然受教。
X17n0321_p0107b15║次敬受所飭。
X17n0321_p0107b16║佛告大慧：云何為語？
X17n0321_p0107b17║三、明廣答。先釋語中，此明初徵。
X17n0321_p0107b18║謂言字妄想和合。
X17n0321_p0107b19║今釋語中，謂言字及妄三事和合為其語相。
X17n0321_p0107b20║依咽喉脣舌齒齗頰輔。
X17n0321_p0107b21║次依咽喉等八發生言說，明其語緣。
X17n0321_p0107b22║因彼我言說，妄想習氣。
X17n0321_p0107b23║三、以彼我相對及久遠言習，此並發語之因。
X17n0321_p0107b24║是名為語。
X17n0321_p0107c01║三、總結示。
X17n0321_p0107c02║大慧！云何為義？
X17n0321_p0107c03║第三、釋義。此亦初徵。
X17n0321_p0107c04║謂離一切妄想相、言說相。
X17n0321_p0107c05║次正釋義，謂離妄及言者，明言語道斷，心行處滅，
X17n0321_p0107c06║此不思議第一之義。
X17n0321_p0107c07║是名為義。
X17n0321_p0107c08║三、明結示。
X17n0321_p0107c09║大慧，菩薩摩訶薩於如是義，獨一靜處聞思脩慧，緣
X17n0321_p0107c10║自覺了向涅槃城。
X17n0321_p0107c11║此明脩義方便。
X17n0321_p0107c12║習氣身轉變已，自覺境界，觀地地中間勝進義相。
X17n0321_p0107c13║謂修義獲益。
X17n0321_p0107c14║是名菩薩摩訶薩善義。
X17n0321_p0107c15║三、總結示。
X17n0321_p0107c16║復次，大慧！善語義菩薩摩訶薩，觀語與義非異非不
X17n0321_p0107c17║異，觀義與語亦復如是。
X17n0321_p0107c18║今明妙達語義之相。此總，初標。
X17n0321_p0107c19║若語異義者。
X17n0321_p0107c20║今牒異計。
X17n0321_p0107c21║則不因語辯義。
X17n0321_p0107c22║夫異則天乖，義豈因語而辯？此即反釋異義不成。
X17n0321_p0107c23║而以語入義。
X17n0321_p0107c24║現見世間由語入義，既語義相因不可言異，斯即
X17n0321_p0108a01║順釋。
X17n0321_p0108a02║如燈照色。
X17n0321_p0108a03║然以語入義者，如因燈而見色，不可稱其異也。若
X17n0321_p0108a04║破不異，一准於前，但轉勢而已。梵文之妙，其在茲
X17n0321_p0108a05║乎？
X17n0321_p0108a06║復次，大慧！不生不滅自性涅槃，三乘一乘心自性等。
X17n0321_p0108a07║今舉不生滅法及三乘一乘心性平等者，有其二
X17n0321_p0108a08║意：一明上語義不異，二則片不二見，斯過義該上
X17n0321_p0108a09║下。
X17n0321_p0108a10║如緣言說義計著，墮建立及誹謗。
X17n0321_p0108a11║此明二見。謂如世凡夫緣言計義，必墮立謗二邊。
X17n0321_p0108a12║若計言義是有者，即建立所收。復謂言義俱無，還
X17n0321_p0108a13║同誹謗。此明略標。
X17n0321_p0108a14║見異建立異妄想。
X17n0321_p0108a15║此即釋也。若情見言義是異，即立之為異，斯則妄
X17n0321_p0108a16║想一，亦准此可知。
X17n0321_p0108a17║如幻種種妄想現。
X17n0321_p0108a18║自下舉喻，此略標譬。如幻術之法及所幻人，或言
X17n0321_p0108a19║一異者，斯則愚夫妄想所現。
X17n0321_p0108a20║譬如種種幻，凡愚眾生作異妄想，非聖賢也。
X17n0321_p0108a21║此廣喻也。若見幻與幻事作一異見者，是凡愚所
X17n0321_p0108a22║知，非諸賢聖。譬計言義，亦復如之。然聖賢之人，本
X17n0321_p0108a23║不住於言義，豈有一異同於幻耶？
X17n0321_p0108a24║爾時，世尊欲重宣此義，而說偈言：
X17n0321_p0108b01║彼言說妄想，建立於諸法，以彼建立故，
X17n0321_p0108b02║死墮泥犁中。
X17n0321_p0108b03║此明死愚妄情立法業報，隨生誹謗亦爾，文略不
X17n0321_p0108b04║具。泥犁，正梵云捺落迦，謂眾苦逼切，此云地獄。
X17n0321_p0108b05║陰中無有我，陰非即是我，不如彼妄想。
X17n0321_p0108b06║亦復非無我。
X17n0321_p0108b07║以士計言義一異，故借外計陰我例而破之。
X17n0321_p0108b08║一切悉有性，如凡愚妄想。
X17n0321_p0108b09║此明縱也。若一切言義悉皆有性，如凡陰我者。
X17n0321_p0108b10║若如彼所見，一切應見諦。
X17n0321_p0108b11║此舉相望破，謂若計言義如陰我者，一切外道皆
X17n0321_p0108b12║應見諦。然諸外道既非見諦，故知執言義者亦復
X17n0321_p0108b13║如之。
X17n0321_p0108b14║一切法無性，淨穢悉無有，不實如彼見。
X17n0321_p0108b15║亦非無所有。
X17n0321_p0108b16║此總順釋，上二句片有，下句遣無，合明中道。
X17n0321_p0108b17║復次，大慧！智識相今當說。
X17n0321_p0108b18║下廣明知識者，為令依智不依於識，答上問中諸
X17n0321_p0108b19║智有幾種？此初標計。
X17n0321_p0108b20║若善分別，智識相者。
X17n0321_p0108b21║自牒所許。
X17n0321_p0108b22║汝及諸菩薩則能通達智識之相。
X17n0321_p0108b23║舉通法益
X17n0321_p0108b24║疾成阿耨多羅三藐三菩提。
X17n0321_p0108c01║明得果益。
X17n0321_p0108c02║大慧！彼智有三種：
X17n0321_p0108c03║廣釋相中，此初標數。
X17n0321_p0108c04║謂：世間、出世間、出世間、上上。
X17n0321_p0108c05║次列其數。
X17n0321_p0108c06║云何世間智？
X17n0321_p0108c07║三，明徵釋。此初，徵世智。
X17n0321_p0108c08║謂一切外道凡夫，計著有無。
X17n0321_p0108c09║次釋但愚計有無悉為世智。
X17n0321_p0108c10║云何出世間智？
X17n0321_p0108c11║次辯出世，此亦先徵。
X17n0321_p0108c12║謂一切聲聞、緣覺，墮自共相希望計著。
X17n0321_p0108c13║次二乘之人，計陰等為有。
X17n0321_p0108c14║云何出世間上上智？
X17n0321_p0108c15║將明上上，此亦初徵。
X17n0321_p0108c16║謂諸佛菩薩觀無所有法，見不生不滅離有無品。
X17n0321_p0108c17║明諸佛菩薩照於如實，見一切法本無生滅不住
X17n0321_p0108c18║有無，此即上上之智。汎明三種者，為顯勝令脩。
X17n0321_p0108c19║入如來地。人法無我，緣自得生。
X17n0321_p0108c20║獲佛地證二空者，斯由勤脩自覺之所成就。
X17n0321_p0108c21║大慧，彼生滅者是識，不生不滅者是智。
X17n0321_p0108c22║上明智之差別，今辯智識優劣。此初，對，可知。
X17n0321_p0108c23║墮相、無相及墮有、無種種相因是識，超有、無相是智。
X17n0321_p0108c24║次約墮二邊相，悉名妄識，超為正智。
X17n0321_p0109a01║復次，長養相是識，非長養相是智。
X17n0321_p0109a02║三、明增長相見，名之為識，離相為智。
X17n0321_p0109a03║復次，有三種智，謂知生滅、知自共相、知不生不滅。
X17n0321_p0109a04║四、明應物有異。謂應凡夫故，知於生滅；化二乘故，
X17n0321_p0109a05║知自共相；同菩薩故，知不生滅。然智唯是一，而應
X17n0321_p0109a06║物斯殊。
X17n0321_p0109a07║復次，無礙相是智，境界種種礙相是識。
X17n0321_p0109a08║五、明心無障礙，目之為智；為境所礙，此則為識。中
X17n0321_p0109a09║間境界二字，該通上下。
X17n0321_p0109a10║復次，三事和合生方便相是識，無事方便自性相是
X17n0321_p0109a11║智。
X17n0321_p0109a12║六明以根塵識三事和合，為生識方便，名之為識。
X17n0321_p0109a13║無三方便，乃名為智。
X17n0321_p0109a14║復次，得相是識，不得相是智。
X17n0321_p0109a15║七、明但心有所得，名之為識；若無所得，即名為智。
X17n0321_p0109a16║自得聖智境界，不出不入故，如水中月。
X17n0321_p0109a17║此明智體。謂自得之智，本自有之，性非生滅，但以
X17n0321_p0109a18║離妄言生，妄覆謂滅。如水淨月現，水濁影沉，而月
X17n0321_p0109a19║性常爾，本非出入。
X17n0321_p0109a20║爾時，世尊欲重宣此義，而說偈言：
X17n0321_p0109a21║採集業為識，不採集為智，觀察一切法。
X17n0321_p0109a22║通達無所有。
X17n0321_p0109a23║下偈有七，今雙標識智，兼明觀益。
X17n0321_p0109a24║逮得自在力，是即名為慧。
X17n0321_p0109b01║謂心無所礙，故生三界；作大饒益，得力自在，故名
X17n0321_p0109b02║為慧。
X17n0321_p0109b03║縛境界為心，覺想生為智。
X17n0321_p0109b04║此標真妄，謂纏縛外境，此即妄心。若覺念不生，乃
X17n0321_p0109b05║名真智。
X17n0321_p0109b06║無所有及勝，慧則從是生。
X17n0321_p0109b07║此明觀益，謂第八佛地無功勝慧，並由覺想而生。
X17n0321_p0109b08║心意及與識，遠離思惟想。
X17n0321_p0109b09║此明八地已上無生勝慧，離八識思想，即真實無
X17n0321_p0109b10║生。
X17n0321_p0109b11║得無思想法，佛子非聲聞。
X17n0321_p0109b12║又明顯勝，若得無慮、無察、無思、無想者，斯則菩薩，
X17n0321_p0109b13║非謂二乘。
X17n0321_p0109b14║寂靜勝進忍，如來清淨智。
X17n0321_p0109b15║夫言忍者，通三賢十聖，總分有五，謂信、伏、順、無生
X17n0321_p0109b16║忍等，並菩薩所行。然寂靜勝進忍者，即佛智清淨。
X17n0321_p0109b17║生於善勝義，所行悉遠離。
X17n0321_p0109b18║明佛忍淨智從勝義諦生，心想所行悉皆遠離。故
X17n0321_p0109b19║解深密偈云：內證無相之所行，不可言說絕表示，
X17n0321_p0109b20║息諸諍論勝義諦，超過一切尋思想。
X17n0321_p0109b21║我有三種智，聖開發真實，於彼想思惟，
X17n0321_p0109b22║悉攝受諸性。
X17n0321_p0109b23║明如來為開發凡聖，令悟真實，示有三智，其實一
X17n0321_p0109b24║道。若於彼正覺所思，物無不攝，此即如來寂靜之
X17n0321_p0109c01║智。
X17n0321_p0109c02║二乘不相應，智離諸所有。
X17n0321_p0109c03║明彼二乘不與佛智相應，以此妙智離諸所有。
X17n0321_p0109c04║計著於自性，從諸聲聞生。
X17n0321_p0109c05║然二乘所見以計著為心，由此義故不應佛智。
X17n0321_p0109c06║超度諸心量，如來智清淨。
X17n0321_p0109c07║超度諸心，斯為佛智。成上智，離諸所有。
X17n0321_p0109c08║復次，大慧！外道有九種轉變論，外道轉變見生。
X17n0321_p0109c09║今明轉變，顯前識義。轉變即心境二邊，因緣都稱，
X17n0321_p0109c10║或境轉心變，或心轉境變。此總，初標。
X17n0321_p0109c11║所謂形處轉變。
X17n0321_p0109c12║形即正報，處則依報。
X17n0321_p0109c13║相轉變。
X17n0321_p0109c14║謂青黃等異，及男女差別。
X17n0321_p0109c15║因轉變。
X17n0321_p0109c16║計一切法從因而生。
X17n0321_p0109c17║成轉變。
X17n0321_p0109c18║計於我所，決定不壞。
X17n0321_p0109c19║見轉變。
X17n0321_p0109c20║計四句，見外道所知。
X17n0321_p0109c21║性轉變。
X17n0321_p0109c22║執真妄善惡，及以四大，各有體性。
X17n0321_p0109c23║緣，分明轉變。
X17n0321_p0109c24║計緣能顯果，故曰分明。
X17n0321_p0110a01║所作分明轉變。
X17n0321_p0110a02║執果從緣生，事相非謬。
X17n0321_p0110a03║事轉變。
X17n0321_p0110a04║計於一切有為之事。
X17n0321_p0110a05║大慧，是名九種轉變見，一切外道因是起有無生轉
X17n0321_p0110a06║變論。
X17n0321_p0110a07║初標因論超見，今結依見興論，故見論相依，俱名
X17n0321_p0110a08║轉變。
X17n0321_p0110a09║云何形處轉變？
X17n0321_p0110a10║自下，明釋。初以例後，今徵牒初變。
X17n0321_p0110a11║謂形處異見。
X17n0321_p0110a12║謂計形處各有差別。此明法說。
X17n0321_p0110a13║譬如金變作諸器物，則有種種形處顯現，非金性變。
X17n0321_p0110a14║次舉外喻。然外道計造色有變，非謂性大。如金造
X17n0321_p0110a15║器服，但所造有變，而金性不易。
X17n0321_p0110a16║一切性變亦復如是。
X17n0321_p0110a17║明一切形處等變亦復如之。此釋初訖。
X17n0321_p0110a18║或有外道作如是妄想，乃至事變妄想。
X17n0321_p0110a19║今舉初該八者，總明敘計。
X17n0321_p0110a20║彼非如非異。
X17n0321_p0110a21║自下。釋破。此即初標。然聖人非如彼見，亦復非異。
X17n0321_p0110a22║以即妄即真，即事即理，故順而不同矣。
X17n0321_p0110a23║妄想故。
X17n0321_p0110a24║然凡夫妄，故不同聖人。
X17n0321_p0110b01║如是一切性變當知。
X17n0321_p0110b02║舉上九種以例諸見，當知凡聖道別，而真妄殊途。
X17n0321_p0110b03║此句該通上下。
X17n0321_p0110b04║如乳酪酒果等熟，外道轉變妄想。
X17n0321_p0110b05║此舉世間妄見轉變之相，以例前見。謂轉乳成酪，
X17n0321_p0110b06║生酒為熟，生果亦爾，其類寔多。
X17n0321_p0110b07║彼亦無有轉變，若有若無，自心現外性非性。
X17n0321_p0110b08║此破凡夫妄見之相。
X17n0321_p0110b09║大慧！如是，凡愚眾生自妄想脩習。
X17n0321_p0110b10║明彼凡愚以妄熏習故，作如是見。上總片凡愚妄
X17n0321_p0110b11║患。
X17n0321_p0110b12║大慧，無有法若生若滅，如見幻夢色生。
X17n0321_p0110b13║此釋上非如非異，謂聖了諸法性非生滅，如見幻
X17n0321_p0110b14║色本無轉變。
X17n0321_p0110b15║爾時，世尊欲重宣此義，而說偈言：
X17n0321_p0110b16║形處時轉變，四大種諸根，中陰漸次生，
X17n0321_p0110b17║妄想非明智。
X17n0321_p0110b18║偈文有二，此破外道小乘等見，謂外計形處時節
X17n0321_p0110b19║及以諸根悉皆轉變，復計諸趣捨前身已中陰續
X17n0321_p0110b20║生者，則二乘所見。
X17n0321_p0110b21║最勝於緣起，非如彼妄想。然世間緣起，
X17n0321_p0110b22║如乾闥婆城。
X17n0321_p0110b23║此頌聖見，謂佛於緣起不同凡妄，了從緣法如彼
X17n0321_p0110b24║乾城。今舉聖見者，為令悟佛知見。
X17n0321_p0110c01║爾時大慧菩薩復白佛言：世尊！唯願為說一切法相
X17n0321_p0110c02║續義解脫義。
X17n0321_p0110c03║今舉縛解而請者，然生生死涅槃等法俻在其中，
X17n0321_p0110c04║欲令眾生逈超二見入於中道，遠詶上問誰縛誰
X17n0321_p0110c05║脫。
X17n0321_p0110c06║若善分別一切法相續、不相續相。
X17n0321_p0110c07║將明舉益，此即重牒前宗。
X17n0321_p0110c08║我及諸菩薩善解一切相續巧方便，不墮如所說義
X17n0321_p0110c09║計著相續。
X17n0321_p0110c10║初明通權益，謂了佛方便說於相續者，令離續故，
X17n0321_p0110c11║即內自無繫不著名言，說不相續亦復如是。今舉
X17n0321_p0110c12║一邊者，准而可知。
X17n0321_p0110c13║善於一切諸法相續、不相續相，及離言說、文字、妄想
X17n0321_p0110c14║覺。
X17n0321_p0110c15║次明捨詮益。既了縛解，則不滯文言及以妄覺。
X17n0321_p0110c16║遊行一切諸佛剎土，無量大眾力自在通總持之印，
X17n0321_p0110c17║種種變化光明照曜。
X17n0321_p0110c18║三、明起化益。謂若聞此說，則能遊佛剎，示眾圍繞，
X17n0321_p0110c19║十力自在，獲於神通。文義二。持三空之印，現諸變
X17n0321_p0110c20║化，放大光明。
X17n0321_p0110c21║覺慧善入，十無盡句，無方便行。
X17n0321_p0110c22║四、明無功益也。謂得佛慧，妙悟十願，不假方便，任
X17n0321_p0110c23║運而化。此明法說。
X17n0321_p0110c24║猶如日月，摩尼四大。
X17n0321_p0111a01║次舉七喻顯彼無功，如彼日月不思而照，又類如
X17n0321_p0111a02║意滿願無心，復地載水潤火熟風持功成不念，菩
X17n0321_p0111a03║薩利物亦復如是。
X17n0321_p0111a04║於一切地離自妄想相見，見一切法如幻夢等，入佛
X17n0321_p0111a05║地身。
X17n0321_p0111a06║五、明獲果益。謂諸地離妄，了一切法如幻夢等，悟
X17n0321_p0111a07║於地，證彼法身。
X17n0321_p0111a08║於一切眾生界，隨其所應而為說法而引導之。
X17n0321_p0111a09║上並自利，今舉利他，謂於眾生隨其所應說法開
X17n0321_p0111a10║導。
X17n0321_p0111a11║悉令安住一切諸法如幻夢等，離有無品及生滅妄
X17n0321_p0111a12║想異言說義，其身轉勝。
X17n0321_p0111a13║復令彼安住如幻夢等，及離有無生滅妄想。又令
X17n0321_p0111a14║不著言義，證會法身轉加殊勝。
X17n0321_p0111a15║佛告大慧：善哉！善哉！諦聽！諦聽！善思念之，當為汝說。
X17n0321_p0111a16║下明佛答，先讚飭許說。
X17n0321_p0111a17║大慧白佛言：唯然受教。
X17n0321_p0111a18║大慧敬飭。
X17n0321_p0111a19║佛告大慧：無量一切諸法，如所說義計著相續。
X17n0321_p0111a20║自下廣答，明諸眾生於一切法隨說而計起相續
X17n0321_p0111a21║見，此即總標。
X17n0321_p0111a22║所謂相計著相續。
X17n0321_p0111a23║次明列也，謂見聞於相而起相續。
X17n0321_p0111a24║緣計著相續。
X17n0321_p0111b01║謂於緣念著。
X17n0321_p0111b02║性非性計著相續。
X17n0321_p0111b03║聞於有無，而生計著。
X17n0321_p0111b04║生不生妄想，計著相續。
X17n0321_p0111b05║聞世諦有生，真諦不生，起相續見。
X17n0321_p0111b06║滅不滅，妄想計著相續。
X17n0321_p0111b07║又聞不善有滅，善法不滅，隨說而計，起相續見。
X17n0321_p0111b08║乘非乘妄想計著相續。
X17n0321_p0111b09║又聞乘及非，乘而生計著。
X17n0321_p0111b10║有為無為妄，想計著相續。
X17n0321_p0111b11║又聞凡境有為，聖境無為，而生計著。
X17n0321_p0111b12║地地自相妄，想計著相續。
X17n0321_p0111b13║又聞諸地執有體相。
X17n0321_p0111b14║自妄想無聞，妄想計著相續。
X17n0321_p0111b15║又以久遠妄習計著見故。
X17n0321_p0111b16║有無品外道，依妄想計著相續。
X17n0321_p0111b17║又計有無等見，為外道依，起於相續。
X17n0321_p0111b18║三乘一乘，無聞妄想，計著相續。
X17n0321_p0111b19║又聞說三乘、一乘，起推實見。
X17n0321_p0111b20║大慧！此及餘凡愚眾生自妄想相續。
X17n0321_p0111b21║三、明總結此者，即前文所列，餘乃汎該，並是凡愚
X17n0321_p0111b22║自心妄見。
X17n0321_p0111b23║以此相續故，凡愚妄想。
X17n0321_p0111b24║以斯相續愚妄因，此而生上總法說。
X17n0321_p0111c01║如蠶作蠒。
X17n0321_p0111c02║次明舉喻。
X17n0321_p0111c03║以妄想絲，自纏纏他，有無有相，續相計著。
X17n0321_p0111c04║今明法說，謂三界凡愚更相纏縛，以二見絲甚於
X17n0321_p0111c05║彼蠶。
X17n0321_p0111c06║大慧，彼中亦無相續及不相續相。
X17n0321_p0111c07║上並牒計，今明正解，此則初文。一謂彼前所計，本
X17n0321_p0111c08║無縛解二者，於第一義亦無二相可存，義勢兩兼，
X17n0321_p0111c09║括囊俻矣。
X17n0321_p0111c10║見一切法寂靜，妄想不生故。
X17n0321_p0111c11║此明釋也。由見寂無妄，故縛解非有。
X17n0321_p0111c12║菩薩摩訶薩見一切法寂靜。
X17n0321_p0111c13║此舉見寂之人，謂諸菩薩。此句義該上下。
X17n0321_p0111c14║復次，大慧！覺外性非性，自心現相無所有。
X17n0321_p0111c15║明前菩薩覺外無性故，心現本無。
X17n0321_p0111c16║隨順觀察自心現量有無一切性無相。
X17n0321_p0111c17║今明了性所由，以此菩薩隨順證入本心現前，即
X17n0321_p0111c18║知有無二邊一切諸性悉皆無相。
X17n0321_p0111c19║見相續寂靜故。
X17n0321_p0111c20║外無性者，由見相續悉皆寂靜，故此句該通上下。
X17n0321_p0111c21║於一切法無相續、不相續相。
X17n0321_p0111c22║此明總結。
X17n0321_p0111c23║大慧，彼無有若縛若解，餘墮不如實覺知有續有解。
X17n0321_p0111c24║此第二、雙標凡聖二見。以彼聖人悟如實故，本無
X17n0321_p0112a01║縛解；諸餘凡夫墮不如實，見有縛解。
X17n0321_p0112a02║所以者何？
X17n0321_p0112a03║此句所徵，義通凡聖。
X17n0321_p0112a04║謂於一切法有無，有無眾生可得故。
X17n0321_p0112a05║此雙釋二見。若釋聖見者，即言謂於一切法有及
X17n0321_p0112a06║無有皆悉是無，又無眾生可得，以無一字該括上
X17n0321_p0112a07║下，明人法俱非，此明聖見。又釋凡見者，即言謂於
X17n0321_p0112a08║一切法有無，此之有無是眾生可得，以有無二字
X17n0321_p0112a09║該於上下，此釋凡夫墮不如實。兩釋同用一文，斯
X17n0321_p0112a10║亦梵言之妙。
X17n0321_p0112a11║復次，大慧！愚夫有三相續。
X17n0321_p0112a12║第三、約就三毒，明續即不續。此初，約人標數。
X17n0321_p0112a13║謂貪、恚、癡及愛，未來有喜、愛俱。
X17n0321_p0112a14║次釋，謂愚夫以三毒愛故必獲來報，亦報亦有喜
X17n0321_p0112a15║愛與身俱起。
X17n0321_p0112a16║以此相續故，有趣相續。
X17n0321_p0112a17║以三毒不斷故，三有五趣相續受生。
X17n0321_p0112a18║彼相續者，續五趣。
X17n0321_p0112a19║此重釋也。以彼三毒相續，故續於五趣。上總敘見。
X17n0321_p0112a20║大慧，相續斷者，無有相續、不相續相。
X17n0321_p0112a21║次即破也。謂了於如實三毒相續既亡，則縛解俱
X17n0321_p0112a22║淨。
X17n0321_p0112a23║復次，大慧！三和合緣作方便，計著識相續無間生。
X17n0321_p0112a24║四、約三緣以明三脫，謂根、塵、識等。三緣方便，令業
X17n0321_p0112b01║識續生。
X17n0321_p0112b02║方便計著，則有相續。
X17n0321_p0112b03║次明招果，謂以三緣方便計著故，則有趣續生。上
X17n0321_p0112b04║總敘計。
X17n0321_p0112b05║三和合緣識斷見，三解脫一切相續不生。
X17n0321_p0112b06║此亦破也。謂了塵無相，根性自空，識無所願，斯即
X17n0321_p0112b07║三脫相續，從何而起？
X17n0321_p0112b08║爾時，世尊欲重宣此義，而說偈言：
X17n0321_p0112b09║不真實妄想，是說相續相。
X17n0321_p0112b10║此明不真故，妄說為相續。
X17n0321_p0112b11║若知彼真實，相續網則斷。
X17n0321_p0112b12║若知真實，相續不生。
X17n0321_p0112b13║於諸性無知，隨言說攝受。
X17n0321_p0112b14║若於法無知，隨言而攝。
X17n0321_p0112b15║譬如彼蠶蟲，結網而自纏。
X17n0321_p0112b16║頌上喻文。
X17n0321_p0112b17║愚夫妄想縛，相續不觀察。
X17n0321_p0112b18║明愚為妄縛，由不觀察。
X17n0321_p0112b19║大慧復白佛言：如世尊所說：以彼彼妄想，妄想彼彼
X17n0321_p0112b20║性。
X17n0321_p0112b21║自下。斷蕳。由前佛說縛解俱妄，今將設難，故此牒
X17n0321_p0112b22║之。謂上十一種縛解更迭相望，故云彼彼。以不實
X17n0321_p0112b23║故，稱為妄想。又妄想即計有彼縛解等性。
X17n0321_p0112b24║非有彼自性，但妄想自性耳。
X17n0321_p0112c01║又世尊所說，非有彼縛解之自性，但妄執有自性
X17n0321_p0112c02║耳。上並大慧牒佛所說。
X17n0321_p0112c03║大慧白佛言：若但妄想自性非性、自性相待者。
X17n0321_p0112c04║次明定宗。若言縛解但唯妄想，非有自性可相待
X17n0321_p0112c05║者。
X17n0321_p0112c06║非為世尊如是說煩惱清淨無性過耶？
X17n0321_p0112c07║三、正難也。豈非佛說生死、涅槃二俱無體，墮空見
X17n0321_p0112c08║過耶？
X17n0321_p0112c09║一切法妄想，自性非性故。
X17n0321_p0112c10║四、釋成難意。以佛上說縛解等性一切諸法，由妄
X17n0321_p0112c11║計有本無性故。
X17n0321_p0112c12║佛告大慧：如是，如是，如汝所說。
X17n0321_p0112c13║今明佛答，但以印述前難，便為答文。謂我實言生
X17n0321_p0112c14║死涅槃縛解等性，一切皆空，空即是理，理又非無，
X17n0321_p0112c15║何斷之有？
X17n0321_p0112c16║大慧，非如愚夫性自性妄想真實。
X17n0321_p0112c17║此成上即述空義。謂非彼愚夫妄情執實，故遣有
X17n0321_p0112c18║言空。若心無結滯，則無可空矣。
X17n0321_p0112c19║此妄想自性，非有性自性相。
X17n0321_p0112c20║今重非情見，謂此縛解，但由凡夫妄想自性，其實
X17n0321_p0112c21║非有。
X17n0321_p0112c22║然，大慧，如聖智有性自性、聖知、聖見、聖慧眼，如是性
X17n0321_p0112c23║自性知。
X17n0321_p0112c24║上遣有言空，今說真片斷，既離情執，而真照自明，
X17n0321_p0113a01║不同凡惑，故云聖智有性，慧眼所知。
X17n0321_p0113a02║大慧白佛言：若使如聖，以聖知、聖見、聖慧眼，非天眼、
X17n0321_p0113a03║非肉眼，性自性如是知。
X17n0321_p0113a04║以佛上明遣斷言真，恐聞斯說便生有見，所以大
X17n0321_p0113a05║慧取物情疑，將欲託佛興難，故斯牒也。
X17n0321_p0113a06║非如愚夫妄想。
X17n0321_p0113a07║以佛說真是聖知，似存於物故。大慧下，申五難，並
X17n0321_p0113a08║依前而起。今即是初凡聖各別難中，此即定辭，謂
X17n0321_p0113a09║若真是聖知，非如愚夫天肉眼等所知見者。
X17n0321_p0113a10║世尊！云何愚夫離是妄想？
X17n0321_p0113a11║次正明徵難。謂若如上說，真但聖知者，而諸愚夫
X17n0321_p0113a12║云何依真捨妄？
X17n0321_p0113a13║不覺聖性事故。
X17n0321_p0113a14║第三結難，亦名釋也，以聖性之事非愚覺故。
X17n0321_p0113a15║世尊！彼亦非顛倒、非不顛倒。
X17n0321_p0113a16║第二明凡境非倒難，既真若非凡，即彼凡夫非倒
X17n0321_p0113a17║不倒之二見，以凡不入聖，即不翻真，故此雙非，又
X17n0321_p0113a18║明標述。
X17n0321_p0113a19║所以者何？
X17n0321_p0113a20║次徵凡夫非倒。不倒者何？
X17n0321_p0113a21║謂不覺聖事性自性故。
X17n0321_p0113a22║三釋所以，謂聖境非凡所覺，故亦不翻真起妄。此
X17n0321_p0113a23║釋彼凡，非是顛倒。
X17n0321_p0113a24║不見離有無相故。
X17n0321_p0113b01║二、明聖智離有無相。既非凡夫所知見者，此成上
X17n0321_p0113b02║非見不倒。
X17n0321_p0113b03║世尊！聖亦不如是見，如事妄想，不以自相境界為境
X17n0321_p0113b04║界故。
X17n0321_p0113b05║第三、明聖同凡倒難中，此初雙標，亦是縱辭。謂聖
X17n0321_p0113b06║既有真，豈不如凡夫計事執境存乎物耶？
X17n0321_p0113b07║世尊！彼亦性、自性相、妄想自性如是現，不說因。
X17n0321_p0113b08║次縱牒也。謂聖若如凡，妄執而現，又不說真之所
X17n0321_p0113b09║以者。
X17n0321_p0113b10║無因故。
X17n0321_p0113b11║第三一句，總難明聖人真境墮於無因之患。
X17n0321_p0113b12║謂墮性相見故。
X17n0321_p0113b13║四、釋無因所由。謂外道計微塵等性不從因生。世
X17n0321_p0113b14║尊！若爾，即墮斯見。
X17n0321_p0113b15║異境界非如彼，等如是無窮過。
X17n0321_p0113b16║五、正釋聖同凡倒。謂凡乖聖道，過乃無窮；若聖異
X17n0321_p0113b17║於凡，亦應如是。
X17n0321_p0113b18║世尊！不覺性自性相故。
X17n0321_p0113b19║六、總結也。以佛說聖境，非凡夫所覺故。
X17n0321_p0113b20║世尊，亦非妄想自性、因性、自性相。彼云何妄想？
X17n0321_p0113b21║此第四、凡境非妄難也。既聖境非凡，即不因聖，何
X17n0321_p0113b22║得稱彼凡夫獨為妄想耶？此即初標。
X17n0321_p0113b23║非妄想，如實知妄想。
X17n0321_p0113b24║次釋凡夫非妄，但聖悟如實知我凡夫以為妄故。
X17n0321_p0113c01║世尊！妄想異、自性相異。
X17n0321_p0113c02║三、舉二事設，並謂妄異於真，真異於妄。此約真俗
X17n0321_p0113c03║有殊，明凡夫非妄。
X17n0321_p0113c04║世尊，不相似因妄想自性相。
X17n0321_p0113c05║次舉二因各別，復明凡境非妄。謂凡以妄想為因，
X17n0321_p0113c06║聖以真實自性相為因，兩因既殊，故凡非妄。
X17n0321_p0113c07║彼云何各各不妄想愚夫不如實？
X17n0321_p0113c08║四、明訶詰。若二諦既殊，何故聖人各各不妄，愚不
X17n0321_p0113c09║如實？此責倒不齊。
X17n0321_p0113c10║然為眾生離妄想故，說如妄想相不如實有。
X17n0321_p0113c11║五，明結也。由聖人欲令凡離於妄，遂言凡夫之妄
X17n0321_p0113c12║非是實有，然我凡夫實非妄也。
X17n0321_p0113c13║世尊！何故遮眾生有無有見事自性計著？
X17n0321_p0113c14║此第五、聖墮有無難。此即初、標責聖遮凡。謂佛以
X17n0321_p0113c15║何故遮彼凡夫起有無二見？
X17n0321_p0113c16║聖智所行，境界計著，墮有見說，空法非性。
X17n0321_p0113c17║次明舉聖同凡，謂上文說有聖智可計，此即墮有。
X17n0321_p0113c18║復說縛解非性，斯亦墮空。
X17n0321_p0113c19║而說聖智自性事。
X17n0321_p0113c20║三、明結也。又佛自兩說不同，皆言是我聖智利益
X17n0321_p0113c21║法門。上來雖明五難，大意只在空有二邊。
X17n0321_p0113c22║佛告大慧：非我說空法非性，亦不墮有見。
X17n0321_p0113c23║第二明如來廣答，明佛之所說不墮空有二邊，此
X17n0321_p0113c24║總非前難。
X17n0321_p0114a01║說聖智自性事，然為令眾生離恐怖句故。
X17n0321_p0114a02║自下會釋，明佛雖說有不乖於空，然恐怖空斷，不
X17n0321_p0114a03║能起脩為說聖智。此約理而談，豈存於有？
X17n0321_p0114a04║眾生無始已來，計著性自性相，聖智事自性計著相，
X17n0321_p0114a05║見說空法。
X17n0321_p0114a06║次明說空未乖於有。以眾生久習力故，聞說縛解，
X17n0321_p0114a07║不了聖智權巧，便生計著，故說於空。斯乃遣有，何
X17n0321_p0114a08║空之有？
X17n0321_p0114a09║大慧，我不說性自性。
X17n0321_p0114a10║此明總結佛不說空有之自性，然上總明方便會
X17n0321_p0114a11║通。
X17n0321_p0114a12║大慧，但我住自得如實空法，離或亂相見。
X17n0321_p0114a13║此約實開釋，明證如實空，離彼有無惑亂相見。今
X17n0321_p0114a14║舉佛之知見者，欲令一切眾生踐如來跡故。
X17n0321_p0114a15║離自心現性非性見。
X17n0321_p0114a16║性與非性，即成前所離惑亂相見。
X17n0321_p0114a17║得三解脫，如實印所印。
X17n0321_p0114a18║謂佛之所得，離妄如實，一心三空，祕密之印，執改
X17n0321_p0114a19║持信，無罣㝵故。
X17n0321_p0114a20║於性自性得緣自覺觀察住，離有無事見相。
X17n0321_p0114a21║獲實印故，於法界自性緣內心觀察而住，有無事
X17n0321_p0114a22║見悉皆遠離　　　　　　　　　　　　　　
X17n0321_p0114a23║　　　　　　　　　　　　　　　　　　　
X17n0321_p0114a24║圓滿，復悟眾生。此舉前佛陀之義，此乃梵漢互明。
X17n0321_p0114b01║佛告大慧：恣所欲問，我當為汝隨所問說。
X17n0321_p0114b02║佛將開演，先恣許也。
X17n0321_p0114b03║大慧白佛言：世尊！如來、應供、等正覺，為作邪？為不作邪？
X17n0321_p0114b04║自下大慧再請。今初，問也。謂牒上佛陀之義，法身
X17n0321_p0114b05║異名，十號之三數，所謂乘一如道，來到大智，破於
X17n0321_p0114b06║結賊，齊正覺者，為從造作？為非作邪？此初，對問。
X17n0321_p0114b07║為事邪？
X17n0321_p0114b08║佛告大慧：如來應供等正覺，於如是等辭句，非事非
X17n0321_p0114b09║因。
X17n0321_p0114b10║自下，佛答對問總非。既非事因，例餘可見。
X17n0321_p0114b11║所以者何？
X17n0321_p0114b12║次明徵也。
X17n0321_p0114b13║俱有過故。
X17n0321_p0114b14║三、總斥。上問非獨事因，欲明餘句斯過。
X17n0321_p0114b15║大慧！若如來是事者。
X17n0321_p0114b16║四、廣釋破中，此初牒事。
X17n0321_p0114b17║或作，或無常。
X17n0321_p0114b18║次正明釋。若佛是事者，或同作法、或墮無常，此即
X17n0321_p0114b19║順釋。
X17n0321_p0114b20║無常故，一切事應是如來。
X17n0321_p0114b21║此縱詞既同，造作一切世間果事，應是如來。
X17n0321_p0114b22║我及諸佛皆所不欲。
X17n0321_p0114b23║此訶質也。自我釋迦及以諸佛，皆不欲以無常之
X17n0321_p0114b24║事而為如來。
X17n0321_p0114c01║若非所作者。
X17n0321_p0114c02║次破因非所作，此亦初牒。
X17n0321_p0114c03║無所得故，方便則空。
X17n0321_p0114c04║夫不作之法，皆無所得。若爾者，佛之妙用，斯則徒
X17n0321_p0114c05║施。次明釋也。
X17n0321_p0114c06║同於兔角，槃大之子。
X17n0321_p0114c07║三、明舉斯二喻，顯有名無實。
X17n0321_p0114c08║以無所有故。
X17n0321_p0114c09║四，結也，以同無所有故。
X17n0321_p0114c10║大慧，若無事無因者，則非有非無。
X17n0321_p0114c11║上明別破，今則雙非。既非事因，豈滯有無之境？
X17n0321_p0114c12║若非有非無，則出於四句。
X17n0321_p0114c13║既非有無，則超於四句。
X17n0321_p0114c14║四句者，是世間言說。若出四句者，則不墮四句。
X17n0321_p0114c15║夫墮句者，名曰世間；若不墮四句，乃名為出。
X17n0321_p0114c16║不墮四句，故智者所取。
X17n0321_p0114c17║離句之法，智人所證。
X17n0321_p0114c18║一切如來句義亦如是，慧者當知。
X17n0321_p0114c19║明諸佛三身性非四句，有智慧者當如是知。上明
X17n0321_p0114c20║諸佛三身離句之義，勸令證知。
X17n0321_p0114c21║如我所說一切法無我，當知此義無我性。
X17n0321_p0114c22║此引昔以證今，如佛昔說諸法無我，當知即是法
X17n0321_p0114c23║身離句之義。
X17n0321_p0114c24║是無我一切法，有自性無他性。
X17n0321_p0115a01║自下釋其無我，以顯法身。言無我者，但有空之自
X17n0321_p0115a02║性，無妄見有無之他性。
X17n0321_p0115a03║如牛馬。
X17n0321_p0115a04║此略標喻。
X17n0321_p0115a05║大慧，譬如非牛馬性，馬牛性其實非有非無。
X17n0321_p0115a06║此正喻也。譬如一馬，本非是牛，以目□遠望，謂之
X17n0321_p0115a07║為牛，近覩即非。而此牛相，實非有無。
X17n0321_p0115a08║彼非無自相。
X17n0321_p0115a09║謂彼非無，馬之自體。上並喻說。
X17n0321_p0115a10║如是，大慧，一切諸法非無自相、有自相。
X17n0321_p0115a11║自下法合，謂一切諸法性非有無，中間非之，一字
X17n0321_p0115a12║雙貫。二、自合上牛非有無。
X17n0321_p0115a13║但非無我愚夫之所能知。
X17n0321_p0115a14║明離有無法非是無我，二乘、愚夫、外道之所能知。
X17n0321_p0115a15║以妄想故。
X17n0321_p0115a16║明此二人俱未離妄故。
X17n0321_p0115a17║如是一切法空、無生、無自性，當如是知。
X17n0321_p0115a18║此勸了諸法空無生無自性者，合前馬也。此法空
X17n0321_p0115a19║之理，超過有無，即法身之性。
X17n0321_p0115a20║如是，如來與陰非異非不異。
X17n0321_p0115a21║自下歷別破見，重明三身性非一異，今約陰以明，
X17n0321_p0115a22║此即初標。
X17n0321_p0115a23║若不異陰者，應是無常。
X17n0321_p0115a24║次別牒破也。謂人見陰是無常，若如來同陰亦應
X17n0321_p0115b01║無常，此縱破也。
X17n0321_p0115b02║若異者，方便則空。
X17n0321_p0115b03║世人見異陰之外則無所有，今言如來異陰者何？
X17n0321_p0115b04║有悲智自他兼利方便之用，故言空也。
X17n0321_p0115b05║若二者，應有異。
X17n0321_p0115b06║今第三、牒二見而破。若謂如來與陰是二法者，應
X17n0321_p0115b07║有於異及不異也。今但舉一邊觀，下文可見。
X17n0321_p0115b08║如牛角相似。
X17n0321_p0115b09║此文。
X17n0321_p0115b10║觀察有為法，非無因有因，彼生滅論者，
X17n0321_p0115b11║所見從是滅。
X17n0321_p0115b12║上既破有無二因，故此雙非顯益。
X17n0321_p0115b13║云何為無生？為是無性邪
X17n0321_p0115b14║？上總破外見，自下明真實無生，即頌上長行。謂何
X17n0321_p0115b15║者無生為無性邪？
X17n0321_p0115b16║為顧視諸緣，有法名無上。
X17n0321_p0115b17║頌：上為待緣故，有此無生邪？
X17n0321_p0115b18║名不應無義，唯為分別說。
X17n0321_p0115b19║此頌上若名字有法，唯願為說。
X17n0321_p0115b20║非無性無生，亦非顧諸。
X17n0321_p0115b21║備収
X17n0321_p0115b22║相者，不實相，妄想故我、我所。
X17n0321_p0115b23║然二我之相，即體斯妄，五法之中，名相妄想攝也。
X17n0321_p0115b24║二攝受滅，二無我生。
X17n0321_p0115c01║以其智如，攝二無我。
X17n0321_p0115c02║是故，大慧！此五法者，聲聞、緣覺、菩薩、如來自覺聖智，
X17n0321_p0115c03║諸地相續次第，一切佛法悉入其中。
X17n0321_p0115c04║非但五法攝三，及佛三乘所脩聖智諸地行位，乃
X17n0321_p0115c05║至三世佛法括在其中。
X17n0321_p0115c06║復次，大慧！五法者：
X17n0321_p0115c07║自下再明五法。此總標牒。
X17n0321_p0115c08║相名妄想，如如正智。
X17n0321_p0115c09║次列名中稍似非次，前舉未顯本，今舉本攝末，示
X17n0321_p0115c10║五法之功，又破物情所執故。
X17n0321_p0115c11║大慧相者。
X17n0321_p0115c12║三、明廣釋。此先辨相。
X17n0321_p0115c13║若處所、形相、色像等現，是名為相。
X17n0321_p0115c14║夫形質體分，總名為相。
X17n0321_p0115c15║
X17n0321_p0115c16║No. 321-A
X17n0321_p0115c17║
X17n0321_p0115c18║朕以萬機之暇，披覧典籍，全身延命，安民存業者，
X17n0321_p0115c19║經史之中，釋教最上。由是仰憑三寶，歸一乘敬，寫
X17n0321_p0115c20║一切經，卷軸已訖。讀之者以至誠心，上為國家，下
X17n0321_p0115c21║及生類，乞索百年，祈禱萬福。聞之者無量劫間，不
X17n0321_p0115c22║墮惡趣，遠離此網，俱登彼岸。
X17n0321_p0115c23║（右
X17n0321_p0115c24║聖武帝願文也，可觀為國家祈福之盛意矣。又按
X17n0321_p0115c25║慶安手鑑暨耳比磨利帖，共載　聖武天皇宸翰，
X17n0321_p0116a01║世謂之　大聖武，盖以字體　大於常也。此註楞
X17n0321_p0116a02║伽經，筆力遒勁，鳳翥龍躍，自有天人步虛之勢，所
X17n0321_p0116a03║謂
X17n0321_p0116a04║大聖武者也。不勝激賞裝潢，以十襲寶重焉。）
X17n0321_p0116a05║（明治十年十月念五日
X17n0321_p0116a06║大教正華頂山第七十五世順徹定識）