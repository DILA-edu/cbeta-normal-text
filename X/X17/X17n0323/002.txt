X17n0323_p0153c04║
X17n0323_p0153c05║
X17n0323_p0153c06║
X17n0323_p0153c07║楞伽阿䟦多羅寶經通義卷第二
X17n0323_p0153c08║一切佛語心品第一之一（餘）。
X17n0323_p0153c09║復次，大慧！有五無間種性。云何為五？謂聲聞乘無間
X17n0323_p0153c10║種性、緣覺乘無間種性、如來乘無間種性、不定種性、
X17n0323_p0153c11║各別種性。云何知聲聞乘無間種性？若聞說得陰界
X17n0323_p0153c12║入自共相斷，知時舉身毛孔熈怡欣悅，及樂脩相智
X17n0323_p0153c13║不脩緣起發悟之相，是名聲聞乘無間種性。聲聞無
X17n0323_p0153c14║間見第八地，起煩惱斷、習煩惱不斷，不度不思議變
X17n0323_p0153c15║易死、度分段死，正師子吼：我生已盡、梵行已立、不受
X17n0323_p0153c16║後有。如實知脩習人無我，乃至得般涅槃覺。大慧！各
X17n0323_p0153c17║別無間者，我、人、眾生、壽命、長養、士夫，彼諸眾生作如
X17n0323_p0153c18║是覺求般涅槃。復有異外道說，悉由作者見一切性
X17n0323_p0153c19║已，言此是般涅槃，作如是覺法無我見非分，彼無解
X17n0323_p0153c20║脫。大慧！此諸聲聞乘無間外道種性不出出覺，為轉
X17n0323_p0153c21║彼惡見故應當脩學。
X17n0323_p0153c22║凡言種性差別者，其初本一，由種習異而有內外
X17n0323_p0153c23║大小定及不定。此經所以明種性有五，通標無間
X17n0323_p0153c24║而三名之，謂其種性純一無間雜故，餘則不定也。
X17n0323_p0154a01║云何知聲聞下，徵釋也。若聞說得陰界入自共相
X17n0323_p0154a02║斷知時者，謂聲聞以厭苦心聞於苦諦，推果由因
X17n0323_p0154a03║斷集知苦，正爾之時適彼願故舉身怡悅，及樂脩
X17n0323_p0154a04║相智即樂滅脩道也。對彼緣覺觀因緣觀發悟無
X17n0323_p0154a05║生，則四諦者特相智爾。文已通結聲聞，而次分二
X17n0323_p0154a06║種，曰無間、種性、等見、第八地，從後言也。或可約通
X17n0323_p0154a07║三乘說，以性地無間三昧入八人地，亦曰第八地，
X17n0323_p0154a08║如般若所指（八人地名相如別釋），乃斷見之始。言起煩惱斷
X17n0323_p0154a09║者，謂現起見思煩惱斷也。習煩惱不斷者，約大判
X17n0323_p0154a10║也。正師子吼者，當分說也。謂至八地時，自見如是，
X17n0323_p0154a11║以無畏說。言我生已盡，義該苦集二諦。梵行已立，
X17n0323_p0154a12║不受後有，即道滅二諦。皆實不虗，故曰如實。知脩
X17n0323_p0154a13║習人無我，乃至得涅槃覺，言其始終也。各別無間
X17n0323_p0154a14║者，此以不異外道而言無間，故列在其後。今擢於
X17n0323_p0154a15║此，以類同言也。我人眾生等，具該十六略。唯我人
X17n0323_p0154a16║知見，實生死根本。而彼外道，反執是覺，以求涅槃。
X17n0323_p0154a17║復有計一切法，悉由作者，亦我見之一。故見作者，
X17n0323_p0154a18║是見一切性，以是為涅槃。然以求涅槃之心，與之
X17n0323_p0154a19║亦同。聲聞以於法無我解脫，非分奪之，實則外道，
X17n0323_p0154a20║故曰無間。外道種性，所謂附佛法外道也。雖欲出
X17n0323_p0154a21║離，實不能動出三界，故曰不出。出覺與夫度分段
X17n0323_p0154a22║死者異矣。此本聲聞外道，而亦勸學者，為轉彼惡
X17n0323_p0154a23║見，故先同後異。化道則然，如佛因地，亦學二仙是
X17n0323_p0154a24║也。以劣況勝，於餘勸學，則略之也。（一）
X17n0323_p0154b01║大慧！緣覺乘無間種性者，若聞說各別緣無間，舉身
X17n0323_p0154b02║毛豎悲泣流淚，不相近緣所有不著，種種自身種種
X17n0323_p0154b03║神通，若離若合種種變化，聞說是時其心隨入；若知
X17n0323_p0154b04║彼緣覺乘無間種性已，隨順為說緣覺之乘，是名緣
X17n0323_p0154b05║覺乘無間種性相。大慧！彼如來乘無間種性有四種，
X17n0323_p0154b06║謂：自性法無間種性、離自性法無間種性、得自覺聖
X17n0323_p0154b07║無間種性、外剎殊勝無間種性。大慧！若聞此四事一
X17n0323_p0154b08║一說時，及說自心現身財建立不思議境界時，心不
X17n0323_p0154b09║驚怖者，是名如來乘無間種性相。大慧！不定種性者，
X17n0323_p0154b10║謂說彼三種時，隨說而入隨彼而成。
X17n0323_p0154b11║緣覺種性言各別緣無間者，即彼聞觀十二因緣
X17n0323_p0154b12║三道等別，而悟無生亦適願故。悲感交集與前悲
X17n0323_p0154b13║喜異者，凡感之極悲深於喜，故於緣覺言之，而樂
X17n0323_p0154b14║獨善寂脩遠離行，故曰不相近緣。言其根性則有
X17n0323_p0154b15║麟喻部行說法神通等別，今從得通者說，故曰種
X17n0323_p0154b16║種自身等。若離若合即彼身通，變現不一故也。其
X17n0323_p0154b17║心隨入者，此以投機為入，亦兼於證也。知而為說，
X17n0323_p0154b18║則又據說法者言之，文見此中實通餘四。彼如來
X17n0323_p0154b19║乘無間種性有四種者，不出脩性境智依正之別，
X17n0323_p0154b20║以此四法能成機緣佛乘種性故也。謂自性法則
X17n0323_p0154b21║如來藏自性清淨心，此性德也。離自性法或作自
X17n0323_p0154b22║相法，謂其性相俱離，今兩存之。性雖本離離實約
X17n0323_p0154b23║修，即修德也。合前性德皆所契境，得自覺聖則契
X17n0323_p0154b24║境之智也。境智冥契能感依正剎塵皆不思議，是
X17n0323_p0154c01║為外剎殊勝。若聞下正結成也。謂若聞是四法則
X17n0323_p0154c02║知佛法玅，及說自心現身財建立皆不思議，即心
X17n0323_p0154c03║及眾生法玅，如是解了則圓機斯立，故心不驚怖
X17n0323_p0154c04║也。苟非其人便須退屈，豈能聞深不怖、聞廣不疑、
X17n0323_p0154c05║聞非深非廣意而有勇哉？不言菩薩者，即佛之種
X17n0323_p0154c06║性，因果異爾無別有也。不定種性雖不定三而卒
X17n0323_p0154c07║歸於三，故曰說彼三種時隨說而入等，是亦以投
X17n0323_p0154c08║機為入而終得成就也。言三種者，或言除佛種性，
X17n0323_p0154c09║今謂不定對定則合各別，以屬聲聞對彼成三，若
X17n0323_p0154c10║必除佛豈成不定乎？但不同元自有性成不定爾。
X17n0323_p0154c11║（二）
X17n0323_p0154c12║大慧！此是初治地者，謂種性建立，為超入無所有地
X17n0323_p0154c13║故，作是建立。彼自覺藏者，自煩惱習淨，見法無我，得
X17n0323_p0154c14║三昧樂住聲聞，當得如來最勝之身。爾時，世尊欲重
X17n0323_p0154c15║宣此義，而說偈言：
X17n0323_p0154c16║須陀槃那果，往來及不還，逮得阿羅漢，是等心惑亂。
X17n0323_p0154c17║三乘與一乘，非乘我所說，愚夫少智慧，諸聖遠離寂。
X17n0323_p0154c18║第一義法門，遠離於二教，住於無所有，何建立三乘？
X17n0323_p0154c19║諸禪無量等，無色三摩提，受想悉寂滅，亦無有心量。
X17n0323_p0154c20║此雙結上定不定性，為二種根性而立。初治地者，
X17n0323_p0154c21║謂若發起初心，修治地業，則為說上定種性建立，
X17n0323_p0154c22║俾隨根修入。為超入無所有地者，則作是不定種
X17n0323_p0154c23║性建立。此雖不定高下，意則從極，故言無所有地。
X17n0323_p0154c24║大品所謂初阿後茶過茶，無字可說之義，即如來
X17n0323_p0155a01║地也。彼自覺藏者，通謂諸種性，各有自證法。雖隨
X17n0323_p0155a02║證淺深，其為自證覺藏之言一也。故曰自煩惱習
X17n0323_p0155a03║淨等。自謂始自聲聞種性，以煩惱習淨，見法無我，
X17n0323_p0155a04║得三昧樂住。聲聞乃至佛乘種性，則曰當得如來
X17n0323_p0155a05║最勝之身。皆所謂自覺聖所證境界也。或據此文，
X17n0323_p0155a06║以為聲聞當得如來最勝身，謂之授聲聞記者，多
X17n0323_p0155a07║少誤哉。偈言須陀槃那果等，頌上聲聞種性，即預
X17n0323_p0155a08║流等四果，華梵互出其名。惑亂者，謂聲聞小果，惑
X17n0323_p0155a09║於生死，而以空亂，意蓋大教貶斥之言。三乘等者，
X17n0323_p0155a10║兼非乘各別種性，則五性義足也。凡夫少智慧下，
X17n0323_p0155a11║別頌遣立。惟其凡愚少智，故設三乘以引接之，於
X17n0323_p0155a12║是有上種性建立。而諸聖以遠離寂滅，故說第一
X17n0323_p0155a13║義門以究極之，於是有非建立之說。故曰何建立
X17n0323_p0155a14║三乘。不立三乘，則五性亦遣。遠離二教者，謂三乘
X17n0323_p0155a15║一乘皆離，則第一義空而已。唐譯曰二取，亦謂是
X17n0323_p0155a16║也。諸禪無量等，況釋也。意以世間至滅想定，尚心
X17n0323_p0155a17║量都盡，況第一義，尚何建立三乘之有。然則長行
X17n0323_p0155a18║本立五性，頌何頓亡邪。是亦凡聖因果，自漸至極，
X17n0323_p0155a19║法爾然也。（三）○右第十五章
X17n0323_p0155a20║大慧！彼一闡提非一闡提，世間解脫誰轉？大慧！一闡
X17n0323_p0155a21║提有二種：一者、捨一切善根，及於無始眾生發願。云
X17n0323_p0155a22║何捨一切善根？謂謗菩薩藏及作惡言，此非隨順修
X17n0323_p0155a23║多羅、毗尼、解脫之說，捨一切善根故不般涅槃。二者、
X17n0323_p0155a24║菩薩本自願方便故，非不般涅槃一切眾生而般涅
X17n0323_p0155b01║槃。大慧！彼般涅槃，是名不般涅槃法相，此亦到一闡
X17n0323_p0155b02║提趣。大慧白佛言：世尊！此中云何畢竟不般涅槃？佛
X17n0323_p0155b03║告大慧：菩薩一闡提者，知一切法本來般涅槃已，畢
X17n0323_p0155b04║竟不般涅槃，而非捨一切善根一闡提也。大慧！捨一
X17n0323_p0155b05║切善根一闡提者，復以如來神力故，或時善根生。所
X17n0323_p0155b06║以者何？謂如來不捨一切眾生故。以是故，菩薩一闡
X17n0323_p0155b07║提不般涅槃。
X17n0323_p0155b08║夫一闡提，言信不具極惡人也。現雖極惡，性不斷
X17n0323_p0155b09║善。雖曰闡提，而未始闡提也。此因上建立種性，彼
X17n0323_p0155b10║既出五者之外，合自為一性。如五性宗列無性種，
X17n0323_p0155b11║此何不然邪？故特發之曰：彼一闡提，非一闡提，謂
X17n0323_p0155b12║非定一闡提。若其定者，永無轉脫之理。故曰：世間
X17n0323_p0155b13║解脫誰轉？謂世必無闡提，轉惡為善，從解脫之道
X17n0323_p0155b14║者。則又告之曰：一闡提有二種等，謂一是闡提行
X17n0323_p0155b15║極惡者，一非闡提而趣同闡提。即本是菩薩，為眾
X17n0323_p0155b16║生故，不取涅槃，其趣同也。非彼實行故，其事不同。
X17n0323_p0155b17║故知不可同日而語。然彼實行，於今五性，亦屬不
X17n0323_p0155b18║定種性可也。若亦示同類，攝引彼實行者，復自一
X17n0323_p0155b19║途，非今所列。徵釋中言謗菩薩藏及作惡言等，則
X17n0323_p0155b20║人法俱謗，安有善根而不斷乎？故曰：捨一切善根，
X17n0323_p0155b21║教門所謂斷脩善盡是也。二者本自願方便，即向
X17n0323_p0155b22║於無始眾生發願者，是標列互略爾。非不般涅槃
X17n0323_p0155b23║等，正言菩薩闡提，願待一切眾生皆滅度已，而後
X17n0323_p0155b24║涅槃，是終亦涅槃也。但彼般涅槃，而未甞涅槃，與
X17n0323_p0155c01║畢竟不般涅槃，其理一也。故曰是名不般涅槃法
X17n0323_p0155c02║相，即真所謂涅槃。此亦到一闡提趣者，言其不涅
X17n0323_p0155c03║槃之趣同也。於是復徵釋其所以不涅槃者，則曰
X17n0323_p0155c04║知一切法等，義見上解。然以菩薩非終不般涅槃，
X17n0323_p0155c05║則有時而涅槃矣。又以闡提不終斷善，亦有時而
X17n0323_p0155c06║善生矣。故曰或時善根生等。使晉世得此文，則生
X17n0323_p0155c07║公獨見，不為擯斥，是殆與涅槃大本，文異而理同
X17n0323_p0155c08║也。乃知菩薩設化，理無一向，闡提根性，時有變通。
X17n0323_p0155c09║而彼以闡提無有佛性，台宗以為不斷性善，權實
X17n0323_p0155c10║於是別矣。其於今文得失，又可知也。○右第十六
X17n0323_p0155c11║章
X17n0323_p0155c12║復次，大慧！菩薩摩訶薩當善三自性。云何三自性？謂
X17n0323_p0155c13║妄想自性、緣起自性、成自性。大慧！妄想自性從相生。
X17n0323_p0155c14║大慧白佛言：世尊！云何妄想自性從相生？佛告大慧：
X17n0323_p0155c15║緣起自性，事相相行顯現。事相相計著，有二種妄想
X17n0323_p0155c16║自性，如來、應供、等正覺之所建立，謂名相計著相，及
X17n0323_p0155c17║事相計著相。名相計著相者，謂內外法計著。事相計
X17n0323_p0155c18║著相者，謂即彼如是內外自共相計著。是名二種妄
X17n0323_p0155c19║想自性相。若依若緣生，是名緣起。云何成自性？謂離
X17n0323_p0155c20║名相事相妄想，聖智所得，及自覺聖智趣所行境界，
X17n0323_p0155c21║是名成自性如來藏心。爾時，世尊欲重宣此義，而說
X17n0323_p0155c22║偈言：
X17n0323_p0155c23║名相覺想，自性二相，正智如如，是則成相。
X17n0323_p0155c24║大慧！是名觀察五法自性相經，自覺聖智趣所行境
X17n0323_p0156a01║界。汝等諸菩薩摩訶薩，應當脩學。
X17n0323_p0156a02║分別自性，固此經要領，前章既略明之而未盡也，
X17n0323_p0156a03║故復於此委出而會釋之。標列文先妄想自性，從
X17n0323_p0156a04║正為次也。通言自性者，就法三種，各有自性。若約
X17n0323_p0156a05║事對論，則前二迷為自性，後一悟為自性。又約性
X17n0323_p0156a06║相即，則互相為性。若唯從理，則三皆無性為性，顯
X17n0323_p0156a07║迷而非迷，悟而非悟也（云云）。釋中妄想自性從相生
X17n0323_p0156a08║者，正言從緣起相生也。相復為二，謂緣起自性、事
X17n0323_p0156a09║相相、行顯現事相相，如前依草木瓦石作種種幻，
X17n0323_p0156a10║即其義也。通言事相之相，故云相相。而有能所，即
X17n0323_p0156a11║前相為能起，後相為所起。若望後計著，併名緣起。
X17n0323_p0156a12║計著有二種者，正言妄想自性，謂名相及事相，還
X17n0323_p0156a13║不異前二相，於是各起計著，則妄想爾。而曰如來
X17n0323_p0156a14║所建立者，自佛言之，何妄之有？但依眾生建立於
X17n0323_p0156a15║妄，令其了妄無妄，斯立妄之意也。名相謂內外法
X17n0323_p0156a16║者，即根塵等諸內外法，皆名相也。即彼法上不了
X17n0323_p0156a17║性空，起自共相者，則事相也。若依若緣生者，正釋
X17n0323_p0156a18║緣起義，謂依緣而生得名緣起，相義如上。亦可二
X17n0323_p0156a19║義有能有所，例前分別（云云）。凡世出世一切法，無有
X17n0323_p0156a20║不從因緣生者，故此一法攝無不盡，大論所謂因
X17n0323_p0156a21║緣所生法是也。成自性者，成謂圓成，亦成就義。即
X17n0323_p0156a22║諸佛聖人於一切法離諸妄想，唯顯自性，故無不
X17n0323_p0156a23║圓無不成。無不圓，如如也；無不成，正智也。故曰聖
X17n0323_p0156a24║智所得者，謂正智也。及自覺聖智趣所行境界者，
X17n0323_p0156b01║謂如如也。合上二法成一自性，是為如來藏心。然
X17n0323_p0156b02║向明五法皆離，使正智如如而可離者，則如來藏
X17n0323_p0156b03║亦須離邪？曰：惟離得名如來藏爾。抑離不離但是
X17n0323_p0156b04║假名，究言其實初無定法。離則皆離，雖如來藏心
X17n0323_p0156b05║何甞不離？即則皆即，而名相妄想何甞不即？究竟
X17n0323_p0156b06║離不離，在此不在彼。偈以五法會三自性，覺想則
X17n0323_p0156b07║妄想也，異其名爾。結勸者，一經所說雖通五法，勸
X17n0323_p0156b08║修從極乃唯自覺聖智，竝如文云云。○右第十七章
X17n0323_p0156b09║復次，大慧！菩薩摩訶薩善觀二種無我相。云何二種
X17n0323_p0156b10║無我相？謂人無我及法無我。云何人無我？謂離我我
X17n0323_p0156b11║所陰界入聚，無知業愛生眼色等，攝受計著生識，一
X17n0323_p0156b12║切諸根自心現器身藏，自妄想相施設顯示，如河流、
X17n0323_p0156b13║如種子、如燈、如風、如雲，剎那展轉壞，躁動如猨猴，樂
X17n0323_p0156b14║不淨處如飛蠅，無厭足如風火，無始虗偽習氣因如
X17n0323_p0156b15║汲水輪，生死趣有輪種種身色，如幻術神呪機發像
X17n0323_p0156b16║起。善彼相知，是名人無我智。
X17n0323_p0156b17║前五法等，猶通迷悟二無我智。一向從悟此人法
X17n0323_p0156b18║無我，所以後三法而明也。在餘文則曰生法空，亦
X17n0323_p0156b19║曰人法空。此曰無我，無我亦空也。但凡夫於假實
X17n0323_p0156b20║我見偏甚，故併以無我稱之。若達無我，則一切無
X17n0323_p0156b21║著。初釋人無我相。謂離我我所者，我即假名，我所
X17n0323_p0156b22║則甚實也。亦一我之外，餘皆我所。夫假不自假，擥
X17n0323_p0156b23║實而有假，故推人必於其實。實苟無有，假亡矣。故
X17n0323_p0156b24║曰：陰界入聚，無知愛業生。是一身之實，不自有也。
X17n0323_p0156c01║又曰：眼色等攝受計著生識。是識心之實，不自有
X17n0323_p0156c02║也。然則孰有之？則曰：一切諸根自心現。謂以本言
X17n0323_p0156c03║之，皆自八識心現。所謂八識心者，果有實邪？則又
X17n0323_p0156c04║曰：器身藏等。器身即前陰入之身，有如於器。藏即
X17n0323_p0156c05║自心八識之藏，皆自妄想相施設顯示，何實之有？
X17n0323_p0156c06║故有如河流等五喻，剎那壞相譬諸虗妄相，躁動
X17n0323_p0156c07║等三亦虗妄識相，故以猿猴等譬之。然皆無始虗
X17n0323_p0156c08║偽習氣，因則有生死諸趣。三有輪輪轉，故以汲井
X17n0323_p0156c09║輪譬之。種種身色者，前譬妄識，此譬幻身。則如幻
X17n0323_p0156c10║術能使機發，神呪能使象起，亦猶呪能起屍之類。
X17n0323_p0156c11║如是知者，故曰：善彼相知。謂如彼諸譬相而知，則
X17n0323_p0156c12║陰界入法一出虗妄，其本既空，假從誰立？即達人
X17n0323_p0156c13║無我矣。（一）
X17n0323_p0156c14║云何法無我智？謂覺陰、界、入妄想相自性。如陰、界、入
X17n0323_p0156c15║離我、我所，陰、界、入積聚因業愛繩縛，展轉相緣生無
X17n0323_p0156c16║動搖；諸法亦爾，離自共相、不實妄想相、妄想力，是凡
X17n0323_p0156c17║夫生非聖賢也，心意識五法自性離故。大慧！菩薩摩
X17n0323_p0156c18║訶薩當善分別一切法無我。善法無我，菩薩摩訶薩
X17n0323_p0156c19║不久當得初地菩薩無所有觀地相，觀察開覺歡喜，
X17n0323_p0156c20║次第漸進超九地相得法雲地，於彼建立無量寶莊
X17n0323_p0156c21║嚴大寶蓮華王像大寶宮殿，幻自性境界脩習生，於
X17n0323_p0156c22║彼而坐同一像類，諸最勝子眷屬圍繞，從一切佛剎
X17n0323_p0156c23║來佛手灌頂，如轉輪聖王太子灌頂，超佛子地到自
X17n0323_p0156c24║覺聖智法趣，當得如來自在法身。見法無我故，是名
X17n0323_p0157a01║法無我相。汝等諸菩薩摩訶薩應當脩學（一本地相下有明字）。
X17n0323_p0157a02║法無我相，直從實示，故曰覺陰界入，妄想相自性。
X17n0323_p0157a03║謂若於陰界入，覺知妄想無實，自性非有，從實計
X17n0323_p0157a04║我，亦不可得，是則法無我矣。如陰界入下，例上人
X17n0323_p0157a05║無我觀，離我我所，由陰界入，次第展轉，相緣生故。
X17n0323_p0157a06║推其自性，生即無生，無生故無動搖，則不見有造
X17n0323_p0157a07║作云為之相。以況法無我觀，亦本無實，故曰諸法
X17n0323_p0157a08║亦爾。即前所覺之法，離自共相，所以不實。以法之
X17n0323_p0157a09║無實，知我之無我。由是觀之，二者觀相，未始不相
X17n0323_p0157a10║由也。然則言妄想相，妄想力，如前愛業繩縛者，皆
X17n0323_p0157a11║凡夫所生，非聖賢也。聖賢則一切皆離，尚何妄想
X17n0323_p0157a12║相力之有哉？故曰心意識五法，自性離故。所謂離
X17n0323_p0157a13║者，非必遠離之離，達其性亡爾。結勸益相中，言無
X17n0323_p0157a14║所有觀地相者，謂以無所有而觀地相，即初地無
X17n0323_p0157a15║生相也。以觀察故開覺，開覺故歡喜，次第增進，超
X17n0323_p0157a16║九地相。明者，明謂力明等諸所證法。然於二無我，
X17n0323_p0157a17║特結法無我。益者，在菩薩一時而得，故從後結爾。
X17n0323_p0157a18║既曰漸進，而又曰超者，則升進之義，非躐越也。幻
X17n0323_p0157a19║自性境界修習生者，凡是果用不思議事，悉由之
X17n0323_p0157a20║建立，同一類象，謂法身菩薩。餘出灌頂事，如文（二）。
X17n0323_p0157a21║○右第十八章
X17n0323_p0157a22║爾時，大慧菩薩摩訶薩復白佛言：世尊！建立誹謗相，
X17n0323_p0157a23║惟願說之。令我及諸菩薩摩訶薩，離建立、誹謗二邊
X17n0323_p0157a24║惡見，疾得阿耨多羅三藐三菩提。覺已，離常建立，斷
X17n0323_p0157b01║誹謗見，不謗正法。爾時，世尊受大慧菩薩請已，而說
X17n0323_p0157b02║偈言：
X17n0323_p0157b03║建立及誹謗，無有彼心量。身受用建立，及心不能知，
X17n0323_p0157b04║愚癡無智慧，建立及誹謗。
X17n0323_p0157b05║真淨界中，尚不當無，況得言有？則本非有無也。然
X17n0323_p0157b06║則法爾有無者，二諦也。謂有謂無者，二見也。以二
X17n0323_p0157b07║諦則理不相傾，性乎一而應乎二也。以二見則事
X17n0323_p0157b08║有相奪，執其偏而不得其全也。此大慧所以咨建
X17n0323_p0157b09║立誹謗相於世尊，意令菩薩離彼二見，而達乎正
X17n0323_p0157b10║道也。故曰云云。言離常建立斷誹謗見者，謂常即
X17n0323_p0157b11║建立，斷即誹謗。因是則又有亦有亦無非有非無
X17n0323_p0157b12║單複具足無言等見，率以二見為本，皆非正法。謂
X17n0323_p0157b13║實則謗，幾何所見，而得不謗正法哉？宜審思之。偈
X17n0323_p0157b14║言建立及誹謗，無有彼心量者，正言建謗皆心量
X17n0323_p0157b15║也。真寂性中，本無彼心量之實。如來從本直截指
X17n0323_p0157b16║示，意令凡迷了本無有一切邪見，如是而離身受
X17n0323_p0157b17║用建立及心。此言諸法，正是二見所起處。彼亦不
X17n0323_p0157b18║自謂其有無，故不能知。然於無定法中，而起定見。
X17n0323_p0157b19║教門所謂諸法何曾自謂同異，一切由心分別，乃
X17n0323_p0157b20║知其為愚無知者。然則本無一法者，真諦也。諸法
X17n0323_p0157b21║宛然者，俗諦也。智者得一，真俗兩行。愚者不達，墮
X17n0323_p0157b22║二見論。諦之與見，反覆一間耳。（一）
X17n0323_p0157b23║爾時，世尊於此偈義復重顯示，告大慧言：有四種非
X17n0323_p0157b24║有有建立。云何為四？謂非有相建立、非有見建立、非
X17n0323_p0157c01║有因建立、非有性建立，是名四種建立。又誹謗者，謂
X17n0323_p0157c02║於彼所立無所得，觀察非分而起誹謗，是名建立誹
X17n0323_p0157c03║謗相。復次，大慧！云何非有相建立相？謂陰界入非有
X17n0323_p0157c04║自共相而起計著，此如是此不異，是名非有相建立
X17n0323_p0157c05║相。此非有相建立，妄想無始虗偽過，種種習氣計著
X17n0323_p0157c06║生。大慧！非有見建立相者，若彼如是陰界入，我人眾
X17n0323_p0157c07║生壽命長養士夫見建立，是名非有見建立相。大慧！
X17n0323_p0157c08║非有因建立相者，謂初識無因生，後不實如幻本不
X17n0323_p0157c09║生，眼色明界念前生，生已實已還壞，是名非有因建
X17n0323_p0157c10║立相。大慧！非有性建立相者，謂虗空滅般涅槃，非作
X17n0323_p0157c11║計著性建立。此離性非性一切法，如兔馬等角如垂
X17n0323_p0157c12║髮現，離有非有，是名非有性建立相。建立及誹謗愚
X17n0323_p0157c13║夫妄想，不善觀察自心現量，非聖賢也。是故離建立
X17n0323_p0157c14║誹謗惡見，應當脩學。
X17n0323_p0157c15║通言建立，乃有多種。反是而言，未免誹謗。因復示
X17n0323_p0157c16║其相，略唯相見因性。通言非有有建立者，謂本非
X17n0323_p0157c17║有，強作有見，則已明其非矣。又誹謗下示謗相者，
X17n0323_p0157c18║謂於彼建立，以有觀之而不得，則無所有。是為觀
X17n0323_p0157c19║察非分，故起誹謗見也。釋中言相建立者，謂陰界
X17n0323_p0157c20║入本非自共相，而起計著曰：此如是，此不異。如是
X17n0323_p0157c21║則自相，不異則共相。是即於彼非有，起有相見。且
X17n0323_p0157c22║曰：從無始虗偽過習氣生者，以是知其為妄見也。
X17n0323_p0157c23║後三例然。見謂我人眾生等見，還於實法上起。故
X17n0323_p0157c24║曰：若彼如是陰界入等，亦是例上實法言之。因建
X17n0323_p0158a01║立相，言初識無因生者，謂或計有因，或計無因，皆
X17n0323_p0158a02║其相也。故直據彼計非之曰：若言最初識念無因
X17n0323_p0158a03║而生，後則不實如幻，如幻豈有生乎？若眼等四緣
X17n0323_p0158a04║之前，有一念因生者，後則生已實，實已還壞。此為
X17n0323_p0158a05║生滅，故皆非也。性建立者，謂虗空滅等。即彼外道
X17n0323_p0158a06║以今三無為法為非作，計著性建立者。因以理正
X17n0323_p0158a07║之曰：此離性非性。謂無為之法，雖是於空，非同一
X17n0323_p0158a08║切法如兔馬角之無，亦非如垂髮現之有。故曰：離
X17n0323_p0158a09║有非有。安得以為非作而計為性邪？又曰：建立及
X17n0323_p0158a10║誹謗等，總結斥也。由不善觀自心現量，本非有無，
X17n0323_p0158a11║而計著有無，非賢聖也。故勸離二見，如是而脩學
X17n0323_p0158a12║也。（二）○右第十九章
X17n0323_p0158a13║復次大慧！菩薩摩訶薩善知心意意識五法自性二
X17n0323_p0158a14║無我相，趣究竟為安眾生故，作種種類像，如妄想自
X17n0323_p0158a15║性處依於緣起。譬如眾色如意寶珠，普現一切諸佛
X17n0323_p0158a16║剎土，一切如來大眾集會，悉於其中聽受佛法，所謂
X17n0323_p0158a17║一切法如幻如夢光影水月，於一切法離生滅斷常，
X17n0323_p0158a18║及離聲聞緣覺之法，得百千三昧乃至百千億那由
X17n0323_p0158a19║他三昧。得三昧已遊諸佛剎，供養諸佛生諸天宮，宣
X17n0323_p0158a20║揚三寶示現佛身，聲聞菩薩大眾圍繞，以自心現量
X17n0323_p0158a21║度脫眾生，分別演說外性無性，悉令遠離有無等見。
X17n0323_p0158a22║爾時，世尊欲重宣此義，而說偈言：
X17n0323_p0158a23║心量世間。佛子！觀察種類之身，離所作行，得力神通，
X17n0323_p0158a24║自在成就。
X17n0323_p0158b01║以先覺覺後覺者，仁人之心也。自度而後度眾生
X17n0323_p0158b02║者，菩薩之謂也。此既印述菩薩善知八識等趣，可
X17n0323_p0158b03║至究竟安樂之地，故復誡諸菩薩，還以此道而用
X17n0323_p0158b04║化他。究竟為安眾生故，現種種類像，則自行化他，
X17n0323_p0158b05║其道備矣。而曰如妄想自性處，依於緣起者，以況
X17n0323_p0158b06║菩薩遇有機緣處，必起應化，亦猶凡夫妄想之於
X17n0323_p0158b07║緣起也。又曰譬如眾色，如意寶珠者，譬菩薩以一
X17n0323_p0158b08║身一切身，普現一切諸佛剎土，亦猶寶珠光影，徧
X17n0323_p0158b09║攝一切，各當其義，故兩譬之。隨色而現，本如摩尼，
X17n0323_p0158b10║今或通用，豈有如意而不能隨現耶？而必於佛剎
X17n0323_p0158b11║聽受經法者，蓋菩薩自他，猶居因地，非承事諸佛，
X17n0323_p0158b12║聞法悟心，未足以得諸三昧。故前云作種種類象，
X17n0323_p0158b13║後云示現佛身，即菩薩因化既成，終以果化，法應
X17n0323_p0158b14║爾也。以自心現量度眾生等者，明復宗設化也。夫
X17n0323_p0158b15║以唯心而度生，則無生不度；以離性而說法，則是
X17n0323_p0158b16║見皆離。故知菩薩自他始終，皆本於是。偈言心量
X17n0323_p0158b17║世間者，謂菩薩以自心現量，觀諸世間有可化者，
X17n0323_p0158b18║現種類身而普應之。然皆出於無緣慈力，故離所
X17n0323_p0158b19║作行，亦由得如幻三昧力等，建立成就也。○右第
X17n0323_p0158b20║二十章
X17n0323_p0158b21║爾時大慧菩薩摩訶薩復請佛言：惟願世尊！為我等
X17n0323_p0158b22║說一切法空、無生、無二、離自性相。我等及餘諸菩薩
X17n0323_p0158b23║眾，覺悟是空、無生、無二、離自性相已，離有無妄想，疾
X17n0323_p0158b24║得阿耨多羅三藐三菩提。爾時世尊告大慧菩薩摩
X17n0323_p0158c01║訶薩言：諦聽諦聽！善思念之！今當為汝廣分別說。大
X17n0323_p0158c02║慧白佛言：善哉世尊！唯然受教。佛告大慧：空空者，即
X17n0323_p0158c03║是妄想自性處。大慧！妄想自性計著者，說空、無生、無
X17n0323_p0158c04║二、離自性相。
X17n0323_p0158c05║一言於空，不得不盡空之理。苟不盡諸理，往往墮
X17n0323_p0158c06║斷見，滯偏空者有之；起二見，著空相，而不能自出
X17n0323_p0158c07║者有之。故有所謂空無生無二，離自性相之請，所
X17n0323_p0158c08║以盡其理，極其病也。如來告之以空空者，即是妄
X17n0323_p0158c09║想自性處。又曰：為妄想計著者說空。是兩者相與
X17n0323_p0158c10║交際，故不達於空，即妄想斯起。妄想之極，乃會於
X17n0323_p0158c11║空。空與妄想，出入而已矣。此則如來答大慧之旨
X17n0323_p0158c12║也。而言空空者，領上空無生等，即空之又空，無生
X17n0323_p0158c13║無二，離自性相，一言盡之矣。夫既妄想容自空而
X17n0323_p0158c14║起，此空所以當盡其理。不盡其理，則空復為病。苟
X17n0323_p0158c15║惟妄想盡處，而會於空，則又不得不極其病。不極
X17n0323_p0158c16║其病，則所會之空必偏。故二者常相須而明，斯得
X17n0323_p0158c17║矣。抑若妄想起自於空，則妄想本虗。若知如來為
X17n0323_p0158c18║治妄故說空，則法復何有？夫如是，則空之說過半
X17n0323_p0158c19║矣。（一）
X17n0323_p0158c20║大慧！彼略說七種空，謂相空、性自性空、行空、無行空、
X17n0323_p0158c21║一切法離言說空、第一義聖智大空、彼彼空。云何相
X17n0323_p0158c22║空？謂一切性自共相空，觀展轉積聚故，分別無性自
X17n0323_p0158c23║共相不生，自他俱性無性故相不住，是故說一切性
X17n0323_p0158c24║相空，是名相空。云何性自性空？謂自己性自性不生，
X17n0323_p0159a01║是名一切法性自性空，是故說性自性空。云何行空？
X17n0323_p0159a02║謂陰離我我所，因所成所作業方便生，是名行空。大
X17n0323_p0159a03║慧！即此如是行空，展轉緣起自性無性，是名無行空。
X17n0323_p0159a04║云何一切法離言說空？謂妄想自性無言說故，一切
X17n0323_p0159a05║法離言說，是名一切法離言說空。云何一切法第一
X17n0323_p0159a06║義聖智大空？謂得自覺聖智，一切見過習氣空，是名
X17n0323_p0159a07║一切法第一義聖智大空。云何彼彼空？謂於彼無彼
X17n0323_p0159a08║空，是名彼彼空。大慧！譬如庶子母舍，無象馬牛羊等，
X17n0323_p0159a09║非無比丘眾而說彼空，非舍舍性空，亦非比丘比丘
X17n0323_p0159a10║性空，非餘處無象馬，是名一切法自相，彼於彼無彼，
X17n0323_p0159a11║是名彼彼空，是名七種空。彼彼空者，是空最麤，汝當
X17n0323_p0159a12║遠離。
X17n0323_p0159a13║空有廣略，故諸經教說空義不一，於是復略陳七
X17n0323_p0159a14║種。空謂相性等，相謂一切性自共相，以不可得故
X17n0323_p0159a15║空，故曰觀展轉積聚故。即陰界入法互論開合，展
X17n0323_p0159a16║轉觀之了無積聚，仍一一分別求之無性，故自共
X17n0323_p0159a17║相不生，不生即空，此性空也。又以自他俱性推之
X17n0323_p0159a18║不可得，故不住自他俱相，即相空也。自性空者，謂
X17n0323_p0159a19║自己性不生，是以不生為空。又曰一切法性自性
X17n0323_p0159a20║空，則自別及通，故一切法皆不生也。前已空性，此
X17n0323_p0159a21║復言自性空者，前則推撿入空，故性相俱相；此則
X17n0323_p0159a22║本自二空，故性相俱性。真此揀之，區以別矣。行空
X17n0323_p0159a23║言陰離我我所者，陰本我所而性本離，故從陰成
X17n0323_p0159a24║我，從我起行，無不皆空，故曰因所成所作業方便
X17n0323_p0159b01║生。謂所成即我，所作業即行，從陰本離，是即行空。
X17n0323_p0159b02║無行空者，謂不離前所作行，了展轉緣起無自性
X17n0323_p0159b03║可得，則行而無行，故無行亦空。離言說空者，凡言
X17n0323_p0159b04║說出於妄想，妄想自性無性，故亦無言說。若觀一
X17n0323_p0159b05║切法無性，則言說自離，是即離言說空也。第一義
X17n0323_p0159b06║聖智大空者，夫自覺聖智，本不當空，而能空彼。見
X17n0323_p0159b07║過習氣，從所空得名。所既空矣，豈能空者？不空即
X17n0323_p0159b08║畢竟空也。彼彼空者，正謂外道所計之空。對自言
X17n0323_p0159b09║之，但空於彼，而不自空。故曰：於彼無彼空。所以墮
X17n0323_p0159b10║斷無者，正為不自空故。若彼己皆空，則墮者復誰
X17n0323_p0159b11║乎？故以庶子母舍事非之。意言雖無象馬，而有比
X17n0323_p0159b12║丘。眾無象馬，則猶無彼物之空。而非無比丘，則猶
X17n0323_p0159b13║不能自空。又曰：非舍舍性空等，則又縱斥之。謂縱
X17n0323_p0159b14║以一舍為空，而餘舍未必盡空。若以此雖有比丘，
X17n0323_p0159b15║而比丘性空者，而未必一一比丘皆空。若以此無
X17n0323_p0159b16║象馬為空，而餘處非無。是皆以彼彼折之，則能所
X17n0323_p0159b17║彼此，諸相宛然。故曰：是名一切法自相，非謂空也。
X17n0323_p0159b18║故結斥之曰：彼於彼無彼等。初彼字，謂外人但於
X17n0323_p0159b19║彼無彼，而不能無此。又曰：彼彼空者，是空最麤。即
X17n0323_p0159b20║其斥外計可知矣。（二）
X17n0323_p0159b21║大慧，不自生非不生，除住三昧，是名無生離自性，即
X17n0323_p0159b22║是無生離自性。剎那相續流注及異性，現一切性離
X17n0323_p0159b23║自性，是故一切性離自性。云何無二？謂一切法，如陰
X17n0323_p0159b24║熱，如長短，如黑白。大慧，一切法無二，非於涅槃彼生
X17n0323_p0159c01║死，非於生死彼涅槃，異相因有性故，是名無二；如涅
X17n0323_p0159c02║槃、生死，一切法亦如是。是故空、無生、無二、離自性相，
X17n0323_p0159c03║應當修學。爾時，世尊欲重宣此義，而說偈言：
X17n0323_p0159c04║我常說空法，遠離於斷常，生死如幻夢，而彼業不壞。
X17n0323_p0159c05║虗空及涅槃，滅二亦如是，愚夫作妄想，諸聖離有
X17n0323_p0159c06║無。
X17n0323_p0159c07║爾時世尊復告大慧菩薩摩訶薩言：大慧！空無生無
X17n0323_p0159c08║二離自性相，普入諸佛一切修多羅，凡所有經悉說
X17n0323_p0159c09║此義。諸修多羅悉隨眾生希望心故，為分別說顯示
X17n0323_p0159c10║其義，而非真實在於言說。如鹿渴想誑惑群鹿，鹿於
X17n0323_p0159c11║彼相計著水性而彼無水。如是一切修多羅所說諸
X17n0323_p0159c12║法，為令愚夫發歡喜故，非實聖智在於言說，是故當
X17n0323_p0159c13║依於義莫著言說。
X17n0323_p0159c14║已明一切法空，此復別醻無生等義，皆所以申明
X17n0323_p0159c15║空理，亦可四義互相發明，亦文之旨也。不自生等，
X17n0323_p0159c16║究言應如大論偈：諸法不自生，亦不從它生，不生
X17n0323_p0159c17║不無因，是故說無生。今通總云不自生非不生者，
X17n0323_p0159c18║謂非一向不生也。以理言之，無生而無所不生。永
X17n0323_p0159c19║嘉云：若實無生無不生。然則云無生者，約住三昧
X17n0323_p0159c20║云爾，故曰除住三昧。次釋離自性義，還約無生言
X17n0323_p0159c21║之，故曰離自性即是無生。離自性言，剎那相續流
X17n0323_p0159c22║注者心也，及異性現等法也。謂心變異故則有異
X17n0323_p0159c23║性，所現一切法亦皆離性。云何無二者，追釋不二
X17n0323_p0159c24║義。文先約事示二相，故曰一切法如陰（平呼）熱等，則
X17n0323_p0160a01║事之不得不異也。又曰一切法無二，則理之不得
X17n0323_p0160a02║不一也。以其理一融彼事異，則一切法無二。無二
X17n0323_p0160a03║即空，非於涅槃。彼生死等，彼亦外義，非同凡外。以
X17n0323_p0160a04║生死涅槃互相彼異，而謂有外相因，則各有性也。
X17n0323_p0160a05║故言無二以一之，結例勸修云云。偈初總頌空離
X17n0323_p0160a06║斷常，所謂無生離自性等，亦無不皆離。次明生死
X17n0323_p0160a07║涅槃各離斷常，則生死以如幻故不常，彼業不壞
X17n0323_p0160a08║故不斷。涅槃亦以如幻故不常，非同灰滅故不斷。
X17n0323_p0160a09║文言涅槃而及虗空者，即三無為法也。以生死不
X17n0323_p0160a10║斷不常故，即是涅槃。以涅槃不斷不常故，不外生
X17n0323_p0160a11║死。而愚者以妄想故，作斷常見。諸聖以離有無故，
X17n0323_p0160a12║則無二法之異。爾時世尊下，總言空無生等，為一
X17n0323_p0160a13║切大教之詮旨，故曰普入一切修多羅。但以此義
X17n0323_p0160a14║印定其說，則邪正不謬，非此則外道說矣。又曰隨
X17n0323_p0160a15║眾生希望心故者，謂雖隨宜以言說顯示空等，而
X17n0323_p0160a16║非真實在於言說。若苟執之，不唯亡理，亦失言教。
X17n0323_p0160a17║故此誡之，令離言說。離何所離？無著而已。文字性
X17n0323_p0160a18║離，其謂是歟？如摽月指，斯得之矣。○（三）右第二十
X17n0323_p0160a19║一章
X17n0323_p0160a20║楞伽阿䟦多羅寶經卷第一竟
X17n0323_p0160a21║楞伽阿䟦多羅寶經卷第二。
X17n0323_p0160a22║一切佛語心品第一之二。
X17n0323_p0160a23║爾時大慧菩薩摩訶薩白佛言：世尊！世尊修多羅說
X17n0323_p0160a24║如來藏自性清淨，轉三十二相入於一切眾生身中，
X17n0323_p0160b01║如大價寶垢衣所纏，如來之藏常住不變亦復如是，
X17n0323_p0160b02║而陰界入垢衣所纏，貪欲恚癡不實妄想塵勞所汙，
X17n0323_p0160b03║一切諸佛之所演說。云何世尊同外道說我言有如
X17n0323_p0160b04║來藏耶？世尊！外道亦說有常作者，離於求那周遍不
X17n0323_p0160b05║滅。世尊！彼說有我。佛告大慧：我說如來藏，不同外道
X17n0323_p0160b06║所說之我。大慧！有時空、無相、無願、如、實際、法性、法身、
X17n0323_p0160b07║涅槃、離自性、不生不滅、本來寂靜、自性涅槃，如是等
X17n0323_p0160b08║句說如來藏已，如來。應供。等正覺，為斷愚夫畏無我
X17n0323_p0160b09║句故，說離妄想無所有境界如來藏門。大慧！未來現
X17n0323_p0160b10║在菩薩摩訶薩，不應作我見計著。譬如陶家於一泥
X17n0323_p0160b11║聚，以人工水木輪繩方便作種種器。如來亦復如是，
X17n0323_p0160b12║於法無我離一切妄想相，以種種智慧善巧方便，或
X17n0323_p0160b13║說如來藏或說無我。以是因緣故，說如來藏不同外
X17n0323_p0160b14║道所說之我，是名說如來藏。開引計我諸外道故說
X17n0323_p0160b15║如來藏，令離不實我見妄想，入三解脫門境界，希望
X17n0323_p0160b16║疾得阿耨多羅三藐三菩提。是故如來。應供。等正覺，
X17n0323_p0160b17║作如是說如來之藏，若不如是則同外道。是故大慧！
X17n0323_p0160b18║為離外道見故，當依無我如來之藏。爾時世尊欲重
X17n0323_p0160b19║宣此義，而說偈言：
X17n0323_p0160b20║人相續陰緣與微塵，勝自在作心量妄想。
X17n0323_p0160b21║言有似而實非，說有異而本同，是不可不辨也。苟
X17n0323_p0160b22║不甄明，邪將濫正。故大慧以佛說如來藏在纏不
X17n0323_p0160b23║變，有同外道所計神我為問。文先述佛說云如來
X17n0323_p0160b24║藏自性清淨者，夫藏體本空，未始染汙，名曰清淨。
X17n0323_p0160c01║蓋生佛所同，如來顯之，則三十二相全體發現；眾
X17n0323_p0160c02║生性之，則陰界入纏常住不變。此示因果不二，則
X17n0323_p0160c03║曰轉入。其實當體全是，非謂實有轉入之相，亦猶
X17n0323_p0160c04║經曰佛法界身入一切眾生心想中是也。如大價
X17n0323_p0160c05║寶等，譬合可知。云何世尊下，正結問也。言外道亦
X17n0323_p0160c06║說有常作者，即彼計神我有常，是為作者離於所
X17n0323_p0160c07║依陰入等緣而有我性周徧，故曰離於求那周徧
X17n0323_p0160c08║不滅。將以此同如來藏者，答中先約法判異。言我
X17n0323_p0160c09║說如來藏本無我相，但為顯德破妄，說我與無我
X17n0323_p0160c10║不同外道定計之我，故曰有時空、無相、無願等。謂
X17n0323_p0160c11║或有時以如是句義，於法無我中說如來藏是我，
X17n0323_p0160c12║具顯眾德即真我義，同出異名亦相為名實。又為
X17n0323_p0160c13║愚夫著我，畏無我句，斷彼見故，說離妄想無所有
X17n0323_p0160c14║境界，即說如來藏是無我義。然皆能通名言，則門
X17n0323_p0160c15║義而已，故曰如來藏門。非謂如來偏在於我，故不
X17n0323_p0160c16║應作我見計著。是知邪正在實不在名。次引譬結
X17n0323_p0160c17║顯，則曰譬如陶家於一泥聚等。夫泥聚一也，本無
X17n0323_p0160c18║定器，以作工方便故，種種之器形喻法。無我亦一
X17n0323_p0160c19║也，本無定名，以智慧巧便故，種種之名立。如前空
X17n0323_p0160c20║無相無願，以至自性涅槃是也。故結顯云：或說如
X17n0323_p0160c21║來藏，或說無我等。夫對如來藏以言無我，則如來
X17n0323_p0160c22║藏為我矣。既曰或說無我，是亦即我為無我矣。然
X17n0323_p0160c23║則說以為我者，為開引計我諸外道，令因妄我達
X17n0323_p0160c24║真我故。說以為無我者，令離不實我見妄想，入三
X17n0323_p0161a01║脫門，故本未始有定說也。亦可作四句分別，謂無
X17n0323_p0161a02║我破我等（云云）。又曰希望疾得等者，復宗結示也。謂
X17n0323_p0161a03║其說雖通，若離外見，當依無我如來之藏。故知藏
X17n0323_p0161a04║名實通二義，不同外道所計之我。偈言人相續陰
X17n0323_p0161a05║者，正謂外道計我之本，不出五陰，而人亦我也。緣
X17n0323_p0161a06║與微塵，皆外道計能造者。然不離心量妄想，所以
X17n0323_p0161a07║非也。○右第一章
X17n0323_p0161a08║爾時，大慧！菩薩摩訶薩觀未來眾生，復請世尊：惟願
X17n0323_p0161a09║為說脩行無間，如諸菩薩摩訶薩脩行者大方便。佛
X17n0323_p0161a10║告大慧：菩薩摩訶薩成就四法，得脩行者大方便。云
X17n0323_p0161a11║何為四？謂善分別自心現，觀外性非性，離生滅住見，
X17n0323_p0161a12║得自覺聖智善樂，是名菩薩摩訶薩成就四法得脩
X17n0323_p0161a13║行者大方便。云何菩薩摩訶薩善分別自心現？謂如
X17n0323_p0161a14║是觀三界唯心分齊，離我我所，無動搖，離去來，無始
X17n0323_p0161a15║虗偽習氣所熏，三界種種色行繫縛，身財建立，妄想
X17n0323_p0161a16║隨入現，是名菩薩摩訶薩善分別自心現。
X17n0323_p0161a17║志大道者，宜有大脩行。期大果者，要有大方便。苟
X17n0323_p0161a18║脩行而不得方便，雖欲成道果難矣。大慧既聞疾
X17n0323_p0161a19║得菩提，又觀後世有入道之機，故請脩行無間之
X17n0323_p0161a20║法。言無間者，謂無間斷間雜也。無間雜則精，無間
X17n0323_p0161a21║斷則進。既精且進，何行而不得哉？答中言成就四
X17n0323_p0161a22║法得脩行者，大方便謂方便，則善巧異稱。或對實
X17n0323_p0161a23║慧，或前正觀，皆方便也。抑方便多門，今此四法，是
X17n0323_p0161a24║方便之大者，故與餘異。而特明此四者，不出脩性
X17n0323_p0161b01║因果。故善性乃所以善修，善因乃所以善果。至果
X17n0323_p0161b02║善矣，則無不皆善。此四所以為次也。初善分別自
X17n0323_p0161b03║心現，謂如是觀三界唯心分齊者，即三界為所觀，
X17n0323_p0161b04║以唯心為分齊。夫三界本無，唯一妄想。妄想無相，
X17n0323_p0161b05║不出自心。故唯心分齊，即自心之分齊也。了心外
X17n0323_p0161b06║無法，故離我我所。唯一如相，故求動搖去來者不
X17n0323_p0161b07║可得，尚何妄現之有？但由無始妄習熏，故三界色
X17n0323_p0161b08║行等妄想，隨入自心發現。言色行則略舉二陰，由
X17n0323_p0161b09║陰故繫縛。身財則兼語受用，由身故建立。苟知諸
X17n0323_p0161b10║法一出妄熏，還依自心而現。自心本寂，復何事哉？
X17n0323_p0161b11║如是分別，斯為善矣。（一）
X17n0323_p0161b12║云何菩薩摩訶薩善觀外性非性？謂𦦨夢等一切性，
X17n0323_p0161b13║無始虗偽妄想習因，觀一切性自性。菩薩摩訶薩作
X17n0323_p0161b14║如是善觀外性非性，是名菩薩摩訶薩善觀外性非
X17n0323_p0161b15║性。云何菩薩摩訶薩善離生住滅見？謂如幻夢一切
X17n0323_p0161b16║性，自他俱性不生，隨入自心分齊故，見外性非性；見
X17n0323_p0161b17║識不生及緣不積聚，見妄想緣生，於三界內外一切
X17n0323_p0161b18║法不可得；見離自性，生見悉滅，知如幻等諸法自性，
X17n0323_p0161b19║得無生法忍；得無生法忍已，離生住滅見，是名菩薩
X17n0323_p0161b20║摩訶薩善分別離生住滅見。云何菩薩摩訶薩得自
X17n0323_p0161b21║覺聖智善樂？謂得無生法忍，住第八菩薩地，得離心
X17n0323_p0161b22║意意識、五法、自性、二無我相，得意生身。世尊，意生身
X17n0323_p0161b23║者，何因緣？佛告大慧：意生身者，譬如意去，迅疾無礙，
X17n0323_p0161b24║故名意生；譬如意去，石譬無礙。於彼異方無量由延，
X17n0323_p0161c01║因先所見憶念不忘，自心流注不絕，於身無障礙生。
X17n0323_p0161c02║大慧，如是意生身，得一時俱。菩薩摩訶薩意生身，如
X17n0323_p0161c03║幻三昧力自在神通妙相莊嚴聖種類身，一時俱生，
X17n0323_p0161c04║猶如意生無有障礙；隨所憶念本願境界，為成就眾
X17n0323_p0161c05║生，得自覺聖智善樂。如是菩薩摩訶薩，得無生法忍，
X17n0323_p0161c06║住第八菩薩地，轉捨心意意識、五法、自性、二無我相
X17n0323_p0161c07║身，及得意生身，得自覺聖智善樂。是名菩薩摩訶薩
X17n0323_p0161c08║成就四法，得修行者大方便，當如是學。
X17n0323_p0161c09║既了自心，復何外性？而曰觀外性非性者，了無內
X17n0323_p0161c10║外，趣外觀爾。謂炎夢等一切性，本於無始妄習為
X17n0323_p0161c11║因，故不實如幻夢等。今稱性而觀，故觀一切性自
X17n0323_p0161c12║性即是非性，則不自生等無生觀也。離生住滅見
X17n0323_p0161c13║中，謂如幻夢等，疊上也。見識不生下，正示離見。謂
X17n0323_p0161c14║由前觀故，內見識不生，外緣塵不積聚，一一求實
X17n0323_p0161c15║性不可得，故曰不生。不生而生，以妄想緣生於三
X17n0323_p0161c16║界，內外諸法均地一理，故皆不可得，則離性而已。
X17n0323_p0161c17║見性離者，見亦自離，緣生與見皆悉寂滅，故曰生
X17n0323_p0161c18║見悉滅。如是證知諸法自性即無生忍，無生則無
X17n0323_p0161c19║滅，故生住滅見無不離也。得自覺聖智善樂者，即
X17n0323_p0161c20║住第八地所得法樂。按台宗明位至八地始得無
X17n0323_p0161c21║生，多是通乘或別圓教道之說。又此四法悉明幻
X17n0323_p0161c22║化，故知通乘兼於別圓，此其二也。不言所樂而言
X17n0323_p0161c23║離心意意識等者，是以離為樂，非別有所樂也。謂
X17n0323_p0161c24║一念轉捨如是等法，凡對治門，能所悉離，則自覺
X17n0323_p0162a01║聖智，於是而得。故知證處，只在離處，離斯得矣。若
X17n0323_p0162a02║夫圓照法界，不見有一法可得者，其為聖智善樂，
X17n0323_p0162a03║當何所云，而獨言得？意生身者，起化之本也，亦捨
X17n0323_p0162a04║意而後得意之用。譬凡三義，謂迅疾義，無礙義，憶
X17n0323_p0162a05║先所見義，如文云云。自心流注不絕者，意也。於身
X17n0323_p0162a06║無障礙生者，生也。謂意去時，身必得生，唯聖及得
X17n0323_p0162a07║通者能之。若約凡論，意到未必身到。言得一時俱
X17n0323_p0162a08║者，結上意生無有前後也。菩薩意生下，再提法合。
X17n0323_p0162a09║謂如幻三昧，自在神通，猶能生之意也。妙相莊嚴，
X17n0323_p0162a10║聖種類身，猶所生之身也。亦一時俱，故無前後。猶
X17n0323_p0162a11║如意生等，正合可知。兼言成就眾生，亦得是樂相
X17n0323_p0162a12║也。同異之相，後當更明。若台宗明義，則真似不同。
X17n0323_p0162a13║佛意隨宜，初無定在。此為釋經，非專判教，得以置
X17n0323_p0162a14║之。（二）○右第二章
X17n0323_p0162a15║爾時大慧菩薩摩訶薩復請世尊：惟願為說一切諸
X17n0323_p0162a16║法緣因之相，以覺緣因相故，我及諸菩薩離一切性
X17n0323_p0162a17║有無妄見，無妄想見漸次俱生。佛告大慧：一切法二
X17n0323_p0162a18║種緣相，謂外及內。外緣者，謂泥團柱輪繩水木人工
X17n0323_p0162a19║諸方便緣有瓶生，如泥瓶縷疊草席種牙酪酥等方
X17n0323_p0162a20║便緣生亦復如是，是名外緣前後轉生。云何內緣？謂
X17n0323_p0162a21║無明愛業等法得緣名，從彼生陰界入法得緣所起
X17n0323_p0162a22║名，彼無差別而愚夫妄想，是名內緣法。大慧！彼因者
X17n0323_p0162a23║有六種，謂當有因、相續因、相因、作因、顯示因、待因。當
X17n0323_p0162a24║有因者，作因已內外法生。相續因者，作攀緣已內外
X17n0323_p0162b01║法生陰種子等。相因者，作無間相相續生。作因者，作
X17n0323_p0162b02║增上事如轉輪王。顯示因者，妄想事生已相現作所
X17n0323_p0162b03║作，如燈照色等。待因者，滅時作相續斷，不妄想性生。
X17n0323_p0162b04║夫因緣之說，蓋佛教生法之正本，亦攝一切世出
X17n0323_p0162b05║世間法。以義則有親疎，以法則必相濟。未有有因
X17n0323_p0162b06║而無緣，未有有緣而無因。離是而能成事者無之，
X17n0323_p0162b07║即是而求實法者亦不可得。此因緣所以成事而
X17n0323_p0162b08║成理也。如前四法方便莫非因緣者，亦曰緣因，義
X17n0323_p0162b09║有前後爾。故大慧復請說緣因相。但了諸法因緣
X17n0323_p0162b10║所成，則有無妄想一切皆離，亦離漸次俱見，故曰
X17n0323_p0162b11║無妄想見。漸次俱生義，如後明釋中。言二種緣相
X17n0323_p0162b12║者，外緣謂借事明義，如泥團等。內緣則的指無明
X17n0323_p0162b13║愛業。此直以緣為能成，以緣所起法為所成。如以
X17n0323_p0162b14║諸方便緣而有瓶生，即瓶是所成例。陰界入等是
X17n0323_p0162b15║所成法亦爾。餘縷氎等，例之可見。言前後轉生者，
X17n0323_p0162b16║一往約事云爾。據後則曰彼無差別，謂無俱生漸
X17n0323_p0162b17║次差別，亦為下俱遣張本。次明彼因有六種者，謂
X17n0323_p0162b18║彼緣之因，對前應論親疎之義。言當有因，即以一
X17n0323_p0162b19║念為因，而有根境內外法生。從果名因，故曰當有。
X17n0323_p0162b20║相續因者，謂於前根境作攀緣已，隨善惡業續生
X17n0323_p0162b21║後陰種子等，果復為因。相因者，惟作之無間，則有
X17n0323_p0162b22║善惡相相續生。作因者，於因上作因，如輪王已勝，
X17n0323_p0162b23║而更作增上事。顯示因者，凡妄想事生，必有相現
X17n0323_p0162b24║於作所作中。如燈照色，顯然可見。待因者，即妄不
X17n0323_p0162c01║妄相待生。謂妄想滅時，不妄想性作。妄想相續時，
X17n0323_p0162c02║不妄想則斷。故曰滅時作相續斷。以妄待不妄義，
X17n0323_p0162c03║當不妄想性生也。（一）
X17n0323_p0162c04║大慧！彼自妄想相，愚夫不漸次生、不俱生。所以者何？
X17n0323_p0162c05║若復俱生者，作所作無分別，不得因相故。若漸次生
X17n0323_p0162c06║者，不得相我故。漸次生不生，如不生子無父名。大慧！
X17n0323_p0162c07║漸次生相續方便不然，但妄想耳，因攀緣、次第增上
X17n0323_p0162c08║緣等生所生故。大慧！漸次生不生，妄想自性計著相
X17n0323_p0162c09║故。漸次俱不生，自心現受用故，自相共相外性非性。
X17n0323_p0162c10║大慧！漸次俱不生，除自心現，不覺妄想故相生。是故
X17n0323_p0162c11║因緣作事方便相，當離漸次俱見。爾時世尊欲重宣
X17n0323_p0162c12║此義，而說偈言：
X17n0323_p0162c13║一切都無生，亦無因緣滅，於彼生滅中，而起因緣想。
X17n0323_p0162c14║非遮滅復生，相續因緣起，唯為斷凡愚，癡惑妄想緣。
X17n0323_p0162c15║有無緣起法，是悉無有生，習氣所迷轉，從是三有現。
X17n0323_p0162c16║真實無生緣，亦復無有滅，觀一切有為，猶如虗空華。
X17n0323_p0162c17║攝受及所攝，捨離惑亂見，非已生當生，亦復無因緣。
X17n0323_p0162c18║一切無所有，斯皆是言說。
X17n0323_p0162c19║次破因緣非二種生相。言彼自妄想相愚夫者，謂
X17n0323_p0162c20║於彼因緣見漸次俱生相者，皆自妄想之所分別，
X17n0323_p0162c21║亦為愚夫作妄想相。文特倒言爾，其實俱不當二
X17n0323_p0162c22║種生。故徵覈曰：若俱生者，作所作無分別，則因與
X17n0323_p0162c23║果混，不得因相別故。若漸次生者，應有先後，是得
X17n0323_p0162c24║相於愚夫，而不得相於我。謂於如來，不見有前後
X17n0323_p0163a01║念相待可得。若作平呼，則是不得相彼我義。故起
X17n0323_p0163a02║後父子譬云：如不生子無父名。是猶後念未生，不
X17n0323_p0163a03║名前念。反顯前念若滅，亦無後念可續。以例父子，
X17n0323_p0163a04║其義如之。故曰：漸次相續，方便不然。不然者，非義
X17n0323_p0163a05║也，但妄想謂生耳。亦以妄想依四緣故，見有漸次
X17n0323_p0163a06║生相（四緣名義如別）。由是覈之，則不見有生相可得。故正
X17n0323_p0163a07║結示曰：漸次生不生等。然則有二生相者，一依妄
X17n0323_p0163a08║想自性計著相故漸次生，一依自心現受用故俱
X17n0323_p0163a09║生。謂以自心所現諸法言之，雖若一時俱生，然以
X17n0323_p0163a10║自共相推外，性非性不可得，則二俱不生。又曰：除
X17n0323_p0163a11║自心現不覺妄想故相生者，還結歸上二義而已。
X17n0323_p0163a12║理而言之，性本不生，則法無自相。法無自相，則於
X17n0323_p0163a13║事無著。自然不壞世諦，而契第一義諦也。於是總
X17n0323_p0163a14║觀離見云云。偈言一切都無生者，謂漸次及俱俱
X17n0323_p0163a15║不生也。生尚不可得，況得有因緣滅乎？況於彼生
X17n0323_p0163a16║滅中，而得起因緣想乎？作是遺者，非謂遮彼生滅
X17n0323_p0163a17║因緣。以世諦言之，不少一法併遣，則斷滅矣。唯為
X17n0323_p0163a18║斷彼凡愚妄緣，故作是說。然則緣何所斷？寄緣以
X17n0323_p0163a19║斷想。故曰：有無緣起法，是悉無有生。但以習惑迷
X17n0323_p0163a20║轉，見有三界。而真寂性中，本無生滅。故以無生而
X17n0323_p0163a21║觀有為，悉如空華。於攝所攝境，不見有無惑亂等
X17n0323_p0163a22║相。則已生當生等，一切無有。凡是皆假名言說耳。
X17n0323_p0163a23║（二）○右第三章
X17n0323_p0163a24║爾時，大慧菩薩摩訶薩復白佛言：世尊！惟願為說言
X17n0323_p0163b01║說妄想相心經。世尊！我及餘菩薩摩訶薩，若善知言
X17n0323_p0163b02║說妄想相心經，則能通達言說、所說二種義，疾得阿
X17n0323_p0163b03║耨多羅三藐三菩提；以言說、所說二種趣，淨一切眾
X17n0323_p0163b04║生。佛告大慧：諦聽，諦聽！善思念之，當為汝說。大慧白
X17n0323_p0163b05║佛言：善哉，世尊！唯然受教。佛告大慧：有四種言說妄
X17n0323_p0163b06║想相，謂相言說、夢言說、過妄想計著言說、無始妄想
X17n0323_p0163b07║言說。相言說者，從自妄想色相計著生。夢言說者，先
X17n0323_p0163b08║所經境界隨憶念生，從覺已境界無性生。過妄想計
X17n0323_p0163b09║著言說者，先怨所作業隨憶念生。無始妄想言說者，
X17n0323_p0163b10║無始虗偽計著過，自種習氣生。是名四種言說妄想
X17n0323_p0163b11║相。
X17n0323_p0163b12║法本自然者，道以之全。言說詮示者，理以之虧。夫
X17n0323_p0163b13║然，則聖人豈有意於言說哉？為眾生迷不知道，不
X17n0323_p0163b14║得已而有言說。是故言說者，可因之而顯義，不應
X17n0323_p0163b15║滯教而忘理。不幸凡愚執著，因成戲論，反蔽於道。
X17n0323_p0163b16║此聖人所以尤謹言焉。大慧！因向有斯但言說之
X17n0323_p0163b17║語，則言說為妄想相。即此經所說，名相妄想。顯示
X17n0323_p0163b18║第一義心，故曰妄想相心經。大慧請意，既以言說
X17n0323_p0163b19║相說第一義，則言說所說，有義有趣。若善通達，可
X17n0323_p0163b20║以得佛道，而淨一切眾生垢染。是則言說妄想，非
X17n0323_p0163b21║復妄想也。若唯妄想，則不足以示第一義。而以之
X17n0323_p0163b22║名經，非邪？此其進退可疑者。答中先區別其相，謂
X17n0323_p0163b23║言說妄想者，非道也。而說第一義心者，是道也。苟
X17n0323_p0163b24║善義趣，去道不遠，亦淨眾生妄念可也。如執能說
X17n0323_p0163c01║而失所說，雖說第一義心，亦非真實。於是先明言
X17n0323_p0163c02║說妄想相，凡四種。相言說者，從自妄想色相計著
X17n0323_p0163c03║生。如後依七處和合出聲而生計著，故有言說相。
X17n0323_p0163c04║次夢言說者，謂憶念先所經境界，後形於夢寐。因
X17n0323_p0163c05║有言說，覺已無實境界可得。故曰從覺已境界無
X17n0323_p0163c06║性生，亦與未夢時一也。使知相如夢，夢如覺，則皆
X17n0323_p0163c07║無性矣。後二言說，一從先怨所作業者，即先有怨
X17n0323_p0163c08║之人，或被毀害，藏之於心，後時忽發憤恨之言是
X17n0323_p0163c09║也。一從無始自種習氣生，猶今汎汎口業是也。而
X17n0323_p0163c10║特出此四者，蓋攝三性義足故。即初二無記性，後
X17n0323_p0163c11║二屬惡性。兼前詮示善法，則三性具矣。（一）
X17n0323_p0163c12║爾時，大慧菩薩摩訶薩，復以此義勸請世尊：惟願更
X17n0323_p0163c13║說言說妄想所現境界。世尊！何處、何故、云何、何因，眾
X17n0323_p0163c14║生妄想言說生？佛告大慧：頭、胷、喉、鼻、脣、舌、齗、齒，和合
X17n0323_p0163c15║出音聲。大慧白佛言：世尊！言說妄想，為異為不異？佛
X17n0323_p0163c16║告大慧：言說妄想，非異非不異。所以者何？謂彼因生
X17n0323_p0163c17║相故。大慧！若言說妄想異者，妄想不應是因；若不異
X17n0323_p0163c18║者，語不顯義而有顯示，是故非異非不異。大慧復白
X17n0323_p0163c19║佛言：世尊！為言說即是第一義？為所說者是第一義？
X17n0323_p0163c20║佛告大慧：非言說是第一義，亦非所說是第一義。所
X17n0323_p0163c21║以者何？謂第一義聖樂言說所入是第一義，非言說
X17n0323_p0163c22║是第一義。第一義者，聖智自覺所得，非言說妄想覺
X17n0323_p0163c23║境界，是故言說妄想不顯示第一義。言說者，生滅動
X17n0323_p0163c24║搖展轉因緣起，若展轉因緣起者，彼不顯示第一義。
X17n0323_p0164a01║大慧！自佗相無性故，言說相不顯示第一義。復次，大
X17n0323_p0164a02║慧！隨入自心現量故，種種相外性非性，言說妄想不
X17n0323_p0164a03║顯示第一義。是故，大慧！當離言說諸妄想相。爾時，世
X17n0323_p0164a04║尊欲重宣此義，而說偈言：
X17n0323_p0164a05║諸性無自性，亦復無言說，甚深空空義，愚夫不能了。
X17n0323_p0164a06║一切性自性，言說法如影，自覺聖智子，實際我所說。
X17n0323_p0164a07║次請言說所現境界，即所說有善惡事理等境界
X17n0323_p0164a08║也。如上明四種言說事中，善惡則既聞之矣。復依
X17n0323_p0164a09║此義，請說妄想及第一義之境界。凡疊四問，謂何
X17n0323_p0164a10║處等。初答何處者，謂由息風依頭等七處，和合有
X17n0323_p0164a11║聲。既依眾緣生，則聲為妄矣。因有第二為異不異
X17n0323_p0164a12║何故之問。其答則曰：謂彼因生相故，即以彼妄想
X17n0323_p0164a13║因生言說相，故非異非不異。若異，則妄想非因；若
X17n0323_p0164a14║不異，則言說非相。直妄想語業爾，不能顯義。既亦
X17n0323_p0164a15║得有顯示相，則不同妄想。苟不可以同異求實，即
X17n0323_p0164a16║非異非不異，則幾於真。故復起第三問。佛答：言說
X17n0323_p0164a17║所說，皆非第一義。縱或言理非自得之玅，則似是
X17n0323_p0164a18║而非。唯以自覺聖樂，言說所入，是第一義。言第一
X17n0323_p0164a19║義聖樂，則聖智所覺境界。由言說入而入，則非言
X17n0323_p0164a20║說，故非妄想覺境界。是故言說不顯示第一義者，
X17n0323_p0164a21║即直釋何因之問。其說有三，謂：一者言說出於生
X17n0323_p0164a22║滅動搖，展轉緣起，而第一義則非也。二者自他相
X17n0323_p0164a23║無性故，謂唯語言問答，則自他相而已，皆非實性。
X17n0323_p0164a24║三者隨入自心現量故，謂凡所說，不離自心現量，
X17n0323_p0164b01║分別自性非性，則外性亦非，皆不足以顯示第一
X17n0323_p0164b02║義也。然以自心現量言之，則一切法皆自性，安有
X17n0323_p0164b03║所謂外性非性耶？亦一往對妄示爾。其實一自心
X17n0323_p0164b04║之外，凡所有性，皆為非性，正言無外性可得，故曰
X17n0323_p0164b05║外性非性。後皆例此。大論所謂除實相外，餘皆魔
X17n0323_p0164b06║事，台宗謂之以理揀情，其旨頗類焉。然則言說若
X17n0323_p0164b07║唯妄想，應全不說第一義心邪？曰：以所說心，非無
X17n0323_p0164b08║其理，唯以自覺聖樂奪言非爾。抑以所說從言說
X17n0323_p0164b09║相則非，若了言說性離，即第一義復何非之有？故
X17n0323_p0164b10║曰當離言說諸妄想相。故知但離妄想，言說自亡，
X17n0323_p0164b11║當體性離，無別有也。偈初四句，正言諸法無自性，
X17n0323_p0164b12║則言說非言說，即性亡處，是第一義畢竟空理，故
X17n0323_p0164b13║曰甚深空空義。蓋反上長行，亦成顯後義。後四句
X17n0323_p0164b14║者，謂若一切法有自性，則言說亦非，如影之非形，
X17n0323_p0164b15║不顯示第一義，唯聖智所得是第一義，故曰自覺
X17n0323_p0164b16║聖智子等，則符上文也。（二）○右第四章
X17n0323_p0164b17║爾時大慧菩薩摩訶薩復白佛言：世尊！惟願為說離
X17n0323_p0164b18║一異、俱不俱、有無非有非無、常無常，一切外道所不
X17n0323_p0164b19║行，自覺聖智所行，離妄想自相共相，入於第一真實
X17n0323_p0164b20║之義，諸地相續漸次上上增進清淨之相，隨入如來
X17n0323_p0164b21║地相，無開發本願。譬如眾色魔尼境界無邊相行，自
X17n0323_p0164b22║心現趣部分之相一切諸法，我及餘菩薩摩訶薩，離
X17n0323_p0164b23║如是等妄想自性自共相見，疾得阿耨多羅三藐三
X17n0323_p0164b24║菩提，令一切眾生一切安樂具足充滿。
X17n0323_p0164c01║言語道斷，心行處滅，是聖人自到境界，亦學者契
X17n0323_p0164c02║悟田地。如向所明，豈言語道斷，而不心行處滅哉？
X17n0323_p0164c03║特是大慧欲究其說，故復請說離四句法。先列離
X17n0323_p0164c04║四句相。言有無者，立本也。或本無之餘，離一異等
X17n0323_p0164c05║解者，作三番四句釋，謂一、異、俱、不俱（一異四句）、有、無、非
X17n0323_p0164c06║有非無（有無四句）、常、無常（常等四句）。次第漸略，不煩文也。此
X17n0323_p0164c07║諸四句，見各有宗計，略不復引（云云）。次正請中，初
X17n0323_p0164c08║請因地自行離句法，則曰一切外道所不行等。蓋
X17n0323_p0164c09║外道者，正坐見中，極至無言，亦不出見故。離見則
X17n0323_p0164c10║非彼所行，唯自覺聖智所行，則離四句，絕百非，以
X17n0323_p0164c11║無所行而行極聖境界。此雖自因，亦至於果。言離
X17n0323_p0164c12║妄想自相共相者，惟其離四句故，不見有自共相
X17n0323_p0164c13║可得，則一切皆離，而後入第一義真實之地，則初
X17n0323_p0164c14║住也。歷於諸地，乃至上上增進清淨之相，金光明
X17n0323_p0164c15║所謂過諸菩薩所行清淨是也。次請果地化他四
X17n0323_p0164c16║說法，則曰隨入如來地相等。夫自行既以一門隨
X17n0323_p0164c17║入，自證玅離，復以本願無說而說，開發眾生。而言
X17n0323_p0164c18║無者，意如向說，所謂自行既離四執，化他無妨四
X17n0323_p0164c19║說，然則四句一也。但執之為四見，入則為四門，法
X17n0323_p0164c20║無向背，人自悟迷，故譬之如眾色摩尼所現境界，
X17n0323_p0164c21║無不具顯。無邊相行等，即所譬法也。相謂地相，行
X17n0323_p0164c22║即所修之行，雖則無邊，皆自心現。趣彼部分之相，
X17n0323_p0164c23║謂一切法有，乃至非有非無，各有部類分限，凡如
X17n0323_p0164c24║此法，皆願說之。三結請中，亦雙結自他法，如文云
X17n0323_p0165a01║云（一）。
X17n0323_p0165a02║佛告大慧：善哉！善哉！汝能問我如是之義，多所安樂，
X17n0323_p0165a03║多所饒益，哀愍一切諸天世人。佛告大慧：諦聽！諦聽！
X17n0323_p0165a04║善思念之，吾當為汝分別解說。大慧白佛言：善哉！世
X17n0323_p0165a05║尊，唯然受教。佛告大慧：不知心量愚癡凡夫，取內外
X17n0323_p0165a06║性，依於一異、俱不俱、有無非有非無、常無常，自性習
X17n0323_p0165a07║因計著妄想。譬如羣鹿為渴所逼，見春時𦦨而作水
X17n0323_p0165a08║想，迷亂馳趣不知非水；如是愚夫，無始虗偽妄想所
X17n0323_p0165a09║熏習，三毒燒心樂色境界，見生住滅取內外性，墮於
X17n0323_p0165a10║一異、俱不俱、有無非有非無、常無常想，妄見攝受。如
X17n0323_p0165a11║揵闥婆城，凡愚無智而起城想，無始習氣計著相現，
X17n0323_p0165a12║彼非有城非無城；如是外道，無始虗偽習氣計著，依
X17n0323_p0165a13║於一異、俱不俱、有無非有非無、常無常見，不能了知
X17n0323_p0165a14║自心現量。譬如有人，夢見男女、象馬、車步、城邑、園林、
X17n0323_p0165a15║山河、浴池種種莊嚴，自身入中覺已憶念。大慧，於意
X17n0323_p0165a16║云何？如是士夫，於前所夢憶念不捨，為黠慧不？大慧
X17n0323_p0165a17║白佛言：不也。世尊！佛告大慧：如是凡夫惡見所噬，外
X17n0323_p0165a18║道智慧不知如夢自心現性，依於一異、俱不俱、有無
X17n0323_p0165a19║非有非無、常無常見。譬如𦘕像不高不下，而彼凡愚
X17n0323_p0165a20║作高下想；如是未來外道惡見習氣充滿，依於一異、
X17n0323_p0165a21║俱不俱、有無非有非無、常無常見，自壞壞他，餘離有
X17n0323_p0165a22║無無生之論亦說言無，謗因果見拔善根本壞清淨
X17n0323_p0165a23║因，勝求者當遠離去。作如是說，彼墮自他俱見有無，
X17n0323_p0165a24║妄想已墮建立誹謗，以是惡見當墮地獄。譬如翳目
X17n0323_p0165b01║見有垂髮，謂眾人言：汝等觀此。而是垂髮畢竟非性
X17n0323_p0165b02║非無性，見不見故；如是外道妄見希望，依於一異、俱
X17n0323_p0165b03║不俱、有無非有非無、常無常見，誹謗正法自陷陷他。
X17n0323_p0165b04║譬如火輪非輪，愚夫輪想非有智者；如是外道惡見
X17n0323_p0165b05║希望，依於一異、俱不俱、有無非有非無、常無常想，一
X17n0323_p0165b06║切性生。譬如水泡似摩尼珠，愚小無智作摩尼想計
X17n0323_p0165b07║著追逐，而彼水泡非摩尼非非摩尼，取不取故；如是
X17n0323_p0165b08║外道惡見妄想習氣所熏，於無所有說有生緣，有者
X17n0323_p0165b09║言滅。
X17n0323_p0165b10║答中，初總法說。言不知心量愚癡凡夫者，即彼凡
X17n0323_p0165b11║夫以二事故，計四句見：一者、不知自心現量，等虗
X17n0323_p0165b12║空，同法界，徧一切法，無非心性，而局自心於陰身
X17n0323_p0165b13║內，故見有外法。於是取內外性，依於同相起一見，
X17n0323_p0165b14║依於別相起異見，依於兩間而起俱見。離是三外，
X17n0323_p0165b15║起不俱見。有無常，無常例然（云云）。由是因見成執，
X17n0323_p0165b16║因執成論，因論而有是非，因是非而有愛惡。成愛
X17n0323_p0165b17║見煩惱，則生死無窮，率由於此，可不原其所自乎？
X17n0323_p0165b18║二者、自性習因，若唯初義，其不知心量一也，何有
X17n0323_p0165b19║於異執哉？皆由過去習因故，有則始終計有，無則
X17n0323_p0165b20║始終計無，雙亦雙非，莫非夙習所薰。不然，則悠悠
X17n0323_p0165b21║凡夫，未必起見始外道也。次別譬說。凡十二喻文，
X17n0323_p0165b22║各有法、譬、合。所以取譬之義，不無同異。法有合不
X17n0323_p0165b23║合等，隨文可知。譬如羣鹿下，譬也。如是愚夫下，法
X17n0323_p0165b24║也。言妄想所熏習者，即自性習因義也。三毒燒心
X17n0323_p0165c01║者，合上譬也。取內外性等，正合起見也。略不合初
X17n0323_p0165c02║義，後文准知。揵城譬中，言彼非有城非無城者，愚
X17n0323_p0165c03║見謂有，其實本無，兼而言之，則俱非義。不能了知
X17n0323_p0165c04║自心境界者，兼合初義也。夢喻中，加憶念不捨，則
X17n0323_p0165c05║非慧也。又曰：不知如夢自心現性，則知夢性本非
X17n0323_p0165c06║有無。畫象譬中，言餘離有無無生之論者，指正教
X17n0323_p0165c07║也。反將同己見故，亦說言無。勝求，謂求勝法者，當
X17n0323_p0165c08║離此惡見。言墮自他俱見等，而文曰墮建立誹謗
X17n0323_p0165c09║者，謂有見者從而建立之，無見者從而誹謗之，仍
X17n0323_p0165c10║說因見墮惡，使彼懼焉。垂髮譬中，言非性非無性
X17n0323_p0165c11║見不見故者，謂以見故非無性，以不見故非有性，
X17n0323_p0165c12║餘文例知。水泡譬中，言於無所有說有生者，文見
X17n0323_p0165c13║此中實通餘譬，以莫非無有說有，及於因緣有處，
X17n0323_p0165c14║則反言斷滅，皆外道倒見如此（二）。
X17n0323_p0165c15║復次，大慧！有三種量、五分論，各建立已，得聖智自覺
X17n0323_p0165c16║離二自性事，而作有性妄想計著。大慧！心、意、意識身
X17n0323_p0165c17║心轉變，自心現攝所攝諸妄想，斷如來地自覺聖智
X17n0323_p0165c18║修行者，不於彼作性非性想；若復修行者，如是境界
X17n0323_p0165c19║性非性攝取相生者，彼即取長養及取我人。大慧！若
X17n0323_p0165c20║說彼性自性自共相，一切皆是化佛所說，非法佛說；
X17n0323_p0165c21║又諸言說，悉由愚夫希望見生，不為別建立趣自性
X17n0323_p0165c22║法得聖智自覺三昧樂住者分別顯示。譬如水中有
X17n0323_p0165c23║樹影現，彼非影非非影、非樹形非非樹形；如是外道
X17n0323_p0165c24║見習所熏妄想計著，依於一異、俱不俱、有無非有非
X17n0323_p0166a01║無、常無常想，而不能知自心現量。譬如明鏡隨緣顯
X17n0323_p0166a02║現一切色像而無妄想，彼非像非非像而見像非像，
X17n0323_p0166a03║妄想愚夫而作像想；如是外道惡見，自心像現妄想
X17n0323_p0166a04║計著，依於一異、俱不俱、有無、非有非無、常無常見。譬
X17n0323_p0166a05║如風水和合出聲，彼非性非非性；如是外道惡見妄
X17n0323_p0166a06║想，依於一異、俱不俱、有無、非有非無、常無常見。譬如
X17n0323_p0166a07║大地無艸木處，熱𦦨川流洪浪雲湧，彼非性非非性，
X17n0323_p0166a08║貪無貪故；如是愚夫，無始虗偽習氣所熏妄想計著，
X17n0323_p0166a09║依生住滅、一異、俱不俱、有無、非有非無、常無常緣，自
X17n0323_p0166a10║住事門亦復如彼熱𦦨波浪。譬如有人呪術機發，以
X17n0323_p0166a11║非眾生數毗舍闍鬼方便合成，動搖云為，凡愚妄想
X17n0323_p0166a12║計著往來；如是外道惡見希望，依於一異、俱不俱、有
X17n0323_p0166a13║無、非有非無、常無常見，戲論計著不實建立。大慧，是
X17n0323_p0166a14║故欲得自覺聖智事，當離生住滅、一異、俱不俱、有無、
X17n0323_p0166a15║非有非無、常無常等惡見妄想。
X17n0323_p0166a16║於此譬下，通斥凡外起見所非者三：一乖入道，二
X17n0323_p0166a17║墮我見，三同權說。故曰有三種量五分論（三量五分，名相
X17n0323_p0166a18║如別）。即懸敘論宗，雖各建立，而修道契證，得自覺聖
X17n0323_p0166a19║智，離二種自性妄想。而彼外道，作有性妄想計著，
X17n0323_p0166a20║則乖於入道一也。是亦義當釋彼伏疑（云云）。又曰：
X17n0323_p0166a21║心意意識，身心轉變者，謂轉變則自迷之悟，了一
X17n0323_p0166a22║切法皆自心現，則攝所攝根境，諸妄想斷。是為依
X17n0323_p0166a23║如來地修行者，終不於彼境界，起性非性想。若復
X17n0323_p0166a24║異是，於如是境界，攝取性非性有無相生者，則為
X17n0323_p0166b01║取著長養我人。雖曰修行，我人不除，皆成見愛。此
X17n0323_p0166b02║則墮於我見二也。又曰：若說彼性自性自共相者，
X17n0323_p0166b03║謂若但說彼諸法自性有自共相，凡如此說，皆化
X17n0323_p0166b04║佛說而已。又諸言說，悉由愚夫等者，則因取著而
X17n0323_p0166b05║有言說。不同此經建立，唯明一切法皆趣自心，非
X17n0323_p0166b06║為得聖智自覺三昧樂住者，真實分別顯示。則同
X17n0323_p0166b07║於權說三也。凡闢邪妄，但以是三說考之，彼無所
X17n0323_p0166b08║逃其非。熱𦦨譬中，言依生住滅起見，又曰緣自住
X17n0323_p0166b09║事門者，以今言之，總不出於自他內外生住滅境。
X17n0323_p0166b10║依之起見，有如彼熱𦦨者，但文相影略。故於初文，
X17n0323_p0166b11║唯言生住滅，而不言是他境。次文唯言自住事門，
X17n0323_p0166b12║而不言生滅。互顯言之，只是自他生滅事門也。據
X17n0323_p0166b13║唐譯云：於聖智自證法性門中，見生住滅者。此雖
X17n0323_p0166b14║出譯家，容有未然。彼徒見梵本有自住等語，失於
X17n0323_p0166b15║考究故也。曾不智聖智自證法，尚不可說，豈容凡
X17n0323_p0166b16║外緣之起見乎？此其甚不可者，故略出之。是故欲
X17n0323_p0166b17║得下，結勸。夫人孰不欲得自覺聖智，而去惡見妄
X17n0323_p0166b18║想哉？患不自明爾。故外塵情習，得以覆蔽。此既告
X17n0323_p0166b19║其所以覆者蔽者之如是，又患不自離。若苟知而
X17n0323_p0166b20║離之，所謂自覺聖智，何患乎不得？結勸之要，莫大
X17n0323_p0166b21║乎此。據文合更酬上四說之請，而不言者，凡三意
X17n0323_p0166b22║故。蓋四說者，果上化他之事，而非因地所知之要，
X17n0323_p0166b23║一也。抑若自行，離句忘情，則化他四說，任運而得，
X17n0323_p0166b24║二也。又以法相言之，四說不出四句，但執則四見
X17n0323_p0166c01║確爾，入則四門豁如。即逆而順，返迷而悟，說在其
X17n0323_p0166c02║中，三也。（三）
X17n0323_p0166c03║爾時，世尊欲重宣此義，而說偈言：
X17n0323_p0166c04║幻夢水樹影，垂髮熱時𦦨，如是觀三有，究竟得解脫。
X17n0323_p0166c05║譬如鹿渴想，動轉迷亂心，鹿想謂為水，而實無水事。
X17n0323_p0166c06║如是識種子，動轉見境界，愚夫妄想生，如為翳所翳。
X17n0323_p0166c07║於無始生死，計著攝受性，如逆楔出楔，捨離貪攝受。
X17n0323_p0166c08║如幻呪機發，浮雲夢電光，觀是得解脫，永斷三相續。
X17n0323_p0166c09║於彼無有作，猶如𦦨虗空，如是知諸法，則為無所知。
X17n0323_p0166c10║言教唯假名，彼亦無有相，於彼起妄想，陰行如垂髮。
X17n0323_p0166c11║如畵垂髮幻，夢犍闥婆城，火輪熱時𦦨，無而現眾生。
X17n0323_p0166c12║常無常一異，俱不俱亦然，無始過相續，愚夫癡妄想。
X17n0323_p0166c13║明鏡水淨眼，摩尼玅寚珠，於中現眾色，而實無所有。
X17n0323_p0166c14║一切性顯現，如晝熱時𦦨，種種眾色現，如夢無所有。
X17n0323_p0166c15║偈言幻、夢、水、樹、影等，通頌上文。但譬有重複，文相
X17n0323_p0166c16║交互，頗不易明。今先疏之，即頌上有重複者三：如
X17n0323_p0166c17║翳目、垂髮及夢喻，凡四出之；熱𦦨、幻喻，凡三出之；
X17n0323_p0166c18║陽炎、畫象，凡再出之。單頌上者四：如犍城等。缺頌
X17n0323_p0166c19║者二：如聲及水泡。別出者六：如楔、如浮雲、如電、如
X17n0323_p0166c20║水、如淨眼、如摩尼。皆長行所無。次隨釋者，偈初夢
X17n0323_p0166c21║等四譬，無非幼故，以一幻字冠之。然長行本明凡
X17n0323_p0166c22║外起見，今以譬幻觀三有者，亦相成顯爾。惟其不
X17n0323_p0166c23║達幻理，所以起四句計。四見若亡，即無生幻理，其
X17n0323_p0166c24║本一致。自餘法譬，文有錯雜及別出者，政由所譬
X17n0323_p0167a01║取與不一，互相助顯，詳之可知。如是識種子等，合
X17n0323_p0167a02║釋上自性、習因二義。惟其不知心量，故見心外境
X17n0323_p0167a03║界，如為翳所翳。於無始生死等，即次義也。楔本喻
X17n0323_p0167a04║貪，貪故有生死。今以幻法令其捨離，是逆楔出楔
X17n0323_p0167a05║也。斷三相續者，據後文，則三毒是也。於彼無有作，
X17n0323_p0167a06║猶如炎虗空者，謂以炎相而知諸法，則知無所知。
X17n0323_p0167a07║非曰無知，知自無知也。言教唯假名者，謂有、無等
X17n0323_p0167a08║四句言教，本唯假名，無有實相。惟其不了，故起妄
X17n0323_p0167a09║想。想、行等陰，如垂髮也。又如晝、垂髮、幻等，凡疊七
X17n0323_p0167a10║喻，以明本無所有而現眾生。例常、無常等亦爾，並
X17n0323_p0167a11║頌上可知。明鏡、水、淨眼等，總喻雖現眾色而無所
X17n0323_p0167a12║有。一切性顯現等，即如晝等，別喻色現如夢，則無
X17n0323_p0167a13║所有。二者互顯，結一文之旨也。（四）
X17n0323_p0167a14║復次，大慧！如來說法離如是四句，謂一異、俱不俱、有
X17n0323_p0167a15║無非有非無、常無常，離於有無建立謗謗，分別結集
X17n0323_p0167a16║真諦緣起道滅解脫。如來說法以是為首，非性、非自
X17n0323_p0167a17║在、非無因、非微塵、非時、非自性相續而為說法。復次，
X17n0323_p0167a18║大慧！為淨煩惱爾𦦨障故，譬如商主次第建立百八
X17n0323_p0167a19║句無所有，善分別諸乘及諸地相。
X17n0323_p0167a20║此下通示正教離四句相。夫既因地如是修，道場
X17n0323_p0167a21║如是證，其設教被機，亦必稱是。故始則曰：我坐道
X17n0323_p0167a22║場時，不得一法實。空拳誑小兒，誘度於一切。以此
X17n0323_p0167a23║法也。終則曰：生生不可說，乃至不生不生不可說。
X17n0323_p0167a24║此經則曰：於是兩中間，未嘗說一字。亦以此法也。
X17n0323_p0167b01║然能如是而不能如彼，是猶離句而未離非句。則
X17n0323_p0167b02║又曰：有因緣故，亦可得說。然亦不妨作種種說。既
X17n0323_p0167b03║俱可俱不可，則無在無不在。始曰：不思議無方之
X17n0323_p0167b04║說，已離四句。而又曰：離於有無，建立謗謗者。總上
X17n0323_p0167b05║諸見，不出斷常。騐前立本之說，信矣。惟其離四句
X17n0323_p0167b06║相故，如是分別結集，即真諦之緣起。緣起之言，該
X17n0323_p0167b07║於苦集，通言四諦皆真諦也。如是分別道滅，即解
X17n0323_p0167b08║脫之道滅，亦兼顯四諦皆解脫相。然不以真諦而
X17n0323_p0167b09║言緣起則邪，不以道滅而言解脫則妄。以是四諦
X17n0323_p0167b10║為說法之首，則無生離性之說。以是揀異邪宗，則
X17n0323_p0167b11║非外道性計之宗。故曰：非性非自在等（性等名義如別）。復
X17n0323_p0167b12║次，為淨煩惱爾炎障故者，則又別顯此經為淨除
X17n0323_p0167b13║二障故，亦以離句無生，建立諸句，達無所有。譬如
X17n0323_p0167b14║商主，能示能導。能示故，次第建立百八句義。能導
X17n0323_p0167b15║故，卒令至無所有無生之地。至於分別諸乘及諸
X17n0323_p0167b16║地相，無不皆善者，一以此理也（五）。○右第五章
X17n0323_p0167b17║復次大慧！有四種禪。云何為四？謂愚夫所行禪、觀察
X17n0323_p0167b18║義禪、攀緣如禪、如來禪。云何愚夫所行禪？謂聲聞緣
X17n0323_p0167b19║覺外道脩行者，觀人無我性自相共相、骨璅無常苦
X17n0323_p0167b20║不淨相，計著為首，如是相不異觀，前後轉進相不除
X17n0323_p0167b21║滅，是名愚夫所行禪。云何觀察義禪？謂人無我自相
X17n0323_p0167b22║共相、外道自他俱無性已，觀法無我，彼地相義漸次
X17n0323_p0167b23║增進，是名觀察義禪。云何攀緣如禪？謂妄想二無我、
X17n0323_p0167b24║妄想如實處不生妄想，是名攀緣如禪。云何如來禪？
X17n0323_p0167c01║謂入如來地得自覺聖智相三種樂住，成辨眾生不
X17n0323_p0167c02║思議事，是名如來禪。爾時世尊欲重宣此義，而說偈
X17n0323_p0167c03║言：
X17n0323_p0167c04║愚夫所行禪，觀察相義禪，攀緣如實禪，如來清淨禪。
X17n0323_p0167c05║譬如日月形，鉢頭摩深險，如虗空火盡，脩行者觀察。
X17n0323_p0167c06║如是種種相，外道道通禪，亦復墮聲聞，及緣覺境界，
X17n0323_p0167c07║捨離彼一切，則是無所有。一切剎諸佛，以不思議手，
X17n0323_p0167c08║一時摩其頂，隨順入如相。
X17n0323_p0167c09║理非禪不契，化無定不成。向言離四句，則心行處
X17n0323_p0167c10║滅，所至之理也，非如來禪，曷能至之哉？抑成辨眾
X17n0323_p0167c11║生，則不思議事，如來之化也，非首楞嚴，曷能建之
X17n0323_p0167c12║哉？故次此復明四種禪，蓋非淺無以明深，故兼三
X17n0323_p0167c13║種言之。言愚夫所行禪者，即二乘外道所觀人無
X17n0323_p0167c14║我性，謂其不能了自心量，知外性非性，如實而修，
X17n0323_p0167c15║故皆得以愚夫斥之。自共相義，如前說。骨璅，即小
X17n0323_p0167c16║乘繫心無常，觀白骨連瑣之相，對治計著。是觀在
X17n0323_p0167c17║初為方便，兼修為助行，今從初說，故曰為首。如是
X17n0323_p0167c18║相不異觀者，謂定中見相，與觀不異，則觀成之相
X17n0323_p0167c19║也。雖次第增進，而想心不除，故非上定觀察義。禪
X17n0323_p0167c20║謂人無我等，疊上所離也。外道自他者，謂彼即他，
X17n0323_p0167c21║以己為自，俱了人無我性已，即偏教菩薩觀法無
X17n0323_p0167c22║我，歷諸地相義，一一觀察，次第增深不退，即其相
X17n0323_p0167c23║也。攀緣如禪，對上則圓頓所修。言妄想，即前凡夫
X17n0323_p0167c24║人法二執。二無我妄想者，即上二無我觀，隨有所
X17n0323_p0168a01║緣，未忘待對，及有取舍，皆為妄想。而是菩薩造境
X17n0323_p0168a02║即中，無不真實心，外無所觀，故曰如實處不生妄
X17n0323_p0168a03║想。亦於彼攀緣處，了無非一如，故曰攀緣如禪。如
X17n0323_p0168a04║來禪者，則境觀妄想，及以如者，一切都絕，但曰入
X17n0323_p0168a05║如來地等。信知心行處滅，唯一真如，是如來禪。所
X17n0323_p0168a06║謂念想觀已除，清淨心常一，如是尊玅人，則能見
X17n0323_p0168a07║般若者，庶幾如來禪乎。三種樂住者，還只是向聖
X17n0323_p0168a08║智三相。在如來言之，即大寂定，究竟三智，契三諦
X17n0323_p0168a09║理，故曰三種樂住。前文所謂若成就此三相，能到
X17n0323_p0168a10║自覺聖智境界，即其義也。偈初通列四種禪，次別
X17n0323_p0168a11║出禪相，以示得失。譬如日月形者，謂於定心中，或
X17n0323_p0168a12║見如日月形鉢頭摩，或云海有深嶮之狀，或如虗
X17n0323_p0168a13║空，如火盡，盡或作燼。凡修行者，觀察如是種種相
X17n0323_p0168a14║現，不應取著，著則墮於外道。是邪道所通之禪，及
X17n0323_p0168a15║墮二乘境界，皆由不善安心實際，或想心未忘，故
X17n0323_p0168a16║悉須捨離。不見有一法可得，則境界無所有，是為
X17n0323_p0168a17║隨順入於如相。即後二種禪相，佛所印可，故以摩
X17n0323_p0168a18║頂示之。故知但有一法現前，皆非禪定之正。楞嚴
X17n0323_p0168a19║所謂不作聖解，名善境界。若作聖解，即受羣邪。斯
X17n0323_p0168a20║言可謂法矣。○右第六章
X17n0323_p0168a21║爾時，大慧菩薩摩訶薩復白佛言：世尊！般涅槃者，說
X17n0323_p0168a22║何等法謂為涅槃？佛告大慧：一切自性習氣藏，意意
X17n0323_p0168a23║識見習轉變，名為涅槃。諸佛及我，涅槃自性空事境
X17n0323_p0168a24║界。復次，大慧！涅槃者，聖智自覺境界，離斷常妄想性
X17n0323_p0168b01║非性。云何非常？謂自相共相妄想斷故非常。云何非
X17n0323_p0168b02║斷？謂一切聖去來現在得自覺故非斷。大慧！涅槃不
X17n0323_p0168b03║壞不死，若涅槃死者復應受生相續，若壞者應墮有
X17n0323_p0168b04║為相，是故涅槃離壞離死，是故修行者之所歸依。復
X17n0323_p0168b05║次，大慧！涅槃非捨非得，非斷非常，非一義非種種義，
X17n0323_p0168b06║是名涅槃。復次，大慧！聲聞、緣覺涅槃者，覺自相共相，
X17n0323_p0168b07║不習近境界，不顛倒見，妄想不生，彼等於彼作涅槃
X17n0323_p0168b08║覺。復次，大慧！二種自性相。云何為二？謂言說自性相
X17n0323_p0168b09║計著、事自性相計著。言說自性相計著者，從無始言
X17n0323_p0168b10║說虗偽習氣計著生。事自性相計著者，從不覺自心
X17n0323_p0168b11║現分齊生。
X17n0323_p0168b12║涅槃有三：謂外道妄計涅槃、二乘取證涅槃、如來
X17n0323_p0168b13║究竟安住涅槃。三者其名雖同而實大異，苟不以
X17n0323_p0168b14║法而正其名，則如來祕藏將與凡小空妄混，其可
X17n0323_p0168b15║不辨哉？故大慧問之，所以考其實也。答中先示究
X17n0323_p0168b16║竟涅槃自性，謂一切自性習氣轉，即九界色法也；
X17n0323_p0168b17║藏意意識見習轉，即八識等心法也。一切之言何
X17n0323_p0168b18║所不該？然皆無始妄想所熏起，故通曰習氣。此二
X17n0323_p0168b19║轉變至於無轉，是即如來所得涅槃未始有一法，
X17n0323_p0168b20║而一切法咸趣其中，雖具足眾玅而同歸無相，故
X17n0323_p0168b21║曰空事境界，謂空所有事則一切法寂滅之謂也。
X17n0323_p0168b22║夫既曰寂滅則本無生起，一切眾生即涅槃相，尚
X17n0323_p0168b23║何轉變之有邪？惟其轉變之極會本寂滅，此二不
X17n0323_p0168b24║二方名圓極，可以意得也。復次大慧下，次示涅槃
X17n0323_p0168c01║離非，謂聖智自覺境界離斷常等，經自釋其義如
X17n0323_p0168c02║文。言得自覺故非斷者，謂所得覺性三際不遷故
X17n0323_p0168c03║非斷。捨或作斷或為壞者，今謂反得而言正應云
X17n0323_p0168c04║捨，而又曰非斷非常非一義非種種義者，即通結
X17n0323_p0168c05║上義云非斷常及一異等，愈彰涅槃究極玄祕，但
X17n0323_p0168c06║遮所非則涅槃之理得矣。二乘涅槃言覺自相共
X17n0323_p0168c07║相者，惟其覺自共相空無自性故不顛倒見者聲
X17n0323_p0168c08║聞也，不習近境界故妄想不生者緣覺也。文間言
X17n0323_p0168c09║爾，以其於不生處作想故與究竟涅槃異，但簡二
X17n0323_p0168c10║乘外計可知，亦如後簡此略不言。繼此言二自性
X17n0323_p0168c11║者，承上一切自性言之，觀其所從生，則一切色法
X17n0323_p0168c12║有名有實，名則從言說虗偽習氣生，實則從不覺
X17n0323_p0168c13║自心現分齊生，既皆妄習知其為九界法轉，即涅
X17n0323_p0168c14║槃從而可知。○若第七章
X17n0323_p0168c15║
X17n0323_p0168c16║楞伽阿䟦多羅寶經通義卷第二