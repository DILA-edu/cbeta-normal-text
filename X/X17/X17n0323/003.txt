X17n0323_p0168c17║
X17n0323_p0168c18║
X17n0323_p0168c19║
X17n0323_p0168c20║楞伽阿䟦多羅寶經通義卷第三
X17n0323_p0168c21║一切佛語心品第一之二（餘）。
X17n0323_p0168c22║復次，大慧！如來以二種神力建立，菩薩摩訶薩頂禮
X17n0323_p0168c23║諸佛聽受問義。云何二種神力建立？謂三昧正受為
X17n0323_p0168c24║現一切身面言說神力，及手灌頂神力。大慧！菩薩摩
X17n0323_p0169a01║訶薩初菩薩地住佛神力，所謂入菩薩大乘照明三
X17n0323_p0169a02║昧。入是三昧已，十方世界一切諸佛，以神通力為現
X17n0323_p0169a03║一切身面言說，如金剛藏菩薩摩訶薩，及餘如是相
X17n0323_p0169a04║功德成就菩薩摩訶薩。大慧！是名初菩薩地。菩薩摩
X17n0323_p0169a05║訶薩得菩薩三昧正受神力，於百千劫積集善根之
X17n0323_p0169a06║所成就，次第諸地對治所治相，通達究竟至法雲地，
X17n0323_p0169a07║住大蓮華微妙宮殿，坐大蓮華寶師子座，同類菩薩
X17n0323_p0169a08║摩訶薩眷屬圍繞，眾寶瓔珞莊嚴其身，如黃金薝蔔
X17n0323_p0169a09║日月光明，諸最勝手從十方來，就大蓮華宮殿座上
X17n0323_p0169a10║而灌其頂，譬如自在轉輪聖王及天帝釋太子灌頂，
X17n0323_p0169a11║是名菩薩手灌頂神力。大慧！是名菩薩摩訶薩二種
X17n0323_p0169a12║神力。若菩薩摩訶薩住二種神力，面見諸佛如來，若
X17n0323_p0169a13║不如是則不能見。復次，大慧！菩薩摩訶薩凡所分別
X17n0323_p0169a14║三昧神足諸法之行，是等一切悉住如來二種神力。
X17n0323_p0169a15║大慧！若菩薩摩訶薩離佛神力能辯說者，一切凡夫
X17n0323_p0169a16║亦應能說。所以者何？謂不住神力故。大慧！山石樹木
X17n0323_p0169a17║及諸樂器城郭宮殿，以如來入城威神力故，皆自然
X17n0323_p0169a18║出音樂之聲，何況有心者，聾盲瘖瘂無量眾苦皆得
X17n0323_p0169a19║解脫。如來有如是等無量神力利安眾生。大慧菩薩
X17n0323_p0169a20║復白佛言：世尊！以何因緣，如來、應供、等正覺，菩薩摩
X17n0323_p0169a21║訶薩住三昧正受時，及勝進地灌頂時，加其神力？佛
X17n0323_p0169a22║告大慧：為離魔業煩惱故，及不墮聲聞地禪故，為得
X17n0323_p0169a23║如來自覺地故，及增進所得法故，是故如來、應供、等
X17n0323_p0169a24║正覺，咸以神力建立諸菩薩摩訶薩。若不以神力建
X17n0323_p0169b01║立者，則墮外道惡見妄想，及諸聲聞眾魔希望，不得
X17n0323_p0169b02║阿耨多羅三藐三菩提。以是故，諸佛如來咸以神力
X17n0323_p0169b03║攝受諸菩薩摩訶薩。爾時，世尊欲重宣此義，而說偈
X17n0323_p0169b04║言：
X17n0323_p0169b05║神力人中尊，大願悉清淨。三摩提灌頂，初地及十地。
X17n0323_p0169b06║佛有大神力，能建立機緣，菩薩以善根，成就加被
X17n0323_p0169b07║力。然則佛不以神力建立，則不足以神其化；菩薩
X17n0323_p0169b08║不由加被，則不足以成其事而速進菩提。是以佛
X17n0323_p0169b09║得機故，如魚之念子；菩薩以應故，如蜂之念玉。其
X17n0323_p0169b10║相濟相攝之道有如此者。前章明如來禪能成辨
X17n0323_p0169b11║眾生不思議事，未顯所以成辨者果何事耶？故此
X17n0323_p0169b12║告之以如來二種神力，謂三昧正受及手灌頂力，
X17n0323_p0169b13║則二皆在佛。又曰菩薩住佛神力者，謂必由佛力
X17n0323_p0169b14║能成感見之功，復由菩薩三昧善根乃能感應一
X17n0323_p0169b15║際，故曰入菩薩大乘照明三昧。照明則取能見為
X17n0323_p0169b16║義，由是三昧故能感諸佛身面言說如金剛藏，即
X17n0323_p0169b17║華嚴中加被之一，以一例諸故曰及餘。又曰於百
X17n0323_p0169b18║千劫積集善根及通達諸地對治相，如華嚴十住
X17n0323_p0169b19║等品所明，此又能感灌頂善根力也。所謂聖雖有
X17n0323_p0169b20║力加於可加，非由善根亦不能感，同類菩薩皆法
X17n0323_p0169b21║身大士也。譬如自在等，重出灌頂事也。若不如是
X17n0323_p0169b22║則不能見者，總反結示，謂若不內由三昧善根力，
X17n0323_p0169b23║外假佛神力，則不能感應一際成就見相也。凡所
X17n0323_p0169b24║分別下，覆釋上加被相，仍起後反覆況釋之。意謂
X17n0323_p0169c01║菩薩凡所辨說三昧等法，皆由住佛神力，即以凡
X17n0323_p0169c02║況聖而反釋之。正言菩薩若離神力，則不能有所
X17n0323_p0169c03║說，況凡夫乎？苟得神力，雖無情之物亦皆有用，況
X17n0323_p0169c04║有心者而不得以脫苦邪？所謂佛若與知，昆虫亦
X17n0323_p0169c05║知；佛不與知，等覺不知，即其義也。而言一切凡夫
X17n0323_p0169c06║不住神力者，亦且一往以聖奪凡。理而言之，眾生
X17n0323_p0169c07║不少佛亦不捨，則又曰如來有如是神力等。葢神
X17n0323_p0169c08║力者，出於三昧正受，即如來禪大寂定也。寂而常
X17n0323_p0169c09║照住運稱性，施設萬端無不可者，亦豈有意於其
X17n0323_p0169c10║間哉？大慧復白佛下，復問其所以加被者，答不出
X17n0323_p0169c11║以此四義，故列釋可知，不然反是則損益見矣。偈
X17n0323_p0169c12║頌可解。○右第八章
X17n0323_p0169c13║爾時，大慧菩薩摩訶薩復白佛言：世尊，佛說緣起，即
X17n0323_p0169c14║是說因緣，不自說道。世尊，外道亦說因緣，謂勝、自在、
X17n0323_p0169c15║時、微塵生，如是諸性生。然世尊所謂因緣生諸性，言
X17n0323_p0169c16║說有問悉檀、無間悉檀。世尊，外道亦說有無有生，世
X17n0323_p0169c17║尊亦說無有生生已滅。如世尊所說，無明緣行乃至
X17n0323_p0169c18║老死，此是世尊無因說，非有因說。世尊建立作如是
X17n0323_p0169c19║說，此有故彼有，非建立漸生觀。外道說勝，非如來也。
X17n0323_p0169c20║所以者何？世尊，外道說因，不從緣生而有所生。世尊
X17n0323_p0169c21║說觀因有事，觀事有因，如是因緣雜亂，如是展轉無
X17n0323_p0169c22║窮。佛告大慧：我非無因說，及因緣雜亂說。此有故彼
X17n0323_p0169c23║有者，攝所攝非性，覺自心現量。大慧，若攝所攝計著，
X17n0323_p0169c24║不覺自心現量外境界性非性，彼有如是過，非我說
X17n0323_p0170a01║緣起。我常說言：因緣和合而生諸法，非無因生。
X17n0323_p0170a02║正眼不明，異端為惑，邪說既作，疑似必辨，是不可
X17n0323_p0170a03║不知也。大慧於是以佛說與外道之說竝難文。先
X17n0323_p0170a04║以因緣竝，則曰佛說緣起等，謂緣起即因緣義，而
X17n0323_p0170a05║不別言建立所以，故曰不自說道。如外道說勝自
X17n0323_p0170a06║在等，故諸性生，豈非亦說因緣義？然與如來所謂
X17n0323_p0170a07║因緣生諸性悉檀之說，有間異耶？無間異耶？次以
X17n0323_p0170a08║無因竝，則曰外道亦說有無有生，謂有從無有而
X17n0323_p0170a09║生，則無因而已。而佛亦說無有生，生已滅，如無明
X17n0323_p0170a10║緣行等，豈非佛說亦無因耶？三以雜亂難，則曰世
X17n0323_p0170a11║尊建立等意，言佛嘗說此有故彼有，則是一時，非
X17n0323_p0170a12║建立漸次生，是不唯竝齊而已，亦以見外道之說
X17n0323_p0170a13║勝。蓋其說異因，不從緣生而有所生，則因果條然
X17n0323_p0170a14║可見。佛說異是，如說觀因有事等，既互相有，則成
X17n0323_p0170a15║雜亂，有展轉無窮之過。答中先總遮彼難，而次釋
X17n0323_p0170a16║通。佛言此有故彼有者，謂此有六根，故彼有六塵。
X17n0323_p0170a17║楞嚴所謂由塵發知，因根有相，則是根塵相由而
X17n0323_p0170a18║起。使不相因起，則攝所攝非性。如是覺知出於自
X17n0323_p0170a19║心現量，則空而已。不爾，適彰外道不見此理，有如
X17n0323_p0170a20║是過，何關今說緣起邪？故曰非我說緣起。所謂觀
X17n0323_p0170a21║因有事者，即由觀過去因而有現在事，事猶果也。
X17n0323_p0170a22║復由現果而有未來因，正是三世緣起之相，何雜
X17n0323_p0170a23║亂之有？經雖不釋，餘文有之，此故略也（云云）。又曰
X17n0323_p0170a24║我常說因緣和合者，正詶無因之問，是安得而同
X17n0323_p0170b01║邪？既辨二異，則因緣之並，自然可知，不別示也（一）。
X17n0323_p0170b02║大慧復白佛言：世尊！非言說有性有一切性耶？世尊！
X17n0323_p0170b03║若無性者言說不生，是故言說有性有一切性。佛告
X17n0323_p0170b04║大慧：無性而作言說，謂兔角龜毛等世間現言說。大
X17n0323_p0170b05║慧！非性非非性但言說耳。如汝所說，言說有性有一
X17n0323_p0170b06║切性者，汝論則壞。大慧！非一切剎土有言說，言說者
X17n0323_p0170b07║是作耳。或有佛剎瞻視顯法，或有作相，或有揚眉，或
X17n0323_p0170b08║有動睛，或笑或欠或謦欬，或念剎土或動搖。大慧！如
X17n0323_p0170b09║瞻視及香積世界普賢如來國土，但以瞻視令諸菩
X17n0323_p0170b10║薩得無生法忍及諸勝三昧，是故非言說有性有一
X17n0323_p0170b11║切性。大慧！見此世界蚊蚋蟲蟻，是等眾生無有言說
X17n0323_p0170b12║而各辨事。爾時世尊欲重宣此義而偈言：
X17n0323_p0170b13║如虗空兔角，及與槃大子，無而有言說，如是性妄想。
X17n0323_p0170b14║因緣和合法，凡愚起妄想，不能如實知，輪回三有宅。
X17n0323_p0170b15║上言因緣和合而生諸法，因疑言說有性而亦有
X17n0323_p0170b16║一切性邪？反而言之，若無性者言說不生，使俱有
X17n0323_p0170b17║性則成性實，豈今因緣之謂乎？此難義含，進退有
X17n0323_p0170b18║妨。佛答以無性而有言說，謂因緣本無性，不妨以
X17n0323_p0170b19║言說示之，豈必言說之為性耶？如世間現言龜毛
X17n0323_p0170b20║兔角，亦本無性而有言說，則非性非非性。言非性
X17n0323_p0170b21║則非實，言非非性則亦得有其言，故曰但言說耳。
X17n0323_p0170b22║結斥云汝論則壞者，謂俱有性之說壞也。是不唯
X17n0323_p0170b23║因緣無性，而言說亦不常有，則又曰非一切剎土
X17n0323_p0170b24║有言說，正言未必皆言說也。既不恒其說，但是隨
X17n0323_p0170c01║緣施作，作則不常，豈有性邪？或有佛土瞻視顯法
X17n0323_p0170c02║等，斯皆隨彼化事不同，不專言說而六塵體備，故
X17n0323_p0170c03║皆可以顯法入道。如禪家有拈槌竪拂、揚眉瞬目
X17n0323_p0170c04║以接人者，蓋亦出此。謂無是理則不可，而不知是
X17n0323_p0170c05║亦教也。彼直以言說為教局哉。又曰：如瞻視者，即
X17n0323_p0170c06║不瞬世界。前但通標，此方別出。其土及香積世界，
X17n0323_p0170c07║以眾香為佛事等，例餘塵設化可知。但以瞻視者，
X17n0323_p0170c08║還復明上土相化事爾，何直聖人設化為照。至於
X17n0323_p0170c09║有情微細物類，亦有不假言說而辨事者，故曰見
X17n0323_p0170c10║此世界蚊蚋蟲蟻等。故知剎剎塵塵，下至極微，各
X17n0323_p0170c11║有至化在焉。由是言之，所謂言說者，直世諦一端
X17n0323_p0170c12║耳，何足以定性實乎。偈言槃大子者，按唐譯，即石
X17n0323_p0170c13║女兒與兔角等，皆喻本無而有言說。亦猶法本無
X17n0323_p0170c14║性，而妄想云性，故曰如是性妄想等，以例因緣和
X17n0323_p0170c15║合法爾。凡愚妄想，不能稱性，如實而知，故有輪回
X17n0323_p0170c16║三有之事。（二）○右第九章
X17n0323_p0170c17║爾時，大慧菩薩摩訶薩復白佛言：世尊！常聲者，何事
X17n0323_p0170c18║說？佛告大慧：為惑亂。以彼惑亂，諸聖亦現，而非顛倒。
X17n0323_p0170c19║大慧！如春時𦦨、火輪、垂髮、揵闥婆城、幻、夢、鏡像，世間
X17n0323_p0170c20║顛倒，非明智也，然非不現。大慧！彼惑亂者，有種種現，
X17n0323_p0170c21║非惑亂作無常。所以者何？謂離性非性故。大慧！云何
X17n0323_p0170c22║離性非性惑亂？謂一切愚夫種種境界故。
X17n0323_p0170c23║常聲對於無常，惑亂生於幻境。然不以無常而說
X17n0323_p0170c24║常，則常為無辨。不以幻境而言惑亂，則惑亂為無
X17n0323_p0171a01║因。此常聲所以為惑亂，惑亂所以因於幻境也。觀
X17n0323_p0171a02║今此文，遽問常聲者何事說，意其前聞言說不常，
X17n0323_p0171a03║然則但事而有常聲之說邪？佛答以為惑亂，則正
X17n0323_p0171a04║為惑亂故說常聲，非謂常聲常於言說也。夫惑亂
X17n0323_p0171a05║者，因幻境而致倒。見惑為無常，故即境以示常，令
X17n0323_p0171a06║達幻境無非常性，離無常倒故，乃其意也。先通明
X17n0323_p0171a07║常無常義，則曰以彼惑亂等，謂幻境本一，而聖凡
X17n0323_p0171a08║見異，有常無常。所謂彼惑亂者，即下文如春時炎
X17n0323_p0171a09║等。然於諸聖分上，非不現此幻境，故曰諸聖亦現。
X17n0323_p0171a10║但不執以為倒故，而非顛倒，非倒即常也。言如春
X17n0323_p0171a11║時炎等，正出幻境。凡有此諸譬相，世間凡愚惑為
X17n0323_p0171a12║顛倒，是即無常。雖非明智者所達，然非不現，則性
X17n0323_p0171a13║常而已。故雙結示曰：彼惑亂者有種種現，即凡夫
X17n0323_p0171a14║惑以為倒也。非惑亂作無常，即聖人見以為常也。
X17n0323_p0171a15║見以為常，知其境本非倒。惑以為倒，知其幻本是
X17n0323_p0171a16║常。然於幻境而猶名惑亂者，葢示倒不離境，令知
X17n0323_p0171a17║境本無倒。所以者何下，徵釋其義。而曰離性非性
X17n0323_p0171a18║故者，謂幻不可以有無定其實，故離性非性之有
X17n0323_p0171a19║無，是則常性也。然既曰離性非性矣，而又見為惑
X17n0323_p0171a20║亂者，愚夫境界爾。故曰云何離性非性惑亂等（一）。
X17n0323_p0171a21║如彼恒河餓鬼，見不見故無惑亂性，於餘現故非無
X17n0323_p0171a22║性。如是惑亂，諸聖離顛倒不顛倒，是故惑亂常，謂相
X17n0323_p0171a23║相不壞故。大慧，非惑亂種種相，妄想相壞，是故惑亂
X17n0323_p0171a24║常。大慧，云何惑亂真實？若復因緣，諸聖於此惑亂，不
X17n0323_p0171b01║起顛倒覺，非不顛倒覺。大慧，除諸聖於此惑亂有少
X17n0323_p0171b02║分想，非聖智事相。大慧，凡有者，愚夫妄說，非聖言說。
X17n0323_p0171b03║仍上愚夫所見，因舉恒河餓鬼為喻。雖近恒河而
X17n0323_p0171b04║不見水，有見不見異，而彼性河體常自若，故無惑
X17n0323_p0171b05║亂性。謂不以見故而有，不以不見而無。自其見者
X17n0323_p0171b06║言之，非無恒河，故曰於餘現故非無性。如是惑亂
X17n0323_p0171b07║等，正釋惑亂常義。謂諸聖以離倒不倒見故，即彼
X17n0323_p0171b08║惑亂體是常住。以其相相不壞，故非惑亂。種種妄
X17n0323_p0171b09║想相壞而為常，是則常性在境不在人。就聖能稱
X17n0323_p0171b10║於境，故亦在人，反顯倒見在人不在境。以在人故，
X17n0323_p0171b11║彼惑亂者有種種現。以不在境，故非惑亂。作無常
X17n0323_p0171b12║理而言之，無在無不在，捴彰法無自性，人豈得有
X17n0323_p0171b13║定見乎？人而定見，則倒而已矣。然則聖離倒見可
X17n0323_p0171b14║也，那復亦離不顛倒見？曰：凡以得事之實為不倒，
X17n0323_p0171b15║否則為倒見。聖以得理為不倒，否則為倒見。若使
X17n0323_p0171b16║聖實有見，見即成倒，為彰得理，見而非見，故須雙
X17n0323_p0171b17║遣。如前以聖為非倒，葢對惑亂，約事言之。今克就
X17n0323_p0171b18║聖論，唯從理說，是故併非二例。明真實義，則曰云
X17n0323_p0171b19║何惑亂真實等，謂常即真實，故例常云爾。夫惑亂
X17n0323_p0171b20║境本真實，而凡夫莫知，因託諸聖為見實因緣以
X17n0323_p0171b21║示之。若亦如彼，於惑亂處，不起倒不倒覺，則惑亂
X17n0323_p0171b22║真實，不特在聖也。例此而言，前明惑亂常，不獨對
X17n0323_p0171b23║說而已，亦即寄聖顯凡。若專在聖下，凡絕分矣。故
X17n0323_p0171b24║知因緣之言，深有旨哉。而又曰除諸聖者，此復揀
X17n0323_p0171c01║其謬濫，謂雖因緣諸聖，以示其端，言實則未也。使
X17n0323_p0171c02║除諸聖，直就凡論，非盡情想，亦莫能契，故曰除諸
X17n0323_p0171c03║聖。於此惑亂，有少分想，非聖智事相，豈遂便為真
X17n0323_p0171c04║實乎？又言凡有者，正謂有少分想者，而欲同聖智
X17n0323_p0171c05║事真實相者，則愚夫妄說，非聖言說也（二）。
X17n0323_p0171c06║彼惑亂者，倒不倒妄想起二種種性，謂聖種性及愚
X17n0323_p0171c07║夫種性。聖種性者，三種分別，謂聲聞乘、緣覺乘、佛乘。
X17n0323_p0171c08║云何愚夫妄想起聲聞乘種性？謂自共相計著起聲
X17n0323_p0171c09║聞乘種性，是名妄想起聲聞乘種性。大慧！即彼惑亂
X17n0323_p0171c10║妄想起緣覺乘種性，謂即彼惑亂自共相不親計著
X17n0323_p0171c11║起緣覺乘種性。云何智者即彼惑亂起佛乘種性？謂
X17n0323_p0171c12║覺自心現量外性非性不妄想相起佛乘種性，是名
X17n0323_p0171c13║即彼惑亂起佛乘種性。又種種事性，凡夫惑想起愚
X17n0323_p0171c14║夫種性，彼非有事非無事，是名種性義。大慧！即彼惑
X17n0323_p0171c15║亂不妄想諸聖心意意識過習氣自性法轉變性，是
X17n0323_p0171c16║名為如，是故說如離心。我說此句顯示離想，即說離
X17n0323_p0171c17║一切想。
X17n0323_p0171c18║三、出種性義。謂倒即愚夫，不倒即聖賢。亦可除如
X17n0323_p0171c19║來種性，餘皆名倒。而二皆言妄想者，從所因說。正
X17n0323_p0171c20║如大論云佛及眾生二法，皆從妄法生是也。起聲
X17n0323_p0171c21║聞等種性，亦言愚夫妄想者，本於愚夫，而非愚夫
X17n0323_p0171c22║種性，亦對佛種性而言。故知二乘義有形奪也。言
X17n0323_p0171c23║自共相計著者，即聲聞於五陰等法，著自共相，不
X17n0323_p0171c24║能了本性空，而生厭離，是為聲聞種性。緣覺亦云
X17n0323_p0172a01║自共相者，所離義同，但樂脩遠離，加不親之言異
X17n0323_p0172a02║爾。佛種性中，特云智者，別二乘故。覺自心現量等，
X17n0323_p0172a03║義見前解。又種種事性者，即愚夫種性，由惑想心，
X17n0323_p0172a04║隨事計著，以成其性。彼非有事等者，通結示前諸
X17n0323_p0172a05║種性義。雖復種別，而彼惑亂，本非有無實事可得。
X17n0323_p0172a06║但迷悟向背，此所以不同。故曰是名種性義。又曰
X17n0323_p0172a07║即彼惑亂不妄想諸聖等者，覆示佛乘種性，不特
X17n0323_p0172a08║於惑亂不妄想而已，亦於心意意識過患習氣等
X17n0323_p0172a09║法，皆悉轉變。轉變之極，而至於性，故無非一。如前
X17n0323_p0172a10║文所謂一切自性習氣，乃至見習轉變，名為涅槃，
X17n0323_p0172a11║異其文爾。但是九界心想，無不皆離。故說如離於
X17n0323_p0172a12║心，亦離於想。而言此句者，即離心絕想之句也。大
X17n0323_p0172a13║論所謂真如離念，向則心絕是也。既曰真如矣，則
X17n0323_p0172a14║一切法皆真皆如，故無遣無立。今何而言轉變，及
X17n0323_p0172a15║離心想，安在其皆真如乎？曰：轉變乃所以入真如
X17n0323_p0172a16║也。不由轉變，安契如如？契如如已，如亦自亡，況言
X17n0323_p0172a17║離乎？亦約當體無離而離爾。（三）
X17n0323_p0172a18║大慧白佛言：世尊！惑亂為有為無？佛告大慧：如幻無
X17n0323_p0172a19║計著相，若惑亂有計著相，計著者性不可滅，緣起應
X17n0323_p0172a20║如外道說因緣生法。大慧白佛言：世尊！若惑亂如幻
X17n0323_p0172a21║者，復當與餘惑作因。佛告大慧：非幻惑因不起過故。
X17n0323_p0172a22║大慧！幻不起過無有妄想。大慧！幻者從他明處生，非
X17n0323_p0172a23║自妄想過習氣處生，是故不起過。大慧！此是愚夫心
X17n0323_p0172a24║惑計著，非聖賢也。爾時世尊欲重宣此義，而說偈言：
X17n0323_p0172b01║聖不見惑亂，中間亦無實，中間若真實，惑亂即真實。
X17n0323_p0172b02║捨離一切惑，若有相生者，是亦為惑亂，不淨猶如翳。
X17n0323_p0172b03║復次，大慧！非幻無有相似見一切法如幻。大慧白佛
X17n0323_p0172b04║言：世尊！為種種幻相計著言一切法如幻？為異相計
X17n0323_p0172b05║著？若種種幻相計著言一切性如幻者，世尊！有性不
X17n0323_p0172b06║如幻者。所以者何？謂色種種相非因。世尊！無有因色
X17n0323_p0172b07║種種相現如幻。世尊！是故無種種幻相計著相似性
X17n0323_p0172b08║如幻。佛告大慧：非種種幻相計著相似一切法如幻。
X17n0323_p0172b09║大慧！然不實一切法速滅如電，是則如幻。大慧！譬如
X17n0323_p0172b10║電光剎那頃現，現已即滅，非愚夫現。如是一切性自
X17n0323_p0172b11║妄想自共相，觀察無性，非現色相計著。爾時，世尊欲
X17n0323_p0172b12║重宣此義，而說偈言：
X17n0323_p0172b13║非幻無有譬，說法性如幻，不實速如電，是故說如幻。
X17n0323_p0172b14║次徵難，又四：初難惑亂有無。向以惑亂為常為實，
X17n0323_p0172b15║又以為妄想，然則果有無邪？故問云云。佛答以如
X17n0323_p0172b16║幻無計著相，意謂若定言有無，則有計著，計著則
X17n0323_p0172b17║性不可滅。故以如幻言之，雖有惑亂，而性不可得，
X17n0323_p0172b18║故無計著相。使有著相，則緣起同於外道矣。二難
X17n0323_p0172b19║惑亂如幻者，復躡當文。若以惑亂為如幻，惑亂起
X17n0323_p0172b20║過，則如幻亦當與餘惑作因邪？答中言非幻惑因
X17n0323_p0172b21║者，正言幻非惑因，文特倒爾。蓋一言幻者有三：謂
X17n0323_p0172b22║幻事、幻法、幻觀。雖三不同，皆不起過。故知其幻而
X17n0323_p0172b23║無有妄想者，觀也。又曰：幻者，從他明處生者，法也。
X17n0323_p0172b24║此通二解。按彼二譯，竝作幻法從呪術明生，即五
X17n0323_p0172c01║明之一。若幻觀之幻，則從智明生，不同自妄想習
X17n0323_p0172c02║生，故皆非惑因。言此是愚夫心惑計著者，正謂惑
X17n0323_p0172c03║亂幻事，亦不起過，但心惑計著為過爾。聖賢則非
X17n0323_p0172c04║也。偈初四句，頌幻無計著相。謂聖於惑亂，能了如
X17n0323_p0172c05║幻，故於其中，不見有實法可得。若真實者，反言若
X17n0323_p0172c06║有計者，則惑亂性不可滅，遂成實法矣。此固不同
X17n0323_p0172c07║上惑亂真實也。次四句，頌幻不起過。謂若了如幻，
X17n0323_p0172c08║則捨離一切惑亂相，不見有一法可得。若猶有相
X17n0323_p0172c09║生者，是亦惑亂未盡。其猶目有翳故，見為不淨。復
X17n0323_p0172c10║次大慧下，重示幻非無有。由上文言如幻無有計
X17n0323_p0172c11║著等，恐惑者謂幻即無有，故取譬如幻。因復遮之
X17n0323_p0172c12║曰：非幻無有相。似云見一切法如幻，謂幻不與無
X17n0323_p0172c13║有同也。所以生下不實如電之譬。大慧因起第三
X17n0323_p0172c14║問，為該諸法同一幻相而言，為亦有異相計著邪？
X17n0323_p0172c15║若計同相，如現見諸法未必盡如陽炎等不實，故
X17n0323_p0172c16║曰有性不如幻者。若槩言之，則凡諸色相應無別
X17n0323_p0172c17║因。然世間未有有因之色悉如幻者。此既以異難
X17n0323_p0172c18║同，亦應以同難異。文略爾。答中正遮同相，而亦不
X17n0323_p0172c19║取異義。直以一切法不實，速滅如電，斯如幻爾。故
X17n0323_p0172c20║曰譬如電光等。然幻已是喻，而復以譬顯。譬剎那
X17n0323_p0172c21║起滅之速，唯聖智能了，非愚夫所覺。現相如是。一
X17n0323_p0172c22║切性下，合顯也。謂一切法自妄想體上，以自共相
X17n0323_p0172c23║觀察無有實性故如幻，非取現見色相同異計著
X17n0323_p0172c24║言也。偈言非幻無有譬者，譬亦似義，正謂非以幻
X17n0323_p0173a01║為無有無譬也（四）。
X17n0323_p0173a02║大慧復白佛言：如世尊所說，一切性無生及如幻，將
X17n0323_p0173a03║無世尊前後所說自相違耶？說無生性如幻？佛告大
X17n0323_p0173a04║慧：非我說無生性如幻前後相違過。所以者何？謂生
X17n0323_p0173a05║無生覺自心現量，有非有外性非性無生現。大慧！非
X17n0323_p0173a06║我前後說相違過，然壞外道因生故，我說一切性無
X17n0323_p0173a07║生。大慧！外道癡聚欲令有無有生，非自妄想種種計
X17n0323_p0173a08║著緣。大慧！我非有無有生，是故我以無生說而說。大
X17n0323_p0173a09║慧！說性者，為攝受生死故，壞無見斷見故，為我弟子
X17n0323_p0173a10║攝受種種業受生處故，以性聲說攝受生死。大慧！說
X17n0323_p0173a11║幻性自性相，為離性自性相故，墮愚夫惡見相希望，
X17n0323_p0173a12║不知自心現量，壞因所作生緣自性相計著，說幻夢
X17n0323_p0173a13║自性相一切法，不令愚夫惡見希望計著自及他一
X17n0323_p0173a14║切法，如實處見作不正論。大慧！如實處見一切法者，
X17n0323_p0173a15║謂超自心現量。爾時世尊欲重宣此義，而說偈言：
X17n0323_p0173a16║無生作非性，有性攝生死，觀察如幻等，於相不妄想。
X17n0323_p0173a17║四難所說相違，亦因前說一切性及無生如幻是
X17n0323_p0173a18║三言者，殆於有無相違邪？答中先總次別。總中言
X17n0323_p0173a19║生無生者，夫理一而已，隨義有三，謂生即性義，覺
X17n0323_p0173a20║自心現量有而非有即如幻義，外性無性則無生
X17n0323_p0173a21║理現即無生義。既三者互即，則理一無違，此總意
X17n0323_p0173a22║也。次別中初釋無生有二義故：一、為壞外道因生
X17n0323_p0173a23║故，如彼計種種異因生故，說一切性無生破之。又
X17n0323_p0173a24║欲令有自無有生，則直計無因而已，非自妄想計
X17n0323_p0173b01║著緣生。今則不爾，凡言生不生者，有事有理，理則
X17n0323_p0173b02║生即無生，故曰我以無生說而說無生，非彼無因
X17n0323_p0173b03║生，事則從妄想生，非彼異因生，斯不亦與外道異
X17n0323_p0173b04║乎？次釋性義者，謂說一切法有善惡性，凡三義故：
X17n0323_p0173b05║一、為攝受眾生生死有歸故；二、為對破外道斷無
X17n0323_p0173b06║見故；三、為內教弟子知隨業受生故。如文云云。性
X17n0323_p0173b07║聲猶前常聲云。釋幻中凡二義：一、為知性離故，故
X17n0323_p0173b08║曰說幻性自性等。夫知幻自性即離自性，故說幻
X17n0323_p0173b09║所以為離也。圓覺云知幻即離不作方便是也。二
X17n0323_p0173b10║為破愚夫取著相故，此復有三，故曰墮愚夫惡見
X17n0323_p0173b11║等。謂彼不知自心現量，一也。壞正因緣所作生法，
X17n0323_p0173b12║二也。緣自性相作實有計著，三也。故說一切法幻
X17n0323_p0173b13║夢相破之。不令愚夫下，結過顯德。謂不令取著自
X17n0323_p0173b14║他一切法，則反上第二三失。不令於如實處作有
X17n0323_p0173b15║無不正論，則反上不知自心現量失。是皆令其不
X17n0323_p0173b16║墮也。又曰如實處見一切法者，謂稱實而見，則一
X17n0323_p0173b17║切法非復一切法，故超自心現量。不然則猶存自
X17n0323_p0173b18║他有無之間，非所以破異見彰實理也。然前復文
X17n0323_p0173b19║竝云覺自心現量，此特云超者，亦不相違。蓋知而
X17n0323_p0173b20║未超猶有心在，超而復離始為至極。超何所超？亦
X17n0323_p0173b21║一如而已矣。抑為對迷著於外境，故以自心示之。
X17n0323_p0173b22║及知自心自然內外俱泯，始知二義其理一也。偈
X17n0323_p0173b23║言無生作非性者，頌無生義。謂無生而生，則法法
X17n0323_p0173b24║非性，作亦生也。餘頌二義可知（五）。○右第十章
X17n0323_p0173c01║復次大慧！當說名句形身相。善觀名句形身菩薩摩
X17n0323_p0173c02║訶薩，隨入義句形身，疾得阿耨多羅三藐三菩提。如
X17n0323_p0173c03║是覺已，覺一切眾生。大慧！名身者，謂若依事立名，是
X17n0323_p0173c04║名名身。句身者，謂句有義身，自性決定究竟，是名句
X17n0323_p0173c05║身。形身者，謂顯示名句，是名形身。又形身者，謂長短
X17n0323_p0173c06║高下。又句身者，謂徑跡，如象馬人獸等所行徑跡，得
X17n0323_p0173c07║句身名。大慧！名及形者，謂以名說無色四陰故說名，
X17n0323_p0173c08║自相現故說形，是名名句形身。說名句形身相分齊，
X17n0323_p0173c09║應當脩學。爾時世尊欲重宣此義，而說偈言：
X17n0323_p0173c10║名身與句身，及形身差別，凡夫愚計著，如象溺深泥。
X17n0323_p0173c11║名、句、形身，對聲色之實，是為一實三假。假非實而
X17n0323_p0173c12║不立，實非假而不彰，兩者相為因依，為一切言教
X17n0323_p0173c13║之通體，具詮顯性離之德，而有得有失。得則由義
X17n0323_p0173c14║趣而至菩提，失則執語言而成戲論。得失形而損
X17n0323_p0173c15║盇見，其可不深明所自乎？言隨入義、句、形身者，謂
X17n0323_p0173c16║隨入義趣之句，非無義之句，於是悟入菩提不遠，
X17n0323_p0173c17║以之覺他，無非此理。名身謂依事立名，即名詮自
X17n0323_p0173c18║性也。句身謂句有義身，即句詮差別也。言自性決
X17n0323_p0173c19║定究竟者，凡句以詮義差別為自性，故決定究竟，
X17n0323_p0173c20║不相混濫，則句身之功也。形身謂顯示名、句者，形
X17n0323_p0173c21║或曰文，謂文字也，即由文字以顯名、句，亦積名、句
X17n0323_p0173c22║以成文。所謂文即是字，為二所依，而皆言身者，以
X17n0323_p0173c23║類積聚為義。又形身者，以譬顯也，謂如人之形，有
X17n0323_p0173c24║長短高下，猶依文以知句也。又句身謂徑跡者，如
X17n0323_p0174a01║因跡而知象、馬等所行，猶尋句以得義也。此特以
X17n0323_p0174a02║形、句對言之。若名及形身相對言者，即如五陰，謂
X17n0323_p0174a03║四陰無色，故唯名而已，色自相現，故說有形，亦猶
X17n0323_p0174a04║有文，則義顯也。抑又有說焉，蓋將覽諸名相，歸乎
X17n0323_p0174a05║自己，不離五陰，無非教體，依而思脩，是亦台宗約
X17n0323_p0174a06║法相觀之意也。故勸脩學，莫宜於此。不然，如象溺
X17n0323_p0174a07║泥之責，深可思之。○右第十一章
X17n0323_p0174a08║復次，大慧！未來世智者，以離一異俱不俱見相我所
X17n0323_p0174a09║通義問無智者，彼即答言：此非正問，謂色等常無常
X17n0323_p0174a10║為異不異，如是涅槃諸行相所相，求那所求那，造所
X17n0323_p0174a11║造，見所見，塵及微塵，脩與脩者，如是比展轉相如是
X17n0323_p0174a12║等問，而言佛說無記止論。非彼癡人之所能知，謂聞
X17n0323_p0174a13║慧不具故，如來。應供。等正覺令彼離恐怖句故，說言
X17n0323_p0174a14║無記不為記說，又止外道見論故而不為說。大慧！外
X17n0323_p0174a15║道作如是說，謂命即是身，如是等無記論。大慧！彼諸
X17n0323_p0174a16║外道愚癡，於因作無記論非我所說。大慧！我所說者，
X17n0323_p0174a17║離攝所攝妄想不生。云何止彼？大慧！若攝所攝計著
X17n0323_p0174a18║者，不知自心現量故止彼。
X17n0323_p0174a19║佛說離四句，意在所通，而不在能通。但遮所非，不
X17n0323_p0174a20║言所是。故智者因能通而得所通，愚者反是，則迷
X17n0323_p0174a21║悟於是別矣。言當以離四句相，問彼世人，意示所
X17n0323_p0174a22║通。若直下識得，則離句絕非，超情越想，從是而入。
X17n0323_p0174a23║如良馬見鞭影，即著正路，不亦快乎？其無智者不
X17n0323_p0174a24║達，答曰：此非正問。又曰：是佛無記止論。嗚呼！真藥
X17n0323_p0174b01║現前而不能服，其亦可悲也已。良由聞慧不具，故
X17n0323_p0174b02║謂雖聞而無慧，不能推測句下之義也。然四句猶
X17n0323_p0174b03║通，故別約五陰等言之。謂色等常無常，為異不異，
X17n0323_p0174b04║亦應云為俱不俱。行謂能顯涅槃之行，按魏譯則
X17n0323_p0174b05║有為之行。相有能所，正謂所相。見有能所，正謂能
X17n0323_p0174b06║見。求那謂依，亦作也。造謂四大造色。塵及微塵，即
X17n0323_p0174b07║泥團微塵也。脩與脩者，即人法也。是等二法，皆應
X17n0323_p0174b08║作四句問，故曰如是比展轉相。苟能因是反求，其
X17n0323_p0174b09║實四句不可得，即所通可知。而言是佛說無記止
X17n0323_p0174b10║論者，即不達者謂異不異等，無定一說，則無記也。
X17n0323_p0174b11║且問而不答，則止論而已，豈其理哉？抑不知所以
X17n0323_p0174b12║無記止論者，有正有邪。正則曰：令彼離恐怖句故。
X17n0323_p0174b13║葢彼所計邪執是可怖句，如來為是設無記論以
X17n0323_p0174b14║矯其情，不為記說以益其執，令其離著而已。此又
X17n0323_p0174b15║設無記論之餘意也。又曰：止外道見論者，使隨一
X17n0323_p0174b16║一義如實為說，彼必隨語生解，執為見論。故皆止
X17n0323_p0174b17║而不說，俾思之自得。如世尊甞因外道請問而默
X17n0323_p0174b18║然良久，即其意也。邪者，如外道說命即是身，本非
X17n0323_p0174b19║一異。彼既一之而無所辨，又言因則有無不定，是
X17n0323_p0174b20║皆反墮無記而不自知，而獨謂佛說可乎？曾不知
X17n0323_p0174b21║我所說四句，意在離攝所攝，不墮根境。四句則妄
X17n0323_p0174b22║想不生，故與外道異。然則何不直如是說，而復止
X17n0323_p0174b23║彼何邪？因自釋曰：為彼於攝所攝計著，不知自心
X17n0323_p0174b24║現量，了一念本空，雖說之何益？所以止之，令其反
X17n0323_p0174c01║而自得。是又說不如止之之深也（一）。
X17n0323_p0174c02║大慧！如來、應供、等正覺，以四種記論為眾生說法。大
X17n0323_p0174c03║慧！止記論者，我時時說為根未熟不為熟者。復次，大
X17n0323_p0174c04║慧！一切法離所作因緣不生，無作者故一切法不生。
X17n0323_p0174c05║大慧！何故一切性離自性？以自覺觀時自共性相不
X17n0323_p0174c06║可得故，說一切法不生。何故一切法不可持來不可
X17n0323_p0174c07║持去？以自共相欲持來無所來，欲持去無所去，是故
X17n0323_p0174c08║一切法離持來去。大慧！何故一切諸法不滅？謂性自
X17n0323_p0174c09║性相無故，一切法不可得故，一切法不滅。大慧！何故
X17n0323_p0174c10║一切法無常？謂相起無常性，是故說一切法無常。大
X17n0323_p0174c11║慧！何故一切法常？謂相起無生性無常，常故說一切
X17n0323_p0174c12║法常。爾時，世尊欲重宣此義，而說偈言：
X17n0323_p0174c13║記論有四種，一向反詰問，分別及止論，以制諸外道。
X17n0323_p0174c14║有及非有生，僧佉毗舍師，一切悉無記，彼如是顯示。
X17n0323_p0174c15║正覺所分別，自性不可得，以離於言說，故說離自性。
X17n0323_p0174c16║因上復明四種說法，以見如來隨宜答問之大體
X17n0323_p0174c17║也。四種如後列，止論即其一也。不唯止彼外道，為
X17n0323_p0174c18║根未熟者，亦時用之，故曰我時時說等。如上言止
X17n0323_p0174c19║彼者，亦根未熟故也。通言記者，謂皆可以記錄，而
X17n0323_p0174c20║無記不與者，非答之例也。復次大慧下，重以諸直
X17n0323_p0174c21║實名義，結顯所通之旨。葢發問在上，結顯在此，文
X17n0323_p0174c22║旨相映，率由離句故也。謂一切法離所作等，凡七
X17n0323_p0174c23║句具存，應各有標徵釋結，參對可知。互有缺略者，
X17n0323_p0174c24║文特刪簡爾。一切法離所作句，有標有釋也。一切
X17n0323_p0175a01║法不生句，有釋有結也。何故一切性離自性，徵第
X17n0323_p0175a02║三句也。以自覺觀時者，釋也。謂以自覺智觀察時，
X17n0323_p0175a03║了自共相不可得，故合結云離自性。而言一切法
X17n0323_p0175a04║不生者，惟離自性，所以不生，亦互顯爾。言何故一
X17n0323_p0175a05║切法不可持來持去者，徵第四句也。自共相等，釋
X17n0323_p0175a06║也。以事言之，非無來去，但以四句求自共相不可
X17n0323_p0175a07║得，故不見有來去之跡。淨名所謂來者無所從來，
X17n0323_p0175a08║去者亦無所至等，皆此理也。是故一切法下，結也。
X17n0323_p0175a09║後徵釋等例然。一切法不滅句，言性自性相無故
X17n0323_p0175a10║等者，謂一切法性相本無，故不可得，但有可得則
X17n0323_p0175a11║有滅，無得則無滅也。言一切法常無常句，其言雖
X17n0323_p0175a12║偏，而理則圓。謂若性有常性，相則不起，不起而起，
X17n0323_p0175a13║是無常性，故曰相起無常性。又相起無常，本無生
X17n0323_p0175a14║性，無生性故，無常亦常，故曰相起無生性等。偈言
X17n0323_p0175a15║記論有四種者，一向謂直答反詰，亦曰反質答，分
X17n0323_p0175a16║別即隨問分別，止論即置答以制，諸外道多用止
X17n0323_p0175a17║論。有及非有生者，即彼所計有無等，皆今無記論
X17n0323_p0175a18║攝，故曰一切悉無記。僧佉毗舍師出彼計者，作如
X17n0323_p0175a19║是有無等顯示爾。按唐譯謂數論及勝論，未計正
X17n0323_p0175a20║覺所分別者，謂佛所說則無自性，故離四句言說，
X17n0323_p0175a21║亦兼頌上離自性句，所以格彼外論也（二）。○右第
X17n0323_p0175a22║十二章
X17n0323_p0175a23║爾時，大慧菩薩摩訶薩，復白佛言：世尊！惟願為說諸
X17n0323_p0175a24║須陀洹、須陀洹趣差別通相。若菩薩摩訶薩，善解須
X17n0323_p0175b01║陀洹趣差別通相，及斯陀含、阿那含、阿羅漢方便相，
X17n0323_p0175b02║分別知已，如是如是，為眾生說法，謂二無我相，及二
X17n0323_p0175b03║障淨，度諸地相，究竟通達，得諸如來不思議究竟境
X17n0323_p0175b04║界。如眾色摩尼，善能饒益一切眾生，以一切法境界
X17n0323_p0175b05║無盡身財，攝養一切。佛告大慧：諦聽！諦聽！善思念之，
X17n0323_p0175b06║今為汝說。大慧白佛言：善哉！世尊！唯然聽受。佛告大
X17n0323_p0175b07║慧：有三種須陀洹、須陀洹果差別。云何為三？謂下、中、
X17n0323_p0175b08║上。下者，極七有生；中者，三五有生而般涅槃；上者，即
X17n0323_p0175b09║彼生而般涅槃。此三種有三結，下、中、上。云何三結？謂
X17n0323_p0175b10║身見、疑、戒取。是三結差別，上上昇進，得阿羅漢。大慧！
X17n0323_p0175b11║身見有二種，謂俱生及妄想，如緣起妄想、自性妄想。
X17n0323_p0175b12║譬如依緣起自性，種種妄想自性計著生，以彼非有
X17n0323_p0175b13║非無，非有無無實妄想相故。愚夫妄想，種種妄想自
X17n0323_p0175b14║性相計著，如熱時𦦨、鹿渴水想，是須陀洹妄想身見。
X17n0323_p0175b15║彼以人無我，攝受無性，斷除久遠無知計著。
X17n0323_p0175b16║法必徧知，雖人天小善，有所不捨，況聲聞法乎？行
X17n0323_p0175b17║須造極，雖偏漸權乘，有所不取，況聲聞法乎？然則
X17n0323_p0175b18║行須造極者，為自行言也。法必徧知者，為化他言
X17n0323_p0175b19║也。故大慧為菩薩請說四果法，曰須陀洹。須陀洹
X17n0323_p0175b20║趣者，謂果及向也。例後亦爾。至阿羅漢，以方便言
X17n0323_p0175b21║他。經或曰：道則因而已，而不以果與之，為未至究
X17n0323_p0175b22║竟無學故也。差別通相者，謂四果等，各有同異相
X17n0323_p0175b23║也。分別知已，如是如是者，謂如是分別，如是而知，
X17n0323_p0175b24║而後為眾生說此法。故曰：謂二無我相，及二障淨，
X17n0323_p0175c01║則四果之所證得。至於度諸地相，究竟通達不思
X17n0323_p0175c02║議境界，則自此勝進也。故對果上，如□□摩尼，一
X17n0323_p0175c03║切法門，無不具顯。以其因中，徧知徧學，故以一切
X17n0323_p0175c04║法境界，為無盡身財，攝養一切眾生。此其請說之
X17n0323_p0175c05║竟也。佛答中，先委明初果相。言極七有生者（名義如別），
X17n0323_p0175c06║本初果以上所斷思惑，故有受生多少之說。今於
X17n0323_p0175c07║此言之，以後顯前，辨三根性爾。三結正當初果所
X17n0323_p0175c08║斷惑，與八十八使廣略之異（云云）。亦言有上中下者，
X17n0323_p0175c09║以結從人也。上上升進得阿羅漢者，於此斷證，具
X17n0323_p0175c10║有三斷四超義（云云）。今約大超根性言也。身見者，謂
X17n0323_p0175c11║於五陰身作主宰見。此分二種：俱生則與身俱生，
X17n0323_p0175c12║如前身見。妄想復依見而起，如後邊見。故曰如緣
X17n0323_p0175c13║起等。謂依緣起故，起妄想自性。以彼非有下，正釋
X17n0323_p0175c14║上妄想身見。以本非四見，而有四見，則是無實妄
X17n0323_p0175c15║想相，如彼緣起。而愚夫以妄想故，起種種妄想自
X17n0323_p0175c16║性計著故。譬之如熱時𦦨非水，謂水即其相也。彼
X17n0323_p0175c17║以人無我，攝受無性者，即初果向人。以人無我，觀
X17n0323_p0175c18║了本無性故，其惑即斷。言無知者，謂染汙無知也
X17n0323_p0175c19║（一）。
X17n0323_p0175c20║大慧！俱生者，須陀洹身見自他身等四陰無色相故，
X17n0323_p0175c21║色生造及所造故，展轉相因相故，大種及色不集故，
X17n0323_p0175c22║須陀洹觀有無品不現身見則斷，如是身見斷貪則
X17n0323_p0175c23║不生，是名身見相。大慧！疑相者，謂得法善見相故，及
X17n0323_p0175c24║先二種身見妄想斷故疑法不生，不於餘處起大師
X17n0323_p0176a01║見為淨不淨，是名疑相須陀洹斷。大慧！戒取者。云何
X17n0323_p0176a02║須陀洹不取戒？謂善見受生處苦相故，是故不取。大
X17n0323_p0176a03║慧！取者，謂愚夫決定受習苦行，為眾具樂故求受生，
X17n0323_p0176a04║彼則不取，除回向自覺勝離妄想無漏法相，行方便
X17n0323_p0176a05║受持戒支，是名須陀洹取戒相斷。須陀洹斷三結貪
X17n0323_p0176a06║癡不生，若須陀洹作是念此諸結我不成就者，應有
X17n0323_p0176a07║二過，墮身見及諸結不斷。
X17n0323_p0176a08║俱生身見者，本依自他身生，身有五陰而四陰無
X17n0323_p0176a09║色，故俱從色。推凡三義，故求身相不可得，謂色生
X17n0323_p0176a10║造及所造故，若離能造即無所造，一也；展轉相因
X17n0323_p0176a11║相故，是造與所造展轉相因，則本無自性，二也；大
X17n0323_p0176a12║種及色不集故，則性無和合，三也。由是觀之，五陰
X17n0323_p0176a13║有無皆不可得，孰為身見？故曰有無品不現。身見
X17n0323_p0176a14║既斷貪亦不生，是因身見所生貪等亦斷也。疑相
X17n0323_p0176a15║者，文以不疑反釋於疑。謂得法善見相故者，即初
X17n0323_p0176a16║果人於四諦法諦了無惑，即善見相及先二種身
X17n0323_p0176a17║見妄想斷故，則無所蔽，自然明別邪正，不復於餘
X17n0323_p0176a18║外道處起師想為淨不淨，則不於佛處疑善不善
X17n0323_p0176a19║也。是為疑相不生，不生則斷。然三結本見惑斷必
X17n0323_p0176a20║俱時，此云先斷者，為示惑相次第言爾。戒取者，非
X17n0323_p0176a21║戒謂戒也。而初果人不取彼戒，謂善見彼受生處
X17n0323_p0176a22║苦相故，即見其果報徒勞苦行，故不復取。重釋取
X17n0323_p0176a23║者，明外道受習之非，如持雞狗等戒是也。為眾具
X17n0323_p0176a24║樂故求受生者，謂假五欲等眾具為樂，非同三昧
X17n0323_p0176b01║之樂也。雖求樂果，其實何有哉？彼則不取是戒，為
X17n0323_p0176b02║其無實也。而非無自戒，以其亦修實行也。故曰除
X17n0323_p0176b03║回向自覺勝等，即彼所修回因向果無漏相行故，
X17n0323_p0176b04║亦受持戒支。支謂支分，如七覺支、五支戒等是也。
X17n0323_p0176b05║雖不取乎彼，而有取乎此，以大教言，是亦取也。又
X17n0323_p0176b06║言三結者，見也。因斷見故，貪癡等不生，即見中思
X17n0323_p0176b07║亦不復生。若作是念：此諸結我不成就者，此斥須
X17n0323_p0176b08║陀洹人有不得意者，謂我不成就，猶言我無是也。
X17n0323_p0176b09║即墮我見，有我即身見猶在，一過也。本之不除，末
X17n0323_p0176b10║何由去？則諸結亦不斷，二過也。凡有是見而曰不
X17n0323_p0176b11║墮，與能斷者無有也（二）。
X17n0323_p0176b12║大慧白佛言：世尊！世尊說眾多貪欲，彼何者貪斷？佛
X17n0323_p0176b13║告大慧：愛樂女人纏綿貪著，種種方便身口惡業，受
X17n0323_p0176b14║現在樂種未來苦，彼則不生。所以者何？得三昧正受
X17n0323_p0176b15║樂故，是故彼斷，非趣涅槃貪斷。大慧！云何斯陀含相？
X17n0323_p0176b16║謂頓照色相妄想生相，見相不生，善見禪趣相故，頓
X17n0323_p0176b17║來此世盡苦際得涅槃，是故名斯陀含。大慧！云何阿
X17n0323_p0176b18║那含？謂過去未來現在色相性非性生，見過患使妄
X17n0323_p0176b19║想不生故，及結斷故，名阿那含。大慧！阿羅漢者，謂諸
X17n0323_p0176b20║禪三昧解脫力明煩惱苦妄想非性故，名阿羅漢。
X17n0323_p0176b21║佛說貪欲，義亦多種，故復問其斷何等貪。佛舉其
X17n0323_p0176b22║大者言之，則餘當可除，亦意存乎教誡也，故曰云
X17n0323_p0176b23║云。所以得初果已，常離女身及四趣生者，蓋能絕
X17n0323_p0176b24║其本故。所謂受現在樂，種未來苦，率由於此。然現
X17n0323_p0176c01║在之樂未必樂，未來之苦斯為苦，是樂亦苦苦亦
X17n0323_p0176c02║苦，可不審哉。然則果何以易？此唯三昧樂則可以
X17n0323_p0176c03║易之，故曰得三昧正受樂故，所以不生。雖奪彼與
X17n0323_p0176c04║此，猶未能盡貪愛根本，則又曰非趣涅槃貪斷。圓
X17n0323_p0176c05║覺所謂伏我愛根為涅槃故，必也枝本兼除，方究
X17n0323_p0176c06║竟斷。楞嚴所謂必使婬機先斷，斷性亦無，於是見
X17n0323_p0176c07║如來之善誘矣。次明二果相，即初果後重慮緣真。
X17n0323_p0176c08║唯一空觀，頓照五陰色相妄想，不同初果修四行
X17n0323_p0176c09║觀，故得頓名。生相見相不生者，謂諸結即生相，妄
X17n0323_p0176c10║想即見相，彼不生故。唯無漏智加修禪定，則善見
X17n0323_p0176c11║禪趣相，進斷欲思，至盡六品，唯餘一生，故曰頓來
X17n0323_p0176c12║此界盡苦際等。阿那含者，謂觀色相性非性，非性
X17n0323_p0176c13║即空，但加三世異爾。生見過患，即前二相。知其為
X17n0323_p0176c14║過，則斷不復生，故曰使妄想不生。及結斷故，即後
X17n0323_p0176c15║三品斷也。阿羅漢，謂諸禪。三昧等者，即所修智定
X17n0323_p0176c16║及所證法。以是照了煩惱苦等三道非性，斷上二
X17n0323_p0176c17║界思盡，證無學道也（三）。
X17n0323_p0176c18║大慧白佛言：世尊！世尊說三種阿羅漢，此說何等阿
X17n0323_p0176c19║羅漢？世尊！為得寂靜一乘道，為菩薩摩訶薩方便示
X17n0323_p0176c20║現阿羅漢，為佛化化？佛告大慧：得寂靜一乘道聲聞
X17n0323_p0176c21║非餘，餘者行菩薩行及佛化化，巧方便本願故，於大
X17n0323_p0176c22║眾中示現受生，為莊嚴佛眷屬故。大慧！於妄想處種
X17n0323_p0176c23║種說法，謂得果得禪，禪者入禪悉遠離故，示現得自
X17n0323_p0176c24║心現量得果相，說名得果。復次大慧！欲超禪無量無
X17n0323_p0177a01║色界者，當離自心現量相。大慧！受想正受超自心現
X17n0323_p0177a02║量者不然。何以故？有心量故。爾時世尊欲重宣此義，
X17n0323_p0177a03║而說偈言：
X17n0323_p0177a04║諸禪四無量，無色三摩提，一切受想滅，心量彼無有。
X17n0323_p0177a05║須陀槃那果，往來及不還，及與阿羅漢，斯等心惑亂。
X17n0323_p0177a06║禪者禪及緣，斷知見真諦，此則妄想量，若覺得解脫。
X17n0323_p0177a07║三簡四果名相通別，所以辨權實也。言四果，則前
X17n0323_p0177a08║三可知，故但從極示。所謂三種者，標列如經。今言
X17n0323_p0177a09║三中之一，故曰得寂靜一乘道。聲聞非餘，謂非餘
X17n0323_p0177a10║二種權行也。言一乘者，謂三乘之一，非開顯之一。
X17n0323_p0177a11║若密對菩薩，亦得言之。巧方便本願者，即餘二種。
X17n0323_p0177a12║以本願故，示現羅漢。莊嚴佛眷屬者，所謂影響嘉
X17n0323_p0177a13║會是也。於妄想處說得果得禪者，謂於眾生界，俾
X17n0323_p0177a14║其修證，故說示之。雖說得禪，而不住於禪。雖亦隨
X17n0323_p0177a15║心量示現得果，而不住於果。故曰禪者入禪，悉遠
X17n0323_p0177a16║離故。謂禪者即能入之人，入即所入之禪。不生味
X17n0323_p0177a17║著，故悉遠離。以例得果亦應須離，則不同於實行。
X17n0323_p0177a18║既二俱不住，是即超禪。故次示超禪相，令其捨彼
X17n0323_p0177a19║得此。故曰欲超禪等。禪謂四禪，四無量，四無色定，
X17n0323_p0177a20║當離自心現量相。心量既極，則如來禪爾。然則滅
X17n0323_p0177a21║受想定，豈不亦超心量乎。故復揀曰不然。為其猶
X17n0323_p0177a22║有取滅受想者，是亦心量。故須一切悉離。反求超
X17n0323_p0177a23║者離者滅者，皆不可得。圓覺所謂照與照者，同時
X17n0323_p0177a24║寂滅，庶幾得之矣。偈言諸禪四無量等，頌上起禪
X17n0323_p0177b01║相也。言心量彼無有者，彼之一字，深可思之。須陀
X17n0323_p0177b02║槃那果等，頌上所離四果。以大斥之，未免惑亂，是
X17n0323_p0177b03║故須離。禪者禪及緣，即上能入所入，及禪所緣境。
X17n0323_p0177b04║與夫斷苦知集，而見真諦，皆寂滅性中妄想心量。
X17n0323_p0177b05║若覺無所有，則究竟解脫，亦無得而得也。（四）○右
X17n0323_p0177b06║第十三章
X17n0323_p0177b07║復次，大慧！有二種覺，謂觀察覺，及妄想相攝受計著
X17n0323_p0177b08║建立覺。大慧！觀察覺者，謂若覺性自性相選擇，離四
X17n0323_p0177b09║句不可得，是名觀察覺。大慧！彼四句者，謂離一異、俱
X17n0323_p0177b10║不俱、有無非有非無、常無常，是名四句。大慧！此四句
X17n0323_p0177b11║離，是名一切法。大慧！此四句觀察一切法，應當修學。
X17n0323_p0177b12║向言若覺得解脫，是覺道亦大矣。使其相不明，明
X17n0323_p0177b13║之不盡其理，雖欲至解脫得乎？故復明二種覺義，
X17n0323_p0177b14║一往列名。雖若真妄之異，然以結文曰菩薩成就，
X17n0323_p0177b15║則皆大士所觀，而真俗不同。故初覺真諦之覺也，
X17n0323_p0177b16║次覺俗諦之覺也。良以菩薩觀真不捨俗，照俗不
X17n0323_p0177b17║遺真。據其一以行其二，修其二以顯其中。真俗雖
X17n0323_p0177b18║異，而實相符焉，始可曰正觀矣。釋相中言若覺性
X17n0323_p0177b19║自性相者，覺猶觀也。謂以實觀照性自性相，則從
X17n0323_p0177b20║本言之。又曰此四句觀察一切法，則從末言之。合
X17n0323_p0177b21║而為語，即觀一切法之自性。此性本來離相，不可
X17n0323_p0177b22║以一異等四句分別揀擇，故曰選擇離四句不可
X17n0323_p0177b23║得。若曰此性一耶？異邪？俱不俱邪？乃至常無常邪？
X17n0323_p0177b24║是墮四句中，非所以覺性自性。今皆求而叵得，則
X17n0323_p0177c01║離彼四句。故曰彼四句者，謂所離一異等四句也。
X17n0323_p0177c02║此四句者，即能離彼之四句也。又曰此四句離名
X17n0323_p0177c03║一切法者，謂能離亦離，復本稱性，見一切法之自
X17n0323_p0177c04║性。盡理言之，何所不離？何所不即？但如是觀則離。
X17n0323_p0177c05║離者，任運泯合。楞嚴所謂離四句已，此句方名無
X17n0323_p0177c06║戲論法。故知只一切法，凡情緣之，墮四句見。二乘
X17n0323_p0177c07║觀之，但離有等。今從極說，稱性俱離。要之，但有一
X17n0323_p0177c08║豪情念未盡，皆非今覺，故結勸云云。是則此四句
X17n0323_p0177c09║者，乃去境上見塵之具。見塵苟去，復本玅明。一切
X17n0323_p0177c10║諸法，唯一覺性。覺性無性，亦假名爾。（一）
X17n0323_p0177c11║大慧！云何妄想相攝受計著建立覺？謂妄想相攝受
X17n0323_p0177c12║計著堅濕煖動不實妄想相，四大種宗因相譬喻，計
X17n0323_p0177c13║著不實建立而建立，是名妄想相攝受計著建立覺，
X17n0323_p0177c14║是名二種覺相。若菩薩摩訶薩成就此二覺相，人法
X17n0323_p0177c15║無我相，究竟善知方便無所有覺，觀察行地得初地，
X17n0323_p0177c16║入百三昧得差別三昧，見百佛及百菩薩，知前後際
X17n0323_p0177c17║各百劫事，光照百剎土，知上上地相，大願殊勝神力
X17n0323_p0177c18║自在法雲灌頂，當得如來自覺地，善繫心十無盡句
X17n0323_p0177c19║成熟眾生，種種變化光明莊嚴，得自覺聖樂三昧正
X17n0323_p0177c20║受。復次，大慧！菩薩摩訶薩當善四大造色。云何菩薩
X17n0323_p0177c21║善四大造色？大慧！菩薩摩訶薩作是覺，彼真諦者四
X17n0323_p0177c22║大不生，於彼四大不生作如是觀察，觀察已覺名相
X17n0323_p0177c23║妄想分齊，自心現分齊外性非性，是名心現妄想分
X17n0323_p0177c24║齊。謂三界觀彼四大造色性，離四句通淨，離我我所，
X17n0323_p0178a01║如實相自相分段住，無生自相成。
X17n0323_p0178a02║二建立覺者，謂以妄想相攝受，依是建立四大，如
X17n0323_p0178a03║是而覺也（覺義如後明）。夫如前所覺，則一切離相，亦無
X17n0323_p0178a04║世間四大可得，故菩薩為是依四大性堅濕煖動，
X17n0323_p0178a05║立四大種宗因譬等。五分論議雖是不實建立，以
X17n0323_p0178a06║世諦故而建立之，則真俗兩行不相妨礙，真化之
X17n0323_p0178a07║門於是立矣。此其大旨也。而妄想不實等言，皆自
X17n0323_p0178a08║彼得，非菩薩也。若菩薩下結二覺成相，以初覺成
X17n0323_p0178a09║故於人法知無我相，以次覺成故了無我相，不離
X17n0323_p0178a10║人法故曰究竟。善知方便無所有覺者，還即二種
X17n0323_p0178a11║覺觀，歷於行地而後得入。初地凡三昧見佛等皆
X17n0323_p0178a12║百言之，二地以千，三地以萬，竝教道增勝之說。十
X17n0323_p0178a13║無盡句者，如華嚴十地品住初歡喜地有十不可
X17n0323_p0178a14║盡句云云，亦如普賢十行願皆言無盡，以此善繫
X17n0323_p0178a15║其心成熟眾生，亦令得是益相，則菩薩行願至矣。
X17n0323_p0178a16║復次大慧下，追釋四大造色相。向雖略立，言之未
X17n0323_p0178a17║詳，故覆示之。為二：初明能覺觀，則曰菩薩作是覺
X17n0323_p0178a18║等。言彼真諦四大不生者，理也。亦承上觀察覺言
X17n0323_p0178a19║之。然理非無四大，直彰無相，故曰不生。即菩薩作
X17n0323_p0178a20║如是不生觀察，不生而生，是生四大之本，故有四
X17n0323_p0178a21║大名相妄想分齊。謂四大各有名相，即妄想之分
X17n0323_p0178a22║齊。究四大所自起，亦自心現之分齊，謂三界唯心
X17n0323_p0178a23║是也。惟其覺四大無非心現，了外性非性，是即觀
X17n0323_p0178a24║彼四大造色性離。觀性離者，無生四句也。以是四
X17n0323_p0178b01║句，通淨四大，亦即四大圓離四性。由是離我我所，
X17n0323_p0178b02║則一切皆離。離故復本，復本故法法不失自體，故
X17n0323_p0178b03║曰如實相自相分段住。謂如實相，則同相也。自相
X17n0323_p0178b04║分段住，則異相也。性其同異，不相妨礙，即無生自
X17n0323_p0178b05║相。如是而成此能覺之智也。（二）
X17n0323_p0178b06║大慧，彼四大種，云何生造色？謂津潤妄想大種，生內
X17n0323_p0178b07║外水界；堪能妄想大種，生內外火界；飄動妄想大種，
X17n0323_p0178b08║生內外風界；斷截色妄想大種，生內外地界；色及虗
X17n0323_p0178b09║空俱計著邪諦五陰集聚，四大造色生。大慧，識者，因
X17n0323_p0178b10║樂種種跡境界故，餘趣相續。大慧，地等四大及造色
X17n0323_p0178b11║等，有四大緣，非彼四大緣。所以者何？謂性形相處所
X17n0323_p0178b12║作方便，無性大種不生。大慧，性形相處所作方便和
X17n0323_p0178b13║合生，非無形。是故四大造色相，外道妄想非我。
X17n0323_p0178b14║次明所覺法者，復躡上文，徵釋其相。彼四大者，對
X17n0323_p0178b15║真諦而言，則四大為彼，四大亦以真諦為彼。言四
X17n0323_p0178b16║大種生於造色者，即大種為能造，如前堅濕煖動
X17n0323_p0178b17║是也。四大為所造，如後內外水大等，通名為色是
X17n0323_p0178b18║也。若楞嚴則交互而起，如覺明空昧，相待成搖，故
X17n0323_p0178b19║有風輪等（云云）。今各從類造，故以津潤大種，生於水
X17n0323_p0178b20║大等。葢一往文別，理則皆通。夫言造法，莫不因性
X17n0323_p0178b21║而有相，由徵而至著。相因想成，末由種起，所以發
X17n0323_p0178b22║生萬類，本乎一心。所謂津潤堪能飄動斷截者，各
X17n0323_p0178b23║隨四大性分說也。又津潤等，亦可約四分煩惱言
X17n0323_p0178b24║之，頗似有理。故一一皆曰：妄想，想也；大種，種也。此
X17n0323_p0178c01║皆發於徵者也。及其既著，則為內外四大，即眾生
X17n0323_p0178c02║正報為內，依報為外，俱徧一切，而與空俱，故曰色
X17n0323_p0178c03║及虗空俱等。則又兼言空識二大。空者如前，虗空
X17n0323_p0178c04║是色，隨入色種。外道於此，計著邪諦，或計有無，或
X17n0323_p0178c05║起分齊，已如前斥。繼言五陰聚集，四大造色生者，
X17n0323_p0178c06║即由上四大造色，故有五陰。因陰而有六根，識生
X17n0323_p0178c07║其間亦次第然也，故曰識者因樂種種跡。境界謂
X17n0323_p0178c08║六識，樂識塵境出入履歷，故復名跡。惟其識著妄
X17n0323_p0178c09║境，因成幻業。六趣所以相續餘者，謂六趣中以一
X17n0323_p0178c10║為本，他皆名餘。又曰地等四大及造色有四大緣
X17n0323_p0178c11║者，示四大不獨造，必兼於緣而不專在緣，故曰非
X17n0323_p0178c12║彼四大緣。所以者何下，徵釋其義。謂性（津潤等性）、形相
X17n0323_p0178c13║（四大色相），因也；處及所作方便，緣也。若因無生性，雖緣
X17n0323_p0178c14║亦不生，故曰大種不生，則不在緣也。如必由眾緣
X17n0323_p0178c15║和合成形，非無形者，則亦在緣也。既無在無不在，
X17n0323_p0178c16║則本無實性，無性而生，即因緣之義彰矣。而云外
X17n0323_p0178c17║道妄想非我者，此與前計著邪諦之語皆因而斥，
X17n0323_p0178c18║非謂此四大造色相不同外道妄想分別，故曰非
X17n0323_p0178c19║我。或謂是外道之說非我法者，因此一句咸失所
X17n0323_p0178c20║宗。今謂當審理之所在，何必惑文。雖然，如魏譯何？
X17n0323_p0178c21║彼云外道虗妄分別四大及四塵非我法中如此
X17n0323_p0178c22║分別，曰直如上釋亦不相違，況二譯文義不無同
X17n0323_p0178c23║異。故知此文未必盡然，頗關教意，更試詳之。（三）
X17n0323_p0178c24║復次，大慧！當說諸陰自性相。云何諸陰自性相？謂五
X17n0323_p0179a01║陰。云何五？謂色、受、想、行、識。彼四陰非色，謂受、想、行、識。
X17n0323_p0179a02║大慧！色者，四大及造色各各異相。大慧！非無色有四
X17n0323_p0179a03║數如虗空，譬如虗空過數相離於數，而妄想言一虗
X17n0323_p0179a04║空。大慧！如是陰過數相離於數，離性非性，離四句數
X17n0323_p0179a05║相者，愚夫言說所說，非聖賢也。大慧！聖者如幻，種種
X17n0323_p0179a06║色像離異不異施設；又如夢、影、士夫身，離異不異故。
X17n0323_p0179a07║大慧！聖智趣同陰妄想現，是名諸陰自性相。汝當除
X17n0323_p0179a08║滅，滅已說寂靜法，斷一切佛剎諸外道見。大慧！說寂
X17n0323_p0179a09║靜時，法無我見淨，及入不動地；入不動地已，無量三
X17n0323_p0179a10║昧自在，及得意生身，得如幻三昧，通達究竟力明自
X17n0323_p0179a11║在，救攝饒益一切眾生。猶如大地載育眾生，菩薩摩
X17n0323_p0179a12║訶薩普濟眾生亦復如是。
X17n0323_p0179a13║次明五陰自性相。陰本數法，理則非數。故以陰體
X17n0323_p0179a14║本如言之，則聖凡理一，不待捨陰以求實也。文先
X17n0323_p0179a15║言數，謂色非色各有四數，故曰彼四陰非色。又曰
X17n0323_p0179a16║色者，四大及造色各各異相。謂四大不同，通名為
X17n0323_p0179a17║色，則色亦有四也。次言非數者，即色無色皆非數
X17n0323_p0179a18║也。且約無色示之為便，故曰非無色有四。數如虗
X17n0323_p0179a19║空，正言無色四陰本非有四，譬如虗空亦本非一。
X17n0323_p0179a20║過數相離於數者，謂一十百千等數也。過則多少
X17n0323_p0179a21║相待，數與無數猶未離數，離則體自非數。如曰佛
X17n0323_p0179a22║身無為，不墮諸數。又曰無有量，已過量。則無不過，
X17n0323_p0179a23║無不離也。而妄想言一虗空者，豈虗空之謂哉？如
X17n0323_p0179a24║是陰等合也。自陰言之，正當數相。而言過且離者，
X17n0323_p0179b01║約陰體如實，則孰為一？孰為四？所謂陰入本如來
X17n0323_p0179b02║藏，故無苦可捨，尚何數非數之有哉？故曰離性非
X17n0323_p0179b03║性等，則不墮有無及四句，亦猶虗空之非數也。數
X17n0323_p0179b04║相者下，約聖對凡以示離相。謂佛菩薩了陰如幻，
X17n0323_p0179b05║雖現種種色象，而離異不異施設，故不起一異等
X17n0323_p0179b06║見。亦如夢影中現士夫身，其理皆然。由是明之，則
X17n0323_p0179b07║聖以智趣，故離異不異想；凡以妄現，故墮數相而
X17n0323_p0179b08║不覺非數。雖迷悟之異，其陰理同。故曰聖智趣同，
X17n0323_p0179b09║陰妄想現，言其理一也。故結勸云云。是知但除妄
X17n0323_p0179b10║想，即陰體本來寂靜。故說是寂靜法，亦以斷一切
X17n0323_p0179b11║外道見。而言佛剎者，葢示佛魔外道未始不俱。又
X17n0323_p0179b12║曰說寂靜時者，即證理之時，無說之說，不見有法
X17n0323_p0179b13║可得。故見法無我淨，入不動地，無得而得，得無量
X17n0323_p0179b14║三昧等一切法門，普濟羣品，亦如大地之載育矣。
X17n0323_p0179b15║（四）○右第十四章
X17n0323_p0179b16║復次，大慧！諸外道有四種涅槃。云何為四？謂：性自性
X17n0323_p0179b17║非性涅槃，種種相性非性涅槃，自相自性非性覺涅
X17n0323_p0179b18║槃，諸陰自共相相續流注斷涅槃。是名諸外道四種
X17n0323_p0179b19║涅槃，非我所說法。大慧！我所說者，妄想識滅，名為涅
X17n0323_p0179b20║槃。大慧白佛言：世尊！不建立八識耶？佛言：建立。大慧
X17n0323_p0179b21║白佛言：若建立者，云何離意識非七識？佛告大慧：彼
X17n0323_p0179b22║因及彼攀緣故，七識不生。意識者，境界分段計著生，
X17n0323_p0179b23║習氣長養藏識；意俱我我所計著，思惟因緣生，不壞
X17n0323_p0179b24║身相藏識；因攀緣自心現境界，計著心聚生，展轉相
X17n0323_p0179c01║因。譬如海浪，自心現境界風吹，若生若滅亦如是。是
X17n0323_p0179c02║故意識滅，七識亦滅。爾時，世尊欲重宣此義，而說偈
X17n0323_p0179c03║言：
X17n0323_p0179c04║我不涅槃性，所作及與相，妄想爾𦦨識，此滅我涅槃。
X17n0323_p0179c05║彼因彼攀緣，意趣等成身，與因者是心，為識之所依。
X17n0323_p0179c06║如水大流盡，波浪則不起，如是意識滅，種種識不生。
X17n0323_p0179c07║常樂我淨謂之涅槃，無所不極，豈以一道一端而
X17n0323_p0179c08║能盡乎哉？然此以妄想識滅為涅槃，直為對破外
X17n0323_p0179c09║道故也。彼計涅槃有四，謂性、自性、非性等。准後偈
X17n0323_p0179c10║文云性所作，正計作者為涅槃相，謂五陰等相亦
X17n0323_p0179c11║以非性為涅槃，或可反前性等指所無言也。第三
X17n0323_p0179c12║則兼對前二，唯計一能覺想，第四計諸陰相及流
X17n0323_p0179c13║注斷處者，是皆固執我人不離妄識，故佛直以妄
X17n0323_p0179c14║想識滅言之，所以破外顯正也，非謂如來涅槃止
X17n0323_p0179c15║於如此。然言識滅亦何所不至，言近旨遠有見於
X17n0323_p0179c16║此。大慧！意以識滅之言有進有退，進疑八識之不
X17n0323_p0179c17║立，則曰不建立八識邪？退疑七識之不滅，則曰云
X17n0323_p0179c18║何離意識非七識？佛答：亦建立八識，以諸識之本
X17n0323_p0179c19║不可滅故，而非不滅七識，故曰彼因及彼攀緣故
X17n0323_p0179c20║七識不生。謂七識者執我而已，若彼識所因及所
X17n0323_p0179c21║攀緣全在六識，故六識滅則七識亦不生，亦可彼
X17n0323_p0179c22║因在八識、緣在六識，故亦滅亦不滅。意識者下，通
X17n0323_p0179c23║示諸識展轉相因未始不俱，則體一而相異也。不
X17n0323_p0179c24║出有四：一者意識從境界分段計著生，則六識由
X17n0323_p0180a01║六塵而生也。二者意識生時習氣長養藏識，意俱
X17n0323_p0180a02║則六識不離七八識也。三者我我所計著思惟因
X17n0323_p0180a03║緣生，即第七執我所識從思惟彼因及彼緣生，則
X17n0323_p0180a04║又七識不離六識也。四者不壞身相藏識，謂八識
X17n0323_p0180a05║也。因攀緣自心現境界，則是八識。因於六識能緣，
X17n0323_p0180a06║還緣自心所現境界，則六塵也。以計著故而生六
X17n0323_p0180a07║識心聚，謂其能總諸心，故曰心聚。是則八識與六
X17n0323_p0180a08║識宛轉相生，故知諸識實相因依。抑又有本末之
X17n0323_p0180a09║義，謂從本則自八識轉現，自末則近依六識而起，
X17n0323_p0180a10║故曰展轉相因。譬如海浪等者，海以譬八識，浪以
X17n0323_p0180a11║譬六識，以自心所現六塵為境界，風邊吹八識心，
X17n0323_p0180a12║海轉識浪生，故有諸識若生若滅，亦獨依海而有
X17n0323_p0180a13║風，因風而鼓浪，展轉之相其義愈明，故復宗結顯
X17n0323_p0180a14║云云。而不言八識滅者，理而言之，但相因而生，必
X17n0323_p0180a15║相因而滅，雖八識所起亦滅，且從近言，故意識滅
X17n0323_p0180a16║則一切妄想識滅，惟無所因生則無所從滅，此則
X17n0323_p0180a17║如來藏識不生不滅究竟涅槃者也。偈言我不涅
X17n0323_p0180a18║槃性者，正言我不以性等為涅槃，唯以妄想爾炎
X17n0323_p0180a19║識滅為涅槃，爾炎即妄想所知。彼因彼攀緣者，本
X17n0323_p0180a20║言七識由意趣因等成六識身，故六識滅七識隨
X17n0323_p0180a21║滅，自本言之與彼為因者，還本八識心為諸識所
X17n0323_p0180a22║依故，是亦以八識為因也。水大流盡等，重以譬顯，
X17n0323_p0180a23║此意與上反，上以六識滅故七識不生，此以七識
X17n0323_p0180a24║水流盡故六識波浪不起，亦法譬相顯爾。然則水
X17n0323_p0180b01║盡故波浪不生，識滅則涅槃斯現，理之所在宜深
X17n0323_p0180b02║思之。○右第十五章
X17n0323_p0180b03║復次，大慧！今當說妄想自性分別通相。若妄想自性
X17n0323_p0180b04║分別通相善分別，汝及餘菩薩摩訶薩，離妄想到自
X17n0323_p0180b05║覺聖外道通趣，善見覺攝所攝妄想，斷緣起種種相
X17n0323_p0180b06║妄想自性行，不復妄想。大慧！云何妄想自性分別通
X17n0323_p0180b07║相？謂言說妄想、所說事妄想、相妄想、利妄想、自性妄
X17n0323_p0180b08║想、因妄想、見妄想、成妄想、生妄想、不生妄想、相續妄
X17n0323_p0180b09║想、縛不縛妄想，是名妄想自性分別通相。大慧！云何
X17n0323_p0180b10║言說妄想？謂種種妙音歌詠之聲美樂計著，是名言
X17n0323_p0180b11║說妄想。大慧！云何所說事妄想？謂有所說事自性聖
X17n0323_p0180b12║智所知，依彼而生言說妄想，是名所說事妄想。大慧！
X17n0323_p0180b13║云何相妄想？謂即彼所說事如鹿渴想，種種計著而
X17n0323_p0180b14║計著，謂堅濕煖動相一切性妄想，是名相妄想。大慧！
X17n0323_p0180b15║云何利妄想？謂樂種種金銀珍寶，是名利妄想。大慧！
X17n0323_p0180b16║云何自性妄想？謂自性持此如是不異惡見妄想，是
X17n0323_p0180b17║名自性妄想。大慧！云何因妄想？謂若因若緣有無分
X17n0323_p0180b18║別因相生，是名因妄想。大慧！云何見妄想？謂有無一
X17n0323_p0180b19║異俱不俱惡見，外道妄想計著妄想，是名見妄想。大
X17n0323_p0180b20║慧！云何成妄想？謂我我所想成決定論，是名成妄想。
X17n0323_p0180b21║大慧！云何生妄想？謂緣有無性生計著，是名生妄想。
X17n0323_p0180b22║大慧！云何不生妄想？謂一切性本無生，無種因緣生
X17n0323_p0180b23║無因身，是名不生妄想。大慧！云何相續妄想？謂彼俱
X17n0323_p0180b24║相續如金縷，是名相續妄想。大慧！云何縛不縛妄想？
X17n0323_p0180c01║謂縛不縛因緣計著，如士夫方便若縛若解，是名縛
X17n0323_p0180c02║不縛妄想。於此妄想自性分別通相，一切愚夫計著
X17n0323_p0180c03║有無
X17n0323_p0180c04║妄想之機一也。隨所遇境，計則無量。略出十二，特
X17n0323_p0180c05║舉大端。究而言之，無適非妄。知而不惑，貴乎分別。
X17n0323_p0180c06║覺而能斷，分別亦亡。此其大旨也。文先總明分別
X17n0323_p0180c07║益相。言妄想自性者，即三自性之一。一不獨一，三
X17n0323_p0180c08║義具焉。是亦廣上三自性義。若善分別，則不為所
X17n0323_p0180c09║惑。故離妄想，能到自覺聖境界。亦善見彼外道通
X17n0323_p0180c10║趣之極，極於妄想而已。覺攝所攝妄想斷者，如後
X17n0323_p0180c11║所明，雖復種種，總不出一根境妄想。但覺攝所攝
X17n0323_p0180c12║空，則妄想斷。餘緣起等，亦不復生。今以一喻示之。
X17n0323_p0180c13║緣起如大地，妄想如種子。自性所起之行，猶如枝
X17n0323_p0180c14║葉。但絕根本，餘妄自除。曉然可見也。次別列釋文，
X17n0323_p0180c15║凡十二。言所說事自性者，凡所說事，極其所以。自
X17n0323_p0180c16║性唯聖智所知。凡愚不了，但依彼事而生起，說妄
X17n0323_p0180c17║想相。妄想者，即彼所說事上，有如堅濕煖動等相。
X17n0323_p0180c18║愚者以渴鹿想，取相計著，而不知其性本融。例一
X17n0323_p0180c19║切性妄想，計著亦爾。此性即法也。自性妄想，言持
X17n0323_p0180c20║此如是者，持謂執持。即於諸法，起自性定見，執以
X17n0323_p0180c21║為是，謂餘皆非。此則不異惡見，以執性實故也。因
X17n0323_p0180c22║妄想者，謂於因緣有無等法，妄生分別，各有異因
X17n0323_p0180c23║相生，是亦邪妄。見妄想者，不出有無等見，如外道
X17n0323_p0180c24║妄想之所計著。不生妄想者，言一切性本無生，直
X17n0323_p0181a01║謂本無生性，如龜毛兔角。或見有所生，則計無種
X17n0323_p0181a02║因緣生，即無因之身也。相續妄想，謂彼俱相續者，
X17n0323_p0181a03║即心與彼法俱相續而起。如金縷者，按唐譯則曰：
X17n0323_p0181a04║遞相繫屬，如金與線。若以縷為線，是應以金為針。
X17n0323_p0181a05║以二物不獨用故有，如彼俱相續也。縛不縛妄想，
X17n0323_p0181a06║言縛不縛因緣計著者，雖諸本不同，當以今文為
X17n0323_p0181a07║正。以理言之，法本自離，何縛之有？情著成縛，不可
X17n0323_p0181a08║云無。彼於縛不縛因緣，而定見計著故，皆成妄想。
X17n0323_p0181a09║如士夫方便者，獨人以方便作用，若有縛解之異，
X17n0323_p0181a10║此妄想如之。亦可謂雖縛不縛而計著者，如今人
X17n0323_p0181a11║有膠固聲色，而自謂無著，此又妄想之尤者也。餘
X17n0323_p0181a12║可見者略之。通言謂計不出有無，故結云也。（一）
X17n0323_p0181a13║大慧，計著緣起而計著者，種種妄想計著自性，如幻
X17n0323_p0181a14║示現種種之身，凡夫妄想見種種異幻。大慧，幻與種
X17n0323_p0181a15║種，非異、非不異。若異者，幻非種種因；若不異者，幻與
X17n0323_p0181a16║種種無差別而見差別。是故，非異、非不異。是故，大慧，
X17n0323_p0181a17║汝及餘菩薩摩訶薩，如幻、緣起、妄想、自性，異、不異，有、
X17n0323_p0181a18║無，莫計著。爾時，世尊欲重宣此義，而說偈言：
X17n0323_p0181a19║心縛於境界，覺想智隨轉，無所有及勝，平等智慧生。
X17n0323_p0181a20║妄想自性有，於緣起則無，妄想或攝受，緣起非妄想。
X17n0323_p0181a21║種種支分生，如幻則不成，彼相有種種，妄想則不成。
X17n0323_p0181a22║前直分別妄想自性，未明其所計著者，故次明緣
X17n0323_p0181a23║起如幻，所以示妄想之本虗也，故曰計著緣起等。
X17n0323_p0181a24║即幻以譬緣起，種種身以譬妄想。凡愚不了，但見
X17n0323_p0181b01║種種而不知幻，故示之曰幻與種種，非異非不異。
X17n0323_p0181b02║覈示，例前可解。總顯法無自性，於緣起妄想了不
X17n0323_p0181b03║可得，故不應作異不異、有無計著，如文云云。偈初
X17n0323_p0181b04║四句，通約迷悟，述一頌之旨。心縛於境界者，正謂
X17n0323_p0181b05║以心迷故，外境得以縛。如前十二妄想，皆由外境
X17n0323_p0181b06║所縛生，而實外境何縛哉？亦猶為物所轉，以心倒
X17n0323_p0181b07║故轉，物亦未甞轉也。覺想與智，本無二法，以隨境
X17n0323_p0181b08║故，智轉為想。若了法無所有，而及於最勝處者，則
X17n0323_p0181b09║想復轉為智，故曰平等智慧生。即向離妄想，到自
X17n0323_p0181b10║覺聖智是也。妄想自性有下十六句，頌上二種自
X17n0323_p0181b11║性。於中初八句，言妄想緣起互為有無，法不兩立，
X17n0323_p0181b12║故有法有喻。初四句法，謂妄想自性。若有種種，而
X17n0323_p0181b13║緣起應無法可得，亦不待緣起而成妄想。若以妄
X17n0323_p0181b14║想為能攝受，取彼境界成妄想者，則緣起自非妄
X17n0323_p0181b15║想，又何能成於妄想邪？後四句喻，謂如幻人幻作
X17n0323_p0181b16║種種支分，若先已生，則不待幻而後成，猶前初二
X17n0323_p0181b17║句也。若因彼幻相而有種種，則妄想自無種種，故
X17n0323_p0181b18║妄想亦不成。此又反前次二句，顯皆不可得。由是
X17n0323_p0181b19║覈之，若一有一無，則不成二法；若有二自性，自性
X17n0323_p0181b20║則應乖。云何二法離，得成一妄想？求之不可得，所
X17n0323_p0181b21║以無實性。（二）
X17n0323_p0181b22║彼相則是過，皆從心縛生。妄想無所知，於緣起妄想，
X17n0323_p0181b23║此諸妄想性，即是彼緣起。妄想有種種，於緣起妄想，
X17n0323_p0181b24║世諦第一義，第三無因生。妄想說世諦，斷則聖境界，
X17n0323_p0181c01║譬如脩行事，於一種種現。於彼無種種，妄想相如是，
X17n0323_p0181c02║譬如種種翳，妄想眾色現。翳無色非色，緣起不覺然，
X17n0323_p0181c03║譬如鍊真金，遠離諸垢穢。虗空無雲翳，妄想淨亦然，
X17n0323_p0181c04║無有妄想性，及有彼緣起。建立及誹謗，悉由妄想壞，
X17n0323_p0181c05║妄想若無性，而有緣起性。無性而有性，有性無性生，
X17n0323_p0181c06║依因於妄想，而得彼緣起。相名常相隨，而生諸妄想，
X17n0323_p0181c07║究竟不成就，則度諸妄想。然後智清淨，是名第一義。
X17n0323_p0181c08║此下八句復言二者相因而成，又二：初四句正示，
X17n0323_p0181c09║謂彼緣起相則是過者，由心縛故所以成過，心縛
X17n0323_p0181c10║則妄想也。妄想若離，緣起亦無所知，於緣而起妄
X17n0323_p0181c11║想爾。後四句結，即初二句結前次義，後二句結前
X17n0323_p0181c12║初義。由是言之，緣不自緣由妄想而成緣，想不自
X17n0323_p0181c13║想由緣起而生妄想，雖相由藉實，未始前後反顯
X17n0323_p0181c14║各離，則二皆叵得。世諦第一義等，即前二既立，故
X17n0323_p0181c15║邪正之所從出。蓋有因有緣而有因果者，世諦也。
X17n0323_p0181c16║了因緣不可得不生不生者，第一義也。直計無因
X17n0323_p0181c17║生者，外道論也。對前二故，則外道為第三。若是其
X17n0323_p0181c18║與外道類邪？曰：不然。正言佛法唯明二諦，捨此則
X17n0323_p0181c19║外計爾。而後結成三種自性，則曰妄想說世諦等，
X17n0323_p0181c20║謂妄想世諦即前二自性也。此二斷故，則聖境界
X17n0323_p0181c21║成自性也。亦可謂妄想說世諦，異乎佛說之二諦，
X17n0323_p0181c22║則若真若俗無非實諦，依教委明具七二諦（云云）。譬
X17n0323_p0181c23║如修行事下，凡四喻，以次譬三自性。初譬言脩行
X17n0323_p0181c24║事者，如禪有十種一切處，謂青黃赤白等，皆徧一
X17n0323_p0182a01║切，其境本一，以心想故，有種種現，喻妄想如之。但
X17n0323_p0182a02║彼以定力，此以妄成為異爾。種種翳喻緣起者，翳
X17n0323_p0182a03║本無色，妄見色現，故無色非色之實緣起，不覺相
X17n0323_p0182a04║如之。譬如鍊真金等，二喻竝譬成自性也。無彼二
X17n0323_p0182a05║自性故，如金之無垢，空之無翳，故曰妄想淨亦然。
X17n0323_p0182a06║無有妄想性等，覆釋上二性，不唯不當定有，亦乃
X17n0323_p0182a07║不當定無。言定有者墮建立，言定無者墮誹謗，悉
X17n0323_p0182a08║由妄想所以壞也。故次互明各不成就，謂妄想若
X17n0323_p0182a09║無性，而有緣起性，則無性而有性，無性義不成，有
X17n0323_p0182a10║性無性生，有性義不成。亦應反云：緣起若無性，而
X17n0323_p0182a11║有妄想性。例如此覈。又曰：依因於妄想，而得彼緣
X17n0323_p0182a12║起，緣起義不成。相名常相隨，而生諸妄想，妄想亦
X17n0323_p0182a13║不成。宛轉窮覈，皆無實義，故曰究竟不成就。一念
X17n0323_p0182a14║斷時，度諸妄想，則智淨理明矣（三）。
X17n0323_p0182a15║妄想有十二，緣起有六種，自覺知爾𦦨，彼無有差別。
X17n0323_p0182a16║五法為真實，自性有三種，脩行分別此，不越於如如。
X17n0323_p0182a17║眾相及緣起，彼名起妄想，彼諸妄想相，從彼緣起生。
X17n0323_p0182a18║覺慧善觀察，無緣無妄想，成已無有性，云何妄想覺？
X17n0323_p0182a19║彼妄想自性，建立二自性，妄想種種現，清淨聖境界。
X17n0323_p0182a20║妄想如畫色，緣起計妄想，若異妄想者，則依外道論。
X17n0323_p0182a21║妄想說所想，因見和合生，離二妄想者，如是則為成。
X17n0323_p0182a22║初二句，結頌二數，總歸一如。十二如上列。既即妄
X17n0323_p0182a23║想而言緣起，則六數不出六塵，如言說妄想聲也。
X17n0323_p0182a24║相即四大，則色等四塵。餘通諸塵，例之可見。或作
X17n0323_p0182b01║六因釋者，非。自覺知爾𦦨者，還指向智為自覺知。
X17n0323_p0182b02║知彼所知，名為爾𦦨。所知雖復種種，而自覺之智，
X17n0323_p0182b03║則無差別。推此而言，所謂五法三自性，亦皆真實
X17n0323_p0182b04║如。大脩行者，以無分別智，照了諸法，無非一如。故
X17n0323_p0182b05║曰：不越於如。如雖不出如，而名相妄想，不少一法。
X17n0323_p0182b06║則又曰：眾相及緣起等。相即緣起，而言及者，其文
X17n0323_p0182b07║猶略。正言眾相及名，俱為緣起。彼名及相，皆起妄
X17n0323_p0182b08║想。其次二句，即妄想緣起，還互相生。以覺慧觀察，
X17n0323_p0182b09║了無緣想。即上自覺知，及修行者所分別，唯一圓
X17n0323_p0182b10║成實性，逈然獨脫，不與諸妄想合。到此性自無性，
X17n0323_p0182b11║覺亦自亡。故曰：成已無有性，云何妄想覺。是覺與
X17n0323_p0182b12║妄想俱遣，亦可謂結前生後。即後諸句，無非依覺
X17n0323_p0182b13║說妄。則曰：彼妄想自性，建立二自性。謂名相、事相，
X17n0323_p0182b14║二種自性也。而種種妄想，亦不別有，全現聖境界
X17n0323_p0182b15║中。故如畫色，起於本無色象。本無色象者，聖境界
X17n0323_p0182b16║也。而有色象者，妄想也。妄想本於緣起，緣起本無
X17n0323_p0182b17║分別。計緣起而生妄想，其為妄想如是。若異是而
X17n0323_p0182b18║言妄想，則外道論計。故曰：妄想說所想，因見和合
X17n0323_p0182b19║生。即三緣合生，非正教也。離二妄想者，總結二自
X17n0323_p0182b20║性，併名妄想。離則成自性矣。（四）○右第十六章
X17n0323_p0182b21║大慧菩薩摩訶薩復白佛言：世尊！惟願為說自覺聖
X17n0323_p0182b22║智相及一乘。若說自覺聖智相及一乘，我及餘菩薩
X17n0323_p0182b23║善自覺聖智相及一乘，不由於他通達佛法。佛告大
X17n0323_p0182b24║慧：諦聽，諦聽！善思念之！當為汝說。大慧白佛言：唯然
X17n0323_p0182c01║受教。佛告大慧：前聖所知轉相傳授妄想無性，菩薩
X17n0323_p0182c02║摩訶薩獨一靜處自覺觀察，不由於他離見妄想，上
X17n0323_p0182c03║上昇進入如來地，是名自覺聖智相。大慧！云何一乘
X17n0323_p0182c04║相？謂得一乘道覺，我說一乘。云何得一乘道覺？謂攝
X17n0323_p0182c05║所攝妄想，如實處不生妄想，是名一乘覺。大慧！一乘
X17n0323_p0182c06║覺者，非餘外道聲聞緣覺梵天王等之所能得，唯除
X17n0323_p0182c07║如來，以是故說名一乘。
X17n0323_p0182c08║夫三世諸佛得阿耨菩提，自其名言論之，曰法身，
X17n0323_p0182c09║曰菩提，曰涅槃，曰般若，曰解脫，曰智斷二德等。異
X17n0323_p0182c10║名別說，則若法門深廣難及。以理言之，一而已矣。
X17n0323_p0182c11║如此經說自覺聖智及一乘道覺，的論其要，不過
X17n0323_p0182c12║妄想無性。又曰：如實處不生妄想。苟能依而體會，
X17n0323_p0182c13║直下承當，則如來地無上覺道，不遠而復也。且曰
X17n0323_p0182c14║不由於他，通達佛法者，正謂是二法本諸性德故
X17n0323_p0182c15║也。言前聖所知，轉相傳授者，觀此二句，良未易明。
X17n0323_p0182c16║及言所知所授，則曰妄想無性而已。往往今人聞
X17n0323_p0182c17║之，必謂無甚遠理。殊不知佛祖授受之道，有在於
X17n0323_p0182c18║此。雖然，此特示其入處爾。須知妄想無性外，別有
X17n0323_p0182c19║事在，要須自得，非語言所到。故有獨一靜處下，修
X17n0323_p0182c20║進契悟一著，誠知此事不可誣也。不然，談何容易
X17n0323_p0182c21║哉！所謂一乘相者，非智外別有，即彼根境攝所攝
X17n0323_p0182c22║處。當體如實，不生妄想，究竟寂滅，無一絲毫待對
X17n0323_p0182c23║相，是為一乘道覺。如是而已。大慧！一乘覺者下，對
X17n0323_p0182c24║餘凡小等，以簡得否。唯除如來一乘獨悟，餘皆不
X17n0323_p0183a01║得。然有圓頓初心，與佛同趣者，亦得解悟，但文略
X17n0323_p0183a02║爾。（一）
X17n0323_p0183a03║大慧白佛言：世尊！何故說三乘而不說一乘？佛告大
X17n0323_p0183a04║慧：不自般涅槃法故，不說一切聲聞、緣覺一乘；以一
X17n0323_p0183a05║切聲聞、緣覺，如來調伏授寂靜方便而得解脫，非自
X17n0323_p0183a06║己力，是故不說一乘。復次，大慧！煩惱障業習氣不斷
X17n0323_p0183a07║故，不說一切聲聞、緣覺一乘；不覺法無我、不離分段
X17n0323_p0183a08║死故，說三乘。大慧！彼諸一切起煩惱過習氣斷，及覺
X17n0323_p0183a09║法無我。彼一切起煩惱過習氣斷，三昧樂味著非性
X17n0323_p0183a10║無漏界覺，覺已復入出世間上上無漏界，滿足眾具，
X17n0323_p0183a11║當得如來不思議自在法身。爾時，世尊欲重宣此義，
X17n0323_p0183a12║而說偈言：
X17n0323_p0183a13║諸天及梵乘，聲聞緣覺乘，諸佛如來乘，我說此諸乘，
X17n0323_p0183a14║乃至有心轉，諸乘非究竟。若彼心滅盡，無乘及乘者，
X17n0323_p0183a15║無有乘建立，我說為一乘，引導眾生故，分別說諸乘。
X17n0323_p0183a16║解脫有三種，及與法無我，煩惱智慧等，解脫則遠離。
X17n0323_p0183a17║譬如海浮木，常隨波浪轉，聲聞愚亦然，相風所漂蕩。
X17n0323_p0183a18║彼起煩惱滅，餘習煩惱愚，味著三昧樂，安住無漏界。
X17n0323_p0183a19║無有究竟趣，亦復不退還，得諸三昧身，乃至劫不覺。
X17n0323_p0183a20║譬如昏醉人，酒消然後覺，彼覺法亦然，得佛無上身。
X17n0323_p0183a21║次問如來說三不說一乘之意。佛答：以三義故，不
X17n0323_p0183a22║說二乘人。一乘謂不自般涅槃法故，則不能體本
X17n0323_p0183a23║來寂滅，一也。言如來調伏授寂靜方便者，謂其不
X17n0323_p0183a24║了生死本空，必待授調伏法而得解脫，則非出乎
X17n0323_p0183b01║自力，二也。又曰煩惱障業習氣不斷故者，即前文
X17n0323_p0183b02║所謂起煩惱及習，煩惱不斷，三也。惟其不斷習等
X17n0323_p0183b03║煩惱，則無明猶在，不覺菩薩法無我相，則不離分
X17n0323_p0183b04║段生死，故說三乘以導之。彼諸一切下，反以得顯
X17n0323_p0183b05║失，正示得一乘者，其所斷惑等，義皆反上。以煩惱
X17n0323_p0183b06║習斷故，不為無明所醉，了三昧樂，味著非性，故得
X17n0323_p0183b07║無漏界覺。以位言之，凡自分證至究竟如來地，皆
X17n0323_p0183b08║是也。言無漏界，即入法性土，受法性身，乃至上上
X17n0323_p0183b09║無漏界，即究竟寂光，滿足眾具，則二嚴具備也。當
X17n0323_p0183b10║得如來法身，即究竟一乘矣。偈初六句，頌上一乘
X17n0323_p0183b11║非餘，故曰乃至有心轉。意謂若使如來有心可轉，
X17n0323_p0183b12║亦非究竟，況餘乘乎？惟其轉變之極，一切心量滅
X17n0323_p0183b13║盡，無能乘所乘，亦無有乘可建立者，是為一乘。若
X17n0323_p0183b14║望法華，則彼通此局，彼通三乘開顯，此唯究竟佛
X17n0323_p0183b15║界分別。雖爾，一乘無異。引導眾生故者，頌上說三
X17n0323_p0183b16║之文，以三種解脫對一法無我，則大小一三於是
X17n0323_p0183b17║別矣。而言煩惱智慧等，則惑智平等，縛脫不二，其
X17n0323_p0183b18║遠離之解脫乎？譬如海浮木下，喻聲聞人依八識
X17n0323_p0183b19║心海，雖不為五塵所動，而溺三無為坑。以空相亂
X17n0323_p0183b20║意，則猶未離法塵影事，故曰相風所漂蕩。又未能
X17n0323_p0183b21║斷根本無明，故為習煩惱所愚，為是著三昧樂而
X17n0323_p0183b22║無進趣，住無漏界而不退還。至以三昧身窮劫不
X17n0323_p0183b23║覺，故復譬雲：如昏醉人為無明酒困，必待經劫根
X17n0323_p0183b24║轉而得發心，所以酒消然後覺。如大經五佛子發
X17n0323_p0183c01║心，即其事也。此亦教道斥奪之說，未必盡然。彼覺
X17n0323_p0183c02║法亦然者，頌上覺法無我，究竟當得如來法身，故
X17n0323_p0183c03║曰得佛無上身（二）。○右第十七章
X17n0323_p0183c04║楞伽阿䟦多羅寶經卷第二竟
X17n0323_p0183c05║
X17n0323_p0183c06║楞伽阿䟦多羅寶經通義卷第三