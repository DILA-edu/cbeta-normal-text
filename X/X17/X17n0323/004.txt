X17n0323_p0183c07║
X17n0323_p0183c08║
X17n0323_p0183c09║楞伽阿䟦多羅寶經通義卷第四
X17n0323_p0183c10║
X17n0323_p0183c11║楞伽阿䟦多羅寶經卷第三。
X17n0323_p0183c12║一切佛語心品第一之三。
X17n0323_p0183c13║爾時世尊告大慧菩薩摩訶薩言：意生身分別通相，
X17n0323_p0183c14║我今當說。諦聽諦聽，善思念之。大慧白佛言：善哉世
X17n0323_p0183c15║尊！唯然受教。佛告大慧：有三種意生身。云何為三？所
X17n0323_p0183c16║謂三昧樂正受意生身、覺法自性性意生身、種類俱
X17n0323_p0183c17║生無行作意生身。修行者了知初地上上增進相，得
X17n0323_p0183c18║三種身。大慧！云何三昧樂正受意生身？謂第三第四
X17n0323_p0183c19║第五地三昧樂正受故，種種自心寂靜安住，心海起
X17n0323_p0183c20║浪識相不生，知自心現境界性非性，是名三昧樂正
X17n0323_p0183c21║受意生身。大慧！云何覺法自性性意生身？謂第八地
X17n0323_p0183c22║觀察覺了如幻等法，悉無所有身心轉變，得如幻三
X17n0323_p0183c23║昧及餘三昧門，無量相力自在明，如玅華莊嚴迅疾
X17n0323_p0183c24║如意，猶如幻夢水月鏡像，非造非所造如造所造，一
X17n0323_p0184a01║切色種種支分具足莊嚴，隨入一切佛剎大眾，通達
X17n0323_p0184a02║自性法故，是名覺法自性性意生身。大慧！云何種類
X17n0323_p0184a03║俱生無行作意生身？所謂覺一切佛法緣自得樂相，
X17n0323_p0184a04║是名種類俱生無行作意生身。大慧！於彼三種身相
X17n0323_p0184a05║觀察覺了，應當修學。爾時世尊欲重宣此義，而說偈
X17n0323_p0184a06║言：
X17n0323_p0184a07║非我乘大乘，非說亦非字，非諦非解脫，非無有境界。
X17n0323_p0184a08║然乘摩訶衍，三摩提自在，種種意生身，自在華莊嚴。
X17n0323_p0184a09║向以八地無生為得意生之終，今以種類極於佛
X17n0323_p0184a10║地而兼明其始，又與前文喻數互有廣略、名相、通
X17n0323_p0184a11║別之異，蓋上下相顯也。列文言修行者了知初地
X17n0323_p0184a12║上上增進相，即今三種具約十地始終明矣。以覺
X17n0323_p0184a13║法當八地，則種類一種任運增勝。然則十地分分
X17n0323_p0184a14║齊者，多是通位，亦教道說。釋中言三昧樂正受者，
X17n0323_p0184a15║三昧以定性為樂，異乎苦樂等受，故曰正受。以位
X17n0323_p0184a16║則三地以上真空三昧，不言餘地者，略爾。此在菩
X17n0323_p0184a17║薩，故不同三乘為相風所動。種種自心寂靜者，心
X17n0323_p0184a18║無種種，種種自彼，若識自心種種寂靜，故曰安住
X17n0323_p0184a19║心海。以不同凡夫，則六識波浪不起，了一切境界
X17n0323_p0184a20║唯自心現，則知外性非性，即初意生相也。覺法自
X17n0323_p0184a21║性，文釋顯矣。言如幻等法者，謂了一切法如幻，故
X17n0323_p0184a22║無所有，而身心亦幻，故能轉變無礙，是為如幻三
X17n0323_p0184a23║昧。及無量相力自在明者，即三昧所得法門，如玅
X17n0323_p0184a24║華之莊嚴也。其身迅疾如意，如幻夢等之無礙也。
X17n0323_p0184b01║不同四大實造，故曰非造非所造，而非無幻假之
X17n0323_p0184b02║相故，如造所造一切色等。通達自性法故者，即以
X17n0323_p0184b03║如幻為法自性，菩薩通達以建化本，是名覺法自
X17n0323_p0184b04║性義。種類俱生，言覺一切佛法者，前二空幻猶是
X17n0323_p0184b05║二邊，今覺中道，故一切法皆名佛法。佛法非他，故
X17n0323_p0184b06║云自得。自得之樂，樂之至者，故言樂相義。當八地
X17n0323_p0184b07║以上，得一身無量身，三昧普現，如鏡現象，故名種
X17n0323_p0184b08║類俱生。不由作意，名無行作。或以作字綴下，則猶
X17n0323_p0184b09║未免作意，亦從譬為言爾。勸文可知。偈初四句，約
X17n0323_p0184b10║如來自證離相，故皆以非言之。謂如前分別，雖是
X17n0323_p0184b11║大乘，而非我所乘。我所乘者，離諸名相，無證無得，
X17n0323_p0184b12║而亦非無境界可示，故曰非說亦非字等。亦可以
X17n0323_p0184b13║說字等句，用配三軌（云云）。三軌和合，為一大乘，即
X17n0323_p0184b14║初句也。非捨而弗乘之謂，直如向說一乘，性本亡
X17n0323_p0184b15║泯，詎容三種名相乎？然以機緣故，非乘而乘，即後
X17n0323_p0184b16║四句。約果後化用，亦一時中乘摩訶衍三種大乘，
X17n0323_p0184b17║故曰三摩提自在等。文不次第，彰一時爾。如上對
X17n0323_p0184b18║位，約機證入，復自一途，言各有當也。○右第一章
X17n0323_p0184b19║爾時大慧菩薩摩訶薩白佛言：世尊！如世尊說：若男
X17n0323_p0184b20║子女人行五無間業，不入無擇地獄。佛告大慧：諦聽
X17n0323_p0184b21║諦聽！善思念之！當為汝說。大慧白佛言：善哉世尊！唯
X17n0323_p0184b22║然受教。佛告大慧：云何五無間業？所謂殺父母及害
X17n0323_p0184b23║羅漢、破壞眾僧、惡心出佛身血。大慧！云何眾生母？謂
X17n0323_p0184b24║愛更受生貪喜俱，如緣母立無明為父，生入處聚落
X17n0323_p0184c01║斷二根本，名害父母。彼諸使不現如鼠毒發，諸法究
X17n0323_p0184c02║竟斷彼，名害羅漢。云何破僧？謂異相諸陰和合積聚，
X17n0323_p0184c03║究竟斷彼，名為破僧。大慧！不覺外自共相，自心現量
X17n0323_p0184c04║七識身，以三解脫無漏惡想，究竟斷彼七種識佛，名
X17n0323_p0184c05║為惡心出佛身血。若男子女人行此無間事者，名五
X17n0323_p0184c06║無間，亦名無間等（世尊！云何男子女人行五無間業，不入無擇地獄）。
X17n0323_p0184c07║五無間業，逆惡之極也。以報名業，曰五無間。亦作
X17n0323_p0184c08║惡時，以增上心無間故也。如來一時甞縱言之曰：
X17n0323_p0184c09║亦有行五無間業，不入無擇獄者。無擇，猶無間也。
X17n0323_p0184c10║大慧未達，於是乎問。佛答中，先據事列名，次約法
X17n0323_p0184c11║徵釋。名雖從逆，法實惟順。所以言之者，蓋彰法無
X17n0323_p0184c12║定名，理無定說。逆順在心，而不在事。善惡惟實，而
X17n0323_p0184c13║不惟名。亦是以惡假名，而詮至理。其五無間業，皆
X17n0323_p0184c14║解脫相之謂乎？如來說法，雅有深致。大慧請問，理
X17n0323_p0184c15║不徒然。謂愛更受生者，即十二因緣中，現在之愛，
X17n0323_p0184c16║更從受生，而與未來貪喜俱，皆有生義故。如緣之
X17n0323_p0184c17║母立，立亦生義，或恐生字之誤也。愛必先於無明，
X17n0323_p0184c18║故以無明為父。由是貪愛，生六入十二處等聚落。
X17n0323_p0184c19║若斷貪等根本，即害父母義。彼諸使不現，如羅漢
X17n0323_p0184c20║已斷。正使鼠毒發諸法（鼠毒義如別出），如習氣猶在。諸法
X17n0323_p0184c21║之言，謂不染汙無知，凡有種種諸法故也。若究竟
X17n0323_p0184c22║斷彼習使，即害羅漢義。僧者，和合為名。故以斷陰
X17n0323_p0184c23║相和合為破僧。不覺外諸法自共相，是自心現量。
X17n0323_p0184c24║是猶迷八識，而唯存七識。指七識妄覺，為七佛義。
X17n0323_p0185a01║非無漏行，莫之能斷。故以三解脫智，斷彼七識。既
X17n0323_p0185a02║皆曰究竟，須從極說，則不止於小乘。無漏既盡，識
X17n0323_p0185a03║相根本，亦不止於出血義而已。無漏本善，而云惡
X17n0323_p0185a04║想者，亦順事中惡心為言。五無間事，事亦業也。又
X17n0323_p0185a05║曰無間等，謂如是之業，與證實法時無間智等。據
X17n0323_p0185a06║後，則報亦名等，謂其與業等而無異也（一）。
X17n0323_p0185a07║復次大慧！有外無間今當演說，汝及餘菩薩摩訶薩
X17n0323_p0185a08║聞是義已，於未來世不墮愚癡。云何五無間？謂先所
X17n0323_p0185a09║說無間。若行此者，於三解脫一一不得無間等法。除
X17n0323_p0185a10║此已，餘化神力現無間等，謂聲聞化神力、菩薩化神
X17n0323_p0185a11║力、如來化神力。為餘作無間罪者，除疑悔過。為勸發
X17n0323_p0185a12║故，神力變化現無間等，無有一向作無間事。不得無
X17n0323_p0185a13║間等，除覺自心現量，離身財妄想，離我我所攝受，或
X17n0323_p0185a14║時遇善知識解脫餘趣相續妄想。爾時世尊欲重宣
X17n0323_p0185a15║此義，而說偈言：
X17n0323_p0185a16║貪愛名為母，無明則為父，覺境識為佛，諸使為羅漢。
X17n0323_p0185a17║陰集名為僧，無間次第斷，謂是五無間，不入無擇獄。
X17n0323_p0185a18║此下兼明外無間事，有權實、滅不滅、進否之異。夫
X17n0323_p0185a19║外以對內，即指前為內內心也，以實作為外外事
X17n0323_p0185a20║也。若聞外無間事，業報不差，則不墮邪見，亦不惑
X17n0323_p0185a21║於向說，故曰不墮愚癡。先所說者，謂餘時所說事
X17n0323_p0185a22║中無間也。行於外者不得於內，得於內者能除於
X17n0323_p0185a23║外，故曰若行此者等。謂若實行是外無間業，則不
X17n0323_p0185a24║得三解脫中無間道等法，亦猶行於內者不得外
X17n0323_p0185b01║報，特逆順反覆爾。除此已者，起後權行也。謂佛菩
X17n0323_p0185b02║薩示現無間，權必引實，葢權行者易轉，實作者難
X17n0323_p0185b03║除，故示為易轉之迹，令其除疑悔過而發心也。然
X17n0323_p0185b04║則彼實行者如蒙引發，其無間業果得滅否？曰：但
X17n0323_p0185b05║恐疑不實除，過不實悔，苟能之也，孰曰不然？然未
X17n0323_p0185b06║有實作是業而幸免其報者，故曰無有一向作無
X17n0323_p0185b07║間事等。則又以因果不失，正其邪見也。一向之言，
X17n0323_p0185b08║則業之定者。除後不定，則非一向。所以不定者三。
X17n0323_p0185b09║故曰：除覺自心現量，則了起滅唯心者，一也。離身
X17n0323_p0185b10║財妄想等，則內不見身，外不見財等妄想。離我我
X17n0323_p0185b11║所攝受，達造逆緣空者，二也。或時遇善知識，則勸
X17n0323_p0185b12║發開導之力，使其不續餘趣妄想報，三也。捨是三
X17n0323_p0185b13║者，未見其有能滅，則業之定矣。抑從業有輕重，則
X17n0323_p0185b14║逆惡定也，餘業不定也。若納心說，無論輕重，但得
X17n0323_p0185b15║其理，則定可使不定。不得其理，雖不定，猶定餘業。
X17n0323_p0185b16║准之，惡之業理，不可槩論，亦大約如是爾。偈言覺
X17n0323_p0185b17║境識為佛者，謂能覺境者識也。以識為佛，斷以無
X17n0323_p0185b18║漏，即害佛義。無間次第斷者，謂貪愛等，必由無間
X17n0323_p0185b19║道故能斷，亦以斷故而得無間。斷必一時，而言次
X17n0323_p0185b20║第者，亦從事云爾（二）。○右第二草
X17n0323_p0185b21║爾時大慧菩薩復白佛言：世尊！惟願為說佛之知覺。
X17n0323_p0185b22║世尊！何等是佛之知覺？佛告大慧：覺人法無我，了知
X17n0323_p0185b23║二障，離二種死，斷二煩惱，是名佛之知覺。聲聞緣覺
X17n0323_p0185b24║得此法者，亦名為佛。以是因緣故，我說一乘。爾時世
X17n0323_p0185c01║尊欲重宣此義，而說偈言：
X17n0323_p0185c02║善知二無我，二障煩惱斷，永離二種死，是名佛知覺。
X17n0323_p0185c03║向言一乘覺道，其說猶略。而未甞言所覺知者何
X17n0323_p0185c04║法，所斷離者何妄，所證得者何理。故於是請說佛
X17n0323_p0185c05║之知覺。佛答以覺二無我是為覺，了知二障是為
X17n0323_p0185c06║知。惟其覺人法無我，故離分段變易二種死。知二
X17n0323_p0185c07║障本空，故二煩惱斷。是則二障即二煩惱。別則煩
X17n0323_p0185c08║惱及智名二障，見思無明等名二煩惱。名雖通別，
X17n0323_p0185c09║體實不異。若作三法相釋，即覺人法無我者，是無
X17n0323_p0185c10║業道。以有我必有業，故知二障。斷二煩惱，是無煩
X17n0323_p0185c11║惱道。離二種死，是無苦道。既三道究竟離，則三德
X17n0323_p0185c12║究竟顯。而不言三德者，但言所離，則所證可知。亦
X17n0323_p0185c13║彰無證而證，得而無得。此則一乘覺道，唯在於佛。
X17n0323_p0185c14║如前章所云，而曰聲聞緣覺得此法者，亦名為佛。
X17n0323_p0185c15║此復與進縱之之言也。意謂彼二乘者，若得此法，
X17n0323_p0185c16║亦可名佛。推此而言，至於六道凡外，使得此法，亦
X17n0323_p0185c17║本不異。惟其小志狹劣，於人法無我等，有不能盡。
X17n0323_p0185c18║故曰以是因緣故，我說一乘，唯佛獨得。此文與大
X17n0323_p0185c19║論云諸法實相，三乘皆得，言同而旨別也（云云）。抑
X17n0323_p0185c20║所以與之，恐二乘之自鄙也。所以奪之，恐上慢之
X17n0323_p0185c21║將濫也。一往雖爾，有得不得。究竟而言，無得不得。
X17n0323_p0185c22║○右第三章
X17n0323_p0185c23║爾時大慧菩薩白佛言：世尊！何故世尊於大眾中唱
X17n0323_p0185c24║如是言：我是過去一切佛及種種受生。我爾時作曼
X17n0323_p0186a01║陀轉輪聖王、六牙大象及鸚鵡鳥、釋提桓因、善眼仙
X17n0323_p0186a02║人，如是等百千生經說。佛告大慧：以四等故，如來、應
X17n0323_p0186a03║供、等正覺於大眾中唱如是言：我爾時作拘留孫、拘
X17n0323_p0186a04║那含牟尼、迦葉佛。云何四等？謂字等、語等、法等、身等，
X17n0323_p0186a05║是名四等。以四種等故，如來、應供、等正覺於大眾中
X17n0323_p0186a06║唱如是言：云何字等？若字稱我為佛，彼字亦稱一切
X17n0323_p0186a07║諸佛，彼字自性無有差別，是名字等。云何語等？謂我
X17n0323_p0186a08║六十四種梵音言語相生，彼諸如來、應供、等正覺亦
X17n0323_p0186a09║如是六十四種梵音言語相生，無增無減無有差別。
X17n0323_p0186a10║迦陵頻伽！梵音聲性云何身等？謂我與諸佛法身及
X17n0323_p0186a11║色身相好無有差別，除為調伏彼彼諸趣差別眾生
X17n0323_p0186a12║故，示現種種差別色身，是名身等。云何法等？謂我及
X17n0323_p0186a13║彼佛得三十七菩提分法，略說佛法無障礙智，是名
X17n0323_p0186a14║四等。是故如來、應供、等正覺於大眾中唱如是言。爾
X17n0323_p0186a15║時世尊欲重宣此義，而說偈言：
X17n0323_p0186a16║迦葉拘留孫，拘那含是我，以此四種等，我為佛子說。
X17n0323_p0186a17║三世如來無不皆同，以其理極也。其理極故，事無
X17n0323_p0186a18║不等。故曰我是一切過去佛，又曰受種種異生者。
X17n0323_p0186a19║夫既曰佛矣，則合名言身說一切皆同，而又異其
X17n0323_p0186a20║形生，何也？大慧所以持兩端為問，佛直告以四等
X17n0323_p0186a21║之說，謂字等、語等、法等、身等。等猶同也。是以其事
X17n0323_p0186a22║同示夫理同，所以酬上我是過去諸佛之問。又曰
X17n0323_p0186a23║除為調伏彼彼諸趣差別眾生故，如前百千生經
X17n0323_p0186a24║所說者，所以酬上異生之問。然猶有等之等，非所
X17n0323_p0186b01║以盡等。惟其不等之等，則無往而不等。雖為機緣
X17n0323_p0186b02║設迹或殊，會其歸趣亦一而已。所謂以世諦故說
X17n0323_p0186b03║有三世，非謂菩提有去來今。故餘本以四等為密
X17n0323_p0186b04║意，以其在彼而不在此也。而古師立四種意趣、平
X17n0323_p0186b05║等意趣，此其一也。由是明之，不至極果則已，至極
X17n0323_p0186b06║則無不皆等。言六十四種梵音者，如密跡力士經
X17n0323_p0186b07║說（云云）。法身色身無有差別者，謂佛佛皆有生法
X17n0323_p0186b08║二身，所以等也。抑法報常同，應身則隨緣不定。雖
X17n0323_p0186b09║復不定，三身體一，故亦無別。餘文可知。而言佛法
X17n0323_p0186b10║無障礙智者，謂得是四等，則於一切佛法無所障
X17n0323_p0186b11║礙，亦不迷於如來化迹同異也（一）。
X17n0323_p0186b12║大慧復白佛言：如世尊所說：我從某夜得最正覺，乃
X17n0323_p0186b13║至某夜入般涅槃，於其中間乃至不說一字，亦不已
X17n0323_p0186b14║說、當說，不說是佛說。世尊，如來應供等正覺，何因說
X17n0323_p0186b15║言不說是佛說？佛告大慧：我因二法故，作如是說。云
X17n0323_p0186b16║何二法？謂緣自得法，及本住法，是名二法。因此二法
X17n0323_p0186b17║故，我如是說。云何緣自得法？若彼如來所得，我亦得
X17n0323_p0186b18║之，無增無減；緣自得法，究竟境界，離言說妄想，離字
X17n0323_p0186b19║二趣。云何本住法？謂古先聖道，如金銀等性，法界常
X17n0323_p0186b20║住；若如來出世、若不出世，法界常住，如趣彼城道。譬
X17n0323_p0186b21║如士夫行曠野中，見向古城平坦正道，即隨入城受
X17n0323_p0186b22║如意樂。大慧，於意云何？彼作是道及城中種種樂耶？
X17n0323_p0186b23║答言：不也。佛告大慧：我及過去一切諸佛，法界常住，
X17n0323_p0186b24║亦復如是。是故說言：我從某夜得最正覺，乃至某夜
X17n0323_p0186c01║入般涅槃，於其中間不說一字，亦不已說、當說。爾時，
X17n0323_p0186c02║世尊欲重宣此義，而說偈言：
X17n0323_p0186c03║我某夜成道，至某夜涅槃，於此二中間，我都無所說。
X17n0323_p0186c04║緣自得法住，故我作是說，彼佛及與我，悉無有差別。
X17n0323_p0186c05║夫如向示，猶涉言迹，非所以亡言泯迹之為等也。
X17n0323_p0186c06║故大慧復問始終不說一字之義，以謂不說之說，
X17n0323_p0186c07║是如來說，意發如來不言之玅，顯今究竟至等之
X17n0323_p0186c08║談，如文云云。佛答則曰：我因二法故，作如是說。謂
X17n0323_p0186c09║緣自得法，則證極之名；及本住法，則性德之稱。證
X17n0323_p0186c10║極則性德也，性德則證極也，理一而已矣。夫惟證
X17n0323_p0186c11║極，則無彼無此，體無增減，故曰彼如來所得，我亦
X17n0323_p0186c12║得之。以究極故，其性亡離，故離言說文字能說所
X17n0323_p0186c13║說之二趣。不唯自證之玅，言所不及，縱種種言之，
X17n0323_p0186c14║亦所不解。如人食蜜，雖甜可說，而所以甜，則不可
X17n0323_p0186c15║說。如魚在水，雖冷煖可知，而所以冷煖，唯自知可
X17n0323_p0186c16║也。惟彼彼各證，如兩鏡相照，直示之而已者，為得
X17n0323_p0186c17║之矣。夫惟性德，則天然本有，非造作所成。故曰：謂
X17n0323_p0186c18║古先聖道，即先佛本所住法法也。如金銀等性，譬
X17n0323_p0186c19║也。本自堅剛，非銷鍊所得，故法界常住。若如來出
X17n0323_p0186c20║世等，合也。所謂有佛無佛，性相常然。尚不得而加
X17n0323_p0186c21║損，況得而說示乎？法界常住，凡兩言之。一則從事，
X17n0323_p0186c22║一則從理。此譬合所以異也。又曰：如趣彼城道等，
X17n0323_p0186c23║則又兼譬二法，歸乎一致。所謂古城平坦正道，則
X17n0323_p0186c24║本住法也。士夫行之而至者，緣自得法也。惟其本
X17n0323_p0187a01║有正道，故得隨之而入。入已安之，皆非外物。故曰：
X17n0323_p0187a02║彼作是道等耶？答言：不也。謂其皆固有，故非造作
X17n0323_p0187a03║成。以譬二法本有之性，非言說所及。所以五十年
X17n0323_p0187a04║中，一大藏教，不說一字者，非曰不說，說所不到也。
X17n0323_p0187a05║是亦遣言非言，則無言無迹。三世諸佛，理歸一揆。
X17n0323_p0187a06║亦無等無不等，所以為至等也。偈頌可知（二）。○右
X17n0323_p0187a07║第四章
X17n0323_p0187a08║爾時大慧菩薩復請世尊：惟願為說一切法有無有
X17n0323_p0187a09║相，令我及餘菩薩摩訶薩離有無有相，疾得阿耨多
X17n0323_p0187a10║羅三藐三菩提。佛告大慧：諦聽諦聽！善思念之！當為
X17n0323_p0187a11║汝說。大慧白佛言：善哉世尊！唯然受教。佛告大慧：此
X17n0323_p0187a12║世間依有二種，謂依有及無，墮性非性，欲見不離離
X17n0323_p0187a13║相。大慧！云何世間依有？謂有世間因緣生非不有，從
X17n0323_p0187a14║有生非無有生。大慧！彼如是說者，是說世間無因。大
X17n0323_p0187a15║慧！云何世間依無？謂受貪恚癡性已，然後妄想計著
X17n0323_p0187a16║貪恚癡性非性。大慧！若不取有性者，性相寂靜故，謂
X17n0323_p0187a17║諸如來聲聞緣覺，不取貪恚癡性為有為無。
X17n0323_p0187a18║有無有見者，凡外偏計也。離有無相者，佛法正宗
X17n0323_p0187a19║也。苟不辨其偏，何以知其正？故大慧請說有無有
X17n0323_p0187a20║相，意則離彼偏見而達乎正道也。於中先示二種
X17n0323_p0187a21║依義，則曰世間依有，二種等凡。凡夫情見未甞獨
X17n0323_p0187a22║立，不依於有則著於無，所指有無是所依境，不唯
X17n0323_p0187a23║依之而已，而又墮性非性欲見。欲謂樂欲，其見必
X17n0323_p0187a24║偏，本不能離而作離想，是謂不離離相，亦猶前文
X17n0323_p0187b01║不出出覺是也。云何世間下，徵釋也。謂依有者，計
X17n0323_p0187b02║有世間因緣生，是生與所生皆有，仍遮其非曰非
X17n0323_p0187b03║不有。從有生，正言所生世間是有也。非無有生，言
X17n0323_p0187b04║能生因緣是有也。故佛折之曰無因論，蓋世間有
X17n0323_p0187b05║無必相因故。如彼計有從有生，則有為無所因，無
X17n0323_p0187b06║因之有則邪見已。其計無者，謂先受貪恚癡性已，
X17n0323_p0187b07║而後妄計其性非性，非性則無也。佛折之曰若不
X17n0323_p0187b08║取有性等，意謂先有所受後有所非，是猶有取非
X17n0323_p0187b09║不取也。若不取者，則其性相本來寂靜，如諸如來
X17n0323_p0187b10║等不取貪恚癡性為有為無，則不取有無於其間，
X17n0323_p0187b11║始可謂不取。然則二乘本求斷破，而此同如來不
X17n0323_p0187b12║取者，所以蜜喻彼意，亦令其勿取爾。（一）
X17n0323_p0187b13║大慧！此中何等為壞者？大慧白佛言：世尊！若彼取貪
X17n0323_p0187b14║恚癡性，後不復取。佛告大慧：善哉！善哉！汝如是解。大
X17n0323_p0187b15║慧！非但貪恚癡性非性為壞者，於聲聞緣覺及佛亦
X17n0323_p0187b16║是壞者。所以者何？謂內外不可得故，煩惱性異不異
X17n0323_p0187b17║故。大慧！貪恚癡若內若外不可得，貪恚癡性無身故
X17n0323_p0187b18║無取故，非佛聲聞緣覺是壞者，佛聲聞緣覺自性解
X17n0323_p0187b19║脫故，縛與縛因非性故。大慧！若有縛者應有縛，是縛
X17n0323_p0187b20║因故。大慧！如是說壞者，是名無有相。
X17n0323_p0187b21║如來將復計其非說，因問此有無取不取之間，何
X17n0323_p0187b22║等為壞滅者。大慧答以如彼次說，以不取為非性，
X17n0323_p0187b23║是即壞義。佛印其說，而有與奪抑縱之論。所以印
X17n0323_p0187b24║者，與其言次說之當也。所以奪者，以其不取之說
X17n0323_p0187c01║濫故。若直以不取為壞者，雖佛亦不取，抑何以異
X17n0323_p0187c02║焉？故曰非但貪恚癡性非性為壞等。所以者何下，
X17n0323_p0187c03║正揀異相。一往不取之言同，而其所以異，故曰內
X17n0323_p0187c04║外不可得故等。謂佛能了知貪恚癡等諸煩惱性，
X17n0323_p0187c05║於內外法非異不異，則其性本虗，故無實身可得。
X17n0323_p0187c06║如是不取，則不同彼定有壞者。故覆結示曰：非佛
X17n0323_p0187c07║聲聞緣覺是壞者，以其本來自性解脫故。無脫則
X17n0323_p0187c08║無縛，故縛與縛因非性，則皆不可得。若彼於貪恚
X17n0323_p0187c09║癡性，先受而後不取，則已有所縛，故曰若有縛者
X17n0323_p0187c10║等。謂縛是其果，果必有因，是應指貪等為因。有縛
X17n0323_p0187c11║必有壞，則曰如是說壞者，是名無有相。是必斷滅，
X17n0323_p0187c12║墮於空見而為壞爾。斥失如後（二）。
X17n0323_p0187c13║大慧！因是故，我說寧取人見如須彌山，不起無所有
X17n0323_p0187c14║增上慢空見。大慧！無所有增上慢者，是名為壞。墮自
X17n0323_p0187c15║共相見希望，不知自心現量，見外性無常，剎那展轉
X17n0323_p0187c16║壞，陰界入相續流注變滅，離文字相妄相，是名為壞
X17n0323_p0187c17║者。爾時，世尊欲重宣此義，而說偈言：
X17n0323_p0187c18║有無是二邊，乃至心境界，淨除彼境界，平等心寂滅。
X17n0323_p0187c19║無取境界性，滅非無所有，有事悉如如，如賢聖境界。
X17n0323_p0187c20║無種而有生，生已而復滅，因緣有非有，不住我教法。
X17n0323_p0187c21║非外道非佛，非我亦非餘，因緣所集起，云何而得無？
X17n0323_p0187c22║誰集因緣有，而復說言無？邪見論生法，妄想計有無。
X17n0323_p0187c23║若知無所生，亦復無所滅，觀此悉空寂，有無二俱離。
X17n0323_p0187c24║既正其失，於是極言以貶之曰：寧取人見，如須彌
X17n0323_p0188a01║山等。是以其至大，況其至小。則空見之失，甚於人
X17n0323_p0188a02║見。葢人見者，其惡有止。若增上慢空見，則無法不
X17n0323_p0188a03║棄，是所謂壞滅者也。言增上慢者，凡執有一法以
X17n0323_p0188a04║為增上，成見慢者皆是。所謂未得謂得，未證謂證，
X17n0323_p0188a05║即其人也。墮自共相見希望者，此本著有。而以斥
X17n0323_p0188a06║空見者，葢唯一機故。惟其不能忘有，則必滅有以
X17n0323_p0188a07║為無故。不知自心現量，見外性無常，以為壞滅反
X17n0323_p0188a08║顯。若覺自心究竟不著者，則空有兩亡矣。又曰：離
X17n0323_p0188a09║文字妄想者，是亦著文字相故。必求離相，所以為
X17n0323_p0188a10║失。若達文字性離，即是解脫，則亦何離之有。是文
X17n0323_p0188a11║字相，亦本無定性也。偈言有無是二邊者，頌上所
X17n0323_p0188a12║依有無，則二邊而已。極其至處，本唯一心。所謂自
X17n0323_p0188a13║心現量境界也。夫二邊之與一心，本不相遠。但淨
X17n0323_p0188a14║除彼二見妄想，則心境平等。不見一法可得，則寂
X17n0323_p0188a15║滅矣。無取境界性者，頌上不取之義。惟其不取彼
X17n0323_p0188a16║境界性，故雖滅而非無，雖有而非異。故曰有事悉
X17n0323_p0188a17║如如。所謂如賢聖境界者，如是而已。無種而有生
X17n0323_p0188a18║等，追頌上二種依義。不出依世間因緣，計有計無，
X17n0323_p0188a19║仍以正教非之。故曰不住我教法。凡我所謂生法
X17n0323_p0188a20║者，非佛非外道所作，亦非神我及餘異因所造。乃
X17n0323_p0188a21║由正因緣和合生。故曰因緣所集起等。然自其所
X17n0323_p0188a22║起言之，不得謂之無。求其集之者不可得，則既本
X17n0323_p0188a23║無矣。豈更破有言無邪。故知邪計有無，皆為妄想。
X17n0323_p0188a24║若達生無所生，滅無所滅。自然妙契空寂，不墮有
X17n0323_p0188b01║無。即正酬所請也。（三）○右第五章
X17n0323_p0188b02║爾時大慧菩薩復白佛言：世尊！惟願為我及諸菩薩
X17n0323_p0188b03║說宗通相。若善分別宗通相者，我及諸菩薩通達是
X17n0323_p0188b04║相。通達是相已，速成阿耨多羅三藐三菩提，不隨覺
X17n0323_p0188b05║想及眾魔外道。佛告大慧：諦聽，諦聽！善思念之！當為
X17n0323_p0188b06║汝說。大慧白佛言：唯然受教。佛告大慧：一切聲聞、緣
X17n0323_p0188b07║覺、菩薩有二種通相，謂宗通及說通。大慧！宗通者，謂
X17n0323_p0188b08║緣自得勝進相，遠離言說文字妄想，趣無漏界自覺
X17n0323_p0188b09║地自相，遠離一切虗妄覺想，降伏一切外道眾魔，緣
X17n0323_p0188b10║自覺趣光明輝發，是名宗通相。云何說通相？謂說九
X17n0323_p0188b11║部種種教法，離異不異有無等相，以巧方便隨順眾
X17n0323_p0188b12║生，如應說法令得度脫，是名說通相。大慧！汝及餘菩
X17n0323_p0188b13║薩應當修學。爾時世尊欲重宣此義，而說偈言：
X17n0323_p0188b14║宗及說通相，緣自與教法，善見善分別，不隨諸覺想。
X17n0323_p0188b15║非有真實性，如愚夫妄想，云何起妄想？非性為解脫。
X17n0323_p0188b16║觀察諸有為，生滅等相續，增長於二見，顛倒無所知。
X17n0323_p0188b17║一是為真諦，無罪為涅槃，觀察世妄想，如幻夢芭蕉。
X17n0323_p0188b18║雖有貪恚癡，而實無有人，從愛生諸陰，有皆如幻夢。
X17n0323_p0188b19║欲善化道，必宗說兼通，方能誘物而至於道。葢宗
X17n0323_p0188b20║者道之本，說者教之表。宗所以明趣，趣不明則失
X17n0323_p0188b21║其所歸。教所以言理，理或昧則瞢其所入。故宗通
X17n0323_p0188b22║說不通，理雖精而必壅。說通宗不通，言雖辯而非
X17n0323_p0188b23║要。抑說苟不通，則宗為未至。宗苟不通，則說為未
X17n0323_p0188b24║明。是二者實相濟為道，其為定慧之形容，解行之
X17n0323_p0188c01║標準矣。大慧請說宗通相，而不及說者，舉其要也。
X17n0323_p0188c02║宗通則說在其中矣。答中兼言者，必二而後備也。
X17n0323_p0188c03║宗通有三，曰極，曰次，曰又。其次文言緣自得勝進
X17n0323_p0188c04║相，遠離言說文字妄想者，對後趣無漏界覺。而又
X17n0323_p0188c05║曰勝進相，即如是如來所證法。如文殊普賢諸大
X17n0323_p0188c06║士，深入如來境界者，則宗通之至極者也。言趣無
X17n0323_p0188c07║漏界自覺地自相等，即悟住地菩薩所證法門。如
X17n0323_p0188c08║華嚴善財，於諸知識，得種種法門，助其次也。又曰
X17n0323_p0188c09║緣自覺趣光明輝發者，謂除上八極果法，凡能發
X17n0323_p0188c10║悟自己光明，輝輝古今。如從上諸祖，傳宗明道者，
X17n0323_p0188c11║則又其次也。三者雖異，率皆自得自覺。而遠離有
X17n0323_p0188c12║深淺，降伏有能否，及須不須，此皆宗通之相。乃知
X17n0323_p0188c13║此事，誠未易言。今人於此，未少有所得。自謂宗通
X17n0323_p0188c14║者，誤矣，抑欺也。說通者，此既依教，不必分異。然亦
X17n0323_p0188c15║非無淺深。謂說九部，即十二分教。除因緣譬喻論
X17n0323_p0188c16║議之三，猶兼小故。則大唯九部，亦有通別進否（云
X17n0323_p0188c17║云）。以是教法導利機緣，仍須離異不異等。謂於自
X17n0323_p0188c18║行離四執已，方可隨宜為他四說。所謂善別法相，
X17n0323_p0188c19║於第一義而不動者，始曰可矣。不然，亦難哉。偈初
X17n0323_p0188c20║三句，茲約宗說通相對說間言之。不隨諸覺想等，
X17n0323_p0188c21║謂得二通相者，則不隨外道之覺想，及愚夫實性
X17n0323_p0188c22║之妄想也。云何起妄想者，因上徵釋所起覺想。謂
X17n0323_p0188c23║或以非性為解脫，或於有為起二見，或以一是為
X17n0323_p0188c24║真諦，或以無罪為涅槃。如後涅槃見中出其相，然
X17n0323_p0189a01║皆顛倒無知之見故。以今宗趣，觀彼妄想，如幻夢
X17n0323_p0189a02║芭蕉，則不隨可知。雖有貪恚癡等，覆釋如幻之義。
X17n0323_p0189a03║謂雖有三毒，而無其人。明無能起，則無所起。又能
X17n0323_p0189a04║生愛等既幻，則所生陰有亦然。二者交明，如幻益
X17n0323_p0189a05║顯。○右第六章
X17n0323_p0189a06║爾時，大慧菩薩白佛言：世尊！惟願為說不實妄想相，
X17n0323_p0189a07║不實妄想云何而生？說何等法名不實妄想？於何等
X17n0323_p0189a08║法中不實妄想？佛告大慧：善哉！善哉！能問如來如是
X17n0323_p0189a09║之義，多所饒益，多所安樂，哀憫世間一切天人。諦聽！
X17n0323_p0189a10║諦聽！善思念之，當為汝說。大慧白佛言：善哉！世尊！唯
X17n0323_p0189a11║然受教。佛告大慧：種種義、種種不實妄想，計著妄想
X17n0323_p0189a12║生。大慧！攝所攝計著，不知自心現量，及墮有無見，增
X17n0323_p0189a13║長外道見妄想習氣，計著外種種義，心心數妄想，計
X17n0323_p0189a14║著我我所生。大慧白佛言：世尊！若種種義、種種不實
X17n0323_p0189a15║妄想，計著妄想生；攝所攝計著，不知自心現量，及墮
X17n0323_p0189a16║有無見，增長外道見妄想習氣，計著外種種義，心心
X17n0323_p0189a17║數妄想我我所計著生。世尊！若如是外種種義相，墮
X17n0323_p0189a18║有無相，離性非性，離見相。世尊！第一義亦如是，離量
X17n0323_p0189a19║根分譬因相。世尊！何故一處妄想不實義，種種性計
X17n0323_p0189a20║著妄想生，非計著第一義處相妄想生？將無世尊說
X17n0323_p0189a21║邪因論耶？說一生一不生？佛告大慧：非妄想一生一
X17n0323_p0189a22║不生。所以者何？謂有無妄想不生故，外現性非性，覺
X17n0323_p0189a23║自心現量妄想不生。大慧！我說餘愚夫自心種種妄
X17n0323_p0189a24║想相故，事業在前，種種妄想性相計著生。
X17n0323_p0189b01║窮妄想者，必極其致。示真性者，必盡其源。葢盡其
X17n0323_p0189b02║源，則真性自明。極其致，則妄想何有。故大慧請說
X17n0323_p0189b03║不實妄想相，凡致三問。一問妄想云何生，二問何
X17n0323_p0189b04║法名妄想，三問於何而妄想。佛以次答釋。初答言
X17n0323_p0189b05║種種義者，凡外法有種種相義，皆妄想因之而生，
X17n0323_p0189b06║故有種種不實妄想計著生。知其生，則知所以滅
X17n0323_p0189b07║也。次答言攝所攝計著者，謂於根境計著，而不知
X17n0323_p0189b08║是自心現量，及於心外墮有無見，依是增長諸外
X17n0323_p0189b09║道見，皆妄想法。知其法，則知所以妄也。後答言妄
X17n0323_p0189b10║想習氣等者，即上所因是其處也。又曰心心數妄
X17n0323_p0189b11║想計著我我所生者，即我我所是其處也。知其處，
X17n0323_p0189b12║則知所以起妄之本。處既不實，妄即滅矣。大慧曰
X17n0323_p0189b13║佛言下，復疊領上義，以生後問。意謂若於外種種
X17n0323_p0189b14║義墮有無相者，及而言之，有墮則有離，亦應離性
X17n0323_p0189b15║非性有無相及離諸見相，是亦知其墮，則知所以
X17n0323_p0189b16║離也。因復例第一義既離根量等一切相，亦應有
X17n0323_p0189b17║離則有墮，故結問云何故一處妄想等。言一處妄
X17n0323_p0189b18║想則不容有二生，使無二生，何以於二義有生有
X17n0323_p0189b19║不生耶？答中先遮所難，次徵釋。所以生不生者，謂
X17n0323_p0189b20║處本無二，但覺則不生，愚者謂生，故曰有無妄想
X17n0323_p0189b21║不生故等。文對下愚夫，則此為覺者，以了有無妄
X17n0323_p0189b22║想不生故，於外現性非性有無之境，覺自心現量，
X17n0323_p0189b23║自然妄想不生，即不生處是第一義，非別有第一
X17n0323_p0189b24║義故不生。自餘愚夫不覺此理，以自心種種妄想
X17n0323_p0189c01║相故，見事業在前，即有外種種義妄想計著生，是
X17n0323_p0189c02║為不實義，非別有不實義故生，故曰我說餘愚夫
X17n0323_p0189c03║等，亦是以不生故即不實處是第一義，以生故即
X17n0323_p0189c04║第一義是不實處。究言二義，初無定法，但迷覺異
X17n0323_p0189c05║有生不生。
X17n0323_p0189c06║云何愚夫得離我、我所計著見，離作、所作因緣過，覺
X17n0323_p0189c07║自妄想心量，身心轉變，究竟明解一切地如來自覺
X17n0323_p0189c08║境界，離五法自性事見妄想？以是因緣故，我說妄想
X17n0323_p0189c09║從種種不實義計著生，知如實義，得解脫自心種種
X17n0323_p0189c10║妄想。爾時，世尊欲重宣此義，而說偈言：
X17n0323_p0189c11║諸因及與緣，從此生世間，妄想著四句，不知我所通。
X17n0323_p0189c12║世間非有生，亦復非無生，不從有無生，亦非非有無。
X17n0323_p0189c13║諸因及與緣，云何愚妄想？非有亦非無，亦復非有無。
X17n0323_p0189c14║如是觀世間，心轉得無我，一切性不生，以從緣生故。
X17n0323_p0189c15║一切緣所作，所作非自有，事不自生事，有二事過故。
X17n0323_p0189c16║無二事過故，非有性可得。
X17n0323_p0189c17║據向所答，則愚夫一向在迷，何由得離諸見過？不
X17n0323_p0189c18║離我我所，則作所作因緣等皆過相，故復示之曰
X17n0323_p0189c19║覺自妄想心量等。謂但覺妄想皆自心量，則有無
X17n0323_p0189c20║迷悟一切唯心，不為外物所轉而能轉於外物，由
X17n0323_p0189c21║是身心轉變自迷之悟，究竟明解一切地義，到如
X17n0323_p0189c22║來自覺境界，離五法自性上事見妄想。事即名相，
X17n0323_p0189c23║見即妄想，所治既離，能治亦亡，五法尚離，豈我我
X17n0323_p0189c24║所等計著見過而不離邪？此特從本通示離過而
X17n0323_p0190a01║已。若別推破因緣及作所作離過相，如後偈，故結
X17n0323_p0190a02║示曰以是因緣故等。謂以妄想從不實義則妄想
X17n0323_p0190a03║生，以如實智契第一義則得解脫，自心妄想可知
X17n0323_p0190a04║矣。然則實不實義，亦約情智假立異名爾。自偈初
X17n0323_p0190a05║至非有性，可得頌上離作所作因緣過。於中先推
X17n0323_p0190a06║因緣，則曰諸因及與緣等。謂凡諸世間法，莫不從
X17n0323_p0190a07║因緣生。而妄想者，於因緣法，著有無等四句見，不
X17n0323_p0190a08║知如來所通無生之理，故曰世間非有生等，即離
X17n0323_p0190a09║性執四句也。又曰諸因及與緣等，仍責前非有等
X17n0323_p0190a10║四句，亦是妄想，即非非有等離相執四句也。具如
X17n0323_p0190a11║大論性相二空（云云）。如是觀世間心，轉得無我者，
X17n0323_p0190a12║謂轉彼性相二執心，而得人法二無我智。一切性
X17n0323_p0190a13║不生者，謂性實不生，從緣故有，亦結前起後義。次
X17n0323_p0190a14║推作所作者，則曰一切緣所作等。謂若由緣所作，
X17n0323_p0190a15║則非本自有。若非本有而自生者，則是事自生。事
X17n0323_p0190a16║有二事過，故事亦果也。如必無二事過，則須於事
X17n0323_p0190a17║亦無性可得。所謂世緣起法，亦本無生，則作所作
X17n0323_p0190a18║因緣過，任運離也（二）。
X17n0323_p0190a19║觀諸有為法，離攀緣所緣，無心之心量，我說為心量。
X17n0323_p0190a20║量者自性處，緣性二俱離，性究竟玅淨，我說名心量。
X17n0323_p0190a21║施設世諦我，彼則無實事，諸陰陰施設，無事亦復然。
X17n0323_p0190a22║有四種平等，相及因性生，第三無我等，第四修修者。
X17n0323_p0190a23║妄想習氣轉，有種種心生，境界於外現，是世俗心量。
X17n0323_p0190a24║外現而非有，心見彼種種，建立於身財，我說為心量。
X17n0323_p0190b01║離一切諸見，及離想所想，無得亦無生，我說為心量。
X17n0323_p0190b02║非性非非性，性非性悉離，謂彼心解脫，我說為心量。
X17n0323_p0190b03║如如與空際，涅槃及法界，種種意生身，我說為心量。
X17n0323_p0190b04║此下至盡偈，頌上覺自妄想心量，顯如來自覺境
X17n0323_p0190b05║界。於中又二：初八句，略頌始終心量。始離攀緣所
X17n0323_p0190b06║緣，雖無能緣之心，而存能無之心，是無心之心量，
X17n0323_p0190b07║則自生而已，故曰量者自性處。若猶有處，性則未
X17n0323_p0190b08║亡，必須緣性俱離，始謂究竟玅淨。然有能離者在，
X17n0323_p0190b09║是亦心量施設。世諦我下二十八句，廣示心量，亦
X17n0323_p0190b10║是頌上離五法自性。凡五重：初約世諦施設，而有
X17n0323_p0190b11║假名我；約五陰施設，而有實法我。以自共相求之，
X17n0323_p0190b12║無實事可得，則法皆平等。因有四種平等見相，謂
X17n0323_p0190b13║五陰，則相與非相平等；相必有因，則因性與果性
X17n0323_p0190b14║平等；因果具故有我，則我與無我平等；推無我者
X17n0323_p0190b15║是脩，則脩與脩者平等。文標三四，而不言一二者，
X17n0323_p0190b16║略爾。然皆妄想習氣，次第轉生，有種種心相，因有
X17n0323_p0190b17║種種外境界現，內外待對，即世俗心量，亦五法之
X17n0323_p0190b18║名相，一也。外現而非有者，謂外境本無，由心取之，
X17n0323_p0190b19║見種種相，即五塵等，是謂五識身財，身之財故，故
X17n0323_p0190b20║曰建立於身財，即妄想心量，二也。離一切諸見者，
X17n0323_p0190b21║謂縱離一切見想，無得無生，則性而已矣。既曰無
X17n0323_p0190b22║生，即正智之心量，三也。然遣性者，非性也，非性亦
X17n0323_p0190b23║非，此二俱離，謂是解脫，猶有謂者心量，四也。遣至
X17n0323_p0190b24║於此，則如如矣。空際、涅槃、法界等，同出異名，皆意
X17n0323_p0190c01║謂所生種種義身，非向所謂意生，但未離名相待
X17n0323_p0190c02║對，是皆心量不亡，即如如之心量，五也。五法俱離，
X17n0323_p0190c03║於是見矣。然則孰為非心量者？置之（三）。○右第七
X17n0323_p0190c04║章
X17n0323_p0190c05║爾時大慧菩薩白佛言：世尊！如世尊所說，菩薩摩訶
X17n0323_p0190c06║薩當善語義。云何為菩薩善語義？云何為語？云何為
X17n0323_p0190c07║義？佛告大慧：諦聽諦聽！善思念之！當為汝說。大慧白
X17n0323_p0190c08║佛言：善哉世尊！唯然受教。佛告大慧：云何為語？謂言
X17n0323_p0190c09║字妄想和合，依咽喉唇舌齒齗頰輔，因彼我言說妄
X17n0323_p0190c10║想習氣計著生，是名為語。大慧！云何為義？謂離一切
X17n0323_p0190c11║妄想相言說相，是名為義。大慧！菩薩摩訶薩於如是
X17n0323_p0190c12║義，獨一靜處聞思脩慧，緣自覺了向涅槃城，習氣身
X17n0323_p0190c13║轉變已自覺境界，觀地地中間勝進義相，是名菩薩
X17n0323_p0190c14║摩訶薩善義。復次，大慧！善語義菩薩摩訶薩，觀語與
X17n0323_p0190c15║義非異非不異，觀義與語亦復如是。若語異義者，則
X17n0323_p0190c16║不因語辨義而以語入義，如燈照色
X17n0323_p0190c17║向言如如空際等，於理可謂極矣，而猶墮心量，況
X17n0323_p0190c18║餘言說乎？因有善語義之問答中，先別明語義。謂
X17n0323_p0190c19║言字妄想和合，依咽喉唇舌等處，及彼我言說妄
X17n0323_p0190c20║想生者，名之為語。離是二者，別有一法顯示，名之
X17n0323_p0190c21║為義。故曰：離一切妄想相，言說相。要由契證，方名
X17n0323_p0190c22║善義。不然，猶語而已矣。故次明脩契之道，則曰：於
X17n0323_p0190c23║如是義，獨一靜處等。言獨一，則無待對。以靜處，則
X17n0323_p0190c24║言想雙絕。於如是處，隨其所聞，以向所謂如如實
X17n0323_p0191a01║際等名義，思脩觀察，一一緣自覺了智，隨順涅槃，
X17n0323_p0191a02║悉令契合。轉前言說妄想習氣，身歸自覺境界，至
X17n0323_p0191a03║於觀地地中間勝進義相。如是趣入，乃名善義。然
X17n0323_p0191a04║善義者，固當善語。徒善語者，未必善義。故復兼明
X17n0323_p0191a05║善語與義，則曰：觀語與義，觀義與語，非異非不異。
X17n0323_p0191a06║謂若語異於義，則不應因語以辨義。苟以語入義，
X17n0323_p0191a07║如燈之照色，是因而不異也。然亦應云：燈能照色，
X17n0323_p0191a08║色實非燈。因語入義，義實非語。是亦不一也。由是
X17n0323_p0191a09║覈之，非異非不異，則本無自性，離諸分別，孰得以
X17n0323_p0191a10║語義定之乎？果不可以語義定，即文字性離言說
X17n0323_p0191a11║尚是，況第一義諦乎？但如是會，未名為善。（一）
X17n0323_p0191a12║復次，大慧！不生不滅自性涅槃，三乘一乘心自性等，
X17n0323_p0191a13║如緣言說義計著，隨建立及誹謗，見異建立異妄想，
X17n0323_p0191a14║如幻種種妄相現。譬如種種幻，凡愚眾生作異妄想，
X17n0323_p0191a15║非聖賢也。爾時世尊欲重宣此義，而說偈言：
X17n0323_p0191a16║彼言說妄想，建立於諸法，以彼建立故，死墮泥犂中。
X17n0323_p0191a17║陰中無有我，陰非即是我，不如彼妄想，亦復非無我。
X17n0323_p0191a18║一切悉有性，如凡愚妄想，若如彼所見，一切應見諦。
X17n0323_p0191a19║一切法無性，淨穢悉無有，不實如彼見，亦非無所有。
X17n0323_p0191a20║如緣言說計著者，雖聖言說，未免墮謗。故曰不生
X17n0323_p0191a21║不滅，自性涅槃等。此皆理性名言。若謂實有，則墮
X17n0323_p0191a22║常見。若謂定無，則墮斷見。況其餘乎。言異建立異
X17n0323_p0191a23║妄想者，謂因名言差別建立，而作異妄想計。若如
X17n0323_p0191a24║幻有種種現，便作異相分別。曾不知雖幻種種，而
X17n0323_p0191b01║無有實。譬如來差別言教，但以假名字引導於眾
X17n0323_p0191b02║生。而凡愚不了，執以為實，非聖賢也。反是則為誹
X17n0323_p0191b03║謗妄想。文略不言爾。偈言彼言說妄想者，然以言
X17n0323_p0191b04║說建立諸法，未必失也。惟其以彼邪計，建立誹謗，
X17n0323_p0191b05║則為過矣。故曰死墮泥犂中。夫罪莫大於毀方等，
X17n0323_p0191b06║謗般若。今結是報，不為過也。陰中無有我等三偈，
X17n0323_p0191b07║因上斥外計，復寄此以示墮相。言陰中無有我，又
X17n0323_p0191b08║曰陰非即是我者，其文總略具，應該有無非即四
X17n0323_p0191b09║計。總不出斷常，而皆墮我見。故正斥之曰不如復
X17n0323_p0191b10║妄想。謂不如彼我見，而亦非無我。葢我無我俱離
X17n0323_p0191b11║也。又曰一切悉有性等，常見也。若實有性，應須見
X17n0323_p0191b12║諦。彼不見諦，而言有性，則妄計而已。又曰一切法
X17n0323_p0191b13║無性等，斷見也。斷則一切無有，故非之曰不實。如
X17n0323_p0191b14║彼見等，正言不如彼見之不實也。是斷與常，皆非
X17n0323_p0191b15║正見。惟無所見，法亦何常。（二）○右第八章
X17n0323_p0191b16║復次，大慧！知識相今當說。若善分別知識相者，汝及
X17n0323_p0191b17║諸菩薩則能通達知識之相，疾成阿耨多羅三藐三
X17n0323_p0191b18║菩提。大慧！彼智有三種，謂：世間、出世間、出世間上上。
X17n0323_p0191b19║云何世間智？謂一切外道凡夫計著有無。云何出世
X17n0323_p0191b20║間智？謂一切聲聞緣覺墮自共相希望計著。云何出
X17n0323_p0191b21║世間上上智？謂諸佛菩薩觀無所有法，見不生不滅
X17n0323_p0191b22║離有無品，如來地人法無我緣自得生。大慧！彼生滅
X17n0323_p0191b23║者是識，不生不滅者是智。復次，墮相無相及墮有無
X17n0323_p0191b24║種種相因是識，超有無相是智。復次，長養相是識，非
X17n0323_p0191c01║長養相是智。
X17n0323_p0191c02║辨諸法之真妄，明語義之是非，莫若乎知識。故如
X17n0323_p0191c03║來於此，不待請問，而語之曰知識相。今當說。夫知
X17n0323_p0191c04║識之名，有通有別。通言如世出世間，皆可名智。如
X17n0323_p0191c05║八識等，皆可名識。別則識之極盡凡，智之極唯聖。
X17n0323_p0191c06║故以智言之，無法不是。以識言之，無法不非。欲知
X17n0323_p0191c07║諸法之是非，審其智識而已。初明智有三種，約十
X17n0323_p0191c08║界能知言也。言智則識兼之。於世智言有無者，二
X17n0323_p0191c09║見也。出世智言自共相者，即二乘人觀陰界入有
X17n0323_p0191c10║總別相，如前分別（云云）。上上智言無所有法者，夫理
X17n0323_p0191c11║智之極，無以名言，強示之曰無所有法。既曰無所
X17n0323_p0191c12║有矣，則觀何所觀？照了諸法是畢竟空，即是見不
X17n0323_p0191c13║生不滅，離有無品。一切異名別說，皆趣此理。而特
X17n0323_p0191c14║出此等名相者，亦為下對格張本。以智為內證，故
X17n0323_p0191c15║皆緣自得，生非別有。所謂不生不滅等，則自覺聖
X17n0323_p0191c16║智境界也。然其義猶通，故別約三對。以的揀之，則
X17n0323_p0191c17║生滅等凡，屬九界者是識。不生滅等凡，屬佛界者
X17n0323_p0191c18║是智。雖兼通別，今意在別。以教言之，亦是偏圓。對
X17n0323_p0191c19║明則前三屬識，唯圓名智。相無相中，兼言相因者，
X17n0323_p0191c20║據理三雙，各通因果。特發此中，以見前多從因，後
X17n0323_p0191c21║多從果，但文略爾。長養相是識者，正約對人法無
X17n0323_p0191c22║我言之。前文所謂色等長養心者，即其義也。凡假
X17n0323_p0191c23║外塵資養於內，皆識也。唯無所資待，而自得於內
X17n0323_p0191c24║者，則智而已矣（一）。
X17n0323_p0192a01║復次有三種智，謂知生滅、知自共相、知不生不滅。復
X17n0323_p0192a02║次無礙相是智境界，種種礙相是識。復次三事和合
X17n0323_p0192a03║生方便相是識，無事方便自性相是智。復次得相是
X17n0323_p0192a04║識，不得相是智。自得聖智境界，不出不入故，如水中
X17n0323_p0192a05║月。爾時世尊欲重宣此義，而說偈言：
X17n0323_p0192a06║採集業為識，不採集為智。觀察一切法，通達無所有，
X17n0323_p0192a07║逮得自在力，是則名為慧。縛境界為心，覺想生為智，
X17n0323_p0192a08║無所有及勝，慧則從是生。心意及與識，遠離思惟想，
X17n0323_p0192a09║得無思想法，佛子非聲聞。寂靜勝進忍，如來清淨智，
X17n0323_p0192a10║生於善勝義，所行悉遠離。我有三種智，聖開發真實，
X17n0323_p0192a11║於彼想思惟，悉攝受諸性。二乘不相應，智離諸所有，
X17n0323_p0192a12║計著於自性，從諸聲聞生。超度諸心量，如來智清淨。
X17n0323_p0192a13║次明三智者，約一人所知有三，照後偈文，即如來
X17n0323_p0192a14║所知之三，猶其有五眼，而實能知則一也，故與前
X17n0323_p0192a15║異。以其相猶通淺深，則又約三義的顯極智，故曰
X17n0323_p0192a16║無礙相是智等。謂於前三智，一心融泯，故無染礙
X17n0323_p0192a17║之相，反是為識也。言三事和合生方便相者，如前
X17n0323_p0192a18║由根塵等三緣合生，是方便識相，非自性相。若自
X17n0323_p0192a19║性相，則一念靈知，不假緣生，故曰無事方便，自性
X17n0323_p0192a20║相是智也。得相是識，不得相是智者，相一而已，而
X17n0323_p0192a21║見有離著，故得不得所以異也。金剛般若云：凡所
X17n0323_p0192a22║有相，皆是虗妄等，即其義也。所謂如來自得聖智
X17n0323_p0192a23║境界，則如來所開發，都非礙等三相，而亦不離礙
X17n0323_p0192a24║等境界，無以名狀，故曰不出不入，如水中月，則不
X17n0323_p0192b01║即不離也。此可智知，難以言示。偈言採集業為識
X17n0323_p0192b02║者，略頌上智識二義。採集義如上解，此以八識為
X17n0323_p0192b03║識，則識之極也。反上不採集為智，即如來藏是也。
X17n0323_p0192b04║觀察無所有等，頌上上智也。而智亦名慧，識亦名
X17n0323_p0192b05║心等，皆異名也。故曰縛境界為心等。四句義見前
X17n0323_p0192b06║解。此言覺想生為智者，謂覺想轉而為智。心想及
X17n0323_p0192b07║與識者，識也。遠離思想法者，智也。得無思想法，則
X17n0323_p0192b08║反識為智，是菩薩而非聲聞，言智之始也。寂靜勝
X17n0323_p0192b09║進忍者，即如來所得寂滅忍智，言智之終也。從善
X17n0323_p0192b10║勝第一義生，故所行處悉遠離也。我有三種智等，
X17n0323_p0192b11║頌上所知之三，是如來所開發故。雖所知生滅等，
X17n0323_p0192b12║亦皆真實。法華所謂開佛知見，大論所謂三智一
X17n0323_p0192b13║心是也。於彼想思惟等，重出前二，以顯極智。謂彼
X17n0323_p0192b14║凡夫，以妄想思惟，攝受諸生滅性。二乘反是，故不
X17n0323_p0192b15║相應。離諸所有，而猶計著自性，則聲聞智而已。若
X17n0323_p0192b16║如來極智清淨，則超度一切心量，何直異二乘世
X17n0323_p0192b17║智而已哉（二）。○右第九章
X17n0323_p0192b18║復次，大慧！外道有九種轉變論，外道轉變見生，所謂
X17n0323_p0192b19║形處轉變、相轉變、因轉變、成轉變、見轉變、性轉變、緣
X17n0323_p0192b20║分明轉變、所作分明轉變、事轉變。大慧！是名九種轉
X17n0323_p0192b21║變見，一切外道因是起有無生轉變論。云何形處轉
X17n0323_p0192b22║變？謂形處異見。譬如金變作諸器物，則有種種形處
X17n0323_p0192b23║顯現，非金性變，一切性變亦復如是。或有外道作如
X17n0323_p0192b24║是妄想，乃至事變妄想，彼非如非異妄想故。
X17n0323_p0192c01║法有變不變異者，非實有不同，見之者異也。如外
X17n0323_p0192c02║道計九種轉變論，謂形相因成等，不出四大五陰
X17n0323_p0192c03║等法。彼見其生滅異相，故計有轉變。而正教則曰
X17n0323_p0192c04║緣生，曰如幻，曰自心現。外性非性及不變等，則未
X17n0323_p0192c05║甞定。謂邪正得失，於是見矣。形謂形處異見，文釋
X17n0323_p0192c06║顯然。相謂生住滅相，因謂因漸成熟，成謂成必有
X17n0323_p0192c07║壞，見謂隨物遷改，性謂生生不息，緣謂因緣變滅，
X17n0323_p0192c08║作謂造作不常，事謂有為之法，顯而易見。復曰：分
X17n0323_p0192c09║明因見生，論理之當然。因是起有無者，謂自有之
X17n0323_p0192c10║無，或自無之有，皆轉變相，亦終歸於有無而已。徵
X17n0323_p0192c11║釋。言形處轉變者，按後偈文，即四大諸根形質處
X17n0323_p0192c12║也。彼見其形隨時異，謂有轉變，而神我不變。如金
X17n0323_p0192c13║變諸器，器有種種，故異相顯現，性則不變。又曰：一
X17n0323_p0192c14║切性變亦如是者，例餘相等諸法變轉，亦如此譬。
X17n0323_p0192c15║然非謂其性變也。疊破彼計中，先片引譬之。非如
X17n0323_p0192c16║金變諸器，即前經所謂金莊嚴具是也。本譬非如
X17n0323_p0192c17║非異，而彼計以為異。又以其性不變為如，故知彼
X17n0323_p0192c18║言如異，出於妄想故。由是言之，定計如異者，義必
X17n0323_p0192c19║不兩立。非如非異者，其理固常融。今以理融，破彼
X17n0323_p0192c20║定計。此內外得失，所以異也（一）。
X17n0323_p0192c21║如是一切性轉變，當知如乳酪酒果等熟，外道轉變
X17n0323_p0192c22║妄想，彼亦無有轉變若有若無，自心現外性非性。大
X17n0323_p0192c23║慧！如是凡愚眾生自妄想修習生。大慧！無有法若生
X17n0323_p0192c24║若滅，如見幻夢色生。爾時世尊欲重宣此義，而說偈
X17n0323_p0193a01║言：
X17n0323_p0193a02║形處時轉變，四大種諸根，中陰漸次生，妄想非明智。
X17n0323_p0193a03║最勝於緣起，非如彼妄想，然世間緣起，如楗闥婆城。
X17n0323_p0193a04║次例破一切性變等，亦先以譬示，則曰當知如乳
X17n0323_p0193a05║酪等次第漸熟者，此亦不然，但轉變妄想爾。以理
X17n0323_p0193a06║奪之，本無有實，故曰彼亦無有轉變等。其實有無
X17n0323_p0193a07║等法，皆自心現，故外性非性，則如幻而已，安有乳
X17n0323_p0193a08║酪等實轉變哉。故結片曰如是凡愚等，謂凡見有
X17n0323_p0193a09║生滅轉變者，皆自妄想自性，又宿習所生，非實法
X17n0323_p0193a10║體然也。又曰無有法若生若滅如見幻夢色生者，
X17n0323_p0193a11║正謂本由不實故見如幻夢，未有實法生滅見如
X17n0323_p0193a12║幻夢者。例乳酪等本無轉變，其理亦爾。推而言之，
X17n0323_p0193a13║亦可凡愚見如幻作生滅，不見生滅為如幻。若見
X17n0323_p0193a14║如幻，則無生滅，豈有轉變乎。然則於生滅而不生
X17n0323_p0193a15║邪見者，世諦也。見生滅而起計著者，外道也。見如
X17n0323_p0193a16║幻夢者，觀行之通者也。見法法皆自心現，了外性
X17n0323_p0193a17║非性者，此經之正者也。是則佛法異於外道明矣。
X17n0323_p0193a18║偈言形處時轉變者，略頌上形變義，亦可以時字
X17n0323_p0193a19║兼於餘計，莫非時故。中陰謂轉變之始，最勝於緣
X17n0323_p0193a20║起等，謂佛於緣起則見如幻化，故曰如楗闥婆城
X17n0323_p0193a21║（二）。○右第十章
X17n0323_p0193a22║爾時大慧菩薩復白佛言：世尊！惟願為說一切法相
X17n0323_p0193a23║續義解脫義。若善分別一切法相續不相續相，我及
X17n0323_p0193a24║諸菩薩善解一切相續巧方便，不墮如所說義計著
X17n0323_p0193b01║相續，善於一切諸法相續不相續相，及離言說文字
X17n0323_p0193b02║妄想覺，遊行一切諸佛剎土，無量大眾力自在通總
X17n0323_p0193b03║持之印，種種變化光明照耀覺慧，善入十無盡句無
X17n0323_p0193b04║方便行，猶如日月摩尼四大，於一切地離自妄想相
X17n0323_p0193b05║見，見一切法如幻夢等，入佛地身於一切眾生界，隨
X17n0323_p0193b06║其所應而為說法而引導之，悉令安住一切諸法如
X17n0323_p0193b07║幻夢等，離有無品及生滅妄想異言說義，其身轉勝。
X17n0323_p0193b08║法無自性，未始有相續不相續相。分別由人，故說
X17n0323_p0193b09║有相續不相續者。因是言說，其義生焉。然則相續
X17n0323_p0193b10║者，凡夫妄想也。不相續者，解脫異號也。於相續而
X17n0323_p0193b11║了無相續者，方便善者也。於本無相續而因起相
X17n0323_p0193b12║續者，情著深者也。其有一念能斷，則解脫矣。至哉
X17n0323_p0193b13║斯言，其解脫生死之本乎。所以大慧請說一切法
X17n0323_p0193b14║相續及解脫義。解脫葢反相續者也。於中先祈願
X17n0323_p0193b15║致請。文有自行，有化他。自行中言若善分別等，即
X17n0323_p0193b16║因說致益。謂由說故而得分別，由分別故善解。不
X17n0323_p0193b17║墮如所說義計著者，義見後文。惟其善諸法相，及
X17n0323_p0193b18║離言說文字妄想覺故，則能隨方增道。故曰遊行
X17n0323_p0193b19║一切諸佛剎土等。力自在通總持之印，則所獲功
X17n0323_p0193b20║德法門也。種種變化等，則起諸化用也。名義如別
X17n0323_p0193b21║出（云云）。言無方便行者，即向無開發方便行。猶如日
X17n0323_p0193b22║月行空，而無所依著。如摩尼隨現，而無自性。如四
X17n0323_p0193b23║大周徧，而不相妨礙。皆菩薩化道之相。至於歷位
X17n0323_p0193b24║證入，則曰離自妄想相見等。按後文，即地地各有
X17n0323_p0193c01║自妄想相，皆悉須離極。至入佛地身，則自行祈願
X17n0323_p0193c02║滿也。化他文中，誘物致益，亦略如向所得益相。故
X17n0323_p0193c03║曰於一切眾生界等。異言說義者，即向不墮如所
X17n0323_p0193c04║說義計著。而後化功歸已，則自他法身，轉更增勝
X17n0323_p0193c05║也（一）。
X17n0323_p0193c06║佛告大慧：善哉！善哉！諦聽！諦聽！善思念之，當為汝說。
X17n0323_p0193c07║大慧白佛言：唯然受教。佛告大慧：無量一切諸法，如
X17n0323_p0193c08║所說義計著相續，所謂：相計著相續，緣計著相續，性
X17n0323_p0193c09║非性計著相續，生不生妄想計著相續，滅不滅妄想
X17n0323_p0193c10║計著相續，乘非乘妄想計著相續，有為無為妄想計
X17n0323_p0193c11║著相續，地地自相妄想計著相續，自妄想無間妄想
X17n0323_p0193c12║計著相續，有無品外道依妄想計著相續，三乘一乘
X17n0323_p0193c13║無間妄想計著相續。復次，大慧！此及餘凡愚眾生自
X17n0323_p0193c14║妄想相續，以此相續故，凡愚妄想如蠶作繭，以妄想
X17n0323_p0193c15║絲自纏纏他，有無有相續相計著。復次，大慧！彼中亦
X17n0323_p0193c16║無相續及不相續相，見一切法寂靜，妄想不生故，菩
X17n0323_p0193c17║薩摩訶薩見一切法寂靜。復次，大慧！覺外性非性自
X17n0323_p0193c18║心現相無所有，隨順觀察自心現量有無一切性無
X17n0323_p0193c19║相，見相續寂靜故，於一切法無相續不相續相。
X17n0323_p0193c20║答中，先示諸相續相。言無量者，謂內則一身，外則
X17n0323_p0193c21║萬法，大而虗空，小而一塵，粗而言說，極於無言。推
X17n0323_p0193c22║其著心，蓋無適而非相續，故曰隨所說義。計著，即
X17n0323_p0193c23║所謂隨語生解是也。於中為三：初約世間法，謂相
X17n0323_p0193c24║即五陰，緣即所緣塵境，性非性，生不生等，皆相反
X17n0323_p0194a01║為義，而相續成著者也。意謂凡愚妄想，縱不於性
X17n0323_p0194a02║等計著，而又於非性計著，其著相不斷如此，餘義
X17n0323_p0194a03║例然。次言出世法者，乘謂三乘，非乘則遣於乘者，
X17n0323_p0194a04║亦謂人天等道，有為無為，則二種解脫。地地自相
X17n0323_p0194a05║妄想者，謂於自地各有著相，所謂法愛是也。三約
X17n0323_p0194a06║凡聖相對言，自妄想即前世間法，無間即出世法，
X17n0323_p0194a07║有無品即外道所依斷常。三乘一乘，除自證得，若
X17n0323_p0194a08║作待對，是亦妄想相續非相續斷。此及餘凡愚等，
X17n0323_p0194a09║結前別斥。即一此字，結前內教弟子也，往往其著
X17n0323_p0194a10║猶輕。次別斥凡愚，正謂外道，其著尤重。故曰：如蠶
X17n0323_p0194a11║作繭，莫能自出，卒歸於有無相續而已。然亦一往
X17n0323_p0194a12║使彼宿種一念能斷，未必不反是也。彼中亦無下，
X17n0323_p0194a13║次明不相續智。夫將明智斷，必先示境無。使境而
X17n0323_p0194a14║不無，雖智亦不斷。是智雖有能斷之功，要由境無
X17n0323_p0194a15║而稱於智。故曰：彼中亦無相續不相續相境也。謂
X17n0323_p0194a16║如上明諸相續相，但是妄想，謂為相續，而本無相
X17n0323_p0194a17║續之實。故見一切法寂靜時，妄想不生者，則境稱
X17n0323_p0194a18║於智也。又曰：覺外性非性等智也。謂雖覺是相，若
X17n0323_p0194a19║不隨順觀察，是境亦不能斷。故見相續寂靜時，了
X17n0323_p0194a20║無相續不相續相，則智稱於境也。文雖前後，理實
X17n0323_p0194a21║一時。一念斷處，諸見悉滅，即解脫矣。而亦言無不
X17n0323_p0194a22║相續相者，謂若存其一，則猶相續。故須雙遣，方為
X17n0323_p0194a23║寂靜。論至於此，未曰亡言。（二）
X17n0323_p0194a24║復次，大慧！彼中無有若縛若解，餘墮不如實覺知有
X17n0323_p0194b01║縛有解。所以者何？謂於一切法有無，有無眾生可得
X17n0323_p0194b02║故。復次，大慧！愚夫有三相續，謂貪、恚、癡及愛，未來有
X17n0323_p0194b03║喜愛俱，以此相續故有趣相續，彼相續者續五趣。大
X17n0323_p0194b04║慧！相續斷者，無有相續不相續相。復次，大慧！三和合
X17n0323_p0194b05║緣作方便計著，識相續無間生，方便計著則有相續，
X17n0323_p0194b06║三和合緣識斷見三解脫，一切相續不生。爾時，世尊
X17n0323_p0194b07║欲重宣此義，而說偈言：○不真實妄想，是說相續相。
X17n0323_p0194b08║若知彼真實，相續網則斷。於諸性無知，隨言說攝受。
X17n0323_p0194b09║譬如彼蠶蟲，結網而自纏。愚夫妄想縛，相續不觀察。
X17n0323_p0194b10║此下再約縛解義，覆疏也。然以不續為脫，則相續
X17n0323_p0194b11║為縛，本同一理。彼既雙遣，此亦俱亡，方彰一揆之
X17n0323_p0194b12║意，故曰云云。夫本自無縛，何解之有？唯實智能契，
X17n0323_p0194b13║自餘墮不如實覺知者，如偏小凡外，則有縛有解，
X17n0323_p0194b14║皆非究竟。所以者何下，徵釋雙出有無之意。惟其
X17n0323_p0194b15║於一切法有，則有眾生可縛，有縛則有解，無則反
X17n0323_p0194b16║是。今從後說，故無縛無解。然則向言解脫，何也？曰：
X17n0323_p0194b17║為斷相續，故對言之。既得解脫，自會一如，寧存縛
X17n0323_p0194b18║解之異？又曰：愚夫有三相續者，是亦成顯上義。前
X17n0323_p0194b19║諸相續，特約法言之，而不知所以相續者，在此不
X17n0323_p0194b20║在彼。故復出三相續義：一、約三道，謂貪、恚、癡等，即
X17n0323_p0194b21║三世煩惱也。以此相續，故有趣相續，有即業也。續
X17n0323_p0194b22║五趣者，報也。而斷亦雙遣，故曰云云。二約三和合
X17n0323_p0194b23║緣義，見上解。謂以作方便緣，則有計著識。相續無
X17n0323_p0194b24║間，生於其間。由是二者，續續不斷。故曰方便計著，
X17n0323_p0194c01║則有相續，有亦業也。若三合緣離，則相續識斷。即
X17n0323_p0194c02║三合處見三解脫，無別解脫，故續則不生。亦是以
X17n0323_p0194c03║緣故生識，識斷則緣離。然皆以識為主也。偈言不
X17n0323_p0194c04║真實妄想者，頌上續不續義，不出真妄而已。妄故
X17n0323_p0194c05║有於相續，真則其斷可知。所以真實即諸法一如，
X17n0323_p0194c06║豈容續斷於其間。然則曰斷者，亦對妄云爾。理而
X17n0323_p0194c07║言之，本自無續，何斷之有。言於諸性無知，則諸法
X17n0323_p0194c08║本無自謂分別之知。但由凡愚隨言取著，觸境生
X17n0323_p0194c09║迷，計以相續，由不觀察故也。反而觀之，續復何有。
X17n0323_p0194c10║不續則斷也。有如觀之而不斷者，則觀道未力也。
X17n0323_p0194c11║（三）○右第十一章
X17n0323_p0194c12║大慧復白佛言：如世尊所說：以彼彼妄想，妄想彼彼
X17n0323_p0194c13║性，非有彼自性，但妄想自性耳。世尊！若但妄想自性
X17n0323_p0194c14║非性自性相待者，非為世尊如是說煩惱清淨無性
X17n0323_p0194c15║過耶？一切法妄想自性非性故。佛告大慧：如是如是，
X17n0323_p0194c16║如汝所說。大慧！非如愚夫性自性妄想真實，此妄想
X17n0323_p0194c17║自性非有性自性相然。
X17n0323_p0194c18║一言而盡幻妄之本者，其妄想自性之說乎？若達
X17n0323_p0194c19║妄想性而非性，其本既亡，末將自去。譬如空華，其
X17n0323_p0194c20║翳既消，華亦自殞，況得有彼彼自性邪？故曰：以彼
X17n0323_p0194c21║彼妄想，妄想彼彼性，非有彼自性，但妄想自性耳。
X17n0323_p0194c22║此由前文有諸妄想相續之說，故大慧以意領文，
X17n0323_p0194c23║為復設難張本。彼彼之言，正謂諸相續相而妄想
X17n0323_p0194c24║緣之，故曰：以彼彼妄想，妄想彼彼性。而彼諸法本
X17n0323_p0195a01║無自性，但歸之妄想爾。然猶有疑者，謂若但妄想
X17n0323_p0195a02║自性，非彼諸法有性自性與妄想相待者，將非世
X17n0323_p0195a03║尊所說煩惱涅槃染淨等法亦有無性之過邪？以
X17n0323_p0195a04║一切法唯妄想自性，本非性故。此結難意，正以一
X17n0323_p0195a05║切法無自性，妄想有自性為難。佛答中先印其說，
X17n0323_p0195a06║成上非有彼自性之義，以例煩惱等法亦應無性。
X17n0323_p0195a07║是則謂諸法無自性，是也；謂妄想有自性，非也。故
X17n0323_p0195a08║如來直告之以妄想亦無自性，故曰：非如愚夫性
X17n0323_p0195a09║自性，妄想真實。蓋今所謂妄想，正為智者點迷即
X17n0323_p0195a10║悟，說離謂實之妄想，故不當同彼愚夫計性自性
X17n0323_p0195a11║謂實之妄想。則又曰：此妄想自性，非有性自性相。
X17n0323_p0195a12║然言其非有實性，直皆無性爾。如知其無性，則妄
X17n0323_p0195a13║想何有？然則有兩妄想邪？曰：妄想本一，愚智之異。
X17n0323_p0195a14║愚人謂實，其妄難除；智者知虗，其妄易轉。今為智
X17n0323_p0195a15║說，所以異也。（一）
X17n0323_p0195a16║大慧！如聖智有性自性，聖知聖見聖慧眼，如是性自
X17n0323_p0195a17║性知。大慧白佛言：若使如聖以聖知聖見聖慧眼，非
X17n0323_p0195a18║天眼非肉眼，性自性如是知，非如愚夫妄想。世尊！云
X17n0323_p0195a19║何愚夫離是妄想？不覺聖性事故。世尊！彼亦非顛倒
X17n0323_p0195a20║非不顛倒。所以者何？謂不覺聖事性故，不見離有無
X17n0323_p0195a21║相故。世尊！聖亦不如是見如事妄想，不以自相境界
X17n0323_p0195a22║為境界故。世尊！彼亦性自性相，妄想自性如是現，不
X17n0323_p0195a23║說因無因故，謂墮性相見故異境界，非如彼等如是
X17n0323_p0195a24║無窮過。世尊！不覺性自性相故。世尊！亦非妄想自性
X17n0323_p0195b01║因性自性相，彼云何妄想非妄想，如實知妄想？
X17n0323_p0195b02║如來恐其未悟，故復以聖性自性，反而喻之曰，如
X17n0323_p0195b03║聖智有聖性自性，聖知汝當如是知，例聖見則有
X17n0323_p0195b04║聖慧眼。夫聖性自性知者，聖人實知實見也，知一
X17n0323_p0195b05║切法性非性故。以例妄想，亦當如是而知，故曰如
X17n0323_p0195b06║是性自性知。此則如來全以自證境界示之，可謂
X17n0323_p0195b07║明矣。大慧於是曉然領悟曰，若果如聖知非凡知，
X17n0323_p0195b08║聖見非凡見，則非如愚夫之妄想矣。既深領悟，因
X17n0323_p0195b09║復對世尊難疑釋結，文凡五重，述示愚夫所以離
X17n0323_p0195b10║妄想者。而佛皆默印，一無所詰，乃知其說，頗當聖
X17n0323_p0195b11║心。初謂愚夫既不覺向聖性事，何由得離妄想難
X17n0323_p0195b12║也。此下竝伏一疑一釋，凡三疑釋，意其不覺是顛
X17n0323_p0195b13║倒邪？故釋曰，彼亦非顛倒非不顛倒。所以者何下，
X17n0323_p0195b14║復自徵釋，謂不覺聖性事，故非不顛倒。不見離有
X17n0323_p0195b15║無相，則如事而見，故非顛倒。又曰，聖亦不如是見
X17n0323_p0195b16║如事妄想者，意其方以如事而見為非倒，而聖亦
X17n0323_p0195b17║不如事妄想見，應反倒邪？則又釋曰：不以自相境
X17n0323_p0195b18║界為境界故，謂聖雖不如事見，而不隨境界自相
X17n0323_p0195b19║所轉，故非顛倒。又曰：彼亦性自性等，意其不為境
X17n0323_p0195b20║所轉而非倒者，是聖人未嘗無性自性也。使聖而
X17n0323_p0195b21║有性自性，則愚夫固亦有之。故曰：妄想自性如是
X17n0323_p0195b22║現。則又釋曰：不說因無因故，謂如來固亦有性自
X17n0323_p0195b23║性，而不說因與無因，故不墮性實。彼既說因說無
X17n0323_p0195b24║因，則墮自性相見。故如來所見異境界者，謂異於
X17n0323_p0195c01║凡見之境界，不如彼等差別之境界也。故結斥曰：
X17n0323_p0195c02║如是無窮過。是則翻前所疑，皆為過相。故曰：無窮
X17n0323_p0195c03║唯一不覺性自性盡之矣。而是相不覺妄想自性，
X17n0323_p0195c04║亦非因彼性自性相，直自妄想而已。故復宗結難
X17n0323_p0195c05║曰：彼云何得妄想非妄想，如實知妄想邪？還是結
X17n0323_p0195c06║前云何愚夫是妄想之難爾。（二）
X17n0323_p0195c07║世尊！妄想異，自性相異。世尊！不相似因妄想自性相，
X17n0323_p0195c08║彼云何各各不妄想，而愚夫不如實知，然為眾生離
X17n0323_p0195c09║妄想故，說如妄想相不如實有。世尊！何故遮眾生有
X17n0323_p0195c10║無有見事自性計著，聖智所行境界計著，墮有見說
X17n0323_p0195c11║空法非性，而說聖智自性事？佛告大慧：非我說空法
X17n0323_p0195c12║非性，亦不墮有見說聖智自性事，然為令眾生離恐
X17n0323_p0195c13║怖句故，眾生無始以來計著性自性相，聖智事自性
X17n0323_p0195c14║計著相見說空法。大慧！我不說性自性相。大慧！但我
X17n0323_p0195c15║住自得如實空法，離惑亂相見，離自心現性非性見，
X17n0323_p0195c16║得三解脫如實印所印，於性自性得緣自覺觀察住，
X17n0323_p0195c17║離有無事見相。
X17n0323_p0195c18║將申答釋，先結示二異。謂妄想異，虗實不同故。自
X17n0323_p0195c19║性相異，覺不覺殊故。此所以為不相似因，妄想自
X17n0323_p0195c20║性相。然則虗而能覺者，智者之不妄想也。實而不
X17n0323_p0195c21║覺者，愚夫不如實知也。故復徵曰：彼云何各各不
X17n0323_p0195c22║妄想等。各各云者，謂於前二異，各非妄想也。還約
X17n0323_p0195c23║愚智對難，以起復釋。則曰：然為眾生離妄想故等。
X17n0323_p0195c24║意謂愚智雖異，不可以人異異於妄想。但愚者不
X17n0323_p0196a01║知，自謂為實，故說妄想不如實有。以覺愚夫，令其
X17n0323_p0196a02║離妄，故曰云云。是則說妄不實，正為凡愚離謂實
X17n0323_p0196a03║妄想。故知虗實雖異，理實相符。苟達妄想不實，而
X17n0323_p0196a04║不以情蔽者，何患乎不離？此本如來為物深旨。但
X17n0323_p0196a05║前既奪愚夫實有，故此不應復與其說。理不容自
X17n0323_p0196a06║釋，特託大慧以發之。然亦承佛力而言也。世尊何
X17n0323_p0196a07║故下，復難其偏墮。謂若果妄想不實，何故又遮有
X17n0323_p0196a08║無偏見？是事自性，計著則成，以實難虗也。謂聖智
X17n0323_p0196a09║所行境界者，如前明聖智自性之境界也。於是計
X17n0323_p0196a10║著，則墮有見。又說空法非性，而與所說聖智事乖，
X17n0323_p0196a11║則有無相反也。佛答中，先雙拂彼難。言離恐怖句
X17n0323_p0196a12║故者，謂眾生無始怖空著有。以怖空故，為說聖智
X17n0323_p0196a13║事自性以導之。夫聖智事，因非有無也。而以著有
X17n0323_p0196a14║故，起著相見，說空法以治之。是則凡說空有，率為
X17n0323_p0196a15║眾生，未嘗說有實法也。故曰我不說性自性相，即
X17n0323_p0196a16║示自住之法。曰但我住自得如實空法，即本住畢
X17n0323_p0196a17║竟玅空也。不墮邪例，故離惑亂相見。而常居中道，
X17n0323_p0196a18║故離自心現性非性見。又曰得三解脫等者，即以
X17n0323_p0196a19║其所證成，顯上三義而已。（三）○右第十二草
X17n0323_p0196a20║復次，大慧！一切法不生者，菩薩摩訶薩不應立是宗。
X17n0323_p0196a21║所以者何？謂宗一切性非性故，及彼因生相故，說一
X17n0323_p0196a22║切法不生宗，彼宗則壞。彼宗一切法不生，彼宗壞者，
X17n0323_p0196a23║以宗有待而生故。又彼宗不生，入一切法故，不壞相
X17n0323_p0196a24║不生故，立一切法不生宗者，彼說則壞。大慧！有無不
X17n0323_p0196b01║生宗，彼宗入一切性，有無相不可得。大慧！若使彼宗
X17n0323_p0196b02║不生，一切性不生而立宗，如是彼宗壞，以有無性相
X17n0323_p0196b03║不生故，不應立宗。五分論多過故，展轉因異相故，乃
X17n0323_p0196b04║為作故，不應立宗分。謂一切法不生，如是一切法空，
X17n0323_p0196b05║如是一切法無自性，不應立宗。大慧！然菩薩摩訶薩
X17n0323_p0196b06║說一切法如幻夢，現不現相故，及見覺過故，當說一
X17n0323_p0196b07║切法如幻夢性，除為愚夫離恐怖句故。大慧！愚夫墮
X17n0323_p0196b08║有無見，莫令彼恐怖遠離摩訶衍。
X17n0323_p0196b09║一切法不生，則言想都絕。言之已非，況妄立宗乎？
X17n0323_p0196b10║如彼外道立不生宗，則是於一不生反生枝葉。其
X17n0323_p0196b11║不可者此也。如來所以誡菩薩者，不應立是宗，凡
X17n0323_p0196b12║有多違過故。所以者何下。徵釋其義。謂宗一切性
X17n0323_p0196b13║非性故者，意言宗必有主。若宗一切性，性自非性，
X17n0323_p0196b14║其宗義安在？凡言不生，必因生立。既有待對，則不
X17n0323_p0196b15║生成生，自壞不生義。其不應立宗一也。又彼宗不
X17n0323_p0196b16║生，必入一切法。若同諸法，應有壞相。若不壞相不
X17n0323_p0196b17║生，不應言一切法進退皆非。故不應者二也。又曰：
X17n0323_p0196b18║有無不生者，前直以無為不生。此縱轉計入一切
X17n0323_p0196b19║性，有無皆不生。是亦不然。縱加有無，性相皆不可
X17n0323_p0196b20║得。是亦不生義，自不容立宗。如前難三也。言五分
X17n0323_p0196b21║論多過故者，正為彼立宗分，展轉因異相故，則有
X17n0323_p0196b22║多過（義如別出）。及墮有作為，故政同此責。其不應四也。
X17n0323_p0196b23║又曰：謂一切法不生，亦曰空，曰無自性等。若皆立
X17n0323_p0196b24║宗，則乖於名實。豈有空無自性而立宗邪？既不定
X17n0323_p0196c01║一，應有多宗，宗可多乎？則又不應五也。然菩薩下，
X17n0323_p0196c02║復自釋疑，且示說有可否之義。如說一切法如幻
X17n0323_p0196c03║夢，豈非不生？其相不常，亦應有過。何獨責彼立不
X17n0323_p0196c04║生宗邪？故曰：現不現相及見覺過。故謂幻現則有，
X17n0323_p0196c05║不現則無。言夢迷則見，覺則無見。是皆不常之過。
X17n0323_p0196c06║為斷此疑，故曰：當說如幻夢性，性離有無，則為無
X17n0323_p0196c07║失。然又當審其可否，則曰：除為愚夫離恐怖句故，
X17n0323_p0196c08║方可說之。葢愚夫者，墮有無見。若聞說如幻夢性
X17n0323_p0196c09║不有不無，彼則應怖，有遠離不受大乘之失。故亦
X17n0323_p0196c10║不應說。推此而言，凡所說法，尚須鑒達物機，知其
X17n0323_p0196c11║損益。況因說立宗，而可易邪？（一）
X17n0323_p0196c12║爾時，世尊欲重宣此義，而說偈言：
X17n0323_p0196c13║無自性無說，無事無相續，彼愚夫妄想，如死屍惡覺。
X17n0323_p0196c14║一切法不生，非彼外道宗，至竟無所生，性緣所成就。
X17n0323_p0196c15║一切法不生，慧者不作想，彼宗因生故，覺者悉除滅。
X17n0323_p0196c16║譬如翳目視，妄見垂髮相，計著性亦然，愚夫邪妄想。
X17n0323_p0196c17║施設於三有，無有事自性，施設事自性，思惟起妄想。
X17n0323_p0196c18║相事設言教，意亂極震掉，佛子能超出，遠離諸妄想。
X17n0323_p0196c19║非水水想受，斯從渴愛生，愚夫如是惑，聖見則不然。
X17n0323_p0196c20║聖人見清淨，三脫三昧生，遠離於生滅，游行無所有。
X17n0323_p0196c21║修行無所有，亦無性非性，性非性平等，從是生聖果。
X17n0323_p0196c22║云何性非性？云何為平等？謂彼心不知，內外極漂動，
X17n0323_p0196c23║若能壞彼者，心則平等見。
X17n0323_p0196c24║偈言無自性無說者，頌上一切法不生。言無自性
X17n0323_p0197a01║則無說，無說則無事，無事則無相續施設，是本末
X17n0323_p0197a02║皆不生。而彼愚夫，妄想立宗，有如死屍，而復起惡
X17n0323_p0197a03║覺人。其信諸不生若此，豈外道所得宗乎？此不生
X17n0323_p0197a04║論，且欲折諸外道，固不可與常途同日語也。究竟
X17n0323_p0197a05║而言，性本不生，緣所成就，而緣亦不可得。故覺慧
X17n0323_p0197a06║者，尚不作不生想，況作生想？是生與不生皆不生，
X17n0323_p0197a07║豈得對生而立宗邪？譬如翳目視下，以明邪正之
X17n0323_p0197a08║別。翳目垂髮，並譬非有而有。夫三有本無，性妄想
X17n0323_p0197a09║現。愚夫邪妄，見有三有，於無所有，施設種種相事
X17n0323_p0197a10║自性。復由思惟而起妄想，以相事而設言教。言教，
X17n0323_p0197a11║謂假名也。使意地紛然，極於震掉，則散動之甚者。
X17n0323_p0197a12║佛子能超出者，謂菩薩能離是性，而曰非水。水想
X17n0323_p0197a13║愛重，舉渴鹿譬，以彰所離。聖人見清淨等，則又言
X17n0323_p0197a14║妄想不生，而智慧生之義。三脫，慧也。三昧，定也。定
X17n0323_p0197a15║慧生滅，相反為道。故定慧生，則生滅離。聖人以是
X17n0323_p0197a16║游焉修焉，皆如虗空，故無所有。求有無不可得，則
X17n0323_p0197a17║性非性平等，復乎實際。此佛果所從生。又曰：云何
X17n0323_p0197a18║性非性等？復究其所以有無平等，要不出迷解二
X17n0323_p0197a19║心。迷故不知內外一如，遂至於有無漂動，故有性
X17n0323_p0197a20║非性見。解故能壞彼見，則復本心見平等矣。（二）○
X17n0323_p0197a21║右第十三章
X17n0323_p0197a22║爾時，大慧菩薩復白佛言：世尊！如世尊說：如攀緣事，
X17n0323_p0197a23║智慧不得，是施設量建立。施設所攝受非性，攝受亦
X17n0323_p0197a24║非性。以無攝故，智則不生，唯施設名耳。云何，世尊！為
X17n0323_p0197b01║不覺性自相共相、異不異故，智不得耶？為自相共相、
X17n0323_p0197b02║種種性自性相隱蔽故，智不得耶？為山巖石壁、地水
X17n0323_p0197b03║火風障故，智不得耶？為極遠極近故，智不得耶？為老
X17n0323_p0197b04║小盲冥、諸根不具故，智不得耶？世尊！若不覺自共相、
X17n0323_p0197b05║異不異，智不得者，不應說智，應說無智，以有事不得
X17n0323_p0197b06║故。若復種種自共相、性自性相隱蔽故，智不得者，彼
X17n0323_p0197b07║亦無智，非是智。世尊！有爾𦦨故智生，非無性會爾𦦨，
X17n0323_p0197b08║故名為智。若山巖石壁、地水火風、極遠極近、老小盲
X17n0323_p0197b09║冥、諸根不具，智不得者，此亦非智，應是無智，以有事
X17n0323_p0197b10║不可得故。
X17n0323_p0197b11║有知而知，知彼所知者，凡夫妄識之知也。無知而
X17n0323_p0197b12║知，知而無知者，般若之真知也。夫無知而知，則無
X17n0323_p0197b13║不知。知而無知，其相亡也。大慧因前有云不得相
X17n0323_p0197b14║是智，故以義度其言，即是智不得所緣境相，故曰
X17n0323_p0197b15║如世尊說等。謂攀緣事，則所緣之境智，即能知之
X17n0323_p0197b16║智。不得，猶不見也。果所不見而云智者，但是施設
X17n0323_p0197b17║量中假名建立，本無其實也。故曰所攝受非性等。
X17n0323_p0197b18║謂攝所攝，則根境是已。言非性，則皆不可得，豈有
X17n0323_p0197b19║智於其間？故智則不生，是如施設假名耳。凡致數
X17n0323_p0197b20║端為問，意在破妄知，顯真知，故一一挾妄為疑。初
X17n0323_p0197b21║云為不覺性自共相異不異，故智不得者，謂於所
X17n0323_p0197b22║攝受性，都不覺知有自共相異不異，故云智不得
X17n0323_p0197b23║邪？若爾，則是應無智，以於所緣事境，不得彼相，故
X17n0323_p0197b24║結問云云。又曰為自共相相隱蔽故者，即彼種種
X17n0323_p0197c01║自其相性，更相隱蔽，如上相奪義，故智不得邪？信
X17n0323_p0197c02║如所疑，正當了法無性。此不名智，更指何乎？故知
X17n0323_p0197c03║此中已露消息。而且結問者，亦假設云爾。又曰有
X17n0323_p0197c04║爾炎故智生者，正謂有爾炎所知之事，故有智生，
X17n0323_p0197c05║非全無彼性。會於爾炎之知，而名為智。是必合能
X17n0323_p0197c06║所故有知，則猶以障為智，非般若獨照之智。據下
X17n0323_p0197c07║正釋，乃成反顯其意，假設之義彰矣。極近而不見
X17n0323_p0197c08║者，目睫是也。小而不見，嬰兒是也。餘文可知（一）。
X17n0323_p0197c09║佛告大慧：不如是無智，應是智非非智。我不如是隱
X17n0323_p0197c10║覆說攀緣事，智慧不得。是施設量建立，覺自心現量
X17n0323_p0197c11║有無有，外性非性知，而事不得。不得故，智於爾𦦨不
X17n0323_p0197c12║生，順三解脫智亦不得。非妄想者，無始性非性虗偽
X17n0323_p0197c13║習智，作如是知。是知彼不知故，於外事處所相性無
X17n0323_p0197c14║性妄想不斷，自心現量建立，說我我所相，攝受計著。
X17n0323_p0197c15║不覺自心現量，於智爾𦦨而起妄想。妄想故，外性非性
X17n0323_p0197c16║觀察不得，依於斷見。爾時，世尊欲重宣此義，而說偈言：
X17n0323_p0197c17║有諸攀緣事，智慧不觀察，此無智非智，是妄想者說。
X17n0323_p0197c18║於不異相性，智慧不觀察，障癡及遠近，是名為邪智。
X17n0323_p0197c19║老小諸根冥，而智慧不生，而實有爾𦦨，是亦說邪智。
X17n0323_p0197c20║答中，先拂彼難曰：不如是，直據問端，只知有智之
X17n0323_p0197c21║智，曾不知無智之智，是智之至者，故曰無智。應是
X17n0323_p0197c22║智即非智之智，而智體復不可得，則又曰非非智。
X17n0323_p0197c23║此猶通說。若約台宗，依準大論以明智者，謂無智
X17n0323_p0197c24║者空也，應是智者假也。非非智者，非前二智，直彰
X17n0323_p0198a01║中道第一義智。如是三智，一心中得。得而無得，則
X17n0323_p0198a02║不得空，不得假，不得中道。三智融泯，是為智慧不
X17n0323_p0198a03║得。又曰不得相是智，皆其理也。言我不如是隱覆
X17n0323_p0198a04║說者，重拂彼難辭。夫如來之說，直說也，顯露說者
X17n0323_p0198a05║也。豈有本無其實，徒為隱覆施設建立邪？然亦固
X17n0323_p0198a06║甞隱覆說矣。如後文云云，但宜隱則隱，宜顯則顯，
X17n0323_p0198a07║今非隱覆故也。覺自心現量有無有下，正顯真智
X17n0323_p0198a08║也。謂達境有無，唯自心量也。外性非性者，知法本
X17n0323_p0198a09║虗也。如是而知，知而無知，為事不得，非曰不得。了
X17n0323_p0198a10║性本虗，心外無法，故不可得也。夫不得也者，智於
X17n0323_p0198a11║爾炎既不生，而爾炎於智亦不生。是兩皆無生，則
X17n0323_p0198a12║其體本空。順三解脫，而智亦不自得。然則真知若
X17n0323_p0198a13║此，其可以知不知、得不得而云乎？言非妄想者，揀
X17n0323_p0198a14║妄知也。謂非同妄想，以無始有無妄習之智，而唯
X17n0323_p0198a15║事物之知。是雖能知彼，而不自知，則喪智於物。故
X17n0323_p0198a16║於外境有無妄想不斷，則常見也。自心現量建立
X17n0323_p0198a17║說者，謂以向所謂覺自心現量建立言之，則有無
X17n0323_p0198a18║有等，皆自心量。而妄想者，以我我所相，攝受計著，
X17n0323_p0198a19║不覺是自心現量。故於前外境，妄想不斷，計為常
X17n0323_p0198a20║見。於後智體，見有能所，轉為爾炎，而起分別妄想。
X17n0323_p0198a21║於外性非性，有所知則有所不知，即不知處，計為
X17n0323_p0198a22║斷見。故曰於智爾炎等。殊不知觀察不得處，正是
X17n0323_p0198a23║智，宜善思之。偈言智慧不觀察者，正頌上智慧不
X17n0323_p0198a24║得之義。非不覺察，妄其所以知也。而謂此無智非
X17n0323_p0198b01║智者，妄想說爾。又曰而實有爾炎者，正謂諸根冥
X17n0323_p0198b02║等。言彼雖不見，而實有所智者，是亦邪智，非正智
X17n0323_p0198b03║也（二）。○右第十四章
X17n0323_p0198b04║楞伽阿䟦多羅寶經通義卷第四