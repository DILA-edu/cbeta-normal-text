X17n0323_p0213c09║
X17n0323_p0213c10║
X17n0323_p0213c11║
X17n0323_p0213c12║楞伽阿䟦多羅寶經通義卷第六
X17n0323_p0213c13║一切佛語心品第一之四（餘）。
X17n0323_p0213c14║爾時大慧菩薩復白佛言：世尊！惟願為說一切菩薩、
X17n0323_p0213c15║聲聞、緣覺滅正受次第相續。若善於滅正受次第相
X17n0323_p0213c16║續相者，我及餘菩薩終不妄捨滅正受樂門，不墮一
X17n0323_p0213c17║切聲聞、緣覺外道愚癡。佛告大慧：諦聽，諦聽！善思念
X17n0323_p0213c18║之，當為汝說。大慧白佛言：世尊！惟願為說。佛告大慧：
X17n0323_p0213c19║六地菩薩摩訶薩及聲聞、緣覺入滅正受，第七地菩
X17n0323_p0213c20║薩摩訶薩念念正受。離一切性自性相正受，非聲聞、
X17n0323_p0213c21║緣覺，諸聲聞、緣覺墮有行覺攝所攝相滅正受，是故
X17n0323_p0213c22║七地非念正受。得一切法無差別相，非分得種種相
X17n0323_p0213c23║性，覺一切法善不善性相正受，是故七地無善念正
X17n0323_p0213c24║受。大慧！八地菩薩及聲聞、緣覺，心意意識妄想相滅；
X17n0323_p0214a01║初地乃至七地菩薩摩訶薩，觀三界心意意識量，離
X17n0323_p0214a02║我我所自妄想修，墮外性種種相愚夫，二種自心攝
X17n0323_p0214a03║所攝向，無知不覺無始過惡虗偽習氣所熏。
X17n0323_p0214a04║滅定正受，其名一也，不問以辨之，安知入者之淺
X17n0323_p0214a05║深？十地次第，其位一也，不言以示之，孰知歷者之
X17n0323_p0214a06║共別？故大慧問以三乘同入滅定而有次第淺深，
X17n0323_p0214a07║歷於十地而有相續共別，苟善其相，則於大滅定
X17n0323_p0214a08║而不捨，於小正受而不墮。問文可知。答中位相進
X17n0323_p0214a09║否多途，凡四義：初以六七對明淺深，則六地三乘
X17n0323_p0214a10║同入滅定，此位最淺，故菩薩所得定未異二乘。七
X17n0323_p0214a11║地菩薩念念正受等者，念念則出入無間，離一切
X17n0323_p0214a12║性自性相，正受則不取攝所攝一切相，故不同二
X17n0323_p0214a13║乘墮有行覺，必滅諸相然後為定，是故七地為非
X17n0323_p0214a14║念正受，謂非彼住念之正受也。又曰：得一切法無
X17n0323_p0214a15║差別相，則覺一切法善不善性相無有差別，非彼
X17n0323_p0214a16║二乘於其定中分得一兩相者，故曰非分得種種
X17n0323_p0214a17║相性，是為無善念正受。謂至七地尚不住於善，況
X17n0323_p0214a18║不善念乎？則其為無差別相正受可知矣。據此七
X17n0323_p0214a19║地已過二乘，唯言菩薩，而於後地復存二乘者，今
X17n0323_p0214a20║以意求，當是一往欲辨六七異相，且約共別存沒
X17n0323_p0214a21║言之，非謂後位不兼二乘，亦可望前六地俱名菩
X17n0323_p0214a22║薩，故所異者異前二乘爾。明教眼者更詳。二、約七
X17n0323_p0214a23║八以辨異相，即心意識妄想相有滅未滅，故過德
X17n0323_p0214a24║不同。謂八地三乘妄想識滅，故唯德。若初地至七
X17n0323_p0214b01║地，觀而未滅，離而能修，則猶存過德之間。謂離我
X17n0323_p0214b02║我所自妄想修者，德也。墮外性種種相，而為愚夫
X17n0323_p0214b03║有無二心所攝者，過也。所以過，則由向無知惡習
X17n0323_p0214b04║所熏，故勝劣於是可知（一）。
X17n0323_p0214b05║大慧！八地菩薩摩訶薩聲聞緣覺涅槃，菩薩者三昧
X17n0323_p0214b06║覺所持，是故三昧門樂不般涅槃，若不持者如來地
X17n0323_p0214b07║不滿足，弃捨一切有為眾生事故佛種則應斷，諸佛
X17n0323_p0214b08║世尊為示如來不可思議無量功德，聲聞緣覺三昧
X17n0323_p0214b09║門得樂所牽故作涅槃想。大慧！我分部七地，善修心
X17n0323_p0214b10║意意識相，善修我我所攝受人法無我生滅自共相，
X17n0323_p0214b11║善四無礙決定力三昧門地次第相續入道品法，不
X17n0323_p0214b12║令菩薩摩訶薩不覺自共相，不善七地墮外道邪經
X17n0323_p0214b13║故立地次第。大慧！彼實無有若生若滅，除自心現量，
X17n0323_p0214b14║所謂地次第相續，及三界種種行愚夫所不覺。愚夫所
X17n0323_p0214b15║不覺者，謂我及諸佛說地次第相續，及說三界種行。
X17n0323_p0214b16║三、明八地三乘同一涅槃而有取不取異。則曰菩
X17n0323_p0214b17║薩者，三昧覺所持等，謂如幻三昧覺力所持故，雖
X17n0323_p0214b18║入三昧門樂而不取涅槃。若不持者，反以不持顯
X17n0323_p0214b19║持者之德。言如來地不滿足，則自行虧也。棄捨一
X17n0323_p0214b20║切為眾生事，則化他失也。自他既失，則佛種應斷。
X17n0323_p0214b21║故諸佛為示不思議功德，所以勸進也。二乘反是，
X17n0323_p0214b22║所以失也。我分部七地下，總結示意。謂即七地兼
X17n0323_p0214b23║前望後分別部類，有善不善、滅不滅等異意。令善
X17n0323_p0214b24║修心意意識相，則達識性本空，除其妄想也。善修
X17n0323_p0214c01║我我所，了人法無所著，則攝受二無我性，不墮生
X17n0323_p0214c02║滅自共相。善四無礙決定力三昧門，則定慧均等，
X17n0323_p0214c03║無偏過之失。由是地次第相續入道品法，則進入
X17n0323_p0214c04║後位之資也。不令菩薩等者，則是不令不善者墮
X17n0323_p0214c05║於七地，為愚夫二邊邪徑所攝。此地相次第所以
X17n0323_p0214c06║立也。言修有善不善者，謂離相則善，著則不善。故
X17n0323_p0214c07║善修者，雖心意意識我我所等，亦足為入道之所。
X17n0323_p0214c08║苟為不善，雖定慧等法，亦不無偏失。故知善與不
X17n0323_p0214c09║善，在人而不在法。故曰彼實無有。若生若滅除自
X17n0323_p0214c10║心現量等，謂前所分別地次第相續，及三界種種
X17n0323_p0214c11║行，如四禪八定等，雖前後轉進，若有生滅除自心
X17n0323_p0214c12║量建立，本無其實。而愚者不覺，謂是佛所施設，豈
X17n0323_p0214c13║理也哉？故今所不與。推是而言，凡佛有所說，一依
X17n0323_p0214c14║眾生心量分別，其於佛法何有乎（二）？
X17n0323_p0214c15║復次，大慧！聲聞、緣覺、第八菩薩地，滅三昧門樂醉所
X17n0323_p0214c16║醉，不善自心現量自共相習氣所障，墮人法無我法
X17n0323_p0214c17║攝受，見妄想涅槃想，非寂滅智慧覺。大慧！菩薩者見
X17n0323_p0214c18║滅三昧門樂，本願哀愍大悲成就，知分明十無盡句，
X17n0323_p0214c19║不妄想涅槃想，彼已涅槃妄想不生故，離攝所攝妄
X17n0323_p0214c20║想，覺了自心現量一切諸法妄想不生，不墮心意意
X17n0323_p0214c21║識外性自性相計著妄想，非佛法因不生，隨智慧生
X17n0323_p0214c22║得如來自覺地。如人夢中方便度水未度而覺，覺已
X17n0323_p0214c23║思惟為正為邪非正非邪，餘無始見聞覺識，因想種
X17n0323_p0214c24║種習氣種種形處，墮有無想心意意識夢現。
X17n0323_p0215a01║四、示八地復有共別。按台宗明義，應分二種：一者、
X17n0323_p0215a02║三乘共行，則菩薩有共。二乘證得而不免過者四：
X17n0323_p0215a03║一、同為滅定所醉，而不能化他益物；二、不善自心
X17n0323_p0215a04║現量，為諸法自共相習氣所障；三、墮人法無我，起
X17n0323_p0215a05║法攝受見，正言著法之見也；四、於涅槃起著想故，
X17n0323_p0215a06║非究竟寂滅覺。竝如文云云，所謂鈍同二乘是也。
X17n0323_p0215a07║但明共位有進退爾（云云）。二者、別立忍名則曰菩
X17n0323_p0215a08║薩者，見三昧門樂等，一一翻前過相，以彰八地利
X17n0323_p0215a09║智獨菩薩德。文離不次，對釋可知。既一切妄想不
X17n0323_p0215a10║生，則無復生因，故曰非佛法因不生，隨智慧生。謂
X17n0323_p0215a11║以成就佛法為因則生，非是則不生；隨智慧則生，
X17n0323_p0215a12║非是亦不生；是則未甞生，未嘗不生。惟道是從有
X17n0323_p0215a13║生不生，終於究竟得如來自覺地，皆以此理也。如
X17n0323_p0215a14║人夢中下，譬上自他法也。大意則謂夢時非無，覺
X17n0323_p0215a15║已無有，而實非實非虗。以喻八地菩薩，始於見法，
X17n0323_p0215a16║終於度生。一以如幻三昧建立，故如夢時作用。及
X17n0323_p0215a17║得無生忍，顯無功用道，如覺己無得。而言未度而
X17n0323_p0215a18║覺者，位未極故，未到彼岸也。為正為邪者，審其虗
X17n0323_p0215a19║實也。非正非邪者，極言其理也。故自覺己言之，孰
X17n0323_p0215a20║得謂之實。自夢事言之，孰得謂之虗。言餘無始見
X17n0323_p0215a21║聞覺識因想者，然真淨界中，無佛無生，尚何修因
X17n0323_p0215a22║度生之有。但未復真淨，尚餘無始覺識以為因想，
X17n0323_p0215a23║則到夢之由也。因其以種種習氣，而有種種眾生
X17n0323_p0215a24║形處。於其境界，墮有無想。故有心意意識，夢事隨
X17n0323_p0215b01║現。若無始覺識因想滅，則一切法無有，如覺己皆
X17n0323_p0215b02║不可得也。（三）
X17n0323_p0215b03║大慧，如是菩薩摩訶薩，於第八菩薩地見妄想生，從
X17n0323_p0215b04║初地轉進至第七地，見一切法如幻等方便，度攝所
X17n0323_p0215b05║攝心妄想行已，作佛法方便，未得者令得。大慧，此是
X17n0323_p0215b06║菩薩涅槃方便，不壞離心意意識，得無生法忍。大慧，
X17n0323_p0215b07║於第一義無次第相續，說無所有妄想寂滅法。爾時，
X17n0323_p0215b08║世尊欲重宣此義，而說偈言：
X17n0323_p0215b09║心量無所有，此住及佛地，去來及現在，三世諸佛說。
X17n0323_p0215b10║心量地第七，無所有第八，二地名為住，佛地名最勝。
X17n0323_p0215b11║自覺智及淨，此則是我地，自在最勝處，清淨妙莊嚴。
X17n0323_p0215b12║照曜如盛火，光明悉遍至，熾𦦨不壞目，周輪化三有。
X17n0323_p0215b13║化現在三有，或有光時化，於彼演說乘，皆是如來地。
X17n0323_p0215b14║十地則為初，初則為八地，第九則為七，七亦復為八。
X17n0323_p0215b15║第二為第三，第四為第五，第三為第六，無所有何次？
X17n0323_p0215b16║此下合上譬也。謂是菩薩見妄想生，即所夢生死
X17n0323_p0215b17║大河之譬也。從初地轉進至第七地，見一切法如
X17n0323_p0215b18║幻等方便，即能度方便義也。度攝所攝妄想行已，
X17n0323_p0215b19║即自行度根境等一切妄想義也。作佛法方便，未
X17n0323_p0215b20║得者令得，即以自度而復度他，亦猶未度者令度
X17n0323_p0215b21║義也。此是菩薩涅槃方便不壞者，正言菩薩雖得
X17n0323_p0215b22║涅槃，而不壞方便度生事也。離心意意識得無生
X17n0323_p0215b23║法忍者，即至第八地得無功用道，如覺已無得之
X17n0323_p0215b24║譬也。是亦結示忍名，故曰得無生忍。此共別相，非
X17n0323_p0215c01║一宗教門莫識旨歸，亦見此經兼該通乘。此其三
X17n0323_p0215c02║也。於第一義下，結示上所說地次第相續等。其文
X17n0323_p0215c03║葢略，正應言於第一義無次第中說有次第，無相
X17n0323_p0215c04║續中說有相續，無所有妄想中說妄想寂滅法。良
X17n0323_p0215c05║以第一義諦中一法不可得，況次第相續乎？然皆
X17n0323_p0215c06║依眾生心量方便化門，於本無中分別說爾。心量
X17n0323_p0215c07║苟盡，則第一義空，逈無所有，猶如太虗不存鳥跡。
X17n0323_p0215c08║所謂說無所有妄想寂滅法者，亦無名相中假名
X17n0323_p0215c09║相說爾。能契此理，說本無說也。偈初八句，先總次
X17n0323_p0215c10║別。別者，謂七地猶存心量，八地則無所有，故約七
X17n0323_p0215c11║八對明分齊，偏得住名。八地雖無所有，猶有定住，
X17n0323_p0215c12║唯以佛地名為最勝，則因果歷然，教道之說不同。
X17n0323_p0215c13║後文皆如來地證道所說，無有定次。自覺智及淨
X17n0323_p0215c14║下，別頌佛地功德殊勝。如婆伽婆六義，此見其五。
X17n0323_p0215c15║謂自覺智及淨者，名稱也。最勝處者，吉祥也。餘三
X17n0323_p0215c16║名義顯然可知。既具其五，豈不尊貴乎（云云）。不壞
X17n0323_p0215c17║目者，謂如來光明雖復熾盛，而俯同萬物等一照
X17n0323_p0215c18║燭，不同日電等光奪壞人目也。周輪化三有者，亦
X17n0323_p0215c19║曰周流。謂如來周流三界，化過現世間，及被未來
X17n0323_p0215c20║演說諸乘。故曰於彼皆是如來地者，則又頌上於
X17n0323_p0215c21║第一義無次第相續，故曰十地，則為初等。即以不
X17n0323_p0215c22║次顯其圓融究竟而言，寂滅真如有何位次，不同
X17n0323_p0215c23║教道定有次第也（四）。○右第五章
X17n0323_p0215c24║爾時，大慧菩薩復白佛言：世尊！如來、應供、等正覺，為
X17n0323_p0216a01║常、為無常？佛告大慧：如來、應供、等正覺，非常、非無常，
X17n0323_p0216a02║謂二俱有過。若常者，有作主過；常者，一切外道說作
X17n0323_p0216a03║者無所作。是故如來常非常，非作常有過故。若如來
X17n0323_p0216a04║無常者，有作無常過。陰所相，相無性，陰壞則應斷，而
X17n0323_p0216a05║如來不斷。大慧！一切所作皆無常，如瓶衣等一切皆
X17n0323_p0216a06║無常過。一切智眾具方便應無義，以所作故；一切所
X17n0323_p0216a07║作皆應是如來，無差別因性故。是故，大慧！如來非常、
X17n0323_p0216a08║非無常。復次，大慧！如來非如虗空常。如虗空常者，自
X17n0323_p0216a09║覺聖智眾具無義過。大慧！譬如虗空非常、非無常，離
X17n0323_p0216a10║常無常、一異、俱不俱、常無常過，故不可說，是故如來
X17n0323_p0216a11║非常。復次，大慧！若如來無生常者，如兔馬等角。以無
X17n0323_p0216a12║生常故，方便無義；以無生常過故，如來非常。復次，大
X17n0323_p0216a13║慧！更有餘事知如來常。所以者何？謂無間所得智常，
X17n0323_p0216a14║故如來常。大慧！若如來出世、若不出世，法畢定住，聲
X17n0323_p0216a15║聞、緣覺、諸佛如來無間住，不住虗空，亦非愚夫之所
X17n0323_p0216a16║覺知。
X17n0323_p0216a17║前言常無常者屢矣，而獨未明如來所證果法為
X17n0323_p0216a18║常為無常。以理言之，前諸所說，豈復外此？苟不別
X17n0323_p0216a19║明，惑者昧焉。故復為未了者請答中，先言果證非
X17n0323_p0216a20║常非無常。葢其所證，理絕百非，圓離眾過，異彼外
X17n0323_p0216a21║計，故言雙非，二俱有過。若常有作主過者，謂如來
X17n0323_p0216a22║尚無我相，豈容保常有作主宰之過？又曰：常者，一
X17n0323_p0216a23║切外道說，則邪計作者為常，是有所作也。而如來
X17n0323_p0216a24║說作者無所作，故常而非常，非彼有作之常為有
X17n0323_p0216b01║過故。若如來無常者，有作無常過，正言無常同於
X17n0323_p0216b02║有作。若同有作，則是五陰相所相，其相無性，故陰
X17n0323_p0216b03║壞則斷，而如來之常不應斷。又曰：一切所作皆無
X17n0323_p0216b04║常，如瓶衣等者，謂若一切皆歸無常，如世間瓶衣
X17n0323_p0216b05║等物，則顯如來修德無功，故曰一切智眾具方便，
X17n0323_p0216b06║皆應無實義。若同所作，則一切所作皆應是佛，以
X17n0323_p0216b07║無別因性故，故結云云。然性德圓離，雖曰俱非，而
X17n0323_p0216b08║果證亦得是常。但常義多途，故復遮二種非義，則
X17n0323_p0216b09║曰非如虗空等常。謂虗空之常，頑虗無義，非同如
X17n0323_p0216b10║來自覺聖智眾德修顯。縱以空性為言，而空離四
X17n0323_p0216b11║句不可偏說。若同無生常者，如兔馬等角，亦本無
X17n0323_p0216b12║生無方便等義，豈同常德？故二皆有過。然則果以
X17n0323_p0216b13║何義言如來常邪？即以三義故知之，故曰謂無間
X17n0323_p0216b14║所得智常等，即金剛後心無礙道所得智。以是顯
X17n0323_p0216b15║德一證永常一也。二法畢定住故，謂一切諸法畢
X17n0323_p0216b16║定住於常寂之理，所謂有佛無佛性相常然，而唯
X17n0323_p0216b17║如來能顯，所以常也。三間無住故，即向如來種性
X17n0323_p0216b18║四法無間皆得常住，則非住於虗空。而兼言二乘
X17n0323_p0216b19║者，示各有種性，以因顯果也。此三亦可義配三德
X17n0323_p0216b20║（云云一）。
X17n0323_p0216b21║大慧，如來所得智，是般若所熏；非心、意、意識，彼諸陰、
X17n0323_p0216b22║界、入處所熏。大慧，一切三有皆是不實妄想所生，如
X17n0323_p0216b23║來不從不實虗妄想生。大慧，以二法故，有常、無常、非
X17n0323_p0216b24║不二。不二者寂靜，一切法無二生相故。是故如來應
X17n0323_p0216c01║供等正覺，非常、非無常。大慧，乃至言說分別生，則有
X17n0323_p0216c02║常、無常過；分別覺滅者，則離愚夫常、無常見；不寂靜
X17n0323_p0216c03║慧者，永離常、無常、非常、無常熏。爾時，世尊欲重宣此
X17n0323_p0216c04║義，而說偈言：
X17n0323_p0216c05║眾具無義者，生常無常過，若無分別覺，永離常無常。
X17n0323_p0216c06║從其所立宗，則有眾雜義，等觀自心德，言說不可得。
X17n0323_p0216c07║將以無常顯常，以二法顯不二，故復陳三義明之。
X17n0323_p0216c08║則所謂常及雙非，皆究竟果德，名偏義圓，其理一
X17n0323_p0216c09║也。言如來所得智，是般若所熏者，謂修德之智，全
X17n0323_p0216c10║性德般若之所熏發，不同九界心識，為彼陰入等
X17n0323_p0216c11║熏。又言如來不從不實虗妄想生，則唯從真實功
X17n0323_p0216c12║德生。以因驗果，理無差忒。此以無常顯常也。又曰：
X17n0323_p0216c13║以二法故，有常無常，非不二者，謂若以生死涅槃
X17n0323_p0216c14║為二法，則有常與無常，非所謂不二。而如來既證
X17n0323_p0216c15║諸法一相，所謂無相，則不二寂靜，故無二種生相。
X17n0323_p0216c16║是即非常非無常，以二顯不二也。然言至於此，可
X17n0323_p0216c17║謂極其理矣。而執言者，墮分別言想，則二與不二，
X17n0323_p0216c18║待對不忘，猶為不寂。故復遣之曰：乃至言說分別
X17n0323_p0216c19║生財，有常無常過。極言亦應有非常非無常過。惟
X17n0323_p0216c20║言語斷，覺想滅，無所分別，則離愚夫等諸見過，永
X17n0323_p0216c21║離諸見過。熏文從略說，互見言之，是為究竟寂靜
X17n0323_p0216c22║慧者。但離諸見，雖常無常，無非玅用，況非常非無
X17n0323_p0216c23║常乎？或本多不字，殊乖文旨。偈言眾具無義者，謂
X17n0323_p0216c24║凡非如來脩德所顯，故常無常，皆悉有過，則以聖
X17n0323_p0217a01║奪凡也。若無分別覺，永離常無常，則以理泯情也。
X17n0323_p0217a02║從其所立宗者，如外道所計邪常，及七種無常見，
X17n0323_p0217a03║皆所謂眾雜義也。若夫以等觀心，了自心量，心量
X17n0323_p0217a04║無有，則生死涅槃，本來平等。故一切言說，悉不可
X17n0323_p0217a05║得。（二）○右第六章
X17n0323_p0217a06║爾時，大慧菩薩復白佛言：世尊，惟願世尊，更為我說
X17n0323_p0217a07║陰界入生滅。彼無有我，誰生誰滅？愚夫者依於生滅，
X17n0323_p0217a08║不覺苦盡，不識涅槃。佛言：善哉！諦聽！當為汝說。大慧
X17n0323_p0217a09║白佛言：唯然受教。佛告大慧：如來之藏是善不善因，
X17n0323_p0217a10║能徧興造一切趣生。譬如伎兒變現諸趣，離我我所
X17n0323_p0217a11║不覺彼故，三緣和合方便而生。外道不覺計著作者，
X17n0323_p0217a12║為無始虗偽惡習所熏，名為識藏，生無明住地與七
X17n0323_p0217a13║識俱，如海浪身常生不斷，離無常過，離於我論，自性
X17n0323_p0217a14║無垢畢竟清淨。
X17n0323_p0217a15║陰界入生滅，前文固言之矣。而大慧復有疑請者，
X17n0323_p0217a16║意謂陰界入法，有迷有解。以解則彼無有我，誰為
X17n0323_p0217a17║生滅？以迷則愚夫依於生滅，不覺苦盡，不識涅槃，
X17n0323_p0217a18║凡夫何由出生死邪？故請云云。佛答中，先總次別。
X17n0323_p0217a19║總文有法譬，不言陰界入，直告以如來之藏，是善
X17n0323_p0217a20║不善因。蓋如來藏者，本也。陰界入者，末也。以末而
X17n0323_p0217a21║不以本，是迷與解，相循為難，終莫能解。以本而不
X17n0323_p0217a22║以末，是迷解同出一理。故迷解之外，有未嘗迷解
X17n0323_p0217a23║者。為迷為解，即如來藏隨緣為善不善因，能徧興
X17n0323_p0217a24║造一切趣生，故有十界迷解之異。迷則為生滅，解
X17n0323_p0217b01║則為無我。此惑智所以相翻，雖互為有無，而理不
X17n0323_p0217b02║相悖。即酬問之大旨也。譬如伎兒下，譬也。喻上隨
X17n0323_p0217b03║緣造法，猶如伎兒，變現諸趣，而本離我我所。是則
X17n0323_p0217b04║生滅無我，理在其中。亦猶伎者，能變諸形，而無有
X17n0323_p0217b05║我故也。次別又二：先言如來藏有覺不覺。以不覺
X17n0323_p0217b06║故，則有生滅。故曰不覺彼故等。謂不覺彼藏識性，
X17n0323_p0217b07║離於三緣合處，計以為我，或計為作者。從是有生
X17n0323_p0217b08║有滅，皆由無始習氣，熏如來藏，轉名識藏。生無明
X17n0323_p0217b09║住地，言其始起也。與意等七識，俱則復起。餘四住
X17n0323_p0217b10║地，煩惱可知。故曰如海浪身，常生不斷。則自本而
X17n0323_p0217b11║起末，由八識而至六識身，亦即六道身也。故自末
X17n0323_p0217b12║言之，唯無常我見而已。若由聞教，還依藏理，了本
X17n0323_p0217b13║真常，離於我論，則但除其末，理自復本。故曰自性
X17n0323_p0217b14║無垢，畢竟清淨。此則八識之起滅也。（一）
X17n0323_p0217b15║其餘諸識有生有滅，意意識等念念有七，因不實妄
X17n0323_p0217b16║想取諸境界，種種形處計著名相，不覺自心所現色
X17n0323_p0217b17║相，不覺苦樂不至解脫，名相諸纏貪生，生貪若因若
X17n0323_p0217b18║攀緣，彼諸受根滅次第不生，餘自心妄想不知苦樂，
X17n0323_p0217b19║入滅受想正受第四禪善真諦解脫，脩行者作解脫
X17n0323_p0217b20║想，不離不轉名如來藏。識藏七識流轉不滅。所以者
X17n0323_p0217b21║何？彼因攀緣諸識生故，非聲聞緣覺脩行境界，不覺
X17n0323_p0217b22║無我自共相攝受，生陰界入見如來藏，五法自性人
X17n0323_p0217b23║法無我則滅。
X17n0323_p0217b24║次言諸識有生滅者，謂餘意意識等，念念有七，則
X17n0323_p0217c01║起必俱時也。因不實妄想等，謂六識也。以六識取
X17n0323_p0217c02║境故，有種種形處，謂六塵也。六塵既形，著諸名相，
X17n0323_p0217c03║而不覺是八識自心所現色相，則以末而迷本。不
X17n0323_p0217c04║覺苦樂等，正言七識自相，謂不覺苦樂，則不同六
X17n0323_p0217c05║識，不至解脫，則不同八識，亦曰不受苦樂因，及非
X17n0323_p0217c06║涅槃因等，即其義也。但著名相，與貪相生，至於發
X17n0323_p0217c07║起六識，則為彼因，及彼攀緣，皆所謂生相也。言滅
X17n0323_p0217c08║相，則曰彼諸受根滅，及想行等，次第不生，唯餘自
X17n0323_p0217c09║心微細妄識，入滅想正受，即四無色定，及第四禪，
X17n0323_p0217c10║唯一心支，而亦言不知苦樂者，此以滅想云爾。善
X17n0323_p0217c11║真諦解脫脩行者，即聲聞所脩，於此滅定，作解脫
X17n0323_p0217c12║想，非究竟滅也。不離不轉下，總判結答也。即總判
X17n0323_p0217c13║前諸識，有離不離，轉不轉之異，故曰不離不轉者，
X17n0323_p0217c14║如來藏識也。謂不離意意識等，而未始有轉，以具
X17n0323_p0217c15║隨緣不變二義故也。不離而轉者，識藏也，即第八
X17n0323_p0217c16║貪藏種子識。葢不離藏識而轉，為諸識所依故也。
X17n0323_p0217c17║以顯七識亦離亦轉，故曰七識流轉不滅。亦離者，
X17n0323_p0217c18║以藏識雖未始離七識，而七識自離，是亦情離而
X17n0323_p0217c19║體不離也。而亦轉者，以七識與六識為因，及彼攀
X17n0323_p0217c20║緣生於諸緣，故言流轉不滅等。二乘於此但知作
X17n0323_p0217c21║解脫想，而不知轉依八識實不可滅，故非其境界。
X17n0323_p0217c22║不覺無我等者，正酬結所問。謂若於此不覺無我，
X17n0323_p0217c23║以自共相攝受生陰界入法，則猶生滅非生滅盡。
X17n0323_p0217c24║若見如來藏，則五法自性皆無我相，豈陰界入而
X17n0323_p0218a01║不滅互？故知若明其本，末將自除，所以本末實相
X17n0323_p0218a02║顯發。由是明之，總別相貫，本末交映。如來酬答文
X17n0323_p0218a03║旨若此，可不究其始末乎？（二）
X17n0323_p0218a04║地次第相續轉進，餘外道見不能傾動，是名住菩薩
X17n0323_p0218a05║不動地。得十三昧道門樂三昧覺，所持觀察不思議
X17n0323_p0218a06║佛法，自願不受三昧門樂，及實際向自覺聖趣，不共
X17n0323_p0218a07║一切聲聞緣覺及諸外道所脩行道，得十賢聖種性
X17n0323_p0218a08║道，及身智意生離三昧行。是故，大慧！菩薩摩訶薩欲
X17n0323_p0218a09║求勝進者，當淨如來藏及識藏名。大慧！若無識藏名
X17n0323_p0218a10║如來藏者，則無生滅。大慧！然諸凡聖悉有生滅，脩行
X17n0323_p0218a11║者自覺聖趣，現法樂住不捨方便。大慧！此如來藏識
X17n0323_p0218a12║藏，一切聲聞緣覺心想所見，雖自性清淨，客境所覆
X17n0323_p0218a13║故猶見不淨，非諸如來。大慧！如來者現前境界，猶如
X17n0323_p0218a14║掌中視阿摩勒果。大慧！我於此義以神力建立，令勝
X17n0323_p0218a15║鬘夫人及利智滿足諸菩薩等，宣揚演說如來藏及
X17n0323_p0218a16║識藏名，七識俱生聲聞計著，見人法無我故。勝鬘夫
X17n0323_p0218a17║人承佛威神說如來境界，非聲聞緣覺及外道境界。
X17n0323_p0218a18║如來藏識藏，唯佛及餘利智依義菩薩智慧境界。是
X17n0323_p0218a19║故汝及餘菩薩摩訶薩，於如來藏識藏當勤脩學，莫
X17n0323_p0218a20║但聞覺作知足想。爾時，世尊欲重宣此義，而說偈言：
X17n0323_p0218a21║甚深如來藏，而與七識俱，二種攝受生，智者則遠離。
X17n0323_p0218a22║如鏡像現心，無始習所熏，如實觀察者，諸事悉無事。
X17n0323_p0218a23║如愚見指月，觀指不觀月，計著名字者，不見我真實。
X17n0323_p0218a24║心為工伎兒，意如和伎者，五識為伴侶，妄想觀伎眾。
X17n0323_p0218b01║由前所悟得入初地，次第轉進依位顯德，餘外道
X17n0323_p0218b02║見所不能動，即第八不動地也。得十三昧道門樂，
X17n0323_p0218b03║即此地證十種三昧，數如別列。自願即本願也，以
X17n0323_p0218b04║本願故不受三昧樂，及住實際則起化利物也。十
X17n0323_p0218b05║賢聖者，望極位故聖亦名賢，如普賢之例。身智意
X17n0323_p0218b06║生者，分得三身，謂一身一智法報也，意生則應身
X17n0323_p0218b07║也。離三昧行者，仍上意生言之，雖由三昧而無作
X17n0323_p0218b08║行也。當淨如來藏及識藏名者，如來之藏本無可
X17n0323_p0218b09║淨，淨其覆者爾。識藏以名言者，謂如來藏變起妄
X17n0323_p0218b10║識無別體故，特其名而已。若無識藏名，則轉妄識
X17n0323_p0218b11║復本藏理，故無生滅。凡諸真妄名轉體不轉者，見
X17n0323_p0218b12║於是矣。然則聖無生滅邪？故曰：然諸凡聖悉有生
X17n0323_p0218b13║滅。言脩行者，還約因位言之，謂諸因聖雖得自覺
X17n0323_p0218b14║聖樂，而不捨方便，故亦有生滅。此言方便有二種，
X17n0323_p0218b15║謂一者自行增道方便，二者化他益物方便，皆有
X17n0323_p0218b16║生滅義也。二乘於此方便既皆無有，則見應淨邪？
X17n0323_p0218b17║故復曰：此如來藏等，謂二乘雖無彼生滅，而心想
X17n0323_p0218b18║猶在，客塵所覆見猶不淨，非如來究竟清淨也。故
X17n0323_p0218b19║知言自性清淨者，在法不在人；亦有生滅者，在人
X17n0323_p0218b20║不在法。反而言之，亦復何定？即不定處，理在是矣。
X17n0323_p0218b21║又曰：如來者，現前境界等。謂若如來見如來藏，不
X17n0323_p0218b22║離現前境界，了無所覆，亦無見相。無見而見，其猶
X17n0323_p0218b23║掌果。雖然，畢竟是箇甚麼？我於此義下，指經顯證
X17n0323_p0218b24║也。然如來之說，本不假證。但於彼經，已廣明竟。故
X17n0323_p0218c01║此略文，得以指之。抑文有與奪，故託勝鬘以言之
X17n0323_p0218c02║爾。而言如來藏識等，諸識俱生者，凡夫也。聲聞於
X17n0323_p0218c03║此，計著無我。曾不知執無我者，正是於我。為此所
X17n0323_p0218c04║蔽，故於如來藏，非其境界。若如來藏無我相者，我
X17n0323_p0218c05║亦不可得。故勸脩覺，良在於此。偈言甚深如來藏
X17n0323_p0218c06║等者，頌上如來藏心，以無始惡習所熏，故與七識
X17n0323_p0218c07║俱。乃至由自共相二種攝受，則有陰界入生。若見
X17n0323_p0218c08║如來藏，人法無我則滅。故曰：智者則遠離也。如鏡
X17n0323_p0218c09║象現心等，譬上法也。謂八識心體，本來無物。由無
X17n0323_p0218c10║始妄熏，故有七識等法生，如鏡象之現也。若如實
X17n0323_p0218c11║觀察，稱性遠離，則象事本虗。故曰：諸事悉無事。次
X17n0323_p0218c12║別出指月喻，以喻假名實法，有得有失。苟不能遣
X17n0323_p0218c13║言契理，政如觀指而不觀月也。心如工伎兒等，追
X17n0323_p0218c14║頌上喻，可以意得。（三）○右第七章
X17n0323_p0218c15║爾時大慧菩薩白佛言：世尊！惟願為說五法、自性、識、
X17n0323_p0218c16║二種無我究竟分別相，我及餘菩薩摩訶薩，於一切
X17n0323_p0218c17║地次第相續，分別此法入一切佛法，入一切佛法者，
X17n0323_p0218c18║乃至如來自覺地。佛告大慧：諦聽諦聽，善思念之。大
X17n0323_p0218c19║慧白佛言：唯然受教。佛告大慧：五法、自性、識、二種無
X17n0323_p0218c20║我分別趣相者，謂名、相、妄想、正智、如如。若脩行者，脩
X17n0323_p0218c21║行入如來自覺聖趣，離於斷常有無等見，現法樂正
X17n0323_p0218c22║受住現在前。大慧！不覺彼五法、自性、識、二無我，自心
X17n0323_p0218c23║現外性凡夫妄想，非諸聖賢。大慧白佛言：世尊！云何
X17n0323_p0218c24║愚夫妄想生，非諸聖賢？佛告大慧：愚夫計著俗數名
X17n0323_p0219a01║相，隨心流散，流散已，種種相像貌墮我我所見，希望
X17n0323_p0219a02║計著玅色，計著已，無知覆障故生染著，染著已，貪恚
X17n0323_p0219a03║癡所生業積集，積集已，妄想自纏如蠶作繭，墮生死
X17n0323_p0219a04║海諸趣曠野如汲井輪，以愚癡故，不能知如幻野馬
X17n0323_p0219a05║水月。自性離我我所，起於一切不實妄想，離相所相
X17n0323_p0219a06║及生住滅，從自心妄想生，非自在時節微塵勝玅生，
X17n0323_p0219a07║愚癡凡夫隨名相流。大慧！彼相者，眼識所照名為色，
X17n0323_p0219a08║耳鼻舌身意意識所照名為聲香味觸法，是名為相。
X17n0323_p0219a09║大慧！彼妄想者，施設眾名顯示諸相，如此不異象馬
X17n0323_p0219a10║車步男女等名，是名妄想。
X17n0323_p0219a11║五法向雖已明，而未嘗約諸地分別，示其所以入
X17n0323_p0219a12║一切佛法至如來地者，故復請之。答中，先通示五
X17n0323_p0219a13║法迷悟相，謂脩行者趣入，則五法通是悟相，故曰
X17n0323_p0219a14║若脩行者等。若反是不覺，則五法通是迷相，故曰
X17n0323_p0219a15║不覺彼五法等。故知法無自性，迷悟在人，此特發
X17n0323_p0219a16║其緒言爾。所以趣入等相，備見後文。次徵釋中，先
X17n0323_p0219a17║別約名相等；三、就凡夫法以示迷相，謂依六塵等
X17n0323_p0219a18║俗數名相，起諸分別，其心流散，不能自反，墮我我
X17n0323_p0219a19║所見，希望計著玅色，色非麤玅，著則成麤，玅體本
X17n0323_p0219a20║融，達之即離。因妄想生於三道，即無知覆障等惑
X17n0323_p0219a21║也，所生業積集等業也，墮生死海等報也。如蠶作
X17n0323_p0219a22║繭者，為自纏縛之譬也。如汲井輪者，為受輪回之
X17n0323_p0219a23║譬也。如幻野馬等，為不知幻性離我我所之譬也。
X17n0323_p0219a24║起於一切不實妄想者，謂於六塵等名相處，起諸
X17n0323_p0219b01║妄想，成於三道。夫妄本不實，起於幻相。幻相本離，
X17n0323_p0219b02║故離相所。相亦無生住滅可得，則歸諸自心而已。
X17n0323_p0219b03║然心不自心，亦不從外道諸異因生，還自愚夫依
X17n0323_p0219b04║名相生。故曰：愚癡凡夫等。是名相妄想，互為生起。
X17n0323_p0219b05║抑由不知幻相，故妄想生。若知幻相，妄想即滅。此
X17n0323_p0219b06║文所以反覆言之也。又曰：彼相者，追釋名相二法，
X17n0323_p0219b07║不出六識。取彼六塵名之者，名也。所取者，相也。顯
X17n0323_p0219b08║示施設諸名相者，妄想也。故曰：如此不異等。如象
X17n0323_p0219b09║馬車步四兵，及男女等。名相既立，一一分別此如
X17n0323_p0219b10║是，此不異。於無定法，生於定見，則妄想而已矣。此
X17n0323_p0219b11║之謂凡夫法（一）。
X17n0323_p0219b12║大慧！正智者，彼名相不可得，猶如過客，諸識不生不
X17n0323_p0219b13║斷不常，不墮一切外道聲聞緣覺之地。復次，大慧！菩
X17n0323_p0219b14║薩摩訶薩以此正智，不立名相非不立名相，捨離二
X17n0323_p0219b15║見建立及誹謗，知名相不生，是名如如。大慧！菩薩摩
X17n0323_p0219b16║訶薩住如如者，得無所有境界故，得菩薩歡喜地，得
X17n0323_p0219b17║菩薩歡喜地已，永離一切外道惡趣，正住出世間趣，
X17n0323_p0219b18║法相成熟，分別幻等一切法，自覺法趣相，離諸妄想
X17n0323_p0219b19║見性異相，次第乃至法雲地，於其中間三昧力自在
X17n0323_p0219b20║神通開敷，得如來地已，種種變化圓照示現，成熟眾
X17n0323_p0219b21║生如水中月，善究竟滿足十無盡句，為種種意解眾
X17n0323_p0219b22║生分別說法，法身離意所作，是名菩薩入如如所得。
X17n0323_p0219b23║次約正智如如。就聖賢法以明悟相，則曰正智者
X17n0323_p0219b24║等。謂彼名相不可得，則各相等義在其間。以本無
X17n0323_p0219c01║自性，通皆屬悟。不起斷常等見，是為正智。言如過
X17n0323_p0219c02║客，諸識不生者。過客，猶路人也。以譬名相，初無自
X17n0323_p0219c03║性。而有智者，終不於彼生諸分別。故曰諸識不生。
X17n0323_p0219c04║聖賢正智，視彼名相，亦復如之。菩薩以此正智，不
X17n0323_p0219c05║立名相者。謂菩薩以正智，破名相妄想，而亦不自
X17n0323_p0219c06║立其名相。自若不亡，還為所破。然則既曰正智，豈
X17n0323_p0219c07║非名乎。不斷不常，豈非相乎。故曰非不立名相。但
X17n0323_p0219c08║其為正智，既捨離二邊，不墮二謗，則其性不生。以
X17n0323_p0219c09║不生者，即如如義。菩薩住如如下，示如如所得相。
X17n0323_p0219c10║夫既曰如如，豈有得乎。然以無得而得，亦得自他
X17n0323_p0219c11║因果之法。故曰得無所有境界，即菩薩歡喜地也。
X17n0323_p0219c12║不離而離，離一切外道惡趣。無住而住，住出世間
X17n0323_p0219c13║之正趣。無分別而分別，了一切法皆悉如幻。無證
X17n0323_p0219c14║而證，證自覺法趣相。亦離諸妄想，見性異相，即能
X17n0323_p0219c15║見及異相也。前文所謂相見俱離是也。葢菩薩將
X17n0323_p0219c16║自淺階深，以至於極。故凡能所同異，一切俱離，而
X17n0323_p0219c17║入一如，法爾然也。至於三昧力等，種種功德，由之
X17n0323_p0219c18║開發。自果及他，由之建立。從始洎終，究竟法身。任
X17n0323_p0219c19║運稱性，離意所作。一□如如，而得成辦。故曰是名
X17n0323_p0219c20║菩薩入如如所得（二）。
X17n0323_p0219c21║爾時大慧菩薩白佛言：世尊！云何世尊為三種自性
X17n0323_p0219c22║入於五法？為各有自相宗？佛告大慧：三種自性及八
X17n0323_p0219c23║識二種無我，悉入五法。大慧！彼名及相是妄想自性。
X17n0323_p0219c24║大慧！若依彼妄想生心心法，名俱時生如日光俱，種
X17n0323_p0220a01║種相各別分別持，是名緣起自性。大慧！正智如如者
X17n0323_p0220a02║不可壞故，名成自性。復次，大慧！自心現妄想八種分
X17n0323_p0220a03║別，謂識藏意意識及五識身。相者不實相妄想故，我
X17n0323_p0220a04║我所二攝受滅二無我生。是故，大慧！此五法者，聲聞
X17n0323_p0220a05║緣覺菩薩如來，自覺聖智諸地相續次第，一切佛法
X17n0323_p0220a06║悉入其中。復次，大慧！五法者，相、名、妄想、如如、正智。大
X17n0323_p0220a07║慧！相者，若處所形相色像等現，是名為相。若彼有如
X17n0323_p0220a08║是相名為瓶等，即此非餘是說為名。施設眾名顯示
X17n0323_p0220a09║諸相，瓶等心心法是名妄想。彼名彼相畢竟不可得
X17n0323_p0220a10║始終無覺，於諸法無展轉離不實妄想，是名如如。真
X17n0323_p0220a11║實決定究竟自性不可得，彼是如相。我及諸佛隨順
X17n0323_p0220a12║入處，普為眾生如實演說施設顯示，於彼隨入正覺，
X17n0323_p0220a13║不斷不常妄想不起，隨順自覺聖趣，一切外道聲聞
X17n0323_p0220a14║緣覺所不得相，是名正智。大慧！是名五法、三種自性、
X17n0323_p0220a15║八識、二種無我，一切佛法悉入其中。是故，大慧！當自
X17n0323_p0220a16║方便學，亦教他人勿隨於他。爾時世尊欲重宣此義，
X17n0323_p0220a17║而說偈言：
X17n0323_p0220a18║五法三自性，及與八種識，二種無有我，悉攝摩訶衍。
X17n0323_p0220a19║名相虗妄想，自性二種相，正智及如如，是則為成相。
X17n0323_p0220a20║既申五法即三自性，義在其中，如前後會攝，故復
X17n0323_p0220a21║問其攝入之外亦有自相宗邪？答中先答總入可
X17n0323_p0220a22║知，次別配法相。初以名相對妄想者，從所因言也。
X17n0323_p0220a23║以彼妄想反屬緣起者，從所起說也。即依妄想生
X17n0323_p0220a24║心，心法是其所起故。既俱時生，則如日光持種種
X17n0323_p0220b01║相而分別不謬，故曰各各分別。持即日光以譬妄
X17n0323_p0220b02║想，種種相以譬緣起，正智如如以配成性，其義可
X17n0323_p0220b03║知。五法攝八識者，即自心現妄想一也。而通八種
X17n0323_p0220b04║分別，謂識藏即妄想之本，意則執我妄想之主，意
X17n0323_p0220b05║識及五識妄想之相，故八識雖異，皆妄想也。若亦
X17n0323_p0220b06║兼餘義，則如此分別者，八識之名相也。了知識性
X17n0323_p0220b07║不墮二邊而卒於不生者，即正智如如。是五法亦
X17n0323_p0220b08║可通配八識也。我、我所二攝受滅故，二無我生者，
X17n0323_p0220b09║由妄想等即有我、我所，以滅即無我，則正智如如。
X17n0323_p0220b10║是則識等雖異，同歸五法，無別自相宗明矣。又曰
X17n0323_p0220b11║聲聞、緣覺乃至一切佛法悉入其中者，總結示也。
X17n0323_p0220b12║如前三乘及如來地自他因果一切佛法亦悉入
X17n0323_p0220b13║今五中，了無剩法。然猶約有法言之，若乃五法無
X17n0323_p0220b14║法，餘法亦無，孰為入者？則一切佛法，道在其中矣。
X17n0323_p0220b15║復次，五法下，重示異義。則列名釋義，復自一途，大
X17n0323_p0220b16║同小異，不無所以。相名反上，不出名實，互有前後。
X17n0323_p0220b17║餘二前後者，前約自行，故先智後如；此兼化他，則
X17n0323_p0220b18║反其次。故曰我及諸佛隨順入處者，如如也；普為
X17n0323_p0220b19║眾生如實演說等，正智也。故知此文兼於化他。言
X17n0323_p0220b20║瓶等心心法者，謂因瓶等名相，則有心心數法，能
X17n0323_p0220b21║緣妄想。始終無覺等者，示名相不可得處，即如如
X17n0323_p0220b22║義。謂名相妄想，各不相到，故始終無覺知者。而彼
X17n0323_p0220b23║諸法，各各自住，故無展轉續待之相。以是推之，法
X17n0323_p0220b24║無自性，故離不實妄想，則如如也。真實決定等者，
X17n0323_p0220c01║重指如相是諸佛入處，依於自證，如實演說，不斷
X17n0323_p0220c02║不常，非凡小偏邪所得，故名正智。又曰一切佛法，
X17n0323_p0220c03║悉入其中者，約互攝義，通結四種，故與上異。勸文
X17n0323_p0220c04║言勿隨於他者，隨他則失於自己。偈言摩訶衍者，
X17n0323_p0220c05║大乘也。謂上四法，攝受一切大乘。反而言之，一切
X17n0323_p0220c06║佛法，亦徧攝今四法也。（三）○右第八章
X17n0323_p0220c07║爾時大慧菩薩復白佛言：世尊！如世尊所說句，過去
X17n0323_p0220c08║諸佛如恒河沙，未來現在亦復如是。云何世尊為如
X17n0323_p0220c09║說而受？為更有餘義？惟願如來哀愍解說。佛告大慧：
X17n0323_p0220c10║莫如說受，三世諸佛量非如恒河沙。所以者何？過世
X17n0323_p0220c11║間望非譬所譬，以凡愚計常外道妄想，長養惡見生
X17n0323_p0220c12║死無窮，欲令厭離生死趣輪精勤勝進故，為彼說言
X17n0323_p0220c13║諸佛易見，非如優曇鉢華難得見故息方便求。有時
X17n0323_p0220c14║復觀諸受化者作是說言：佛難值遇如優曇鉢華，優
X17n0323_p0220c15║曇鉢華無已見今見當見，如來者世間悉見，不以建
X17n0323_p0220c16║立自通故，說言如來出世如優曇鉢華。大慧！自建立
X17n0323_p0220c17║自通者過世間望，彼諸凡愚所不能信，自覺聖智境
X17n0323_p0220c18║界無以為譬，真實如來過心意意識所見之相不可
X17n0323_p0220c19║為譬。大慧！然我說譬佛如恒河沙無有過咎。
X17n0323_p0220c20║三世諸佛如恒河沙，經教言之多矣，往往聞者必
X17n0323_p0220c21║曰其數云爾。大慧意其別有所在，故復請云云。佛
X17n0323_p0220c22║答中先止其非，曰莫如說受，謂止言數而已。蓋諸
X17n0323_p0220c23║佛數量過於此故，亦過世間心量所望，故非譬所
X17n0323_p0220c24║譬，豈特恒沙而已。文先寄曇華以開譬端，示凡譬
X17n0323_p0221a01║喻義不一揆也。則曰凡愚計常等，謂彼凡外有未
X17n0323_p0221a02║受化者生死無窮，如來為說諸佛易見，非如曇華
X17n0323_p0221a03║令其不生退想，息方便求而求佛道。此則反喻以
X17n0323_p0221a04║難顯易，所以進之也。又曰有時復觀諸受化者，為
X17n0323_p0221a05║說佛難值遇，猶如曇華令其希慕求道。此則順譬
X17n0323_p0221a06║所以䇿之也。進之䇿之所以誘物，其致一也。然皆
X17n0323_p0221a07║化用邊事，非謂建立自通，則又結示能喻所喻有
X17n0323_p0221a08║難有易，故曰優曇鉢華無已見今見當見，則能喻
X17n0323_p0221a09║唯難。見如來者世間悉見，則所喻有難易。文但言
X17n0323_p0221a10║易，亦法譬互見爾。所謂自通等者，即如來自覺聖
X17n0323_p0221a11║智境界真實法身，則非難非易過世間望，故非凡
X17n0323_p0221a12║愚所信，亦非心意識量之所能見。無譬為譬，此其
X17n0323_p0221a13║為自通境界也。然則譬佛如恒沙何也？抑言之過
X17n0323_p0221a14║邪？故復宗釋疑正酬所請，曰無有過。各凡略有七
X17n0323_p0221a15║義，所以言之如次文。（一）
X17n0323_p0221a16║大慧！譬如恒沙，一切魚𩻪輸收摩羅師子象馬人獸
X17n0323_p0221a17║踐踏沙，不念言：彼惱亂我。而生妄想，自性清淨無諸
X17n0323_p0221a18║垢汙。如來。應供。等正覺自覺聖智恒河，大力神通自
X17n0323_p0221a19║在等沙，一切外道諸人獸等一切惱亂，如來不念而
X17n0323_p0221a20║生妄想，如來寂然無有念想，如來本願以三昧樂安
X17n0323_p0221a21║眾生故無有惱亂，猶如恒沙等無有異，又斷貪恚故。
X17n0323_p0221a22║譬如恒沙是地自性，劫盡燒時燒一切地，而彼地大
X17n0323_p0221a23║不捨自性，與火大俱生故，其餘愚夫作地燒想而地
X17n0323_p0221a24║不燒，以火因故。如是，大慧！如來法身如恒沙不壞。大
X17n0323_p0221b01║慧！譬如恒沙無有限量，如來光明亦復如是無有限
X17n0323_p0221b02║量，為成熟眾生故，普照一切諸佛大眾。大慧！譬如恒
X17n0323_p0221b03║沙，別求異沙永不可得。如是，大慧！如來。應供。等正覺
X17n0323_p0221b04║無生死生滅，有因緣斷故。大慧！譬如恒沙，增減不可
X17n0323_p0221b05║得知。如是，大慧！如來智慧成熟眾生不增不減，非身
X17n0323_p0221b06║法故，身法者有壞，如來法身非是身法，如厭恒沙油
X17n0323_p0221b07║不可得。如是一切極苦眾生逼迫如來，乃至眾生未
X17n0323_p0221b08║得涅槃，不捨法界自三昧願樂，以大悲故。大慧！譬如
X17n0323_p0221b09║恒沙，隨水而流非無水也。如是，大慧！如來所說一切
X17n0323_p0221b10║諸法隨涅槃流，是故說言如恒河沙，如來不隨諸去
X17n0323_p0221b11║流轉，去是壞義故。大慧！生死本際不可知，不知故云
X17n0323_p0221b12║何說去？大慧！去者斷義，而愚夫不知。
X17n0323_p0221b13║一、沙不念，彼惱亂故，以譬如來聖智無念，不生妄
X17n0323_p0221b14║想，如文可知。二、沙性不壞，以譬如來法身常住。言
X17n0323_p0221b15║是地自性者，有事有理，以事則同一堅性，故為沙
X17n0323_p0221b16║為石，是堅之至者；以理則與彼堅、濕、煖、動均一真
X17n0323_p0221b17║性，亦離異不異，如前不生之性。故劫盡燒時，燒一
X17n0323_p0221b18║切地，而彼地大不捨自性，正謂此性也。故地之性
X17n0323_p0221b19║即火之性，地大生時與火俱生，火事滅時而性不
X17n0323_p0221b20║滅。若火大即性，亦得云火事如故。又曰火因者，謂
X17n0323_p0221b21║火無所依，必因地而有，是地與火為相續體，故地
X17n0323_p0221b22║無火而不燒，火無地而不續。惟其不自焚，故兩不
X17n0323_p0221b23║相壞，此地所以不得而燒，而愚者見為燒爾。若以
X17n0323_p0221b24║堅、濕、煖、動為自性者，此則政相凌奪，安得俱生而
X17n0323_p0221c01║不燒邪？三、沙無限量，譬如來光明無量。四、無異沙，
X17n0323_p0221c02║譬如來無分段之生死及變易之生滅，以內外諸
X17n0323_p0221c03║有因緣斷故。五、沙無增減，譬如來以智慧成熟眾
X17n0323_p0221c04║生，而於法身體無增減，不同色身之法有壞滅故。
X17n0323_p0221c05║六如厭沙無油，譬如來雖為眾生極苦逼迫，而不
X17n0323_p0221c06║捨本願，如油不可得。七如恒沙隨流，愚人但見沙
X17n0323_p0221c07║流，而不見水，以智觀之，非無水也。譬如來說一切
X17n0323_p0221c08║法隨順涅槃，有如順流而非去義，故曰如來不隨
X17n0323_p0221c09║諸去流轉。謂於法悟性，不隨相轉，故不同去流，以
X17n0323_p0221c10║去是生死壞滅義故。若以法顯譬，而流亦無流，以
X17n0323_p0221c11║前後流均一水故。又曰生死本際不可知者，是復
X17n0323_p0221c12║以生死對涅槃。若以本際言之，則皆不可知，覆釋
X17n0323_p0221c13║上不隨去流義。以其生死本際，際於涅槃，理極事
X17n0323_p0221c14║徧，徧一切法，故無去來之異。此以不知而釋不去，
X17n0323_p0221c15║故曰不知。云何說去？若以去者是生死後際永斷
X17n0323_p0221c16║之義，固非愚夫所知，是亦不知也（二）。
X17n0323_p0221c17║大慧白佛言：世尊，若眾生生死本際不可知者，云何
X17n0323_p0221c18║解脫可知？佛告大慧：無始虗偽過惡妄想習氣因滅，
X17n0323_p0221c19║自心現知外義，妄想身轉解脫不滅，是故無邊，非都
X17n0323_p0221c20║無所有。為彼妄想作無邊等異名，觀察內外離於妄
X17n0323_p0221c21║想，無異眾生智及爾𦦨，一切諸法悉皆寂靜。不識自
X17n0323_p0221c22║心現妄想故妄想生，若識則滅。爾時，世尊欲重宣此
X17n0323_p0221c23║義，而說偈言：
X17n0323_p0221c24║觀察諸導師，猶如恒河沙，不壞亦不去，亦復不究竟，
X17n0323_p0222a01║是則為平等。觀察諸如來，猶如恒沙等，悉離一切過，
X17n0323_p0222a02║隨流而性常，是則佛正覺。
X17n0323_p0222a03║大慧因以生死解脫，對問知不知義。葢二者迷悟
X17n0323_p0222a04║前後之際極，其理既等，云何一可知一不可知？答
X17n0323_p0222a05║中先示解脫之由。由於妄想身轉，故曰無始虗偽
X17n0323_p0222a06║等。謂以妄想習氣因滅故，自心現知外義。正言以
X17n0323_p0222a07║自心現知於外境，則自心現妄想身轉故，而得解
X17n0323_p0222a08║脫。故妄想轉即是解脫，而解脫實不滅。惟其妄想
X17n0323_p0222a09║解脫，本只一體，不見有際畔可得，故曰無邊。無邊
X17n0323_p0222a10║則不可知義。雖不可知，而以妄想不轉而轉，則解
X17n0323_p0222a11║脫亦無得而得，故曰非都無所有等。謂非無為彼
X17n0323_p0222a12║妄想轉處作異名者，異名即解脫也。是亦可知義。
X17n0323_p0222a13║台宗所謂名轉體不轉者，頗與今文合。以彼釋此，
X17n0323_p0222a14║其義善成。然以佛出生死，是亦可知。但了生死無
X17n0323_p0222a15║生死，故知而不知。然而知不知之外，復誰知邪？觀
X17n0323_p0222a16║察內外者，向以自心現知外義，則外無外想。還以
X17n0323_p0222a17║此理而照內心，則內外一如，離於妄想矣。唯一真
X17n0323_p0222a18║如，更無別法，亦無眾生可異。智及爾炎，了無待對。
X17n0323_p0222a19║一切諸法平等，一切則寂靜也。不識自心現者，重
X17n0323_p0222a20║結示釋成。要哉斯言！其妄想生滅，唯於自心識與
X17n0323_p0222a21║不識而已矣。苟識自心，妄無不滅。然有言識而妄
X17n0323_p0222a22║不滅者，是未為真識故也。偈言觀察諸導師等，略
X17n0323_p0222a23║頌上譬中諸義。存沒不次，帖釋可知。亦復不究竟
X17n0323_p0222a24║者，然以佛為究竟，則假名得對，終乖一如，非所以
X17n0323_p0222b01║平等。故復遣之，法應爾耳。（三）○右第九章
X17n0323_p0222b02║爾時大慧菩薩復白佛言：世尊！惟願為說一切諸法
X17n0323_p0222b03║剎那壞相。世尊！云何一切法剎那？佛告大慧：諦聽諦
X17n0323_p0222b04║聽，善思念之，當為汝說。佛告大慧：一切法者，謂善不
X17n0323_p0222b05║善無記、有為無為、世間出世間、有罪無罪、有漏無漏、
X17n0323_p0222b06║受不受。大慧！略說心意意識及習氣，是五受陰因，是
X17n0323_p0222b07║心意意識習氣，長養凡愚善不善妄想。大慧！修三昧
X17n0323_p0222b08║樂三昧正受現法樂住，名為賢聖善無漏。大慧！善不
X17n0323_p0222b09║善者謂八識。何等為八？謂如來藏名識藏，心意意識
X17n0323_p0222b10║及五識身，非外道所說。大慧！五識身者，心意意識俱
X17n0323_p0222b11║善不善相，展轉變壞相續流注，不壞身生亦生亦滅，
X17n0323_p0222b12║不覺自心現次第滅餘識生，形相差別攝受意識，五
X17n0323_p0222b13║識俱相應生，剎那時不住名為剎那。
X17n0323_p0222b14║夫剎那者，時之最促，念之極微者也。故以心念起
X17n0323_p0222b15║滅不停為剎那。又物之無常變壞者，亦曰剎那。是
X17n0323_p0222b16║皆眾生虗妄識相。如來示之，意在即剎那無剎那，
X17n0323_p0222b17║了性真常爾。而大慧請說剎那壞相，豈能當如來
X17n0323_p0222b18║之意？手亦責之如後。然因請故，得詳其說。於中先
X17n0323_p0222b19║示一切法，謂善不善等。始言三性，則法之有為，故
X17n0323_p0222b20║繼言無為以配之。餘世間等，各以類言。至於言受，
X17n0323_p0222b21║則攝上諸法。言不受，則有無皆非。不受亦不受，獨
X17n0323_p0222b22║得其至。此法非法之大凡也。次明剎那非剎那相。
X17n0323_p0222b23║先略說者，為下廣明張本。謂心意意識，及色等習
X17n0323_p0222b24║氣，為五受陰因。以是識習，長養善不善妄想，故有
X17n0323_p0222c01║六凡有漏剎那。言修三昧樂等，即無漏因果。惟空
X17n0323_p0222c02║與定，則是三乘無漏，非剎那也。次善不善者下，廣
X17n0323_p0222c03║明二相。名雖疊上，實則通示。能生八識，故曰謂如
X17n0323_p0222c04║來藏等名。識藏□指第八妄識，如前識藏名是也。
X17n0323_p0222c05║而是八識名相，出於正教，故非外道說。言五識身
X17n0323_p0222c06║者，正明剎那相。謂心意意識俱，則能生雖通，所生
X17n0323_p0222c07║則別，故正約五識示之。即眼等五識，俱彼心心意
X17n0323_p0222c08║識，同時取境，有善不善相。或次第起，或間雜起，故
X17n0323_p0222c09║曰展轉變壞，相續流注。根境之間，未始間斷。從本
X17n0323_p0222c10║言之，亦自八識不壞身生，而亦生亦滅。由不覺自
X17n0323_p0222c11║心所現，唯依五根有生有滅，故曰次第滅。餘識生，
X17n0323_p0222c12║攝受五塵，形相差別，故五識生時，意識俱生，故曰
X17n0323_p0222c13║俱相應生。不俱，則不能分別也。以是識故，起滅不
X17n0323_p0222c14║停。不於此，則於彼，無時暫息，故曰剎那。時不住，即
X17n0323_p0222c15║剎那之想也（一）。
X17n0323_p0222c16║大慧！剎那者，名識藏，如來藏意俱生，識習氣剎那，無
X17n0323_p0222c17║漏習氣非剎那，非凡愚所覺，計著剎那論故，不覺一
X17n0323_p0222c18║切法剎那非剎那，以斷見壞無為法。大慧！七識不流
X17n0323_p0222c19║轉，不受苦樂，非涅槃因。大慧！如來藏者，受苦樂與因
X17n0323_p0222c20║俱，若生若滅，四住地、無明住地所醉，凡愚不覺，剎那
X17n0323_p0222c21║見妄想熏心。
X17n0323_p0222c22║剎那者下。重結前起後。是二種相雖通依諸識生
X17n0323_p0222c23║起，而所從則別，故曰名識藏等。是則以諸識從識
X17n0323_p0222c24║習氣者剎那也，從無漏習氣者非剎那也。然善無
X17n0323_p0223a01║漏法本唯空，空而猶名習氣者，謂其體是七識，執
X17n0323_p0223a02║想猶在故。雖非剎那，未為究竟真常無漏，要是三
X17n0323_p0223a03║乘聖賢境界，故曰非凡愚所覺。彼凡愚此唯作剎
X17n0323_p0223a04║那論計著，不唯不覺非剎那，亦不自知其為剎那，
X17n0323_p0223a05║以全體在剎那故也。脫或凡外塵勞念息幾至無
X17n0323_p0223a06║為，則又計為斷見，故曰以斷見壞無為法，惡識所
X17n0323_p0223a07║以無為者哉。又曰七識不流轉者，承上無漏之義，
X17n0323_p0223a08║對明七八異相，則七識以三義故異餘諸識而非
X17n0323_p0223a09║剎那，謂不流轉不受苦樂故異六識，非涅槃因故
X17n0323_p0223a10║異八識。教門一往以對二乘，良有以也。然向言七
X17n0323_p0223a11║識流轉，今何反之？亦以二義故前後不同。一者克
X17n0323_p0223a12║體，則唯妄想執我而已，如今文是也。二者從緣，雖
X17n0323_p0223a13║不自有為，以從緣故亦與諸識流轉不滅，如前文
X17n0323_p0223a14║是也。如來藏者正明八識，以不變性本非剎那，而
X17n0323_p0223a15║以隨緣受熏轉為識藏，變起諸識則反上三義，故
X17n0323_p0223a16║受苦樂亦與因俱，若生若滅一也。為五住煩惱所
X17n0323_p0223a17║醉，凡愚不覺成剎那見，故亦流轉二也。而以妄想
X17n0323_p0223a18║熏發本心，故或致涅槃因三也。然皆如來藏所從
X17n0323_p0223a19║出，則流轉非流轉、剎那非剎那、涅槃非涅槃，染淨
X17n0323_p0223a20║二熏本一而已，此所以異於七識也（二）。
X17n0323_p0223a21║復次，大慧！如金金剛佛舍利，得奇特性終不損壞。大
X17n0323_p0223a22║慧！若得無間有剎那者，聖應非聖而聖未曾不聖，如
X17n0323_p0223a23║金金剛雖經劫數稱量不減。云何凡愚不善於我隱
X17n0323_p0223a24║覆之說，於內外一切法作剎那想？
X17n0323_p0223b01║然以剎那則有損壞，非則反是，理之然也。如來本
X17n0323_p0223b02║答剎那，而直以不可損壞言者，亦相顯爾。於中先
X17n0323_p0223b03║喻，言如金金剛佛舍利得奇特性終不損壞者，夫
X17n0323_p0223b04║奇特□有事有理，如金金剛以百鍊故鑛朴俱銷，
X17n0323_p0223b05║唯一精剛物不能壞，則得事中奇特性也。若佛舍
X17n0323_p0223b06║利以萬行熏修垢妄都盡，唯一精真無能壞者，則
X17n0323_p0223b07║得理中奇特性也。如來所得真常亦復如是，故曰
X17n0323_p0223b08║終不損壞。意言汝問剎那壞相，豈不以生滅妄想
X17n0323_p0223b09║故也。若亦真常終無損壞，此則答違上問。法中言
X17n0323_p0223b10║若得無間有剎那者，謂我以無間道所證真常，豈
X17n0323_p0223b11║有剎那而不正言，故寄言反顯爾。則曰聖應非聖
X17n0323_p0223b12║等，夫聖未有不聖之理，則知一證永常，其無剎那
X17n0323_p0223b13║明矣，故合云云。云何凡愚等者，結斥不善。如來密
X17n0323_p0223b14║旨正顯諸法性非剎那，聞者只合於起滅不停處，
X17n0323_p0223b15║了悟無生復本寂靜，亦顯如來所得性常，此則說
X17n0323_p0223b16║剎那之密意也。奈何不善於一切法作剎那想，所
X17n0323_p0223b17║以寄斥凡愚實責所問，大慧領悟意必頓消。（三）○
X17n0323_p0223b18║右第十章
X17n0323_p0223b19║大慧菩薩復白佛言：世尊！如世尊說：六波羅蜜滿足
X17n0323_p0223b20║得成正覺。何等為六？佛告大慧：波羅蜜有三種分別，
X17n0323_p0223b21║謂：世間、出世間、出世間上上。大慧！世間波羅蜜者，我、
X17n0323_p0223b22║我所攝受，計著攝受二邊，為種種受生處，樂色、聲、香、
X17n0323_p0223b23║味、觸故，滿足檀波羅蜜；戒、忍、精進、禪定、智慧亦如是，
X17n0323_p0223b24║凡夫神通及生梵天。大慧！出世間波羅蜜者，聲聞、緣
X17n0323_p0223c01║覺墮攝受涅槃故，行六波羅蜜，樂自己涅槃樂。出世
X17n0323_p0223c02║間上上波羅蜜者，覺自心現妄想量攝受，及自心二
X17n0323_p0223c03║故不生妄想，於諸趣攝受非分，自心色想不計著，為
X17n0323_p0223c04║安樂一切眾生故，生檀波羅蜜，起上上方便；即於彼
X17n0323_p0223c05║緣妄想不生戒，是尸波羅蜜；即彼妄想不生忍，知攝
X17n0323_p0223c06║所攝，是羼提波羅蜜；初、中、後夜精勤方便，隨順修行
X17n0323_p0223c07║方便，妄想不生，是毗棃耶波羅蜜；妄想悉滅，不墮聲
X17n0323_p0223c08║聞涅槃攝受，是禪波羅蜜；自心妄想非性，智慧觀察
X17n0323_p0223c09║不墮二邊，先身轉勝而不可壞，得自覺聖趣，是般若
X17n0323_p0223c10║波羅蜜。
X17n0323_p0223c11║剎那生滅者，生死此岸之事也。真常不壞者，涅槃
X17n0323_p0223c12║彼岸之理也。然則自此岸而達彼岸，由剎那而究
X17n0323_p0223c13║竟真常者，其六度之功乎？抑前章明不壞有四，佛
X17n0323_p0223c14║舍利其一也。又曰：住於正法得如來智，具足斯由
X17n0323_p0223c15║六度所熏。大慧所以承是請問也。答中言六度有
X17n0323_p0223c16║三：初世間六度。言我我所攝受計著等者，謂凡夫
X17n0323_p0223c17║所修其過有四，即計我我所著於二邊，為求勝報
X17n0323_p0223c18║樂著六塵。夫計我我所則無為生之念，著於二邊
X17n0323_p0223c19║則不足以達中道彼岸，為求勝報則不免於生死，
X17n0323_p0223c20║樂著六塵則非所謂無住相施。凡夫神通及生梵
X17n0323_p0223c21║天，亦由修事度而得，故因出之。出世間六度即二
X17n0323_p0223c22║乘所修，雖依諦緣亦行是行，故曰墮攝受涅槃故，
X17n0323_p0223c23║則但為自度而求涅槃，故異菩薩。出世間上上波
X17n0323_p0223c24║羅蜜者，即圓頓所修，謂妄想量。攝受者，六塵也。及
X17n0323_p0224a01║自心二者，內心與境為二也。覺唯自心現，則二而
X17n0323_p0224a02║不二，故妄想不生。依是而修檀波羅蜜，所修離相
X17n0323_p0224a03║則不墮諸趣所攝，故曰非分。其於色等既皆自心，
X17n0323_p0224a04║則不復計著，雖對六塵而無所有，尚何行施之可
X17n0323_p0224a05║得乎？唯為安樂眾生而修是度，皆反過為德，即初
X17n0323_p0224a06║檀度之意也。亦兼通意，則上上之方便也。既了通
X17n0323_p0224a07║已，歷別爾修，即以上善修之心，於持戒等緣，亦妄
X17n0323_p0224a08║想不生，一一稱性而持者戒也。又曰：是尸波羅蜜
X17n0323_p0224a09║者，重結究竟也。故如是而行檀，則無慳無施；如是
X17n0323_p0224a10║而持戒，則非持非犯；如是而安忍，則不違不順；如
X17n0323_p0224a11║是而精進，則何進何退；如是而修定，則無定無亂；
X17n0323_p0224a12║如是而習般若，則非愚非慧。自然不即二邊，不離
X17n0323_p0224a13║二邊，安於中道，直濟彼岸，是謂上上波羅蜜相。忍
X17n0323_p0224a14║中言知攝所攝者，恐脫一空字。進度凡兩，言方便
X17n0323_p0224a15║者，一則別相，謂誦經等；一則通相，即兼五度，皆須
X17n0323_p0224a16║精進而行禪度。言不墮聲聞涅槃攝受者，謂聲聞
X17n0323_p0224a17║定力偏多，及為涅槃修禪故也。而一一度言妄想
X17n0323_p0224a18║不生，或言悉滅非性等，是則六度雖異，率以離妄
X17n0323_p0224a19║為本，苟能離妄，何行不成？若不離妄，無一而可，此
X17n0323_p0224a20║不可不知也。先身轉勝而不可壞者，謂六度增進，
X17n0323_p0224a21║乃至般若所得慧身，轉勝前五，不可破壞，得自覺
X17n0323_p0224a22║聖趣，則又般若之至者。於是三品，雖通中下，意實
X17n0323_p0224a23║在上，修者擇焉。○右第十一章
X17n0323_p0224a24║爾時，世尊欲重宣此義，而說偈言：
X17n0323_p0224b01║空無常剎那，愚夫妄想作，如河燈種子，而作剎那想。
X17n0323_p0224b02║剎那息煩亂，寂靜離所作，一切法不生，我說剎那義。
X17n0323_p0224b03║物生則有滅，不為愚者說，無間相續性，妄想之所熏。
X17n0323_p0224b04║無明為其因，心則從彼生，乃至色未生，中間有何分？
X17n0323_p0224b05║相續次第滅，餘心隨彼生，不住於色時，何所緣而生？
X17n0323_p0224b06║以從彼生故，不如實因生，云何無所成，而知剎那壞？
X17n0323_p0224b07║修行者正受，金剛佛舍利，光音天宮殿，世間不壞事。
X17n0323_p0224b08║住於正法得，如來智具足，比丘得平等，云何見剎那？
X17n0323_p0224b09║揵闥婆幻等，色無有剎那，於不實色等，視之若真實。
X17n0323_p0224b10║此偈合置前剎那想下文差間爾。偈言空無常剎
X17n0323_p0224b11║那者，謂虗空相常了不可得，況言剎那起滅乎？首
X17n0323_p0224b12║言此者，以見諸法體性本來寂靜猶如虗空，而愚
X17n0323_p0224b13║夫妄想或作常計、或作剎那想如河流等，是豈知
X17n0323_p0224b14║空性本無也哉？剎那息煩亂等，正頌出隱覆義。謂
X17n0323_p0224b15║能了剎那則可以息煩亂，體寂靜則自然離所作，
X17n0323_p0224b16║故一切法無生，所以為說剎那之義也。物生則有
X17n0323_p0224b17║滅，固生滅常理，若為愚者說，適滋名相如。是說破
X17n0323_p0224b18║生滅法文，先示生相為所破，謂無間相續性則剎
X17n0323_p0224b19║那生滅，由妄想所熏無明為固，故剎那心相從彼
X17n0323_p0224b20║而生。次正破中，初破生相。言乃至色未生中間有
X17n0323_p0224b21║何分者，即承上心雖生而色未生，中間自無所依
X17n0323_p0224b22║之分，是心無色而不生。次第相續滅者，謂色雖已
X17n0323_p0224b23║生而心續滅，是色心不相待。縱餘心隨彼色生，苟
X17n0323_p0224b24║心不住，於色復何所緣而生？為其念念不住亦不
X17n0323_p0224c01║取故。是心雖有色，亦無生性。抑若從彼生，則自無
X17n0323_p0224c02║實性可得，故曰不如實因生。次破滅相者，由向推
X17n0323_p0224c03║之，於中求剎那成不可得，況知剎那壞乎？壞即滅
X17n0323_p0224c04║也。既破生滅，則復本真常。故次頌不壞中，初不壞
X17n0323_p0224c05║法有四，謂修行者正受一也，金剛二也，佛舍利三
X17n0323_p0224c06║也，光音天宮殿四也。此天三災不壞，復為後劫生
X17n0323_p0224c07║成之如，即二為世間法不壞，二為出世法不壞。次
X17n0323_p0224c08║示能得人，言住於正法得者，謂如來以種智具足
X17n0323_p0224c09║莊嚴，比丘以平等正受，皆以正法而得也。餘二非
X17n0323_p0224c10║此，故亦有壞。然一往爾，云何見剎那者，反頌上結
X17n0323_p0224c11║斥，謂苟不如上作剎那見，當以何理見剎那邪？故
X17n0323_p0224c12║示之曰揵闥婆幻等。即幻色固非剎那，而於虗假
X17n0323_p0224c13║之色，當視若真實，了本無生，庶幾乎得矣。（右本屬第十章
X17n0323_p0224c14║之四）
X17n0323_p0224c15║爾時大慧菩薩復白佛言：世尊！世尊記阿羅漢得成
X17n0323_p0224c16║阿耨多羅三藐三菩提，與諸菩薩等無差別。一切眾
X17n0323_p0224c17║生法不涅槃，誰至佛道？從初得佛至般涅槃，於其中
X17n0323_p0224c18║間不說一字亦無所答。如來常定故，亦無慮亦無察，
X17n0323_p0224c19║化佛化作佛事，何故說識剎那展轉壞相？金剛力士
X17n0323_p0224c20║常隨侍衛，何不施設本際現魔魔業惡業果報？旃遮
X17n0323_p0224c21║摩納、孫陀利女空鉢而出惡業障現，云何如來得一
X17n0323_p0224c22║切種智而不離諸過？
X17n0323_p0224c23║舊釋此文，凡作十問答，往往文外穿鑿疣贅。今以
X17n0323_p0224c24║問答始末參照，止應有六。文先疊問。初問：記阿羅
X17n0323_p0225a01║漢得成佛道與菩薩無異，然於何處記邪？或據前
X17n0323_p0225a02║文三昧樂住聲聞當得如來最勝之身者，若即其
X17n0323_p0225a03║文，則顯此經唯化佛說。此復不可抑文別有，謂如
X17n0323_p0225a04║向釋。今謂當是大慧別有所聞，故特於此以發授
X17n0323_p0225a05║記聲聞之意，復當更明。二問：始終無說。文先言一
X17n0323_p0225a06║切眾生即涅槃相，故法不涅槃。使誰至於佛道，而
X17n0323_p0225a07║言從初得佛？復誰入於涅槃，而曰至般涅槃？乃至
X17n0323_p0225a08║始終不說一字耶？因復再徵，若以如來常在定故
X17n0323_p0225a09║無說者，則五十年所說皆應化佛施作邪？三問：說
X17n0323_p0225a10║識壞相。亦由上文有言無漏非剎那，又曰七識不
X17n0323_p0225a11║流轉，則七識無漏不當壞滅，何得復說識諸剎那
X17n0323_p0225a12║展轉壞邪？四問：佛何假乎護？五問：何意不施設本
X17n0323_p0225a13║際？施設猶顯示也。此因前文有言生死本際不可
X17n0323_p0225a14║知，果不可知則是不施設本際，故復問其所以。六
X17n0323_p0225a15║問：如來九惱（事緣如別出），意謂如來萬德普備、眾善咸
X17n0323_p0225a16║會，安有至聖復嬰過難耶？答如次文（一）。
X17n0323_p0225a17║佛告大慧：諦聽！諦聽！善思念之，當為汝說。大慧白佛
X17n0323_p0225a18║言：善哉！世尊！唯然受教。佛告大慧：為無餘涅槃故說，
X17n0323_p0225a19║誘進行菩薩行者故，此及餘世界修菩薩行者，樂聲
X17n0323_p0225a20║聞乘涅槃，為令離聲聞乘進向大乘，化佛授聲聞記
X17n0323_p0225a21║非是法佛。大慧！因是故記諸聲聞與菩薩不異。大慧！
X17n0323_p0225a22║不異者，聲聞緣覺諸佛如來，煩惱障斷解脫一味，非
X17n0323_p0225a23║智障斷。大慧！智障者，見法無我殊勝清淨；煩惱障者，
X17n0323_p0225a24║先習見人無我斷七識滅；法障解脫，識藏習滅究竟
X17n0323_p0225b01║清淨。
X17n0323_p0225b02║以次答釋中，初言為無餘涅槃故說者，即聲聞子
X17n0323_p0225b03║果二縛盡生無餘依界，以非究竟故說。彼授記已
X17n0323_p0225b04║復須行行，而意不在彼，所以誘進始行者令行菩
X17n0323_p0225b05║薩行故，則曰此及餘世界修菩薩行等。謂菩薩中
X17n0323_p0225b06║有始修大行復樂小果，為其說授記事以䇿進之，
X17n0323_p0225b07║使其自反進向大乘，即此經言記聲聞之意。故台
X17n0323_p0225b08║宗有曰：楞伽密對菩薩，方等斥奪聲聞，即其義也。
X17n0323_p0225b09║唯是法華正記二乘獨超一化，今以二義區別其
X17n0323_p0225b10║說曰：一者所記為此不為彼，義如上說。二者能記
X17n0323_p0225b11║是化而非法，故曰化佛授聲聞記非是法佛。言化
X17n0323_p0225b12║佛則權，言法佛則實，故知二意同異明矣。又曰與
X17n0323_p0225b13║菩薩不異者，一往約同斷煩惱障，故得解脫一味
X17n0323_p0225b14║云爾，非謂無明智障斷也。抑此經所說三乘多槩
X17n0323_p0225b15║言之，亦所以密與其進也。次出異相，則曰智障斷
X17n0323_p0225b16║見法無我等，約二無我以辨淺深，而言先習見人
X17n0323_p0225b17║無我斷者，謂聲聞人先得人空，故先所習見人無
X17n0323_p0225b18║我智，但斷見思煩惱而已，而未斷無明，故未見法
X17n0323_p0225b19║無我智，此一異也。又曰七識滅法障解脫者，亦以
X17n0323_p0225b20║七八識滅而論二障有脫未脫，二乘但滅七識故
X17n0323_p0225b21║未盡淨，此二異也。是知同異未易輙論，而末學欲
X17n0323_p0225b22║以一槩盡，局哉難矣（二）。
X17n0323_p0225b23║因本住法故，前後非性；無盡本願故，如來無慮無察
X17n0323_p0225b24║而演說法；正智所化故，念不妄故，無慮無察；四住地、
X17n0323_p0225c01║無明住地習氣斷故，二煩惱斷；離二種死，覺人、法、無
X17n0323_p0225c02║我及二障斷。大慧，心意意識、服識等七剎那習氣因，
X17n0323_p0225c03║善無漏品離，不復輪轉。大慧，如來藏者，輪轉涅槃苦
X17n0323_p0225c04║樂因，空亂意慧愚癡凡夫所不能覺。
X17n0323_p0225c05║次答第二問。言因本住法故前後非性者，謂本住
X17n0323_p0225c06║法則性無增減，故前無佛道可得，後無佛可涅槃，
X17n0323_p0225c07║中間亦無法可說，故曰前後非性。非性之性法界
X17n0323_p0225c08║平等，故云無說爾。然以無盡本願為眾生故無說
X17n0323_p0225c09║而說，則曰無慮無察而演說法。謂佛以無為智定
X17n0323_p0225c10║寂而常照，圓鑑法界如鏡現象、如印印泥，故不待
X17n0323_p0225c11║慮而說、察而知，則未甞無說正智所化等。復言無
X17n0323_p0225c12║慮無察者，由於正智所化寂念不妄故也。又曰四
X17n0323_p0225c13║住地等，謂究竟果人所斷者二障，所離者二死，所
X17n0323_p0225c14║證者二無我。法門深極如是，豈化佛之所為乎？是
X17n0323_p0225c15║亦抑大慧之問也。心意意識下，答第三問。謂心意
X17n0323_p0225c16║識三未始不俱，而說識剎那有壞不壞者，所從言
X17n0323_p0225c17║異爾。若以諸識從剎那習氣因則有壞，從善無漏
X17n0323_p0225c18║品則不壞，以其性離非剎那故不復輪轉，即不壞
X17n0323_p0225c19║義。然則剎那習氣者六識之分也，善無漏品者七
X17n0323_p0225c20║識之分也，此猶六七對明壞不壞異。若約七八相
X17n0323_p0225c21║望，則七識執我想心未亡故猶可壞，唯八識不壞，
X17n0323_p0225c22║故特言眼識等七意，存八識不壞故也。次別顯藏
X17n0323_p0225c23║識者，謂如來藏在輪轉則與之為輪轉，在涅槃亦
X17n0323_p0225c24║與之為涅槃，與之為苦樂而未始不淨，與之為涅
X17n0323_p0226a01║槃因而未始淨，方其即則未始不離，方其離則未
X17n0323_p0226a02║始不即，既非即非不即亦未始壞不壞，故非凡小
X17n0323_p0226a03║所覺。言空亂意慧即指二乘，義兼與奪，謂以空亂
X17n0323_p0226a04║意奪也，而猶名慧與也（三）。
X17n0323_p0226a05║大慧！金剛力士所隨護者，是化佛耳，非真如來。大慧！
X17n0323_p0226a06║真如來者，離一切根量，一切凡夫聲聞緣覺及外道
X17n0323_p0226a07║根量悉滅，得現法樂住無間法智忍故，非金剛力士
X17n0323_p0226a08║所護。一切化佛不從業生，化佛者非佛不離佛，因陶
X17n0323_p0226a09║家輪等眾生所作相而說法，非自通處說自覺境界。
X17n0323_p0226a10║復次，大慧！愚夫依七識身滅起斷見，不覺識藏故起
X17n0323_p0226a11║常見，自妄想故不知本際，自妄想慧滅故解脫，四住
X17n0323_p0226a12║地無明住地習氣斷故一切過斷。
X17n0323_p0226a13║答第四問中，文有對有別。對論則佛有真化，故曰
X17n0323_p0226a14║金剛力士所隨護者，化佛也。離一切根量等，真佛
X17n0323_p0226a15║也。言離一切根量，則不墮自他陰界入法，得現法
X17n0323_p0226a16║樂，住無間法智忍故，則究竟住於智斷，功德法身
X17n0323_p0226a17║常與定俱，故不須護。別論者雖化亦不護，凡二意
X17n0323_p0226a18║故。葢化謂化，現亦應也。又無而歡有曰化，皆隨宜
X17n0323_p0226a19║應現，不同凡夫隨實業生，則不待護一也。又曰化
X17n0323_p0226a20║佛者，非佛不離佛，則從真起化，故非一非異，亦不
X17n0323_p0226a21║待護二也。但由化用必因眾生，眾生有作須眾緣
X17n0323_p0226a22║具，故佛亦以緣具說法，故曰因陶家輪等，正取緣
X17n0323_p0226a23║具義也。然則不護而護，而金剛力士獨得非化乎？
X17n0323_p0226a24║非自通處者，不同真佛唯說自覺境界。答第五問
X17n0323_p0226b01║者，非無本際可示，但為眾生未能出自妄想外，故
X17n0323_p0226b02║於本際有所不知，極其妄想不出斷常，故曰愚夫
X17n0323_p0226b03║依七識身滅等。即限彼所知，極於七識之外無所
X17n0323_p0226b04║知故，因起斷見而不覺識藏無盡，見其念念相續，
X17n0323_p0226b05║故起常見。由其自妄想內而不及外，故不能知。必
X17n0323_p0226b06║待妄想轉滅，即解脫等當自知爾，故曰自妄想滅。
X17n0323_p0226b07║而言慧滅者，示妄不自滅，必由慧而滅。夫然則五
X17n0323_p0226b08║住二死究竟咸亡，金剛法身豈復有魔業等事？故
X17n0323_p0226b09║自四住地下，答第六問。然皆為眾生故，文便示現
X17n0323_p0226b10║爾（四）。
X17n0323_p0226b11║爾時，世尊欲重宣此義，而說偈言：
X17n0323_p0226b12║三乘亦非乘，如來不磨滅，一切佛所記，說離諸過惡。
X17n0323_p0226b13║為諸無間智，及無餘涅槃，誘進諸下劣，是故隱覆說。
X17n0323_p0226b14║諸佛所起智，即分別說道，諸乘非為乘，彼則非涅槃。
X17n0323_p0226b15║欲色有及見，說是四住地，意識之所起，識宅意所住。
X17n0323_p0226b16║意及眼識等，斷滅說無常，或作涅槃見，而為說常住。
X17n0323_p0226b17║偈言三乘亦非乘者，非實乘也。如來不磨滅者，謂
X17n0323_p0226b18║真佛也。惟其非乘，故與授一乘記。惟其是真佛，故
X17n0323_p0226b19║說離諸過惡。即間頌初後二答，亦兼頌第四問答
X17n0323_p0226b20║也。為諸無間智等，覆頌初答意，可知。諸佛所起智
X17n0323_p0226b21║者，頌答次問也。謂從初起道樹所得智，後即分別
X17n0323_p0226b22║說道。此以其說頌無說，非曰不說。以非性言之，故
X17n0323_p0226b23║乘而非乘，涅槃而非涅槃，云不說爾。欲色有及見，
X17n0323_p0226b24║頌四住地也。意識之所起者，頌第五答文。謂意由
X17n0323_p0226c01║八識而起，而八識意之所住，故喻之如宅。以是言
X17n0323_p0226c02║之，自不容以七識身滅而起斷見。彼又於第六識
X17n0323_p0226c03║等斷滅處說無常，或作涅槃見者，此皆凡外自妄
X17n0323_p0226c04║想見，故不知本際，如來為是說常住也（五）。○右第
X17n0323_p0226c05║十二章
X17n0323_p0226c06║爾時，大慧菩薩以偈問曰：
X17n0323_p0226c07║彼諸菩薩等，志求佛道者，酒肉及與葱，飲食為云何？
X17n0323_p0226c08║惟願無上尊，哀愍為演說。愚夫所貪著，臭穢無名稱，
X17n0323_p0226c09║虎狼所甘嗜，云何而可食？食者生諸過，不食為福善，
X17n0323_p0226c10║惟願為我說，食不食罪福。
X17n0323_p0226c11║大慧菩薩說偈問已，復白佛言：惟願世尊！為我等說
X17n0323_p0226c12║食不食肉功德過惡。我及諸菩薩於現在未來，當為
X17n0323_p0226c13║種種希望食肉眾生分別說法，令彼眾生慈心相向。
X17n0323_p0226c14║得慈心已，各於住地清淨明了，疾得究竟無上菩提。
X17n0323_p0226c15║聲聞緣覺自地止息已，亦得速成無上菩提。惡邪論
X17n0323_p0226c16║法諸外道輩，邪見斷常顛倒計著，尚有遮法不聽食
X17n0323_p0226c17║肉，況復如來世間救護正法成就而食肉耶？佛告大
X17n0323_p0226c18║慧：善哉善哉！諦聽諦聽！善思念之！當為汝說。大慧白
X17n0323_p0226c19║佛言：唯然受教。佛告大慧：有無量因緣不應食肉，然
X17n0323_p0226c20║我今當為汝略說。謂一切眾生從本已來，展轉因緣
X17n0323_p0226c21║甞為六親，以親想故不應食肉。驢騾駱駝狐狗牛馬
X17n0323_p0226c22║人獸等肉，屠者雜賣故不應食肉。不淨氣分所生長
X17n0323_p0226c23║故不應食肉。眾生聞氣悉生恐怖，如旃陀羅及譚婆
X17n0323_p0226c24║等，狗見憎惡驚怖羣吠故不應食肉。又令修行者慈
X17n0323_p0227a01║心不生故不應食肉。凡愚所嗜臭穢不淨無善名稱
X17n0323_p0227a02║故不應食肉。令諸呪術不成就故不應食肉。以殺生
X17n0323_p0227a03║者見形起識深味著故不應食肉，彼食肉者諸天所
X17n0323_p0227a04║棄故不應食肉，令口氣臭故不應食肉，多惡夢故不
X17n0323_p0227a05║應食肉，空閑林中虎狼聞香故不應食肉，令飲食無
X17n0323_p0227a06║節故不應食肉，令修行者不生厭離故不應食肉。我
X17n0323_p0227a07║甞說言，凡所飲食作食子肉想作服藥想故不應食
X17n0323_p0227a08║肉，聽食肉者無有是處。復次，大慧！過去有王名師子
X17n0323_p0227a09║蘇陀婆，食種種肉遂至食人，臣民不堪即便謀反斷
X17n0323_p0227a10║其奉祿，以食肉者有如是過故不應食肉。復次，大慧！
X17n0323_p0227a11║凡諸殺者為財利故殺生屠販，彼諸愚癡食肉眾生，
X17n0323_p0227a12║以錢為網而捕諸肉，彼殺生者若以財物若以鈎網，
X17n0323_p0227a13║取彼空行水陸眾生，種種殺害屠販求利。大慧！亦無
X17n0323_p0227a14║不教不求不想而有魚肉，以是義故不應食肉。大慧！
X17n0323_p0227a15║我有時說，遮五種肉或制十種，今於此經一切種一
X17n0323_p0227a16║切時，開除方便一切悉斷。大慧！如來、應供、等正覺尚
X17n0323_p0227a17║無所食，況食魚肉亦不教人，以大悲前行故，視一切
X17n0323_p0227a18║眾生猶如一子，是故不聽令食子肉。爾時世尊欲重
X17n0323_p0227a19║宣此義，而說偈言：
X17n0323_p0227a20║曾昔為親屬，鄙穢不淨雜，不淨所生長，聞氣悉恐怖。
X17n0323_p0227a21║一切肉與葱，及諸韮蒜等，種種放逸酒，修行常遠離。
X17n0323_p0227a22║亦常離麻油，及諸穿孔牀，以彼諸細蟲，於中極恐怖。
X17n0323_p0227a23║飲食生放逸，放逸生諸覺，從覺生貪欲，是故不應食。
X17n0323_p0227a24║由食生貪欲，貪令心迷醉，迷醉長愛欲，生死不解脫。
X17n0323_p0227b01║為利殺眾生，以財網諸肉，二俱是惡業，死墮呌呼獄。
X17n0323_p0227b02║若無教想求，則無三淨肉，彼非無因有，是故不應食。
X17n0323_p0227b03║彼諸修行者，由是悉遠離，十方佛世尊，一切咸訶責。
X17n0323_p0227b04║展轉更相食，死墮虎狠類，臭穢可厭惡，所生常愚癡。
X17n0323_p0227b05║多生旃陀羅，獵師譚婆種，或生陀夷尼，及諸食肉性。
X17n0323_p0227b06║羅剎猫狸等，偏於是中生，縛象與大雲，央掘利魔羅，
X17n0323_p0227b07║及此楞伽經，我悉制斷肉。諸佛及菩薩，聲聞所訶責，
X17n0323_p0227b08║食已無慙愧，生生常癡冥。先說見聞疑，已斷一切肉，
X17n0323_p0227b09║妄想不覺知，故生食肉處。如彼貪欲過，障礙聖解脫，
X17n0323_p0227b10║酒肉葱韮蒜，悉為聖道障。未來世眾生，於肉愚癡說，
X17n0323_p0227b11║言此淨無罪，佛聽我等食。食如服藥想，亦如食子肉，
X17n0323_p0227b12║知足生厭離，修行行乞食。安住慈心者，我說常厭離，
X17n0323_p0227b13║虎狼諸惡獸，恒可同遊止。若食諸血肉，眾生悉恐怖，
X17n0323_p0227b14║是故修行者，慈心不食肉。食肉無慈慧，永背正解脫，
X17n0323_p0227b15║及違聖表相，是故不應食。得生梵志種，及諸修行處，
X17n0323_p0227b16║智慧富貴家，斯由不食肉。
X17n0323_p0227b17║佛說心品將未，大慧復請垂誡酒肉等以終之。葢
X17n0323_p0227b18║吾佛說化，以一性平等為本，以慈悲同體為心。以
X17n0323_p0227b19║為人入道為宗，故莫先於清淨離過；以濟物度生
X17n0323_p0227b20║為事，故莫上於罪福因果。是以楞嚴正宗之後，具
X17n0323_p0227b21║明四種明誨，三種漸次，而於此經誡之彌篤，亦可
X17n0323_p0227b22║以之擬流通焉。文先請通誡，次請別誡。佛答中備
X17n0323_p0227b23║列不應食肉者，凡十七緣（云云）。次示遮制通局中，初
X17n0323_p0227b24║言小教方便，或開五種，謂見、聞、疑、殺等，自餘宜若
X17n0323_p0227c01║開食；或制十種，謂人、蛇、象等，而不及餘類，似應通
X17n0323_p0227c02║許者。然尤謹言之，但曰遮制而已，曾無開許之□，
X17n0323_p0227c03║縱有一時方便，亦不得已爾。次言此經開除方便，
X17n0323_p0227c04║一切悉斷，其言可謂深切矣。而論者猶以聽制食
X17n0323_p0227c05║肉為一疑難。葢記者有言曰：此經菩薩不應食肉，
X17n0323_p0227c06║故知仍存小教中開。遂謂此經但制菩薩，仍存小
X17n0323_p0227c07║教開許者。或謂記者之誤，今謂非也。正言楞伽當
X17n0323_p0227c08║四阿含之後，故存漸教之說，異乎梵網頓制，以見
X17n0323_p0227c09║此經部當方等，如是而已。所謂存者，特其文耳，何
X17n0323_p0227c10║謂猶存其事，且以為誤邪？不然，經云一切悉□□，
X17n0323_p0227c11║言何謂乎？嗚呼！大為之防，嚴為之制，而世猶或□
X17n0323_p0227c12║之，況不為之誡乎？有以見業習之深也。至有不復
X17n0323_p0227c13║讚歎梵行，亦令他人入不律儀者，吾知斯人自詒
X17n0323_p0227c14║厥咎。然此經言一切法唯自心現，苟知善惡唯心，
X17n0323_p0227c15║奈何順妄想而違聖教哉？戒之！勉之！○右第十三
X17n0323_p0227c16║章
X17n0323_p0227c17║楞伽阿䟦多羅寶經卷第四竟。
X17n0323_p0227c18║
X17n0323_p0227c19║楞伽阿䟦多羅寶經通義卷第六（終）