X17n0324_p0228a01║
X17n0324_p0228a02║No. 324-A
X17n0324_p0228a03║ 集註楞伽阿䟦多羅寶經序
X17n0324_p0228a04║
X17n0324_p0228a05║朝議大夫新淮東安撫司參議
X17n0324_p0228a06║官竹齋沈瀛撰
X17n0324_p0228a07║我佛以一大事因緣，出現於世三百餘會，說法度眾
X17n0324_p0228a08║生，本無二致，以眾生性有上中下之別，故佛語有淺
X17n0324_p0228a09║深之異。於諸經中，如楞嚴、圓覺，皆為上根者說，故其
X17n0324_p0228a10║語深遠，惟上根之人方可了解，而初機者未易究也。
X17n0324_p0228a11║至若楞伽一經，以楞伽為名，實相為體，佛語心為宗，
X17n0324_p0228a12║自覺聖智為用，其語深遠，又在楞嚴、圓覺諸經之上。
X17n0324_p0228a13║故目今所說上根之人，無如內翰蘇公，尚曰：楞伽義
X17n0324_p0228a14║趣幽眇，文字簡古，讀者尚不能句，而況遺文以得義，
X17n0324_p0228a15║忘義以了心，所以寂寥於世，幾廢而僅存，而況餘人
X17n0324_p0228a16║乎？少傅白公樂天與常禪師詩，有求師治此病，惟勸
X17n0324_p0228a17║讀楞伽，又曰：人間此病治無藥，惟有楞伽四卷經。荊
X17n0324_p0228a18║國王公介甫亦曰：楞伽我亦見髣髴。是知此經惟上
X17n0324_p0228a19║上根人所深好而研窮之，其它人莫識也。達磨謂二
X17n0324_p0228a20║祖曰：吾觀震旦所有經教，惟楞伽四卷可以印心，祖
X17n0324_p0228a21║祖相授，心為心法，則知傳心之印，無出此經，有自來
X17n0324_p0228a22║矣。今世談禪者浩浩，而於此經謾不知有，非不知有，
X17n0324_p0228a23║正以所見不高，不能深識義趣，故不敢啟口耳。蘇內
X17n0324_p0228a24║翰又謂：近世學者，各宗其師，務從簡便，得一句一偈，
X17n0324_p0228b01║自謂了證，至使婦人孺子抵掌嬉笑，爭談禪悅，高者
X17n0324_p0228b02║為名，下者為利，而佛法微矣。乃謂此經句句皆理，字
X17n0324_p0228b03║字皆法，如毉之有難經。今俚俗毉師，不由經論，直授
X17n0324_p0228b04║方藥，以之療病，非不或中，至於遇病輒應，懸斷死生，
X17n0324_p0228b05║則與知經學古者不可同日語。世人徒見其有一至
X17n0324_p0228b06║之功，或捷於古人，因謂難經不學而可，豈不悞哉？此
X17n0324_p0228b07║正謂今日設也。仰惟雷菴受公老師飽學飽參，既有
X17n0324_p0228b08║實學，遂見實相，非今虗頭禪衲比也。人皆於此經讀
X17n0324_p0228b09║尚不成句讀，師乃敢抗志而註釋之，非精勤力學不
X17n0324_p0228b10║能到也。且其註釋又非今講人之比，字字訂前人之
X17n0324_p0228b11║訛，句句說經意之盡，其文不晦僻，其義又坦明，使蘇
X17n0324_p0228b12║內翰復生而見之，亦歡喜讚歎不盡，而況餘人乎？凡
X17n0324_p0228b13║於此道得其趣者而觀之，當手之而不釋也。竹齋沈
X17n0324_p0228b14║瀛既見是書，合掌頂禮，普勸四眾至心讀誦，詳其註
X17n0324_p0228b15║義，使佛語渙然冰釋，於一句中頓明見地，即達磨付
X17n0324_p0228b16║囑之意便在眼前，其一堆八擔葛藤便可束之高閣
X17n0324_p0228b17║矣。昔太保樂全張公安道，慶曆中嘗為滁州，至一僧
X17n0324_p0228b18║舍，偶見此經，入手恍然，如獲舊物，開卷未終，夙障冰
X17n0324_p0228b19║解，細視筆畫，手迹宛然，悲喜太息，從是悟入，常以經
X17n0324_p0228b20║首四偈發明心要。蘇內翰過南都，親見公說，且以錢
X17n0324_p0228b21║三十萬託公印施於江淮間，而內翰親為之書此經，
X17n0324_p0228b22║印人心地明驗如此。敬庵居士黃公師說，靜照居士
X17n0324_p0228b23║仲威之子，妙德居士節夫之姪孫，心心相傳，其於此
X17n0324_p0228b24║經深解義趣，捐金鏤板以廣流通，是亦樂全公之意
X17n0324_p0228c01║也。若其註釋本末，則具見於雷菴閣筆記，此不重述，
X17n0324_p0228c02║惟以世人所共知蘇內翰、張太保二事冠于篇首，以
X17n0324_p0228c03║啟人之信心云。雷菴又有普燈三十卷及楞嚴合論，
X17n0324_p0228c04║捋繼此行于世。嗚呼盛哉！嗚呼盛哉！慶元二年重午
X17n0324_p0228c05║日序
X17n0324_p0228c06║
X17n0324_p0228c07║No. 324-B
X17n0324_p0228c08║ 楞伽阿跋多羅寶經集註題辭
X17n0324_p0228c09║
X17n0324_p0228c10║大雄氏所說阿䟦多羅寶經，凡經三譯。其四卷者，宋
X17n0324_p0228c11║元嘉中中印度求那䟦陀羅也。其十卷者，後魏延昌
X17n0324_p0228c12║中北印度菩提流支也。迨至於唐，實义難陀來自于
X17n0324_p0228c13║闐，復以䟦陀之譯未弘，流支之義多舛，與僧復禮重
X17n0324_p0228c14║翻為七卷，則久視初也。於是判教諸師提綱挈領，李
X17n0324_p0228c15║通玄則以五法、三自性、八識、二無我為言，智覺、延壽
X17n0324_p0228c16║則以實相、佛語、心自覺、聖智為言。一則因理以顯事，
X17n0324_p0228c17║一則從事以推理，理事兼究，則經之奧義無餘蘊矣。
X17n0324_p0228c18║然自菩提達磨東來，震旦謂此經四卷可以印心，遂
X17n0324_p0228c19║授其徒慧可。故宗禪定者，世受其說，而其文辭簡嚴，
X17n0324_p0228c20║卒未易通，所以傳之者寢微。至宋張文定公方平見
X17n0324_p0228c21║於南譙，悟其為前身所書，乃以錢三十萬屬蘇文忠
X17n0324_p0228c22║公軾印施江淮間。蘇公親為書之，且記其事，自是流
X17n0324_p0228c23║布漸廣。雷菴禪師正受病句讀之難通也，與同袍智
X17n0324_p0228c24║燈據䟦陀之本，而參以魏、唐二譯，原其異同，歷疏於
X17n0324_p0229a01║經文之下。復稽唐註古本暨宋僧寶臣、閩士楊彥國
X17n0324_p0229a02║之說而折衷之，凡經論疏錄有涉於經者，亦撫其精
X17n0324_p0229a03║華附焉，名之曰楞伽寶經集註。自慶元乙卯之三月，
X17n0324_p0229a04║至丙辰之四月，始克就緒，其用心可謂勤矣。且如來
X17n0324_p0229a05║說經，不即語言，不離語言，矧此楞伽，實詮圓頓，八識
X17n0324_p0229a06║洞然，號如來藏。大包無外，小入無內，本性全真，即成
X17n0324_p0229a07║智用，觀身實相，與淨名同。若彼二乘，滅識趣寂，譬如
X17n0324_p0229a08║迷人，忘己之頭，狂走呼號，別求首領。此乃諸佛，心地
X17n0324_p0229a09║法門，不假修證，現前成佛。禪宗之要，蓋莫切於此矣。
X17n0324_p0229a10║或者則曰：西來之宗，一文不設，若謂初祖，持此印心，
X17n0324_p0229a11║非愚則惑。子不聞達觀頴公之言乎？曰：不然也。佛法
X17n0324_p0229a12║隨世以為教，當達摩時，眾生滯相離心，故入義學者，
X17n0324_p0229a13║悉斥去之。達觀之言，猶達摩之意也。苟不察其救弊
X17n0324_p0229a14║微權，而據以為實，則禪那乃六度之一，世尊所指持
X17n0324_p0229a15║戒為禪定智慧之本者，還可廢乎？雷菴之註，其有功
X17n0324_p0229a16║於禪宗甚大，非上根宿智，不知予言之為當也。此經
X17n0324_p0229a17║舊嘗刻板，近毀於火，天界禪師白菴金公，意欲流通，
X17n0324_p0229a18║乃購文梓，重刻于旃檀林，來徵予為之序。予幼時頗
X17n0324_p0229a19║見正平張戒集三譯之長，采諸家之註，成書八卷以
X17n0324_p0229a20║傳，大意略同，惜雷菴不及見之。白菴妙悟真乘，旁通
X17n0324_p0229a21║儒典，為叢林之所宗師，苟求其說而補入之，則其功
X17n0324_p0229a22║又豈不大於雷菴哉？洪武四年夏五月，國子司業金
X17n0324_p0229a23║華宋濂序。
X17n0324_p0229a24║
X17n0324_p0229b01║大明洪武辛亥重刊楞伽經集註凡例
X17n0324_p0229b02║雷菴宋慶元本為舊本，　茲重刊為今本。
X17n0324_p0229b03║楞伽凡三譯，其說備在舊本閣筆記及今本題
X17n0324_p0229b04║辭四卷，流通特盛者，宋譯也。雷菴之集註是經，
X17n0324_p0229b05║遇文簡義深處，則以魏、唐二譯附其下，欲看讀
X17n0324_p0229b06║者參考融會，則滯礙自當釋然。然其間有不甚
X17n0324_p0229b07║難通處，而亦證以一譯者，今去之。有合備引而
X17n0324_p0229b08║節之者，今備引之。
X17n0324_p0229b09║舊本所集諸家註，則唐遺名尊宿周元翁於廬
X17n0324_p0229b10║山古經藏中所得本。宋沙門寶臣新說，閩人楊
X17n0324_p0229b11║彥國所纂，及諸經論、宗鏡錄等，其註字無其經、
X17n0324_p0229b12║其論、其人云者，乃雷菴之述也。但新說本為唐
X17n0324_p0229b13║譯七卷而作，唐譯既與宋譯之文有異，則經之
X17n0324_p0229b14║與說，豈無相違？然臣公學贍識高，詞理修暢，深
X17n0324_p0229b15║得楞伽旨趣，脉絡貫通，無施不可。今本全用新
X17n0324_p0229b16║說處，則曰新說云。其說與是經之文不同處，未
X17n0324_p0229b17║免修詞順義以就經文，則不顯新說云。又或以
X17n0324_p0229b18║註云、楊云及新說會而釋之處，以非一家之說，
X17n0324_p0229b19║故亦不顯註云、楊云、新說云，而直以云云綴於
X17n0324_p0229b20║經文之下。竊惟古人註釋之意，本為使人易解
X17n0324_p0229b21║善入，忘義了心，某云某云，初不較於彼此也。
X17n0324_p0229b22║舊本或因經文一二字與佗本不同處，則曰註
X17n0324_p0229b23║本作某字，楊本、蘇本又作某字、某字。今唯取義
X17n0324_p0229b24║優理當者，餘皆不錄，庶使學者無多岐之惑。
X17n0324_p0229c01║凡註疏，或章分，或句解，自有條理。若一句中又
X17n0324_p0229c02║破碎之，未為盡善。今詳舊本，或合而一之，節而
X17n0324_p0229c03║異之，大意多本新說，初非胸臆之見。義例雖未
X17n0324_p0229c04║能純，然頗便於覽誦，庶幾經旨由斯而得矣。
X17n0324_p0229c05║經教句讀，大率不易，又何況於此經？故蔣頴叔
X17n0324_p0229c06║謂：嘗苦楞伽經難讀。蘇東坡云：讀者或不能句。
X17n0324_p0229c07║今輒句讀之者，誠欲便於初學，中間差謬，安能
X17n0324_p0229c08║無之？上機了達，豈泥於此？
X17n0324_p0229c09║科字之法，見於儒書者，今本悉准而科之。或前
X17n0324_p0229c10║已科而後失科者，後當例前而呼。若梵語某字
X17n0324_p0229c11║當作某音呼者，嘗讀佛經之人，口耳素已習熟，
X17n0324_p0229c12║更不加科。如阿䟦多羅、阿羅、阿㝹、般涅槃、般若
X17n0324_p0229c13║等是也。解脫二字，雖非梵語，唯釋典有之，故亦
X17n0324_p0229c14║不科。教家論解脫（上胡懈切，下徒活切）、解脫（二字並如本音），有二
X17n0324_p0229c15║音，有二義，茲不詳錄。凡如此等，安能悉舉，覽者
X17n0324_p0229c16║宜以類推。
X17n0324_p0229c17║
X17n0324_p0229c18║凡例終
X17n0324_p0229c19║
X17n0324_p0229c20║
X17n0324_p0229c21║
X17n0324_p0229c22║
X17n0324_p0229c23║
X17n0324_p0229c24║
X17n0324_p0230a01║
X17n0324_p0230a02║No. 324
X17n0324_p0230a03║
X17n0324_p0230a04║楞伽阿䟦多羅寶經卷第一
X17n0324_p0230a05║宋天竺三藏求那䟦陀羅　譯
X17n0324_p0230a06║大宋胥臺沙門釋正受　集註
X17n0324_p0230a07║（楞伽者，此云不可往。阿云無，跋多羅云上。寶，貴重義。經，貫攝義。是名不可往無上寶經。謂自覺聖究竟之
X17n0324_p0230a08║境，非邪智可造，故曰不可往。隨眾色摩尼之珠，非世寶可比，故曰無上。謂不可往處，有此無上寶也。不可
X17n0324_p0230a09║徃是喻，無上寶亦喻也。此經蓋以單譬立題。華嚴論云：世尊於南海摩羅耶山之頂，楞伽城中說法。其山
X17n0324_p0230a10║高五百由旬，下瞰大海，無路可上。其城乃眾寶所成，光映日月，無門可入。得神通者，堪能升往。表心地法
X17n0324_p0230a11║門，無修無證者，方能升也。下瞰大海，表心海本自澄淨。因境風所轉，識浪隨動。惟心空境寂，則此識浪無
X17n0324_p0230a12║復起矣。識浪既息，物無不鑑。猶如大海無風，日月星辰等象，炳然顯現。此經乃為根熟者，頓說種子業識
X17n0324_p0230a13║為如來藏，異彼二乘滅識趣寂者故。亦為異彼般若修空，菩薩空增勝者故。蓋直明識體本性全真，即成
X17n0324_p0230a14║智用。非彼深密別立九識，接引初根，漸令留惑長大菩提。不令其心植種於空，亦不令心猶如敗種。解深
X17n0324_p0230a15║密經，乃是入惑之初門。楞伽維摩，直示惑之本實。楞伽即明八識為如來藏。淨名即觀身實相，觀佛亦然。
X17n0324_p0230a16║淨名與楞伽同。深密經文，則與此二部少別。當知入胎出胎，少年老年，乃至資生住處，若色若空，若性若
X17n0324_p0230a17║相，皆是自識，唯佛能知。一經之旨，槩見於此。）
X17n0324_p0230a18║一切佛語心品第一
X17n0324_p0230a19║（一切佛語心者，乃三世諸佛所說性自性第一義心也。品者，類也，別也。義類相從，故名為品。第一者，此經
X17n0324_p0230a20║大部有十萬偈、百萬句、三千六萬言，總有一百五十一品。今所傳者，止有佛語心品，分之為四，故言第一
X17n0324_p0230a21║也。）
X17n0324_p0230a22║如是我聞：一時，佛住南海濱楞伽山頂。（實叉云：婆伽婆住大海濱
X17n0324_p0230a23║摩羅耶山頂楞伽城中，其城乃羅婆那夜叉王所據。蓋佛於海龍王宮說法七日已，而從大海出，有無量億梵、
X17n0324_p0230a24║釋、護世、天、龍等眾，奉迎於佛。爾時世尊舉目觀見山頂之城，而作是言：昔諸如來、應、正等覺，皆於此城說自所
X17n0324_p0230b01║得聖智證法，非諸外道臆度邪見，及以二乘修行境界。我今亦當為羅婆那王開示此法。爾時羅婆那夜叉王，
X17n0324_p0230b02║以佛神力，聞佛言音，即與眷屬乘華宮殿，往世尊所，右繞三帀，作眾妓樂而供養之，說偈請佛歸其城中云云。
X17n0324_p0230b03║○流支所譯，大略相似。唯此經止云佛住南海濱楞伽山頂，而不言城者，蓋跋陀之文尚於簡古也。故於下文
X17n0324_p0230b04║至一切佛語心，為楞伽國摩羅耶山諸大菩薩說如來所歎海浪藏識境界，則知其略去山名，但以城名混而
X17n0324_p0230b05║言之。然如是我聞一時佛七字，古今諸師皆以信、聞、時、主、處、眾六成就義科，上四字，下三字，為二句讀之。按龍
X17n0324_p0230b06║勝論云：世尊將入涅槃時，阿泥盧豆教阿難問佛未來要事者有四。阿難依教請問曰：如來在世，親自說法，人
X17n0324_p0230b07║皆信受。如來滅後，一切經首當立何言？世尊答曰：當置如是我聞一時六字為句。此其四問之一也。故今以一
X17n0324_p0230b08║時二字聯上句，佛字綴下文。）種種寶華以為莊嚴，與大比丘僧及
X17n0324_p0230b09║大菩薩眾，（就接俗情故，聲聞在前，菩薩在後。）俱從彼種種異佛剎來。
X17n0324_p0230b10║是諸菩薩摩訶薩，（流支於此有具足二字。）無量三昧自在之力，
X17n0324_p0230b11║神通游戲，大慧菩薩摩訶薩而為上首。一切諸佛手
X17n0324_p0230b12║灌其頂，自心現境界，善解其義。種種眾生、種種心色、
X17n0324_p0230b13║無量度門，隨類普現。於五法、自性、識、二種無我，究竟
X17n0324_p0230b14║通達。（五法者，曰名、曰相、曰妄想、曰正智、曰如如。三自性者，曰妄想、曰緣起、曰成識，即八識。二無我，即人、法
X17n0324_p0230b15║是也。馬祖云：楞伽以佛語心為宗，無門為法門。所以成之者，在此實义。至及大比丘眾下，重譯云：其諸菩薩摩
X17n0324_p0230b16║訶薩悉已通達五法、三性、諸識無我，善知境界，自心現義，游戲無量自在三昧神通諸力，隨眾生心現種種形，
X17n0324_p0230b17║方便調伏。一切諸佛手灌其頂，皆從種種諸佛國土而來此會，大慧菩薩摩訶薩為其上首。）
X17n0324_p0230b18║爾時，大慧菩薩與摩帝菩薩（摩帝此云慧），俱遊一切諸佛
X17n0324_p0230b19║剎土，承佛神力從座而起，偏袒右肩右膝著地，合掌
X17n0324_p0230b20║恭敬以偈讚佛：
X17n0324_p0230b21║世間離生滅，猶如虗空華，智不得有無，而興大悲
X17n0324_p0230b22║心。一切法如幻，遠離於心識，智不得有無，而興大
X17n0324_p0230b23║悲心。遠離於斷常，世間恒如夢，（實叉云：世間恒如夢，遠離於斷常。）
X17n0324_p0230b24║智不得有無，而興大悲心。知人法無我，煩惱及爾
X17n0324_p0230c01║𦦨，（流支以爾燄為智障，實叉以爾燄為所知。所知即智障，煩惱亦障也。爾燄是梵語，智障所知是華言。
X17n0324_p0230c02║燄，蘇、楊二本作炎，後類此。）常清淨無相，而興大悲心。一切無涅
X17n0324_p0230c03║槃，無有涅槃佛，無有佛涅槃，（實叉云：佛不住涅槃，涅槃不住佛。）遠
X17n0324_p0230c04║離覺所覺。（宗鏡云：所覺是相，能覺是見，遠離覺所覺，名自覺聖智。）若有若無
X17n0324_p0230c05║有，是二悉俱離，牟尼寂靜觀，是則遠離生。（流支云：若如是
X17n0324_p0230c06║觀佛，寂靜離生滅。）是名為不取，今世後世淨。（實义云：是人今後世，離著
X17n0324_p0230c07║無所取。）
X17n0324_p0230c08║爾時，大慧菩薩偈讚佛已，自說姓名：
X17n0324_p0230c09║我名為大慧，通達於大乘（註云：自言有大乘機），今以百八義，
X17n0324_p0230c10║仰諮尊中上。
X17n0324_p0230c11║世間解之士，聞彼所說偈，觀察一切眾，告諸佛子言
X17n0324_p0230c12║（此四句乃結集者之語，當為長行。故實叉云：時世間解聞是語已，普觀眾會而作是言）：
X17n0324_p0230c13║汝等諸佛子，今皆恣所問，我當為汝說，自覺之境
X17n0324_p0230c14║界（實叉云自證之境界）。
X17n0324_p0230c15║爾時，大慧菩薩摩訶薩，承佛所聽，頂禮佛足，合掌恭
X17n0324_p0230c16║敬，以偈問曰：
X17n0324_p0230c17║云何淨其念？云何念增長？（註云：淨如來藏心念，使法身淨念顯現增長。）
X17n0324_p0230c18║云何見癡惑？云何惑增長？（註云：愚夫妄取有無，增長生死。）何故剎
X17n0324_p0230c19║土化，相及諸外道？（此問如來於剎土中，化諸眾生，及諸外道所化之化相。然相字
X17n0324_p0230c20║雖屬下句，而義屬上句。如下文云：如來云何於一切時剎現？則於字屬上句，而義屬下句。教中有文句，有
X17n0324_p0230c21║義句。義句則義局於句，文句則句局於義。此二偈句，當在義句中收。）云何無受次？何
X17n0324_p0230c22║故名無受？（上句問滅受想定之次第，下句問定體何因而名。）何故名佛子？
X17n0324_p0230c23║解脫至何所？誰縛誰解脫？何等禪境界？云何有三
X17n0324_p0230c24║乘？唯願為解說。緣起何所生？云何作所作？（新說云：問因緣
X17n0324_p0231a01║所起，本自無生。若體不生，何有能生因及所作果？）云何俱異說？（此舉外道妄計一異、
X17n0324_p0231a02║俱不俱、有無非有非無、常無常四句，疊上二句問之。）云何為增長？（實叉云：云何諸有起？）
X17n0324_p0231a03║云何無色定？（四空定也。）及與滅正受？（滅盡定也。）云何為想滅？
X17n0324_p0231a04║（滅受想定也。）何因從定覺？（問受想既滅，何因從定而覺？若從定覺，滅義不成。）云
X17n0324_p0231a05║何所作生，進去及持身？（流支云：云何因生果？何因身去住？○進即去義，持即
X17n0324_p0231a06║住義。）云何現分別？（流支云：何因觀所見？）云何生諸地？（實叉作入諸地。）破
X17n0324_p0231a07║三有者誰？何處身云何？（註云：此問破三有處，及以何身破三有。）往生
X17n0324_p0231a08║何所至？（實叉云：生後住何處？○註云：既破三有，後何處生。）云何最勝子？（流支
X17n0324_p0231a09║作諸佛子。）何因得神通，及自在三昧？云何三昧心，最勝
X17n0324_p0231a10║為我說？云何名為藏？（如來藏也。）云何意及識？云何生與
X17n0324_p0231a11║滅？云何見已還？（問：云何了知生滅諸法，不待斷所見而已還？無見之見，故流支以見
X17n0324_p0231a12║已還為斷所見也。）云何為種性，非種及心量？（問：五無間種性也。非種即
X17n0324_p0231a13║外道種，心量即不定種也。性，蘇、楊二本作姓。）云何建立相，及與非我義？
X17n0324_p0231a14║云何無眾生？（真諦也。）云何世俗說？（俗諦也。）云何為斷見，
X17n0324_p0231a15║及常見不生？（註云：非有立有名常見，非無立無名斷見。）云何佛外道，其
X17n0324_p0231a16║相不相違？云何當來世，種種諸異部？（註云：問未來十八部之差
X17n0324_p0231a17║別。）云何空何因？（流支作名為空。）云何剎那壞？（新說云：剎那名念，壞名無
X17n0324_p0231a18║常。又俱舍論云：時之極少名剎那。○念起曰生，念滅曰壞。）云何胎藏生？云何世
X17n0324_p0231a19║不動？（註云：問世間諸法體性生滅，何故不動？）何因如幻夢，及揵闥婆
X17n0324_p0231a20║城，世間熱時燄，及與水月光？（實叉云：云何諸世間，如幻亦如夢，乾城及
X17n0324_p0231a21║陽燄，乃至水中月？）何因說覺支，及與菩提分？（七覺支，八聖道分也。）云
X17n0324_p0231a22║何國土亂？（問：名相妄想法中，云何有國土亂？）云何作有見？（實叉云：何故見
X17n0324_p0231a23║諸有？）云何不生滅，世如虗空華？云何覺世間？云何說
X17n0324_p0231a24║離字？（實叉云：云何知世法？云何離文字？云何如空華，不生亦不滅？）離妄想者誰？
X17n0324_p0231b01║云何虗空譬？（實叉作如虗空。）如實有幾種？（真如實際也。）幾波羅
X17n0324_p0231b02║蜜心？（實叉云：諸度心有受。）何因度諸地？誰至無所受？（問：何因得超諸
X17n0324_p0231b03║地之次第？又誰能至無所受之境？無所受，即無所有處也。）何等二無我？云何爾
X17n0324_p0231b04║𦦨淨？諸智有幾種？幾戒眾生性？（註云：眾生性既別，教戒有幾種？）誰
X17n0324_p0231b05║生諸寶性，摩尼真珠等？誰生諸語言，眾生種種性？
X17n0324_p0231b06║明處及伎術，誰之所顯示？（流支云：五明處伎術。○五明，大論云：五明者，一
X17n0324_p0231b07║曰聲明，釋詁訓字，註目流別。二曰工巧明，伎術機關，陰陽曆數。三曰醫方明，禁呪閑邪，藥石針艾。四曰因
X17n0324_p0231b08║明，考定正邪，研竅真偽。五曰內明，究暢五乘因果妙理。）伽陀有幾種？長頌及
X17n0324_p0231b09║短句？（伽陀，此云頌。）成為有幾種？（流支以成為法，實叉以成為道。）云何名
X17n0324_p0231b10║為論？云何生飲食，及生諸愛欲？（飲食愛欲，因何而起？）云何名
X17n0324_p0231b11║為王，轉輪及小王？云何守護國？諸天有幾種？云何
X17n0324_p0231b12║名為地，星宿及日月？（已上問名相。）解脫修行者，是各有
X17n0324_p0231b13║幾種？弟子有幾種？云何阿闍梨？（此云軌範師。）佛復有幾
X17n0324_p0231b14║種？復有幾種生？（謂佛有法生、報生、化生，故以為問。）魔及諸異學，彼
X17n0324_p0231b15║各有幾種？自性及與心，彼復各幾種？（實叉云：自性幾種異？心有
X17n0324_p0231b16║幾種別？）云何施設量？（流支作施假名，實叉作唯假設。）唯願最勝說。云
X17n0324_p0231b17║何空風雲？（流支云：何因有風雲？）云何念聰明？（註云：總問何故名念，而復名聰
X17n0324_p0231b18║明。）云何為林樹？云何為蔓草？云何象馬鹿？云何而
X17n0324_p0231b19║捕取？云何為卑陋？何因而卑陋？云何六節攝？（流支、實叉
X17n0324_p0231b20║皆以六節為六時。○註云：外道有六節師。○新說云：西域兩月為時，年分六節。）云何一闡
X17n0324_p0231b21║提？（德王品云：一闡名信，提名不具。信不具故，名一闡提。）男女及不男，斯皆云
X17n0324_p0231b22║何生？云何修行退？云何修行生？（流支、實叉皆作修行進。）禪師
X17n0324_p0231b23║以何法，建立何等人？（流支云：教何等人修，令住何等法？）眾生生諸
X17n0324_p0231b24║趣，何相何像類？云何為財富？何因致財富？（實叉云：眾生生
X17n0324_p0231c01║諸趣，何形何色相？富饒大自在，此復何因得？）云何為釋種？何因有釋種？
X17n0324_p0231c02║云何甘蔗種？無上尊願說。（本行經云：大茅草王得成王仙，被獵師所射，滿
X17n0324_p0231c03║血於地，生二甘蔗，日炙而開，一出童男，一出童女。占相師立男名善生，即灌頂甘蔗王；女名善賢，第一
X17n0324_p0231c04║妃瞿曇釋種，即其裔也。）云何長苦仙？彼云何教授？如來云何
X17n0324_p0231c05║於，一切時剎現，種種名色類，最勝子圍繞？（實叉云：仙人長
X17n0324_p0231c06║苦行，是誰之教授？何因佛世尊，一切剎中現，異名諸色類，佛子眾圍繞？）云何不食肉？
X17n0324_p0231c07║云何制斷肉？食肉諸種類，何因故食肉？云何日月
X17n0324_p0231c08║形，須彌及蓮華，師子勝相剎，側住覆世界，如因陀
X17n0324_p0231c09║羅網？（因陀羅，此云帝，即帝網也。註本云：帝釋有眾寶風絲羅網，雖百千重，不相障礙。）或悉
X17n0324_p0231c10║諸珍寶，箜篌細腰皷，狀種種諸華，或離日月光，如
X17n0324_p0231c11║是等無量？（自日月形至此，問世界形相差別無量。華嚴經云：種子差別故，果實生不同；行
X17n0324_p0231c12║業若干故，佛剎種種異。）云何為化佛？云何報生佛？云何如如
X17n0324_p0231c13║佛？云何智慧佛？（實叉疊如如智慧為真如智慧佛。○新說云：問佛名義也。隨機赴感
X17n0324_p0231c14║應化佛，酧其往因名報佛，體性無二真如佛，本覺顯照智慧佛。）云何於欲界，不成
X17n0324_p0231c15║等正覺？何故色究竟，離欲得菩提？善逝般涅槃，誰
X17n0324_p0231c16║當持正法？（新說云：問盧舍那佛成菩提界，及問涅槃後誰持正法。）天師住久如？
X17n0324_p0231c17║正法幾時住？（流支、實叉皆以天師作世尊。○天師，即天人師。）悉檀及與見，
X17n0324_p0231c18║各復有幾種？（悉是華言，檀是梵語。悉，徧也。檀翻為施。佛以四法徧施眾生，故名悉檀。餘
X17n0324_p0231c19║義見第二卷。見，謂世諦諸見。）毗尼比丘分，云何何因緣？（毗尼，此云律。○
X17n0324_p0231c20║註云：云何是毗尼？何因緣是比丘分？）彼諸最勝子，緣覺及聲聞，何因
X17n0324_p0231c21║百變易？云何百無受？云何世俗通？云何出世間？云
X17n0324_p0231c22║何為七地？唯願為演說。（實叉云：悉檀有幾種？諸見復有幾？何故立毗尼，及以
X17n0324_p0231c23║諸比丘？一切諸佛子，獨覺及聲聞，云何轉所依？云何得無相？云何得世通？云何得出世？復以何因故，心住
X17n0324_p0231c24║七地中？）僧伽有幾種？云何為壞僧？（僧伽，此云和合眾流支。實叉皆以壞
X17n0324_p0232a01║僧為破僧，謂破和合僧也。）云何醫方論？是復何因緣？（新說云：問世、出世間
X17n0324_p0232a02║醫方諸論也。）何故大牟尼，唱說如是言：迦葉拘留孫，拘
X17n0324_p0232a03║那含是我？（新說云：餘經有此言，故大慧問之。○義見第三卷以四等故下。）何故說
X17n0324_p0232a04║斷常，及與我無我？何不一切時，演說真實義，而復
X17n0324_p0232a05║為眾生，分別說心量？何因男女林，（謂眾多如林也。）訶梨阿
X17n0324_p0232a06║摩勒，（此二果皆可為藥。訶梨，舊云呵梨勒，新云訶梨怛雞，此云天王持來。阿摩勒，其實如胡桃。）
X17n0324_p0232a07║雞羅及鐵圍，金剛等諸山，無量寶莊嚴，仙闥婆充
X17n0324_p0232a08║滿？（實叉云：仙人乾闥婆，一切悉充滿，此皆何因緣？願佛為我說。○自此下是世尊牒領大慧所問，語多
X17n0324_p0232a09║錯綜，未易以次序分。）
X17n0324_p0232a10║無上世間解，聞彼所說偈，大乘諸度門，諸佛心第一
X17n0324_p0232a11║（梵語乾〔粟〕陀耶，此云堅固心，謂第一義心，非念慮心也）。善哉善哉問，大慧善諦
X17n0324_p0232a12║聽，我今當次第，如汝所問說（實叉自仙闥婆充滿下云：爾時世尊聞其所請
X17n0324_p0232a13║大乘微妙諸佛之心最上法門，即告之言：善哉大慧！諦聽諦聽！如汝所問，當次第說。即說偈言）。
X17n0324_p0232a14║生及與不生，涅槃空剎那，趣至無自性。（註云：大慧所問，有為
X17n0324_p0232a15║生法，無為不生法，涅槃虗空剎那法，皆想所見，初無自性也。○實叉以空為空相，以趣至為流轉。）佛
X17n0324_p0232a16║諸波羅蜜，佛子與聲聞，緣覺諸外道，及與無色行，
X17n0324_p0232a17║如是種種事。（實叉疊云：波羅蜜佛子，聲聞辟支佛，外道無色行。○謂上所問，是人及人
X17n0324_p0232a18║所行法。諸波羅蜜，三乘人所行法。無色行，外道人所行法。而人及人所行法，皆以趣至無自性結之，故云
X17n0324_p0232a19║如是種種事。）須彌巨海山，洲渚剎土地，星宿及日月，外
X17n0324_p0232a20║道天修羅，解脫自在通，力禪三摩提，滅及如意足，
X17n0324_p0232a21║覺支及道品。（領上何因說覺支，及與菩提分。力、意足、覺等，即三十七助道品之數也。）
X17n0324_p0232a22║諸禪定無量，諸陰身往來，（新說云：領上眾生生諸趣。）正受滅盡
X17n0324_p0232a23║定。（註云：領上及與滅正受。）三昧起心說，（領上云何三昧心。）心意及與
X17n0324_p0232a24║識，無我法有五，自性想所想，及與二現見。（實叉云：分別所
X17n0324_p0232b01║分別，能所二種見。）乘及諸種性，（註云：領上云何有三乘，云何為種性。）金銀摩
X17n0324_p0232b02║尼等，一闡提大種，（下文有四大種義。）荒亂及一佛，智爾𦦨
X17n0324_p0232b03║得向。（註云：荒亂，領上云何國土亂。一佛，領上迦葉等是我智。爾燄，領上云何爾燄淨。得向，領上解脫
X17n0324_p0232b04║修行者。）眾生有無有，（新說云：領上及與我無我。）象馬諸禽獸，云何
X17n0324_p0232b05║而捕取？譬因成悉檀（實叉云：云何因譬喻相應成悉檀），及與作所
X17n0324_p0232b06║作，叢林迷惑通（實叉云：眾林與迷惑），心量不現有（實叉云：唯心無境界），
X17n0324_p0232b07║諸地不相至（註云：領上何因度諸地），百變百無受。醫方工巧
X17n0324_p0232b08║論，伎術諸明處（自此下至毛孔眉毛，幾是世尊以名相塵量徵問大慧？故曰：何故不
X17n0324_p0232b09║問此）？諸山須彌地（實叉云：須彌諸山地），巨海日月量，下中上眾
X17n0324_p0232b10║生，身各幾微塵？一一剎幾塵（新說云：三千大千世界為一化佛剎）？弓
X17n0324_p0232b11║弓數有幾？肘步拘樓舍，半由延由延（實叉作由旬），兔毫
X17n0324_p0232b12║窻塵蟣，羊毛𪍿麥塵（譯梵云：七微塵成一窻塵，七窻塵成一兔毛頭塵，七兔毛
X17n0324_p0232b13║頭塵成一羊毛頭塵，七羊毛頭塵成一牛毛頭塵，七牛毛頭塵成一蟣，七蟣成一虱，七虱成一芥，七芥成
X17n0324_p0232b14║一大麥，七大麥成一指節，七指節成半尺，兩半尺成一尺，二尺成一肘，四肘成一弓，五弓成一杖，二十杖
X17n0324_p0232b15║名一息，八十息名一俱盧舍，八俱盧舍名一由旬）？鉢佗幾𪍿麥？阿羅𪍿麥
X17n0324_p0232b16║幾？獨籠那佉梨，勒义及舉利，乃至頻婆羅，是各有
X17n0324_p0232b17║幾數（鉢佗，一升也。阿羅，一斗也。獨籠，一斛也。那佉梨，十斛也。勒叉，一萬也。舉利，一億也。頻婆羅，一兆
X17n0324_p0232b18║也。謂幾𪍿麥之塵成一升？又幾𪍿麥之塵為一斗？餘皆類此）？為有幾阿㝹，名舍
X17n0324_p0232b19║梨沙婆？幾舍梨沙婆，名為一賴提？幾賴提摩沙？幾
X17n0324_p0232b20║摩沙陀那？復幾陀那羅，為迦梨沙那？幾迦梨沙那，
X17n0324_p0232b21║為成一波羅？此等積聚相，幾波羅彌樓？（阿㝹，亦塵也。舍梨沙
X17n0324_p0232b22║婆，芥子也。賴提，草子也。摩沙，豆也。陀那，銖也。迦梨沙那，兩也。婆羅，斤也。彌樓，須彌山也。謂以幾斤之塵，能
X17n0324_p0232b23║成此彌樓之山？實叉云：幾斤成須彌者是矣。）是等所應請，何須問餘事？
X17n0324_p0232b24║聲聞辟支佛，佛及最勝子，身各有幾數？（何不問佛聲聞身量
X17n0324_p0232c01║各有幾塵？）何故不問此？火𦦨幾阿㝹？風阿㝹復幾？根根
X17n0324_p0232c02║幾阿㝹？毛孔眉毛幾？（實叉云：火風各幾塵？一一根有幾？眉及諸毛孔，復各幾塵
X17n0324_p0232c03║成？○此下復領大慧所問。）護財自在王，（註云：領上云何名為王。）轉輪聖帝
X17n0324_p0232c04║王？云何王守護？云何為解脫？廣說及句說，如汝之
X17n0324_p0232c05║所問。眾生種種欲，種種諸飲食，云何男女林，金剛
X17n0324_p0232c06║堅固山？云何如幻夢，野麁渴愛譬？云何山天仙，揵
X17n0324_p0232c07║闥婆莊嚴？（實叉云：云何諸妙山，仙闥婆莊嚴。）解脫至何所？誰縛誰
X17n0324_p0232c08║解脫？云何禪境界，變化及外道？云何無因作？云何
X17n0324_p0232c09║有因作？有因無因作，及非有無因？（註云：此四因領上云何俱異說。）
X17n0324_p0232c10║云何現已滅？（註云：領上見已還。）云何淨諸覺？云何諸覺轉，
X17n0324_p0232c11║及轉諸所作？（註云：領上云何淨其念，云何念增長。）云何斷諸想？云何
X17n0324_p0232c12║三昧起？破三有者誰？何處為何身？（註云：領上何處身云何。）云
X17n0324_p0232c13║何無眾生，而說有吾我？云何世俗說？唯願廣分別。
X17n0324_p0232c14║（實叉疊云：云何無有我？云何隨俗說？流支亦無，唯願廣分別一句。）所問相云何，及
X17n0324_p0232c15║所問非我？云何為胎藏，及種種異身（註云：領上種種名色類）？
X17n0324_p0232c16║云何斷常見？云何心得定，言說及諸智，戒種性佛
X17n0324_p0232c17║子？云何成及論（領上成為有幾種？云何名為論）？云何師弟子，種種
X17n0324_p0232c18║諸眾生，斯等復云何？云何為飲食，聰明魔施設（此一
X17n0324_p0232c19║句領上三問，謂念聰明魔幾種及施設量也）？云何樹葛藤（領上云何為林樹？云何為
X17n0324_p0232c20║蔓草）？最勝子所問：云何種種剎，仙人長苦行？云何為
X17n0324_p0232c21║族姓？從何師受學？云何為醜陋？云何人修行？欲界
X17n0324_p0232c22║何不覺（領上云何於欲界，不成等正覺？謂此天耽著欲樂，不能覺悟也）？阿迦膩吒
X17n0324_p0232c23║成（領上何故色究竟，離欲得菩提？謂此天離欲而成道也。阿伽膩吒，即色究竟天）？云何俗
X17n0324_p0232c24║神通？云何為比丘？云何為化佛？云何為報佛？云何
X17n0324_p0233a01║如如佛，平等智慧佛？云何為眾僧？佛子如是問。箜
X17n0324_p0233a02║篌要皷華，剎土離光明（領上箜篌諸華日月等句）。心地者有七
X17n0324_p0233a03║（註云：領上云何為七地），所問皆如實，此及餘眾多（實叉云此及於餘義）。
X17n0324_p0233a04║佛子所應問，一一相相應，遠離諸見過，悉檀離言
X17n0324_p0233a05║說（悉檀四法，以離言說相故，能徧施眾生）。我今當顯示，次第建立句，
X17n0324_p0233a06║佛子善諦聽。此上百八句，如諸佛所說（實叉自心地者有七，
X17n0324_p0233a07║下十二句皆重譯之。至第十句下乃云：我當為汝說，佛子應諦聽。又於其下補云：爾時大慧菩薩摩訶薩
X17n0324_p0233a08║白佛言：世尊！何者是一百八句？佛言：大慧！所謂）。
X17n0324_p0233a09║不生句生句。（實叉云：生句非生句。）常句無常句。（新說云：自下如來，約心真如門
X17n0324_p0233a10║答也。言眾生於真實無生上，妄起生見，本自非生，故云生句非生句。若有生法，可言有常。以生無故，則無有常，
X17n0324_p0233a11║故云常句無常句。此二句既爾，餘諸句類，皆以下句遣上句。妄見若無，真實自現。○下句凡字，屬遣義者，實叉
X17n0324_p0233a12║皆作非如、無如、離如、不等字也。）相句無相句。住異句非住異句。（新說云：為
X17n0324_p0233a13║成生句，相從而來。本無今有，名生。法非凝然，名異。法有蹔用，名住。○住異二句，上問中無。蓋問雖略，答必詳，而
X17n0324_p0233a14║有序耳。下文中尚多此類，讀者毋惑。）剎那句非剎那句。自性句離自性
X17n0324_p0233a15║句。空句不空句。斷句不斷句。邊句非邊句。中句非中
X17n0324_p0233a16║句。常句非常句。（實叉云：恒句非恒句。○古註云：凡有三常：一、外道計四大性常；二、業習氣
X17n0324_p0233a17║相續，得果不斷，故常；三、如來藏體真常住，故常。此三常，皆愚夫虗妄見，故言非常句也。）緣句非
X17n0324_p0233a18║緣句。因句非因句。煩惱句非煩惱句。愛句非愛句。方
X17n0324_p0233a19║便句非方便句。巧句非巧句。（實叉云：善巧句非善巧句。）淨句非淨
X17n0324_p0233a20║句。成句非成句。譬句非譬句。弟子句非弟子句。師句
X17n0324_p0233a21║非師句。種性句非種性句。三乘句非三乘句。所有句
X17n0324_p0233a22║非所有句。願句非願句。三輪句非三輪句。相句非相
X17n0324_p0233a23║句。（實叉云：標相句非標相句。）有品句非有品句。（實叉云：有句非有句，無句非無句。）
X17n0324_p0233a24║俱句，非俱句。緣自聖智現法樂句，非現法樂句。（實叉云：自
X17n0324_p0233b01║證聖智句，非自證聖智句。現法樂句，非現法樂句。）剎土句，非剎土句。阿㝹句，
X17n0324_p0233b02║非阿㝹句。（實叉云：塵句非塵句。）水句，非水句。弓句，非弓句。實句，
X17n0324_p0233b03║非實句。數句，非數句。（註云：牒上微塵數。舊註云：此物之數也。）數句，非數
X17n0324_p0233b04║句。（此數上聲。）明句，非明句。虗空句，非虗空句。雲句，非雲句。
X17n0324_p0233b05║工巧伎術明處句，非工巧伎術明處句。風句，非風句。
X17n0324_p0233b06║地句，非地句。心句，非心句。施設句，非施設句。自性句，
X17n0324_p0233b07║非自性句。（實叉云：體性句，非體性句。）陰句，非陰句。眾生句，非眾生
X17n0324_p0233b08║句。慧句，非慧句。涅槃句，非涅槃句。爾𦦨句，非爾𦦨句。
X17n0324_p0233b09║外道句，非外道句。荒亂句，非荒亂句。幻句，非幻句。夢
X17n0324_p0233b10║句，非夢句。𦦨句，非𦦨句。（陽燄）像句，非像句。（影像）輪句，非輪
X17n0324_p0233b11║句。（火輪）揵闥婆句，非揵闥婆句。天句，非天句。飲食句，非
X17n0324_p0233b12║飲食句。婬欲句，非婬欲句。見句，非見句。波羅蜜句，非
X17n0324_p0233b13║波羅蜜句。戒句，非戒句。日月星宿句，非日月星宿句。
X17n0324_p0233b14║諦句，非諦句。果句，非果句。滅起句，非滅起句。（實叉云：滅句非
X17n0324_p0233b15║滅句，起句非起句。）治句，非治句。（實叉云：醫方句，非醫方句。）相句，非相句。（所答
X17n0324_p0233b16║凡有三相句：前則名相之相，次則標相之相，此則占相之相也。世尊既以醫道冠於上文，是必以卜術綴於下
X17n0324_p0233b17║句矣。○新說以前為體相，此為法相。）支句非支句。（實叉云：支分句非支分句。）巧明處
X17n0324_p0233b18║句非巧明處句。禪句非禪句。迷句非迷句。現句非現
X17n0324_p0233b19║句。護句非護句。族句非族句。（種族。）仙句非仙句。王句非
X17n0324_p0233b20║王句。攝受句非攝受句。寶句非寶句。記句非記句。一
X17n0324_p0233b21║闡提句非一闡提句。女男不男句非女男不男句。味
X17n0324_p0233b22║句非味句。事句非事句。身句非身句。覺句非覺句。動
X17n0324_p0233b23║句非動句。根句非根句。有為句非有為句。無為句非
X17n0324_p0233b24║無為句。因果句非因果句。色究竟句非色究竟句。節
X17n0324_p0233c01║句非節句。叢樹葛藤句非叢樹葛藤句。（實叉云：樹藤句非樹藤句。）
X17n0324_p0233c02║雜句非雜句。（實叉云：種種句非種種句。）說句非說句。（實叉於此下，有決定句非
X17n0324_p0233c03║決定句七字。）毗尼句非毗尼句。比丘句非比丘句。處句非處
X17n0324_p0233c04║句。（流支實叉，皆以處句為住持句。）字句非字句。（實叉云：文字句非文字句。○新說云：上約
X17n0324_p0233c05║心真如門，總答一百八句。皆言非者，如馬鳴云：當知真如自性，非有相，非無相，非非有相，非非無相，非有無俱
X17n0324_p0233c06║相。非一相，非異相，非非一相，非非異相，非一異俱相。從本以來，一切染法，及一切眾生，以有妄心，念念分別。以
X17n0324_p0233c07║不相應故，即是真心。常恒不變，淨法滿足，亦無有相可取。以離念境界，唯證相應故。）大慧！是百
X17n0324_p0233c08║八句，先佛所說。汝及諸菩薩摩訶薩，應當修學。（新說云：此
X17n0324_p0233c09║是結勸諸菩薩等，應當如是學菩薩道，修菩薩行。舉先佛者，皆發明誠信故。）
X17n0324_p0233c10║爾時大慧菩薩摩訶薩復白佛言：世尊！諸識有幾種
X17n0324_p0233c11║生、住、滅？佛告大慧：諸識有二種生、住、滅，非思量所知。
X17n0324_p0233c12║諸識有二種生，謂流注生及相生。（楊云：謂心念緣生，如水流注，及覩一
X17n0324_p0233c13║切色相而生。）有二種住間，流注住及相住。有二種滅，謂流
X17n0324_p0233c14║注滅及相滅。（古註云：流注者，唯目第八識三相〔徵〕隱。種現不斷，名為流注。由無明緣初起業
X17n0324_p0233c15║識，故說為生。相續長劫，故名為住。到金剛定，等覺一念，斷本無明，名流注滅。相生、住、滅者，謂餘七識，心境麤顯，
X17n0324_p0233c16║故名為相。雖七緣八，望六為細，具有四惑，亦云麤故。依彼現識，自種諸境，緣合生七，說為相生。長劫熏習，名為
X17n0324_p0233c17║相住。從末向本，漸伏及斷，至七地滿，名為相滅。○三相微隱者，即業相、轉相、現相也。如起信論所明。）大慧！
X17n0324_p0233c18║諸識有三種相，謂轉相、業相、真相。（轉則五識該六識之相，業則六識該
X17n0324_p0233c19║七識之相，真則七識該八識之相。此三相為生、住、滅法之樞紐，諸識之媒伐，唯智可明，故云非思量所知。）大
X17n0324_p0233c20║慧！略說有三種識，廣說有八相。何等為三？謂真識、現
X17n0324_p0233c21║識及分別事識。（宗鏡以真為本覺，現為八識，餘七俱為分別事識。又曰：真謂本覺者，即八
X17n0324_p0233c22║識之性。經中有明九識，於八外立九識名，即是真識。若約性收，亦不離八識，以性遍一切處故。楊公亦以真識
X17n0324_p0233c23║為實相，現識為八識，分別事識為六識。名義云：天親十地論，其所宗者，有南北異計。南宗以賴耶為淨識，北宗
X17n0324_p0233c24║以賴耶為無明。故妙玄云：今明無明之心，不自、不他、不共、不無因，四句皆不可思議。此約自行破計，南此不存。
X17n0324_p0234a01║無著攝大乘論，亦有二譯之殊。梁諦師所譯者，立九識，計八識生起諸法十二因緣。唐奘師所譯，但立八識，謂
X17n0324_p0234a02║第九只是八識異名。故有梁唐之異，南北之殊。宗鏡又云：此阿賴耶識，即是真心，不守自性，隨染淨緣，不合而
X17n0324_p0234a03║合，能含藏一切真俗境界，故名藏識。如明鏡不與影像合，而含影像。此約有和合義邊說。若不和合義者，即體
X17n0324_p0234a04║常不變，故號真如。因合不合，分其二義。本一真心，湛然不動。若有不信阿賴耶識即是如來藏，別求真如理者，
X17n0324_p0234a05║如離像覓鏡，即是惡慧。以未了不變隨緣，隨緣不變之義，而生二執。宗鏡所論，深切著明，固可釋後人之疑。然
X17n0324_p0234a06║真常淨識，與此經真識，初無少異。但所宗者，不能詳辨此識是賴耶之體。雖有所分，更無別體。須知此經，止於
X17n0324_p0234a07║八相中，略說三種識，不同佗經立九識也。八相亦識耳。）。
X17n0324_p0234a08║大慧！譬如明鏡持諸色像，現識處現亦復如是。（宗鏡云：如
X17n0324_p0234a09║是七識於阿賴耶識中盡相應起，如眾影像俱現鏡中。）大慧！現識及分別事識，
X17n0324_p0234a10║此二壞不壞相展轉因。（實叉云：現識與分別事識，此二識無異，相互為因。○註云：
X17n0324_p0234a11║此明七、六與五生滅變相。五識壞不壞相者，眼等識一念得塵即滅，名壞。色習氣轉入六識，名不壞。七識壞不
X17n0324_p0234a12║壞相者，七識緣六識造善惡業，念念生滅，名壞。業習依如來藏得未來生死，名不壞。）大慧！不思
X17n0324_p0234a13║識熏及不思議變，是現識因。（賢首云：謂無明能熏真如，不可熏處而能熏，故
X17n0324_p0234a14║名不思議熏。謂真如心受無明熏，不可變異而變異，故名不思議變。）大慧！取種種塵及
X17n0324_p0234a15║無始妄想熏，是分別事識因。（實叉云：現識以不思議熏變為因，分別事識以
X17n0324_p0234a16║分別境界及無始戲論習氣為因。）大慧！若覆彼真識種種不實諸虗
X17n0324_p0234a17║空滅，則一切根識滅，是名相滅。（楊云：覆有反復之義，謂回光返照還於真
X17n0324_p0234a18║識，則一切根塵泯為法界，所有性相復何覩哉？）大慧！相續滅者，（謂無始虗妄習氣既滅，則
X17n0324_p0234a19║一切根量識相自然不滅而滅也。）相續所因滅，則相續滅。（依因妄想故有相續，
X17n0324_p0234a20║因滅則相續安附？）所從滅及所緣滅，則相續滅。（所從之識、所緣之塵既滅，
X17n0324_p0234a21║則相續復何所附？）大慧！所以者何？是其所依故。依者，謂無始
X17n0324_p0234a22║妄想熏；緣者，謂自心見等識境妄想。（註云：此是外塵。○實叉云：所依
X17n0324_p0234a23║因者，謂無始戲論虗妄習氣；所緣者，謂自心所見分別境界。）
X17n0324_p0234a24║大慧！譬如泥團微塵非異非不異，金莊嚴具亦復如
X17n0324_p0234b01║是。（謂泥團異於微塵，則泥團因微塵而成，故不可言異。謂泥團不異於微塵，則泥團名與微塵異，故不可言
X17n0324_p0234b02║不異。又如良工以金作瓶盤釵釧之具，異與不異如之，故下文云云。）大慧！若泥團微塵
X17n0324_p0234b03║異者，非彼所成而實彼成，是故不異。若不異者，則泥
X17n0324_p0234b04║團微塵應無分別。如是，大慧！轉識藏識真相若異者，
X17n0324_p0234b05║藏識非因。（註云：轉識五六七識，藏識八識。○轉識因藏識而有，若異則不因藏識而有。既因藏
X17n0324_p0234b06║識而有，則不異矣。）若不異者，轉識滅，藏識亦應滅，而自真相
X17n0324_p0234b07║實不滅。（藏識真相既實不滅，則與轉識異矣。此明非異非不異也。）是故，大慧！非自
X17n0324_p0234b08║真相識滅，但業相滅。若自真相識滅者，藏識則滅。（蘇楊
X17n0324_p0234b09║二本真相下無識字。○明轉識之業相滅，藏識真相實不滅也。）大慧！藏識滅者，不異
X17n0324_p0234b10║外道斷見論議。大慧！彼諸外道作如是論，謂攝受境
X17n0324_p0234b11║界滅，識流注亦滅。若識流注滅者，無始流注應斷。（若識
X17n0324_p0234b12║流注滅者，謂諸識滅，則無始藏識亦應滅。滅則同外道斷見，蓋牒上藏識實不滅也。流注即相續義，前之云根
X17n0324_p0234b13║識俱滅者，以轉而成智為滅，非以斷滅為滅。）大慧！外道說流注生因，非眼
X17n0324_p0234b14║識色明集會而生，更有異因。大慧！彼因者，說言若勝
X17n0324_p0234b15║妙、若士夫、若自在、若時、若微塵。（實叉云：彼諸外道說相續識從作者生，不
X17n0324_p0234b16║說眼識依色光明和合而生，唯說作者為生因故。作者是何？彼計勝性、丈夫、自在、時及微塵為能作者。○新說
X17n0324_p0234b17║云：勝性亦云勝妙，是生梵天之天主也。丈夫即神我之別名，自在謂大自在天，及計時節微塵等為能作者。○
X17n0324_p0234b18║士夫亦云丈夫。○楊云：不滅真相，即達磨所傳之一心也。明靈虗徹，亘古亘今。究其本源，無有閒雜。妄想和合，
X17n0324_p0234b19║乃有諸識。諸識所現，乃有諸相。諸相不常，乃有生住滅。覺此則涅槃樂，迷此則生死河。達道之人，覺彼所現幻
X17n0324_p0234b20║塵不實，皆由無始妄想所熏。回光返照，還於真識。如水歸坎，流浪自停。如火歸空，光芒頓滅。便可逍遙自在，心
X17n0324_p0234b21║境俱忘。永謝諸塵，端然實相。蓋為熏習尚在，未免攀緣。終日依佗，不自知覺。間有強生知見，立自本心。不知陰
X17n0324_p0234b22║界藏身，徒然以佛覓佛。一則依佗境界，一則以心緣心。二病未除，妄相相續。故如來必欲從緣俱息，依因並捐。
X17n0324_p0234b23║轉業兼離，真相永淨。是道也，非從他得，只是家珍。目前歷歷孤明，認著依前埋沒。不須取捨，本自圓成。但離妄
X17n0324_p0234b24║緣，即是實際。佛語心品，明此而已。）
X17n0324_p0234c01║復次，大慧！有七種性自性，所謂：集性自性、性自性、相
X17n0324_p0234c02║性自性、大種性自性、因性自性、緣性自性、成性自性。
X17n0324_p0234c03║（謂熏習所聚，成集自性。既成集自性，則法法自爾，故成性自性。既成性自性，則性隨質顯，故成相自性。既成相
X17n0324_p0234c04║自性，則相假形分，故成大種自性。既成大種自性，則大依妄立，故成因自性。既成因自性，則因待緣生，故成緣
X17n0324_p0234c05║自性。既成緣自性，則因緣相即，故成成自性也。蓋性以不遷為義，故皆以自性綴之。○實叉所譯七種性，除性
X17n0324_p0234c06║自性，皆無上之性字。○註云：上七種，成上妄識生滅身。）
X17n0324_p0234c07║復次，大慧！有七種第一義，所謂心境界、慧境界、智境
X17n0324_p0234c08║界、見境界、超二見境界、超子地境界、如來自到境界。
X17n0324_p0234c09║（心境界者，謂心本無境界，以凝然不動故，諸虗妄不能入也。心既凝然，則能發慧。慧力既勝，則成智用。既成智
X17n0324_p0234c10║用，則正見現前。正見現前，則超有無二見，以至復能超過子地及等覺地，到如來自到境界也。子地即九地。○
X17n0324_p0234c11║註云：上七種成上真識不生滅法身。）大慧！此是過去、未來、現在諸如來、
X17n0324_p0234c12║應供、等正覺性自性第一義心。以性自性第一義心，
X17n0324_p0234c13║成就如來世間、出世間、出世間上上法。聖慧眼入自
X17n0324_p0234c14║共相建立，如所建立，不與外道論惡見共。（實叉云：以聖慧眼入
X17n0324_p0234c15║自共相，種種安立，不與外道惡見共。）大慧！云何外道論惡見共？所謂自
X17n0324_p0234c16║境界妄想見不覺識，自心所現分齊不通。大慧！愚痴
X17n0324_p0234c17║凡夫性無性自性第一義，作二見論。（楊云：外道惡見，於自境界但起
X17n0324_p0234c18║妄想之見。○流支實义，皆以識為知。○謂凡夫於自心現分齊不通，罔知非性非無性，而於自性第一義作有
X17n0324_p0234c19║無見論。）
X17n0324_p0234c20║復次，大慧！妄想三有苦滅，無知愛業緣滅，自心所現
X17n0324_p0234c21║幻境隨見，今當說。（計無明煩惱善惡因緣諸法滅得涅槃者，是自心現幻妄境界，隨外
X17n0324_p0234c22║道妄見，我今當說。）大慧！若有沙門婆羅門，（楊云：自此已下至妄稱一切智說，皆
X17n0324_p0234c23║外道見。）欲令無種有種因果現及事時住，緣陰界入生
X17n0324_p0234c24║住，或言生已滅。大慧！彼若相續、若事、若生、若有、若涅
X17n0324_p0235a01║槃、若道、若業、若果、若諦，破壞斷滅論。（楊云：外道斷見，於若相續等句，
X17n0324_p0235a02║一切破壞而斷滅之。）所以者何？以此現前不可得，及見始非分
X17n0324_p0235a03║故。（楊云：以不見根本故，曰見始非分。）大慧！譬如破瓶不作瓶事，亦如
X17n0324_p0235a04║焦種不作牙事。（楊云：外道斷見，於法悉如破瓶焦種者。）如是，大慧！若陰
X17n0324_p0235a05║界入性已滅今滅當滅，自心妄想見無因故，彼無次
X17n0324_p0235a06║第生。（實叉云：大慧！有諸沙門婆羅門，妄計非有及有，於因果外顯現諸物依時而住，或計蘊界處依緣生
X17n0324_p0235a07║住，有已即滅。大慧！彼於若相續、若作用、若生、若滅、若諸有、若涅槃、若道、若業、若果、若諦，是破壞斷滅論。何以故？
X17n0324_p0235a08║不得現法故，不見根本故。大慧！譬如瓶破不作瓶事，又如焦種不能生芽。此亦如是，若蘊界處法已現當滅，應
X17n0324_p0235a09║如此則無相續生。以無因故，但是自心虗妄所見。）大慧！若復說無種有種識，
X17n0324_p0235a10║三緣合生者，龜應生毛，沙應出油。汝宗則壞，違決定
X17n0324_p0235a11║義。有種無種說，有如是過。所作事業，悉空無義。（新說云：此
X17n0324_p0235a12║重復次於前文破轉計也。謂彼轉計所生，與無種有種，三緣和合而生者，龜應生毛，沙應出油。然龜本無毛，沙
X17n0324_p0235a13║本無油，合亦不生。三緣體空，如何生果？汝宗則壞，違決定義者，喻斥不成，故言宗壞，以違汝決定能生之義。又
X17n0324_p0235a14║於一相中，妄計三緣，違我大乘決定之義。所作事業，悉空無益者，事即是果，業乃是因。言因果事業，並唯妄說，
X17n0324_p0235a15║都無實義。○實叉以無義為無益。）大慧！彼諸外道，說有三緣合生者，
X17n0324_p0235a16║所作方便，因果自相，過去未來現在，有種無種相，從
X17n0324_p0235a17║本已來，成事相。承覺想地，轉自見過習氣，作如是說。
X17n0324_p0235a18║（註云：牒上外道，見以三緣所作方便，生陰界入因果自相，成三世法。○揚云：非自覺而隨境有覺，曰覺想。○謂
X17n0324_p0235a19║外道從本以來，以有種無種相，生成三世因果有無事業也。此之事業，與覺想相依，則轉自惡見，不知為熏習
X17n0324_p0235a20║之過，作如是說。故實叉云：依住覺想地者，所有教理，及自惡見，熏習餘氣，作如是說。）如是大慧！
X17n0324_p0235a21║愚痴凡夫，惡見所害，邪曲迷醉，無智妄稱一切智說。
X17n0324_p0235a22║大慧！若復諸餘沙門、婆羅門，（自此下皆論正見，與外道異。）見離自
X17n0324_p0235a23║性，浮雲、火輪、揵闥婆城，無生、幻、𦦨、水月及夢。（註云：見無自性，
X17n0324_p0235a24║如浮雲等。知無生，如幻等。）內外心現妄想，無始虗偽，不離自心。（楊云：
X17n0324_p0235b01║所以能離彼自性者，以覺知所現妄偽，悉不離自心故。）妄想因緣滅盡，離妄想，
X17n0324_p0235b02║說所說，觀所觀，受用建立身之藏識。（謂妄想因緣滅盡，則此妄想，於
X17n0324_p0235b03║所說所觀身資生具，及藏識境界，脫然離之也。）於識境界攝受，及攝受者不
X17n0324_p0235b04║相應。（註云：觀我所空故，妄心不與前境相應。○楊云：謂之不相應，則其情滅矣。）無所有境
X17n0324_p0235b05║界，離生住滅，自心起，隨入分別。（楊云：識境不相應，則無所有。至無所有，則
X17n0324_p0235b06║一切生滅離，所謂真心任徧知也。）大慧！彼菩薩不久當得生死涅槃
X17n0324_p0235b07║平等大悲巧方便，無開發方便。大慧！彼於一切眾生
X17n0324_p0235b08║界，皆悉如幻，不勤因緣，遠離內外境界，心外無所見，
X17n0324_p0235b09║次第隨入無相處，次第隨入從地至地三昧境界，解
X17n0324_p0235b10║三界如幻，分別觀察，當得如幻三昧，度自心現無所
X17n0324_p0235b11║有。（流支云：入自心寂靜境界故。）得住般若波羅蜜，捨離彼生所作
X17n0324_p0235b12║方便金剛喻三摩提，隨入如來身，隨入如如化，神通
X17n0324_p0235b13║自在，慈悲方便，具足莊嚴，等入一切佛剎外道入處。
X17n0324_p0235b14║（流支云：入一切佛國土故，入一切眾生所樂處故。）離心、意、意識，是菩薩漸次
X17n0324_p0235b15║轉身得如來身。（實叉云：此菩薩摩訶薩不久當得生死、涅槃二種平等大悲方便無功用
X17n0324_p0235b16║行，觀眾生如幻如影，從緣無起，知一切境界離心無得，行無相道，漸升諸地，住三昧境，了達三界皆唯自心，得
X17n0324_p0235b17║如幻定，絕眾影像，成就智慧，證無生法，入金剛喻三昧，當得佛身，恒住如如，起諸變化，力通自在，大〔悲〕方便以
X17n0324_p0235b18║為嚴飾，游眾佛國，離諸外道及心、意、識，轉依次第成如來身。○新說云：此菩薩即上正見沙門、婆羅門也。行無
X17n0324_p0235b19║相道者，謂萬行齊修，三輪體寂也。漸升諸地者，謂初登歡喜地，乃至第七遠行地也。證無生法者，謂得無功用
X17n0324_p0235b20║道，登第八不動地也。入金剛喻三昧者，謂初地菩薩創得無分別智，斷異生性障；二地至十地菩薩如實修行，
X17n0324_p0235b21║漸斷諸障，增勝功德；第十一地等覺菩薩金剛喻定，頓斷俱生二障種子也。轉依次第成如來身者，即等覺後
X17n0324_p0235b22║念解脫道，斷二障習氣，即得如來無上菩提及大涅槃二轉依果也。一謂轉染得淨，二謂轉迷得悟。○婆沙論
X17n0324_p0235b23║云：心即意識，如火名燄，亦名為熾，亦名燒薪。秪是一心，有三差別。百法論疏云：第八名心，第七名意，前六名識。）
X17n0324_p0235b24║大慧！是故欲得如來隨入身者，當遠離陰、界、入心，因
X17n0324_p0235c01║緣所作，方便生、住、滅，妄想虗偽，唯心直進，觀察無始
X17n0324_p0235c02║虗偽，過妄想習氣，因三有，思惟無所有，佛地無生，到
X17n0324_p0235c03║自覺聖趣。（言欲得佛身，應當遠離陰、界、入等，知諸法唯心，直進無疑，觀察無始虛偽，及思惟三
X17n0324_p0235c04║昧，無有一法可當情，則證佛地無生，到自覺聖趣。）自心自在，到無開發行。（即無
X17n0324_p0235c05║功用行。）如隨眾色摩尼，隨入眾生微細之心，而以化身
X17n0324_p0235c06║隨心量度。（註云：以應化身，隨眾生心量大小，為說度門。）諸地漸次，相續建
X17n0324_p0235c07║立。（註云：明受化人，得諸地相續。）是故大慧！自悉檀善，應當修學。（以所
X17n0324_p0235c08║宗聖趣為善，勉之令學。○新說云：謂此一心法門，是凡聖之本。迷之墮世間生死，悟之證出世菩提。故先聖曰：
X17n0324_p0235c09║世間不越三科，出世不過二果。二果者，即如上釋，成如來身二轉依果也。三科者，即此五蘊、十二處、十八界諸
X17n0324_p0235c10║妄心法也。）
X17n0324_p0235c11║爾時大慧菩薩復白佛言：世尊所說心、意、意識、五法、
X17n0324_p0235c12║自性相，一切諸佛菩薩所行，自心見等所緣境界不
X17n0324_p0235c13║和合，顯示一切說成真實相。一切佛語心，為楞伽國
X17n0324_p0235c14║摩羅耶山海中住處諸大菩薩，說如來所歎海浪藏
X17n0324_p0235c15║識境界法身。（實叉云：此是一切諸佛菩薩入自心境，離所行相，稱真實義諸佛教心。唯願如
X17n0324_p0235c16║來，為此山中諸菩薩眾，隨順過去諸佛，演說藏識海浪法身境界。○新說云：大慧雖通請說心、意、意識、五法、自
X17n0324_p0235c17║性相，意欲如來且成前問，是故結請，但云順諸佛說藏識海浪法身境界也。言稱真實義諸佛教心者，揀非虗
X17n0324_p0235c18║妄心識也。凡言心者，略示名體，通有四種。梵音各別，翻譯亦殊。一、紇利陀耶，此云肉團心，是色身中五藏心也。
X17n0324_p0235c19║二、緣慮心，此是八識，俱能緣慮自分境故。此八各有心數，亦云心所。於中或無記，或通善染之殊。諸經論中，目
X17n0324_p0235c20║心所法，總名心也。謂善心、惡心等。三、質多耶，此云集起心，唯是根本第八識也。積集諸法種子，起現行故。四、乾
X17n0324_p0235c21║栗陀耶，此云貞實心，亦云堅實心，此是真實心也。然第八識無別自體，但是真心。以不覺故，與諸妄想而有和
X17n0324_p0235c22║合、不和合義。和合義者，能含染淨，目為藏識。不和合者，體常不變，目為真如。即此離所行相，稱真實義，諸佛教
X17n0324_p0235c23║心也。雖然，四種體同，迷悟真妄義別。如取真金，須明識瓦礫及以偽寶，但盡除之。縱不識金，金體自現。○稱真
X17n0324_p0235c24║實義諸佛教心，即成真實相一切佛語心也。）爾時世尊告大慧菩薩言：四
X17n0324_p0236a01║因緣故，眼識轉。（註云：眼識取塵，轉入六識。耳、鼻、舌、身，亦復如是。）何等為四？謂
X17n0324_p0236a02║自心現攝受，不覺無始虗偽過也。習氣計著識性自
X17n0324_p0236a03║性，欲見種種色相。（實叉云：所謂不覺自心現而執取故，無始時來取著於色虗妄習氣
X17n0324_p0236a04║故，識本性如是故，樂見種種諸色相故。○新說云：佛言：有四因緣，眼識轉轉生也。一謂不覺外塵是自心現而
X17n0324_p0236a05║執取故，二謂無始以來取著於色妄想熏習不斷故，三謂識以了別為自性故，四謂樂欲見諸色相故。）大
X17n0324_p0236a06║慧！是名四種因緣，水流處，藏識轉，識浪生。（言藏識，如水流注轉
X17n0324_p0236a07║為七識，猶波海水變為波浪，則諸識之浪洶湧而生。眼識既爾，餘識亦然。下文謂非自覺聖智趣藏識轉者，是
X17n0324_p0236a08║轉識成智為如來藏，此即轉智成識為末那也。）大慧！如眼識，一切諸根、微塵、
X17n0324_p0236a09║毛孔俱生，隨次境界生，亦復如是。譬如明鏡現眾色
X17n0324_p0236a10║像，猶如猛風吹大海水。（實叉以俱生為順生，隨次生為漸生。○新說云：如眼識既
X17n0324_p0236a11║爾，餘諸識亦如是。於一切諸根、微塵、毛孔、眼等諸轉識，或頓生，譬如明鏡現眾色像，無有前後；或漸生，猶如猛
X17n0324_p0236a12║風吹大海水，前波起，後波隨。言微塵、毛孔者，即色塵身根也。）外境界風，飄蕩心海，
X17n0324_p0236a13║識浪不斷。因所作相異不異，合業生相，深入計著，不
X17n0324_p0236a14║能了知色等自性，故五識身轉。大慧！即彼五識身俱
X17n0324_p0236a15║因差別分段相知，當知是意識因。（實叉云：因所作相，非一非異。業與生
X17n0324_p0236a16║相，相繫深縛，不能了知色等自性，五識身轉。大慧！與五識俱，或因了別差別境相，有意識生。○新說云：此明諸
X17n0324_p0236a17║識展轉互為因也。言因所作相，非一非異者，因即第八如來藏識也。所作相，謂七轉識從第八所生也。非一者，
X17n0324_p0236a18║諸識行相不同也。非異者，同皆緣起，無自性也。言業與生相，相繫深縛者，謂第八識變起根身器界，名為生相。
X17n0324_p0236a19║六七二識，無明覆故，由此執為實我實法。第六意識，引起前五，造引滿業，感諸異報，生死不絕。故云業與生相，
X17n0324_p0236a20║相繫深縛。是皆不了色等諸塵自心妄現，故五識身轉也。大慧！眼等五識與五塵俱時，或因了別色等差別境
X17n0324_p0236a21║相，而意識生也。是故當知，根身塵境一切諸法，皆是眾生自心妄識互為因果之所現也。故伽陀云：諸法於藏
X17n0324_p0236a22║識，識於法亦爾，更互為因相，亦互為果相。）彼身轉，彼不作是念：我展轉相，
X17n0324_p0236a23║因自心現。妄想計著轉，而彼各各壞相俱轉，分別境
X17n0324_p0236a24║界分段差別。（實叉云：然彼諸識不作是念：我等同時展轉為因。而於自心所現境界，分別執
X17n0324_p0236b01║著，俱時而起無差別相，各了自境。○新說云：彼諸識等，各了自境者，此明八識俱能了別自分境故，不知唯是
X17n0324_p0236b02║自心妄現也。謂色是眼識境，乃至賴耶見分是第七識境，根身種子器界是藏識境。然此八識，離如來藏，無別
X17n0324_p0236b03║自體。以眾生不知故，執為八識之名。諸佛證得故，能成四智之用。若昧之，則八識起執藏之號，七識得染汙之
X17n0324_p0236b04║名，六識起徧計之情，五識徇根塵之相。若了之，則賴耶成圓鏡之體，持功德之門；末那為平等之原，一自佗之
X17n0324_p0236b05║性；第六起觀察之妙，轉正法之輪；五識興所作之功，垂應化之迹。斯則一心匪動，識智自分。不轉其體，但轉其
X17n0324_p0236b06║名。不分其理，而分其事。）謂彼轉，如修行者入禪三昧，微細習氣
X17n0324_p0236b07║轉而不覺知，而作是念：識滅然後入禪正受。實不識
X17n0324_p0236b08║滅而入正受，以習氣種子不滅故不滅，以境界轉攝
X17n0324_p0236b09║受不具故滅。（實叉云：諸修行者入於三昧，以習力微起而不覺知，但作是念：我滅諸識，入於
X17n0324_p0236b10║三昧。實不識滅而入三昧，以彼不滅習氣種故，但不取諸境，名為織滅。○新說云：上明諸識展轉為因，各了自
X17n0324_p0236b11║境，妄想流注，欲轉諸識成智用者，以根本藏識微細難知故。舉二乘修劣三昧，不知諸識習氣種子依藏識不
X17n0324_p0236b12║滅，自謂我滅諸識，入於三昧，而實未也。但伏六識，不取塵境，彼將為滅。○以定力之勝故，諸識不具攝受。）大
X17n0324_p0236b13║慧！如是微細藏識究竟邊際，除諸如來及住地菩薩，
X17n0324_p0236b14║諸聲聞、緣覺、外道修行所得三昧智慧之力，一切不
X17n0324_p0236b15║能測量決了。（實叉云：如是藏識行相微細，唯除諸佛及住地菩薩，其餘一切二乘、外道定慧
X17n0324_p0236b16║之力，皆不能知。○此下指地前菩薩如實行者。）餘地相智慧，巧便分別，決斷
X17n0324_p0236b17║句義，最勝無邊，善根成熟，離自心現妄想虗偽。（實叉云：唯
X17n0324_p0236b18║有修行如實行者，以智慧力了諸地相，善達句義，無邊佛所廣集善根，不妄分別自心所見，能知之耳。○此下
X17n0324_p0236b19║指諸修行人。）宴坐山林，下、中、上修，能見自心妄想流注無
X17n0324_p0236b20║量剎土諸佛灌頂得自在力神通三昧諸善知識佛
X17n0324_p0236b21║子眷屬，彼心、意、意識，自心所現自性境界虗妄之想，
X17n0324_p0236b22║生死有海，業、愛、無知，如是等因，悉已超度。（實叉自流注下，作得
X17n0324_p0236b23║諸三昧自在力通諸佛灌頂菩薩圍遶，知心、意、意識所行境界，超愛、業、無明、生死大海。）是故，大
X17n0324_p0236b24║慧！諸修行者，應當親近最勝知識。（新說云：下、中、上修，言人分量也。分
X17n0324_p0236c01║別流注，即上二種生、住、滅也。餘義如文。親近善知識者，如馬鳴曰：諸佛法者，有因有緣。因緣具足，乃得成辦。如
X17n0324_p0236c02║木中火性，是火正因。若無人知，不假方便，能自燒木，無有是處。眾生亦爾，雖有正因熏習之力，不遇諸佛菩薩
X17n0324_p0236c03║知識示教利喜慈悲攝護，以之為緣，能自斷煩惱入涅槃者，則無是是。）爾時，世尊欲重
X17n0324_p0236c04║宣此義，而說偈言：
X17n0324_p0236c05║譬如巨海浪，斯由猛風起，洪波皷冥壑，無有斷絕
X17n0324_p0236c06║時。藏識海常住，境界風所動，種種諸識浪，騰躍而
X17n0324_p0236c07║轉生。青赤種種色，珂乳及石蜜，淡味眾華果（青赤等種
X17n0324_p0236c08║種之色能起眼識，珂珮等種種之聲能起耳識，檀乳等種種之香能起鼻識，甘淡等種種之味能起舌識，
X17n0324_p0236c09║美樂等種種之具能起身識，華果等種種之法能起意識，是為境界之風。華果者，宗鏡云：現在之華，未來
X17n0324_p0236c10║之果，種種法塵，隨為彼識所緣境界也）。日月與光明，非異非不異（非異
X17n0324_p0236c11║者，謂光明無日月輪則不生。非不異者，謂光明與日月輪應無有異。下海水同意），海水起
X17n0324_p0236c12║波浪（狀諸識之起因），七識亦如是，心俱和合生。譬如海水
X17n0324_p0236c13║變（實叉作動），種種波浪轉（狀諸識之競馳），七識亦如是，心俱和
X17n0324_p0236c14║合生。謂彼藏識處（指前水流處），種種諸識轉，謂以彼意
X17n0324_p0236c15║識，思惟諸相義。不壞相有八，無相亦無相。（實叉云：八識無
X17n0324_p0236c16║別相，無能相所相。○宗鏡云：如是八識，從無始來，三際不動，四相不遷，真實常住，自性清淨。不壞之相，具
X17n0324_p0236c17║足圓滿，無所闕少。而如是等一切功德，同法界故，無有二相。無二相故，唯是一相。唯一相故，亦是無相。皆
X17n0324_p0236c18║以無相故，無相亦無相。）譬如海波浪，是則無差別。諸識心如
X17n0324_p0236c19║是，異亦不可得。（無差別也。）心名採集業，意名廣採集。諸
X17n0324_p0236c20║識識所識，現等境說五。（實叉云：心能積集業，意能廣積集。了別故名識，對現
X17n0324_p0236c21║境說五。○新說云：諸識本寂，妄塵無體。由不覺故，前五識轉，攬現塵境。第六分別，起惑造業。第七傳送，執
X17n0324_p0236c22║我我所，能廣積集，同為能熏。第八藏識，受熏持種，積集不亡，展轉為因，流轉不息，故如上所云。）
X17n0324_p0236c23║爾時，大慧菩薩以偈問曰：
X17n0324_p0236c24║青赤諸色像，眾生發諸識，如浪種種法，云何唯願
X17n0324_p0237a01║說？（新說云：上云青赤等塵發生諸識，如海波浪皆非一異。又云：心積集等行相有殊，故致斯問。）
X17n0324_p0237a02║爾時，世尊以偈答曰：
X17n0324_p0237a03║青赤諸雜色，波浪悉無有，採集業說心，開悟諸凡
X17n0324_p0237a04║夫。（此明色即是空，空即是色，以覺諸凡夫也。）彼業悉無有，自心所攝離，
X17n0324_p0237a05║所攝無所攝，與彼波浪同。（此重明青赤波浪等句義也。）受用建
X17n0324_p0237a06║立身，是眾生現識，於彼現諸業，譬如水波浪。（此重明採
X17n0324_p0237a07║集業感報依正不同，皆是眾生自心妄現。）
X17n0324_p0237a08║爾時，大慧菩薩復說偈言：
X17n0324_p0237a09║大海波浪性，皷躍可分別，藏與業如是，何故不覺
X17n0324_p0237a10║知？（此約法喻而難。）
X17n0324_p0237a11║爾時，世尊以偈答曰：
X17n0324_p0237a12║凡夫無智慧，藏識如巨海，業相猶波浪，依彼譬類
X17n0324_p0237a13║通（凡夫無智，不能覺知藏識如海而常住，業相似浪而轉生，故舉喻引類，令彼通解）。
X17n0324_p0237a14║爾時，大慧菩薩復說偈言：
X17n0324_p0237a15║日出光等照，下中上眾生。如來照世間，為愚說真
X17n0324_p0237a16║實。已分部諸法，何故不說實。（問，如來應世，以平等度生。如日之出，高低
X17n0324_p0237a17║普照。雖已分別說三乘諸差別法，何故不說真實之義。）。
X17n0324_p0237a18║爾時，世尊以偈答曰：
X17n0324_p0237a19║若說真實者，彼心無真實。譬如海波浪，鏡中像及
X17n0324_p0237a20║夢，一切俱時現，心境界亦然。（此偈初二句法說，謂非器不堪聞，實非不
X17n0324_p0237a21║平等。次三句舉三喻，況彼心無實。後一句以法合喻，故云亦然。）境界不具故，次第
X17n0324_p0237a22║業轉生。識者識所識，意者意謂然，五則以顯現，無
X17n0324_p0237a23║有定次第。（此偈明外境緣不同，具內識即次第轉生。以第六識分別諸法塵，故云識者識
X17n0324_p0237a24║所識。意緣阿賴耶起我我所執，故云意者意謂然。五識隨塵顯現，無有次第可定。）譬如工
X17n0324_p0237b01║畫師，及與畫弟子，布彩圖眾形，我說亦如是。彩色
X17n0324_p0237b02║本無文，非筆亦非素，為悅眾生故，綺錯繪眾像。（此偈
X17n0324_p0237b03║言畫色本無形，隨形即畫像，以況如來本無法，隨機即說法，豈得止說一種法也。）言說別
X17n0324_p0237b04║施行，直實離名字，分別應初業，修行示真實。真實
X17n0324_p0237b05║自悟處，覺相所覺離。此為佛子說，愚者廣分別。種
X17n0324_p0237b06║種皆如幻，雖現無真實。如是種種說，隨事別施設。
X17n0324_p0237b07║所說非所應，於彼為非說。（此偈正明如來應機說異也。初三句，總標說意。
X17n0324_p0237b08║次四句，謂對利根說一乘真實法。次五句，謂對餘鈍根說種種如幻法。一一如文。後二句，謂所說法不應
X17n0324_p0237b09║機者，翻為妄語，故云非說。）彼彼諸病人，良醫隨處方。如來為眾
X17n0324_p0237b10║生，隨心應量說。（實叉以處方為授藥。○此偈又以良醫、隨病、處方不同，況如來應量、
X17n0324_p0237b11║說法有異。故不得如日平等照物，以結前問。）妄想非境界，聲聞亦非分。
X17n0324_p0237b12║哀愍者所說，自覺之境界。（實叉以妄想為外道，哀愍為依怙。○哀愍者，即
X17n0324_p0237b13║如來也。如來說自覺境界，非外道、聲聞境界也。已上釋大慧與世尊問答偈意，多本新說。）
X17n0324_p0237b14║復次，大慧！若菩薩摩訶薩，欲知自心現量攝受，及攝
X17n0324_p0237b15║受者妄想境界，當離羣聚習俗睡眠（實叉云：若欲了知能取所取分
X17n0324_p0237b16║別境界，皆是自心之所現者，當離憒閙昏滯睡眠）。初中後夜，常自覺悟，修行
X17n0324_p0237b17║方便，當離惡見經論言說（實叉以惡見為外道），及諸聲聞緣覺
X17n0324_p0237b18║乘相，當通達自心現妄想之相（新說云：能取所取，亦云能緣所緣，謂即心
X17n0324_p0237b19║識見相二分也。欲了知者，應離浮沈諸惡覺觀，真實修行也）。
X17n0324_p0237b20║復次，大慧！菩薩摩訶薩建立智慧相住已，於上聖智
X17n0324_p0237b21║三相當勤修學。（建立智慧相住已，即上云通達自心現妄想之相。）何等為聖
X17n0324_p0237b22║智三相當勤修學？所謂無所有相、一切諸佛自願處
X17n0324_p0237b23║相、自覺聖智究竟之相。修行得此已，能捨跛驢心智
X17n0324_p0237b24║慧相，得最勝子第八之地，則於彼上三相修生。（楊云：謂第
X17n0324_p0237c01║七地觀三界生死不定心名跛驢，以不能行故。○謂未得無功用慧，故以跛驢況之。）大慧！無所
X17n0324_p0237c02║有相者，謂聲聞緣覺及外道相，彼修習生。大慧！自願
X17n0324_p0237c03║處相者，謂諸先佛自願處修生。大慧！自覺聖智究竟
X17n0324_p0237c04║相者，一切法相無所計著，得如幻三昧身，諸佛地處
X17n0324_p0237c05║進趣行生。（實叉云：大慧！無影像相者，謂由慣習一切二乘外道相故而得生起。一切諸佛願持相者，
X17n0324_p0237c06║謂由諸佛自本願力所加持故而得生起。自證聖智所趣相者，謂由不取一切法相，成就如幻三昧身，趣佛地
X17n0324_p0237c07║智故而得生起。○二乘外道所習淺陋，如來常種種訶叱，於此亦取之者，欲其迴心捨邪途入正轍也。）大
X17n0324_p0237c08║慧！是名聖智三相。若成就此聖智三相者，能到自覺
X17n0324_p0237c09║聖智究竟境界。是故，大慧！聖智三相當勤修學。
X17n0324_p0237c10║爾時大慧菩薩摩訶薩，知大菩薩眾心之所念，名聖
X17n0324_p0237c11║智事分別自性經，承一切佛威神之力，而白佛言：世
X17n0324_p0237c12║尊！惟願為說聖智事分別自性經，百八句分別所依
X17n0324_p0237c13║（如來為說八識轉相已，大慧繼以聖智事分別妄計自共相差別所依之法為請）。如來、應供、
X17n0324_p0237c14║等正覺，依此分別，說菩薩摩訶薩，入自相共相妄想
X17n0324_p0237c15║自性。以分別說妄想自性故，則能善知周徧觀察人
X17n0324_p0237c16║法無我，淨除妄想，照明自性，超越一切聲聞緣覺，及
X17n0324_p0237c17║諸外道諸禪定樂，觀察如來不可思議所行境界，畢
X17n0324_p0237c18║定捨離五法自性，諸佛如來法身智慧，善自莊嚴，起
X17n0324_p0237c19║幻境界（實叉云入如幻境），昇一切佛剎兜率天宮，乃至色究
X17n0324_p0237c20║竟天宮，逮得如來常住法身（新說云自相共相者，五陰不同名自相，共成人
X17n0324_p0237c21║身名共相，界處等亦爾，乃至一切諸法，各各又有自相共相也。五陰是妄想自性，兜率陀者，此云知足，彼天內
X17n0324_p0237c22║宮，是一生補處，菩薩所居也。色究竟天，是行滿報佛成正覺處。餘文悉明遠離過習，顯示眾德，成就如來法身
X17n0324_p0237c23║之義，以有是利故，請佛為說如上法門）。佛告大慧：有一種外道，作無所
X17n0324_p0237c24║有妄想計著，覺知因盡，兔無角想。如兔無角，一切法
X17n0324_p0238a01║亦復如是。（外道計無而生斷見，見一切法隨因而盡，想兔無角，諸法亦無。）大慧！復有
X17n0324_p0238a02║餘外道，見種、求那、極微、陀羅驃、形處、橫法各各差別。
X17n0324_p0238a03║見已，計著無角兔橫法，作牛有角想。（外道計有而生常見，種即大種，
X17n0324_p0238a04║求那、陀羅驃皆塵也。故實叉云：見大種、求那、塵等諸物，形量分位各差別已，執兔無角，於此而生牛有角想。此
X17n0324_p0238a05║明敘彼二外道計，以不了故，互執異見，生決定解。自下如來約牛兔角，破執名相，起妄想見。）大慧！
X17n0324_p0238a06║彼墮二見，不解心量，自心境界妄想增長。（實叉云：彼墮二見，不
X17n0324_p0238a07║了唯心，但於自心增長分別。○此破起見因。）身受用建立妄想根量。（實叉云：身
X17n0324_p0238a08║及資生器世間等，一切皆唯分別所現。○此示唯妄現。）大慧！一切法性亦復如
X17n0324_p0238a09║是，離有無不應作想。（實叉云：應知兔角離於有無，諸法悉然，勿生分別。○此總結應
X17n0324_p0238a10║離妄也。）大慧！若復離有無而作兔無角想，是名邪想。彼
X17n0324_p0238a11║因待觀，故兔無角不應作想。（實叉云：云何兔角離於有無？互因待故。○此別
X17n0324_p0238a12║徵破彼墮無見也。謂云何兔角離於有無？破云：互因待故。彼兔角無，因牛角有故。若無牛角，彼何所因而言無
X17n0324_p0238a13║耶？）乃至微塵，分別事性，悉不可得。（實叉云：分析牛角，乃至微塵，求其體
X17n0324_p0238a14║相，終不可得。○此別破彼墮有見也。謂若執於牛有角者，分析牛角，至於極微，何有實體而計有耶？）大慧！
X17n0324_p0238a15║聖境界離，不應作牛有角想。（實叉云：聖智所行，遠離彼見。是故於此，不應分
X17n0324_p0238a16║別。○聖智所行，離彼見者，謂如實見者，悉離有見、常見之有，亦離邪見、斷見之無。是故結勸，應離分別。）爾
X17n0324_p0238a17║時大慧菩薩摩訶薩白佛言：世尊！得無妄想者，見不
X17n0324_p0238a18║生想已，隨比思量，觀察不生妄想，言無耶？（大慧意謂：角有無想，
X17n0324_p0238a19║破而不立。彼得無妄想，見不生妄想已，則隨其比度思量。豈不以觀察不生妄想為無，而言無耶？）佛告
X17n0324_p0238a20║大慧：非觀察不生妄想言無。所以者何？妄想者，因彼
X17n0324_p0238a21║生故。（因彼角有無而生。）依彼角生妄想，以依角生妄想。是故
X17n0324_p0238a22║言依因故，離異不異故。非觀察不生妄想言無角。（因有
X17n0324_p0238a23║角無角而生妄想，是有所依，或無所依。但角與妄想，離異不異。非觀察不生，而言無角，離即非也。）大慧！
X17n0324_p0238a24║若復妄想異角者，則不因角生。若不異者，則因彼
X17n0324_p0238b01║故。（若妄想分別，定異兔角者，則非角因。若定不異者，又是因彼而起，言俱無自性也。）乃至微
X17n0324_p0238b02║塵分析推求悉不可得，不異角故，彼亦非性。二俱無
X17n0324_p0238b03║性者，何法何故而言無耶？（註云：分析牛角乃至極微求不可得，則不異兔角，彼
X17n0324_p0238b04║牛角亦無性。若牛角兔角二俱無實者，對何法言有？何故得說兔角為無？）大慧！若無故無
X17n0324_p0238b05║角，觀有故言兔無角者，不應作想。（若無牛角，則無兔角；觀牛角有，故言
X17n0324_p0238b06║兔角無。此所以有為無因，不得作無想。）大慧！不正因故，而說有無二俱
X17n0324_p0238b07║不成。（謂有無互相為因，初無有正。既二因不正，有無兩果，理自不成也。）大慧！復有餘
X17n0324_p0238b08║外道，見計著色空事形處橫法，不能善知虗空分齊，
X17n0324_p0238b09║言色離虗空，起分齊見妄想。（實叉云：復有外道，見色形狀虗空分齊而生執
X17n0324_p0238b10║著，言色異虗空，起於分別。）大慧！虗空是色，隨入色種。大慧！色是虗
X17n0324_p0238b11║空持所持處所建立性。（新說云：空即是色，隨入色種中故，色外無空也。色即是空，
X17n0324_p0238b12║能持所持建立性故，非色滅空也。）色空事分別當知。（流支云：依色分別虗空，依虗空
X17n0324_p0238b13║分別色故。○實叉云：色空分齊，應如是知。）大慧！四大種生時，自相各別，亦
X17n0324_p0238b14║不住虗空，非彼無虗空。（新說云：會昔權說，重明色空不二也。謂昔破外道執有我
X17n0324_p0238b15║故，說有造色從大種生，自相各別。而密顯造色性即空故，更無別色而住於空。故云不住，非彼無虗空。）如
X17n0324_p0238b16║是，大慧！觀牛有角，故兔無角。大慧！又牛角者，析為微
X17n0324_p0238b17║塵。又分別微塵，剎那不住。（實义云：又析彼塵，其相不現。）彼何所觀
X17n0324_p0238b18║故，而言無耶？若言觀餘物者，彼法亦然。（餘物，即虗空色相也。○新
X17n0324_p0238b19║說云：此又引上牛兔二角，以合色空。類觀諸法差別妄見，一一對破，應知亦爾。○楊云：人見廓然大空，以是為
X17n0324_p0238b20║空，而不知色之所聚。人見其色具諸名相，以是為色，而不知為空所持。是皆於無性之中，而妄有建立者然也。
X17n0324_p0238b21║此以明外道因牛角之有，而遂言兔角之無。不知析彼牛角為微塵，又復歸於無矣。謂牛角既析而歸空，又何
X17n0324_p0238b22║所觀故，而言兔角之無也。四大種雖不住空，而非無空。亦如牛角之有，而復啼於無。）爾時，世尊
X17n0324_p0238b23║告大慧菩薩摩訶薩言：當離兔角、牛角、虗空形色異
X17n0324_p0238b24║見妄想。汝等諸菩薩摩訶薩，當思惟自心現妄想，隨
X17n0324_p0238c01║入為一切剎土最勝子，以自心現方便而教授之。爾
X17n0324_p0238c02║時，世尊欲重宣此義，而說偈言：
X17n0324_p0238c03║色等及心無，色等長養心，（色塵等與虗妄心本無所有，而虗妄心因色塵
X17n0324_p0238c04║等滋生之也。）身受用安立，識藏現眾生。（流支云：內識眾生見身資生住
X17n0324_p0238c05║處。）心意及與識，自性法有五，無我二種淨，廣說者
X17n0324_p0238c06║所說。（流支云：如來如是說。）長短有無等，展轉互相生，以無故
X17n0324_p0238c07║成有，以有故成無。微塵分別事，不起色妄想，心量
X17n0324_p0238c08║安立處，惡見所不樂。（謂外道不信樂唯心故。）覺想非境界，聲
X17n0324_p0238c09║聞亦復然，救世之所說，自覺之境界。（實叉以覺想為外道。○流
X17n0324_p0238c10║支以救世為如來。○新說云：此約外道執牛兔角決定有無及色空異，以破五法中名相妄想竟。）
X17n0324_p0238c11║爾時大慧菩薩為淨除自心現流故，復請如來白佛
X17n0324_p0238c12║言：世尊！云何淨除一切眾生自心現流，為頓為漸耶？
X17n0324_p0238c13║（新說云：此就淨眾生心習現流五性中，次明正智義。謂能淨者，自覺聖智也。所淨者，自心現流也。）佛告
X17n0324_p0238c14║大慧：漸淨非頓。如菴羅果，漸熟非頓。（菴羅果見前阿摩勒註。）如
X17n0324_p0238c15║來淨除一切眾生自心現流，亦復如是，漸淨非頓。譬
X17n0324_p0238c16║如陶家造作諸器，漸成非頓。如來淨除一切眾生自
X17n0324_p0238c17║心現流，亦復如是，漸淨非頓。譬如大地漸生萬物，非
X17n0324_p0238c18║頓生也。如來淨除一切眾生自心現流，亦復如是，漸
X17n0324_p0238c19║淨非頓。譬如人學音樂書畫種種技術，漸成非頓。如
X17n0324_p0238c20║來淨除一切眾生自心現流，亦復如是，漸淨非頓。（上則
X17n0324_p0238c21║淨除自心現流，故從漸。下則顯示眾生不思議智，故從頓。）譬如明鏡，頓現一切無
X17n0324_p0238c22║相色像。如來淨除一切眾生自心現流，亦復如是，頓
X17n0324_p0238c23║現無相無有所有清淨境界。如日月輪，頓照顯示一
X17n0324_p0238c24║切色像。如來為離自心現習氣過患眾生，（流支云：為令眾生遠
X17n0324_p0239a01║離自心煩惱見熏習氣過患。）亦復如是，頓為顯示不思議智最勝
X17n0324_p0239a02║境界。譬如藏識，頓分別知自心現及身安立受用境
X17n0324_p0239a03║界。彼諸依佛亦復如是，頓熟眾生所處境界，以修行
X17n0324_p0239a04║者安處於彼色究竟天。（流支云：譬如阿棃耶識，分別現境，自身資生器世間等，一
X17n0324_p0239a05║時而知，非是前後。大慧！報佛如來，亦復如是。一時成熟諸眾生界，置究竟天淨妙宮殿，修行清淨之處。）譬
X17n0324_p0239a06║如法佛，所作依佛。（實叉云：譬如法佛，頓現報佛。）光明照耀，自覺聖
X17n0324_p0239a07║趣，亦復如是。彼於法相，有性無性，惡見妄想，照令除
X17n0324_p0239a08║滅。（新說云：明四漸四頓者，謂淨眾生自心現流。其機大者頓之，其機小者漸之。漸者言其權，頓者言其實。權
X17n0324_p0239a09║以趨實，實以導權。所以聖人開悟眾生，或頓或漸，權實偏圓，未始不相須者，〔廉〕使含識隨宜得入也。）大慧！
X17n0324_p0239a10║法依佛說，一切法入自相共相。自心現習氣因，相續
X17n0324_p0239a11║妄想自性計著因，種種不實如幻，種種計著不可得。
X17n0324_p0239a12║（新說云：此明三佛建立說法，釋成頓漸所顯義也。○前引依佛為證。次從法佛中，表出依佛。此則正顯依佛自
X17n0324_p0239a13║法佛而起說法。如現尊特身，說雜華蓋，三身一體。疑者謂報身不能說法。尚不知報身說法，又安知剎說眾生
X17n0324_p0239a14║說耶？蘇楊二本，皆作報佛。獨註本作法依佛。流支亦云：法佛報佛，說一切法自相同相。故實叉云：法性所流佛，
X17n0324_p0239a15║說一切法自相共相。得其旨哉！依佛，即報佛也。說一切自共相法，是自心本識現習氣因相，及前轉識妄計所
X17n0324_p0239a16║執因相，種種不實如幻。而眾生不了種種執著，取以為實，豈不悞哉！）復次，大慧！計著緣
X17n0324_p0239a17║起自性，生妄想自性相。大慧！如工幻師，依草木瓦石
X17n0324_p0239a18║作種種幻，起一切眾生若干形色，起種種妄想，彼諸
X17n0324_p0239a19║妄想亦無真實。（新說云：明緣起不實，如幻師依草木起眾生色像。譬如來藏性，隨緣起種
X17n0324_p0239a20║種諸法。）如是，大慧！依緣起自性，起妄想自性，種種妄想
X17n0324_p0239a21║心，種種相行事，妄想相計著，習氣妄想，是為妄想自
X17n0324_p0239a22║性相生。大慧！是名依佛說法。（實义云：由取著境界習氣力故，於緣起性中，有
X17n0324_p0239a23║妄計性種種相現，是名妄計性生。大慧！是名法性所流佛說法相。）大慧！法佛者，離心
X17n0324_p0239a24║自性相，（即下文離攀緣等。）自覺聖所緣境界，建立施作。（即下文自
X17n0324_p0239b01║覺聖究竟差別相建立。）大慧！化佛者，說施、戒、忍、精進、禪定及心
X17n0324_p0239b02║智慧，離陰、界、入、解脫識相，分別觀察建立，超外道見、
X17n0324_p0239b03║無色見。（外道以無色為涅槃。）大慧！又法佛者，離攀緣，攀緣離，一
X17n0324_p0239b04║切所作根量相滅，非諸凡夫、聲聞、緣覺、外道計著我
X17n0324_p0239b05║相所著境界，自覺聖究竟差別相建立。是故，大慧！自
X17n0324_p0239b06║覺聖究竟差別相，當勤修學；自心現見，應當除滅。
X17n0324_p0239b07║復次，大慧！有二種聲聞乘通分別相，謂得自覺聖差
X17n0324_p0239b08║別相，及性妄想自性計著相。（謂上勉菩薩修自覺聖究竟差別相已，然於聲
X17n0324_p0239b09║聞乘二種通分別相中，亦有自覺聖差別相。如來慮其混殽，故綴而明之。）云何得自覺聖
X17n0324_p0239b10║差別相聲聞？謂無常、苦、空、無我境界真諦，離欲寂滅，
X17n0324_p0239b11║息陰、界、入自共相、外不壞相如實知，心得寂止。心寂
X17n0324_p0239b12║止已，禪定解脫三昧道果正受解脫，不離習氣不思
X17n0324_p0239b13║議變易死，得自覺聖樂住聲聞。是名得自覺聖差別
X17n0324_p0239b14║相聲聞。（實叉云：云何自證聖智殊勝相？謂明見苦、空、無常、無我諸諦境界，離欲寂滅故，於蘊、界、處若自
X17n0324_p0239b15║若共外不壞相如實了知故，心住一境。住一境已，獲禪解脫三昧道果而得出離，住自證聖智境界樂，未離習
X17n0324_p0239b16║氣及不思議變易死。是名聲聞乘自證聖智境界相。○唯識論云：一、分段生死，謂諸有漏善不善業，由煩惱障
X17n0324_p0239b17║緣助勢力，所感三界麤異熟果，身命短長，隨因緣力，有定劑限，故名分段。二、不思議變易生死，謂諸無漏有分
X17n0324_p0239b18║別業，由所知障緣助勢力，所感殊勝細異熟果，由悲願力，改轉身命，無定劑限，故名變易。無漏定願，正所資感，
X17n0324_p0239b19║妙用難測，名不思議。）大慧！得自覺聖差別樂住菩薩摩訶薩，非
X17n0324_p0239b20║滅門樂、正受樂，顧憫眾生及本願不作證。大慧！是名
X17n0324_p0239b21║聲聞得自覺聖差別相樂。菩薩摩訶薩於彼得自覺
X17n0324_p0239b22║聖差別相樂，不應修學。（謂前聲聞得此自覺聖差別相，息陰界入趣寂滅樂，不能
X17n0324_p0239b23║如菩薩摩訶薩住八地無生正受樂，能顧憫眾生，以大悲本願力故，而不取證入涅槃也。前之是名等結得差
X17n0324_p0239b24║別相之聲聞，此之是名等結聲聞得差別相之樂。誡諸菩薩於此樂中不應修學，以彼聲聞所得之樂非究竟
X17n0324_p0239c01║故。）大慧！云何性妄想自性計著相聲聞？（實义云：云何分別執著自
X17n0324_p0239c02║性相？）所謂大種青黃赤白堅濕煖動，非作生自相共相，
X17n0324_p0239c03║先勝善說見已，於彼起自性妄想。（流支云：堪量相應阿含先勝見善說，
X17n0324_p0239c04║故依彼法虗妄執著以為實有。○此謂聲聞知彼四大及造色自共相種種諸法，非如外道計作者生。然守如
X17n0324_p0239c05║來止啼權說，於彼四大種性計自性有，故言起自性妄想。）菩薩摩訶薩於彼應知
X17n0324_p0239c06║應捨，隨入法無我相，滅人無我相見，漸次諸地相續
X17n0324_p0239c07║建立。（菩薩於自性妄想應知應捨，了我法空，漸入智地到如來境。）是名諸聲聞性
X17n0324_p0239c08║妄想自性計著相。（此一種計著相，聲聞頗盛，故以諸聲聞性結之。）
X17n0324_p0239c09║爾時大慧菩薩摩訶薩白佛言：世尊！世尊所說常不
X17n0324_p0239c10║思議，自覺聖趣境界及第一義境界。世尊！非諸外道
X17n0324_p0239c11║所說常不思議因緣耶？（大慧所問，因世尊謂菩薩自覺聖差別究竟相樂，不與聲
X17n0324_p0239c12║聞所得者同，故以常句之。常及不思議智請曰：如來所說常不思議，得非與外道所說者同耶？）佛告
X17n0324_p0239c13║大慧：非諸外道因緣得常不思議。（如來所說常不思議，以自覺聖相為
X17n0324_p0239c14║相，第一義智因為因。外道所說常不思議，計神我為因，以無常為常，故言非也。）所以者何？諸
X17n0324_p0239c15║外道常不思議不因自相成。（謂彼常不思議不因自覺聖相第一義智而成。）
X17n0324_p0239c16║若常不思議不因自相成者，何因顯現常不思議？復
X17n0324_p0239c17║次，大慧！不思議若因自相成者，彼則應常。由作者因
X17n0324_p0239c18║相故，常不思議不成。（由以神我為因相故，常不思議因相不成。）大慧！我第
X17n0324_p0239c19║一義常不思議，第一義因相成，離性非性。得自覺相
X17n0324_p0239c20║故有相，第一義智因故有因，離性非性故。（至此因相有無俱離。）
X17n0324_p0239c21║譬如無作虗空涅槃滅盡故常。（註云：如三無為法離有無相故常，以譬第
X17n0324_p0239c22║一義因相離有無故常。）如是，大慧！不同外道常不思議論。如是，
X17n0324_p0239c23║大慧！此常不思議，諸如來自覺聖智所得。如是故常
X17n0324_p0239c24║不思議自覺聖智所得，應當修學。復次，大慧！外道常
X17n0324_p0240a01║不思議無常性異相因故，（實叉云：以無常異相因故常。）非自作因
X17n0324_p0240a02║相力故常。（此自作因常，非彼異相因常也。）復次，大慧！諸外道常不思
X17n0324_p0240a03║議，於所作性非性無常見已，思量計常。（外道見色性無常，妄計神
X17n0324_p0240a04║我而為常。）大慧！我亦以如是因緣，所作者性非性無常見
X17n0324_p0240a05║已，自覺聖境界，說彼常無因。（如來引外道計色性無常為常因，即就自覺聖
X17n0324_p0240a06║智，破彼常因為非常因也。義見下文無因下。）大慧！若復諸外道因相成，常
X17n0324_p0240a07║不思議因，自相性非性，同於兔角。此常不思議，但言
X17n0324_p0240a08║說妄想。（如來前云：我常不思議第一義因相成，離性非性。今於諸外道因相成下，亦云常不思議
X17n0324_p0240a09║因，自相性非性者，何也？蓋性者，有也。非性者，無也。如來之因相成，離有無故，得自覺聖相第一義智。然此智相，
X17n0324_p0240a10║亦俱離有無，則因相實有。外道之因相成，不離有無，計神我無常為常，則因相非有，故同兔角。但有言說妄想，
X17n0324_p0240a11║初無實體耳。）諸外道輩，有如是過。所以者何？謂但言說妄
X17n0324_p0240a12║想，同於兔角，自因相非分。（結上言說妄想，初無實體，況無自因相。）大慧！
X17n0324_p0240a13║我常不思議因，自覺得相故，離所作性非性故常。（此明
X17n0324_p0240a14║如來自因相之常體也。）非外性非性無常，思量計常。（外即外道。）大慧！
X17n0324_p0240a15║若復外性非性無常，思量計常不思議常，而彼不知
X17n0324_p0240a16║常不思議自因之相，去得自覺聖智境界相遠。（流支云：以
X17n0324_p0240a17║內身聖智證境界相故。○彼既不知常不思議自因之相，則去自覺聖智境界相遠矣。）彼不應
X17n0324_p0240a18║說。（註云：外道不應說有常不思議。）
X17n0324_p0240a19║復次，大慧！諸聲聞畏生死妄想苦而求涅槃，不知生
X17n0324_p0240a20║死涅槃差別，一切性妄想非性。（實叉云：一切皆是妄，分別有無所有故。）
X17n0324_p0240a21║未來諸根境界休息，作涅槃想，非自覺聖智趣藏識
X17n0324_p0240a22║轉。（實义云：妄計未來諸根境滅以為涅槃，不知證自智境界，轉所依藏識為大涅槃。）是故凡
X17n0324_p0240a23║愚說有三乘，說心量趣無所有。是故，大慧！彼不知過
X17n0324_p0240a24║去、未來、現在諸如來自心現境界，生死輪常轉。（實叉云：彼
X17n0324_p0240b01║愚癡人說有三乘，不說唯心無有境界。大慧！彼人不知去、來、現在諸佛所說自心境界，取心外境，常於生死輪
X17n0324_p0240b02║轉不絕。○楊云：自心現，則覺知所現唯自心。外心現，則計著客塵，不自覺計著客塵。茲所以生死輪常轉也。）
X17n0324_p0240b03║復次，大慧！一切法不生，是過去未來現在諸如來所
X17n0324_p0240b04║說。所以者何？謂自心現性非性、離有非有生故。大慧！
X17n0324_p0240b05║一切性不生一切法，如兔馬等角，是愚癡凡夫不覺
X17n0324_p0240b06║妄想，自性妄想故。大慧！一切法不生自覺聖智趣境
X17n0324_p0240b07║界者，一切性自性相不生，非彼愚夫妄想二境界。（外心
X17n0324_p0240b08║現一切諸法不生，是三世如來所說。所以者何？謂自心現性非性、離有非有生二種見故不生。此就智者知諸
X17n0324_p0240b09║法無生起佛種性，如兔馬等角本來不生，凡愚不覺妄取生滅，唯如來自覺聖智趣境界，一切法自體性相不
X17n0324_p0240b10║生，非愚夫有無分別境界。）自性身財建立趣自性相。大慧！藏識攝
X17n0324_p0240b11║所攝相轉，愚夫墮生住滅二見，希望一切性生有非
X17n0324_p0240b12║有妄想生，非聖賢也。大慧！於彼應當修學。（言自性五識身財建
X17n0324_p0240b13║立諸趣自性相，以藏識攝七識身所得法故，有生死相轉，而諸愚夫墮生住滅二見中一切性生，為取有無故，
X17n0324_p0240b14║因有無故分別妄想復生，非聖賢也。於彼一切法不生，勉當修學。）
X17n0324_p0240b15║復次，大慧！有五無間種性（前章以聲聞起佛乘種性，今明種性相也。無間者，謂
X17n0324_p0240b16║佛及眾生同一法性，初無有間，以機緣有異，故分之為五。種性者，宗鏡云：相似曰種，體同曰性）。云何為
X17n0324_p0240b17║五？謂聲聞乘無間種性、緣覺乘無間種性、如來乘無
X17n0324_p0240b18║間種性、不定種性、各別種性。云何知聲聞乘無間種
X17n0324_p0240b19║性？若聞說得陰界入自共相斷知時，舉身毛孔熈怡
X17n0324_p0240b20║欣悅，及樂修相智，不修緣起發悟之相，是名聲聞乘
X17n0324_p0240b21║無間種性（斷知時，知苦、斷集、證滅、修道時也。相即悲喜異相，智即我生已盡等四智也）。聲
X17n0324_p0240b22║聞無間，見第八地（註云：證八地無生以為涅槃），起煩惱斷，習煩惱
X17n0324_p0240b23║不斷（註云：四住為起煩惱，無明為習煩惱），不度不思議變易死，度分段
X17n0324_p0240b24║死（義見不離習氣不思議變易死下註），正師子吼：我生已盡，梵行已立，
X17n0324_p0240c01║不受後有，如實知修習人無我，乃至得般涅槃覺（此明
X17n0324_p0240c02║聲聞但斷三界現行煩惱，未斷習使及所知障，未度不思議變易死，諸魔外中決定唱言：我得四智究竟覺，乃
X17n0324_p0240c03║至得般涅槃覺也。）大慧！各別無間者，（註云：此外道計我、人、眾生各各差別。）我、人、
X17n0324_p0240c04║眾生、壽命、長養、士夫。（見前註。）彼諸眾生作如是覺，求般
X17n0324_p0240c05║涅槃。復有異外道說：悉由作者見一切性已，言此是
X17n0324_p0240c06║般涅槃。作如是覺，法無我見，非分彼無解脫。（實叉云：彼無解
X17n0324_p0240c07║脫，以未能見法無我故。）大慧！此諸聲聞乘無間外道種性，不出
X17n0324_p0240c08║出覺。為轉彼惡見故，應當修學。（實叉云：此是聲聞乘及外道種性，於未出
X17n0324_p0240c09║中生出離想。應勤修習，捨此惡見。○聲聞取自共相法，外道計有神我性，皆不出妄覺。故勤修習，轉彼惡見，而
X17n0324_p0240c10║趣如來種性故。）大慧！緣覺乘無間種性者，若聞說各別緣無
X17n0324_p0240c11║間，舉身毛竪，悲泣流淚，不相近緣所有，不著種種自
X17n0324_p0240c12║身、種種神通，若離若合，種種變化。聞說是時，其心隨
X17n0324_p0240c13║入。若知彼緣覺乘無間種性已，隨順為說緣覺之乘，
X17n0324_p0240c14║是名緣覺乘無間種性相。（言若知因緣各別不和合，而不近諸緣，不著所有。或
X17n0324_p0240c15║時聞說現種種身，或離一身為多身，或合多身為一身，及於神通變化，心有所得，是為緣覺乘種性。然有二種
X17n0324_p0240c16║不同：一、遇佛演說十二因緣法，依以受行，名為緣覺，即如上說；二、出無佛世，覩緣自悟，名為獨覺。）大慧！
X17n0324_p0240c17║彼如來乘無間種性有四種，謂：自性法無間種性、離
X17n0324_p0240c18║自性法無間種性、得自覺聖無間種性、外剎殊勝無
X17n0324_p0240c19║間種性。（妙體圓明，曰自性法無間。不守自性，曰離自性法無間。匪從外得，曰得自覺聖無間。平等法界，
X17n0324_p0240c20║曰外剎殊勝無間。）大慧！若聞此四事一一說時，及說自心現
X17n0324_p0240c21║身財建立不思議境界時，心不驚悕者，是名如來乘
X17n0324_p0240c22║無間種性相。（前文云：頓為顯示不思議智最勝境界。）大慧！不定種性者，
X17n0324_p0240c23║謂說彼三種時，隨說而入，隨彼而成。（楊云：未到如來乘無間，故言三
X17n0324_p0240c24║種而已。○此不定人，隨說信入，順學而成，其性可移，故言不定。）大慧！此是初治地者，
X17n0324_p0241a01║謂種性建立，為超入無所有地故，作是建立。（新說云：初治地
X17n0324_p0241a02║人，即不定種性者，三乘俱可入也。為說是種性，令彼明悟，了權趣實，超入第八無所有地，任運至如來地故，作
X17n0324_p0241a03║是建立。）彼自覺藏者，自煩惱習淨，見法無我，得三昧樂
X17n0324_p0241a04║住聲聞，當得如來最勝之身。（實叉云：彼住三昧樂聲聞，若能證知自所依識，
X17n0324_p0241a05║見法無我，淨煩惱習，畢竟當得如來之身。）爾時世尊欲宣此義，而說偈
X17n0324_p0241a06║言：
X17n0324_p0241a07║須陀槃那果，往來及不還，逮得阿羅漢，是等心惑
X17n0324_p0241a08║亂。（須陀槃那，或云須陀洹，此翻入流。又預流，初果也。往來，二果。不還，三果。阿羅漢，四果。以是等四果，聖
X17n0324_p0241a09║人心憎愛為惑亂。）三乘與一乘，非乘我所說，愚夫少智慧，
X17n0324_p0241a10║諸聖遠離寂。（如來為愚夫少智聲聞趣寂，說三乘非乘，而立一乘。一對三設，三既不存，
X17n0324_p0241a11║一亦非有，故實叉云為愚夫少智樂寂諸聖說。遠離寂，離欲寂滅也。）第一義法門，遠
X17n0324_p0241a12║離於二教，住於無所有，何建立三乘？（第一義門，尚遠離權實二
X17n0324_p0241a13║教，諸法悉無所有，況建立三乘乎？）諸禪無量等，無色三摩提，受想
X17n0324_p0241a14║悉寂滅，亦無有心量。（諸禪無量等，謂四靜慮、四無量心也。無色三摩提，即無色
X17n0324_p0241a15║界四空處定也。受想悉寂滅，謂聲聞滅盡定也。言如來說諸禪三昧等諸法亦無有，實為妄想心量。愚夫
X17n0324_p0241a16║作如是說，故云亦無有心量。上明正智竟，下約菩薩闡提知生死涅槃無二，以明如如義。）
X17n0324_p0241a17║大慧！彼一闡提非一闡提，世間解脫誰轉？（解脫之道，非菩薩住
X17n0324_p0241a18║一闡提，以自願方便力故，則不能復生彼斷善根一闡提善根之性。然非彼斷善根一闡提，則不能成就住一
X17n0324_p0241a19║闡提菩薩自願方便，故曰世間解脫誰轉。）大慧！一闡提有二種：一者、捨一
X17n0324_p0241a20║切善根，及於無始眾生發願。云何捨一切善根？謂謗
X17n0324_p0241a21║菩薩藏及作惡言，此非隨順修多羅毗尼解脫之說。
X17n0324_p0241a22║捨一切善根故，不般涅槃。（註云：此闡提以斷一切善根故，不得涅槃。）二者、
X17n0324_p0241a23║菩薩本自願方便故，非不般涅槃一切眾生而般涅
X17n0324_p0241a24║槃。大慧！彼般涅槃，是名不般涅槃法相，此亦到一闡
X17n0324_p0241b01║提趣。（以菩薩願力，欲令一切眾生得般涅槃已，然後涅槃。故實叉云：願一切眾生悉入涅槃，若一眾生未
X17n0324_p0241b02║涅槃者，我終不入。言一闡提以謗菩薩，以謗菩薩藏故，不得涅槃。菩薩知生死即涅槃，亦更不得涅槃。以不得涅槃名同，
X17n0324_p0241b03║故云此亦到一闡提趣，是名不般涅槃法相也。）大慧白佛：世尊！此中云何
X17n0324_p0241b04║畢竟不般涅槃？佛告大慧：菩薩一闡提者，知一切法
X17n0324_p0241b05║本來般涅槃已，畢竟不般涅槃，而非捨一切善根一
X17n0324_p0241b06║闡提也。大慧！捨一切善根一闡提者，復以如來神力
X17n0324_p0241b07║故，或時善根生。所以者何？謂如來不捨一切眾生故。
X17n0324_p0241b08║以是故，菩薩一闡提不般涅槃。（言捨善根一闡提，以如來神力故，或時善
X17n0324_p0241b09║根生得涅槃。是故菩薩知生死即涅槃，故言不般涅槃也。已上明如如竟。）
X17n0324_p0241b10║復次，大慧！菩薩摩訶薩當善三自性。（註云：上雖分別三自性為五法，
X17n0324_p0241b11║未知何者是三自性，故下正明三自性體也。）云何三自性？謂妄想自性、緣
X17n0324_p0241b12║起自性、成自性。（即名相、妄想、正智、如如五法中之三自性也。）大慧！妄想自
X17n0324_p0241b13║性從相生。（相即名相，是緣起自性也。謂妄想自性從緣起名相生。）大慧白佛言：
X17n0324_p0241b14║世尊！云何妄想自性從相生？佛告大慧：緣起自性事
X17n0324_p0241b15║相相，行顯現事相相。（謂依緣起事相之相，心行計著顯現事相之相也。）計著
X17n0324_p0241b16║有二種妄想自性，如來、應供、等正覺之所建立。（謂如來所
X17n0324_p0241b17║說計著此事相相，則起二種妄想自性。○實叉以建立為演說。）謂名相計著相，及事
X17n0324_p0241b18║相計著相。名相計著相者，謂內外法計著。事相計著
X17n0324_p0241b19║相者，謂即彼如是內外自共相計著。是名二種妄想
X17n0324_p0241b20║自性相。若依若緣生，是名緣起。（實叉云：從所依所緣起，是緣起性。）云
X17n0324_p0241b21║何成自性？謂離名相事相妄想聖智所得，及自覺聖
X17n0324_p0241b22║智趣所行境界，是名成自性如來藏心。（楊云：惟自覺聖，乃可言成
X17n0324_p0241b23║自性。惟成自性，乃可言如來藏心。）爾時世尊欲重宣此義，而說偈言：
X17n0324_p0241b24║名相覺想，自性二相。正智如如，是則成相。（實叉云：名相分
X17n0324_p0241c01║別，二自性相。正智如如，是圓成性。○二相，即緣起、妄想二自性相也。）
X17n0324_p0241c02║大慧！是名觀察五法自性相經自覺聖智趣所行境
X17n0324_p0241c03║界（結答上所問，唯願為說分別自性經及聖智事），汝等諸菩薩摩訶薩應當
X17n0324_p0241c04║修學。
X17n0324_p0241c05║復次，大慧！菩薩摩訶薩善觀二種無我相。（註云：既能修學五法、
X17n0324_p0241c06║三自性已，更當觀察人、法二無我相。）云何二種無我相？謂人無我及法
X17n0324_p0241c07║無我。（得人無我，知眾生無性。得法無我，知諸法無性。）云何人無我？謂離我、我
X17n0324_p0241c08║所陰、界、入聚，無知業愛生，眼、色等攝受計著也。識一
X17n0324_p0241c09║切諸根，自心現器身藏，自妄想相施設顯示。（實叉云：又自心
X17n0324_p0241c10║所見身器世間，皆是藏心之所顯示。○新說云：云何人無我？謂離我。云何離我？謂於我所陰、界、入中分別觀察，
X17n0324_p0241c11║但是無明業愛等生，於眼識等諸根妄取，自心現妄想境界，皆是藏心妄想施設，彼無有我也。此即就陰、界、入
X17n0324_p0241c12║中以示無我。）如河流，如種子，如燈，如風，如雲，剎那展轉壞，
X17n0324_p0241c13║躁動如猨猴。（新說云：自下約喻舉五觀門，以明無我。此舉無常門也。夫我謂常義，今既無常，
X17n0324_p0241c14║故無有我。文標六喻，上五喻幻身，下一喻妄心。如水奔流，種牙變易，燈藉眾緣，飄風不住，浮雲起滅。以上諸喻，
X17n0324_p0241c15║剎那變壞。此身亦爾，豈有常耶？又妄心躁動，等若猨猴。既不能令身心常住，我義焉在？）樂不淨
X17n0324_p0241c16║處如飛蠅，（舉不淨門，明其無我。我謂淨義，故知無我。）無厭足如風火。（舉苦門以
X17n0324_p0241c17║破我。既無有樂，故知無我。）無始虗偽習氣因，如汲水輪，生死趣有
X17n0324_p0241c18║輪。（舉不自在門以示無我。即業因所推，豈有實我？）種種身色，如幻術神呪，機
X17n0324_p0241c19║發像起。（此舉空門以破我。謂觀陰、界、入種種身色，譬如呪術機關變現，云為實非我也。）善彼
X17n0324_p0241c20║相知，是名人無我智。（實叉云：若能於此善知其相，是名人無我智。）云何法
X17n0324_p0241c21║無我智？謂覺陰、界、入妄想相自性。（觀陰、界、入法，知是妄想相自性無實
X17n0324_p0241c22║故。）如陰、界、入離我、我所，陰、界、入積聚，因業愛繩縛，展
X17n0324_p0241c23║轉相緣，生無動搖。（實叉云：互為緣起，無能作者。）諸法亦爾，離自共
X17n0324_p0241c24║相、不實妄想相、妄想力，是凡夫生，非聖賢也。心、意、識
X17n0324_p0242a01║五法自性離故。（不實妄想之相、妄想分別之力，是凡夫所生。聖賢於五法自性離故，故曰
X17n0324_p0242a02║非也。）大慧！菩薩摩訶薩當善分別一切法無我。善法無
X17n0324_p0242a03║我，菩薩摩訶薩不久當得初地菩薩無所有觀，地相
X17n0324_p0242a04║觀察，開覺歡喜（以見法無我，得初地無所有觀。以無所有觀故，善能觀察真如之境。能觀
X17n0324_p0242a05║察真如之境，則能開覺，證如實之相。由此欣悅，次第進超諸地。故實叉云：得此智已，知無境界，了諸地相，即入
X17n0324_p0242a06║初地，心生歡喜）。次第漸進，超九地相，得法雲地。於彼建立無
X17n0324_p0242a07║量寶莊嚴、大寶蓮華王像、大寶宮殿，幻自性境界修
X17n0324_p0242a08║習生，於彼而坐（實叉云：住是地已，有大寶蓮華王，眾寶莊嚴。於其華上，有寶宮殿，狀如蓮
X17n0324_p0242a09║華。菩薩往修幻性法門之所成就，而坐其上）。同一像類，諸最勝子眷屬圍
X17n0324_p0242a10║繞（謂昔同修菩薩以為眷屬也）。從一切佛剎來，佛手灌頂，如轉輪
X17n0324_p0242a11║聖王太子灌頂（一切諸佛從十方來，各以智水灌菩薩摩訶薩頂，授法王之位。如轉輪王
X17n0324_p0242a12║授太子王位時，以金瓶盛四大海水，灌太子頂，授轉輪王位）。超佛子地，到自覺聖
X17n0324_p0242a13║智法趣，當得如來自在法身。見法無我故，是名法無
X17n0324_p0242a14║我相。汝等諸菩薩摩訶薩應當修學。
X17n0324_p0242a15║爾時大慧菩薩摩訶薩復白佛言：世尊！建立誹謗相，
X17n0324_p0242a16║唯願說之。（註云：因上觀二無我，能離有無常二見故，請建立誹謗相也。非有說有名建立，非
X17n0324_p0242a17║無說無名誹謗。）令我及諸菩薩摩訶薩，離建立誹謗二邊惡
X17n0324_p0242a18║見，疾得阿耨多羅三藐三菩提。覺已，離常建立斷誹
X17n0324_p0242a19║謗見，不謗正法。（註云：覺知有無惡見過已，能離建立常見誹謗斷見，令於正法不生毀謗。
X17n0324_p0242a20║蓋正法離有無，若說有無，即是謗正法也。）爾時世尊受大慧菩薩請已，而
X17n0324_p0242a21║說偈言：
X17n0324_p0242a22║建立及誹謗，無有彼心量。（建立誹謗，初無有實，故曰無有彼心量。）身
X17n0324_p0242a23║受用建立，及心不能知。（身雖受用建立，而心不知其然。故實叉云：所起但是
X17n0324_p0242a24║心，離心不可得。）愚癡無智慧，建立及誹謗。（愚夫執有執無為實也。）
X17n0324_p0242b01║爾時世尊於此偈義復重顯示，告大慧言：有四種非
X17n0324_p0242b02║有有建立。云何為四？謂非有相建立、非有見建立、非
X17n0324_p0242b03║有因建立、非有性建立，是名四種建立。（新說云：此列四名，謂非有
X17n0324_p0242b04║相見因性之中而橫立也。）又誹謗者，謂於彼所立無所得，觀察非
X17n0324_p0242b05║分而起誹謗，是名建立誹謗相。（實叉云：謂於諸惡見所建立法求不可得，
X17n0324_p0242b06║不善觀察遂生誹謗，此是建立誹謗相。）復次大慧！云何非有相建立相？
X17n0324_p0242b07║謂陰界入非有自共相而起計著，此如是、此不異，是
X17n0324_p0242b08║名非有相建立相。此非有相建立，妄想無始虗偽過，
X17n0324_p0242b09║種種習氣計著生。（新說云：言陰界入無自共相而妄計，此如是自相也，此不異共相也，
X17n0324_p0242b10║從無始過惡熏習所生故也。）大慧！非有見建立相者，若彼如是陰
X17n0324_p0242b11║界入，我人眾生壽命長養士夫見建立，是名非有見
X17n0324_p0242b12║建立相。（新說云：謂於陰、界、入中，妄建立我、人、眾生等，以為能見者。）大慧！非有因建
X17n0324_p0242b13║立相者，謂初識無因生，後不實如幻，本不生。眼、色、明
X17n0324_p0242b14║界念前生，生已實，已還壞，是名非有因建立相。（謂識初則
X17n0324_p0242b15║無因而生，後則不實如幻，故曰本不生。眼、色、明界念雖生，生已實，已還壞，亦本不生之意也。）大慧！非
X17n0324_p0242b16║有性建立相者，謂虗空滅，般涅槃，非作計著性建立。
X17n0324_p0242b17║此離性非性一切法，如兔馬等角，如垂髮現，離有非
X17n0324_p0242b18║有，是名非有性建立相。（新說云：言外道於三無為無作法，而建立有性。佛言：此離
X17n0324_p0242b19║性非性類，明一切諸法離於有無，猶如毛輪垂髮，由翳目而生，兔馬等角，本自無有。）建立及誹
X17n0324_p0242b20║謗，愚夫妄想，不善觀察自心現量，非聖賢也。是故離
X17n0324_p0242b21║建立、誹謗、惡見，應當修學。
X17n0324_p0242b22║復次大慧！菩薩摩訶薩善知心意意識、五法、自性、二
X17n0324_p0242b23║無我相趣究竟，為安眾生故作種種類像，如妄想自
X17n0324_p0242b24║性處依於緣起（菩薩既善知心意識、自性、無我趣於究竟，為安諸眾生故，隨其善根種類
X17n0324_p0242c01║化身誘之，如妄想依緣起而生。下舉喻正明所化之剎所說之法也）。譬如眾色如意寶
X17n0324_p0242c02║珠，普現一切諸佛剎土，一切如來大眾集會，悉於其
X17n0324_p0242c03║中聽受佛法。所謂一切法如幻如夢光影水月，於一
X17n0324_p0242c04║切法離生滅斷常，及離聲聞緣覺之法，得百千三昧
X17n0324_p0242c05║乃至百千億那由他三昧。得三昧已遊諸佛剎，供養
X17n0324_p0242c06║諸佛生諸天宮，宣揚三寶示現佛身，聲聞菩薩大眾
X17n0324_p0242c07║圍繞，以自心現量度脫眾生，分別演說外性無性（實叉
X17n0324_p0242c08║云：說外境界皆唯是心），悉令遠離有無等見（新說云：如摩尼珠不作心而隨色變，
X17n0324_p0242c09║以譬如來不作意能隨眾生善根心水大小而變。亦如摩尼隨物而變，以譬如來隨眾生善根現取佛土，大眾
X17n0324_p0242c10║集會於中說法，其所說諸法不實如幻夢等。菩薩既知諸法如幻，而離生滅斷常等見，亦離二乘自共相見，得
X17n0324_p0242c11║諸地無量億三昧現成正覺。復說自心現量法，令眾離無等見）。爾時世尊欲重宣
X17n0324_p0242c12║此義，而說偈言：
X17n0324_p0242c13║心量世間，佛子觀察種類之身，離所作行，得力神
X17n0324_p0242c14║通自在成就（以善觀察世間心量如幻三昧之力，成如來現種類身，得無作行等一切
X17n0324_p0242c15║成就也）。
X17n0324_p0242c16║爾時大慧菩薩摩訶薩復請佛言：惟願世尊！為我等
X17n0324_p0242c17║說一切法空、無生、無二、離自性相。（新說云：因上說一切法如幻如夢，即
X17n0324_p0242c18║是說法空故。大慧！舉此空法以請如來。所言空者，明前五法非有無生，以顯八識不生。無二即二我兩亡，離性
X17n0324_p0242c19║即三性空寂。）我等及餘諸菩薩眾，覺悟是空、無生、無二、離
X17n0324_p0242c20║自性相已，離有無妄想，疾得阿耨多羅三藐三菩提。
X17n0324_p0242c21║爾時世尊告大慧菩薩摩訶薩言：諦聽諦聽！善思念
X17n0324_p0242c22║之！今當為汝廣分別說。大慧白佛言：善哉世尊！唯然
X17n0324_p0242c23║受教。佛告大慧：空空者，即是妄想自性處。（流支云：即是妄想法
X17n0324_p0242c24║體句。實义云：即是妄計性句義。）大慧！妄想自性計著者，說空、無生、無
X17n0324_p0243a01║二、離自性相。大慧！彼略說七種空，謂：相空、性自性空、
X17n0324_p0243a02║行空、無行空、一切法離言說空、第一義聖智大空、彼
X17n0324_p0243a03║彼空。（諸教辯空，自有增減，此經雖略，其義不殊。）云何相空？謂一切性自共
X17n0324_p0243a04║相空，觀展轉積聚故，分別無性，自共相不生，自他俱
X17n0324_p0243a05║性無性故，相不住，是故說一切性相空，是名相空。（觀諸
X17n0324_p0243a06║法相空，展轉因緣積聚故，分別無性，則自相共相不生，自佗俱無體故，相依何住？）云何性自
X17n0324_p0243a07║性空？謂自己性自性不生，是名一切法性自性空，是
X17n0324_p0243a08║故說性自性空。（自己之性自性不生，則一切法自性不生，不生則空矣。）云何行
X17n0324_p0243a09║空？謂陰離我我所，因所成所作業方便生，是名行空。
X17n0324_p0243a10║（陰行從諸緣所起，以離我我所故空。）大慧！即此如是行空，展轉緣起，自
X17n0324_p0243a11║性無性，是名無行空。（前以離我我所為行空，此以行空性無性故為無行空。）云
X17n0324_p0243a12║何一切法離言說空？謂妄想自性無言說故，一切法
X17n0324_p0243a13║離言說，是名一切法離言說空。（一切法從妄想所起，無自性故離言說。）
X17n0324_p0243a14║云何一切法第一義聖智大空？謂得自覺聖智，一切
X17n0324_p0243a15║見過習氣空，是名一切法第一義聖智大空。云何彼
X17n0324_p0243a16║彼空？謂於彼無彼空，是名彼彼空。（於彼無此，於此無彼，展轉俱空故也。）
X17n0324_p0243a17║大慧！譬如鹿子母舍，無象馬牛羊等，非無比丘眾而
X17n0324_p0243a18║說彼空，非舍舍性空，亦非比丘比丘性空，非餘處無
X17n0324_p0243a19║象馬。（實叉云：非謂堂無堂自性，非謂比丘無比丘自性，非謂餘處無象馬牛羊。○新說云：鹿子，人名也。其
X17n0324_p0243a20║母即毗舍佉優婆夷，深重三寶，造立精舍，安止比丘，於中不畜象馬等。象馬無故言空，舍及比丘有不名空。若
X17n0324_p0243a21║餘處有象馬，亦不說象馬空。）是名一切法自相彼，於彼無彼，是名
X17n0324_p0243a22║彼彼空。（實义云：一切諸法自共相，彼彼求不可得，是故說名彼彼空。）是名七種空。
X17n0324_p0243a23║彼彼空者，是空最麤，汝當遠離。（新說云：言是空最麤，非是真空，故勸遠離。
X17n0324_p0243a24║○西土外道所宗，在彼彼空處，或計為神我，或執為斷常。第一義聖智大空，非彼所聞也。）大慧！不
X17n0324_p0243b01║自生，非不除住三昧，是名無生。（註云：除住八地如幻三昧，是名真無
X17n0324_p0243b02║生。）離自性，即是無生。（實叉云：無自性者，以無生故。）離自性，剎那相
X17n0324_p0243b03║續流注及異性，現一切性離自性，是故一切性離自
X17n0324_p0243b04║性。（實叉云：一切法無自性，以剎那不住故，見後變異故，是中無自性。○楊云：剎那之頃，流及佗性，以是而現
X17n0324_p0243b05║一切性皆離自性。）云何無二？謂一切法如陰熱，如長短，如黑
X17n0324_p0243b06║白。（流支以陰熱作日光影，實叉作如光影。此則以雲氣蒙蔽為陰，光明燀赫為熱。言陰熱長短黑白雖殊，而
X17n0324_p0243b07║日體無異，以況涅槃生死之無二也。）大慧！一切法無二，非於涅槃彼生
X17n0324_p0243b08║死，非於生死彼涅槃，異相因有性故，是名無二。如涅
X17n0324_p0243b09║槃生死，一切法亦如是。（實叉云：非於生死外有涅槃，非於涅槃外有生死，生死涅
X17n0324_p0243b10║槃無相違相。如生死涅槃，一切法亦如是，是名無二相。○新說云：謂了妄想性空，即生死成涅槃。若迷真實性
X17n0324_p0243b11║有，即涅槃成生死。如生死涅槃既無二類，通一切法亦爾。○相因有性，故非無二。涅槃生死既異於相因有性，
X17n0324_p0243b12║則自然平等無二矣。）是故空、無生、無二、離自性相，應當修學。爾
X17n0324_p0243b13║時世尊欲重宣此義，而說偈言：
X17n0324_p0243b14║我常說空法，遠離於斷常。生死如幻夢，而彼業不
X17n0324_p0243b15║壞。（宗鏡云：以性空故，不壞業道，因果歷然。）虗空及涅槃，滅二亦如是。
X17n0324_p0243b16║愚夫作妄想，諸聖離有無。（新說云：舉上三無為空，不得對涅槃說生死，亦
X17n0324_p0243b17║不得對生死說涅槃。愚夫妄想，故說為二。聖人體達，故離有無。）
X17n0324_p0243b18║爾時世尊復告大慧菩薩摩訶薩言：大慧！空、無生、無
X17n0324_p0243b19║二、離自性相，普入諸佛一切修多羅，凡所有經悉說
X17n0324_p0243b20║此義（新說云：言空等義普入諸經，無有一法不舍〔斯〕理）。諸修多羅悉隨眾生
X17n0324_p0243b21║希望心故，為分別說顯示其義，而非真實在於言說。
X17n0324_p0243b22║如鹿渴想誑惑羣鹿，鹿於彼相計著水性，而彼無水
X17n0324_p0243b23║（新說云：此謂會權歸實也。而諸經有不說空、無生者，以眾生希望不一故。如來隨眾生心作種種異說，而實在
X17n0324_p0243b24║乎心悟，不在文言。譬如羣鹿為渴所逼，見春時焰而作水想迷亂馳趣，而彼陽燄實非是水）。如是
X17n0324_p0243c01║一切修多羅所說諸法，為令愚夫發歡喜故，非實聖
X17n0324_p0243c02║智在於言說。是故當依於義，莫著言說。
X17n0324_p0243c03║楞伽阿䟦多羅寶經卷第一
X17n0324_p0243c04║楞（盧登。）伽（求迦。）阿（於何。）䟦？（蒲撥。）涅槃（上乃結。）解脫（胡懈徒活。）揵（渠焉。）蔓
X17n0324_p0243c05║（無販。）箜篌（音空侯。）肘（陟九。）蟣（舉豈。）𪍿（古猛。）㝹（奴侯。）膩吒（下竹嫁。）珂（丘何）。
X17n0324_p0243c06║跛（補火。）驃（毗召。）躁（則到。）（已上經文）。
X17n0324_p0243c07║瞰（苦濫。）臆（乙力。）炎（燄同。）覈（下革。）綜（子米。）紇（下沒。）徇（松閏。）憒（古對。）燀（齒善。）
X17n0324_p0243c08║（已上註文音切竟）。