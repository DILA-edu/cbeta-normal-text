X17n0324_p0256b01║
X17n0324_p0256b02║
X17n0324_p0256b03║
X17n0324_p0256b04║楞伽阿䟦多羅寶經卷第三。
X17n0324_p0256b05║一切佛語心品第三。
X17n0324_p0256b06║爾時世尊告大慧菩薩摩訶薩言：意生身分別通相，
X17n0324_p0256b07║我今當說。（第二卷甞槩言意生身，未盡其旨，故今分別三種差別，如前通分別相也。）諦聽
X17n0324_p0256b08║諦聽，善思念之。大慧白佛言：善哉世尊！唯然受教。佛
X17n0324_p0256b09║告大慧：有三種意生身。云何為三？所謂三昧、樂正受、
X17n0324_p0256b10║意生身。（實叉以意生例作意成，於所謂下有入字。○圭峯云：梵語三昧，此云正受。又曰：不受諸受，
X17n0324_p0256b11║是名正受。寂音曰：三昧正受有二義。寶積曰：三昧及正受是也。愚嘗以譯梵諸集紬繹，悉無三昧翻正受之義，
X17n0324_p0256b12║亦無華梵雙彰之說。此經云三昧樂正受者，頗與寶積句意相合。若以及樂二字考之，二義明矣。此經又云：離
X17n0324_p0256b13║三昧行，故三昧屬行門。然諸經所敘不同，或以一行一相海印德藏為三昧者，或以無緣無作無得無諍為三
X17n0324_p0256b14║昧者，或以中道二諦如幻語言等為三昧者，皆是功行中純熟之義。又止觀明四種三昧云：行法眾多，略言有
X17n0324_p0256b15║四：一常坐，二常行，三半行半坐，四非行非坐。諸師雖以事理二觀釋之，不出是功行中調攝之義。輔行云：三昧
X17n0324_p0256b16║者，秦言正心行處，或云調直定。由眾生心屈曲散亂，佛以諸三昧門，令直其屈曲，正其散亂也。首楞嚴曰：失於
X17n0324_p0256b17║正受，當從淪墜。此經又曰：入滅受，想正受。又曰：正受滅盡定，三昧起心說。是皆以正定為正受，無可疑者。則知
X17n0324_p0256b18║三昧是定之用，正受是定之體。屬用有多種名，屬體無別立義，止曰正定而已。正受者，是正定之異名，學者不
X17n0324_p0256b19║可不辨。意生身義，下文自明。）覺法自性性意生身，種類俱生無行
X17n0324_p0256b20║作意生身。（流支、實叉並以行作為作行。）修行者了知初地上上增
X17n0324_p0256b21║進相，得三種身。（流支云：菩薩從於初地如實修行，得上上地證智之相。）大慧！云
X17n0324_p0256b22║何三昧樂正受意生身？謂第三、第四、第五地三昧樂
X17n0324_p0256b23║正受故。（新說云：舉中三地，意該前後，以明七地也。）種種自心寂靜安住，心
X17n0324_p0256b24║海起浪，識相不生，知自心現境界性非性，（實叉云：心海不起轉
X17n0324_p0256c01║識波浪，了境心現皆無所有。○楊云：知所現性，皆非其性。）是名三昧樂正受意生
X17n0324_p0256c02║身。大慧！云何覺法自性性意生身？謂第八地觀察覺
X17n0324_p0256c03║了如幻等法悉無所有，身心轉變，（實叉云：心轉所依。○心轉所依，則身
X17n0324_p0256c04║能變化，故如意生也。）得如幻三昧，及餘三昧門，無量相力自在
X17n0324_p0256c05║明，如妙華莊嚴，迅疾如意。猶如幻夢水月鏡像，非造
X17n0324_p0256c06║非所造，如造所造，一切色種種支分，具足莊嚴。（流支云：非
X17n0324_p0256c07║四大生，似四大相，具足身分。）隨入一切佛剎大眾，通達自性法故，
X17n0324_p0256c08║是名覺法自性性意生身。（八地菩薩，覺了諸法，猶如幻夢，得如幻等三昧，轉變
X17n0324_p0256c09║自在。此意生身菩薩，光明相好，如妙華莊嚴。然此意生身，與幻夢水月鏡像等，非四大所造，如四大造也。一切
X17n0324_p0256c10║色相，支節手足，自然端嚴。入於佛剎大眾之中，化諸眾生，通達諸法自性之性，故名覺法自性性也。）大
X17n0324_p0256c11║慧！云何種類俱生無行作意生身？所謂覺一切佛法，
X17n0324_p0256c12║緣自得樂相，是名種類俱生無行作意生身。（實叉云：了達諸
X17n0324_p0256c13║佛自證法相。○謂覺了一切諸佛所證之法，緣自得樂相。而千種萬類之身，於無功用行，無作而作之，一時俱生，
X17n0324_p0256c14║猶如意生，無障礙也。）大慧！於彼三種身相，觀察覺了，應當修學。
X17n0324_p0256c15║爾時世尊，欲重宣此義，而說偈言：
X17n0324_p0256c16║非我乘大乘，（流支云：我乘非大乘。實叉云：我大乘非乘。○此皆局於偈句，互有所略，合
X17n0324_p0256c17║云我大乘非大乘。此大乘為對小乘而立，初無實法，故曰非也。餘義見下文。）非說亦非
X17n0324_p0256c18║字，非諦非解脫，非無有境界，然乘摩訶衍。（謂此大乘，非言
X17n0324_p0256c19║說文字，及實諦解脫，亦非無有境界。然我大乘，非無大乘也。摩訶衍，此云大乘，以梵音變其文耳。）三
X17n0324_p0256c20║摩提自在，（註云：頌上初地以上，七地以下，三昧樂正受意生身。）種種意生身，
X17n0324_p0256c21║（註云：頌種類俱生無行作意生身。）自在華莊嚴。（註云：頌八地覺法自性性意生身。）
X17n0324_p0256c22║爾時大慧菩薩摩訶薩白佛言：世尊！如世尊說：若男
X17n0324_p0256c23║子女人，行五無間業，不入無擇地獄。（流支實叉，並作無間。）世尊！
X17n0324_p0256c24║云何男子女人，行五無間業，不入無擇地獄？（世尊嘗說：造五
X17n0324_p0257a01║無間業者，即入無間地獄。又云：行五無間業者，不入無間地獄。故舉此問之。）佛告大慧：諦
X17n0324_p0257a02║聽諦聽！善思念之！當為汝說。大慧白佛言：善哉世尊！
X17n0324_p0257a03║唯然受教。佛告大慧：云何五無間業？所謂殺父母，及
X17n0324_p0257a04║害羅漢，破壞眾僧，（流支實叉，並作破和合僧。）惡心出佛身血。大慧！
X17n0324_p0257a05║云何眾生母？謂愛更受生，貪喜俱，如緣母立。（流支云：更受後
X17n0324_p0257a06║生，貪喜俱出。○以癡愛為母，故曰更受後生。以貪喜為子，故曰如緣母立。流支實叉，於此下有何者為父四字。）
X17n0324_p0257a07║無明為父，生入處聚落，（入六入處十二處聚落，無明依止處也。謂六入十二處十
X17n0324_p0257a08║八界，皆以無明為父。）斷二根本，名害父母。（流支云：斷彼二種，能生根本。○以愛與無
X17n0324_p0257a09║明，為二根本也。流支實叉，於此下有云何殺阿羅漢六字。）彼諸使不現，如鼠毒發，
X17n0324_p0257a10║諸法究竟斷彼，名害羅漢。（鼠之齧人，瘡雖已愈，其毒遇雷即發。羅漢諸使亦爾，
X17n0324_p0257a11║雖隱而不現，遇緣即發，能斷彼微細習使，名害羅漢。）云何破僧？謂異相諸陰，和
X17n0324_p0257a12║合積聚，究竟斷彼，名為破僧。（異相，即色、受、想、行、識也。僧以和合為義。今稱陰
X17n0324_p0257a13║為僧者，以妄為和合故，斷彼陰集，名破和合僧。流支實叉，於此下有云何惡心出佛身血八字。）大慧！
X17n0324_p0257a14║不覺外自共相，自心現量七識身，以三解脫無漏惡
X17n0324_p0257a15║想，究竟斷彼七種識佛，名為惡心出佛身血。（謂不覺五陰自
X17n0324_p0257a16║共相，是自心所現，不實計有七識身。今以此身為佛者，蓋七識為妄覺境界故，依之起染，故復名血。以空、無相、
X17n0324_p0257a17║願三無漏智，斷彼七識妄覺染汙，名為惡心出佛身血也。○流支實叉，並以七識為八識。）若男子、
X17n0324_p0257a18║女人，行此無間事者，名五無間，（流支實叉，於五上皆有內字。）亦名
X17n0324_p0257a19║無間等。（此名即證無間等真實法也。故流支云：行此無間，得名無間。無間者，證如實法。故實叉云：即得
X17n0324_p0257a20║現證實法。）復次，大慧！有外無間，今當演說。汝及餘菩薩摩
X17n0324_p0257a21║訶薩，聞是義已，於未來世，不墮愚癡。（流支云：不生疑心。實叉云：不生
X17n0324_p0257a22║疑惑。○謂汝及餘菩薩，聞此義已，於未來世，令諸眾生，不墮愚癡之惑。謂行內無間，即證聖智法門。行外無間，
X17n0324_p0257a23║即入無間地獄也。）何云五無間？謂先所說無間。（實叉云：謂餘教中所說無
X17n0324_p0257a24║間。）若行此者，於三解說，一一不得無間等法。（餘教中所說無
X17n0324_p0257b01║間者，謂弑父、害母、壞阿羅漢、破和合僧、出佛身血。若行此五無間者，不唯於三解脫，一一不能得證無間等法，
X17n0324_p0257b02║亦入無間地獄，受無量苦也。）除此已，（註云：除此愚夫實行外無間事。）餘化神力，現
X17n0324_p0257b03║無間等。謂聲聞化神力、菩薩化神力、如來化神力，為
X17n0324_p0257b04║餘作無間罪者，除疑悔過。為勸發故，神力變化，現無
X17n0324_p0257b05║間等。（實义云：以神通力，示同其事。○謂此三種聖人，方便現行外無間時，為餘作無間罪者，除疑悔
X17n0324_p0257b06║過。如闍王弑父害母，身生惡疾，求佛懺悔。佛令作實相觀，觀已疾除。此是勸發，非實造也。）無有一
X17n0324_p0257b07║向作無間事，不得無間等。（新說云：無有實造無間業者，不得無間等苦也。）除
X17n0324_p0257b08║覺自心現量，離身財妄想，離我我所攝受。（實叉云：離我我所分
X17n0324_p0257b09║別執見。）或時遇善知識，解脫餘趣相續妄想。（餘趣即惡道，相續即
X17n0324_p0257b10║輪回。故流支云：遇善知識，於異道身，離於自心虗妄見過。）爾時世尊，欲重宣此義，
X17n0324_p0257b11║而說偈言：
X17n0324_p0257b12║貪愛名為母，無明則為父。覺境識為佛，諸使為羅
X17n0324_p0257b13║漢。陰集名為僧，無間次第斷。（註云：以空無漏無間智，次第斷此無明貪
X17n0324_p0257b14║愛等。）謂是五無間，不入無擇獄。（註云：言行是五種內無間，不入無間獄。○
X17n0324_p0257b15║前文為顯行內五無間證真實法，故因兼說外五無間，所以此偈唯頌內五無間也。）
X17n0324_p0257b16║爾時大慧菩薩復白佛言：世尊！惟願為說佛之知覺。
X17n0324_p0257b17║（實叉作諸佛體性。）世尊！何等是佛之知覺？佛告大慧：覺人法
X17n0324_p0257b18║無我，了知二障，（註云：煩惱障、智障亦斷。）離二種死，（註云：分段死、變易死。）斷
X17n0324_p0257b19║二煩惱，（一者見惑，名分別煩惱，在初地人心少分中斷。二者修惑，名俱生煩惱，在十地滿心方能
X17n0324_p0257b20║斷盡。然此二煩惱斷盡，尚有無明餘習。斷此餘習，方證佛之知覺。故註本以二煩惱為四住煩惱、無明煩惱也。
X17n0324_p0257b21║○新說云：諸障中煩惱尤甚。又別示其相，欲學者痛治之。）是名佛之知覺。聲聞、緣
X17n0324_p0257b22║覺得此法者，亦名為佛。以是因緣故，我說一乘。（以聲聞、緣
X17n0324_p0257b23║覺亦能證上二無我等法，故說一乘。）爾時世尊欲重宣此義，而說偈言：
X17n0324_p0257b24║善知二無我，二障煩惱斷（實叉云：除二障二惱），永離二種死，
X17n0324_p0257c01║是名佛知覺。
X17n0324_p0257c02║爾時大慧菩薩白佛言：世尊！何故世尊於大眾中唱
X17n0324_p0257c03║如是言：我是過去一切佛及種種受生？我爾時作曼
X17n0324_p0257c04║陀轉輪聖王、（流支、實叉並作頂生王。）六牙大象及鸚鵡鳥、釋提
X17n0324_p0257c05║桓因、善眼仙人，如是等百千生經說。（流支云：如是等百千經皆說本
X17n0324_p0257c06║生。實叉云：說百千本生之事。○因上佛說覺二無我等法，名之為佛。大慧！以謂過去諸佛由覺此法故，名之為
X17n0324_p0257c07║佛。今世尊覺此法，亦名為佛。覺道雖一，過現不同，云何言我是過去一切諸佛？又本生經說：如來過去曾種種
X17n0324_p0257c08║受生，如作轉輪王，及作釋提、善眼、大象、鸚鵡等百千生。故舉相違之義以問。事見本生等經。）佛告
X17n0324_p0257c09║大慧：以四等故，（實叉依四平等祕密意故。）如來、應供、等正覺於
X17n0324_p0257c10║大眾中唱如是言：我爾時作拘留孫、拘那含牟尼、迦
X17n0324_p0257c11║葉佛。云何四等？謂字等、語等、法等、身等，是名四等。以
X17n0324_p0257c12║四種等故，如來、應供、等正覺於大眾中唱如是言：云
X17n0324_p0257c13║何字等？若字稱我為佛，彼字亦稱一切諸佛，彼字自
X17n0324_p0257c14║性無有差別，是名字等。（實叉云：謂我名佛，一切如來亦名為佛，佛名無別，是謂字
X17n0324_p0257c15║等。）云何語等？謂我六十四種梵音言語相生，彼諸如
X17n0324_p0257c16║來、應供、等正覺，亦如是六十四種梵音言語相生，無
X17n0324_p0257c17║增無減，無有差別，迦陵頻伽梵音聲性。（實叉云：謂我作六十四種
X17n0324_p0257c18║梵音聲語，一切如來亦作此語，迦陵頻伽梵音聲性，不增不減，無有差別，是名語等。○新說云：密跡力士經說：
X17n0324_p0257c19║佛聲有八轉，謂體、業、具、為、從、屬、於、呼。是八轉聲各具八德，所謂調和聲、柔軟聲、諦了聲、易解聲、無錯謬聲、無難
X17n0324_p0257c20║小聲、廣大聲、深遠聲，八八即成六十四種。非唯釋迦佛，一切諸佛皆如是。○頻伽，此云妙聲鳥。正法念經云：迦
X17n0324_p0257c21║陵頻伽出妙音聲，若天、若人、緊那羅等，無能及者，唯除如來音聲。故諸經稱佛音聲，必引為喻。）云何
X17n0324_p0257c22║身等？謂我與諸佛法身及色身相好無有差別，除為
X17n0324_p0257c23║調伏彼彼諸趣差別眾生故，示現種種差別色身，是
X17n0324_p0257c24║名身等。（註云：答：上種種受生，佛謂除為化異趣眾生，方便示現種種之身。若不如是，則無差別。）
X17n0324_p0258a01║云何法等？謂我及彼佛得三十七菩提分法。（新說云：菩提是
X17n0324_p0258a02║覺分，是因義。此三十七為諸乘覺因，亦為道品。故淨名云：道品是道場，是法身因。然三十七品緫有七類：一、對
X17n0324_p0258a03║治顛倒道，即四念處。二、斷諸懈怠道，謂四正勤。三、引發神通道，謂四神足。四、現觀方便道，所謂五根。五、親近現
X17n0324_p0258a04║觀道，即是五力。六、現觀自體道，謂七覺分。七、現觀後起道，謂八正道。義如別說。此七類次第者，謂聞法已，先當
X17n0324_p0258a05║念持，次即勤修。勤故攝心調柔，柔故信等成根，根增為力，七覺分別，八正正行。總以喻顯，法性如地，念處如種
X17n0324_p0258a06║子，正勤為種植，神足如抽芽，五根如生根，五力如莖葉增長，開七覺華，結八正果，一切諸佛所證無異，是名法
X17n0324_p0258a07║等。）略說佛法無障礙智，是名四等。是故如來、應供、等
X17n0324_p0258a08║正覺於大眾中唱如是言：爾時世尊欲重宣此義，而
X17n0324_p0258a09║說偈言：
X17n0324_p0258a10║迦葉拘留孫，拘那含是我，以此四種等，我為佛子
X17n0324_p0258a11║說。
X17n0324_p0258a12║大慧復白佛言：如世尊所說：我從某夜得最正覺，乃
X17n0324_p0258a13║至某夜入般涅槃，於其中間，乃至不說一字，亦不已
X17n0324_p0258a14║說當說，不說是佛說。（流支云：佛言非言。）世尊！如來應供等正
X17n0324_p0258a15║覺，何因說言不說是佛說？（流支云：世尊依何等義，說如是語，佛語非語？○大慧！
X17n0324_p0258a16║因上佛言，以此四種等，我為佛子說，故引離言說相問之。）佛告大慧：我因二法故，
X17n0324_p0258a17║作如是說。云何二法？謂緣自得法，及本住法，是名二
X17n0324_p0258a18║法。（不從他得，曰自得。了無所遷，曰本住。）因此二法故，我如是說。云何緣
X17n0324_p0258a19║自得法？若彼如來所得，我亦得之，無增無減。緣自得
X17n0324_p0258a20║法，究竟境界，離言說妄想，離字二趣。（佛佛所證世出世自得之法，無
X17n0324_p0258a21║絲毫增減。此法究竟境界，離言說文字二種趣也。）云何本住法？謂古先聖道，
X17n0324_p0258a22║如金銀等性，法界常住。（古先聖道，法界常住，如金銀等性，在鑛不增，出鑛不減。）
X17n0324_p0258a23║若如來出世、若不出世，法界常住，如趣彼城道。（流支云：如
X17n0324_p0258a24║城本道。○之法界，非因如來出世方得常住，故如趣彼城道也。）譬如士夫行曠野
X17n0324_p0258b01║中，見向古城平坦正道，即隨入城受如意樂。（實叉云：止息遊
X17n0324_p0258b02║戲。）大慧！於意云何？彼作是道及城中種種樂耶？（流支云：彼
X17n0324_p0258b03║人始作是道隨入城耶？始作種種諸莊嚴耶？）答言：不也。佛告大慧：我及過
X17n0324_p0258b04║去一切諸佛，法界常住亦復如是。是故說言：我從某
X17n0324_p0258b05║夜得最正覺，乃至某夜入般涅槃，於其中間不說一
X17n0324_p0258b06║字，亦不已說當說。（此古城道本來如是平坦，非因彼士夫入時始有。古先聖道亦復如
X17n0324_p0258b07║是，非因如來出世說法利生始有之也。謂離文字言說之相，唯在契證而已，故曰不說一字。）爾時世
X17n0324_p0258b08║尊欲重宣此義，而說偈言：
X17n0324_p0258b09║我某夜成道，至某夜涅槃，於此二中間，我都無所
X17n0324_p0258b10║說。緣自得法住（註云：緣自得者，頌上緣自得法，不是言說也。法住者，頌上法界常住，
X17n0324_p0258b11║亦不是言說，以明不說），故我作是說：彼佛及與我，悉無有差
X17n0324_p0258b12║別（言我與諸佛同證此無言說法故）。
X17n0324_p0258b13║爾時大慧菩薩復請世尊：惟願為說一切法有無有
X17n0324_p0258b14║相，令我及餘菩薩摩訶薩離有無有相，疾得阿耨多
X17n0324_p0258b15║羅三藐三菩提。佛告大慧：諦聽！諦聽！善思念之！當為
X17n0324_p0258b16║汝說。大慧白佛言：善哉世尊！唯然受教。佛告大慧：此
X17n0324_p0258b17║世間依二種，謂依有及無。（實叉云：世間眾生多墮二見，謂有見、無見。）墮性
X17n0324_p0258b18║非性，欲見不離離相。（流支云：以見有諸法，見無諸法故。○註云：不離是有，離相是無。
X17n0324_p0258b19║○依有者，計諸法是有；依無者，計諸法是無。墮性非性者，計諸法有，名為性；破有為無，名非性。世間眾生墮性
X17n0324_p0258b20║非性者，唯欲見有諸法，見無諸法，故曰欲見不離離相。）大慧！云何世間依有？謂
X17n0324_p0258b21║有世間因緣生，非不有；從有生，非無有生。（實叉云：謂實有因緣
X17n0324_p0258b22║而生諸法，非不實有；實有諸法從因緣生，非無法生。）大慧！彼如是說者，是說世
X17n0324_p0258b23║間無因。（註云：外道計世間從四大、微塵、自在、天等生，又說四大等不從因生，即是無因而有，故言是說
X17n0324_p0258b24║世間無因。）大慧！云何世間依無？謂受貪、恚、癡性已，然後妄
X17n0324_p0258c01║想計著貪、恚、癡性非性。（始受貪、恚、癡性，後起妄想計著此性為非性，故依無也。）
X17n0324_p0258c02║大慧！若不取有性者，性相寂靜故。（註云：若不妄取貪癡為有性者，貪癡
X17n0324_p0258c03║性相本來寂靜，則不須破有依無也。）謂諸如來聲聞緣覺，不取貪恚癡
X17n0324_p0258c04║性為有為無？（註云：明三乘人知貪癡體離有無故，不取為有，即不須除有為無。）大慧！
X17n0324_p0258c05║此中何等為壞者？（實叉云：此中誰為壞者。○壞，墮義。謂此中誰為墮空見者。）大慧
X17n0324_p0258c06║白佛言：世尊！若彼取貪恚癡性，後不復取。（謂彼愚夫以取貪恚
X17n0324_p0258c07║癡性為有，不取為無者是也。以壞有立無為義。）佛告大慧：善哉！善哉！汝如是
X17n0324_p0258c08║解。（實叉云：汝解我問。）大慧！非但貪恚癡性非性為壞者，於聲
X17n0324_p0258c09║聞緣覺及佛亦是壞者。（此人非止不取貪恚癡，謂三乘人亦因不取貪恚癡故，而
X17n0324_p0258c10║得成聖果者。）所以者何？謂內外不可得故，煩惱性異不異
X17n0324_p0258c11║故。（佛與聲聞緣覺，非以不取為無是壞者，將欲明告其意，故曰：所以者何？以內身外塵不可得故，煩惱之性
X17n0324_p0258c12║非一非異。）大慧！貪恚癡若內若外不可得，貪恚癡性無身
X17n0324_p0258c13║故，無取故。（實叉作無體性故，無可取故。）非佛聲聞緣覺是壞者，佛
X17n0324_p0258c14║聲聞緣覺自性解脫故，縛與縛因非性故。（貪恚癡性內外既不
X17n0324_p0258c15║可得，則無身無取，本來虗寂，非有非無故。佛與聲聞緣覺非是壞者，以佛聲聞等自性解脫，謂有無及能縛與
X17n0324_p0258c16║縛因，非有性故。故註本云：縛者，煩惱也。縛因者，眾生也。非性者，無實也。言佛知煩惱與眾生無實故，未甞有人
X17n0324_p0258c17║斷煩惱得解脫也。）大慧！若有縛者，應有縛是縛因故。（註云：縛者，
X17n0324_p0258c18║眾生也。言若有眾生是縛因，應有煩惱為能縛。今觀眾生空故無縛因，亦無煩惱為能縛也。此重釋自性解脫。）
X17n0324_p0258c19║大慧！如是說壞者，（實叉云：作如是說，名為壞者。）是名無有相。（若作如上
X17n0324_p0258c20║說，取貪嗔癡為有，壞之為無者，是名不立有相，則墮空見。）大慧！因是故我說，寧取
X17n0324_p0258c21║人見如須彌山，不起無所有增上慢空見。（實义云：不起空見，懷
X17n0324_p0258c22║增上慢。）大慧！無所有增上慢者，是名為壞，墮自共相見
X17n0324_p0258c23║希望。（起無所有空見為增上慢人，是名不取貪嗔癡為壞者，則墮自共相見希望妄想。）不知
X17n0324_p0258c24║自心現量，見外性無常，剎那展轉壞，陰界入相續流
X17n0324_p0259a01║注變滅，離文字相妄想，是名為壞者。（不知自心現量，見外法無常，剎
X17n0324_p0259a02║那之間展轉變壞，及陰界入相續流注變滅，悉歸於無。謂已離文字相妄想分別，亦墮無所有空見，是名壞諸
X17n0324_p0259a03║法之相者。）爾時世尊欲重宣此義，而說偈言：
X17n0324_p0259a04║有無是二邊，乃至心境界，淨除彼境界，平等心寂
X17n0324_p0259a05║滅。（註云：淨除有無及妄心境界，平等心自然寂滅。）無取境界性，滅非無所
X17n0324_p0259a06║有，有事悉如如，如賢聖境界。（註云：知貪愛境界性虗妄無可取，即是體
X17n0324_p0259a07║性寂滅，非是無他所有始寂滅也。觀諸有事悉平等無二，即是賢聖境界。）無種而有生，
X17n0324_p0259a08║生已而復滅，因緣有非有，不住我教法。（實叉云：彼非住我法。
X17n0324_p0259a09║○註云：世間從因緣有，後除滅之，名非有。言外道作此有無解者，不住如來實相教法。）非外道
X17n0324_p0259a10║非佛，非我亦非餘，因緣所集起，云何而得無？（實叉以亦
X17n0324_p0259a11║非餘，為非餘眾因緣所集起，為能以緣成有。○註云：言生法非外道作，又非佛作，非神我作。亦非餘者，微
X17n0324_p0259a12║塵四大等作，但從妄想生故也。既從因緣集會始得起者，即無自體。無自體，即明無此生法也。生法本無，
X17n0324_p0259a13║何須更無之？）誰集因緣有，而復說言無？邪見論生法，妄
X17n0324_p0259a14║想計有無。（新說云：四大五蘊中各無主，誰集會之，仍說因緣有生？有既不有，寧得復說破
X17n0324_p0259a15║有為無？明外道邪見故說有，生法妄想故計為有無。）若知無所生，亦復無所
X17n0324_p0259a16║滅，觀此悉空寂，有無二俱離。（流支、實叉並以觀此為觀世。）
X17n0324_p0259a17║爾時大慧菩薩復白佛言：世尊！惟願為我及諸菩薩
X17n0324_p0259a18║說宗通相。若善分別宗通相者，我及諸菩薩通達是
X17n0324_p0259a19║相。通達是相已，速成阿耨多羅三藐三菩提，不隨覺
X17n0324_p0259a20║想及眾魔外道。（流支云：不隨一切虗妄覺觀魔事故。）佛告大慧：諦聽！諦
X17n0324_p0259a21║聽！善思念之！當為汝說。大慧白佛言：唯然受教。佛告
X17n0324_p0259a22║大慧：一切聲聞、緣覺、菩薩，有二種通相，謂宗通及說
X17n0324_p0259a23║通。（宗鏡云：內證自心第一義理，住自覺地，入聖智門，以此相應，名宗通相。此是行時，非是解時。因解成行，行
X17n0324_p0259a24║成解絕，則言說道斷，心行處滅。又曰：宗通為菩薩，說通為童蒙。）大慧！宗通者，謂緣自
X17n0324_p0259b01║得勝進相，遠離言說文字妄想，趣無漏界自覺地自
X17n0324_p0259b02║相，遠離一切虗妄覺想，降伏一切外道眾魔，緣自覺
X17n0324_p0259b03║趣光明輝發，是名宗通相。（以自得勝進故，能離文字言說，趣無漏界，入自覺地，
X17n0324_p0259b04║證真實相。又能遠離虗妄覺想，降伏眾魔外道者，緣自覺趣智光所證也。）云何說通相？謂
X17n0324_p0259b05║說九部種種教法，離異不異有無等相，以巧方便隨
X17n0324_p0259b06║順眾生，如應說法令得度脫，是名說通相。（楊云：如響之應曰如
X17n0324_p0259b07║應。）大慧！汝及餘菩薩應當修學。（新說云：經通大小乘有十二部。今說九部
X17n0324_p0259b08║者，如涅槃第三云：護大乘者受持九部。法華第一云：我此九部法，隨順眾生說。瑜伽等論說聲聞藏無有方廣，
X17n0324_p0259b09║然諸經論且約一相，故作是說。如實說者，大小皆具。如深密中菩薩依十二分教修奢摩他。瑜伽二十一云：佛
X17n0324_p0259b10║為聲聞一一具演十二分教。而涅槃說大但有九者，依三部之小相故。謂因緣中取因事制戒，於譬喻中依為
X17n0324_p0259b11║誘引，於論義中約非了義。法華九部小者，三相大故。於記莂中取記作佛，自說之內依不請友，方廣之中依廣
X17n0324_p0259b12║大利樂，其正法廣陳通大通小。今此既云一切二乘及諸菩薩有二種通相，則會權趣實，亦該法華涅槃之二
X17n0324_p0259b13║義也。故謂說九部種種教法，離於一異有無四句見相等，是名說通相。結勸菩薩應勤修學。）爾時世
X17n0324_p0259b14║尊欲重宣此義，而說偈言：
X17n0324_p0259b15║宗及說通相，緣自與教法。（實叉云：宗趣與言說，自證及教法。）善見
X17n0324_p0259b16║善分別，不隨諸覺想。（此略舉宗、說二義。若善分別，則不隨妄覺凡夫。）非有
X17n0324_p0259b17║真實性，如愚夫妄想。（流支云：實無外諸法，如凡夫分別。）云何起妄
X17n0324_p0259b18║想？非性為解脫。（新說云：若知諸法非有實性，無可得故，即是解脫如來宗趣。）觀
X17n0324_p0259b19║察諸有為，生滅等相續。增長於二見，顛倒無所知。
X17n0324_p0259b20║（新說云：明於生滅中，妄計有實，增長有無二見者，是愚夫顛倒，無正知見。）一是為真諦，
X17n0324_p0259b21║無罪為涅槃。（註云：平等一如為真諦。○行法經云：一切業障海，皆從妄想生。故註本云：
X17n0324_p0259b22║罪者，妄想也。言無妄想，即是涅槃。）觀察世妄想，如幻夢芭蕉。（淨名云：是
X17n0324_p0259b23║身如芭蕉，中無有堅。是身如幻，從顛倒起。是身如夢，為虗妄見。○新說云：已上明如來宗趣也。言如來有
X17n0324_p0259b24║自宗通，故知世法虗妄，悉如幻夢。）雖有貪恚癡，而實無有人。（楊云：皆自
X17n0324_p0259c01║起故。）從愛生諸陰，有皆如幻夢。（新說云：此頌上言說相也。佛言：雖有貪恚
X17n0324_p0259c02║癡，是虗妄所見，故實無有人也。從渴愛所逼，妄生五陰，計此五陰為有者，如夢所見也。）
X17n0324_p0259c03║爾時大慧菩薩白佛言：世尊！惟願為說不實妄想相。
X17n0324_p0259c04║（註云：問妄想相。）不實妄想，云何而生？（問：妄想云何生。）說何等法，名不
X17n0324_p0259c05║實妄想？（問：妄想體。）於何等法中，不實妄想？（問：妄想起處。）佛告大
X17n0324_p0259c06║慧：善哉！善哉！能問如來如是之義，多所饒益，多所安
X17n0324_p0259c07║樂，哀憫世間一切天人。諦聽！諦聽！善思念之！當為汝
X17n0324_p0259c08║說。大慧白佛言：善哉！世尊！唯然受教。佛告大慧：種種
X17n0324_p0259c09║義，種種不實妄想。（註云：言種種色、聲、香、味、觸、人、天諸法義，是妄想相。答上問妄想相。）
X17n0324_p0259c10║計著妄想生。（註云：言計著人、天等諸法義，故生妄想。答上問妄想云何生。）大慧！攝
X17n0324_p0259c11║所攝計著，不知自心現量，及墮有無見，增長外道見。
X17n0324_p0259c12║（註云：不知我所是自心現量，妄生計著，墮有無見，增長外道四句，是妄想體。答上問妄想體。）妄想習
X17n0324_p0259c13║氣，計著外種種義。心心數妄想，計著我我所生。（上心字，是
X17n0324_p0259c14║八識心王。下心數字，是心法之名數。此數有五十一種，謂遍行、五別境、五善、十一煩惱、六隨煩惱、二十不定、四
X17n0324_p0259c15║心數，或云心所。此五十一種，是心所有法，皆屬能緣。計著色等相應起時，造善惡業。）大慧白佛
X17n0324_p0259c16║言：世尊！若種種義，種種不實妄想，計著妄想生，攝所
X17n0324_p0259c17║攝計著，不知自心現量，及墮有無見，增長外道見妄
X17n0324_p0259c18║想習氣，計著外種種義，心心數妄想，我我所計著生。
X17n0324_p0259c19║（大慧牒上語以難之。）世尊！若如是，外種種義相，墮有無相，離性
X17n0324_p0259c20║非性，離見相。（新說云：謂若如是者，世諦所見外種種義，墮有無相，即是性離有無，超四句見
X17n0324_p0259c21║相。）世尊！第一義亦如是，離量、根、分、譬、因、相。（實叉以量為根量。
X17n0324_p0259c22║○新說云：謂第一義離妄想諸根，及三種量、五分、論、譬、喻、因、相。）世尊！何故一處妄想
X17n0324_p0259c23║不實義，種種性計著妄想生，非計著第一義處相妄
X17n0324_p0259c24║想生？（新說云：明世尊何故偏於世諦離有無處言起妄想，第一義諦離有無處不言起妄想耶？）將
X17n0324_p0260a01║無世尊說邪因論耶？（流支云：墮世間論。實叉云：所言乖理。○疑世尊所說為不正之
X17n0324_p0260a02║論。）說一生一不生。（註云：言世諦與第一義諦，既同離有無，何故一處生妄想，一處不生
X17n0324_p0260a03║妄想？成上佛說邪因論。）佛告大慧：非妄想一生一不生。（註云：佛言：我非
X17n0324_p0260a04║計世諦處生妄想，第一義諦處不生妄想。）所以者何？謂有無妄想不生故，
X17n0324_p0260a05║外現性非性，覺自心現量，妄想不生。（註云：覺有無是自心現量，外現
X17n0324_p0260a06║性無實故，不計著世諦處生妄想。）大慧！我說餘愚夫自心種種妄想
X17n0324_p0260a07║相故，事業在前，種種妄想性相計著生。（註云：佛言：我前說種種不
X17n0324_p0260a08║實義計著生妄想者，為餘愚夫計著事業為實故，我說種種義不實妄想計著生。）云何愚夫
X17n0324_p0260a09║得離我、我所計著見，離作、所作因緣過？（註云：愚夫既妄計不實義
X17n0324_p0260a10║生妄想，云何能離我、我所，作、所作妄想因緣過也。）覺自妄想心量，身心轉變，
X17n0324_p0260a11║究竟明解一切地如來自覺境界，離五法自性事見
X17n0324_p0260a12║妄想。（楊云：至此又拂五法自性之跡。）以是因緣故，我說妄想從種種
X17n0324_p0260a13║不實義計著生。知如實義，得解脫自心種種妄想。（以是
X17n0324_p0260a14║因緣故，我說愚夫執著種種不實而生妄想。若能知如實義，即得解脫，滅諸妄想。○註本作得解脫，息種種妄
X17n0324_p0260a15║想。）爾時世尊欲重宣此義，而說偈言：
X17n0324_p0260a16║諸因及與緣，從此生世間，妄想著四句，不知我所
X17n0324_p0260a17║通。（註云：妄計因緣中有生，故起有無四句見，不知如來所通。從緣生者，是無生。）世間非
X17n0324_p0260a18║有生，亦復非無生，不從有無生，亦非非有無。（註云：此是
X17n0324_p0260a19║有無四句，言世間不從此四句生。）諸因及與緣，云何愚妄想？（註云：云何
X17n0324_p0260a20║愚夫妄想，計因緣中有生。）非有亦非無，亦復非有無，如是觀世
X17n0324_p0260a21║間，心轉得無我。（新說云：能如是觀者，妄心轉滅，得法無我。）一切性不生，
X17n0324_p0260a22║以從緣生故，一切緣所作，所作非自有。（註云：從緣生者，無自
X17n0324_p0260a23║體故，則知一切法無生。○楊云：所作皆緣於心。）事不自生事，有二事過故，
X17n0324_p0260a24║無二事過故，非有性可得。（實叉云：果不自生果，有二果失故，無有二果故，
X17n0324_p0260b01║非有性可得。○此言果者，以事法為果也。故註本云：如粟還自生粟，即有能所過故。既無能生所生過，則
X17n0324_p0260b02║無生性可得。）觀諸有為法，離攀緣所緣，無心之心量，我
X17n0324_p0260b03║說為心量。（妄想念慮名攀緣，六塵境界為所緣。離此二緣，是無心之心量，故為心量也。）
X17n0324_p0260b04║量者自性處，緣性二俱離，性究竟妙淨，我說名心
X17n0324_p0260b05║量。（言量之自性處，由所緣之法、能緣之性二俱離故。此自性究竟妙淨，尚屬表示，故說為心量也。）施
X17n0324_p0260b06║設世諦我，彼則無實事。諸陰陰施設，無事亦復然。
X17n0324_p0260b07║（實叉云：施設假名我，而實不可得。諸蘊蘊假名，亦皆無實事。）有四種平等，相及
X17n0324_p0260b08║因性生，第三無我等，第四修修者。（註云：相者，五陰相也。言相非相
X17n0324_p0260b09║平等也。因性生者，因果平等也。修是所修法，修者是人也。言人與所修法平等也。）妄想習
X17n0324_p0260b10║氣轉，有種種心生，境界於外現，是世俗心量。（以不了平
X17n0324_p0260b11║等故，妄想習氣隨轉。妄想習氣隨轉故，種種心生。種種心生故，境界外現，是為世俗心量。）外現而
X17n0324_p0260b12║非有，心見彼種種，建立於身財，我說為心量。（註云：言妄
X17n0324_p0260b13║心妄見，彼種種生死妄想，建立有五識身財，亦是心量。）離一切諸見，及離想
X17n0324_p0260b14║所想，無得亦無生，我說為心量。非性非非性，性非
X17n0324_p0260b15║性悉離，謂彼心解脫，我說為心量。如如與空際，（流支、
X17n0324_p0260b16║實叉皆云：真如、空、實際。）涅槃及法界，種種意生身，我說為心
X17n0324_p0260b17║量。（註云：對變異故說如如，對有故說空，對妄故說實際，對生死故說涅槃，對六道故說法界，對五陰故
X17n0324_p0260b18║說意生身。○宗鏡云：量者是能緣心，但有對俗說真，因虎立實，斥差別，論平等，遣異相，建如如，盡是對待
X17n0324_p0260b19║得名，破執說教。）
X17n0324_p0260b20║爾時大慧菩薩白佛言：世尊！如世尊所說，菩薩摩訶
X17n0324_p0260b21║薩當善語義。云何為菩薩善語義？云何為語？云何為
X17n0324_p0260b22║義？（註云：因上愚夫知如實義，得解脫自心種種妄想故，舉上菩薩當依於義莫著言說故，問云何菩薩善語
X17n0324_p0260b23║義。）佛告大慧：諦聽諦聽！善思念之！當為汝說。大慧白
X17n0324_p0260b24║佛言：善哉世尊！唯然受教。佛告大慧：云何為語？謂言
X17n0324_p0260c01║字妄想和合，依咽喉唇舌齒齗頰輔，因彼我言說妄
X17n0324_p0260c02║想習氣計著生，是名為語。（此明言說文字等和合所依之處，然後因彼我言說
X17n0324_p0260c03║等計著，分別諸法出諸音聲，是名為語。）大慧！云何為義？謂離一切妄想
X17n0324_p0260c04║相言說相，是名為義。大慧！菩薩摩訶薩於如是義，獨
X17n0324_p0260c05║一靜處聞思修慧，緣自覺了向涅槃城，習氣身轉變
X17n0324_p0260c06║已自覺境界，觀地地中間勝進義相，是名菩薩摩訶
X17n0324_p0260c07║薩善義。（流支云：菩薩摩訶薩依聞思修聖智慧力，於空閑處獨坐思惟，云何涅槃趣涅槃道，觀察內身
X17n0324_p0260c08║修行境界，地地處處修行勝相，轉彼無始熏習之因。大慧！是名菩薩善解義相。○聞、思、修慧，名曰三慧。）復
X17n0324_p0260c09║次，大慧！善語義菩薩摩訶薩，觀語與義，非異非不異。
X17n0324_p0260c10║觀義與語，亦復如是。若語異義者，則不因語辨義，而
X17n0324_p0260c11║以語入義，如燈照色。（實叉云：譬如有人持燈照物，知此物如是在如是處。○註云：因
X17n0324_p0260c12║燈見色，而色非燈也。因燈見色，不得言異。而色非燈故，不得言一。以譬因語入義，不得言異。而義非語故，不得
X17n0324_p0260c13║言一。故言離異不異。）復次，大慧！不生不滅、自性、涅槃、三乘、一乘、
X17n0324_p0260c14║心自性等，如緣言說義計著，墮建立及誹謗見。異建
X17n0324_p0260c15║立，異妄想，如幻種種妄想現。譬如種種幻，凡愚眾生
X17n0324_p0260c16║作異妄想，非聖賢也。（實叉云：大慧！若有於不生不滅、自性、涅槃、三乘、一乘、五法、諸心
X17n0324_p0260c17║自性等中，如言取義，則墮建立及誹謗見，以異於彼起分別故。如見幻事，計以為實，是愚夫見，非賢聖也。○新
X17n0324_p0260c18║說云：此明若有於不生不滅等染淨諸法中，如言取義，計言說與義一者，名建立。計言說與義異者，名誹謗。）
X17n0324_p0260c19║爾時，世尊欲重宣此義，而說偈言：
X17n0324_p0260c20║彼言說妄想，建立於諸法，以彼建立故，死墮泥犂
X17n0324_p0260c21║中。（新說云：言諸愚夫，隨言取義，建立諸法，以計有法，不免惡道。誹謗亦爾。）陰中無有
X17n0324_p0260c22║我，陰非即是我，不如彼妄想，亦復非無我。（謂五陰中初無
X17n0324_p0260c23║有我，又謂非五陰是我，然亦非如彼愚夫妄想計為實無有我。）一切悉有性，如凡
X17n0324_p0260c24║愚妄想，若如彼所見，一切應見諦。（如凡愚妄想，見一切諸法悉皆
X17n0324_p0261a01║有性。若實有性，於一切法應亦見實諦。此明非有性也。）一切法無性，淨穢悉
X17n0324_p0261a02║無有，不實如彼見，亦非無所有。（一切法性既無，安有染淨？然聖人於
X17n0324_p0261a03║一切法，與彼愚夫所見無異，但知其為不實，非無所有。此明非無性也。）
X17n0324_p0261a04║復次，大慧！智識相今當說（註云：如來因上菩薩當善語義相，欲明知語者是識，
X17n0324_p0261a05║知義者是智，故次明智識相也）。若善分別知識相者，汝及諸菩薩則能
X17n0324_p0261a06║通達智識之相，疾成阿耨多羅三藐三菩提。大慧！彼
X17n0324_p0261a07║智有三種，謂：世間、出世間、出世間上上。云何世間智？
X17n0324_p0261a08║謂一切外道凡夫計著有無。云何出世間智？謂一切
X17n0324_p0261a09║聲聞緣覺墮自共相希望計著。云何出世間上上智？
X17n0324_p0261a10║謂諸佛菩薩觀無所有法，見不生不滅離有無品，如
X17n0324_p0261a11║來地人法無我緣自得生（謂此智從自得聖境界所生）。大慧！彼生
X17n0324_p0261a12║滅者是識，不生不滅者是智。復次，墮相無相及墮有
X17n0324_p0261a13║無種種相因是識，超有無相是智（謂不墮有相無相及有無相等因也）。
X17n0324_p0261a14║復次，長養相是識（謂熏集種子長養諸法起現行相也），非長養相是智
X17n0324_p0261a15║（自緣自得生下，辨識明智，成上世、出世等三種智也。）復次，有三種智：謂知生滅，
X17n0324_p0261a16║知自共相，知不生不滅。（新說云：明如來一智，應物有殊也。謂應凡夫知生滅，導二
X17n0324_p0261a17║乘知自共相，類菩薩知不生不滅，故復言三種也。）復次，無礙相是智，境界種
X17n0324_p0261a18║種礙相是識。（註云：知妄故無礙，計有即有礙。）復次，三事和合生方便
X17n0324_p0261a19║相是識，無事方便自性相是智。（實叉云：三和合相應生是識，無礙相應自
X17n0324_p0261a20║性相是智。○新說云：我及根、塵三事和合相應生是識。不藉緣生，不因境起，無礙相應，性自神解，名智。）復
X17n0324_p0261a21║次，得相是識，不得相是智。（自知不生不滅下，辨識明智，成上復次有三種智也。）
X17n0324_p0261a22║自得聖智境界，不出不入故，如水中月。（楊云：自得境界，實相如如，
X17n0324_p0261a23║不見去來，如水中月，是謂聖智。）爾時，世尊欲重宣此義，而說偈言：
X17n0324_p0261a24║採集業為識，（即前偈心名採集業，此以妄心為識也。）不採集為智。觀
X17n0324_p0261b01║察一切法，通達無所有，逮得自在力，是則名為慧。
X17n0324_p0261b02║（楊云：不採為智，至此發慧。）縛境界為心，覺想生為智，無所有及
X17n0324_p0261b03║勝，慧則從是生。（註云：為煩惱境界所縛者為妄想，心覺煩惱境界從妄想生者為智。
X17n0324_p0261b04║無所有，八地也。勝，佛地也。○謂八地及佛地之慧，從覺妄想智所生也。）心意及與識，
X17n0324_p0261b05║（義見首卷離心意意識下註。）遠離思惟想，得無思想法，佛子非
X17n0324_p0261b06║聲聞。（八地及佛地之慧發生，知心意諸識虗妄，遠離思惟妄想，得無思惟妄想法，登菩薩地，為佛真
X17n0324_p0261b07║子，非聲聞可比，故曰非聲聞也。）寂靜勝進忍，如來清淨智，生於善
X17n0324_p0261b08║勝義，所行悉遠離。（仁王經中說有五忍，謂伏、信、順、無生、寂滅，各有下、中、上品地。前
X17n0324_p0261b09║但得伏忍三品，九地如次配次三忍，十地等覺及佛得寂滅忍，故云寂靜勝進忍是如來清淨智也。明佛
X17n0324_p0261b10║忍淨智從勝義諦生，妄想心識所行境界皆悉遠離。）我有三種智，聖開發真
X17n0324_p0261b11║實。（註云：如來隨機說法，故有三種智。言此三種智正欲開悟眾生，令得真實離言說法。）於彼
X17n0324_p0261b12║想思惟，悉攝受諸性，二乘不相應，智離諸所有。計
X17n0324_p0261b13║著於自性，從諸聲聞生，超度諸心量，如來智清淨。
X17n0324_p0261b14║（於彼妄想起思惟，攝受諸生滅性者，此世間智也。二乘智能離諸所有，不與諸生滅相應，然計著自共相
X17n0324_p0261b15║性，謂從聲聞生者，此出世間智也。越彼凡愚二乘世間、出世間種種心量，得如來清淨智者，此乃出世間
X17n0324_p0261b16║上上智也。蓋摠頌上二種三智。）
X17n0324_p0261b17║復次，大慧！外道有九種轉變論，外道轉變見生，所謂
X17n0324_p0261b18║形處轉變、相轉變、因轉變、成轉變、見轉變、性轉變、緣
X17n0324_p0261b19║分明轉變、所作分明轉變、事轉變。大慧！是名九種轉
X17n0324_p0261b20║變見，一切外道因是起有無，生轉變論。（註云：人天六道形狀不同，
X17n0324_p0261b21║名形處轉變。五陰相生住異滅，一念不住，名相轉變。因滅果起，名因轉變。因所成法壞，名成轉變。於一法上始
X17n0324_p0261b22║見為是，後見為非，名見轉變。萬物體性轉變，名性轉變。十二因緣生滅不住，名緣分明轉變。緣所作果壞，名所
X17n0324_p0261b23║作分明轉變。有為法滅，名事轉變。諸外道因是九種轉變，起有無見，生轉變論。）云何形處轉
X17n0324_p0261b24║變？謂形處異見。譬如金變作諸器物，則有種種形處
X17n0324_p0261c01║顯現，非金性變。一切性變亦復如是。（新說云：明此形轉變，譬如以金
X17n0324_p0261c02║作諸器服，則有種種形狀不同，言有轉變，非金性變也。一切諸法轉變亦爾，妙明真體常住不易，凡夫外道無
X17n0324_p0261c03║有知者。）或有外道作如是妄想，乃至事變妄想，彼非如
X17n0324_p0261c04║非異妄想故。（實叉云：諸餘外道種種計著，皆非如是，亦非別異，但分別故。）如是一
X17n0324_p0261c05║切性轉變，當知如乳酪酒果等熟。外道轉變妄想，彼
X17n0324_p0261c06║亦無有轉變。若有若無自心現，外性非性。（新說云：外道妄計一
X17n0324_p0261c07║切性轉變，非一非異，譬如乳酪酒果等熟也。因乳得酪，不得言異。氣昧不同，不得言一。彼實無有無法可轉變
X17n0324_p0261c08║也。言有無法是自心妄現，外性無實故。○非一，即非如也。）大慧！如是凡愚眾生，自
X17n0324_p0261c09║妄想修習生。大慧！無有法若生若滅，如見幻夢色生。
X17n0324_p0261c10║（實叉云：皆是愚迷凡夫，從自分別習氣而起，實無一法若生若滅。如因幻夢所見諸色，如石女兒說有生死。）
X17n0324_p0261c11║爾時，世尊欲重宣此義，而說偈言：
X17n0324_p0261c12║形處時轉變，四大種諸根，中陰漸次生，妄想非明
X17n0324_p0261c13║智。（實叉以中陰作中有。○新說云：外道言：形處時節，四大作種，諸根轉變。二乘之人，計有中陰，漸續生
X17n0324_p0261c14║陰，悉是妄想。○中陰，即中有也。俱舍云：死生二有中，五蘊名中有。）最勝於緣起，非
X17n0324_p0261c15║如彼妄想，然世間緣起，如揵闥婆城。（新說云：佛知因緣所起法
X17n0324_p0261c16║無生，非如彼妄想分別，計因緣中有世間諸法轉變也。但世間從緣起者，如揵闥婆城，本不實故。）
X17n0324_p0261c17║爾時大慧菩薩復白佛言：世尊！惟願為說一切法相
X17n0324_p0261c18║續義、解脫義。若善分別一切法相續、不相續相，（此問一切
X17n0324_p0261c19║法相續、不相續義，及相續、不相續相。言解脫者，即不相續義也。）我及諸菩薩，善解一
X17n0324_p0261c20║切相續巧方便，不墮如所說義計著相續；善於一切
X17n0324_p0261c21║諸法相續、不相續相，及離言說文字妄想覺；遊行一
X17n0324_p0261c22║切諸佛剎土，無量大眾力自在通捴持之印，種種變
X17n0324_p0261c23║化光明照耀覺慧；善入十無盡句無方便行，猶如日
X17n0324_p0261c24║月摩尼四大，（日月之照臨，摩尼之隨色，地水火風之周徧，皆無作也。菩薩無方便行如之。）
X17n0324_p0262a01║於一切地離自妄想相見，（實叉云：住於諸地，斷分別見。）見一切法
X17n0324_p0262a02║如幻夢等，入佛地身，於一切眾生界，隨其所應而為
X17n0324_p0262a03║說法，而引導之，悉令安住一切諸法如幻夢等，離有
X17n0324_p0262a04║無品及生滅妄想異言說義，其身轉勝。（實叉云：斷生滅執，不著言
X17n0324_p0262a05║說，令轉所依。○註云：法身轉勝也。）佛告大慧：善哉！善哉！諦聽！諦聽！善
X17n0324_p0262a06║思念之，當為汝說。大慧白佛言：唯然受教。佛告大慧：
X17n0324_p0262a07║無量一切諸法，如所說義計著相續（實叉云：於一切法如言取義，執
X17n0324_p0262a08║著深密其數無量）。所謂：相計著相續（計五陰相），緣計著相續（計十二因
X17n0324_p0262a09║緣），性非性計著相續（計有非有），生不生妄想計著相續，滅
X17n0324_p0262a10║不滅妄想計著相續，乘非乘妄想計著相續，有為無
X17n0324_p0262a11║為妄想計著相續，地地自相妄想計著相續（於地地計自起，
X17n0324_p0262a12║如無階級中立階級），自妄想無間妄想計著相續（計自妄想無間），有無
X17n0324_p0262a13║品外道依妄想計著相續（外道計有無品為宗），三乘一乘無間
X17n0324_p0262a14║妄想計著相續（計三乘與一乘無間）。復次，大慧！此及餘凡愚眾
X17n0324_p0262a15║生自妄想相續（註云：此外道也。言外道及凡愚眾生自妄想故，說有相續）。以此相
X17n0324_p0262a16║續故，凡愚妄想如蠶作繭，以妄想絲自纏纏他，有無
X17n0324_p0262a17║有相續相計著（註云：計有無起相續相）。復次，大慧！彼中亦無相
X17n0324_p0262a18║續及不相續相，見一切法寂靜。妄想不生故，菩薩摩
X17n0324_p0262a19║訶薩見一切法寂靜。復次，大慧！覺外性非性自心現
X17n0324_p0262a20║相無所有（楊云：菩薩當覺外性非本有性，惟自心現亦本無有。）隨順觀察自心
X17n0324_p0262a21║現量有無，一切性無相，見相續寂靜故，於一切法無
X17n0324_p0262a22║相續不相續相。（楊云：以見分別有無故名相續，以見諸法寂靜故名不相續，菩薩於此悉
X17n0324_p0262a23║無是相。）復次，大慧！彼中無有若縛若解，餘墮不如實覺
X17n0324_p0262a24║知有縛有解。（註云：明至理無縛無解，餘愚夫墮不如實妄想覺知故有縛有解。）所以
X17n0324_p0262b01║者何？謂於一切法有無，有無眾生可得故。（實叉云：一切諸法若
X17n0324_p0262b02║有若無，求其體性不可得故。）復次，大慧！愚夫有三相續，謂貪、恚、癡
X17n0324_p0262b03║及愛，未來有喜愛俱。（註云：愚夫現在三毒與未來喜愛俱，故有相續。）以此相
X17n0324_p0262b04║續故有趣相續，彼相續者續五趣。（實义云：令諸眾生續生五趣。）大
X17n0324_p0262b05║慧！相續斷者，無有相續不相續相。復次，大慧！三和合
X17n0324_p0262b06║緣作方便計著，識相續無間生。（註云：外道妄計三緣發識造作諸業，故生
X17n0324_p0262b07║死諸陰相續不絕。）方便計著則有相續，三和合緣識斷見三
X17n0324_p0262b08║解脫，一切相續不生。（註云：計著三緣方便則有相續，三緣識斷一切相續不生則見
X17n0324_p0262b09║三解脫門。）爾時世尊欲重宣此義，而說偈言：
X17n0324_p0262b10║不真實妄想，是說相續相，若知彼真實，相續網則
X17n0324_p0262b11║斷。（註云：謂不實妄想故，說有相續相。若了真實，解脫尚無，相續綱豈有？）於諸性無知，
X17n0324_p0262b12║隨言說攝受，譬如彼蠶蟲，結網而自纏。（實叉云：譬如蠶處繭，
X17n0324_p0262b13║妄想自纏縛。）愚夫妄想縛，相續不觀察。（註云：愚夫不知諸性無實，隨方
X17n0324_p0262b14║便言說攝受計著，不觀察相續是虗妄，為妄想所纏。）
X17n0324_p0262b15║大慧復白佛言：如世尊所說：以彼彼妄想，妄想彼彼
X17n0324_p0262b16║性，非有彼自性，但妄想自性耳。（實义云：如世尊說：由種種心分別諸法，非
X17n0324_p0262b17║諸法有自性，但妄計耳。○以彼彼妄想分別諸法，則知妄想彼彼性，彼非有性，但妄想計有自性耳。）世尊！
X17n0324_p0262b18║若但妄想自性非性自性相待者，非為世尊如是說
X17n0324_p0262b19║煩惱清淨無性過耶？一切法妄想自性非性故。（流支云：世
X17n0324_p0262b20║尊！若唯自心分別非彼法相者，如世尊說：一切諸法應無染淨。何以故？如來說言：一切諸法妄分別見，無實體
X17n0324_p0262b21║故。○大慧！謂若但妄想自性，非與性自性相為對待者，是無諸法之性。豈非是世尊所說：眾生染習煩惱，如來
X17n0324_p0262b22║清淨涅槃，一切無性為過？以一切法妄想自性非有性故，成上如來說無性過也。）佛告大慧：
X17n0324_p0262b23║如是，如是！如汝所說。大慧！非如愚夫性自性妄想真
X17n0324_p0262b24║實。（愚夫於性自性，計妄想以為真實，故言非如。）此妄想自性，非有性自性
X17n0324_p0262c01║相然。（實叉云：此但妄執，無有性相。）大慧！如聖智有性自性，聖知、聖
X17n0324_p0262c02║見、聖慧眼，如是性自性知。（已上答大慧所問煩惱清淨無性之過。即以聖智、聖
X17n0324_p0262c03║知、聖見、聖慧眼，明如實性自性，非同凡愚妄想自性也。）大慧白佛言：若使如聖，
X17n0324_p0262c04║以聖知、聖見、聖慧眼，非天眼、非肉眼，性自性如是知，
X17n0324_p0262c05║非如愚夫妄想。（流支云：如諸聖人等，依聖智、依聖見、依聖慧眼，非肉眼、天眼，覺知一切諸
X17n0324_p0262c06║法體相，無如是相，非如凡夫虗妄分別。○自此下，至而說聖智自性事，文起五難。依新說：一、凡聖各別難。）世
X17n0324_p0262c07║尊！云何愚夫離是妄想，不覺聖性事故？（問：云何愚夫離是妄想分
X17n0324_p0262c08║別境界，竟不能覺知聖性智事？○二、非倒不倒難。）世尊！彼亦非顛倒、非不顛
X17n0324_p0262c09║倒。所以者何？謂不覺聖事性自性故，不見離有無相
X17n0324_p0262c10║故。（謂其非顛倒者，不覺聖事性自性故。謂其非不顛倒者，不見離有無相故。○三、明聖同凡倒難。）世尊！
X17n0324_p0262c11║聖亦不如是見，如事妄想，不以自相境界為境界故。
X17n0324_p0262c12║（聖於諸法，亦不作顛倒、不顛倒見，如凡愚計著有無事相妄想。聖人若以妄想為妄想，以自覺相境界為境界，
X17n0324_p0262c13║則成認著，所以言不以也。）世尊！彼亦性自性相，妄想自性如是現，
X17n0324_p0262c14║不說因無因故，謂墮性相見故。（流支云：彼諸聖人，見有法體，分別法相。以
X17n0324_p0262c15║世尊不說有因，不說無因。何以故？以墮有法相故。○註云：聖人亦有真實性自性相，如凡愚妄想自性現。○新
X17n0324_p0262c16║說云：此正立難也。）異境界，非如彼等，如是無窮過。世尊！不覺
X17n0324_p0262c17║性自性相故。（新說云：此重釋成也。○異境界者，具言三界，凡夫異趣境界也。若異境界，凡夫
X17n0324_p0262c18║非如彼等聖人，是凡乖於聖。若聖人非如彼等異境界凡夫，是聖違於凡。如是則有無窮之過，由不能覺知性
X17n0324_p0262c19║自性相故。○四、明凡境非妄難。）世尊！亦非妄想自性，因性自性相。彼
X17n0324_p0262c20║云何妄想非妄想，如實知妄想？（實叉云：諸法性相，不因分別。云何而言以
X17n0324_p0262c21║分別故，而有諸法？○此妄想自性，非因性自性相而有。彼聖人云何以妄想為非妄者？為如實知妄想？為不實
X17n0324_p0262c22║也？）世尊！妄想異，（流支實叉於異上並有相字。）自性相異。世尊！不相
X17n0324_p0262c23║似因妄想自性相。彼云何各各不妄想，而愚夫不如
X17n0324_p0262c24║實知？（幻夢妄想，諸法自性，二相之因各異，故曰不相似因。此不相似因妄想自性相。彼聖人云何各各不
X17n0324_p0263a01║妄想？以如實知妄想故。而愚夫不如實知故，不離妄想。）然為眾生離妄想故，說
X17n0324_p0263a02║如妄想相不如實有。（註云：然為令愚夫離不如實妄想故，說諸法如幻夢妄想相不
X17n0324_p0263a03║如實有。○五、明聖墮有見難。）世尊！何故遮眾生有無有見事自性，
X17n0324_p0263a04║計著聖智所行境界，計著墮有見？（言世尊何故令彼凡夫離有無見，及
X17n0324_p0263a05║計著事自性，而自計著聖智所行境界？隨於有見，即是如來說有也。）說空法非性，而說
X17n0324_p0263a06║聖智自性事。（實叉云：何以故？不說寂靜空無之法，而說聖智自性事故。○註云：說一切法空
X17n0324_p0263a07║無實，即是如來說無也。說聖智知有真實自性事，即是如來說事也。如來自說有、說無、說事，何故遮眾生說有、
X17n0324_p0263a08║說無、說事乎？○新說云：佛上又言：分別法性，非如是有，是墮無見。此難，聖人亦墮有無也。）佛告大
X17n0324_p0263a09║慧：非我說空法非性，亦不墮有見，說聖智自性事。然
X17n0324_p0263a10║為令眾生離恐怖句故。（自此下，至離有無事見相，總答前五難也。○註云：眾生計
X17n0324_p0263a11║著於有無，若聞說諸法如幻，則生斷滅恐怖。是故如來方便，為說有聖智自性事。）眾生無始
X17n0324_p0263a12║以來，計著性自性相，聖智事自性，計著相見，說空法。
X17n0324_p0263a13║（註云：眾生無始以來，計著有無自性相故，於聖智事，離有無處，計著相見。為此眾生故，說諸法空，除其執著，故
X17n0324_p0263a14║不墮無過。）大慧！我不說性自性相。（繳上所說聖智空法，皆為眾生故，我不自說性
X17n0324_p0263a15║自性相也。）大慧！但我住自得如實空法，離惑亂相見，離自
X17n0324_p0263a16║心現性非性見，得三解脫，如實印所印，於性自性，得
X17n0324_p0263a17║緣自覺觀察，住離有無事見相。（謂我不說性自性相，但住自得如實空法，
X17n0324_p0263a18║離惑亂相見，及自心現有無性見故，得三空智，獲如實印，於性自性，自覺觀察，離有無事見相故。）
X17n0324_p0263a19║復次，大慧！（自此下至一切法無自性，不應立宗。文有六節，以破立不生宗情執。○依新說：一、法
X17n0324_p0263a20║本不生破。）一切法不生者，菩薩摩訶薩不應立是宗。所以
X17n0324_p0263a21║者何？謂宗一切性非性故，及彼因生相故。（楊云：謂法不生，則是
X17n0324_p0263a22║於一切性有非性之見。因有生對，方立不生之宗。○二、因待生法破。）說一切法不生宗，
X17n0324_p0263a23║彼宗則壞。彼宗一切法不生，彼宗壞者，以宗有待而
X17n0324_p0263a24║生故。（註云：若立不生宗，即自壞不生義。又徵自壞不生義者，以所立不生宗，要因待生法故，說不生宗不
X17n0324_p0263b01║生。若因他生法說，即是自壞不生義。故中論云：若法為待成，是法還成待。○三、責同諸法破。）又彼宗
X17n0324_p0263b02║不生，入一切法故。（註云：又彼不生宗，即入一切法數中。一切法者，生不生、一異、常無常
X17n0324_p0263b03║等法也。言若立不生宗，即入此一切法數，故不得立不生宗也。）不壞相不生故，立一
X17n0324_p0263b04║切法不生宗者，彼說則壞。（楊云：不壞真相，本自不生。今乃建立是宗，而入一切
X17n0324_p0263b05║法。則彼建立，何為不壞？○四、假五分成，墮有無破。）大慧！有無不生宗，彼宗入
X17n0324_p0263b06║一切性有無相不可得。（實叉云：又彼宗諸分而成故。又彼宗有無法皆不生，此宗
X17n0324_p0263b07║即入一切法中，有無相亦不生故。○就有無上立不生宗，則入一切有無之性。有無性相既不可得，却於何處
X17n0324_p0263b08║立有無不生宗也？○五、立宗多過破。）大慧！若使彼宗不生，一切性不生
X17n0324_p0263b09║而立宗，如是彼宗壞。以有無性相不生故，不應立宗。
X17n0324_p0263b10║（若使彼宗不生，以一切性不生而立宗者，彼宗則壞。謂有無性相本自不生故，不應更立不生為宗。）五分
X17n0324_p0263b11║論多過故。（五分論義見前註，指宗、因、喻三過也。一、宗有九過，二、因有十四過，三、同喻有五過，
X17n0324_p0263b12║別喻有五過，共三十三過。宗九者，曰：現量相違、聖教相違、世間相違、比量相違、自語相違、相符極成、能別不極
X17n0324_p0263b13║成、所別不極成、俱別不極成。因十四者，一、徧是宗法性。於此初相有四不成，曰：隨一不成、所依不成、兩俱不成、
X17n0324_p0263b14║猶豫不成。後二相共十過，有六不定，曰：同分異全不定、異分同全不定、俱品一分轉不定、共不定、不共不定、決
X17n0324_p0263b15║定相違。不定有四相違，曰：法自相相違、法差別相違、有法自相相違、有法差別相違。三、同喻五者，曰：所立不成、
X17n0324_p0263b16║能立不成、俱不成、無合、倒合。別喻五者：能立不遣、所立不遣、俱不遣、不離、倒離。註本謂於五分論上更立論宗，
X17n0324_p0263b17║為多過者，非義。）展轉因異相故，及為作故，不應立宗分。（言五分論
X17n0324_p0263b18║多過，展轉因於相違、不成、不定、不遣等異相，及有為、有作法故，不應立其宗分。○六、相望，准例破。）謂一
X17n0324_p0263b19║切法不生，如是一切法空，如是一切法無自性，不應
X17n0324_p0263b20║立宗。（謂法不生、法空、法無自性，皆不應立宗。）大慧！然菩薩摩訶薩說一
X17n0324_p0263b21║切法如幻夢，現不現相故，（上破不應立宗。此語菩薩應說一切諸法性同幻夢。
X17n0324_p0263b22║如幻夢現故生，不成生也。幻夢不現故不生，不成不生也。）及見覺過故。（流支云：以諸法相迷
X17n0324_p0263b23║惑見智故。○智既迷惑，而於見聞覺知不無過咎。）當說一切法如幻夢性，除
X17n0324_p0263b24║為愚夫離恐怖句故。（菩薩當說一切法如幻夢性，不當立一切法不生宗，除為愚夫
X17n0324_p0263c01║不得已而說一切法不生也。）大慧！愚夫墮有無見，莫令彼恐怖，遠
X17n0324_p0263c02║離摩訶衍。（流支云：以凡夫聞如幻如夢，生驚怖故，遠離大乘。○此重囑菩薩當隨機開導之意。）
X17n0324_p0263c03║爾時，世尊欲重宣此義，而說偈言：
X17n0324_p0263c04║無自性無說，無事無相續，彼愚夫妄想，如死屍惡
X17n0324_p0263c05║覺。（言一切法初無自性，離言說相，亦無事法而為相續。愚夫妄起惡覺知見，其計執如同死屍。故實叉
X17n0324_p0263c06║云：惡覺如死屍。）一切法不生，非彼外道宗，至竟無所生，性
X17n0324_p0263c07║緣所成就。（佛說一切法本自不生，非彼外道妄計為宗。諸法至竟無所生，以一切性從緣
X17n0324_p0263c08║所成就故。）一切法不生，慧者不作想，彼宗因生故，覺者
X17n0324_p0263c09║悉除滅。（註云：慧者知諸法體不生，故不作不生想。彼不生宗因生相而立，故覺者悉除滅之。）
X17n0324_p0263c10║譬如翳目視，妄見垂髮相，計著性亦然，愚夫邪妄
X17n0324_p0263c11║想。（謂妄想計有諸法者，譬如翳目見毛輪垂髮也。）施設於三有，無有事自
X17n0324_p0263c12║性，施說事自性，思惟起妄想。相事設言教，意亂極
X17n0324_p0263c13║震掉，佛子能超出，遠離諸妄想。（實叉云：三有唯假名，無有實法體，由
X17n0324_p0263c14║此假施設，分別妄計度。假名諸事相，動亂於心識，佛子悉超過，遊行無分別。○新說云：言三界有無生死
X17n0324_p0263c15║諸法，但有假名而無實義。愚夫不達聖人方便言教是假施設，由此分別妄想，計度名言事相，以為實有，
X17n0324_p0263c16║惑亂心識。佛子！菩薩能知如來方便言說，無可計度，超過情量，所行境界，無有分別。）非水水
X17n0324_p0263c17║想受，（流支、實叉並云：無水取水相。）斯從渴愛生。愚夫如是惑，聖
X17n0324_p0263c18║見則不然。（新說云：由渴愛故，無水處妄作水想。以譬愚夫由癡愛故，無〔水〕滅有無處，妄作
X17n0324_p0263c19║生滅有無想。）聖人見清淨，三脫三昧生。遠離於生滅，遊
X17n0324_p0263c20║行無所有。修行無所有，亦無性非性。性非性平等，
X17n0324_p0263c21║從是生聖果。（實叉云：常行無相境。修行無相境，亦復無有無。有無悉平等，是故生聖果。
X17n0324_p0263c22║○新說云：言三解脫，從聖人清淨知見生也。遠離生滅，常行無相境者，亦無有無一異等法也。由此有無
X17n0324_p0263c23║平等，悟諸法實相，是故能生聖人果也。○無所有處，即無相境也。）云何性非性？云
X17n0324_p0263c24║何為平等？謂彼心不知，內外極漂動。若能壞彼者，
X17n0324_p0264a01║心則平等見。（佛自徵問：何者性非性？何者為平等？謂彼愚夫，不達諸法虗妄，計著有無，故內
X17n0324_p0264a02║外漂動。若能了知有無妄想，滅彼內外漂動之相，則心見自然平等矣。）
X17n0324_p0264a03║爾時大慧菩薩復白佛言：世尊！如世尊說：如攀緣事，
X17n0324_p0264a04║智慧不得。（流支云：如世尊說：智慧觀察，不能見前境界諸法。○謂觀察前境，智不得於所緣之
X17n0324_p0264a05║事也。）是施設量，建立施設。（註云：言前境界，是妄想量，施設建立。）所攝受非
X17n0324_p0264a06║性，攝受亦非性。以無攝故，智則不生，唯施設名耳。（流支
X17n0324_p0264a07║云：無法可取，亦無能取，是故智亦不能分別而取。○註云：言一切法，唯妄想施設名字，無有實體。）云何？
X17n0324_p0264a08║世尊！為不覺性、自相、共相，異、不異故，智不得耶？（流支云：智
X17n0324_p0264a09║不能知。下類此。）為自相、共相，種種性、自性相隱蔽故，智不得
X17n0324_p0264a10║耶？為山嚴、石壁，地、水、火、風障故，智不得耶？為極遠、極
X17n0324_p0264a11║近故，智不得耶？為老小、盲冥，諸根不具故，智不得耶？
X17n0324_p0264a12║（上五節文，是大慧疑辭。下皆躡前語而質之。）世尊！若不覺自、共相，異、不異，
X17n0324_p0264a13║智不得者，不應說智，應說無智，以有事不得故。（實叉云：此
X17n0324_p0264a14║不名智，應是無智，以有境界而不知故。）若復種種自、共相，性、自性相隱
X17n0324_p0264a15║蔽故，智不得者，彼亦無智，非是智。世尊！有爾𦦨，故智
X17n0324_p0264a16║生；非無性會爾燄，故名為智。（實叉云：此亦非智，以知於境，說名為智，非
X17n0324_p0264a17║不知故。○謂有所知故，則智生；非無能知之性，會合所知之境，故名為智。）若山巖、石壁，地、
X17n0324_p0264a18║水、火、風，極遠、極近，老小、盲冥，諸根不具，智不得者，此
X17n0324_p0264a19║亦非智，應是無智，以有事不可得故。（實叉云：彼亦非智，以有境界，智
X17n0324_p0264a20║不具足，而不知故。）佛告大慧：不如是無智，應是智，非非智。（佛意
X17n0324_p0264a21║云：豈可謂不得前境，便為無智？應知此實是智，非無智也。此破大慧說無智及非智之疑。）我不如
X17n0324_p0264a22║是隱覆，說攀緣事，智慧不得，是施設量建立。（註云：佛言：我不
X17n0324_p0264a23║如是說有前境迭相隱覆故，智慧不得。若計有前境迭相隱覆故，智慧不得者，是妄想施設量建立也。）覺
X17n0324_p0264a24║自心現量有無，有外性非性知，而事不得。不得故，智
X17n0324_p0264b01║於爾𦦨不生。順三解脫，智亦不得。（實叉云：以了但是自心所見外法有
X17n0324_p0264b02║無，智慧於中畢竟無得。以無得故，爾燄不起。入三脫門，智體亦忘。○事，即攀緣事也。智既不得，於事則所知不
X17n0324_p0264b03║生。）非妄想者，無始性非性虗偽習智，作如是知，是知
X17n0324_p0264b04║彼不知。（智體亦忘，處非妄想。愚夫作如是知，作如是知處，彼愚不知。）故於外事處
X17n0324_p0264b05║所，相性無性，妄想不斷。（彼愚夫不知智體之忘，故於外境界形相有無，妄想分別，
X17n0324_p0264b06║相續不斷。○流支，以外事處所，作外境界。○實叉作外法。）自心現量建立，說我我
X17n0324_p0264b07║所相，攝受計著，不覺自心現量，於智爾𦦨而起妄想。
X17n0324_p0264b08║妄想故，外性非性，觀察不得，依於斷見。（愚夫於自心現量，建立計
X17n0324_p0264b09║著，不覺我我所攝受，是自心現量，於智爾燄而起妄想。由妄想有無觀察不可得故，則依於斷見。）爾時
X17n0324_p0264b10║世尊，欲重宣此義，而說偈言：
X17n0324_p0264b11║有諸攀緣事，智慧不觀察，此無智非智，是妄想者
X17n0324_p0264b12║說。（計有境界諸攀緣事，不能觀察，為無智非智，是妄想愚夫作是說也。）於不異相性，
X17n0324_p0264b13║智慧不觀察，（頌上不覺性自相共相、異不異故等文。）障礙及遠近，（頌上
X17n0324_p0264b14║山巖石壁、極遠極近等文。）是名為邪智。（結頌上大慧無智非智之問，為邪智也。）老
X17n0324_p0264b15║小諸根冥，而智慧不生，而實有爾𦦨，是亦說邪智。
X17n0324_p0264b16║（此四句，頌上老小盲冥等文，及通結大慧所問為邪智，故言亦說。）
X17n0324_p0264b17║復次，大慧！愚癡凡夫無始虗偽惡邪妄想之所回轉，
X17n0324_p0264b18║回轉時，自宗通及說通不善了知（謂被惡邪妄想所轉故，自宗說二通
X17n0324_p0264b19║不善了知）；著自心現外性相故，著方便說，於自宗四句清
X17n0324_p0264b20║淨通相不善分別（謂其執文遺旨，未能得意忘言，以計著性相，執方便言說，於離四句
X17n0324_p0264b21║自宗通法事善分別）。大慧白佛言：誠如尊教，惟願世尊為我分
X17n0324_p0264b22║別說通及宗通，我及餘菩薩摩訶薩善於二通，來世
X17n0324_p0264b23║凡夫、聲聞、緣覺不得其短（宗說既通，行解相應無復過失，故凡夫二乘求其短
X17n0324_p0264b24║隙不可得也）。佛告大慧：善哉善哉！諦聽諦聽！善思念之！當
X17n0324_p0264c01║為汝說。大慧白佛言：唯然受教。佛告大慧：三世如來
X17n0324_p0264c02║有二種法通，謂說通及自宗通。說通者，謂隨眾生心
X17n0324_p0264c03║之所應，為說種種眾具契經，是名說通（梵語修多羅，此云契經，謂
X17n0324_p0264c04║契理契機也。眾具者，摭華云：契理則合於二諦，契機則符彼三根）。自宗通者，謂修行
X17n0324_p0264c05║者離自心現種種妄想，謂不墮一異俱不俱品，超度
X17n0324_p0264c06║一切心意意識（實叉於此有於字），自覺聖境界，離因成見相
X17n0324_p0264c07║（流支實叉並云：離諸因緣相應見相），一切外道聲聞緣覺墮二邊者所
X17n0324_p0264c08║不能知（謂墮有墮無及斷常一異等，下文如之），我說是名自宗通法。大
X17n0324_p0264c09║慧！是名自宗通及說通相，汝及餘菩薩摩訶薩應當
X17n0324_p0264c10║修學（宗說二通前文已明，今再說者蓋有以也。前約三乘則先宗後說，此約一乘則先說後宗，機感有殊
X17n0324_p0264c11║故非重也）。爾時世尊欲重宣此義而說偈言：
X17n0324_p0264c12║我謂二種通，宗通及言說，說者授童蒙（新說云：凡愚無知如
X17n0324_p0264c13║童蒙），宗為修行者（即修行如實行者）。
X17n0324_p0264c14║爾時大慧菩薩白佛言：世尊！如世尊一時說言：世間
X17n0324_p0264c15║諸論，種種辯說，慎勿習近（流支實义，以世間諸論作盧伽耶陀，此翻左世，亦云
X17n0324_p0264c16║惡論，即外道論也）。若習近者，攝受貪欲，不攝受法（流支云：彼人但攝受
X17n0324_p0264c17║欲食，不攝法食）。世尊！何故作如是說？佛告大慧：世間言論，種
X17n0324_p0264c18║種句味，因緣譬喻，採集莊嚴，誘引誑惑愚癡凡夫，不
X17n0324_p0264c19║入真實自通，不覺一切法，妄想顛倒，墮於二邊。凡愚
X17n0324_p0264c20║癡惑，而自破壞，諸趣相續，不得解脫（實义云：盧伽耶陀所有詞論，但
X17n0324_p0264c21║飾文句，誑惑凡愚，隨順世間虗妄言說，不如於義，不稱於理，不能證入真實境界，不能覺了一切諸法，恒墮二
X17n0324_p0264c22║邊，自失正道，亦令他失，輪迴諸趣，永不出離）。不能覺知自心現量，不離外
X17n0324_p0264c23║性自性妄想計著。是故世間言論，種種辯說，不脫生
X17n0324_p0264c24║老病死憂悲苦惱，誑惑迷亂。大慧！釋提桓因，廣解眾
X17n0324_p0265a01║論，自造聲論（釋提桓因，具云釋迦提婆因陀羅，略云帝釋，蓋華梵雙舉也）。彼世論
X17n0324_p0265a02║者，有一弟子，持龍形像，詣釋天宮，建立論宗，要壞帝
X17n0324_p0265a03║釋千輻之輪，隨我不如，斷一一頭，以謝所屈。作是要
X17n0324_p0265a04║已，即以釋法，摧伏帝釋（流支實叉，並以釋法作論法）。釋墮負處，即
X17n0324_p0265a05║壞其車還來人間。如是，大慧！世間言論因譬莊嚴（即上
X17n0324_p0265a06║因緣譬喻採集莊嚴也，下皆如之），乃至畜生（流支云乃至現畜生身），亦能以種
X17n0324_p0265a07║種句味惑彼諸天及阿修羅著生滅見，而況於人？是
X17n0324_p0265a08║故，大慧！世間言論應當遠離，以能招致苦生因故，慎
X17n0324_p0265a09║勿習近。大慧！世論者，唯說身覺境界而已（新說云明世論言說
X17n0324_p0265a10║唯說此生見聞覺知虛妄境界）。大慧！彼世論者乃有百千（實叉於此有字句二
X17n0324_p0265a11║字），但於後時後五十年當破壞結集（此識佛法於季世中夷滅之時），
X17n0324_p0265a12║惡覺因見盛故惡弟子受（外道雖有多種，然不離二因、五見。二因者，謂無因、邪
X17n0324_p0265a13║因。五見者，謂十使煩惱中五利使也。以所見顛倒故曰惡覺，有是師則有是資也）。如是，大慧！
X17n0324_p0265a14║世論破壞結集種種句味因譬莊嚴，說外道事著自
X17n0324_p0265a15║因緣無有自通（智不外得曰自，理無疑礙曰通。實叉云非如實法者，有執著故也）。大
X17n0324_p0265a16║慧！彼諸外道無自通論，於餘世論廣說無量百千事
X17n0324_p0265a17║門無有自通，亦不自知愚癡世論（不自知是愚癡世俗之論）。
X17n0324_p0265a18║爾時大慧白佛言：世尊！若外道世論，種種句味因譬
X17n0324_p0265a19║莊嚴，無有自通自事計著者（牒上外道事著自因緣為問）。世尊亦
X17n0324_p0265a20║說世論，為種種異方諸來會眾，天、人、阿修羅，廣說無
X17n0324_p0265a21║量種種句味，亦非自通耶（疑佛所說法，同於世論，亦非如實法也）？亦入
X17n0324_p0265a22║一切外道智慧言說數耶（又疑佛所說法，亦入外道聰慧辯說妄想數中也）？
X17n0324_p0265a23║佛告大慧：我不說世論亦無來去，唯說不來不去。大
X17n0324_p0265a24║慧！來者趣聚會生，去者散壞。（緣會而生，緣散而滅。）不來不去者，
X17n0324_p0265b01║是不生不滅。我所說義，不墮世論妄想數中。所以者
X17n0324_p0265b02║何？謂不計著外性非性，自心現處，二邊妄想所不能
X17n0324_p0265b03║轉。相境非性，覺自心現，則自心現，妄想不生。妄想不
X17n0324_p0265b04║生者，空、無相、無作，入三脫門，名為解脫。大慧！我念一
X17n0324_p0265b05║時於一處住，有世論婆羅門，（具云婆羅賀磨拏，此云淨裔。自稱祖自梵天口
X17n0324_p0265b06║生，因從梵姓。諸經中梵志，即同此名。唯五天竺有，餘國無之。又云：外意其種，別有經書，世承為業。或在家，或出
X17n0324_p0265b07║家，恃智倨傲，亦云淨行。）來詣我所，不請空閑。（註云：以無我為空閑。○外道宗我為
X17n0324_p0265b08║神，我故不請。佛言：無我也。）便問我言：瞿曇！一切所作耶？我時報言：
X17n0324_p0265b09║婆羅門！一切所作，是初世論。彼復問言：一切非所作
X17n0324_p0265b10║耶？我復報言：一切非所作，是第二世論。彼復問言：一
X17n0324_p0265b11║切常耶？一切無常耶？一切生耶？一切不生耶？我時報
X17n0324_p0265b12║言：是六世論。大慧！彼復問我言：一切一耶？一切異耶？
X17n0324_p0265b13║一切俱耶？一切不俱耶？一切因種種受生現耶？（謂一切法
X17n0324_p0265b14║因種種受生而顯現耶？）我時報言：是十一世論。（新說云：如來舉其昔事，廣明世
X17n0324_p0265b15║論。言一切法，梵天等作也。以先問故，答言初世論。再問故，答言二世。後四合明為六。又以前六後五為十一也。）
X17n0324_p0265b16║大慧！彼復問言：一如無記耶？一切記耶？有我耶？無我
X17n0324_p0265b17║耶？有此世耶？無此世耶？有他世耶？無他世耶？有解脫
X17n0324_p0265b18║耶？無解脫耶？一切剎那耶？一切不剎那耶？虗空耶？非
X17n0324_p0265b19║數滅耶？（實叉以數為擇。）涅槃耶？瞿曇！作耶？非作耶？有中陰耶？
X17n0324_p0265b20║無中陰耶？大慧！我時報言：婆羅門！如是說者，悉是世
X17n0324_p0265b21║論。非我所說，是汝世論。我唯說無始虗偽妄想習氣
X17n0324_p0265b22║種種諸惡三有之因，不能覺知自心現量，而生妄想
X17n0324_p0265b23║攀緣外性。如外道法，我諸根義，三合知生。（實叉云：我及根境，三
X17n0324_p0265b24║和合知生。○外道，謂根境我，三義和合，故則知生。知即識也。）我不如是。婆羅門！我
X17n0324_p0265c01║不說因，不說無因，唯說妄想攝所攝性施設緣起，非
X17n0324_p0265c02║汝及餘墮受我相續者所能覺知。（實叉云：非汝及餘取著我者之所能
X17n0324_p0265c03║測。○相續，即妄想義。）大慧！涅槃虗空滅，非有三種，但數有三耳。
X17n0324_p0265c04║（實叉云：虛空涅槃及非擇滅，但有三數，本無體性，何況而說作與非作。）復次，大慧！爾時
X17n0324_p0265c05║世論婆羅門，復問我言：癡受業因故，有三有耶？為無
X17n0324_p0265c06║因耶？我時報言：此二者，亦是世論耳。彼復問言：一切
X17n0324_p0265c07║性皆入自共相耶？我復報言：此亦世論。婆羅門！乃至
X17n0324_p0265c08║意流妄計外塵，（實叉云：乃至少有心識流動分別外境。）此是世論。復次，
X17n0324_p0265c09║大慧！爾時世論婆羅門，復問我言：頗有非世論者不？
X17n0324_p0265c10║我是一切外道之宗，說種種句味因緣譬喻莊嚴。我
X17n0324_p0265c11║復報言：婆羅門！有非汝有者，非為非宗非說，非不說
X17n0324_p0265c12║種種句味，非不因譬莊嚴。（世尊曰：有非汝有者，恐世論與非世論漫而不分故
X17n0324_p0265c13║也。曰非為非宗非說者，謂雖非作為、非所宗、非言說，然亦不墮空見，故曰亦非不說種種章句譬喻等也。）婆
X17n0324_p0265c14║羅門言：何等為非世論非非宗非非說？（婆羅門躡前如來所答而
X17n0324_p0265c15║問。）我時報言：婆羅門！有非世論，汝諸外道所不能知，
X17n0324_p0265c16║以於外性不實妄想虗偽計著故。（以彼計著不實妄想故，不能知有非
X17n0324_p0265c17║世之論。此一節答，文有二義，謂先以不知定其是非，次以非論顯其真妄，故下文云云。）謂妄想
X17n0324_p0265c18║不生，覺了有無自心現量；妄想不生，不受外塵；妄想
X17n0324_p0265c19║永息，是名非世論。此是我法，非汝有也。婆羅門！略說
X17n0324_p0265c20║彼識。（指世論者之妄識也。）若來若去，若死若生，若樂若苦，若溺若
X17n0324_p0265c21║見，若觸若著種種相，若和合相續，若愛若因計著。（實叉於因
X17n0324_p0265c22║下有而生二字。）婆羅門！如是比者，是汝等世論，非是我有。（自略
X17n0324_p0265c23║說下，比類諸法皆世論也。）大慧！世論婆羅門作如是問，我如是答，
X17n0324_p0265c24║彼即默然不辭而退。（婆羅門曰：我是一切外道所宗，讀其言，知其自負不淺。既所論
X17n0324_p0266a01║不勝，則有𧹞色，故默然不辭而退。）思自通處，作是念言：沙門釋子出
X17n0324_p0266a02║於通外。（思執己解為自通處，謂佛所說之法，出其所見之外。此一節文意流支，實叉所敘不同。）
X17n0324_p0266a03║說無生無相無因，覺自妄想現相，妄想不生。（婆羅門敘佛所
X17n0324_p0266a04║勝之法。）大慧！此即是汝向所問：我何故說習近世論，種
X17n0324_p0266a05║種辨說攝受貪欲、不攝受法？（此舉昔答婆羅門義，結酬大慧所請。）大慧
X17n0324_p0266a06║白佛言：世尊！攝受貪欲及法，有何句義？佛告大慧：善
X17n0324_p0266a07║哉，善哉！汝乃能為未來眾生，思惟諮問如是句義。諦
X17n0324_p0266a08║聽，諦聽！善思念之！當為汝說。大慧白佛言：唯然受教。
X17n0324_p0266a09║佛告大慧：所謂貪者，若取、若捨、若觸、若味，繫著外塵，
X17n0324_p0266a10║墮二邊見；復生若陰，生、老、病、死、憂、悲、苦、惱，如是諸患，
X17n0324_p0266a11║皆從愛起。斯由習近世論及世論者，（謂婆羅門。）我及諸佛，
X17n0324_p0266a12║說名為貪。是名攝受貪欲、不攝受法。大慧！云何攝受
X17n0324_p0266a13║法？謂善覺知自心現量，見人無我及法無我相，妄想
X17n0324_p0266a14║不生；善知上上地，離心、意、意識，一切諸佛智慧灌頂，
X17n0324_p0266a15║具足攝受十無盡句，於一切法無開發自在，（即首卷中無開
X17n0324_p0266a16║發行，自心自在也。）是名為法。所謂不墮一切見、一切虗偽、一
X17n0324_p0266a17║切妄想、一切性、一切二邊。大慧！多有外道癡人，墮於二
X17n0324_p0266a18║邊，若常、若斷。非黠慧者，受無因論，則起常見；外因壞，
X17n0324_p0266a19║因緣非性，則起斷見。（言無𭶑慧者，受此無因論，計四大不從因生，則起常見；或計造
X17n0324_p0266a20║色外因壞滅，不復更生，因緣之性亦無，則起斷見。）大慧！我不見生、住、滅故，說
X17n0324_p0266a21║名為法。大慧！是名貪欲及法，汝及餘菩薩摩訶薩，應
X17n0324_p0266a22║當修學。爾時，世尊欲重宣此義，而說偈言：
X17n0324_p0266a23║一切世間論，外道虗妄說。妄見作所作，彼則無自
X17n0324_p0266a24║宗。（實叉云：不能目成立。○新說云：言梵天等為能作，一切諸法為所作。妄計能所，如來法身真實自宗，
X17n0324_p0266b01║彼不能成。）唯我一自宗，離於作所作。為諸弟子說，遠離
X17n0324_p0266b02║諸世論。（彼以作所作，故無自宗。此以一心為自宗，故離作所作也。為弟子說，令離世論。）心
X17n0324_p0266b03║量不可見，不觀察二心。攝所攝非性，斷常二俱離。
X17n0324_p0266b04║乃至心流轉，是則為世論。妄想不轉者，是人見自
X17n0324_p0266b05║心。（心量無有實，故不可見。外道由此不能觀察有無二心，與攝所攝法，本無有性，俱離斷常，乃至心識
X17n0324_p0266b06║流轉，妄計外塵，是為世論。能不為妄想所轉者，則見自本心矣。）來者謂事生，去者
X17n0324_p0266b07║事不現。明了知去來，妄想不復生。有常及無常，所
X17n0324_p0266b08║作無所作。此世他世等，斯皆世論通。（新說云：上四偈略頌長行。
X17n0324_p0266b09║世論計執，如文可知。）
X17n0324_p0266b10║爾時大慧菩薩復白佛言：世尊！所言涅槃者，說何等
X17n0324_p0266b11║法名為涅槃，而諸外道各起妄想？（因上佛謂大慧曰：涅槃、虛空、滅，非有
X17n0324_p0266b12║三種，但數有三耳。故舉如來說何法以為涅槃，而諸外道各妄分別，起涅槃見。）佛告大慧：諦
X17n0324_p0266b13║聽！諦聽！善思念之！當為汝說。如諸外道妄想涅槃，非
X17n0324_p0266b14║彼妄想隨順涅槃。（實叉云：如諸外道分別涅槃，皆不隨順涅槃之相。）大慧白
X17n0324_p0266b15║佛言：唯然受教。佛告大慧：或有外道，陰、界、入滅，境界
X17n0324_p0266b16║離欲，（註云：外道言：五陰身寂滅，離五欲境界。）見法無常，（註云：作無常觀。）心、心法
X17n0324_p0266b17║品不生，不念去、來、現在境界，（執心、心數法不生為定，故不繫念於三世境界。）
X17n0324_p0266b18║諸受陰盡，如燈火滅，如種子壞，妄想不生，斯等於此
X17n0324_p0266b19║作涅槃想。（實叉云：如燈盡，如種敗，如火滅，諸取不起，分別不生，作涅槃想。）大慧！非以
X17n0324_p0266b20║見壞名為涅槃。（外道見者，法壞滅為涅槃。如來破彼所計，故曰非也。）大慧！或以
X17n0324_p0266b21║從方至方名為解脫，（實叉作涅槃。下二解脫同。）境界想滅猶如風
X17n0324_p0266b22║止。（楊云：從方至方，謂無有異趣。境界之想雖滅，而想性不滅，如風暫止。）或復以覺所覺
X17n0324_p0266b23║見壞，名為解脫。或見常無常，作解脫想。（外道或計能覺所覺之見
X17n0324_p0266b24║壞滅，名為解脫。或見常無常，不起分別，作解脫想。）或見種種相想，招致苦生。
X17n0324_p0266c01║因思惟是己，不善覺知自心現量。（流支云：復有外道作如是言：分別見
X17n0324_p0266c02║諸種種異相，能生諸苦。以自心見，虗妄分別一切諸相。）怖畏於相，而見無相，深
X17n0324_p0266c03║生愛樂，作涅槃想。（外道作如此計，不知相從心現也。）或有覺知內外
X17n0324_p0266c04║諸法，自相共相，去來現在，有性不壞，作涅槃想。（註云：知五
X17n0324_p0266c05║陰法，三世有性不壞。）或謂我、人、眾生、壽命，一切法壞，作涅槃想。
X17n0324_p0266c06║（以四相諸法壞滅，作涅槃想。）或以外道惡燒智慧，見自性及士夫。
X17n0324_p0266c07║彼二有間，士夫所出，名為自性。如冥初比求那轉變，
X17n0324_p0266c08║求那是作者，作涅槃想。（從初生覺為一有，從塵生大為一有，是為二有。冥初，冥諦
X17n0324_p0266c09║也。謂外道惡毒如火，能燒智慧。見二有為因之間，出士夫神我為果，名為自性。如冥初比妄計求那，能依諸緣
X17n0324_p0266c10║轉變作一切物，即以作者為涅槃也。○僧佉論明因中有果，計一為宗。一者，從初生覺，過八萬劫前，冥然不知。
X17n0324_p0266c11║但見最初中陰初起，以宿命力，恒憶想之，名為冥諦，亦云世性。謂世間眾生，由冥初而有，即世間本性。次從覺
X17n0324_p0266c12║生我心者，此是我慢之我，非神我也。僧佉，此云數術。○註本指冥初為自性。）或謂福非福
X17n0324_p0266c13║盡。（流支云：外道說如是罪盡故，福德亦盡，名為涅槃。）或謂諸煩惱盡，或謂智
X17n0324_p0266c14║慧。（流支云：言煩惱盡，依智慧故。○實义云：或計不由智慧，諸煩惱盡。）或見自在是真
X17n0324_p0266c15║實，作生死者，作涅槃想。（流支云：見自在天造作眾生，虗妄分別，名為涅槃。○計彼
X17n0324_p0266c16║天是真實，能司人生死者，以此作涅槃想。）或謂展轉相生，生死更無餘因。
X17n0324_p0266c17║（流支實叉於展上有眾生二字。）如是即是計著因，而彼愚癡不能
X17n0324_p0266c18║覺知，以不知故，作涅槃想。（新說云：計劫初生一男一女，彼二和合，展轉相生，不
X17n0324_p0266c19║知是無明、愛、業而為根本，謂一切物滅歸於彼，而為涅槃。）或有外道言得真諦道，
X17n0324_p0266c20║作涅槃想。（實叉云：或計證於諦道，虗妄分別，以為涅槃。○註云：以冥諦為真諦。）或見功
X17n0324_p0266c21║德、功德所起和合、一異、俱不俱，作涅槃想。（註云：以功德所起五
X17n0324_p0266c22║陰，與神我和合，起四句見，作涅槃想。）或見自性所起孔雀文彩、種種雜
X17n0324_p0266c23║寶及利刺等性，見已，作涅槃想。（實叉云：或計諸物從自然生，孔雀文彩，棘
X17n0324_p0266c24║針銛利，生寶之處，出種種寶。如此等事，是誰能作？即執自然以為涅槃。○首楞嚴經云：是人見末無因。何以故？
X17n0324_p0267a01║是人於生，既見其根，知人生人，悟鳥生鳥，烏從來黑，鵠從來白，人天本豎，畜生本橫，白非洗成，黑非染造，從八
X17n0324_p0267a02║萬劫，無復改移。今盡此形，亦復如是。而我本來不見菩提，云何更有成菩提事？當知今日一切物象，皆本無因。
X17n0324_p0267a03║即此類也。）大慧！或有覺二十五真實，或王守護國，受六德
X17n0324_p0267a04║論，作涅槃想。（實叉云：或謂能解二十五諦，即得涅槃。或有說言：能受六分，守護眾生，斯得涅
X17n0324_p0267a05║槃。）或見時是作者，時節世間，如是覺者，作涅槃想。（註云：
X17n0324_p0267a06║以時節為因，能生世間法者，以此作涅槃想。）或謂性，或謂非性，或謂知性
X17n0324_p0267a07║非性，（註云：或以有性為涅槃，或以無性為涅槃，或以有無二性為涅槃。）或見有覺與
X17n0324_p0267a08║涅槃差別，作涅槃想。（觀有覺起自於冥初，謂涅槃全歸於寂滅，故見有覺與涅槃差
X17n0324_p0267a09║別也。由是反計有覺作涅槃想。）有如是比，種種妄想。（此結外道計有如是種種妄想，
X17n0324_p0267a10║比度涅槃也。）外道所說，不成所成，智者所棄。（註云：外道所說涅槃，不成
X17n0324_p0267a11║真實所成涅槃也。○已上皆是妄想涅槃，不如實法故，智者所棄。）大慧！如是一切，悉
X17n0324_p0267a12║墮二邊，作涅槃想。如是等外道涅槃妄想，彼中都無
X17n0324_p0267a13║若生若滅。（彼涅槃妄想中，本無生滅之相，是妄想自生滅耳。）大慧！彼一一外
X17n0324_p0267a14║道涅槃，彼等自論。（註云：彼等一一涅槃，自妄想而論。）智慧觀察，都無
X17n0324_p0267a15║所立。如彼妄想，心意來去，漂馳流動，一切無有得涅
X17n0324_p0267a16║槃者。大慧！如我所說涅槃者，謂善覺知自心現量。（前文
X17n0324_p0267a17║云：我所說妄想識滅，名為涅槃。此云：我所說涅槃者，善覺知自心現量。以善覺知自心現量故，妄想識滅。大經
X17n0324_p0267a18║云：涅言不生，槃言不滅。不生不滅，名大涅槃。乃知二經之旨，語異而體同也。）不著外性，離
X17n0324_p0267a19║於四句，見如實處，不墮自心現妄想二邊，攝所攝不
X17n0324_p0267a20║可得，一切度量不見所成。（實叉云：不入諸量。）愚於真實，不應
X17n0324_p0267a21║攝受。（實义云：不著真實。）棄捨彼已，得自覺聖法，知二無我，離
X17n0324_p0267a22║二煩惱，淨除二障，永離二死。（四種二義，已見前註。）上上地、如來
X17n0324_p0267a23║地，如影、幻等諸深三昧，離心、意、意識，說名涅槃。大慧！
X17n0324_p0267a24║汝及餘菩薩摩訶薩，應當修學，當疾遠離一切外道
X17n0324_p0267b01║諸涅槃見。爾時世尊欲重宣此義，而說偈言：
X17n0324_p0267b02║外道涅槃見，各各起妄想，斯從心想生，無解脫方
X17n0324_p0267b03║便。愚於縛縛者，遠離善方便，外道解脫想，解脫終
X17n0324_p0267b04║不生。眾智各異趣，外道所見通，彼悉無解脫，愚癡
X17n0324_p0267b05║妄想故。（外道於有無種種起涅槃見，是縛於涅槃也。又於涅槃各各起妄想分別，是縛於妄
X17n0324_p0267b06║想也。不知此縛從心想生，故無解脫方便。而世間愚夫依於外道，起種種妄計，味著不捨，轉失方便，妄生
X17n0324_p0267b07║解脫想，而實無解脫。由外道執此邪智異趣，自謂所見通達，不知正墮愚癡妄想，無有解脫。）一切
X17n0324_p0267b08║癡外道，妄見作所作，有無有品論，彼悉無解脫。凡
X17n0324_p0267b09║愚樂妄想，不聞真實慧，言語三苦本，真實滅苦因。
X17n0324_p0267b10║（法界次第云：苦有三種：曰苦苦、壞苦、行苦。〔若〕以逼惱為義，妄想言說是三苦之本。離妄想言說，證真實慧，
X17n0324_p0267b11║則滅其苦因。）譬如鏡中像，雖現而非有，於妄想心鏡，愚
X17n0324_p0267b12║夫見有二。（妄想心鏡中現，於境界無實，故不得說二。愚夫不知，故於鏡像起二見也。）不
X17n0324_p0267b13║識心及緣，則起二妄想，了心及境界，妄想則不生。
X17n0324_p0267b14║（不識妄心及所緣境界，起名相、事相二種妄想。若了唯心，能取、所取妄想不生。）心者即種
X17n0324_p0267b15║種，遠離相所相，事現而無現，如彼愚妄想。三有唯
X17n0324_p0267b16║妄想，外義悉無有，妄想種種現，凡愚不能了。（流支實叉
X17n0324_p0267b17║以外義為外境。○言從妄心生種種境界，既從妄想心生，故無能相、所相事，雖現而無現。如愚所見妄分
X17n0324_p0267b18║別者，三有亦爾，愚不能了。）經經說妄想，終不出於名，若離於言
X17n0324_p0267b19║說，亦無有所說。（註云：言妄想不出於名字語言。○若亡〔註〕會旨，而言說、所說妄想悉
X17n0324_p0267b20║不可得。）
X17n0324_p0267b21║
X17n0324_p0267b22║楞伽阿䟦多羅寶經卷第三
X17n0324_p0267b23║曼陀（上謨官。）頰（吉恊。）掉（徒弔。）輻（音福。）刺（七賜。）（已上經文）
X17n0324_p0267b24║紬繹（音抽亦。）鑛（古猛。）躡（音聶。）隙（乞逆。）摭（音隻。）𧹞（乃版。）銛（思亷。）鵠（胡。沃。）
X17n0324_p0267c01║（已上註文音切竟）。