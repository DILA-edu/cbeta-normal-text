X17n0326_p0344a18║
X17n0326_p0344a19║
X17n0326_p0344a20║
X17n0326_p0344a21║觀楞伽阿䟦多羅寶經記卷第二
X17n0326_p0344a22║宋天竺三藏沙門求那䟦陀羅譯
X17n0326_p0344a23║明建鄴海印沙門　釋德清筆記
X17n0326_p0344a24║一切佛語心品第一之下
X17n0326_p0344b01║次廣明八識，以示識智之相。分二：△初、明八識相。
X17n0326_p0344b02║爾時大慧菩薩復白佛言：世尊所說心意意識五法
X17n0326_p0344b03║自性相（唐譯云：惟願為我說五法自性相眾妙法門），一切諸佛菩薩所行，
X17n0326_p0344b04║自心見等所緣境界，不和合顯示一切說（魏譯云：諸佛菩薩修
X17n0326_p0344b05║行之處，遠離自心邪見境和合故，能破一切言語譬喻體相故。唐譯云：此是一切諸佛菩薩入自心境離所行
X17n0326_p0344b06║相），成真實相一切佛語心（唐譯云：稱真實義諸佛教心），為楞伽國
X17n0326_p0344b07║摩羅耶山海中住處諸大菩薩，說如來所歎海浪藏
X17n0326_p0344b08║識境界法身（魏譯云：說觀察阿黎耶識大海波境界，說法身如來所說法故。唐譯云：唯願為
X17n0326_p0344b09║此山中諸菩薩眾，隨順過去諸佛，說藏識海浪法身境界）。
X17n0326_p0344b10║記曰：此問明一心轉變，以釋廣說識有八種相也。
X17n0326_p0344b11║問云：大慧！前問諸識有幾種生住滅，世尊備答，且
X17n0326_p0344b12║直示以唯心識觀，其轉凡成聖之功已畢。大慧！至
X17n0326_p0344b13║此復以心意識五法三自性為請者，何也？答曰：此
X17n0326_p0344b14║經直指寂滅一心，然此一心本無迷悟，不屬聖凡，
X17n0326_p0344b15║故曰五法三自性皆空，八識二無我俱遣，以隨迷
X17n0326_p0344b16║悟之分，故有真妄之別。至若轉變之相，亦不出此
X17n0326_p0344b17║四法而已。故大慧先以百八句為問，世尊答云一
X17n0326_p0344b18║切皆非者，蓋約真如門中不容窮詰故也。大慧！隨
X17n0326_p0344b19║問諸識有幾種生住滅者，是在生滅門中容有言
X17n0326_p0344b20║說耳。前世尊雖示唯心識觀，略明修證之門，未達
X17n0326_p0344b21║一心轉變之妙，且不知諸識因何而生，故此請說
X17n0326_p0344b22║五法自性眾妙法門，意顯即生滅而頓證真如。故
X17n0326_p0344b23║唐譯云：唯願為說藏識海浪法身境界也。然心意
X17n0326_p0344b24║意識，即前略說有三種識，今廣說有八種相也。五
X17n0326_p0344c01║法者，謂名、相、妄想、正智、如如。三自性者，謂妄想緣
X17n0326_p0344c02║起成二無我，即人法二無我。今云轉變之妙者，良
X17n0326_p0344c03║由一心真如，離名離相，真智獨照，本自圓成，人法
X17n0326_p0344c04║雙忘，聖凡俱絕。蓋迷一心而為八識，故真如隨緣，
X17n0326_p0344c05║變為名相之境，正智有待，翻為妄想之心。心境角
X17n0326_p0344c06║立，緣起相生，人法雙彰，聖凡懸隔。悟一心而為藏
X17n0326_p0344c07║性，轉八識而成四智，名相即是如如，緣起無性，本
X17n0326_p0344c08║自圓成，人法俱空，聖凡齊泯，以即生滅而證真常。
X17n0326_p0344c09║故云藏識海浪，即法身境界，是所以成真實相。一
X17n0326_p0344c10║切佛語心，此乃自覺聖智所緣境界，以離心自性
X17n0326_p0344c11║相，是法身境界。故魏譯云：說法身，如來所說法故。
X17n0326_p0344c12║然而轉變之殊，只在生與無生，若達生本無生，則
X17n0326_p0344c13║本有法身自現。故向下世尊，徑若以識生之由，全
X17n0326_p0344c14║經之旨，槩不出此。至若節節展轉折難，以破外道
X17n0326_p0344c15║之見者，以彼不達自心現量，故妄生橫計。故云未
X17n0326_p0344c16║達境唯心，起種種分別，達境唯心已，分別即不生。
X17n0326_p0344c17║苟會無性緣生，緣生無性，則無生之旨，洞然心目，
X17n0326_p0344c18║一切言說，皆剩語矣。智者請深觀之。
X17n0326_p0344c19║爾時，世尊告大慧菩薩言：四因緣故眼識轉。何等為
X17n0326_p0344c20║四？謂自心現，攝受不覺無始虗偽，過色習氣計著識
X17n0326_p0344c21║性，自性欲見種種色相。大慧！是名四種因緣，水流處
X17n0326_p0344c22║藏識轉識浪生。
X17n0326_p0344c23║記曰：此言七識生起之由，正顯緣生無性義也。四
X17n0326_p0344c24║因緣者，唐譯云：所謂不覺自心現而執取故，無始
X17n0326_p0345a01║時來取著於色虗妄習氣故，識本性如是故，樂見
X17n0326_p0345a02║種種諸色相故，此四因緣也。良以心本無生，因境
X17n0326_p0345a03║有由此四種因緣，故本不生而生也。境有牽心之
X17n0326_p0345a04║業用，以不達唯心所現，妄生取著，故不覺心生。以
X17n0326_p0345a05║過去無始時來，各有自類種子，今心境相接，則習
X17n0326_p0345a06║氣內熏，妄生分別，故本不生而生。以心有了境之
X17n0326_p0345a07║功能，境緣一至，法爾心生。以愛阿賴耶、樂阿賴耶
X17n0326_p0345a08║而為主宰，居然樂見諸塵境界，故自然心生。此通
X17n0326_p0345a09║言七識各因自境生起之相。蓋舉一例餘，故單言
X17n0326_p0345a10║眼色為緣，生於眼識。其實無明為因，境界為緣，八
X17n0326_p0345a11║識更互相依，故結云：水流處藏識，轉識浪生。故下
X17n0326_p0345a12║文云：如眼識等。問曰：唯識云：眼識九緣生，耳識唯
X17n0326_p0345a13║從八，鼻舌身三七，後三五三四。何以此言前七轉
X17n0326_p0345a14║識都具四緣耶？答曰：彼但言八識具緣多寡，此言
X17n0326_p0345a15║七識生起之狀，故云水流處藏識，轉識浪生。
X17n0326_p0345a16║大慧！如眼識，一切諸根、微塵、毛孔俱生，隨次境界生
X17n0326_p0345a17║亦復如是。譬如明鏡現眾色相，猶如猛風吹大海水。
X17n0326_p0345a18║記曰：此言諸識生起頓漸，以示先後不同也。唐譯
X17n0326_p0345a19║云：如眼識，餘亦如是。於一切諸根、微塵、毛孔、眼等
X17n0326_p0345a20║轉識，或頓生，譬如明鏡現眾色相；或漸生，猶如猛
X17n0326_p0345a21║風吹大海水。諸根、毛孔，根也；微塵，塵也。根塵和合，
X17n0326_p0345a22║識生其中。而言頓漸者，蓋五現量識與同時意識
X17n0326_p0345a23║等，一一根周徧法界，名曰圓成。故眼根初見色時，
X17n0326_p0345a24║最初未起分別，但如鏡中無別分析，則色之一塵
X17n0326_p0345b01║徧現諸根。一塵既爾，根根皆然，故曰頓生，如鏡現
X17n0326_p0345b02║相。及至第二念轉入意識而起分別，則五根隔越
X17n0326_p0345b03║諸塵，隨根不同，先後亦異，故云漸生，如風吸海水。
X17n0326_p0345b04║行人若了頓生，則達自心現量無生之旨，如觀掌
X17n0326_p0345b05║果。
X17n0326_p0345b06║外境界風飄蕩心海，識浪不斷，因所作相、異不異合
X17n0326_p0345b07║業生相，深入計著，不能了知色等自性故，五識身轉。
X17n0326_p0345b08║大慧，即彼五識身俱因差別分段相知，當知是意識
X17n0326_p0345b09║因。
X17n0326_p0345b10║記曰：此言八識更互為因生起之相也。謂心海澄
X17n0326_p0345b11║淵，由外境界風飄蕩不停，故七識波浪相續不斷。
X17n0326_p0345b12║此總明八識本自不生，由境牽心，故諸識相生，以
X17n0326_p0345b13║顯八識無明因境界而起也。因所作相異不異者，
X17n0326_p0345b14║謂心境一如，以成本不生義。此句心境合明俱有
X17n0326_p0345b15║異不異相。心異不異者，因即八識自證分，所作相
X17n0326_p0345b16║即見分，以前七轉識總屬見分，今八識各了自境
X17n0326_p0345b17║故異，惟一精真故不異。境異不異者，因即無明業
X17n0326_p0345b18║相，所作相即所變相分，以六塵四大總屬相分，今
X17n0326_p0345b19║各對諸根故異，本唯一體故不異。心境合明異不
X17n0326_p0345b20║異者，因即如來藏心，所作相即妄心妄境，心境角
X17n0326_p0345b21║立故異，唯心所現本一真心故不異也。合業生相
X17n0326_p0345b22║等者，唐譯云業與生相，謂彼外境本唯心現，以無
X17n0326_p0345b23║明不覺不達唯心，故深生計著，執之取之，以為實
X17n0326_p0345b24║我實法，此則七識因無明而有也。由此堅執我愛，
X17n0326_p0345c01║不能了知色等如幻不實，而妄生貪愛，故眼得之
X17n0326_p0345c02║而為色，耳得之而為聲等，故云不能了知色等自
X17n0326_p0345c03║性，故五識身轉，此則五識因七識而有也。且五識
X17n0326_p0345c04║緣境之時，最初一念得境自性，不帶名言，無籌度
X17n0326_p0345c05║心，故屬現量，而同時意識與五識俱，或因分別五
X17n0326_p0345c06║塵分段差別境界，有第六意識生，故云即彼五識
X17n0326_p0345c07║身俱因差別分段相知，當知是意識因，此則六識
X17n0326_p0345c08║因五識而生，此所謂諸識展轉相因而生也。蓋前
X17n0326_p0345c09║七轉識，總屬八識見分了別之用，然前五對五塵
X17n0326_p0345c10║時，其實六識同時而起，但最初一念未起分別，即
X17n0326_p0345c11║名前五，亦名明了意識，但第二念剎那分別好惡
X17n0326_p0345c12║差別等相，即名第六分別意識，此五八六七親疏
X17n0326_p0345c13║之辯也。
X17n0326_p0345c14║彼身轉，彼不作是念：我展轉相。因自心現妄想計著
X17n0326_p0345c15║轉，而彼各各壞相俱轉，分別境界分段差別，謂彼轉。
X17n0326_p0345c16║記曰：此通言八識緣生無性，密示生本無生義，以
X17n0326_p0345c17║成上異不異也。意謂諸識本自不生，元無異相，但
X17n0326_p0345c18║約各了自境為生故異耳。唐譯云：然彼諸識不作
X17n0326_p0345c19║是念：我等同時展轉為因。而於自心所現境界，分
X17n0326_p0345c20║別執著俱時而起，無差別故，各了自境。以無性緣
X17n0326_p0345c21║生故，不作念而展轉相因；以緣生無性故，各了自
X17n0326_p0345c22║境而本無差別。若知了境無差，則無生之理自契。
X17n0326_p0345c23║大經云：譬如河中水，湍流競奔逝，諸法不相知，各
X17n0326_p0345c24║各亦如是。各了自境者，六塵是前六境，第八見分
X17n0326_p0346a01║是七識境，根身、種子、器界是八識境。
X17n0326_p0346a02║如修行者入禪三昧，微細習氣轉而不覺知，而作是
X17n0326_p0346a03║念：識滅然後入禪正受。實不識滅而入正受，以習氣
X17n0326_p0346a04║種子不滅故不滅，以境界轉攝受不具故滅。
X17n0326_p0346a05║記曰：此下二段言八識微細生滅，非劣三昧所能
X17n0326_p0346a06║知也。二乘入禪自謂滅識，然所滅者但六識，不取
X17n0326_p0346a07║境界而為滅識，其藏識習氣種子實未滅也。唐譯
X17n0326_p0346a08║云：諸修行者入於三昧，以習力微起而不覺知，但
X17n0326_p0346a09║作是念：我滅諸識入於三昧。實不識滅而入三昧，
X17n0326_p0346a10║以彼不滅習氣種故，但不取諸境名為識滅。
X17n0326_p0346a11║大慧，如是微細藏識究竟邊際，除諸如來及住地菩
X17n0326_p0346a12║薩，諸聲聞、緣覺、外道修行所得三昧智慧之力，一切
X17n0326_p0346a13║不能測量決了。
X17n0326_p0346a14║記曰：二乘外道修行，以不知八識為生死根本，故
X17n0326_p0346a15║錯亂修習。二乘得少為足，外道橫生邪見。蓋以生
X17n0326_p0346a16║滅心為本修因，因地不真，故果招迂曲。今欲返妄
X17n0326_p0346a17║歸真，轉識成智，必須頓悟自心現量，如實了知虗
X17n0326_p0346a18║妄境界，明見自心微細流注，方能超生死，證真常
X17n0326_p0346a19║也。故下文明之。
X17n0326_p0346a20║餘地相智慧，巧便分別決斷句義，最勝無邊善根成
X17n0326_p0346a21║熟，離自心現妄想虗偽。
X17n0326_p0346a22║記曰：此下正指修行如實行者，方能入此法門也。
X17n0326_p0346a23║唐譯云：唯有修行如實行者，以智慧力了諸地相，
X17n0326_p0346a24║善達句義，無邊佛所廣集善根，不妄分別，自心所
X17n0326_p0346b01║見能知之耳。故經云：能信此法者，不於一佛、二佛、
X17n0326_p0346b02║三、四、五佛而種善根，已於無量千萬佛所種諸善
X17n0326_p0346b03║根。故云：無邊善根成熟者，方能入此法門。殆非淺
X17n0326_p0346b04║根劣解所可信也。
X17n0326_p0346b05║宴坐山林，下、中、上修，能見自心妄想流注無量剎土
X17n0326_p0346b06║諸佛灌頂、得自在力神通三昧諸善知識、佛子眷屬，
X17n0326_p0346b07║彼心、意、意識，自心所現自性境界虗妄之想，生死有
X17n0326_p0346b08║海，業愛無知，如是等因悉已超度。
X17n0326_p0346b09║記曰：此明如實修行之速效也。真修之士，宴坐山
X17n0326_p0346b10║林，習唯心觀門，能見自心微細流注，一念頓證無
X17n0326_p0346b11║生，則得百千三昧神通，得十方諸佛同時灌頂，佛
X17n0326_p0346b12║子眷屬自然圍繞，彼於心意識妄想境界，業愛無
X17n0326_p0346b13║明當下頓脫，故云如是等因悉已超度，此所謂最
X17n0326_p0346b14║勝知識也。
X17n0326_p0346b15║是故，大慧，諸修行者，應當親近最勝知識。
X17n0326_p0346b16║記曰：佛法有因有緣，內以本具真如熏發為因，外
X17n0326_p0346b17║以師友知識助發為緣。從上佛祖，未有不由知識
X17n0326_p0346b18║而能得成菩提者。故世尊結勸修行如實行者，應
X17n0326_p0346b19║當親近最勝知識。
X17n0326_p0346b20║爾時，世尊欲重宣此義，而說偈言：
X17n0326_p0346b21║譬如巨海浪，斯由猛風起，洪波鼓冥壑，無有斷絕時。
X17n0326_p0346b22║藏識海常住，境界風所動，種種諸識浪，騰躍而轉生。
X17n0326_p0346b23║記曰：此總頌外境界風，飄蕩心海，識浪不斷。
X17n0326_p0346b24║青赤種種色，珂乳及石蜜，淡味眾華果，日月與光明。
X17n0326_p0346c01║非異非不異，海水起波浪，七識亦如是，心俱和合生。
X17n0326_p0346c02║記曰：此頌因所作相異不異，以明漸生也。青赤色
X17n0326_p0346c03║塵，珂貝聲塵，乳香塵，石蜜淡味味塵。華果，舊註為
X17n0326_p0346c04║法塵，引宗鏡云：現在之華，未來之果，種種法塵，隨
X17n0326_p0346c05║為彼識所緣境界。此所謂外境界風，飄蕩心海，七
X17n0326_p0346c06║識波浪，相續不斷也。日月光明，喻心境異不異相，
X17n0326_p0346c07║以不達境唯心，妄生分別，故為所動。
X17n0326_p0346c08║譬如海水變，種種波浪轉。七識亦如是，心俱和合生，
X17n0326_p0346c09║謂彼藏識處，種種諸識轉。
X17n0326_p0346c10║記曰：此頌水流處藏識轉識浪生，以明頓生也。謂
X17n0326_p0346c11║彼七識全是八識所變波浪，本無實體，但是一心，
X17n0326_p0346c12║更無前後，故下文言不異相。
X17n0326_p0346c13║謂以彼意識，思惟諸相義，不壞相有八，無相亦無相。
X17n0326_p0346c14║記曰：此頌無差別故，各了自境也。以各了自境，故
X17n0326_p0346c15║云：謂以彼意識，思惟諸相義。以本無差別，故云：不
X17n0326_p0346c16║壞相有八，無相亦無相。唐譯云：心意及意識，為識
X17n0326_p0346c17║相故說，八識無別相，無能相所相。不壞有八者，長
X17n0326_p0346c18║行云：各各壞相俱轉。此言不壞相有八，由前生滅
X17n0326_p0346c19║章中云：現識及分別事識，此二壞不壞相展轉因。
X17n0326_p0346c20║蓋可壞者，前七轉識生滅心也。不壞者，八識自體
X17n0326_p0346c21║不生滅心也。以不壞而壞故，無性緣生，本不生而
X17n0326_p0346c22║生。以壞而不壞故，緣生無性，雖生而不生。長行偈
X17n0326_p0346c23║頌，互相發明，以顯真無生意。宗鏡云：如是八識，從
X17n0326_p0346c24║無始來，三際不動，四相不遷，真實常住，自性清淨，
X17n0326_p0347a01║不壞之相，具足圓滿，無所缺少。而如是等一切功
X17n0326_p0347a02║德，同法界故，亦是無相。以皆無相故，故云：不壞相
X17n0326_p0347a03║有八，無相亦無相。
X17n0326_p0347a04║譬如海波浪，是則無差別，諸識心如是，異亦不可得。
X17n0326_p0347a05║記曰：此以喻顯無差別義也。
X17n0326_p0347a06║心名採集業，意名廣採集，諸識識所識，現等境說五。
X17n0326_p0347a07║記曰：此頌八識得名之所以也。第八名心，以受熏
X17n0326_p0347a08║持種為生死主，故云採集業。第七名意，以偏執我
X17n0326_p0347a09║法恒審思量四惑相應，前六造業依此為根，故云
X17n0326_p0347a10║廣採集。前六通名識，但對現在五塵故說五識，以
X17n0326_p0347a11║分別過去五塵名意識，故云諸識識所識。對現境
X17n0326_p0347a12║說五
X17n0326_p0347a13║爾時，大慧菩薩以偈問曰：
X17n0326_p0347a14║青赤諸色相，眾生發諸識，如浪種種法，云何惟願說？
X17n0326_p0347a15║記曰：大慧聞前世尊說不壞相有八，無相亦無相，
X17n0326_p0347a16║心境皆空。今聞心名採集等，遂疑世尊自語相違，
X17n0326_p0347a17║故以心境皆有為難。意謂既云青赤色等六塵境
X17n0326_p0347a18║界風起，七識波浪，是境實有也。又云心名採集業，
X17n0326_p0347a19║意名廣採集，諸識識所識現等境說五，此則心實
X17n0326_p0347a20║有也。然心境既是實有，而又差別不同，何以世尊
X17n0326_p0347a21║言無相亦無相，異亦不可得耶？
X17n0326_p0347a22║爾時，世尊以偈答曰：
X17n0326_p0347a23║青赤諸雜色，波浪悉無有，採集業說心，開悟諸凡夫。
X17n0326_p0347a24║記曰：此總答問義也。海本澄停，因風起浪，是則境
X17n0326_p0347b01║本無也。心本湛淵，緣擊發識，是心本空也。心境本
X17n0326_p0347b02║空，而云境從心起，採集名心等者，但為開悟凡夫，
X17n0326_p0347b03║隨他語耳。故唐譯云：青赤諸色像，浪中不可得，言
X17n0326_p0347b04║心起眾相，開悟諸凡夫。
X17n0326_p0347b05║彼業悉無有，自心所攝離，所攝無所攝，與彼波浪同。
X17n0326_p0347b06║記曰：此釋心境皆空也。彼業悉無，有則心本不生，
X17n0326_p0347b07║自心所攝離所攝境也。離則境本不有，斯則能所
X17n0326_p0347b08║雙寂，心境皆空，如彼海波瀑性不動。故唐譯云：而
X17n0326_p0347b09║彼本不起，自心所取離，能取及所取，與彼波浪同。
X17n0326_p0347b10║受用建立身，是眾生現識，於彼現諸業，譬如水波浪。
X17n0326_p0347b11║記曰：此釋心境不異也。受用建立身，唐譯云身。資
X17n0326_p0347b12║財安住，謂六塵境，乃眾生資生受用之具，取此而
X17n0326_p0347b13║得住世者。然此皆是唯心所現，故云是眾生現識。
X17n0326_p0347b14║由眾生不達境唯心現，而取之執之，以為實我實
X17n0326_p0347b15║法，依之造業，招生死苦，故云於彼現諸業。良由自
X17n0326_p0347b16║心取自心，非幻成幻法，故心境似有。若不取，無非
X17n0326_p0347b17║幻，非幻尚不生，幻法云何立？斯則心境本空，如水
X17n0326_p0347b18║波浪，雖有而不有也。以有而不有，故說無相，無差
X17n0326_p0347b19║別異，亦不可得。
X17n0326_p0347b20║爾時，大慧菩薩復說偈言：
X17n0326_p0347b21║大海波浪性，鼓躍可分別，藏與業如是，何故不覺知？
X17n0326_p0347b22║記曰：此約喻難法也。意謂業相如波浪，何以波浪
X17n0326_p0347b23║可見，而業相不可見耶？
X17n0326_p0347b24║爾時，世尊以偈答曰：
X17n0326_p0347c01║凡夫無智慧，藏識如巨海，業相猶波浪，依彼譬類通。
X17n0326_p0347c02║記曰：由藏識微細難知，凡夫無智，故取海波為譬，
X17n0326_p0347c03║令彼開曉耳，非謂業識有相可見也。
X17n0326_p0347c04║爾時，大慧菩薩復說偈言：
X17n0326_p0347c05║日出光等照，下中上眾生，如來照世間，為愚說真實。
X17n0326_p0347c06║已分部諸法，何故不說實？
X17n0326_p0347c07║記曰：此因法難喻也。世尊向對劣解眾生，唯說六
X17n0326_p0347c08║識三毒建立染淨根本，而未言及八識。故大慧疑
X17n0326_p0347c09║謂如來照世如日升天，高低普應宜平等說法，何
X17n0326_p0347c10║故向來分部諸法而不說此真實，豈不墮不平等
X17n0326_p0347c11║過耶？伽陀曰：阿陀那識甚深細，習氣種子成瀑流，
X17n0326_p0347c12║我於凡愚不開演，恐彼分別執為我。故下答云：非
X17n0326_p0347c13║我不說真實，但彼心不真實耳。
X17n0326_p0347c14║爾時，世尊以偈答曰：
X17n0326_p0347c15║若說真實者，彼心無真實。譬如海波浪，鏡中像及夢，
X17n0326_p0347c16║一切俱時現，心境界亦然，境界不具故，次第業轉生。
X17n0326_p0347c17║識者識所識，意者意謂然，五則以顯現，無有定次第。
X17n0326_p0347c18║譬如工畫師，及與畫弟子，布彩圖眾形，我說亦如是。
X17n0326_p0347c19║彩色本無文，非筆亦非素，為悅眾生故，綺錯繪眾像。
X17n0326_p0347c20║記曰：此明如來應機說法，故教有祕密不定之設
X17n0326_p0347c21║也。說法不投機，終是閒言語。若為心不實者說實
X17n0326_p0347c22║法，則返致疑而不信，醍醐翻成毒藥矣。故下偈云：
X17n0326_p0347c23║所說非所應，於彼為非說。以不堪說非，祕吝而不
X17n0326_p0347c24║說也。然所說法，元無先假後實之分。即說六識，未
X17n0326_p0348a01║嘗不兼帶八識而言。但言不頓彰，故有先後之別。
X17n0326_p0348a02║何者？良以心境同時頓現，如海波、鏡像、夢事，非次
X17n0326_p0348a03║第生，本無八識之異。但由境界不具，有次第業生，
X17n0326_p0348a04║因而故說分別法塵者為六識，執自內我者為七
X17n0326_p0348a05║識，對現五塵者為五識耳。故曰：識者識所識，意者
X17n0326_p0348a06║意謂然。五則以顯現，其實本無定次第也。以隨機
X17n0326_p0348a07║施設，如畫師畫像，弟子填彩，彩後像先，要亦不出
X17n0326_p0348a08║形外。我所說法，亦如是而已。然法本無說，故如彩
X17n0326_p0348a09║本無文。文字俱離，故非筆非素。但應機利物，言象
X17n0326_p0348a10║乃興，故如悅眾生綺繪成像。
X17n0326_p0348a11║言說別施行，真實離名字，分別應初業，修行示真實。
X17n0326_p0348a12║真實自悟處，眾想所覺離，此為佛子說，愚者廣分別。
X17n0326_p0348a13║種種皆如幻，雖現無真實，如是種種說，隨事別施設。
X17n0326_p0348a14║所說非所應，於彼為非說。
X17n0326_p0348a15║記曰：法本離言，言生理喪，故魏云言說離真實，真
X17n0326_p0348a16║實離文字。無說而示說者，乃分別權應初機。若如
X17n0326_p0348a17║實修行者，乃可為說真實耳。真實乃自證境界，一
X17n0326_p0348a18║切能所分別俱離，非上根利智不能入，故為佛子
X17n0326_p0348a19║說。若夫愚者，非廣分別，則不能知。即其所說，若權
X17n0326_p0348a20║若實，種種法門，皆悉如幻，本無實法與人，故云雖
X17n0326_p0348a21║現無真實。如是種種說，隨根別施設，皆權示也。所
X17n0326_p0348a22║以說法必用權者，以所說非所應，則於彼為非說，
X17n0326_p0348a23║是以不得已而施權，非佛本懷。故三七思惟，意在
X17n0326_p0348a24║於此。
X17n0326_p0348b01║彼彼諸病人，良醫隨處方，如來為眾生，隨心應量說。
X17n0326_p0348b02║妄想非境界，聲聞亦非分，哀愍者所說，自覺之境界。
X17n0326_p0348b03║記曰：眾生有種種欲、種種憶想分別，惟有如來如
X17n0326_p0348b04║實見之，故一一應量說法，令出苦得樂。此是如來
X17n0326_p0348b05║自覺境界，非凡夫、外道、二乘所可知也。故云：妄想
X17n0326_p0348b06║非境界，聲聞亦非分。
X17n0326_p0348b07║復次，大慧！若菩薩摩訶薩欲知自心現量攝受及攝
X17n0326_p0348b08║受者妄想境界，當離羣聚習俗睡眠，初中後夜常自
X17n0326_p0348b09║覺悟修行方便，當離惡見經論言說及諸聲聞緣覺
X17n0326_p0348b10║乘相，當通達自心現妄想之相。
X17n0326_p0348b11║記曰：此教令如法修行也。大經云：如人數他寶，自
X17n0326_p0348b12║無半錢分，於法不修行，多聞亦如是。故聞法貴乎
X17n0326_p0348b13║思修。世尊意謂已說能取所取一切妄想境界，皆
X17n0326_p0348b14║是自心所現。若欲了知唯心境界，應當遠離浮沈
X17n0326_p0348b15║諸惡覺觀，如實修行，方便觀察，久久自當通達了
X17n0326_p0348b16║悟也。此勸修下，示修之之方。○上明八識相已竟。
X17n0326_p0348b17║△次明三智相。
X17n0326_p0348b18║復次，大慧！菩薩摩訶薩建立智慧相住已，於上聖智
X17n0326_p0348b19║三相當勤修學。
X17n0326_p0348b20║記曰：前明識相有八，此明智相有三，且教令修如
X17n0326_p0348b21║實行之方便也。了達自心現量，非外道二乘妄想
X17n0326_p0348b22║無明境界，如上所說，故云建立智慧相。既住此已，
X17n0326_p0348b23║若欲實證於上聖智三相，當勤修學。此三相乃自
X17n0326_p0348b24║覺聖智境界，故云上聖智，揀非外道二乘劣三昧
X17n0326_p0348c01║也。
X17n0326_p0348c02║何等為聖智三相當勤修學？所謂無所有相、一切諸
X17n0326_p0348c03║佛自願處相、自覺聖智究竟之相。修行得此已，能捨
X17n0326_p0348c04║跛驢心智慧相，得最勝子第八之地，則於彼上三相
X17n0326_p0348c05║修生。
X17n0326_p0348c06║記曰：此標三相名也。舊註謂七地觀三界生死不
X17n0326_p0348c07║定心，名跛驢慧，以不能行故。由未得無功用道，故
X17n0326_p0348c08║以此況之。下釋相。
X17n0326_p0348c09║大慧！無所有相者，謂聲聞、緣覺及外道相，彼修習生。
X17n0326_p0348c10║（魏譯云：謂觀聲聞、緣覺、外道相。唐譯云：謂慣習一切二乘、外道相故而得生起。）大慧！自願處
X17n0326_p0348c11║相者，謂諸先佛自願處修生。大慧！自覺聖智究竟相
X17n0326_p0348c12║者，一切法相無所計著，得如幻三昧身，諸佛地處進
X17n0326_p0348c13║趣行生。
X17n0326_p0348c14║記曰：此釋三相之相，即當三觀義也。佛觀三界，非
X17n0326_p0348c15║實非虗，非如非異，以觀諸法非實，故云無所有相。
X17n0326_p0348c16║且云習二乘外道而生者，肇公云：三乘等觀性空
X17n0326_p0348c17║而得道也，但心有大小為差耳。以外道二乘不達
X17n0326_p0348c18║性空，故妄生斷滅之見。菩薩既了唯自心現，本無
X17n0326_p0348c19║所有，其所覺雖同，所證則異。且令知非究竟而不
X17n0326_p0348c20║取證，抑為轉彼惡見故，故云觀二乘外道相。此當
X17n0326_p0348c21║空觀義也。自願處相，謂諸先佛自願處修生者，以
X17n0326_p0348c22║觀諸法非虗，則法法真常，世相常住。既世相常住，
X17n0326_p0348c23║則無一法而非真常，無一類非自願處。故諸佛為
X17n0326_p0348c24║令正法久住，佛種不斷，故不捨度生事業。經云：我
X17n0326_p0349a01║本立誓願，欲令一切眾，如我等無異。故魏譯云：諸
X17n0326_p0349a02║佛本自作願，住持諸法。此當假觀義也。自覺聖智
X17n0326_p0349a03║究竟相，一切法相無所計著，得如幻三昧等者，謂
X17n0326_p0349a04║觀三界非如非異，不取法非法相，得如幻三昧，趣
X17n0326_p0349a05║佛地智。此當中道觀義也。上云常自覺悟，修心方
X17n0326_p0349a06║便，故告之聖智。三相如此，欲令用此而修捨此，即
X17n0326_p0349a07║為邪智矣。
X17n0326_p0349a08║大慧，是名聖智三相。若成就此聖智三相者，能到自
X17n0326_p0349a09║覺聖智究竟境界。是故，大慧，聖智三相當勤修學。
X17n0326_p0349a10║記曰：自覺聖智境界，非此三種方便不能入故，勉
X17n0326_p0349a11║令修學。
X17n0326_p0349a12║上初明真妄因依，廣示八識，以顯生滅因緣相；已
X17n0326_p0349a13║竟下，明返妄歸真，約五法自性無我，以辨邪正因
X17n0326_p0349a14║果相，分二：初、辯別邪正，頓示一乘理行因果相，又
X17n0326_p0349a15║二：初、辯明因地心，又二：初、破邪顯正，以示常住真
X17n0326_p0349a16║理，又二：初、約三門破邪因，以顯正因，分五：初、明五
X17n0326_p0349a17║法，又分六：△初、破名相妄想。此辯因地心文，直至
X17n0326_p0349a18║三卷五無間行章止。
X17n0326_p0349a19║爾時大慧菩薩摩訶薩，知大菩薩眾心之所念，名聖
X17n0326_p0349a20║智事分別自性經。承一切佛威神之力，而白佛言：世
X17n0326_p0349a21║尊！惟願為說聖智事分別自性經。百八句分別所依
X17n0326_p0349a22║（唐譯云：惟願為說百八句差別所依聖智事自性法門）。
X17n0326_p0349a23║記曰：前百八句總問五法自性等法門，以約真如
X17n0326_p0349a24║門，故云一切皆非。今請一一分別，故云依百八句
X17n0326_p0349b01║差別相也。
X17n0326_p0349b02║如來、應供、等正覺，依此分別說菩薩摩訶薩入自相、
X17n0326_p0349b03║共相、妄想自性。以分別說妄想自性故，則能善知周
X17n0326_p0349b04║徧觀察人、法無我，淨除妄想，照明諸地（唐譯云：一切如來、應、正等
X17n0326_p0349b05║覺，為諸菩薩摩訶薩墮自共相者，說此妄計性差別義門。知此已，則能淨治二無我觀，照明諸地），超
X17n0326_p0349b06║越一切聲聞、緣覺及諸外道諸禪定樂，觀察如來不
X17n0326_p0349b07║可思議所行境界，畢定捨離五法自性，諸佛如來法
X17n0326_p0349b08║身智慧善自莊嚴（唐譯云：以一切佛法身智慧而自莊嚴），起幻境界（唐譯
X17n0326_p0349b09║云：入如幻境），昇一切佛剎兜率天宮乃至色究竟天宮，逮
X17n0326_p0349b10║得如來常住法身（唐譯云：住一切剎兜率陀宮、色究竟天，成如來身）。
X17n0326_p0349b11║記曰：此問來意，由前大慧通問心意意識五法三
X17n0326_p0349b12║自性眾妙法門，而世尊止答八識生起之相，其餘
X17n0326_p0349b13║尚未蒙一一開示，但不知如何是名相妄想，如何
X17n0326_p0349b14║是正智如如，此乃聖智分別自性法門。大慧知眾
X17n0326_p0349b15║心念，故特重請，惟願為說百八句差別所依聖智
X17n0326_p0349b16║事自性法門也。諸菩薩眾以不知此聖智自性法
X17n0326_p0349b17║門故，墮自共相妄計差別。若知此已，則能如法修
X17n0326_p0349b18║行淨治二無我觀，了達唯心照明諸地，則能超越
X17n0326_p0349b19║外道二乘，得證如來不思議境界，畢竟捨離五法
X17n0326_p0349b20║自性，得究竟自覺聖智，成無上佛果也。故世尊向
X17n0326_p0349b21║下逐一開示，先明五法，次明三自性，然後明二無
X17n0326_p0349b22║我。自相共相者，謂一切諸法皆有自相共相，真如
X17n0326_p0349b23║自性自相也，隨緣成事共相也，五蘊諸法各有自
X17n0326_p0349b24║體自相也，和合成人共相也。以外道二乘不達諸
X17n0326_p0349c01║法唯心所現故，妄計執著，謂實有如是自相共相，
X17n0326_p0349c02║故云墮自共相者。由是故執諸法自生他生共生
X17n0326_p0349c03║無因生，此皆依妄想自性，非自覺聖智事。世尊雖
X17n0326_p0349c04║破有無二見，意顯一切法不生，明見諸法不生者，
X17n0326_p0349c05║方名自覺聖智也。
X17n0326_p0349c06║佛告大慧：有一種外道，作無所有妄想計著，覺知因
X17n0326_p0349c07║盡，兔無角想；如兔無角，一切法亦復如是。大慧，復有
X17n0326_p0349c08║餘外道，見種求那極微陀羅驃，形處橫法各各差別；
X17n0326_p0349c09║見已計著，無兔角橫法，作牛有角想。
X17n0326_p0349c10║記曰：此敘外道因執兔牛無角有角，於諸法起斷
X17n0326_p0349c11║常二見，以破五法中名相由妄想而起也。良以諸
X17n0326_p0349c12║法唯心所現，本自如如，不容起見。然彼外道不了
X17n0326_p0349c13║唯心，橫生妄計，因見諸法隨因而盡，遂想兔無角，
X17n0326_p0349c14║起於無見。因見大種求那塵等諸物，以有形量分
X17n0326_p0349c15║位差別，由執彼兔無角，於此遂生牛有角想，起於
X17n0326_p0349c16║有見。然諸法本如，不屬有無，而有無名相，皆由妄
X17n0326_p0349c17║想分別而起也。種即四大種，求那極微陀羅驃皆
X17n0326_p0349c18║塵也。無故而起曰橫。上敘計，下破之。
X17n0326_p0349c19║大慧！彼墮二見不解心量，自心境界妄想增長。（唐譯云：彼
X17n0326_p0349c20║墮二見不了唯心，但於自心增長分別。）身受用建立妄想根量。（唐譯云：身及資
X17n0326_p0349c21║生器世間等，一切皆唯分別所現。）大慧！一切法性亦復如是，離有無
X17n0326_p0349c22║不應作想。（唐譯云：應知兔角離於有無，諸法悉然勿生分別。）大慧！若復離有
X17n0326_p0349c23║無而作兔無角想，是名邪想。彼因待觀，故兔無角不
X17n0326_p0349c24║應作想。
X17n0326_p0350a01║記曰：此互破無見也。唐譯云：云何兔角離於有無？
X17n0326_p0350a02║互因待故。意謂諸法本無，不應更作無想。如兔角
X17n0326_p0350a03║本無，而復作無想者，是名邪見妄想也。且兔無角
X17n0326_p0350a04║見，因牛有角起，故云互因待故，以不達牛角亦不
X17n0326_p0350a05║可得。故下文云：
X17n0326_p0350a06║乃至微塵，分別自性，悉不可得。
X17n0326_p0350a07║記曰：此互破有見也。唐譯云：分析牛角，乃至微塵，
X17n0326_p0350a08║求其體相，終不可得。謂彼執兔無角者，以為牛角
X17n0326_p0350a09║實有，故執兔角實無，殊不知牛角亦無。若分析牛
X17n0326_p0350a10║角，乃至極微鄰虗，終歸於空，是則自性悉不可得，
X17n0326_p0350a11║諸法亦爾。
X17n0326_p0350a12║大慧！聖境界離，不應作牛有角想。（唐譯云：聖智所行遠離彼見，是故於
X17n0326_p0350a13║此不應分別。）
X17n0326_p0350a14║記曰：此言聖智，明見諸法本無，故應遠離二見也。
X17n0326_p0350a15║意謂但於諸法不作有無二見者，方可親近隨順
X17n0326_p0350a16║自覺聖智也。然有無即名相，二見即妄想。
X17n0326_p0350a17║爾時，大慧菩薩摩訶薩白佛言：世尊，得無妄想者，見
X17n0326_p0350a18║不生想已，隨比思量觀察，不生妄想言無耶？
X17n0326_p0350a19║記曰：此設轉計，將顯心境皆離也。大慧！聞說執兔
X17n0326_p0350a20║角無者，因牛角有。若分析牛角至不可得，而牛角
X17n0326_p0350a21║亦無，故不應作想，因而轉計。意謂所以不生妄想
X17n0326_p0350a22║者，豈不因觀察牛角不有，而知兔角本無，以此不
X17n0326_p0350a23║生妄想言無耶？故唐譯云：豈不以妄見起相比度，
X17n0326_p0350a24║觀待妄計無耶？此則雖知牛角不有，而畢竟執兔
X17n0326_p0350b01║角是無，未離無見，棄有著無，此外道之通病也。前
X17n0326_p0350b02║破因有計無，此破因無計無，所謂寧起有見如須
X17n0326_p0350b03║彌山，不起無見如芥子許。故須逐破，直欲心境皆
X17n0326_p0350b04║離，方遣有無二見也。
X17n0326_p0350b05║佛告大慧：非觀察不生妄想言無。所以者何？妄想者，
X17n0326_p0350b06║因彼生故，依彼角生妄想；以依生角妄想，是故言依
X17n0326_p0350b07║因故。離異、不異故，非觀察不生妄想言無角。
X17n0326_p0350b08║記曰：此直示無生義也。謂心境絕待，本自無生，不
X17n0326_p0350b09║容起念，故云非觀察不生，妄想言無。何也？所言妄
X17n0326_p0350b10║想者，因彼境界而生，故以心境對待，分別乃生。所
X17n0326_p0350b11║謂若法因待成，是法還成待。前云因牛角有，而執
X17n0326_p0350b12║兔角無，固是妄想，故云依彼角生妄想。今若執兔
X17n0326_p0350b13║角無，亦似牛角本無者，亦是妄想。以依角而生分
X17n0326_p0350b14║別，故云以依角生妄想。以妄想畢竟因角有無而
X17n0326_p0350b15║生，未離角故，展轉皆妄，故云離異不異。且兔角天
X17n0326_p0350b16║然本無，不必分別，豈因觀牛角是無，而後方知兔
X17n0326_p0350b17║角無耶？故云非觀察不生，妄想言無角。
X17n0326_p0350b18║大慧，若復妄想異角者，則不因角生；若不異者，則因
X17n0326_p0350b19║彼故。
X17n0326_p0350b20║記曰：此釋上離異不異，以顯妄想無性，以明心本
X17n0326_p0350b21║無也。若言心境定異，是妄想別有自性，則不因角
X17n0326_p0350b22║而生。今既因角生，此不異也。若言心境定一，是舉
X17n0326_p0350b23║心則無境，又何所分別？舉境則無心，誰為分別？此
X17n0326_p0350b24║不一也。不一不異，足見妄想無性矣。
X17n0326_p0350c01║乃至微塵分析推求悉不可得，不異角故，彼亦非性。
X17n0326_p0350c02║二俱無性者，何法何故而言無耶？
X17n0326_p0350c03║記曰：上言心無自性，此言境無自性，以明境本無
X17n0326_p0350c04║也。故以亦字揀之。兔角本無，無固已無自性矣。然
X17n0326_p0350c05║而牛角雖有，若分析極微，推而求之，亦不可得，亦
X17n0326_p0350c06║與兔角無異。斯則有亦無自性也。故云彼亦非性。
X17n0326_p0350c07║且彼有無，二皆無性，則境本無也。心境俱無，又有
X17n0326_p0350c08║何法當情？何故執異有而言無耶？故唐譯云：異於
X17n0326_p0350c09║有角。言無角者，如是分別，決定非理。二俱非有，誰
X17n0326_p0350c10║待於誰？
X17n0326_p0350c11║大慧！若無故無角（唐譯云若相待不成），觀有故言兔無角者，不
X17n0326_p0350c12║應作想。
X17n0326_p0350c13║記曰：此言絕待，以顯真心也。唐譯云：待於有故，言
X17n0326_p0350c14║兔角無，不應分別。謂有無俱離，則無可分別，故云
X17n0326_p0350c15║若無故無角，無角則無對待。對待既無，而云因觀
X17n0326_p0350c16║牛角有，而言兔角無者，皆邪見也，不應作此分別。
X17n0326_p0350c17║大慧，不正因故而說有無，二俱不成。
X17n0326_p0350c18║記曰：外道不達諸法本自無生，而妄計有無為生
X17n0326_p0350c19║因，非真因也。因地不真故，果招迂曲，故云不正因
X17n0326_p0350c20║故，而說有無二俱不成。上遣有無二見，意在翻妄
X17n0326_p0350c21║想而成正智；下顯空色一如，意在翻名相即是如
X17n0326_p0350c22║如。又前破無見，後破有也。
X17n0326_p0350c23║大慧，復有餘外道，見計著色空事形處橫法，不能善
X17n0326_p0350c24║知虗空分齊，言色離虗空起分齊見妄想。
X17n0326_p0351a01║記曰：此敘計也。唐譯云：復有外道，見色形狀，虗空
X17n0326_p0351a02║分齊，而生執著。言色異虗空，起於分別。
X17n0326_p0351a03║大慧，虗空是色，隨入色種。大慧，色是虗空，持所持處
X17n0326_p0351a04║所建立性，色空事分別當知。
X17n0326_p0351a05║記曰：此明空色一如也。魏譯云：以依色分別虗空，
X17n0326_p0351a06║依虗空分別色故。唐譯云：色空分齊分別，應如是
X17n0326_p0351a07║知。經云：譬如虗空，徧至一切色非色處，是虗空隨
X17n0326_p0351a08║入色種中也。此空即是色，非色外空。以色即是空，
X17n0326_p0351a09║能持所持建立性故。此色性自空，非色滅空也。
X17n0326_p0351a10║大慧，四大種生時，自相各別，亦不住虗空，非彼無虗
X17n0326_p0351a11║空。
X17n0326_p0351a12║記曰：此明色性即空，以破外道執四大種以為生
X17n0326_p0351a13║因也。是乃計著形處橫法，因兔角無而生牛角。有
X17n0326_p0351a14║見者，言含縱奪。以彼外道執四大種各有自相，能
X17n0326_p0351a15║生諸法，與空無干，故云四大種生時自相各別。故
X17n0326_p0351a16║縱云亦不住虗空，復奪云非彼無虗空。以彼不知
X17n0326_p0351a17║色性即空，故妄計為生因。今色性既空，是色本無
X17n0326_p0351a18║也。四大造色本無，而執為生因，是無因也。以無因
X17n0326_p0351a19║為生因，豈非妄計乎？西域外道多種，然所計不出
X17n0326_p0351a20║斷常、有無二見。良以不達自心現量，故不了真因。
X17n0326_p0351a21║雖執有見，總歸無因。世尊多方逐破，唯顯正因，以
X17n0326_p0351a22║破彼無因耳。
X17n0326_p0351a23║如是，大慧！觀牛有角故兔無角。大慧！又牛角者析為
X17n0326_p0351a24║微塵，又分別微塵剎那不住（唐譯云又析彼微塵剎那不現）。彼何所
X17n0326_p0351b01║觀故而言無耶？若言觀餘物者，彼法亦然。
X17n0326_p0351b02║記曰：此總會上有無二無，以例觀諸法，而生正智，
X17n0326_p0351b03║契如如也。且彼計無者，因牛角有，故執兔角無。今
X17n0326_p0351b04║若將牛角分析，乃至微塵，亦了不可得。然所因牛
X17n0326_p0351b05║角亦無，而又何所比觀，而言兔角之無耶？然諸法
X17n0326_p0351b06║本無，因妄見有。苟一念不生，二見斯絕，真智獨照，
X17n0326_p0351b07║心境如如。作如是觀者，方名正觀。若他觀者，乃邪
X17n0326_p0351b08║觀也。故云觀餘物者，彼法亦然。故下結勸，云當離
X17n0326_p0351b09║異見妄想，思惟自心，現妄想也。
X17n0326_p0351b10║爾時，世尊告大慧菩薩摩訶薩言：當離兔角、牛角、虗
X17n0326_p0351b11║空形色異見妄想。汝等諸菩薩摩訶薩，當思惟自心
X17n0326_p0351b12║現妄想，隨入為一切剎土最勝子，以自心現方便而
X17n0326_p0351b13║教授之（唐譯云為諸佛子說觀察自心修行之法）。
X17n0326_p0351b14║爾時，世尊欲重宣此義，而說偈言：
X17n0326_p0351b15║色等及心無，色等長養心。
X17n0326_p0351b16║記曰：此明六塵妄境及分別妄心，本來不有，但不
X17n0326_p0351b17║了境唯心，妄生分別，故云色等長養心。
X17n0326_p0351b18║身受用安立，識藏現眾生。
X17n0326_p0351b19║記曰：身受用者，謂資生住處一切諸境，乃藏識所
X17n0326_p0351b20║現影像，故云藏識現。眾生以不了故，妄生取著。
X17n0326_p0351b21║心意及與識，自性法有五，無我二種淨，廣說者所說。
X17n0326_p0351b22║記曰：此明如來說法權實雙彰之意也。然心、意、識、
X17n0326_p0351b23║五法、自性、二無我等種種法門，是為不了唯心者，
X17n0326_p0351b24║不得已而建立之，以破彼妄計耳。其實五法、三自
X17n0326_p0351c01║性皆空，八識、二無我俱遣，但示一心，更無別法。此
X17n0326_p0351c02║乃如來說法之式，故云廣說者所說。
X17n0326_p0351c03║長短有無等，展轉互相生，以無故成有，以有故成無。
X17n0326_p0351c04║微塵分別事（唐譯云微塵分析事），不起色妄想，心量安立處，惡
X17n0326_p0351c05║見所不樂。覺想非境界（唐譯云外道非行處），聲聞亦復然，救世
X17n0326_p0351c06║之所說，自覺之境界。
X17n0326_p0351c07║記曰：一切世間有為之法，不出長短相形，有無相
X17n0326_p0351c08║生，皆展轉對待分別而有。至若分析微塵性空，於
X17n0326_p0351c09║色等境了達唯心，不起分別，如此微妙法門，則惡
X17n0326_p0351c10║見者所不樂聞，殊非外道二乘境界，乃如來所說
X17n0326_p0351c11║自覺之境界也。○上約有無色空一異等法，以破
X17n0326_p0351c12║五法中名相妄想竟。△下顯正智。如如，且先顯正
X17n0326_p0351c13║智。
X17n0326_p0351c14║爾智大慧菩薩為淨除自心現流故，復請如來白佛
X17n0326_p0351c15║言：世尊！云何淨除一切眾生自心現流？為頓、為漸耶？
X17n0326_p0351c16║記曰：此就淨眾生心習現流，以明五法中正智義
X17n0326_p0351c17║也。良以一切眾生日用心習現流，原是如來法身
X17n0326_p0351c18║智慧，以不覺故，順無明流，隨心意識轉故，自覺聖
X17n0326_p0351c19║智隱而不現。如來說法，因其本有而開導之，但令
X17n0326_p0351c20║自悟本有，故云淨除，非有實法增益眾生也。故大
X17n0326_p0351c21║經云：奇哉！奇哉！一切眾生具有如來智慧德相，但
X17n0326_p0351c22║以妄想顛倒執著而不證得，若離妄想顛倒執著，
X17n0326_p0351c23║則一切智、無師智即得現前，此所謂淨除現流以
X17n0326_p0351c24║明正智也。唐註謂能淨者自覺聖智，所淨者自心
X17n0326_p0352a01║現流，意以聖智屬佛，現流單約眾生，恐非本旨。
X17n0326_p0352a02║佛告大慧：漸淨非頓。如菴羅果漸熟非頓，如來淨除
X17n0326_p0352a03║一切眾生自心現流，亦復如是，漸淨非頓。譬如陶家
X17n0326_p0352a04║造作諸器漸成非頓，如來淨除一切眾生自心現流，
X17n0326_p0352a05║亦復如是，漸淨非頓。譬如大地漸生萬物非頓生也，
X17n0326_p0352a06║如來淨除一切眾生自心現流，亦復如是，漸淨非頓。
X17n0326_p0352a07║譬如人學音樂書畫種種技術漸成非頓，如來淨除
X17n0326_p0352a08║一切眾生自心現流，亦復如是，漸成非頓。
X17n0326_p0352a09║記曰：上明四漸，下明四頓。
X17n0326_p0352a10║譬如明鏡頓現一切無相色像（唐譯云譬如明鏡頓現眾相而無分別），
X17n0326_p0352a11║如來淨除一切眾生自心現流亦復如是，頓現無相
X17n0326_p0352a12║無有所有清淨境界。如日月輪頓照顯示一切色像，
X17n0326_p0352a13║如來為離自心現習氣過患眾生亦復如是，頓為顯
X17n0326_p0352a14║示不思議智最勝境界。譬如藏識頓分別知自心現
X17n0326_p0352a15║及身安立受用境界，彼諸依佛亦復如是，頓熟眾生
X17n0326_p0352a16║所處境界，以修行者安處於彼色究竟天（唐譯云譬如阿黎耶
X17n0326_p0352a17║識分別現境自身資生器世間等，一時而知非是前後。大慧！報佛如來亦復如是，一時成熟諸眾生界，置究竟
X17n0326_p0352a18║天淨妙宮殿修行清淨之處）。譬如法佛所作依佛（唐譯云譬如法佛頓現報佛），
X17n0326_p0352a19║光明照耀自覺聖趣亦復如是，彼於法相有性無性
X17n0326_p0352a20║惡見妄想照令除滅。
X17n0326_p0352a21║記曰：此約化法頓漸，以明理須頓悟，事須漸除之
X17n0326_p0352a22║意也。舊以頓漸皆約佛。然諦觀喻中，漸取成熟義，
X17n0326_p0352a23║頓取顯現照用義。是頓單約佛，漸單約機耳。蓋如
X17n0326_p0352a24║來圓滿自覺聖智，安住海印三昧，照明法界，平等
X17n0326_p0352b01║顯現。譬如明鏡現像，纖悉不遺。鑑機說法，如日月
X17n0326_p0352b02║升天，雲雨普潤。但山有高下，故蒙光有先後。根有
X17n0326_p0352b03║大小，故成熟有遲速。所謂法本不異，異自機耳。故
X17n0326_p0352b04║如來說法，如師子調兒，雖顧盻頻呻，皆盡全力。此
X17n0326_p0352b05║所以化法有祕密不定義也。然此皆約佛以明頓
X17n0326_p0352b06║漸者，以依三身說法，頓漸有四義，謂頓頓、頓漸、漸
X17n0326_p0352b07║頓、漸漸。良以眾生各各自心，本是自覺聖智，但以
X17n0326_p0352b08║無明熏習，變為現業流識。今轉識成智，因無明有
X17n0326_p0352b09║厚薄，故法有頓漸不同。若有眾生，一念頓悟本有
X17n0326_p0352b10║法身智慧，照明自心本無身心世界之相，永離攀
X17n0326_p0352b11║緣，一切根量相滅，一念頓證自覺聖智，所謂法佛
X17n0326_p0352b12║說頓法，頓淨眾生，自心現流，此頓頓也。若有眾生，
X17n0326_p0352b13║因師教熏習之力，雖能了悟自心，以無明習氣力，
X17n0326_p0352b14║不能頓離心意意識妄想境界，但觀一切諸法緣
X17n0326_p0352b15║生無性，一切身心世界如幻不實，唯自心現，漸斷
X17n0326_p0352b16║無明，證自覺聖智，先解，次行，後證，此乃報佛說頓
X17n0326_p0352b17║漸法，淨眾生現流，此頓漸漸頓也。若諸眾生，雖遇
X17n0326_p0352b18║外緣，不能頓悟自心，但依如來權教大乘所說，施、
X17n0326_p0352b19║戒、忍、進、禪定、智慧，漸次觀察，漸離心境，得正知見，
X17n0326_p0352b20║此化佛說漸漸法，漸淨眾生，自心現流，此漸漸也。
X17n0326_p0352b21║由是觀之，在佛雖漸亦頓，以平等顯現故，故頓單
X17n0326_p0352b22║約佛；在機亦頓亦漸，以因多生久積，善根成熟，今
X17n0326_p0352b23║始一念頓悟，雖頓亦因漸，故漸單約機。故下隨舉
X17n0326_p0352b24║三佛說法之式，釋成頓漸義。然化佛雖說漸法，以
X17n0326_p0352c01║三身一體故，雖漸亦頓。故經云：更以異方便，助顯
X17n0326_p0352c02║第一義也。○上顯正智竟。△下顯如如。
X17n0326_p0352c03║大慧，法依佛說，一切法入自相共相，自心現習氣因，
X17n0326_p0352c04║相續妄想自性計著因，種種不實如幻，種種計著不
X17n0326_p0352c05║可得。
X17n0326_p0352c06║記曰：此明報佛說緣生無性法，成上頓漸漸頓義，
X17n0326_p0352c07║以顯如如也。從法垂報，故云法。依佛真如，不守自
X17n0326_p0352c08║性，隨緣成一切法，故云入自相共相。無明為因，生
X17n0326_p0352c09║三細，故云自心現習氣因。境界為緣，長六麤，故云
X17n0326_p0352c10║相續妄想自性計著因。謂一心真如隨緣成一切
X17n0326_p0352c11║法，以一切法緣生無性，故種種不實如幻。妄想本
X17n0326_p0352c12║無，從緣而生，生亦無性，故不可得。故華嚴以法界
X17n0326_p0352c13║緣起為宗，故此云報佛說緣生法也。下以喻顯。
X17n0326_p0352c14║復次，大慧！計著緣起自性，生妄想自性相。大慧！如工
X17n0326_p0352c15║幻師依草木瓦石作種種幻，起一切眾生若干形色
X17n0326_p0352c16║起種種妄想，彼諸妄想亦無真實。
X17n0326_p0352c17║記曰：此以喻釋成緣生無性義也。由妄想自性，依
X17n0326_p0352c18║緣起自性而起，故云計著緣起自性，生妄想自性
X17n0326_p0352c19║相。幻師喻心，草木瓦石喻無明，緣若干色像喻一
X17n0326_p0352c20║切法，見者種種分別喻眾生不了唯心，起種種妄
X17n0326_p0352c21║計，總皆如幻不實。斯則不獨妄境原無，而妄心亦
X17n0326_p0352c22║本不有，此其緣生故如幻也。
X17n0326_p0352c23║如是，大慧！依緣起自性起妄想，自性種種妄想，心種
X17n0326_p0352c24║種相，行事妄想相，計著習氣妄想，是為妄想自性相
X17n0326_p0353a01║生。大慧！是名依佛說法。
X17n0326_p0353a02║記曰：此以法合喻也。唐譯云：此亦如是，由取著境
X17n0326_p0353a03║界習氣力故，於緣起性中，有妄計性種種相現，是
X17n0326_p0353a04║名妄計性生。大慧！是名法性所流佛說法相。
X17n0326_p0353a05║大慧，法佛者，離心自性相，自覺聖所緣境界建立施
X17n0326_p0353a06║作。
X17n0326_p0353a07║記曰：此明法佛說法，成上頓頓義也。凡離心意識，
X17n0326_p0353a08║顯自覺聖智境界，皆法佛所說法相。此經純頓，義
X17n0326_p0353a09║見於此。故前五法章首，大慧請惟願為說法身如
X17n0326_p0353a10║來所說法也。
X17n0326_p0353a11║大慧，化佛者，說施、戒、忍、精進、禪定及心智慧，離陰、界、
X17n0326_p0353a12║入、解脫、識相分別觀察建立，超外道見、無色見。
X17n0326_p0353a13║記曰：此明化佛說法相，成上漸漸義也。外道妄見
X17n0326_p0353a14║無色為究竟，故云見無色見。
X17n0326_p0353a15║大慧，又法佛者離攀緣，攀緣離，一切所作根量相滅，
X17n0326_p0353a16║非諸凡夫、聲聞、緣覺、外道計著我相所著境界，自覺
X17n0326_p0353a17║聖究竟差別相建立。是故，大慧，自覺聖究竟差別相
X17n0326_p0353a18║當勤修學，自心現見應當除滅。
X17n0326_p0353a19║記曰：此結歸法佛，直指頓頓，以示此經宗極也。上
X17n0326_p0353a20║歷言三佛說法相，而復以法佛結勸者，意謂有攀
X17n0326_p0353a21║緣心故，妄見境界，分別計著，即名妄想。離此攀緣，
X17n0326_p0353a22║即是自覺聖智也。且前三相中，云自覺聖智究竟
X17n0326_p0353a23║相，此云究竟差別相者，意顯佛三身一體，而所說
X17n0326_p0353a24║法，乃即實之權，即頓之漸，即究竟之差別，直欲行
X17n0326_p0353b01║人專依頓頓而修耳。○上顯正智如如竟。△下破
X17n0326_p0353b02║二種邪因。先就二乘邪因以示正因。
X17n0326_p0353b03║復次，大慧！有二種聲聞乘通分別相，謂得自覺聖差
X17n0326_p0353b04║別相，及性妄想自性計著相。
X17n0326_p0353b05║記曰：此由前法佛說法，乃自覺聖智，非凡夫二乘
X17n0326_p0353b06║外道境界，故隨明聲聞外道相，以示所以非聖智
X17n0326_p0353b07║之意也。然二乘依佛教而修，以不達即實之權，故
X17n0326_p0353b08║但得聖智差別，不得聖智究竟中差別，所以久滯
X17n0326_p0353b09║化城，未登寶所。外道妄立神我，自背真常，故深著
X17n0326_p0353b10║邪見，欲令行人離此權邪，方得自覺聖智究竟差
X17n0326_p0353b11║別建立相也。
X17n0326_p0353b12║云何得自覺聖差別相聲聞？謂無常、苦、空、無我境界，
X17n0326_p0353b13║真諦離欲寂滅，息陰界入自共相，外不壞相如實知，
X17n0326_p0353b14║心得寂止，心寂止已，禪定解脫三昧道果正受解脫，
X17n0326_p0353b15║不離習氣不思議變易死，得自覺聖樂住。聲聞！是名
X17n0326_p0353b16║得自覺聖差別相聲聞。
X17n0326_p0353b17║記曰：此揀二乘邪因也。聲聞有二種：一、利根，謂依
X17n0326_p0353b18║四諦而修，觀空而悟入者。一、鈍根，謂依權教八背
X17n0326_p0353b19║捨觀而修，析色而取偏空者。此明利根聲聞也。故
X17n0326_p0353b20║唐譯云：云何自證聖智殊勝相？謂明見苦、空、無常、
X17n0326_p0353b21║無我諸諦境界，離欲寂滅故，於蘊、界、處，若自、若共，
X17n0326_p0353b22║外不壞相，如實了知故，心住一境。住一境已，復禪
X17n0326_p0353b23║定、解脫、三昧、道果而得出離，住自證聖智境界樂。
X17n0326_p0353b24║未離習氣及不思議變易死，是名聲聞住自證聖
X17n0326_p0353c01║智境界相。然明見無常、無我境界，此所謂等觀性
X17n0326_p0353c02║空而得道也。但貪三昧樂，不起度生之心，故云住
X17n0326_p0353c03║自證聖智境界樂。以未離無明習氣種子故，不能
X17n0326_p0353c04║度變易生死。然生死有二種。識論云：一、分段生死，
X17n0326_p0353c05║謂諸有漏善、不善業，由煩惱障緣勢力，所感三界
X17n0326_p0353c06║麤異熟果，身命長短，隨因緣力，有定劑限，故名分
X17n0326_p0353c07║段。二、不思議變易生死，由所知障緣助勢力，所感
X17n0326_p0353c08║殊勝細異熟果，由悲願力，改轉身命，無定劑限，故
X17n0326_p0353c09║云變易。無漏定願，正所資感，妙用難測，名不思議。
X17n0326_p0353c10║大慧！得自覺聖差別樂住菩薩摩訶薩，非滅門樂、正
X17n0326_p0353c11║受樂，顧憫眾生及本願不作證。大慧！是名聲聞得自
X17n0326_p0353c12║覺聖差別相樂，菩薩摩訶薩於彼得自覺聖差別相
X17n0326_p0353c13║樂，不應修學。
X17n0326_p0353c14║記曰：此通妨難，以顯聲聞菩薩所觀雖同，所證則
X17n0326_p0353c15║異，以明心有大小為差也。問曰：菩薩亦得此自覺
X17n0326_p0353c16║聖智境界，何以不同聲聞？故唐譯云：菩薩雖亦得
X17n0326_p0353c17║此聖智境界，以憐憫眾生故，本願所持，不證寂滅
X17n0326_p0353c18║門及三昧樂，由觀空而不取證，此所以異於聲聞
X17n0326_p0353c19║也。故勉之曰：菩薩摩訶薩於此自證聖智樂中，不
X17n0326_p0353c20║應修學。
X17n0326_p0353c21║大慧！云何性妄想自性計著相聲聞？所謂大種青黃
X17n0326_p0353c22║赤白、堅濕煖動、非作生、自相共相，先勝善說，見已於
X17n0326_p0353c23║彼起自性妄想。
X17n0326_p0353c24║記曰：此明鈍根聲聞也。謂此聲聞不知觀空，但依
X17n0326_p0354a01║聖教所說權乘八背捨等觀門而修，觀四大等諸
X17n0326_p0354a02║法實有自相共相，雖不同外道計作者生，然亦執
X17n0326_p0354a03║彼諸法以為實有自性，亦不離妄想故。唐譯云：云
X17n0326_p0354a04║何分別執著自性相？所謂知堅濕煖動青黃赤白，
X17n0326_p0354a05║如是等法非作者生，然依教理見自共相分別執
X17n0326_p0354a06║著。魏譯云：分別有物執虗妄相，謂於彼法虗妄執
X17n0326_p0354a07║著以為實有。
X17n0326_p0354a08║菩薩摩訶薩於彼應知應捨，隨入法無我相，滅人無
X17n0326_p0354a09║我相見，漸次諸地相續建立。
X17n0326_p0354a10║記曰：此結勸離過也。聲聞已得人無我，未得法無
X17n0326_p0354a11║我，以人無我即是法執，故滅人無我相見，即是入
X17n0326_p0354a12║法無我相也。
X17n0326_p0354a13║是名諸聲聞性妄想自性計著相。
X17n0326_p0354a14║記曰：此結名也。謂離彼二種聲聞見即名正智，故
X17n0326_p0354a15║勸令應捨。○上即二乘邪因，以示正因竟。△下以
X17n0326_p0354a16║聖智正因破外道邪因。
X17n0326_p0354a17║爾時，大慧菩薩摩訶薩白佛言：世尊，世尊所說常不
X17n0326_p0354a18║思議，自覺聖趣境界及第一義境界。世尊，非諸外道
X17n0326_p0354a19║所說常不思議因緣耶？
X17n0326_p0354a20║記曰：前明離二乘見，此明離外道見也。以外道計
X17n0326_p0354a21║神我為生因，非真因也。以無常為常，非真常也。總
X17n0326_p0354a22║皆邪見，離此即名正智，故發此問。意謂佛說自覺
X17n0326_p0354a23║聖智及第一義為真常不思議，而外道亦說常不
X17n0326_p0354a24║思議。世尊所說，豈不同彼外道所說耶？佛向下以
X17n0326_p0354b01║因相不同，故不比外道所說答之。
X17n0326_p0354b02║佛告大慧：非諸外道因緣得常不思議。
X17n0326_p0354b03║記曰：如來所說常不思議，以第一義為因，以自覺
X17n0326_p0354b04║聖智為相，所謂實相真因。非彼外道妄計神我為
X17n0326_p0354b05║因，乃以無常為常，故不同彼論。
X17n0326_p0354b06║所以者何？諸外道常不思議，不因自相成。
X17n0326_p0354b07║記曰：此徵釋不同所以也。謂彼常不思議，乃妄立
X17n0326_p0354b08║神我，不因自覺聖智相第一義智而成，故云不因
X17n0326_p0354b09║自相成。
X17n0326_p0354b10║若常不思議不因自相成者，何因顯現常不思議？
X17n0326_p0354b11║記曰：此正顯彼非真常也。謂常不思議必仗真因，
X17n0326_p0354b12║若非真因，何能顯現常不思議義耶？
X17n0326_p0354b13║復次，大慧！不思議若因自相成者，彼則應常；由作者
X17n0326_p0354b14║因相故，常不思議不成。
X17n0326_p0354b15║記曰：此縱奪妨轉計也。恐彼聞佛說真常因自相
X17n0326_p0354b16║成，乃轉計曰：我說常不思議亦因自相成，何以不
X17n0326_p0354b17║同佛說？故縱之曰：彼外道不思議若果然因自相
X17n0326_p0354b18║成者，則彼亦應是真常矣，但由所計作者為因耳。
X17n0326_p0354b19║然作者非真因，因既不真，豈獲常果？故常不思議
X17n0326_p0354b20║不成。下顯正因。
X17n0326_p0354b21║大慧，我第一義常不思議。第一義因相成，離性非性，
X17n0326_p0354b22║得自覺相故有相；第一義智因故有因，離性非性故。
X17n0326_p0354b23║譬如無作虗空，涅槃滅盡故常。如是，大慧，不同外道
X17n0326_p0354b24║常不思議論。
X17n0326_p0354c01║記曰：此明佛說因相俱真，以顯真常不思議也。佛
X17n0326_p0354c02║言：我說常不思議，乃依第一義諦因相成立，離有
X17n0326_p0354c03║無二見。以得自覺聖智相，故有實相；得第一義智
X17n0326_p0354c04║因，故是真因。一切有無戲論俱離，當體寂滅。譬如
X17n0326_p0354c05║三無為法，永離諸過，故是真常。此其所以不同外
X17n0326_p0354c06║道常不思議邪見論也。
X17n0326_p0354c07║如是，大慧，此常不思議諸如來自覺聖智所得，如是
X17n0326_p0354c08║故常不思議自覺聖智所得，應當修學。
X17n0326_p0354c09║記曰：此結指真常，故勸令修學。
X17n0326_p0354c10║復次，大慧！外道常不思議無常性，異相因故，非自作
X17n0326_p0354c11║因相力故常。
X17n0326_p0354c12║記曰：此明外道不同佛說常不思議之所以也。所
X17n0326_p0354c13║以不同者，以彼所立於有為法外，別立作者以為
X17n0326_p0354c14║生因，故為異因。佛以自覺聖智為因，故為真因。此
X17n0326_p0354c15║所以不同。故唐譯云：外道常不思議，以無常異相
X17n0326_p0354c16║因故常，非自相因力故常。謂彼以異因，故非真常。
X17n0326_p0354c17║我以自覺聖智為因相力，非自相作者因相力，故
X17n0326_p0354c18║是真常也。
X17n0326_p0354c19║復次，大慧！諸外道常不思議，於所作性非性無常見
X17n0326_p0354c20║已，思量計常。大慧！我亦以如是因緣，所作者性非性
X17n0326_p0354c21║無常見已，自覺聖境界，說彼常無因。
X17n0326_p0354c22║記曰：此就彼所立，以顯真能破也。然諸外道，因見
X17n0326_p0354c23║諸法有已還無，妄計別有作者是常。而如來亦見
X17n0326_p0354c24║諸法有已還無，說是無常。故唐譯云：外道常不思
X17n0326_p0355a01║議，以見所作法有已還無，無常已比知是常。我亦
X17n0326_p0355a02║見所作法有已還無，無常已不因此說常。若以三
X17n0326_p0355a03║支比量合之，常不思議，是有法定常宗。因云：所作
X17n0326_p0355a04║性故，喻如瓶等。所作瓶等，是無常法因。喻不轉故，
X17n0326_p0355a05║不成常宗。無常是有法定，非是常宗。因云：所作性
X17n0326_p0355a06║故，喻如瓶等。瓶等所作，是無常法故。即彼所立，翻
X17n0326_p0355a07║成所破。然彼以妄計，比知我以自覺聖智現量，故
X17n0326_p0355a08║我所說，非彼所論。
X17n0326_p0355a09║大慧，若復諸外道因相成常不思議，因自相性非性
X17n0326_p0355a10║同於兔角，此常不思議但言說妄想，諸外道輩有如
X17n0326_p0355a11║是過。所以者何？謂但言說妄想同於兔角，自因相非
X17n0326_p0355a12║分。
X17n0326_p0355a13║記曰：此言外道所計作者，是以無因為因，竟成斷
X17n0326_p0355a14║滅，同於兔角。故其所立，以無常為常，但有言說，都
X17n0326_p0355a15║無實義。故唐譯云：外道以如是因相，成常不思議。
X17n0326_p0355a16║此因相非有，同於兔角。故常不思議，唯是分別，但
X17n0326_p0355a17║有言說。何故彼因同於兔角？無自因相故。以非第
X17n0326_p0355a18║一義自覺聖智為因相，故云自因相非分。
X17n0326_p0355a19║大慧，我常不思議因自覺得相故，離所作性非性故
X17n0326_p0355a20║常，非外性非性無常思量計常。大慧，若復外性非性
X17n0326_p0355a21║無常思量計常，不思識常，而彼不知常不思議自因
X17n0326_p0355a22║之相，去得自覺聖智境界相遠，彼不應說。
X17n0326_p0355a23║記曰：此明如來以自覺聖智為因，結成不同外道
X17n0326_p0355a24║之論也。然外道於一切法，起有無二見，故於無常，
X17n0326_p0355b01║妄計為常。以彼不知自因之相，故去自覺聖智境
X17n0326_p0355b02║界相遠。如來說法，離此諸過，故不可與彼同日語
X17n0326_p0355b03║也。上明二乘偏執，外道邪見，皆非正智。意顯捨此，
X17n0326_p0355b04║即證自覺聖智矣。下二章，約不滅不生，以明正智
X17n0326_p0355b05║即如如。○上破二種邪因已竟，下舉果驗因二。△
X17n0326_p0355b06║初、破二乘滅見。
X17n0326_p0355b07║復次，大慧！諸聲聞畏生死妄想苦而求涅槃，不知生
X17n0326_p0355b08║死涅槃差別，一切性妄想非性。（魏譯云：不知世間涅槃無差別故。唐譯云：
X17n0326_p0355b09║不知生死涅槃差別之相，一切皆是妄分別有無所有故。）未來諸根境界休息作
X17n0326_p0355b10║涅槃想，非自覺聖智趣藏識轉。（唐譯云：妄計未來諸根境滅以為涅槃，不
X17n0326_p0355b11║知證自智境界轉，所依藏識為大涅槃。）是故凡愚說有三乘，說心量趣
X17n0326_p0355b12║無所有。是故，大慧！彼不知過去、未來、現在諸如來自
X17n0326_p0355b13║心現境界，計著外心現境界，生死輪常轉。（唐譯云：彼愚癡人說
X17n0326_p0355b14║有三乘，不說唯心無有境界。大慧！彼人不知去、來、現在諸佛所說自心境界，取心外境，常於生死輪轉不絕。）
X17n0326_p0355b15║記曰：此言諸法本自寂滅，不容更滅，以示真常不
X17n0326_p0355b16║思議因，以明即妄想以證正智，即正智以顯如如，
X17n0326_p0355b17║以破二乘滅見也。然生死境界，本來不有，但唯心
X17n0326_p0355b18║所現，藏識轉變，而依妄想分別而有。若了妄想無
X17n0326_p0355b19║性，即轉識成智。若以正智圓照，則萬法皆如，當體
X17n0326_p0355b20║寂滅，豈容更滅？二乘愚癡，不能了此，妄取不受後
X17n0326_p0355b21║有，以為滅度，詎非大謬？所謂但盡生死，謂為解脫，
X17n0326_p0355b22║其實未得一切解脫，所以常在生死輪轉不息，以
X17n0326_p0355b23║不達唯心現量，妄起種種分別故。○上言不滅，下
X17n0326_p0355b24║言不生。△次破外道生見。
X17n0326_p0355c01║復次，大慧！一切法不生，是過去未來現在諸如來所
X17n0326_p0355c02║說。所以者何？謂自心現性非性、離有非有生故。大慧！
X17n0326_p0355c03║一切性不生一切法，如兔馬等角，是愚癡凡夫不覺
X17n0326_p0355c04║妄想自性妄想故。大慧！一切法不生自覺聖智趣境
X17n0326_p0355c05║界者，一切性自性相不生，非彼愚夫妄想二境界。
X17n0326_p0355c06║記曰：此言諸法本自不生，以示真常不思議因，以
X17n0326_p0355c07║顯即如如明正智，以破外道生見也。良以諸法無
X17n0326_p0355c08║生，是三世如來所傳心印，惟證相應。以唯心所現，
X17n0326_p0355c09║緣生無性，離有無二見，如兔馬角，非生而後無，蓋
X17n0326_p0355c10║生本無也。由凡愚不達，故妄執為有。然此無生理
X17n0326_p0355c11║趣，乃自證聖智所行之處，非愚夫分別二見境界。
X17n0326_p0355c12║自性身財，建立趣自性相。大慧，藏識攝所攝相轉，愚
X17n0326_p0355c13║夫墮生住滅二見，希望一切性生，有非有妄想生，非
X17n0326_p0355c14║聖賢也。大慧，於彼應當修學。
X17n0326_p0355c15║記曰：此結上二章，以明生滅皆妄見也。故唐譯云：
X17n0326_p0355c16║身及資生器世間等，一切皆是藏識影像，所取能
X17n0326_p0355c17║取二種相現。彼諸愚夫墮生住滅二妄見中，故於
X17n0326_p0355c18║中妄起有無分別。斯則根身器界本自無生，唯八
X17n0326_p0355c19║識影現、七識妄起，執取分別以為實我實法。此乃
X17n0326_p0355c20║愚夫於無生中妄見有生，非聖賢也。意令即生滅
X17n0326_p0355c21║以證真常，故於彼法應當修學。苟達生滅即常，則
X17n0326_p0355c22║妄想即成正智，名相本自如如，即彼二乘外道可
X17n0326_p0355c23║起如來種性矣。故下文明五無間種性。○五、勘果
X17n0326_p0355c24║知因。謂勘驗現行之果，足知過去習氣之因也。
X17n0326_p0356a01║復次，大慧！有五無間種性。云何為五？謂聲聞乘無間
X17n0326_p0356a02║種性、緣覺乘無間種性、如來乘無間種性、不定種性、
X17n0326_p0356a03║各別種性（唐譯云無種性）。
X17n0326_p0356a04║記曰：此言五性不同，以明眾生本具法性是一，但
X17n0326_p0356a05║由外緣故異，以成自覺聖智究竟差別相也。然心
X17n0326_p0356a06║佛與眾生是三無差別，初無纖毫間隔，本無三乘
X17n0326_p0356a07║五性之別。良以外緣熏習不一，故有五性不同。斯
X17n0326_p0356a08║則機本不異，異在於師。故前勉修如實行者，應當
X17n0326_p0356a09║親近最勝知識。故此下文云：當轉彼惡見，則二乘
X17n0326_p0356a10║外道當得如來法身，闡提亦作得度因緣也。引權
X17n0326_p0356a11║入實，義見於此。言種性者，相似曰種，體同曰性。又
X17n0326_p0356a12║種者，因義、類義。謂眾生佛性本來是一，蓋由昔聞
X17n0326_p0356a13║教法熏習成種，各有自類種子，故曰種性。此種性
X17n0326_p0356a14║義，識論所明有其二類：一者本有，謂舊熏也；二者
X17n0326_p0356a15║始起，謂新熏也。本有者，謂無始時來異熟識中，法
X17n0326_p0356a16║爾而有長劫所熏染淨種子，此即名為本性住種。
X17n0326_p0356a17║如佛於大通智勝時說法華經，而諸聞者直至今
X17n0326_p0356a18║生還蒙佛化方得成熟，此淨法熏習而為本性住
X17n0326_p0356a19║種者也。如阿難與摩登伽歷劫恩愛，直至今生尚
X17n0326_p0356a20║為障道因緣，此染法熏習而成本性住種者也。以
X17n0326_p0356a21║長劫不斷，故名本性住種。二始起者，謂無始來數
X17n0326_p0356a22║數現行，熏習成種，以至今生，於染淨法見聞熏習，
X17n0326_p0356a23║又為未來染淨種子，此則名為習所成種。由此二
X17n0326_p0356a24║種為因，若一遇外緣師教熏發，故即成熟。此五性
X17n0326_p0356b01║之別所由來矣。是故親師擇友，不可不慎也。由是
X17n0326_p0356b02║觀之，此五種性，其三乘種性，良由聞前三佛所說
X17n0326_p0356b03║之法而成熟者。以執化佛所說權法，則成聲聞種
X17n0326_p0356b04║性。以執報佛所說緣生之法，則成緣覺種性。以悟
X17n0326_p0356b05║法佛所說離攀緣法，則成如來種性。若聞此三法
X17n0326_p0356b06║而半信半疑者，則成不定種性。若聞此三佛之法，
X17n0326_p0356b07║不起信心，返生異見而毀謗者，則成無種性矣。故
X17n0326_p0356b08║下經云，捨一切善根，謂謗菩薩藏。蓋三佛一體，法
X17n0326_p0356b09║法全真，皆為顯示自覺聖智趣。而聞者不達，隨其
X17n0326_p0356b10║所取，執以成種。此又法本不異，異自機耳。故曰種
X17n0326_p0356b11║性。此蓋自覺聖智究竟之差別相也。
X17n0326_p0356b12║云何知聲聞乘無間種性？若聞說得陰、界、入自共相
X17n0326_p0356b13║斷，知時舉身毛孔熈怡欣悅，及樂修相智，不修緣起
X17n0326_p0356b14║發悟之相，是名聲聞乘無間種性。
X17n0326_p0356b15║記曰：此言聲聞乘無間種性也。而云若聞說等者，
X17n0326_p0356b16║足徵由師教熏發，所謂習性成種者也。斷知時，舊
X17n0326_p0356b17║註謂知苦、斷集、證滅、修道時也。及樂修相智者，相
X17n0326_p0356b18║即偏空相，智即我空智，乃聲聞所樂修者至若緣
X17n0326_p0356b19║起發悟無生實相之理，非彼所樂，故云不修。因舊
X17n0326_p0356b20║有小乘狹劣習氣，今一聞所說熏發現行，故舉身
X17n0326_p0356b21║毛孔熈怡欣悅耳。
X17n0326_p0356b22║聲聞無間見第八地起煩惱斷、習煩惱不斷，不度不
X17n0326_p0356b23║思議變易死、度分段死，天師子吼：我生已盡，梵行已
X17n0326_p0356b24║立，不受後有。如實知修習人無我，乃至得般涅槃覺。
X17n0326_p0356c01║記曰：此明聲聞斷證俱未究竟，自生滿足滅度想
X17n0326_p0356c02║也。然聲聞依四諦修，但斷三界見思煩惱，尚餘塵
X17n0326_p0356c03║沙無明細惑未盡，猶沈變易生死，但得人空未得
X17n0326_p0356c04║法空，而便自生究竟之想，乃於天人魔外之中，便
X17n0326_p0356c05║師子吼作是唱言：我生已盡，梵行已立，所作已辦，
X17n0326_p0356c06║不受後有。遂生得涅槃覺，此所謂得少為足者也。
X17n0326_p0356c07║見第八地者，華嚴八地菩薩證我空真如，樂住三
X17n0326_p0356c08║昧不起滅定，諸佛因而勸之曰：起，善男子！勿得樂
X17n0326_p0356c09║住三昧，汝之三昧二乘亦得。故此云見第八地。現
X17n0326_p0356c10║行為起煩惱，種子習氣為習煩惱，以二乘但斷煩
X17n0326_p0356c11║惱障，未斷所知障故。
X17n0326_p0356c12║大慧！各別無間者，我、人、眾生、壽命、長養、士夫，彼諸眾
X17n0326_p0356c13║生作如是覺求般涅槃。
X17n0326_p0356c14║記曰：此明外道種性也。唐譯云：復有眾生求證涅
X17n0326_p0356c15║槃，言能覺知我人眾生養者取者，此是涅槃。此外
X17n0326_p0356c16║道妄見一切眾生從我流出，我能長養一切眾生，
X17n0326_p0356c17║遂立神我以為涅槃。聞者因而師之，遂成邪種。或
X17n0326_p0356c18║於佛教中聞有涅槃之說，遂執謬解而起邪見者。
X17n0326_p0356c19║復有異外道說：悉由作者見一切性已，言此是般涅
X17n0326_p0356c20║槃（唐譯云：復有說言，見一切法因作者有）。
X17n0326_p0356c21║記曰：此計實德業及四大時方勝自在等以為生
X17n0326_p0356c22║因，故稱作者，妄計此等以為涅槃。
X17n0326_p0356c23║作如是覺：法無我，見非分，彼無解脫。
X17n0326_p0356c24║記曰：此結外道邪見非解脫也。言法無我見非分
X17n0326_p0357a01║者，謂諸外道向於佛所說無我之法，不生信樂，或
X17n0326_p0357a02║生毀謗，未得受熏成種，故曰非分。或於佛所說涅
X17n0326_p0357a03║槃之法，即起希望，有所證得之想。或依教修行，有
X17n0326_p0357a04║所開悟，而執所悟為我，即墮邪見。如圓覺所明，四
X17n0326_p0357a05║相未忘，皆是於法無我見非分者也。然此外外道
X17n0326_p0357a06║為煩惱縛，內外道為法縛，故云彼無解脫。
X17n0326_p0357a07║大慧！此諸聲聞乘無間外道種性不出出覺，為轉彼
X17n0326_p0357a08║惡見故應當修學。
X17n0326_p0357a09║記曰：此總結聲聞外道二種性也。然聲聞妄取涅
X17n0326_p0357a10║槃，外道妄計神我，俱於未出離中生出離想。此皆
X17n0326_p0357a11║因邪師邪教誤為熏習，為令轉彼惡見故，勸令修
X17n0326_p0357a12║學前上聖智。三相中無所有相，謂慣習二乘外道
X17n0326_p0357a13║相義。見于此意，謂令彼捨離偏邪惡見，即名正智，
X17n0326_p0357a14║可入如來種性矣。故此人雖偏邪，而性實無間也。
X17n0326_p0357a15║大慧！緣覺乘無間種性者，若聞說各別緣無間，舉身
X17n0326_p0357a16║毛竪悲泣流淚，不相近緣所有不著（唐譯云離闠閙緣無所染著），
X17n0326_p0357a17║種種自身種種神通，若離若合種種變化，聞說是時
X17n0326_p0357a18║其心隨入（唐譯云有時聞說現種種身或聚或散神通變化其心信受）。若知彼緣
X17n0326_p0357a19║覺乘無間種性已，隨順為說緣覺之乘，是名緣覺乘
X17n0326_p0357a20║無間種性相。
X17n0326_p0357a21║記曰：此明緣覺乘無間種性也。各別因緣，即十二
X17n0326_p0357a22║因緣、三世因果，故云各別。以緣生無性，即是無生，
X17n0326_p0357a23║故云無間。此有二類：出有佛世，依教而修，觀緣悟
X17n0326_p0357a24║道，謂之緣覺；出無佛世，觀化知無，謂之獨覺。今明
X17n0326_p0357b01║外熏成種，故但言緣覺。
X17n0326_p0357b02║大慧，彼如來乘無間種性有四種，謂自性法無間種
X17n0326_p0357b03║性、離自性法無間種性、得自覺聖無間種性、外剎殊
X17n0326_p0357b04║勝無間種性。
X17n0326_p0357b05║記曰：此明如來乘無間種性也。然此四種，唐譯云
X17n0326_p0357b06║有三種，所謂自性無自性法，內身自證聖智法，外
X17n0326_p0357b07║諸佛剎廣大法。此約三德祕藏，以明法報同體也。
X17n0326_p0357b08║蓋自性即法身，離自性即解脫，聖智即般若。良以
X17n0326_p0357b09║法身無著即解脫，解脫不迷即般若，般若離相即
X17n0326_p0357b10║法身，此三德祕藏，總號法身。外剎殊勝即報身，法
X17n0326_p0357b11║報冥一，故不思議。
X17n0326_p0357b12║大慧！若聞此四事一一說時，及說自心現身財建立
X17n0326_p0357b13║不思議境界時，心不驚怖者，是名如來乘無間種性
X17n0326_p0357b14║相。
X17n0326_p0357b15║記曰：此結成如來乘種性也。前為頓根眾生，頓為
X17n0326_p0357b16║顯示不思議智最勝境界故。此一類眾生，有聞說
X17n0326_p0357b17║佛法身智慧及自受用不思議境界而不驚怖者，
X17n0326_p0357b18║當知是最上利根，乃如來乘無間種性，此所謂善
X17n0326_p0357b19║根成熟者也。般若云：若有眾生聞說般若波羅蜜，
X17n0326_p0357b20║不驚不怖不畏者，當知是人不於一佛二佛三四
X17n0326_p0357b21║五佛而種善根，已於無量千萬佛所種諸善根。惟
X17n0326_p0357b22║此無上般若，自非積劫聞熏成種，鮮有不驚怖者。
X17n0326_p0357b23║此所以能信此法者，是人甚希者也。
X17n0326_p0357b24║大慧，不定種性者，謂說彼三種時，隨說而入，隨彼而
X17n0326_p0357c01║成。
X17n0326_p0357c02║記曰：此明不定種性也。此不定人，隨說信入，順學
X17n0326_p0357c03║而成，可大可小，故云不定。此有二種：一、舊熏多聞，
X17n0326_p0357c04║於三乘中未成熟者；一、新熏初機，根性猛利，但隨
X17n0326_p0357c05║師教，於三乘中俱可入者。三種者，即三乘法，除外
X17n0326_p0357c06║道無性，故不在此列。
X17n0326_p0357c07║大慧！此是初治地者，謂種性建立，為超入無所有地
X17n0326_p0357c08║故作是建立。
X17n0326_p0357c09║記曰：此結束所以建立三乘之意也。然一切眾生
X17n0326_p0357c10║法性是一，所謂凡夫賢聖人，平等無高下，本無差
X17n0326_p0357c11║別之相，但以聞熏成種，以致根性不同。然雖依教
X17n0326_p0357c12║修行，而未到如來地者，俱屬聖智差別之相，非究
X17n0326_p0357c13║竟也。今將顯示頓教法門，欲令三乘同歸一佛乘，
X17n0326_p0357c14║五性同歸一佛性，故作是建立，非是實有限劑也。
X17n0326_p0357c15║故下云：樂寂聲聞當得如來最勝之身，無性闡提
X17n0326_p0357c16║或時善根生便證涅槃，故不同他教定性之說。故
X17n0326_p0357c17║魏譯云：說三乘者，為發起修行地故，諸性差別非
X17n0326_p0357c18║究竟地，為欲建立畢竟能取寂靜之地故。舊以此
X17n0326_p0357c19║段屬不定性，恐非本旨。
X17n0326_p0357c20║彼自覺藏者，自煩惱習淨，見法無我，得三昧樂住聲
X17n0326_p0357c21║聞，當得如來最勝之身。
X17n0326_p0357c22║記曰：此結三乘同歸一性，以示引權入實之意，以
X17n0326_p0357c23║明如來自覺聖智究竟差別建立相也。故魏譯云：
X17n0326_p0357c24║彼三種人離煩惱障熏習得清淨故，見法無我得
X17n0326_p0358a01║三昧樂行故，聲聞緣覺畢竟證得如來法身。故唐
X17n0326_p0358a02║譯云：彼住三昧樂聲聞，若能證知自所依識，見法
X17n0326_p0358a03║無我淨煩惱習，畢竟當得如來之身。前云二乘但
X17n0326_p0358a04║得自覺聖智差別相，未得究竟差別相。今云得如
X17n0326_p0358a05║來身，足徵差別皆究竟也。所以皆究竟者，以佛性
X17n0326_p0358a06║無二故。
X17n0326_p0358a07║爾時，世尊欲重宣此義，而說偈言：
X17n0326_p0358a08║須陀槃那果，往來及不還，逮得阿羅漢，是等心惑亂。
X17n0326_p0358a09║記曰：此通言四果，皆非究竟也。須陀槃那亦云須
X17n0326_p0358a10║陀洹，此云入流，謂初入聖流初果也，往來二果，不
X17n0326_p0358a11║還三果，阿羅漢四果也。以是等聖人皆憎生死愛
X17n0326_p0358a12║涅槃，憎愛未忘故云惑亂。
X17n0326_p0358a13║三乘與一乘，非乘我所說，愚夫少智慧，諸聖遠離寂。
X17n0326_p0358a14║第一義法門，遠離於二教，住於無所有，何建立三乘？
X17n0326_p0358a15║記曰：此言究竟無差別智，以示此經之宗極也。然
X17n0326_p0358a16║如來雖說三乘，但以假名引導，由愚夫少智，故設
X17n0326_p0358a17║三乘之權，為二乘趣寂，故說一乘之實，俱非本懷。
X17n0326_p0358a18║此第一義頓教法門，三一俱非，權實不立，豈實有
X17n0326_p0358a19║三乘之說耶？然他處言聲聞、緣覺、菩薩為三乘，如
X17n0326_p0358a20║來為一乘，此併如來為三乘，對三乘說一乘，三一
X17n0326_p0358a21║俱非，方是此經之宗極。
X17n0326_p0358a22║諸禪無量等，無色三摩提，受想悉寂滅，亦無有心量。
X17n0326_p0358a23║記曰：此通頌自心現量，凡聖皆離，一法不立，以明
X17n0326_p0358a24║自覺聖智究竟相也。諸禪，即二乘諸禪。解脫無量，
X17n0326_p0358b01║即大乘四無量。心等，即十力、無畏、十八不共，乃至
X17n0326_p0358b02║三十七品助道等。無色三摩提，即三界九次第定，
X17n0326_p0358b03║舉上以該下。受想寂滅，即二乘滅盡定。通而言之，
X17n0326_p0358b04║即前所問百八句義。今云亦無有心量者，以自心
X17n0326_p0358b05║現量，聖凡不立，一切皆非，以顯生滅中究竟覺義
X17n0326_p0358b06║也。章首請說聖智事分別自性，經依百八句說，義
X17n0326_p0358b07║萃於此，意謂明此方名自覺聖智事。○上勘果知
X17n0326_p0358b08║因已竟△下示因果一如。
X17n0326_p0358b09║大慧，彼一闡提，非一闡提，世間解脫誰轉？
X17n0326_p0358b10║記曰：舊謂此章，約生死涅槃無二，以明如如。蓋智
X17n0326_p0358b11║如一體，本無二致。所謂無如外智，能證於如；亦無
X17n0326_p0358b12║智外如，為智所入。若正智現前，則諸法自如；若了
X17n0326_p0358b13║生死本寂，即是正智。智如冥一，方名自覺聖智究
X17n0326_p0358b14║竟事。今約闡提以明者，以前歷斥二乘外道偏邪，
X17n0326_p0358b15║去自覺聖智相遠。且切誡行人，應當遠離，不許親
X17n0326_p0358b16║習。苟二乘外道絕分，則真如有不徧之過；若闡提
X17n0326_p0358b17║實是無性，則佛性有不徧之失。此則自墮不平等
X17n0326_p0358b18║過，而自覺聖智亦非究竟矣。蓋約教道言之，為摧
X17n0326_p0358b19║邪顯正，不得不嚴揀偏邪，以明正智。若依法性言
X17n0326_p0358b20║之，則平等平等，無二無別，本自如如。無情尚共一
X17n0326_p0358b21║體，豈有情而絕分？是故前言二乘若悟本識，亦得
X17n0326_p0358b22║如來法身；今言闡提或發善根，亦得涅槃。斯則無
X17n0326_p0358b23║一眾生而不般涅槃，方名自覺聖智究竟相也。如
X17n0326_p0358b24║如正智，備殫於此。然無性闡提，非菩薩闡提，無以
X17n0326_p0358c01║發善根；菩薩闡提，非無性闡提，無以資願力。此則
X17n0326_p0358c02║闡提不斷性善，如來不斷性惡。故云：非一闡提，世
X17n0326_p0358c03║間解脫誰轉？魏譯云：無性乘，謂一闡提。此即前五
X17n0326_p0358c04║性中無種性。今會五性同歸，故特言之，以顯佛性
X17n0326_p0358c05║平等，以明眾生如也。
X17n0326_p0358c06║大慧，一闡提有二種：一者、捨一切善根，及於無始眾
X17n0326_p0358c07║生發願。云何捨一切善根？謂謗菩薩藏及作惡言。此
X17n0326_p0358c08║非隨順脩多羅、毗尼、解脫之說，捨一切善根故不般
X17n0326_p0358c09║涅槃。
X17n0326_p0358c10║記曰：此言無種性也。一闡提，此云斷善根，又云焚
X17n0326_p0358c11║燒一切善根。蓋真如隨緣成事，舉體全變，無有剩
X17n0326_p0358c12║法。今全體真如變作全體惡性，惡性即如，更無涅
X17n0326_p0358c13║槃可入，故云不般涅槃。
X17n0326_p0358c14║二者、菩薩本自願方便故，非不般涅槃一切眾生而
X17n0326_p0358c15║般涅槃。大慧！彼般涅槃，是名不般涅槃法相，此亦到
X17n0326_p0358c16║一闡提趣。
X17n0326_p0358c17║記曰：此言菩薩闡提也。菩薩願盡眾生界，謂眾生
X17n0326_p0358c18║界盡我願乃盡，若一眾生不盡我願不盡，故云非
X17n0326_p0358c19║不般涅槃一切眾生而般涅槃。然所以願盡眾生
X17n0326_p0358c20║界者，以眾生本如早已涅槃不容更滅，故無涅槃
X17n0326_p0358c21║可入，故云彼般涅槃是名不般涅槃法相。此與闡
X17n0326_p0358c22║提名同，故云亦到一闡提趣。唐譯以是名句作結
X17n0326_p0358c23║語。
X17n0326_p0358c24║大慧白佛言：世尊，此中云何畢竟不般涅槃？
X17n0326_p0359a01║記曰：大慧意謂，無性斷善不入可爾，菩薩度生本
X17n0326_p0359a02║為求證涅槃，何以畢竟不入？故致疑云：此二種闡
X17n0326_p0359a03║提中，何者畢竟不入涅槃？下佛答云：闡提尚有入
X17n0326_p0359a04║時，菩薩畢竟不入，以知一切法本涅槃故。
X17n0326_p0359a05║佛告大慧：菩薩一闡提者，知一切法本來般涅槃已，
X17n0326_p0359a06║畢竟不般涅槃，而非捨一切善根一闡提也。大慧！捨
X17n0326_p0359a07║一切善根一闡提者，復以如來神力故，或時善根生。
X17n0326_p0359a08║所以者何？謂如來不捨一切眾生故。以是故，菩薩一
X17n0326_p0359a09║闡提不般涅槃。
X17n0326_p0359a10║記曰：此正顯佛性平等如如也。一切眾生皆有佛
X17n0326_p0359a11║性，以闡提不斷善性，如來以平等大悲而攝持之，
X17n0326_p0359a12║故有時而發善根。由昔謗法因緣為種，今日緣熟，
X17n0326_p0359a13║故如來以神力加持，或時善根生也。如廣額屠兒，
X17n0326_p0359a14║放下屠刀便作佛事。提婆達多生生謗佛，今蒙授
X17n0326_p0359a15║記。如華嚴所明，由昔謗華嚴經，墮地獄中而為地
X17n0326_p0359a16║獄天子。毗盧出世，先以足輪光照三重，頓圓十地。
X17n0326_p0359a17║此皆謗法闡提蒙佛神力之驗也。所云善根者，正
X17n0326_p0359a18║由昔聞熏之種子耳。菩薩闡提不入涅槃者，以法
X17n0326_p0359a19║界如、眾生如故。眾生界不可盡，煩惱不可盡，而行
X17n0326_p0359a20║願不可盡，此普賢大士所以常居幻化而不入涅
X17n0326_p0359a21║槃也。○上從請分別自性章起，止此明五法已竟。
X17n0326_p0359a22║△下明五法中三自性。
X17n0326_p0359a23║復次，大慧！菩薩摩訶薩當善三自性。
X17n0326_p0359a24║記曰：上言五法依自性而立，不知自性有幾？故特
X17n0326_p0359b01║示有三意，令了達緣起無生，故云當善。
X17n0326_p0359b02║云何三自性？謂妄想自性、緣起自性、成自性。
X17n0326_p0359b03║記曰：此徵列三自性相也。然五法自性，不出此三。
X17n0326_p0359b04║以妄想依名相起，是名緣起。若了緣起如幻，則妄
X17n0326_p0359b05║想無性，即是正智。名相體空，本自如如，總歸圓成。
X17n0326_p0359b06║故五法之自性，不出此三。○下，正示其相。
X17n0326_p0359b07║大慧，妄想自性從相生。
X17n0326_p0359b08║記曰：此標指妄想自性依他緣起也。相即名相，以
X17n0326_p0359b09║不達名相體空，依他而起種種徧計，是名妄想。
X17n0326_p0359b10║大慧白佛言：世尊，云何妄想自性從相生？佛告大慧：
X17n0326_p0359b11║緣起自性事相相，行顯現事相相。
X17n0326_p0359b12║記曰：此徵釋也。謂名相皆從緣起，故云緣起自性
X17n0326_p0359b13║事相相。以不了緣起無生故，心行於中妄生計著，
X17n0326_p0359b14║故云行顯現事相相。此言妄想從名相生。唐譯云：
X17n0326_p0359b15║謂彼於緣起事相種類顯現生計著故。
X17n0326_p0359b16║計著有二種妄想自性，如來、應供、等正覺之所建立，
X17n0326_p0359b17║謂名相計著相及事相計著相。名相計著相者，謂內
X17n0326_p0359b18║外法計著。事相計著相者，謂即彼如是內外自共相
X17n0326_p0359b19║計著。是名二種妄想自性相。若依若緣生，是名緣起。
X17n0326_p0359b20║記曰：此言依彼事相而生計著，起二種妄想，以明
X17n0326_p0359b21║緣起自性也。名相謂內外法者，內即根身，外即器
X17n0326_p0359b22║界。然此內外一切諸法，唯心所現，本無名相，但是
X17n0326_p0359b23║一心。而人不了，因依徧計，妄執各各有名有相，故
X17n0326_p0359b24║名妄想事相。即彼內外自共相者，然內外不出人
X17n0326_p0359c01║法二種，謂內身五蘊謂之人，外器四大謂之法。妄
X17n0326_p0359c02║計五蘊各有自體，故云自；和合成人，故云共。妄計
X17n0326_p0359c03║四大各有自體，故云自；和合變化而生萬物，故云
X17n0326_p0359c04║共。故云即彼內外自共相計著妄想也。良以心本
X17n0326_p0359c05║無生，因境緣有，故云若依若緣生，是名緣起。
X17n0326_p0359c06║云何成自性？謂離名相事相妄想聖智所得，及自覺
X17n0326_p0359c07║聖智趣所行境界，是名成自性如來藏心。
X17n0326_p0359c08║記曰：此明圓成自性也。良以身心世界，元一如來
X17n0326_p0359c09║藏，清淨真心，離名離相，本自如如。但依妄想攀緣
X17n0326_p0359c10║而行，則名相斯興，橫生執取。若依自覺聖智而行，
X17n0326_p0359c11║洞達自心現量，則法法圓成，唯是如來藏心也。
X17n0326_p0359c12║爾時，世尊欲重宣此義，而說偈言：
X17n0326_p0359c13║名相覺想自性二相，正智如如是則成相。（唐云名相分別二自
X17n0326_p0359c14║性相，正智如如是圓成實，二相即妄想緣起也。）
X17n0326_p0359c15║大慧，是名觀察五法自性相經，自覺聖智趣所行境
X17n0326_p0359c16║界。汝等諸菩薩摩訶薩，應當修學。
X17n0326_p0359c17║記曰：此總結前問也。前問中先請分別五法自性
X17n0326_p0359c18║法門，次請因知五法自性已則觀察人法二無我，
X17n0326_p0359c19║淨除妄想照明諸地，乃至逮得如來法身。此上答
X17n0326_p0359c20║五法三自性酬先請，竟下明觀察二無我乃至究
X17n0326_p0359c21║竟佛地以酬次請。○上明三自性竟△下二無我。
X17n0326_p0359c22║復次，大慧！菩薩摩訶薩善觀二種無我相。
X17n0326_p0359c23║記曰：此答次請也。然五法不出二種無我，以見有
X17n0326_p0359c24║人有法即是名相妄想，若了二無我即是正智如
X17n0326_p0360a01║如故。前分別五法自性已，次即教令當善觀察二
X17n0326_p0360a02║無我相。
X17n0326_p0360a03║云何二種無我相？謂人無我及法無我。
X17n0326_p0360a04║記曰：此示二無我相也。良由不達根身器界唯心
X17n0326_p0360a05║所現，故妄計分別執為實我實法，所謂妄想斯興
X17n0326_p0360a06║名相乃形。若了緣生無性則二皆無我，苟二無我
X17n0326_p0360a07║則五法自性皆離、八識俱遣，所以頓證自覺聖智，
X17n0326_p0360a08║逮得如來常住法身也。
X17n0326_p0360a09║云何人無我？謂離我、我所，陰、界、入聚無知業受生，眼、
X17n0326_p0360a10║色等攝受計著生識，一切諸根自心現器身藏，自妄
X17n0326_p0360a11║想相施設顯示。
X17n0326_p0360a12║記曰：此教以人無我觀也。唐譯云：何者是人無我
X17n0326_p0360a13║相？謂蘊界處離我我所，無知愛業之所生起，眼等
X17n0326_p0360a14║識生，取於色等而生計著。又自心見身器世界，皆
X17n0326_p0360a15║是藏心之所顯現，剎那相續變壞不停。然人者，即
X17n0326_p0360a16║現在五蘊集聚妄身妄執以為我相者也。以身為
X17n0326_p0360a17║我，亦以六塵所受用境為我所。今觀此等本來不
X17n0326_p0360a18║有，皆從無明愛業之所生起，眼等六根取六塵境
X17n0326_p0360a19║而生計著，以為受用妄生貪求。一切根身器界皆
X17n0326_p0360a20║是藏識所現影像，當體全空，但依妄想分別顯示
X17n0326_p0360a21║似有，況剎那相續變壞不停？於中觀察畢竟無常，
X17n0326_p0360a22║誰為我者？故總云離此正觀。無我下，約喻以明四
X17n0326_p0360a23║念處觀。
X17n0326_p0360a24║如河流、如種子、如燈、如風、如雲，剎那展轉壞，躁動如
X17n0326_p0360b01║猿猴。
X17n0326_p0360b02║記曰：此明四念處觀中，初觀心無常也。謂觀此心
X17n0326_p0360b03║妄想生滅如河流，逝速不停如種子，能生來果如
X17n0326_p0360b04║燈，念念生滅如風，飄颺不住如雲。倐忽變滅，舉皆
X17n0326_p0360b05║無常，故云剎那展轉壞。躁動不住如猿猴，故經云
X17n0326_p0360b06║心想如猿猴。如此觀察，於中畢竟誰為我者？
X17n0326_p0360b07║樂不淨處如飛蠅。
X17n0326_p0360b08║記曰：此觀身不淨也。諦觀此身，其中但有三十六
X17n0326_p0360b09║物，九孔常流，穢污不淨而妄貪著，以不淨為淨，故
X17n0326_p0360b10║如飛蠅。
X17n0326_p0360b11║無厭足，如風火。
X17n0326_p0360b12║記曰：此觀受是苦也。唐譯云如猛火。觀種種受用
X17n0326_p0360b13║眾苦所集，無一可樂甚可患厭，但以妄想貪求無
X17n0326_p0360b14║厭無足，故如猛火。
X17n0326_p0360b15║無始虗偽習氣因，如汲水輪生死趣。有輪。
X17n0326_p0360b16║記曰：此觀法無我也。唐譯云：無始虗偽習氣為因，
X17n0326_p0360b17║諸有趣中流轉不息，如汲水輪。謂觀三界諸生死
X17n0326_p0360b18║法，但因無明業力所使，隨他牽引流轉不息，恒無
X17n0326_p0360b19║主宰，如汲井輪，任他牽轉而不由我。
X17n0326_p0360b20║種種身色，如幻術神呪，機發像起。
X17n0326_p0360b21║記曰：前別相念觀，此總相念觀也。唐譯云：種種身
X17n0326_p0360b22║威儀進止，譬如死屍呪力故行，亦如木人因機運
X17n0326_p0360b23║動。謂觀此身虗假不實，如行屍則大可厭患，如木
X17n0326_p0360b24║人則幻化非真。於中諦觀推求，畢竟誰為我者。行
X17n0326_p0360c01║屍喻身，機關喻心。楞嚴云：雖見諸根動，要以一機
X17n0326_p0360c02║抽。
X17n0326_p0360c03║善彼相知是，名人無我智。
X17n0326_p0360c04║記曰：此結人無我觀也。唐譯云：能於此善知其相，
X17n0326_p0360c05║是名人無我智。審如是觀，則當下無我。
X17n0326_p0360c06║云何法無我智？謂覺陰、界、入妄想相自性。如陰、界、入
X17n0326_p0360c07║離我、我所，陰、界、入積聚（唐譯云唯共積聚），因業、愛、繩縛展轉
X17n0326_p0360c08║相緣，生無動搖（唐譯云愛、業、繩縛互為緣起，無能作者）；諸法亦爾，離自
X17n0326_p0360c09║共相、不實妄想相、妄想力，是凡夫生，非聖賢也，心、意、
X17n0326_p0360c10║識五法自性離故。大慧！菩薩摩訶薩當善分別一切
X17n0326_p0360c11║法無我。
X17n0326_p0360c12║記曰：此明法無我觀也。謂觀蘊處界等一切諸法
X17n0326_p0360c13║本自如如，離我我所唯共積聚，但因愛業繩縛互
X17n0326_p0360c14║為緣起，無性故無能作者。以此例觀，諸法亦爾。離
X17n0326_p0360c15║自共相，乃虗妄分別種種相現，是愚夫妄想力，非
X17n0326_p0360c16║聖賢也。如是觀察一切諸法離心意識，五法自性
X17n0326_p0360c17║悉皆無我，是名法無我智。然自共相者，乃凡夫外
X17n0326_p0360c18║道妄計諸法自生他生共生無因生也。今自共相
X17n0326_p0360c19║離，則四計俱遣，無生之理自見。以明見諸法本自
X17n0326_p0360c20║無生，方名法無我智。故誡菩薩當作如是觀。
X17n0326_p0360c21║善法無我，菩薩摩訶薩不久當得初地。菩薩無所有
X17n0326_p0360c22║觀地相，觀察開覺歡喜，次第漸進超九地相得法雲
X17n0326_p0360c23║地。
X17n0326_p0360c24║記曰：此下至得如來自在法身，通明觀成得果之
X17n0326_p0361a01║相也。我法有二，謂分別、俱生。然分別二執斷盡，即
X17n0326_p0361a02║入初地。俱生我執，從初地至七地斷盡，方入八地。
X17n0326_p0361a03║俱生法執，從初地任運而斷，至等覺後心方盡，即
X17n0326_p0361a04║入妙覺。故云分別二障極喜無，法執俱生地地除。
X17n0326_p0361a05║故唐譯云：得此已，知無境界，了諸地相，即入初地，
X17n0326_p0361a06║心生歡喜，次第漸進，乃至善慧，及以法雲，所作已
X17n0326_p0361a07║辦。而云從初地乃至善慧、法雲者，蓋八地以前，正
X17n0326_p0361a08║斷而生我執，其法執但任運而已。至八地，證我空
X17n0326_p0361a09║真如，樂著三昧，不願度生，與二乘取涅槃等，正是
X17n0326_p0361a10║俱生微細法執未忘。及至九地，捨三昧樂，發願度
X17n0326_p0361a11║生，居法師位，說法如雲，方是正斷法執。故云超九
X17n0326_p0361a12║地，得法雲地也。
X17n0326_p0361a13║於彼建立無量寶莊嚴大寶蓮華王像大寶宮殿，幻
X17n0326_p0361a14║自性境界修習生於彼而坐，同一像類諸最勝子眷
X17n0326_p0361a15║屬圍繞，（唐云住是地已，有大寶蓮華王眾寶莊嚴，於其華上有寶宮殿狀如蓮華，菩薩往修幻性法門
X17n0326_p0361a16║之所成就而坐其上，同行佛子前後圍繞。）從一切佛剎來佛手灌頂，如轉
X17n0326_p0361a17║輪聖王太子灌頂，（唐譯云一切佛剎所有如來皆舒其手，如轉輪王子灌頂之法而灌
X17n0326_p0361a18║其頂。）超佛子地，到自覺聖智法趣，當（去聲，即也。）得如來自在
X17n0326_p0361a19║法身，見法無我故，是名法無我相。汝等諸菩薩摩訶
X17n0326_p0361a20║薩應當修學。
X17n0326_p0361a21║記曰：此結酬前請也。前大慧請聖智事分別自性
X17n0326_p0361a22║經，以分別說妄想自性故，則能觀察二無我，淨除
X17n0326_p0361a23║妄想照明諸地，乃至逮得如來常住法身。世尊次
X17n0326_p0361a24║第一一酬畢，故結勸云應當修學。○上通明五法
X17n0326_p0361b01║自性，顯正智如如竟。△下破有無二見，以顯離過
X17n0326_p0361b02║絕非。
X17n0326_p0361b03║爾時大慧菩薩摩訶薩，復白佛言：世尊！建立誹謗相，
X17n0326_p0361b04║惟願說之。令我及諸菩薩摩訶薩，離建立誹謗二邊
X17n0326_p0361b05║惡見，疾得阿耨多羅三藐三菩提。覺已，離常建立，斷
X17n0326_p0361b06║誹謗見，不謗正法。
X17n0326_p0361b07║記曰：前明正智如如已，將顯真如離過絕非，故興
X17n0326_p0361b08║此問。論曰：當知真如非有相、非無相、非非有無，乃
X17n0326_p0361b09║至離一切相，以離念境界唯證相應故。外道二乘
X17n0326_p0361b10║以不知離念境界，但以妄想分別諸法，作有無斷
X17n0326_p0361b11║常二見，自昧正智故。於如不如，世尊一往痛斥其
X17n0326_p0361b12║非，切誡菩薩應當遠離有無惡見。大慧已領其旨，
X17n0326_p0361b13║但不知二見之相，故此特問建立誹謗相也。外道
X17n0326_p0361b14║二見共有四句，謂有無、雙亦雙非。而此四句於真
X17n0326_p0361b15║如體悉成四謗，謂有是增益謗、無是損減謗、亦有
X17n0326_p0361b16║亦無相違謗、非有非無戲論謗。四句不出有無，故
X17n0326_p0361b17║魏譯云有無謗相。若知其相，當可遠離，則於正法
X17n0326_p0361b18║不生誹謗也。此中建立是有，誹謗是無。若四句既
X17n0326_p0361b19║離，則百非俱遣，故前真如門百八義一切皆非。
X17n0326_p0361b20║爾時，世尊受大慧菩薩請已，而說偈言：
X17n0326_p0361b21║建立及誹謗，無有彼心量。（魏譯云心中無斷常，謂自心現量本無斷常二見也。）
X17n0326_p0361b22║身受用建立，及心不能知，愚癡無智慧，建立及誹謗。
X17n0326_p0361b23║記曰：此頌總明二見本無也。謂根身器界，皆是真
X17n0326_p0361b24║心所現影像，本無所有。而愚夫不了，妄起分別，作
X17n0326_p0361c01║有無二見。以一切分別，但分別自心，當知離心了
X17n0326_p0361c02║不可得。故唐譯云：所起唯是心，離心不可得。
X17n0326_p0361c03║爾時世尊於此偈義復重顯示，告大慧言：有四種非
X17n0326_p0361c04║有有建立。云何為四？謂非有相建立，非有見建立，非
X17n0326_p0361c05║有因建立，非有性建立，是名四種建立。又誹謗者，謂
X17n0326_p0361c06║於彼所立無所得，觀察非分而起誹謗，是名建立誹
X17n0326_p0361c07║謗相。
X17n0326_p0361c08║記曰：此正明建立誹謗二種相也。非有相見等四
X17n0326_p0361c09║者，然陰界入根身器界一切諸法，唯是第八阿賴
X17n0326_p0361c10║耶識所現相分，故云相。分別彼法而生妄見執為
X17n0326_p0361c11║實我法者，是前七識乃八識見分，故云見。以第八
X17n0326_p0361c12║識根本無明為生起之因，所謂無明為因生三細，
X17n0326_p0361c13║故云因。一切諸法但是緣生，有為無為皆無自性，
X17n0326_p0361c14║以本無自性妄計為有性，故云性。以相見因性四
X17n0326_p0361c15║者本無所有，故皆云非有。以外道二乘不達唯心，
X17n0326_p0361c16║故於四者非有之中而橫計為有，故云建立。於所
X17n0326_p0361c17║立法求不可得，即謗言諸法一切皆無，故云有無
X17n0326_p0361c18║二種惡見。建立誹謗其相如此。○上通明二見。△
X17n0326_p0361c19║下別釋建立。
X17n0326_p0361c20║復次，大慧！云何非有相建立相？謂陰、界、入非有自共
X17n0326_p0361c21║相而起計著，此如是、此不異，是名非有相建立相。此
X17n0326_p0361c22║非有相建立，妄想無始虗偽過，種種習氣計著生。
X17n0326_p0361c23║記曰：此明非有相建立相也。謂陰界入本無有相，
X17n0326_p0361c24║而外道二乘妄計實有自相共相，此法如是如是
X17n0326_p0362a01║畢竟不異，堅執不捨，是名非有相建立相也。此非
X17n0326_p0362a02║有相建立，非是正知見力，乃從無始虗偽妄想習
X17n0326_p0362a03║氣而生計著耳。
X17n0326_p0362a04║大慧！非有見建立相者，若彼如是陰、界、入、我、人、眾生、
X17n0326_p0362a05║壽命、長養、士夫見建立，是名非有見建立相。
X17n0326_p0362a06║記曰：此明非有見建立相也。謂五蘊非我，而妄見
X17n0326_p0362a07║實有我、人、眾生、壽命、作者、受者，無而為有，此妄見
X17n0326_p0362a08║也。長養士夫，魏譯云作者、受者。
X17n0326_p0362a09║大慧，非有因建立相者，謂初識無因生，後不實如幻，
X17n0326_p0362a10║本不生眼色明界，念前生，生已實已還壞，是名非有
X17n0326_p0362a11║因建立相。
X17n0326_p0362a12║記曰：此明非有因建立相也。教中謂無明為因，生
X17n0326_p0362a13║諸轉識。此言無明體空，以顯妄元無因，以示心本
X17n0326_p0362a14║無生意。唐譯云：初識前無因不生，其初識本無後。
X17n0326_p0362a15║然而諸識生者，但托因緣而生。既借緣生，則本無
X17n0326_p0362a16║性，故不實如幻，剎那不住，生已還滅。斯則生本無
X17n0326_p0362a17║生，故非有因也。外道不達乎此，遂妄立勝性，以為
X17n0326_p0362a18║生因，謂定有異因。二乘不了如幻皆本非有因，而
X17n0326_p0362a19║建立因相，所以為邪見耳。眼色明界念。魏譯云：因
X17n0326_p0362a20║眼色明空念，故識生識。論云：眼識九緣生，耳識唯
X17n0326_p0362a21║從八，鼻舌身三七，後三五三四。楞嚴云：眼色為緣，
X17n0326_p0362a22║生於眼識。又云：因空、因明、因心、因眼，故眼識生。眼
X17n0326_p0362a23║識既爾，諸識亦然。因緣性空，生處即滅，實已還無，
X17n0326_p0362a24║故非有也。
X17n0326_p0362b01║大慧，非有性建立相者，謂虗空、滅、般涅槃，非作計著
X17n0326_p0362b02║性建立。此離性非性一切法，如兔馬等角，如垂髮現，
X17n0326_p0362b03║離有非有，是名非有性建立相。
X17n0326_p0362b04║記曰：此明非有性建立相也。百法論六種無為，此
X17n0326_p0362b05║揀偏邪，故舉其三。謂此三無為，法本自無，作無自
X17n0326_p0362b06║性，離於有無。如兔馬角，本來不有，不可作有無見。
X17n0326_p0362b07║而外道妄見斷空，以無想勝性等為涅槃性。二乘
X17n0326_p0362b08║取偏空滅諦為涅槃性，而作取證。以不達涅槃本
X17n0326_p0362b09║無自性，故云非有性建立自性相也。以佛意在摧
X17n0326_p0362b10║邪，故破涅槃自性耳。
X17n0326_p0362b11║建立及誹謗，愚夫妄想，不善觀察自心現量，非聖賢
X17n0326_p0362b12║也。是故離建立、誹謗惡見，應當修學。
X17n0326_p0362b13║記曰：此結答勉修也。以彼二乘外道不善觀察自
X17n0326_p0362b14║心現量故，作建立誹謗二種惡見，修如實行者應
X17n0326_p0362b15║當遠離。○前從生滅章至此，總明因行竟。△下明
X17n0326_p0362b16║行成得果，以結示真因。
X17n0326_p0362b17║復次，大慧！菩薩摩訶薩善知心意意識、五法、自性、二
X17n0326_p0362b18║無我相趣究竟，為安眾生故作種種類像，如妄想自
X17n0326_p0362b19║性處依於緣起。
X17n0326_p0362b20║記曰：此明自覺聖智趣究竟相也。以善觀心意意
X17n0326_p0362b21║識、五法、三自性、二無我法，則趣究竟佛果。以無智
X17n0326_p0362b22║無得故不住涅槃，為安眾生故以同體大悲無緣
X17n0326_p0362b23║慈力，現種種身隨緣化導，如妄想自性依於緣起
X17n0326_p0362b24║也。然妄想緣起生本無生，法身隨緣故化本不化，
X17n0326_p0362c01║自覺聖智究竟極至於此，乃修如實行者之所歸
X17n0326_p0362c02║宿。蓋仗真因之所成就，殊非下劣三昧可及，故此
X17n0326_p0362c03║結示。
X17n0326_p0362c04║譬如眾色如意寶珠，普現一切諸佛剎土，一切如來
X17n0326_p0362c05║大眾集會，悉於其中聽受佛法。所謂：一切法如幻、如
X17n0326_p0362c06║夢、光、影、水、月，於一切法離生、滅、斷、常，及離聲聞、緣覺
X17n0326_p0362c07║之法，得百千三昧，乃至百千億那由他三昧。得三昧
X17n0326_p0362c08║已，遊諸佛剎，供養諸佛，生諸天宮，宣揚三寶，示現佛
X17n0326_p0362c09║身，聲聞、菩薩、大眾圍繞，以自心現量度脫眾生，分別
X17n0326_p0362c10║演說外性、無性（唐譯云：說外境界皆唯是心），悉令遠離有、無等見。
X17n0326_p0362c11║記曰：此明如來藏隨淨緣起，以顯不思議變業用
X17n0326_p0362c12║力也。楞嚴觀音證圓通性，而云生滅既滅，寂滅現
X17n0326_p0362c13║前，忽然超越世出世間，得二殊勝，上與十方諸佛
X17n0326_p0362c14║同一慈力，下與六道眾生共一悲仰，故三十二應、
X17n0326_p0362c15║十四無畏、七難、二求、四不思議等，一念頓得，此性
X17n0326_p0362c16║自具足，法爾如然，非假外也。故此能到自覺聖智
X17n0326_p0362c17║究竟趣，則應緣成事，自然如摩尼珠圓照普應，而
X17n0326_p0362c18║能現一切佛剎，入一切眾會，聽一切正法，得一切
X17n0326_p0362c19║三昧，遊諸佛剎，供養諸佛，而能自現佛身，眾會圍
X17n0326_p0362c20║繞，為自心所現如幻眾生，說唯心現量如幻法門，
X17n0326_p0362c21║普令聞者各了自心，頓證聖智，悉離有無二見也。
X17n0326_p0362c22║蓋以不滅不生合如來藏，而如來藏圓照一切，故
X17n0326_p0362c23║能一毫端頭現寶王剎，一微塵裡轉大法輪。從上
X17n0326_p0362c24║諸祖了悟自心者，如天普蓋，似地普擎，乃云十方
X17n0326_p0363a01║三世一切諸佛、歷代祖師，一齊向拂子頭轉大法
X17n0326_p0363a02║輪，蓋稟明于心，不假外耳。故諸力中，心力最大。
X17n0326_p0363a03║爾時，世尊欲重宣此義，而說偈言：
X17n0326_p0363a04║心量世間。佛子！觀察種類之身，離所作行，得力神通，
X17n0326_p0363a05║自在成就。
X17n0326_p0363a06║記曰：頌上不思議業用，皆由唯心觀行而成就也。
X17n0326_p0363a07║唐譯云：佛子能觀察，世間唯是心，示現種種身，所
X17n0326_p0363a08║作無障礙，神通力自在，一切皆成就。○遠從生滅
X17n0326_p0363a09║章至此，通明真如隨染淨緣成一切法。近從問五
X17n0326_p0363a10║法三自性章起止，此約三門破邪因以顯正因竟。
X17n0326_p0363a11║○次約一心破妄計以顯真理，分二：初明寂滅一
X17n0326_p0363a12║心，次會歸如來藏性。△且初
X17n0326_p0363a13║爾時大慧菩薩摩訶薩復請佛言：惟願世尊！為我等
X17n0326_p0363a14║說一切法空、無生、無二、離自性相。我等及餘諸菩薩
X17n0326_p0363a15║眾，覺悟是空、無生、無二、離自性相已，離有無妄想，疾
X17n0326_p0363a16║得阿耨多羅三藐三菩提。
X17n0326_p0363a17║記曰：此明真如離緣，以顯第一義空，泯一切法，會
X17n0326_p0363a18║歸寂滅一心也。然前從生滅門，入真如門，以即妄
X17n0326_p0363a19║明真，故說真如。隨無明緣，成阿賴耶識，變起根身
X17n0326_p0363a20║器界一切諸法，分別執取，以為實我實法，故成前
X17n0326_p0363a21║七轉識。此則名相斯興，由妄想緣起也。以了彼諸
X17n0326_p0363a22║法，唯心所現，當體無生，故圓成自顯。此則正智斯
X17n0326_p0363a23║現，名相皆如，故得二轉依果。是故心意意識，五法
X17n0326_p0363a24║三自性二無我法，從此而立。然雖轉生死即涅槃，
X17n0326_p0363b01║轉煩惱即菩提，猶屬迷悟邊事，未極一心真源。以
X17n0326_p0363b02║如來藏性真常中，求於去來迷悟生死，了不可得。
X17n0326_p0363b03║生死涅槃，皆即狂勞顛倒華相，故此云正明第一
X17n0326_p0363b04║義空。要顯五法三自性皆空，八識二無我俱遣，故
X17n0326_p0363b05║大慧至此，乃問一切法空，無生無二，離自性相。斯
X17n0326_p0363b06║則真妄兩忘，聖凡情盡，方名自覺聖智，究竟實相，
X17n0326_p0363b07║圓成如來藏，寂滅一心也。佛祖所傳正法眼藏，涅
X17n0326_p0363b08║槃妙心，義顯於此。故武帝問初祖大師：如何是聖
X17n0326_p0363b09║諦第一義諦？師云：廓然無聖，故千七百。則蓋發明
X17n0326_p0363b10║此旨。
X17n0326_p0363b11║爾時，世尊告大慧菩薩摩訶薩言：諦聽，諦聽！善思念
X17n0326_p0363b12║之！今當為汝廣分別說。大慧白佛言：善哉，世尊！唯然
X17n0326_p0363b13║受教。佛告大慧：空空者，即是妄想自性處。大慧！妄想
X17n0326_p0363b14║自性計著者，說空、無生、無二、離自性相。
X17n0326_p0363b15║記曰：此直指第一義空相也。然第一義空，離言說
X17n0326_p0363b16║相，離名字相，離心緣相，不可說示，故云真空。而此
X17n0326_p0363b17║真空全體變成妄想，故妄想全體即是真空，故云
X17n0326_p0363b18║空。空者，即是妄想自性處。除此妄想外，別更無空。
X17n0326_p0363b19║如云：空非有外，水外無流。斯則妄想本是無生無
X17n0326_p0363b20║二，離自性相，不容有說。故下文云：妄想自性無言
X17n0326_p0363b21║說故。所以說空無生等者，但為不達妄想體空，計
X17n0326_p0363b22║著以為實有者，故作如是說耳。
X17n0326_p0363b23║大慧，彼略說七種空，謂相空、性自性空、行空、無行空、
X17n0326_p0363b24║一切法離言說空、第一義聖智大空、彼彼空。
X17n0326_p0363c01║記曰：此釋空義也。然空本是一，但從所觀有七耳。
X17n0326_p0363c02║此七種空，依正智而觀，故言前六；依邪見而觀，故
X17n0326_p0363c03║成第七。然相、性、行三空，乃三界諸法取為我、法二
X17n0326_p0363c04║執，所謂空生死法也。無行空，乃空前三法，所謂空
X17n0326_p0363c05║涅槃法也。離言說空，乃顯前四總是妄想，皆離言
X17n0326_p0363c06║說也。第一義空，乃自覺聖智，總離前五，故云大空。
X17n0326_p0363c07║彼彼空則為邪見，故下不取。
X17n0326_p0363c08║云何相空？謂一切性自共相空，觀展轉積聚故分別
X17n0326_p0363c09║無性，自共相不生，自他俱性無性故相不住，是故說
X17n0326_p0363c10║一切性相空，是名相空。
X17n0326_p0363c11║記曰：此明實相真空也。以觀諸法緣生無性，生而
X17n0326_p0363c12║無生，妄想本空，但愚夫妄計有自共相。今觀皆從
X17n0326_p0363c13║因緣展轉積聚，微細觀察本自無性，所謂諸法不
X17n0326_p0363c14║自生，亦不從他生，不共不無因，是故說無生，故云
X17n0326_p0363c15║自他俱性。無性故不生，不生故不住，斯則諸法無
X17n0326_p0363c16║性故空，故云說一切性相空，是名相空。
X17n0326_p0363c17║云何性自性空？謂自己性自性不生，是名一切法性
X17n0326_p0363c18║自性空，是故說性自性空。
X17n0326_p0363c19║記曰：此言諸法本自無生，故自性本空，以明法空
X17n0326_p0363c20║也。前約諸法妄相，以明生本無生。此明諸法當體，
X17n0326_p0363c21║全是真如。然真如自性，本自不生，故云自己性自
X17n0326_p0363c22║性不生。斯則不待觀緣，而法法全空，故名一切法
X17n0326_p0363c23║性自性空。此二法空也。
X17n0326_p0363c24║云何行空？謂陰離我、我所，因所成所作業方便生，是
X17n0326_p0364a01║名行空。
X17n0326_p0364a02║記曰：此明五蘊緣生無性故空，以明行空也。唐譯
X17n0326_p0364a03║云：云何行空？所謂諸蘊由業及因和合而起，離我
X17n0326_p0364a04║我所，是名行空。此我空也。
X17n0326_p0364a05║大慧，即此如是行空，展轉緣起自性無性，是名無行
X17n0326_p0364a06║空。
X17n0326_p0364a07║記曰：此言五蘊自性無生，本來寂滅故空，以明涅
X17n0326_p0364a08║槃空也。唐譯云：云何無行空？所謂諸蘊本來涅槃，
X17n0326_p0364a09║無有諸行，是名無行空，此涅槃空也。
X17n0326_p0364a10║云何一切法離言說空？謂妄想自性無言說故，一切
X17n0326_p0364a11║法離言說，是名一切法離言說空。
X17n0326_p0364a12║記曰：此明生死涅槃二俱空也。一切法即世出世
X17n0326_p0364a13║法，而此諸法本無所有，唯依妄想分別，但有言說
X17n0326_p0364a14║都無實義。今能分別之心既無，則所分別諸法何
X17n0326_p0364a15║有？以一切法妄想所持，由妄想離言說故，一切法
X17n0326_p0364a16║離言說也。此明俱空，謂生死涅槃二俱空也。
X17n0326_p0364a17║云何一切法第一義聖智大空？謂得自覺聖智，一切
X17n0326_p0364a18║見過習氣空，是名一切法第一義聖智大空。
X17n0326_p0364a19║記曰：此言俱空不生，以明第一義空也。謂一切生
X17n0326_p0364a20║死涅槃有無等法，皆依一切見過習氣而有。然第
X17n0326_p0364a21║一義自覺聖智絕諸對待，總皆離之，故云大空。以
X17n0326_p0364a22║法界量滅，故云大空耳。
X17n0326_p0364a23║云何彼彼空？謂於彼無彼空，是名彼彼空。
X17n0326_p0364a24║記曰：此言邪見空也。然世尊亦並列於此者，意令
X17n0326_p0364b01║善知彼法離惡見故。以外道不達前六種空，但計
X17n0326_p0364b02║諸法實有自相、共相，謂妄見有自處無共、共處無
X17n0326_p0364b03║自，則妄計於彼無此則謂之空，於此無彼亦謂之
X17n0326_p0364b04║空，是謂彼彼空。以依此空妄起有無、斷常二見，故
X17n0326_p0364b05║舉而釋之，令知其相，意令修如實行者不可誤墮
X17n0326_p0364b06║此中也。故下結云：是空最麤，汝當遠離。
X17n0326_p0364b07║大慧！譬如鹿子母舍無象馬牛羊等，非無比丘眾而
X17n0326_p0364b08║說彼空，非舍舍性空，亦非比丘比丘性空，非餘處無
X17n0326_p0364b09║象馬。
X17n0326_p0364b10║記曰：此喻釋彼彼空相也。舊注：鹿子，人名也。其母
X17n0326_p0364b11║即毗舍佉優婆夷，深重三寶，造立精舍，安止比丘，
X17n0326_p0364b12║於中不畜象馬等，以無象馬故言空。而堂與比丘
X17n0326_p0364b13║及餘處象馬，俱未嘗空也。故唐譯云：我說彼堂空，
X17n0326_p0364b14║非無比丘眾。大慧！非謂堂無堂自性，比丘無比丘
X17n0326_p0364b15║自性，非謂餘處無象馬牛羊。
X17n0326_p0364b16║是名一切法自相。彼於彼無彼，是名彼彼空。
X17n0326_p0364b17║記曰：此法合也。唐譯云：一切諸法自共相，彼彼求
X17n0326_p0364b18║不可得，是故說名彼彼空。以外道不達諸法性空，
X17n0326_p0364b19║但妄計推度如此。
X17n0326_p0364b20║是名七種空。彼彼空者，是空最麤，汝當遠離。
X17n0326_p0364b21║記曰：此結答空義也。然此七種空，唯彼彼空是外
X17n0326_p0364b22║道妄計，非第一義聖智大空，故勉離之。
X17n0326_p0364b23║大慧，不自生，非不生，除住三昧，是名無生。
X17n0326_p0364b24║記曰：此明自性無生義也。諸法當體本自不生，謂
X17n0326_p0364c01║即生而不生，非一向不生也。永嘉云：若實無生無
X17n0326_p0364c02║不生，故云不自生非不生。然八地以三昧力證無
X17n0326_p0364c03║生理，乃修而後得者，此則諸法自性本自無生，除
X17n0326_p0364c04║住三昧，是真無生。
X17n0326_p0364c05║離自性即是無生（唐譯云無自性者以無生故），離自性剎那相續
X17n0326_p0364c06║流注及異性，現一切性離自性，是故一切性離自性。
X17n0326_p0364c07║記曰：此重釋無生所以也。然諸法所以不生者，以
X17n0326_p0364c08║離自性故。云何離自性？謂諸法生生不住，剎那之
X17n0326_p0364c09║頃流及他性，故云離自性。下偈云：一切法不生，我
X17n0326_p0364c10║說剎那義。物生則有滅，不為愚者說。以剎那流轉
X17n0326_p0364c11║故無自性，無自性故無生。契無生者方見剎那，了
X17n0326_p0364c12║剎那不住者方契無生。
X17n0326_p0364c13║云何無二？謂一切法如陰熱、如長短、如白黑。
X17n0326_p0364c14║記曰：此喻明諸法，以顯究竟本無二也。陰熱，魏譯
X17n0326_p0364c15║云日光影，唐譯云如光影，如長短，如白黑，皆相待
X17n0326_p0364c16║立，獨則不成。由是觀之，三喻皆依日而言也。是則
X17n0326_p0364c17║陰熱猶言陰晴，謂如日光雲蔽，則陰晴朗朗熱，夏
X17n0326_p0364c18║長冬短，晝白夜黑，此皆相待而立，其實日體本無
X17n0326_p0364c19║晦明長短黑白也。觀生死涅槃無二為若此。
X17n0326_p0364c20║大慧，一切法無二，非於涅槃彼生死，非於生死彼涅
X17n0326_p0364c21║槃，異相因有性故，是名無二。如涅槃、生死，一切法亦
X17n0326_p0364c22║如是。
X17n0326_p0364c23║記曰：此合無二法也。生死、涅槃本來平等，故唐譯
X17n0326_p0364c24║云：非於生死外有涅槃，非於涅槃外有生死。生死、
X17n0326_p0365a01║涅槃無相違相，斯則生死、涅槃本無異相。然而凡
X17n0326_p0365a02║愚二乘妄見生死、涅槃二相異者，以不達二皆無
X17n0326_p0365a03║性故，故云異相。因有性故，一切法不二例若此。
X17n0326_p0365a04║是故空、無生、無二、離自性相，應當修學。
X17n0326_p0365a05║爾時，世尊欲重宣此義，而說偈言：
X17n0326_p0365a06║我常說空法，遠離於斷常，生死如幻夢，而彼業不壞。
X17n0326_p0365a07║記曰：此總頌空無生無二也。以長行言一切平等
X17n0326_p0365a08║皆不可得，恐愚夫起撥無見故，此云而彼業不壞。
X17n0326_p0365a09║淨名云：無作無造無受者，善惡之業亦不亡。宗鏡
X17n0326_p0365a10║云：以性空故，不壞業道，因果歷然。此所謂不自生，
X17n0326_p0365a11║非不生也。
X17n0326_p0365a12║虗空及涅槃，滅二亦如是，愚夫作妄想，諸聖離有無。
X17n0326_p0365a13║記曰：此言諸法空無生無二，離心緣相，離言說相
X17n0326_p0365a14║也。如彼三無為法，豈容措心圖度？由愚夫妄想是
X17n0326_p0365a15║有是無，聖人以自覺聖智照之，一真凝寂，萬法皆
X17n0326_p0365a16║如，故一切皆離。斯則一往所說五法、三自性、八識、
X17n0326_p0365a17║二無我等，猶是生滅迷悟邊事。必至空無生無二，
X17n0326_p0365a18║離自性相，方為究竟宗極。故下文結指離言。
X17n0326_p0365a19║爾時世尊復告大慧菩薩摩訶薩言：大慧！空無生無
X17n0326_p0365a20║二離自性相，普入諸佛一切脩多羅，凡所有經悉說
X17n0326_p0365a21║此義。諸脩多羅悉隨眾生希望心故，為分別說顯示
X17n0326_p0365a22║其義，而非真實在於言說。如鹿渴想誑惑羣鹿，鹿於
X17n0326_p0365a23║彼相計著水性而彼無水。如是一切脩多羅所說諸
X17n0326_p0365a24║法，為令愚夫發歡喜故，非實聖智在於言說，是故當
X17n0326_p0365b01║依於義莫著言說。
X17n0326_p0365b02║記曰：此結示離言，會權歸實也。然一切諸佛出世
X17n0326_p0365b03║說法，本無實法與人，但破眾生妄想夢耳。以眾生
X17n0326_p0365b04║迷本住法，入妄想夢，見三界法，遂為實有，佛曉之
X17n0326_p0365b05║曰空。妄見諸法生，佛曉之曰不生。妄見生死涅槃
X17n0326_p0365b06║二相，佛曉之曰無二。欲令眾生自悟本法，非別有
X17n0326_p0365b07║增益也。故一切脩多羅所說，唯空、無生、無二，如此
X17n0326_p0365b08║而已。然此一字法門，而必欲多方枝指者，但以眾
X17n0326_p0365b09║生迷根深固，希望多途，故曲為開示，乃不得已而
X17n0326_p0365b10║應機施設。聖心非實，在於言說，即其所說，皆本離
X17n0326_p0365b11║言。而眾生不達，又執言象以為實法，不知法不在
X17n0326_p0365b12║言。如渴鹿逐𦦨而生水想，不知𦦨非水也。是故一
X17n0326_p0365b13║切佛法，如止啼黃葉，但令無知眾生發歡喜心耳，
X17n0326_p0365b14║豈實法耶？故大經云：了法不在言，善入無言際，而
X17n0326_p0365b15║能示言說，如響徧世間。故宗鏡云：以聖教為明鏡，
X17n0326_p0365b16║照見自心；以自心為智燈，燭經幽旨。但莫執義上
X17n0326_p0365b17║之文，隨語生解；直須探筌下之指，契會本心。故此
X17n0326_p0365b18║誡云：是故觀者，當依於義，莫著言說。達摩西來，單
X17n0326_p0365b19║傳直指，不立文字，蓋以空、無生、無二，離自性故。然
X17n0326_p0365b20║如來出世，本為此事，四十年來，多方淘汰，不敢正
X17n0326_p0365b21║言，但傍通耳。至此方許二乘外道，皆得如來法身，
X17n0326_p0365b22║一向皆權，今方說實。故此經為法華前茅，良有以
X17n0326_p0365b23║也。一往所談，顯理究竟。於此向後，從二卷初起，至
X17n0326_p0365b24║四卷初法身章，皆展轉發明此章之義。故彼章復
X17n0326_p0365c01║以牛馬性結之，臨文自當證知。
X17n0326_p0365c02║
X17n0326_p0365c03║觀楞伽阿䟦多羅寶經記卷第二