X17n0328_p0478b01║
X17n0328_p0478b02║
X17n0328_p0478b03║
X17n0328_p0478b04║
X17n0328_p0478b05║No. 328
X17n0328_p0478b06║楞伽阿䟦多羅寶經玄義
X17n0328_p0478b07║
X17n0328_p0478b08║支那藕益沙門　釋智旭　撰述
X17n0328_p0478b09║自覺聖智，第一義心。非名相之所詮，奚思議之能
X17n0328_p0478b10║入。依染淨而分五法，法法本真；由迷悟而辨三性，
X17n0328_p0478b11║性性無性。因迷中體用差別，立八種識，識若空華；
X17n0328_p0478b12║約悟時顯理偏圓，稱二無我，我同兔角。是以一切
X17n0328_p0478b13║佛語，唯傳此心；一切佛心，咸印斯語。語即非語，無
X17n0328_p0478b14║勞掃空裏之華；心亦非心，何事覓波外之水。正法
X17n0328_p0478b15║眼藏，統權實以同歸；百八句門，徹真俗而不二。窮
X17n0328_p0478b16║真俗之致，乃知真俗本融；昧權實之殊，豈達權實
X17n0328_p0478b17║一體。悲夫，先哲既逝，後學膚承。畏墮名相窠臼，翻
X17n0328_p0478b18║為名相所縛，莫究端倪；喜談直捷法門，遂為直捷
X17n0328_p0478b19║所拘，終成淺陋。旭慚薄怙，未踐真修。幸遇上乘，聊
X17n0328_p0478b20║窺一線。將申經義，例開五重。第一、釋名，第二、顯體，
X17n0328_p0478b21║第三、明宗，第四、辨用，第五、教相。
X17n0328_p0478b22║第一、釋名者，經題八字，七別一通。就別題中，初言
X17n0328_p0478b23║楞伽者，此翻不可往，乃大海南岸摩羅耶山頂之
X17n0328_p0478b24║城名也。次言阿䟦多羅者，此翻無上。次言寶者，乃
X17n0328_p0478c01║此方至貴至重之稱，謂此摩羅耶山種種寶性所
X17n0328_p0478c02║成，諸寶間錯，光明赫𦦨，如百千日照曜金山（文出魏譯），
X17n0328_p0478c03║故言無上寶也。此則直以說法之處而為經題，故
X17n0328_p0478c04║魏譯名《入楞伽經》，唐名《大乘入楞伽經》。夫大海水
X17n0328_p0478c05║波浪之南，有摩羅耶山頂楞伽大城，俯臨絕壑，四
X17n0328_p0478c06║方無路，非神通者不能遊居。以譬眾生藏識心海、
X17n0328_p0478c07║轉識波浪之中，有第一義諦，自覺聖智境界，逈絕
X17n0328_p0478c08║思議，四句咸離，非忘念者不能證覺也。釋此譬意，
X17n0328_p0478c09║略分為二：初、分釋，二、合釋。初分釋中復二：初、釋楞
X17n0328_p0478c10║伽，次、釋阿䟦多羅寶。初中又二：初、約教別釋，二、結
X17n0328_p0478c11║成經意。初、約教為四：初、明偏真不可往；二、明即
X17n0328_p0478c12║真不可往；三、明離二邊中不可往；四、明即二邊中
X17n0328_p0478c13║不可往。初、明偏真不可往者，夫眾生六識，依於
X17n0328_p0478c14║根海，攬於塵風，起惑造業，流浪無已。誰知南明彼
X17n0328_p0478c15║岸有妙寶山，山中有城，寂靜安隱。縱令藉佛言教，
X17n0328_p0478c16║知有涅槃，譬如遙望楞伽，如何可往？必須四念處
X17n0328_p0478c17║慧，息境界風；四正勤力，澄轉識浪；四如意足，發起
X17n0328_p0478c18║神通；五根躡足於虗空，五力直上而不返。然後開
X17n0328_p0478c19║七覺無門之門，遵八正無路之路，徑登三脫，安隱
X17n0328_p0478c20║入城。此則一切外道、凡夫、仙、魔、釋、梵所不能到，故
X17n0328_p0478c21║云不可往也。二、明即真不可往者，夫寶山有城，
X17n0328_p0478c22║雖云在海彼岸，實在海中。涅槃山城當知亦爾，即
X17n0328_p0478c23║在生死大海之中。生死大海既如幻夢，涅槃山城
X17n0328_p0478c24║亦如幻夢。而一切外道凡夫乃至愚法二乘，咸執
X17n0328_p0479a01║三界以為實有，不知三界諸法無性，亦不知無性
X17n0328_p0479a02║之性正在一切差別幻夢性中。自非了達身受心
X17n0328_p0479a03║法等如虗空，成就無生三十七品，知一切法本空、
X17n0328_p0479a04║無相、無作，何由安隱入涅槃城？故約凡外愚小而
X17n0328_p0479a05║云不可往也。三、明離二邊中不可往者，夫摩羅
X17n0328_p0479a06║耶山楞伽大城，自海龍王宮出，南望觀之，則云在
X17n0328_p0479a07║彼南岸。然更過此山之南，復有大海，從彼返觀，則
X17n0328_p0479a08║又云在此北岸矣。是知對生死明涅槃，則涅槃為
X17n0328_p0479a09║彼岸，生死為此岸。對中道明二邊，則中道如山頂，
X17n0328_p0479a10║而二乘所謂涅槃彼岸，還是變易生死大海耳。二
X17n0328_p0479a11║乘自謂出生死有邊，入涅槃無邊，作已渡想，作究
X17n0328_p0479a12║竟想，而不知此高山大城，種種諸寶間錯莊嚴，無
X17n0328_p0479a13║量華園香樹堂室，古昔諸佛賢聖思如實法得道
X17n0328_p0479a14║之處（文出魏譯），斯乃逈超二種生死大海。若以空作證
X17n0328_p0479a15║者，於此妙境，永非其分。故約兩教二乘，而云不可
X17n0328_p0479a16║往也，況凡外乎？夫眾生無始以來，法爾有八種識。
X17n0328_p0479a17║第八名為阿賴耶識，即是全體如來藏心，具足一
X17n0328_p0479a18║切染淨種子。由無始來，從未悟故，不覺念起，而有
X17n0328_p0479a19║無明。由無明故，現妄境界。由境界風，鼓動心海，遂
X17n0328_p0479a20║使轉識波浪，騰湧不絕。然此藏識之中，法爾具足
X17n0328_p0479a21║無漏性功德種，雖復熾然流轉生死，而此無漏心
X17n0328_p0479a22║性，仍復常住，不生不滅。譬如大海波浪之中，寶山
X17n0328_p0479a23║大城朗然安住，性無動搖。苟生死涅槃，此彼兩岸，
X17n0328_p0479a24║情見稍未盡忘，決定不能階此常住山頂。故須先
X17n0328_p0479b01║以入空道品，離生死有岸。次以入假道品，離涅槃
X17n0328_p0479b02║空岸。非空非有，四句咸離，正觀中道，不踐凡小權
X17n0328_p0479b03║乘轍迹，如神通力，得詣山城也。四、明即二邊中
X17n0328_p0479b04║不可往者，夫山城既在大海之中，則中道豈在二
X17n0328_p0479b05║邊之外？苟不得神通，則不惟山城決不可往，即大
X17n0328_p0479b06║海亦決不可往也。苟得神通，則山城尚可直往，大
X17n0328_p0479b07║海亦何不可往哉？羅婆那夜叉王，以神通力，住此
X17n0328_p0479b08║山城，遊戲往來，海此彼岸，無有障礙。諸佛菩薩，亦
X17n0328_p0479b09║復如是。神名天心，通名慧性。天然妙慧，即是自覺
X17n0328_p0479b10║聖智。覺了一切諸法，皆是自心所現境界，心外無
X17n0328_p0479b11║法，是故恒居中道涅槃山城，遊戲往來，生死涅槃，
X17n0328_p0479b12║此彼兩岸，自在無礙。彼棄二邊，取中道者，譬如枯
X17n0328_p0479b13║守山城，不能飛渡大海。何名神通？既無神通，即非
X17n0328_p0479b14║夜叉王之眷屬。是故別十迴向，不知中道佛性，即
X17n0328_p0479b15║一切法。圓教奪之，僅名理即。唯有圓頓行人，了知
X17n0328_p0479b16║如來藏心不變，隨緣舉體而為賴耶識海，亦即舉
X17n0328_p0479b17║體而為外境界風，亦即舉體而為轉識波浪，亦即
X17n0328_p0479b18║舉體而為法性寶山，大涅槃城。又復隨緣不變，舉
X17n0328_p0479b19║凡八識六塵，生死涅槃，二邊中道，乃至五法三自
X17n0328_p0479b20║性等，一一無非自心現量，自覺聖智境界。所以咸
X17n0328_p0479b21║超四句，並絕百非，執之則觸塗成滯，了之則無法
X17n0328_p0479b22║不通。此則六道三乘九法界，思量分別，所不能入。
X17n0328_p0479b23║故云不可往也。初、約教別釋竟。二、結成經意者，
X17n0328_p0479b24║經初歎菩薩德，謂於五法、三自性、八識、二無我，究
X17n0328_p0479c01║竟通達，蓋是即二邊中。而經中處處或兼用通別
X17n0328_p0479c02║二種方便，對破二乘法執，及破凡外我執，則偏真
X17n0328_p0479c03║乃所彈訶，即真但中猶未全棄，的是大乘方等法
X17n0328_p0479c04║也。仍須更約五法、三性、諸識、無我，以明不可往義。
X17n0328_p0479c05║初、約五法明不可往者，一、名；二、相；三、覺想，亦名
X17n0328_p0479c06║妄想，亦名分別；四、正智；五、如如，亦名真如。一、名者，
X17n0328_p0479c07║謂世出世間種種名字，或一物一名，或一物多名，
X17n0328_p0479c08║或多物一名，皆是世間隨情施設。《大般若經》目為
X17n0328_p0479c09║增語，謂物本無名，雖加以名，名不即物，如喚火不
X17n0328_p0479c10║煖，喚水不濕，故知但是勉強假立，非有實也。二、相
X17n0328_p0479c11║者，謂世出世間色心依正，假實諸法，相狀各別，萬
X17n0328_p0479c12║象森羅，雖非實有，而仗因托緣，如幻顯現，譬諸翳
X17n0328_p0479c13║目所見空華，亦猶夢中所見依正，故知但是俗諦，
X17n0328_p0479c14║非真諦也。三、覺想者，著相計名，分別一異、有無、常
X17n0328_p0479c15║與無常、俱不俱等，由是展轉熏成名相種子也。四、
X17n0328_p0479c16║正智者，了達名相皆唯心現，不起妄想也。五、如如
X17n0328_p0479c17║者，妄想不起，則名相本真，如目去翳，則華本性空，
X17n0328_p0479c18║如睡既醒，則諸夢自除也。夫於三界名相而起妄
X17n0328_p0479c19║想，則有分段生死之海，以析空正智斷妄想已，永
X17n0328_p0479c20║滅三界名相，證得我空所顯真如，乃偏真不可往
X17n0328_p0479c21║而往也。夫於生死涅槃名相而起妄想，則為沈空
X17n0328_p0479c22║滯寂之海，以即空正智斷妄想已，三界名相當體
X17n0328_p0479c23║不生，漸達法空所顯真如，乃即真不可往而往也。
X17n0328_p0479c24║夫於大乘小乘名相而起妄想，則有萬行難滿之
X17n0328_p0480a01║海，以但中正智斷妄想已，空有名相永得滅盡，分
X17n0328_p0480a02║證二空所顯真如，乃離二邊中不可往而往也。夫
X17n0328_p0480a03║於十界中邊名相而起妄想，則有真常流注之海，
X17n0328_p0480a04║以圓中正智斷妄想已，一切名相當體即中，圓證
X17n0328_p0480a05║二空所顯真如，乃即二邊中不可往而往也。妄想
X17n0328_p0480a06║秪是煩惱，正智秪是菩提，轉菩提為煩惱，如水成
X17n0328_p0480a07║冰，轉煩惱為菩提，如冰成水，是故菩提不可往，則
X17n0328_p0480a08║煩惱亦不可往，煩惱可往，則菩提亦決可往。眾生
X17n0328_p0480a09║往煩惱，即是往菩提，而云不可往者，以迷強故，雖
X17n0328_p0480a10║終日行而不自覺也。諸佛菩薩往菩提，即是往煩
X17n0328_p0480a11║惱，而云不可往者，以了悟故，煩惱永寂而無可往，
X17n0328_p0480a12║菩提圓滿而亦無可往也。名相秪是二種生死，如
X17n0328_p0480a13║如秪是大般涅槃，轉涅槃為生死，如空起華，轉生
X17n0328_p0480a14║死為涅槃，如華滅空，是故涅槃不可往，則生死亦
X17n0328_p0480a15║不可往，生死可往，則涅槃亦決可往。眾生往生死，
X17n0328_p0480a16║即是往涅槃，而云不可往者，以眚翳故，空雖無華，
X17n0328_p0480a17║妄見起滅也。諸佛菩薩往涅槃，即是往生死，而云
X17n0328_p0480a18║不可往者，以離障故，生死本空而無可往，涅槃本
X17n0328_p0480a19║淨而亦無可往也。是故海既為生死海，則山亦可
X17n0328_p0480a20║為煩惱山也，山既為涅槃山，則海亦可為菩提海
X17n0328_p0480a21║也。初、約五法明不可往竟。次、約三性明不可往
X17n0328_p0480a22║者：一、妄想自性，亦名徧計所執性；二、緣起自性，亦
X17n0328_p0480a23║名依他起性；三、成自性，亦名圓成實性。一、妄想自
X17n0328_p0480a24║性者，以我法二執相應之六七兩識為能徧計，以
X17n0328_p0480b01║一切緣起名相為所徧計，於中妄計實我實法。譬
X17n0328_p0480b02║如依繩而計為蛇，蛇不可得；外道餘乘所計我法
X17n0328_p0480b03║亦復如是，實不可得，但是妄想也。二、緣起自性者，
X17n0328_p0480b04║由染淨緣慣熏習力，於心性中變似種種色心假
X17n0328_p0480b05║實諸法，所謂八識心王、五十一種心數、十一色法、
X17n0328_p0480b06║二十四種不相應行，乃至百界千如，假名有千，實
X17n0328_p0480b07║法亦千，國土亦千，種種諸相，種種諸名，非有似有，
X17n0328_p0480b08║森羅顯現，無非因緣所生起也。三、成自性者，即此
X17n0328_p0480b09║緣起諸法，有即非有，唯一真性，圓滿成就，究竟真
X17n0328_p0480b10║實，如冰水之性，唯一濕性也。斷三界妄想，滅三界
X17n0328_p0480b11║緣起，證我空所顯成自性者，偏真不可往而往也。
X17n0328_p0480b12║達三界妄想無性，則三界緣起自寂，證我空所顯
X17n0328_p0480b13║成自性，堪入法空所顯成自性者，即真不可往而
X17n0328_p0480b14║往也。斷二邊妄想，滅界內、界外緣起次第，證二空
X17n0328_p0480b15║所顯成自性者，離二邊中不可往而往也。達十法
X17n0328_p0480b16║界妄想無性，則三土緣起本寂，圓證二空所顯成
X17n0328_p0480b17║自性者，即二邊中不可往而往也。復次，妄想本空，
X17n0328_p0480b18║故不可往；緣起如幻，故不可往；圓成常徧，故不可
X17n0328_p0480b19║往。復次，秖此緣起名為大海，亦名山城，眾生於中
X17n0328_p0480b20║妄計我法，而我法決不可得，故不可往；諸佛於此
X17n0328_p0480b21║了達妙性，而妙性真常圓滿，故不可往也。次約三
X17n0328_p0480b22║性明不可往竟。三、約諸識明不可往者，藏教建
X17n0328_p0480b23║立六識三毒為生死本，於十二處、十八界中雖有
X17n0328_p0480b24║意處及意根界，而不明言第七、八識。通教但言陰、
X17n0328_p0480c01║處、界三皆如幻化，亦不明言七、八兩識。別教正指
X17n0328_p0480c02║意根名為第七，而以第八為總報主。瑜伽論中以
X17n0328_p0480c03║六、七、八識通名意地，備顯王所差別法門，蓋是別
X17n0328_p0480c04║接通義。圓教亦明八識，而八識皆如來藏。此經云：
X17n0328_p0480c05║「不壞相有八，無相亦無相。」《唯識》云：「心意識八種，俗
X17n0328_p0480c06║故相有別，真故相無別，相所相無故。」皆遣相證性，
X17n0328_p0480c07║全妄即真之旨也。有云：「經論或立第九菴摩羅識。」
X17n0328_p0480c08║然按白淨識號，秪約果位識性圓明言之，體即八
X17n0328_p0480c09║識，非別有第九也。就此八識辨楞伽者，此經以海
X17n0328_p0480c10║喻第八藏識，風喻六塵境界，波浪喻前七轉識，則
X17n0328_p0480c11║以摩羅耶山喻自覺聖智境界也。山在大海南岸，
X17n0328_p0480c12║故不可往；以喻自覺聖智境界超諸心、意、意識，故
X17n0328_p0480c13║不可往。粗說如此，細尋不然。夫以六識為海，滅六
X17n0328_p0480c14║識乃入涅槃者，偏真不可往而往也。六識為海，了
X17n0328_p0480c15║知六識本空為涅槃者，即真不可往而往也。八識
X17n0328_p0480c16║為海，轉八識成四智，方乃契會真如法性。山者，離
X17n0328_p0480c17║二邊中不可往而往也。八識為海，八識之性唯一
X17n0328_p0480c18║真如，真如不在諸識之外，譬如摩羅耶山不在大
X17n0328_p0480c19║海之外。未具神通，則山不可往，海亦不可往也；已
X17n0328_p0480c20║具神通，則山既可往，海亦可往也。是謂即二邊中
X17n0328_p0480c21║不可往而往也。夫第八王所本是大圓鏡智，菩提
X17n0328_p0480c22║元清淨體；第七王所本是平等性智，菩提元清淨
X17n0328_p0480c23║體；第六王所本是妙觀察智，菩提元清淨體；前五
X17n0328_p0480c24║王所本是成所作智，菩提元清淨體。故六祖云：「但
X17n0328_p0481a01║轉其名，無實性也。」倘謂四智菩提種子有人具足，
X17n0328_p0481a02║有人不具，將謂大海南岸或有摩羅耶山，或無摩
X17n0328_p0481a03║羅耶山，可乎？此經云：「聲聞人無漏界覺，復入出世
X17n0328_p0481a04║上上無漏界，滿足眾具，當得如來不思議自在法
X17n0328_p0481a05║身。」則與《法華》圓旨無殊。而有時建立五種種性者，
X17n0328_p0481a06║乃是為初治地者建立耳。是故凡外二乘於四智
X17n0328_p0481a07║不可往，則於八識亦不可往也。以不知八識之體
X17n0328_p0481a08║性無性，不知八識之涯際無際故。諸佛菩薩於四
X17n0328_p0481a09║智可往，則於八識亦可往也。以窮盡八識之幻狀
X17n0328_p0481a10║無邊，深達八識之實相無底故。三、約諸識明不可
X17n0328_p0481a11║往竟。四、約二無我明不可往者：一、人無我，或名
X17n0328_p0481a12║人空，或名我空；二、法無我，或名法空。人者，五陰和
X17n0328_p0481a13║合之假名也；法者，五陰色心之實物也；我者，自在
X17n0328_p0481a14║義，主宰義。外道或計神我，或計士夫、儒童、作者、受
X17n0328_p0481a15║者、知者、見者，自在常住，能為主宰，並屬我執，故佛
X17n0328_p0481a16║以人無我破之。外道或計冥諦、勝性、極微、四大、時
X17n0328_p0481a17║方、梵天，自在常住，能為主宰；乃至二乘或計陰、入、
X17n0328_p0481a18║處、界各有實體，或計四微、四大非即自心所現相
X17n0328_p0481a19║分，或計善、惡、無記、生死、涅槃各有實性，並屬法執，
X17n0328_p0481a20║故佛以法無我破之。當知我、法二執喻如大海，二
X17n0328_p0481a21║種無我喻如摩羅耶山，故云不可往也。夫外道、凡
X17n0328_p0481a22║夫非我計我，或云即色是我，或云離色是我，或云
X17n0328_p0481a23║色大我小、我在色中，或云我大色小、色在我中，歷
X17n0328_p0481a24║受、想、行、識，例作四見，則有二十我見，邪惡風浪浩
X17n0328_p0481b01║然無涯。聲聞稟佛止啼言教，觀身不淨，觀受是苦，
X17n0328_p0481b02║觀心無常，觀法無我，頓破二十我見，證人無我，乃
X17n0328_p0481b03║偏真不可往而往也。夫愚法聲聞妄執陰、入、處、界
X17n0328_p0481b04║是世間實有苦諦，見、思、煩惱是世間實有集諦，必
X17n0328_p0481b05║因果俱滅方入無餘涅槃，不知三界依正猶如空
X17n0328_p0481b06║華幻夢，見、思、煩惱不在內、外、中間，秪見塵沙俗諦
X17n0328_p0481b07║廣若巨海。中、下者棄而不觀，或三生六十劫，或四
X17n0328_p0481b08║生百劫，一槎直泛，冀達彼岸。上根者，誓願徧知，必
X17n0328_p0481b09║僧祇練行，更百劫集福，廣設船筏，辛勤獲度。若利
X17n0328_p0481b10║根三乘，知一切法四性無生，不復更滅，頓證界內
X17n0328_p0481b11║二種無我，如神通者，須臾彼岸，是謂即真不可往
X17n0328_p0481b12║而往也。夫人我局於界內，其海易渡；法我通於界
X17n0328_p0481b13║外，其海無窮。一切三乘迷沒其中，莫之能出，自非
X17n0328_p0481b14║窮法海源底，何由稱正徧知覺？是以先觀人無我，
X17n0328_p0481b15║度分段海；次觀法無我，度無知海；次觀俱空不生，
X17n0328_p0481b16║度變易海，方證二無我所顯真如，是謂離二邊中
X17n0328_p0481b17║不可往而往也。夫十法界假名，總名為人；十法界
X17n0328_p0481b18║五陰國土，總名為法。一空一切空，則人法俱不可
X17n0328_p0481b19║得；一假一切假，則人法重重無盡；一中一切中，則
X17n0328_p0481b20║人法皆是真如。非我非無我，雙照我與無我，故云
X17n0328_p0481b21║五法三自性皆空，八識二無我俱遣。又云於五法
X17n0328_p0481b22║自性識二無我究竟通達。夫皆空俱遣，一空一切
X17n0328_p0481b23║空也；究竟通達，一假一切假也。唯空遣故能通達，
X17n0328_p0481b24║唯通達故能空遣，一中一切中也。又三諦皆空皆
X17n0328_p0481c01║遣也，三諦皆究竟通達也，三諦皆無可空遣、無可
X17n0328_p0481c02║通達，而空遣而通達也。如神通者，不住大海，不住
X17n0328_p0481c03║山城，能往大海，能往山城，不見有大海山城，而統
X17n0328_p0481c04║有大海山城也，是謂即二邊中不可往而往也。初
X17n0328_p0481c05║釋楞伽竟。
X17n0328_p0481c06║次釋阿䟦多羅寶者，夫摩羅耶山，種種寶性所成，
X17n0328_p0481c07║故名無上。以譬大涅槃山，亦是種種無上法寶之
X17n0328_p0481c08║所成也。法寶無量，略攝為十：一、諦理無上，二、慈悲
X17n0328_p0481c09║無上，三、定慧無上，四、智斷無上，五、徧知無上，六、道
X17n0328_p0481c10║品無上，七、方便無上，八、位無上，九、利益無上，十、圓
X17n0328_p0481c11║滿無上。一、諦理無上者，五法、三自性、八識、二無
X17n0328_p0481c12║我，皆是自心現量。心外無法，凡外不達，著相計名，
X17n0328_p0481c13║妄想纏縛，障於正智，永隔如如。於依他起昧圓成
X17n0328_p0481c14║實而起，徧計前七識為能熏，第八識為所熏，第八
X17n0328_p0481c15║識為能藏，七識種為所藏，更互為因，展轉不絕，妄
X17n0328_p0481c16║計我法輪轉無窮，惑業苦三如惡叉聚。此經直以
X17n0328_p0481c17║自覺聖智照之，了知無始虗偽不離自心，生死涅
X17n0328_p0481c18║槃本來平等，皆是第一義心。境界不同析體偏空，
X17n0328_p0481c19║亦復不同離二邊中，故云諦理無上也。二、慈悲
X17n0328_p0481c20║無上者，觀於第一義心境界生佛本同，凡夫迷之
X17n0328_p0481c21║枉受生死，二乘昧之妄取涅槃，遂發四弘拔苦與
X17n0328_p0481c22║樂，神通自在方便具足。經云：「如隨眾色摩尼，隨入
X17n0328_p0481c23║眾生微細之心，而以化身隨心量度。」此是無緣大
X17n0328_p0481c24║慈、同體大悲，不同三乘生緣法緣慈悲，故云慈悲
X17n0328_p0482a01║無上也。三、定慧無上者，第一義心照而常寂，名
X17n0328_p0482a02║之為定；寂而常照，名之為慧。經云：「欲得如來身者，
X17n0328_p0482a03║當遠離陰界入心因緣所作生住滅妄想虗偽，唯
X17n0328_p0482a04║心直進，觀察無始虗偽，過妄想習氣，因三有思惟
X17n0328_p0482a05║無所有，佛地無生，到自覺聖趣，自心自在，無開發
X17n0328_p0482a06║行。」夫遠離陰界等者，照而常寂之妙定也；觀察思
X17n0328_p0482a07║惟等者，寂而常照之妙慧也。唯心直進者，定慧不
X17n0328_p0482a08║離第一義心，全以性德而為修德，即以修德而顯
X17n0328_p0482a09║性德，中間永無諸委曲相，故名為直；頓階佛地無
X17n0328_p0482a10║所有法，故名為進。此是稱性緣了莊嚴，不同三乘
X17n0328_p0482a11║別修緣了，故名定慧無上也。四、智斷無上者，破
X17n0328_p0482a12║惑顯理名之為智，理顯惑亡名之為斷。經云：「前聖
X17n0328_p0482a13║所知轉相傳授妄想無性，菩薩摩訶薩獨一靜處
X17n0328_p0482a14║自覺觀察，不由於他離見妄想，上上昇進入如來
X17n0328_p0482a15║地。」夫自覺觀察妄想無性，則何惑不破？離見妄想
X17n0328_p0482a16║入如來地，則何理不顯？豈同二乘以生空智僅斷
X17n0328_p0482a17║見思？亦豈同權位菩薩以次第三智漸斷三惑者
X17n0328_p0482a18║耶？故云智斷無上也。五、徧知無上者，夫一切諸
X17n0328_p0482a19║法，本惟心量，執之則全真成妄，悟之則全妄即真。
X17n0328_p0482a20║是故凡外愚小，不唯名相、妄想，徧計、緣起、八識是
X17n0328_p0482a21║妄，縱令緣念思惟正智、如如、圓成及二無我，亦是
X17n0328_p0482a22║妄也。經云：「如如與空際，涅槃及法界，種種意生身，
X17n0328_p0482a23║我說為心量。」此之謂也。諸佛菩薩，不唯正智、如如、
X17n0328_p0482a24║圓成及二無我是真，觀於名相、妄想、徧計、緣起、八
X17n0328_p0482b01║識，亦即真也。經云：「妄想有十二，緣起有六種，自覺
X17n0328_p0482b02║知爾𦦨，彼無有差別。五法為真實，自性有三種，修
X17n0328_p0482b03║行分別此，不越於如如。」此之謂也。二乘捨生死而
X17n0328_p0482b04║取涅槃，不知涅槃無性。權乘捨二邊而取中道，不
X17n0328_p0482b05║知中道無性。唯有得自覺聖智者，於五法、自性、識、
X17n0328_p0482b06║二無我，究竟通達，故云徧知無上也。六、道品無
X17n0328_p0482b07║上者，唯心直進即是圓心念處，一念處一切念處，
X17n0328_p0482b08║是名四念處慧。觀察無始虗偽則二世惡斷，思惟
X17n0328_p0482b09║佛地無生則二世善生，是名為四正勤。宴坐山林
X17n0328_p0482b10║下中上修，必具欲勤心觀，是為四如意足。能見自
X17n0328_p0482b11║心妄想流注，則成五根得自在力，是為五力。超度
X17n0328_p0482b12║自心所現境界虗妄之想，即七覺支。超度生死有
X17n0328_p0482b13║海業愛無知，即八正道。得如來身，即是入圓三解
X17n0328_p0482b14║脫門，證於自覺聖智第一義心也。如此圓妙道品，
X17n0328_p0482b15║尚非歷別次第道品可比，況是二乘道品所能及
X17n0328_p0482b16║乎？故云道品無上也。七、方便無上者，夫第一義
X17n0328_p0482b17║自覺聖境，離名絕相，非妄想之所階。是故經令親
X17n0328_p0482b18║近最勝知識，分別決斷種種句義，乃至最勝無邊
X17n0328_p0482b19║善根成熟，離自心現妄想虗偽，宴坐山林下中上
X17n0328_p0482b20║修。又云：「當離羣聚習俗睡眠，初中後夜常自覺悟
X17n0328_p0482b21║修行方便，當離惡見經論言說，及諸聲聞緣覺乘
X17n0328_p0482b22║相，當通達自心現妄想之相。」又於二種聲聞乘通
X17n0328_p0482b23║分別相，教令應知應捨。又云：「成就四法得修行者
X17n0328_p0482b24║大方便：一者、善分別自心現，二者、觀外性非性，三
X17n0328_p0482c01║者、離生住滅見，四者、得自覺聖智善樂。」又為辨四
X17n0328_p0482c02║種禪，令知捨邪趣正、由淺階深。又為說二種覺，又
X17n0328_p0482c03║令當善四大造色，又為說諸陰自性相，又為辨外
X17n0328_p0482c04║道四種涅槃，又為說妄想自性分別通相等，皆為
X17n0328_p0482c05║自覺聖智一乘而作弄引，尚非次第二觀為方便
X17n0328_p0482c06║道，況是性地四善根等諸方便耶？故云方便無上
X17n0328_p0482c07║也。八、位無上者，文中雖或兼明三乘共位，又或
X17n0328_p0482c08║獨明菩薩十地，然正意唯令不由於他通達佛法，
X17n0328_p0482c09║故曰於彼演說乘，皆是如來地。十地則為初，乃至
X17n0328_p0482c10║云無所有何次等，並如空中鳥迹有即非有，不同
X17n0328_p0482c11║歷別權修楷定三阿僧祇淺深次第。又明聲聞緣
X17n0328_p0482c12║覺得此法者亦名為佛。又謂聲聞譬如昏醉人，酒
X17n0328_p0482c13║消然後覺，彼覺法亦然，得佛無上身。是則始說三
X17n0328_p0482c14║乘終歸一乘，故云位無上也。九、利益無上者，謂
X17n0328_p0482c15║諸菩薩若能唯心直進，觀察外境非有，妄想無性，
X17n0328_p0482c16║入於三昧正受，則得如來二種神力建立：一者、為
X17n0328_p0482c17║現一切身面言說神力；二者、手灌頂神力。以此神
X17n0328_p0482c18║力建立，令離魔業煩惱，及令不墮聲聞地禪。一切
X17n0328_p0482c19║菩薩由此神力得如來自覺地已，游諸佛剎，供養
X17n0328_p0482c20║諸佛，示現佛身，以自心現量度脫眾生，悉令遠離
X17n0328_p0482c21║有無等見，故云利益無上也。十、圓滿無上者，夫
X17n0328_p0482c22║一切諸法，唯是自心現量，本無可取，亦無可捨。凡
X17n0328_p0482c23║夫溺於有漏，二乘醉於偏真，皆是自迷心量，割裂
X17n0328_p0482c24║太虗。若能觀察外性非性，顯發自覺聖智第一義
X17n0328_p0483a01║心，則法界為身，具足無量神力，成辨眾生不思議
X17n0328_p0483a02║事，所謂入於如來妙莊嚴海，圓滿菩提，歸無所得，
X17n0328_p0483a03║取捨情盡，理智一如，盡未來時，不增不減，故云圓
X17n0328_p0483a04║滿無上也。初、分釋竟。
X17n0328_p0483a05║二、合釋者，復二：初、直就此題釋；次、約二譯皆加入
X17n0328_p0483a06║字釋。初、直就此題釋者，若以偏真為不可往，則
X17n0328_p0483a07║正因緣境為諦理無上，生滅四弘為慈悲無上，析
X17n0328_p0483a08║空止觀為定慧無上，破除分別、俱生二種煩惱為
X17n0328_p0483a09║智斷無上，了達三界依正一一無我、我所為徧知
X17n0328_p0483a10║無上，觀身不淨等為道品無上，五停心觀等為方
X17n0328_p0483a11║便無上，四向四果為位無上，降伏界內四魔為利
X17n0328_p0483a12║益無上，證得有餘、無餘二種涅槃為圓滿無上。此
X17n0328_p0483a13║則一切仙魔釋梵所不能往，所不能有，故名無上
X17n0328_p0483a14║寶也。然非今經意也。若以即真為不可往，則因
X17n0328_p0483a15║緣即空為諦理無上，無生四弘為慈悲無上，體真
X17n0328_p0483a16║止觀為定慧無上，愛見如虗空不可得為智斷無
X17n0328_p0483a17║上，三界依正同於空華種種分別而無染著為徧
X17n0328_p0483a18║知無上，觀身淨不淨不可得等為道品無上，三輪
X17n0328_p0483a19║體空六度行等為方便無上，超二乘地入菩薩地
X17n0328_p0483a20║佛地為位無上，界內四魔性空寂滅為利益無上，
X17n0328_p0483a21║生死涅槃同於夢幻為圓滿無上。此則一切愚法，
X17n0328_p0483a22║二乘所不能往，所不能有，故名無上寶也。由此能
X17n0328_p0483a23║通但中、圓中，故今經亦兼用之，然非今經之正意
X17n0328_p0483a24║也。若以離二邊中為不可往，則歷別三諦為理
X17n0328_p0483b01║無上，無量四弘為慈悲無上，次第三止三觀為定
X17n0328_p0483b02║慧無上，破除三惑為智斷無上，通達恒沙佛法為
X17n0328_p0483b03║徧知無上，觀身非淨非不淨、雙分別淨不淨等為
X17n0328_p0483b04║道品無上，十波羅蜜展轉生起、展轉持淨為方便
X17n0328_p0483b05║無上，三賢十聖等妙二覺為位無上，徧降界內界
X17n0328_p0483b06║外八魔為利益無上，證得三種涅槃為圓滿無上，
X17n0328_p0483b07║此則一切聲聞緣覺所不能往、所不能有，故名無
X17n0328_p0483b08║上寶也。由諸鈍根菩薩未能唯心直進，故於無次
X17n0328_p0483b09║第中為說次第，今經雖兼用之，然亦非正意也。
X17n0328_p0483b10║若以即二邊中為不可往，則圓融三諦為諦理無
X17n0328_p0483b11║上，無作四弘為慈悲無上，圓頓止觀為定慧無上，
X17n0328_p0483b12║妄想無性三惑不生為智斷無上，於五法自性識
X17n0328_p0483b13║二無我究竟通達為徧知無上，觀身實相等為道
X17n0328_p0483b14║品無上，宴坐山林下中上修唯心直進為方便無
X17n0328_p0483b15║上，於彼演說乘皆是如來地為位無上，魔界如即
X17n0328_p0483b16║佛界如轉魔界成佛界為利益無上，覺人法無我
X17n0328_p0483b17║了知二障離二種死為圓滿無上。此則權位菩薩
X17n0328_p0483b18║所不能往，所不能有，而能接彼權位三乘，轉彼愚
X17n0328_p0483b19║法聲聞，誘彼外道闡提，一切皆令得入其中，故名
X17n0328_p0483b20║無上寶也。正是今經意也。初、直就此題釋竟。
X17n0328_p0483b21║次、約二譯加入字釋者，如來從龍王宮出，觀見摩
X17n0328_p0483b22║羅耶山楞伽大城，即便微笑而作是言：「昔諸如來、
X17n0328_p0483b23║應、正等覺，皆於此城說自所得聖智證法，非諸外
X17n0328_p0483b24║道臆度邪見及以二乘修行境界，我界亦當為羅
X17n0328_p0483c01║婆那王開示此法。」爾時，羅婆那夜叉王聞已，與諸
X17n0328_p0483c02║眷屬請佛入城，佛受其請乃入彼城而說此經，故
X17n0328_p0483c03║唐譯名《大乘入楞伽經》，魏譯云《入楞伽經》也。今約
X17n0328_p0483c04║此義釋者，楞伽即境無上也。入即智無上及行無
X17n0328_p0483c05║上也。名字入乃至究竟入即位無上也。始終不離
X17n0328_p0483c06║大海摩羅耶山，能入是般若，所入是法身，能所和
X17n0328_p0483c07║合是解脫，即三法無上也。如來觀機彼王誠請，即
X17n0328_p0483c08║感應無上也。彼王乘華宮殿往世尊所，妓樂歌讚
X17n0328_p0483c09║兼復勸請大慧菩薩問法，佛入其城現神通力令
X17n0328_p0483c10║王開悟，即神通無上也。一百八義三十九門，即說
X17n0328_p0483c11║法無上也。大比丘僧及大菩薩，從彼種種異佛剎
X17n0328_p0483c12║來，即眷屬無上也。自心現境界善解其義，種種眾
X17n0328_p0483c13║生種種心色，無量度門隨類普現，即功德利益無
X17n0328_p0483c14║上也。上來釋別題竟。
X17n0328_p0483c15║次、釋通題者。梵語修多羅，或云有翻，或云無翻。智
X17n0328_p0483c16║者大師和融有無，故於翻五含五，各申教行理三，
X17n0328_p0483c17║具如《法華玄義》，茲不復出。又此方聖說為經，賢說
X17n0328_p0483c18║為傳。修多羅既是聖說，故直以此代彼，稱之為經。
X17n0328_p0483c19║經者，法也，常也。法者，軌持也。常者，不變也。如來所
X17n0328_p0483c20║說一百八義、三十九門，破除外道聲聞惡見妄想
X17n0328_p0483c21║戲論分別，令知自心現量，教可軌也。唯心直進，觀
X17n0328_p0483c22║察無始虗偽過患，思惟佛地無相無生，行可軌也。
X17n0328_p0483c23║常不思議第一義境，理可軌也。從得正覺至入涅
X17n0328_p0483c24║槃，於其中間不說一字，不說是佛說，教不變也。若
X17n0328_p0484a01║彼如來所得，我亦得之，無增無減，行不變也。古先
X17n0328_p0484a02║聖道，法界常住，如金銀等性，如趣彼城道，理不變
X17n0328_p0484a03║也。此教無上，諸餘梵魔天仙乃至二乘所不能宣，
X17n0328_p0484a04║即是教不可往。此行無上，凡外二乘所不能修，即
X17n0328_p0484a05║是行不可往。此理無上，凡外二乘所不能覺，即是
X17n0328_p0484a06║理不可往。通別八字，並屬能詮。名下所詮，一一能
X17n0328_p0484a07║令大機眾生歡喜，生善滅惡入理，即教行理。以題
X17n0328_p0484a08║例經，始從如是我聞，終至斯由不食肉，一切文字
X17n0328_p0484a09║皆能詮也，一切所詮皆教行理也。以此一經而例
X17n0328_p0484a10║一代時教亦復如是，可以意知，不復委說。第一、略
X17n0328_p0484a11║釋名竟。
X17n0328_p0484a12║第二、顯體者，能詮之文皆屬於名，所詮之義有體、
X17n0328_p0484a13║宗、用。體約理性，宗約自行，用約化他。然而名無得
X17n0328_p0484a14║物之功，物無當名之實，纔涉言詮便屬增語。雖世
X17n0328_p0484a15║間諸物尚不即名，況理性玄微如何可顯？是故經
X17n0328_p0484a16║云：「當依於義，莫著言說也。」又云：「若不說一切法者，
X17n0328_p0484a17║教法則壞。教法壞者，則無諸佛、菩薩、緣覺、聲聞。若
X17n0328_p0484a18║無者，誰為誰說？是故菩薩莫著言說，隨宜方便廣
X17n0328_p0484a19║說經法。」又云：「若語異義者，則不因語辨義，而以語
X17n0328_p0484a20║入義，如燈照色。」《涅槃》亦云：「生生等皆不可說，有因
X17n0328_p0484a21║緣故亦可得說。」今依此義，故釋名後仍須顯體，如
X17n0328_p0484a22║以指指月，欲人因言以見體也。略為七意：一、正顯
X17n0328_p0484a23║體，二、簡偽濫，三、一法異名，四、入體之門，五、徧為眾
X17n0328_p0484a24║經體，六、徧為諸行體，七、徧為一切法體。一、正顯
X17n0328_p0484b01║體者，此經以自心現量第一義境界為體。言自心
X17n0328_p0484b02║者，心體絕待，非自非他。一切諸佛、一切眾生，唯是
X17n0328_p0484b03║一心，更非有二。以當體不二，故強名為自心也。言
X17n0328_p0484b04║現量者，現謂顯現，量謂分量。言一切五法、三自性、
X17n0328_p0484b05║八識、二無我，乃至十界、百界、千如等種種諸法，總
X17n0328_p0484b06║是唯心所現，不出心之分量，故名為現量也。言第
X17n0328_p0484b07║一義者，既一切法皆唯心現，不出心之分量，則全
X17n0328_p0484b08║妄即真，當體不可思議。離一切相，即一切法。唯即
X17n0328_p0484b09║與離，二無所目，故名第一義也。言境界者，自覺聖
X17n0328_p0484b10║智之所證得，非諸戱論所行之處。離四句相，離心
X17n0328_p0484b11║緣相，而實徧為一切法體。不同虗空兔角，但有名
X17n0328_p0484b12║字，故名為境界也。此自心現量第一義境界，乃一
X17n0328_p0484b13║經之所正顯，種種眾行皆歸趣之，無量功德共莊
X17n0328_p0484b14║嚴之，言說問答而詮辨之。於五法中，唯取如如；於
X17n0328_p0484b15║三性中，取成自性；於八識中，取唯識性；於二無我
X17n0328_p0484b16║中，取法無我所顯真如。而此妙體，非異如如成自
X17n0328_p0484b17║性等種種名字，非即如如成自性等種種名字。如
X17n0328_p0484b18║緣言說義計著者，仍墮建立及誹謗見。是故經云：
X17n0328_p0484b19║「如為愚夫，以指指物。愚夫觀指，不得實義也。」二、
X17n0328_p0484b20║簡偽濫者，夫世間一伎一能，一事一物，乃至四禪
X17n0328_p0484b21║八定，外道見網，聲聞緣覺所得三昧、所證涅槃，權
X17n0328_p0484b22║乘菩薩所有神通意生身等，無不皆是自心現量，
X17n0328_p0484b23║而不能徹諸法之源，亦不能窮諸法之際，皆非第
X17n0328_p0484b24║一義境界也。又據世間伎能事物，乃至凡外禪定
X17n0328_p0484c01║諸見，及諸三昧之所證得，莫不自謂是第一義，而
X17n0328_p0484c02║不能徹心性之源，亦不能窮心性之際。是以執有
X17n0328_p0484c03║者則昧真空，證空者則失幻有，滯二邊者則迷中
X17n0328_p0484c04║道，取中道者則隔二邊，皆不得為自心現量也。縱
X17n0328_p0484c05║令妙悟泠然，了知心外無法，法法皆是心具心造，
X17n0328_p0484c06║苟非獨一靜處，聞思修慧，緣自覺了，向涅槃城，習
X17n0328_p0484c07║氣身轉變已，自覺境界，觀地地中間勝進義相，猶
X17n0328_p0484c08║不名為善義菩薩。若但口云不生不滅，自性涅槃，
X17n0328_p0484c09║三乘一乘，心自性等，如緣言說義計著，仍墮建立
X17n0328_p0484c10║及誹謗見，何由契會此妙體也。三、一法異名者，
X17n0328_p0484c11║先會此經異名，次會他經異名。此經異名者，秪此
X17n0328_p0484c12║自心現量第一義境界，亦名自覺聖智境界，亦名
X17n0328_p0484c13║真識，亦名真相識，亦名如來自到境界，亦名無所
X17n0328_p0484c14║有佛地無生，亦名海浪藏識境界法身，亦名如來
X17n0328_p0484c15║不可思議所行境界，亦名常住法身，亦名自覺聖
X17n0328_p0484c16║究竟差別相，亦名常不思議，亦名如來藏自性清
X17n0328_p0484c17║淨，亦名空、無相、無願、如、實際、法性、法身、涅槃、離自
X17n0328_p0484c18║性、不生不滅、本來寂靜、自性涅槃，亦名無我如來
X17n0328_p0484c19║之藏，亦名如來禪，亦名一乘，亦名出世間上上無
X17n0328_p0484c20║漏界，亦名佛之知覺，亦名佛自得法，亦名本住法。
X17n0328_p0484c21║如是等種種名字，皆是一體異名，如以眾指共指
X17n0328_p0484c22║一月也。他經異名者，《華嚴經》名為法界，《維摩經》名
X17n0328_p0484c23║為不可思議解脫，《大般若經》名為一切種智，《金光
X17n0328_p0484c24║明經》名為法性，《大佛頂經》名為如來藏妙真如性，
X17n0328_p0485a01║《占察經》名為一實境界，《法華經》名為諸法實相，《大
X17n0328_p0485a02║涅槃經》名為三德秘藏，《梵網經》名為本源心地，乃
X17n0328_p0485a03║至諸經論中各有多名，所謂大圓鏡智、菴摩羅識、
X17n0328_p0485a04║中實理心、正徧知海、大寂滅海、大涅槃天。如天帝
X17n0328_p0485a05║釋有千名字，如諸世尊一一世界名有十千名字，
X17n0328_p0485a06║經體亦爾，並須尋名而悟體也。四、入體之門者，
X17n0328_p0485a07║第一義境雖是自心現量，而種種心量未忘，終難
X17n0328_p0485a08║湊泊。經云：「如是不生不滅，不方便修，則為不善。是
X17n0328_p0485a09║故於真實義，當方便修。」此以行為門也。又云：「實義
X17n0328_p0485a10║者，從多聞者得。」多聞者，謂善於義，非善言說。善義
X17n0328_p0485a11║者，不墮一切外道經論，身自不隨，亦不令他隨，是
X17n0328_p0485a12║則名曰大德多聞。是故欲求義者，當親近多聞，所
X17n0328_p0485a13║謂善義。此以教為門也。統論教門，四四十六，依教
X17n0328_p0485a14║起行，行亦十六。今經正破三藏四門，兼用衍教一
X17n0328_p0485a15║十二門。且如唯心，直進一語，若唯心故空，則通教
X17n0328_p0485a16║四門也；唯心故假，三諦隔歷，則別教四門也；唯心
X17n0328_p0485a17║故中，三諦圓妙，則圓教四門也。又如妄想無性一
X17n0328_p0485a18║句，若云了不可得故無性，則通教四門也；若云更
X17n0328_p0485a19║互出生故無性，則別教四門也；若云當體即真故
X17n0328_p0485a20║無性，則圓教四門也。通別八門，經雖不廢，而非正
X17n0328_p0485a21║旨，今未暇說。圓融四門，應略辯之，所謂非一非四，
X17n0328_p0485a22║而論四一，一門一切門，一切門一門也。夫曰心曰
X17n0328_p0485a23║想，不可謂無，即是有門；曰唯曰無性，不可謂有，即
X17n0328_p0485a24║是空門。為破外道計有我故，說空、無相、無願等句；
X17n0328_p0485b01║為斷愚夫畏無我句故，說如來藏即是亦空亦有
X17n0328_p0485b02║門。唯心則空而不空，無性則有而不有，即是非空
X17n0328_p0485b03║非有門。執之便成四謗，以互違故；融之便為四門，
X17n0328_p0485b04║以不二故。約此圓融無礙之門略明觀者，秪此唯
X17n0328_p0485b05║心四門、妄想無性四門，便是不思議境。諸佛已悟，
X17n0328_p0485b06║我及眾生云何尚迷？憫己傷他，上求下化，便是真
X17n0328_p0485b07║正發心。獨一靜處，自覺觀察，便是善巧止觀。離見
X17n0328_p0485b08║妄想，是破法徧。常自覺悟，修行方便，當離惡見。經
X17n0328_p0485b09║論言說及諸聲聞、緣覺乘相，是識通塞。上上昇進，
X17n0328_p0485b10║是道品調適。當離羣聚習俗睡眠，是對治助開。諸
X17n0328_p0485b11║地漸次相續建立，是知次位。遠離內外境界，心外
X17n0328_p0485b12║無所見，是能安忍。到無開發行如實處，不生妄想，
X17n0328_p0485b13║是離法愛。當知此經前後勸修之文，十乘意足也。
X17n0328_p0485b14║五、徧為眾經體者，依於第一義境界，隨眾生心
X17n0328_p0485b15║而為顯示。或實示其全，或權示其偏，或兼或但，或
X17n0328_p0485b16║對或帶，或開或顯，或說或泯，千經萬論，宛轉赴機。
X17n0328_p0485b17║究其指歸，總屬心量，可以意知，不可言盡也。六、
X17n0328_p0485b18║徧為諸行體者，統論半、滿、權、實諸四三昧，皆以第
X17n0328_p0485b19║一義心而為其體。此經勅令宴坐山林下、中、上修，
X17n0328_p0485b20║能見自心妄想流注無量剎土諸佛灌頂，當知正
X17n0328_p0485b21║是稱性起修，以修顯性。不知體性，宴坐何為？知而
X17n0328_p0485b22║不修，體亦不顯。縱令權行未悟此體，然離此體亦
X17n0328_p0485b23║無權行，是故徧為諸行體也。七、徧為一切法體
X17n0328_p0485b24║者，一切諸法，五法、三自性、八識、二無我，收無不盡，
X17n0328_p0485c01║而此諸法一一無非自心現量。若知諸法唯是自
X17n0328_p0485c02║心現量，則諸法皆即第一義心。如真金所成諸器，
X17n0328_p0485c03║則器器皆是真金。如濕性舉體作冰作水，則冰水
X17n0328_p0485c04║唯是濕性。縱令凡外二乘妄計心外有法，而外法
X17n0328_p0485c05║畢竟非有，畢竟無非自心現量也。第二、顯體竟。
X17n0328_p0485c06║第三、明宗者，宗是修行之要領，會體之玄樞。水性
X17n0328_p0485c07║至冷，飲者方知；妙體離言，非修不契。修分正助，正
X17n0328_p0485c08║乃名宗。如綱之總挈網目，如梁之任持瓦椽。故顯
X17n0328_p0485c09║體之後，急須明宗。此經以唯心直進、自覺聖智為
X17n0328_p0485c10║宗。唯心直進名為真因，自覺聖智名為正果。蓋自
X17n0328_p0485c11║心現量第一義境界，心、佛、眾生三無差別，迷時不
X17n0328_p0485c12║減，悟時不增。體非因果，而悟此境界以為真因，乃
X17n0328_p0485c13║名唯心直進；證此境界以為極果，乃名自覺聖智。
X17n0328_p0485c14║是故經云：「觀察無始虗偽過，妄想習氣因三有。」此
X17n0328_p0485c15║明破我法二執，以唯心識觀為方便道也。又云：「思
X17n0328_p0485c16║惟無所有，佛地無生。」此明全以果覺理體而為所
X17n0328_p0485c17║觀，所謂不生不滅為本修行，因該果海真如實觀
X17n0328_p0485c18║為真修道也。又云：「到自覺聖趣，自心自在。」此明與
X17n0328_p0485c19║佛同體也。又云：「到無開發行，如隨眾色摩尼，隨入
X17n0328_p0485c20║眾生微細之心，而以化身隨心量度。」此明與佛同
X17n0328_p0485c21║用也。又云：「諸地漸次，相續建立。」此明無位次中假
X17n0328_p0485c22║立位次，如虗空丈尺、入海淺深、終始地位，中間永
X17n0328_p0485c23║無諸委曲相也。又云：「前聖所知，轉相傳授，妄想無
X17n0328_p0485c24║性。菩薩摩訶薩獨一靜處，自覺觀察，不由於他，離
X17n0328_p0486a01║見妄想，上上昇進，入如來地，是名自覺聖智相。」此
X17n0328_p0486a02║即顯示唯心直進，從因趣果之正宗也。初祖謂二
X17n0328_p0486a03║祖云：「吾觀震旦所有經教，唯《楞伽》四卷可以印心。」
X17n0328_p0486a04║此之謂也。第三、明宗竟。
X17n0328_p0486a05║第四、辨用者，此經以破外道、餘乘我法二執為用，
X17n0328_p0486a06║亦以離心意意識、五法、自性、二無我相為用。蓋由
X17n0328_p0486a07║外道、餘乘不達自心現量，妄計心外實有我法，故
X17n0328_p0486a08║佛應病與藥，為說八識、五法、三性及二無我以對
X17n0328_p0486a09║治之。若復隨言說義計著，謂實有此八識、五法、三
X17n0328_p0486a10║性、二無我等差別之相可得，還同法執。故古人云：
X17n0328_p0486a11║「五法、三自性皆空，八識、二無我俱遣。」當知但是空
X17n0328_p0486a12║其情計，遣其執著，而五法、自性、識、無我等，本是自
X17n0328_p0486a13║心現量，本無可空，亦無可遣也。何以言之？迷於如
X17n0328_p0486a14║如，是起妄想，妄想非智，故於無名相中計名著相。
X17n0328_p0486a15║若知名相本空，不起妄想，便名正智，非別有正智
X17n0328_p0486a16║可得也。由正智故，知名無名，知相無相，無名無相，
X17n0328_p0486a17║假號如如，非別有如如可得也。設有一如如可得，
X17n0328_p0486a18║則如如亦是名相，還同妄想矣。譬如瞖目妄見空
X17n0328_p0486a19║華，瞖病若除，華相本滅，華不起處，即是虗空，非別
X17n0328_p0486a20║有虗空可得也。若謂有虗空可得，即建立相；若謂
X17n0328_p0486a21║竟無虗空，即誹謗相。當知虗空離有離無，不墮四
X17n0328_p0486a22║句，則如如亦離有離無，不墮四句也。如如離有離
X17n0328_p0486a23║無，不墮四句，則名相、妄想、正智亦皆離有離無，不
X17n0328_p0486a24║墮四句也。是故如來為諸眾生顯示迷悟差別，方
X17n0328_p0486b01║便建立五法，以破斷見；因諸眾生轉計五法實有
X17n0328_p0486b02║定法，又復方便遣空，以破常見。是則雖建立而非
X17n0328_p0486b03║有，雖遣空而不無。五法既爾，三性、八識、二無我等
X17n0328_p0486b04║例皆可知。依他如幻無實我法，橫計我法便為妄
X17n0328_p0486b05║想，悟二無我便顯圓成，依藏識海起七識浪。若云
X17n0328_p0486b06║定一，不應起有先後多少；若云定異，應非水體。是
X17n0328_p0486b07║故偈云：「心意識八種，俗故相有別，真故相無別，相
X17n0328_p0486b08║所相無故。」斯乃破立同時、空有不二，不墮四句明
X17n0328_p0486b09║矣。凡外於識自性相應及所變影，不能了知唯是
X17n0328_p0486b10║心量妄計有我，故為開示人無我理，豈於心外別
X17n0328_p0486b11║有一理名為人無我耶？餘乘於識自性相應及所
X17n0328_p0486b12║變影，不能了知唯是心量妄計有法，故為開示法
X17n0328_p0486b13║無我理，豈於心外別有一理名為法無我耶？是故
X17n0328_p0486b14║此經總破一百八句，別破外道異因及七自性，有
X17n0328_p0486b15║種無種、自相共相，乃至三乘五性，建立誹謗、有無
X17n0328_p0486b16║一異、俱不俱等。又復為說四大造色諸陰性相，妄
X17n0328_p0486b17║想分別三意生身有無有見，宗說通相語義智識
X17n0328_p0486b18║相續解脫離於世論，破外涅槃，破外無常，簡滅正
X17n0328_p0486b19║受生滅剎那種種變化，而終之以不食肉門，可謂
X17n0328_p0486b20║執無不變，疑無不遣。故使菩薩依之進修，永離戲
X17n0328_p0486b21║論妄想分別，唯心直進速到自覺聖智，克證自心
X17n0328_p0486b22║現量第一義境界也。第四、辨用竟。
X17n0328_p0486b23║第五、教相者，此是大乘方等教攝，若約五味分別，
X17n0328_p0486b24║即是生酥，彈偏斥小，歎大褒圓，明三是權，顯一是
X17n0328_p0486c01║實，外道與愚小並破，即空與圓中並陳，蓋是以圓
X17n0328_p0486c02║接通，以通入圓，於七種三諦中，乃幻有為俗，幻有
X17n0328_p0486c03║即空不空，一切法趣空不空為真也。於五種三諦
X17n0328_p0486c04║中，乃有漏為俗，無漏為真，非漏非無漏具一切法
X17n0328_p0486c05║為中也。經中雖亦列明別十地相，而隨即云無，所
X17n0328_p0486c06║有何次，意在頓超直入，不局三祇漸次，故非歷別
X17n0328_p0486c07║法門，乃接引界內利根，令成界外利根，即事而理，
X17n0328_p0486c08║即真即中，故為禪宗之正印也。略明五重玄義竟。
X17n0328_p0486c09║
X17n0328_p0486c10║楞伽阿䟦多羅寶經玄義（畢）