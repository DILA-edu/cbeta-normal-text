X17n0329_p0551b11║
X17n0329_p0551b12║
X17n0329_p0551b13║
X17n0329_p0551b14║楞伽阿䟦多羅寶經卷第三義疏上
X17n0329_p0551b15║天竺三藏求那䟦陀羅　譯經
X17n0329_p0551b16║支那蕅益沙門釋智旭　疏義
X17n0329_p0551b17║一切佛語心品之三（魏云佛心品第四○唐云無常
X17n0329_p0551b18║品第三）。
X17n0329_p0551b19║○第十八、意生身門二：初、許宣。二、正說。△今初
X17n0329_p0551b20║爾時世尊告大慧菩薩摩訶薩言：意生身分別通相，
X17n0329_p0551b21║（魏云意生身修行差別。○唐云意成身差別相。）我今當
X17n0329_p0551b22║說。諦聽諦聽，善思念之。大慧白佛言：善哉世尊！唯然
X17n0329_p0551b23║受教。
X17n0329_p0551b24║○二、正說三：初、列名。二、釋相。三、結頌。△今初
X17n0329_p0551c01║佛告大慧：有三種意生身。云何為三？所謂：三昧樂正
X17n0329_p0551c02║受意生身。（魏云得三昧樂三摩跋提意生身。○唐云
X17n0329_p0551c03║入三昧樂意成身。）覺法自性性意生身。（魏云如實覺
X17n0329_p0551c04║知諸法相意生身。）種類俱生無行作意生身。（二譯俱
X17n0329_p0551c05║云無作行。）修行者了知初地上上增進相，得三種身。
X17n0329_p0551c06║（魏云菩薩從於初地如實修行，得上上地證智之相。○
X17n0329_p0551c07║唐云諸修行者入初地已，漸次證得。）
X17n0329_p0551c08║疏曰：三種意生身者，相似三觀之所成也。三昧，此
X17n0329_p0551c09║翻等持，亦翻正定。以五別境中之定心所為體，於
X17n0329_p0551c10║所觀境令心專注，不散為性，智依為業。故大涅槃
X17n0329_p0551c11║云：一切眾生具足三定。若專注佛性，則名上定；若
X17n0329_p0551c12║專注四禪，則名中定；若專注世間諸事，則名下定
X17n0329_p0551c13║也。樂者，出世寂滅樂也。正受者，不受世間諸受，即
X17n0329_p0551c14║魏譯三摩䟦提，此翻為等至也。問：三摩䟦提即圓
X17n0329_p0551c15║覺所謂三摩鉢提，以起幻為行，宜屬假觀，胡得以
X17n0329_p0551c16║正受釋之？答：唯其不受諸受，故能起種種幻。如明
X17n0329_p0551c17║鏡不受諸像，故能現像；空谷不受諸響，故能答響。
X17n0329_p0551c18║不受言其當體，起幻言其功用也。此入三昧樂意
X17n0329_p0551c19║生身，藏四果、通見地以上、別十住、圓初信皆能得
X17n0329_p0551c20║之。若在藏、通，已是真空觀成。今約圓道言之，故云
X17n0329_p0551c21║相似空觀所成耳。覺法自性性者，知其種種差別，
X17n0329_p0551c22║性相通出假，別十行、圓八信皆能得之。若在通、別，
X17n0329_p0551c23║已是幻假觀成。今約圓道，故云相似假觀耳。種類
X17n0329_p0551c24║俱生無行作者，一時普現一切身相而無作行，別
X17n0329_p0552a01║十迴向、圓十信皆能得之。未證法身，猶名為意生
X17n0329_p0552a02║身，故云相似中觀耳。從初乾慧如實修行，上上增
X17n0329_p0552a03║進乃能得之，所謂通入圓也。△二、釋相。
X17n0329_p0552a04║大慧！云何三昧樂正受意生身？謂第三第四第五地
X17n0329_p0552a05║三昧樂正受故，種種自心寂靜安住，心海起浪識相
X17n0329_p0552a06║不生，知自心現境界性非性（唐云謂三四五地入於
X17n0329_p0552a07║三昧，離種種心寂然不動，心海不起轉識波浪，了境心
X17n0329_p0552a08║現皆無所有），是名三昧樂正受意生身。
X17n0329_p0552a09║疏曰：三、八人地，入無間三昧；四、見地，證出世智；五、
X17n0329_p0552a10║薄地，重慮緣真，斷俱生惑，令其漸薄。皆能體法即
X17n0329_p0552a11║空，故轉識波浪不起，安住出世正受樂也。
X17n0329_p0552a12║大慧！云何覺法自性性意生身？謂第八地，觀察覺了
X17n0329_p0552a13║如幻等法，悉無所有，身心轉變，得如幻三昧，及餘三
X17n0329_p0552a14║昧門，無量相力自在明（二云神通），如玅華莊嚴，迅疾
X17n0329_p0552a15║如意，猶如幻夢水月鏡像，非造非所造，如造所造（魏
X17n0329_p0552a16║云非四大生似四大相），一切色種種支分，具足莊嚴，
X17n0329_p0552a17║隨入一切佛剎大眾，通達自性法故（唐云了諸法性），
X17n0329_p0552a18║是名覺法自性性意生身。
X17n0329_p0552a19║疏曰：八辟支地正使斷盡，兼斷習氣，故能從空入
X17n0329_p0552a20║假，以如幻等諸三昧門現無量化，普入佛剎也。此
X17n0329_p0552a21║約鈍根八地被接言之。若利根者，五、六、七地亦當
X17n0329_p0552a22║可得。
X17n0329_p0552a23║大慧！云何種類俱生無行作意生身？所謂覺一切佛
X17n0329_p0552a24║法緣自得樂相（唐云謂了達諸佛自證法相），是名種
X17n0329_p0552b01║類俱生無行作意生身。
X17n0329_p0552b02║疏曰：不言在何地者，意指從八地後，接入別向圓
X17n0329_p0552b03║信，修習中觀，雖未親證自覺聖智，已能覺諸佛法，
X17n0329_p0552b04║緣其所證，自得樂相也。二、釋相竟。△三、結頌。
X17n0329_p0552b05║大慧！於彼三種身相，觀察覺了，應當修學。爾時，世尊
X17n0329_p0552b06║欲重宣此義，而說偈言：非我乘大乘（魏云我乘非大
X17n0329_p0552b07║乘○唐云我大乘非乘），非說（唐作聲）亦非字，非諦非
X17n0329_p0552b08║解脫，非無有境界（唐云亦非無相境）。然乘摩訶衍，三
X17n0329_p0552b09║摩提自在，種種意生身，自在華莊嚴。
X17n0329_p0552b10║疏曰：此頌意顯如來法身本非三種意生身，而三
X17n0329_p0552b11║種意生身皆是法身所流布也。初句應依二譯具
X17n0329_p0552b12║足，則云：我大乘即非大乘，亦非聲說，亦非文字，亦
X17n0329_p0552b13║非四諦、三諦、二諦、一諦，亦非解脫，亦非無相、無所
X17n0329_p0552b14║有境，故不可喚作三種意生身也。然行人若能乘
X17n0329_p0552b15║於大乘，入三摩提而得自在，則三種意生身任運
X17n0329_p0552b16║先得成就，然後證大菩提。譬如樹之生果，先有華
X17n0329_p0552b17║莊嚴也。第十八、意生身門竟。○第十九、五無間業
X17n0329_p0552b18║門三：初、請問。二、許宣。三、正說。△今初
X17n0329_p0552b19║爾時大慧菩薩摩訶薩白佛言：世尊！如世尊說：若男
X17n0329_p0552b20║子女人行五無間業，不入無擇地獄。世尊！云何男子
X17n0329_p0552b21║女人行五無間業，不入無擇地獄（魏云入於無間，唐
X17n0329_p0552b22║云墮阿鼻獄）？
X17n0329_p0552b23║疏曰：約世事論，五逆定隨無間，故名五無間業。約
X17n0329_p0552b24║觀心論，五逆定能無間證入佛法，故亦名五無間
X17n0329_p0552c01║業。一則墮獄，一不墮獄。故大慧意欲雙問之也。△
X17n0329_p0552c02║二許宣。
X17n0329_p0552c03║佛告大慧：諦聽！諦聽！善思念之，當為汝說。大慧白佛
X17n0329_p0552c04║言：善哉！世尊！唯然受教。
X17n0329_p0552c05║○三、正說二：初、長文，二、偈頌。初中三：初、泛標五名，
X17n0329_p0552c06║二、約觀心釋，三、約世事釋。△今初
X17n0329_p0552c07║佛告大慧：云何五無間業？所謂殺（音弑）父（弑）母，及害
X17n0329_p0552c08║羅漢，破壞眾僧（二云破和合僧），惡心出佛身血。
X17n0329_p0552c09║△二、約觀心釋。
X17n0329_p0552c10║大慧！云何眾生母？謂愛更受生，貪喜俱如緣母立（唐
X17n0329_p0552c11║云謂引身愛與貪喜俱如母養育），無明為父生入處
X17n0329_p0552c12║聚落（唐云何者為父？所謂無明令生六處聚落中故），斷
X17n0329_p0552c13║二根本名害父母。
X17n0329_p0552c14║疏曰：十二緣中之愛支，與貪喜俱能潤生，故名之
X17n0329_p0552c15║為母。其無明支能發業，故名之為父。斷此發業潤
X17n0329_p0552c16║生二惑，名害父母，則得無間，證三乘果也。
X17n0329_p0552c17║彼諸使不現，如鼠毒發諸法，（魏云謂諸使如鼠毒發。
X17n0329_p0552c18║○唐云謂隨眠為怨如鼠毒發。）究竟斷彼，（魏云拔諸
X17n0329_p0552c19║怨使根本不生。）名害羅漢。
X17n0329_p0552c20║疏曰：下文既以心王諦佛，故今直以隨眠心所譬
X17n0329_p0552c21║羅漢也。不現，即隨眠也。無漏種子，不名粗重，不名
X17n0329_p0552c22║隨眠。有漏善及無覆無記種子，但名粗重，不名隨
X17n0329_p0552c23║眠。有覆無記及不善種子，亦名粗重，亦名隨眠。今
X17n0329_p0552c24║云諸使隨眠，即指不善有覆心所之種子也。鼠毒
X17n0329_p0553a01║發者，鼠之嚙人，瘡雖已愈，其毒遇雷即發。眾生諸
X17n0329_p0553a02║使種子亦爾，未遇緣時，不可得見，遇緣即發，故斷
X17n0329_p0553a03║彼時，名為觀心害阿羅漢。
X17n0329_p0553a04║云何破僧？謂異相諸陰（魏云五陰異相○唐云諸蘊
X17n0329_p0553a05║異相）和合積聚，究竟斷彼，名為破僧。
X17n0329_p0553a06║疏曰：僧伽名和合眾，以其異姓同居而無乖諍故
X17n0329_p0553a07║也。觀心五陰異相和合成假名我，破此我執故名
X17n0329_p0553a08║破和合僧。
X17n0329_p0553a09║大慧！不覺外自共相，自心現量七識身，（魏云謂自相
X17n0329_p0553a10║同相，見外自心相八種識身。○唐云謂八識身妄生思
X17n0329_p0553a11║覺，見自心外自相共相。）以三解脫無漏惡想，（唐云惡
X17n0329_p0553a12║心。）究竟斷彼七種識佛，（魏云八種識佛。○唐云八識
X17n0329_p0553a13║身佛。）名為惡心出佛身血。
X17n0329_p0553a14║疏曰：佛者，覺也。識者，了別也。八識皆以了別而為
X17n0329_p0553a15║行相，故名為佛。前七為能熏，第八為所熏；前七為
X17n0329_p0553a16║所持，第八為能持；前七為能依，第八為所依；前七
X17n0329_p0553a17║現行為所生，八中種子為能生。一切諸法自相、共
X17n0329_p0553a18║相，本唯心現，心外無法。前七不覺，妄起我、法二執，
X17n0329_p0553a19║二執所熏種子藏在第八識中，復起二執現行，染
X17n0329_p0553a20║汙不淨，故名為血。前七血出，則第八之血亦出矣。
X17n0329_p0553a21║三解脫者，一空，一切空，十界皆空；一無相，一切無
X17n0329_p0553a22║相，十界皆無相；一無作，一切無作，十界皆無作。性
X17n0329_p0553a23║絕二邊，故名無漏；無所不破，故名惡想。此是妙觀
X17n0329_p0553a24║察智相應心品，能令第七前五永斷現行，能令第
X17n0329_p0553b01║八永斷種子，故云斷彼七種識佛也。
X17n0329_p0553b02║若男子女人，行此無間事者，名五無間，亦名無間等。
X17n0329_p0553b03║（魏云：是名內身五種無間。若善男子善女人，行此無間，
X17n0329_p0553b04║得名無間者。無間者，名證如實法故。○唐云：是為內五
X17n0329_p0553b05║無間。若有作者，無間即得現證實法。）
X17n0329_p0553b06║疏曰：約觀心釋，故名為內，非謂在身內也。入無間
X17n0329_p0553b07║三昧，不出觀而證真如，無有能為之間隔者，能證
X17n0329_p0553b08║所證平等平等，故亦名無間等也。二、約觀心釋竟。
X17n0329_p0553b09║△三、約世事釋。
X17n0329_p0553b10║復次，大慧！有外無間，今當演說。汝及餘菩薩摩訶薩，
X17n0329_p0553b11║聞是義已，於未來世，不墮愚癡。云何五無間？謂先所
X17n0329_p0553b12║說無間。（魏云謂殺父母羅漢，破和合僧，出佛身血。○唐
X17n0329_p0553b13║云謂餘教中所說無間。）若行此者，於三解脫，一一不
X17n0329_p0553b14║得無間等法。（唐云若有作者，於三解脫，不能現證。）
X17n0329_p0553b15║疏曰：約世事釋故名為外，非謂在心外也。此五逆
X17n0329_p0553b16║罪諸罪中最，縱令取相無生懺悔，但可轉重令輕，
X17n0329_p0553b17║然於現世決不能入無間三昧證三解脫也。
X17n0329_p0553b18║除此已，餘化神力現無間等。謂聲聞化神力、菩薩化
X17n0329_p0553b19║神力、如來化神力，為餘作無間罪者，除疑悔過，為勸
X17n0329_p0553b20║發故，神力變化現無間等。（唐云惟除如來。諸大菩薩
X17n0329_p0553b21║及大聲聞，見其有造無間業者，為欲勸發令其改過，以
X17n0329_p0553b22║神通力示同其事，尋即悔除證於解脫。此皆化現，非是
X17n0329_p0553b23║實造。）
X17n0329_p0553b24║疏曰：此釋疑也。謂如佛在世時，文殊仗劒害佛，央
X17n0329_p0553c01║掘指作華冠，豈非亦是無間重罪，何以現證解脫？
X17n0329_p0553c02║故今釋云：此為勸發實造罪者，令其除疑悔過化
X17n0329_p0553c03║現為之，非是實造逆罪而得現身證解脫也。
X17n0329_p0553c04║無有一向作無間事，不得無間等。（魏云：若犯五重無
X17n0329_p0553c05║間罪者，畢竟不得證入道分。○唐云：若有實造無間業
X17n0329_p0553c06║者，終無現身而得解脫。）除覺自心現量，離身財妄想，
X17n0329_p0553c07║離我我所攝受。（唐云：唯除覺了自心所現身資所住，
X17n0329_p0553c08║離我我所分別執見。）或時遇善知識，解脫餘趣相續
X17n0329_p0553c09║妄想。（魏云：於無量無邊劫中，遇善知識，於異道身，離於
X17n0329_p0553c10║自心虗妄見過。○唐云：或於來世餘處受生，遇善知識，
X17n0329_p0553c11║離分別過，方證解脫。）
X17n0329_p0553c12║疏曰：此明凡愚實造世間五逆，必當墮無間獄，終
X17n0329_p0553c13║不現身證無間三昧也。或其人宿種大乘善根，今
X17n0329_p0553c14║雖迷惑造五逆罪，尋即覺了依正皆唯心現，離我、
X17n0329_p0553c15║我所執見，又得遇善知識，如阿闍世王見佛懺悔，
X17n0329_p0553c16║得無根信，乃能轉身即悟無生法忍耳。初長文竟。
X17n0329_p0553c17║△二、偈頌。
X17n0329_p0553c18║爾時，世尊欲重宣此義，而說偈言：貪愛名為母，無明
X17n0329_p0553c19║則為父，覺境識為佛，諸使為羅漢，陰集名為僧，無間
X17n0329_p0553c20║次第斷，謂是五無間，不入無擇獄。
X17n0329_p0553c21║疏曰：此但重頌觀心釋也。第十九五無間業門竟。
X17n0329_p0553c22║○第二十、佛知覺門二：初、正明佛知覺，二、兼釋密
X17n0329_p0553c23║意語。初中二：初、問，二、答。△今初
X17n0329_p0553c24║爾時大慧菩薩復白佛言：世尊！唯願為說佛之知覺。
X17n0329_p0554a01║（魏云如來知覺之相。○唐云諸佛體性。）世尊！何等是
X17n0329_p0554a02║佛之知覺？
X17n0329_p0554a03║△二答
X17n0329_p0554a04║佛告大慧：覺人法無我，了知二障，離二種死，斷二煩
X17n0329_p0554a05║惱，是名佛之知覺。聲聞緣覺得此法者，亦名為佛。以
X17n0329_p0554a06║是因緣故，我說一乘。爾時世尊欲重宣此義，而說偈
X17n0329_p0554a07║言：善知二無我，二障煩惱斷，永離二種死，是名佛知
X17n0329_p0554a08║覺。
X17n0329_p0554a09║疏曰：人我執障大涅槃，法我執障大菩提，故覺二
X17n0329_p0554a10║無我，則了知二障也。四住煩惱感分段生死，無明
X17n0329_p0554a11║煩惱感變易生死，故離二死，由斷二煩惱也。鈍根
X17n0329_p0554a12║之人先觀人無我，了涅槃障，斷四住煩惱，離分段
X17n0329_p0554a13║生死，故名聲聞、緣覺。若至三昧酒消，復入出世間
X17n0329_p0554a14║上上無漏界，滿足眾具，則亦名為佛矣。重頌可知。
X17n0329_p0554a15║初正明佛知覺竟。○二、兼釋密意語二：初、釋一佛
X17n0329_p0554a16║義，二、釋不說義。初中二：初、疑問，二、答釋。△今初
X17n0329_p0554a17║爾時大慧菩薩白佛言：世尊！何故世尊於大眾中唱
X17n0329_p0554a18║如是言：我是過去一切佛及種種受生，我爾時作曼
X17n0329_p0554a19║陀轉輪聖王（二皆云頂生王）、六牙大象及鸚鵡鳥、釋
X17n0329_p0554a20║提桓因（唐云帝釋）、善眼仙人。如是等百千生經說。
X17n0329_p0554a21║疏曰：此疑既是過去諸佛，不應復有種種受生。既
X17n0329_p0554a22║本生經所說受生百千差別，不應即是過去諸佛，
X17n0329_p0554a23║故問之也。○二、答釋三：初、標四平等。二、釋四平等。
X17n0329_p0554a24║三、結頌。△今初
X17n0329_p0554b01║佛告大慧：以四等故，（魏云依四種平等。○唐云依四
X17n0329_p0554b02║平等祕密意故。）如來、應供、等正覺，於大眾中，唱如是
X17n0329_p0554b03║言：我爾時作拘留孫拘那含牟尼迦葉佛。云何四等？
X17n0329_p0554b04║謂字等、語等、法等、身等。（依二譯及下釋，皆應先身後
X17n0329_p0554b05║法。）是名四等。以四種等故，如來、應供、等正覺，於大眾
X17n0329_p0554b06║中，唱如是言：
X17n0329_p0554b07║疏曰：此但釋我是過去諸佛，乃密意語，則知百千
X17n0329_p0554b08║本生皆由願力化現，非密意語也。拘留孫，此翻所
X17n0329_p0554b09║應斷，亦翻作用，賢劫最初佛也。拘那含牟尼，此翻
X17n0329_p0554b10║金寂，亦翻金仙，賢劫第二佛也。迦葉，此翻飲光，賢
X17n0329_p0554b11║劫第三佛也。△二、釋四平等。
X17n0329_p0554b12║云何字等？若字稱我為佛，彼字亦稱一切諸佛，彼字
X17n0329_p0554b13║自性無有差別（唐云謂我名佛，一切如來亦名為佛，
X17n0329_p0554b14║佛名無別），是名字等。云何語等？謂我六十四種梵音
X17n0329_p0554b15║言語相生，彼諸如來應供等正覺亦如是六十四種
X17n0329_p0554b16║梵音言語相生，無增無減無有差別，迦陵頻伽梵音
X17n0329_p0554b17║聲性（唐云謂我作六十四種梵音聲語，一切如來亦作
X17n0329_p0554b18║此語，迦陵頻伽梵音聲性不增不減無有差別，是名語
X17n0329_p0554b19║等）。云何身等？謂我與諸佛法身及色身相好無有差
X17n0329_p0554b20║別，除為調伏彼彼諸趣差別眾生故，示現種種差別
X17n0329_p0554b21║色身，是名身等。云何法等？謂我及彼佛得三十七菩
X17n0329_p0554b22║提分法，略說佛法無障礙智。
X17n0329_p0554b23║疏曰：六十四種梵音聲者，西域聲有八轉：一、體，二、
X17n0329_p0554b24║業，三、俱，四、為，五、從，六、屬，七、於，八、呼。佛於此八轉聲
X17n0329_p0554c01║各具八德：一、調和，二、柔軟，三、諦了，四、易解，五、無錯
X17n0329_p0554c02║謬，六、無雌小，七、廣大，八、深遠。故有八八六十四相
X17n0329_p0554c03║也。迦陵頻伽，此翻妙聲，鳥、人、天等聲無能及者，故
X17n0329_p0554c04║以譬佛音聲。餘可知。△三、結頌。
X17n0329_p0554c05║是名四等。是故如來、應供、等正覺，於大眾中唱如是
X17n0329_p0554c06║言。爾時，世尊欲重宣此義，而說偈言：迦葉拘留孫，拘
X17n0329_p0554c07║那含是我，以此四種等，我為佛子說。
X17n0329_p0554c08║初釋一佛義竟。○二、釋不說義二：初、疑問，二、答釋。
X17n0329_p0554c09║△今初
X17n0329_p0554c10║大慧復白佛言：如世尊所說：我從某夜得最正覺，乃
X17n0329_p0554c11║至某夜入般涅槃，於其中間，乃至不說一字，亦不已
X17n0329_p0554c12║說當說，不說是佛說。世尊、如來、應供、等正覺，何因說
X17n0329_p0554c13║言不說是佛說？（魏云：依何義說如是語佛語非語？○
X17n0329_p0554c14║唐云：依何密意作如是語？）
X17n0329_p0554c15║○二、答釋三：初、標二法。二、釋二法。三、結頌。△今初
X17n0329_p0554c16║佛告大慧：我因二法故（唐云依二密法故），作如是說。
X17n0329_p0554c17║云何二法？謂緣自得法（唐云自證法），及本住法，是名
X17n0329_p0554c18║二法。因此二法故，我如是說。
X17n0329_p0554c19║△二、釋二法。
X17n0329_p0554c20║云何緣自得法？若彼如來所得，我亦得之，無增無減，
X17n0329_p0554c21║緣自得法，究竟境界，離言說妄想，離字二趣（唐云謂
X17n0329_p0554c22║諸佛所證，我亦同證，不增不減，證智所行，離言說相，離
X17n0329_p0554c23║分別相，離名字相）。
X17n0329_p0554c24║疏曰：此明能證之智不可說也。字二趣者，能詮及
X17n0329_p0555a01║所詮，如前所明。言說及所說，皆非第一義也。
X17n0329_p0555a02║云何本住法？謂古先聖道，如金銀等性法界常住，若
X17n0329_p0555a03║如來出世若不出世法界常住（唐云謂法本性如金
X17n0329_p0555a04║等在鑛，若佛出世若不出世，法住法位法界法性皆悉
X17n0329_p0555a05║常住）。如趣彼城道，譬如士夫行曠野中，見向古城平
X17n0329_p0555a06║坦正道，即隨入城受如意樂（唐云譬如有人行曠野中，
X17n0329_p0555a07║見向古城平坦舊道，即便隨入止息遊戲）。大慧！於意
X17n0329_p0555a08║云何？彼作是道及城中種種樂耶？答言：不也。佛告大
X17n0329_p0555a09║慧：我及過去一切諸佛法界常住（唐云所證真如常
X17n0329_p0555a10║住法性），亦復如是。是故說言，我從某夜得最正覺，乃
X17n0329_p0555a11║至其夜入般涅槃，於其中間不說一字，亦不已說當
X17n0329_p0555a12║說。
X17n0329_p0555a13║疏曰：此明所證之理不可說也。然有四悉檀因緣，
X17n0329_p0555a14║故能證所證亦皆可說，而說即無說，非以杜口結
X17n0329_p0555a15║舌為無說也。乘言滯句者，曷深思之。二、釋二法竟。
X17n0329_p0555a16║△三、結頌。
X17n0329_p0555a17║爾時世尊欲重宣此義，而說偈言：我某夜成道，至某
X17n0329_p0555a18║夜涅槃，於此二中間，我都無所說。緣自得法住，故我
X17n0329_p0555a19║作是說（唐云自證本住法故作是密語）。彼佛及與我，
X17n0329_p0555a20║悉無有差別。
X17n0329_p0555a21║第二十，佛知覺門竟。○第二十一、離有無門三：初、
X17n0329_p0555a22║請問，二、許宣，三、正說。△今初
X17n0329_p0555a23║爾時大慧菩薩復請世尊：惟願為說一切法有無有
X17n0329_p0555a24║相，令我及餘菩薩摩訶薩離有無有相，疾得阿耨多
X17n0329_p0555b01║羅三藐三菩提。
X17n0329_p0555b02║△二許宣。
X17n0329_p0555b03║佛告大慧：諦聽！諦聽！善思念之，當為汝說。大慧白佛
X17n0329_p0555b04║言：善哉！世尊！唯然受教。
X17n0329_p0555b05║○三、正說二：初、長文；二、偈頌。初中二：初、正明二見；
X17n0329_p0555b06║二、更斥無見。△今初
X17n0329_p0555b07║佛告大慧：此世間依有二種，謂依有及無（唐云世間
X17n0329_p0555b08║眾生多墮二見，謂有見無見），墮性非性欲見，不離離
X17n0329_p0555b09║相（魏云以見有諸法見無諸法故，非究竟法生究竟想）。
X17n0329_p0555b10║大慧！云何世間依有？謂有世間因緣生非不有，從有
X17n0329_p0555b11║生非無有生（唐云謂實有因緣而生諸法非不實有，
X17n0329_p0555b12║實有諸法從因緣生非無法生）。大慧！彼如是說者，是
X17n0329_p0555b13║說世間無因。
X17n0329_p0555b14║疏曰：一切諸法唯心所現，故非有、無，離於邪見。世
X17n0329_p0555b15║間眾生不達唯心，所以或墮有見，則計諸法有性；
X17n0329_p0555b16║或墮無見，則計諸法非性也。先釋墮有見者，謂實
X17n0329_p0555b17║有勝性、自在、四大、極微、時、方、神、我等因，能生諸法，
X17n0329_p0555b18║非不有因；實有諸法，從彼因生，非不有法。夫勝性
X17n0329_p0555b19║等本非諸法之因，而妄計為因，則昧唯心正因；世
X17n0329_p0555b20║間諸法本非勝性等所生之果，而妄計從彼因生，
X17n0329_p0555b21║則昧唯心幻果。故總斷云：是說世間無因也。豈知
X17n0329_p0555b22║世間苦、樂諸法皆以自心善、惡為因哉？
X17n0329_p0555b23║大慧！云何世間依無？謂受貪、恚、癡性已，然後妄想計
X17n0329_p0555b24║著貪、恚、癡性非性。（唐云：云何無見？謂知受貪、瞋、癡已，
X17n0329_p0555c01║而妄計言無。）大慧！若不取有性者，性相寂靜故。（魏云：
X17n0329_p0555c02║若復有人作如是言：無有諸法，以不見諸物相故。○唐
X17n0329_p0555c03║云：及彼分別有相，而不受諸法有。）謂諸如來、聲聞、緣
X17n0329_p0555c04║覺，不取貪、恚、癡性，為有為無？（魏云：若復有人作如是
X17n0329_p0555c05║言：聲聞、辟支佛，無貪、無瞋、無癡。復言：先有。○唐云：復有
X17n0329_p0555c06║知諸如來、聲聞、緣覺，無貪、瞋、癡性，而計為非有。）
X17n0329_p0555c07║疏曰：墮無見者，不能永斷貪瞋癡等諸惑業根，但
X17n0329_p0555c08║以貪等現行無間，即滅妄計，性即無性。又妄計雖
X17n0329_p0555c09║行貪等，若不取著有性，則性相便自寂靜。又妄謂
X17n0329_p0555c10║諸佛二乘亦但不取貪恚癡性為有為無而已，有
X17n0329_p0555c11║何貪恚癡可斷哉？此正末世邪禪錯解覓罪了不
X17n0329_p0555c12║可得之旨，故墮惡取空見，妄謂坐斷有無兩頭，不
X17n0329_p0555c13║知口便說空，行在有中，必與善星同墮落也。初正
X17n0329_p0555c14║明二見竟。△二、更斥無見。
X17n0329_p0555c15║大慧！此中何等為壞者？大慧白佛言：世尊！若彼取貪、
X17n0329_p0555c16║恚、癡性，後不復取。（唐云：謂有貪、瞋、癡性，後取於無，名
X17n0329_p0555c17║為壞者。）佛告大慧：善哉！善哉！汝如是解。大慧！非但貪、
X17n0329_p0555c18║恚、癡性非性為壞者，於聲聞、緣覺及佛亦是壞者。（唐
X17n0329_p0555c19║云：亦壞如來、聲聞、緣覺。）所以者何？謂內外不可得故，
X17n0329_p0555c20║煩惱性異不異故。（唐云：何以故？煩惱內外不可得故，
X17n0329_p0555c21║體性非異非不異故。）大慧！貪、恚、癡若內若外不可得，
X17n0329_p0555c22║貪、恚、癡性無身故，無取故。（唐云：無體性故，無可取故。）
X17n0329_p0555c23║非佛、聲聞、緣覺是壞者，佛、聲聞、緣覺自性解脫故，縛
X17n0329_p0555c24║與縛因非性故。（唐云：聲聞、緣覺及以如來本性解脫，
X17n0329_p0556a01║無有能縛及縛因故。）大慧！若有縛者，應有縛是縛因
X17n0329_p0556a02║故。（唐云：若有能縛及以縛因，則有所縛。）大慧！如是說
X17n0329_p0556a03║壞者，是名無有相。（唐云：作如是說，名為壞者，是為無
X17n0329_p0556a04║有相。）大慧！因是故我說。（唐云：我依此義，密意而說。）寧
X17n0329_p0556a05║取人見（唐云：寧起我見。）如須彌山，不起無所有增上
X17n0329_p0556a06║慢空見。（唐云：不起空見，懷增上慢。）大慧！無所有增上
X17n0329_p0556a07║慢者，是名為壞，墮自共相見希望。（唐云：墮自共見樂
X17n0329_p0556a08║欲之中。）不知自心現量。（唐云：不了諸法唯心所現。）見
X17n0329_p0556a09║外性無常，剎那展轉壞。（唐云：以不了故，見有外法，剎
X17n0329_p0556a10║那無常，展轉差別。）陰界入相續，流注變滅。（唐云：蘊界
X17n0329_p0556a11║處相，相續流轉，起已還滅。）離文字相妄想，是名為壞
X17n0329_p0556a12║者。（唐云：虗妄分別，離文字相，亦成壞者。）
X17n0329_p0556a13║疏曰：前已具列有、無二見，故問：二見之中，何見能
X17n0329_p0556a14║壞一切善根？大慧深知無見過患，故決定答，佛亦
X17n0329_p0556a15║決定印成之也。謂彼現有貪、恚、癡過，妄云性即非
X17n0329_p0556a16║性，則非但謗貪、恚、癡無有作用，亦且謗佛、聲聞、緣
X17n0329_p0556a17║覺非自法解脫矣。所以者何？謂煩惱性本不在內，
X17n0329_p0556a18║亦不在外，覓之原不可得故。且其體性如幻，非異，
X17n0329_p0556a19║非不異故。若果了達內、外皆不可得，無有體性，無
X17n0329_p0556a20║有可取，則證自性解脫，無有能縛，亦無縛因，乃名
X17n0329_p0556a21║佛、聲聞、緣覺，故非壞者。若彼現行起貪、恚、癡，則分
X17n0329_p0556a22║明有受縛者。若有受縛之人，則有能縛及縛因矣。
X17n0329_p0556a23║而又妄說為無，譬如掩耳盜鈴，亦如靈龜曳尾，豈
X17n0329_p0556a24║非壞者？是名世間所墮無有之相，反不如起我見
X17n0329_p0556b01║者，未至於撥因果，斷善根也。初增上慢，惡取空見，
X17n0329_p0556b02║仍墮自、共相見希望之中，豈了諸法皆唯心現？以
X17n0329_p0556b03║不了故，妄見外性剎那無常，計以為空，計以為離
X17n0329_p0556b04║文字相。不知此所謂空，所謂離文字相，皆是妄想
X17n0329_p0556b05║分別而已。是故有、無二見雖皆是邪，而無所有空
X17n0329_p0556b06║見，其毒尤甚，是名為壞者也。初長文竟。△二、偈頌。
X17n0329_p0556b07║爾時，世尊欲重宣此義，而說偈言：有無是二邊，乃至
X17n0329_p0556b08║心境界（唐云所行）。淨除彼境界，平等心寂滅。無取境
X17n0329_p0556b09║界性，滅非無所有（唐云不取於境界，非滅非所有）。有
X17n0329_p0556b10║事悉如如，如賢聖境界（唐云有真如妙物，如諸聖所
X17n0329_p0556b11║行）。無種而有生，生已而復滅。因緣有非有，不住我教
X17n0329_p0556b12║法。非外道非佛，非我亦非餘。因緣所集起（唐云能以
X17n0329_p0556b13║緣成有），云何而得無？誰集因緣有（唐云誰以緣成有），
X17n0329_p0556b14║而復說言無？邪見論生法，妄想計有無。若知無所生，
X17n0329_p0556b15║亦復無所滅。觀此（唐作世）悉空寂，有無二俱離。
X17n0329_p0556b16║疏曰：初二句明有無二邊皆心所行境界，心外無
X17n0329_p0556b17║境也。次二句明不取境界，則本自寂滅也。次四句
X17n0329_p0556b18║明若不取，則既非是滅，亦非所有，一切事物當體
X17n0329_p0556b19║即是真如，如諸賢聖所證也。次四句謂若妄計從
X17n0329_p0556b20║無而有，從有復滅，計有計無，皆非佛法也。次六句
X17n0329_p0556b21║明緣起之法皆是自心現量，法界常住，既非佛及
X17n0329_p0556b22║外道餘眾之所能作，云何而得妄撥為無？況諦觀
X17n0329_p0556b23║緣起無性，誰為集者？既無集者，云何復說為無？次
X17n0329_p0556b24║二句總明若說有生，便是邪見；若計有無，便是妄
X17n0329_p0556c01║想。次四句結明既知無生，則亦無滅；無生無滅，當
X17n0329_p0556c02║體空寂。以無生故離有，以無滅故離無也。第二十
X17n0329_p0556c03║一、離有無門竟。○第二十二、宗通門三：初、請問，二、
X17n0329_p0556c04║許宣，三、正說。△今初
X17n0329_p0556c05║爾時大慧菩薩復白佛言：世尊！惟願為我及諸菩薩
X17n0329_p0556c06║說宗通相。（魏云建立修行正法之相。○唐云宗趣之
X17n0329_p0556c07║相。）若善分別宗通相者，我及諸菩薩通達是相。通達
X17n0329_p0556c08║是相已，速成阿耨多羅三藐三菩提，不隨覺想及眾
X17n0329_p0556c09║魔外道。（魏云不墮一切虗妄覺觀魔事故。○唐云不墮
X17n0329_p0556c10║一切眾邪妄想。）
X17n0329_p0556c11║疏曰：宗者，修行之綱要也。通者，從因趣果之正轍
X17n0329_p0556c12║也。宗通約自行，說通約化他，故下文雙答之。△二
X17n0329_p0556c13║許宣。
X17n0329_p0556c14║佛告大慧：諦聽！諦聽！善思念之，當為汝說。大慧白佛
X17n0329_p0556c15║言：唯然受教。
X17n0329_p0556c16║○三、正說二：初、長文。二、偈頌。△今初
X17n0329_p0556c17║佛告大慧：一切聲聞、緣覺、菩薩，有二種通相，謂宗通
X17n0329_p0556c18║及說通。（魏云一者建立正法相，二者說建立正法相。○
X17n0329_p0556c19║唐云宗趣法相言說法相。）大慧！宗通者，謂緣自得勝
X17n0329_p0556c20║進相，（唐云謂自所證殊勝之相。）遠離言說文字妄想，
X17n0329_p0556c21║趣無漏界自覺地自相，遠離一切虗妄覺想，降伏一
X17n0329_p0556c22║切外道眾魔，緣自覺趣光明輝發。（唐云離於文字語
X17n0329_p0556c23║言分別，入無漏界成自地行，超過一切不正思覺，伏魔
X17n0329_p0556c24║外道生智慧光。）是明宗通相。云何說通相？謂說九部
X17n0329_p0557a01║種種教法，離異不異有無等相，以巧方便隨順眾生，
X17n0329_p0557a02║如應說法令得度脫，是名說通相。大慧！汝及餘菩薩
X17n0329_p0557a03║應當修學。
X17n0329_p0557a04║疏曰：自行為宗，故離言說文字及虗妄覺，降魔伏
X17n0329_p0557a05║外，發自覺光也。化他為說，故有大小九部教法，離
X17n0329_p0557a06║諸四句，巧便隨機，應病與藥，令得度脫也。二者缺
X17n0329_p0557a07║一不可，故誡令應當修學。△二、偈頌。
X17n0329_p0557a08║爾時世尊欲重宣此義，而說偈言：宗及說通相，緣自
X17n0329_p0557a09║與教法，善見善分別，不隨諸覺想。非有真實性，如愚
X17n0329_p0557a10║夫妄想（唐云如愚所分別，非是真實相）。云何起妄想？
X17n0329_p0557a11║非性為解脫（唐云彼豈不求度，無法而可得）。觀察諸
X17n0329_p0557a12║有為，生滅等相續，增長於二見，顛倒無所知。一是為
X17n0329_p0557a13║真諦，無罪為涅槃（唐云涅槃離心意，唯此一法實）。觀
X17n0329_p0557a14║察世妄想，如幻夢芭蕉，雖（唐作無）有貪恚癡，而實無
X17n0329_p0557a15║有人。從愛生諸陰，有皆如幻夢。
X17n0329_p0557a16║疏曰：初一偈正頌宗、說二通，後四偈皆明二通之
X17n0329_p0557a17║意也。蓋宗通者，秪是通達自心現量；說通者，秪是
X17n0329_p0557a18║開示令達自心現量。若夫愚夫妄想，分別有無、一
X17n0329_p0557a19║異、俱不俱等，並無實義，縱求解脫，終非解脫法也。
X17n0329_p0557a20║苟不達唯心，但觀察有為生滅相續，則見生處徒
X17n0329_p0557a21║增有見，逮見滅處徒增無見，是以顛倒終無所知，
X17n0329_p0557a22║而不知一是乃為真諦，無罪即為涅槃。是故一切
X17n0329_p0557a23║世法悉屬妄想，似有貪、恚、癡及人，實無貪、恚、癡及
X17n0329_p0557a24║人，雖云從愛生陰，但如幻夢而已。悟此之謂宗通，
X17n0329_p0557b01║示此之謂說通也。第二十二、宗通門竟。○第二十
X17n0329_p0557b02║三、不實妄想相門三：初、請問。二、許宣。三、正說。△今
X17n0329_p0557b03║初
X17n0329_p0557b04║爾時，大慧菩薩白佛言：世尊！惟願為說不實妄想相。
X17n0329_p0557b05║不實妄想云何而生？說何等法名不實妄想？於何等
X17n0329_p0557b06║法中不實妄想？（唐云：願為我說虗妄分別相。此虗妄
X17n0329_p0557b07║分別云何而生？是何而生？因何而生？誰之所生？何故名
X17n0329_p0557b08║為虗妄分別？）
X17n0329_p0557b09║疏曰：不實妄想相，即虗妄分別相，此總問也。一問
X17n0329_p0557b10║云何而生，二問說何等法以為其體，即唐是何而
X17n0329_p0557b11║生句也。三問於何法中而生，即唐因何而生，誰之
X17n0329_p0557b12║所生二句也。唐更加總結一句。△二許宣。
X17n0329_p0557b13║佛告大慧：善哉善哉！能問如來如是之義，多所饒益
X17n0329_p0557b14║多所安樂，哀愍世間一切天人。諦聽諦聽！善思念之！
X17n0329_p0557b15║當為汝說。大慧白佛言：善哉世尊！唯然受教。
X17n0329_p0557b16║○三、正說二：初、長文；二、偈頌。初中二：初、正答所問；
X17n0329_p0557b17║二、更釋所疑。△今初
X17n0329_p0557b18║佛告大慧：種種義、種種不實妄想、計著妄想生。（魏云
X17n0329_p0557b19║一切眾生執著不實虗妄想者，從見種種虗妄法生。○
X17n0329_p0557b20║唐云一切眾生於種種境不能了達自心所現。）
X17n0329_p0557b21║疏曰：此答云何而生？謂由不了唯心故生也。
X17n0329_p0557b22║大慧，攝所攝計著，不知自心現量，及墮有無見，增長
X17n0329_p0557b23║外道見妄想習氣。（魏云以著虗妄能取可取諸境界
X17n0329_p0557b24║故，入自心見生虗妄想故，墮於有無二見朋黨非法聚
X17n0329_p0557c01║中，增長成就外道虗妄異見熏習故。○唐云計著能所
X17n0329_p0557c02║虗妄執著，起諸分別，墮有無見，增長外道妄見習氣。）
X17n0329_p0557c03║疏曰：此答以何為體？謂以計著能所有無，增長外
X17n0329_p0557c04║道習氣為其體也。
X17n0329_p0557c05║計著外種種義，心心數妄想，計著我我所生。（魏云：以
X17n0329_p0557c06║取外諸戲論義故，起於虗妄。心心數法，猶如草束，分別
X17n0329_p0557c07║我我所法。以是義故，生不實妄想。○唐云：心心所法相
X17n0329_p0557c08║應起時，執有外義種種可得，計著於我及以我所，是故
X17n0329_p0557c09║名為虗妄分別。）
X17n0329_p0557c10║疏曰：此答於何等法中不實妄想？謂因執著外種
X17n0329_p0557c11║種義而生，即心心數之所生也。據唐譯則以我我
X17n0329_p0557c12║所句，結答何故名為虗妄分別。初正答所問竟。○
X17n0329_p0557c13║二、更釋所疑二：初、疑問，二、答釋。△今初
X17n0329_p0557c14║大慧白佛言：世尊，若種種義、種種不實妄想計著，妄
X17n0329_p0557c15║想生攝、所攝計著，不知自心現量，及墮有無見，增長
X17n0329_p0557c16║外道見妄想習氣，計著外種種義，心、心數妄想，我、我
X17n0329_p0557c17║所計著生。
X17n0329_p0557c18║疏曰：此牒佛答以啟難端也。唐譯略而不存。
X17n0329_p0557c19║世尊！若如是，外種種義相墮有無相，離性非性，離見
X17n0329_p0557c20║相。（唐云：若如是者，外種種義性離有無，起諸見相。）世尊！
X17n0329_p0557c21║第一義亦如是，離量、根、分、譬、因、相。（唐云：第一義諦亦
X17n0329_p0557c22║復如是，離諸根、量、宗、因、譬、喻。）世尊！何故一處妄想不
X17n0329_p0557c23║實義種種性計著妄想生，非計著第一義處相妄想
X17n0329_p0557c24║生？（唐云：世尊何故於種種義言起分別，第一義中不言
X17n0329_p0558a01║起耶？）將無世尊說邪因論耶？說一生一不生？（唐云：將
X17n0329_p0558a02║無世尊所言乖理，一處言起，一不言故。又云：世尊又言
X17n0329_p0558a03║虗妄分別墮有無見，譬如幻事種種非實，分別亦爾。有
X17n0329_p0558a04║無相離，云何而說墮二見耶？此說豈不墮於世見？○魏
X17n0329_p0558a05║譯亦有此一段。）
X17n0329_p0558a06║疏曰：此以世諦例第一義，同皆離有無相，何故但
X17n0329_p0558a07║說於世諦中而生妄想，不說於第一義生妄想耶？
X17n0329_p0558a08║又世諦既如幻事，非有非無，則妄想分別亦如幻
X17n0329_p0558a09║事，亦非有無，何言妄想墮有無見耶？初疑問竟。△
X17n0329_p0558a10║二、答釋。
X17n0329_p0558a11║佛告大慧：非妄想一生一不生（唐云分別不生不滅）。
X17n0329_p0558a12║所以者何？謂有無妄想不生故，外現性非性覺自心
X17n0329_p0558a13║現量妄想不生（唐云何以故？不起有無分別相故，所
X17n0329_p0558a14║見外法皆無有故，了惟自心之所現故）。大慧！我說餘
X17n0329_p0558a15║愚夫自心種種妄想相故，事業在前種種妄想性相
X17n0329_p0558a16║計著生（唐云但以愚夫分別自心種種諸法著種種相
X17n0329_p0558a17║而作是說）。云何愚夫得離我我所計著見，離作所作
X17n0329_p0558a18║因緣過（唐云令知所見皆是自心，斷我我所一切見著，
X17n0329_p0558a19║離作所作諸惡因緣）？覺自妄想心量身心轉變（唐云
X17n0329_p0558a20║覺唯心故轉其意樂），究竟明解一切地如來自覺境
X17n0329_p0558a21║界（唐云善明諸地入佛境界），離五法自性事見妄想
X17n0329_p0558a22║（唐云捨五法自性諸分別見）。以是因緣故，我說妄想
X17n0329_p0558a23║從種種不實義計著生，知如實義，得解脫自心種種
X17n0329_p0558a24║妄想。
X17n0329_p0558b01║疏曰：此明若達唯心，則有無妄想不生。世諦本即
X17n0329_p0558b02║第一義諦，但由愚夫不了唯心，故於自心所現境
X17n0329_p0558b03║界妄計有無，則第一義便成世諦。非謂二諦各有
X17n0329_p0558b04║自體，而云一生妄想，一不生妄想也。是故為說種
X17n0329_p0558b05║種諸義皆唯心現，非有非無，莫墮有無見中，令其
X17n0329_p0558b06║得斷我、我所見，離作、所作諸惡因緣，乃至入如來
X17n0329_p0558b07║境也。由此言之，則虗妄分別，秪由執著自心所現
X17n0329_p0558b08║諸境界生。若能如實了知，即得解脫矣。初長文竟。
X17n0329_p0558b09║△二、偈頌。
X17n0329_p0558b10║爾時世尊欲重宣此義，而說偈言：諸因及與緣，從此
X17n0329_p0558b11║生世間，妄想著四句，不知我所通。世間非有生，亦復
X17n0329_p0558b12║非無生，不從有無生，亦非非有無。（唐云世非有無生，
X17n0329_p0558b13║亦非俱不俱。）諸因及與緣，云何愚妄想？（唐云云何諸
X17n0329_p0558b14║愚夫，分別因緣起。）非有亦非無，亦復非有無，如是觀
X17n0329_p0558b15║世間，心轉得無我。一切性不生，以從緣生故，一切緣
X17n0329_p0558b16║所作，所作非自有。（唐云諸緣之所作，所作法非生。）事
X17n0329_p0558b17║不自生事，有二事過故。（唐云果不自生果，有二果失
X17n0329_p0558b18║故。）無二事過故，非有性可得。（唐云無有二果故，非有
X17n0329_p0558b19║性可得。）觀諸有為法，離攀緣（唐作能緣。）所緣，無心之
X17n0329_p0558b20║心量，我說為心量。（唐云決定是唯心，故我說心量。）量
X17n0329_p0558b21║者自性處，緣性二俱離。（唐云量之自性處，緣性二俱
X17n0329_p0558b22║離。）性究竟妙淨，我說名心量。施設世諦我，彼則無實
X17n0329_p0558b23║事，（唐云：施設假名我，而實不可得。）諸陰陰施設，無事
X17n0329_p0558b24║亦復然。（唐云：諸蘊蘊假名，亦皆無實事。）有四種平等，
X17n0329_p0558c01║相及因性生，（唐云：相因及所生。）第三無我等，第四修
X17n0329_p0558c02║修者。（唐云：無我為第四，修行者觀察。○魏云：有四種平
X17n0329_p0558c03║等，相因生無我，如是四平等，是修行者法。）妄想習氣
X17n0329_p0558c04║轉，有種種心生，境界於外現，是世俗心量。外現而非
X17n0329_p0558c05║有，心見彼種種，建立於身財，我說為心量。（此二句魏
X17n0329_p0558c06║唐俱在最後。）離一切諸見，及離想所想，（唐云：及能所
X17n0329_p0558c07║分別。）無得亦無生，我說為心量。非性非非性，性非性
X17n0329_p0558c08║悉離，謂彼心解脫，（唐云：非有亦非無，有無二俱離，如
X17n0329_p0558c09║是心亦離。）我說為心量。如如與空際，（二云：真如空實
X17n0329_p0558c10║際。）涅槃及法界，種種意生身，（魏云：意身身心等。）我說
X17n0329_p0558c11║為心量。（魏皆云：故我說唯心。）
X17n0329_p0558c12║疏曰：初四句直明世間因緣生法本離四句，即是
X17n0329_p0558c13║如來所通達之第一義諦。但以妄想著四句故，不
X17n0329_p0558c14║知我所通也。次六句重明世間非四句生，而愚夫
X17n0329_p0558c15║妄想分別諸因緣起皆非理也。非有生者，非勝性
X17n0329_p0558c16║等邪因生也。非無生者，非自生也。不從有無生者，
X17n0329_p0558c17║不共生也。亦非非有無者，不無因生也。既非有無
X17n0329_p0558c18║四句所生，則凡世間所謂諸因與緣，但是愚夫妄
X17n0329_p0558c19║想分別而已。次非有等四句，明離四句觀察，則可
X17n0329_p0558c20║悟二無我也。次一切性等四句，明從緣生法即是
X17n0329_p0558c21║不生，以諸緣所作非自有生故也。次四句明因緣
X17n0329_p0558c22║既不生果，則果亦不自生果。果若生果，則有二果。
X17n0329_p0558c23║既無二果，則非有性明矣。次四句明有為諸法離
X17n0329_p0558c24║能所緣，故是唯心。次四句明離緣離法究竟妙淨，
X17n0329_p0559a01║亦是唯心。次四句明假名我法並無實事。次四句
X17n0329_p0559a02║明相平等、因平等、生平等、無我平等，應修觀察（此
X17n0329_p0559a03║依魏唐二譯消釋）。次妄想習氣四句，明分別性惟
X17n0329_p0559a04║心。次外現等四句，明緣起性唯心。後三偈皆明成
X17n0329_p0559a05║自性唯心也。於中離一切諸見四句，是明見道正
X17n0329_p0559a06║智唯心。非性非非性四句，是明修道正智唯心。如
X17n0329_p0559a07║如與空際四句，是明究竟所證真如亦唯心也。第
X17n0329_p0559a08║二十三不實妄想相門竟。○第二十四、善語義門
X17n0329_p0559a09║三：初、正明語義，二、兼辨智識，三、破外道轉變論。初
X17n0329_p0559a10║中三：初、請問，二、許宣，三、正說。△今初
X17n0329_p0559a11║爾時大慧菩薩白佛言：世尊！如世尊所說，菩薩摩訶
X17n0329_p0559a12║薩當善語義。云何為菩薩善語義？云何為語？云何為
X17n0329_p0559a13║義？
X17n0329_p0559a14║△二許宣。
X17n0329_p0559a15║佛告大慧：諦聽！諦聽！善思念之，當為汝說。大慧白佛
X17n0329_p0559a16║言：善哉！世尊！唯然受教。
X17n0329_p0559a17║○三、正說二：初、正明語義，二、破言說妄想。△今初
X17n0329_p0559a18║佛告大慧：云何為語？謂言字妄想和合，依咽喉脣舌
X17n0329_p0559a19║齒齗頰輔，因彼我言說妄想習氣計著生（唐云，所謂
X17n0329_p0559a20║分別習氣而為其因，依於喉舌脣齶齒輔，而出種種音
X17n0329_p0559a21║聲文字相對談說），是名為語。大慧！云何為義？謂離一
X17n0329_p0559a22║切妄想相言說相，是名為義。大慧！菩薩摩訶薩於如
X17n0329_p0559a23║是義，獨一靜處聞思修慧，緣自覺了向涅槃城，習氣
X17n0329_p0559a24║身轉變已自覺境界，觀地地中間勝進義相，是名菩
X17n0329_p0559b01║薩摩訶薩善義（唐云，云何為義？菩薩住獨一靜處，以
X17n0329_p0559b02║聞思修慧思惟觀察向涅槃道，自智境界轉諸習氣，行
X17n0329_p0559b03║於諸地種種行相，是名為義）。
X17n0329_p0559b04║疏曰：語者，言語音聲，是能詮相。義者，如人飲水，冷
X17n0329_p0559b05║煖自知，非言音之可及也。
X17n0329_p0559b06║復次，大慧！善語義菩薩摩訶薩，觀語與義非異非不
X17n0329_p0559b07║異，觀義與語亦復如是。若語異義者，則不因語辨義，
X17n0329_p0559b08║而以語入義，如燈照色。（唐更云：大慧！譬如有人持燈
X17n0329_p0559b09║照物，知此物如是在如是處。菩薩亦復如是，因語言燈
X17n0329_p0559b10║入離言說自證境界。）
X17n0329_p0559b11║疏曰：語如燈，義如色，譬如因燈照色。燈之與色，非
X17n0329_p0559b12║異不異，故因語辨義，亦非異非不異也。前已分釋
X17n0329_p0559b13║語義，顯非不異，今意欲顯非異耳。初正明語義竟。
X17n0329_p0559b14║○二、破言說妄想二：初、長文，二、偈頌。△今初
X17n0329_p0559b15║復次，大慧！不生不滅、自性、涅槃、三乘、一乘、心自性等，
X17n0329_p0559b16║如緣言說義計著，墮建立及誹謗見，異建立、異妄想，
X17n0329_p0559b17║如幻種種妄想現（唐云若有於不生不滅、自性、涅槃、
X17n0329_p0559b18║三乘、一乘、五法、諸心自性等中，如言取義，則墮建立及
X17n0329_p0559b19║誹謗見，以異於彼起分別故）。譬如種種幻，凡愚眾生
X17n0329_p0559b20║作異妄想，非聖賢也（唐云如見幻事，計以為實，是愚
X17n0329_p0559b21║夫見，非賢聖也）。
X17n0329_p0559b22║疏曰：前門已明如如空際皆唯心量，今恐如言取
X17n0329_p0559b23║義之人，還於此等語言計有計無，墮建立誹謗見
X17n0329_p0559b24║中。故譬以幻事，不應計其實有實無也。△二、偈頌。
X17n0329_p0559c01║爾時世尊欲重宣此義，而說偈言：彼言說妄想（唐云
X17n0329_p0559c02║若隨言取義），建立於諸法，以彼建立故，死墮泥犂中。
X17n0329_p0559c03║陰中無有我，陰非即是我，不如彼妄想，亦復非無我
X17n0329_p0559c04║（唐云不如彼分別亦復非無有）。一切悉有性，如凡愚
X17n0329_p0559c05║妄想（唐云如愚所分別一切皆有性），若如彼所見，一
X17n0329_p0559c06║切應見諦。一切法無性，淨穢悉無有（唐云一切染淨
X17n0329_p0559c07║法悉皆無體性），不實如彼見（唐云不如彼所見），亦非
X17n0329_p0559c08║無所有。
X17n0329_p0559c09║疏曰：此重明隨言取義之過也。夫一切法性，本不
X17n0329_p0559c10║可說，以四悉檀因緣，作種種說，貴在因語辨義。若
X17n0329_p0559c11║隨言取義，妄計實有不生不滅等法，執性廢修，或
X17n0329_p0559c12║妄撥總無不生不滅等性，誹謗正法，此則於無可
X17n0329_p0559c13║建立中，建立有無二種邪見，安得不墮泥犂中耶？
X17n0329_p0559c14║然外道妄想分別，不出四句，或計陰中有我，或計
X17n0329_p0559c15║我中有陰，或計陰即是我，或計陰不即我，但是我
X17n0329_p0559c16║所。今以正觀推之，故云陰中無有我，陰非即是我，
X17n0329_p0559c17║乃略破二句，例餘二句也。不如彼妄想者，結其四
X17n0329_p0559c18║句皆非也。亦復非無我者，破其轉計斷滅，撥無假
X17n0329_p0559c19║名我法也。次一偈縱破，謂若使一切悉有性，如凡
X17n0329_p0559c20║愚所妄想者，則實有而見有，皆應名為見諦，不復
X17n0329_p0559c21║名顛倒矣。次一偈正明無性，殊不知一切染淨諸
X17n0329_p0559c22║法，悉無所有，不同彼外道之見，而亦非斷滅無所
X17n0329_p0559c23║有也。初正明語義竟。○二、兼辨智識二：初、長文，二、
X17n0329_p0559c24║偈頌。△今初
X17n0329_p0560a01║復次，大慧！智識相今當說。若善分別智識相者，汝及
X17n0329_p0560a02║諸菩薩則能通達智識之相，疾得阿耨多羅三藐三
X17n0329_p0560a03║菩提。
X17n0329_p0560a04║疏曰：智者，別境五心所之一，亦名為慧。或云因中
X17n0329_p0560a05║名慧，果上名智，一往語耳。因亦可名智，果亦可名
X17n0329_p0560a06║慧也。識者，八心王之總稱，亦攝心所定相應故。夫
X17n0329_p0560a07║智有邪正，識有染淨，非必智勝而識劣也。特以施
X17n0329_p0560a08║化門中，每作轉識成智等說，欲人因語辯義，故今
X17n0329_p0560a09║更分別之。雖分別而不隨言取義，故名為善也。
X17n0329_p0560a10║大慧！彼智有三種，謂世間、出世間、出世間上上。云何
X17n0329_p0560a11║世間智？謂一切外道凡夫計著有無。云何出世間智？
X17n0329_p0560a12║謂一切聲聞緣覺墮自共相希望計著（唐云墮自共
X17n0329_p0560a13║相）。云何出世間上上智？謂諸佛菩薩觀無所有法，見
X17n0329_p0560a14║不生不滅離有無品如來地，人法無我緣自得生（唐
X17n0329_p0560a15║云觀一切法皆無有相，不生不滅非有非無，證法無我
X17n0329_p0560a16║入如來地）。大慧！彼生滅者是識，不生不滅者是智。復
X17n0329_p0560a17║次，墮相無相及墮有無種種相因是識，超無有相是
X17n0329_p0560a18║智。復次，長養相是識，非長養相是智。
X17n0329_p0560a19║疏曰：先明智有三種，智是心所，必與心王相應，此
X17n0329_p0560a20║顯智識皆通上中下也。次明生滅者是識等，此顯
X17n0329_p0560a21║施化門中別以世智出世智皆名為識，出世上上
X17n0329_p0560a22║智乃名為智，令人轉識成智也。長養相唐作有積
X17n0329_p0560a23║集相，非長養相唐作無積集相。蓋有漏現種互為
X17n0329_p0560a24║因果，故有積集長養；無漏損生，故無積集長養相
X17n0329_p0560b01║也。
X17n0329_p0560b02║復次，有三種智，謂知生滅（二譯皆列在第二）、知自共
X17n0329_p0560b03║相（二譯皆列在第一）、知不生不滅。
X17n0329_p0560b04║疏曰：此明諸佛菩薩具此三種智也。知生滅者，凡
X17n0329_p0560b05║外妄計生滅有無，不知生滅之義；諸佛菩薩亦有
X17n0329_p0560b06║世智，能知彼生滅法，而不妄計為有無也。知自共
X17n0329_p0560b07║相者，二乘著自共相，不知自共相義；諸佛菩薩亦
X17n0329_p0560b08║有出世之智，能知自共相法，而無希望計著也。或
X17n0329_p0560b09║依二譯，則凡外執自共相為實為常，諸佛菩薩能
X17n0329_p0560b10║知自共相非實非常；二乘執自共相實有生滅，諸
X17n0329_p0560b11║佛菩薩能知生滅法並皆無性也。此二皆是權智。
X17n0329_p0560b12║第三、知不生不滅即是實智。
X17n0329_p0560b13║復次，無礙相是智，境界種種礙相是識。復次，三事和
X17n0329_p0560b14║合生方便相是識，無事方便自性相是智。復次，得相
X17n0329_p0560b15║是識，不得相是智；自得聖智境界，不出不入故，如水
X17n0329_p0560b16║中月。
X17n0329_p0560b17║疏曰：此重約施化門中以辨智識差別相也。謂不
X17n0329_p0560b18║論知生滅、知自共相、知不生不滅，但令了達心外
X17n0329_p0560b19║無法，則無礙相，故名為智。若妄見有種種境界礙
X17n0329_p0560b20║相，所謂若生滅礙相、若自共相礙相、若不生不滅
X17n0329_p0560b21║礙相，即皆是識也。又若必藉根、境、作意三事方便
X17n0329_p0560b22║和合，方得生起，則名為識；若無事方便，性自神解，
X17n0329_p0560b23║乃名為智。又若不達唯心，妄見有相可得，則名為
X17n0329_p0560b24║識；了達唯心，能知相不可得，則名為智。以證自覺
X17n0329_p0560c01║聖智境界者，知一切法即心自性，不出不入，譬如
X17n0329_p0560c02║水中月故。如此分別，令人轉識成智，皆須因語辨
X17n0329_p0560c03║義，不可隨言取義也。初長文竟。△二、偈頌。
X17n0329_p0560c04║爾時，世尊欲重宣此義，而說偈言：採集業為識，不採
X17n0329_p0560c05║集為智，觀察一切法，通達無所有，逮得自在力，是則
X17n0329_p0560c06║名為慧。縛境界為心，覺想生為智，無所有及勝，慧則
X17n0329_p0560c07║從是生（唐云無相及增勝，智慧於中起）。心意及與識，
X17n0329_p0560c08║遠離思惟想，得無思想法（唐云離諸分別相，得無分
X17n0329_p0560c09║別法）。佛子非聲聞，寂靜勝進忍，如來清淨智，生於善
X17n0329_p0560c10║勝義，所行悉遠離（唐云遠離諸所行）。我有三種智，聖
X17n0329_p0560c11║開發真實，於彼想思惟，悉攝受諸性（唐云分別於諸
X17n0329_p0560c12║相，開示一切法）。二乘不相應，智離諸所有（唐云我智
X17n0329_p0560c13║離諸相，超過於二乘），計著於自性，從諸聲聞生（唐云
X17n0329_p0560c14║以諸聲聞等，執著諸法有），超度諸心量，如來智清淨
X17n0329_p0560c15║（唐云如來智無垢，了達唯心故）。
X17n0329_p0560c16║疏曰：初十句重頌智、識之相，亦於施化門中以心、
X17n0329_p0560c17║識為所轉捨，智、慧為所轉得也。次四句明心、意、識
X17n0329_p0560c18║本離分別，但佛子知其平等無相，聲聞不能知也。
X17n0329_p0560c19║次四句明佛子之能證、所證同於如來，能即非能，
X17n0329_p0560c20║所即非所，故云所行悉遠離也。次四句重頌佛有
X17n0329_p0560c21║三智，既能照真，又能了俗也。次二句明三智雙照
X17n0329_p0560c22║真、俗，皆非二乘所能相應。後四句結明聲聞智不
X17n0329_p0560c23║同如來智也。二、兼辨智、識竟。○三、破外道轉變論
X17n0329_p0560c24║二：初、長文，二、偈頌。初中三：初、總敘九種，二、就一種
X17n0329_p0561a01║別破，三、結破。△今初
X17n0329_p0561a02║復次，大慧！外道有九種轉變論，外道轉變見生，所謂：
X17n0329_p0561a03║形處轉變、相轉變、因轉變、成轉變（二云相應）、見轉變、
X17n0329_p0561a04║性轉變（二云生）、緣分明轉變（魏云緣了別，○唐云緣
X17n0329_p0561a05║明了）、所作分明轉變（魏云作法了別，○唐云所作明
X17n0329_p0561a06║了）、事轉變（二云物）。大慧！是名九種轉變見，一切外道
X17n0329_p0561a07║因是起有無生轉變論（魏云依九種轉變見故，一切
X17n0329_p0561a08║外道說於轉變從有無生）。
X17n0329_p0561a09║疏曰：此明外道不達唯心，故於九種虗妄轉變而
X17n0329_p0561a10║起見執，遂生九種轉變論也。形者，長短、方圓、大小
X17n0329_p0561a11║等形量也。相者，狀貌也。因者，種子也。成者，現行相
X17n0329_p0561a12║應法也。見者，能見也。性者，所見暫有名生之法也。
X17n0329_p0561a13║緣分明者，能作之眾緣也。所作分明者，眾緣之所
X17n0329_p0561a14║作也。事者，物之當體也。皆如幻夢，非有非無。外道
X17n0329_p0561a15║見其轉變，不達唯心，故或計轉變從有生，或計轉
X17n0329_p0561a16║變從無生也。△二、就一種別破。
X17n0329_p0561a17║云何形處轉變？謂形處異見。譬如金變作諸器物，則
X17n0329_p0561a18║有種種形處顯現，非金性變；一切性變亦復如是。
X17n0329_p0561a19║疏曰：心外無金，心外無器。以自心所現之金，作自
X17n0329_p0561a20║心所現之器，如夢中金作夢中器。不可謂定無，不
X17n0329_p0561a21║可謂實有，不可謂定不轉變，不可謂定有轉變。又
X17n0329_p0561a22║金可譬藏性，器可譬十法界。藏性不變隨緣，譬如
X17n0329_p0561a23║金之舉體作器。藏性隨緣不變，譬如器形不同金，
X17n0329_p0561a24║金性如故也。
X17n0329_p0561b01║或有外道作如是妄想，乃至事變妄想，彼非如非異
X17n0329_p0561b02║妄想故，如是一切性轉變當知。（唐云諸餘外道種種
X17n0329_p0561b03║計著，皆非如是亦非別異，但分別故一切轉變，如是應
X17n0329_p0561b04║知。）
X17n0329_p0561b05║疏曰：此正顯外道不知心外無法，故作形處轉變
X17n0329_p0561b06║妄想分別，乃至作事轉變妄想分別也。心外無實
X17n0329_p0561b07║轉變，故非如是有。此唯心轉變，故非別異。形處轉
X17n0329_p0561b08║變既爾，餘一切轉變皆可例知也。
X17n0329_p0561b09║如乳酪酒果等熟，外道轉變妄想，彼亦無有轉變。若
X17n0329_p0561b10║有若無，自心現外性非性。（唐云外道。言此皆有轉變，
X17n0329_p0561b11║而實無有。若有若無，自心所見，無外物故。）
X17n0329_p0561b12║疏曰：乳變為酪，酪變為生熟酥等，酒之與果，亦皆
X17n0329_p0561b13║從生至熟，當知並是自心所現相分。心外無法，不
X17n0329_p0561b14║可說定有轉變，不可說定無轉變也。而外道乃作
X17n0329_p0561b15║轉變妄想，何哉？二、就一種別破竟。△三、結破。
X17n0329_p0561b16║大慧！如是凡愚眾生，自妄想修習生。大慧！無有法若
X17n0329_p0561b17║生若滅，如見幻夢色生。（唐云：如此皆是愚迷凡夫，從
X17n0329_p0561b18║自分別習氣而起，實無一法若生若滅，如因幻夢所見
X17n0329_p0561b19║諸色，如石女兒說有生死。）
X17n0329_p0561b20║疏曰：幻夢所見諸色，有而非有，故無生滅。一切諸
X17n0329_p0561b21║法皆唯心現，亦無生滅。但由妄想分別習氣，妄計
X17n0329_p0561b22║有生滅耳。初長文竟。△二、偈頌。
X17n0329_p0561b23║爾時世尊欲重宣此義，而說偈言：形處時轉變，四大
X17n0329_p0561b24║種諸根，中陰漸次生，妄想非明智。最勝於緣起，非如
X17n0329_p0561c01║彼妄想（唐云諸佛不分別緣起及世間）。然世間緣起，
X17n0329_p0561c02║如乾闥婆城。
X17n0329_p0561c03║疏曰：世間妄計轉變之相，莫甚於托胎受生一事，
X17n0329_p0561c04║故頌特明其為妄想分別，非明智也。佛於緣起，不
X17n0329_p0561c05║說實有，亦不說斷無，但如乾闥婆城，有即非有，非
X17n0329_p0561c06║有似有而已。第二十四善語義門竟。
X17n0329_p0561c07║
X17n0329_p0561c08║楞伽阿䟦多羅寶經卷第三義疏上
X17n0329_p0561c09║
X17n0329_p0561c10║
X17n0329_p0561c11║楞伽阿䟦多羅寶經卷第三義疏下
X17n0329_p0561c12║○第二十五、相續解脫義門三：初、請問。二、許宣。三、
X17n0329_p0561c13║正說。△今初
X17n0329_p0561c14║爾時，大慧菩薩復白佛言：世尊！惟願為說一切法相
X17n0329_p0561c15║續義、解脫義（魏云一切諸法相續不相續相，唐云一
X17n0329_p0561c16║切法深密義及解脫相）。若善分別一切法相續不相
X17n0329_p0561c17║續相，我及諸菩薩善解一切相續巧方便，不墮如所
X17n0329_p0561c18║說義計著相續（唐云不墮如言取義深密執著），善於
X17n0329_p0561c19║一切諸法相續不相續相，及離言說文字妄想覺（唐
X17n0329_p0561c20║云離文字語言虗妄分別），遊行一切諸佛剎土，無量
X17n0329_p0561c21║大眾力自在通總持之印，種種變化光明照曜覺慧，
X17n0329_p0561c22║善入十無盡句無方便行（唐云無功用），猶如日月摩
X17n0329_p0561c23║尼四大，於一切地離自妄想相見（唐云住於諸地離
X17n0329_p0561c24║分別見），見一切法如幻夢等入佛地身（唐云入如來
X17n0329_p0562a01║位），於一切眾生界隨其所應而為說法而引導之，悉
X17n0329_p0562a02║令安住一切諸法如幻夢等，離有無品及生滅妄想
X17n0329_p0562a03║異言說義（唐云斷生滅執不著言說），其身轉勝（唐云
X17n0329_p0562a04║令轉所依）。
X17n0329_p0562a05║疏曰：此承上文善語義而起問也。隨言取義，則執
X17n0329_p0562a06║著轉深，名相續義。因語辨義，則如燈照色，名解脫
X17n0329_p0562a07║義。知此二義，則知病識藥，應病與藥，故能自利利
X17n0329_p0562a08║他，乃至證得轉依也。△二許宣。
X17n0329_p0562a09║佛告大慧：善哉！善哉！諦聽！諦聽！善思念之，當為汝說。
X17n0329_p0562a10║大慧白佛言：唯然受教。
X17n0329_p0562a11║○三、正說二：初、正答所問，二、更釋疑妨。初中二：初、
X17n0329_p0562a12║長文，二、偈頌。△今初
X17n0329_p0562a13║佛告大慧：無量一切諸法，如所說義計著相續（唐云
X17n0329_p0562a14║於一切法如言取義執著深密其數無量）。所謂：相計
X17n0329_p0562a15║著相續，緣計著相續，性非性計著相續（唐云有非有
X17n0329_p0562a16║執著），生不生妄想計著相續，滅不滅妄想計著相續，
X17n0329_p0562a17║乘非乘妄想計著相續，有為無為妄想計著相續，地
X17n0329_p0562a18║地自相妄想計著相續，自妄想無間妄想計著相續
X17n0329_p0562a19║（唐云自分別現證執著），有無品外道依妄想計著相
X17n0329_p0562a20║續（唐云外道宗有無品執著），三乘一乘無間妄想計
X17n0329_p0562a21║著相續。復次，大慧！此及餘凡愚眾生自妄想相續，以
X17n0329_p0562a22║此相續故，凡愚妄想如蠶作繭，以妄想絲自纏纏他，
X17n0329_p0562a23║有無有相續相計著（唐云此等密執有無量種，皆是
X17n0329_p0562a24║凡愚自分別執而密執著，此諸分別如蠶作繭，以妄想
X17n0329_p0562b01║絲自纏纏他，執著有無欲樂堅密）。
X17n0329_p0562b02║疏曰：此先明相續義也。隨所說義而起計著，堅密
X17n0329_p0562b03║難斷，故名相續。其所執著，總不出有無二句也。
X17n0329_p0562b04║復次，大慧！彼中亦無相續及不相續相（唐云此中實
X17n0329_p0562b05║無密非密相）。見一切法寂靜，妄想不生故，菩薩摩訶
X17n0329_p0562b06║薩見一切法寂靜（唐云以菩薩見一切法住寂靜故，
X17n0329_p0562b07║無分別故）。復次，大慧！覺外性非性自心現相無所有，
X17n0329_p0562b08║隨順觀察自心現量有無一切性無相，見相續寂靜
X17n0329_p0562b09║故，於一切法無相續不相續相（唐云若了諸法唯心
X17n0329_p0562b10║所見，無有外物皆同無相，隨順觀察於若有若無分別
X17n0329_p0562b11║密執悉見寂靜，是故無有密非密相）。復次，大慧！彼中
X17n0329_p0562b12║無有若縛若解，餘墮不如實覺知有縛有解（唐云此
X17n0329_p0562b13║中無縛亦無有解，不了實者見縛解耳）。所以者何？謂
X17n0329_p0562b14║於一切法有無，有無眾生可得故（唐云何以故，一切
X17n0329_p0562b15║諸法若有若無，求其體性不可得故）。
X17n0329_p0562b16║疏曰：此正明解脫義也。不相續非對相續言也，解
X17n0329_p0562b17║非對縛言也。了知本無相續及不相續，本無縛解，
X17n0329_p0562b18║乃名真解脫義耳。
X17n0329_p0562b19║復次，大慧！愚夫有三相續，謂貪、恚、癡及愛，未來有喜
X17n0329_p0562b20║愛俱。以此相續故，有趣相續。彼相續者，續五趣（唐云
X17n0329_p0562b21║以此密縛令諸眾生續生五趣）。大慧！相續斷者，無有
X17n0329_p0562b22║相續不相續相（唐云密縛若斷是則無有密非密相）。
X17n0329_p0562b23║疏曰：初番意明分別惑相續義、解脫義，此番意明
X17n0329_p0562b24║俱生惑相續義、解脫義也。
X17n0329_p0562c01║復次，大慧！三和合緣作方便計著，識相續無間生，方
X17n0329_p0562c02║便計著則有相續（唐云若有執著三和合緣，諸識密
X17n0329_p0562c03║縛次第而起，有執著故則有密縛）。三和合緣識斷見
X17n0329_p0562c04║三解脫，一切相續不生（唐云若見三解脫離三和合
X17n0329_p0562c05║識，一切諸密皆悉不生）。
X17n0329_p0562c06║疏曰：前二番既明見思集諦相續及解脫義，此一
X17n0329_p0562c07║番乃明諸識苦諦相續及解脫義也。初長文竟。△
X17n0329_p0562c08║二偈
X17n0329_p0562c09║爾時世尊欲重宣此義，而說偈言：不真實妄想，是說
X17n0329_p0562c10║相續相，若知彼真實，相續網則斷。（唐云：不實妄分別，
X17n0329_p0562c11║是名為密相，若能如實知，諸密綱皆斷。）於諸性無知，
X17n0329_p0562c12║隨言說攝受，譬如彼蠶蟲，結網而自纏。愚夫妄想縛，
X17n0329_p0562c13║相續不觀察。（唐云：凡愚不能了，隨言而取義，譬如蠶
X17n0329_p0562c14║處繭，妄想自纏縛。）
X17n0329_p0562c15║初、正答所問竟。○二、更釋疑妨二：初、釋疑，二、釋妨。
X17n0329_p0562c16║初中四：初、疑問，二、答釋，三、重難，四、重答。△今初
X17n0329_p0562c17║大慧復白佛言：如世尊所說：以彼彼妄想，妄想彼彼
X17n0329_p0562c18║性，非有彼自性，但妄想自性耳（唐云由種種心分別
X17n0329_p0562c19║諸法，非諸法有自性，此但妄計耳）。世尊！若但妄想自
X17n0329_p0562c20║性非性自性相待者，非為世尊如是說煩惱清淨無
X17n0329_p0562c21║性過耶？一切法妄想自性非性故（唐云若但妄計無
X17n0329_p0562c22║諸法者，染淨諸法將無悉壞）。
X17n0329_p0562c23║疏曰：此牒世尊常所說義而疑難也。唐譯簡明。△
X17n0329_p0562c24║二、答釋。
X17n0329_p0563a01║佛告大慧：如是，如是，如汝所說。大慧，非如愚夫性自
X17n0329_p0563a02║性妄想真實，此妄想自性非有性自性相（唐云一切
X17n0329_p0563a03║凡愚分別諸法，而諸法性非如是有，此但妄執無有性
X17n0329_p0563a04║相）。然大慧，如聖智有性自性，聖知、聖見、聖慧眼如是
X17n0329_p0563a05║性自性知（唐云然諸聖者以聖慧眼如實知見有諸法
X17n0329_p0563a06║自性）。
X17n0329_p0563a07║疏曰：凡愚妄想分別，譬如見繩為蛇，蛇非有也。聖
X17n0329_p0563a08║者慧眼知見，譬如了繩即麻，麻非無也。△三重難。
X17n0329_p0563a09║大慧白佛言：若使如聖，以聖知聖見聖慧眼，非天眼
X17n0329_p0563a10║非肉眼，性自性如是知，非如愚夫妄想。（唐云：若諸聖
X17n0329_p0563a11║人以聖慧眼見有諸法性，非天眼肉眼，不同凡愚之所
X17n0329_p0563a12║分別。）世尊！云何愚夫離是妄想？不覺聖性事故。（唐云：
X17n0329_p0563a13║云何凡愚得離分別？不能覺了諸聖法故。）
X17n0329_p0563a14║疏曰：此且以凡夫不能覺了聖法為難端也。謂凡
X17n0329_p0563a15║愚無聖慧眼，不見法性，云何能離妄分別耶？
X17n0329_p0563a16║世尊！彼亦非顛倒非不顛倒。所以者何？謂不覺聖事
X17n0329_p0563a17║性自性故（唐云不見聖人所見法故），不見離有無相
X17n0329_p0563a18║故。
X17n0329_p0563a19║疏曰：此正興難辭也。如聖人不見凡愚所見諸法，
X17n0329_p0563a20║名非顛倒。今凡愚不見聖人所見法性，亦應名非
X17n0329_p0563a21║顛倒。不見離有無相，故云非不顛倒。此易可知。
X17n0329_p0563a22║世尊！聖亦不如是見如事妄想（唐云聖亦不如凡所
X17n0329_p0563a23║分別如是得故），不以自相境界為境界故（唐云非自
X17n0329_p0563a24║所行境界相故）。世尊！彼亦性自性相妄想自性如是
X17n0329_p0563b01║現（唐云彼亦見有諸法性相如妄執性而顯現故），不
X17n0329_p0563b02║說因無因故（唐云不說有因及無因故），謂墮性相見
X17n0329_p0563b03║故（唐云墮於諸法性相見故），異境界非如彼等如是
X17n0329_p0563b04║無窮過（唐云其餘境界既不同此，如是則成無窮之失）。
X17n0329_p0563b05║世尊！不覺性自性相故（唐云孰能於法了知性相）。
X17n0329_p0563b06║疏曰：此更難聖眼所見諸法自性，濫同凡愚妄分
X17n0329_p0563b07║別事也。故曰：聖亦不應如是見諸法性，猶如凡愚
X17n0329_p0563b08║之事。妄想既有諸法自性可得，則非自覺聖智所
X17n0329_p0563b09║行境界相故。彼亦見有諸法性自性相，還如妄想
X17n0329_p0563b10║自性而顯現故。夫妄想所見諸法，實非有因無因。
X17n0329_p0563b11║今聖眼所見法性，亦不說有因無因，故亦墮諸法
X17n0329_p0563b12║性相見故。其餘凡夫所見境界，既不同此，安知餘
X17n0329_p0563b13║皆顛倒？此不顛倒，儻更有人不如是見，則又以此
X17n0329_p0563b14║為顛倒矣。豈不成無窮之過失耶？然則聖不見有
X17n0329_p0563b15║凡境，則以凡為顛倒。凡不見有聖境，亦可以聖為
X17n0329_p0563b16║顛倒。譬如魚龍見水為窟宅，則以餓鬼為顛倒。餓
X17n0329_p0563b17║鬼見水為膿血猛𦦨等，亦可以魚龍為顛倒也。究
X17n0329_p0563b18║竟孰能了知諸法之性相耶？
X17n0329_p0563b19║世尊！亦非妄想自性因性自性相（唐云諸法性相不
X17n0329_p0563b20║因分別），彼云何妄想非妄想如實知妄想（唐云云何
X17n0329_p0563b21║而言以分別故而有諸法）？世尊！妄想異、自性相異（唐
X17n0329_p0563b22║云分別相異、諸法相異）？世尊！不相似因妄想自性相
X17n0329_p0563b23║（唐云因不相似云何諸法而由分別）？彼云何各各不
X17n0329_p0563b24║妄想而愚夫不如實知（唐云復以何故凡愚分別不
X17n0329_p0563c01║如是有）？然為眾生離妄想故，說如妄想相不如實有
X17n0329_p0563c02║（唐云而作是言為令眾生捨分別故說如分別所見法
X17n0329_p0563c03║相無如是法）？
X17n0329_p0563c04║疏曰：此更以凡聖所見不同，而展轉互難也。謂世
X17n0329_p0563c05║尊平日說諸法無性，皆因妄分別有。今說聖眼所
X17n0329_p0563c06║見諸法自性，則不因妄分別有。則平日所謂以分
X17n0329_p0563c07║別故，而有諸法，其義墮矣。彼云何在凡則名妄想
X17n0329_p0563c08║分別，在聖則非妄想分別，而又能如實知妄想分
X17n0329_p0563c09║別耶？且夫妄想分別，與諸法自性，其相各異，其因
X17n0329_p0563c10║亦不相似。云何獨言凡夫之妄想分別，為諸法自
X17n0329_p0563c11║性相之因由耶？又若聖眼所見諸法自性，既非妄
X17n0329_p0563c12║想分別，則凡愚所見諸法性相，亦應非妄想分別
X17n0329_p0563c13║矣。彼云何各各不是妄想分別，而獨謂愚夫不如
X17n0329_p0563c14║實知耶？又何須作如是言，為令眾生離妄想故，說
X17n0329_p0563c15║如妄想分別所見法相，為不如實有耶？
X17n0329_p0563c16║世尊何故遮眾生有無見事，自性計著，聖智所行境
X17n0329_p0563c17║界，計著墮有見，說空法非性，而說聖智自性事？（唐云
X17n0329_p0563c18║世尊何故令諸眾生離有無見所執著法，而復執著聖
X17n0329_p0563c19║智境界，墮於有見。何以故？不說寂靜空無之法，而說聖
X17n0329_p0563c20║智自性事故。）
X17n0329_p0563c21║疏曰：此結難也。三重難竟。△四重答
X17n0329_p0563c22║佛告大慧：非我說空法非性，亦不墮有見，說聖智自
X17n0329_p0563c23║性事。（唐云我非不說寂靜空法墮於有見。何以故？已說
X17n0329_p0563c24║聖智自性事故。）然為令眾生離恐怖句故，眾生無始
X17n0329_p0564a01║以來，計著性自性相，聖智事自性，計著相見說空法。
X17n0329_p0564a02║（唐云我為眾生無始時來計著於有，於寂靜法以聖事
X17n0329_p0564a03║說，令其聞已不生恐怖。）
X17n0329_p0564a04║疏曰：此明聖智自性事非空非有，能破空有二執
X17n0329_p0564a05║也。眾生著有，為說寂靜空法，非斷空也。眾生怖空，
X17n0329_p0564a06║為說聖智性事，豈執有哉？
X17n0329_p0564a07║大慧！我不說性自性相。大慧！但我住自得如實空法
X17n0329_p0564a08║離惑亂相見，離自心現性非性見，得三解脫如實印
X17n0329_p0564a09║所印，於性自性得緣自覺觀察住，離有無事見相。（唐
X17n0329_p0564a10║云能如實證寂靜空法，離惑亂相入唯識理，知其所見
X17n0329_p0564a11║無有外法，悟三脫門獲如實印，見法自性了聖境界，遠
X17n0329_p0564a12║離有無一切諸著。）
X17n0329_p0564a13║疏曰：此明說聖智自性事之利益也。果能依此遠
X17n0329_p0564a14║離有無之說，唯心直進，不墮凡愚妄想分別，則能
X17n0329_p0564a15║如實證得寂靜空法，離惑亂相，乃至永離有無諸
X17n0329_p0564a16║著，豈同凡愚之所見哉？初釋疑竟。○二、釋妨二：初、
X17n0329_p0564a17║長文。二、偈頌。△今初
X17n0329_p0564a18║復次，大慧！一切法不生者，菩薩摩訶薩不應立是宗
X17n0329_p0564a19║（唐云菩薩不應成立一切諸法皆悉不生）。所以者何？
X17n0329_p0564a20║謂宗一切性非性故，及彼因生相故（唐云何以故？一
X17n0329_p0564a21║切法本無有故，及彼宗因生相故）。
X17n0329_p0564a22║疏曰：上明離有無事見相，則知一切諸法本無有
X17n0329_p0564a23║生，亦無可滅矣。夫無生無滅者，言語道斷，心行處
X17n0329_p0564a24║滅。既無有生，豈有不生？若復於此立不生宗，則犯
X17n0329_p0564b01║多過。謂若立一切法以為前陳有法，則一切性本
X17n0329_p0564b02║非性，故不可立為有法。此一過也。若立不生為後
X17n0329_p0564b03║陳宗，則必立因以成此宗。既宗必藉立因以生其
X17n0329_p0564b04║相，如何可名為不生耶？此二過也。
X17n0329_p0564b05║說一切法不生宗，彼宗則壞（唐云復次大慧，一切法
X17n0329_p0564b06║不生，此言自壞）。彼宗一切法不生，彼宗壞者，以宗有
X17n0329_p0564b07║待而生故（唐云何以故，彼宗有待而生故）。又破宗不
X17n0329_p0564b08║生，入一切法故，不壞相不生故。立一切法不生宗者，
X17n0329_p0564b09║彼說則壞（唐云又彼宗即入一切法中，不生相亦不
X17n0329_p0564b10║生故，又彼宗諸分而成故）。
X17n0329_p0564b11║疏曰：既立不生宗，則必與生相待。待生說不生，則
X17n0329_p0564b12║不生二字待生而生，何名不生？又既云一切法不
X17n0329_p0564b13║生，則不生宗入於一切法中。而欲立此宗，仍藉因、
X17n0329_p0564b14║喻等多分共成，不得廢壞其相。若不壞因、喻等多
X17n0329_p0564b15║分之相總不生者，如何能成不生之宗？是故若欲
X17n0329_p0564b16║立不生宗，便為自壞也。
X17n0329_p0564b17║大慧！有無不生宗，彼宗入一切性，有無相不可得。（唐
X17n0329_p0564b18║云：又彼宗有無法皆不生，此宗即入一切法中，有無相
X17n0329_p0564b19║亦不生故。）大慧！若使彼宗不生，一切性不生而立宗，
X17n0329_p0564b20║如是彼宗壞，以有無性相不生故，不應立宗。五分論
X17n0329_p0564b21║多過故，展轉異因相故，及為作故，不應立宗分，謂一
X17n0329_p0564b22║切法不生。（唐云：是故一切法不生，此宗自壞，不應如
X17n0329_p0564b23║是立。諸分多過故，展轉因異相故。）
X17n0329_p0564b24║疏曰：若彼避有待過，更立宗云有亦不生，無亦不
X17n0329_p0564c01║生者，是不生宗徧入有無法矣。有既不生，則有相
X17n0329_p0564c02║不可得；無既不生，則無相不可得。有無性相既不
X17n0329_p0564c03║可得，何必立宗？設欲立宗，以何為因？以何為喻？以
X17n0329_p0564c04║何為同品？以何為異品？以何而合？以何而離？設仍
X17n0329_p0564c05║有因喻，同異合離，展轉相作，又何名有無一切法
X17n0329_p0564c06║皆不生耶？故多過而自壞也。
X17n0329_p0564c07║如是一切法空，如是一切法無自性，不應立宗（唐云
X17n0329_p0564c08║如不生一切法空，無自性亦如是）。
X17n0329_p0564c09║疏曰：說無生者，為破執有生也，非立不生宗也。說
X17n0329_p0564c10║法空者，為破執實有也，非立空宗也。說無自性者，
X17n0329_p0564c11║為破執有定性也，非立無自性宗也。
X17n0329_p0564c12║大慧！然菩薩摩訶薩說一切法如幻夢，現不現相故，
X17n0329_p0564c13║及見覺過故（唐云見不見故，一切皆是惑亂相故），當
X17n0329_p0564c14║說一切法如幻夢性。
X17n0329_p0564c15║疏曰：一切諸法皆如幻夢，非生非不生。有時現見，
X17n0329_p0564c16║則非生似生；有時不現，則非不生而似不生。生與
X17n0329_p0564c17║不生，皆是見覺惑亂過故。若知幻夢之性，則知一
X17n0329_p0564c18║切法性不變隨緣，有生不生；隨緣不變，非生不生。
X17n0329_p0564c19║是故但云因緣所生，即空、假、中，終不妄立不生宗
X17n0329_p0564c20║也。
X17n0329_p0564c21║除為愚夫離恐怖處故。大慧！愚夫墮有無見，莫令彼
X17n0329_p0564c22║恐怖遠離摩訶衍（魏云：以凡夫聞如幻如夢生驚怖
X17n0329_p0564c23║故，遠離大乘）。
X17n0329_p0564c24║疏曰：菩薩亦有時不說諸法皆如幻夢，別說善惡
X17n0329_p0565a01║因果皆不忒者，乃為愚夫離恐怖句，應病與藥，未
X17n0329_p0565a02║甞執定一說也。若必為說如幻如夢，則彼便驚怖，
X17n0329_p0565a03║遠離大乘矣。說法不當機，於彼為非說，為實施權，
X17n0329_p0565a04║循循善誘，行菩薩道者，不可不知也。初長文竟。△
X17n0329_p0565a05║二、偈頌。
X17n0329_p0565a06║爾時世尊欲重宣此義，而說偈言：無自性無說，無事
X17n0329_p0565a07║無相續。（唐云無依處。）彼愚夫妄想，如死屍惡覺。（唐云
X17n0329_p0565a08║凡愚妄分別，惡覺如死屍。）一切法不生，非彼外道宗。
X17n0329_p0565a09║（魏云餘見悉不成。唐云外道所成立。）至竟無所生，性
X17n0329_p0565a10║緣所成就。（魏云諸法畢不生，因緣不能成。○唐云以
X17n0329_p0565a11║彼所有生，非緣所成故。）一切法不生，慧者不作想。（魏
X17n0329_p0565a12║云莫建如是法。唐云智者不分別。）彼宗因生故，覺者
X17n0329_p0565a13║悉除滅。（魏云因不同不成，是故建立壞。○唐云彼宗因
X17n0329_p0565a14║生故，此覺則便壞。）
X17n0329_p0565a15║疏曰：初一偈總明一切諸法本無自性，亦無言說，
X17n0329_p0565a16║亦無事體，亦無相續。而愚夫於中妄想分別，計有
X17n0329_p0565a17║自性、言說、事體、相續，此其惡覺如死屍也。次一偈
X17n0329_p0565a18║明一切法本自不生，不待成立。若更欲成立之，則
X17n0329_p0565a19║反成外道宗。以諸法畢竟無所生者，因緣所生即
X17n0329_p0565a20║無生故。若彼外道既不達正因緣生法，如何能成
X17n0329_p0565a21║不生宗耶？次一偈明一切法不生，有智慧者不應
X17n0329_p0565a22║分別。葢若立宗，必待因生。若待因生，則不生宗便
X17n0329_p0565a23║壞。是故覺者自除滅此戲論也。
X17n0329_p0565a24║譬如瞖目視，妄見垂髮相，計著性亦然，愚夫邪妄想。
X17n0329_p0565b01║（唐云：諸法亦如是，凡愚妄分別。）施設於三有，無有事
X17n0329_p0565b02║自性，施設事自性，思惟起妄想。（唐云：三有唯假名，無
X17n0329_p0565b03║有實法體，由此假施設，分別妄計度。）相事設言教，意
X17n0329_p0565b04║亂極震掉。（唐云：假名諸事相，動亂於心意。）佛子能超
X17n0329_p0565b05║出，遠離諸妄想。（唐云：佛子悉超過，遊行無分別。）非水
X17n0329_p0565b06║水想受，（唐云：無水取水相。）斯從渴愛生。愚夫如是惑，
X17n0329_p0565b07║聖見則不然。聖人見清淨，三脫三昧生，遠離於生滅，
X17n0329_p0565b08║遊行無所有。（唐云：常行無相境。）修行無所有，亦無性
X17n0329_p0565b09║非性。（唐云：修行無相境，亦復無有無。）性非性平等，從
X17n0329_p0565b10║是生聖果。（唐云：有無悉平等，是故生聖果。）云何性非
X17n0329_p0565b11║性？云何為平等？（唐云：云何法有無？云何成平等？）謂彼
X17n0329_p0565b12║心不知，內外極漂動，若能壞彼者，心則平等見。（唐云：
X17n0329_p0565b13║若心不了法，內外斯動亂，了已則平等，亂相爾時滅。）
X17n0329_p0565b14║疏曰：初二句舉譬，次八句法合，皆明迷之失也。佛
X17n0329_p0565b15║子二句，明悟之得也。次三句，重譬迷者之失。次聖
X17n0329_p0565b16║見等九句，重明悟者之得。悟平等故，而生聖果，聖
X17n0329_p0565b17║果不墮有無明矣。次二句，重雙徵迷悟。後四句，乃
X17n0329_p0565b18║雙釋迷悟也。第二十五相續解脫義門竟。○第二
X17n0329_p0565b19║十六、智不得境門二：初、正明智體，二、兼明二通。初
X17n0329_p0565b20║中二：初、難問，二、答釋。△今初
X17n0329_p0565b21║爾時大慧菩薩復白佛言：世尊！如世尊說，如攀緣事
X17n0329_p0565b22║智慧不得，是施設量建立。施設所攝受非性（唐云若
X17n0329_p0565b23║知境界但是假名都不可得則無所取），攝受亦非性
X17n0329_p0565b24║（唐云無所取故亦無能取），以無攝故智則不生，唯施
X17n0329_p0565c01║設名耳（唐云能取所取二俱無故不起分別說名為智）。
X17n0329_p0565c02║疏曰：此述世尊常所說法，以起難端也。葢一切境
X17n0329_p0565c03║界，本唯心現，心外無法。凡愚不了，起我法執，似有
X17n0329_p0565c04║我法種種相現。此所現相，皆假施設，都不可得。若
X17n0329_p0565c05║能唯心直進，了知境界，但是假名，不可得者，則無
X17n0329_p0565c06║所取。既無所取，則能取亦無。能所既無，不起分別，
X17n0329_p0565c07║親證真如，說名為根本正智。此根本正智，體是無
X17n0329_p0565c08║漏，乃轉識所成。譬如轉冰成水，但轉其名，而無實
X17n0329_p0565c09║性，非別有智相生也。
X17n0329_p0565c10║云何？世尊！為不覺性自相共相異不異故，智不得耶？
X17n0329_p0565c11║為自相共相種種性自性相隱蔽故，智不得耶？為山
X17n0329_p0565c12║巖石壁地水火風障故，智不得耶？為極遠極近故，智
X17n0329_p0565c13║不得耶？為老小盲冥諸根不具故，智不得耶？（魏云：若
X17n0329_p0565c14║言智慧不能取者，為見諸法自相同相異異法相，種種
X17n0329_p0565c15║異法體不同故，智不能知云云。○唐云：世尊！何故彼智
X17n0329_p0565c16║不得於境？為不能了一切諸法自相共相一異義故，言
X17n0329_p0565c17║不得耶云云。）
X17n0329_p0565c18║疏曰：六祖有云：法法皆通，法法皆備，而無一法可
X17n0329_p0565c19║得，名最上乘。葢由洞了諸法性相，無非即心自性。
X17n0329_p0565c20║所以真俗並照，空有俱明。如明淨眼，見空見色。非
X17n0329_p0565c21║以拍盲無所分別，名為根本智也。末世義學，才欲
X17n0329_p0565c22║通一切法，備一切法，則必心外取法。不知本無一
X17n0329_p0565c23║法可得，固為大惑。而末世邪禪，但高談無法可得，
X17n0329_p0565c24║實未嘗法法皆通，法法皆備。豈非不了自相共相，
X17n0329_p0566a01║異不異故，而言不得。何異山巖等所覆障，極遠極
X17n0329_p0566a02║近，老小盲冥，諸根不具故，而言不得耶。大慧懸知
X17n0329_p0566a03║末世禪病，故特發此難端也。
X17n0329_p0566a04║世尊！若不覺自共相異不異，智不得者，不應說智，應
X17n0329_p0566a05║說無智，以有事不得故。（唐云：以有境界而不知故。）若
X17n0329_p0566a06║復種種自共相性，自性相隱蔽故，智不得者，彼亦無
X17n0329_p0566a07║智，非是智。世尊！有爾𦦨故智生，非無性會爾𦦨，故名
X17n0329_p0566a08║為智。（唐云：此亦非智，以知於境，說名為智，非不知故。）
X17n0329_p0566a09║若山巖石壁，地水火風，極遠極近，老小盲冥，諸根不
X17n0329_p0566a10║具，智不得者，此亦非智，應是無智，以有事不可得故。
X17n0329_p0566a11║（唐云：以有境界，智不具足，而不知故。）
X17n0329_p0566a12║疏曰：此正成難意也。爾燄謂所知境界，餘並可知。
X17n0329_p0566a13║初難問竟。○二、答釋二：初、長文，二、偈頌。△今初
X17n0329_p0566a14║佛告大慧：不如是無智，應是智，非非智。我不如是隱
X17n0329_p0566a15║覆說。（魏云：如汝所說，言無智者，是義不然。何以故？有實
X17n0329_p0566a16║智故。大慧！我不依汝如是之說。○唐云：此實是智，非如
X17n0329_p0566a17║汝說。我之所說，非隱覆說。）攀緣事，智慧不得，是施設
X17n0329_p0566a18║量建立。（唐云：我言境界，惟是假名，不可得者。）覺自心
X17n0329_p0566a19║現量，（唐云：以了但是自心所現。）有無有，外性非性，知
X17n0329_p0566a20║而事不得。（唐云：外法有無，智慧於中，畢竟無得。）不得
X17n0329_p0566a21║故，智於爾𦦨不生。（唐云：以無得故，爾燄不起。）順三解
X17n0329_p0566a22║脫，智亦不得。（唐云：入三脫門，智體亦忘。）非妄想者，無
X17n0329_p0566a23║始性非性虗偽習智，作如是知。（唐云：非如一切覺想
X17n0329_p0566a24║凡夫，無始以來，計著外法，若有若無，種種形相。）是知
X17n0329_p0566b01║彼不知。（唐云：如是而知，名為不知。）故於外事處所，相
X17n0329_p0566b02║性無性，妄想不斷，自心現量建立。說我我所相，攝受
X17n0329_p0566b03║計著，不覺自心現量，於智爾𦦨而起妄想。妄想故，外
X17n0329_p0566b04║性非性，觀察不得，依於斷見。（唐云：不了諸法唯心所
X17n0329_p0566b05║現。著我我所分別境智，不知外法是有是無，其心住於
X17n0329_p0566b06║斷見中故。為令捨離如是分別，說一切法唯心建立。）
X17n0329_p0566b07║疏曰：此明了境唯心，故無境可得，智體亦忘，乃是
X17n0329_p0566b08║真智。非同大慧所問，實有外境而不能知之無智
X17n0329_p0566b09║也。若不了唯心，計著外法有性無性，如是之知，即
X17n0329_p0566b10║是不知。若不了外法體非有無，則智及境界分別
X17n0329_p0566b11║宛然。而又柏盲言不可得，是即依於斷見，其實何
X17n0329_p0566b12║能斷哉？欲離有無斷常妄想分別，必須了境唯心。
X17n0329_p0566b13║所以唯心直進，為此經之宗要也。△二、偈頌。
X17n0329_p0566b14║爾時世尊欲重宣此義，而說偈言：有諸攀緣事，智慧
X17n0329_p0566b15║不覺察，（唐云若有於所緣，智慧不觀見。）此無智非智，
X17n0329_p0566b16║是妄想者說。於不異相性，智慧不觀察，障礙及遠近，
X17n0329_p0566b17║是名為邪智。（唐云無邊相互隱，障礙及遠近，智慧不
X17n0329_p0566b18║能見，是名為邪智。）老小諸盲冥，而智慧不生，而實有
X17n0329_p0566b19║爾𦦨，（唐云而實有境界，不能生智慧。）是亦說邪智。
X17n0329_p0566b20║疏曰：此頌但斥所問之非，所以深警末世邪禪也。
X17n0329_p0566b21║初正明智體竟。○二、兼明二通三：初、承前訶責不
X17n0329_p0566b22║了自宗，二、因問許宣，三、正明二種法通。△今初
X17n0329_p0566b23║復次，大慧！愚癡凡夫無始虗偽惡邪妄想之所迴轉，
X17n0329_p0566b24║迴轉時自宗通及說通不善了知，著自心現外性相
X17n0329_p0566c01║故著方便說，於自宗四句清淨通相不善分別（唐云
X17n0329_p0566c02║無始虗偽惡邪分別之所幻惑，不了如實及言說法，計
X17n0329_p0566c03║著外相著方便說，不能修習清淨真實離四句法）。
X17n0329_p0566c04║疏曰：前明宗通、說通二相，總約三乘自行化他言
X17n0329_p0566c05║之。今明自宗通及說通，惟約圓頓自行化他言之。
X17n0329_p0566c06║故自宗通，唐譯名如實也。自宗四句清淨通相者，
X17n0329_p0566c07║如實圓理，本離四句，故名清淨。如實修習，名自宗
X17n0329_p0566c08║通。以四悉檀因緣方便，為人分別演說，為實施權，
X17n0329_p0566c09║開權顯實，皆名為說通也。△二因問許宣。
X17n0329_p0566c10║大慧白佛言：誠如尊教，唯願世尊為我分別說通及
X17n0329_p0566c11║宗通，我及餘菩薩摩訶薩善於二通，來世凡夫聲聞
X17n0329_p0566c12║緣覺不得其短。佛告大慧：善哉善哉！諦聽諦聽！善思
X17n0329_p0566c13║念之！當為汝說。大慧白佛言：唯然受教。
X17n0329_p0566c14║○三、正明二種法，通二：初、長文，二、偈頌。△今初
X17n0329_p0566c15║佛告大慧：三世如來有二種法通，謂說通及自宗通
X17n0329_p0566c16║（唐云謂如實法及言說法）。說通者，謂隨眾生心之所
X17n0329_p0566c17║應，為說種種眾具契經（唐云諸方便教），是名說通。自
X17n0329_p0566c18║宗通者，謂修行者離自心現種種妄想（唐云於心所
X17n0329_p0566c19║現離諸分別），謂不墮一異俱不俱品，超度一切心意
X17n0329_p0566c20║意識，自覺聖境界離因成見相（唐云於自覺聖智所
X17n0329_p0566c21║行境界離諸因緣相應見相），一切外道聲聞緣覺墮
X17n0329_p0566c22║二邊者所不能知，我說是名自宗通法。大慧！是名自
X17n0329_p0566c23║宗通及說通相，汝及餘菩薩摩訶薩應當修學。
X17n0329_p0566c24║疏曰：宗通而說不通，何以化他？說通而宗不通，何
X17n0329_p0567a01║以自行？又宗既不通，則說何能通？如未飲食，何能
X17n0329_p0567a02║辨味？說苟不通，則何名宗通？如不見色，豈名見空？
X17n0329_p0567a03║是知宗說本自不二，特約自行化他說有二耳。菩
X17n0329_p0567a04║薩應當修學此權實不二法門也。△二、偈頌。
X17n0329_p0567a05║爾時世尊欲重宣此義，而說偈言：我謂二種通（唐云
X17n0329_p0567a06║我說二種法），宗通及言說。說者授童蒙，宗為修行者。
X17n0329_p0567a07║疏曰：既授童蒙，理須權實並用，四悉隨機。既為修
X17n0329_p0567a08║行，則唯有自覺聖智境界而已。第二十六、智不得
X17n0329_p0567a09║境門竟。○第二十七、勿習近世論門（魏云盧伽耶
X17n0329_p0567a10║陀品第五）。文分為二：初、長文，二、偈頌。初中二：初、正
X17n0329_p0567a11║斥世論，二、轉釋疑問。初中二：初、請問，二、示答。△今
X17n0329_p0567a12║初
X17n0329_p0567a13║爾時，大慧菩薩白佛言：世尊！如世尊一時說言：世間
X17n0329_p0567a14║諸論種種辯說，慎勿習近。若習近者，攝受貪欲，不攝
X17n0329_p0567a15║受法。世尊！何故作如是說？
X17n0329_p0567a16║疏曰：盧伽耶陀，亦云路伽耶陀，此翻世間論也。△
X17n0329_p0567a17║二、示答
X17n0329_p0567a18║佛告大慧：世間言論種種句味，因緣譬喻採集莊嚴，
X17n0329_p0567a19║誘引誑惑愚癡凡夫，不入真實自通，不覺一切法，妄
X17n0329_p0567a20║想顛倒墮於二邊。凡愚癡惑而自破壞，諸趣相續不
X17n0329_p0567a21║得解脫，不能覺知自心現量，不離外性自心妄想計
X17n0329_p0567a22║著。是故世間言論種種辯說，不脫生老病死、憂悲苦
X17n0329_p0567a23║惱、誑惑迷亂。
X17n0329_p0567a24║疏曰：此總斥世論無益有損也。文並易知。
X17n0329_p0567b01║大慧！釋提桓因廣解眾論，自造聲論。彼世論者，有一
X17n0329_p0567b02║弟子持龍形像（唐云現作龍身），詣釋天宮建立論宗，
X17n0329_p0567b03║要壞帝釋千輻之輪，隨我不如，斷一一頭以謝所屈
X17n0329_p0567b04║（唐云作是要言：憍尸迦！我共汝論，汝若不如，我當破汝
X17n0329_p0567b05║千輻之輪；我若不如，斷一一頭以謝所屈）。作是要已，
X17n0329_p0567b06║即以釋法（唐云論法）摧伏帝釋，釋墮負處，即壞其車
X17n0329_p0567b07║還來人間。如是大慧！世間言論因譬莊嚴，乃至畜生
X17n0329_p0567b08║亦能以種種句味，惑彼諸天及阿修羅著生滅見（唐
X17n0329_p0567b09║云乃至能現畜生之形，以妙文詞迷惑諸天及阿修羅，
X17n0329_p0567b10║令其執著生滅等見），而況於人？是故大慧！世間言論
X17n0329_p0567b11║應當遠離，以能招致苦生因故（唐云以彼能作生苦
X17n0329_p0567b12║因故），慎勿習近。
X17n0329_p0567b13║疏曰：此引事以顯世論之過也。由帝釋自習世論，
X17n0329_p0567b14║故彼世論弟子還以世論摧之。夫龍形尚可誑惑
X17n0329_p0567b15║諸天，況人形乎？天、阿修羅尚受其惑，又況人乎？從
X17n0329_p0567b16║招現在、未來苦因，是故誡勿習近也。
X17n0329_p0567b17║大慧！世論者，惟說身覺境界而已（魏云但見現前身
X17n0329_p0567b18║智境界，依世名字說諸邪法）。大慧！彼世論者乃有百
X17n0329_p0567b19║千，但於後時後五十年，當破壞結集惡覺，因見盛故
X17n0329_p0567b20║惡弟子受（魏云盧伽耶陀婆羅門所造之論，有百千
X17n0329_p0567b21║偈，後世末世分為多部，各各異名，依自心見因所造故）。
X17n0329_p0567b22║如是，大慧！世論破壞結集種種句味因譬莊嚴（魏云
X17n0329_p0567b23║盧伽耶陀婆羅門，無有弟子能受其論，是故後世分為
X17n0329_p0567b24║多部，種種異名），說外道事著自因緣無有自通（魏云
X17n0329_p0567c01║諸外道等，內心無有如實解故，依種種因種種異解，隨
X17n0329_p0567c02║自心造而為人說，執著自在因等故）。大慧！彼諸外道
X17n0329_p0567c03║無自通論，於餘世論廣說無量百千事門無有自通，
X17n0329_p0567c04║亦不自知愚癡世論。
X17n0329_p0567c05║疏曰：此結斥世論，唯依愛見，無一可取也。身覺身
X17n0329_p0567c06║智，即是五陰。身即色陰，覺智即餘四陰也。初正斥
X17n0329_p0567c07║世論竟。○二、轉釋疑問二：初、釋佛說濫同世論疑，
X17n0329_p0567c08║二、答攝受貪欲及法義。初中二：初、疑問，二、答釋。△
X17n0329_p0567c09║今初
X17n0329_p0567c10║爾時大慧白佛言：世尊！若外道世論種種句味因譬
X17n0329_p0567c11║莊嚴，無有自通自事計著者，世尊亦說世論（唐云世
X17n0329_p0567c12║間之事），為種種異方諸來會眾、天、人、阿修羅，廣說無
X17n0329_p0567c13║量種種句味，亦非自通耶？亦入一切外道智慧言說
X17n0329_p0567c14║數耶（魏云如來亦以世間種種名字章句譬喻說法，不
X17n0329_p0567c15║說自身內智證法。若爾，亦同一切外道所說不異）？
X17n0329_p0567c16║疏曰：此因十二分教之中亦有因緣、譬喻、本事、本
X17n0329_p0567c17║生等說，故疑其濫同世論，以不純說自覺法故。○
X17n0329_p0567c18║二、答釋二：初、正明不說世論，二、重述廣破世論。△
X17n0329_p0567c19║今初
X17n0329_p0567c20║佛告大慧：我不說世論亦無來去，唯說不來不去。大
X17n0329_p0567c21║慧！來者趣聚會生，去者散壞，不來不去者是不生不
X17n0329_p0567c22║滅。我所說義，不墮世論妄想數中（唐云不同外道墮
X17n0329_p0567c23║分別中）。所以者何？謂不計著外性非性（唐云外法有
X17n0329_p0567c24║無無所著故）。自心現處，二邊妄想所不能轉（唐云了
X17n0329_p0568a01║唯自心不見二取）。相境非性，覺自心現，別自心現，妄
X17n0329_p0568a02║想不生（唐云不行根境不生分別）。妄想不生者，空、無
X17n0329_p0568a03║相、無作，入三脫門，名為解脫（唐云入空、無相、無願之
X17n0329_p0568a04║門而解脫故）。
X17n0329_p0568a05║疏曰：若計心外有生有滅，有來有去，名為世論。佛
X17n0329_p0568a06║雖有時假說趣會集生名之為來，緣散壞滅名之
X17n0329_p0568a07║為去，而生實無所從來，滅亦無所至去，則是當處
X17n0329_p0568a08║出生，隨處滅盡，故唯說不來不去。若知不來不去
X17n0329_p0568a09║即是不生不滅，以其不計外性為有為無，了知皆
X17n0329_p0568a10║是唯心所現，而能取所取二邊妄想所不能轉故
X17n0329_p0568a11║也。是故覺自心現則妄想不生，妄想不生則入三
X17n0329_p0568a12║解脫門矣。安得名之為世論耶？○二、重述廣破世
X17n0329_p0568a13║論二：初、正述答外道問，二、結斥習近之失。△今初
X17n0329_p0568a14║大慧！我念一時於一處住，有世論婆羅門來詣我所，
X17n0329_p0568a15║不請空閑，便問我言（唐云遽問我言）：
X17n0329_p0568a16║疏曰：西土禮節，凡欲問時，先須白言：欲有所問，願
X17n0329_p0568a17║垂聽許。名請空閑。今粗率遽問，故云不請空閑也。
X17n0329_p0568a18║瞿曇，一切所作耶？我時答言：婆羅門，一切所作是初
X17n0329_p0568a19║世論。彼復問言：一切非所作耶？我復報言：一切非所
X17n0329_p0568a20║作是第二世論。彼復問言：一切常耶？一切無常耶？一
X17n0329_p0568a21║切生耶？一切不生耶？我時報言：是六世論。大慧，彼復
X17n0329_p0568a22║問我言：一切一耶？一切異耶？一切俱耶？一切不俱耶？
X17n0329_p0568a23║一切因種種受生現耶（唐云一切皆由種種因緣而
X17n0329_p0568a24║受生耶）？我時報言：是十一世論。大慧，彼復問言：一切
X17n0329_p0568b01║無記耶？一切記耶（唐云一切有記耶）？有我耶？無我耶？
X17n0329_p0568b02║有此世耶？無此世耶？有他世耶？無他世耶？有解脫耶？
X17n0329_p0568b03║無解脫耶？一切剎那耶？一切不剎那耶（唐云是剎那
X17n0329_p0568b04║耶？非剎那耶）？虗空耶？非數滅耶？涅槃耶？瞿曇，作耶？非
X17n0329_p0568b05║作耶（唐云虗空、涅槃及非擇滅，是所作耶？非所作耶）？
X17n0329_p0568b06║有中陰耶？無中陰耶？大慧，我時報言：婆羅門，如是說
X17n0329_p0568b07║者悉是世論，非我所說是汝世論。
X17n0329_p0568b08║疏曰：不了諸法唯心所現，乃有此等戲論，故皆以
X17n0329_p0568b09║世論斥之。
X17n0329_p0568b10║我唯說無始虗偽妄想習氣種種諸惡三有之因，（唐
X17n0329_p0568b11║云婆羅門，我說因於無始戲論諸惡習氣而生三有。）不
X17n0329_p0568b12║能覺知自心現量，而生妄想攀緣外性。（唐云不了唯
X17n0329_p0568b13║是自心所見，而取外法實無可得。）如外道法，我諸根
X17n0329_p0568b14║義三合知生，（魏云我根意義三種和合能生於智。○
X17n0329_p0568b15║唐云我及根境三和合生。）我不如是。婆羅門，我不說
X17n0329_p0568b16║因，不說無因，唯說妄想攝所攝性施設緣起，（唐云唯
X17n0329_p0568b17║依妄心以能所取而說緣起。）非汝及餘墮受我相續
X17n0329_p0568b18║者所能覺知。（唐云非汝及餘取著我者之所能測。）
X17n0329_p0568b19║疏曰：此正為說，非世論也。三界唯心，和盤托出，外
X17n0329_p0568b20║道不知，所以下文復問耳。
X17n0329_p0568b21║大慧，涅槃、虗空、滅，非有三種，但數有三耳（唐云虗空、
X17n0329_p0568b22║涅槃及非擇滅。但有三數，本無體性，何況而說作與非
X17n0329_p0568b23║作）。
X17n0329_p0568b24║疏曰：小乘法數明三無為，愚法聲聞計有實法，不
X17n0329_p0568c01║知皆非心外實有也。是故若三、若六、若八，平等平
X17n0329_p0568c02║等。
X17n0329_p0568c03║復次，大慧！爾時世論婆羅門復問我言：癡愛業因故
X17n0329_p0568c04║（唐云無明愛業為因緣故），有三有耶？為無因耶？我時
X17n0329_p0568c05║報言：此二者亦是世論耳。彼復問言：一切性皆入自
X17n0329_p0568c06║共相耶（唐云一切諸法皆入自相及共相耶）？我復報
X17n0329_p0568c07║言：此亦世論。婆羅門！乃至意流妄計外塵（唐云乃至
X17n0329_p0568c08║少有心識流動分別外境），皆是世論。
X17n0329_p0568c09║疏曰：此外道依附佛法而問。然既不達唯心，是故
X17n0329_p0568c10║亦為世論，以妄計有外境故。
X17n0329_p0568c11║復次，大慧！爾時世論婆羅門復問我言：頗有非世論
X17n0329_p0568c12║者不？我是一切外道之宗，說種種句味、因緣、譬喻、莊
X17n0329_p0568c13║嚴。（唐云一切外道所有詞論，種種文句、因緣、莊嚴，莫不
X17n0329_p0568c14║皆從我法中出。）我復報言：婆羅門！有非汝有者，非為、
X17n0329_p0568c15║非宗、非說。（魏云有法非汝法，非不建立。○唐云有非
X17n0329_p0568c16║汝所許，非世不許。）非不說種種句味，非不因譬莊嚴。
X17n0329_p0568c17║（魏云亦非不說種種名字章句，亦非不依義依義說。○
X17n0329_p0568c18║唐云非不說種種文句義理相應，非不相應。）
X17n0329_p0568c19║疏曰：非為、非宗、非說，即魏所云非不建立，唐所云
X17n0329_p0568c20║非世不許也。餘可知。
X17n0329_p0568c21║婆羅門言：何等為非世論，非非宗，非非說？（唐云：彼復
X17n0329_p0568c22║問言：豈有世許非世論耶？）我時報言：婆羅門，有非世
X17n0329_p0568c23║論，汝諸外道所不能知，以於外性不實妄想虗偽計
X17n0329_p0568c24║著故。（唐云：以於外法虗妄分別生執著故。）謂妄想不
X17n0329_p0569a01║生，覺了有無自心現量，妄想不生，不受外塵，妄想永
X17n0329_p0569a02║息。（唐云：若能了達有無等法，一切皆是自心所見，不生
X17n0329_p0569a03║分別，不取外境，於自處住。自處住者，是不起義。不起於
X17n0329_p0569a04║何？不起分別。）是名非世論。此是我法，非汝有也。婆羅
X17n0329_p0569a05║門，略說彼識，若來若去，若死若生，若樂若苦，若溺若
X17n0329_p0569a06║見，若觸若著，種種相若和合相續，若愛若因計著。（唐
X17n0329_p0569a07║云：略而言之，隨何處中，心識往來，死生求戀，若受若見，
X17n0329_p0569a08║若觸若住，取種種相和合相續，於愛於因而生計著。）婆
X17n0329_p0569a09║羅門，如是比者，是汝等世論，非是我有。
X17n0329_p0569a10║疏曰：先為說非世論，次為略舉一切世論。一則妄
X17n0329_p0569a11║想永息，一則種種計著，可謂皎然明白矣。而外道
X17n0329_p0569a12║猶然未悟，可奈何哉。初正述答外道問竟。△二、結
X17n0329_p0569a13║斥習近之失。
X17n0329_p0569a14║大慧！世論婆羅門作如是問，我如是答，彼即默然不
X17n0329_p0569a15║辭而退。（唐云不問於我自宗實法，默然而去。）思自通
X17n0329_p0569a16║處，作是念言：沙門釋子出於通外，（魏云此沙門釋子
X17n0329_p0569a17║外於我法，是可憐愍。○唐云沙門瞿曇無可尊重。）說無
X17n0329_p0569a18║生、無相、無因，覺自妄想現相，妄想不生。（唐云說一切
X17n0329_p0569a19║法無生、無相、無因、無緣，唯是自心分別所見，若能了此，
X17n0329_p0569a20║分別不生。）大慧！此即是汝向所問，我何故說習近世
X17n0329_p0569a21║論種種辯說，攝受貪欲不攝受法？
X17n0329_p0569a22║疏曰：世論婆羅門如是問佛，佛如是答，而彼執著
X17n0329_p0569a23║自見，反謂瞿曇外於我法，豈非攝受貪欲不攝受
X17n0329_p0569a24║法之明證耶？初釋佛說濫同世論疑竟。○二、答攝
X17n0329_p0569b01║受貪欲及法義三：初、請問。二、許宣。三、正說。△今初
X17n0329_p0569b02║大慧白佛言：世尊！攝受貪欲及法，有何句義？（魏云：何
X17n0329_p0569b03║者名食句義？何者名法句義？○唐云：所言財法，是何等
X17n0329_p0569b04║義？）
X17n0329_p0569b05║疏曰：食之與財，皆人情所貪欲也，如何攝貪而不
X17n0329_p0569b06║攝法？如何攝法而不攝貪？此所謂危微之辨，舜跖
X17n0329_p0569b07║之關，故不可不審也。△二許宣。
X17n0329_p0569b08║佛告大慧：善哉善哉！汝乃能為未來眾生，思惟諮問
X17n0329_p0569b09║如是句義。諦聽諦聽！善思念之！當為汝說。大慧白佛
X17n0329_p0569b10║言：唯然受教。
X17n0329_p0569b11║○三、正說三：初、釋貪句義。二、釋法句義。三、結勸修
X17n0329_p0569b12║學。△今初
X17n0329_p0569b13║佛告大慧：所謂貪者，若取若捨，若觸若味，繫著外塵，
X17n0329_p0569b14║墮二邊見（唐云所言財者，可觸可受可味，令著外境，
X17n0329_p0569b15║墮在二邊），復生苦陰。生老病死，憂悲苦惱，如是諸患，
X17n0329_p0569b16║皆從愛起。斯由習近世論及世論者，我及諸佛，說名
X17n0329_p0569b17║為貪。是名攝受貪欲不攝受法。
X17n0329_p0569b18║疏曰：習近世論及世論者，唯與愛見相應心外取
X17n0329_p0569b19║法，安得不增長生死、違遠涅槃耶？△二、釋法句義。
X17n0329_p0569b20║大慧！云何攝受法？謂善覺知自心現量，見人無我及
X17n0329_p0569b21║法無我相，妄想不生。（唐云：云何法利？謂了法是心，見
X17n0329_p0569b22║二無我，不取於相，無有分別。）善知上上地，離心意
X17n0329_p0569b23║意識，一切諸佛智慧灌頂，具足攝受十無盡句。（唐云：
X17n0329_p0569b24║具足受行十無盡願。）於一切法，無開發自在，是名為
X17n0329_p0569c01║法。所謂不墮一切見、一切虗偽、一切妄想、一切性、一
X17n0329_p0569c02║切二邊。（唐云：以是不墮一切諸見戲論分別常斷二邊。）
X17n0329_p0569c03║大慧！多有外道癡人，墮於二邊，若斷若常，非黠慧者，
X17n0329_p0569c04║受無因論，則起常見。外因壞，因緣非性，（魏云：見因滅
X17n0329_p0569c05║故。唐云：以因壞滅。）則起斷見。大慧！我不見生住滅故，
X17n0329_p0569c06║說名為法。（唐云：我說不見生住滅者，名得法利。）
X17n0329_p0569c07║疏曰：既了唯心，則我法本空。依於所顯真如方便，
X17n0329_p0569c08║建立上上諸地，轉八識，成四智，諸佛灌頂，行無盡
X17n0329_p0569c09║願，由其不墮斷常二邊故也。若無黠慧，不達心外
X17n0329_p0569c10║無法，受無因論，則以法皆本有為常。見外因滅，則
X17n0329_p0569c11║以不可復得為斷。豈知生住滅相，皆由自心妄想
X17n0329_p0569c12║分別所現，心外何有生住滅可見哉。△三、結勸修
X17n0329_p0569c13║學。
X17n0329_p0569c14║大慧，是名貪欲及法，汝及餘菩薩摩訶薩應當修學。
X17n0329_p0569c15║初長文竟。△二、偈頌（唐云：調伏攝眾生，以戒降諸
X17n0329_p0569c16║惡，智慧滅諸見，解脫得增長。○魏亦先有此偈。）。
X17n0329_p0569c17║爾時，世尊欲重宣此義，而說偈言：一切世間論，外道
X17n0329_p0569c18║虗妄說，妄見作所作，彼則無自宗（唐云外道虗妄說，
X17n0329_p0569c19║皆是世俗論，橫計作所作，不能自成立）。惟我一自宗，
X17n0329_p0569c20║離於作所作（唐云不著於能所），為諸弟子說，遠離諸
X17n0329_p0569c21║世論。心量不可見，不觀察二心（唐云能取所取法，唯
X17n0329_p0569c22║心無所有），攝所攝非性，斷常二俱離（唐云二種皆心
X17n0329_p0569c23║現，斷常不可得），乃至心流轉，是則為世論。妄想不轉
X17n0329_p0569c24║者，是人見自心，來者謂事生，去者世不現，明了知去
X17n0329_p0570a01║來，妄想不復生。有常及無常，所作無所作，此世他世
X17n0329_p0570a02║等，斯皆世論通。
X17n0329_p0570a03║疏曰：應用魏、唐初一偈義，以顯佛說十二分教，本
X17n0329_p0570a04║不與世論同也。一切世間等四句，重頌世論之失。
X17n0329_p0570a05║惟我等八句，重頌非世論之得。次乃至一偈，總顯
X17n0329_p0570a06║世論與非世論不同之由。來者二句，重頌來去義。
X17n0329_p0570a07║明了二句，重頌不來不去義。後四句，總結斥一切
X17n0329_p0570a08║世論也。第二十七、勿習近世論門竟。○第二十八、
X17n0329_p0570a09║重辨涅槃門（魏云涅槃品第六）。文分為三：初、請問。
X17n0329_p0570a10║二、許宣。三、正說。△今初
X17n0329_p0570a11║爾時大慧菩薩復白佛言：世尊！所言涅槃者，說何等
X17n0329_p0570a12║法名為涅槃，而諸外道各起妄想（唐云而諸外道種
X17n0329_p0570a13║種分別）？
X17n0329_p0570a14║疏曰：第二卷中已明般涅槃義，今因一切世論亦
X17n0329_p0570a15║各妄計涅槃，故問之也。△二許宣。
X17n0329_p0570a16║佛告大慧：諦聽諦聽，善思念之，當為汝說。如諸外道
X17n0329_p0570a17║妄想涅槃，非彼妄想隨順涅槃。（唐云如諸外道分別
X17n0329_p0570a18║涅槃，皆不隨順涅槃之相。）大慧白佛言：唯然受教。
X17n0329_p0570a19║○三、正說二：初、長文。二、偈頌。初中四：初、廣敘外計。
X17n0329_p0570a20║二、總申破斥。三、明涅槃義。四、結成勸誡。△今初
X17n0329_p0570a21║佛告大慧：或有外道，陰界入滅，境界離欲，見法無常，
X17n0329_p0570a22║心心法品不生，不念去來現在境界，諸受陰盡，如燈
X17n0329_p0570a23║火滅，如種子壞，妄想不生，斯等於此作涅槃想（唐云
X17n0329_p0570a24║或有外道言見法無常，不貪境界，蘊界處滅，心心所法
X17n0329_p0570b01║不現在前，不念過現未來境界，如燈盡，如種敗，如火滅，
X17n0329_p0570b02║諸取不起，分別不生，起涅槃想）。大慧！非以見壞名為
X17n0329_p0570b03║涅槃（魏云而彼外道見如是法生涅槃心，非見滅故名
X17n0329_p0570b04║為涅槃）。
X17n0329_p0570b05║疏曰：諸法從本來，常自寂滅相。譬如晴空，本無狂
X17n0329_p0570b06║華於中起滅，由瞖目故妄見空華，但除其瞖無華
X17n0329_p0570b07║可除。而彼妄於如燈盡種敗火滅境界起涅槃想，
X17n0329_p0570b08║則仍有法當情瞖見未壞滅也。
X17n0329_p0570b09║大慧！或以從方至方，名為解脫。（魏云：或有外道，從方
X17n0329_p0570b10║至方，名為涅槃。）境界想滅，猶如風止。（魏云：復有外道，
X17n0329_p0570b11║分別諸境如風，是故分別名為涅槃。○唐云：或謂至方，
X17n0329_p0570b12║名得涅槃。境界想離，猶如風止。）
X17n0329_p0570b13║疏曰：若依魏譯，則是二義：一、計涅槃有所至方，一、
X17n0329_p0570b14║計分別觸境便起。此分別性有常性故，名涅槃也。
X17n0329_p0570b15║若依宋、唐二譯，則是一義：謂此方有境界故，生分
X17n0329_p0570b16║別風，名為生死；彼方離境界故，分別風止，名為涅
X17n0329_p0570b17║槃也。
X17n0329_p0570b18║或復以覺所覺見壞，名為解脫。（魏云：不見能見所見
X17n0329_p0570b19║境界生滅，名為涅槃。○唐云：或謂不見能覺所覺，名為
X17n0329_p0570b20║涅槃。）
X17n0329_p0570b21║疏曰：不達本無能所，但以不見名為涅槃。此所謂
X17n0329_p0570b22║拍盲邪禪大乘止觀，喻以閉眼入闇者也。
X17n0329_p0570b23║或見常無常作解脫想（唐云或謂不起分別常無常
X17n0329_p0570b24║見，名得涅槃）。
X17n0329_p0570c01║疏曰：不知諸法非常無常，但以見常無常不起分
X17n0329_p0570c02║別，名為涅槃，亦是拍盲禪也。
X17n0329_p0570c03║或見種種相想，招致苦生因（唐云或有說言分別諸
X17n0329_p0570c04║相發生於苦）。思惟是已，不善覺知自心現量，怖畏於
X17n0329_p0570c05║相而見無相，深生愛樂作涅槃想（唐云而不能知自
X17n0329_p0570c06║心所現，以不知故畏怖於相以求無相，深生愛樂執為
X17n0329_p0570c07║涅槃）。
X17n0329_p0570c08║疏曰：相即無相，故名無相解脫。若怖相而求無相，
X17n0329_p0570c09║則無相反成所愛樂相矣，豈真得涅槃耶？
X17n0329_p0570c10║或有覺知內外諸法自相共相，去來現在有性不壞，
X17n0329_p0570c11║作涅槃想（魏云：見一切法自相同相不生滅想，分別
X17n0329_p0570c12║過去未來現在諸法是有，名為涅槃）。
X17n0329_p0570c13║疏曰：不達唯心，妄見三世內外諸法各有自相共
X17n0329_p0570c14║相，則謂自相共相常住不壞，即涅槃也。
X17n0329_p0570c15║或謂我、人、眾生、壽命，一切法壞，作涅槃想。（魏云：見我、
X17n0329_p0570c16║人、眾生、壽命、壽者，諸法不滅，虗妄分別，名為涅槃。○唐
X17n0329_p0570c17║云：或計我、人、眾生、壽命，及一切法，無有壞滅，作涅槃想。）
X17n0329_p0570c18║疏曰：若據宋譯，則以形死神滅名為涅槃，乃斷見
X17n0329_p0570c19║也。據魏唐譯，則以若我若法終不壞滅名為涅槃，
X17n0329_p0570c20║乃常見也。
X17n0329_p0570c21║或以外道惡燒智慧，見自性及士夫。彼二有間，士夫
X17n0329_p0570c22║所出名為自性，如冥初比求那轉變。求那是作者，作
X17n0329_p0570c23║涅槃想。（魏云：有餘外道無智慧故，分別所見自性人命
X17n0329_p0570c24║轉變，分別轉變名為涅槃。○唐云：復有外道無有智慧，
X17n0329_p0571a01║計有自性及以士夫，求那轉變作一切物以為涅槃。）
X17n0329_p0571a02║疏曰：此即數論師邪計也。所計冥諦名為自性，所
X17n0329_p0571a03║計神我名為士夫。冥諦為能作，中間二十三法為
X17n0329_p0571a04║所作；神我為能受用，二十三法為所受用。二十三
X17n0329_p0571a05║法皆以冥諦為其所依，依之轉成二十三法，故指
X17n0329_p0571a06║冥初自性為涅槃也（冥初生覺，覺生我慢，慢生五
X17n0329_p0571a07║微，微生五大，大生十一根，共有二十三法，略如唯識
X17n0329_p0571a08║心要所明）。
X17n0329_p0571a09║或謂福非福盡（魏云罪盡故福德亦盡名為涅槃），或
X17n0329_p0571a10║謂諸煩惱盡，或謂智慧（魏云煩惱盡依智故名為涅
X17n0329_p0571a11║槃，唐云或計不由智慧諸煩惱盡）。
X17n0329_p0571a12║疏曰：非福即罪也。罪福性空，非果有盡不盡也。彼
X17n0329_p0571a13║計罪盡，則福亦盡，不復受生，名為涅槃。豈知虗妄
X17n0329_p0571a14║受生，不唯在於罪福，而在於癡愛耶？且癡愛亦是
X17n0329_p0571a15║自心妄起，非心外有癡愛也。煩惱智慧，如冰與水。
X17n0329_p0571a16║若妄計以為二法，則或計盡煩惱以依智慧，或計
X17n0329_p0571a17║不由智慧諸煩惱盡，皆非隨順涅槃者矣。
X17n0329_p0571a18║或見自在是真實，作生死者作涅槃想。（魏云：見自在
X17n0329_p0571a19║天造作眾生，虗妄分別，名為涅槃。○唐云：或計自在是
X17n0329_p0571a20║實作者，以為涅槃。）
X17n0329_p0571a21║疏曰：妄計天生萬物，皆此見之流類也。
X17n0329_p0571a22║或謂展轉相生生死，更無餘因，如是即是計著因。而
X17n0329_p0571a23║彼愚癡，不能覺知。以不知故，作涅槃想。（魏云：諸眾生
X17n0329_p0571a24║迭共因生，非餘因作。如彼外道，執著於因，不知不覺，愚
X17n0329_p0571b01║癡闇鈍，虗妄分別，名為如槃。○唐云：或謂眾生展轉相
X17n0329_p0571b02║生，以此為因，更無異因。彼無智故，不能了知。以不了故，
X17n0329_p0571b03║執為涅槃。）
X17n0329_p0571b04║疏曰：若約權說，則中陰與父母有緣，方乃受生。若
X17n0329_p0571b05║約實義，則唯心所現，如夢如幻。而彼直計父母生
X17n0329_p0571b06║子，子又生孫，相生不斷，即名涅槃。尚未知權說之
X17n0329_p0571b07║義，況實義耶？
X17n0329_p0571b08║或有外道言：得真諦道，作涅槃想。（魏云：有餘外道說
X17n0329_p0571b09║證諦道，虗妄分別名為涅槃。○唐云：或計證於諦道，虗
X17n0329_p0571b10║妄分別以為涅槃。）
X17n0329_p0571b11║疏曰：此指外道所立邪諦，自以為真，非出世四聖
X17n0329_p0571b12║諦也。
X17n0329_p0571b13║或見功德，功德所起和合一異、俱不俱，作涅槃想。（魏
X17n0329_p0571b14║云：有作所作而共和合，見一異、俱不俱，虗妄分別，名為
X17n0329_p0571b15║涅槃。○唐云：或計求那與求那者，而共和合一性異性、
X17n0329_p0571b16║俱及不俱，執為涅槃。）
X17n0329_p0571b17║疏曰：求那或譯為依諦，今宋譯為功德，魏譯為作
X17n0329_p0571b18║也。計此能作所作和合，或云能所定一名為涅槃，
X17n0329_p0571b19║或云能所定異名為涅槃，或云能所亦一亦異名
X17n0329_p0571b20║為涅槃，或云能所非一非異名涅槃。
X17n0329_p0571b21║或見自性所起孔雀文彩種種雜寶及利刺等性，見
X17n0329_p0571b22║已作涅槃想（唐云或計諸物從自然生，孔雀文彩棘
X17n0329_p0571b23║鍼銛利，生寶之處出種種寶，如此等事是誰能作？即執
X17n0329_p0571b24║自然以為涅槃）。
X17n0329_p0571c01║疏曰：此與大佛頂經行陰魔中二無因論相同。
X17n0329_p0571c02║大慧！或有覺二十五真實（唐云或謂能解二十五諦
X17n0329_p0571c03║即得涅槃），或王守護國受六德論作涅槃想（唐云或
X17n0329_p0571c04║有說言能受六分守護眾生斯得涅槃）。
X17n0329_p0571c05║疏曰：前以冥諦為涅槃，此以覺二十五諦乃得涅
X17n0329_p0571c06║槃，故不同也。六德六分，如優婆塞戒經善生所述
X17n0329_p0571c07║外道禮六方者是（魏譯缺此二種）。
X17n0329_p0571c08║或見時是作者，時節世間，如是覺者，作涅槃想（唐云
X17n0329_p0571c09║或有說言時生世間，時即涅槃）。或謂性（唐云或執有
X17n0329_p0571c10║物以為涅槃），或謂非性（唐云或計無物以為涅槃），或
X17n0329_p0571c11║謂知性非性（唐云或有計著有物無物為涅槃者），或
X17n0329_p0571c12║見有覺與涅槃差別，作涅槃想（唐云或計諸物與涅
X17n0329_p0571c13║槃無別，作涅槃想）。
X17n0329_p0571c14║初、廣敘外計竟。△二、總申破斥。
X17n0329_p0571c15║有如是比種種妄想，外道所說，不成所成，智者所棄。
X17n0329_p0571c16║大慧，如是一切悉墮二邊作涅槃想。如是等外道涅
X17n0329_p0571c17║槃妄想，彼中都無若生若滅。（魏云如是虗妄分別涅
X17n0329_p0571c18║槃，無人住世間，無人入涅槃。○唐云於此無有若住若
X17n0329_p0571c19║出。）大慧，彼一一外道涅槃，彼等自論，（魏云依自心論
X17n0329_p0571c20║虗妄分別，唐云皆依自宗而生妄覺。）智慧觀察都無
X17n0329_p0571c21║所立。（唐云違背於理無所成就。）如彼妄想，心意來去
X17n0329_p0571c22║漂馳流動，（唐云唯令心意馳散往來。）一切無有得涅
X17n0329_p0571c23║槃者。
X17n0329_p0571c24║疏曰：外道徧計若我若法以為涅槃，唯屬妄想，從
X17n0329_p0572a01║來無性，故無若生若滅。所謂徧計本空，無可生滅
X17n0329_p0572a02║也。餘可知。△三、明涅槃義。
X17n0329_p0572a03║大慧！如我所說涅槃者，謂善覺知自心現量，不著外
X17n0329_p0572a04║性（唐云不取外境），離於四句見如實處（唐云住如實
X17n0329_p0572a05║見），不墮自心現妄想二邊，攝所攝不可得（唐云不墮
X17n0329_p0572a06║二邊離能所取），一切度量不見所成（唐云不入諸量），
X17n0329_p0572a07║愚於真實不應攝受（唐云不著真實）。棄捨彼已，得自
X17n0329_p0572a08║覺聖法（唐云住於聖智所現證法），知二無我，離二煩
X17n0329_p0572a09║惱，淨除二障，永離二死，上上地、如來地（唐云轉修諸
X17n0329_p0572a10║地入於佛地），如影幻等諸深三昧（唐云得如幻等諸
X17n0329_p0572a11║大三昧），離心意意識，說名涅槃。
X17n0329_p0572a12║疏曰：轉八識成四智，故云離心意識也。餘可知。△
X17n0329_p0572a13║四、結成勸誡。
X17n0329_p0572a14║大慧，汝等及餘菩薩摩訶薩，應當修學，當疾遠離一
X17n0329_p0572a15║切外道諸涅槃見。
X17n0329_p0572a16║初長文竟。△二、偈頌。
X17n0329_p0572a17║爾時世尊欲重宣此義，而說偈言：外道涅槃見，各各
X17n0329_p0572a18║起妄想。斯從心想生，無解脫方便。愚於縛縛者，（魏云
X17n0329_p0572a19║不離縛所縛。○唐云不至無縛處。）遠離善方便。外道
X17n0329_p0572a20║解脫想，解脫終不生。（唐云妄生解脫想，而實無解脫。）
X17n0329_p0572a21║眾智各異趣，（二作取。）外道所見通。（魏云外道建立法。
X17n0329_p0572a22║○唐云外道所成立。）彼悉無解脫，愚癡妄想故。一切
X17n0329_p0572a23║癡外道，妄見作所作。有無有品論，（唐云悉著有無論。）
X17n0329_p0572a24║彼悉無解脫。凡愚樂妄想，不聞真實慧。言語三苦本，
X17n0329_p0572b01║（二皆作三界本。）真實滅苦因。譬如鏡中像，雖現而非
X17n0329_p0572b02║有。於妄想心鏡，愚夫見有二。（唐云習氣心鏡中，凡愚
X17n0329_p0572b03║見有二。）不識心及緣，則起二妄想。（唐云不了唯心現，
X17n0329_p0572b04║故起二分別。）了心及境界，妄想則不生。（唐云若知但
X17n0329_p0572b05║是心，分別則不生。）心者即種種，遠離相所相。事現而
X17n0329_p0572b06║無現，如彼愚妄想。（唐云如愚所分別，雖見而無見。）三
X17n0329_p0572b07║有唯妄想，外義悉無有。妄想種種現，凡愚不能了。經
X17n0329_p0572b08║經說妄想，終不出於名。（魏云種種異名字。○唐云但
X17n0329_p0572b09║是異名字。）若離於言說，亦無有所說。（唐云其義不可
X17n0329_p0572b10║得。）
X17n0329_p0572b11║疏曰：末偈申明妄想分別，但有名字，本無實體也。
X17n0329_p0572b12║餘並可知。第二十八、重辨涅槃門竟。
X17n0329_p0572b13║
X17n0329_p0572b14║楞伽阿䟦多羅寶經卷第三義疏下