X17n0330_p0628b01║
X17n0330_p0628b02║
X17n0330_p0628b03║
X17n0330_p0628b04║楞伽阿䟦多羅寶經宗通卷二
X17n0330_p0628b05║（魏云集一切佛法品第三之一，唐云集一切法品第二之一）。
X17n0330_p0628b06║爾時，大慧菩薩摩訶薩，復白佛言：世尊，諸識有幾種
X17n0330_p0628b07║生、住、滅？佛告大慧：諸識有二種生、住、滅，非思量所知。
X17n0330_p0628b08║諸識有二種生，謂流注生及相生。有二種住，謂流注
X17n0330_p0628b09║住及相住。有二種滅，謂流注滅及相滅。
X17n0330_p0628b10║通曰：以上百八句俱非，獨不言識句非識句者，何
X17n0330_p0628b11║也？以阿賴耶識即如來藏性，一切萬法皆從此出，
X17n0330_p0628b12║故不可遣此識。若可遣者，即同外道斷見。且如來
X17n0330_p0628b13║藏中，有空如來藏，有不空如來藏，有空不空如來
X17n0330_p0628b14║藏。約心真如門，一切皆非，是空如來藏也；約心生
X17n0330_p0628b15║滅門，不妨現起種種德用，是不空如來藏也。空有
X17n0330_p0628b16║圓融，不墮偏空，乃為真空。論性宗，但一真理，更有
X17n0330_p0628b17║何事？論相宗，則多生以來，生滅種子未易明了，若
X17n0330_p0628b18║一一勘破，復還一真如性，其究則一而已矣。大慧
X17n0330_p0628b19║初問：云何名為藏？云何意及識？云何生與滅？因佛
X17n0330_p0628b20║未云非，故復問：諸識有幾種生、住、滅？佛告以諸識
X17n0330_p0628b21║有二種生、住、滅，非思量所知，隱隱謂不思議熏、不
X17n0330_p0628b22║思議變也。又分二種生、二種住、二種滅，謂流注及
X17n0330_p0628b23║相，麤細不同，而其生、住、滅亦先後不一，故曰二也。
X17n0330_p0628b24║流注細相，依藏性而起，本一真如性，不生不滅。因
X17n0330_p0628c01║無明不覺，忽與生滅和合，則變而為識，名流注生。
X17n0330_p0628c02║此識念念不停，歷生相續，名流注住。直至金剛道
X17n0330_p0628c03║後，異熟空證等妙覺，方名流住滅，始還不生不滅
X17n0330_p0628c04║本體也。其生也，以不思議熏變，不知幾千萬劫而
X17n0330_p0628c05║生。其滅也，亦以不思議熏修，不知幾千萬劫而滅。
X17n0330_p0628c06║真非思量所知。若流注麤相，但就流注住中，分為
X17n0330_p0628c07║三相。七識初生，名為相生。與前境和合，相續不斷，
X17n0330_p0628c08║名為相住。至七地滿心，證無漏果，名為相滅。其間
X17n0330_p0628c09║分齊頭數，亦不易知也。起信論云：心真如者，即是
X17n0330_p0628c10║一法界大總相法門體，所謂心性不生不滅。一切
X17n0330_p0628c11║諸法，唯依妄念而有差別。若離心念，則無一切境
X17n0330_p0628c12║界之相。藥山坐次，僧問：兀兀地思量箇甚麼？山曰：
X17n0330_p0628c13║思量箇不思量底。曰：不思量底如何思量？山曰：非
X17n0330_p0628c14║思量。僧問蜀州西禪：如何是非思量處？禪云：誰見
X17n0330_p0628c15║虗空夜點頭。丹霞頌云：一點靈明六不收，昭然何
X17n0330_p0628c16║用更凝眸。箇中消息人難委，獨有虗空暗點頭。此
X17n0330_p0628c17║非思量所知。明明指出箇悟門，以諸老宿話頭叅
X17n0330_p0628c18║之，當益躍然。
X17n0330_p0628c19║大慧！諸識有三種相，謂：轉相、業相、真相。
X17n0330_p0628c20║通曰：上言諸識有二種生、住、滅，謂流注及相。然流
X17n0330_p0628c21║注之生、住、滅，最為微細，故非思量所知。若夫相之
X17n0330_p0628c22║生、住、滅，但指半分末那麤相，則有可得而言者。相
X17n0330_p0628c23║有三種，所謂轉相、業相、真相。下文云：種種諸識浪，
X17n0330_p0628c24║騰躍而轉生。又云：藏識如巨海。巨海即真相也。識
X17n0330_p0629a01║浪轉生，即轉相、業相也。轉相即轉識。下文云：展轉
X17n0330_p0629a02║因，即八轉為七，七轉為六。起信所謂無明不覺生
X17n0330_p0629a03║三細是也。論云：一者、無明業相，以依不覺故心動，
X17n0330_p0629a04║說名為業；二者、能見相，以依動故能見，即名轉相；
X17n0330_p0629a05║三者、境界相，以依能見故，境界妄現，謂能現一切
X17n0330_p0629a06║境界，如鏡現像，名為現相。此三細中，原有轉相，不
X17n0330_p0629a07║必別為註脚。然三細業相居先，而此業相居後者，
X17n0330_p0629a08║何也？此指現相之後，起惑造業。起信所謂境界為
X17n0330_p0629a09║緣起六麤是也。論云：以有妄境染法緣故，即熏習
X17n0330_p0629a10║妄心，令其念著種種造業，受於一切身心等苦。此
X17n0330_p0629a11║業繫苦相，生死相續為業相之終，一念無明為業
X17n0330_p0629a12║相之始，未始不相通也。若約三性釋者，轉相乃依
X17n0330_p0629a13║他起，如波浪依海水起；業相乃徧計執，如但見波
X17n0330_p0629a14║浪，不知是水；真相則圓成，實唯一海水也。轉相、業
X17n0330_p0629a15║相有生、住、滅，真相無生、住、滅，此並舉真相者，正欲
X17n0330_p0629a16║轉彼轉相、業相歸之乎真也。僧問南嶽讓禪師：如
X17n0330_p0629a17║鏡鑄像，像成後，未審光向甚麼處去？師曰：如大德
X17n0330_p0629a18║為童子時，像貌何在？法眼別云：阿那箇是大德鑄
X17n0330_p0629a19║成底像？僧曰：秪如像成後，為甚麼不鑑照？師曰：雖
X17n0330_p0629a20║然不鑑照，謾他一點不得。可知轉相、業相滅則真
X17n0330_p0629a21║相見，真相見則無明消盡，渾是一大圓鏡智也。
X17n0330_p0629a22║大慧！略說有三種識，廣說有八相。何等為三？謂真識、
X17n0330_p0629a23║現識及分別事識。大慧！譬如明鏡持諸色像，現識處
X17n0330_p0629a24║現亦復如是。大慧！現識及分別事識，此二壞不壞相
X17n0330_p0629b01║展轉因（唐云此二識無異相互為因）。大慧！不思議熏及不思議變，
X17n0330_p0629b02║是現識因。大慧！取種種塵及無始妄想熏，是分別事
X17n0330_p0629b03║識因（唐云現識以不思議熏變為因，分別事識以分別境界及無始戲論習氣為因）。
X17n0330_p0629b04║通曰：上云諸識不知有幾種，故此釋云：略說有三，
X17n0330_p0629b05║廣說有八。八即八識等名，各有流注，各有其相，總
X17n0330_p0629b06║之一類相續。試言其略：一者真識，二者現識，三者
X17n0330_p0629b07║分別事識。唐魏二譯，俱缺真識，但曰略則惟二。現
X17n0330_p0629b08║識屬前五識，隨其五塵，對至即現，但能明了，未入
X17n0330_p0629b09║分別。若分別事相妄想，則屬第六識也。真如不可
X17n0330_p0629b10║言識，而此云真識者，盖指藏識而言。依不生不滅，
X17n0330_p0629b11║則謂之出纏如來藏，名白淨識。依微細生滅，則謂
X17n0330_p0629b12║之在纏如來藏，名第八識。此第八識，即名真識。譬
X17n0330_p0629b13║如明鏡，現眾色像。明鏡者，八識也。能持眾像而顯
X17n0330_p0629b14║現者，現識也。此現識及分別事識，展轉相因而生。
X17n0330_p0629b15║其展轉者，即相續識也。此諸識壞不壞相，猶言異
X17n0330_p0629b16║不異相，詳如下文泥團微塵之喻。何以明分別事
X17n0330_p0629b17║識為現識因也？本一真如不變，以隨緣故，遂為染
X17n0330_p0629b18║法所熏。而真如不覺，變而為識。其熏也，以不思議，
X17n0330_p0629b19║而八識田中，忽有種子。其變也，亦以不思議，而黏
X17n0330_p0629b20║湛發覺，觸境即應，遂為現識。此現識猶未離不思
X17n0330_p0629b21║議境界，即是現量，故名之曰現識，良由分別事識
X17n0330_p0629b22║染法熏變為之因也。何以明現識為分別事識因
X17n0330_p0629b23║也？現識攝受種種外塵，見、取、愛、取，攬為己有，及無
X17n0330_p0629b24║始妄想熏變種子，背覺合塵，已非一日。凡外六塵，
X17n0330_p0629c01║一入明了，即生分別，而妄想計度，紛然雜出，起惑
X17n0330_p0629c02║造業，莫可紀極，是現識又為分別事識因也。起信
X17n0330_p0629c03║論云：無明熏習，義有二種：一者、根本熏習，以能成
X17n0330_p0629c04║就業識義故，即經所云不思議熏也；二者、所起見、
X17n0330_p0629c05║愛熏習，以能成就分別事識義故，即經所云無始
X17n0330_p0629c06║妄想熏也。八識如鏡，而現影處名現影，固不可為
X17n0330_p0629c07║鏡；八識如田，而含種處名熏種，亦不可為田。此真
X17n0330_p0629c08║識、現識及分別事識相因而起，如海水起波浪，非
X17n0330_p0629c09║異非不異。雖略舉二識流注生，而轉相、業相之生
X17n0330_p0629c10║亦在其中矣。龐居士偈曰：一羣六箇賊，生生欺殺
X17n0330_p0629c11║人，我今識汝也，不與汝為鄰。汝若不伏我，我即到
X17n0330_p0629c12║處說，教人盡識汝，使汝行路絕。汝若肯伏我，我即
X17n0330_p0629c13║不分別，共汝一處住，同證無生滅。若居士者，信知
X17n0330_p0629c14║真識所在，而現識及分別事識不能欺矣。
X17n0330_p0629c15║大慧，若覆彼真識，種種不實諸虗妄滅，則一切根識
X17n0330_p0629c16║滅，是名相滅。大慧，相續滅者，相續所因滅，則相續滅；
X17n0330_p0629c17║所從滅及所緣滅，則相續滅。大慧，所以者何？是其所
X17n0330_p0629c18║依故。依者，謂無始妄想熏；緣者，謂自心見等識境妄
X17n0330_p0629c19║想（唐云所依。因者，謂無始戲論虗妄習氣；所緣者，謂自心所見分別境界）。
X17n0330_p0629c20║通曰：上言現識及分別事識展轉因，即有轉相，即
X17n0330_p0629c21║有業相。相生而流注之生可知矣，流注生而真如
X17n0330_p0629c22║本體不得顯露可知矣。是無始無明覆彼真識，譬
X17n0330_p0629c23║如太虗為浮雲所覆。故阿賴耶識中，虗妄分別種
X17n0330_p0629c24║種習氣，倐生倐滅，皆非真實。若此種種不實諸虗
X17n0330_p0630a01║妄滅，譬如浮雲散盡，大虗朗然，內無種子，不復熏
X17n0330_p0630a02║起現行，則一切根識從六根緣六塵者，當下消滅。
X17n0330_p0630a03║此現識及分別事識所由滅也，又何轉相、業相之
X17n0330_p0630a04║有？是名相滅。轉相既滅，是七識相續不斷，半分麤
X17n0330_p0630a05║相於是乎滅矣。相續之所以滅者，內無所因，即無
X17n0330_p0630a06║所傳而出，故相續滅；外無所從及所緣，即無所傳
X17n0330_p0630a07║而入，故相續滅。所以者何？相續無本位，內依於八
X17n0330_p0630a08║識，外依於六識，是其所依故。內所依者，即無始妄
X17n0330_p0630a09║想熏習種子，今種種不實諸虗妄滅，是所依因滅，
X17n0330_p0630a10║故相續滅也。外所緣者，六塵本是八識所變相分，
X17n0330_p0630a11║還為八識見分所緣之境。故六識於自心所見塵
X17n0330_p0630a12║境，妄想計著。今一切根識滅，則所從六根滅，及所
X17n0330_p0630a13║緣六塵滅，故相續滅也。此言相滅，而詳明相續之
X17n0330_p0630a14║所以滅者。見諸識有二種：生、住、滅，微有不同。相續，
X17n0330_p0630a15║即七識有生、有住、有滅。但指流注住中，立此三相。
X17n0330_p0630a16║即此能斷俱生我執，亦可言滅。若流注細相，必俱
X17n0330_p0630a17║生法執俱忘，而後可言滅也。此不言流注，而言相
X17n0330_p0630a18║續者，良有深意。僧問保福：家貧遭劫時如何？福曰：
X17n0330_p0630a19║不能盡底去。曰：為甚麼不能盡底去？福曰：賊是家
X17n0330_p0630a20║親。曰：既是家親，為甚麼翻成家賊？福曰：內既不應，
X17n0330_p0630a21║外不能為。曰：忽然捉敗，功歸何所？福曰：賞亦不曾
X17n0330_p0630a22║聞。曰：恁麼則勞而無功。福曰：功則不無，成而不處。
X17n0330_p0630a23║曰：既是成功，為甚麼不處？福曰：不見道：太平本是
X17n0330_p0630a24║將軍致，不許將軍見太平。是可知轉相業相滅，而
X17n0330_p0630b01║真相現。現識分別事識滅，而真識現。亦自還我本
X17n0330_p0630b02║來耳，何功之有？
X17n0330_p0630b03║大慧，譬如泥團、微塵非異非不異，金莊嚴具亦復如
X17n0330_p0630b04║是。大慧，若泥團、微塵異者，非彼所成而實彼成，是故
X17n0330_p0630b05║不異；若不異者，則泥團、微塵應無分別。如是，大慧，轉
X17n0330_p0630b06║識、藏識真相若異者，藏識非因；若不異者，轉識滅，藏
X17n0330_p0630b07║識亦應滅，而自真相實不滅。是故，大慧，非自真相識
X17n0330_p0630b08║滅，但業相滅；若自真相識滅者，藏識則滅。大慧，藏識
X17n0330_p0630b09║滅，不異外道斷見論議。
X17n0330_p0630b10║通曰：上言諸識有三種相，略說有三種識。轉相、業
X17n0330_p0630b11║相以對真相，現識、分別事識以對真識。真識即藏
X17n0330_p0630b12║識真相也。藏識真相無生滅，而轉相、業相、現識、分
X17n0330_p0630b13║別事識有生住滅，似乎異矣，其實非異非不異。何
X17n0330_p0630b14║以明之？譬如泥團、微塵，以為異，則泥團應非微塵
X17n0330_p0630b15║所成；以為不異，則泥團與微塵應無分別。金、莊嚴
X17n0330_p0630b16║具，亦復如是。故現識及分別事識，展轉相因，皆謂
X17n0330_p0630b17║之轉識，猶泥團也，猶莊嚴具也。其藏識真相，猶微
X17n0330_p0630b18║塵也，猶金也。泥團、莊嚴具，種種不齊，而微塵與金
X17n0330_p0630b19║一也。若謂轉識與藏識異者，則第八藏識，不應與
X17n0330_p0630b20║前七作生起因。今前七非八識不生，既與之為因
X17n0330_p0630b21║矣，是不異也。若謂藏識與轉識不異者，則前七滅
X17n0330_p0630b22║時，而第八藏識亦應滅。然藏識真相，即係本覺真
X17n0330_p0630b23║如，原自不生，又誰可滅？其實不滅也。故前云：相續
X17n0330_p0630b24║所因滅者，非自真相識滅。但其中虗妄習氣，無始
X17n0330_p0630c01║妄想所熏，名無明業相者，為可滅耳。真相識若滅，
X17n0330_p0630c02║誰為如來藏？誰為出生諸佛？不幾於焦芽敗種乎？
X17n0330_p0630c03║是轉識可滅，而藏識不滅，則又非不異也。譬如泥
X17n0330_p0630c04║團可壞，而微塵不壞；莊嚴具可壞，而金性不壞。其
X17n0330_p0630c05║有分別又如此。起信論云：所言滅者，唯心相滅，非
X17n0330_p0630c06║心體滅。又云：唯癡滅故，心相隨滅，非心智滅。是藏
X17n0330_p0630c07║識真相，故不滅也。若其可滅，即不異外道斷滅論，
X17n0330_p0630c08║以滅窮研，於無盡中發宣盡性，非正論也。僧問雲
X17n0330_p0630c09║居膺禪師：纔生為甚麼不知有？師曰：不同生日。未
X17n0330_p0630c10║生時如何？師曰：不曾滅。曰：未生時在甚麼處？師曰：
X17n0330_p0630c11║有處不收。曰：甚麼人不受滅？師曰：是滅不得者。故
X17n0330_p0630c12║知雲居落處，即此段真識真相，可窺其矣。
X17n0330_p0630c13║大慧！彼諸外道作如是論，謂攝受境界滅，識流注亦
X17n0330_p0630c14║滅。（唐云取境界相續識滅則無始相續識滅。）若識流注滅者，無始流注應
X17n0330_p0630c15║斷。大慧！外道說流注生因，非眼識色明集會而生，更
X17n0330_p0630c16║有異因。大慧！彼因者，說言若勝妙、若士夫、若自在、若
X17n0330_p0630c17║時、若微塵。（唐云彼諸外道說相續識從作者生，不說眼識依色光明等緣和合而生，唯說作者
X17n0330_p0630c18║為生因故。作者是何？彼所計勝性、丈夫、自在、時及微塵，為能作者。）
X17n0330_p0630c19║通曰：外道斷見論議，其詳何如？彼謂攝取境界之
X17n0330_p0630c20║六識滅，并七識半分麤相，外緣六識相續之識滅，
X17n0330_p0630c21║遂謂七識內緣八識半分細相，及八識無始流注
X17n0330_p0630c22║之識亦滅。不知八識自體真常流注，自無始以來，
X17n0330_p0630c23║是滅不得者。若七識內依八識流注不息者可滅，
X17n0330_p0630c24║則無始真常流注為如來藏者，亦應斷滅。若其可
X17n0330_p0631a01║斷，誰為出生一切諸法，至今流注不已乎？由此言
X17n0330_p0631a02║之，如來藏識，能生起前七，能生一切相分見分諸
X17n0330_p0631a03║法，其為生生之因明矣。外道不明乎此，乃謂相續
X17n0330_p0631a04║之識，流注不斷，別有異因，由作者生。不說眼等六
X17n0330_p0631a05║識，依色光明等緣，集會而生，內不根於八識，故為
X17n0330_p0631a06║異因。彼所因者，以冥諦為勝性，從冥生覺，為二十
X17n0330_p0631a07║五諦。以神我為能作者，如數論師所說。至謂大梵
X17n0330_p0631a08║天丈夫，常住實有，能生一切，如勝論師所說。又謂
X17n0330_p0631a09║自在天，體實遍常，能生諸法，如塗炭師所說。是以
X17n0330_p0631a10║人天為能作者，如計時運，具諸功能，能生萬物，如
X17n0330_p0631a11║時敬外道所說。又計微塵，積小至大，能成色心等
X17n0330_p0631a12║法，如路伽師所說。皆取外境為能作者，真所謂異
X17n0330_p0631a13║因也。楞嚴經彌勒菩薩所修識心三昧，乃至盡空
X17n0330_p0631a14║如來國土淨穢有無，皆是我心變化所現。又了如
X17n0330_p0631a15║是唯心識故，識性流出無量如來。然則外道所指
X17n0330_p0631a16║勝妙士夫自在為有情者，時及微塵為無情者，總
X17n0330_p0631a17║不外藏識所流出。彼不以藏識為因，而以藏識所
X17n0330_p0631a18║流出者為因，非正因矣。若果識流注滅，誰為出生
X17n0330_p0631a19║士夫自在時微塵等，而以為作者哉？彼所因作者
X17n0330_p0631a20║是生滅法，反執為常，而八識真常流注，反作斷滅
X17n0330_p0631a21║論，以常為無常，以無常為常，均為斷見論議也。鏡
X17n0330_p0631a22║清問靈雲：混沌未分時如何？雲曰：露柱懷胎。清云：
X17n0330_p0631a23║分後如何？雲曰：如片雲點太清裏。清云：秪如太清
X17n0330_p0631a24║還受點也無？雲不對。清云：恁麼則含生不來也。雲
X17n0330_p0631b01║亦不對。清云：直得純清絕點時如何？雲曰：猶是真
X17n0330_p0631b02║常流注。清云：如何是真常流注？雲曰：似鏡常明。清
X17n0330_p0631b03║曰：向上更有事否？雲曰：有。清雲：如何是向上事？雲
X17n0330_p0631b04║曰：打破鏡來與子相見。天童拈云：分與不分，玉機
X17n0330_p0631b05║夜動；點與不點，金梭暗拋。直是一色純清，未得十
X17n0330_p0631b06║成安穩。且道打破鏡來向什麼處相見？還會麼？清
X17n0330_p0631b07║秋老兔吞光後，湛水蒼龍蛻骨時。真常流注猶帶
X17n0330_p0631b08║識在，若能轉識成智，則湛水蒼龍脫骨而出矣。
X17n0330_p0631b09║復次，大慧！有七種性自性，所謂：集性自性、性自性、相
X17n0330_p0631b10║性自性、大種性自性、因性自性、緣性自性、成性自性。
X17n0330_p0631b11║通曰：因上外道謂識流注滅，是以性無性也。不知
X17n0330_p0631b12║有七種性自性，實不可滅。所謂集性自性，即眼識
X17n0330_p0631b13║色明集會而生，此八識和合根境之自性也。既成
X17n0330_p0631b14║集自性，則法法自爾，故成性自性。既成性自性，則
X17n0330_p0631b15║性隨質顯，故成相自性。既成相自性，則相假形分，
X17n0330_p0631b16║故成大種自性。既成大種自性，則因生萬物，故成
X17n0330_p0631b17║因自性。既成因自性，則因待緣生，故成緣自性。既
X17n0330_p0631b18║成緣自性，則因緣事大，故成圓成實性也。性而曰
X17n0330_p0631b19║自性，發見之性有七，而根本之性惟一也。散而為
X17n0330_p0631b20║七，不謂之有。會而為一，不謂之無。本來如是，其可
X17n0330_p0631b21║斷乎？昔六祖三鼓入室，五祖以袈裟遮圍，不令人
X17n0330_p0631b22║見。為說金剛經，至應無所住而生其心，六祖於言
X17n0330_p0631b23║下大悟一切萬法不離自性，遂啟五祖言：何期自
X17n0330_p0631b24║性本自清淨？何期自性本不生滅？何期自性本自
X17n0330_p0631c01║具足？何期自性本無動搖？何期自性能生萬法？五
X17n0330_p0631c02║祖知悟本性，謂曰：不識本心，學法無益。若識自本
X17n0330_p0631c03║心，見自本性，即名丈夫、天人師、佛。故七自性種種
X17n0330_p0631c04║具足，成就如來。世間、出世間、出世間上上法，唯六
X17n0330_p0631c05║祖徹證最盡。
X17n0330_p0631c06║復次，大慧！有七種第一義，所謂：心境界、慧境界、智境
X17n0330_p0631c07║界、見境界、超二見境界、超子地境界、如來自到境界。
X17n0330_p0631c08║通曰：大慧問：自性幾種異？心有幾種別？此乃詳答。
X17n0330_p0631c09║既曰第一義心，但一心耳，何為有七種？七種境界
X17n0330_p0631c10║不同，同歸於第一義也。心境界即寂滅一心，心光
X17n0330_p0631c11║發慧，故有慧境界；慧力既勝，則成智用，故有智境
X17n0330_p0631c12║界；智用既成，則正見現前，故有見境界；正見現前，
X17n0330_p0631c13║則超過斷、常二見，以至超過十地。佛子！到如來自
X17n0330_p0631c14║覺之境界，前六種通於菩薩所行，後一種唯佛自
X17n0330_p0631c15║證，總之名第一義心。梁武帝問達磨大師：如何是
X17n0330_p0631c16║聖諦第一義？磨云：廓然無聖。帝云：對朕者誰？磨云：
X17n0330_p0631c17║不識。帝不契，遂渡江至少林，面壁九年。天童頌云：
X17n0330_p0631c18║廓然無聖，來機逕庭。得非犯鼻而揮斤，失不回頭
X17n0330_p0631c19║而墮甑。寥寥冷坐少林，默默全提正令。秋清月轉
X17n0330_p0631c20║霜輪，河淡斗垂夜柄。繩繩衣鉢付兒孫，從此人天
X17n0330_p0631c21║成藥病。此達磨單傳如來自到境界，并前六音而
X17n0330_p0631c22║掃除之，所以名出世間上上法也。那知後來兒孫
X17n0330_p0631c23║因藥發病，未有智慧即說絕智慧，未至十地即說
X17n0330_p0631c24║超十地，更須穿過七種第一義始得。
X17n0330_p0632a01║大慧！此是過去、未來、現在諸如來、應供、等正覺性自
X17n0330_p0632a02║性第一義心，以性自性第一義心，成就如來世間、出
X17n0330_p0632a03║世間、出世間上上法聖慧眼，入自共相建立，如所建
X17n0330_p0632a04║立，不與外道論惡見共。大慧！云何外道論惡見共？所
X17n0330_p0632a05║謂自境界妄想見，不覺識自心所現，分齊不通。大慧！
X17n0330_p0632a06║愚癡凡夫，性無性自性第一義，作二見諭。（唐云自相共相種種
X17n0330_p0632a07║安立，其所安立，不與外道惡見共。謂外道惡見，不知境界自分別現，於自性第一義，見有見無，而起言說。）
X17n0330_p0632a08║通曰：三世諸佛，以性自性第一義心，成就俗諦、真
X17n0330_p0632a09║諦、中道第一義諦。唯有聖慧眼，入佛知見，乃能於
X17n0330_p0632a10║三諦圓融。雖無自共相可得，不妨入自共相，建立
X17n0330_p0632a11║真如。所建立稱性而起，與真如相應，不落二見，故
X17n0330_p0632a12║不與外道惡見共也。自相即真如自性，共相即隨
X17n0330_p0632a13║緣成事。如此建立境界，云何不與外道惡見共耶？
X17n0330_p0632a14║謂諸外道，於自境界，作妄想分別見，不自覺了。由
X17n0330_p0632a15║自心所現，如鏡中像，如水中月，不可謂之有，不可
X17n0330_p0632a16║謂之無。此等分齊，外道不通。但於境界生，則謂之
X17n0330_p0632a17║有；於境界滅，則謂之無。所云性無、性自性者，魏云
X17n0330_p0632a18║無有實體，即愚痴外道。所謂流注亦滅，是為無見。
X17n0330_p0632a19║無與有對，便成二見。於自性第一義中，既見其有，
X17n0330_p0632a20║復見其無，而起言說，作斷滅議論。不知自性第一
X17n0330_p0632a21║義，乃藏識真相，諸佛非此，無由成就。一切世間、出
X17n0330_p0632a22║世間、出世間上上法，其可以斷滅論乎？僧問南陽
X17n0330_p0632a23║忠國師曰：某甲曾讀大小乘教，亦見有說不生不
X17n0330_p0632a24║滅、中道正性之處，亦見有說此陰滅、彼陰生、身有
X17n0330_p0632b01║代謝而神性不滅之文，那得盡撥同外道斷常二
X17n0330_p0632b02║見？師曰：汝學出世無上正真之道，為學世間生死
X17n0330_p0632b03║斷常二見耶？汝不見肇公云：譚真則逆俗，順俗則
X17n0330_p0632b04║違真。違真故迷性而莫返，逆俗故言淡而無味。中
X17n0330_p0632b05║流之人如存如亡，下士拊掌而笑之。汝今欲學下
X17n0330_p0632b06║士笑於大道乎？曰：師亦言即心是佛，南方知識亦
X17n0330_p0632b07║爾，那有異同？師不應自是而非他。師曰：或名異體
X17n0330_p0632b08║同，或名同體異，因滋濫矣。只如菩提涅槃、真如佛
X17n0330_p0632b09║性，名異體同；真心妄心、佛智世智，名同體異。緣南
X17n0330_p0632b10║方錯將妄心言是真心，認賊為子；有取世智稱為
X17n0330_p0632b11║佛智，猶如魚目而亂明珠，不可雷同，事須甄別。曰：
X17n0330_p0632b12║若為離得此過？師曰：汝但子細返觀陰入界處，一
X17n0330_p0632b13║一推窮，有纖毫可得否？曰：子細觀之，不見一物可
X17n0330_p0632b14║得。師曰：汝壞身心相耶？曰：身心性離，有何可壞？師
X17n0330_p0632b15║曰：身心外更有物否？曰：身心無外，寧有物耶？師曰：
X17n0330_p0632b16║汝壞世間相耶？曰：世間相即無相，那用更壞？師曰：
X17n0330_p0632b17║若然者，即離過矣。故能知陰入界處無纖毫可得，
X17n0330_p0632b18║即不墮於有；知世間相那更用壞，即不墮於無。可
X17n0330_p0632b19║無二見過患矣。
X17n0330_p0632b20║復次，大慧！妄想三有苦滅，無知愛業緣滅，自心所現
X17n0330_p0632b21║幻境，隨見今當說（唐云我今當說。若了境如幻，自心所現，則滅妄想三有苦，及無知愛
X17n0330_p0632b22║業緣。魏云我為汝說。虗妄分別以為有物，為斷三種苦。何等為三？謂無知愛業因緣滅）。
X17n0330_p0632b23║通曰：外道不覺識自心所現如幻之境，必欲滅境，
X17n0330_p0632b24║歸於斷滅。不知無始流注是滅不得者，雖欲滅三
X17n0330_p0632c01║有苦，不可得也；雖欲斷癡愛業緣，不可得也。即使
X17n0330_p0632c02║入非非想定，總不出於三界，欣寂厭動，正是其妄
X17n0330_p0632c03║想癡愛處，為不了知幻故也。若見得一切境界如
X17n0330_p0632c04║幻，皆隨自心所現，即幻即空，當下即是無生，何處
X17n0330_p0632c05║更有三界苦果？何處更有無明愛緣？彼無明妄想，
X17n0330_p0632c06║緣起愛業，既有愛業，便招苦果。惑、業、苦三，流轉三
X17n0330_p0632c07║界，非實有物可斷，但了境如幻，不作二見，即通達
X17n0330_p0632c08║藏識真相，是名第一義諦悉檀。今當說之。黃檗云：
X17n0330_p0632c09║凡夫多為境礙心，事礙理，常欲逃境以安心，併事
X17n0330_p0632c10║以存理。不知乃是心礙境，理礙事，但令心空境自
X17n0330_p0632c11║空，但令理寂事自寂，勿倒用心也。凡人多不肯空
X17n0330_p0632c12║心，恐落於空，不知自心本空。愚人除事不除心，智
X17n0330_p0632c13║者除心不除事。只此數語，可為斷滅寂滅定案矣。
X17n0330_p0632c14║大慧！若有沙門婆羅門，欲令無種有種因果現，及事
X17n0330_p0632c15║時住，緣陰界入生住，或言生已滅（魏云本無始生，依因果而現。復作是
X17n0330_p0632c16║說：實有物住，依諸緣故，有陰界入生住滅故，以生者滅故）。大慧！彼若相續、若事、若
X17n0330_p0632c17║生、若有、若涅槃、若道、若業、若果、若諦，破壞斷滅論。所
X17n0330_p0632c18║以者何？以此現前不可得，及見始非分故。大慧！譬如
X17n0330_p0632c19║破瓶不作瓶事，亦如焦種不作芽事（魏云彼沙門等說相續體本無
X17n0330_p0632c20║始有，若生、若滅、若涅槃、若道、若業、若果、若諦，破壞諸法，是斷滅論，非我所說。何以故？以現法不可得故，不見根
X17n0330_p0632c21║本故，譬如云云）。
X17n0330_p0632c22║通曰：外道有內外二種，內即沙門，外即婆羅門。妄
X17n0330_p0632c23║計無種，有種即是無因而生，魏云本無始生。今實
X17n0330_p0632c24║有事物，依因果而現，依時而作，非真有也。但依諸
X17n0330_p0633a01║緣故，緣五陰六入十八界，有生住滅故。緣滅即滅，
X17n0330_p0633a02║生者畢竟滅故。始生既無因，生者畢竟滅，總歸於
X17n0330_p0633a03║斷滅而已。然生而滅，滅而生，中間相續之體，彼亦
X17n0330_p0633a04║以為未始有也。魏云彼沙門等，說相續體，本無始
X17n0330_p0633a05║有。相續者既無，則若作用之事，若生滅之法，若三
X17n0330_p0633a06║界諸有為世間等法，若涅槃，若聖道，若善業，若四
X17n0330_p0633a07║果，若四諦為出世間等法，彼皆一切而空之。破壞
X17n0330_p0633a08║諸法，成斷滅論，是外道邪見，非我所說。所以者何？
X17n0330_p0633a09║以此現前自心所現如幻之境，了不可得故。本自
X17n0330_p0633a10║無生，何須破滅？外道不見根本，第於境上見有見
X17n0330_p0633a11║無，究竟歸於斷滅。至於本來離有離無，非彼所見，
X17n0330_p0633a12║且非其分量所及也。苟見及此，則如來藏識真常
X17n0330_p0633a13║流注出生，一切如來正因正果是滅不得者。彼既
X17n0330_p0633a14║不見，妄謂相續等一切斷滅，譬如破瓶不作瓶事，
X17n0330_p0633a15║是無果也；亦如焦種不作芽事，是無因也。豈不斷
X17n0330_p0633a16║滅佛種乎？此斷滅論所以為惡見也。百丈上堂，常
X17n0330_p0633a17║有一老人聽法，隨眾散去。一日不去，丈乃問：立者
X17n0330_p0633a18║何人？老人云：某甲於過去迦葉佛時曾住此山，有
X17n0330_p0633a19║學人問：大修行底人還落因果也無？對他道：不落
X17n0330_p0633a20║因果，墮野狐身五百生。今請和尚代一轉語。丈云：
X17n0330_p0633a21║不昧因果。老人於言下大悟。天童頌云：一尺水，一
X17n0330_p0633a22║丈波，五百生前不奈何。不落不昧商量也，依前撞
X17n0330_p0633a23║入葛藤窠。阿呵呵！會也麼？若是你灑灑落落，不妨
X17n0330_p0633a24║我哆哆和和。神歌社舞自成曲，拍手其間唱哩囉。
X17n0330_p0633b01║據教中論，不落因果是撥無斷見，不昧因果是隨
X17n0330_p0633b02║流得妙。若作如是商量，未夢見百丈在。
X17n0330_p0633b03║如是，大慧，若陰界入性已滅、今滅、當滅，自心妄想見
X17n0330_p0633b04║無因故，彼無次第生。大慧，若復說無種有種識三緣
X17n0330_p0633b05║合生者，龜應生毛，沙應出油，汝宗則壞，違決定義；有
X17n0330_p0633b06║種無種說有如是過，所作事業悉空無義。大慧，彼諸
X17n0330_p0633b07║外道說有三緣合生者，所作方便因果自相，過去、未
X17n0330_p0633b08║來、現在有種無種相，從本已來成事相成，覺想地轉，
X17n0330_p0633b09║自見過習氣作如是說。如是，大慧，愚癡凡夫惡見所
X17n0330_p0633b10║噬，邪曲迷醉，無智妄稱一切智說。
X17n0330_p0633b11║通曰：因上外道言，諸陰界入有生住滅，依諸緣故，
X17n0330_p0633b12║緣滅則滅。不知陰界入有生住滅，其性無生住滅。
X17n0330_p0633b13║今於過去未來現在，見陰界入滅，便謂其性亦滅。
X17n0330_p0633b14║於自心所現境界，妄想分別，作如此見，謂一切無
X17n0330_p0633b15║因，終歸斷滅。不知自心所現陰界入等，生矣而滅，
X17n0330_p0633b16║滅矣而生，次第相續，皆由無始流注為之根本。彼
X17n0330_p0633b17║不見根本，廼謂一切無因生，故無次第相續生。夫
X17n0330_p0633b18║次第相續生，生不已者，即識也。外道復說，相續體
X17n0330_p0633b19║本無始有，謂此識亦是無種而有種，但以神我根
X17n0330_p0633b20║塵三緣和合而生，緣合則生，緣離則滅。若果本無
X17n0330_p0633b21║而今有，龜應生毛，沙應出油。亦合本無而今有，龜
X17n0330_p0633b22║決定無毛，沙決定無油。外道所立無因之宗，其說
X17n0330_p0633b23║不成，與決定之義，自相違背。故有種本無種之說，
X17n0330_p0633b24║有是過患也。不但其說自壞，即彼所作苦行事業，
X17n0330_p0633c01║如灰凝等，咸歸斷滅，悉空無益，又何必作此苦行
X17n0330_p0633c02║耶？此其說非始於一人，此其過非始於一日。彼諸
X17n0330_p0633c03║外道，謂陰界入第，皆由三緣和合而生者，總不離
X17n0330_p0633c04║緣。故所作方便教理，及事時住現，有因果相狀，終
X17n0330_p0633c05║當已滅今滅當滅，雖有種而實無種，總歸一無因
X17n0330_p0633c06║相也。如是妄見，從本已來，師徒授受，事業相承，但
X17n0330_p0633c07║於覺想地轉，以覺想分別，妄生計度。所謂八萬劫
X17n0330_p0633c08║前，冥初生覺，覺生性，性生塵，塵生根，次第轉生二
X17n0330_p0633c09║十五諦，皆由自惡見過，從無始來熏習餘氣，作如
X17n0330_p0633c10║是說。彼固未覩覺想地前有如來藏識妙真如性，
X17n0330_p0633c11║明乎此者，斯可稱一切智也。愚癡凡夫不見根本，
X17n0330_p0633c12║是謂無智；不覺識自心所現如幻境界，是謂無一
X17n0330_p0633c13║切智。今以斷滅種性惡見所噬，傷其慧命，為有無
X17n0330_p0633c14║二邊邪曲，迷醉昏迷，不謂本自無智，妄謂得一切
X17n0330_p0633c15║智，以此無因之說通一切法，一盲引眾盲，相牽入
X17n0330_p0633c16║火坑，豈不深可痛哉！九峰在石霜作侍者，霜遷化
X17n0330_p0633c17║後，眾欲請堂中首座接續住持，峰不肯，乃云：待某
X17n0330_p0633c18║甲問過，若會先師意，如先師侍奉。遂問首座云：先
X17n0330_p0633c19║師道：休去，歇去，一念萬年去，寒灰枯木去，古廟香
X17n0330_p0633c20║爐去，一條白練去。且道明甚麼邊事？座云：明一色
X17n0330_p0633c21║邊事。峰云：恁麼則未會先師意在。座云：你不肯我
X17n0330_p0633c22║那？裝香來。座乃焚香云：我若不會先師意，香烟起
X17n0330_p0633c23║處脫去不得。言訖，便坐脫。峰乃撫其背曰：坐脫立
X17n0330_p0633c24║亡則不無，先師意未夢見在。天童頌云：石霜一宗，
X17n0330_p0634a01║親傳九峰，香烟脫去，正脉難通。月巢鶴作千年夢，
X17n0330_p0634a02║雪屋人迷一色功，坐斷十方猶點額，密移一步看
X17n0330_p0634a03║飛龍。丹霞頌云：戴角披毛異類身，寒灰枯木眼中
X17n0330_p0634a04║塵，雖然未會先師意，爭奈臨行一句新。只為首座
X17n0330_p0634a05║執著功勳以當尊貴，故為九峰所抑。
X17n0330_p0634a06║大慧！若復諸餘沙門、婆羅門，見離自性浮雲、火輪、乾
X17n0330_p0634a07║闥婆城、無生幻𦦨、水月及夢，內外心現妄想，無始虗
X17n0330_p0634a08║偽，不離自心。（唐云：觀一切法皆離自性，如空中雲，如旋火輪，如尋香城，如幻如燄，如水中月，
X17n0330_p0634a09║如夢所見，不離自心。由無始虗妄見故，取以為外。）妄想因緣滅盡，離妄想，說
X17n0330_p0634a10║所說。（唐云：作是觀已，斷分別緣，亦離妄心所取名義。）觀所觀，受用建立身之
X17n0330_p0634a11║藏識，於識境界攝受，及攝受者不相應無所有境界，
X17n0330_p0634a12║離生住滅，自心起，隨入分別。（唐云：無能所取及生住滅，如是思惟，恒住不捨。
X17n0330_p0634a13║魏云：如是思惟，觀察自心以為生故。）
X17n0330_p0634a14║通曰：外道不覺知自心所現幻境，於第一義中，見
X17n0330_p0634a15║有見無，作二見論，是為惡見，非正見也。若復諸餘
X17n0330_p0634a16║沙門婆羅門，不為惡見所噬，於我法中，觀一切法，
X17n0330_p0634a17║皆離自性，如浮雲，如火輪，如尋香城。觀一切法，本
X17n0330_p0634a18║自無生，如幻事，如陽𦦨，如水中月。觀一切法，如夢
X17n0330_p0634a19║所見，種種妄想，不離內外心現。內心即無始虗偽
X17n0330_p0634a20║種子，外心即虗妄分別取著外境。故曰：內外心現，
X17n0330_p0634a21║如夢中事。總之，即前自心所現幻境，而能隨處見
X17n0330_p0634a22║得是妄也。作是觀時，能令妄想所因滅，及妄想所
X17n0330_p0634a23║緣滅，煩惱消歇。已除事障，又離意言分別之說，及
X17n0330_p0634a24║所說境，名字性空。又除理障，復以自心，觀於所觀
X17n0330_p0634b01║第八藏識現起相分。其疎者，受用建立，所謂器界，
X17n0330_p0634b02║即六塵境也。其親者，身建立，所謂根身，即六根境
X17n0330_p0634b03║也。藏識是能觀，而又觀乎藏識境界，故曰觀所觀。
X17n0330_p0634b04║於此藏識境界，有能取之心，名之曰攝受，即是七
X17n0330_p0634b05║識細相也。有所取之境，名之曰攝受者，即是八識
X17n0330_p0634b06║自體也。有能有所，即不離生住滅也。今觀於藏識
X17n0330_p0634b07║境界，不見有能取者，不見有所取者，於能所二者，
X17n0330_p0634b08║皆不相應。唯離能所，人法俱空，即無影響蹤跡，至
X17n0330_p0634b09║無所有處。既至無所有處，入寂靜境界，流注滅盡，
X17n0330_p0634b10║誰為生住滅耶？是藏識純然一不生不滅境界也。
X17n0330_p0634b11║如是思惟觀察，恒住不生不滅法中，非是一向枯
X17n0330_p0634b12║寂也。不思議中，自生法用，一切無心，故起隨入分
X17n0330_p0634b13║別。如下文隨入如來身，隨入如如化，隨入眾生微
X17n0330_p0634b14║絀之心是也。豈斷滅惡見可比哉？起信論云：菩薩
X17n0330_p0634b15║創發心時，即觀本識自性緣起因果之體。若欲入
X17n0330_p0634b16║唯識觀，且識性無體，又何所觀？然但緣意言分別
X17n0330_p0634b17║為境耳。以一切境界但以名言為體故，若離意言
X17n0330_p0634b18║分別則無所有。昔天台國清靜上座始遇玄沙示
X17n0330_p0634b19║眾曰：汝諸人但能一生如喪考妣，吾保汝究得徹
X17n0330_p0634b20║去。靜躡前語問曰：秪如教中道：不得以所知心測
X17n0330_p0634b21║度如來無上知見。又作麼生？沙曰：汝道究得徹底，
X17n0330_p0634b22║所知心還測度得及否？靜從此信入。後居天台，遐
X17n0330_p0634b23║邇欽重，時謂大靜上座。常有人問：弟子每當夜坐，
X17n0330_p0634b24║心念紛飛，未明攝伏之方，願垂示誨。靜曰：如或夜
X17n0330_p0634c01║間安坐，心念紛飛，却將紛飛之心以究紛飛之處。
X17n0330_p0634c02║究之無處，則紛飛之念何存？反究究心，則能究之
X17n0330_p0634c03║心安在？又能照之智本空，所緣之境亦寂。寂而非
X17n0330_p0634c04║寂者，蓋無能寂之人也；照而非照者，蓋無所照之
X17n0330_p0634c05║境也。境智俱寂，心慮安然，外不尋枝，內不住定，二
X17n0330_p0634c06║途俱泯，一性怡然，此乃還源之要道也。又因覩教
X17n0330_p0634c07║中幻義，乃述一偈問諸學流曰：若道法皆如幻有，
X17n0330_p0634c08║造諸過惡應無咎，云何所作業不亡，而藉佛慈興
X17n0330_p0634c09║接誘？時有小靜上座答曰：幻人興幻幻輪圍，幻業
X17n0330_p0634c10║能招幻所治，不了幻生諸幻苦，覺知幻幻本無為。
X17n0330_p0634c11║觀此二靜上座所見，是深於唯識觀者。必如是而
X17n0330_p0634c12║後妄想三有苦滅，無知愛業緣滅，外道能及此乎？
X17n0330_p0634c13║大慧！彼菩薩不久當得生死涅槃平等大悲巧方便，
X17n0330_p0634c14║無開發方便。大慧！彼於一切眾生界，能悉如幻不勤
X17n0330_p0634c15║因緣，遠離內外境界，心外無所見，次第隨入無相處，
X17n0330_p0634c16║次第隨入從地至地三昧境界，解三界如幻分別觀
X17n0330_p0634c17║察，當得如幻三昧，度自心現無所有，得住般若波羅
X17n0330_p0634c18║蜜，捨離彼生所作方便金剛喻三摩提，隨入如來身，
X17n0330_p0634c19║隨入如如化神通自在，慈悲方便具足莊嚴，等入一
X17n0330_p0634c20║切佛剎外道入處（魏云一切眾生所樂處），離心意意識，是菩薩
X17n0330_p0634c21║漸次轉身得如來身。
X17n0330_p0634c22║通曰：正修行者，入唯識觀，則得二轉依號，謂轉生
X17n0330_p0634c23║死依涅槃，轉煩惱依菩提，總之轉識而成智也。故
X17n0330_p0634c24║於識境界，無能所取，及生住滅，不久當得生死涅
X17n0330_p0635a01║槃平等。由七識滅盡，染淨依亡，不見有生死相，不
X17n0330_p0635a02║見有涅槃相，所以一切平等。彼自心生起，隨入分
X17n0330_p0635a03║別，不離慈憫，是大悲巧方便，不假功行，是無開發
X17n0330_p0635a04║方便。唯大悲巧，故於眾生不捨，然視之如幻，實無
X17n0330_p0635a05║眾生得滅度者。惟無開發，故不勤因緣修證，遠離
X17n0330_p0635a06║內外境界，心境一如，心外無法，更無所見。前者內
X17n0330_p0635a07║外心現，即是妄想因緣，今者內外境離，唯一真心，
X17n0330_p0635a08║故妄想因緣滅盡。既無所見，即無所受，次第隨入
X17n0330_p0635a09║無相處，此即初住破無明顯法性處。次第隨入從
X17n0330_p0635a10║地至地三昧境界，此即入行向地，從假入真，證無
X17n0330_p0635a11║相三昧，即正受也。又從八地至十地，出真入假，解
X17n0330_p0635a12║三界如幻，以如幻智，分別觀察，度一切眾生，是得
X17n0330_p0635a13║如幻三昧，功用繁興，而寂靜自在，乃能度越自心，
X17n0330_p0635a14║現無所有境界，不墮偏空，而住般若正智到彼岸
X17n0330_p0635a15║也。前者無所有境界，雖無生住滅，猶是聲聞緣覺
X17n0330_p0635a16║所共，今者度而越之，并其人空法空而空之矣。已
X17n0330_p0635a17║得三空，故名般若智，既住般若智，得無生法忍，入
X17n0330_p0635a18║等覺位，捨離彼生所作方便，頓斷俱生二障種子。
X17n0330_p0635a19║如金剛喻定，初地所作方便，二地破之；二地所作
X17n0330_p0635a20║方便，三地破之。至金剛後心所得之定，更無能破
X17n0330_p0635a21║者，即超入妙覺。故能隨入如來廣大法身，隨入如
X17n0330_p0635a22║如妙覺之化神通，而且自在遊戲無礙。不徒得其
X17n0330_p0635a23║通而已，慈悲方便而且具足莊嚴福慧兩足。不徒
X17n0330_p0635a24║得其慧而已，等入一切佛剎魔剎，無所不可。外道
X17n0330_p0635b01║入處，即是魔剎，即一切眾生所樂處。蓋得無分別
X17n0330_p0635b02║智，普見色身三昧故也。起信論云：菩薩地盡，滿足
X17n0330_p0635b03║方便，一念相應，覺心初起。心無初相，以遠離微細
X17n0330_p0635b04║念故，得見心性，心即常住，名究竟覺。又云：以有如
X17n0330_p0635b05║是大方便智，除滅無明，見本法身，即與真如等，遍
X17n0330_p0635b06║一切處。即此旨也。所云離心意意識，不但離妄想
X17n0330_p0635b07║因緣，除濁邊過患，亦乃轉識成智，除清邊過患。故
X17n0330_p0635b08║分別觀察，得如幻三昧，即轉六識為妙觀察智。不
X17n0330_p0635b09║久當得生死涅槃平等，即轉七識為平等性智。捨
X17n0330_p0635b10║離彼生所作方便，即轉前五識為成所作智。到自
X17n0330_p0635b11║覺聖趣，如隨眾色摩尼，即轉八識為大圓鏡智。是
X17n0330_p0635b12║菩薩漸次轉身，得如來身，必自習唯識觀始。大陽
X17n0330_p0635b13║明安上堂云：莫行心處路，莫坐無處功。有無二俱
X17n0330_p0635b14║離，廓然天地空。只此四句偈，該括此段要旨。
X17n0330_p0635b15║大慧！是故欲得如來隨入身者，當遠離陰界入心因
X17n0330_p0635b16║緣所作，方便生住滅妄想虗偽，唯心直進觀察無始
X17n0330_p0635b17║虗偽，過妄想習氣，因三有思惟無所有，佛地無生到
X17n0330_p0635b18║自覺聖趣，自心自在到無開發行（唐云無功用行），如隨眾色
X17n0330_p0635b19║摩尼，隨入眾生微細之心，而以化身隨心量度，諸地
X17n0330_p0635b20║漸次相續建立。是故，大慧！自悉檀善應當修學。
X17n0330_p0635b21║通曰：此總結上文離心意意識，漸次轉身，得如來
X17n0330_p0635b22║身，應當修學也。心指八識，意指七識，意識即六識。
X17n0330_p0635b23║五陰、六入、十八界，不離前境心心所法因緣，妄想
X17n0330_p0635b24║所作，方便設施，有生住滅，虗偽不實，屬第六識及
X17n0330_p0635c01║七識粗相也。能遠離之，是妄想因緣滅盡，離妄想
X17n0330_p0635c02║說所說也。已覺了自心所現如幻境界，但住心量，
X17n0330_p0635c03║直進觀察無始虗偽之過。屬七識細相者，妄想習
X17n0330_p0635c04║氣之因。屬二障種子者，一切唯心，是觀所觀，受用
X17n0330_p0635c05║建立身之藏識也。三界所有，皆是藏識建立，能取
X17n0330_p0635c06║所取，皆與藏識不相應。如是思惟，到無所有境界，
X17n0330_p0635c07║是三界無所有，離生住滅，即是如來藏不生不滅
X17n0330_p0635c08║地。故曰：佛地無生，非是一向不生也。到自覺聖趣，
X17n0330_p0635c09║自心起隨入分別，即是不勤因緣，自心自在。到無
X17n0330_p0635c10║功用行，如隨眾色摩尼珠，本自無色，而眾色隨現，
X17n0330_p0635c11║是即大圓鏡智入如來身也。所云隨入如如化者，
X17n0330_p0635c12║即以此隨眾色摩尼珠，隨入眾生微細之心，而以
X17n0330_p0635c13║化身隨其心量度之。如前贊佛偈：度眾生，離生滅；
X17n0330_p0635c14║度二乘，離心識；度外道，離斷常；度菩薩，淨爾𦦨；乃
X17n0330_p0635c15║至度如來，離覺所覺。是為度諸地，令達唯心，漸次
X17n0330_p0635c16║轉身，得如來身，相續建立法門也。此第一義法施，
X17n0330_p0635c17║不離自性，悉檀之最善者。大乘諸度門，諸佛心第
X17n0330_p0635c18║一。悉檀離言說，我今當顯示。此之謂也。可不勤修
X17n0330_p0635c19║學哉？仰山上堂：汝等諸人各自迴光返照，莫記吾
X17n0330_p0635c20║言。汝無始劫來背明投暗，妄想根深，卒難頓拔。所
X17n0330_p0635c21║以假設方便，奪汝麤識。如將黃葉止啼，有甚麼是
X17n0330_p0635c22║處？亦如人將百種貨物與金寶作一舖貨賣，秪擬
X17n0330_p0635c23║輕重來機。所以道：石頭是真金舖，我這裏是雜貨
X17n0330_p0635c24║舖。有人來覓鼠糞，我亦拈與他。來覓真金，我亦拈
X17n0330_p0636a01║與他。時有僧問：鼠糞即不要，請和尚真金。仰曰：齧
X17n0330_p0636a02║錐擬開口，驢年亦不會。僧無對。仰曰：索喚則有交
X17n0330_p0636a03║易，不索喚則無。我若說禪宗，身邊要一人相伴亦
X17n0330_p0636a04║無，豈況有五百七百耶？我若東說西說，則爭頭向
X17n0330_p0636a05║前來拾，如將空拳誑小兒，都無實處。我今分明向
X17n0330_p0636a06║汝說聖邊事，且莫將心凑泊，但向自己性海如實
X17n0330_p0636a07║而修，不要三明六通。何以故？此是聖末邊事。如今
X17n0330_p0636a08║且要識心達本，但得其本，不愁其末，他時後日自
X17n0330_p0636a09║具去在。若未得本，縱饒將情學他亦不得。汝豈不
X17n0330_p0636a10║見溈山和尚道：凡聖情盡，體露真常。事理不二，即
X17n0330_p0636a11║如如佛。此識心達本，却是漸次轉身第一義
X17n0330_p0636a12║爾時大慧菩薩復白佛言：世尊所說心意意識五法
X17n0330_p0636a13║自性相（唐云唯願為我說五法自性相眾妙法門），一切諸佛菩薩所行，自
X17n0330_p0636a14║心見等所緣境界，不和合顯示一切說（魏云諸佛菩薩修行之處，
X17n0330_p0636a15║遠離自心邪見境界和合故，能破一切言語譬喻體相故），成真實相一切佛語心
X17n0330_p0636a16║（唐云入自心境，離所行相，稱真實義，諸佛教心），為楞伽國摩羅耶（此云出香）山海
X17n0330_p0636a17║中住處諸大菩薩，說如來所歎海浪藏識境界法身
X17n0330_p0636a18║（唐云唯願為此山中諸菩薩眾，隨順過去諸佛，演說藏識海浪法身境界）。
X17n0330_p0636a19║通曰：此問五法、三自性及藏識也。上言觀所觀受
X17n0330_p0636a20║用建立身之藏識，但略示其端，故大慧欲得其詳。
X17n0330_p0636a21║一切由藏識生起，故曰眾妙法門；惟其能生諸法，
X17n0330_p0636a22║故曰藏識海浪；惟其本無生滅，故曰法身境界。五
X17n0330_p0636a23║法者，曰名、曰相、曰妄想、曰正智、曰如如；三自性者，
X17n0330_p0636a24║曰妄想、曰緣起、曰成，皆由心、意、意識轉變。六、七、八
X17n0330_p0636b01║識，妄想、緣起，逐名、逐相，渾是一妄想境界，如海湧
X17n0330_p0636b02║波浪，不復見海。若妄想除滅，正智現前，圓成一性，
X17n0330_p0636b03║體自如如，即海浪既息，澄徹無邊，乃真法身境界
X17n0330_p0636b04║也。故知一切名、相，即自心邪見所緣境界，與之和
X17n0330_p0636b05║合，即名妄想；諸佛菩薩修行之處，不與和合，而能
X17n0330_p0636b06║遠離之，即名正智。能破一切言語，不逐名也；能破
X17n0330_p0636b07║一切行相，不逐相也；而能顯示一切說，說即無說，
X17n0330_p0636b08║成真實相，相即無相，即如如現前，圓成自性矣。此
X17n0330_p0636b09║第一義心堅實不變，乃是過去諸佛所說佛語心
X17n0330_p0636b10║品，為楞伽山諸大菩薩歎念海浪有如藏識說此
X17n0330_p0636b11║法門，故大慧願世尊為楞伽山中諸菩薩眾再說
X17n0330_p0636b12║之也。雲峰悅禪師上堂云：有情之本，依智海以為
X17n0330_p0636b13║源；含藏之流，總法身而為體。秪為情生智隔，想變
X17n0330_p0636b14║體殊，達本情忘，知心體合。諸禪德會麼？古佛與露
X17n0330_p0636b15║柱相交，佛殿與燈籠鬪額；若也不會，單重交拆。覩
X17n0330_p0636b16║雲峰所說，實此段精髓，試自卜之何如？
X17n0330_p0636b17║爾時世尊告大慧菩薩言：四因緣故眼轉識。何等為
X17n0330_p0636b18║四？謂自心現，攝受不覺無始虗偽過色習氣，計著識
X17n0330_p0636b19║性自性，欲見種種色相。大慧！是名四種因緣，水流處
X17n0330_p0636b20║藏識轉識浪生。（唐云：一、不覺自心現而執取故；二、無始時來取著於色虗妄習氣故；三、識
X17n0330_p0636b21║本性如是故；四、樂見種種色相故。以此四緣，阿賴耶識如瀑流水生轉識浪。）
X17n0330_p0636b22║通曰四緣，謂根緣、色緣、識緣、欲見緣也。根緣者，謂
X17n0330_p0636b23║眼根及所對境，皆自心所現，不覺外塵唯是自心，
X17n0330_p0636b24║而生執取，境至便攬，此根緣也。色緣者，色塵本空，
X17n0330_p0636c01║由無始來執著為色，計著不忘，此色緣也。識緣者，
X17n0330_p0636c02║識以分別為性，於五處各能分別，各有自性，此識
X17n0330_p0636c03║緣也。欲見緣者，以愛阿賴耶、樂阿賴耶而為主宰，
X17n0330_p0636c04║見諸塵境，自然心生貪著，此欲見緣也。以上四種
X17n0330_p0636c05║因緣，黏湛發知，習氣種子如瀑流，此名水流處。藏
X17n0330_p0636c06║識所轉識浪，是八轉為七，七轉為六，如大海水變
X17n0330_p0636c07║為波浪，而轉識如浪，以次相生，謂由四因緣而轉
X17n0330_p0636c08║也。又細分之，根緣攝受，即前五識；色習計著，即第
X17n0330_p0636c09║七識；自性分別，即第六識；欲見種子，即第八識。此
X17n0330_p0636c10║四種識，互為因緣，展轉相生，總名曰轉識也。清涼
X17n0330_p0636c11║大疏釋相變體殊，情生智隔二語。譬如福德智慧
X17n0330_p0636c12║具足相貌之人，忽然夢見貧病苦身，即相變也；不
X17n0330_p0636c13║見本身，即體殊也；執認云是我身，即情生也；不信
X17n0330_p0636c14║自身福德端正，即智隔也。後人多以相變作想變，
X17n0330_p0636c15║非是。僧問報慈：情生智隔，相變體殊，情未生時如
X17n0330_p0636c16║何？慈云：隔。僧云：情未生時隔箇甚麼？慈云：這稍郎
X17n0330_p0636c17║子未遇人在。故能悟則隨流可以認性，不悟即情
X17n0330_p0636c18║未生而去性遠矣。唯轉識成智者，妙解乎此。
X17n0330_p0636c19║大慧！如眼識，一切諸根微塵毛孔俱生，隨次境界生
X17n0330_p0636c20║亦復如是。譬如明鏡現眾色像，猶如猛風吹大海水，
X17n0330_p0636c21║外境界風飄蕩心海，識浪不斷。因所作相異不異，合
X17n0330_p0636c22║業生相深入計著，不能了知色等自性故，五識身轉。
X17n0330_p0636c23║大慧！即彼五識身俱因差別分段相知，當知是意識
X17n0330_p0636c24║因彼身轉。彼不作是念：我展轉相因自心現。妄想計
X17n0330_p0637a01║著轉，而彼各各壞相俱轉，分別境界分段差別，謂彼
X17n0330_p0637a02║轉。（唐云：如眼識，餘亦如是。於一切諸根微塵毛孔眼等轉識，或頓生，譬如明鏡現眾色像；或漸生，猶如猛風
X17n0330_p0637a03║吹大海水。又云：因所作相非一非異，業與生相相繫深縛，不能了知色等自性，五識身轉。大慧！與五識俱，或因
X17n0330_p0637a04║了別差別境相，有意識生。然彼諸識不作是念：我等同時展轉為因。而于自心所現境界分別執著，俱時而起
X17n0330_p0637a05║無差別相，各自了境。）
X17n0330_p0637a06║通曰轉識浪生。眼識如是，餘根亦如是，乃至微塵
X17n0330_p0637a07║毛孔亦如是。或頓生，如明鏡現像；或漸生，如風吹
X17n0330_p0637a08║海水。識與根俱生，故曰頓，指前五識也。境界次第
X17n0330_p0637a09║分別，故曰漸，指六識也。外境界風，飄蕩心海，即前
X17n0330_p0637a10║六塵不思議熏變故。湛海興波，識浪相續不斷，指
X17n0330_p0637a11║七識也。是藏識心海為因，而諸轉識其所作相也。
X17n0330_p0637a12║如大海為因，而波浪其所作相也。此二異不異相，
X17n0330_p0637a13║如前泥團微塵之喻。何以明其異不異也？彼所作
X17n0330_p0637a14║之業，是現行無明，屬六識邊事。妄想習氣因，是種
X17n0330_p0637a15║子生相，屬八識邊事。合業相與生相，二者相繫深
X17n0330_p0637a16║縛，內依於八識，外依於六識，深入識田，計著不捨，
X17n0330_p0637a17║屬七識邊事。由此我愛堅執，不能了知色等自性，
X17n0330_p0637a18║原屬八識相分，如幻不實。於是目攝受色，耳攝受
X17n0330_p0637a19║聲，一切攬為己有，故五識身轉。五識通乎一身，說
X17n0330_p0637a20║身轉尚未流入意地分別，故五識但能攬境，無籌
X17n0330_p0637a21║度心，屬現量。六識則能分別美惡等相，屬比量非
X17n0330_p0637a22║量。即彼同時意識，與前五識身俱，境至識現，剎那
X17n0330_p0637a23║流入，分別五塵分段差別之相，一一了知，即名第
X17n0330_p0637a24║六意識。然非五根攝受五塵差別之相，則分別之
X17n0330_p0637b01║知亦無自而起。此六識又因彼五識身轉也。彼諸
X17n0330_p0637b02║識展轉相因而生，本無自性。譬如河中水，湍流競
X17n0330_p0637b03║奔逝，各各不相知。彼不作是念：我等同時展轉相
X17n0330_p0637b04║因，但於藏識自心所現境界，無始無明妄想習氣
X17n0330_p0637b05║深入計著，則謂七識轉。既生執取，而彼現前色等
X17n0330_p0637b06║各各差別異相俱時攝受，則謂五識轉。從中分別
X17n0330_p0637b07║過去五塵境界分段差別，則謂六識轉。遂乃謂五
X17n0330_p0637b08║六七識各了自境，於無差別中微有差別，名彼為
X17n0330_p0637b09║轉識。若見其異，其實同一海水，故不異也。僧問百
X17n0330_p0637b10║丈：對境如何得心如木石去？丈云：一切諸法本不
X17n0330_p0637b11║自言空，不自言色，亦不言是非垢淨，亦無心繫縛
X17n0330_p0637b12║人。但為人自生虗妄繫著，作若干種解會，起若干
X17n0330_p0637b13║種知見，生若干種愛畏。但了諸法不自生，皆從自
X17n0330_p0637b14║己一念妄想顛倒取相而有。知心與境本不相到，
X17n0330_p0637b15║當處解脫，一一諸法當處寂滅，當處道場。會得百
X17n0330_p0637b16║丈意旨，則轉識無自生，而覺海圓澄，更有何事？
X17n0330_p0637b17║如修行者入禪三昧，微細習氣轉而不覺知，而作是
X17n0330_p0637b18║念：識滅然後入禪正受。實不識滅而入正受，以習氣
X17n0330_p0637b19║種子不滅故不滅，以境界轉攝受不具故滅。（唐云諸修行者
X17n0330_p0637b20║入於三昧，以習力微起而不覺知，但作是念：我滅諸識入於三昧。實不滅識而入三昧，以彼不滅習氣種故，但
X17n0330_p0637b21║不取諸境名為識滅。）
X17n0330_p0637b22║通曰：上言轉識浪生，此言水流處藏。識流急不見，
X17n0330_p0637b23║望如恬靜，所謂陀那微細識，習氣成瀑流也。諸修
X17n0330_p0637b24║禪定行者，入於三昧，已至滅生將盡之境，其間微
X17n0330_p0637c01║細生滅，如無風帀帀之波，乃無始習氣種子從中
X17n0330_p0637c02║微起，自不覺知，而作是念：我已滅識，入於正定矣。
X17n0330_p0637c03║其實識未甞滅也。無論無始流注本不容滅，即其
X17n0330_p0637c04║間習氣種子潛伏未發，如夾氷之魚，實未始滅也，
X17n0330_p0637c05║故不得謂識滅。彼但以現前境界轉有入無，攝受
X17n0330_p0637c06║不具之故，名為識滅。非無攝受之心，但攝受之境
X17n0330_p0637c07║不具耳。此但暫時，心不緣境，若見其滅，非實識滅
X17n0330_p0637c08║也。雖曰不取諸境，猶未離能所取，詎可以輕談寂
X17n0330_p0637c09║滅乎哉？隍禪師初參五祖，結庵長坐，積二十餘年，
X17n0330_p0637c10║不見惰容。策禪師游方，屆於河朔，聞隍曾參黃梅
X17n0330_p0637c11║庵，居歲久，自謂正受。策往問曰：汝住於此作麼？曰：
X17n0330_p0637c12║入定。曰：汝言入定，有心耶？無心耶？若有心者，一切
X17n0330_p0637c13║蠢動之類皆應得定；若無心者，一切草木之流亦
X17n0330_p0637c14║合得定。曰：我正入定時，則不見有有無之心。曰：既
X17n0330_p0637c15║不見有有無之心，即是常定，何有出入？若有出入，
X17n0330_p0637c16║則非大定。隍無語，良久問曰：師嗣誰？曰：我師曹溪
X17n0330_p0637c17║六祖。曰：六祖以何為禪定？曰：我師云：夫妙湛圓寂，
X17n0330_p0637c18║體用如如。五蘊本空，六塵非有。不出不入，不定不
X17n0330_p0637c19║亂。禪性無住，離住禪寂；禪性無生，離生禪想。心如
X17n0330_p0637c20║虗空，亦無虗空之量。隍聞法要，遂往參六祖。祖言
X17n0330_p0637c21║與策無二，隍於言下豁然契悟，前二十年所得心
X17n0330_p0637c22║都無影響。其夜，河北士庶忽聞空中有聲曰：隍禪
X17n0330_p0637c23║師今日得道後，回河北開化四眾。夫定有出入，即
X17n0330_p0637c24║非大定，為習氣種子未滅也。唯悟無生即生滅，非
X17n0330_p0638a01║生滅而無始習氣頓息。
X17n0330_p0638a02║大慧！如是微細藏識究竟邊際，除諸如來及住地菩
X17n0330_p0638a03║薩，諸聲聞、緣覺、外道修行所得三昧智慧之力，一切
X17n0330_p0638a04║不能測量決了。餘地相智慧，巧便分別決斷句義，最
X17n0330_p0638a05║勝無邊善根成熟，離自心現妄想虗偽，宴坐山林下
X17n0330_p0638a06║中上修，能見自心妄想流注。（唐云唯有修行如實行者，以智慧力了諸地相，
X17n0330_p0638a07║善達句義無邊佛所，廣集善根不妄分別，自心所見能知之耳。）
X17n0330_p0638a08║通曰：此申明前微細習氣覺知之難也。微細藏識，
X17n0330_p0638a09║所謂不生不滅。與生滅和合，名為阿賴耶識。湛入
X17n0330_p0638a10║合湛，歸識邊際。湛入則謂之識，真湛則謂之智。智
X17n0330_p0638a11║之與識，名識邊際。智即性識，明知性周法界，故無
X17n0330_p0638a12║出入。湛出則為行陰，行如水流。湛入則為識滅行
X17n0330_p0638a13║陰，內內湛明。入至想元，則無所入。此識邊際，最難
X17n0330_p0638a14║究竟。除諸如來，及住地菩薩，所得三昧智慧之力，
X17n0330_p0638a15║方能究竟至無惑地。若二乘外道等，所得三昧智
X17n0330_p0638a16║慧，不離湛不搖處。此湛非真，如急流水，望如恬靜，
X17n0330_p0638a17║念念受熏，終歸生滅。以生滅心，測不生滅，其能決
X17n0330_p0638a18║了乎哉。唯餘修行如實行者，在我法中，以智慧力，
X17n0330_p0638a19║了諸地相。已至住地菩薩位，始捨藏識，善能分別，
X17n0330_p0638a20║決斷識智邊際微妙句義。此不但一佛二佛，三四
X17n0330_p0638a21║五佛，而種善根。已於無量千萬佛所，種諸善根。善
X17n0330_p0638a22║根成熟，習氣消融。已離自心所現虗妄分別。分別
X17n0330_p0638a23║是識，無分別是智。唯能轉識而成智，方能以智而
X17n0330_p0638a24║辨識。此豈一朝一夕之故。由於宴坐山林，修所斷
X17n0330_p0638b01║得。下中上修，三界九地，地各九品，微細研窮，已證
X17n0330_p0638b02║無學，智慧現前，故能見自心妄想流注微細習氣。
X17n0330_p0638b03║如無風匝匝之波，二乘所不覺者，我一一能知，是
X17n0330_p0638b04║真能見性者也。蓋未見性者，性在識中，性隨識轉，
X17n0330_p0638b05║故不能覺。唯見性者，性超識外，識與性離，故能見
X17n0330_p0638b06║妄想流注。彼入禪三昧者，不見微細流注，妄謂識
X17n0330_p0638b07║滅，豈能究竟識邊際哉？百丈曰：僧肇云：菩提之道，
X17n0330_p0638b08║不可圖度。高而無上，廣不可極；淵而無下，深不可
X17n0330_p0638b09║測語也。垛生招箭言鑑覺，猶不是從濁辨清。許說
X17n0330_p0638b10║如今鑑覺，是除鑑覺外別有，盡是魔說。若守住如
X17n0330_p0638b11║今鑑覺，亦同魔說，亦名自然。外道說如今鑑覺是
X17n0330_p0638b12║自己佛，是尺寸語，是圖度語，似野干鳴，猶屬黏膠
X17n0330_p0638b13║門。本來不認自知自覺是自己佛，向外馳求覓佛。
X17n0330_p0638b14║假善知識說出自知自覺，作藥治箇向外馳求病。
X17n0330_p0638b15║既不向外馳求，病瘥須除藥。若執住自知自覺是
X17n0330_p0638b16║禪那病，是徹底聲聞，如水成氷，全氷是水，救渴難
X17n0330_p0638b17║望。由百丈言，則經所云能見自心妄想流注，雖是
X17n0330_p0638b18║鑑覺，亦不執之為是。唯如是，方能轉識成智也。
X17n0330_p0638b19║無量剎土，諸佛灌頂，得自在力，神通三昧。諸善知識，
X17n0330_p0638b20║佛子眷屬，彼心意意識，自心所現，自性境界，虗妄之
X17n0330_p0638b21║想，生死有海，業愛無知，如是等因，悉已超度。是故大
X17n0330_p0638b22║慧，諸修行者，應當親近，最勝知識。
X17n0330_p0638b23║通曰：如實行者，能見自心妄想流注，則不為妄想
X17n0330_p0638b24║流注所轉，而能轉妄想流注，使虗偽習氣當下遠
X17n0330_p0638c01║離，即能證入法身境界，與十方如來氣分相接。所
X17n0330_p0638c02║以無量剎土諸佛與之灌頂，將次補如來位，得自
X17n0330_p0638c03║在力神通三昧，佛子眷屬自然圍繞。良由彼於心
X17n0330_p0638c04║意意識，如實了知自心所現，即是自性境界，性本
X17n0330_p0638c05║不生，性本不滅。若虗妄分別之想，沉於三界生死
X17n0330_p0638c06║苦海，以六識為因；若染淨之業，依於我愛計著，以
X17n0330_p0638c07║七識為因；若根本無明習氣種子，以八識為因。如
X17n0330_p0638c08║是等因，悉已超度，八識俱轉，即名正智。妄想既離，
X17n0330_p0638c09║即是如如，此所謂最勝知識也。前說藏識海浪，法
X17n0330_p0638c10║身境界，眾妙法門，至是方為究竟。是故諸修行者，
X17n0330_p0638c11║應當親近最勝知識，入佛知見，不可為二乘外道
X17n0330_p0638c12║惡見所噬。百丈云：大身隱於無形，大音匿於希聲，
X17n0330_p0638c13║如木中之火，如鐘鼓之聲。因緣未具時，不可言其
X17n0330_p0638c14║有無，傍報生天，棄之如涕涶。菩薩六度萬行，如乘
X17n0330_p0638c15║死屍過岸，如在牢獄廁孔得出。佛披三十二相，相
X17n0330_p0638c16║喚作垢膩之衣。亦云：若說佛一向不受五陰，無有
X17n0330_p0638c17║是處。佛不是虗空，何得一向不受？佛秪是去住自
X17n0330_p0638c18║由，不同眾生從一天界至一天界，從一佛剎至一
X17n0330_p0638c19║佛剎，諸佛常法。此可知最勝知識，由法身現起神
X17n0330_p0638c20║通三昧，大不可思議，故學人宜近之。
X17n0330_p0638c21║爾時，世尊欲重宣此義，而說偈言：
X17n0330_p0638c22║譬如巨海浪，斯由猛風起，洪波鼓冥壑，無有斷絕時。
X17n0330_p0638c23║藏識海常住，境界風所動，種種諸識浪，騰躍而轉生。
X17n0330_p0638c24║青赤種種色，珂乳及石蜜，淡味眾華果，日月與光明。
X17n0330_p0639a01║非異非不異，海水起波浪；七識亦如是，心俱和合生。
X17n0330_p0639a02║譬如海水變，種種波浪轉；七識亦如是，心俱和合生。
X17n0330_p0639a03║通曰：此頌外境界風飄蕩心海，識浪不斷，因所作
X17n0330_p0639a04║相異不異也。青赤，色塵也；珂貝，聲塵也；乳，香塵也；
X17n0330_p0639a05║石蜜、淡味，味塵也；華果，法塵也，即因果等法。日月
X17n0330_p0639a06║喻體，光明喻用，如泥團微塵，非異不異。故八識為
X17n0330_p0639a07║體，諸識為用，塵由識生，識由塵生，皆自心所現，非
X17n0330_p0639a08║異非不異也。兩句七識亦如是，心俱和合生：一者、
X17n0330_p0639a09║七識外依六識合所作業相而生；二者、七識內依
X17n0330_p0639a10║八識合生因相而生。依六識者，如巨海水為境界
X17n0330_p0639a11║風，鼓動波浪，次第相續，無有斷絕，七識外與六識
X17n0330_p0639a12║和合，亦猶是也。依八識者，如海水澄湛常住，忽然
X17n0330_p0639a13║騰躍而變，一念初動，種種諸識因之流轉，七識黏
X17n0330_p0639a14║湛，發知內與八識和合，亦猶是也。黃檗云：同是一
X17n0330_p0639a15║精明，分為六和合。一精明者，一心也；六和合者，六
X17n0330_p0639a16║根也。此六根各與塵合，眼與色合，耳與聲合，鼻與
X17n0330_p0639a17║香合，舌與味合，身與觸合，意與法合，中間生六識
X17n0330_p0639a18║為十八界。若了十八界無所有，束六和合為一精
X17n0330_p0639a19║明。一精明者，即心也。學道人皆知心，但不免作一
X17n0330_p0639a20║精明、六和合解，遂被法縛，不契本心。吁！既為法縛，
X17n0330_p0639a21║即為識轉，欲覩藏識海常住面目，其可得耶？
X17n0330_p0639a22║謂彼藏識處，種種諸識轉，謂以彼意識，思惟諸相義。
X17n0330_p0639a23║不壞相有八，無相亦無相（唐云心意及意識，為識相故，說八識無別相，無能相
X17n0330_p0639a24║所相）。譬如海波浪，是則無差別，諸識心如是，異亦不可
X17n0330_p0639b01║得（二譯無七識亦如是心俱和合生，重句但云譬如海水動，種種波浪轉，藏識亦如是，種種諸識生）。
X17n0330_p0639b02║通曰：上頌轉識浪生非不異，此下頌藏識非異也。
X17n0330_p0639b03║藏識因不思議熏及不思議變，由是八轉七、七轉
X17n0330_p0639b04║六，同時展轉相因，各不相知，本自寂滅。而謂彼藏
X17n0330_p0639b05║識處種種諸識轉者，但以彼意識分別其間，思惟
X17n0330_p0639b06║諸識相之義，說此是七識、此是五識、此是六識，名
X17n0330_p0639b07║為種種諸識浪生。若見其異，其實但一八識，更無
X17n0330_p0639b08║異相，無能相亦無所相。譬如種種波浪，只是一大
X17n0330_p0639b09║海水，更無差別。故謂小波大浪異於海水，則不可
X17n0330_p0639b10║也。諸識心亦如是，雖轉而實不轉也，故曰異亦不
X17n0330_p0639b11║可得。大凡可壞者，則見其異為有能相，有所相則
X17n0330_p0639b12║可壞。今八識遠離能所，是為無相。無相之相亦無，
X17n0330_p0639b13║純乎妙湛之體，故不可壞。無相是不生也，無相亦
X17n0330_p0639b14║無相是不滅也，不生不滅故名藏識。海常住而孰
X17n0330_p0639b15║其壞之？無可壞故不異。昔鶴勒那尊者問二十二
X17n0330_p0639b16║祖曰：我有何緣而感鶴眾？祖曰：汝第四劫中常為
X17n0330_p0639b17║比丘，當赴會龍宮，汝諸弟子咸欲隨從。汝觀五百
X17n0330_p0639b18║眾中，無有一人堪任妙供。時諸弟子曰：師常說法，
X17n0330_p0639b19║於食等者於法亦等。今既不然，何聖之有？汝即令
X17n0330_p0639b20║赴會。自爾汝捨生趨生，轉化諸國。其五百弟子以
X17n0330_p0639b21║福微德薄，生於羽族。今感汝之恩，故為鶴眾。相隨
X17n0330_p0639b22║者曰：以何方便令彼解脫？祖曰：我有無上法寶，汝
X17n0330_p0639b23║當聽受，化未來際。而說偈曰：心隨萬境轉，轉處實
X17n0330_p0639b24║能幽。隨流認得性，無喜亦無憂。時鶴眾聞偈，飛鳴
X17n0330_p0639c01║而去。若會得轉處實能幽，性自如如，何異之有？
X17n0330_p0639c02║心名採集業，意名廣採集，諸識識所識，現等境說五
X17n0330_p0639c03║（魏云心能集諸業，意能觀集境，識能了所識，五識現分別）。
X17n0330_p0639c04║通曰：諸識本自不異，何以有異名？但一念初動，不
X17n0330_p0639c05║無淺深次第，各就其重者得名耳。自其受熏持種，
X17n0330_p0639c06║集染淨業，靡不包含，則名曰心，為第八識。尚未流
X17n0330_p0639c07║於意，流於識也。自其偏執我法，恒審思量，傳送出
X17n0330_p0639c08║入，廣積諸業，則名曰意，為第七識。雖未入於識，而
X17n0330_p0639c09║已離於心矣。眼、耳、鼻、舌、身諸識，皆識也。唯意識能
X17n0330_p0639c10║分別前五之所識，雖過去五塵亦能了別，故名第
X17n0330_p0639c11║六識。而前五識對境方現，離境則無，故名之曰現
X17n0330_p0639c12║識也。論意識力最強，即八識、七識亦能分別，不但
X17n0330_p0639c13║前五而已也。心、意、識雖有三名，然其在心，即意之
X17n0330_p0639c14║心、識之心也；其在意，即心之意、識之意也；其在識，
X17n0330_p0639c15║即心之識、意之識也。猶之波浪，即海之波、海之浪
X17n0330_p0639c16║也。雖欲異，得乎？青林虔禪師上堂：祖師門下，鳥道
X17n0330_p0639c17║玄微，功窮皆轉，不究難明。汝等諸人，直須離心意
X17n0330_p0639c18║識，參出凡聖路學，方可保任。若不如是，非吾子息。
X17n0330_p0639c19║故未離心意識，即不逢一人，猶屬功勳邊事。轉功
X17n0330_p0639c20║就位，不行鳥道，斯能超出凡聖，而遊於性海矣。
X17n0330_p0639c21║爾時，大慧菩薩以偈問曰：
X17n0330_p0639c22║青赤諸色像，眾生發諸識，如浪種種法，云何唯願說？
X17n0330_p0639c23║爾時，世尊以偈答曰：
X17n0330_p0639c24║青赤諸雜色，波浪悉無有，採集業說心，開悟諸凡夫。
X17n0330_p0640a01║彼業悉無有，自心所攝離，所攝無所攝，與彼波浪同。
X17n0330_p0640a02║（唐云青赤諸色像浪中，不可得言心起眾相開悟諸凡夫，而彼本不起自心所取離能取及所取，末句同。）受
X17n0330_p0640a03║用建立身，是眾生現識，於彼現諸業，譬如水波浪。
X17n0330_p0640a04║通曰：大慧因佛說心意識有異名無異性，不解斯
X17n0330_p0640a05║旨，乃以偈問：色等五塵如境界風，眾生發識如波
X17n0330_p0640a06║浪轉。既有種種名目，斯非一矣。而又云不異者云
X17n0330_p0640a07║何？唯願說之。佛亦以偈答，法喻並舉。謂以採集業
X17n0330_p0640a08║名心者，一真如心中原無青赤諸色，如大海水原
X17n0330_p0640a09║無波浪，本無業相。而又說採集業者，為凡夫有染
X17n0330_p0640a10║淨心故。若無染淨等心，即是真如。所以開悟凡夫，
X17n0330_p0640a11║使知本來無一物也。且彼業相本自不起，取境之
X17n0330_p0640a12║心本自遠離。心境不相到，法法不相知。故心不知
X17n0330_p0640a13║境則無能攝，境不知心則無所攝。與彼波浪各各
X17n0330_p0640a14║不相知者同也。夫能攝所攝與八識自心實不相
X17n0330_p0640a15║應，則七識六識原自無有。故曰：意能觀集境，識能
X17n0330_p0640a16║了所識。而意與識亦與境遠離也。至如對現境說
X17n0330_p0640a17║五者，內而根身受用，外而器界建立，依正不同，皆
X17n0330_p0640a18║是自心所現。塵與根對，識與之俱，是名眾生之現
X17n0330_p0640a19║識。於彼現有染淨諸業相種種不同，唯是一心變
X17n0330_p0640a20║起。譬如海水現諸波浪，彼現識轉生。若見其異，要
X17n0330_p0640a21║之波即是水，實未始異也。楊岐山甄叔禪師上堂：
X17n0330_p0640a22║羣靈一源，假名為佛。體竭形消而不滅，金流朴散
X17n0330_p0640a23║而常存。性海無風，金波自湧。心靈絕非，萬象齊照。
X17n0330_p0640a24║體斯理者，不言而徧歷沙界，不用而功益玄化。如
X17n0330_p0640b01║何背覺，反合塵勞。於陰界中，妄生囚執。此發明心
X17n0330_p0640b02║識本來無有，可為開悟凡夫之一助。
X17n0330_p0640b03║爾時大慧菩薩復說偈曰：
X17n0330_p0640b04║大海波浪性，鼓躍可分別，藏與業如是，何故不覺知？
X17n0330_p0640b05║爾時，世尊以偈答曰：
X17n0330_p0640b06║凡夫無智慧，藏識如巨海，業相猶波浪，依彼譬類通。
X17n0330_p0640b07║通曰：此大慧。問：藏識如大海，轉識如波浪，因境界
X17n0330_p0640b08║風鼓躍而起，猶可意識分別而知。唯是藏識中業
X17n0330_p0640b09║相種子，由不思議熏及不思議變，何故不能覺知？
X17n0330_p0640b10║世尊答曰：此是藏識微細生滅，唯諸如來及住地
X17n0330_p0640b11║菩薩有智慧者，方能覺知。凡夫無智慧，安能及此？
X17n0330_p0640b12║唯可以譬喻得解。藏識一大海也，轉相為有風之
X17n0330_p0640b13║波浪，業相為無風之波浪。有風者，因鼓躍而可見；
X17n0330_p0640b14║無風者，實帀帀而難窺。依彼類推，可以意解。然非
X17n0330_p0640b15║有上根智慧，終不能究盡也。空識道人智通看法
X17n0330_p0640b16║華觀，頓有省，連作二偈見意。其一曰：浩浩塵中體
X17n0330_p0640b17║一如，縱橫交互印毗盧。全波是水波非水，全水成
X17n0330_p0640b18║波水自殊。其二曰：物我原無異，森羅鏡像同。明明
X17n0330_p0640b19║超主伴，了了徹真空。一體含多法，交參帝網中。重
X17n0330_p0640b20║重無盡處，動靜悉圓通。如此等智慧，能發明向上
X17n0330_p0640b21║事，豈但辨別藏識業相而已乎？
X17n0330_p0640b22║爾時，大慧菩薩復說偈言：
X17n0330_p0640b23║日出光等照，下中上眾生，如來照世間，為愚說真實。
X17n0330_p0640b24║已分部諸法，何故不說實？
X17n0330_p0640c01║爾時，世尊以偈答曰：
X17n0330_p0640c02║若說真實者，彼心無真實。譬如海波浪，鏡中像及夢，
X17n0330_p0640c03║一切俱時現，心境界亦然，境界不具故，次第業轉生。
X17n0330_p0640c04║識者識所識，意者意謂然，五則以顯現，無有定次第。
X17n0330_p0640c05║譬如工畵師，及與畵弟子，布彩圖眾形，我說亦如是。
X17n0330_p0640c06║彩色本無文，非筆亦非素，為悅眾生故，綺錯繪眾像。
X17n0330_p0640c07║言說別施行，真實離名字，分別應初業，修行示真實。
X17n0330_p0640c08║真實自悟處，覺想所覺離，此為佛子說，愚者廣分別。
X17n0330_p0640c09║種種皆如幻，雖現無真實，如是種種說，隨事別施設。
X17n0330_p0640c10║所說非所應，於彼為非說，彼彼諸病人，良醫隨處方，
X17n0330_p0640c11║如來為眾生，隨心應量說。妄想非境界，聲聞亦非分，
X17n0330_p0640c12║哀愍者所說，自覺之境界。
X17n0330_p0640c13║通曰：大慧前問：何不一切時，演說真實義，而復為
X17n0330_p0640c14║眾生，分別說心量？此復申前問。如來照世，如日在
X17n0330_p0640c15║天，高低普應，一切平等。何故分剖八識諸法，而不
X17n0330_p0640c16║說一藏識真實義耶？不知真實境界，原無相狀，但
X17n0330_p0640c17║可自悟，不容言說。若說真實者，彼心實無真實可
X17n0330_p0640c18║得，但可譬喻而得解悟。說如海之波浪，使知海本
X17n0330_p0640c19║無波；說如鏡之影像，使知鏡本無像；及如夢之境
X17n0330_p0640c20║界，使知夢非實境。然而分部諸法，謂七識黏湛，發
X17n0330_p0640c21║起如海之波；五識對至，即現如鏡之像；六識種種，
X17n0330_p0640c22║分別如夢之境。一切隨時而現，自心現起境界，固
X17n0330_p0640c23║如是也。其實所現境界，原自不具故。若自性具有
X17n0330_p0640c24║者，無風之時，何故無波？無形之時，何故無像？無緣
X17n0330_p0641a01║之時，何故無夢？以此知次第生起，皆由業相轉生，
X17n0330_p0641a02║而一切境界，唯心所現故。業相轉生為六識者，以
X17n0330_p0641a03║其識能了別前五所識之境也。業相轉生為七識
X17n0330_p0641a04║者，以其意能然不然，詳審籌度，執著為我也。業相
X17n0330_p0641a05║轉生為五識者，以顯對五塵，隨塵發現，無有一定
X17n0330_p0641a06║之次第也。魏云：定中無如是。蓋指八識湛不搖處，
X17n0330_p0641a07║凝然常定，實無洪波鼓躍，次第可見。吾為此分別
X17n0330_p0641a08║以語人者，譬如畵師為諸弟子布彩圖形，種種各
X17n0330_p0641a09║異，其實彩色自性，原無文綺，筆但染彩，非彩所出，
X17n0330_p0641a10║縑素無文，非文所生，而綺繪交錯，眾像斯顯，為悅
X17n0330_p0641a11║眾生心目故。吾說亦如是，但以悅可眾生，使之有
X17n0330_p0641a12║所持循，漸入真實境界耳。然真實非可以言顯也。
X17n0330_p0641a13║謂之言說，與真心實際，施行各別；謂之真實，與言
X17n0330_p0641a14║語文字，了無相干。魏云：言說離真實，真實離文字。
X17n0330_p0641a15║故言說分別，但可誘引初機，而真實修行者，乃為
X17n0330_p0641a16║示真實義。然真實自悟之處，能覺所覺，俱已遠離，
X17n0330_p0641a17║故非言說所及。在我以不說說，在彼以不聞聞，此
X17n0330_p0641a18║但可菩薩位中上根利智者道耳。若為愚者，應廣
X17n0330_p0641a19║分別心意意識等說，種種方便，皆如幻法，如海之
X17n0330_p0641a20║波，如鏡之像，如夢之境，雖隨時顯現，而無真實。如
X17n0330_p0641a21║是種種諸說，隨其事相，分別施設，開譬明白，容易
X17n0330_p0641a22║曉了，但以應眾生之機耳。若驟然而以真實之義
X17n0330_p0641a23║語之，則非說非其所應受，彼反以為非說，所謂說
X17n0330_p0641a24║法不投機，翻成大妄語，法華會上拂衣而去者，皆
X17n0330_p0641b01║斯徒也。故分別言說，因人而施，如良醫應病授藥，
X17n0330_p0641b02║隨宜而用。然醫者用藥，哀愍病人，期於無病而止。
X17n0330_p0641b03║如來說法，哀愍眾生，期於見性而止。故佛所說種
X17n0330_p0641b04║種諸法，隨心應量，不墮於有無妄想，故非外道所
X17n0330_p0641b05║知。不墮於偏空我執，亦非聲聞所知。說如幻法，即
X17n0330_p0641b06║所以說真實法。真實與諸法異不異，是如來自覺
X17n0330_p0641b07║之境界。覺想所覺離，乃真實第一義諦也。故謂廣
X17n0330_p0641b08║說海浪藏識，即為說法身境界可也。又何嘗不說
X17n0330_p0641b09║真實哉。百丈云：須識了義教、不了義教語，須識遮
X17n0330_p0641b10║不遮語，須識生死語，須識藥病語，須識逆順喻語，
X17n0330_p0641b11║須識總別語。說道修行得佛，有修有證，是心是佛，
X17n0330_p0641b12║即心即佛，是佛說，是不了義教語，是不遮語，是總
X17n0330_p0641b13║語，是升合擔語，是揀穢法邊語，是順喻語，是死語，
X17n0330_p0641b14║是凡夫前語。不許修行得佛，無修無證，非心非佛，
X17n0330_p0641b15║亦是佛說，是了義教語，是遮語，是別語，是百石擔
X17n0330_p0641b16║語，是三乘教外語，是逆喻語，是揀淨法邊語，是地
X17n0330_p0641b17║位人前語。從須陀洹向上，直至十地，但有語句，盡
X17n0330_p0641b18║屬法塵垢。但有語句，盡煩惱邊收。但有語句，盡屬
X17n0330_p0641b19║不了義教。了義教是持，不了義教是犯。佛地無持
X17n0330_p0641b20║犯，了義不了義，盡不許也。如百丈所云：佛地離覺
X17n0330_p0641b21║所覺，孰謂真實而可以言說者哉。
X17n0330_p0641b22║復次，大慧！若菩薩摩訶薩欲知自心現量攝受及攝
X17n0330_p0641b23║受者妄想境界，當離羣聚習俗睡眠，初中後夜常自
X17n0330_p0641b24║覺悟修行方便，當離惡見經論言說及諸聲聞緣覺
X17n0330_p0641c01║乘相，當通達自心現妄想之相。
X17n0330_p0641c02║通曰：上言能見自心妄想流注，應當親近最勝知
X17n0330_p0641c03║識。此復叮嚀當離外道惡見及二乘相，即通達自
X17n0330_p0641c04║心現妄想之相。盖八識境界，即是自心現量，於攝
X17n0330_p0641c05║所攝不相應。其中能取所取妄想境界，唯是前七
X17n0330_p0641c06║見分所緣。奔逸六塵，則為羣聚喧雜。躭著無記，則
X17n0330_p0641c07║為習俗睡眠。謂一切斷滅，則同外道惡見。謂一切
X17n0330_p0641c08║空寂，則同二乘偏空。其所現者，皆不離前七妄想
X17n0330_p0641c09║境界。往往執為自心，而不知此為自心所現之相
X17n0330_p0641c10║也。若能初中後夜常自覺悟，與彼羣聚睡眠者離
X17n0330_p0641c11║矣。修行善巧方便，與彼外道二乘者離矣。當能通
X17n0330_p0641c12║達此是相不是心，此是妄不是真。泯妄歸真，離攝
X17n0330_p0641c13║所攝，即名正悟，而得證於自心現量如實境界矣。
X17n0330_p0641c14║僧問黃檗：佛窮得無明否？檗云：無明即是一切諸
X17n0330_p0641c15║佛得道之處，所以緣起是道場。所見一塵一色，便
X17n0330_p0641c16║合無邊理性。舉足下足，不離道場。道場者，無所得
X17n0330_p0641c17║也。我向你道，秪無所得，名為坐道場。云無明者，為
X17n0330_p0641c18║明為暗？檗云：非明非暗，明暗是代謝之法。無明且
X17n0330_p0641c19║不明亦不暗，不明秪是本明。不明不暗，秪這一句
X17n0330_p0641c20║子，亂却天下人眼。所以道：假使滿世間，皆如舍利
X17n0330_p0641c21║弗。盡思共度量，不能測佛智。其無礙慧，出過虗空，
X17n0330_p0641c22║無你語論處。若能通達無明即是本明，則自心現
X17n0330_p0641c23║妄想之想，即是真如。非得無礙慧者，不能辨此。
X17n0330_p0641c24║復次，大慧！菩薩摩訶薩建立智慧相住已，於上聖智
X17n0330_p0642a01║三相當勤修學。何等為聖智三相當勤修學？所謂無
X17n0330_p0642a02║所有相、一切諸佛自願處相、自覺聖智究竟之相。修
X17n0330_p0642a03║行得此已，能捨跛驢心智慧相，得最勝子第八之地，
X17n0330_p0642a04║則於彼上三相修生。
X17n0330_p0642a05║通曰：通達自心現量，遠離外道二乘妄想境界，即
X17n0330_p0642a06║是轉識成智，猶未可語上上智也。何以故？為有智
X17n0330_p0642a07║相可得故。住於智慧相，即是所知障故，當修學上
X17n0330_p0642a08║上聖智三相也。三相者何？一、無所有相，即是空相；
X17n0330_p0642a09║二、一切諸佛自願處相，即是無願相；三、自覺聖智
X17n0330_p0642a10║究竟之相，即是無相相。修此三空，理行具足，能捨
X17n0330_p0642a11║跛驢心智慧相。七地以前，觀三界生死不定心，名
X17n0330_p0642a12║跛驢慧，以不能行故能知，而不能行其力未充，至
X17n0330_p0642a13║第八地無功用行，方與自性湊泊，由於彼上上聖
X17n0330_p0642a14║智三相修行而生也。長沙岑令僧問同參會：和尚
X17n0330_p0642a15║未見南泉時如何？會良久，僧云：見後如何？會云：不
X17n0330_p0642a16║可別有也。僧回舉似沙，沙云：百尺竿頭坐底人，雖
X17n0330_p0642a17║然得入未為真，百尺竿頭須進步，十方世界是全
X17n0330_p0642a18║身。僧云：百尺竿頭如何進步？沙云：朗州山，澧州水。
X17n0330_p0642a19║僧云：不會。沙云：五湖四海王化裏。天童頌云：玉人
X17n0330_p0642a20║夢破一聲雞，轉眄生涯色色齊，有信風雷催出蟄，
X17n0330_p0642a21║無言桃李自成蹊。及時節，力耕犁，誰怕春疇沒脛
X17n0330_p0642a22║泥？明此則跛驢智可捨，而如幻三昧身可得矣。
X17n0330_p0642a23║大慧！無所有相者，謂聲聞緣覺及外道相彼修習生。
X17n0330_p0642a24║（唐云謂慣習一切二乘外道相故而得生起。）大慧！自願處相者，謂諸先佛
X17n0330_p0642b01║自願處修生。（魏云諸佛本自作願住持諸法。）大慧！自覺聖智究竟相
X17n0330_p0642b02║者，一切法相無所計著，得如幻三昧身，諸佛地處進
X17n0330_p0642b03║起行生。（唐云謂由不取一切法相，成就如幻三昧身，趣佛地智故而得生起。）大慧！是名
X17n0330_p0642b04║聖智三相。若成就此聖智三相者，能到自覺聖智究
X17n0330_p0642b05║竟境界。是故，大慧！聖智三相當勤修學。
X17n0330_p0642b06║通曰：無所有相者，從修所斷，得二乘外道所共，故
X17n0330_p0642b07║本來無一物，由慣習彼空相而得生起，是為聖智
X17n0330_p0642b08║第一相也。自願處相者，謂先佛本立誓願，欲令一
X17n0330_p0642b09║切眾如我等無異，故住持諸法，不令斷絕，願即無
X17n0330_p0642b10║願，是無聖智第二相也。自覺聖智究竟相，更有進
X17n0330_p0642b11║於此者，不取法相，不落無所有處，不取非法相，不
X17n0330_p0642b12║落自願處，得金剛如幻三昧，應身無量，趣佛地智，
X17n0330_p0642b13║入佛知見，唯佛與佛乃能究盡，所謂最上第一義，
X17n0330_p0642b14║是為聖智第三相也。成就三相，不無次第，總歸到
X17n0330_p0642b15║自覺聖智究竟境界而止，此固非二乘外道所測，
X17n0330_p0642b16║故曰自覺之境界。轉識成智，必至是而極，可不勤
X17n0330_p0642b17║修學哉！僧問黃檗：聲聞人藏形於三界，不能藏於
X17n0330_p0642b18║菩提者如何？檗云：聲聞人但能斷三界見，修已離
X17n0330_p0642b19║煩惱，不能藏於菩提，故還被魔王於菩提中捉得，
X17n0330_p0642b20║於林中宴坐，還成微細見菩提心也。菩薩人已於
X17n0330_p0642b21║三界菩提決定不捨不取，不取故七大中覓他不
X17n0330_p0642b22║得，不捨故外魔亦覓他不得。汝但擬著一法，印子
X17n0330_p0642b23║早成也。印著有即六道四生文出，印著空即無相
X17n0330_p0642b24║文現。如今但知決定不印一切物，此即為虗空不
X17n0330_p0642c01║一不二，空本不空，印本不有。十方虗空世界諸佛
X17n0330_p0642c02║出世，如見電光一般，觀一切蠢動含靈如響一般，
X17n0330_p0642c03║見十方微塵國土恰似海中一滴水相似，聞一切
X17n0330_p0642c04║甚深法如幻如化，心心不異，法法不異，乃至千經
X17n0330_p0642c05║萬論，秪為你之一心。若能不取一切相，故言如是
X17n0330_p0642c06║一心中，方便勤莊嚴。黃檗別白：二乘菩薩無所有
X17n0330_p0642c07║相，天淵之隔，要歸於不取一切相，而如幻三昧則
X17n0330_p0642c08║得現前，真能到自覺聖智究竟處。
X17n0330_p0642c09║爾時大慧菩薩摩訶薩，知大菩薩眾心之所念，名聖
X17n0330_p0642c10║智事分別自性經。承一切佛威神之力，而白佛言：世
X17n0330_p0642c11║尊！惟願為說聖智事分別自性經，百八句分別所依
X17n0330_p0642c12║（唐云惟願為說百八句差別所依聖智事自性法門）。如來、應供、等正覺，依此分
X17n0330_p0642c13║別，說菩薩摩訶薩，入自相共相妄想自性。以分別說
X17n0330_p0642c14║妄想自性故，則能善知周遍觀察人法無我，淨除妄
X17n0330_p0642c15║想，照明諸地（唐云一切如來、應、正等覺，為諸菩薩墮自共相者，說此妄計性差別義門。知此
X17n0330_p0642c16║義已，則能淨治二無我觀，照明諸地）。超越一切聲聞緣覺，及諸外道諸
X17n0330_p0642c17║禪定樂，觀察如來不可思議所行境界，畢定捨離五
X17n0330_p0642c18║法自性，諸佛如來法身智慧，善自莊嚴（唐云以一切佛法身智慧
X17n0330_p0642c19║而自莊嚴）。起幻境界，昇一切佛剎兜率天宮，乃至色究竟
X17n0330_p0642c20║天宮，逮得如來常住法身（唐云住一切剎兜率陀宮色究竟天成如來身）。
X17n0330_p0642c21║通曰：上言當通達自心現妄想之相，而又示以聖
X17n0330_p0642c22║智三相，當勤修學。夫唯有聖智，方能分別三自性。
X17n0330_p0642c23║是聖智者，百八句分別所依。如來依此分別妄想
X17n0330_p0642c24║自性，為諸菩薩墮自共相者，說此妄計性差別義
X17n0330_p0643a01║門。知此則能善知二無我觀，淨除妄想而成正智，
X17n0330_p0643a02║照明諸地而證如如。豈但超越二乘外道禪定之
X17n0330_p0643a03║樂，且見諸如來不可思議所行境界，無纖毫可得。
X17n0330_p0643a04║畢定五法三自性俱捨，八識二無我皆離。以一切
X17n0330_p0643a05║佛法身智慧而自莊嚴，入如幻境，住兜率宮，於色
X17n0330_p0643a06║究竟，成如來身，即是法身莊嚴也。此大慧承諸佛
X17n0330_p0643a07║神力以慰眾心，欲佛分別諸法，顯示最上聖智成
X17n0330_p0643a08║佛之正因也。前云聖慧眼入自共相建立。有聖慧
X17n0330_p0643a09║眼，即建立自共相，與如如不異。無聖慧眼，即落妄
X17n0330_p0643a10║想分別，不離五陰界處，作自相共相見，唯人法二
X17n0330_p0643a11║無，我所以淨治之也。子胡和尚示眾云：諸法蕩蕩，
X17n0330_p0643a12║何絆何拘？汝等於中，自生難易，心源一統，綿亘十
X17n0330_p0643a13║方，上上根人，自然明白。不見南泉道：如斯癡鈍，世
X17n0330_p0643a14║且還稀，歷歷分明，有無不是，只少箇丈夫之志，致
X17n0330_p0643a15║見如斯疲勞。汝欲得易，曾麼？自古及今，未曾有一
X17n0330_p0643a16║箇凡夫聖人出現汝前，亦無有一個善語惡語到
X17n0330_p0643a17║汝分上。為甚麼故？為善善無形，為惡惡無相。既已
X17n0330_p0643a18║無我，把甚麼為善惡？立那個是凡聖？汝信否？還保
X17n0330_p0643a19║任否？有甚麼迴避處？恰似日中逃影相似，還逃得
X17n0330_p0643a20║麼？今之既爾，古之亦然，今古齊時，汝還諱得麼？佛
X17n0330_p0643a21║法玄妙，了得者，自相䇿發無為，小緣妨於大事。汝
X17n0330_p0643a22║不見道：寧可終身立法，誰能一旦亡緣？仁者要得
X17n0330_p0643a23║會禪麼？各歸衣鉢下看。據子胡見處，更無善惡凡
X17n0330_p0643a24║聖，了無自共相可得，是最上聖智法門。
X17n0330_p0643b01║佛告大慧：有一種外道，作無所有妄想計著，覺知因
X17n0330_p0643b02║盡（唐云見一切法隨因而盡生分別解想）兔無角想。如兔無角，一切法
X17n0330_p0643b03║亦復如是。大慧！復有餘外道，見種（四大）求那（依也）極微陀
X17n0330_p0643b04║羅驃（塵也）形處橫法各各差別，見已計著無兔角橫法，
X17n0330_p0643b05║作牛有角想（唐云有外道見大種依塵等諸物形量分位各差別已，執兔無角，於此而生牛
X17n0330_p0643b06║有角想）。
X17n0330_p0643b07║通曰：上言無所有相，謂聲聞、緣覺及外道相，彼修
X17n0330_p0643b08║習生。緣覺、聲聞修習已，離名相妄想及緣起妄想，
X17n0330_p0643b09║證偏空理。外道入無想定者，亦未甚異。復有一種
X17n0330_p0643b10║外道惡見，但以妄想計著世間一切法自體無體，
X17n0330_p0643b11║隨因而盡，遂謂本來無有，如兔無角，而生一斷見。
X17n0330_p0643b12║生既無因，不成其有，是以無因為無所有也。又有
X17n0330_p0643b13║外道見四大種性依微塵生者，形量分位各各差
X17n0330_p0643b14║別，昭然可覩。見已，計著實無兔角，虗妄分別作牛
X17n0330_p0643b15║有角想，而生一常見。夫一切法本自不無，今執以
X17n0330_p0643b16║為因盡，畢竟斷滅，是橫法也。諸微塵性本不能生，
X17n0330_p0643b17║今以無而形有，遂謂實有生因，亦橫法也。如此橫
X17n0330_p0643b18║計，皆妄想耳，不可與二乘並論已。百丈云：若執本
X17n0330_p0643b19║清淨、本解脫、自是佛、自是禪道解者，即屬自然外
X17n0330_p0643b20║道。若執因緣修證得者，即屬因緣外道。執有即屬
X17n0330_p0643b21║常見外道，執無即屬斷見外道，執亦有亦無即屬
X17n0330_p0643b22║邊見外道，執非有非無即屬空見外道，亦名愚癡
X17n0330_p0643b23║外道。秪如今但莫作佛見、涅槃等見，都無一切有
X17n0330_p0643b24║無等見，亦無無見名正見，一切聞亦無無聞名正
X17n0330_p0643c01║聞，是名摧伏外道。由百丈言，但自生一念便落有
X17n0330_p0643c02║無，即是外道種子，安可不自覺破？
X17n0330_p0643c03║大慧！彼墮二見不解心量，自心境界妄想增長，身受
X17n0330_p0643c04║用建立妄想根量。（唐云彼墮二見不了唯心，但於自心增長分別，身及資生器世間等，
X17n0330_p0643c05║一切皆惟分別所現。）大慧！一切法性亦復如是，離有無不應作
X17n0330_p0643c06║想。大慧！若復離有無而作兔無角想，是名邪想。彼因
X17n0330_p0643c07║待觀，故兔無角不應作想，乃至微塵分別自性悉不
X17n0330_p0643c08║可得。大慧！聖境界離，不應作牛有角想。（唐云應知兔角離於有無。
X17n0330_p0643c09║諸法悉然無生分別，云何兔角離於有無？互因待故，分析牛角乃至微塵，求其體性終不可得。聖智所行遠離
X17n0330_p0643c10║彼見，是故於此不應分別。）
X17n0330_p0643c11║通曰：外道邪見，不越有無二種。世尊先總破之，只
X17n0330_p0643c12║是不了唯心所現，但於身心境界增長分別，故於
X17n0330_p0643c13║內而身及資生，外而器界，建立如是根量，皆自心
X17n0330_p0643c14║所現。外道不解，於中見有見無而生分別，不知藏
X17n0330_p0643c15║識性離於有無，不應分別也。一切法性亦皆如是，
X17n0330_p0643c16║彼本離有無相，不應更作有無想，或作有想，或作
X17n0330_p0643c17║無想，如辨空中之華為有為無，不知彼太虗之體
X17n0330_p0643c18║本自離也。又分破之，若復一切法性離於有無，於
X17n0330_p0643c19║離有無中作兔無角想，見一切諸法總歸於無，是
X17n0330_p0643c20║非正見，但名邪想。何以明其為邪也？彼所謂無者，
X17n0330_p0643c21║非真無也，但因牛角有，見兔角無，是有與無互相
X17n0330_p0643c22║因待而立故。作是觀者，對待宛然。既有對待，即應
X17n0330_p0643c23║俱有，不得言無。彼作兔無角想者，妄矣。餘有餘外
X17n0330_p0643c24║道，見四大種性依微塵生，作牛有角想。若果有者，
X17n0330_p0644a01║必有自性為發生因。今分析牛角乃至微塵，求其
X17n0330_p0644a02║實性，終不可得。微細推求，本無微塵自性，誰生四
X17n0330_p0644a03║大各各差別相乎？既無體相，則彼作牛有角想者
X17n0330_p0644a04║妄矣。若聖智所行境界，遠離彼有無二見，廓然太
X17n0330_p0644a05║虗，不應作牛有角想也。唐云是故於此不應分別
X17n0330_p0644a06║有無，總結之良是。龐居士偈曰：昔日在有時，常被
X17n0330_p0644a07║有人欺。種種生分別，見聞多是非。後來入無時，又
X17n0330_p0644a08║被無人欺。一向觀心坐，冥冥無所知。有無俱是執，
X17n0330_p0644a09║何處是無為？有無同一體，諸相盡皆離。心同虗空
X17n0330_p0644a10║故，虗空無所依。若問無相理，唯有父王知。此聖智
X17n0330_p0644a11║境界非有非無，却能知有知無，故有無同體，不作
X17n0330_p0644a12║於想。非通達唯心之旨，卒難了此。
X17n0330_p0644a13║爾時大慧菩薩摩訶薩白佛言：世尊！得無妄想者，見
X17n0330_p0644a14║不生想已，隨比思量觀察不生妄想言無耶？佛告大
X17n0330_p0644a15║慧：非觀察不生妄想言無。所以者何？妄想者，因彼生
X17n0330_p0644a16║故，依彼角生妄想。以依角生妄想，是故言依因故，離
X17n0330_p0644a17║異不異故，非觀察不生妄想言無角。大慧！若復妄想
X17n0330_p0644a18║異角者，則不因角生。若不異者，則因彼故，乃至微塵
X17n0330_p0644a19║分析推求悉不可得。不異角故，彼亦非性。二俱無性
X17n0330_p0644a20║者，何法何故而言無耶？（唐云異於有角。言無角者，如是分別決定非理。二俱非有，
X17n0330_p0644a21║誰待於誰？）大慧！若無故無角。（唐云若相待不成。）觀有故言兔無角
X17n0330_p0644a22║者，不應作想。大慧！不正因故而說有無，二俱不成。
X17n0330_p0644a23║通曰：大慧，此疑甚深。因佛言有無分別悉是妄想，
X17n0330_p0644a24║若聖境界能離有無二見得無妄想者，見此不生
X17n0330_p0644b01║妄想境界渾然是無，豈不同於外道比度觀察不
X17n0330_p0644b02║生妄想而言無耶？過在一見字。見有分別者固非，
X17n0330_p0644b03║見無分別者亦非，此照心未忘也。故佛言非觀察
X17n0330_p0644b04║不生妄想言無，但悟一切有無妄想本無自性，當
X17n0330_p0644b05║下即本不生，非同外道言兔無角不生妄想境界
X17n0330_p0644b06║也。所以者何？外道兔無角妄想不離前境分別，因
X17n0330_p0644b07║彼角之有無而生虗妄分別心故。依彼牛有角生
X17n0330_p0644b08║此兔無角妄想，隨比思量言一切法無，以依彼虗
X17n0330_p0644b09║妄角生此分別心，是故言有依有因故。因者，因境
X17n0330_p0644b10║而生心；依者，依有而說無，總不離前境而生分別
X17n0330_p0644b11║也。若無前境，則分別之心何自而生耶？由是言之，
X17n0330_p0644b12║妄想本自無根，離異不異故。若異，則有異性可得；
X17n0330_p0644b13║若不異，則有不異性可得。今非異非不異，即無自
X17n0330_p0644b14║性可得。既無自性，豈有生時？本自不生，即離有無
X17n0330_p0644b15║妄想，何待觀察不生而後言無？與彼言無角者同
X17n0330_p0644b16║耶？何言乎離異不異也？若分別妄想與彼角異者，
X17n0330_p0644b17║則妄想別有自性，應離角有，非因角有。今妄想因
X17n0330_p0644b18║角而生，不可謂異也。若謂妄想與角不異者，則角
X17n0330_p0644b19║與妄想應無分別。今因彼角生此妄想，又未嘗不
X17n0330_p0644b20║異也。說異又成不異，說非異又成異，是妄想自性
X17n0330_p0644b21║了不可得。非但妄想自性不可得，即彼前境牛角
X17n0330_p0644b22║分析至於微塵，乃至微塵分析至於鄰虗，求其體
X17n0330_p0644b23║性悉不可得，無有實物可當分別，不異兔無角故。
X17n0330_p0644b24║是彼牛角亦非有性也。即牛角原非有性，與兔角
X17n0330_p0644c01║同，則二法俱無自性可得。何等法有？何等法無？誰
X17n0330_p0644c02║為對待之故，而言兔無角耶？若無法無故，相待不
X17n0330_p0644c03║成，即無兔無角等見。今唯觀牛角有故，而言兔無
X17n0330_p0644c04║角者，是因有而見其無，對待宛然，雖無亦有也。故
X17n0330_p0644c05║不應作無角想。何以故？為其有無相待，生滅為因，
X17n0330_p0644c06║不正因故。若正因者，了達無生之旨，遠離有無二
X17n0330_p0644c07║見，有而不有，無而不無，即是聖智所行境界。彼不
X17n0330_p0644c08║正因而說有無，如離太虗而辨空華，說有說無，總
X17n0330_p0644c09║歸於妄，猶邀空華結為空果，畢竟何所成就？故曰：
X17n0330_p0644c10║二俱不成。外道問佛：不問有言，不問無言。世尊良
X17n0330_p0644c11║久，外道讚歎云：世尊大慈大悲，開我迷雲，令我得
X17n0330_p0644c12║入。外道去後，阿難問佛：外道有何所證，而言得入？
X17n0330_p0644c13║佛云：如世良馬，見鞭影而行。雪竇頌云：機輪曾未
X17n0330_p0644c14║轉，轉必兩頭走。明鏡忽臨臺，當下分妍醜。妍醜分
X17n0330_p0644c15║兮迷雲開，慈門何處生塵埃？因思良馬窺鞭影，千
X17n0330_p0644c16║里追風喚得回。喚得回，鳴指三下。外道雖不問有
X17n0330_p0644c17║無，滯在湛不搖處，如機輪未轉耳，一轉必落有無。
X17n0330_p0644c18║豈知世尊大圓鏡智，覓有無之相，了不可得，本自
X17n0330_p0644c19║不生，何必說不有不無？世尊無心故自妍，外道有
X17n0330_p0644c20║意故自醜。外道於此悟去，本來無一物，何處惹塵
X17n0330_p0644c21║埃？真如良馬，見鞭影而行。雪竇鳴指三下，再舉鞭
X17n0330_p0644c22║影，要與世尊良久處相見。千載而下，有如外道得
X17n0330_p0644c23║入者乎？
X17n0330_p0644c24║大慧！復有餘外道，見計著色空事形處橫法，不能善
X17n0330_p0645a01║知虗空分齊，言色離虗空，起分齊見妄想。（唐云復有外道，見色
X17n0330_p0645a02║形狀虗空分齊而生執著，言色異虗空，起於分別。）大慧！虗空是色，隨入色種。
X17n0330_p0645a03║大慧！色是虗空，持所持處所建立性，色空事分別當
X17n0330_p0645a04║知。（魏云虗空是色，以色大入虗空故。色是虗空，依此法有彼法，依彼法有此法故。唐云色空分齊分別，應如
X17n0330_p0645a05║是知。）大慧！四大種生時，自相各別，亦不住虗空，非彼無
X17n0330_p0645a06║虗空。（魏云四大種生，自相各別，不住虗空，而四大中非無虛空。）如是，大慧！觀牛有
X17n0330_p0645a07║角，故兔無角。大慧！又牛角者，析為微塵，又分別微塵
X17n0330_p0645a08║剎那不住。（唐云又析彼塵，其相不現。）彼何所觀故而言無耶？若言
X17n0330_p0645a09║觀餘物者，彼法亦然。（唐云若待餘物，亦彼如是。）爾時世尊告大慧
X17n0330_p0645a10║菩薩摩訶薩言：當離兔角牛角虗空形色異見妄想。
X17n0330_p0645a11║汝等諸菩薩摩訶薩，當思惟自心現妄想隨入，為一
X17n0330_p0645a12║切剎土最勝子，以自心現方便而教授之。（唐云應常觀察自心
X17n0330_p0645a13║所見分別之相，於一切國土為諸佛子，說觀察自心修行之法。）
X17n0330_p0645a14║通曰：上外道謬計一切法如兔無角，屬斷見；此外
X17n0330_p0645a15║道執著色異虗空，屬常見。彼謂大種依微塵生，形
X17n0330_p0645a16║量分位各各差別，是名形處橫法。不達虗空分齊，
X17n0330_p0645a17║而謂色離於虗空，遂起色分齊妄想，而謂虗空離
X17n0330_p0645a18║於色，故謂之橫。若善知色空分齊者，虗空即是色。
X17n0330_p0645a19║如經所云：譬如虗空遍至一切色非色處，隨入色
X17n0330_p0645a20║種中，空未嘗與色異也。色亦即是虗空，空為能持，
X17n0330_p0645a21║色為所持，於所持處建立諸色，依此空法有彼色
X17n0330_p0645a22║法，空即色所建立之性，色亦未嘗與空異也。此所
X17n0330_p0645a23║謂性色真空，性空真色，色空事分齊分別，當如是
X17n0330_p0645a24║知。若外道所計四大種生時，堅濕煖動自相各別，
X17n0330_p0645b01║既有形狀即非虗空，故云亦不住虗空，是以四大
X17n0330_p0645b02║在虗空之外矣。然又計四大有生即有滅，滅即歸
X17n0330_p0645b03║於虗空，故又云非彼無虗空，復以虗空在四大之
X17n0330_p0645b04║外矣，故名形處橫法。此外道執有見者，因空而見
X17n0330_p0645b05║其有也。既如是，然則彼外道執無見者，因有而見
X17n0330_p0645b06║其無，亦如是也。其橫則一旦彼執為有者，豈定有
X17n0330_p0645b07║乎？其執為無者，豈定無乎？彼觀牛角有，知兔角無，
X17n0330_p0645b08║所因待而觀者在牛角也。藉令牛角析為微塵，又
X17n0330_p0645b09║析微塵至於鄰虗，剎那不住，其相不現，彼將何所
X17n0330_p0645b10║比觀而言無耶？所待者既無，則無見無自而起，故
X17n0330_p0645b11║知彼所計無者妄也。即是例推。若言觀餘物各各
X17n0330_p0645b12║差別，作牛有角想，彼所待者空也。藉令非空，彼將
X17n0330_p0645b13║何所比觀而言有耶？所待者既無，則有見無自而
X17n0330_p0645b14║起，故知彼所計有者妄也。是兔角與牛角異，空與
X17n0330_p0645b15║影色異，如是見者是為異見，如是想者是為妄想，
X17n0330_p0645b16║汝等菩薩當遠離之。應當思惟一切萬法皆自心
X17n0330_p0645b17║所現，若能通達自心所現妄想之相，妄本無根，當
X17n0330_p0645b18║下本自不生，即無有無可得，隨入一切剎土，為諸
X17n0330_p0645b19║佛子說觀察自心方便修行之法，離有無不應作
X17n0330_p0645b20║想，以此教授是名正因，終有成就，汝等菩薩應當
X17n0330_p0645b21║修學。秦䟦陀禪師問生：法師講何經論？生曰：大般
X17n0330_p0645b22║若經。師曰：作麼生說色空義？曰：眾微聚曰色，眾微
X17n0330_p0645b23║無自性曰空。師曰：眾微未聚，喚作甚麼？生罔措。師
X17n0330_p0645b24║又問：別講何經論？曰：大涅槃經。師曰：如何說涅槃
X17n0330_p0645c01║之義？曰：涅而不生，槃而不滅，不生不滅，故曰涅槃。
X17n0330_p0645c02║師曰：這箇是如來涅槃，那箇是法師涅槃？曰：涅槃
X17n0330_p0645c03║之義豈有二耶？某甲秪如此，未審禪師如何說涅
X17n0330_p0645c04║槃？師拈起如意曰：還見麼？曰：見。師曰：見箇甚麼？曰：
X17n0330_p0645c05║見禪師手中如意。師將如意擲於地曰：見麼？曰：見。
X17n0330_p0645c06║師曰：見箇甚麼？曰：見禪師手中如意墮地。師斥曰：
X17n0330_p0645c07║觀公見解未出常流，何得名喧宇宙？拂衣而去。其
X17n0330_p0645c08║徒懷疑不已，乃追師叩問：我師說色空涅槃不契，
X17n0330_p0645c09║未審禪師如何說色空義？師曰：不道汝師說得不
X17n0330_p0645c10║是，汝師秪說得果上色空，不會說得因中色空。其
X17n0330_p0645c11║徒曰：如何是因中色空？師曰：一微空故眾微空，眾
X17n0330_p0645c12║微空故一微空，一微空中無眾微，眾微空中無一
X17n0330_p0645c13║微。若䟦陀者，真能以自心現方便而教授之也。
X17n0330_p0645c14║爾時，世尊欲重宣此義，而說偈言：
X17n0330_p0645c15║色等及心無，色等長養心，身受用安立，藏識現眾生。
X17n0330_p0645c16║（唐云心所見無有，唯依心起故。身資所住處，唯依識藏現。）心意及與識，自性法有
X17n0330_p0645c17║五，無我二種淨，廣說者所說。長短有無等，展轉互相
X17n0330_p0645c18║生，以無故成有，以有故成無。微塵分別事，不起色妄
X17n0330_p0645c19║想，心量安立處，惡見所不樂。覺想非境界，（唐云外道非行處。）
X17n0330_p0645c20║聲聞亦復然，救世之所說，自覺之境界。
X17n0330_p0645c21║通曰色等及心無。此一無字，是真無境界，即前所
X17n0330_p0645c22║云無所有相是也。不了唯心，妄生分別，故色等依
X17n0330_p0645c23║心而起，由心長養，有心心所法，內而根身，外而器
X17n0330_p0645c24║界，見相二分，皆藏識所現，本自無生，但眾生見其
X17n0330_p0646a01║有耳，故曰現眾生。如來為度眾生故，分別心意及
X17n0330_p0646a02║識，諸識次第，皆由藏識生起，約三自性，立名相等
X17n0330_p0646a03║五法，歸於二無我淨，方與前無字相應。此如來廣
X17n0330_p0646a04║說經論之所說，約而言之，一無字足矣。外道不明
X17n0330_p0646a05║此無，原雖有無等見，原非對待之法，乃以長短相
X17n0330_p0646a06║形，有無相生，互相展轉，執為己見，以無成有，以有
X17n0330_p0646a07║成無，不離對待，說無所有。若使微塵分析，本自無
X17n0330_p0646a08║色，其色妄想，從何而起？既不見色，何因說無？故知
X17n0330_p0646a09║彼說有說無，皆妄也。若悟心量自心所現境界，身
X17n0330_p0646a10║及資生器世間安立之處，本自無生，湛然常寂，外
X17n0330_p0646a11║道惡見所噬，不樂聞此。所以者何？以未離覺想故。
X17n0330_p0646a12║覺想即是妄根，覺想執著，不離生滅，雖說無所有，
X17n0330_p0646a13║非真無所有境界也。即聲聞所證寂滅，與外道懸
X17n0330_p0646a14║殊，亦不能窺如來所行之處。如來救世，興大悲心，
X17n0330_p0646a15║所說不可思議境界，五法三自性皆空，八識二無
X17n0330_p0646a16║我俱遣，唯可自覺，難以語人。彼外道所執有無，二
X17n0330_p0646a17║乘所證偏空，不離名相妄想，安能測正智如如之
X17n0330_p0646a18║境哉？玄沙云：夫佛出世者，元無出入，名相無體，道
X17n0330_p0646a19║本如如法耳。天真不同，修證秪要虗閑，不昧作用，
X17n0330_p0646a20║不涉塵泥，個中纖毫道不盡，即為魔王眷屬。句前
X17n0330_p0646a21║句後，是學人難處。所以一句當天，八萬門永絕生
X17n0330_p0646a22║死。直饒得似秋潭月影，靜夜鐘聲，隨扣擊以無虧，
X17n0330_p0646a23║觸波瀾而不散，猶是生死岸頭事。道人行處，如火
X17n0330_p0646a24║銷冰，終不却成冰。箭既離弦，無返回勢。所以牢籠
X17n0330_p0646b01║不肯住，呼喚不回頭，古聖不安排，至今無處所。若
X17n0330_p0646b02║到這裏，步步登玄，不屬邪正，識不能識，智不能知，
X17n0330_p0646b03║動便失宗，覺即迷旨。二乘膽顫，十地魂驚，語路處
X17n0330_p0646b04║絕，心行處滅。直得釋迦掩室於摩竭，淨名杜口於
X17n0330_p0646b05║毗耶，須菩提唱無說而顯道，釋梵絕聽而雨華。若
X17n0330_p0646b06║與麼見得，更疑何事？玄沙數語，演唱色等及心無
X17n0330_p0646b07║自覺之境界，極為透露。非此語固難明，此宗
X17n0330_p0646b08║爾時，大慧菩薩為淨除自心現流故，復請如來白佛
X17n0330_p0646b09║言：世尊！云何淨除一切眾生自心現流，為頓為漸耶？
X17n0330_p0646b10║佛告大慧：漸淨非頓。如菴羅果漸熟非頓，如來淨除
X17n0330_p0646b11║一切眾生自心現流，亦復如是，漸淨非頓。譬如陶家
X17n0330_p0646b12║造作諸器漸成非頓，如來淨除一切眾生自心現流，
X17n0330_p0646b13║亦復如是，漸淨非頓。譬如大地漸生萬物非頓生也，
X17n0330_p0646b14║如來淨除一切眾生自心現流，亦復如是，漸淨非頓。
X17n0330_p0646b15║譬如人學音樂書畵種種技術漸成非頓，如來淨除
X17n0330_p0646b16║一切眾生自心現流，亦復如是，漸淨非頓。譬如明鏡
X17n0330_p0646b17║頓現一切無相色像（唐云譬如明鏡頓現眾相而無分別），如來淨除一
X17n0330_p0646b18║切眾生自心現流，亦復如是，頓現無相無有所有清
X17n0330_p0646b19║淨境界。如日月輪頓照顯示一切色像，如來為離自
X17n0330_p0646b20║心現習氣過患眾生，亦復如是（魏云如來為令眾生遠離自心煩惱見熏
X17n0330_p0646b21║過氣習患），頓為顯示不思議智最勝境界。譬如藏識頓分
X17n0330_p0646b22║別知自心現及身安立受用境界，彼諸依佛亦復如
X17n0330_p0646b23║是，頓熟眾生所處境界，以修行者安處於彼色究竟
X17n0330_p0646b24║天（唐云譬如阿黎耶識分別現境自身資生器世間等，一時而知非是前後。大慧！報佛如來亦復如是，一時
X17n0330_p0646c01║成熟諸眾生界，至究竟天淨妙宮殿修行清淨之處）。譬如法佛所作依佛（唐云譬如
X17n0330_p0646c02║法佛頓現報佛及以化佛），光明照耀自覺聖趣，亦復如是，彼於法
X17n0330_p0646c03║相有性無性惡見妄想照令除滅。
X17n0330_p0646c04║通曰：大慧初問云何淨其念，云何念增長，至此又
X17n0330_p0646c05║問淨除自心現流，為頓為漸。盖因上文當思惟自
X17n0330_p0646c06║心現妄想，為諸佛子以自心現方便而教授之。所
X17n0330_p0646c07║為教授方便，有頓頓，有頓漸，有漸頓，有漸漸，顧其
X17n0330_p0646c08║受者何如耳。漸有四喻，頓有四喻，俱有深意，非泛
X17n0330_p0646c09║然雜舉也。為漸除自心現流現行，無明流逸，奔塵
X17n0330_p0646c10║不出，五六七八，識情流注，相續不斷。故轉第八識
X17n0330_p0646c11║為大圓鏡智，其果成就，當以漸熟。轉第五識為成
X17n0330_p0646c12║所作智，如陶家造器，當以漸成。轉第七識為平等
X17n0330_p0646c13║性智，如大地生物，平等漸生。轉第六識為妙觀察
X17n0330_p0646c14║智，如學音樂書畵，種種技術，當以漸妙。淨除一分
X17n0330_p0646c15║識情，即成一分智用。故有可容人力者，如作器學
X17n0330_p0646c16║音，必須工夫精到。有不可容人力者，如果熟物生，
X17n0330_p0646c17║機非在我，俟其自化而已。此漸淨非頓之大略也。
X17n0330_p0646c18║四頓亦有次第，初頓現無所有清淨境界，攝有相
X17n0330_p0646c19║歸無相，如鏡現諸像非漸。次淨頓令住於寂靜無
X17n0330_p0646c20║分別處，以淨除五識邊事。次頓顯不思議智最勝
X17n0330_p0646c21║境界，頓令眾生遠離自心所現煩惱見熏習氣過
X17n0330_p0646c22║患。此妙觀察智，如日月光，一時遍照一切色像，無
X17n0330_p0646c23║復昏暗，似淨除六識邊事。前以鏡喻現識，此以日
X17n0330_p0646c24║月喻觀察，義各有當耳。既曰不思議智，已轉識成
X17n0330_p0647a01║智矣。故藏識頓能分別自心所現，見分相分，根身
X17n0330_p0647a02║器界，一時而知，非有前後。識既成智，智即是佛，不
X17n0330_p0647a03║須淨除，不須遠離。如報佛成熟一切眾生，安處於
X17n0330_p0647a04║色究竟天淨妙宮殿，修行清淨之處。盖淨第七識，
X17n0330_p0647a05║而歸如來藏識海矣。然色究竟天，未出三界，為報
X17n0330_p0647a06║佛所居。若法佛頓現，報佛及以化佛，依佛智用，不
X17n0330_p0647a07║離妙寂光土，光明照耀，無量無邊，故淨除自心。至
X17n0330_p0647a08║於自覺聖趣，光明法體，於三界所有法相，有見無
X17n0330_p0647a09║見，邪惡妄想，一照即令除滅，不啻太陽一出，而魍
X17n0330_p0647a10║魎潛消，盖極頓法門也。前報佛頓熟，眾生轉識成
X17n0330_p0647a11║智，猶帶識在。此法佛頓現，報佛純是智用，光照無
X17n0330_p0647a12║邊，豈但安處色究竟天而已哉。此淨除自心現流
X17n0330_p0647a13║方便之法，或頓或漸，大約如此。要歸於教授佛子，
X17n0330_p0647a14║成如來身而已。初荷澤神會禪師問六祖曰：先頓
X17n0330_p0647a15║而後漸，先漸而後頓。不悟頓漸人，心裏常迷悶。祖
X17n0330_p0647a16║曰：聽法頓中漸，悟法漸中頓。修行頓中漸，證果漸
X17n0330_p0647a17║中頓。頓漸是常因，悟中不迷悶。六祖語意自圓，却
X17n0330_p0647a18║與此經同旨。後史山人問圭峰禪師：其所修者，為
X17n0330_p0647a19║頓為漸。漸則忘前失後，何以集合而成。頓則萬行
X17n0330_p0647a20║多方，豈得一時圓滿。峰曰：真理即悟而頓圓，妄情
X17n0330_p0647a21║息之而漸盡。頓圓如初生孩子，一日而肢體已全。
X17n0330_p0647a22║漸修如長養成人，多年而志氣方立。又問：凡修心
X17n0330_p0647a23║地之法，為當悟心即了，為當別有行門。若別有行
X17n0330_p0647a24║門，何名南宗頓旨。若悟即同諸佛，何不發神通光
X17n0330_p0647b01║明。峰曰：識氷池而全水，藉陽氣而鎔銷。悟凡夫而
X17n0330_p0647b02║即真，資法力而修習。氷消則水流潤，方呈溉滌之
X17n0330_p0647b03║功。妄盡則心靈通，始發通光之應。修心之外，無別
X17n0330_p0647b04║行門。此論頓不廢漸，足備漸頓頓漸二義。
X17n0330_p0647b05║大慧！法依佛說，一切法入自相共相，自心現習氣因，
X17n0330_p0647b06║相續妄想自性計著因，種種不實如幻，種種計著不
X17n0330_p0647b07║可得。（唐云法性所流。佛說一切法自相共相，自心現習氣因相，妄計性所執因相，更相繫屬種種幻事，皆
X17n0330_p0647b08║無自性，眾生執著取以為實，悉不可得。）復次，大慧！計著緣起自性，生妄
X17n0330_p0647b09║想自性相。大慧！如工幻師，依草木瓦石作種種幻，起
X17n0330_p0647b10║一切眾生若干形色，起種種妄想，彼諸妄想亦無真
X17n0330_p0647b11║實。如是，大慧！依緣起自性，起妄想自性，種種妄想心，
X17n0330_p0647b12║種種相行事，妄想相計著，習氣妄想，是為妄想自性
X17n0330_p0647b13║相生。大慧！是名依佛說法。（唐云由取著境界習氣力故，於緣起性中，有妄計性
X17n0330_p0647b14║種種相現，是名妄計性生。大慧！是名法性所流，佛說法相。）大慧！法佛者，離心自性
X17n0330_p0647b15║相，自覺聖所緣境界，建立施作。大慧！化佛者，說施、戒、
X17n0330_p0647b16║忍、精進、禪定及心智慧，離陰、界、入、解脫、識相，分別觀
X17n0330_p0647b17║察建立，超外道見、無色見。大慧！又，法佛者，離攀緣，攀
X17n0330_p0647b18║緣離，一切所作根量相滅，非諸凡夫、聲聞、緣覺、外道
X17n0330_p0647b19║計著我相所著境界，自覺聖究竟差別相建立。是故，
X17n0330_p0647b20║大慧！自覺聖究竟差別相，當勤修學，自心現見，應當
X17n0330_p0647b21║除滅。
X17n0330_p0647b22║通曰：上言依佛頓熟眾生，安處於彼色究竟天，當
X17n0330_p0647b23║說何等法耶？彼依佛者，法性所流之佛，即八識所
X17n0330_p0647b24║流第七識，而七識恒與八識相依，故曰依佛，即報
X17n0330_p0647c01║佛也。報佛明於七識邊事，故說一切法各具一體
X17n0330_p0647c02║而為自相，和合相成而為共相，皆是自心所現境
X17n0330_p0647c03║界，攝取外境熏成種子，為無始習氣因，而相續妄
X17n0330_p0647c04║想計著實我實法，為妄想自性因，故七識與六識
X17n0330_p0647c05║更相繫屬。眾生執著取以為實，不知種種諸相皆
X17n0330_p0647c06║無自性，猶如幻事本非實有，而七識從中種種計
X17n0330_p0647c07║著，亦皆虗妄悉不可得。然七識何以為六識因哉？
X17n0330_p0647c08║彼計著緣起自性，能生妄想自性之相。譬如巧幻
X17n0330_p0647c09║師，依草木瓦石作種種幻事，依於呪術人工之力，
X17n0330_p0647c10║成就一切眾生形色相狀。眾生見幻種種形色，起
X17n0330_p0647c11║種種妄想分別，執著為人而實無人。幻既非真，想
X17n0330_p0647c12║豈為實？故曰彼諸妄想亦無真實。然則因緣法體
X17n0330_p0647c13║隨心分別，亦復如是。由七識無始已來取著境界
X17n0330_p0647c14║習氣力故，於一念初動緣起自性中，遂起妄想自
X17n0330_p0647c15║性種種相現，內緣於八識而為種種妄想之心，外
X17n0330_p0647c16║緣於六塵而為種種之相，及緣於六識而為行事
X17n0330_p0647c17║妄想籌度之相。此計著習氣妄想之力，內外傳送，
X17n0330_p0647c18║相續不斷，故能緣起妄想自性，是名妄想自性之
X17n0330_p0647c19║相，依緣起自性而生也。若明知是妄，不實如幻，即
X17n0330_p0647c20║如藏識，覺了自心所現，即真即妄，即妄即真，故名
X17n0330_p0647c21║法性所流佛說法之相，所以成熟眾生也。若法佛
X17n0330_p0647c22║者，不但離妄想緣起自性相，亦且離心自性相，并
X17n0330_p0647c23║其八識而化之矣。純是自覺聖智境界，以智緣智，
X17n0330_p0647c24║建立施作，不可以知知，不可以識識，乃最上第一
X17n0330_p0648a01║義也。法佛本來無妄，故不說此妄因、妄相及一切
X17n0330_p0648a02║淨除之法，我王庫內無如是刀故也。前又云：如來
X17n0330_p0648a03║為令眾生遠離自心現習氣過患，當說何等法耶？
X17n0330_p0648a04║彼法身所流千百億應化佛者，明於六識邊事，故
X17n0330_p0648a05║於八萬四千化門而說法，說施、戒、忍、精進、禪定及
X17n0330_p0648a06║心、智慧六波羅蜜法，所以化菩薩；說離陰、界、入、解
X17n0330_p0648a07║脫識相分別知見法，所以化二乘；以妙觀察智建
X17n0330_p0648a08║立九次第定法，超過外道有無等見及無色界四
X17n0330_p0648a09║空等見，為諸凡夫、二乘、外道總不外於六識妄想
X17n0330_p0648a10║分別，故化佛所說種種法，所以淨除之也。若法佛
X17n0330_p0648a11║者，本來無一物，何處惹塵埃？故不必離六識攀緣，
X17n0330_p0648a12║而攀緣自離；不必滅前五能作所作根量，而能所
X17n0330_p0648a13║等相自滅。光明照耀，諸妄悉除，非諸凡夫外道計
X17n0330_p0648a14║著神我，及二乘偏空所著境界。乃自覺聖究竟珠
X17n0330_p0648a15║勝相，建立施作，與大菩薩究竟差別，以一切佛法
X17n0330_p0648a16║身智慧而自莊嚴。是法身如來所證法相，乃自覺
X17n0330_p0648a17║修行勝相，超過一切，故當修學。云何修學？但離妄
X17n0330_p0648a18║緣，即如如佛。故曰：自心現見，應當除滅。前自心現
X17n0330_p0648a19║流，明知不滅，故須淨除。此自心現見，能見自心淨
X17n0330_p0648a20║法，執為涅槃，是見之為害也深，故須除滅。既無妄
X17n0330_p0648a21║想，又無妄見，純然一法身境界，何者而非淨哉？黃
X17n0330_p0648a22║檗云：佛有三身：法身說自性虗通法，報身說一切
X17n0330_p0648a23║清淨法，化身說六度萬行法。法身說法，不可以言
X17n0330_p0648a24║語音聲形相文字而求，無所說，無所證，自性虗通
X17n0330_p0648b01║而已。故曰：無法可說，是名說法。報身化身，皆隨機
X17n0330_p0648b02║感現，所說法亦隨事應根以為攝化，皆非真法。故
X17n0330_p0648b03║曰：報化非真佛，亦非說法者。由黃檗言：向上一路，
X17n0330_p0648b04║言不能宣，要實見得，其惟頓頓法門乎？
X17n0330_p0648b05║復次，大慧！有二種聲聞乘通分別相，謂得自覺聖差
X17n0330_p0648b06║別相，及性妄想自性計著相。（唐云謂自證聖智殊勝相，及分別執著自性相。）
X17n0330_p0648b07║云何得自覺聖差別相聲聞？謂無常、苦、空、無我境界
X17n0330_p0648b08║真諦，離欲寂滅，息陰界入自共相，外不壞相如實知，
X17n0330_p0648b09║心得寂止，心寂止已，禪定解脫三昧道果正受解脫，
X17n0330_p0648b10║不離習氣不思議變易死，得自覺聖樂住聲聞，是名
X17n0330_p0648b11║得自覺聖差別相聲聞。（唐云云何自證聖智殊勝相？謂明見苦、空、無常、無我諸諦
X17n0330_p0648b12║境界，離欲寂滅故，於蘊界處若自若共外不壞相如實了知故，心住一境，住一境已，獲禪定解脫三昧道果而
X17n0330_p0648b13║得出離，住自證聖智境界樂，未離習氣及不思議變易死，是名聲聞住自證聖智境界相。）大慧！得自
X17n0330_p0648b14║覺聖差別樂住菩薩摩訶薩，非滅門樂正受樂，顧憫
X17n0330_p0648b15║眾生及本願不作證。大慧！是名聲聞得自覺聖差別
X17n0330_p0648b16║相樂。菩薩摩訶薩於彼得自覺聖差別相樂，不應修
X17n0330_p0648b17║學。（唐云菩薩雖亦得此聖智境界，以憐憫眾生故，本願所持故，不證寂滅門及三昧樂。）
X17n0330_p0648b18║通曰：上言法佛，非諸凡夫、聲聞、緣覺、外道計著我
X17n0330_p0648b19║相所著境界，此下綴而明之。二種聲聞乘，有通相，
X17n0330_p0648b20║有分別相。證聲聞果是通相，其中有利根，有鈍根，
X17n0330_p0648b21║是分別相。一者得自覺聖殊勝相，謂依四諦而修，
X17n0330_p0648b22║觀空而悟入者，此利根也。雖得聖智差別，不得聖
X17n0330_p0648b23║智究竟中差別，故但證聲聞。二者性妄想自性計
X17n0330_p0648b24║著相，謂依權教八背捨觀而修，析色而取偏空者，
X17n0330_p0648c01║此鈍根也。未得無我，故曰妄想自性計著相。何言
X17n0330_p0648c02║乎自證聖智殊勝相也？謂觀身是苦，觀受是空，觀
X17n0330_p0648c03║心無常，觀法無我，四觀總別不一，無非捨俗諦，歸
X17n0330_p0648c04║真諦，離三界欲，趨寂滅樂。故於五蘊、十八界、十二
X17n0330_p0648c05║處，若自相，若共相，俱已滅息。五陰六入，各有自體，
X17n0330_p0648c06║名曰自相。和合成人，名曰共相。外道必欲壞一切
X17n0330_p0648c07║相而空之，此則外不壞相。如實了知，心得寂靜，住
X17n0330_p0648c08║於一境。住一境已，即獲禪那止觀。以禪定力而得
X17n0330_p0648c09║解脫，即證三昧道果，是為離塵解脫。以正受力而
X17n0330_p0648c10║得解脫，不復為陰界入無常苦空境界所縛，是為
X17n0330_p0648c11║不退解脫。然猶以八識為涅槃，故曰未離習氣。雖
X17n0330_p0648c12║得不思議變易死，亦是出世之習氣，未能離也。以
X17n0330_p0648c13║此為樂，住著不捨，故名得自覺聖樂住。聲聞唯識
X17n0330_p0648c14║論云：生死有二種：一、分段生死，謂諸有漏善不善
X17n0330_p0648c15║業，由煩惱障緣助勢力，所感三界麤異熟果，身命
X17n0330_p0648c16║短長，隨因緣力，有定劑限，故名分段。二、不思議變
X17n0330_p0648c17║易生死，謂諸無漏有分別業，由所知障緣助勢力，
X17n0330_p0648c18║所感殊勝細異熟果，由悲願力，改轉身命，無定劑
X17n0330_p0648c19║限，故名變易。無漏定願，正所資感，妙用難測，名不
X17n0330_p0648c20║思議。諸菩薩摩訶薩，亦證此寂滅樂，亦同此不思
X17n0330_p0648c21║議變易死，何以異於聲聞也？然菩薩雖得自覺聖
X17n0330_p0648c22║智差別樂住，非二乘寂滅門樂，乃住八地無生正
X17n0330_p0648c23║受樂也。以憐憫眾生故，而欲度脫之，及回智向悲，
X17n0330_p0648c24║本願所持，故雖得三昧正受樂，而不取證涅槃，自
X17n0330_p0649a01║以為足。若聲聞人，住著此樂，不欲度生，欣靜厭動，
X17n0330_p0649a02║被淨法酒所醉，是名聲聞所得自覺聖差別相樂。
X17n0330_p0649a03║菩薩摩訶薩，是大菩薩，當度眾生，於彼得自覺聖
X17n0330_p0649a04║差別相樂，不應取著，故不應修學。溈山坐次，仰山
X17n0330_p0649a05║入來，溈曰：寂子速道，莫入陰界。仰曰：慧寂信亦不
X17n0330_p0649a06║立。溈曰：子信了不立？不信不立？仰曰：秪是慧寂，更
X17n0330_p0649a07║信阿誰？溈曰：若恁麼，即是定性聲聞。仰曰：慧寂佛
X17n0330_p0649a08║亦不立。若溈仰父子，真大乘器，豈肯以自覺聖智
X17n0330_p0649a09║相樂，而自住著？
X17n0330_p0649a10║大慧！云何性妄想自性計著相聲聞？所謂大種青黃
X17n0330_p0649a11║赤白、堅濕煖動，非作生，自相共相先勝善說（魏云斟量相應，
X17n0330_p0649a12║阿含先勝見善說故），見已於彼起自性妄想（唐云云何分別執著自性相？所謂知
X17n0330_p0649a13║堅濕煖動、青黃赤白，如是等法非作者生，然依教理見自共相分別執著。魏云分別有物執虗妄相，謂於彼法
X17n0330_p0649a14║虗妄執著以為實有）。菩薩摩訶薩於彼應知應捨，隨入法無我
X17n0330_p0649a15║相，滅人無我相見，漸次諸地相續建立，是名諸聲聞
X17n0330_p0649a16║性妄想自性計著相。
X17n0330_p0649a17║通曰：外道計作者生是謂異因，固為妄想無足論
X17n0330_p0649a18║已。今聲聞性妄想自性計著者，謂知四大種性，青
X17n0330_p0649a19║黃赤白其色也，堅濕煖動其性也。色色自爾非假
X17n0330_p0649a20║人為，性性自爾非假人作，非如外道所指微塵等
X17n0330_p0649a21║由作者生故。以四大五蘊各有自性即是自相，和
X17n0330_p0649a22║合變化即是共相，於彼自相共相虗妄分別執著
X17n0330_p0649a23║實有自性，即是無作涅槃以為阿含。小乘教中先
X17n0330_p0649a24║勝見解咸作是說，見是法已於彼分別謂實有物，
X17n0330_p0649b01║見有涅槃自性可得，即是自性妄想。說到自性已
X17n0330_p0649b02║離塵累，雖得人無我相，然此見不滅墮在法執。菩
X17n0330_p0649b03║薩摩訶薩於彼所執應知應捨，隨入法無我相，則
X17n0330_p0649b04║彼人無我相見自滅，自人空法空以至空空得無
X17n0330_p0649b05║生法忍，諸地相續建立，由一地入一地，漸住諸地
X17n0330_p0649b06║登菩薩位，豈二種聲聞可同日語哉。所云性妄想
X17n0330_p0649b07║者，謂分別實有自性，即是法執。自性計著者，謂執
X17n0330_p0649b08║著實我自性，即是我執。此聲聞計著我相，所著境
X17n0330_p0649b09║界也。黃檗云：菩薩心如虗空，一切俱捨，所作福德，
X17n0330_p0649b10║皆不貪著。然捨有三等，內外身心，一切俱捨，猶如
X17n0330_p0649b11║虗空，無所取著，然後隨方應物，能所皆忘，是為大
X17n0330_p0649b12║捨。若一邊行道布德，一邊旋捨，無希望心，是為中
X17n0330_p0649b13║捨。若廣修眾善，有所希望，聞法知空，遂乃不著，是
X17n0330_p0649b14║為小捨。大捨如火燭在前，更無迷悟。中捨如火燭
X17n0330_p0649b15║在傍，或明或暗。小捨如火燭在後，不見坑穽。故菩
X17n0330_p0649b16║薩心如虗空，一切俱捨。過去心不可得，是過去捨。
X17n0330_p0649b17║現在心不可得，是現在捨。未來心不可得，是未來
X17n0330_p0649b18║捨。是謂三世俱捨。必如是，方證三空也。
X17n0330_p0649b19║爾時，大慧菩薩摩訶薩白佛言：世尊！世尊所說常不
X17n0330_p0649b20║思議，自覺聖趣境界及第一義境界。世尊！非諸外道
X17n0330_p0649b21║所說常不思議因緣耶？佛告大慧：非諸外道因緣得
X17n0330_p0649b22║常不思議。所以者何？諸外道常不思議不因自相成。
X17n0330_p0649b23║若常不思議不因自相成者，何因顯現常不思議？復
X17n0330_p0649b24║次，大慧！不思議若因自相成者，彼則應常。由作者因
X17n0330_p0649c01║相故，常不思議不成。大慧！我第一義常不思議，第一
X17n0330_p0649c02║義因相成，離性非性。得自覺相故有相，第一義智因
X17n0330_p0649c03║故有因，離性非性故。譬如無作虗空涅槃滅盡故常。
X17n0330_p0649c04║如是，大慧！不同外道常不思議論。如是，大慧！此常不
X17n0330_p0649c05║思議，諸如來自覺聖智所得。如是故，常不思議自覺
X17n0330_p0649c06║聖智所得，應當修學。
X17n0330_p0649c07║通曰：大慧！因上執著自性非作，生似不思議境界，
X17n0330_p0649c08║因疑佛說常不思議法是自覺聖趣境界，是第一
X17n0330_p0649c09║義境界，思之不得，議之不及，毋亦同外道所說常
X17n0330_p0649c10║不思議因緣耶？不知外道妄計所作無常，總歸於
X17n0330_p0649c11║無，但以無為不可思議，遂執為常，是斷滅見也，非
X17n0330_p0649c12║如是因緣可得常不思議。所以者何？常不思議原
X17n0330_p0649c13║有本來自相，今外道所云常不思議，不因本來自
X17n0330_p0649c14║相而成也。若常不思議不因自相成者，因非正因，
X17n0330_p0649c15║相非正相，何因顯現真常不思議境界耶？若彼不
X17n0330_p0649c16║思議常因自相成者，非緣外境，非假造作，應是真
X17n0330_p0649c17║常。由彼妄計作者為生因相，故以所生無常而作
X17n0330_p0649c18║者是常。彼所因作者，不出三界有為之相，有作必
X17n0330_p0649c19║有壞，是生滅法，何得為常？故常不思議不成我，故
X17n0330_p0649c20║曰非外道因緣得常不思議也。若我第一義常不
X17n0330_p0649c21║思議者，以第一義因相而成。何謂第一義因相？有
X17n0330_p0649c22║屬俗諦，無屬真諦，非有非無屬中道諦，是為第一
X17n0330_p0649c23║義諦。離性非性，故於中得自覺相。靈光獨露，逈脫
X17n0330_p0649c24║根塵，是第一義之相也，故為正相。得自覺第一義
X17n0330_p0650a01║相，由於具足第一義智，即般若智為之因也，故為
X17n0330_p0650a02║正因。是因自相成者，不落於有，不落於無，一切有
X17n0330_p0650a03║無戲論俱離，當體寂滅，是真常不思議境界，以非
X17n0330_p0650a04║所作故。譬如虗空，非作者生；如涅槃，如寂滅，亦非
X17n0330_p0650a05║作者生，故能常也。外道雖能滅有，不能滅無；雖能
X17n0330_p0650a06║滅一切法，不能滅作者。滅之不盡，終歸生滅，何由
X17n0330_p0650a07║顯現常不思議哉？此我所說常不思議，是第一義
X17n0330_p0650a08║境界，不同於外道邪見諍論也。外道常不思議論，
X17n0330_p0650a09║由計度生我。此常不思議，由諸如來識自本心，見
X17n0330_p0650a10║自本性，自覺聖智所得。此常不思議，由悟而入者，
X17n0330_p0650a11║非心意意識境界，應當修學。南岳思大禪師示眾
X17n0330_p0650a12║曰：道源不遠，性海非遙。但向己求，莫從他覓。覓即
X17n0330_p0650a13║不得，得亦不真。偈曰：頓悟心源開寶藏，隱顯靈通
X17n0330_p0650a14║現真相。獨行獨坐常巍巍，百億化身無數量。縱令
X17n0330_p0650a15║畐塞滿虗空，看時不見微塵相。可笑物兮無比況，
X17n0330_p0650a16║口吐明珠光晃晃。尋常見說不思議，一語標名言
X17n0330_p0650a17║下當。斯偈足為常不思議傳神矣。
X17n0330_p0650a18║復次，大慧！外道常不思議，無常性異相因故，非自作
X17n0330_p0650a19║因相力故常。（唐云外道常不思議，以無常異相因故常，非自相因力故常。）復次，大
X17n0330_p0650a20║慧！諸外道常不思議，於所作性非性無常，見已思量
X17n0330_p0650a21║計常。大慧！我亦以如是因緣，所作者性非性無常，見
X17n0330_p0650a22║已自覺聖境界，說彼常無因。（唐云外道常不思議，以見所作法有已還無，無
X17n0330_p0650a23║常已比知是常，我亦見所作法有已還無，無常已不因此說常。）大慧！若復諸外道因
X17n0330_p0650a24║相成常不思議，因自相性非性同於兔角，此常不思
X17n0330_p0650b01║議但言說妄想，諸外道輩有如是過。所以者何？謂但
X17n0330_p0650b02║言說妄想同於兔角，自因相非分。（唐云外道以如是因相成常不思議，
X17n0330_p0650b03║此因相非有同於兔角故常不思議，唯是分別但有言說。何以故？彼因同於兔角，無自因相故。）大慧！我
X17n0330_p0650b04║常不思議，因自覺得相故，離所作性非性故常，非外
X17n0330_p0650b05║性非性無常思量計常。大慧！若復外性非性無常思
X17n0330_p0650b06║量計常不思議常，而彼不知常不思議自因之相，去
X17n0330_p0650b07║得自覺聖智境界相遠，彼不應說。
X17n0330_p0650b08║通曰：外道常不思議所以不成者，由彼以一切無
X17n0330_p0650b09║常性異相為因故，非自覺聖智所得第一義自相
X17n0330_p0650b10║因力故常。曰異相者，以彼無常性顯此常性，是為
X17n0330_p0650b11║異因。何以明其異也？外道見因緣所作法有已，還
X17n0330_p0650b12║無一切無常，於中計度有者非常、無者常，而以一
X17n0330_p0650b13║切無常為常也。我亦見因緣所作法有已，還無一
X17n0330_p0650b14║切無常，不因此說常。何以故？常無常推遷代謝，屬
X17n0330_p0650b15║前境不屬自性。我自覺聖智境界，不因所作常無
X17n0330_p0650b16║常而後見其常也，是為正因。彼於所作生滅法中
X17n0330_p0650b17║而計常者，是為無因，無因安得成常？若復外道以
X17n0330_p0650b18║如是因相成常不思議者，此因自相果有實體然
X17n0330_p0650b19║後可成，彼但以一切性非性為因故。是因相非有
X17n0330_p0650b20║同於兔角，畢竟無實體可得，無不能生無。雖說常
X17n0330_p0650b21║不思議，但言說妄想耳，有如是虗妄之過。所以者
X17n0330_p0650b22║何？彼因自相同於兔角，兔角原無，即無自因相可
X17n0330_p0650b23║得，將以何者為常？於吾自覺聖智常不思議自相
X17n0330_p0650b24║因力真實不虗者，非彼分所有。彼所因者既不能
X17n0330_p0650c01║常，吾能常者又非彼有。縱有言說，渾成虗妄而已。
X17n0330_p0650c02║吾所謂自因相者，外道何以不知？盖我說常不思
X17n0330_p0650c03║議者，因自覺第一義智得常不思議相故。自所覺
X17n0330_p0650c04║者，遠離所作性非性故，即離常無常性。以離常無
X17n0330_p0650c05║常性為自相，逈超有無之外，所以為常。非如外道
X17n0330_p0650c06║於所作性非性無常而計常也。若彼外道於所作
X17n0330_p0650c07║法有已還無，見其無常，因思量計度此無常性即
X17n0330_p0650c08║是常不思議境界，遂以為常。但於所作觀不能離
X17n0330_p0650c09║所作觀，但見一切無不見離於無者，而彼曾不知
X17n0330_p0650c10║常不思議自因之相為何似。既不能知，去得自覺
X17n0330_p0650c11║聖智境界尚遠，故非彼分所有。非彼所有即不應
X17n0330_p0650c12║說，非其有而說者即是妄說。我故曰：諸外道輩有
X17n0330_p0650c13║如是過。僧問利山和尚：眾色歸空，空歸何所？山曰：
X17n0330_p0650c14║舌頭不出口。曰：為甚麼不出口？山曰：內外一如故。
X17n0330_p0650c15║又僧問谿山和尚：緣散歸空，空歸何所？谿乃召僧，
X17n0330_p0650c16║僧應諾。谿曰：空在何處？曰：却請和尚道。谿曰：波斯
X17n0330_p0650c17║喫胡椒。此二尊宿說到常不思議，直是開口不得。
X17n0330_p0650c18║復次，大慧！諸聲聞畏生死妄想苦而求涅槃，不知生
X17n0330_p0650c19║死涅槃差別，一切性妄想非性（魏云不知世間涅槃無差別故，唐云不知
X17n0330_p0650c20║生死涅槃差別之相，一切皆是妄分別有無所有故），未來諸根境界休息作涅
X17n0330_p0650c21║槃想，非自覺聖智趣藏識轉（唐云妄計未來諸根境滅以為涅槃，不知證自
X17n0330_p0650c22║智境界，轉所依藏識為大涅槃）。是故凡愚說有三乘，說心量趣無所
X17n0330_p0650c23║有。是故，大慧！彼不知過去未來現在諸如來自心現
X17n0330_p0650c24║境界，計著外心現境界，生死輪常轉（唐云彼愚癡人說有三乘，不說
X17n0330_p0651a01║唯心無有境界。大慧！彼人不知三世諸佛所說自心境界，取心外境，常於生死輪轉不絕）。
X17n0330_p0651a02║通曰：不但外道落斷見，諸聲聞亦有之。諸聲聞人
X17n0330_p0651a03║畏生死苦求涅槃樂，不知生死涅槃無差別相。於
X17n0330_p0651a04║中分別一切法與非法而滅諸相者，皆是妄分別
X17n0330_p0651a05║有，其實無所有故。何以明其妄也？彼妄計未來諸
X17n0330_p0651a06║根境界暫時休息，入乎滅盡定以為涅槃，而不知
X17n0330_p0651a07║自覺聖智證知自性，能轉所依藏識為大涅槃。轉
X17n0330_p0651a08║識成智者，不離諸根當體寂滅，諸根自寂豈容更
X17n0330_p0651a09║滅？愚癡凡夫不能了此，說有大小三乘之法，說心
X17n0330_p0651a10║量漸次滅盡，趣無所有得寂靜法。不知唯心無所
X17n0330_p0651a11║有境界，諸法本自寂滅相，是三世諸佛所說自心
X17n0330_p0651a12║現量境界。雖現有生死，生死即是涅槃。愚癡凡夫
X17n0330_p0651a13║不明自心所現，以一切法皆心外境，計著外境休
X17n0330_p0651a14║息作涅槃想，唯於境上覓無所有，不於心上悟無
X17n0330_p0651a15║所有。境有去來是生滅法，於生滅法求涅槃者，涅
X17n0330_p0651a16║槃即屬生滅。故妄取不受後有以為滅度，至劫滿
X17n0330_p0651a17║復生，終從輪墮，生死輪轉無休歇時。由彼未能轉
X17n0330_p0651a18║識，故為識轉耳。無業禪師告弟子惠愔等曰：汝等
X17n0330_p0651a19║見聞覺知之性，與大虗同壽，不生不滅。一切境界
X17n0330_p0651a20║本自空寂，無一法可得。迷者不了即為境惑，一為
X17n0330_p0651a21║境惑流轉無窮。汝等當知，心性本自有之，非因造
X17n0330_p0651a22║作，猶如金剛不可破壞。一切諸法如影如響，無有
X17n0330_p0651a23║實者。經云：唯此一事實，餘二則非真。常了一切空，
X17n0330_p0651a24║無一物當情。是諸佛用心處，汝等勤而行之。
X17n0330_p0651b01║復次，大慧！一切法不生，是過去未來現在諸如來所
X17n0330_p0651b02║說。所以者何？謂自心現性非性，離有非有生故。（唐云自心
X17n0330_p0651b03║所見非有性故，離有無生故。）大慧！一切性不生，一切法如兔馬等
X17n0330_p0651b04║角，是愚癡凡夫不覺妄想自性妄想故。（魏云妄想分別分別諸法，
X17n0330_p0651b05║是故一切諸法不生。）大慧！一切法不生，自覺聖智趣境界者，一
X17n0330_p0651b06║切性自性相不生，非彼愚夫妄想二境界自性，身財
X17n0330_p0651b07║建立趣自性相。大慧！藏識所攝相轉，愚夫墮生住滅
X17n0330_p0651b08║見，希望一切性生有非有妄想生，非聖賢也。大慧！於
X17n0330_p0651b09║彼應當修學。（唐云身及資生器世間等，一切皆是藏識影像，所取能取二種相現，彼諸愚夫
X17n0330_p0651b10║墮生住滅二妄見中，故於中起有無分別。）
X17n0330_p0651b11║通曰：一切法不生，即唯心無所有境界，是三世諸
X17n0330_p0651b12║佛所說。其說謂何？謂自心所現一切法，或現而為
X17n0330_p0651b13║有，不見有有性可得，即有而離有也；或現而為無，
X17n0330_p0651b14║不見有無性可得，即無而離無也。有無俱離，性本
X17n0330_p0651b15║不生，非一切斷滅之謂也。凡愚謂一切性不生，指
X17n0330_p0651b16║一切法如兔馬等角，原自非有，不但滅其法，并滅
X17n0330_p0651b17║其性，遂謂一切性不生。是愚癡凡夫不自覺知妄
X17n0330_p0651b18║想自性，妄自分別諸法，故作此斷滅見也。若三世
X17n0330_p0651b19║諸佛所說一切法不生，乃是自覺聖智趣境界，覺
X17n0330_p0651b20║了一切性即是自性，生即不生，故一切性自體相
X17n0330_p0651b21║不生，非以生而趨乎不生，亦非對生而顯乎不生。
X17n0330_p0651b22║自性自相本自不生，但一境界，不作二見也，非彼
X17n0330_p0651b23║愚夫妄想分別作二境界。何以謂之二境界也？彼
X17n0330_p0651b24║自性所現根身及資生器世間等，唯心所現，心外
X17n0330_p0651c01║無法，法外無心，而彼妄想分別必滅外境而趨乎
X17n0330_p0651c02║寂靜，為趨自性相。是自性一境界，而趨自性又一
X17n0330_p0651c03║境界也。殊不知一切皆是藏識影像，藏識無相而
X17n0330_p0651c04║攝所攝有相，藏識無轉而攝所攝相恒轉。彼不明
X17n0330_p0651c05║乎藏識即大圓鏡智，於能所取原不相應，於中妄
X17n0330_p0651c06║見有能證涅槃之人及所證涅槃之果，能所相現
X17n0330_p0651c07║即屬流轉。是愚癡凡夫墮生住滅二妄見中，但見
X17n0330_p0651c08║有去來之影，不見無生滅之鏡。於是虗謬希望一
X17n0330_p0651c09║切性生，生即還滅；一切性有，有即還無。於中妄起
X17n0330_p0651c10║有無分別，謂有已還滅即是涅槃，即是一切性不
X17n0330_p0651c11║生，其實去不生不滅之體尚遠。是愚癡凡夫惡見，
X17n0330_p0651c12║非聖賢之所行也。若彼聖賢悟知三世諸佛所說
X17n0330_p0651c13║自心現境界，即生滅離生滅，即有無離有無，不必
X17n0330_p0651c14║外一切法而別求所謂不生也。於彼一切法不生，
X17n0330_p0651c15║應當修學。史山人問圭峰曰：云何佛化所生，吾如
X17n0330_p0651c16║彼生？佛既無生，生是何義？若言心生法生，心滅法
X17n0330_p0651c17║滅，何以得無生法忍耶？答曰：既云如化，化即是空，
X17n0330_p0651c18║空即無生，何詰此義？生滅滅已，寂滅為樂，忍可此
X17n0330_p0651c19║法無生，名曰無生法忍？此答足備此段疑義，而三
X17n0330_p0651c20║世諸佛所說微旨，可得之言外
X17n0330_p0651c21║復次，大慧！有五無間種性。云何為五？謂聲聞乘無間
X17n0330_p0651c22║種性，緣覺乘無間種性，如來乘無間種性，不定種性，
X17n0330_p0651c23║各別種性（唐云無種性）。云何知聲聞乘無間種性？若聞說
X17n0330_p0651c24║得陰、界、入自共相斷，知時舉身毛孔熈怡欣悅，及樂
X17n0330_p0652a01║修相智，不修緣起發悟之相，是名聲聞乘無間種性。
X17n0330_p0652a02║聲聞無間見第八地，起煩惱斷，習煩惱不斷，不度不
X17n0330_p0652a03║思議變易死，度分段死，正師子吼：我生已盡，梵行已
X17n0330_p0652a04║立，不受後有。如實知修習人無我，乃至得般涅槃覺。
X17n0330_p0652a05║通曰：前大慧問：云何為種性非種及心量？此章詳
X17n0330_p0652a06║答。相似曰種，體同曰性。眾生佛性本來是一，由昔
X17n0330_p0652a07║教法熏習各有自類種子，故曰種性。種性相依無
X17n0330_p0652a08║纖毫間隔，故曰無間種性。以執化佛所說權法成
X17n0330_p0652a09║聲聞種，執報佛所說緣生之法成緣覺種，悟法佛
X17n0330_p0652a10║所說離攀緣法成如來種。若聞此三法或信或疑
X17n0330_p0652a11║成不定種，若無信心返生毀謗斷滅佛種成無種
X17n0330_p0652a12║性。何謂聲聞以聞說四諦法成其種性？於陰界入
X17n0330_p0652a13║自相共相一切斷知，斷者正斷諸惑使時，知者知
X17n0330_p0652a14║已斷諸惑使時，所謂知苦斷集證滅修道也。時為
X17n0330_p0652a15║三昧酒所醉故，舉身毛孔熈怡欣悅，及樂修偏空
X17n0330_p0652a16║之相、我空之智，智即有相之智，是以寂滅由修而
X17n0330_p0652a17║得。不知樂修緣起無生，觀察因緣發悟本來寂滅
X17n0330_p0652a18║之相，但名聲聞乘種性耳。如華嚴所載，八地菩薩
X17n0330_p0652a19║證我空真如，樂住三昧不起滅定，諸佛因而勸之
X17n0330_p0652a20║曰：起，善男子！勿得樂住三昧，汝之三昧二乘亦得。
X17n0330_p0652a21║所以聲聞雖未至菩薩位，然見處與第八地無異。
X17n0330_p0652a22║由彼依四諦修，於現行結使，名起煩惱者已斷盡。
X17n0330_p0652a23║而種子習氣，名習煩惱者尚未斷。於三界見思惑
X17n0330_p0652a24║已滅，故能度分段生死。而塵沙無明惑未滅，故為
X17n0330_p0652b01║變易生死管定，不能度脫。此但得人空耳。乃於天
X17n0330_p0652b02║人魔外中，便師子吼，作是唱言，我生已盡，謂斷苦
X17n0330_p0652b03║集。梵行已立，謂證滅道。所作已辦，不受後有。便以
X17n0330_p0652b04║此為得無生滅。彼但如實而知修習人無我一路，
X17n0330_p0652b05║未至法無我也。乃遂生得涅槃覺想。覺有涅槃可
X17n0330_p0652b06║得，非真涅槃也。未證謂證，得少為足。此其所以為
X17n0330_p0652b07║聲聞與。雲居膺禪師，令侍者送袴與一住菴道者。
X17n0330_p0652b08║道者曰，自有娘生袴。竟不受。膺再令侍者問，娘未
X17n0330_p0652b09║生時，著箇甚麼。道者無語。後遷化，有舍利持似於
X17n0330_p0652b10║膺。膺曰，直饒得八斛四斗，不如當時下得一轉語
X17n0330_p0652b11║好。此道者認定箇娘生袴，真是定性聲聞。若得見
X17n0330_p0652b12║娘未生時面目，方可語於緣起發悟之相。
X17n0330_p0652b13║大慧！分別無間者，我、人、眾生、壽命、長養、士夫，彼諸眾
X17n0330_p0652b14║生作如是覺求般涅槃（唐云復有眾生求證涅槃，言能覺知我、人、眾生、養者、取者，
X17n0330_p0652b15║此是涅槃）。復有異外道說，悉由作者見一切性已，言此是
X17n0330_p0652b16║般涅槃。作如是覺，法無我、見非分，彼無解脫。大慧！此
X17n0330_p0652b17║諸聲聞乘無間外道種性不出出覺，為轉彼惡見故
X17n0330_p0652b18║應當修學（唐云此是聲聞乘及外道種性，於未出中生出離想，應勤修學捨此惡見）。
X17n0330_p0652b19║通曰：各別無間種性，是名無種性，謂其焦芽敗種
X17n0330_p0652b20║斷佛種性。如增上慢聲聞及惡見外道所見各各
X17n0330_p0652b21║不同，有我見、有人見、有眾生見、有壽命見，此聲聞
X17n0330_p0652b22║人所作證悟了覺四相以取涅槃。有長養士夫見，
X17n0330_p0652b23║士夫即神我，外道計一切從神我流出，神我能長
X17n0330_p0652b24║養一切，於中取著以為涅槃。復有異外道，言一切
X17n0330_p0652c01║法由作者生，是謂異因。如前舉若勝妙、若士夫、若
X17n0330_p0652c02║自在、若時、若微塵，以為作者能生一切，而作者之
X17n0330_p0652c03║性是無生滅，妄計此等以為涅槃。作如是種種覺
X17n0330_p0652c04║者，皆於法見未忘，於法無我非其分劑，總為法縛
X17n0330_p0652c05║不得解脫，何由得涅槃乎？然聲聞之涅槃不離偏
X17n0330_p0652c06║空，外道之涅槃不離妄計，此二種性俱於未出離
X17n0330_p0652c07║中生出離想，於生滅法中求不生滅，吾未見其能
X17n0330_p0652c08║得真涅槃也。汝等諸菩薩應當修學無上涅槃，轉
X17n0330_p0652c09║彼聲聞外道惡見而歸之乎正，毋為彼惡見所轉
X17n0330_p0652c10║而同於斷滅也。百丈道恒禪師曰：實是無事，諸人
X17n0330_p0652c11║各各是佛，更有何疑得到這裏？古人道：十方同聚
X17n0330_p0652c12║會，個個學無為，此是選佛場，心空及第歸。且作麼
X17n0330_p0652c13║生是心空？不是那裏閉目冷坐是心空，此正是意
X17n0330_p0652c14║識想解。上座要會心空麼？但且識心便見心空。所
X17n0330_p0652c15║以道：過去已過去，未來更莫算，兀然無事坐，何曾
X17n0330_p0652c16║有人喚？設有人喚，上座應他好？不應他好？若應他，
X17n0330_p0652c17║阿誰喚上座？若不應他，又不患聾也，三世體空且
X17n0330_p0652c18║不是木頭也。所以古人道：心空得見法王。還見法
X17n0330_p0652c19║王麼？也秪是老病僧，又莫道渠自代好。珍重！須於
X17n0330_p0652c20║此有箇悟處，方能轉彼二乘外道惡見。
X17n0330_p0652c21║大慧！緣覺乘無間種性者，若聞說各別緣無間，舉身
X17n0330_p0652c22║毛竪，悲泣流淚，不相近緣，所有不著（魏云不樂憒閙故，觀察諸因緣
X17n0330_p0652c23║法，不著諸因緣法故），種種自身，種種神通，若合若離，種種變化，
X17n0330_p0652c24║聞說是時，其心隨入（唐云有時聞說現種種身，或聚或散，神通變化，其心信受）。若
X17n0330_p0653a01║知彼緣覺乘無間種性已，隨順為說緣覺之乘，是名
X17n0330_p0653a02║緣覺乘無間種性相。
X17n0330_p0653a03║通曰：緣覺有二種：出無佛世，觀化知無，謂之獨覺；
X17n0330_p0653a04║出有佛世，依教而修，觀緣悟道，謂之緣覺。此云各
X17n0330_p0653a05║別緣無間者，即十二因緣法，三世因果相緣無間
X17n0330_p0653a06║也。不相近緣所有不著者，離憒閙緣無所染著，即
X17n0330_p0653a07║十二因緣滅也，是名緣覺乘法。無明滅盡，即能發
X17n0330_p0653a08║起神通，得意生身，種種變現，離合自在。此緣覺乘，
X17n0330_p0653a09║雖未必一一俱證，然素聞其說，其心已信受之矣，
X17n0330_p0653a10║信受遂成緣覺乘種性。種性既成，而能隨順眾生
X17n0330_p0653a11║同是種性者，為說十二因緣之法，使人皆觀緣而
X17n0330_p0653a12║悟道，是名緣覺乘無間種性之相也。彼初聞道，舉
X17n0330_p0653a13║身毛竪，悲泣流淚，便有哀愍眾生之意。視聲聞舉
X17n0330_p0653a14║身毛孔，熈怡欣悅，樂住三昧者，又進一等矣。鳥窠
X17n0330_p0653a15║侍者會通，一日欲辭去，窠曰：汝今何往？對曰：會通
X17n0330_p0653a16║為法出家，和尚不垂慈誨，今往諸方學佛法去。窠
X17n0330_p0653a17║曰：若是佛法，吾此間亦有少許。曰：如何是和尚佛
X17n0330_p0653a18║法？窠於身上拈起布毛吹之，通遂領悟。汾陽昭禪
X17n0330_p0653a19║師頌曰：侍者初心慕勝緣，辭師擬去學參禪。鳥窠
X17n0330_p0653a20║知是機緣熟，吹毛當下得心安。侍者觀緣悟道，鳥
X17n0330_p0653a21║窠善能隨順，為說緣覺之乘，亦是希有。
X17n0330_p0653a22║大慧！彼如來乘無間種性有四種，謂：自性法無間種
X17n0330_p0653a23║性，離自性法無間種性，得自覺聖無間種性，外剎殊
X17n0330_p0653a24║勝無間種性。大慧！若聞此四事一一說時，及說自心
X17n0330_p0653b01║現身財建立不思議境界時，心不驚怖者，是名如來
X17n0330_p0653b02║乘無間種性相。（唐云所證法有三種，所謂：自性無自性法，內身自證聖智法，外諸佛剎廣
X17n0330_p0653b03║大法。聞自心所現身財建立阿賴耶識不思議境，不驚不怖不畏，當知此是如來乘性。）
X17n0330_p0653b04║通曰：此本四種，而唐合前二種為一，與前聖智三
X17n0330_p0653b05║相相符。自性無自性法，即無所有相也；內身自證
X17n0330_p0653b06║聖智法，即自覺聖智究竟相也；外諸佛剎廣大法，
X17n0330_p0653b07║即一切諸佛自願處相也。今以四種言：妙體圓明
X17n0330_p0653b08║曰自性，不守自性曰離自性，匪從外得曰自覺，平
X17n0330_p0653b09║等法界曰殊勝。或謂自性即法身，離自性即解脫，
X17n0330_p0653b10║聖智即般若。此約三德秘藏，總號法身。外剎殊勝
X17n0330_p0653b11║即報身，法報同體，故說上四事。及說自心現身財
X17n0330_p0653b12║建立，一切見分、相分皆自心所現，心外更無所有，
X17n0330_p0653b13║此是第八識不思議境界，所謂阿賴耶識，即如來
X17n0330_p0653b14║藏也。聞是說而不驚、不怖、不畏者，於生滅法中而
X17n0330_p0653b15║不眩，於無生滅智當知是最上利根，久遠成就，所
X17n0330_p0653b16║謂善根純熟者也，故名如來乘無間種性。而宗門
X17n0330_p0653b17║中亦有與此四事暗符者，如僧問馬祖：為甚麼說
X17n0330_p0653b18║即心即佛？祖曰：為止小兒啼。曰：啼止時如何？祖曰：
X17n0330_p0653b19║非心非佛。曰：除此二種人來，如何指示？祖曰：向依
X17n0330_p0653b20║道不是物。曰：忽遇其中人來時如何？祖曰：且教伊
X17n0330_p0653b21║體會大道。若於馬祖言下一一穿透，是名如來乘
X17n0330_p0653b22║無間種性，堪付大法矣。
X17n0330_p0653b23║大慧！不定種性者，謂說彼三種時，隨說而入，隨彼而
X17n0330_p0653b24║成。大慧！此是初治地者，謂種性建立，為超入無所有
X17n0330_p0653c01║地故，作是建立。（魏云說三乘者，為發起修行地故，說諸性差別，非究竟地，為欲建立畢竟
X17n0330_p0653c02║能取寂靜之地故。）彼自覺藏者，自煩惱習淨，見法無我，得三
X17n0330_p0653c03║昧樂住聲聞，當得如來最勝之身。（唐云彼住三昧樂聲聞，若能證知自
X17n0330_p0653c04║所依識，見法無我，淨煩惱習，畢竟當得如來之身。）
X17n0330_p0653c05║通曰：何為三乘外別立不定種性？謂聞說聲聞乘、
X17n0330_p0653c06║緣覺乘、如來乘三法，隨說信入，隨學而成，故曰不
X17n0330_p0653c07║定。然聲聞、緣覺非究竟地，必能取寂靜之地歸無
X17n0330_p0653c08║所有，方為究竟，故建立不定種性。為初發心者，於
X17n0330_p0653c09║十住初治地，便能超入第八無所有地，頓能捨藏，
X17n0330_p0653c10║頓證菩提，此是頓悟一種，故作是建立，名曰不定。
X17n0330_p0653c11║彼緣覺、聲聞又豈一定？是緣覺、聲聞於如來乘終
X17n0330_p0653c12║無望哉！若能迴心向大，於所依自覺；藏識能轉，所
X17n0330_p0653c13║依自淨。其習向者但起煩惱淨，今則習煩惱亦淨
X17n0330_p0653c14║矣；向者但見人無我，今則見法無我矣。是樂住三
X17n0330_p0653c15║昧之聲聞，將轉而度生利物，廣作佛事，畢竟當得
X17n0330_p0653c16║如來最勝之身。前二乘但得聖智差別相，至是得
X17n0330_p0653c17║究竟差別相，而三乘同歸一乘矣。黃檗云：此心即
X17n0330_p0653c18║無心之心，離一切相，眾生諸佛更無差別，但能無
X17n0330_p0653c19║心即是究竟。學道人若不直下無心，累劫修行，終
X17n0330_p0653c20║不成道，被三乘功行拘繫，不得解脫。然證此心有
X17n0330_p0653c21║遲疾，有聞法一念便得無心者，有至十信、十住、十
X17n0330_p0653c22║行、十迴向乃得無心者，有至十地乃得無心者。至
X17n0330_p0653c23║長短得無心乃住，更無可修可證，實無所得，真實
X17n0330_p0653c24║不虗。一念而得與十地而得者，功用恰齊，更無深
X17n0330_p0654a01║淺，只是歷劫枉受辛勤耳。黃檗發明超入一路，語
X17n0330_p0654a02║語如出佛口，真所謂心心相印者。
X17n0330_p0654a03║爾時，世尊欲重宣此義，而說偈言：
X17n0330_p0654a04║須陀槃那果（即須陀洹，此云入流），往來及不還（斯陀含一往來，〔斯〕那含曰不來），
X17n0330_p0654a05║逮得阿羅漢，是等心惑亂。三乘與一乘，非乘我所說，
X17n0330_p0654a06║愚夫少智慧，諸聖遠離寂。第一義法門，遠離於二教，
X17n0330_p0654a07║住於無所有，何建立三乘？諸禪無量等，無色三摩提，
X17n0330_p0654a08║受想悉寂滅，亦無有心量。
X17n0330_p0654a09║通曰：此頌直顯頓門。為超入無所有地者，無所事
X17n0330_p0654a10║漸也。由漸而入者，如須陀洹能斷三界見惑，入於
X17n0330_p0654a11║聖流，名初果。斯陀含能斷欲界前六品思惑，後三
X17n0330_p0654a12║品未斷，須一往來，名二果。阿那含斷欲界思惑盡，
X17n0330_p0654a13║不來受生，名三果。阿羅漢已證無生、殺賊、應供，名
X17n0330_p0654a14║四果。然其初心，憎生死，愛涅槃，皆於惑亂境上立
X17n0330_p0654a15║對治法。境固惑亂，而對治者亦惑亂也。是中有利
X17n0330_p0654a16║根阿羅漢，回心趨向大乘，即名菩薩。有鈍根阿羅
X17n0330_p0654a17║漢，不回心者，即名聲聞、緣覺二乘。以二乘對大乘，
X17n0330_p0654a18║諸經名為三乘，而如來乘名為一乘，三一俱非。又
X17n0330_p0654a19║有非乘之說，只此一佛字，亦無處著，非上上智慧
X17n0330_p0654a20║不能曉了。愚夫少智慧，局於聲聞、緣覺二教，謂有
X17n0330_p0654a21║寂滅可得。唯十地諸聖，遠離寂靜住樂，不自作證，
X17n0330_p0654a22║乃可為說此非乘之旨。此非乘即第一義法門現
X17n0330_p0654a23║前，諸法本自寂滅，不須更求寂滅，故遠離於二乘
X17n0330_p0654a24║之教，而住於無所有地。既無我執，亦無法執，是為
X17n0330_p0654b01║真涅槃也。既是本來無境界，何更建立三乘之法
X17n0330_p0654b02║耶？為證如來乘者，一超直入無所有地，固無有心
X17n0330_p0654b03║量可得。如四禪天四無心量，及無色界九次第定。
X17n0330_p0654b04║證聲聞果者，悉得受想定滅灰心滅智，亦無有心
X17n0330_p0654b05║量可得。皆以無為法而有差別，故建立三乘以別
X17n0330_p0654b06║之。有落階級者，有不落階級者。是建立三乘，特為
X17n0330_p0654b07║誘引愚夫之說，非第一義也。若有智慧悟知第一
X17n0330_p0654b08║義，一乘且非，何三乘之有？黃檗云：心自無心，亦無
X17n0330_p0654b09║無心者。將心無心，心却成有。默契而已，絕諸思議。
X17n0330_p0654b10║故曰：言語道斷，心行處滅。此心是本源清淨，佛人
X17n0330_p0654b11║皆有之。蠢動含靈，與諸佛菩薩一體不異。秪為妄
X17n0330_p0654b12║想分別，造種種業果。本佛上實無一物，虗通寂靜，
X17n0330_p0654b13║明妙安樂而已。深自悟入，直下便是圓滿具足，更
X17n0330_p0654b14║無所欠。縱使三祇精進修行，歷諸地位，及一念證
X17n0330_p0654b15║時，只證元來自佛，向上更不添得一物。却觀歷劫
X17n0330_p0654b16║功用，總是夢中妄為。故如來云：我於阿耨菩提，實
X17n0330_p0654b17║無所得。以黃檗語默印此偈，更無絲毫移易。
X17n0330_p0654b18║大慧！彼一闡提（此云信不具）非一闡提，世間解脫誰轉？大
X17n0330_p0654b19║慧！一闡提有二種：一者、捨一切善根，及於無始眾生
X17n0330_p0654b20║發願。云何捨一切善根？謂謗菩薩藏及作惡言，此非
X17n0330_p0654b21║隨順修多羅（此云經）、毗尼（此云律）解脫之說，捨一切善根
X17n0330_p0654b22║故不般涅槃。二者、菩薩本自願方便故，非不般涅槃
X17n0330_p0654b23║一切眾生而般涅槃。大慧！彼般涅槃，是名不般涅槃
X17n0330_p0654b24║法相，此亦到一闡提趣。大慧白佛言：世尊！此中云何
X17n0330_p0654c01║畢竟不般涅槃？佛告大慧：菩薩一闡提者，知一切法
X17n0330_p0654c02║本來般涅槃已，畢竟不般涅槃，而非捨一切善根一
X17n0330_p0654c03║闡提也。大慧！捨一切善根一闡提者，復以如來神力
X17n0330_p0654c04║故，或時善根生。所以者何？謂如來不捨一切眾生故。
X17n0330_p0654c05║以是故，菩薩一闡提不般涅槃。
X17n0330_p0654c06║通曰：前大慧問何等禪境界，云何有三乘，上已詳
X17n0330_p0654c07║答。又問云何一闡提，此以一闡提有二種告之。唐
X17n0330_p0654c08║云一闡提何故於解脫中不生欲樂，即後捨一切
X17n0330_p0654c09║善根之謂。魏云一闡提無涅槃性，即前無種性之
X17n0330_p0654c10║謂。俱指惡性一闡提而言。不若此譯，即先提出菩
X17n0330_p0654c11║薩一闡提化導眾生，該盡一篇旨趣。曰：彼斷善根
X17n0330_p0654c12║一闡提，非此菩薩一闡提於世間得解脫者。誰為
X17n0330_p0654c13║轉此法輪，而使世間不解脫者亦得其解脫乎？故
X17n0330_p0654c14║一闡提有二種：惡性闡提，捨一切善根之謂也；菩
X17n0330_p0654c15║薩闡提，為無始眾生發願之謂也。惡性闡提何以
X17n0330_p0654c16║捨一切善根耶？謂謗菩薩大乘法藏，非隨順經律
X17n0330_p0654c17║解脫之說。作是語時，善根悉斷，必輪轉生死，所以
X17n0330_p0654c18║不入涅槃。若菩薩闡提，何以為無始眾生發願耶？
X17n0330_p0654c19║以菩薩本自方便作願：若一眾生未涅槃者，我終
X17n0330_p0654c20║不入，非不般涅槃也。願一切眾生悉入涅槃而後
X17n0330_p0654c21║涅槃，是名菩薩不般涅槃法相。此菩薩欲度眾生
X17n0330_p0654c22║住於法相，然終不入涅槃，與彼惡性一闡提趣行
X17n0330_p0654c23║略同，故均名之曰一闡提無涅槃種性相也。大慧
X17n0330_p0654c24║復疑此二種一闡提畢竟不般涅槃，然則菩薩何
X17n0330_p0655a01║以別於眾生乎？佛謂菩薩知一切法本來寂滅，本
X17n0330_p0655a02║自不生，早已涅槃，不容更滅，所以畢竟不般涅槃，
X17n0330_p0655a03║非與斷善根闡提輪迴生死不入涅槃者同也。且
X17n0330_p0655a04║斷善根闡提，以如來神力加持之故，或時善根生
X17n0330_p0655a05║而得世間解脫，尚有般涅槃時。所以者何？以如來
X17n0330_p0655a06║慈悲願力，不捨一切眾生，因不捨故，默有轉移。如
X17n0330_p0655a07║華嚴所載，由昔謗華嚴經，墮地獄中，而為地獄天
X17n0330_p0655a08║子。毗盧出世，先以足輪，光照三重，頓圓十地。此皆
X17n0330_p0655a09║謗法闡提，蒙佛神力之驗也。菩薩願度眾生，亦欲
X17n0330_p0655a10║如佛，謂眾生界盡，我願乃盡。然眾生必不可盡，而
X17n0330_p0655a11║菩薩豈有般涅槃之時乎？以是之故，菩薩一闡提，
X17n0330_p0655a12║畢竟不般涅槃。我故曰：彼一闡提，非此菩薩一闡
X17n0330_p0655a13║提，則世間解脫法誰轉？故知菩薩不捨一切眾生，
X17n0330_p0655a14║亦即如來之神力也。黃檗云：言闡提者，信不具也。
X17n0330_p0655a15║一切六道眾生，乃至二乘，不信有佛果，皆謂之斷
X17n0330_p0655a16║善根闡提。菩薩者，深信有佛法，不見有大乘小乘，
X17n0330_p0655a17║佛與眾生同一法性，乃謂之善根闡提。大抵因聲
X17n0330_p0655a18║教而悟者，謂之聲聞；觀因緣而悟者，謂之緣覺；若
X17n0330_p0655a19║不向自心悟，雖至成佛，亦謂之聲聞佛。學道人多
X17n0330_p0655a20║於教法上悟，不於心法上悟，雖歷劫修行，不是本
X17n0330_p0655a21║佛。若不於心悟，乃至於教法上悟，即輕心重教，遂
X17n0330_p0655a22║成逐塊，忘於本心。故但契本心，不用求法，心即法
X17n0330_p0655a23║也。此段從前五無間種性各別無間中，補出一闡
X17n0330_p0655a24║提，眾生不信有佛果者。黃檗洞見此經血脉路，故
X17n0330_p0655b01║舉斷善根闡提，及善根闡提，要歸於契悟本心，是
X17n0330_p0655b02║真能轉世間解脫法者。
X17n0330_p0655b03║楞伽阿䟦多羅寶經宗通卷二