X17n0330_p0655b04║
X17n0330_p0655b05║
X17n0330_p0655b06║
X17n0330_p0655b07║楞伽阿䟦多羅寶經宗通卷三
X17n0330_p0655b08║（魏云集一切佛法品第三之二）。
X17n0330_p0655b09║復次，大慧！菩薩摩訶薩當善三自性。云何三自性？謂
X17n0330_p0655b10║妄想自性、緣起自性、成自性。大慧！妄想自性從相生。
X17n0330_p0655b11║大慧白佛言：世尊！云何妄想自性從相生？佛告大慧：
X17n0330_p0655b12║緣起自性，事相相行顯現。事相相計著，有二種妄想
X17n0330_p0655b13║自性（唐云謂彼於緣起事相種類顯現生計著故），如來、應供、等正覺之所
X17n0330_p0655b14║建立，謂名相計著相及事相計著相。名相計著相者，
X17n0330_p0655b15║謂內外法計著。事相計著相者，謂即彼如是內外自
X17n0330_p0655b16║共相計著。是名二種妄想自性相。若依若緣生，是名
X17n0330_p0655b17║緣起。云何成自性？謂離名相事相妄想聖智所得，及
X17n0330_p0655b18║自覺聖智趣所行境界，是名成自性如來藏心。爾時，
X17n0330_p0655b19║世尊欲重宣此義，而說偈言：
X17n0330_p0655b20║名相覺想，自性二相，正智如如，是則成相。
X17n0330_p0655b21║大慧，是名觀察五法自性相經，自覺聖智趣所行境
X17n0330_p0655b22║界。汝等諸菩薩摩訶薩，應當修學。
X17n0330_p0655b23║通曰：大慧！前問分別五法自性法門，次請因知五
X17n0330_p0655b24║法自性已，則觀察人法二無我，淨除妄想，照明諸
X17n0330_p0655c01║地，乃至逮得如來法身。今次第答之。五法依自性
X17n0330_p0655c02║而立，三自性中即具有五法：曰名、曰相、曰妄想。是
X17n0330_p0655c03║三法者，相緣而起，是名緣起。若知緣起如幻，了妄
X17n0330_p0655c04║即真，是名正智。名相體空，本自如如，是名圓成實
X17n0330_p0655c05║性。成自性即真識，緣起自性即現識，妄想自性即
X17n0330_p0655c06║分別事識，本一如來藏心也。云何妄想自性從相
X17n0330_p0655c07║生？一者緣起自性事相，不離根塵相緣，從自心起，
X17n0330_p0655c08║是內法相。二者種類顯現事相，不出依正二報，惑
X17n0330_p0655c09║業所感，是外法相。於中計著以為實有，故有二種
X17n0330_p0655c10║妄想自性。云何二種？謂計著名相及計著事相，是
X17n0330_p0655c11║諸如來之所演說。曰名相者，有內法之名，有外法
X17n0330_p0655c12║之名。如色屬外法，受想行識屬內法，但有其名耳，
X17n0330_p0655c13║未及於事也。事相者，即彼內外之法，而有自共相
X17n0330_p0655c14║可得。妄計五蘊各有自體，曰自相；和合成人，曰共
X17n0330_p0655c15║相。自共相即是事相，通前名字相為二種相。此二
X17n0330_p0655c16║種皆虗妄不實，於中計著不捨，名為二種妄想相。
X17n0330_p0655c17║是二種妄想自性相，不離乎相而生也。若夫內依
X17n0330_p0655c18║於八識，無始習氣以為之因；外緣於六塵，聚塵內
X17n0330_p0655c19║搖以為之緣。以種子熏現行，以現行熏種子而生
X17n0330_p0655c20║起者，是名緣起自性，均之為妄也。妄則種種執著，
X17n0330_p0655c21║不可語圓；虗浪生滅，不可語成；妄本無根，不可語
X17n0330_p0655c22║實。若圓成實性，本自真實，本自圓成。離乎名，無名
X17n0330_p0655c23║可得；離乎相，無相可得；離乎妄想，無一念可得。一
X17n0330_p0655c24║切世間智所不能得，惟聖智所得。由無師智，識自
X17n0330_p0656a01║本心，了無所得，是聖慧之智，即名正智。以此正智，
X17n0330_p0656a02║證入如如境界，是自覺聖智趣所行境界，清淨周
X17n0330_p0656a03║徧，法法圓成，是名成自性第一義諦如來藏心也。
X17n0330_p0656a04║世尊重宣偈言：曰名，曰相，曰覺想。想即妄想，而發
X17n0330_p0656a05║覺處即該緣起之義，是緣起自性、妄想自性二相
X17n0330_p0656a06║所從生也。曰正智，乃般若智，離名相妄想而歸之
X17n0330_p0656a07║乎正也。曰如如，乃真如體，即名相妄想而總一如
X17n0330_p0656a08║也。合之名圓成實性，是名觀察五法三自性經。但
X17n0330_p0656a09║不能觀察唯心所現，則逐名逐相而妄想橫生。能
X17n0330_p0656a10║觀察唯此一心，則妄想即是正智。名相本自如如，
X17n0330_p0656a11║而自覺聖智趣所行境界，只此一個成自性，是真
X17n0330_p0656a12║能善三自性者，汝等菩薩應當修學。僧問黃檗：從
X17n0330_p0656a13║上皆云即心是佛，未審即那個心是佛？檗云：你有
X17n0330_p0656a14║幾個心？云：為復即凡心是佛，即聖心是佛？檗云：你
X17n0330_p0656a15║何處有凡聖心耶？云：即今三乘中說有凡聖，和尚
X17n0330_p0656a16║何得言無？檗云：三乘中分明向你道凡聖心是妄，
X17n0330_p0656a17║你今不解，反執為有，將空作實，豈不是妄？妄故迷
X17n0330_p0656a18║心，汝但除却凡情聖境，心外更無別佛。祖師西來，
X17n0330_p0656a19║直指一切人全體是佛，汝今不識，執凡執聖，向外
X17n0330_p0656a20║馳騁，還自迷心，所以向汝道即心是佛。一念情生，
X17n0330_p0656a21║即墮異趣，無始已來，不異今日，無有異法，故名成
X17n0330_p0656a22║等正覺。云：和尚所云即者，是何道理？檗云：覓甚麼
X17n0330_p0656a23║道理？纔有道理，便即心異。云：前言無始以來，不異
X17n0330_p0656a24║今日，此理如何？檗云：只為覓故，汝自異他，汝若不
X17n0330_p0656b01║覓，何處有異？云：既是不異，何更用說即？檗云：若不
X17n0330_p0656b02║認凡聖，阿誰向你道即？即若不即，心亦不心，可中
X17n0330_p0656b03║心即俱忘，阿你更擬向何處覓去？黃檗凑底發明，
X17n0330_p0656b04║而聖智所得境界躍如。
X17n0330_p0656b05║復次，大慧！菩薩摩訶薩善觀二無我相。云何二種無
X17n0330_p0656b06║我相？謂人無我及法無我。云何人無我？謂離我我所
X17n0330_p0656b07║陰界入聚，無知業愛生眼色等，攝受計著生識，一切
X17n0330_p0656b08║諸根自心現器身藏，自妄想相施設顯示（唐云何者是人無我
X17n0330_p0656b09║相？謂蘊界處離我我所，無知愛業之所生起，眼等識生，取於色等而生計著。又自心見身器世界，皆是藏心之
X17n0330_p0656b10║所顯現，剎那相續變壞不停），如河流、如種子、如燈、如風、如雲，剎那
X17n0330_p0656b11║展轉壞，躁動如猿猴，樂不淨處如飛蠅，無厭足如風
X17n0330_p0656b12║火（唐云猛火），無始虗偽習氣因如汲水輪，生死趣有輪（唐云
X17n0330_p0656b13║無始虗偽習氣為因，諸有趣中流轉不息，如汲水輪），種種身色如幻術神呪機
X17n0330_p0656b14║發像起（唐云種種身威儀進止，譬如死屍呪力故行，亦如木人因機運動），善彼相知
X17n0330_p0656b15║（唐云能於此善知其相），是名人無我智。
X17n0330_p0656b16║通曰：前大慧問：云何二無我？云何爾燄淨？此詳語
X17n0330_p0656b17║之。上章約五法歸三自性，此章約八識歸二無我。
X17n0330_p0656b18║蘊等假合名人，蘊等自相名法。於五蘊假合中推
X17n0330_p0656b19║之，無我是人無我；於離五蘊等法推之，無我是法
X17n0330_p0656b20║無我。何言乎人無我也？謂於五蘊、六入、十八界聚
X17n0330_p0656b21║落之處，分別觀察，能離內而根身之我，及離外而
X17n0330_p0656b22║器界之我所，是皆無始無明愛業之所生起，本自
X17n0330_p0656b23║無根，故當離也。業愛何以生我及我所哉？眼等六
X17n0330_p0656b24║根，攝受色等六塵，從中計著，而識生焉。既生識已，
X17n0330_p0656c01║一切諸根藏心所現之見分也，而執為我；一切器
X17n0330_p0656c02║界藏心所現之相分也，而執為我，所謂之曰現。如
X17n0330_p0656c03║鏡現影像，當體全空，但自妄想分別，施設顯示，以
X17n0330_p0656c04║為實有。是妄想生於識，識生於業愛。如無業愛，色
X17n0330_p0656c05║等誰為攝取？既無攝取，識等誰為計著？是無知愛
X17n0330_p0656c06║業，生起蘊界入聚，自無始以來，念念相續，流注不
X17n0330_p0656c07║息。有如河流，含藏八識田中，能生華果。有如種子，
X17n0330_p0656c08║一念烱烱，因明立所，相繼不絕。如燈本無形狀，而
X17n0330_p0656c09║能鼓煽宇內。如風本無根蒂，而能出沒無常。如雲
X17n0330_p0656c10║是七識行陰，內依於八識，如種子、如燈；外依於六
X17n0330_p0656c11║識，如風、如雲。展轉相因而生，亦展轉相因而壞，剎
X17n0330_p0656c12║那之間，變壞不停。及入六識，則心想躁動，拈一放
X17n0330_p0656c13║一。有如猿猴，樂著塵境，以不淨為淨。有如飛蠅，貪
X17n0330_p0656c14║求受用，無厭無足。有如猛火，始而動，既而樂，終無
X17n0330_p0656c15║厭足，流逸奔塵，往而不返。良由八識田中，無始虗
X17n0330_p0656c16║偽習氣為之因也。虗偽習氣，熏變真如，墮在諸有
X17n0330_p0656c17║趣中，如汲水輪，流轉不息。有無相傾，因果相乘，生
X17n0330_p0656c18║死輪轉。是無明業愛虗偽習氣為因，便能生起種
X17n0330_p0656c19║種五蘊根身，而為之我，是為正報。即能生起種種
X17n0330_p0656c20║器界資生受用諸色相等，而為之我所，是為依報。
X17n0330_p0656c21║此亦從不思議中變起。有如幻術神呪，能令死屍
X17n0330_p0656c22║行動。亦如機關木人，機發像起。雖見諸根動，要以
X17n0330_p0656c23║一機抽。而無明業愛，正其生起之機也。能於此善
X17n0330_p0656c24║知其相，無明滅則行滅，行滅則識滅，乃至有滅則
X17n0330_p0657a01║生老病死苦滅。既無業愛，誰為種種身與色乎？無
X17n0330_p0657a02║身則我離，無色則我所離。所謂蘊界入聚，假合而
X17n0330_p0657a03║名人者，蕩然一空矣。是名人無我智。能作是空觀
X17n0330_p0657a04║者，不落識情，故名為智也。昔仰山於僧堂三昧次，
X17n0330_p0657a05║夜半不見山河大地寺宇人物，以至己身，全同空
X17n0330_p0657a06║界。明晨舉似溈山。溈曰：我在百丈時得此境，乃是
X17n0330_p0657a07║融通妄想銷明之功。汝向後說法，有人過者，無有
X17n0330_p0657a08║是處。溈仰傳佛心印，單明向上，亦不廢人無我，次
X17n0330_p0657a09║第而修。乃知真實修行者，不徒以虗論相高
X17n0330_p0657a10║云何法無我智？謂覺陰界入妄想相自性。如陰界入
X17n0330_p0657a11║離我我所，陰界入積聚因業愛繩縛，展轉相緣生無
X17n0330_p0657a12║動搖（唐云愛業繩縛五為緣起無能作者）。諸法亦爾，離自共相不實妄
X17n0330_p0657a13║想相妄想力，是凡夫生非聖賢也，心意識五法自性
X17n0330_p0657a14║離故。大慧！菩薩摩訶薩當善分別一切法無我。善法
X17n0330_p0657a15║無我，菩薩摩訶薩不久當得初地菩薩無所有觀地
X17n0330_p0657a16║相，觀察開覺歡喜，次第漸進超九地相得法雲地（唐云
X17n0330_p0657a17║得此智已知無境界了諸地相，即入初地心生歡喜，次第漸進及至善慧，及以法雲所作已辦），於彼建
X17n0330_p0657a18║立無量寶莊嚴大寶華蓮王像大寶宮殿，幻自性境
X17n0330_p0657a19║界修習生於彼而坐，同一像類諸最勝子眷屬圍繞
X17n0330_p0657a20║（唐云住是地已有大寶蓮華王眾寶莊嚴，于其華上有寶宮殿狀如蓮華，菩薩往修幻性法門之所成就而坐
X17n0330_p0657a21║其上，同行佛子前後圍繞），從一切佛剎來佛手灌頂，如轉輪聖王
X17n0330_p0657a22║太子灌頂，超佛子地到自覺聖智法趣，當得如來自
X17n0330_p0657a23║在法身。見法無我故，是名法無我相。汝等諸菩薩摩
X17n0330_p0657a24║訶薩應當修學。
X17n0330_p0657b01║通曰：已至人無我地，但空其人，未空其法也。云何
X17n0330_p0657b02║名法無我智耶？謂向者分別觀察，覺得陰界入妄
X17n0330_p0657b03║想施設顯示之相，本無自性，當體空寂。如陰界入
X17n0330_p0657b04║處，求我相不可得，求我所相不可得，以至陰界入
X17n0330_p0657b05║集聚種種身色，但因愛業繩縛，展轉相緣而生種
X17n0330_p0657b06║種變現，無能作者，本無動搖。是陰界入分之無自
X17n0330_p0657b07║相可得，合之無共相可得，本無性故。人空既爾，諸
X17n0330_p0657b08║法皆然。彼離自共相，得人無我智者，有涅槃相可
X17n0330_p0657b09║得。不知此相虗妄不實，亦是妄想之相。雖能離名
X17n0330_p0657b10║相妄想，不能離正智如如。執著正智如如而不捨
X17n0330_p0657b11║者，亦是妄想之力，非力不證。於此是凡夫二乘偏
X17n0330_p0657b12║空所生，非十地聖賢正見也。若聖賢者，如是觀察，
X17n0330_p0657b13║於心意識名相妄想，正智如如，五法三自性，皆遠
X17n0330_p0657b14║離故。說到遠離心意識境界，一切法執俱遣，乃得
X17n0330_p0657b15║稱法無我智。是故菩薩當善分別一切法無我，不
X17n0330_p0657b16║當為法所縛也。我法有二，謂分別、俱生。然分別我、
X17n0330_p0657b17║分別法二執斷盡，即入初地。俱生我執，從初地至
X17n0330_p0657b18║七地斷盡，方入八地。俱生法執，從初地任運而斷，
X17n0330_p0657b19║至等覺後心方盡，即入妙覺。故云：分別二障極喜
X17n0330_p0657b20║無，法執俱生地地除。若菩薩善法無我智，不久當
X17n0330_p0657b21║得初地無所有觀。以無所有觀，觀察諸地，分證真
X17n0330_p0657b22║如，則能開覺，入如實理，心生歡喜，是名初地。即由
X17n0330_p0657b23║初地，次第漸進，以至十地，坐蓮華宮，諸佛灌頂。如
X17n0330_p0657b24║轉輪王，授太子王位時，以金瓶盛四大海水，灌太
X17n0330_p0657c01║子頂，授輪轉王位。既超佛子地，獲自證法，當得如
X17n0330_p0657c02║來自在法身。法身無為，不墮諸數，惟見法無我相，
X17n0330_p0657c03║是名法無我智。汝等菩薩，應當修學。昔世尊在靈
X17n0330_p0657c04║山會上，拈華示眾。是時眾皆默然，唯迦葉尊者，破
X17n0330_p0657c05║顏微笑。世尊曰：吾有正法眼藏，涅槃妙心，實相無
X17n0330_p0657c06║相，微妙法門，不立文字，教外別傳，付囑摩訶迦葉。
X17n0330_p0657c07║世尊至多子塔前，命迦葉分座令坐，以僧迦梨圍
X17n0330_p0657c08║之。遂告曰：吾以正法眼藏，密付於汝。汝當護持，傳
X17n0330_p0657c09║付將來，無令斷絕。而說偈曰：法本法無法，無法法
X17n0330_p0657c10║亦法。今付無法時，法法何曾法。後迦葉以法付阿
X17n0330_p0657c11║難，偈曰：法法本來法，無法無非法。何於一法中，有
X17n0330_p0657c12║法有不法。後阿難以法付富那和修，偈曰：本來付
X17n0330_p0657c13║有法，付了言無法。各各須自悟，悟了無無法。後富
X17n0330_p0657c14║那和修以法付優波毱多，偈曰：非法亦非心，無心
X17n0330_p0657c15║亦無法。說是心法時，是法非心法。後優波毱多以
X17n0330_p0657c16║法付提多迦，偈曰：心自本來心，本心非有法。有法
X17n0330_p0657c17║有本心，非心非本法。祖祖相傳，如出一轍。
X17n0330_p0657c18║爾時，大慧菩薩摩訶薩復白佛言：世尊！建立誹謗相，
X17n0330_p0657c19║惟願說之。令我及諸菩薩摩訶薩，離建立、誹謗二邊
X17n0330_p0657c20║惡見，疾得阿耨多羅三藐三菩提。覺已，離常建立，斷
X17n0330_p0657c21║誹謗見，不謗正法。爾時，世尊受大慧菩薩請已，而說
X17n0330_p0657c22║偈言：
X17n0330_p0657c23║建立及誹謗，無有彼心量。（魏云心中無斷常。）身受用建立，及
X17n0330_p0657c24║心不能知，愚癡無智慧，建立及誹謗。（唐云身資財所住，皆唯心影像，
X17n0330_p0658a01║凡愚不能知，起建立誹謗，所起但是心，離心不可得。）
X17n0330_p0658a02║爾時世尊於此偈義復重顯示，告大慧言：有四種非
X17n0330_p0658a03║有有建立。云何為四？謂非有相建立，非有見建立，非
X17n0330_p0658a04║有因建立，非有性建立，是名四種建立。又誹謗者，謂
X17n0330_p0658a05║於彼所立無所得，觀察非分而起誹謗，是名建立及
X17n0330_p0658a06║誹謗相。（唐云謂於諸惡見所建立法求不可得，不善觀察遂生誹謗。）
X17n0330_p0658a07║通曰：前大慧問：云何為斷見，及常見不生？云何佛
X17n0330_p0658a08║外道，其相不相違？此下詳答。建立是常見，誹謗是
X17n0330_p0658a09║斷見，大慧欲明其相狀故，復有此請。世尊先說偈
X17n0330_p0658a10║言，以明本來原無建立誹謗二相，而不免有二種
X17n0330_p0658a11║相者，則外道愚癡，不明正法，邪見所生，大約有四，
X17n0330_p0658a12║不出五六七八識情卜度，非能超識而見乎性也。
X17n0330_p0658a13║偈云：建立及誹謗，無有彼心量。謂自心現量中，原
X17n0330_p0658a14║無彼斷常二見。何以明其無有也？謂於自心所現，
X17n0330_p0658a15║內而根身，外而器界，資財受用，建立所住法，一切
X17n0330_p0658a16║皆如心之影像，影有去來，心無生滅。凡愚心不能
X17n0330_p0658a17║知，遂謂一切建立者，終歸斷滅，不知但滅其影，非
X17n0330_p0658a18║滅其鏡也。外道愚癡，於其有也，執為實有，而起建
X17n0330_p0658a19║立相；於其無也，執為實無，而起誹謗相。所起但是
X17n0330_p0658a20║心，離心不可得，明了自心現量者，自無此過。偈單
X17n0330_p0658a21║明正法，猶以建立誹謗二相，未之詳也。故復重顯
X17n0330_p0658a22║示建立相有四，皆於非有而見其有也。一者相建
X17n0330_p0658a23║立，指根身器界種種相分，皆由前五識攝受而生
X17n0330_p0658a24║計著，故建立實有是相。二者見建立，指分別人我
X17n0330_p0658b01║作者受者，皆由六識妄想分別，各成其見，故建立
X17n0330_p0658b02║實有是見。三者因建立，六識因七識生，七識無自
X17n0330_p0658b03║性，推之不得，乃謂無因生，更計別有異因，由作者
X17n0330_p0658b04║生，是於非因而建立因相也。四者性建立，謂有涅
X17n0330_p0658b05║槃自性可得，雖能離相見因諸法，實不出第八識
X17n0330_p0658b06║冥諦，是以非性為性也。此四種建立，皆虗妄不實，
X17n0330_p0658b07║總不出心意意識，橫計為有。斷見外道，於彼相見
X17n0330_p0658b08║因性諸惡見所建立法，求不可得，不見實相，即謗
X17n0330_p0658b09║諸法，言一切無，觀察不善，不能於有而離有，其於
X17n0330_p0658b10║真空不空境界，非分劑所及，謬謂彼建立為有者，
X17n0330_p0658b11║皆非也，遂生誹謗。是名建立誹謗二種之相。黃檗
X17n0330_p0658b12║云：從上祖師，唯傳一心，更無二法。指心是佛，頓超
X17n0330_p0658b13║等妙二覺之表，決定不流，至第二念，始似入我宗
X17n0330_p0658b14║門。如斯之法，汝取次人到這裏，擬作麼生學？所以
X17n0330_p0658b15║道：擬心時被擬心魔縛，非擬心時又被非擬心魔
X17n0330_p0658b16║縛，非非擬心時又被非非擬心魔縛。魔非外來，出
X17n0330_p0658b17║自你心，唯有無神通菩薩，足跡不可尋。若以一切
X17n0330_p0658b18║時中，心有常見，即是常見外道。若觀一切法空，作
X17n0330_p0658b19║空見，即斷見外道。所以三界唯心，萬法唯識，此猶
X17n0330_p0658b20║是對邪見人說。若說法身以為極果，此對三賢聖
X17n0330_p0658b21║人言。故佛斷二愚：一者微細所知愚，二者極微細
X17n0330_p0658b22║所知愚。佛既如是，更說什麼等妙二覺來？據黃檗
X17n0330_p0658b23║心量，即等妙二覺，亦自無有，何得有斷常二見來？
X17n0330_p0658b24║復次，大慧！云何非有相建立相？謂陰界入非有自共
X17n0330_p0658c01║相而起計著，此如是此不異，是名非有相建立相。此
X17n0330_p0658c02║非有相建立，妄想無始虗偽過，種種習氣計著生。大
X17n0330_p0658c03║慧！非有見建立相者，若彼如是陰界入，我人眾生壽
X17n0330_p0658c04║命長養士夫見建立，是名非有見建立相。大慧！非有
X17n0330_p0658c05║因建立相者，謂初識無因生，後不實如幻，本不生眼
X17n0330_p0658c06║色明界念（魏云因眼色明空念故識生），前生生已實已還壞，是名
X17n0330_p0658c07║非有因建立相。大慧！非有性建立相者，謂虗空滅般
X17n0330_p0658c08║涅槃，非作計著性建立。此離性非性，一切法如兔馬
X17n0330_p0658c09║等角，如垂髮現，離有非有，是名非有性建立相。建立
X17n0330_p0658c10║及誹謗愚夫妄想，不善觀察自心現量，非聖賢也。是
X17n0330_p0658c11║故離建立誹謗惡見，應當修學。
X17n0330_p0658c12║通曰：上四種建立誹謗相，已列其目，此下詳其實
X17n0330_p0658c13║也。何謂非有相建立？謂陰、界、入各有自體，名自相；
X17n0330_p0658c14║和合成人，名共相。由前五識攝受相分而生計著，
X17n0330_p0658c15║謂此如是，即自相之類；謂此不異，即共相之類。此
X17n0330_p0658c16║五識妄想，於非有相而生相解，非自五識生也。由
X17n0330_p0658c17║無始以來，攬取虗妄塵境以為實有，不知是過，種
X17n0330_p0658c18║種計著，積成習氣，含藏八識田中，觸境即發，故作
X17n0330_p0658c19║是相建立也。一切諸法皆自心所現，如鏡中之像，
X17n0330_p0658c20║本無實體，今執其像而生計著，是名非有相建立
X17n0330_p0658c21║相。何謂非有見建立？若彼如是陰、界、入等，原無我、
X17n0330_p0658c22║人、眾生、壽者等相，從中分別此是我、此是人、此眾
X17n0330_p0658c23║生、此壽者、長養、士夫，魏云作者、受者，一一作如是
X17n0330_p0658c24║分別見，乃屬六識用事。虗妄分別一切諸法，謂實
X17n0330_p0659a01║有是見，不知對前境而生分別，境去則無，原無自
X17n0330_p0659a02║體，是名非有見建立相。何謂非有因建立？彼謂後
X17n0330_p0659a03║識因前識生，推原初識從何而起，畢竟無始，是初
X17n0330_p0659a04║識無因生，本不生也。後識生時，如幻不實，因物而
X17n0330_p0659a05║有。葢因緣外物而生，如眼識因色、因明、因空界、因
X17n0330_p0659a06║心念，故識生。既假緣生，緣盡則滅。前生生已，有即
X17n0330_p0659a07║還壞。而外緣作者，其生因也，始焉以為無因，既焉
X17n0330_p0659a08║別有異因，終不明乎正因也。若明正因，則六識因
X17n0330_p0659a09║七識，七識因八識，八識為如來藏，有本可據。今併
X17n0330_p0659a10║諸識而欲壞之，返以作者為因，是名非有因建立
X17n0330_p0659a11║相。何謂非有性建立？外道以虗空無為、擇滅無為
X17n0330_p0659a12║及涅槃無為，三者非人力所作，自性如此，遂計著
X17n0330_p0659a13║三無為法，以為實有是性。此性遠離有無，離性非
X17n0330_p0659a14║性。然彼之所計離有無者，謂一切法如兔馬等角，
X17n0330_p0659a15║本來無有，以有形無，以無形有，但於有無法上分
X17n0330_p0659a16║別，而見其離於有也。既離於有，人不能見，而自謂
X17n0330_p0659a17║有涅槃性。如以翳目觀於空中，毛輪旋轉，謂己獨
X17n0330_p0659a18║見，而反責人以不見，以是為離於非有也。此離有
X17n0330_p0659a19║非有計著，但翳目所現，非真離有非有也。若真離
X17n0330_p0659a20║有非有者，不作如兔馬等角見，即有無離有無，即
X17n0330_p0659a21║涅槃離涅槃，真性之妙如此，豈外道所能窺乎？故
X17n0330_p0659a22║知彼所建立性者，乃非有性建立相也。有此四者
X17n0330_p0659a23║建立而為常見，即有此四者誹謗而為斷見，是皆
X17n0330_p0659a24║愚夫無有智慧，不善觀察自心現量。一切根身器
X17n0330_p0659b01║界，雖現而為有，非實有也，何得執之以為常？有已
X17n0330_p0659b02║還滅，非實無也，何得執之以為斷？是斷常惡見，非
X17n0330_p0659b03║聖賢所有也。汝等趨向聖賢，應當善觀察自心現
X17n0330_p0659b04║量，斯遠離二過矣。有僧問趙州：狗子還有佛性也
X17n0330_p0659b05║無？州云：有。僧云：既有，為甚麼却撞入這個皮袋？州
X17n0330_p0659b06║云：為他知而故犯。又有僧問：狗子還有佛性也無？
X17n0330_p0659b07║州云：無。僧云：一切眾生皆有佛性，狗子為甚麼却
X17n0330_p0659b08║無？州云：為伊有業識在。天童頌云：狗子佛性有，狗
X17n0330_p0659b09║子佛性無，直鈎元求負命魚，逐氣尋香雲水客，嘈
X17n0330_p0659b10║嘈雜雜作分疎。平展演，大鋪舒，莫怪儂家不慎初，
X17n0330_p0659b11║指點瑕疵還奪璧，秦王不識藺相如。若是通方作
X17n0330_p0659b12║家，道有道無，當下即有出身之路，一落有無分疎，
X17n0330_p0659b13║去外道惡見不遠矣。
X17n0330_p0659b14║復次，大慧！菩薩摩訶薩善知心意意識、五法、自性、二
X17n0330_p0659b15║無我相，趨究竟為安眾生故，作種種類像，如妄想自
X17n0330_p0659b16║性處，依於緣起。譬如眾色如意寶珠，普現一切諸佛
X17n0330_p0659b17║剎土，一切如來大眾集會，悉於其中聽受佛法。所謂
X17n0330_p0659b18║一切法如幻、如夢、光影、水月，於一切法離生滅、斷常，
X17n0330_p0659b19║及離聲聞、緣覺之法，得百千三昧，乃至百千億那由
X17n0330_p0659b20║他（此云萬億）三昧。得三昧已，遊諸佛剎，供養諸佛，生諸天
X17n0330_p0659b21║宮，宣揚三寶，示現佛身，聲聞、菩薩、大眾圍繞，以自心
X17n0330_p0659b22║現量度脫眾生，分別演說外性無性（唐云說外境〔果〕皆唯是心），悉
X17n0330_p0659b23║令遠離有無等見。爾時，世尊欲重宣此義，而說偈言：
X17n0330_p0659b24║心量世間，佛子觀察，種種之身，離所作行，得力神通，
X17n0330_p0659c01║自在成就（唐云佛子能觀察，世間唯是心，示現種種身，所作無障礙，神通力自在，一切皆成就）。
X17n0330_p0659c02║通曰：上文所謂善觀察自心現量者，其詳何如？自
X17n0330_p0659c03║心現量，不外心、意、意識、五法、三自性，唯心所現。隨
X17n0330_p0659c04║染則為名相妄想，為妄想緣起自性；合覺則為正
X17n0330_p0659c05║智如如，為成自性。捨前染緣，為人無我相；并捨後
X17n0330_p0659c06║法緣，為法無我相。唯善知其相，趨向真如，乃得究
X17n0330_p0659c07║竟涅槃，證不生滅。為安眾生之故，現種種形，隨機
X17n0330_p0659c08║化導。如妄想自性，依於緣起自性相因而起，以慈
X17n0330_p0659c09║悲願力為緣，以不捨眾生為想。譬如摩尼寶珠，能
X17n0330_p0659c10║現眾色，隨物而變。故現起一切佛土，普入一切眾
X17n0330_p0659c11║會，聽受一切正法。所謂一切法，如幻如夢，如光如
X17n0330_p0659c12║影，如水中月，不可執為有，不可執為無。遠離凡夫
X17n0330_p0659c13║生滅之法，遠離外道斷常之法，及離二乘偏空之
X17n0330_p0659c14║法。彼凡夫執有，二乘執空，皆不了如幻之法故也。
X17n0330_p0659c15║今聽受佛法，得如幻三昧，即得百千三昧，乃至遊
X17n0330_p0659c16║諸佛土，供養如來，示現佛身，為眾說法。但以自心
X17n0330_p0659c17║現量三界唯心之法，度脫眾生。說外境界，無物有
X17n0330_p0659c18║物，皆無自性可得，如夢幻光影，如水中月等。謂之
X17n0330_p0659c19║為有，不可也；謂之為無，不可也。遠離有無等見，不
X17n0330_p0659c20║但無生滅斷常之失，亦且離聲聞、緣覺之過，以此
X17n0330_p0659c21║安眾生而眾生得其安矣。彼外道二乘有無等見，
X17n0330_p0659c22║必斷滅一切而後已，寧能現起如是神變乎？所謂
X17n0330_p0659c23║自心現量者，頌中又復詳之，謂佛子觀察世間唯
X17n0330_p0659c24║是心量所現，故能現起種種身形，所作無礙，種種
X17n0330_p0660a01║神力，得大自在，非作意而行之也，由究竟無我，得
X17n0330_p0660a02║如幻三昧之所成就耳。非真見三界唯心者，曷能
X17n0330_p0660a03║有此？瑞鹿本先禪師上堂：諸法所生，唯心所現，如
X17n0330_p0660a04║是言語，好個入底門戶。且問汝等諸人：眼見一切
X17n0330_p0660a05║色，耳聞一切聲，鼻嗅一切香，舌了一切味，身觸一
X17n0330_p0660a06║切耍滑，意分別一切諸法。秪如眼、耳、鼻、舌、身、意所
X17n0330_p0660a07║對之物，為復是你等心？為復非是你等心？若道唯
X17n0330_p0660a08║是你等心，何不與你等身都作一塊了休？為甚麼
X17n0330_p0660a09║所對之物却在你等眼、耳、鼻、舌、身、意外？你等若道
X17n0330_p0660a10║眼、耳、鼻、舌所對之物非是你等心，又爭奈諸法所
X17n0330_p0660a11║生、唯心所現言語留在世間，何人不舉著？你等見
X17n0330_p0660a12║這箇話還會麼？若也不會，大家用心商量教會去，
X17n0330_p0660a13║幸在其中，莫令厭學。無事且退，此等語句不是說
X17n0330_p0660a14║了便休，須實證得，方有度脫分
X17n0330_p0660a15║爾時大慧菩薩摩訶薩復請佛言：唯願世尊！為我等
X17n0330_p0660a16║說一切法空、無生、無二、離自性相。我等及餘諸菩薩
X17n0330_p0660a17║眾，覺悟是空、無生、無二、離自性相已，離有無妄想，疾
X17n0330_p0660a18║得阿耨多羅三藐三菩提。爾時世尊告大慧菩薩摩
X17n0330_p0660a19║訶薩言：諦聽諦聽！善思念之！今當為汝廣分別說。大
X17n0330_p0660a20║慧白佛言：善哉世尊！唯然受教。佛告大慧：空空者，即
X17n0330_p0660a21║是妄想自性處。大慧！妄想自性計著者，說空、無生、無
X17n0330_p0660a22║二、離自性相。
X17n0330_p0660a23║通曰：大慧因佛言，遠離有無等見，所謂一切法如
X17n0330_p0660a24║幻如夢，光影水月，即是空法，即是無生法，即是無
X17n0330_p0660b01║二法，即是離自性相法。約一切法，會歸寂滅，一心
X17n0330_p0660b02║直顯第一義空，乃無上菩提正究竟處。故大慧復
X17n0330_p0660b03║有此請，而世尊一一廣分別說。首言空空者，即是
X17n0330_p0660b04║妄想自性處。只此一語，可謂直指人心，見性成佛
X17n0330_p0660b05║者也。空空者，空而不空，是謂真空。真空全體是妄，
X17n0330_p0660b06║妄想全體是空。如淫怒癡是妄，而婬怒癡性，其真
X17n0330_p0660b07║空也。真空本不容說，而又說空無生無二，離自性
X17n0330_p0660b08║相者，謂於妄想自性，生計著者說耳。因計著有，故
X17n0330_p0660b09║說空。因計著生滅，故說無生。因計著生死涅槃是
X17n0330_p0660b10║二，故說無二。因計著有涅槃性可得，故說離自性
X17n0330_p0660b11║相。無非顯出第一義真空也。若會得妄想自性，本
X17n0330_p0660b12║無言說，當下即證無上菩提。天童舉圓覺經云：居
X17n0330_p0660b13║一切時，不起妄念（不）。於諸妄心，亦不息滅（不）。住妄
X17n0330_p0660b14║想境，不加了知（不）。於無了知，不辨真實（不）。頌曰：巍
X17n0330_p0660b15║巍堂堂，磊磊落落。閙處刺頭，穩處下脚。脚下線斷
X17n0330_p0660b16║我自由，鼻端泥盡居休斵。莫動著，千年故紙中合
X17n0330_p0660b17║藥。永嘉證道歌云：放四大，莫把捉，寂滅性中隨飲
X17n0330_p0660b18║啄。諸行無常一切空，即是如來大圓覺。二尊宿語，
X17n0330_p0660b19║如出一口，可謂真妄兩忘，灑然自由者矣。
X17n0330_p0660b20║大慧！彼略說七種空，謂：相空、性自性空（魏雲一切法有物無物空）、
X17n0330_p0660b21║行空、無行空、一切法離言說空、第一義聖智大空、彼
X17n0330_p0660b22║彼空。云何相空？謂：一切性自共相空。觀展轉積聚故，
X17n0330_p0660b23║分別無性，自共相不生；自他俱性無性故，相不住。是
X17n0330_p0660b24║故說一切性相空，是名相空。
X17n0330_p0660c01║通曰：據大般若說，空凡二十種，所謂內空、外空、內
X17n0330_p0660c02║外空、空空等多名。此但略說七種空。然相空即色
X17n0330_p0660c03║空，性自性空即受空，行空即行空，無行空即識空，
X17n0330_p0660c04║離言說空即想空。五蘊皆空，總是遠離有無妄想
X17n0330_p0660c05║第一義聖智大空。由前五者既離，則真性自顯。彼
X17n0330_p0660c06║彼空則為外道邪見，但於彼彼有無法上求空，而
X17n0330_p0660c07║不知自性真空也。何謂相空？謂一切自相共相空。
X17n0330_p0660c08║觀察諸蘊，展轉積聚，遞互相待，分別推求，畢竟無
X17n0330_p0660c09║性，故自他及共相不生。所謂諸法不自生，亦不從
X17n0330_p0660c10║他生，不共不無因，是故說無生。惟自他俱皆無自
X17n0330_p0660c11║性，故相不住。有自性則有自相可得，有他性則有
X17n0330_p0660c12║他相可得，有俱性則有俱相可得。今非自非他非
X17n0330_p0660c13║俱，相依何住？故諸法無性，其相即空。此所謂緣生
X17n0330_p0660c14║無性，生而不生，非同外道作一切斷滅解也。天童
X17n0330_p0660c15║舉經云：若見諸相非相，即見如來。法眼云：若見諸
X17n0330_p0660c16║相非相，即不見如來。天童拈云：世尊說如來禪，法
X17n0330_p0660c17║眼說祖師禪，會得甚奇特，不會也相許。後萬松自
X17n0330_p0660c18║讚云：凡所有相，皆是虗妄。若見諸相非相，即見眉
X17n0330_p0660c19║毛眼上。向世尊法眼分疆列界處，方便講和。於此
X17n0330_p0660c20║三般說話穿透，即明得相空真際。
X17n0330_p0660c21║云何性自性空？謂自己性自性不生，是名一切法性
X17n0330_p0660c22║自性空，是故說性自性空。
X17n0330_p0660c23║通曰：上言自共相不生，自他俱性無性，故相不住，
X17n0330_p0660c24║非無其相也。相無自性，當生即不生，是相之空由
X17n0330_p0661a01║於自性空也。此曰性自性者，對他而言，謂自己攝
X17n0330_p0661a02║取外法之性，即受陰也。無論一念不起方名不生，
X17n0330_p0661a03║即對境數起亦自不生。諸法自體相有無俱空，故
X17n0330_p0661a04║名有物無物空。無量壽念禪師云：自他心起，起處
X17n0330_p0661a05║無蹤。自我心忘，忘無滅迹。與此段一切法性自性
X17n0330_p0661a06║空大有發明。黃檗上堂云：即心是佛，上至諸佛，下
X17n0330_p0661a07║至蠢動含靈，皆有佛性，同一心體。所以達摩從西
X17n0330_p0661a08║天來，唯傳一心法，直指一切眾生本來是佛，不假
X17n0330_p0661a09║修行。但如今識取自心，見自本性，更莫別求。云何
X17n0330_p0661a10║識自心？即如今言語者，正是汝心。若不言語，又不
X17n0330_p0661a11║作用，心體如虗空相似，無有相貌，亦無方所，亦不
X17n0330_p0661a12║一向是無，有而不可見。故祖師云：真性心地藏，無
X17n0330_p0661a13║頭亦無尾。應緣而化物，方便呼為智。若不應緣之
X17n0330_p0661a14║時，不可言其有無；正應之時，亦無蹤跡。既知如此，
X17n0330_p0661a15║如今但向無中棲泊，即是行諸佛路。
X17n0330_p0661a16║云何行空？謂陰離我我所，因所成所作業方便生，是
X17n0330_p0661a17║名行空（唐云所謂諸蘊由業及因和合而起，離我我所，是名行空）。
X17n0330_p0661a18║通曰：相空其外，性空其內。然而中間相續不息者，
X17n0330_p0661a19║行陰是也。何由而空之？謂行陰內離我，故我空；外
X17n0330_p0661a20║離我所，故我所空。行陰即七識，七識內依八識而
X17n0330_p0661a21║執有我相，是我相因八識初動和合方便而生七
X17n0330_p0661a22║識，非八識不成，故曰因所成。七識外依六識而執
X17n0330_p0661a23║有我所相，是我所由六識所作染淨業相和合方
X17n0330_p0661a24║便而起七識，傳送出入原無本位，是我、我所本自
X17n0330_p0661b01║離，行陰性自空也，故名行空。開先照禪師上堂：叢
X17n0330_p0661b02║林規矩，古佛家風，一參一請，一粥一飯，且道明個
X17n0330_p0661b03║甚麼？秪如諸人心心不停，念念不住，若能不停處
X17n0330_p0661b04║停、念處無念，自合無生之理。與麼說話，笑破他人
X17n0330_p0661b05║口。參！於此參得徹，方信諸行本空。若於不停不住
X17n0330_p0661b06║處作對治功勳者，猶大遠在。
X17n0330_p0661b07║大慧！即此如是行空，展轉緣起，自性無性，是名無行
X17n0330_p0661b08║空（唐云所謂諸蘊本來涅槃，無有諸行，是名無行空）。
X17n0330_p0661b09║通曰：其行既空已，至湛不搖處，湛流而出，則名諸
X17n0330_p0661b10║行；湛流而入，至無所入，則名無行。無行云者，謂識
X17n0330_p0661b11║蘊本來涅槃，無有諸行，故諸行熏成種子，種子熏
X17n0330_p0661b12║起諸行，展轉緣起，生不自生，從緣而生；滅不自滅，
X17n0330_p0661b13║從緣而滅。起滅隨緣，何自性之有？行既本空，故無
X17n0330_p0661b14║行亦空也。所以云：即此如是行空，是名無行空。投
X17n0330_p0661b15║子示眾云：若論此事，如鸞鳳冲霄，不留其跡；羚羊
X17n0330_p0661b16║挂角，那覓其蹤？金龍不守於寒潭，玉兔豈棲於蟾
X17n0330_p0661b17║影？其或賓主若立，須威音路外搖頭；問答言陳，乃
X17n0330_p0661b18║玄路傍提為唱。若能如是，猶在半途，更乃凝眸，不
X17n0330_p0661b19║勞相見。頌曰：水澄月滿道人愁，妙盡無依類莫收。
X17n0330_p0661b20║剎外正偏兼帶路，不萌枝上辨春秋。且道辨無行
X17n0330_p0661b21║空者是誰？
X17n0330_p0661b22║云何一切法離言說空？謂妄想自性無言說故，一切
X17n0330_p0661b23║法離言說，是名一切法離言說空。
X17n0330_p0661b24║通曰：色、受、行、識，皆可言說分別，不離想陰。想陰，即
X17n0330_p0661c01║妄想也。妄想所緣者，言說可及。然妄想自性，本自
X17n0330_p0661c02║空寂，非言說所及。自性既無可言說，則一切法不
X17n0330_p0661c03║離自性，亦無可言說。無言無說，不容擬議。則前所
X17n0330_p0661c04║云相空、性自性空、行空、無行空，亦不容措一詞而
X17n0330_p0661c05║并空之矣。是名離言說空。維摩詰問文殊師利：何
X17n0330_p0661c06║等是菩薩入不二法門？文殊師利曰：如我意者，於
X17n0330_p0661c07║一切法，無言無說，無示無識，離諸問答，是為入不
X17n0330_p0661c08║二法門。於是文殊師利問維摩詰言：我等各自說
X17n0330_p0661c09║已，仁者當說何等是菩薩入不二法門？維摩默然。
X17n0330_p0661c10║天衣懷頌云：維摩不默不良久，據坐商量成過咎。
X17n0330_p0661c11║吹毛匣裏冷光生，外道天魔皆斬首。天童頌云：曼
X17n0330_p0661c12║殊問疾老毗耶，不二門開看作家。珉表粹中誰賞
X17n0330_p0661c13║鑒，忘前失後莫咨嗟。區區投璞兮，楚庭臏士。璨璨
X17n0330_p0661c14║報珠兮，隋城斷蛇。休點破，絕疵瑕，俗氣渾無却較
X17n0330_p0661c15║些。是離言說空。唯有淨名，發揮最徹。
X17n0330_p0661c16║云何一切法第一義聖智大空？謂得自覺聖智，一切
X17n0330_p0661c17║見過習氣空，是名一切法第一義聖智大空。
X17n0330_p0661c18║通曰：以上性相行識言說，皆習氣也。各執所見，即
X17n0330_p0661c19║見過也。唯能見性，得自覺聖智。淨智妙圓，本自空
X17n0330_p0661c20║寂，一切見過習氣將何處著？但空見過習氣而不
X17n0330_p0661c21║空，自覺聖智空而不空，是為真空。一切法皆由第
X17n0330_p0661c22║一義聖智建立，第一義聖智空即一切法空。是一
X17n0330_p0661c23║切生滅法不離一真如性，一真如性不離一切法，
X17n0330_p0661c24║一空一切空，故名大空。第一義云者，絕諸對待，出
X17n0330_p0662a01║世間上上智也。但可自知，故曰自覺聖智。昔七祖
X17n0330_p0662a02║婆須密尊者行化至迦摩羅國，有智者自稱佛陀
X17n0330_p0662a03║難提，欲與師論義。祖曰：仁者論即不義，義即不論。
X17n0330_p0662a04║若擬論義，終非義論。難提知師義勝，遂願求度。祖
X17n0330_p0662a05║以正法眼藏付之。偈曰：心同虗空界，示等虗空法。
X17n0330_p0662a06║證得虗空時，無是無非法。後難提以正法付伏䭾
X17n0330_p0662a07║密多。偈曰：虗空無內外，心法亦如此。若了虗空故，
X17n0330_p0662a08║是達真如理。觀二付法偈：一切法聖智，大空唯諸
X17n0330_p0662a09║祖。證悟最盡
X17n0330_p0662a10║云何彼彼空？謂於彼無彼空，是名彼彼空。大慧！譬如
X17n0330_p0662a11║鹿子母舍，無象馬牛羊等，非無比丘眾而說彼空，非
X17n0330_p0662a12║舍舍性空，亦非比丘比丘性空，非餘處無象馬。（唐云：我說
X17n0330_p0662a13║彼堂空，非無比丘眾。大慧！非謂堂無堂自性，非謂比丘無比丘自性，非謂餘處無象馬牛羊。）是名
X17n0330_p0662a14║一切法自相。彼於彼無彼，是名彼彼空。（唐云：一切諸法自共相，彼
X17n0330_p0662a15║彼求不可得，是故說名彼彼空。）是名七種空。彼彼空者，是空最麤，汝
X17n0330_p0662a16║當遠離。
X17n0330_p0662a17║通曰：彼彼空者，謂何等何等法處，彼法無，此法有，
X17n0330_p0662a18║彼法有，此法無，展轉俱空，是故言空。此但空其相，
X17n0330_p0662a19║未空其性，但空於彼，未空其餘。譬如鹿子之母毗
X17n0330_p0662a20║舍佉優婆夷，深重三寶，造立精舍，安止比丘，於中
X17n0330_p0662a21║不畜象馬等。我昔曾為說法，謂殿堂空者，無象馬
X17n0330_p0662a22║牛羊等名為空，有諸比丘等名為不空，但說彼殿
X17n0330_p0662a23║堂空耳。非謂殿堂，殿堂性空，非謂比丘，比丘性空，
X17n0330_p0662a24║合有情無，綪空與不空而俱空之也。又非一切皆
X17n0330_p0662b01║空，同於斷滅，彼舍雖無象馬牛羊，而象馬牛羊非
X17n0330_p0662b02║餘處無，實不壞世間相也。是名諸法自相本來如
X17n0330_p0662b03║是，空而不空，離彼此故。彼不明乎此，但於彼無彼，
X17n0330_p0662b04║於諸蘊界處入自相共相求不可得，即於彼相而
X17n0330_p0662b05║說無相，如說舍空無象馬牛羊等。葢於相而見其
X17n0330_p0662b06║無，非於性而見其無也，故名彼彼空。是彼彼空者，
X17n0330_p0662b07║僅能空前塵，而不能空前塵自性，此空最為麤淺。
X17n0330_p0662b08║若空無所空，如上第一義聖智大空，是空最精，汝
X17n0330_p0662b09║等應當修學。若彼彼空者，是名斷見，遠離之可也。
X17n0330_p0662b10║僧志常參六祖，祖問曰：汝從何來？欲求何事？對曰：
X17n0330_p0662b11║學人近往洪州白峰山，禮大通和尚，蒙示見性成
X17n0330_p0662b12║佛之義，未決狐疑，遠來投禮，伏望和尚指示。祖曰：
X17n0330_p0662b13║彼有何言句，汝試舉看。曰：志常到彼，凡經三月，未
X17n0330_p0662b14║蒙示誨。為法切故，一夕獨入丈室，請問：如何是某
X17n0330_p0662b15║甲本心本性？大通乃曰：汝見虗空否？對曰：見。彼曰：
X17n0330_p0662b16║汝見虗空有相貌否？對曰：虗空無形，有何相貌？彼
X17n0330_p0662b17║曰：汝之本性，猶如虗空，了無一物可見，是名正見。
X17n0330_p0662b18║無一物可知，是名真知。無有青黃長短，但見本源
X17n0330_p0662b19║清淨，覺體圓明，即名見性成佛，亦名如來知見。學
X17n0330_p0662b20║人雖聞此說，猶未決了，乞和尚開示。祖曰：彼師所
X17n0330_p0662b21║說，猶存知見，故令汝未了。吾今示汝一偈。偈曰：不
X17n0330_p0662b22║見一法存無見，大似浮雲遮日面。不知一法守空
X17n0330_p0662b23║知，還如太虗生閃電。此之知見瞥然興，錯認何曾
X17n0330_p0662b24║解方便。汝當一念自知非，自己靈光常顯現。常聞
X17n0330_p0662c01║偈已，心意豁然，乃述偈曰：無端起知見，著相求菩
X17n0330_p0662c02║提。情存一念悟，寧越昔時迷。自性覺源本，隨照枉
X17n0330_p0662c03║遷流。不入祖師室，茫然趨兩頭。由是觀之，執著空
X17n0330_p0662c04║無知見者，應在門外。
X17n0330_p0662c05║大慧！不自生非不生，除住三昧，是名無生。（唐云無生者，自體無
X17n0330_p0662c06║生而非不生。）
X17n0330_p0662c07║通曰：一切法空說已。何謂一切法無生耶？以諸法
X17n0330_p0662c08║不自生，非一向不生之謂。謂其生而不生，當體寂
X17n0330_p0662c09║滅，不待按抑修為然後不生也。除八地菩薩住三
X17n0330_p0662c10║昧中證無生理，是修而後得者，此則諸法自性本
X17n0330_p0662c11║自無生，故名無生。進山主問修山主云：明知生不
X17n0330_p0662c12║生性，為甚麼為生之所留？修云：笋畢竟成竹去，如
X17n0330_p0662c13║今作篾使還得麼？進云：汝向後自悟去在。修云：某
X17n0330_p0662c14║甲只如此，上座意旨如何？進云：這箇是監院房，那
X17n0330_p0662c15║箇是典座房。修便禮拜。天童頌云：豁落無依，高閒
X17n0330_p0662c16║不覊，家邦平帖到人稀。些些力量分階級，蕩蕩身
X17n0330_p0662c17║心絕是非。是非絕，介立大方無軌轍。即此則觀之，
X17n0330_p0662c18║住三昧而證無生者，與本自無生尚隔一塵。
X17n0330_p0662c19║離自性即是無生，離自性剎那相續流注及異性，現
X17n0330_p0662c20║一切性離自性，是故一切性離自性。（唐云離自性者。以無生故，密意
X17n0330_p0662c21║而說一切法無自性。以剎那不住故，見後變易故，是名無自性。）
X17n0330_p0662c22║通曰：一切法空無生說已，何以稱離自性相哉？大
X17n0330_p0662c23║凡有生相可得，即有自性可得。今一切法無生，即
X17n0330_p0662c24║此無生。故說一切法無自性，非一向是無也。密意
X17n0330_p0663a01║而說，生即不生，性即無性。以相續流注之體，自無
X17n0330_p0663a02║始以來，剎那剎那，新新不住，原無自性可得。故剎
X17n0330_p0663a03║那之頃，流入他性。及他性見時，變易前性。所謂自
X17n0330_p0663a04║性者，將安在乎？如金性堅，遇火則融，流入水性。水
X17n0330_p0663a05║性流，遇寒則氷，流入地性。皆無自性可得。以一切
X17n0330_p0663a06║皆真如性，本自無生故也。是名一切性離自性相。
X17n0330_p0663a07║臨濟云：道流一剎那間，便入華藏世界，入毗盧遮
X17n0330_p0663a08║那國土，入神通國土，入清淨國土，入法界，入穢入
X17n0330_p0663a09║淨，入凡入聖，入餓鬼畜生。處處討覓，尋皆不見。有
X17n0330_p0663a10║生有死，唯有空名。幻化空華，不勞把捉。得失是非，
X17n0330_p0663a11║一時放却。善乎離自性之談也。
X17n0330_p0663a12║云何無二？謂一切法如陰熱，如長短，如白黑。（唐云如光影，如
X17n0330_p0663a13║長短，如白黑，皆相待立，獨則不成。）大慧！一切法無二，非於涅槃彼生
X17n0330_p0663a14║死，非於生死彼涅槃，異相因有性故，（魏云以異因相故。）是名
X17n0330_p0663a15║無二。如涅槃，生死一切法亦如是。（唐云非於生死外有涅槃，非於涅槃
X17n0330_p0663a16║外有生死，生死涅槃無相違相。）
X17n0330_p0663a17║通曰：一切法空無生離自性相，詳如上舉。何以謂
X17n0330_p0663a18║無二也？以對待言則有二，以無對待言則無二。一
X17n0330_p0663a19║切法無二者，即對待中有無對待者在。譬之於日，
X17n0330_p0663a20║陰則凉，晴則熱，夏則長，冬則短，晝則白，夜則黑，皆
X17n0330_p0663a21║相待而立，其實日體本無晦明長短黑白也。故一
X17n0330_p0663a22║切法無二，非於涅槃外有生死，非於生死外有涅
X17n0330_p0663a23║槃。生死涅槃無相違相，以異於因相故，以異於因
X17n0330_p0663a24║相之有性故。凡有相者，必有其性，既有其性，因有
X17n0330_p0663b01║其相。今涅槃無自性，生死無自性，如日光影，長短
X17n0330_p0663b02║白黑，長相現時，短性安在？白相現時，黑性安在？即
X17n0330_p0663b03║因相非因相，而日體固異於因相也。既非因相，即
X17n0330_p0663b04║無異相可得，云何言二？涅槃生死如是，推之一切
X17n0330_p0663b05║法亦如是，故謂一切法無二也。黃檗云：十方世界
X17n0330_p0663b06║不出我之一心，一切微塵國土不出我之一念。若
X17n0330_p0663b07║然，說什麼內之與外？如蜜性甜，一切蜜皆然，不可
X17n0330_p0663b08║道這個蜜甜，餘底苦也，何處有與麼事？所以道：虗
X17n0330_p0663b09║空無內外，法性自爾；虗空無中間，法性自爾。故眾
X17n0330_p0663b10║生即佛，佛即眾生，眾生與佛，原同一體。生死涅槃，
X17n0330_p0663b11║有為無為，原同一體。世間出世間，乃至六道四生，
X17n0330_p0663b12║山河大地，有性無性，亦同一體。言同者，名相亦空，
X17n0330_p0663b13║有亦空，無亦空，盡恒河世界，元是一空。由黃檗言，
X17n0330_p0663b14║惟其空無相故不二，實與此段相符。
X17n0330_p0663b15║是故空無生，無二離自性，相應當修學。爾時，世尊欲
X17n0330_p0663b16║重宣此義，而說偈言：
X17n0330_p0663b17║我常說空法，遠離於斷常，生死如幻夢，而彼業不壞。
X17n0330_p0663b18║虗空及涅槃，滅二亦如是，愚夫作妄想，諸聖離有無。
X17n0330_p0663b19║通曰：世尊既廣分別說空、無生、無二、離自性相已，
X17n0330_p0663b20║而偈復直顯真空，遠離有無妄想，非如外道二乘
X17n0330_p0663b21║等見，真所謂無上法門也。世尊所說空法，既曰無
X17n0330_p0663b22║生空矣，又曰無二，曰離自性，不離諸法以為空也。
X17n0330_p0663b23║空而不空，是為真空，遠離於斷常二見。曷言乎其
X17n0330_p0663b24║遠離也？凡夫見其常，以為有生死，而不知生死如
X17n0330_p0663c01║幻如夢，本未嘗有也。但彼於幻夢中所作善惡之
X17n0330_p0663c02║業，熏染識田，因果不壞，故常在生死，是常見之過
X17n0330_p0663c03║也。二乘見其斷，以為有涅槃可得，若虗空、若涅槃、
X17n0330_p0663c04║若擇滅，三無為法皆是二乘法，說空便與實對，說
X17n0330_p0663c05║滅便與生對，有無相傾，終歸生死海中，彼業亦不
X17n0330_p0663c06║壞也，故曰亦如是，是斷見之過也。愚夫無智慧，不
X17n0330_p0663c07║能見真性本空，遠離有無，第於有無法中作此妄
X17n0330_p0663c08║想分別，是斷常邪見生於有無妄想也。諸聖得自
X17n0330_p0663c09║覺聖智，言語道斷，心行處絕，即有無妄想無自而
X17n0330_p0663c10║生，何從而有斷常二見乎？此真空之法，即有無離
X17n0330_p0663c11║有無，本自不生，本自無二，本離自性相，應當修學
X17n0330_p0663c12║也。有僧辭趙州，州曰：甚處去？曰：諸方學佛法去。州
X17n0330_p0663c13║豎起拂子曰：有佛處不得住，無佛處急走過，三千
X17n0330_p0663c14║里外逢人不得錯舉。曰：與麼則不去也。州曰：摘楊
X17n0330_p0663c15║華，摘楊華。天童拈云：沈空滯迹，犯手傷鋒，俱未是
X17n0330_p0663c16║衲僧去就。直須莫入人行市，不坐他床搨，正不立
X17n0330_p0663c17║玄，偏不附物，方能把住放行，有自由分。此諸尊宿
X17n0330_p0663c18║說空法最細，大露諸聖離有無消息。
X17n0330_p0663c19║爾時世尊復告大慧菩薩摩訶薩言：大慧！空、無生、無
X17n0330_p0663c20║二、離自性相，普入諸佛一切修多羅（此云契經），凡所有經
X17n0330_p0663c21║悉說此義。諸修多羅悉隨眾生希望心故，為分別說
X17n0330_p0663c22║顯示其義，而非真實在於言說。如鹿渴想誑惑羣鹿，
X17n0330_p0663c23║鹿於彼相計著水性，而彼無水。如是一切修多羅所
X17n0330_p0663c24║說諸法，為令愚夫發歡喜故，非實聖智在於言說（唐云
X17n0330_p0664a01║非皆顯示聖智證處真實之法）。是故當依於義，莫著言說。
X17n0330_p0664a02║通曰：世尊已說偈竟，而又叮嚀大慧，莫著言說。謂
X17n0330_p0664a03║自覺聖智，由於自悟，非言說所及。故諸經所說，或
X17n0330_p0664a04║言空，或言無生，或言無二，或言離自性相。無非因
X17n0330_p0664a05║眾生希望菩提，為分別顯示，令發歡喜，生精進心
X17n0330_p0664a06║耳。非有真實聖智，在言說間也。如渴鹿逐陽𦦨，而
X17n0330_p0664a07║生水想。𦦨實非水，真實聖智義，當在何處？故當依
X17n0330_p0664a08║於義，而毋徒依於言也。僧問藥山：己事未明，乞和
X17n0330_p0664a09║尚指示。山良久曰：吾今為汝道一句子，亦不難。秪
X17n0330_p0664a10║宜汝於言下便見去，猶較些子。若更入思量，却成
X17n0330_p0664a11║吾罪過。不如且各合口，免相累及。觀藥山如是指
X17n0330_p0664a12║示，可謂知法者懼。
X17n0330_p0664a13║一切佛語心品第二
X17n0330_p0664a14║爾時大慧菩薩摩訶薩白佛言：世尊！世尊修多羅說
X17n0330_p0664a15║如來藏自性清淨，轉（二譯云具）三十二相，入於一切眾生
X17n0330_p0664a16║身中。如大價寶垢衣所纏，如來之藏常住不變亦復
X17n0330_p0664a17║如是。而陰界入垢衣所纏，貪欲恚癡不實妄想塵勞
X17n0330_p0664a18║所污，一切諸佛之所演說。云何世尊同外道說我，言
X17n0330_p0664a19║有如來藏耶？世尊！外道亦說有常作者，離於求那（魏云
X17n0330_p0664a20║不依諸緣）周遍不滅。世尊！彼說有我。佛告大慧：我說如來
X17n0330_p0664a21║藏，不同外道所說之我。大慧！有時說空、無相、無願、如、
X17n0330_p0664a22║實際、法性、法身、涅槃、離自性、不生不滅、本來寂靜、自
X17n0330_p0664a23║性涅槃，如是等句說如來藏已。如來、應供、等正覺為
X17n0330_p0664a24║斷愚夫畏無我句故，說離妄想無所有境界如來藏
X17n0330_p0664b01║門。大慧！未來現在菩薩摩訶薩不應作我見計著。譬
X17n0330_p0664b02║如陶家於一泥聚，以人工水木輪繩方便作種種器。
X17n0330_p0664b03║如來亦復如是，於法無我離一切妄想相，以種種智
X17n0330_p0664b04║慧善巧方便，或說如來藏或說無我。以是因緣故，說
X17n0330_p0664b05║如來藏不同外道所說之我，是名說如來藏。開引計
X17n0330_p0664b06║我諸外道故，說如來藏令離不實我見妄想，入三解
X17n0330_p0664b07║脫門境界，希望疾得阿耨多羅三藐三菩提。是故如
X17n0330_p0664b08║來、應供、等正覺作如是說如來之藏，若不如是則同
X17n0330_p0664b09║外道。是故大慧！為離外道見故，當依無我如來之藏。
X17n0330_p0664b10║爾時，世尊欲重宣此義，而說偈言：
X17n0330_p0664b11║人相續陰（魏云人我及於陰），緣與微塵，勝自在作，心量妄想。
X17n0330_p0664b12║通曰：大慧！因世尊說諸聖離有無，遠離於外道斷
X17n0330_p0664b13║常等見，云何諸經說有如來藏常住真我？豈不同
X17n0330_p0664b14║於外道所說神我耶？諸佛演說如來藏自性清淨，
X17n0330_p0664b15║具三十二相，在於一切眾生身中無不周徧，不為
X17n0330_p0664b16║陰界所垢、不為妄想所污，常住不變。如大價寶珠，
X17n0330_p0664b17║雖為垢衣所纏，然而精光不壞，為離於所依故。外
X17n0330_p0664b18║道亦說神我有常名為作者，其常住同也；雖在五
X17n0330_p0664b19║陰不依諸緣，其不污同也；周徧十方體無生滅，其
X17n0330_p0664b20║徧歷諸趣同也。彼所說我與佛何別？不知世尊所
X17n0330_p0664b21║云常樂我淨以無我為我，而彼所云神我以我見
X17n0330_p0664b22║為我也，故自不同。如來說法原不執一，故為著有
X17n0330_p0664b23║見者，說空無相無願三解脫法，此空如來藏也；為
X17n0330_p0664b24║著無見者，說真如實際法性法身真實不虗法，此
X17n0330_p0664c01║不空如來藏也；為著亦有亦無見者，說涅槃離自
X17n0330_p0664c02║性本自不有，不生不滅本自不無；為著非有非無
X17n0330_p0664c03║見者，說本來寂靜原非非有，自性涅槃原非非無，
X17n0330_p0664c04║最上第一義法，此空不空如來藏也。如是等句總
X17n0330_p0664c05║說一如來藏法，何嘗執定說有我也？已為一切愚
X17n0330_p0664c06║夫聞無我句遂生畏怖，故說離妄想無所有境界
X17n0330_p0664c07║名如來藏門。然曰離妄想，離我我所也；曰無所有，
X17n0330_p0664c08║人法俱空也。此如來藏原非有我，豈可以我見計
X17n0330_p0664c09║著並論乎？何以明其無我也？譬如陶家作種種器，
X17n0330_p0664c10║或以人工，或以水杖，或以輪繩，方便造作，而泥遂
X17n0330_p0664c11║成器。然器之成也，輪繩不得而與焉，水木不得而
X17n0330_p0664c12║與焉，人工不得而與焉，適以彰其無我也。如來說
X17n0330_p0664c13║法亦爾，於遠離一切分別相無我法中，以種種智
X17n0330_p0664c14║慧乃根本實智，善巧方便乃後得權智。或說如來
X17n0330_p0664c15║藏，或說無我，種種名字各有差別，而中實無我，實
X17n0330_p0664c16║不同於外道所說之我。所以名如來藏者，正欲開
X17n0330_p0664c17║引計著神我諸外道，令其遠離不實我見，入於空、
X17n0330_p0664c18║無相、無願三解脫門境界，庶幾疾得無上菩提。以
X17n0330_p0664c19║我見無根，故為不實，終歸生滅。若三解脫者，謂如
X17n0330_p0664c20║來藏自性清淨，故云空；離一切相，十二有支滅，故
X17n0330_p0664c21║云無相；自無願求，唯為化導眾生故，故云無願。此
X17n0330_p0664c22║真無上菩提路也。故我所說如來藏，正以無我而
X17n0330_p0664c23║破外道之我，使如來所說如來藏不如是說。空、無
X17n0330_p0664c24║相、無願三解脫法者，即外道等見，謂之同可也。然
X17n0330_p0665a01║外道我見未離所依，而強曰周徧，是為邪見，汝等
X17n0330_p0665a02║應當遠離。欲離外道我見，正當依於無我，如來之
X17n0330_p0665a03║藏乃可對治而蕩除之。顧謂如來藏同於外道所
X17n0330_p0665a04║說我，何哉？世尊重說偈言：宣露外道我見。正以見
X17n0330_p0665a05║其當離也。我見有人我，有法我，外道著人我見，二
X17n0330_p0665a06║乘著法我見，此但以人我明之。五陰和合成人，色、
X17n0330_p0665a07║受、想陰易知，唯行陰相續流注，外緣六識而造乎
X17n0330_p0665a08║業、內緣八識而棲乎冥，外道以為神我也。神我即
X17n0330_p0665a09║是勝性，以此為作者，固是妄想。又謂微塵積之而
X17n0330_p0665a10║生大地、謂大自在天生起世界為能作者，不知彼
X17n0330_p0665a11║所云作者猶有待，非能作也，是為異因，總屬心量
X17n0330_p0665a12║中之妄想而已。妄想計度如此，即現前陰、界等法
X17n0330_p0665a13║未之能空，是名著人我見。是我見猶麤，若二乘并
X17n0330_p0665a14║五陰、三界而空之，名著法我見，尚不敢望如來藏
X17n0330_p0665a15║實際，況外道可比而同乎？故能察妄想之起滅，總
X17n0330_p0665a16║不出於如來藏海，即妄想、即心量，諸佛之所演說
X17n0330_p0665a17║常住真我如是，詎可輕談乎哉？有客來謁長沙，沙
X17n0330_p0665a18║召尚書，其人應諾，沙曰：不是，尚書本命分明，用標
X17n0330_p0665a19║指月。其人曰：不可離却，即今秪對別有第二主人，
X17n0330_p0665a20║却落在精魂窟裏。沙曰：喚尚書作至尊得麼？更與
X17n0330_p0665a21║重重點破。其人曰：恁麼總不秪對時，莫是弟子主
X17n0330_p0665a22║人否？却又落在無事界裏。州曰：非但秪對與不秪
X17n0330_p0665a23║對時，無始劫來是個生死根本，果然逃明眼人不
X17n0330_p0665a24║過。沙有偈曰：學道之人不識真，秪為從來認識神，
X17n0330_p0665b01║無始劫來生死本，癡人喚作本來人。此可為外道
X17n0330_p0665b02║定評矣。今養生家往往引此證彼，豈以彼所謂本
X17n0330_p0665b03║來人者與如來同耶？一笑。
X17n0330_p0665b04║爾時，大慧！菩薩摩訶薩觀未來眾生，復請世尊：惟願
X17n0330_p0665b05║為說修行無間，如諸菩薩摩訶薩修行者大方便。佛
X17n0330_p0665b06║告大慧：菩薩摩訶薩成就四法，得修行者大方便。云
X17n0330_p0665b07║何謂四？謂善分別自心現，觀外性非性離生住滅，見
X17n0330_p0665b08║得自覺聖智善樂，是名菩薩摩訶薩成就四法得修
X17n0330_p0665b09║行者大方便。云何菩薩摩訶薩善分別自心現？謂如
X17n0330_p0665b10║是觀三界唯心分齊，離我我所無動搖離去來，無始
X17n0330_p0665b11║虗偽習氣所熏，三界種種色行繫縛，身財建立妄想
X17n0330_p0665b12║隨入現，是名菩薩摩訶薩善分別自心現。
X17n0330_p0665b13║通曰：大慧！因佛說一切法空，無生無二，離自性相，
X17n0330_p0665b14║顯明無間之理。無間云者，無絲毫間隔，即最上第
X17n0330_p0665b15║一義心也。理雖顯明，要因行得。如何修行？得證無
X17n0330_p0665b16║上菩提，與無間相應。如諸大菩薩，修行大方便法
X17n0330_p0665b17║門。佛說方便成就，約有四法：一者善分別自心現，
X17n0330_p0665b18║二者善觀外性非性，三者善離生住滅見，四者得
X17n0330_p0665b19║自覺聖智善樂。謂之善者，有妙悟存乎其間，非尋
X17n0330_p0665b20║常觀行可比。而自覺聖智樂，亦云善樂，非躭玩寂
X17n0330_p0665b21║滅者倫也。初何以善分別自心現？謂觀三界唯心，
X17n0330_p0665b22║悟知唯心分齊，遠離徧計依他二執，證圓成實性。
X17n0330_p0665b23║內離根身之我，外離器界之我所。本無動搖，三界
X17n0330_p0665b24║何自而起？本離去來，三界何有生滅？但是一心，故
X17n0330_p0665c01║曰唯心。然不免有我我所動搖去來之相者，為無
X17n0330_p0665c02║始虗偽習氣所熏，故現有三界種種色行諸陰等
X17n0330_p0665c03║係縛於內，而示有我相。身財建立於外，而示有我
X17n0330_p0665c04║所相。曰色曰行，而受想在其中。然相分見分，皆由
X17n0330_p0665c05║八識生起。世界中六道妄想分別，隨入見相二分，
X17n0330_p0665c06║而現有動搖去來之相。是三界種種，皆由妄想所
X17n0330_p0665c07║現。妄本無根，其實未嘗有也。妄既不生，即妄即真，
X17n0330_p0665c08║何往而非自心所現。此之謂善分別自心現也。南
X17n0330_p0665c09║泉因陸亘夫云：肇法師也甚奇特，解道天地同根，
X17n0330_p0665c10║萬物一體。泉指庭前牡丹云：大夫，時人見此一株
X17n0330_p0665c11║華，如夢相似。天童頌曰：照徹離微造化根，紛紛出
X17n0330_p0665c12║沒見其門。游神劫外問何有，著眼身前知妙存。虎
X17n0330_p0665c13║嘯蕭蕭岩吹作，龍吟再再洞雲昏。南泉點破時人
X17n0330_p0665c14║夢，要識堂堂補處尊。古德云：是處是慈氏，無門無
X17n0330_p0665c15║善財。須知是見得，方善分別自心現。
X17n0330_p0665c16║云何菩薩摩訶薩善觀外性非性？謂焰夢等一切性，
X17n0330_p0665c17║無始虗偽妄想習因，觀一切性自性。菩薩摩訶薩作
X17n0330_p0665c18║如是善觀外性非性（唐云如是觀察一切法時，是即專求自證聖智），是名菩
X17n0330_p0665c19║薩摩訶薩善觀外性非性。
X17n0330_p0665c20║通曰：外道觀外性非性，謂有已還無，自性亦滅，是
X17n0330_p0665c21║為斷見。菩薩觀外性非性，謂妄想無根，而自證聖
X17n0330_p0665c22║智。一切性自性，本自不滅，是為善觀。所以異於外
X17n0330_p0665c23║道也。一切外法，如陽焰，如夢幻等，本非性也。由無
X17n0330_p0665c24║始來虗偽習氣所熏，執著種種妄想，以為其因。故
X17n0330_p0666a01║執𦦨為水，執夢為真。其實一切法，皆無自性，本自
X17n0330_p0666a02║不生。如是觀察，即是專求自證聖智，名性自性。即
X17n0330_p0666a03║善觀察一切外法，名性非性。但滅妄想，不滅觀智。
X17n0330_p0666a04║但無習氣種子，不無自性。是名善觀外性非性。長
X17n0330_p0666a05║沙岑上堂：我若一向舉揚宗教，法堂裏須草深一
X17n0330_p0666a06║丈。事不獲已，向汝諸人道：盡十方世界，是沙門眼；
X17n0330_p0666a07║盡十方世界，是沙門全身；盡十方世界，是自己光
X17n0330_p0666a08║明；盡十方世界，在自己光明裏；盡十方世界，無一
X17n0330_p0666a09║人不是自己。我常向汝諸人道：三世諸佛，法界眾
X17n0330_p0666a10║生，是摩訶般若光。光未發時，汝等諸人，向甚麼處
X17n0330_p0666a11║委悉？光未發時，尚無佛無眾生消息，何處得山河
X17n0330_p0666a12║國土來？如長沙言：即能自證聖智，即能善觀外性
X17n0330_p0666a13║非性。
X17n0330_p0666a14║云何菩薩摩訶薩善離生、住、滅見？謂如幻夢一切性
X17n0330_p0666a15║自他俱性不生，隨入自心分齊故，見外性非性、見識
X17n0330_p0666a16║不生及緣不積聚、見妄想緣生，於三界內外一切法
X17n0330_p0666a17║不可得，見離自性生見悉滅，知如幻等諸法自性得
X17n0330_p0666a18║無生法忍，得無生法忍已離生、住、滅見，是名菩薩摩
X17n0330_p0666a19║訶薩善分別離生、住、滅見。
X17n0330_p0666a20║通曰：善分別自心現者見其生，善觀外性非性者
X17n0330_p0666a21║見見滅，似未離生住滅見。茲善離生住滅見者，何
X17n0330_p0666a22║以離之哉？謂觀一切法如幻如夢，無自性，無他性，
X17n0330_p0666a23║無俱性，性本不生，即得隨入自心無生境界，了知
X17n0330_p0666a24║自心分齊，歸無所得，故自離也。既明自心分齊，見
X17n0330_p0666b01║外性非性，非他生也；見諸識不生，非自生也；見外
X17n0330_p0666b02║緣不積聚，非和合共生也；見妄想緣起三界，非無
X17n0330_p0666b03║因生也。於三界內外根身器界一切諸法，俱不可
X17n0330_p0666b04║得，本自無生，作此見者，名為見性。然此見尚存，猶
X17n0330_p0666b05║未離也。進之見猶離，見無自性可得。雖離自性，然
X17n0330_p0666b06║生此見者尚存，猶未㧞其根也。進之俱生無明，生
X17n0330_p0666b07║見悉滅，了無影響踪跡，能所俱泯，證於無生，非謂
X17n0330_p0666b08║離一切法而別有無生法忍也。即此如幻等諸法
X17n0330_p0666b09║自性中，知其不可得，而證無生法忍，名得初地。然
X17n0330_p0666b10║得無生法非難，得無生法忍為難。既得忍已，入乎
X17n0330_p0666b11║大定，故善分別離生住滅見。非著意離之，而生住
X17n0330_p0666b12║滅見自不生，故曰善離。溈山問仰山：生住異滅，汝
X17n0330_p0666b13║作麼生會？仰曰：一念起時，不見有生住異滅。師曰：
X17n0330_p0666b14║子何得遣法？仰曰：和尚適來問甚麼？師曰：生住異
X17n0330_p0666b15║滅。仰曰：却喚作遣法。據溈仰父子遣法之意也無，
X17n0330_p0666b16║但喚作遣法耳，是真善分別離生住滅見。
X17n0330_p0666b17║云何菩薩摩訶薩得自覺聖智善樂？謂得無生法忍
X17n0330_p0666b18║住第八菩薩地，得離心、意、意識、五法、自性、二無我相，
X17n0330_p0666b19║得意生身。世尊！意生身者何因緣？佛告大慧：意生身
X17n0330_p0666b20║者，譬如意去迅疾無礙，故名意生。譬如意去石壁無
X17n0330_p0666b21║礙，於彼異方無量由延（此云四十里），因先所見意念不忘，
X17n0330_p0666b22║自心流注不絕於身無障礙生。大慧！如是意生身得
X17n0330_p0666b23║一時俱。菩薩摩訶薩意生身，如幻三昧力自在神通
X17n0330_p0666b24║妙相莊嚴聖種類身一時俱生，猶如意生無有障礙，
X17n0330_p0666c01║隨所意念本願境界，為成就眾生得自覺聖智善樂
X17n0330_p0666c02║（唐云譬如心意於百千由旬之外，憶先所見種種諸物，念念相續疾詣於彼，非是其身及山河石壁所能為礙。
X17n0330_p0666c03║意生身者亦復如是，如幻三昧力通自在諸相莊嚴，憶本成就眾生願故，猶如意去生於一切諸聖眾中）。如
X17n0330_p0666c04║是菩薩摩訶薩得無生法忍住第八地菩薩，轉捨心、
X17n0330_p0666c05║意、意識、五法、自性、二無我相身，及得意生身，得自覺
X17n0330_p0666c06║聖智善樂。是名菩薩摩訶薩成就四法，得修行者大
X17n0330_p0666c07║方便，當如是學。
X17n0330_p0666c08║通曰：初善分別自心現，未離乎心。次善觀外性非
X17n0330_p0666c09║性，專求一切性自性，未離乎法。既善離生住滅見，
X17n0330_p0666c10║得無生法忍，生滅滅已，寂滅為樂，故云得自覺聖
X17n0330_p0666c11║智善樂。豈其一向躭寂，如聲聞等，謂其得無生法
X17n0330_p0666c12║忍，佉第八菩薩地。雖證三昧樂，而不住著五法三
X17n0330_p0666c13║自性俱離，八識二無我俱遣，說法度生，隨意所往，
X17n0330_p0666c14║故名得意生身。以何因緣名意生身？譬如心意憶
X17n0330_p0666c15║先所見，於彼異方無量由旬之外，念念相續，疾詣
X17n0330_p0666c16║於彼，身不為礙，石壁不為礙。意且如是，而況意生
X17n0330_p0666c17║得身如幻三昧力者乎？得自在神通力者乎？其能
X17n0330_p0666c18║一時俱生，更有速於意也。或現妙相莊嚴，諸聖圍
X17n0330_p0666c19║繞，猶如意去生，於一切諸聖眾中俱生，無有障礙。
X17n0330_p0666c20║究其本願，無非欲成就眾生，各悟自性，各得自覺
X17n0330_p0666c21║聖智善樂，故能現十界身，去住無礙也。現十界身，
X17n0330_p0666c22║說法度生，莊嚴佛土，承事諸佛，作大佛事，乃九地
X17n0330_p0666c23║以上事。而住八地者，何以遽能之？葢由轉識成智，
X17n0330_p0666c24║捨心意意識五法，自三性得二無我相身，已證無
X17n0330_p0667a01║生法忍，住三昧樂，此名第八地分齊。今復轉其捨
X17n0330_p0667a02║而進乎無捨，并其捨而忘之，是轉智向悲，而得意
X17n0330_p0667a03║生身。葢由八地而趨乎九地，得自覺聖智善樂，而
X17n0330_p0667a04║能善用之以度生也。是名大菩薩成就四法，得修
X17n0330_p0667a05║行者大方便。向所說一切法空，無生無二，離自性
X17n0330_p0667a06║相，至是一一獲證無間之理，疾得無上正等正覺。
X17n0330_p0667a07║汝等可不如是而學哉？又細分之，善分別自心現，
X17n0330_p0667a08║是三界唯心，證一切法無二，乃彌勒菩薩修行大
X17n0330_p0667a09║方便門也。善觀外性非性，是證一切法空，乃虗空
X17n0330_p0667a10║藏菩薩修行大方便門也。善離生住滅見，是風動
X17n0330_p0667a11║無依，證一切法離自性相，乃琉璃光法王子修行
X17n0330_p0667a12║大方便門也。得自覺聖智善樂，是普門應現，證一
X17n0330_p0667a13║切法無生，乃觀世音菩薩修行大方便門也。是名
X17n0330_p0667a14║修行者大方便，乃大乘法，豈少品可及哉？真淨和
X17n0330_p0667a15║尚示眾云：是日已過，命亦隨減，如少水魚，斯亦何
X17n0330_p0667a16║樂？唯二乘禪定寂滅為樂，是為真樂。學般若菩薩
X17n0330_p0667a17║法喜禪悅為樂，是為真樂。三世諸佛慈悲喜捨四
X17n0330_p0667a18║無量心為樂，是為真樂。石霜普會云：休去歇去，冷
X17n0330_p0667a19║湫湫地去，是為二乘寂滅之樂。雲門云：一切智通
X17n0330_p0667a20║無障礙。拈起扇子云：釋迦老子來也。是為法喜禪
X17n0330_p0667a21║悅之樂。德山棒、臨濟喝，是三世諸佛慈悲喜捨之
X17n0330_p0667a22║樂。除此三種樂外，不為樂也。且道歸宗一眾，在三
X17n0330_p0667a23║種內三種外？良久云：今日莊主設饡飰、俵䞋錢，叅
X17n0330_p0667a24║退僧堂內，普請吃茶去。喝一喝，會得真淨意旨，斯
X17n0330_p0667b01║名得自覺聖智善樂。不然，啼哭有日在。
X17n0330_p0667b02║爾時大慧菩薩摩訶薩復請世尊：惟願為說一切諸
X17n0330_p0667b03║法緣因之相。以覺緣因相故，我及諸菩薩離一切性
X17n0330_p0667b04║有無妄見，無妄想見漸次俱生（唐云離有無見不妄執諸法漸生頓生）。
X17n0330_p0667b05║佛告大慧：一切法二種緣相，謂外及內。外緣者，謂泥
X17n0330_p0667b06║團、柱、輪、繩、水、水、人工諸方便緣，有瓶生。如泥瓶，縷氎、
X17n0330_p0667b07║草蓆、種芽、酥、酪等方便緣生，亦復如是。是名外緣，前
X17n0330_p0667b08║後轉生。云何因緣？謂無明、愛、業等法得緣，名從彼生；
X17n0330_p0667b09║陰、界、入法得緣所起，名彼無差別。而愚夫妄想，是名
X17n0330_p0667b10║內緣法。
X17n0330_p0667b11║通曰：大慧領善觀外性非性，謂一切性無始虗偽
X17n0330_p0667b12║妄想習氣為因，未詳其因之相為何似。又領善離
X17n0330_p0667b13║生住滅見，謂見外性非性，見識不生，見緣不積聚，
X17n0330_p0667b14║見妄想緣生，未詳其緣之相為何似。故欲覺知緣
X17n0330_p0667b15║因之相，離一切性有無妄見，即上所云見離自性
X17n0330_p0667b16║也。無妄想見，執著諸法漸生頓生，即上所云生見
X17n0330_p0667b17║悉滅也。世尊先舉二種緣相語之，謂外器界及內
X17n0330_p0667b18║根身。外緣喻如泥瓶，雖有泥團，必假輪繩水木人
X17n0330_p0667b19║工為緣，而後瓶成。泥瓶如是，則一切縷緣而成氎，
X17n0330_p0667b20║草緣而成蓆，種緣而成芽，酥緣而成酪，亦復如是。
X17n0330_p0667b21║前因後果，展轉相生，所謂諸法從緣生者，此也。泥
X17n0330_p0667b22║團原無瓶性，但以諸方便緣而生，必待緣生，緣即
X17n0330_p0667b23║未嘗生也。內緣即十二因緣法，無明緣行，以至愛
X17n0330_p0667b24║取結生死業，而有緣之名。從彼生起，名色受識等，
X17n0330_p0667c01║而有陰界入諸法，皆相緣而起。得緣所起之名，雖
X17n0330_p0667c02║有次序，了無差別。從相分起者，則曰色，曰六入；從
X17n0330_p0667c03║見分起者，則曰識，曰愛業等。總一八識境界，原無
X17n0330_p0667c04║差別，而愚夫不知自心所現，妄生分別，聚緣內搖，
X17n0330_p0667c05║種種貪著，是名內緣。內緣是妄，妄本無根，但無能
X17n0330_p0667c06║取之心，自無所取之境，固知緣生如幻也。報恩明
X17n0330_p0667c07║禪師常舉雪峰塔銘問諸老宿：夫從緣有者，始終
X17n0330_p0667c08║而成壞；非從緣有者，歷劫而長堅。堅之與壞即且
X17n0330_p0667c09║置，雪峰今日在甚麼處？法眼別云：秪今是成是壞？
X17n0330_p0667c10║法眼明得三界唯心，故不作二見。
X17n0330_p0667c11║大慧，彼因者有六種，謂當有因、相續因、相因、作因、顯
X17n0330_p0667c12║示因、待因。當有因者，作因已，內外法生。（唐云謂內外法作因生果。）
X17n0330_p0667c13║相續因者，作攀緣已，內外法生陰種子等。相因者，作
X17n0330_p0667c14║無間相相續生。（唐云作無間相生相續果。）作因者，作增上事，如轉
X17n0330_p0667c15║輪王。（唐云謂作增上事而生於果。）顯示因者，妄想事生已，相現作
X17n0330_p0667c16║所作，如燈照色等。（唐云謂分別生能顯境相，如燈照物。）待因者，滅時作
X17n0330_p0667c17║相續斷，不妄想性生。（魏云於滅時不見虗妄生法，相續事斷絕故。）
X17n0330_p0667c18║通曰：上二種緣相，一者發明緣不積聚，謂外緣由
X17n0330_p0667c19║方便轉生，無和合性。二者發明妄想緣生，謂內緣
X17n0330_p0667c20║由無明生起，本自無根。今語以六種因相，即發明
X17n0330_p0667c21║無始虗偽妄想習氣為因，總不離諸識展轉因也。
X17n0330_p0667c22║一者當有因，即是親因，謂八識無始以來，能為一
X17n0330_p0667c23║切作因，內而見分諸法，外而相分諸法，由之作因
X17n0330_p0667c24║生果，不可思議，當下為因，故曰當有因。二者相續
X17n0330_p0668a01║因，即是相續識，內依八識，外緣六識，攀緣外境已，
X17n0330_p0668a02║由是內外法，生果陰種子等，以現行熏種子，復以
X17n0330_p0668a03║種子熏現行，而染淨果蘊，於是乎生，連環不斷，故
X17n0330_p0668a04║曰相續因。三者相因，即是等無間緣，作無間相，生
X17n0330_p0668a05║相續果，相續中間，有無間之相，已離於因，未至於
X17n0330_p0668a06║果，惟其無間，所以相續，謂其在因果中間，有相可
X17n0330_p0668a07║得，故曰相因。四者作因，即是增上緣，謂作增上事，
X17n0330_p0668a08║而生於果，如轉輪王，身證輪王，是為本因，而飛輪
X17n0330_p0668a09║七寶，從空而至，是增上因，境不能生果，必假心為
X17n0330_p0668a10║增上，故輪王能作勝因，以心是境之增上緣也，故
X17n0330_p0668a11║曰作因，惟六識為能作也。五者顯了因，謂前五識，
X17n0330_p0668a12║妄想分別生已，能顯現境相，如燈照物，妄想屬能
X17n0330_p0668a13║作，相現屬所作，以前境論，色屬所，照屬能，以分別
X17n0330_p0668a14║論，照屬所，燈屬能，故五識與八識，俱如照不離燈，
X17n0330_p0668a15║但有照了，未入分別，故曰顯示因也。六者待因，謂
X17n0330_p0668a16║生滅相待，生已而滅，滅已而生，相待為用。前五六
X17n0330_p0668a17║七識俱生時，作相續生，指善惡二性而言。此五六
X17n0330_p0668a18║七識俱滅時，作相續斷，指無記性而言。故曰不妄
X17n0330_p0668a19║想性生，不妄想即無記也。前者妄想相續，至此暫
X17n0330_p0668a20║時而斷，斷以待乎續，滅以待乎生，有生有滅，非得
X17n0330_p0668a21║真不生滅性也。此六者展轉相因，生起內外等法，
X17n0330_p0668a22║如夢如幻，愚夫執為實有，皆由不明。無始虗偽習
X17n0330_p0668a23║氣，藏於八識田中，有如種子，故曰妄想習氣為因
X17n0330_p0668a24║也。僧問黃檗：學人不會，和尚如何指示？檗云：我無
X17n0330_p0668b01║一物，從來不曾將一物與人。你無始以來，秪為被
X17n0330_p0668b02║人指示，覓契覓會，此可不是弟子與師俱陷王難？
X17n0330_p0668b03║你但一念不受，即是無受身；一念不想，即是無想
X17n0330_p0668b04║身；決定不遷流造作，即是無行身；莫思量卜度分
X17n0330_p0668b05║別，即是無識身。你如今纔起一念，即如十二因緣，
X17n0330_p0668b06║無明緣行，亦因亦果，乃至老死，亦因亦果。故善財
X17n0330_p0668b07║童子一百一十處求善知識，秪向十二因緣中求，
X17n0330_p0668b08║最後見彌勒，彌勒却指見文殊。文殊者，即汝本地
X17n0330_p0668b09║無明。若心心別異，向外求善知識者，一念纔生即
X17n0330_p0668b10║滅，纔滅又生。所以汝等比丘，亦生亦老，亦病亦死，
X17n0330_p0668b11║酬因答果已來，即五聚之生滅。五聚者，五陰也。一
X17n0330_p0668b12║念不起，即十八界空，即身便是菩提華果，即心便
X17n0330_p0668b13║是靈智，亦云靈臺。若有所住著，即身為死屍，亦云
X17n0330_p0668b14║守死屍鬼。由黃檗之言味之，則無始虗偽習氣，皆
X17n0330_p0668b15║始於一念。一心不生，萬法無咎，又何因緣之有？
X17n0330_p0668b16║大慧！彼自妄想相愚夫，不漸次生，不俱生。（唐云：此是愚夫自所
X17n0330_p0668b17║分別，非漸次生，亦非頓生。）所以者何？若復俱生者，作所作無分別，
X17n0330_p0668b18║不得因相故。若漸次生者，不得相我故。漸次生不生，
X17n0330_p0668b19║如不生子，無父名。（魏云：若一切法一時生者，因果不可差別，以不見因果身相故。若次
X17n0330_p0668b20║第生者，未得身相，不得言次第生。如未有子，云何名父？）大慧！漸次生相續方便
X17n0330_p0668b21║不然，但妄想耳。因攀緣、次第增上緣等，生所生故。大
X17n0330_p0668b22║慧！漸次生不生，妄想自性計著相故。（魏云：愚痴凡夫自心觀察，次第
X17n0330_p0668b23║相續不相應故，作如是言：因緣、次第緣、緣緣、增上緣等，能生諸法。大慧！如是次第諸法，不生虗妄分別，取法體
X17n0330_p0668b24║相。唐云：諸計度人言：以因緣、所緣緣、無間緣、增上緣等，所生能生，互相係屬。次第生者，理不得成，皆是妄情執
X17n0330_p0668c01║著相故。）漸次俱不生，自心現受用故，自相共相，外性非
X17n0330_p0668c02║性。大慧！漸次俱不生，除自心現，不覺妄想故相生。是
X17n0330_p0668c03║故因緣作事方便相，當離漸次俱見。（唐云：漸次與頓皆悉不生，但自
X17n0330_p0668c04║心現身資等故，外自共相皆無性故，唯除識起自分別見。大慧！是故應離因緣所作和合相中，頓漸生見。）
X17n0330_p0668c05║通曰：論緣相乃方便緣生，論因相乃展轉因生。緣
X17n0330_p0668c06║曰方便，即緣無自性；因曰展轉，即因無自性。無性
X17n0330_p0668c07║即本無生，又何漸生頓生之有？彼凡愚等自生分
X17n0330_p0668c08║別，本非漸生而妄想執為漸相，本非頓生而妄想
X17n0330_p0668c09║執為頓相。若果頓生者，因果一時俱生，誰為能作？
X17n0330_p0668c10║誰為所作？不得因果身相差別故，故知非頓生也。
X17n0330_p0668c11║若果漸生者，先有因然後有果，既不得果相，何以
X17n0330_p0668c12║言因生？如未有子，云何名父？既得其子，即有父名。
X17n0330_p0668c13║因果一時具足，故知非漸生也。漸次生本不生。諸
X17n0330_p0668c14║計度人說有相續方便緣生，實與諸法自體不相
X17n0330_p0668c15║應故，理不得成，故曰不然，但是愚夫妄想分別耳。
X17n0330_p0668c16║彼作如是言：曰因緣，謂自心親因能生起者；曰攀
X17n0330_p0668c17║緣，謂心取外塵等，即所緣緣也；曰次第緣，謂內外
X17n0330_p0668c18║法更互轉生相續無間，即等無間緣也；曰增上緣，
X17n0330_p0668c19║謂境外有境，果外有果，於親因緣若增而上也。以
X17n0330_p0668c20║是諸緣能生諸法，是諸緣為能生，諸法為所生，故
X17n0330_p0668c21║以為有次第漸生也。其實漸次生本不生，皆是妄
X17n0330_p0668c22║想自性計著，取法體相為有次第方便。設使一念
X17n0330_p0668c23║不生，緣從何起？既無能生，焉有所生？故彼謂由諸
X17n0330_p0668c24║緣者，實不然也。漸生既不成，而頓生可知已，故云
X17n0330_p0669a01║漸次俱不生。然則目前種種根身器界諸受用處，
X17n0330_p0669a02║何自而有？葢一切法唯心所現，乃是八識所現。見
X17n0330_p0669a03║分相分，身資受用，如鏡現像，原無自性。故諸蘊等
X17n0330_p0669a04║各具一體，而為自相。諸蘊等和合成人，而為共相。
X17n0330_p0669a05║皆外境也。外性非性，本自不生。所以漸生頓生，悉
X17n0330_p0669a06║不生也。非是一向不生，同於斷滅。除自心所現無
X17n0330_p0669a07║分別見，生即不生，本無相也。惟無明不覺，妄生分
X17n0330_p0669a08║別，即有次第相生，是因緣作事方便之相。但由自
X17n0330_p0669a09║妄想生，故於和合相中而作漸生見者，非也。於和
X17n0330_p0669a10║合相中而作頓生見者，亦非也。彼於非性中而執
X17n0330_p0669a11║有自性，是為妄見，故應遠離。若見離自性者，見性
X17n0330_p0669a12║尚不可得，妄從何立？若生見悉滅者，生處尚不可
X17n0330_p0669a13║得，見從何起？汝等菩薩能善是緣因之相，當得無
X17n0330_p0669a14║生法忍。神會問六祖曰：先頓而後漸，先漸而後頓。
X17n0330_p0669a15║不悟頓漸人，心裏常迷悶。祖曰：聽法頓中漸，悟法
X17n0330_p0669a16║漸中頓。修行頓中漸，證果漸中頓。頓漸是常因，悟
X17n0330_p0669a17║中不迷悶。荷澤他日有云：見清淨體，於諸三昧八
X17n0330_p0669a18║萬四千諸波羅蜜門，皆於見上一時起用。若當真
X17n0330_p0669a19║如相應之時，萬化寂滅，此時更無所見。三昧諸波
X17n0330_p0669a20║羅蜜門，亦一時空寂，更無所得。此數語却於生見
X17n0330_p0669a21║悉滅相應，荷澤未為不悟也。
X17n0330_p0669a22║爾時，世尊欲重宣此義，而說偈言：
X17n0330_p0669a23║一切都無生，亦無因緣滅，於彼生滅中，而起因緣想。
X17n0330_p0669a24║非遮滅復生，相續因緣起，非為斷凡愚，癡惑妄想緣。
X17n0330_p0669b01║（唐云：一切法無生，亦復無有滅，於彼諸緣中，分別生滅相。非遮諸緣會，如是滅復生，但止於凡愚，妄情之所有。）
X17n0330_p0669b02║有無緣起法，是悉無有生，習氣所迷轉，從是三有現。
X17n0330_p0669b03║真實無生緣，亦復無有滅，觀一切有為，猶如虗空華。
X17n0330_p0669b04║攝受及所攝，捨離惑亂見，非已生當生，亦復無因緣。
X17n0330_p0669b05║一切無所有，斯皆無言說。
X17n0330_p0669b06║通曰：長行但破緣因相及漸次俱生見，至自心現
X17n0330_p0669b07║受用本無生滅，尚未及詳也，故說偈以顯示之。謂
X17n0330_p0669b08║一切內外法，本無因緣生，亦無因緣滅；本無漸頓
X17n0330_p0669b09║生，亦無漸頓滅。於彼諸緣中，分別生滅相，謂彼諸
X17n0330_p0669b10║緣想，皆是生滅法。已滅而復生，相續因緣起，我謂
X17n0330_p0669b11║非因緣，非遮諸緣會。緣者自生滅，不緣無生滅，凡
X17n0330_p0669b12║愚著緣想，不了無生義。我說無因緣，但為除彼惑，
X17n0330_p0669b13║且有無諸法，雖各從緣起。緣起本無生，當下歸寂
X17n0330_p0669b14║靜，我既無分別，何處有三界？惟虗妄習氣，積迷展
X17n0330_p0669b15║轉因，謂有欲有色，及有無色界。有無遞相傾，生滅
X17n0330_p0669b16║從中現，若悟真實際，清淨無纖塵。本來既不生，亦
X17n0330_p0669b17║復無有滅，觀自心所現，一切有為法。如華生虗空，
X17n0330_p0669b18║虗空何曾著？唯是揑目生，是名惑亂見。揑為能取
X17n0330_p0669b19║根，華為所取塵。本無而謂有，故名為惑亂。誠能捨
X17n0330_p0669b20║是見，遠離妄分別。非是華已生，亦不當來生。非緣
X17n0330_p0669b21║虗空出，亦非因目有。本自無因緣，華從何處生。秪
X17n0330_p0669b22║憑妄想見，其實無所有。了達無所有，一切都無生。
X17n0330_p0669b23║本既無生緣，安得有名字。故知諸緣想，但有諸言
X17n0330_p0669b24║說。分別虗空華，無有真實義。神會問六祖曰：將生
X17n0330_p0669c01║滅却滅，將滅滅却生。不了生滅義，我見似聾盲。祖
X17n0330_p0669c02║曰：將生滅却滅，令人不執性。將滅滅却生，令人心
X17n0330_p0669c03║離境。未即離二邊，自除生滅病。又史山人問圭峰
X17n0330_p0669c04║禪師曰：云何佛化所生，吾如彼生。佛既無生，生是
X17n0330_p0669c05║何義。若言心生法生，心滅法滅，何以得無生法忍
X17n0330_p0669c06║耶。答曰：既云如化，化即是空。空即無生，何詰生義。
X17n0330_p0669c07║生滅滅已，寂滅為真。忍可此法無生，名曰無生法
X17n0330_p0669c08║忍。合二說觀之，而緣起無生之義，粲然備矣。
X17n0330_p0669c09║（唐云集一切法品第二之三）。
X17n0330_p0669c10║爾時大慧菩薩摩訶薩復白佛言：世尊！惟願為說言
X17n0330_p0669c11║說妄想相心經。世尊！我及餘菩薩摩訶薩，若善知言
X17n0330_p0669c12║說妄想相心經（二譯云心法門），則能通達言說、所說二種義，
X17n0330_p0669c13║疾得阿耨多羅三藐三菩提。以言說、所說二種趣，淨
X17n0330_p0669c14║一切眾生。佛告大慧：諦聽，諦聽！善思念之，當為汝說。
X17n0330_p0669c15║大慧白佛言：善哉，世尊！唯然受教。佛告大慧：有四種
X17n0330_p0669c16║言說妄想相，謂相言說、夢言說、過妄想計著言說、無
X17n0330_p0669c17║始妄想言說。相言說者，從自妄想色相計著生。夢言
X17n0330_p0669c18║說者，先所經境界隨憶念生，從覺己境界無性生（唐云
X17n0330_p0669c19║謂夢先所經境界，覺已憶念依不實境生）。過妄想計著言說者，先怨所作
X17n0330_p0669c20║業隨憶念生。無始妄想言說者，無始虗偽計著過自
X17n0330_p0669c21║種習氣生（唐云以無始戲論妄執習氣生）。是名四種言說妄想相。
X17n0330_p0669c22║通曰：大慧！因世尊說一切無所有，斯皆是言說。言
X17n0330_p0669c23║說依著因緣生滅而起，固為妄想。然最上第一義
X17n0330_p0669c24║由言說而顯，則言說妄想亦自有心法門在。故善
X17n0330_p0670a01║通達言說而其說通，即善通達所說第一義而其
X17n0330_p0670a02║宗通。宗通及說通，疾證無上菩提，不離言說所說
X17n0330_p0670a03║二種之趣。即以其趣淨治眾生，令諸眾生當依於
X17n0330_p0670a04║義，莫著言說，即於二義中得清淨解也。佛謂言說
X17n0330_p0670a05║之所以名妄想者，依識生故。五六七八識不出一
X17n0330_p0670a06║心，故曰妄想。相心經大約四種：一有相言說，謂前
X17n0330_p0670a07║五識分別一切色相而言說生焉。是對境而說，故
X17n0330_p0670a08║屬前五。二者夢言說，謂六識憶念過去境界而言
X17n0330_p0670a09║說生焉。如夢先所經境界，既已醒覺，乃從而追憶。
X17n0330_p0670a10║言說依不實境生，故曰無性。三者過妄想計著言
X17n0330_p0670a11║說，謂七識為染淨依，先所計著或恩或怨及所作
X17n0330_p0670a12║善惡業，隨憶念所到傳送而出。六識憶念但於境
X17n0330_p0670a13║上歷歷分明，七識憶念便自繫屬怨業中流出，故
X17n0330_p0670a14║謂之過。四者無始妄想言說，謂八識含藏虗偽不
X17n0330_p0670a15║實有無戲論習氣種子，於中妄執不捨，忽然而出。
X17n0330_p0670a16║葢自無始以來，種此妄根，故生此言說。妄想之相，
X17n0330_p0670a17║是四種言說，依八七六五因緣，展轉而生，故謂之
X17n0330_p0670a18║妄也。臨濟云：如山僧今日用處，真正成壞，翫弄神
X17n0330_p0670a19║變，入一切境，隨處無事，境不能換。但有來求者，我
X17n0330_p0670a20║即便出看渠，渠不識我，我便著數般衣，學人生解，
X17n0330_p0670a21║一向入我言句。苦哉！瞎禿子，無眼人，把我著底衣，
X17n0330_p0670a22║認青黃赤白，我脫却入清淨境中。學人一見，便生
X17n0330_p0670a23║忻欲，我又脫却，學人失心，忙然狂走，言我無衣。我
X17n0330_p0670a24║即向渠道：你識我著衣底人否？忽爾回頭，認我了
X17n0330_p0670b01║也。大德！你莫認衣，衣不能動，人能著衣，有個清淨
X17n0330_p0670b02║衣，有個無生衣，菩提衣，涅槃衣，有祖衣，有佛衣。大
X17n0330_p0670b03║德！但有聲名文句，皆悉是衣，變從臍輪氣海中，鼓
X17n0330_p0670b04║激牙齒，敲磕成其句義，明知是幻化。大德！外發聲
X17n0330_p0670b05║語業，內表心所法，以思有念，皆悉是衣。你秪麼認
X17n0330_p0670b06║他著底衣為寔解，縱經塵劫，秪是衣通，三界循環，
X17n0330_p0670b07║輪迴生死，不如無事，相逢不相識，共語不知名。若
X17n0330_p0670b08║濟此等言說，真善通達言說所說二種趣，足淨治
X17n0330_p0670b09║一切眾生妄見矣。
X17n0330_p0670b10║爾時大慧菩薩摩訶薩，復以此義勸請世尊：惟願更
X17n0330_p0670b11║說言說妄想所現境界。世尊！何處、何故、云何、何因，眾
X17n0330_p0670b12║生妄想言說生？（魏云：惟願為我重說四種虗妄執著言語之相，眾生言語何處出？云何出？
X17n0330_p0670b13║何因出？）佛告大慧：頭、胸、喉、鼻、脣、舌、齗、齒，和合出音聲。
X17n0330_p0670b14║通曰：四種言說，從五六七八識而生，是妄因也。更
X17n0330_p0670b15║問所緣境界，從何處出？何故而出？云何而出？何故
X17n0330_p0670b16║云何？只是一和合義。故魏譯略更問何因而出，因
X17n0330_p0670b17║即上四種妄想為因，故佛不答，止以其處與和合
X17n0330_p0670b18║之故答之。牙齒喉舌唇，五音所自出，而又益之以
X17n0330_p0670b19║頭胸鼻者，頭其總會處，胸其氣所出，鼻亦有音，鼻
X17n0330_p0670b20║塞則音不成。此八者，音聲所出之處，和合中氣，鼓
X17n0330_p0670b21║激成音，此言說所出之故也。若佛說法，有六十四
X17n0330_p0670b22║種梵音，豈以八種為緣乎？故知所緣亦妄也。溈山、
X17n0330_p0670b23║五峯、雲巖，同侍立百丈。百丈問溈山：併却咽喉唇
X17n0330_p0670b24║吻，作麼生道？溈山云：却請和尚道。百丈云：不辭向
X17n0330_p0670c01║汝道，恐已後喪我兒孫。雪竇頌云：却請和尚道，虎
X17n0330_p0670c02║頭生角出荒草。十洲春盡華凋殘，珊瑚樹林日杲
X17n0330_p0670c03║杲。百丈復問五峰：併却咽喉唇吻，作麼生道？五峰
X17n0330_p0670c04║云：和尚也須併却。百丈云：無人處斫額望汝。雪竇
X17n0330_p0670c05║頌云：和尚也併却，龍蛇陣上看謀略。令人長憶李
X17n0330_p0670c06║將軍，萬里天邊飛一鶚。百丈又問雲巖：併却咽喉
X17n0330_p0670c07║唇吻，作麼生道？巖云：和尚有也未？丈云：喪我兒孫。
X17n0330_p0670c08║雲竇頌云：和尚有也未？金毛獅子不踞地。兩兩三
X17n0330_p0670c09║三舊路行，大雄山下空彈指。此等語句，不即言說，
X17n0330_p0670c10║不離言說，要明所說義，玄哉！微哉！
X17n0330_p0670c11║大慧白佛言：世尊！言說妄想，為異為不異？佛告大慧：
X17n0330_p0670c12║言說妄想，非異非不異。所以者何？謂彼因生相故。大
X17n0330_p0670c13║慧！若言說妄想異者，妄想不應是因；若不異者，語不
X17n0330_p0670c14║顯義而有顯示，是故非異非不異。
X17n0330_p0670c15║通曰：妄想由五六七八識生，是言說因也。言說由
X17n0330_p0670c16║喉唇齒舌等和合而出，是言說相也。相非因不生，
X17n0330_p0670c17║故知非異非不異也。若異者，言說當自有因，不必
X17n0330_p0670c18║妄想為因。今妄想與言說，如根苗然，本非異也。若
X17n0330_p0670c19║不異者，語即是想，想即是語，何能顯示所說之義？
X17n0330_p0670c20║然而語能顯義，語固是能，義固是所，能所歷然，何
X17n0330_p0670c21║得不異？為異為不異者，局於迹也；非異非不異者，
X17n0330_p0670c22║超乎迹之表也。是亦不思議境界，詎可以妄想卜
X17n0330_p0670c23║度之哉？僧問黃連和尚：如何是聲前一句？連云：聲
X17n0330_p0670c24║前無句，聲後問將來。投子頌云：空劫前時曠路閒，
X17n0330_p0671a01║聲前無句信人難。欲窮滄浪白雲曲，且看石人露
X17n0330_p0671a02║半顏。又僧問崇福志和尚：如何是寬廓之言？志云：
X17n0330_p0671a03║無舌人道得。投子頌云：寬廓言時不犯舌，清風高
X17n0330_p0671a04║韻碧雲斜。石人貪話西峰事，不覺東巖起霧遮。由
X17n0330_p0671a05║前說似異，却未嘗異；由後說似不異，却未嘗不異。
X17n0330_p0671a06║於此信入，即善第一義宗趣。
X17n0330_p0671a07║大慧復白佛言：世尊！為言說即是第一義？為所說者
X17n0330_p0671a08║是第一義？佛告大慧：非言說是第一義，亦非所說是
X17n0330_p0671a09║第一義。所以者何？謂第一義聖樂，言說所入是第一
X17n0330_p0671a10║義，非言說是第一義。（唐云何以故？以第一義是聖樂處，因言而入，非即是言。）第
X17n0330_p0671a11║一義者，聖智自覺所得，非言說妄想覺境界，是故言
X17n0330_p0671a12║說妄想不顯示第一義。言語者，生滅動搖展轉因緣
X17n0330_p0671a13║起，若展轉因緣起者，彼不顯示第一義。大慧！自他相
X17n0330_p0671a14║無性故，言說相不顯示第一義。（唐云第一義者無自他相，言語有相不能
X17n0330_p0671a15║顯示。）復次，大慧！隨入自心現量故，種種相外性非性，言
X17n0330_p0671a16║說妄想不顯示第一義。（唐云第一義者但唯自心，種種外相悉皆無有，言語分別
X17n0330_p0671a17║不能顯示。）是故，大慧！當離言說諸妄想相。
X17n0330_p0671a18║通曰：大慧！聞彼因生相故，既非異矣；說能顯義故，
X17n0330_p0671a19║又非不異矣。非異，將無言說即第一義乎？非不異，
X17n0330_p0671a20║將無所說是第一義乎？是以第一義不離能所問
X17n0330_p0671a21║也。佛言一異俱非，正是離四句絕百非處。於此悟
X17n0330_p0671a22║得，方明第一義趣，豈可以言說即第一義？又豈可
X17n0330_p0671a23║以所說是第一義？曷言乎言說非第一義也？以第
X17n0330_p0671a24║一義是聖智善樂處，但因言入，非即是言。如以手
X17n0330_p0671b01║指月，豈可以指當月？故謂非言說是第一義也。曷
X17n0330_p0671b02║言乎所說非第一義也？以第一義是聖智自覺所
X17n0330_p0671b03║得，但可自悟，不可言宣，非妄想覺境界所到。由言
X17n0330_p0671b04║說以妄想為因，覺想有心而無心之體，非彼所緣，
X17n0330_p0671b05║故不能顯示第一義，是所說者非第一義也。所說
X17n0330_p0671b06║何以不顯示第一義？將不與前所云語能顯義者
X17n0330_p0671b07║相背馳乎？良以彼言語妄想分別，有生滅，有動搖，
X17n0330_p0671b08║不出五六七八識，念念不住，展轉因緣而起。第一
X17n0330_p0671b09║義者，不生不滅，本無動搖，不屬因緣和合，而有純
X17n0330_p0671b10║一真如境界，豈彼妄想覺所能顯示耶？是識不能
X17n0330_p0671b11║顯智一也。若謂第一義有境界可得，猶有相在，尚
X17n0330_p0671b12║可說也。今一真不變之自相及一真隨緣之他相，
X17n0330_p0671b13║實無自性。既無其性，即無相可得，豈言說有相者
X17n0330_p0671b14║所能顯示耶？是相不能顯無相，二也。若謂一向無
X17n0330_p0671b15║有，即同斷滅，猶有無相在，亦可說也。今聖智自覺
X17n0330_p0671b16║所得，隨入自心現量，雖現有種種外相，如幻人作
X17n0330_p0671b17║幻事，求其自性，悉無所有。是自心現量不但無妄
X17n0330_p0671b18║可得，亦無真可得。言說妄想強為分別，豈能分別
X17n0330_p0671b19║於無分別者？此妄不能顯真，三也。由此三端觀之，
X17n0330_p0671b20║足知非所說是第一義矣。第一義者，非言說、非所
X17n0330_p0671b21║說，本自離言語相。汝等菩薩欲得無上菩提，當離
X17n0330_p0671b22║言說諸妄想相。言語道斷，心行處滅，是真得第一
X17n0330_p0671b23║義趣，足淨治一切眾生矣。大陽明安禪師上堂云：
X17n0330_p0671b24║嵯峨萬仞，鳥道難通；劍刃輕氷，誰當踐履？宗乘妙
X17n0330_p0671c01║句，語路難陳；不二法門，淨名杜口。所以達磨西來，
X17n0330_p0671c02║九年面壁，始遇知音。大陽今日也太無端，珍重！丹
X17n0330_p0671c03║霞頌云：不挂唇皮一句奇，少林冷坐最慈悲。須知
X17n0330_p0671c04║此道非傳受，立雪神光已強為。若向上一路可以
X17n0330_p0671c05║言宣者，即落二、落三，不得名第一義矣。
X17n0330_p0671c06║爾時，世尊欲重宣此義，而說偈言：
X17n0330_p0671c07║諸佛無自性，亦復無言說，甚深空空義，愚夫不能了。
X17n0330_p0671c08║一切性自性，言說法如影，自覺智智子，實際我所說。
X17n0330_p0671c09║（唐云：諸法無自性，亦復無言說，不見空空義，愚夫故流轉。一切法無性，離言說分別，諸有如夢化，非生死涅槃。
X17n0330_p0671c10║如王及長者，為令諸子喜，先賜相似物，後賜真實者。我今亦復然，先說相似法，後乃為共演，自證實際法。）
X17n0330_p0671c11║通曰：此偈宋譯似約，而所該者博。所云甚深空空
X17n0330_p0671c12║義，即上文三不顯義。生滅動搖不顯，空也。自他相
X17n0330_p0671c13║無性，空空也。隨入自心現量甚深，空空也。而唐譯
X17n0330_p0671c14║反略至一切法無性，離言說分別，似重首二句。不
X17n0330_p0671c15║如一切性自性，言說法如影，與金剛經一切有為
X17n0330_p0671c16║法，如夢幻泡影，如露亦如電，應作如是觀同旨。此
X17n0330_p0671c17║不撥相而見無相，即甚深空空義也。若以此法驟
X17n0330_p0671c18║而語，愚夫必不能了，反生不信。故權立三乘髻珠
X17n0330_p0671c19║等喻，如王及長者方便接引，皆相似法也，非實際
X17n0330_p0671c20║也。故以言說所說顯第一義者，先說相似法也。今
X17n0330_p0671c21║謂言說所說非第一義者，乃自證實際法也。所以
X17n0330_p0671c22║言說法如影，非我所說，自覺聖智所得實際理地，
X17n0330_p0671c23║我今所說，其實說無所說，所謂我法妙難思也。唐
X17n0330_p0671c24║譯非生死涅槃，因人畏生死而示以涅槃，如化城
X17n0330_p0672a01║之喻。二乘人已超生死，見有涅槃可樂，遂以涅槃
X17n0330_p0672a02║為第一義諦，不復求進。不知第一義諦中，非生死，
X17n0330_p0672a03║非涅槃，無有涅槃佛，無有佛涅槃。此諸法寂滅相，
X17n0330_p0672a04║但可自證，非言說所及，故惟自覺。聖智子可與語
X17n0330_p0672a05║此。臨濟到鳳林，林問：有事相借問，得麼？濟云：何得
X17n0330_p0672a06║剜肉作瘡？林云：海月澄無影，遊魚獨自迷。濟云：海
X17n0330_p0672a07║月既無影，遊魚何得迷？林云：觀風看浪起，翫水野
X17n0330_p0672a08║帆飄。濟云：孤輪獨照江山靜，長嘯一聲天地秋。林
X17n0330_p0672a09║云：任將三寸輝天地，一句臨機試道看。濟云：路逢
X17n0330_p0672a10║劒客須呈劒，不是詩人莫獻詩。鳳林便休。濟乃有
X17n0330_p0672a11║頌：大道絕同，任向西東。石火莫及，電光罔通。溈山
X17n0330_p0672a12║問仰山：石火莫及，電光罔通。從上諸聖，將什麼為
X17n0330_p0672a13║人？仰云：和尚意作麼生？溈云：但有言說，都無實義。
X17n0330_p0672a14║仰云：不然。溈云：子又作麼生？仰云：官不容針，私通
X17n0330_p0672a15║車馬。明此等機緣，足知自證實際。法本不可說，而
X17n0330_p0672a16║亦未甞不說。終日說，實未甞說，是甚深法門。
X17n0330_p0672a17║爾時大慧菩薩摩訶薩復白佛言：世尊！唯願為說離
X17n0330_p0672a18║一異、俱不俱、有無非有非無、常無常，一切外道所不
X17n0330_p0672a19║行，自覺聖智所行，離妄想自相共相，入於第一真實
X17n0330_p0672a20║之義，諸地相續漸次上上增進清淨之相，隨入如來
X17n0330_p0672a21║地相，無開發本願，譬如眾色摩尼境界無邊相行（唐云
X17n0330_p0672a22║以無功用本願力故如如意寶普現一切無邊境界），自心現趣部分之相一切
X17n0330_p0672a23║諸法（唐云一切諸法皆是自心所現差別）。我及餘菩薩摩訶薩，離如是
X17n0330_p0672a24║等妄想自性自共相見，疾得阿耨多羅三藐三菩提，
X17n0330_p0672b01║令一切眾生安樂具足充滿。
X17n0330_p0672b02║通曰：大慧因上文言說妄想非異非不異，及言說
X17n0330_p0672b03║所入是第一義，故問離一、異、有、無常、無常四句，一
X17n0330_p0672b04║切外道所不行，而自覺聖智所行者，第一真實之
X17n0330_p0672b05║義何由而入？既入於真實乾慧地，由此十地相續，
X17n0330_p0672b06║漸次增進，入於等妙覺如來地，以無功用本願力
X17n0330_p0672b07║故，應物現形，廣度眾生。譬如摩尼寶珠普現眾色，
X17n0330_p0672b08║無量無邊修行境界悉現其中，一切諸法皆是自
X17n0330_p0672b09║心所現差別部分，如鏡現像，本自非有，離諸妄想
X17n0330_p0672b10║自性及陰、界、入自共等相，見已速證無上菩提，為
X17n0330_p0672b11║令一切眾生俱獲安樂，具足充滿，不復入於外道
X17n0330_p0672b12║邪見。臨濟示眾云：有時奪人不奪境，有時奪境不
X17n0330_p0672b13║奪人，有時人境俱奪，有時人境俱不奪。時有僧問：
X17n0330_p0672b14║如何是奪人不奪境？濟云：煦日發生鋪地錦，嬰孫
X17n0330_p0672b15║垂白髮如絲。云：如何是奪境不奪人？濟云：王令已
X17n0330_p0672b16║行天下徧，將軍塞外絕烟塵。云：如何是人境兩俱
X17n0330_p0672b17║奪？濟云：并汾絕信，獨處一方。云：如何是人境俱不
X17n0330_p0672b18║奪？濟云：王登寶殿，野老謳歌。此臨濟四料揀，無非
X17n0330_p0672b19║欲眾生安樂處，唯自覺聖智者妙解其義。
X17n0330_p0672b20║佛告大慧：善哉！善哉！汝能問我如是之義，多所安樂，
X17n0330_p0672b21║多所饒益，哀愍一切諸天世人。佛告大慧：諦聽！諦聽！
X17n0330_p0672b22║善思念之，吾當為汝分別解說。大慧白佛言：善哉！世
X17n0330_p0672b23║尊，唯然受教。佛告大慧：不知心量愚癡凡夫，取內外
X17n0330_p0672b24║性，依於一異、俱不俱、有無非有非無、常無常自性習
X17n0330_p0672c01║因，計著妄想（魏云凡夫不能覺知惟自心見，執著外種種法相以為實有，是故虗妄分別）。
X17n0330_p0672c02║通曰：知心量者，外性非性，一切皆自心所現，本無
X17n0330_p0672c03║自性，一異、有無之論，從何而起？惟不知心量所現，
X17n0330_p0672c04║妄生分別，取八識所現見分為內性，取八識所現
X17n0330_p0672c05║相分為外性，從此二性，生起有無、一異、斷常等見。
X17n0330_p0672c06║若有自性，可依此見，種種不同，皆由多生習氣為
X17n0330_p0672c07║因，含藏八識田中，計著不捨，故成妄想見耳。入大
X17n0330_p0672c08║乘論云：迦毗羅有計一過，謂作與作者一，相與相
X17n0330_p0672c09║者一，如是等名為計一。漚樓僧佉計異，迦樓鳩䭾
X17n0330_p0672c10║計亦一亦異，若提子計非一非異。又大論云：若不
X17n0330_p0672c11║得般若方便，入阿毗曇即墮有中，入空即墮無中，
X17n0330_p0672c12║入昆勒墮亦有亦無中。中論云：執非有非無，名愚
X17n0330_p0672c13║癡論。故學摩訶衍四門，不得般若意，即墮四謗：有
X17n0330_p0672c14║是增益謗，無是損減謗，亦有亦無相違謗，非有非
X17n0330_p0672c15║無戲論謗。由此四句，疊成百非，總不出斷常二見。
X17n0330_p0672c16║黃檗云：等閒無事，莫漫用心，不用求真，惟須息見。
X17n0330_p0672c17║所以內見外見俱錯，佛道魔道俱惡，所以文殊暫
X17n0330_p0672c18║起二見，貶向二鐵圍山。文殊即實智，普賢即權智，
X17n0330_p0672c19║權實相對治，究竟亦無權實，唯是一心。心且不佛
X17n0330_p0672c20║不眾生，無有異見，纔有佛見，便作眾生見，有見無
X17n0330_p0672c21║見，常見斷見，便成二鐵圍山，被見障故。祖師直指
X17n0330_p0672c22║一切眾生本心本體，本來是佛，不假修成，不屬漸
X17n0330_p0672c23║次，不是明暗。不是明故無明，不是暗故無暗，所以
X17n0330_p0672c24║無無明，亦無無明，盡入我此宗門，切須在意。如此
X17n0330_p0673a01║見得，名之為法，見法故，名之為佛，佛法俱無，名之
X17n0330_p0673a02║為僧，喚作無為僧，亦名一體三寶。若黃檗可謂知
X17n0330_p0673a03║心量者，不但無四句可離，亦且無聖智可得，足該
X17n0330_p0673a04║此篇宗眼。
X17n0330_p0673a05║譬如羣鹿為渴所逼，見春時𦦨而作水想，迷亂馳趣，
X17n0330_p0673a06║不知非水。如是愚夫，無始虗偽妄想所熏習，三毒燒
X17n0330_p0673a07║心，樂色境界，見生住滅，取內外性，墮於一異、俱不俱、
X17n0330_p0673a08║有無非有非無、常無常想，妄見攝受。
X17n0330_p0673a09║通曰：上言習因計著妄想，種種不齊，非可一端而
X17n0330_p0673a10║盡，須假譬喻以明之。前大慧問：何因如幻夢，及犍
X17n0330_p0673a11║闥婆城，世間熱時𦦨，及與水月光？此乃詳答，總不
X17n0330_p0673a12║出五陰八識窠臼。其最麤者，貪嗔癡三毒燒心，樂
X17n0330_p0673a13║求種種諸色境界，於無生中妄見生滅，執取根身
X17n0330_p0673a14║器界內外諸法以為實有，是心逐於境，妄見攝取，
X17n0330_p0673a15║乃無始虗偽妄想所熏習氣，如渴鹿逐春時陽𦦨，
X17n0330_p0673a16║不知其非水也。不曰依四句而曰墮，不曰四句見
X17n0330_p0673a17║而曰想，此渴愛所逼，終從淪墮，乃外道最下種也。
X17n0330_p0673a18║僧問藥山：平田淺草，塵鹿成羣，如何射得塵中塵？
X17n0330_p0673a19║山云：看箭。僧放身便倒。山云：侍者拖出這死漢。僧
X17n0330_p0673a20║便走。山云：弄泥團漢有什麼限？雪竇拈云：三步須
X17n0330_p0673a21║活，五步須死。頌曰：塵中塵，君看取。下一箭，走三步。
X17n0330_p0673a22║五步若活，成羣趂虎，正眼從來付獵人。雪竇高聲
X17n0330_p0673a23║云：看箭。此則公案，原發明向上事，不妨以鹿為喻。
X17n0330_p0673a24║鹿若知𦦨非水，即可成羣趂虎矣。
X17n0330_p0673b01║如犍闥婆城（此云尋香所居），凡愚無智而起城想，無始習氣
X17n0330_p0673b02║計著相現，彼非有城非無城。如是外道無始虗偽習
X17n0330_p0673b03║氣計著，依於一異、俱不俱、有無非有非無、常無常見，
X17n0330_p0673b04║不能了知自心現量。
X17n0330_p0673b05║通曰：樂色境界，有著世間欲者，渴鹿逐𦦨是也。有
X17n0330_p0673b06║著色界欲者，犍闥婆城是也。犍闥婆乃帝釋樂神，
X17n0330_p0673b07║彼於空中現有城郭，如蜃樓相似。彼原非城，却現
X17n0330_p0673b08║有城。彼原非色，却現有色。一切皆唯心所現，原無
X17n0330_p0673b09║自性，本不生也。只為愚癡外道，因無始來虗妄分
X17n0330_p0673b10║別城相種子，習氣所熏，現有城相。妄想計著，但於
X17n0330_p0673b11║相上建立一異、有無、斷常四句。不知自心現量，本
X17n0330_p0673b12║自無相。相既本無，四句從何而立？此前五識所對
X17n0330_p0673b13║相境，無始以來妄熏習故。故於非可樂中，妄生貪
X17n0330_p0673b14║著也。世尊因乾闥婆王獻樂，其時山川大地盡作
X17n0330_p0673b15║琴聲，迦葉起作舞。王問：迦葉豈不是阿羅漢？諸漏
X17n0330_p0673b16║已盡，何更有餘習？佛曰：實無餘習，莫謗法也。王又
X17n0330_p0673b17║撫琴三遍，迦葉亦三度作舞。王曰：迦葉作舞，豈不
X17n0330_p0673b18║是？佛曰：實不曾作舞。王曰：世尊何得妄語？佛曰：不
X17n0330_p0673b19║妄語。汝撫琴，山河大地木石盡作琴聲，豈不是？王
X17n0330_p0673b20║曰：是。佛曰：迦葉亦復如是，所以實不曾作舞。王乃
X17n0330_p0673b21║信受。古德頌曰：輕輕撥動一條絃，振動三千與大
X17n0330_p0673b22║千。賴有飲光知此意，肯將羅袖惹春煙。又玄沙問
X17n0330_p0673b23║僧：乾闥婆城，汝作麼生會？僧曰：如夢如幻。法眼別
X17n0330_p0673b24║敲物示之。若於此透入，方可云了知自心現量。
X17n0330_p0673c01║譬如有人夢見男女、象馬、車步、城邑、園林、山河、浴池
X17n0330_p0673c02║種種莊嚴，自身入中覺已憶念。大慧！於意云何？如是
X17n0330_p0673c03║士夫於前所夢憶念不捨，為黠慧不？大慧白佛言：不
X17n0330_p0673c04║也。世尊！佛告大慧：如是凡夫惡見所噬，外道智慧不
X17n0330_p0673c05║知如夢，自心現性依於一異、俱不俱、有無非有非無、
X17n0330_p0673c06║常無常見。
X17n0330_p0673c07║通曰：前五識但能對塵而現，唯第六識能緣過去
X17n0330_p0673c08║五塵，故以憶念夢中所見為喻。夢中所見，原非實
X17n0330_p0673c09║事，而覺時憶念不捨，誠為愚癡。彼外道反以種種
X17n0330_p0673c10║計著，妄想分別，謂是智慧，豈不是惡見所噬？良由
X17n0330_p0673c11║不知一切境界，如夢所現。夢非別有，乃自心所現。
X17n0330_p0673c12║如是現時，莫非真性。將以為無，然男女象馬等物，
X17n0330_p0673c13║未甞不有。將以為有，然夢中之物，取之不得。既不
X17n0330_p0673c14║可取，本自無生。既本不生，憶之何為？外道惡見，依
X17n0330_p0673c15║六識建立一異有無斷常四句，以為智慧，真所謂
X17n0330_p0673c16║夢想者也。張無垢語大慧曰：某每於夢中，必誦語
X17n0330_p0673c17║孟何如？慧舉圓覺曰：由寂靜故，十方世界諸如來
X17n0330_p0673c18║心，於中顯現，如鏡中像。無垢曰：非老師莫聞此論
X17n0330_p0673c19║也。無垢夢中，似習氣未除。大慧指出大圓鏡智，不
X17n0330_p0673c20║妨習氣出沒其間，可謂徹盡自心現量者矣。
X17n0330_p0673c21║譬如畫象不高不下，而彼凡愚作高下想。如是未來
X17n0330_p0673c22║外道惡見習氣充滿，依於一異、俱不俱、有無非有非
X17n0330_p0673c23║無、常無常見，自壞壞他，餘（唐作於）離有無無生之論，亦
X17n0330_p0673c24║說言無，謗因果見，拔善根本，壞清淨因。勝求者當遠
X17n0330_p0674a01║離去，作如是說（魏云欲求勝法當遠離，說如是法人）。彼墮自他俱見有
X17n0330_p0674a02║無妄想已，墮建立誹謗，以是惡見當墮地獄。
X17n0330_p0674a03║通曰：於七識生則見其有，於七識滅則見其無，此
X17n0330_p0674a04║凡愚見也。不知七識生滅原無形迹，能轉七識即
X17n0330_p0674a05║平等性智，生死涅槃一切平等。譬如畫象不高不
X17n0330_p0674a06║下，而彼凡愚作高下想，謂一切諸有還歸於無，妄
X17n0330_p0674a07║想橫計作差別見。前憶念夢境執之為有，是墮建
X17n0330_p0674a08║立常見。此一切壞滅執之為無，是墮誹謗斷見。此
X17n0330_p0674a09║斷滅惡見，於未來世依諸外道熏習增長，自無想
X17n0330_p0674a10║天至非非想處皆墮此見，故曰習氣充滿。雖以一
X17n0330_p0674a11║異有無四句立論，但見其無破人之有，不但自壞
X17n0330_p0674a12║兼欲壞他。於諸如來遠離有無之論及不生不滅
X17n0330_p0674a13║之論，湛然寂靜反名為不正見者，悉欲空之亦說
X17n0330_p0674a14║為無。凡作正因正果見者，彼所謗也。既謗因果，則
X17n0330_p0674a15║培善根為成佛本者，彼所拔也。植清淨為出世因
X17n0330_p0674a16║者，彼所壞也。如是之人必欲斷滅一切，以為法非
X17n0330_p0674a17║勝法也。欲求勝法，當於有無離有無，宜速遠離如
X17n0330_p0674a18║是之說。所以者何？彼見有自生、他生、俱生之相，見
X17n0330_p0674a19║其有已，還無妄想分別，於一切建立有者誹謗為
X17n0330_p0674a20║無，乃所謂蕉芽敗種，斷佛種性者也。惡見如是，當
X17n0330_p0674a21║墮地獄，故謂之墮也。百丈至晚參，舉前野狐因緣
X17n0330_p0674a22║次，黃檗便問：古人錯對一轉語，落在野狐身，今日
X17n0330_p0674a23║轉轉不錯是如何？丈云：近前來，向汝道。黃檗近前
X17n0330_p0674a24║打丈一掌，丈拍手笑云：將謂胡鬚赤，更有赤鬚胡。
X17n0330_p0674b01║時溈山在會下作典座，司馬頭陀舉野狐話問典
X17n0330_p0674b02║座：作麼生？溈以手撼門扇三下，司馬云：太麤生。溈
X17n0330_p0674b03║云：佛法不是這箇道理。後溈山舉黃檗問野狐話
X17n0330_p0674b04║問仰山，仰云：黃檗常用此機。溈云：汝道天生得？從
X17n0330_p0674b05║人得？仰曰：亦是稟受師承，亦是自宗通。溈云：如是，
X17n0330_p0674b06║如是。夫不通自宗，妄撥因果，欲免淪墮，難矣。
X17n0330_p0674b07║譬如翳目，見有垂髮，謂眾人言：汝等觀此，而是垂髮，
X17n0330_p0674b08║畢竟非性非無性，見不見故。（魏云：譬如翳目，見虗空中，有於毛輪，為他說言：
X17n0330_p0674b09║如是如是，青黃赤白，汝何不觀？大慧！而彼毛輪，本自無體。何以故？有見不見故。）如是外道，妄
X17n0330_p0674b10║見希望，依於一異、俱不俱、有無非有非無、常無常見，
X17n0330_p0674b11║誹謗正法，自陷陷他。
X17n0330_p0674b12║通曰：憶夢者墮有，自壞者墮無。又有於藏識中見
X17n0330_p0674b13║得識體微妙，非有非無，以為勝解，乃執一異、有無、
X17n0330_p0674b14║斷常四句，以謗正法。如翳目人見空中垂髮，謂眾
X17n0330_p0674b15║人言：汝何不觀如是垂髮青黃赤白，甚為希有？不
X17n0330_p0674b16║知此垂髮本自無體，翳目者見其有，無翳者見其
X17n0330_p0674b17║無，有見不見，故彼以翳目所見，而反責無翳者為
X17n0330_p0674b18║無見。如此邪見，不但陷己，且能陷人。彼但於境上
X17n0330_p0674b19║見得非有非無，希望非非想天以為得果，返謗自
X17n0330_p0674b20║真如性，一亘晴空，為非正見。此外道中最上者，故
X17n0330_p0674b21║陷溺人尤甚。雲門云：光不透脫，有兩般病：一切處
X17n0330_p0674b22║不明，面前有物是一；透得一切法空，隱隱地似有
X17n0330_p0674b23║個物相似，亦是光不透脫。又法身亦有兩般病：為
X17n0330_p0674b24║法執不忘，己見猶存，墮在法身邊是一；直饒透得，
X17n0330_p0674c01║放過即不可，子細檢點將來，有甚麼氣息亦是病。
X17n0330_p0674c02║天童頌云：森羅萬象許崢嶸，透脫無方礙眼睛。掃
X17n0330_p0674c03║彼門庭誰有力？隱人胸次自成情。船橫野渡涵秋
X17n0330_p0674c04║碧，棹入蘆華照雪明。串錦老漁懷就市，飄飄一葉
X17n0330_p0674c05║浪頭行。此在正法中絲毫未盡，猶且是病，況外道
X17n0330_p0674c06║妄見為祟，自陷陷他，其病可勝道哉？
X17n0330_p0674c07║譬如火輪非輪，愚夫輪想，非有智者；如是外道惡見
X17n0330_p0674c08║希望，依於一異、俱不俱、有無非有非無、常無常想，一
X17n0330_p0674c09║切性生。
X17n0330_p0674c10║通曰：無因外道謂本無因、末無因，秪見八萬劫內
X17n0330_p0674c11║輪迴生死，烏從來黑、鵠從來白，一切無因生謂是
X17n0330_p0674c12║性生，譬如火輪旋轉似輪，火本非輪而輪生於火，
X17n0330_p0674c13║是無因生也。彼愚外道非有智者，見一切輪轉不
X17n0330_p0674c14║息，倐忽生滅如環無端，便謂一切無因生如火輪
X17n0330_p0674c15║然，不知念念相續、新新不斷是行陰區宇，於此樂
X17n0330_p0674c16║欲執著，立為一異、有無、斷常四句，謂一切性生，彼
X17n0330_p0674c17║實未甞生，妄見有生；彼實未有輪，妄見有輪，豈得
X17n0330_p0674c18║為智乎？雪峯開火次，因指火曰：三世諸佛在火焰
X17n0330_p0674c19║裏轉大法輪。雲門曰：火焰為三世諸佛說法，三世
X17n0330_p0674c20║諸佛立地聽。玄沙曰：近日王令稍嚴。峰曰：作麼生？
X17n0330_p0674c21║沙曰：不許攙奪行市。峰乃吐舌。若上上智人覩一
X17n0330_p0674c22║切物皆能發明向上事，如石火電光、眼目動定即
X17n0330_p0674c23║錯過也，何至作一異、有無等想？
X17n0330_p0674c24║譬如水泡似摩尼珠，愚小無智作摩尼想計著追逐，
X17n0330_p0675a01║而彼水泡非摩尼非非摩尼，取不取故。如是外道惡
X17n0330_p0675a02║見妄想習氣所熏，於無所有說有生緣，有者言滅。
X17n0330_p0675a03║通曰：佛說涅槃果不生不滅，識陰都消、智光逈露，
X17n0330_p0675a04║是真摩尼珠。外道不離識陰區宇，妄計涅槃可得。
X17n0330_p0675a05║如小兒無知，計著水泡作摩尼想。彼水泡似珠，何
X17n0330_p0675a06║甞是摩尼？唯其似也，何甞非摩尼？取之即以似而
X17n0330_p0675a07║為真，不取則明知其似，而真者固自在也。彼不覩
X17n0330_p0675a08║其真而謬執其似，是名惡見。由無始妄想習氣所
X17n0330_p0675a09║熏，於本來無一物者，說有涅槃可證，依因緣生。復
X17n0330_p0675a10║有說言：所證寂滅者，唯於諸緣現。有者實有法滅，
X17n0330_p0675a11║但滅外境以為涅槃，非真滅也。世尊一日示隨色
X17n0330_p0675a12║摩尼珠，問五方天王：此珠作何色？時五方天王互
X17n0330_p0675a13║說異色。世尊復藏珠入袖，却擡手曰：此珠作何色？
X17n0330_p0675a14║天王曰：佛手中無珠，何處有色？世尊嘆曰：汝何迷
X17n0330_p0675a15║倒之甚！吾將世珠示之，便各強說有青黃赤白色。
X17n0330_p0675a16║吾將真珠示之，便總不知。時五方天王悉皆悟道。
X17n0330_p0675a17║後仰山參東寺會禪師，會問：汝是甚處人？仰曰：廣
X17n0330_p0675a18║南人。會曰：我聞廣南有鎮海明珠，是否？仰曰：是。會
X17n0330_p0675a19║曰：此珠如何？仰曰：黑月即隱，白月即現。會曰：還將
X17n0330_p0675a20║得來也無？仰曰：將得來。會曰：何不呈似老僧？仰叉
X17n0330_p0675a21║手近前曰：昨到溈山亦被索此珠，直得無言可對、
X17n0330_p0675a22║無理可伸。會曰：真師子兒，善能哮吼。夫摩尼有真
X17n0330_p0675a23║者，更有真真者。真且不有，何有於似？
X17n0330_p0675a24║復次，大慧！有三種量、五分論，各建立已，得聖智自覺，
X17n0330_p0675b01║離二自性事，而作有性妄想計著。（唐云：立三種量已，於聖智內證，離二
X17n0330_p0675b02║自性法，起有性分別。魏云：而作是言，實有聖者內證之法，離二自性虗妄分別故。）
X17n0330_p0675b03║通曰：外道計著有，是建立常見；計著無，是誹謗斷
X17n0330_p0675b04║見。是斷常二見，皆有妄想、緣起二自性事。我法中
X17n0330_p0675b05║亦有能離外道邪見，而不免於法執者。彼於三種
X17n0330_p0675b06║量、五分論，各各建立，務以聖言為的。乃於聖智內
X17n0330_p0675b07║證，遠離徧計依他不可思議境界，妄生分別。謂離
X17n0330_p0675b08║妄想、緣起二自性法，有圓成實性可得。此聲聞人，
X17n0330_p0675b09║但依聲教而起虗妄分別之見也。三種量，謂現量、
X17n0330_p0675b10║比量、聖言量、顯現之量、未分別比類之量。由喻得
X17n0330_p0675b11║知，以聖教為準繩，則邪偽難移。五分論，即宗、因、喻
X17n0330_p0675b12║三支，并合結為五分。假如以有為宗，以實為因；以
X17n0330_p0675b13║山河大地為喻，以無常為宗；以有為為因，以色身
X17n0330_p0675b14║為喻；以真常為宗，以無為為因；以虗空為喻，合結
X17n0330_p0675b15║但成之而已。此化佛說法之式。二乘人依法修行，
X17n0330_p0675b16║遠離妄想、緣起二自性事，而見於圓成實性。謂實
X17n0330_p0675b17║有聖者內證之法，而不免有自性可得，即是著相。
X17n0330_p0675b18║雖證涅槃，是以生滅心為本修因，非妄想而何？仰
X17n0330_p0675b19║山問雙峰：師弟近日見處如何？曰：據某見處，實無
X17n0330_p0675b20║一法可當情。仰曰：汝解猶在境。曰：某秪如此，師兄
X17n0330_p0675b21║又如何？仰曰：汝豈不知無一法可當情者？溈山聞
X17n0330_p0675b22║曰：寂子一句，疑殺天下人。玄覺云：經道：實無有法。
X17n0330_p0675b23║然燈佛與我授記，他道：實無一法可當情。為甚麼
X17n0330_p0675b24║道解猶在境？且道利害在甚麼處？即如此，則不見
X17n0330_p0675c01║一法者，猶未離境，而況起有性分別者乎？
X17n0330_p0675c02║大慧！心意意識身心轉變，自心現攝所攝諸妄想，斷
X17n0330_p0675c03║如來地自覺聖智，修行者不於彼作性非性想。（唐云諸修
X17n0330_p0675c04║行者轉心意識離能所取，住如來地自證聖法，於有及無不起於想。）若復修行者，如是
X17n0330_p0675c05║境界性非性攝取相生者，彼即取長養及取我人。（唐云
X17n0330_p0675c06║諸修行者若於境界起有無執，則著我人眾生壽者。）大慧！若說彼性自性自共
X17n0330_p0675c07║相，一切皆是化佛所說，非法佛說。又諸言說，悉由愚
X17n0330_p0675c08║夫希望見生，不為別建立趣自性法得聖智自覺三
X17n0330_p0675c09║昧樂住者，分別顯示。
X17n0330_p0675c10║通曰：彼二乘人於聖智內證離二自性法中，作有
X17n0330_p0675c11║性妄想計著，由未能轉識成智、未離能證所證，故
X17n0330_p0675c12║作是想。若心意意識及前五識，身心俱轉變成四
X17n0330_p0675c13║智，自心所現能取所取諸妄想斷，住如來地自證
X17n0330_p0675c14║聖法。此修行者於彼自心所現，剎那無有生相、剎
X17n0330_p0675c15║那無有滅相，於有及無不起於想。若復修行者於
X17n0330_p0675c16║性非性境界，攝取有無之相而生計著，彼以為聖
X17n0330_p0675c17║智內證實有是事，即著我人眾生壽者四相。如圓
X17n0330_p0675c18║覺所云，證悟了覺四相，由存證悟未忘能所故也。
X17n0330_p0675c19║既本性上不容作有性見，亦不容作非性見，云何
X17n0330_p0675c20║如來常說性自性、自共相？真如不變謂之自相，真
X17n0330_p0675c21║如隨緣謂之共相。性既有自性可指，相亦有自共
X17n0330_p0675c22║相建立，何得謂一切皆無？佛言：此一切法皆是化
X17n0330_p0675c23║佛權教所說，非法佛實教所說。葢應化如來說如
X17n0330_p0675c24║是法，但為眾生愚癡，希望有所證得。若說無智無
X17n0330_p0676a01║得，則生恐怖。所以隨順機緣，方便建立。有此言說，
X17n0330_p0676a02║不別建立。趣進自性之法，為得自覺聖智三昧樂
X17n0330_p0676a03║住者，分別顯示也。凡夫希望得果，故權立涅槃以
X17n0330_p0676a04║為自性，使知向往。若得聖智自覺三昧樂住者，非
X17n0330_p0676a05║愚夫比，故當捨權就實。彼以為有自性，吾以為無
X17n0330_p0676a06║自性可得。彼以為有涅槃，吾以為無涅槃可證。使
X17n0330_p0676a07║之遠離四相，自證法身。雖得三昧樂，而不住著。此
X17n0330_p0676a08║法佛所說，離言說相，豈更有趣向自性法，為彼顯
X17n0330_p0676a09║示哉。故二乘人，不應作有性妄想計著也。仰山臥
X17n0330_p0676a10║次，僧問曰：法身還解說法也無？仰曰：我說不得，別
X17n0330_p0676a11║有一人說得。曰：說得底人在甚麼處？仰山推出枕
X17n0330_p0676a12║子。溈山聞曰：寂子用劍刃上事。由此觀之，法佛說
X17n0330_p0676a13║法，誰其聞乎？須是當家人始得。
X17n0330_p0676a14║譬如水中有樹影現，彼非影非非影、非樹形非非樹
X17n0330_p0676a15║形；如是外道見習所熏妄想計著，依於一異、俱不俱、
X17n0330_p0676a16║有無非有非無、常無常想，而不能知自心現量。
X17n0330_p0676a17║通曰：此下五喻，詳明境界性非性，不應攝取作有
X17n0330_p0676a18║性妄想計著。葢自心現量，不外見分相分。見分是
X17n0330_p0676a19║能取，相分是所取。水喻能取，樹影及形喻所取。影
X17n0330_p0676a20║無分別，形有分別，略有淺深之異。是前五識見分
X17n0330_p0676a21║所攝，但有別白，而未入意想，故曰現量。若心意意
X17n0330_p0676a22║識身心轉變，能轉識成智者，於水中所現樹影，未
X17n0330_p0676a23║甞執為有，未甞執為無。彼自水體，原非有樹，原非
X17n0330_p0676a24║有影，何得作有性想？然水能鑑物，樹入影現，影納
X17n0330_p0676b01║樹形，何得作非性想？如是境界性非性，故外道見
X17n0330_p0676b02║習所熏，從無始來，見境領納，妄想計著，但於境上
X17n0330_p0676b03║作一異有無斷常四句想，而不知自心現量，不即
X17n0330_p0676b04║乎境，不離乎境，不容作想也。洞山辭雲巖，問：百年
X17n0330_p0676b05║後忽有人問：還邈得師真否？如何秪對？巖良久，曰：
X17n0330_p0676b06║秪這是。山沈吟。巖曰：价闍黎承當個事，大須審細。
X17n0330_p0676b07║山猶涉疑，後因過水覩影，大悟前旨。有偈曰：切忌
X17n0330_p0676b08║從他覓，迢迢與我疎。我今獨自往，處處得逢渠。渠
X17n0330_p0676b09║今正是我，我今不是渠。應須恁麼會，方得契如如。
X17n0330_p0676b10║洞山覩影，即契真我。世人却執影為我，何也？
X17n0330_p0676b11║譬如明鏡，隨緣顯現一切色像而無妄想，彼非像非
X17n0330_p0676b12║非像而見像非像，妄想愚夫而作像想。如是外道惡
X17n0330_p0676b13║見，自心像現妄想計著，依於一異、俱不俱、有無非有
X17n0330_p0676b14║非無、常無常見（魏云：有緣得見，無緣不見，故主於化。佛說者良是）。
X17n0330_p0676b15║通曰：一切皆自心現量，則化佛之身，亦自心所現。
X17n0330_p0676b16║彼其應物現形，如鏡中像，一切相好，種種具足，而
X17n0330_p0676b17║無妄想分別。何以故？彼大圓鏡智，本自非像，而隨
X17n0330_p0676b18║緣顯現，又非無像。彼其像也、影也、非鏡也，鏡本不
X17n0330_p0676b19║生，故現像非像，生即無生。既本不生，何所容其妄
X17n0330_p0676b20║想分別乎？愚夫無知，如稚子弄影，謂實有是像，是
X17n0330_p0676b21║眾生著有，無足怪者。乃外道惡見，於自心所現之
X17n0330_p0676b22║像，妄想計著，作一異、有無、常非常四句，見自心分
X17n0330_p0676b23║別，見像有無。彼於像上辨，不於鏡上辨。所云見諸
X17n0330_p0676b24║相非相，即見如來者，彼固有所未測也，故為惡見。
X17n0330_p0676c01║臨濟云：山僧此間，不論僧俗，但有來者，盡識得伊。
X17n0330_p0676c02║任伊向甚處出來，但有聲名文句，皆是夢幻。却見
X17n0330_p0676c03║乘境底人，是諸佛之玄旨。佛境不能自稱我是佛
X17n0330_p0676c04║境，還是這個無依道人乘境出來。若有人出來問
X17n0330_p0676c05║我求佛，我即應清淨境出；有人問我菩薩，我即應
X17n0330_p0676c06║慈悲境出；有人問我菩提，我即應淨妙境出；有人
X17n0330_p0676c07║問我涅槃，我即應寂靜境出。萬般差別，人即不別，
X17n0330_p0676c08║所以應物現形，如水中月。觀臨濟說化佛顯現極
X17n0330_p0676c09║玲瓏，為伊法佛體，即不別有實下落處。
X17n0330_p0676c10║譬如風水和合出聲，彼非性非非性。（唐云：譬如谷響，依於風水人等
X17n0330_p0676c11║音聲和合而起，彼非有非無，以聞聲非聲故。魏云：因聲聞聲故。）如是外道惡見妄想，
X17n0330_p0676c12║依於一異、俱不俱、有無非有非無、常無常見。
X17n0330_p0676c13║通曰：化佛所現之身，既非實有。其所顯示說法之
X17n0330_p0676c14║音，亦非實有。譬如谷響，因彼風水人等，音聲和合，
X17n0330_p0676c15║響答成聲。以為實有乎，谷本無聲。以為非有乎，聲
X17n0330_p0676c16║響歷然。是聲待於聲，聲無實體。既非有性，又非無
X17n0330_p0676c17║性。即聲響非聲響，即言說非言說。而谷響風水，本
X17n0330_p0676c18║自寂然。外道惡見妄想熏習力故，力依聲明，立一
X17n0330_p0676c19║異有無斷常四句邪論。聲有生滅，渾然是妄。於彼
X17n0330_p0676c20║分別，真是愚癡。黃檗云：如今於一機一境，一經一
X17n0330_p0676c21║教，一世一時，一名一字，六根門前領得，與機關木
X17n0330_p0676c22║人何別。忽有一人出來，不於一名一相上作解者，
X17n0330_p0676c23║我說此人，盡十方世界，覓這箇人不可得。以無第
X17n0330_p0676c24║二人，故繼於祖位。亦云：釋種無雜純一，故言王若
X17n0330_p0677a01║成佛時，王子亦隨出家。此意大難知，秪教你莫覓，
X17n0330_p0677a02║覓便失却。如痴人山上呌一聲，響從谷出，便走下
X17n0330_p0677a03║山趂。及尋覓不得，又呌一聲，山上響又應，亦走上
X17n0330_p0677a04║山趂。如是千生萬劫，秪是尋聲逐響人，虗生浪死
X17n0330_p0677a05║漢。汝若無聲即無響。涅槃者，無聞無知無聲，絕跡
X17n0330_p0677a06║絕蹤。若得如是，稍與祖師鄰房也。
X17n0330_p0677a07║譬如大地無草木處，熱焰川流，洪浪雲湧（唐云日光照觸燄水
X17n0330_p0677a08║波動），彼非性非非性，貪無貪故。如是愚夫，無始虗偽習
X17n0330_p0677a09║氣所熏，妄想計著，依生住滅、一異、俱不俱、有無非有
X17n0330_p0677a10║非無、常無常，緣自住事門，亦復如彼熱𦦨波浪（唐云於聖
X17n0330_p0677a11║智自證法性門中見生住滅、一異、有無、俱不俱性）。
X17n0330_p0677a12║通曰：一切法皆自心現量，譬如大地無草木處，本
X17n0330_p0677a13║自寂靜，一切無有，故非水也。春時日光照燭，塵土
X17n0330_p0677a14║和合，有似於水。彼之為水，原非實有，但以陽𦦨成
X17n0330_p0677a15║就，未甞不有。𦦨動則生，𦦨息則滅，無可貪也。渴鹿
X17n0330_p0677a16║見之，迷亂馳趣，貪非所貪，其愚何如？一切外道，愚
X17n0330_p0677a17║癡凡夫，亦復如是。因無始來虗偽戲論惡習所熏，
X17n0330_p0677a18║於聖智自證法性門中，原無生滅，安然常住之法。
X17n0330_p0677a19║緣起妄想，見生住滅，依於一異、有無、俱不俱性，何
X17n0330_p0677a20║異於無水處，妄見熱𦦨洪浪哉？故知彼四句，本無
X17n0330_p0677a21║滋味，而妄想計著，真可謂愚也。已前渴鹿，喻樂色
X17n0330_p0677a22║境界。此陽𦦨，喻著生住滅，有人我法我之辨，故不
X17n0330_p0677a23║妨重出。黃檗云：忽然瞥起一念，了知如幻如化，即
X17n0330_p0677a24║流入過去佛。過去佛且不有，未來佛且不無，又且
X17n0330_p0677b01║不喚作未來佛。現在念念不住，不喚作現在佛。佛
X17n0330_p0677b02║若起時，即不擬他是覺是迷，是善是惡，輙不得執
X17n0330_p0677b03║滯他，斷絕他。如一念瞥起，千重關鎻鎻不得，萬丈
X17n0330_p0677b04║繩索索他不住。既若如是，爭合便擬滅他止他？分
X17n0330_p0677b05║明向你道爾𦦨識，你作麼生擬斷他？喻如陽𦦨，你
X17n0330_p0677b06║道近，十方世界求不可得。你道遠，看時秪在目前。
X17n0330_p0677b07║你擬趂他，他又轉遠去。你始避他，他又來逐你。取
X17n0330_p0677b08║不得，捨又不得。既若如此，故知一切法性自爾，即
X17n0330_p0677b09║不用愁他慮他。詳味此段說話，方信自住事門，本
X17n0330_p0677b10║來無事。後愚依生住滅，見真如逐𦦨鹿爾。
X17n0330_p0677b11║譬如有人呪術機發，以非眾生數（魏云依呪術力起於死屍，機關木人
X17n0330_p0677b12║無眾生體）毗舍闍鬼（此云啖精氣鬼）方便合成動搖，云為凡愚計
X17n0330_p0677b13║著往來。如是外道惡見希望，依於一異、俱不俱、有無
X17n0330_p0677b14║非有非無、常無常見，戲論計著不實建立。
X17n0330_p0677b15║通曰：外道一異有無四句，皆戲論法，究竟無實，彼
X17n0330_p0677b16║何依而建立？此法葢依於神我也。以一切法皆從
X17n0330_p0677b17║神我流出，不知神我亦是虗妄，原非實有。譬如有
X17n0330_p0677b18║人依呪術力起於死屍，機關木人作眾生形，本非
X17n0330_p0677b19║眾生之數也。但依巧師呪術方便之力，依顛鬼附
X17n0330_p0677b20║合而成，動搖云為，儼然人也。鬼合則以為來，鬼離
X17n0330_p0677b21║則以為往，是鬼之往來原自虗妄，無智之人取以
X17n0330_p0677b22║為實。今外道以神我為宗，不出行陰遷流，去實際
X17n0330_p0677b23║尚遠，妄想計著以為勝性，能生一切，是猶以機關
X17n0330_p0677b24║木人為真眾生也，故曰不實建立。若見得三界唯
X17n0330_p0677c01║心、萬法唯識者，方可語實也。阿難尊者一日白佛
X17n0330_p0677c02║言：今日入城見一奇特事。佛曰：見何奇特事？者曰：
X17n0330_p0677c03║入城時見一攢樂人作舞，出城時總見無常。佛曰：
X17n0330_p0677c04║我昨日入城亦見一奇特事。者曰：未審見何奇特
X17n0330_p0677c05║者？佛曰：我入城時見一攢樂人作舞，出城時亦見
X17n0330_p0677c06║樂人作舞。由此言之，一切眾生皆是樂人。阿難作
X17n0330_p0677c07║無常見，世尊始終作樂人見，正是自心現境界。
X17n0330_p0677c08║大慧，是故欲得自覺聖智事，當離生住滅、一異、俱不
X17n0330_p0677c09║俱、有無非有非無、常無常等惡見妄想。
X17n0330_p0677c10║通曰：外道有三種不同：一、佛法外外道，二、附佛法
X17n0330_p0677c11║外道，三、學佛法成外道。佛出世時，外道有六師：一、
X17n0330_p0677c12║富蘭那迦葉，計一切法不生不滅；二、末伽梨拘賖
X17n0330_p0677c13║梨子，計眾生苦樂無有因緣，自然而爾；三、那闍夜
X17n0330_p0677c14║毗羅胝子，計眾生時熟得道，縷丸數極；四、阿耆多
X17n0330_p0677c15║翅舍欽婆羅，計罪報苦，以投巖拔髮代之；五、迦羅
X17n0330_p0677c16║鳩䭾迦旃延，計亦有亦無；六、尼犍陀若提子，計業
X17n0330_p0677c17║所作，定不可改。此佛法外外道也。又犢子讀舍利
X17n0330_p0677c18║弗毗曇，自制別義，言我在四句外不可說藏中。外
X17n0330_p0677c19║道計即色是我，離色是我，色中有我，我中有色，受、
X17n0330_p0677c20║想、行、識亦復如是，合成二十身見。大論破二十身
X17n0330_p0677c21║見成須陀洹，即此是也。今犢子計我異於六師，又
X17n0330_p0677c22║非佛法，諸論皆推不受。此附佛法外道也。三、學佛
X17n0330_p0677c23║法何以亦名外道？為小乘執假、實二邊，大乘執空、
X17n0330_p0677c24║有二邊；小乘執心外有法是著有，大乘撥菩提、涅
X17n0330_p0678a01║槃悉無是著空。故為學佛法成外道見也。此皆不
X17n0330_p0678a02║離生、住、滅見。前七喻破外外道，并附佛法外道四
X17n0330_p0678a03║計，以顯自覺聖智，本無四句可離。後五喻破學佛
X17n0330_p0678a04║成外道者，以證寂滅一心，亦無聖智可得，正顯無
X17n0330_p0678a05║生之旨。此乃總結，謂欲得自覺聖智，當離四句惡
X17n0330_p0678a06║見。此四句妄想，種種不同，須一一勘波，不為所惑，
X17n0330_p0678a07║乃能直趨向上法門。故凡情聖解，一齊蕩盡，方為
X17n0330_p0678a08║自覺聖智究竟事也。仰山一日臥次，夢入彌勒內
X17n0330_p0678a09║院，眾堂中諸位皆足，唯第二位空，仰遂就座。有一
X17n0330_p0678a10║尊者白槌云：今當第二座說法。仰起白槌云：摩訶
X17n0330_p0678a11║衍法，離四句，絕百非，諦聽諦聽。眾皆散去。及覺，舉
X17n0330_p0678a12║似溈山，溈曰：子已入聖位。即便禮拜。天童頌云：夢
X17n0330_p0678a13║中擁衲參耆舊，列聖森森坐其右。當仁不讓楗槌
X17n0330_p0678a14║鳴，說法無畏師子吼。心安如海，量大如斗。鮫目淚
X17n0330_p0678a15║流，蚌腸珠剖。譫語誰知洩我機，龐眉應笑揚家醜。
X17n0330_p0678a16║離四句，絕百非，馬師父子病休醫。仰山夢中說法，
X17n0330_p0678a17║已證聖位，故欲得自覺聖智，事須透過仰山關捩
X17n0330_p0678a18║子始得。
X17n0330_p0678a19║爾時，世尊欲重宣此義，而說偈言：
X17n0330_p0678a20║幻夢水樹影，垂髮熱時𦦨，如是觀三有，究竟得解脫。
X17n0330_p0678a21║（唐云：諸識蘊有五，猶如水樹形，所見如幻夢，不應妄分別。三有如陽燄，幻夢及毛輪，若能如是觀，究竟得解脫。）
X17n0330_p0678a22║譬如鹿渴想，動轉迷亂心，鹿想謂為水，而實無水事。
X17n0330_p0678a23║如是識種子，動靜見境界，愚夫妄想生，如為翳所翳。
X17n0330_p0678a24║於無始生死，計著攝受性，如逆楔出楔，捨離貪攝受。
X17n0330_p0678b01║如幻呪機發，浮雲夢電光，觀是得解脫，永斷三相續。
X17n0330_p0678b02║於彼無有作，猶如燄虗空，如是知諸法，則為無所知。
X17n0330_p0678b03║通曰：長行十二喻，除陽𦦨重出，止十一喻：一、陽𦦨，
X17n0330_p0678b04║二、犍闥婆城，三、夢，四、畫，五、垂髮，六、火輪，七、水泡，八、
X17n0330_p0678b05║樹影，九、明鏡，十、風水聲，十一、機關木人。今錯綜而
X17n0330_p0678b06║頌之，總一如幻法門而已，故以幻字冠首。又添出
X17n0330_p0678b07║翳、楔、雲、電四喻，皆如幻事。愚夫不了如幻，故建立
X17n0330_p0678b08║四句惡見，終從三界輪轉，不得解脫。若了如幻，不
X17n0330_p0678b09║但永斷三相續，直證自覺聖智無所有境界，是為
X17n0330_p0678b10║入於第一真實之義。彼外道四句法，皆由意識妄
X17n0330_p0678b11║想分別。不知五陰及與識，在大圓鏡智中顯現，如
X17n0330_p0678b12║水中樹影，如幻夢中所見，本無實事，不應妄分別
X17n0330_p0678b13║也。三界諸法，既如毛輪，如陽𦦨，本自非有。能作如
X17n0330_p0678b14║是觀者，即得修行方便，即得究竟解脫。所以不能
X17n0330_p0678b15║者，如渴鹿逐燄，見𦦨動轉，迷亂其心，於非水中而
X17n0330_p0678b16║作水想。皆由八識種子，見相二分，動成眾生，靜成
X17n0330_p0678b17║世界。能所既立，境界即現。愚夫妄想，於是乎生。如
X17n0330_p0678b18║病目人，為翳所翳。翳即妄根，所翳即妄境。葢自無
X17n0330_p0678b19║始以來，生生死死，計著能取所取樂色境界，貪取
X17n0330_p0678b20║纏覆，有如楔不能出。如來說法，以不實諸喻為楔，
X17n0330_p0678b21║如以楔出楔。使彼愚夫，捨離貪取，本無四句可得。
X17n0330_p0678b22║謂能取者如幻，如呪術機發而已。所取者如幻，如
X17n0330_p0678b23║浮雲電光而已。如是觀察，三界本自不生。所謂世
X17n0330_p0678b24║界相續，眾生相續，業果相續，三者蕩然一空矣。豈
X17n0330_p0678c01║不解脫既無，三界誰為作者。猶如空中陽𦦨，倐忽
X17n0330_p0678c02║生滅。空無動搖，𦦨無作性，畢竟非有。以如是如幻
X17n0330_p0678c03║之法，遍知一切諸法，本自無作，本無其所。既無其
X17n0330_p0678c04║所，則無可知。知且不有，何從而建立一異有無四
X17n0330_p0678c05║句戲論乎。
X17n0330_p0678c06║言教唯假名，彼亦無有相，於彼起妄想，陰行如垂髮。
X17n0330_p0678c07║（唐云：諸蘊如毛輪，於中妄分別，唯假名施設，求相不可得。）如畫垂髮幻，夢乾闥婆
X17n0330_p0678c08║城，火輪熱時𦦨，無而現眾生。常無常一異，俱不俱亦
X17n0330_p0678c09║然，無始過相續，愚夫痴妄想。明鏡水淨眼，摩尼妙寶
X17n0330_p0678c10║珠，於中現眾色，而實無所有。一切性顯現，如畫熱時
X17n0330_p0678c11║燄，種種眾色現，如夢無所有。
X17n0330_p0678c12║通曰：前段以如幻觀三界，三界不有。此段以如幻
X17n0330_p0678c13║觀五陰，五陰本空。唐云諸蘊如毛輪，此云陰行如
X17n0330_p0678c14║垂髮，單指五陰中行陰而言。葢由外道建立四句，
X17n0330_p0678c15║以神我為宗，於彼起妄想分別。如空中垂髮，但由
X17n0330_p0678c16║翳目所現。縱有言教施設，安立諸陰名字，亦是假
X17n0330_p0678c17║名。求其實相，了不可得。然五陰和合，即有眾生境
X17n0330_p0678c18║界。彼其無而現有，如畫之有高下，如幻之有男女，
X17n0330_p0678c19║如夢之有象馬，如乾闥婆之有城，如火之有輪，如
X17n0330_p0678c20║熱𦦨之有水，總為垂髮之見。外道於此，建立一異、
X17n0330_p0678c21║有無、常無常四句惡見。由無始虗偽，過妄想繫縛，
X17n0330_p0678c22║故有此痴見。若能轉識成智，無始虗偽種子，消融
X17n0330_p0678c23║殆盡。其明如鏡，其淨如水，其妙如摩尼。雖於其中
X17n0330_p0678c24║現有眾色，種種不齊。以淨眼觀之，實無所有。內無
X17n0330_p0679a01║能翳，外無所翳。有無等見，何自而起。非一向是無，
X17n0330_p0679a02║同於斷滅也。良由覺了自心現量，知一切法，皆自
X17n0330_p0679a03║性顯現。如畫工圖彩，實無彩性。如春晝陽燄，實無
X17n0330_p0679a04║水事。雖現眾色，亦如夢中所見，不可定執為有。既
X17n0330_p0679a05║不可執為有，誰復取夢中事而建立四句法哉？四
X17n0330_p0679a06║句既離，即得自覺聖智，其斯為究竟解脫者乎？臨
X17n0330_p0679a07║濟云：道流！真佛無形，真法無相，你秪麼幻化頭上
X17n0330_p0679a08║作模作樣，設求得者，皆是野狐精魅，並不是真佛，
X17n0330_p0679a09║是外道解。夫如真學道人，並不取佛，不取菩薩、羅
X17n0330_p0679a10║漢，不取三界殊勝，逈然獨脫，不與物俱，乾坤倒覆，
X17n0330_p0679a11║我更不疑。十方諸佛現前，無一念心喜；三塗地獄
X17n0330_p0679a12║頓現，無一念心怖。緣何如此？我見諸法空相，變即
X17n0330_p0679a13║有，不變即無，三界唯心，萬法唯識，所以夢幻空華，
X17n0330_p0679a14║何勞把捉？唯有道流目前現今聽法底人，入火不
X17n0330_p0679a15║燒，入水不溺，入三塗地獄如遊園觀，入餓鬼、畜生
X17n0330_p0679a16║而不受報。緣何如此？無嫌底法，你若愛聖憎凡，生
X17n0330_p0679a17║死海裏浮沈，煩惱由心故有，無心煩惱何拘？不勞
X17n0330_p0679a18║分別取相，自然得道須臾。你擬傍家波波地學得，
X17n0330_p0679a19║於三祗劫中終歸生死，不如無事向叢林中牀角
X17n0330_p0679a20║頭交脚坐。至哉言也！分別取相，即終歸生死；見諸
X17n0330_p0679a21║法空相，即得道須臾，足備此篇肯綮。
X17n0330_p0679a22║復次，大慧！如來說法離如是四句，謂：一、異，俱、不俱，有、
X17n0330_p0679a23║無、非有非無，常、無常。離於有無建立、誹謗、分別、結集、
X17n0330_p0679a24║真諦、緣起、道、滅、解脫。如來說法以是為首，非性、非自
X17n0330_p0679b01║在、非無因、非微塵、非時、非自性相續而為說法。
X17n0330_p0679b02║通曰：大慧問：一切外道所不行，自覺聖智所行。此
X17n0330_p0679b03║乃詳答，謂如來說法，所以離四句，及有無建立誹
X17n0330_p0679b04║謗種種戲論，結集真諦，指示正修行路，唯依真諦
X17n0330_p0679b05║實際緣起無生，及苦集滅道解脫知見，非如外道
X17n0330_p0679b06║曰勝性、曰自在、曰無因、曰微塵、曰時、曰自性相續
X17n0330_p0679b07║等說。自性相續，生生不息，即是行陰，外道指為神
X17n0330_p0679b08║我。有我即有生滅，於寂滅真諦，不啻天壤，何從得
X17n0330_p0679b09║解脫乎？此自覺聖智所行，所以遠離外道諸過也。
X17n0330_p0679b10║僧問黃檗：聖人無心即是佛，凡夫無心莫沈空寂
X17n0330_p0679b11║否？檗云：法無凡聖，亦無沈寂。法本不有，莫作無見；
X17n0330_p0679b12║法本不無，莫作有見。有之與無，盡是情見，猶如幻
X17n0330_p0679b13║翳。所以云：見聞如幻翳，知覺乃眾生。祖師門中，只
X17n0330_p0679b14║論息機忘見，所以忘機則佛道隆，分別則魔軍熾。
X17n0330_p0679b15║此語可為入於第一真實之義作指南矣。
X17n0330_p0679b16║復次，大慧！為淨煩惱爾𦦨障故，譬如商主次第建立
X17n0330_p0679b17║百八句無所有善，分別諸乘及諸地相。
X17n0330_p0679b18║通曰：大慧問諸地相續漸次上上增進清淨之相，
X17n0330_p0679b19║以至自心現趣部分之相一切諸法，此乃詳答。謂
X17n0330_p0679b20║如來說法次第建立百八句無所有者，謂百八句
X17n0330_p0679b21║非百八句，為淨除眾生煩惱障，以逮菩薩爾𦦨障
X17n0330_p0679b22║故也。譬如商主引導眾人至於寶所，必有次第。故
X17n0330_p0679b23║百八句中分別諸乘及諸地相，為除煩惱障說有
X17n0330_p0679b24║三乘次第，為除所知障說有十地次第。其實三乘
X17n0330_p0679c01║句非三乘句，十地句非十地句，要歸於究竟安隱
X17n0330_p0679c02║寂靜之處。譬如商主設為方便以度險途，權止化
X17n0330_p0679c03║城以趨寶所，故為善導。僧問廣利範禪師：千途路
X17n0330_p0679c04║絕，語思不通時如何？範曰：猶是堦下漢。曰：如何是
X17n0330_p0679c05║堦上漢？範曰：龍樓不舉手。乃曰：作麼生是尊貴底
X17n0330_p0679c06║人？試道看。莫秪向長連床上坐地，見他人不肯，忽
X17n0330_p0679c07║被明眼人拶著，便向鐵圍山裡藏身。若到廣利門
X17n0330_p0679c08║下，須道得第一句，即開一線道與兄弟商量。時有
X17n0330_p0679c09║僧出禮拜，範曰：將謂是異國舶主，元來是此土商
X17n0330_p0679c10║人。若明得百八句無所有，方明得那邊事。既證尊
X17n0330_p0679c11║貴一路，何須說解脫等法？故知堦上漢自別。
X17n0330_p0679c12║復次，大慧！有四種禪。云何為四？謂愚夫所行禪、觀察
X17n0330_p0679c13║義禪、攀緣如禪、如來禪。云何愚夫所行禪？謂聲聞、緣
X17n0330_p0679c14║覺、外道修行者，觀人無我性、自相、共相、骨璅無常、苦、
X17n0330_p0679c15║不淨相，計著為首，如是相不異觀（唐云如是觀察堅著不捨），前後
X17n0330_p0679c16║轉進相不除滅（唐譯云漸次增進至無想滅定），是名愚夫所行禪。
X17n0330_p0679c17║通曰：次第建立百八句，為淨除煩惱、所知二障，入
X17n0330_p0679c18║於第一真實之義，須假禪觀而入。前大慧問：何等
X17n0330_p0679c19║禪境界？云何有三乘？此乃詳答。大約有四種禪：一
X17n0330_p0679c20║者、愚夫所行禪，謂聲聞、緣覺、外道所修禪定，由對
X17n0330_p0679c21║治觀想而入。初觀人無我性，見自他身以煩惱繫
X17n0330_p0679c22║縛五陰，和合成人，分之各有自相，合之則為共相，
X17n0330_p0679c23║骨璅相連，皆是無常相、是苦相、是不淨相，畢竟無
X17n0330_p0679c24║我。如是觀察，堅著不捨，漸次增進，乃至無想滅盡
X17n0330_p0680a01║定解脫，有涅槃相可得，故曰相不除滅。雖證涅槃，
X17n0330_p0680a02║不離生滅，是名愚夫所行禪也。臨濟云：有一般瞎
X17n0330_p0680a03║禿子，飽喫飯了，便坐禪觀行，把捉念漏，不令放起，
X17n0330_p0680a04║厭喧求靜，是外道法。祖師云：你若著心看靜，舉心
X17n0330_p0680a05║外照，徹心內證，凝心入定，如是之流，皆是造作，是
X17n0330_p0680a06║你如今興麼？聽法底人，作麼生擬脩他、證他、莊嚴
X17n0330_p0680a07║他？渠且不是脩底物，不是莊嚴得底物，若教他莊
X17n0330_p0680a08║嚴你，一切物即莊嚴得，你且莫錯。若會得臨濟意
X17n0330_p0680a09║旨，則彼作諸觀行，真如剜肉作瘡也，豈不謂愚
X17n0330_p0680a10║云何觀察義禪？謂人無我自相共相，外道自他俱無
X17n0330_p0680a11║性已，觀法無我，彼地相義漸次增進，是名觀察義禪。
X17n0330_p0680a12║通曰：此菩薩乘所修禪也。謂觀察人無我，知自相
X17n0330_p0680a13║共相無性已，亦離外道自生他生俱生性見。既自
X17n0330_p0680a14║他俱不生，即是無生法也。於是觀法無我，諸地行
X17n0330_p0680a15║相義，次第隨順觀察，上上增進。所謂分別二障極
X17n0330_p0680a16║喜無，法執俱生地地除是也。此八地已前事，故名
X17n0330_p0680a17║觀察義禪。昔棄葢大士問世尊曰：禪門秘要，為有
X17n0330_p0680a18║一門，為有多門？若有多者，即有二。若是一者，云何
X17n0330_p0680a19║容受無邊無量眾生而不迫迮？世尊曰：此禪要門，
X17n0330_p0680a20║亦非是一，亦非是多。一切眾生，性同虗空。雖同虗
X17n0330_p0680a21║空，各於身心，自有禪門，寔不共修。何以故？息口不
X17n0330_p0680a22║言，冥合於理，口為禪門。攝眼分別，渾合無異，眼為
X17n0330_p0680a23║禪門。耳所聞聲，了知虗妄，畢竟寂滅，猶如聾人，耳
X17n0330_p0680a24║為禪門。乃至身意，亦復如是。善男子，携諸塵勞，入
X17n0330_p0680b01║不二門，曠徹清虗，湛然凝定。僧問大容殊禪師：如
X17n0330_p0680b02║何是禪？殊曰：秋風臨古渡，落日不堪聞。僧云：不問
X17n0330_p0680b03║這個禪。殊曰：你問那禪？僧云：祖師禪。殊曰：南華塔
X17n0330_p0680b04║畔松陰裏，飲露吟風又更多。若能於此觀察，所謂
X17n0330_p0680b05║如來禪、祖師禪，可自瞭然矣。
X17n0330_p0680b06║云何攀緣如禪？謂妄想二：無我妄想，如實處不生妄
X17n0330_p0680b07║想，是名攀緣如禪（唐云：若分別無我有二，是虗妄念；若如實知，彼念不起。魏云：不住分
X17n0330_p0680b08║別心中，得寂靜境界，是名觀真如禪）。
X17n0330_p0680b09║通曰：二乘外道秪得人無我，菩薩位中始得法無
X17n0330_p0680b10║我。然能分別二無我者，何名妄想？為對治二種我
X17n0330_p0680b11║見，以所治既不實，故能治亦是妄也。若不住此分
X17n0330_p0680b12║別妄想中，得分證真如寂靜境界，彼如實處妄念
X17n0330_p0680b13║不起，即是真如，故謂之攀緣真如禪也。芭蕉和尚
X17n0330_p0680b14║示眾云：你若有拄杖子，我即與汝拄杖子；你若無
X17n0330_p0680b15║拄杖子，我即奪你拄杖子。投子拈云：人無遠見，必
X17n0330_p0680b16║有近憂。頌云：有無今古兩重關，正眼禪人過者難。
X17n0330_p0680b17║欲通大道長安路，莫聽崑崙敘往還。雲門上堂，拈
X17n0330_p0680b18║杖云：凡夫實謂之有，二乘實謂之無，圓覺謂之幻
X17n0330_p0680b19║有，菩薩當體即空。衲僧家見拄杖便喚作拄杖，行
X17n0330_p0680b20║便行，坐便坐。若參得此二種拄杖子話分明，即知
X17n0330_p0680b21║如實處不生妄想。
X17n0330_p0680b22║云何如來禪？謂入如來地，得自覺聖智相三種樂住，
X17n0330_p0680b23║成辦眾生不思議事，是名如來禪。
X17n0330_p0680b24║通曰：上二種禪雖曰正行，猶屬漸修，不可語於頓
X17n0330_p0680c01║也。若頓悟本心，一超直入如來地，開佛知見，得自
X17n0330_p0680c02║覺聖智三空三種樂住，所謂禪定、菩提、涅槃，如來
X17n0330_p0680c03║依此而住，成辦眾生不思議事、無作妙用，如恒河
X17n0330_p0680c04║沙大不可思議。此從妙覺發起慈、悲、喜、捨四無量
X17n0330_p0680c05║心，故曰如來清淨禪也。白水仁禪師垂語云：眼裏
X17n0330_p0680c06║著沙不得，耳裏著水不得。僧便問：如何是眼裏著
X17n0330_p0680c07║沙不得？水云：應真無比。僧云：如何是耳裏著水不
X17n0330_p0680c08║得？水云：白淨無垢。天童拈云：白水老人可謂大而
X17n0330_p0680c09║無外、小而無內，具足千變萬化，秪個赤手空身，不
X17n0330_p0680c10║受一滴一塵，直是滿眼滿耳。還見麼？立足無閒地，
X17n0330_p0680c11║知心有幾人？勝默道：地藉不履而能行，心賴無知
X17n0330_p0680c12║而展照。此唯自覺聖智者能知之耳。
X17n0330_p0680c13║爾時，世尊欲重宣此義，而說偈言：
X17n0330_p0680c14║愚夫所行禪，觀察相義禪，攀緣如實禪，如來清淨禪。
X17n0330_p0680c15║譬如日月形，鉢頭摩（此紅蓮華）深險，如虗空火燼。脩行者
X17n0330_p0680c16║觀察，如是種種相，外道道通禪，亦復墮聲聞，及緣覺
X17n0330_p0680c17║境界，捨離彼一切，則是無所有。一切剎諸佛，以不思
X17n0330_p0680c18║議手，一時摩其頂，隨順入如相。
X17n0330_p0680c19║通曰：愚夫斷除妄想，菩薩趨向真如，皆非清淨。若
X17n0330_p0680c20║清淨禪者，凡聖情盡，體自如如，是以不生滅心為
X17n0330_p0680c21║本修因，故能圓成果地修證也。彼外道者，著相而
X17n0330_p0680c22║求，於入定時，或睹日月形狀明淨朗耀，或覩紅蓮
X17n0330_p0680c23║在深險中，以為得證。聲聞乘灰身滅智，故如虗空；
X17n0330_p0680c24║緣覺乘於十二因緣漸次滅盡，故如火燼。此諸修
X17n0330_p0681a01║行者，觀察如是種種相義，外道之道所通之禪，唯
X17n0330_p0681a02║墮於有；二乘所證，復墮於無。墮有者，未得人無我；
X17n0330_p0681a03║墮無者，未得法無我。菩薩於是捨離彼一切有無
X17n0330_p0681a04║諸法，觀法無我，漸次增進。雖分別二無我，虗妄之
X17n0330_p0681a05║想亦不生起，是為淨除煩惱、爾𦦨二障，證入百八
X17n0330_p0681a06║句無所有境界。從一地至十地，名菩薩灌頂位，漸
X17n0330_p0681a07║次入於真如，固其所也。若頓證無所有者，更不假
X17n0330_p0681a08║捨離方便，成辦不思議事。所以十方如來，以不思
X17n0330_p0681a09║議手，一時即灌其頂，隨順而入於如來妙覺海，證
X17n0330_p0681a10║不思議果，起不思議用，是為如來清淨禪也。昔香
X17n0330_p0681a11║巖因溈山激發，憩止南陽。一日，偶拋瓦礫，擊竹作
X17n0330_p0681a12║聲，忽然有省，乃有頌曰：一擊忘所知，更不假修持。
X17n0330_p0681a13║動容揚古路，不墮悄然機。處處無蹤跡，聲色外威
X17n0330_p0681a14║儀。諸方達道者，咸言上上機。溈山聞得，謂仰山曰：
X17n0330_p0681a15║此子徹也。仰曰：此是心機意識著述得成，待某甲
X17n0330_p0681a16║親自勘過。仰後見嚴曰：和尚讚嘆師弟，發明大事，
X17n0330_p0681a17║你試說看。嚴舉前頌，仰曰：此是夙習記持而成，若
X17n0330_p0681a18║有正悟，別更說看。嚴又成一頌曰：去年貧，未是貧；
X17n0330_p0681a19║今年貧，始是貧。去年貧，猶有卓錐之地；今年貧，錐
X17n0330_p0681a20║也無。仰曰：如來禪許師弟會，祖師禪未夢見在。嚴
X17n0330_p0681a21║復有頌曰：我有一機，瞬目視伊。若人不會，別喚沙
X17n0330_p0681a22║彌。仰乃報溈山曰：且喜閑師弟會祖師禪也。玄覺
X17n0330_p0681a23║云：且道如來禪、祖師禪分不分？長慶云：一時坐却
X17n0330_p0681a24║爾時大慧菩薩摩訶薩復白佛言：世尊！般涅槃者，說
X17n0330_p0681b01║何等法謂為涅槃？佛告大慧：一切自性習氣，藏意意
X17n0330_p0681b02║識見習轉變，名為涅槃。諸佛及我，涅槃自性空事境
X17n0330_p0681b03║界（唐云一切識自性習氣及藏識意識見習轉，我及諸佛說名涅槃，即是諸法性空境界）。
X17n0330_p0681b04║通曰：大慧因上得自覺聖智三種樂住，即是涅槃。
X17n0330_p0681b05║故問：般涅槃者，以何法入？佛謂：轉生死即涅槃，非
X17n0330_p0681b06║生死法外別有一涅槃也。一切識自性習氣皆生
X17n0330_p0681b07║死法：一者、藏識習氣，即八識也；二者、意習氣，即七
X17n0330_p0681b08║識也；三者、意識習氣，即六識也；四者、見習氣，即五
X17n0330_p0681b09║識也。此一切識各有自性、各有習氣，若無轉變，終
X17n0330_p0681b10║歸生滅。唯能轉六識為妙觀察智、轉七識為平等
X17n0330_p0681b11║性智、轉五識為成所作智、轉八識為大圓鏡智，有
X17n0330_p0681b12║分別是識、無分別是智，轉彼生滅歸不生滅，我及
X17n0330_p0681b13║諸佛說名涅槃，即是諸法性空境界。惟一切識自
X17n0330_p0681b14║性空，即六塵、六入、十八界乃至七大皆空。若了諸
X17n0330_p0681b15║法皆空，即彼生死當體涅槃，此三世諸佛無異說
X17n0330_p0681b16║也。黃檗云：夫參禪學道，須得一切處不生心。秪論
X17n0330_p0681b17║忘機即佛道隆、分別即魔軍盛，畢竟無毛頭許少
X17n0330_p0681b18║法可得。問：祖祖傳法付與何人？云：無法與人。曰：云
X17n0330_p0681b19║何二祖？請師安心。云：你若道有二祖，即合覓得心，
X17n0330_p0681b20║覓心不可得故。所以道：與你安心竟。若有所得，全
X17n0330_p0681b21║歸生滅，故究竟涅槃。須於是信得及，乃可有入。
X17n0330_p0681b22║復次，大慧！涅槃者，聖智自覺境界，離斷常妄想性非
X17n0330_p0681b23║性。云何非常？謂自相共相妄想斷故非常。云何非斷？
X17n0330_p0681b24║謂一切聖去來現在得自覺故非斷。大慧！涅槃不壞
X17n0330_p0681c01║不死，若涅槃死者復應受生相續，若壞者應墮有為
X17n0330_p0681c02║相，是故涅槃離壞離死，是故修行者之所歸依。復次，
X17n0330_p0681c03║大慧！涅槃非捨非得非斷非常，非一義非種種義，是
X17n0330_p0681c04║名涅槃。復次，大慧！聲聞緣覺涅槃者，覺自相共相不
X17n0330_p0681c05║習近境界（唐云捨離憒閙），不顛倒見妄想不生，彼等於彼作
X17n0330_p0681c06║涅槃覺。
X17n0330_p0681c07║通曰：上既顯示涅槃真境界，而又揀別邪正，以明
X17n0330_p0681c08║非外道二乘所指為涅槃者可同日語也。謂此涅
X17n0330_p0681c09║槃者，依三法住：真如、解脫、般若。如伊三點，乃聖智
X17n0330_p0681c10║自證境界，不作斷想，不作常想。見其常者，以為有
X17n0330_p0681c11║性；見其斷者，以為非性，均之為虗妄分別也。聖智
X17n0330_p0681c12║所行，遠離乎此。云何非常？謂離五陰和合自相共
X17n0330_p0681c13║相諸分別法。妄想既斷，不見其有，故知非常也。既
X17n0330_p0681c14║非常，即謂之斷。云何非斷？謂一切聖智，過去所得，
X17n0330_p0681c15║此自覺也；將來所得，此自覺也；現在所得，此自覺
X17n0330_p0681c16║也。時有三際，覺無斷續，故知非斷也。又寂滅者，謂
X17n0330_p0681c17║之涅槃。凡愚不了，謂涅槃為死；外道邪見，謂涅槃
X17n0330_p0681c18║為壞，總不離於斷見。若涅槃果死者，復應受生，相
X17n0330_p0681c19║續不已；若涅槃果壞者，應墮有為法相，非寂滅體。
X17n0330_p0681c20║唯是涅槃，不受後有，離於死也；不屬生住滅法，離
X17n0330_p0681c21║於壞也。常樂我淨，四德圓融，故為諸修行者之所
X17n0330_p0681c22║歸依。但依三種樂住，遠離一切斷常有無等相，涅
X17n0330_p0681c23║槃之體固如是也。涅槃既不死不壞，即無煩惱可
X17n0330_p0681c24║捨，即無菩提可得。無取無捨，即非斷常。無此無彼，
X17n0330_p0682a01║即非一異。一即一切，故非一義。一切即一，故非種
X17n0330_p0682a02║種義。湛然常寂，不可分別，是名真涅槃義。若彼聲
X17n0330_p0682a03║聞緣覺涅槃者，不免著相而求。平日依苦空無常
X17n0330_p0682a04║無我等觀，覺知諸法自相共相，原無實體。又觀十
X17n0330_p0682a05║二因緣，無常無樂，無我無淨，是憒閙境界。不樂親
X17n0330_p0682a06║近，而躭著寂靜之處。固守精明，見不顛倒。灰心泯
X17n0330_p0682a07║智，妄想不生。以是功勳，見得滅生俱盡，作涅槃想。
X17n0330_p0682a08║涅槃無想，以是覺想，希望得果。是有煩惱可捨，有
X17n0330_p0682a09║菩提可得也。彼不能轉識成智，而於彼識陰，望如
X17n0330_p0682a10║恬靜處，認為涅槃，實非究竟處也。六祖云：無上大
X17n0330_p0682a11║涅槃，圓明常寂照。凡愚謂之死，外道執為斷。諸求
X17n0330_p0682a12║二乘人，目以為無作。盡屬情所計，六十二見本。妄
X17n0330_p0682a13║立虗假名，何為真實義。惟有過量人，通達無取捨。
X17n0330_p0682a14║以知五蘊法，及以蘊中我。外現眾色像，一一音聲
X17n0330_p0682a15║相。平等如幻夢，不起凡聖見。不作涅槃解，二邊三
X17n0330_p0682a16║際斷。常應諸根用，而不起用想。分別一切法，不起
X17n0330_p0682a17║分別想。劫火燒海底，風鼓山相擊。真常寂滅樂，涅
X17n0330_p0682a18║槃相如是。六祖此偈，該盡此章大旨。
X17n0330_p0682a19║復次，大慧！二種自性相。云何為二？謂言說自性相計
X17n0330_p0682a20║著、事自性相計著。言說自性相計著者，從無始言說
X17n0330_p0682a21║虗偽習氣計著生。事自性相計著者，從不覺自心現
X17n0330_p0682a22║分齊生。
X17n0330_p0682a23║通曰：上言一切自性習氣轉變即是涅槃，如是自
X17n0330_p0682a24║性有二種相：一言說自性相，二諸法自性相。言說
X17n0330_p0682b01║不但外道有無戲論，即分別真如等說，皆由執著
X17n0330_p0682b02║無始虗偽言說習氣所生。事相不但生滅諸法是
X17n0330_p0682b03║事，即取證涅槃亦是事，皆由不覺自心所現相分
X17n0330_p0682b04║見分唯是一心，執外境界而生於相。於言說計著，
X17n0330_p0682b05║以分別性兼執著性，是六識七識之相也。如來明
X17n0330_p0682b06║知聲音如嚮，但有言說都無實義，故轉言說自性
X17n0330_p0682b07║習氣而為涅槃。於事相計著，以外塵境兼內種子，
X17n0330_p0682b08║是五識八識之相也。如來明知自心所起，如鏡現
X17n0330_p0682b09║像本非實有，故轉事相習氣而為涅槃。外道不知
X17n0330_p0682b10║自心現分劑，妄立虗偽言說，正為一切自性習氣
X17n0330_p0682b11║所轉，安望其得涅槃乎？大慈示眾云：說得一丈，不
X17n0330_p0682b12║如行得一尺。說得一尺，不如行得一寸。洞山云：說
X17n0330_p0682b13║取行不得底，行取說不得底。雲居云：行時無說路，
X17n0330_p0682b14║說時無行路。不行不說時，合行什麼路？洛浦云：行
X17n0330_p0682b15║說俱不到，則本分事在。行說俱到，則本分事無。天
X17n0330_p0682b16║童拈云：絕是非，沒踪跡，相逢不識面，識面不相逢。
X17n0330_p0682b17║諸尊宿各有長處，如今舌頭上無十字關，脚根下
X17n0330_p0682b18║無五色線，要行便行，要說便說。若有人問長蘆：如
X17n0330_p0682b19║何是要行便行？天童云：步。如何是要說便說？天童
X17n0330_p0682b20║云：啊。信能如是，何處有二種自性相覊絆耶？
X17n0330_p0682b21║復次，大慧！如來以二種神力建立（唐云加持），菩薩摩訶薩
X17n0330_p0682b22║頂禮諸佛聽受問義。云何二種神力建立？謂三昧正
X17n0330_p0682b23║受，為現一切身面言說神力，及手灌頂神力。大慧！菩
X17n0330_p0682b24║薩摩訶薩初菩薩地住佛神力，所謂入菩薩大乘照
X17n0330_p0682c01║明三昧。入是三昧已，十方世界一切諸佛，以神通力
X17n0330_p0682c02║為現一切身面言說，如金剛藏菩薩摩訶薩，及餘如
X17n0330_p0682c03║是相功德成就菩薩摩訶薩。大慧！是名初菩薩地菩
X17n0330_p0682c04║薩摩訶薩得菩薩三昧正受神力，於百千劫積習善
X17n0330_p0682c05║根之所成就，次第諸地對治所治相，通達究竟至法
X17n0330_p0682c06║雲地，住大蓮華微妙宮殿，坐大蓮華寶師子座，同類
X17n0330_p0682c07║菩薩摩訶薩眷屬圍繞，眾寶瓔珞莊嚴其身，如黃金
X17n0330_p0682c08║薝蔔日月光明（唐云身如黃金薝蔔華色如盛滿月放大光明）。諸最勝子從
X17n0330_p0682c09║十方來，就大蓮華宮殿座上而灌其頂，譬如自在轉
X17n0330_p0682c10║輪聖王及天帝釋大子灌頂。是名菩薩摩訶薩住二
X17n0330_p0682c11║種神力面見諸佛如來，若不如是則不能見。
X17n0330_p0682c12║通曰：上言一切剎諸佛，以不思議手，一時摩其頂，
X17n0330_p0682c13║隨順入如相。今者轉二種自性相，入於涅槃，即與
X17n0330_p0682c14║十方諸佛氣分相接。諸佛有二種神力，加持諸菩
X17n0330_p0682c15║薩，令頂禮佛足，請問眾議：一者現身面言說而為
X17n0330_p0682c16║說法；二者無言無說，但以手灌其頂，授如來位。所
X17n0330_p0682c17║以現身面言說者，以初地菩薩入於大乘照明三
X17n0330_p0682c18║昧，大乘觀照，所謂空、無相、無願，非偏空比。入是三
X17n0330_p0682c19║昧已，頓斷麤重二障，得法性身，故感諸佛見身說
X17n0330_p0682c20║法。如華嚴會中，金剛藏菩薩住初地時，蒙如來神
X17n0330_p0682c21║力加持，餘菩薩亦爾。以如是身面言說相功德，成
X17n0330_p0682c22║就初地菩薩，得三昧正受。正受云者，不受諸受，乃
X17n0330_p0682c23║正定中受用也。葢由多劫積習般若善根，又為諸
X17n0330_p0682c24║佛之所護念，故能得神力加持，成就大乘三昧如
X17n0330_p0683a01║此。從是而上，次第諸地，皆對治法門，如金剛能斷，
X17n0330_p0683a02║斷前地餘惑。大約七地以前，趨寂之意多，八地以
X17n0330_p0683a03║後，度生之意多，皆有對治。所治之相，究竟通達。至
X17n0330_p0683a04║無對治，法性圓明，與佛無二。是法雲地，名灌頂位。
X17n0330_p0683a05║故十方如來，同時以手灌其頂，即紹佛位。如太子
X17n0330_p0683a06║灌頂，即紹王位，而得自在。此所謂手灌頂神力也。
X17n0330_p0683a07║自初地以至十地，住是二種神力。故能遍遊十方，
X17n0330_p0683a08║面見諸佛，聽受問義。若不如是，即得三昧正受。信
X17n0330_p0683a09║位則是，果位未是。安能承事十方諸佛，隨意所往。
X17n0330_p0683a10║前大慧問，何因有神通，及自在三昧。此乃詳答。永
X17n0330_p0683a11║明壽禪師，於國清行法華懺。夜見神人，持戟而入。
X17n0330_p0683a12║師訶之曰，何得擅入。對曰，久積善業，方到此中。夜
X17n0330_p0683a13║半繞像，見普賢前，蓮華在其手。又於金華大住峰，
X17n0330_p0683a14║誦經三載。禪觀中，見觀音以甘露灌其口，遂獲辯
X17n0330_p0683a15║才。所著有宗鏡錄，及萬善同歸，行於世。明教嵩禪
X17n0330_p0683a16║師，夜頂觀音像，而誦其號，必滿十萬乃寢。亦見觀
X17n0330_p0683a17║音以甘露灌之。自是世間經書章句，不學而能。所
X17n0330_p0683a18║著禪門定祖圖，及傳法正宗記，原教論等。宋仁宗
X17n0330_p0683a19║嘉歎，詔編入藏。此皆得二種神力之明驗也。
X17n0330_p0683a20║復次，大慧！菩薩摩訶薩凡所分別三昧神足諸法之
X17n0330_p0683a21║行，是等一切悉住如來二種神力（唐云諸菩薩摩訶薩入於三昧現通
X17n0330_p0683a22║說法，如是一切皆由諸佛二種持力）。大慧！若菩薩摩訶薩離佛神力能
X17n0330_p0683a23║辯說者，一切凡夫亦應能說。所以者何？謂不住神力
X17n0330_p0683a24║故。大慧！山林樹木及諸樂器城郭宮殿，以如來入城
X17n0330_p0683b01║威神力故，皆自然出音樂之聲，何況有心者，聾盲喑
X17n0330_p0683b02║啞無量眾苦皆得解脫。如來有如是等無量神力利
X17n0330_p0683b03║安眾生。大慧菩薩復白佛言：世尊！以何因緣，如來、應
X17n0330_p0683b04║供、等正覺，菩薩摩訶薩住三昧正受時，及勝進地灌
X17n0330_p0683b05║頂時，加其神力？佛告大慧：為離魔業煩惱故，及不墮
X17n0330_p0683b06║聲聞地禪故，為得如來自覺地故，及增進所得法故，
X17n0330_p0683b07║是故如來、應供、等正覺，咸以神力建立諸菩薩摩訶
X17n0330_p0683b08║薩。若不以神力建立者，則墮外道惡見妄想，及諸聲
X17n0330_p0683b09║聞眾魔希望，不得阿耨多羅三藐三菩提。以是故，諸
X17n0330_p0683b10║佛如來咸以神力攝受諸菩薩摩訶薩。
X17n0330_p0683b11║爾時，世尊欲重宣此義，而說偈言：
X17n0330_p0683b12║神力人中尊，大願悉清淨。三摩提灌頂，初地及十地。
X17n0330_p0683b13║通曰：菩薩住二種神力者，不但面見諸佛如來，亦
X17n0330_p0683b14║能現通說法，分別三昧神足諸法之行。是等一切，
X17n0330_p0683b15║雖云自證自悟，皆由諸佛二種神力加持，故得無
X17n0330_p0683b16║礙辯才，分別諸法，皆無差謬。若離佛神力而能說
X17n0330_p0683b17║法者，凡夫亦應能說。何以不能？由無三昧正受，不
X17n0330_p0683b18║與諸佛氣分相接，不住二種神力之故，所以不能
X17n0330_p0683b19║分別三昧神足諸法之行也。然則諸佛神力，何以
X17n0330_p0683b20║能使菩薩便見言面？何以能使菩薩便能說法？謂
X17n0330_p0683b21║之曰：神力大不可思議，如山林樹木，皆演音樂，盲
X17n0330_p0683b22║聾喑啞，皆得解脫，以如來威神力故。無情且然，況
X17n0330_p0683b23║有心者乎？眾苦且然，況修行者乎？此無量神力，廣
X17n0330_p0683b24║大作用，利安眾生，所以能加持諸菩薩，入於三昧，
X17n0330_p0683c01║現通說法也。大慧又疑：三昧正受，及勝進灌頂時，
X17n0330_p0683c02║已自有定力，所持諸神，加其神力，而使之進，故曰
X17n0330_p0683c03║加持。是何因緣故，而加持之也？佛以初地菩薩，有
X17n0330_p0683c04║相觀多，未離心量，若不加持，則墮魔業煩惱，不得
X17n0330_p0683c05║如來自覺地故。八地以上，純無相觀，躭三昧樂，若
X17n0330_p0683c06║不加持，則墮二乘禪宗，不能增進所得法故，均之
X17n0330_p0683c07║去無上菩提遠矣。是故如來於初地三昧時，使之
X17n0330_p0683c08║遠離煩惱散亂十種陰魔，不墮外道惡見妄想。於
X17n0330_p0683c09║諸地勝進，以至灌頂時，使之遠離二乘希望，得涅
X17n0330_p0683c10║槃果。住著三昧，即是佛魔不能證入如來地。既證
X17n0330_p0683c11║入如來地已，更令增長內身證法，入於妙覺果海。
X17n0330_p0683c12║是故如來咸以二種神力，加持諸菩薩等，為令諸
X17n0330_p0683c13║菩薩疾得無上菩提而已。唐云世尊清淨願，有大
X17n0330_p0683c14║加持力，初地十地中，三昧及灌頂。此譯較顯。葢如
X17n0330_p0683c15║來清淨禪，故有清淨願。彼眾生煩惱，外道魔業，二
X17n0330_p0683c16║乘偏空，菩薩有所得法，及如來自證地，皆非清淨。
X17n0330_p0683c17║故佛於初地現三昧正受神力，於十地現灌頂神
X17n0330_p0683c18║力，使之隨順入如相，同歸於清淨禪也。百丈云：無
X17n0330_p0683c19║善纏，無惡纏，無佛纏，無眾生纏，量數亦然，乃至都
X17n0330_p0683c20║無一切數量纏。故云佛是出纏過量人。貪愛知解
X17n0330_p0683c21║義句，如母愛子，唯多與兒酥喫，消與不消，都總不
X17n0330_p0683c22║知。此語喻十地受人天尊貴煩惱，生色界無色界
X17n0330_p0683c23║禪定福樂煩惱，不得自在神通飛騰隱顯徧至十
X17n0330_p0683c24║方諸佛淨土聽法之煩惱，學慈悲喜捨因緣煩惱，
X17n0330_p0684a01║學空平等中道煩惱，學三明六通四無閡煩惱，學
X17n0330_p0684a02║大乘心發四弘誓願煩惱，初地二地三地四地明
X17n0330_p0684a03║解煩惱，五地六地七地諸知見煩惱，八地九地十
X17n0330_p0684a04║地菩薩雙照二諦煩惱，乃至學佛界百萬阿僧祗
X17n0330_p0684a05║諸行煩惱，唯貪義句知解，不知却是繫縛煩惱。故
X17n0330_p0684a06║云見河能漂香象。由百丈言，十地尚有如是煩惱，
X17n0330_p0684a07║如香象渡河，幾為所漂，佛安得不加持之哉。
X17n0330_p0684a08║
X17n0330_p0684a09║楞伽阿䟦多羅寶經宗通卷三