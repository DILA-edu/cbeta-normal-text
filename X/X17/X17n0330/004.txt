X17n0330_p0684a10║
X17n0330_p0684a11║
X17n0330_p0684a12║
X17n0330_p0684a13║楞伽阿䟦多羅寶經宗通卷四
X17n0330_p0684a14║（魏云集一切佛法品第三之三）。
X17n0330_p0684a15║爾時大慧菩薩摩訶薩復白佛言：世尊！佛說緣起，即
X17n0330_p0684a16║是說因緣，不自說道。（魏云：如世尊說十二因緣從因生果，不說自心妄想分別見力
X17n0330_p0684a17║而生。）世尊！外道亦說因緣，謂勝、自在、時、微塵生，如是諸
X17n0330_p0684a18║性生。然世尊所謂因緣生諸性，言說有間悉檀、無間
X17n0330_p0684a19║悉檀。（唐云：世尊但以異名說作緣起，非義有別。）世尊！外道亦說有無有生。
X17n0330_p0684a20║世尊亦說無有生，生已滅。（魏云：外道亦說從於有無而生諸法。世尊說言：諸法
X17n0330_p0684a21║本無，依四緣生，生已還滅。）如世尊所說：無明緣行乃至老死。此是
X17n0330_p0684a22║世尊無因說，非有因說。世尊建立作如是說：此有故
X17n0330_p0684a23║彼有，非建立漸生。（唐云：若一時建立，非次第相待者，其義不成。）觀外道說
X17n0330_p0684a24║勝，非如來也。所以者何？世尊！外道說因，不從緣生而
X17n0330_p0684b01║有所生。世尊說觀因有事，觀事有因。（唐云：世尊所說，果待於因，因復
X17n0330_p0684b02║待果。）如是因緣雜亂，如是展轉無窮。佛告大慧：我非無
X17n0330_p0684b03║因說，及因緣雜亂說。此有故彼有者，攝所攝非性，覺
X17n0330_p0684b04║自心現量。大慧！若攝所攝計著不覺，不知自心現量
X17n0330_p0684b05║外境界性非性，彼有如是過，非我說緣起。（唐云：若不了諸法唯
X17n0330_p0684b06║心所現，計有能取及以所取，執著外境若有若無，彼有是過，非我所說。）我常說言：因緣
X17n0330_p0684b07║和合而生諸法，非無因生。
X17n0330_p0684b08║通曰：此大慧以因緣設難，正顯緣起無性，以破外
X17n0330_p0684b09║道言說事相二種自性計著也。故問世尊所說十
X17n0330_p0684b10║二因緣法，但以異名說作緣起，非自體起，即是從
X17n0330_p0684b11║因生果。因緣生法但不自說，從自心妄想分別之
X17n0330_p0684b12║道而生耳。彼外道亦說因緣，所謂勝性、自在、時、微
X17n0330_p0684b13║塵等，如是種種能生一切種種諸性，不離因緣。然
X17n0330_p0684b14║世尊所說因緣能生諸法，以此悉檀教化眾生，與
X17n0330_p0684b15║外道言說為有間別、為無間別？此因緣之義非有
X17n0330_p0684b16║別也。外道亦說有者從有因生，無有者從無因生，
X17n0330_p0684b17║從於有無而生諸法。佛說一切諸法本無有生，但
X17n0330_p0684b18║依諸緣生，生已還滅，亦不離於有無。如十二因緣
X17n0330_p0684b19║法，無明緣行乃至老死，依眼識等生一切法。此是
X17n0330_p0684b20║無因說，非有因說。不從因生者，一時無前後。世尊
X17n0330_p0684b21║建立，謂此無明有，則彼行至老死一時皆有；無明
X17n0330_p0684b22║滅，則彼行至老死一時皆滅。此有故彼有，但以無
X17n0330_p0684b23║明虗妄輪轉，非有實法次第建立，以漸而生，故謂
X17n0330_p0684b24║之無因說也。觀外道所說勝性，從神我主諦為冥
X17n0330_p0684c01║初，從冥初生覺，從覺生我心，從我心生五塵，從五
X17n0330_p0684c02║塵生五大，從五大生十一根，共二十五法，而以神
X17n0330_p0684c03║我為勝性，為生因。如此建立，漸次而生，非如如來
X17n0330_p0684c04║無因之說。所以者何？彼外道說勝性為因，不從他
X17n0330_p0684c05║緣生，而一切諸法從冥初流出，實有所生。夫因不
X17n0330_p0684c06║從緣生，因自為因，無待於果也；所生實無因，果自
X17n0330_p0684c07║為果，無待於因也。如此因果分明，原無展轉，則彼
X17n0330_p0684c08║外道所說無因生者，未盡非也。若世尊說十二因
X17n0330_p0684c09║緣，以無明為因，生行為果；又以行為因，生識為果；
X17n0330_p0684c10║至老死為因，又生無明為果。即此一法，又作因，又
X17n0330_p0684c11║作果，因中有事，事中有因，如是雜亂，展轉無窮，毋
X17n0330_p0684c12║乃亦因亦果乎？毋乃無因無果乎？毋乃無因生果
X17n0330_p0684c13║乎？反以外道因緣之說為過，其故何也？此大慧但
X17n0330_p0684c14║於境上辨因緣，不知於性上觀緣起，故世尊以緣
X17n0330_p0684c15║起無生最上一路語之。彼外道所立因果無因之
X17n0330_p0684c16║法，亦從因生，語自相違，我非如彼無因說也。我說
X17n0330_p0684c17║諸法從因緣生，非無因緣，亦不雜亂，亦無展轉無
X17n0330_p0684c18║窮之過也。唯覺了諸法所生，唯心所現，說此有故。
X17n0330_p0684c19║彼有者，內無能取之心，外無所取之境，攝所攝本
X17n0330_p0684c20║無自性，如鏡中現像。緣起本自無生，生本不有，何
X17n0330_p0684c21║說無因？無因且無，又何因緣雜亂之有？若彼外道
X17n0330_p0684c22║種種計著，既有能取及以所取，不覺諸法唯心所
X17n0330_p0684c23║現，外境界性本無自性，執著外境若有若無，於不
X17n0330_p0684c24║二法中作有無見。彼蓋純於外境界事相計著，以
X17n0330_p0685a01║為實有，由無始虗偽習氣所熏，有如是過。非我所
X17n0330_p0685a02║說緣起之法，於緣而離緣，於境而離境，本離有無，
X17n0330_p0685a03║又何有能取所取之過耶？且吾所說無生，非是一
X17n0330_p0685a04║向不生，同於斷滅也。我常說言，因緣和合而生，諸
X17n0330_p0685a05║法非是無因而生。然因必待緣而生，因不自生也；
X17n0330_p0685a06║緣必待因而生，緣不自生也。是諸法從因緣和合
X17n0330_p0685a07║生，本自無生。外道智不及此，謂一切無因生，非由
X17n0330_p0685a08║因緣和合而生。生既無因，誰為之因？無緣所生，誰
X17n0330_p0685a09║為之果？無因無果，明是斷見，非吾緣起無生之旨
X17n0330_p0685a10║也。百門義海曰：達無生者，為塵是心緣，心為塵因，
X17n0330_p0685a11║因緣和合，幻相方生。由從緣生，必無自性。何以故？
X17n0330_p0685a12║今塵不自緣，起待於心；心不自心，必待於緣。由相
X17n0330_p0685a13║待故，則無定屬。緣生則名無生，非去緣生說無生
X17n0330_p0685a14║也。只此數語，足為此篇證據。
X17n0330_p0685a15║大慧復白佛言：世尊！非言說有性有一切性耶？世尊！
X17n0330_p0685a16║若無性者言說不生，是故言說有性有一切性。佛告
X17n0330_p0685a17║大慧：無性而作言說，謂兔角龜毛等，世間現言說。大
X17n0330_p0685a18║慧！非性非非性，但言說耳。如汝所說，言說有性有一
X17n0330_p0685a19║切性者，汝論則壞。（唐云雖無諸法亦有言說，豈不現見龜毛兔角石牛兒等，世人於中
X17n0330_p0685a20║皆起言說，彼非有非非有，而但有言說耳。大慧！如汝所說，有言說故有諸法者，此論則壞。）大慧！非
X17n0330_p0685a21║一切剎土有言說，言說者是作耳。或有佛剎瞻視顯
X17n0330_p0685a22║法，或有作相，或有揚眉，或有動睛，或笑或欠，或謦欬，
X17n0330_p0685a23║或念剎土，或動搖。大慧！如瞻視及香積世界（唐云不瞬世界
X17n0330_p0685a24║妙香世界）普賢如來國土，但以瞻視令諸菩薩得無生法
X17n0330_p0685b01║忍及諸勝三昧，是故非言說有性有一切性。大慧！見
X17n0330_p0685b02║此世界蚊蚋虫蟻，是等眾生無有言說而各辦事。爾
X17n0330_p0685b03║時世尊欲重宣此義，而說偈言：
X17n0330_p0685b04║如虗空兔角，及以槃太子（二譯作石女兒），無而有言說，如是
X17n0330_p0685b05║性妄想。因緣和合法，凡愚起妄想，不能如實知，輪迴
X17n0330_p0685b06║三有宅。
X17n0330_p0685b07║通曰：上言因緣和合而生諸法，正顯無自性之妙。
X17n0330_p0685b08║大慧反疑非無因生，即係實有自性可得。故謂言
X17n0330_p0685b09║說有性，即有一切法性。若諸法無實性者，言說依
X17n0330_p0685b10║何而起？此謂言不虗生，必有諸法實性而後生；法
X17n0330_p0685b11║不自顯，必有言說實性而後顯。世尊仍即兩端而
X17n0330_p0685b12║破之。世間亦有諸法無實性而作言說者，說兔之
X17n0330_p0685b13║角、龜之毛、石女兒等，本無是事，而現有此說。以事
X17n0330_p0685b14║觀之，則非有；以言說觀之，則未嘗不有。兔角等雖
X17n0330_p0685b15║無，而不妨有說。是言說不必因有諸法而生，安在
X17n0330_p0685b16║一切其有自性也？汝謂若無諸法，言說何起？其論
X17n0330_p0685b17║則壞。又一切世間實有是法，而無待於言說者，是
X17n0330_p0685b18║言說唯是人心分別，但假安立耳。有佛國土，直視
X17n0330_p0685b19║不瞬，名為說法；有佛國土，或現異相，名為說法；有
X17n0330_p0685b20║佛國土，但動眉相，名為說法；有佛國土，唯動眼相，
X17n0330_p0685b21║名為說法；有佛國土，笑名說法；有佛國土，欠呿名
X17n0330_p0685b22║說法；有佛國土，謦欬名說法；有佛國土，憶念名說
X17n0330_p0685b23║法；有佛國土，以身動搖名說法。如無瞬世界及妙
X17n0330_p0685b24║香世界，於普賢如來佛土之中，諸菩薩等觀察如
X17n0330_p0685c01║來目不暫瞬，得無生法忍，亦得無量勝三昧。非由
X17n0330_p0685c02║言說而有諸法，安在言說其有自性也？汝謂言說
X17n0330_p0685c03║有性，即有一切性，其義不成。又此世界中，如蟲蟻
X17n0330_p0685c04║等，皆無言說，各於自事而得成辦，是言說又惡足
X17n0330_p0685c05║貴哉？偈復申明：如虗空本無，亦有虗空名字；兔角
X17n0330_p0685c06║等本無，亦有兔角等名字。本無是事，而有言說，說
X17n0330_p0685c07║本無實性也，而計以為有自性。以如是言說自性，
X17n0330_p0685c08║虗妄分別，謂一切法如是，唯於因緣和合法中，本
X17n0330_p0685c09║自不生，本無實性者。凡愚起妄想，請實有生，實有
X17n0330_p0685c10║自性，不能如實而知。自心現量，緣起無生，非言說
X17n0330_p0685c11║所及，乃取外境若有若無，妄生分別。是所執者，生
X17n0330_p0685c12║滅之法，終不出於生死海中，輪轉三界，無有已時。
X17n0330_p0685c13║良由於言說自性相計著，故有是過也。藥山久不
X17n0330_p0685c14║陞座，院主白云：大眾久思示誨，請和尚為眾說法。
X17n0330_p0685c15║山令打鐘，眾方集。山陞座良久，便下座歸方丈。主
X17n0330_p0685c16║隨後問：和尚適來許為眾說法，云何不垂一言？山
X17n0330_p0685c17║云：經有經師，論有論師，爭恠得老僧？天童頌云：癡
X17n0330_p0685c18║兒刻意止啼錢，良駟追風顧影鞭。雲掃長空巢月
X17n0330_p0685c19║鶴，寒清入骨不成眠。明得世尊說法，如止啼錢，本
X17n0330_p0685c20║自無說。第於良久處，顧鞭影而行，又未嘗無指示
X17n0330_p0685c21║也。可知於言說自性相計著者，真癡
X17n0330_p0685c22║爾時大慧菩薩摩訶薩復白佛言：世尊！常聲者，何事
X17n0330_p0685c23║說？佛告大慧：為惑亂。（唐云依妄法說。）以彼惑亂，諸聖亦現，而
X17n0330_p0685c24║非顛倒。大慧！如春時𦦨、火輪、垂髮、犍闥婆城、幻、夢、鏡
X17n0330_p0686a01║像，世間顛倒，非明智也，然非不現。大慧！彼惑亂者，有
X17n0330_p0686a02║種種現，非惑亂作無常。所以者何？謂離性非性故。大
X17n0330_p0686a03║慧！云何離性非性惑亂？謂一切愚夫種種境界故。（唐云
X17n0330_p0686a04║妄法現時無量差別，然非無常。何以故？離有無故。云何離有無？一切愚夫種種智故。）如彼恒河
X17n0330_p0686a05║餓鬼，見不見故，無惑亂性；於餘現故，非無性。如是惑
X17n0330_p0686a06║亂諸聖，離顛倒不顛倒，是故惑亂常，謂相相不壞故。
X17n0330_p0686a07║大慧！非惑亂種種相，妄想相壞，是故惑亂常。（唐云如恒河水
X17n0330_p0686a08║有見不見。餓鬼不見，不可言有；餘所見故，不可言無。聖於妄法，離顛倒見。大慧！妄法是常，相不異故。非諸妄法
X17n0330_p0686a09║有差別相，以分別故而有別異，是故妄法其體是常。）大慧！云何惑亂真實？若復
X17n0330_p0686a10║因緣，諸聖於此惑亂，不起顛倒覺，非不顛倒覺。大慧！
X17n0330_p0686a11║除諸聖於此惑亂有少分想，非聖智事相。大慧！凡有
X17n0330_p0686a12║者，愚夫妄說，非聖言說。
X17n0330_p0686a13║通曰：大慧！因上言涅槃非斷非常，即是真常。常不
X17n0330_p0686a14║可顯，而聲顯之。故以此常為聲教，當依何事而說？
X17n0330_p0686a15║必欲依事相而說者，正是事自相計著也。若謂離
X17n0330_p0686a16║事相而別有真常者，又是二乘空見。故佛以心外
X17n0330_p0686a17║無法，法外無心，所言真常，即依彼惑亂妄法而說。
X17n0330_p0686a18║以彼妄法惑亂，易於顛倒。諸聖唯見其真實，雖現
X17n0330_p0686a19║有惑亂，而非顛倒，故為明智。凡夫不覺其惑亂，於
X17n0330_p0686a20║非有中執為實有，如陽𦦨、火輪、幻、夢、鏡、像等，是名
X17n0330_p0686a21║世間顛倒見解，非明智也。彼有智者，非謂惑亂之
X17n0330_p0686a22║境一切總無，但於自心所現不生分別，而非不見
X17n0330_p0686a23║彼惑亂之事。彼惑亂妄法現時，種種差別似乎無
X17n0330_p0686a24║常，然非妄法有無常性能作無常。所以者何？彼惑
X17n0330_p0686b01║亂自體，不自言有，不自言無，本離有無故。既離有
X17n0330_p0686b02║無，云何又謂之惑亂？但一切法本不有，愚夫種種
X17n0330_p0686b03║作有解；一切法本不無，愚夫種種作無解。於有無
X17n0330_p0686b04║境界上自生惑亂，而彼離有無者，故自常也。如彼
X17n0330_p0686b05║恒河之水，本非是火，而餓鬼但見為火，不見為水。
X17n0330_p0686b06║此惑亂性，但於餓鬼現耳。其無惑亂性，於餘人未
X17n0330_p0686b07║嘗不現，非無其水也。惑亂之事，亦復如是。於種種
X17n0330_p0686b08║境界起有見者，是顛倒也；於種種境界不起有見
X17n0330_p0686b09║者，是不顛倒也。諸聖遠離有無，離於顛倒，亦離於
X17n0330_p0686b10║不顛倒。凡愚所惑亂者，諸聖不為之惑亂也，是故
X17n0330_p0686b11║惑亂常。所以名為常者，謂分別不起，法法不異，相
X17n0330_p0686b12║相不壞，不以此相壞彼相故。惑亂種種相，外相也；
X17n0330_p0686b13║妄想分別相，內相也。以虗妄分別故，破壞種種相，
X17n0330_p0686b14║即有顛倒見及不顛倒見。若無分別，諸法自體無
X17n0330_p0686b15║差別相，非惑亂種種相壞，亦非妄想分別相壞。諸
X17n0330_p0686b16║相不異，萬法皆如是，故謂惑亂常。既謂之常，真實
X17n0330_p0686b17║不變之謂也。云何惑亂即是真實？謂一切妄法，不
X17n0330_p0686b18║離因緣和合而得現起，本自無生。諸聖於此，不起
X17n0330_p0686b19║凡夫顛倒覺，執著為有；亦不起二乘非顛倒覺，執
X17n0330_p0686b20║著為無。遠離有無二種分別，一切諸法本自寂滅
X17n0330_p0686b21║相，故謂惑亂即是真實也。除諸聖者，已證真實，不
X17n0330_p0686b22║作於想，即一切惑亂，莫非聖智事相。餘修行者，若
X17n0330_p0686b23║於此惑亂妄法，有少分想，一念纔動，即乖法體，於
X17n0330_p0686b24║聖智事相，相去遠矣。凡有少分想者，當知即是愚
X17n0330_p0686c01║夫戲論，非聖言說。彼唯依妄想事相而說，執著陽
X17n0330_p0686c02║𦦨、火輪等，以為實有，終屬生滅非常也。若依聖智
X17n0330_p0686c03║事相而說，即惑亂，即真實。生滅法中，而不生不滅
X17n0330_p0686c04║者自在，是真常也。故知妄想事相非常，而聖智事
X17n0330_p0686c05║相是常。則以常為言說者，其亦慎所依乎！瑞岩問
X17n0330_p0686c06║岩頭：如何是本常理？頭曰：動也。岩曰：動時如何？頭
X17n0330_p0686c07║曰：不見本常理。岩佇思。頭曰：肯即未脫根塵，不肯
X17n0330_p0686c08║即永沈生死。岩乃禮拜。天童頌云：圓珠不穴，大璞
X17n0330_p0686c09║不琢，道人所貴無稜角。拈却肯路根塵空，脫體無
X17n0330_p0686c10║依活卓卓。此岩頭於真常，見之最徹。故謂不肯即
X17n0330_p0686c11║永沈生死，坐却顛倒一路；肯即未脫根塵，坐却非
X17n0330_p0686c12║顛倒一路。然後脫體無依，不撥諸相，而真常自在。
X17n0330_p0686c13║彼惑亂者，倒不倒妄想起二種種性，謂聖種性及愚
X17n0330_p0686c14║夫種性。聖種性者，三種分別，謂聲聞乘、緣覺乘、佛乘。
X17n0330_p0686c15║云何愚夫妄想起聲聞乘種性？謂自共相計著起聲
X17n0330_p0686c16║聞乘種性，是名妄想起聲聞乘種性。大慧！即彼惑亂
X17n0330_p0686c17║妄想起緣覺乘種性，謂即彼惑亂自共相不親計著
X17n0330_p0686c18║起緣覺乘種性。云何智者即彼惑亂起佛乘種性？謂
X17n0330_p0686c19║覺自心現量外性非性不妄想相起佛乘種性，是名
X17n0330_p0686c20║即彼惑亂起佛乘種性。又種種事性，凡夫惑想起愚
X17n0330_p0686c21║夫種性（唐云有諸愚夫分別妄法種種事物，決定如是決定不異，此則成就生死乘性），彼非
X17n0330_p0686c22║有事非無事，是名種性義。大慧！即彼惑亂不妄想諸
X17n0330_p0686c23║聖心意意識過習氣自性法轉變性，是名為如，是故
X17n0330_p0686c24║說如離心。我說此句顯示離想，即說離一切想。
X17n0330_p0687a01║通曰：上言諸聖於此惑亂，不起顛倒覺，非不顛倒
X17n0330_p0687a02║覺。是倒不倒妄想，皆依惑亂而起。若分別彼惑亂
X17n0330_p0687a03║法是倒非倒，則能成就二種種性，謂聖種性，及愚
X17n0330_p0687a04║夫種性。聖種性者，三種分別，謂聲聞乘、緣覺乘、佛
X17n0330_p0687a05║乘。聲聞乘者，於惑亂五陰等法，見有自相共相，而
X17n0330_p0687a06║生計著，起厭離想。厭苦集，欣道滅，皆於相上計著，
X17n0330_p0687a07║故名聲聞乘種性。緣覺乘者，於彼惑亂十二因緣
X17n0330_p0687a08║等法，了達緣生自相共相，皆虗妄不實，故離於憒
X17n0330_p0687a09║閙，不樂親習近計著，是名緣覺乘種性。是二者，皆
X17n0330_p0687a10║見有煩惱可斷，猶未悟煩惱之即為菩提也，故非
X17n0330_p0687a11║明智。若智者，即彼惑亂入佛知見，所謂覺了一切
X17n0330_p0687a12║皆是自心所現，見彼能見可見，唯是自心，無有外
X17n0330_p0687a13║法，外性非性，有無妄想，何自而起？即彼惑亂當體
X17n0330_p0687a14║真如，故名佛乘種性。此三者，皆於種種事相，無顛
X17n0330_p0687a15║倒想，故謂之聖。若諸凡夫，於種種事物，起惑亂妄
X17n0330_p0687a16║想，決定如是，決定不異虗妄分別種種法體，此則
X17n0330_p0687a17║成就生死乘性，輪廻三界，顛倒不息，故謂之愚。何
X17n0330_p0687a18║以名為種性義耶？彼惑亂法，非是實事，如陽𦦨等，
X17n0330_p0687a19║不可定執為有。亦非不實事，種種現見，不可定執
X17n0330_p0687a20║為無。淨名云：無作無造無受者，善惡之業亦不亡。
X17n0330_p0687a21║是名種性義也。是種性者，聖愚所同。然在纏，即謂
X17n0330_p0687a22║之八識。出纏，即謂之如來藏。愚夫未能轉識，而為
X17n0330_p0687a23║識所轉，無足論已。諸聖即彼惑亂，不妄分別，作顛
X17n0330_p0687a24║倒想，及不顛倒想。良由諸聖智者，心意意識，諸惡
X17n0330_p0687b01║習氣，自性法轉依故。轉生滅，依涅槃。轉煩惱，依菩
X17n0330_p0687b02║提。即說此妄，名為真如。是故說真如，離於心識。非
X17n0330_p0687b03║是離心識外，別有一真如也。但離其想耳。我說此
X17n0330_p0687b04║句法，所以顯示真如法體，離分別想。即說彼真如
X17n0330_p0687b05║中，無虗妄分別法，并離一切想。不但離顛倒想，亦
X17n0330_p0687b06║離不顛倒想。為一切想，由心意識生。自性變而為
X17n0330_p0687b07║心意識，則名曰過習氣。心意識轉而為智，即名曰
X17n0330_p0687b08║真如。既名真如，即彼心意識。離彼心意識，而想安
X17n0330_p0687b09║從生。諸聖不妄想相，盖如此。起信論云：一切諸法，
X17n0330_p0687b10║唯依妄念，而有差別。若離心念，則無一切境界之
X17n0330_p0687b11║相。是故一切法，從本已來，離言說相，離名字相，離
X17n0330_p0687b12║心緣相。畢竟平等，無有變異，不可破壞。唯是一心，
X17n0330_p0687b13║故名為如。即此旨也。黃山趙文孺，嘗作頌曰：妄想
X17n0330_p0687b14║元來本自真，除時又起一重塵。言思動靜承誰力，
X17n0330_p0687b15║仔細看來無別人。須如此解，方名證真如也。
X17n0330_p0687b16║大慧白佛言：世尊！惑亂為有為無？佛告大慧：如幻無
X17n0330_p0687b17║計著相。若惑亂有計著相者，計著性不可滅，緣起應
X17n0330_p0687b18║如外道說因緣生法。（唐云：如幻無執著相故。若執著相體是有者，應不可轉，則諸緣
X17n0330_p0687b19║起應如外道說作者生。）大慧白佛言：世尊！若惑亂如幻者，復當
X17n0330_p0687b20║與餘惑作因。佛告大慧：非幻惑因，不起過故。大慧！幻
X17n0330_p0687b21║不起過，無有妄想。（唐云：非諸幻事為妄惑因。以幻不生諸過惡故，以諸幻事無分別故。）
X17n0330_p0687b22║大慧！幻者從他明處生，非自妄想過習氣處生，是故
X17n0330_p0687b23║不起過。大慧！此是愚夫心惑計著，非聖賢也。
X17n0330_p0687b24║爾時，世尊欲重宣此義，而說偈言：
X17n0330_p0687c01║聖不見惑亂，中間亦無實，中間若真實，惑亂即真實。
X17n0330_p0687c02║捨離一切惑，若有相生者，是亦為惑亂，不淨猶如翳。
X17n0330_p0687c03║通曰：大慧又疑：既離一切想已，其能除一切法乎？
X17n0330_p0687c04║故問一切妄法，畢竟是有是無？佛以惑亂妄法，不
X17n0330_p0687c05║可謂之有，不可謂之無，但如幻耳。幻雖現起種種
X17n0330_p0687c06║相，原無自性故。相即無相，無執著相可得故。若惑
X17n0330_p0687c07║亂法有計著相者，即有實體，應不可轉。諸聖智者，
X17n0330_p0687c08║心意意識轉變時，安得渾化，杳無踪跡？惟其無根，
X17n0330_p0687c09║故可以轉。若不如幻，必不可滅。則一切緣起惑亂
X17n0330_p0687c10║諸法，應如外道所說：因緣生法，作者為因，畢竟是
X17n0330_p0687c11║有。有已還滅，畢竟是無。但於有無境上，計著不捨。
X17n0330_p0687c12║如來所說緣起如幻之法，固不如是也。大慧又疑：
X17n0330_p0687c13║若惑亂如幻，本無自性，不同因緣生法者。然餘惑
X17n0330_p0687c14║生生不息，應是幻為之因也。佛謂非諸幻事為妄
X17n0330_p0687c15║惑因，以幻不起諸過惡故。所以不起過者，以諸幻
X17n0330_p0687c16║事無情識分別故。所以無情識者，以依人功明巧
X17n0330_p0687c17║呪術而生，非自妄想煩惱習氣而生，是故不起過
X17n0330_p0687c18║也。楞嚴云：如世巧幻師，幻作諸男女。雖見諸根動，
X17n0330_p0687c19║要以一機軸。息機歸寂然，諸幻成無性。一切惑亂
X17n0330_p0687c20║妄法，如幻無性，豈能與餘惑作因？惑不與惑作因，
X17n0330_p0687c21║豈能惑人哉？唯愚夫心先自惑，於幻妄境界，計著
X17n0330_p0687c22║為實，起顛倒想。此即妄想習氣所生，起諸過惡，輪
X17n0330_p0687c23║轉三界。如穉子弄影，為影所弄。非諸聖賢不為惑
X17n0330_p0687c24║亂所惑也。此正破於事自性相計著者，不覺自心
X17n0330_p0688a01║所現分齊。不但凡夫顛倒覺為然，即二乘不顛倒
X17n0330_p0688a02║覺，亦未離乎相也。故偈中單破二乘種性，顯最上
X17n0330_p0688a03║一乘法門。謂聖者見惑亂，即非惑亂。其故何也。以
X17n0330_p0688a04║此惑亂中間，了無實性可得。既無其性，即無其相。
X17n0330_p0688a05║性相俱泯，即此惑亂中間，純然真實。既是真實，即
X17n0330_p0688a06║妄即真，即真即妄。不見有惑亂可捨，不見有真實
X17n0330_p0688a07║可得。如明淨眼，一亘晴空，所以不見有惑亂也。若
X17n0330_p0688a08║捨離一切惑亂，而見有真實相生者，即此真實，還
X17n0330_p0688a09║名惑亂。雖離煩惱障，未離所知障。所知障障慧，慧
X17n0330_p0688a10║不解脫，是清邊垢，亦為不淨。如瞖目人，妄見空華，
X17n0330_p0688a11║不知其中間亦無實也。所以聲聞緣覺，均名聖種。
X17n0330_p0688a12║未若佛乘，超出二乘之上，為最上第一義也。龐居
X17n0330_p0688a13║士偈曰，但自無心於萬物，何妨萬物常圍繞。鐵牛
X17n0330_p0688a14║不怕獅子吼，恰似木人見華鳥。花鳥逢人亦不驚，
X17n0330_p0688a15║木人本體自無情。心境如如只這是，何慮菩提道
X17n0330_p0688a16║不成。此即聖不見惑亂微妙義也。
X17n0330_p0688a17║復次，大慧！非幻無有相似見一切法如幻。大慧白佛
X17n0330_p0688a18║言：世尊！為種種幻相計著，言一切法如幻？為異相計
X17n0330_p0688a19║著？（唐云：為異依此執著顛倒相耶？）若種種幻相計著，言一切性如幻
X17n0330_p0688a20║者，世尊！有性不如幻者。所以者何？謂色種種相非因。
X17n0330_p0688a21║世尊！無有因色種種相現如幻。世尊！是故無種種幻
X17n0330_p0688a22║相計著相似性如幻。（魏云：為執著諸法如幻相故如幻，為執著諸法顛倒相故言諸
X17n0330_p0688a23║法如幻。若執著諸法如幻相者，不得言一切法皆如幻相。若執著諸法顛倒相故言如幻者，不得言一切法如
X17n0330_p0688a24║幻。何以故？世尊！色有種種因相見故。世尊！無有異因色有諸相可見如幻，是故說言不得執著一切諸法如幻。）
X17n0330_p0688b01║佛告大慧：非種種幻相計著相似一切法如幻。大慧！
X17n0330_p0688b02║然不實一切法速滅如電，是則如幻。大慧！譬如電光
X17n0330_p0688b03║剎那頃現，現已即滅，非愚夫現。（魏云：即見即滅，凡夫不見。唐云：世間凡愚，
X17n0330_p0688b04║悉皆現見。）如是一切性，自妄想自共相，觀察無性，非現色
X17n0330_p0688b05║相計著。（唐云：以不能觀察無所有故，而妄計著種種色相。）
X17n0330_p0688b06║爾時，世尊欲重宣此義，而說偈言：
X17n0330_p0688b07║非幻無有譬，說法性如幻，不實速如電，是故說如幻。
X17n0330_p0688b08║通曰：上言惑亂即真實，真實固非幻也。何以？非幻
X17n0330_p0688b09║即是如幻，如幻即是非幻。然非幻真體無有相似，
X17n0330_p0688b10║說似一物即不中，此非幻不是無也。能見一切法
X17n0330_p0688b11║如幻，見幻者不幻，故曰非幻。然諸法捨幻無可譬
X17n0330_p0688b12║喻，是故說如幻也。大慧乃問：如幻為依執著種種
X17n0330_p0688b13║幻相，言一切法如幻耶？為依異此幻相執著顛倒，
X17n0330_p0688b14║言一切法如幻耶？猶云依顛倒相而言顛倒耶？抑
X17n0330_p0688b15║依不顛倒相而言顛倒耶？為異相計著者，幻相自
X17n0330_p0688b16║幻相，顛倒自顛倒，法本自異，固不得言如幻已。若
X17n0330_p0688b17║於種種幻相計著，言一切法如幻者，然諸法有性
X17n0330_p0688b18║不如幻者，安得槩以如幻目之？何以明其不如幻
X17n0330_p0688b19║也？現前色法種種皆有因相，若言如幻則非因矣。
X17n0330_p0688b20║幻不與餘惑作因，必無有因而色相種種顯現乃
X17n0330_p0688b21║可如幻。然而色相種種固有因也，世間無有異因
X17n0330_p0688b22║令色有諸相可見如幻者，是故世尊不可說言依
X17n0330_p0688b23║於執著種種幻相，言一切法與幻相似。此但於相
X17n0330_p0688b24║辯相，不知於非相辯相；但於幻辯幻，不知於非幻
X17n0330_p0688c01║辯幻。故世尊言：不依執著種種幻相，有因無因諸
X17n0330_p0688c02║相似性，言一切法如幻。但以一切法不實，速滅如
X17n0330_p0688c03║雷，故說如幻。唯論無有實性，非論無有因性。若以
X17n0330_p0688c04║無因論者，猶存乎實；此以無實論者，并忘其因。是
X17n0330_p0688c05║一切法不實，誰為真實者？一切法速滅，誰為不滅
X17n0330_p0688c06║者？故見如幻，即見非幻也。幻何以不實耶？譬如電
X17n0330_p0688c07║光，即見即滅，在剎那頃，雖生而不生也。凡愚不見
X17n0330_p0688c08║乎此，悉以電光現見，執為實有。一切諸法亦復如
X17n0330_p0688c09║是，以一切法性皆自心妄想所現，由妄想分別故，
X17n0330_p0688c10║有自共相可得。能善觀察自心現量者，即此自共
X17n0330_p0688c11║相本自無性，本自非現，一無所有，何色相之可計
X17n0330_p0688c12║著耶？又何問其有因無因耶？惟不能觀察無所有
X17n0330_p0688c13║故，於諸色相種種計著，是為顛倒惑亂，非幻惑人，
X17n0330_p0688c14║而人惑於幻也，故謂之愚。且諸法不實，速滅如幻
X17n0330_p0688c15║者，非徒說如幻也，正以顯非幻之旨，此可與智者
X17n0330_p0688c16║道耳。偈言非幻無有，譬世間物無有相似者，故無
X17n0330_p0688c17║可說。但說一切諸法如幻，非謂種種性相與幻相
X17n0330_p0688c18║似，但以其不實速滅，如電現已即滅，無有實性，是
X17n0330_p0688c19║故說如幻也。果能觀察一切諸法本自無性，本自
X17n0330_p0688c20║非現，與電光無異，即彼如幻之中，而非幻之體本
X17n0330_p0688c21║自如如，我故曰惑亂即真實。以此僧問曹山：於相
X17n0330_p0688c22║何真？山曰：即相即真。曰：當何顯示？山竪起拂子。又
X17n0330_p0688c23║問曰：幻本何真？曰：幻本元真。曰：當幻何顯？山曰：即
X17n0330_p0688c24║幻即顯。曰：恁麼則始終不離於幻也。山曰：覓幻相
X17n0330_p0689a01║不可得。曹山說祖師禪，一一與此符契。故知初祖
X17n0330_p0689a02║所云：此四卷經，可以證心。信哉！
X17n0330_p0689a03║大慧復白佛言：如世尊所說，一切性無生及如幻，將
X17n0330_p0689a04║無世尊前後所說自相違耶？說無生性如幻？佛告大
X17n0330_p0689a05║慧：非我說無生性如幻前後相違過。所以者何？謂生
X17n0330_p0689a06║無生覺自心現量，有非有外性非性無生現。（唐云我了於生
X17n0330_p0689a07║即是無生，唯是自心之所見故。若有若無一切外法，見其無性本不生故。）大慧！非我前後
X17n0330_p0689a08║說相違過，然壞外道因生故，我說一切性無生。大慧！
X17n0330_p0689a09║外道癡聚欲令有無有生，非自妄想種種計著緣。大
X17n0330_p0689a10║慧！我非有無有生，是故我以無生說而說。大慧！說性
X17n0330_p0689a11║者，為攝受生死故，壞無見斷見故，為我弟子攝受種
X17n0330_p0689a12║種業受生處故，以聲性說攝受生死。（唐云說諸法者，為令弟子知依
X17n0330_p0689a13║諸業攝受生死，遮其無有斷滅見故。）大慧！說幻性自性相，為離性自性
X17n0330_p0689a14║相故，墮愚夫惡見相希望，不知自心現量，壞因所作
X17n0330_p0689a15║生緣自性相計著，說幻夢自性相一切法，不令愚夫
X17n0330_p0689a16║惡見希望，計著自及他一切法如實處見，作不正論。
X17n0330_p0689a17║（唐云說諸法相猶如幻者，令離諸法自性相故。為諸凡愚墮惡見欲，不知諸法唯心所現，為令遠離執著因緣
X17n0330_p0689a18║生起之相，說一切法如幻如夢。彼諸愚夫執著惡見欺誑自他，不能明見一切諸法如實住處。）大慧！
X17n0330_p0689a19║如實處見一切法者，謂超自心現量
X17n0330_p0689a20║爾時，世尊欲重宣此義，而說偈言：
X17n0330_p0689a21║無生作非性，有性攝生死（唐云無作故無生，依業說生死）。觀察如幻
X17n0330_p0689a22║等，於相不妄想。
X17n0330_p0689a23║通曰：說一切性即有生，不應說無生；既說無生即
X17n0330_p0689a24║無幻，不應說如幻。此但泥於言句相違耳。不知說
X17n0330_p0689b01║無生者，非是一向不生也。謂一切諸法生即無生，
X17n0330_p0689b02║我唯覺自心之所現見，若有若非有。一切外法未
X17n0330_p0689b03║嘗不生，推求自性了不可得，本自不生。以無生而
X17n0330_p0689b04║現生，非如幻而何？故非前後說相違過也。然所以
X17n0330_p0689b05║說無生者，為破外道因生見故。彼所建立因果，義
X17n0330_p0689b06║不相當，故我說諸法皆悉不生。彼外道愚癡羣聚，
X17n0330_p0689b07║謂一切法有從有因生，無從無因生，非自妄想種
X17n0330_p0689b08║種執著分別為緣，是別有異因從作者生也。彼但
X17n0330_p0689b09║於一切有無諸法共興惡見，我說諸法生即不生，
X17n0330_p0689b10║亦有不生何得言有？亦無不生何得言無？故我以
X17n0330_p0689b11║無生說，而說非有因生，亦非無因生。彼外道欲令
X17n0330_p0689b12║有無有生，其說自壞矣。既說無生，而又說一切諸
X17n0330_p0689b13║法有性者，何也？為令我法弟子知有二法：一者攝
X17n0330_p0689b14║受世間生死業故，二者遮其無見斷見故。外道謂
X17n0330_p0689b15║一切法非自妄想執著分別為緣，即不知有生死，
X17n0330_p0689b16║故常在生死。若知見受習氣種種諸業為生死因，
X17n0330_p0689b17║至三界受生處為生死果，知依諸業攝受生死，故
X17n0330_p0689b18║能超於生死。我說有諸法者，所以攝受世間，世間
X17n0330_p0689b19║不無，何得言無？正以遮外道一切無有斷滅見也。
X17n0330_p0689b20║雖說一切法有，但以名句文身為體，以聲性說，亦
X17n0330_p0689b21║非實事，即有而未嘗有也。然所以說諸法如幻者，
X17n0330_p0689b22║以幻性幻相本非實有，為令愚夫知其如幻，遠離
X17n0330_p0689b23║諸法自性自相故。愚夫墮有無惡見，希望得果，不
X17n0330_p0689b24║達五蘊諸法唯是自心所現，本自無作，本自無生，
X17n0330_p0689c01║乃妄計作者以為生因，計著自性自相以為實有，
X17n0330_p0689c02║我為壞彼因所作生。彼所因者，是其所作，非能作
X17n0330_p0689c03║也。所作固不能生，其所因者非也。又緣生起之相，
X17n0330_p0689c04║計著實有自性，其所緣者非也。故說五蘊諸法緣
X17n0330_p0689c05║生如幻，不實如夢，性即無性，相即無相，一切法如
X17n0330_p0689c06║是。不令愚夫妄計自相他相，希望得果，執著惡見，
X17n0330_p0689c07║欺誑自他，不能明見一切諸法如實住處，反以如
X17n0330_p0689c08║實處見作不正論，以彼著相者為正，而以如幻者
X17n0330_p0689c09║為非正也。不知住如實處見一切法者，即自心現
X17n0330_p0689c10║量，超自心現量，離性自性相，無一法可得，是真不
X17n0330_p0689c11║生滅法也，故為正論。彼未離性自性相，有自相他
X17n0330_p0689c12║相可得，未超心量，猶是生死邊事，真為不正論也。
X17n0330_p0689c13║為破彼不正論故，依真如實際處而說一切法如
X17n0330_p0689c14║幻，惟其無生，故說如幻，唯其如幻，故說無生，又何
X17n0330_p0689c15║相違之過哉？偈復申明無生如幻，只是一意。外道
X17n0330_p0689c16║說一切法不生，但因作者生，彼因所作無生，性安
X17n0330_p0689c17║能生哉？是則謗因果，非如實正見。我說無生，唯自
X17n0330_p0689c18║心現量，本無所作，更何有生？正以破外道所作之
X17n0330_p0689c19║非性也。又說有性者，欲令弟子依業攝受世間生
X17n0330_p0689c20║死，不是一向無有，正以破外道斷滅之見也。生即
X17n0330_p0689c21║不生，有即非有，是說無生，即所以說如幻也。外道
X17n0330_p0689c22║惡見，希望執著自相他相，故我說如幻等，正破彼
X17n0330_p0689c23║愚夫於相生妄想也。若能觀察如幻，即於諸相不
X17n0330_p0689c24║起分別，分別不生，相即非相，心境寂滅，即是無生。
X17n0330_p0690a01║故說如幻，即以說無生也。是甚深義趣，豈可以言
X17n0330_p0690a02║句相違而生疑哉？昔知遠禪師在報慈問：如何是
X17n0330_p0690a03║真如佛性？慈曰：誰無？參退，首坐問：汝適來問和尚
X17n0330_p0690a04║話還會麼？曰：不會。座曰：和尚恁麼慈悲，汝為什麼
X17n0330_p0690a05║不會？真如佛性誰無？乃至四生六道悉皆具足。遠
X17n0330_p0690a06║感謝。時守證禪師在傍齩齒曰：這老漢自家無眼，
X17n0330_p0690a07║更瞎他人。乃召遠問：首座適來說箇什麼？遠曰：某
X17n0330_p0690a08║當時不會得他說破。具如前舉。證曰：上座！佛法不
X17n0330_p0690a09║是這箇道理。汝若不信，去問取堂頭。遠上堂頭，具
X17n0330_p0690a10║說前解。慈亦曰：佛法不是這箇道理。遠曰：適來問
X17n0330_p0690a11║第三座，他亦不肯，故教來問。且望慈悲為某決破。
X17n0330_p0690a12║慈曰：汝却問取第三座去。遠下來禮問，證曰：汝但
X17n0330_p0690a13║問來。遠便問：如何是真如佛性？證曰：誰有？遠於言
X17n0330_p0690a14║下契悟。守證即護國淨果大師也。僧問護國：鶴立
X17n0330_p0690a15║枯松時如何？國云：地下底一場懡㦬。僧云：滴水滴
X17n0330_p0690a16║凍時如何？國云：日出後一場懡㦬。僧云：會昌沙汰
X17n0330_p0690a17║時，護法善神向甚麼處去也？國云：三門頭兩箇一
X17n0330_p0690a18║場懡㦬。天童頌云：壯士稜稜鬢未秋，男兒不慣不
X17n0330_p0690a19║封侯。翻思清白傳家客，洗耳溪頭不飲牛。會此即
X17n0330_p0690a20║知無生如幻密密意。
X17n0330_p0690a21║復次，大慧！當說名句形身相。善觀名句形身（唐云文身），菩
X17n0330_p0690a22║薩摩訶薩隨入義句形身，疾得阿耨多羅三藐三菩
X17n0330_p0690a23║提。如是覺已，覺一切眾生。大慧！名身者，謂若依事立
X17n0330_p0690a24║名，是名名身。句身者，謂句有義身，自性決定究竟，是
X17n0330_p0690b01║名句身。形身者，謂顯示名句，是名形身。又形身者，謂
X17n0330_p0690b02║長短高下。又句身者，謂徑跡，如象馬人獸等所行徑
X17n0330_p0690b03║跡，得句身名。大慧！名及形者，謂以名說無色四蘊故
X17n0330_p0690b04║說名，自相現故說形（唐云名，謂非色四蘊，以名說故；文，謂名之自相，以文顯故），是
X17n0330_p0690b05║名名句形身。說名句形身相分齊，應當修學。
X17n0330_p0690b06║爾時，世尊欲重宣此義，而說偈言：
X17n0330_p0690b07║名身與句身，及形身差別，凡夫愚計著，如象溺深泥。
X17n0330_p0690b08║通曰：因大慧疑無生、如幻二說有相違過，第於名、
X17n0330_p0690b09║句上執泥，不達其義，故教以當善觀名、句、文身相，
X17n0330_p0690b10║因相而得義，入於義、句、形身，而忘乎名、句、形身，即
X17n0330_p0690b11║知言說如幻，性本無生，故得無上正等正覺。如是
X17n0330_p0690b12║覺已，即以名、句、文身表顯第一義諦，令一切眾生
X17n0330_p0690b13║皆覺無上菩提，斯則即言說離言說，故與菩提相
X17n0330_p0690b14║應也，豈可以言說同異而辯菩提哉？何以謂之名
X17n0330_p0690b15║身？謂依事立名，能詮自性，如說六根，但云眼、耳等，
X17n0330_p0690b16║名即是身，是謂名身。何以謂之句身？謂句各有決
X17n0330_p0690b17║定義，能詮差別，如說是眼、是佛眼等，種種差別決
X17n0330_p0690b18║定究竟，不相混濫，是名、句身。何以謂之形身？文字
X17n0330_p0690b19║有形，所以顯示名、句，是名、句所依也。說文云：依類
X17n0330_p0690b20║像形為字，形聲相稱為文。唐有。復次，大慧！句身者，
X17n0330_p0690b21║謂句事究竟。名身者，謂諸字名各各差別，如從阿
X17n0330_p0690b22║字乃至呵字。文身者，謂長短高下，魏云謂聲長短、
X17n0330_p0690b23║音韻高下。身者，猶體也，各自有體，不相雜故。此上
X17n0330_p0690b24║釋名、句、形身之相，下即明隨入義、句之旨，故謂句
X17n0330_p0690c01║身者，決定究竟，如徑跡耳。謂尋徑跡以知象、馬等
X17n0330_p0690c02║所在，喻因句而得義，得義則忘言，如得象、馬等，斯
X17n0330_p0690c03║遺其跡矣。乃若名、句依事立名，不但有色可指者，
X17n0330_p0690c04║故說名即非色。四蘊受想行識，杳無相狀，亦可以
X17n0330_p0690c05║虗名立說，故說名。至於形句顯示名句，不但色相
X17n0330_p0690c06║顯現者，故說形即非色。四蘊既有其名，即有自相，
X17n0330_p0690c07║亦可以文字表顯，故說形。是名及形，不但說色邊
X17n0330_p0690c08║事，亦能說無色邊事。合色無色徑跡，以知實義所
X17n0330_p0690c09║在，是之謂隨入義句形身。其分齊深遠，非淺近可
X17n0330_p0690c10║窺也。既知名句形身相，又如名句形身分齊。斯善
X17n0330_p0690c11║乎觀名句形身，而不徒泥其詞矣。偈謂名身句身
X17n0330_p0690c12║文字身，差別不同，要以顯示第一義諦。離文字相，
X17n0330_p0690c13║離言說相，當體寂滅，本自不生，故能疾得無上菩
X17n0330_p0690c14║提。凡愚徒於名句形身，隨聲分別，計著不捨，如象
X17n0330_p0690c15║溺深泥，無出身之路，安望其得無上菩提哉？雲門
X17n0330_p0690c16║示眾云：直得觸目無滯，達得名身。一切法空，山河
X17n0330_p0690c17║大地，是名身亦不可得。喚作三昧，性海俱備，猶是
X17n0330_p0690c18║無風帀帀之波。直得亡知於覺，覺即佛性矣。喚作
X17n0330_p0690c19║無事人，更須知有向上一竅在。天童拈云：賓主不
X17n0330_p0690c20║諧，二俱有過，各與二十棒。秪如向上一竅，又作麼
X17n0330_p0690c21║生？犀因翫月紋生角，象被雷驚華入牙。於此參透，
X17n0330_p0690c22║方可疾得無上菩提。
X17n0330_p0690c23║復次，大慧！未來世智者，以離一異、俱不俱見相，我所
X17n0330_p0690c24║通義，問無智者。彼即答言：此非正問，謂色等常無常，
X17n0330_p0691a01║為異不異。如是涅槃諸行，相所相，求那所求那（唐云依所
X17n0330_p0691a02║依），造所造，見所見，塵及微塵（魏云泥團微塵），修與修者，如是
X17n0330_p0691a03║比展轉相，如是等問，而言佛說無記止論（唐云此如是等不可
X17n0330_p0691a04║記事，次第而問，世尊說此，當止記答）。非彼癡人之所能知，謂聞慧不具
X17n0330_p0691a05║故。如來、應供、等正覺，令彼離恐怖句故，說言無記，不
X17n0330_p0691a06║為記說。又止外道見論故，而不為說。大慧！外道作如
X17n0330_p0691a07║是說，謂命即是身，如是等無記論。大慧！彼諸外道愚
X17n0330_p0691a08║癡，於因作無記論，非我所說（魏云外道迷於因果義故，是故無記，非我法中
X17n0330_p0691a09║名無記也）。大慧！我所說者，離攝所攝，妄想不生。云何止彼？
X17n0330_p0691a10║大慧！若攝所攝計著者，不知自心現量故止彼。大慧！
X17n0330_p0691a11║如來、應供、等正覺，以四種記論，為眾生說法。大慧！止
X17n0330_p0691a12║記論者，我時時說為根未熟，不為熟者。
X17n0330_p0691a13║通曰：上言名句文身，要在通達第一義諦，雖言猶
X17n0330_p0691a14║不言也。此下示以不說亦說，又何名句文身而可
X17n0330_p0691a15║計著哉？故謂當來世智者，以我所說離四句絕百
X17n0330_p0691a16║非，通達實義最上法門，問於無智者。彼無智者，以
X17n0330_p0691a17║邪見心，執著名相，離如實義，反以此為不正之問。
X17n0330_p0691a18║彼謂色等陰入處界，有常有不常，為異為不異？如
X17n0330_p0691a19║是計著，至於涅槃，亦有能修行相，能證所相。證者
X17n0330_p0691a20║為能依，涅槃為所依，是有為諸行，為一為異？四大
X17n0330_p0691a21║種為能造，四大為所造，四大中色香味觸，為一為
X17n0330_p0691a22║異？如是相中，有能見有所見，乃至造所造，如泥團
X17n0330_p0691a23║微塵，為一為異？修與修者，唐云智與智者，為異為
X17n0330_p0691a24║不異？如是比度，展轉相因，俱各有相可得。若說離
X17n0330_p0691b01║四句絕百非，如是等問，無能相無所相，無異相無
X17n0330_p0691b02║不異相，實不可記事，故非正問。世尊說此為無記，
X17n0330_p0691b03║不可知不可說，當止論答。彼無智者，作如是答，是
X17n0330_p0691b04║為謗佛，豈能得如來止論之意乎？佛說無記，又說
X17n0330_p0691b05║止論，各有深意，非彼癡人之所能知。彼癡人久遠
X17n0330_p0691b06║以來，不熏正法，聞慧不具故也。如來應供等正覺，
X17n0330_p0691b07║欲為眾生說最上一乘法，無智者聞之，恐其落空，
X17n0330_p0691b08║茫然不知。所謂如來令彼離恐怖故，故不為說。所
X17n0330_p0691b09║以說言無記，不為記說。若彼無恐怖者，未甞不說
X17n0330_p0691b10║也。又止諸外道，自無始以來，熏習種種戲論，不離
X17n0330_p0691b11║有無，四句惡見所成。若一一與之相辨，不能袪惑，
X17n0330_p0691b12║而反滋其惑。故止而不說，令彼默然，思而取解。若
X17n0330_p0691b13║非惡見論者，又何甞置答也？且我說言無記，不為
X17n0330_p0691b14║記說，非如外道所說。彼外道以神我為命，謂命即
X17n0330_p0691b15║是五蘊身中。以即陰離陰而計我故，故說命即是
X17n0330_p0691b16║身。命異身異，究竟歸於不可知、不可說，是真無記
X17n0330_p0691b17║論也。如是等論，由彼愚癡，迷於因果之義，妄計因
X17n0330_p0691b18║所作生。謂作者無因生，非自妄想。種種計著為緣，
X17n0330_p0691b19║撥無因果，歸於冥然罔覺。如是無記，即斷滅論，非
X17n0330_p0691b20║我所說無記也。若我所說者，離四句等法，內無能
X17n0330_p0691b21║取之心，外無所取之境，能所俱泯，妄想分別，寂然
X17n0330_p0691b22║不生。當其無分別心，乃所謂白淨無記性，非斷滅
X17n0330_p0691b23║無記者比也。故我法中，原無妄計，即無有置答。云
X17n0330_p0691b24║何為無記論？云何止彼而不答者乎？彼諸外道，執
X17n0330_p0691c01║取冥諦，以為涅槃。若有能取，若有所取，計著不捨。
X17n0330_p0691c02║於生滅法中，計不生滅。不知自心現量，生即不生，
X17n0330_p0691c03║滅即不滅。故應止彼，置而不論。若奪彼能所相，歸
X17n0330_p0691c04║無能所；奪彼斷滅見，歸無生滅。彼既不悟自心現
X17n0330_p0691c05║量，豈能信入？不如止論，併以止彼之論，彼論不起，
X17n0330_p0691c06║庶幾其有悔悟乎？故不說即所以為說也。且此止
X17n0330_p0691c07║論，非徒為外道而設，如來以四種記論，為眾生說
X17n0330_p0691c08║法，有直答者，有反詰答者，有分別詳答者，有置答
X17n0330_p0691c09║者。置答即止論，如來常說：止止不須說，我法玅難
X17n0330_p0691c10║思。但為弟子根未熟者，不與輕譚；若根熟者，即終
X17n0330_p0691c11║日與之言，離四句，絕百非等法，彼自契悟。故與智
X17n0330_p0691c12║者說，說即不說；與無智者不說，不說即說。說與不
X17n0330_p0691c13║說，無非顯示第一義諦；離言說相，故名句文身，不
X17n0330_p0691c14║可有所執著也。僧問黃檗云：淨名默然，文殊讚嘆，
X17n0330_p0691c15║云是真入不二法門，如何？檗云：不二法門，即你本
X17n0330_p0691c16║心也。說與不說，即有起滅；無言說時，無所顯示，故
X17n0330_p0691c17║文殊讚嘆。僧云：淨名不說聲，有斷滅否？檗云：語即
X17n0330_p0691c18║默，默即語，語默不二，故云聲之實性，亦無斷滅。文
X17n0330_p0691c19║殊本聞，亦不斷滅，所以如來常說，未曾有不說時。
X17n0330_p0691c20║如來說即是法，法即是說，法說不二，故乃至報化
X17n0330_p0691c21║二身，菩薩聲聞，山河大地，水鳥樹林，一時說法，所
X17n0330_p0691c22║以語亦說，默亦說，終日說而未甞說。既若如是，但
X17n0330_p0691c23║以默為本，此如來所以無置論，又未甞無置論也。
X17n0330_p0691c24║復次，大慧！一切法離所作因緣不生，無作者故一切
X17n0330_p0692a01║法不生。大慧！何故一切性離自性？以自覺觀時自共
X17n0330_p0692a02║性相不可得故，說一切法不生。何故一切法不可持
X17n0330_p0692a03║來不可持去？以自共相欲持來無所來，欲持去無所
X17n0330_p0692a04║去，是故一切法離持來去。大慧！何故一切諸法不滅？
X17n0330_p0692a05║謂性自性相無故，一切法不可得故，一切法不滅。大
X17n0330_p0692a06║慧！何故一切法無常？謂相起無常性，是故說一切法
X17n0330_p0692a07║無常。大慧！何故一切法常？謂相起無生性無常，常故
X17n0330_p0692a08║說一切法常。
X17n0330_p0692a09║爾時，世尊欲重宣此義，而說偈言：
X17n0330_p0692a10║記論有四種，一向反詰問，分別及止論，以制諸外道。
X17n0330_p0692a11║有及非有生，僧佉毗舍師（唐云數論與勝論），一切悉無記。彼
X17n0330_p0692a12║如是顯示，正覺所分別，自性不可得，以離於言說，故
X17n0330_p0692a13║說離自性。
X17n0330_p0692a14║通曰：上言彼諸外道愚癡於因作無記論，非我所
X17n0330_p0692a15║說。大慧！我所說者，離攝所攝妄想不生。此下反復
X17n0330_p0692a16║詳明此意，故謂外道不離所作因緣說言無記，但
X17n0330_p0692a17║斷滅見爾，其實未甞不生也。我所謂妄想不生，即
X17n0330_p0692a18║一切法不生。以一切法離能所取、離於作者及因，
X17n0330_p0692a19║因緣不具是故不生，以無作者故。既無能作又無
X17n0330_p0692a20║所作，法安從生？故我說一切法不生。一切法皆有
X17n0330_p0692a21║自性相，何以能離之而謂之不生耶？以凡夫不知
X17n0330_p0692a22║自心現量，便謂一切法有自共相可得。若以自覺
X17n0330_p0692a23║聖智觀察，一切法無自相可得亦無同相可得，不
X17n0330_p0692a24║見一法有實體相，相本自離生即無生，故我說一
X17n0330_p0692b01║切法不生。夫謂之不生者，不見其來、不見其去，一
X17n0330_p0692b02║切法何故無來去耶？世間凡可取者可以持來，凡
X17n0330_p0692b03║可捨者可以持去。今自共相，來無所從、去無所至，
X17n0330_p0692b04║實不可得。不可持之而來，未甞見其生也；不可持
X17n0330_p0692b05║之而去，未甞見其滅也。如如不動離持來去，故說
X17n0330_p0692b06║一切法不生也。是不生者，即諸相非諸相，不可與
X17n0330_p0692b07║斷滅並論也。何故謂一切諸法不滅耶？謂一切性
X17n0330_p0692b08║自性相，本來無故。有性相者即可得，無性相者即
X17n0330_p0692b09║不可得。凡可得者即可滅，不可得者即無可滅。一
X17n0330_p0692b10║切法自相同相，昔本無生，今亦無滅。故說一切法
X17n0330_p0692b11║不滅，即是說一切法不生也。外道亦說常無常性，
X17n0330_p0692b12║彼但於生滅法中，計常無常為異不異。若我所說
X17n0330_p0692b13║無常者，謂諸相起時，倐起倐滅，剎那不住，無有常
X17n0330_p0692b14║性。無常性即無常相，一切法無常，即非實有。故我
X17n0330_p0692b15║說一切法無常，即是說一切法不生也。若我所說
X17n0330_p0692b16║常者，謂諸相起，即是不起。雖現有生，原無生性。故
X17n0330_p0692b17║一切法倐起倐滅，名無常性者，即是真常。離此無
X17n0330_p0692b18║常外，別求所謂常者，了不可得。故我說一切法常，
X17n0330_p0692b19║即是說一切法不生也。然則我所說離四句者，離
X17n0330_p0692b20║攝所攝，妄想不生。攝所攝可離而離者，未甞滅也。
X17n0330_p0692b21║妄想自不生而不生者，未常滅也。此自覺聖智境
X17n0330_p0692b22║界，豈可與無智者共論乎？偈復申明記。論有四種
X17n0330_p0692b23║答，謂直答、反質答、分別答、置答、惟置答。所以制諸
X17n0330_p0692b24║外道，不令有無邪見橫生故也。僧佉，數論師也，數
X17n0330_p0692c01║論計有，故立二十五冥諦。毗舍，勝論帥也，勝性計
X17n0330_p0692c02║非有，故立六句：一實、二德、三業、四大有、五同異、六
X17n0330_p0692c03║和合。彼如是等法，皆所以顯示作者無因，一切悉
X17n0330_p0692c04║歸於無記而已。是無記論者，彼所顯示則然，總不
X17n0330_p0692c05║離有無四句等法，乃如來、應供、等正覺所分別四
X17n0330_p0692c06║句。有句自性不可得，無句自性不可得，亦有亦無
X17n0330_p0692c07║句自性不可得，非有非無句自性不可得。惟不可
X17n0330_p0692c08║得，故不可言說，即第一義諦寂滅一心也。離言說
X17n0330_p0692c09║相，離名字相，以離於言說，故說離自性相。此離自
X17n0330_p0692c10║性相，即離攝所攝目共相，一切有無妄想不生，所
X17n0330_p0692c11║以制諸外道邪見論者，豈必以言說哉！昔禾山普
X17n0330_p0692c12║禪師造黃龍請益，阿難問迦葉：世尊付金襴，外傳
X17n0330_p0692c13║何法？迦葉呼阿難，難應諾。葉曰：倒却門前剎竿著，
X17n0330_p0692c14║意旨如何？南公曰：上人出蜀，曾到玉泉否？曰：曾到。
X17n0330_p0692c15║又問：曾掛搭否？曰：一朝便發。南公曰：智者道場，關
X17n0330_p0692c16║將軍打供與結緣，幾時何妨？普默然良久，又理前
X17n0330_p0692c17║問，南公俛首。普趨出，大驚曰：西川義虎，不消此老
X17n0330_p0692c18║一唾。此所謂置答，殆有甚於答者矣。
X17n0330_p0692c19║爾時大慧菩薩摩訶薩復白佛言：世尊！惟願為說諸
X17n0330_p0692c20║須陀洹、須陀洹趣差別通相。若菩薩摩訶薩善解須
X17n0330_p0692c21║陀洹趣差別通相，及斯陀含、阿那含、阿羅漢方便相，
X17n0330_p0692c22║分別知已，如是如是為眾生說法，謂二無我相及二
X17n0330_p0692c23║障淨度諸地相，究竟通達得諸如來不思議究竟境
X17n0330_p0692c24║界，如眾色摩尼善能饒益一切眾生，以一切法境界
X17n0330_p0693a01║無盡身財攝養一切。佛告大慧：諦聽諦聽！善思念之！
X17n0330_p0693a02║今為汝說。大慧白佛言：善哉世尊！唯然聽受。佛告大
X17n0330_p0693a03║慧：有三種須陀洹、須陀洹果差別。云何為三？謂下、中、
X17n0330_p0693a04║上。下者極七有生，中者三五有生而般涅槃，上者即
X17n0330_p0693a05║彼生而般涅槃。此三種有三結，下、中、上。云何三結？謂
X17n0330_p0693a06║身見、疑、戒取。是三結差別，上上昇進得阿羅漢。
X17n0330_p0693a07║通曰：上言惑亂起聲聞乘種性，然聲聞中有四果
X17n0330_p0693a08║差別，故大慧復有此問。自初果須陀洹及須陀洹
X17n0330_p0693a09║向所修因行，有差別相、有通相。結使有上中下，斷
X17n0330_p0693a10║除亦有上中下，其差別相也。究竟證入涅槃成阿
X17n0330_p0693a11║羅漢，其通相也。阿羅漢有方便相，乃佛與菩薩所
X17n0330_p0693a12║變化，於此一一分別知四果相已，為眾生說法，令
X17n0330_p0693a13║得人法二無我，淨除煩惱所知二障，超諸十地至
X17n0330_p0693a14║如來不思議境界，應物現形如眾色摩尼，以無量
X17n0330_p0693a15║身財饒益眾生，故佛語以初果等有三種差別：下
X17n0330_p0693a16║者及七返生，中者三生五生，上者即此一生得阿
X17n0330_p0693a17║羅漢。此三種人即指初果二果三果。所斷結使有
X17n0330_p0693a18║下中上，約有九品，所謂上上乃至下下。云何為結？
X17n0330_p0693a19║謂身見及疑與戒取。三者斷惑證果，上上昇進至
X17n0330_p0693a20║於得阿羅漢而後已，詳如他經所說。四果之中初
X17n0330_p0693a21║為見道，次二修道，後一無學。初見道者謂十六心，
X17n0330_p0693a22║斷三界四諦下八十八使見惑。云何十六心？謂欲
X17n0330_p0693a23║界四諦下各一忍一智以成八心。又合上二界為
X17n0330_p0693a24║一四諦，類下欲界觀斷亦各一忍一智以成八心，
X17n0330_p0693b01║即十六心也。忍即無間道，是正斷惑時。智即解脫
X17n0330_p0693b02║道，是斷了時。所謂苦法智忍苦法智、苦類智忍苦
X17n0330_p0693b03║類智，乃至道法智忍道法智、道類智忍道類智。斷
X17n0330_p0693b04║至十五心道類智忍，名初果向。至第十六心道類
X17n0330_p0693b05║智時，名證初果。人天二別極七返生。何故七生？餘
X17n0330_p0693b06║七結故。七結者何？謂欲界貪癡及瞋，色無色界愛
X17n0330_p0693b07║掉慢無明。從中復斷欲界中修所斷惑有四，即貪
X17n0330_p0693b08║瞋癡慢。此是俱生細惑任運起者，以難斷故分為
X17n0330_p0693b09║九品，所謂上上乃至下下。此九品惑二果人斷之，
X17n0330_p0693b10║斷至五品名二果向，斷六品盡名第二果。二果向
X17n0330_p0693b11║位中有二種家家，謂天及人。天家家者，謂於天趣
X17n0330_p0693b12║或於一天或二三天，諸家流轉而般涅槃。人家家
X17n0330_p0693b13║者，謂於人趣或於此州或餘州中，諸家流轉而般
X17n0330_p0693b14║涅槃。已捐六生但餘一生，是故一往天上，更須一
X17n0330_p0693b15║來人間斷餘惑也。如是次第復斷二品，一生為間
X17n0330_p0693b16║當般涅槃，是即名三果向。九品永斷名第三果，更
X17n0330_p0693b17║不還生於欲界，杜絕紆絆，故無再來。即以見道八
X17n0330_p0693b18║品無為，及修道九品無為，為此果體。此二三果人
X17n0330_p0693b19║斷惑，猶如截木，橫斷而已。如是復斷初禪地欲，乃
X17n0330_p0693b20║至有頂第九品無間道時，一切說名阿羅漢。向此
X17n0330_p0693b21║無間道，亦名金剛喻定。以能永壞諸惑隨眠，至解
X17n0330_p0693b22║脫道，名盡智。與漏盡得同時生故，如是名住阿羅
X17n0330_p0693b23║漢果。總以八十九品無為，為此果體。所謂我生已
X17n0330_p0693b24║盡，梵行已立，所作已辦，不受後有。前三句即是盡
X17n0330_p0693c01║智，後句即是無生智。謂不向三界之中，受有苦身
X17n0330_p0693c02║也。如是向上，更有十地菩薩，及如來不思議境界，
X17n0330_p0693c03║非以阿羅漢為極果也。長慶有時云：寧說阿羅漢
X17n0330_p0693c04║有三毒，不說如來有二種語。不道如來無語，只是
X17n0330_p0693c05║無二種語。保福云：作麼生是如來語？慶云：聾人爭
X17n0330_p0693c06║得聞。保福云：情知你向第二頭道。慶云：作麼生是
X17n0330_p0693c07║如來語？保福云：吃茶去。雪竇頌云：頭兮第一第二，
X17n0330_p0693c08║臥龍不鑒止水。無處有月波澄，有處無風浪起。稜
X17n0330_p0693c09║禪客，稜禪客，三月禹門遭點額。若於此悟得如來
X17n0330_p0693c10║語，方信道阿羅漢真是有三毒。
X17n0330_p0693c11║大慧！身見有二種，謂俱生及妄想，如緣起妄想、自性
X17n0330_p0693c12║妄想。譬如依緣起自性，種種妄想自性計著生，以彼
X17n0330_p0693c13║非有非無、非有無無實妄想相故。愚夫妄想，種種妄
X17n0330_p0693c14║想自性相計著。（唐云：彼法但是分別相，非有非無，非亦有亦無，凡夫愚癡而橫執著。）如
X17n0330_p0693c15║熱時𦦨、鹿渴水想，是須沱洹妄想身見。彼以人無我，
X17n0330_p0693c16║攝受無性，斷除久遠無知計著。（魏云：以無智故，無始世來虗妄取相。此身
X17n0330_p0693c17║見垢，見人無我，乃能遠離。）大慧！須陀洹身見，自他身等四陰無色
X17n0330_p0693c18║相故，色生造及所造故，展轉相因相故，大種及色不
X17n0330_p0693c19║集故。（唐云：以普觀察自他之身，受等四蘊無色相故，色由大種而得生故，是諸大種互相因故。）須
X17n0330_p0693c20║陀洹觀有無品不現，身見則斷。如是身見斷，貪則不
X17n0330_p0693c21║生，是名身見相。
X17n0330_p0693c22║通曰：貪、瞋、癡、慢、身見、疑、戒取，皆九品惑中所應斷
X17n0330_p0693c23║者。茲略舉其三，以例其餘，亦方便法門耳。何以斷
X17n0330_p0693c24║身見結惑耶？身見有二種，謂俱生身見，及妄想身
X17n0330_p0694a01║見。是俱生與妄想相依而起，如緣起自性與妄想
X17n0330_p0694a02║自性相依而起。妄想身見，即色蘊也；俱生身見，即
X17n0330_p0694a03║受、想、行、識也。依五蘊起妄想身見，譬如依諸因緣
X17n0330_p0694a04║法相，虗妄分別而生實相，種種妄計執著性生。不
X17n0330_p0694a05║知彼因緣法中，不可謂之有，不可謂之無，不可謂
X17n0330_p0694a06║之亦有亦無。既非有無，即無實體，但以妄想分別
X17n0330_p0694a07║而現有身相。故愚夫無智，無始世來虗妄取相，種
X17n0330_p0694a08║種妄想而橫執著，如渴鹿逐𦦨以為實水。此身見
X17n0330_p0694a09║垢，渾然是妄。須沱、洹以人無我觀，攝受六根來無
X17n0330_p0694a10║自性，斷除久遠以來無真實知妄想計著，此能遠
X17n0330_p0694a11║離妄想身見也。俱生身見者，即與色俱。須沱、洹普
X17n0330_p0694a12║觀自他之身，受、想、行、識四陰，有名無體，本無色相。
X17n0330_p0694a13║故色陰生時，由四大種而得生。故四大種有能造
X17n0330_p0694a14║所造，展轉相因，各不相知。故是四大種與色各無
X17n0330_p0694a15║主宰，誰能合集而成色耶？色無自性，即色即空。色
X17n0330_p0694a16║既不有，四陰將何所依而俱生乎？須陀洹作是觀
X17n0330_p0694a17║已，既知諸色相大種及色不集，有品不現；又知自
X17n0330_p0694a18║他四陰本無色相，無品亦不現。如是則俱生身見
X17n0330_p0694a19║及妄想身見即時捨離，而身見斷矣。有身可愛，即
X17n0330_p0694a20║貪欲叢生；身既忘矣，貪將安附？貪不生者，不入六
X17n0330_p0694a21║塵而生其心也。不入世流，即入聖流，故須陀洹為
X17n0330_p0694a22║預流果。是名須陀洹斷身見之相。昔有著身見者，
X17n0330_p0694a23║求度於四祖優婆毱多。祖曰：求度之法，要信吾言，
X17n0330_p0694a24║不違吾教。人曰：既來投師，固當聞命。祖乃化一險
X17n0330_p0694b01║崖，山聳喬木，令其上樹。又於樹下化作大坑，深廣
X17n0330_p0694b02║千肘。祖令放脚，其人受教，即放二脚；令放一手，即
X17n0330_p0694b03║放一手；令復放手，其人答言曰：若復放手，便墮坑
X17n0330_p0694b04║死。祖曰：先約受教，如何違我？其人身愛即滅，放手
X17n0330_p0694b05║而墮，不見坑樹，即證道果。祖師家能使人立地成
X17n0330_p0694b06║佛，固如此哉！
X17n0330_p0694b07║大慧！疑相者，謂得法善見相故，及先二種身見妄想
X17n0330_p0694b08║斷故，疑法不生，不於餘處起大師見為淨不淨，是名
X17n0330_p0694b09║疑相須陀洹斷。
X17n0330_p0694b10║通曰：何以名斷疑結也？疑有三種，謂疑理、疑法、疑
X17n0330_p0694b11║師。得法善見相，即得人無我法。善見真諦，不為法
X17n0330_p0694b12║相所惑。及先二種身見斷故，不為假法所惑。二疑
X17n0330_p0694b13║不生，已於理法無疑矣。法既不疑，即不於餘處起
X17n0330_p0694b14║大師見。世間一切無有如法者，即世間一切無有
X17n0330_p0694b15║如佛者。使有一法過於如來，便有淨不淨見，疑安
X17n0330_p0694b16║得除？故不疑理、不疑法、不疑師，方名疑相斷也。僧
X17n0330_p0694b17║問長慶：如何得不疑去？慶展兩手投子頌曰：展手
X17n0330_p0694b18║之時萬仞摧，枯河無水月無來。若疑別問龐居士，
X17n0330_p0694b19║石女黃梅誰共陪？慶甞有頌云：萬象之中獨露身，
X17n0330_p0694b20║唯人自肯乃方親。昔時謬向途中覓，今日看來火
X17n0330_p0694b21║裏氷。須知長慶火裏氷，方得不疑去。
X17n0330_p0694b22║大慧！戒取者，云何須陀洹不取戒？謂善見受生處苦
X17n0330_p0694b23║相故，是故不取。大慧！取者，為愚夫決定受習苦行，為
X17n0330_p0694b24║眾具樂故求受生，彼則不取。除回向自覺勝離妄想
X17n0330_p0694c01║無漏法相，行方便受持戒支，是名須陀洹取戒相斷。
X17n0330_p0694c02║（唐云：唯求所證宗勝無漏無分別法修行戒品，是名戒禁取相。）須陀洹斷三結，貪癡
X17n0330_p0694c03║不生。若須陀洹作是念：此諸結我不成就。者，應有二
X17n0330_p0694c04║過，墮身見及諸結不斷。（魏云：若須陀洹生如是心：此是三結，我離三結。者，是名見
X17n0330_p0694c05║三法墮於身見。彼若如是，不離三界。）
X17n0330_p0694c06║通曰：何以斷戒取結也？戒取云者，持戒而有所取
X17n0330_p0694c07║也。須陀洹所以不取者，謂善見未來受生樂處，即
X17n0330_p0694c08║有諸苦，是故不取。外道所以取者，彼愚無知，受習
X17n0330_p0694c09║苦行，持牛狗等戒，決定精進，求樂境界，生諸天中，
X17n0330_p0694c10║此乃人天有漏之因，彼須陀洹故不取也。然亦受
X17n0330_p0694c11║持戒支者，何哉？除為回向自身，內證最勝處故。自
X17n0330_p0694c12║覺聖智，本離妄想，若有所希求，即是妄也。自覺聖
X17n0330_p0694c13║智，一念不漏，若有所希冀，即為漏也。離諸妄想，修
X17n0330_p0694c14║無漏戒分，方便修行，不求果報，故受此戒。此所謂
X17n0330_p0694c15║定共戒，以無取為取，無戒為戒也。是名戒取結斷。
X17n0330_p0694c16║三結既斷，貪癡不生。前身見斷，貪則不生；此疑戒
X17n0330_p0694c17║取斷，癡則不生。貪癡等不生，即煩惱障淨。既斷三
X17n0330_p0694c18║結，不復作斷三結想，即所知障淨。若曰：此諸結使，
X17n0330_p0694c19║我能斷之，不復成就。作如是念：應有二種過，謂存
X17n0330_p0694c20║能斷之心，則法我未忘，即墮身見過。一云：此是三
X17n0330_p0694c21║結，我斷三結，對待宛然，即是結使未盡，不離三結
X17n0330_p0694c22║過。二須陀洹不作是念，故能證無漏法相也。嵩嶽
X17n0330_p0694c23║元珪禪師，初習毗尼無懈，後謁安國師，頓悟玄旨，
X17n0330_p0694c24║卜廬於嶽之龐塢。一日，有異人峩冠袴褶而至，師
X17n0330_p0695a01║覩其形貌非常，乃諭之曰：善來仁者，何為而至？彼
X17n0330_p0695a02║曰：師寧識我耶？師曰：吾觀佛與眾生等，吾一目之，
X17n0330_p0695a03║豈分別耶？彼曰：我此嶽神也，能生死於人，師安得
X17n0330_p0695a04║一目我哉？師曰：吾本不生，汝焉能死？吾視身與空
X17n0330_p0695a05║等，視吾與汝等，汝能壞空與汝乎？苟能壞空及汝，
X17n0330_p0695a06║吾則不生不滅也。汝尚不能如是，又焉能生死吾
X17n0330_p0695a07║耶？神稽首曰：我亦聰明正直於餘神，詎知師有廣
X17n0330_p0695a08║大之智辨乎？願授以正戒，令我度世。師曰：汝既乞
X17n0330_p0695a09║戒，即既戒也。所以者何？戒外無戒，又何戒哉？神曰：
X17n0330_p0695a10║此理也。我聞茫昧，止求師戒我身為門弟子。師即
X17n0330_p0695a11║為張座秉爐，正几曰：付汝五戒，若能奉持，即應曰
X17n0330_p0695a12║能，不能即曰否。曰：謹受教。師曰：汝能不婬乎？曰：我
X17n0330_p0695a13║亦娶也。師曰：非謂此也，謂無羅欲也。曰：能。師曰：汝
X17n0330_p0695a14║能不盜乎？曰：何乏我也，焉有盜取哉？師曰：非謂此
X17n0330_p0695a15║也，謂饗而福婬，不供而禍善也。曰：能。師曰：汝能不
X17n0330_p0695a16║殺乎？曰：實司其柄，焉曰不殺？師曰：非謂此也，謂有
X17n0330_p0695a17║濫誤疑混也。曰：能。師曰：汝能不妄乎？曰：我正直，焉
X17n0330_p0695a18║有妄乎？師曰：非謂此也，謂先後不合天心也。曰：能。
X17n0330_p0695a19║師曰：汝能不遭酒敗乎？曰：能。師曰：如上是為佛戒
X17n0330_p0695a20║也。又言：以有心奉持，而無心拘執；以有心為物，而
X17n0330_p0695a21║無心想身。能如是，則先天地生不為精，後天地死
X17n0330_p0695a22║不為老，終日變化而不為動，畢盡寂默而不為休。
X17n0330_p0695a23║信此，則雖娶非妻也，雖饗非取也，雖柄非權也，雖
X17n0330_p0695a24║作非故也，雖醉非惛也。若能無心於萬物，則羅欲
X17n0330_p0695b01║不為婬，福婬禍善不為盜，濫誤疑混不為殺，先後
X17n0330_p0695b02║違天不為妄，惛荒欹倒不為醉，是謂無心也。無心
X17n0330_p0695b03║則無戒，無戒則無心，無佛無眾生，無汝及無我，孰
X17n0330_p0695b04║謂戒哉？神禮謝而去。若元珪說戒，如滾盤之珠，可
X17n0330_p0695b05║謂得自覺勝處，無漏法相，方便受持者矣。
X17n0330_p0695b06║大慧白佛言：世尊！世尊說眾多貪欲，彼何者貪斷？佛
X17n0330_p0695b07║告大慧：愛樂女人纏緜貪著，種種方便身口惡業，受
X17n0330_p0695b08║現在樂種未來苦，彼則不生。所以者何？得三昧正受
X17n0330_p0695b09║樂故，是故彼斷，非趣涅槃貪斷。
X17n0330_p0695b10║通曰：貪有多種，而佛單舉色欲言者，六根之欲惟
X17n0330_p0695b11║色難斷，須陀洹知現在身口細滑欲樂是未來苦
X17n0330_p0695b12║因，故永斷婬心不生貪著。所以者何？以禪定解脫
X17n0330_p0695b13║之樂，舉身毛孔熈恬欣悅，非世間五欲之樂可比，
X17n0330_p0695b14║由得三昧正受樂故，故能斷彼女人纏緜愛樂也。
X17n0330_p0695b15║此雖離於有猶著於空，雖斷欲貪未斷法貪，彼惟
X17n0330_p0695b16║貪寂滅樂，飲聲聞酒臥無為床，故曰非趣涅槃貪
X17n0330_p0695b17║斷。昔嵩嶽安禪師同南陽忠國師，為武則天迎入
X17n0330_p0695b18║大內供養，則天命諸宮女為二師沐浴，忠國師辭
X17n0330_p0695b19║不赴，安禪師聽諸宮女浴，坦然自若。則天問忠國
X17n0330_p0695b20║師：何以不赴？安對曰：入水見長人。此二尊宿即女
X17n0330_p0695b21║色，離女色豈須陀洹人所及？
X17n0330_p0695b22║大慧！云何斯陀含相？為頓照色相、妄想生相、見相，不
X17n0330_p0695b23║生善見禪趣相故（魏云：謂一往見色相現前生心，非虗妄分別想見，以善見禪修行相
X17n0330_p0695b24║故），頓來此世，盡苦際，得涅槃，是故名斯陀含。
X17n0330_p0695c01║通曰：須陀洹貪趣涅槃，尚未得涅槃，故三生、五生
X17n0330_p0695c02║以及七生乃可得之。若斯陀含已斷欲界一地六
X17n0330_p0695c03║品思惑，頓照現前色相，起色分別之見，即是妄想
X17n0330_p0695c04║生相。於生相之初，即已照破是妄，而妄見之相於
X17n0330_p0695c05║是不生，謂之曰頓照。不假思議發起觀照，非虗妄
X17n0330_p0695c06║分別之見也。唯虗妄之見不生，即善見禪那趣味，
X17n0330_p0695c07║躭寂靜樂，而世間種種無足以動其念者。但以餘
X17n0330_p0695c08║惑未盡，須一往天上，一來人間，頓除餘惑，斷苦邊
X17n0330_p0695c09║際，眾苦所不到，即得涅槃真樂，故名之曰一往來，
X17n0330_p0695c10║為二果行相也。玄沙初欲徧歷諸方，參尋知識，携
X17n0330_p0695c11║囊出嶺，築著脚趾，流血痛楚，嘆曰：是身非有，痛從
X17n0330_p0695c12║何來？便回雪峰。峰問：那箇是備頭陀？沙曰：終不敢
X17n0330_p0695c13║誑於人。又一日，峰召曰：備頭陀何不徧參去？沙曰：
X17n0330_p0695c14║達摩不來東土，二祖不往西天。峰然之，故能自信。
X17n0330_p0695c15║如玄沙即善見禪趣相，又何必往來也？
X17n0330_p0695c16║大慧，云何阿那含？謂過去、未來、現在色相性非性生，
X17n0330_p0695c17║見過患使妄想不生故，及結斷故，名阿那含。
X17n0330_p0695c18║通曰：阿那含者，已斷盡欲界一地九品思惑，但生
X17n0330_p0695c19║於色界，不生欲界。彼觀過去未來現在色相，不得
X17n0330_p0695c20║謂之有，不得謂之無。若於其中起有無分別見，即
X17n0330_p0695c21║有諸結使生滅過患。有無相傾，未免輪轉。故以空
X17n0330_p0695c22║無漏智，使有無妄想分別不生。妄想不生，即不於
X17n0330_p0695c23║未來受生。及諸九品結使斷盡，無復欲界生緣，故
X17n0330_p0695c24║名曰不來，為第三果也。僧問重雲腪禪師：如何是
X17n0330_p0696a01║歸根得旨？雲曰：早是忘却，不憶塵生。又問：如何是
X17n0330_p0696a02║隨照失宗？雲曰：家貧遭剎。又問：不憶塵生，如何是
X17n0330_p0696a03║進身一路？雲曰：足下已生草，前程萬丈坑。六祖道：
X17n0330_p0696a04║葉落歸根，來時無口。雲亦不謀而合道：早是忘却，
X17n0330_p0696a05║不憶塵生。投子頌云：家破人亡何所依，無心無緒
X17n0330_p0696a06║話求歸。十年忘盡來時路，暫憶些兒總不知。此段
X17n0330_p0696a07║公案，足為阿那含傳神矣。
X17n0330_p0696a08║大慧！阿羅漢者，謂諸禪三昧解脫力明，煩惱苦妄想
X17n0330_p0696a09║非性故，名阿羅漢。大慧白佛言：世尊！世尊說三種阿
X17n0330_p0696a10║羅漢，此說何等阿羅漢？世尊！為得寂靜一乘道，為菩
X17n0330_p0696a11║薩摩訶薩方便示現阿羅漢，為佛化化（唐云佛所變化）？佛告
X17n0330_p0696a12║大慧：得寂靜一乘道聲聞非餘（唐云此說趣寂非是其餘），餘者行
X17n0330_p0696a13║菩薩行及佛化化，巧方便本願故，於大眾中示現受
X17n0330_p0696a14║生，為莊嚴佛眷屬故。
X17n0330_p0696a15║通曰：阿羅漢者，此云無生殺賊應供，即前生見過
X17n0330_p0696a16║患皆已不生，苦際已盡無復賊害，三界九地思惑
X17n0330_p0696a17║悉斷，堪受人天供養。至此位者，修行四禪及三三
X17n0330_p0696a18║昧、八解脫等無不了達，分證十力、三明、六通悉已
X17n0330_p0696a19║成就，至於煩惱發業所招諸苦，一切無明妄想分
X17n0330_p0696a20║別俱無實性，已證涅槃不受後有，故名阿羅漢。阿
X17n0330_p0696a21║羅漢有三種：一、佛所化，二、菩薩示現，三、趣寂聲聞。
X17n0330_p0696a22║此所說者乃聲聞果，非餘二種也。聲聞得寂靜一
X17n0330_p0696a23║乘道，一乘者即佛乘也。但佛不一向趣寂，而聲聞
X17n0330_p0696a24║決定寂滅，此其所以異耳。餘二種人即行菩薩行
X17n0330_p0696b01║及佛所化也。若佛所變化，阿羅漢以善巧方便廣
X17n0330_p0696b02║大行願成熟眾生而示現故。若菩薩於大眾中受
X17n0330_p0696b03║生，阿羅漢以莊嚴眷屬助揚闡化行菩薩行故。正
X17n0330_p0696b04║是不躭寂滅樂處，與定性聲聞逈然自別。翠微無
X17n0330_p0696b05║學禪師供養羅漢次，僧問：丹霞燒木佛，和尚為甚
X17n0330_p0696b06║麼供養羅漢？師曰：燒也不燒著，供養亦一任供養。
X17n0330_p0696b07║曰：供養羅漢，羅漢還來也無？師曰：汝每日還吃飯
X17n0330_p0696b08║麼？僧無對。師曰：少有靈利底，悟得無學語。羅漢與
X17n0330_p0696b09║佛及眾生總無差別。
X17n0330_p0696b10║大慧！於妄想處種種說法，謂得果、得禪，禪者入禪悉
X17n0330_p0696b11║遠離故，示現得自心現量得果相，說名得果。（唐云於虗妄處
X17n0330_p0696b12║說種種法，所謂證果，禪者及禪皆性離故，自心所見得果相故。）復次，大慧！欲超禪無
X17n0330_p0696b13║量無色界者，當離自心現量相。（唐云應離自心所現諸相。）大慧！受
X17n0330_p0696b14║想正受超自心現量者，不然。何以故？有心量故。
X17n0330_p0696b15║通曰：上已說四果竟，然四果非極果也。故佛指出
X17n0330_p0696b16║向上一路是真涅槃，非四果所及。此上四果，第於
X17n0330_p0696b17║外自共相妄想分別處，說三界九品惑種種對治
X17n0330_p0696b18║之法。初入流，謂得初果。斷六品惑，謂得二果。斷欲
X17n0330_p0696b19║界惑盡，謂得三果。結惑不生，謂得四果。自善見禪
X17n0330_p0696b20║趣漸入，得涅槃樂，生四禪天，即謂得禪。但一向趨
X17n0330_p0696b21║寂，未得寂滅現前。若寂滅現前者，禪者及禪，能所
X17n0330_p0696b22║俱離，本無所得。四果人於無所得中，妄有證得示
X17n0330_p0696b23║現，得自心所現四種得果之相，說名得果。前後轉
X17n0330_p0696b24║進，相不除滅，是名愚夫所行禪，非如來清淨禪也。
X17n0330_p0696c01║若欲超過四禪、四無量心、四無色定，所謂九次第
X17n0330_p0696c02║定者，於此超出其上，是之謂超禪。超之云者，即超
X17n0330_p0696c03║自心現量，本來一無所有之謂也。故當遠離自心
X17n0330_p0696c04║所現得果諸相，見有涅槃可得，即是著相。若謂滅
X17n0330_p0696c05║受想定，即能超自心現量者，其義不然。何以明其
X17n0330_p0696c06║不然也？彼受想正受，非得真不生滅為因地心，但
X17n0330_p0696c07║於妄想處種種說法，雖得無心，猶有心量在，故必
X17n0330_p0696c08║離自心現量相，至於法界量滅，乃真解脫。此豈四
X17n0330_p0696c09║果人所敢望耶？論云：現前立少物，謂是唯識性，以
X17n0330_p0696c10║有所得故，非實住唯識。故知得果得禪者，非究竟
X17n0330_p0696c11║極果也。百丈云：說道欲界無禪，亦是帶一隻眼人
X17n0330_p0696c12║語。既云欲界無禪，憑何得至色界？先因地上習二
X17n0330_p0696c13║種定，然後得至初禪有想定、無想定。有想定生色
X17n0330_p0696c14║界四禪等天，無想定生無色界四空等天。欲界灼
X17n0330_p0696c15║然無禪，禪是色界。問：如今說此土有禪，如何？丈云：
X17n0330_p0696c16║不動不禪是如來禪，離生禪想。又有法師問鵞湖
X17n0330_p0696c17║大義禪師：欲界無禪，禪居色界，此土憑何而立？師
X17n0330_p0696c18║曰：法師秪知欲界無禪，不知禪界無欲。曰：如何是
X17n0330_p0696c19║禪？師以手點空，法師無對。憲宗曰：法師講無窮經
X17n0330_p0696c20║論，祗這一點尚不奈何，若能明得此，則公案即謂
X17n0330_p0696c21║超禪。
X17n0330_p0696c22║爾時，世尊欲重宣此義，而說偈言：
X17n0330_p0696c23║諸禪四無量，無色三摩提，一切受想滅，心量彼無有
X17n0330_p0696c24║（前五無間種性偈言：諸禪無量等，無色三摩提，受想悉寂滅，亦無有心量。與此偈略更數字）。須陀
X17n0330_p0697a01║槃那果，往來及不還，及與阿羅漢，斯等心惑亂（此與前五
X17n0330_p0697a02║無間種性偈語同）。禪者禪及緣，斷知見真諦（唐云禪者禪所緣，斷惑見真諦），
X17n0330_p0697a03║此見妄想量，若覺得解脫。
X17n0330_p0697a04║通曰：前五無間種性，先頌四果，後頌佛乘，以為究
X17n0330_p0697a05║竟，與此篇長行大意略同。而偈乃先頌超禪，次及
X17n0330_p0697a06║四果，示以解脫之方，亦從橫言之，再申前旨云耳。
X17n0330_p0697a07║四無量，即慈悲喜捨。四無量心，乃廣果天人，為除
X17n0330_p0697a08║眾生嗔惱不悅憎愛故，修此四心，所謂異生有漏
X17n0330_p0697a09║禪，非同佛之四無量心也。彼聲聞乘所修四禪四
X17n0330_p0697a10║無量無色定，乃至一切受想滅定，便以為得果，總
X17n0330_p0697a11║不離自心所現妄想心量。若通達唯心現量者，一
X17n0330_p0697a12║切本來無有，如彼得果得禪，九次第定，皆不可得，
X17n0330_p0697a13║此正意也。前云亦無有心量，似乎無心量耳。此云
X17n0330_p0697a14║心量彼無有，但彼以為無，而實未甞無也，意亦微
X17n0330_p0697a15║婉。四果人心非惑亂，謂於惑亂處求遠離，即有對
X17n0330_p0697a16║待，是亦惑亂也。故其所得禪定，及禪定所緣之法，
X17n0330_p0697a17║有能有所，不離知見分別。知即是惑，斷知斷惑，善
X17n0330_p0697a18║見禪趣，雖證真諦，猶落偏空。此則妄想心量，不離
X17n0330_p0697a19║妄見，取涅槃相。彼雖自謂能離生死，以為解脫，其
X17n0330_p0697a20║實未得一切解脫。何以故？彼無人我見縛，尚有法
X17n0330_p0697a21║我見縛。若能覺知心量本無所有，自心所現得果
X17n0330_p0697a22║之相，是妄非真，即能超乎心量，得大解脫矣。既超
X17n0330_p0697a23║心量，即超四果，是之謂超禪。佛果。勤謁張無盡，劇
X17n0330_p0697a24║談華嚴旨要曰：華嚴現量境界，理事全真，初無假
X17n0330_p0697b01║法，所以即一而萬，了萬為一，一復一，萬復萬，浩然
X17n0330_p0697b02║莫窮。心佛眾生，三無差別，卷舒自在，無礙圓融。此
X17n0330_p0697b03║雖極則，終是無風帀帀之波。公於是不覺促榻。勤
X17n0330_p0697b04║遂問曰：到此與祖師西來意為同為別？公曰：同矣。
X17n0330_p0697b05║勤曰：且得沒交涉。公色為之慍。勤曰：不見雲門道：
X17n0330_p0697b06║山河大地無絲毫過患，猶是轉句。不見一色，始是
X17n0330_p0697b07║半提。更須知有向上全提時節。彼德山、臨濟豈非
X17n0330_p0697b08║全提乎？公乃首肯。一日，復舉事法界、理法界至事
X17n0330_p0697b09║理無礙法界，勤又問：此可說禪乎？公曰：正好說禪
X17n0330_p0697b10║也。勤曰：又不然，正是法界量裏在。葢法界量未滅，
X17n0330_p0697b11║若到事事無礙法界，法界量滅，始好說禪。如何是
X17n0330_p0697b12║佛？乾屎橛。如何是佛？麻三斤。是故真淨偈曰：事事
X17n0330_p0697b13║無礙，如意自在。手把猪頭，口誦淨戒。趂出婬房，未
X17n0330_p0697b14║還酒債。十字街頭，解開布袋。公曰：美哉之論，豈得
X17n0330_p0697b15║易聞乎？明此，則超自心現量之玄旨可默識矣。
X17n0330_p0697b16║復次，大慧！有二種覺，謂觀察覺，及妄想相攝受計著
X17n0330_p0697b17║建立覺（唐云謂觀察智及取相分別執著建立智）。大慧！觀察覺者，謂若覺
X17n0330_p0697b18║性自性相選擇，離四句不可得，是名觀察覺。大慧！彼
X17n0330_p0697b19║四句者，謂離一異、俱不俱、有無非有非無、常無常，是
X17n0330_p0697b20║名四句。大慧！此四句離，是名一切法（唐云是故說言一切法離）。大
X17n0330_p0697b21║慧！此四句觀察一切法，應當修學。
X17n0330_p0697b22║通曰：上言愚夫行所禪，只欠一覺字，故曰若覺得
X17n0330_p0697b23║解脫。此言觀察相義。禪有二種覺，謂觀察覺，及取
X17n0330_p0697b24║相分別執著建立覺。二覺並舉者，正欲禪者，捨邪
X17n0330_p0697c01║覺而歸正覺也。所謂觀察覺者，為覺一切法性自
X17n0330_p0697c02║性相，本來空寂，了不可得。云何不可得？為選擇離
X17n0330_p0697c03║四句不可得。彼二乘人自相共相，外道自他俱相，
X17n0330_p0697c04║總不出四句建立。若一一推求選擇，此諸法體，畢
X17n0330_p0697c05║竟非有，畢竟非無，畢竟非亦有亦無，畢竟非非有
X17n0330_p0697c06║非無，離一異斷常亦如是。四句俱離，未有一法真
X17n0330_p0697c07║實可得，是名觀察覺。此觀察覺，即般若智。不但觀
X17n0330_p0697c08║人無我，并觀法無我。不但煩惱障淨，并所知障亦
X17n0330_p0697c09║淨。故四句離，即一切法離。超過三界所有法，即超
X17n0330_p0697c10║過自心現量。所謂若覺得解脫者，此覺是也，應當
X17n0330_p0697c11║修學。百丈云：此語是諸人本有，諸佛菩薩喚作示
X17n0330_p0697c12║珠人，從來不是箇物。不用知渠解渠，不用是渠非
X17n0330_p0697c13║渠。但割斷兩頭句，割斷有句不有句，割斷無句不
X17n0330_p0697c14║無句。兩頭迹不現，兩頭捉汝不著，量數管汝不得。
X17n0330_p0697c15║不是欠少，不是具足。非凡非聖，非明非暗。不是有
X17n0330_p0697c16║知，不是無知。不是繫縛，不是解脫，不是一切名目。
X17n0330_p0697c17║何以不是實語？若為雕琢虗空，作得佛相貌。若為
X17n0330_p0697c18║說道虗空，是青黃赤白作得。如云：法無有比，無可
X17n0330_p0697c19║喻故。法身無為，不墮諸數。故云：聖體無名不可說，
X17n0330_p0697c20║如實理空門難凑。喻如太末蟲，處處能泊，唯不能
X17n0330_p0697c21║泊於火𦦨之上。眾生亦爾，處處能緣，唯不能緣於
X17n0330_p0697c22║般若之上。此觀察覺，即如火𦦨，眾法所不能緣。故
X17n0330_p0697c23║能選擇，離四句不可得。
X17n0330_p0697c24║大慧！云何妄想相攝受計著建立覺？謂妄想相攝受，
X17n0330_p0698a01║計著堅濕煖動不實妄想相，四大種宗因相譬喻，計
X17n0330_p0698a02║著不實建立而建立，是名妄想相攝受計著建立覺。
X17n0330_p0698a03║是名二種覺相。
X17n0330_p0698a04║通曰：在佛有實智，有權智。此觀察覺，即實智也。此
X17n0330_p0698a05║取相分別執著建立覺，似權智而非也。權智通乎
X17n0330_p0698a06║眾生種種分別，要以不離自性為宗，雖權亦實也。
X17n0330_p0698a07║若彼外道不覺性自性相了不可得，妄計諸法實
X17n0330_p0698a08║有自性，於彼堅濕煖動四大種性虗妄不實者，取
X17n0330_p0698a09║相執著，妄生分別，建立為宗。見其有者執為常，以
X17n0330_p0698a10║常為宗；見其無者執為無常，以無常為宗。如外道
X17n0330_p0698a11║妄計執聲為常，於聲明中立量云：聲是有法，定常
X17n0330_p0698a12║為宗。因云：所作性故，同喻如虗空。然而虗空非所
X17n0330_p0698a13║作性，則因上不轉，引喻不齊，立聲為常不成。若佛
X17n0330_p0698a14║法中聲是無常，故立量云：聲是有法，定無常為宗。
X17n0330_p0698a15║因云：所作性故，同喻如瓶盆。即以其說破之。大都
X17n0330_p0698a16║妄想計度，不離塵境，其所為宗者非實宗，所謂因
X17n0330_p0698a17║者非實因，所謂喻者皆妄喻也。計著不實建立，而
X17n0330_p0698a18║建立此四句法，同於兔角，原非實有。攝受計著，豈
X17n0330_p0698a19║不是妄？如此覺者，非正覺也。若知此覺是妄，必求
X17n0330_p0698a20║進於觀察覺而後可。百丈云：不一不異，不斷不常，
X17n0330_p0698a21║不來不去，是生語，自是出轍語句。不明不暗，不佛
X17n0330_p0698a22║不眾生，總與麼也。來去斷常，佛與眾生，是死語。徧
X17n0330_p0698a23║不徧，同異斷常等，是外道義。般若波羅蜜，是自己
X17n0330_p0698a24║佛性。若守住自己知覺，又成自然外道，不用守。如
X17n0330_p0698b01║今鑑覺，不用別求佛。若更別求，又屬因緣外道。此
X17n0330_p0698b02║土初祖云：心有所是，必有所非。若貴一物，則被一
X17n0330_p0698b03║物惑。若重一物，則被一物惑。信被信惑，不信又成
X17n0330_p0698b04║謗。莫貴莫不貴，莫信莫不信，佛亦不是無為。雖不
X17n0330_p0698b05║是無為，又不是冥漠，猶如虗空。佛是大身眾生，鑑
X17n0330_p0698b06║覺清淨，貪嗔鬼捉他不著。故鑑覺清淨者，名觀察
X17n0330_p0698b07║覺。心有所是者，名取相分別覺。此二覺固有辨
X17n0330_p0698b08║若菩薩摩訶薩成就此二覺相、人法無我相，究竟善
X17n0330_p0698b09║知方便無所有覺，觀察行地得初地（唐云知此智相即能通達人法
X17n0330_p0698b10║無我，以無相智於解行地善巧觀察入於初地），入百三昧得差別三昧，見百
X17n0330_p0698b11║佛及百菩薩，知前後際各百劫事，光照百剎土，知上
X17n0330_p0698b12║上地相，大願殊勝神力自在法雲灌頂，當得如來自
X17n0330_p0698b13║覺地，善繫心十無盡句成熟眾生，種種變化光明莊
X17n0330_p0698b14║嚴，得自覺聖樂三昧正受。
X17n0330_p0698b15║通曰：成就二覺相者，非二俱成就，第照破妄想覺，
X17n0330_p0698b16║成就觀察覺耳。四句既離，得法無我，人法無我，究
X17n0330_p0698b17║竟方便無所有，非一向是無也。即以此無相智，觀
X17n0330_p0698b18║察解行地，所謂信住行向，一一善巧觀察，入於初
X17n0330_p0698b19║地，得百三昧，依勝三昧力故，而得證入。攝論云：菩
X17n0330_p0698b20║薩入初地時，證十百明門，於一剎那頃，一證百三
X17n0330_p0698b21║摩地，二以淨天眼見百佛國，三以神通力能動百
X17n0330_p0698b22║佛世界，四能往百佛剎教化眾生，五能以一身化
X17n0330_p0698b23║百類身形，令有情見，亦能成就百類所化有情，七
X17n0330_p0698b24║若為利益，能留身住世百剎，八能知前後際百剎
X17n0330_p0698c01║事，九能以智慧入百法明門，洞達曉了，十能以身
X17n0330_p0698c02║觀百類眷屬。餘地倍倍增勝，由初地而上，以大願
X17n0330_p0698c03║殊勝力，神通自在力，漸次增進，至法雲地，名灌頂
X17n0330_p0698c04║菩薩，當紹佛位，得等玅二覺地。善係心十無盡句
X17n0330_p0698c05║者，所謂眾生界無盡、世界無盡、虗空界無盡、法界
X17n0330_p0698c06║無盡、涅槃界無盡、佛出現無盡、如來智無盡、心所
X17n0330_p0698c07║緣無盡、佛智所入無盡、轉法輪智無盡，皆以無功
X17n0330_p0698c08║用行，廣度眾生，令其成熟。由是種種變化，為化身
X17n0330_p0698c09║佛；光明莊嚴，為報身佛；得自覺聖樂三昧正受，為
X17n0330_p0698c10║法身佛；三身成就，即如來自覺地也。前大慧所問，
X17n0330_p0698c11║度諸地相，究竟通達，得諸如來不思議究竟境界，
X17n0330_p0698c12║如眾色摩尼，善能饒益一切眾生。此答略盡。百丈
X17n0330_p0698c13║云：觸惡住惡，名眾生覺；觸善住善，名聲聞覺；不住
X17n0330_p0698c14║善惡二邊，不依住將為是者，名二乘覺，亦名辟支
X17n0330_p0698c15║佛覺；既不依住善惡二邊，亦不作不依住知解，名
X17n0330_p0698c16║菩薩覺；既不依住，亦不作無依住知解，始得名為
X17n0330_p0698c17║佛覺。如云：佛不住佛，名真福田。若於千萬人中，忽
X17n0330_p0698c18║有一人得者，名無價寶，能於一切處為導師。無佛
X17n0330_p0698c19║處云是佛，無法處云是法，無僧處云是僧，名轉大
X17n0330_p0698c20║法輪。只此數句，該盡此篇微旨。
X17n0330_p0698c21║復次，大慧！菩薩摩訶薩當善四大造色。云何菩薩善
X17n0330_p0698c22║四大造色？大慧！菩薩摩訶薩作是覺，彼真諦者四大
X17n0330_p0698c23║不生，於彼四大不生作如是觀察，觀察已覺名相妄
X17n0330_p0698c24║想分齊，自心現分齊外性非性，是名心現妄想分齊，
X17n0330_p0699a01║謂三界（唐云觀彼諸大種真實不生，以諸三界但是分別，唯心所現無有外物）。觀彼四
X17n0330_p0699a02║大造色性，離四句通淨，離我我所，如實相自相分段，
X17n0330_p0699a03║住無生自相成（唐云住如實處成無生相）。
X17n0330_p0699a04║通曰：因上言外道計著四大種，建立宗、因、喻三支
X17n0330_p0699a05║法不實，謂非真如實際分齊也。故教菩薩修學觀
X17n0330_p0699a06║察，覺當善四大造色，不當於四大觀四大，而當於
X17n0330_p0699a07║真諦觀四大也。彼真如實際中，一物不有四大，本
X17n0330_p0699a08║自不生四大。既本不生四大，從何造色而有四塵
X17n0330_p0699a09║相乎？作如是觀察已，即覺知四大名相妄想分齊，
X17n0330_p0699a10║即是自心現量分齊。以見外塵無有實物，唯是一
X17n0330_p0699a11║心所現，謂三界種種名相，但是名字分別心見，是
X17n0330_p0699a12║名自心所現妄想分齊。如是觀時，外性非有，四大
X17n0330_p0699a13║原無，大種所造，悉皆性離。所謂三界離於四大及
X17n0330_p0699a14║塵相見，了無自性可得，即真實不生，何所容建立
X17n0330_p0699a15║四句法乎？超過四句見，見清淨法，即無能造四大
X17n0330_p0699a16║者而為之我，亦無所造四大者而為之我所。離我
X17n0330_p0699a17║我所，分別俱泯，即住於真如實際自相法中。所云
X17n0330_p0699a18║住如實自相法中者，謂住於建立諸法分段生死
X17n0330_p0699a19║法中。如實自相本自不生，分段生死雖生而不生，
X17n0330_p0699a20║不必撥無四大，而無生自相成於其中矣。即四大
X17n0330_p0699a21║非四大，故曰善四大造色。僧問紫玉山道通禪師：
X17n0330_p0699a22║如何出得三界去？師曰：汝在裏許多少時也？曰：如
X17n0330_p0699a23║何得離？師曰：青山不礙白雲飛。必如是見得，方可
X17n0330_p0699a24║語善四大造色矣。
X17n0330_p0699b01║大慧，彼四大種，云何生造色？謂津潤妄想大種，生內
X17n0330_p0699b02║外水界；堪能（魏云煖增長力）妄想大種，生內外火界；飄動妄
X17n0330_p0699b03║想大種，生內外風界；斷截色（唐云色分段）妄想大種，生內
X17n0330_p0699b04║外地界；色及虗空俱，計著邪諦，五陰集聚，四大造色
X17n0330_p0699b05║生。大慧，識者，因樂種種跡境界故，餘趣相續。大慧，地
X17n0330_p0699b06║等四大及造色等，有四大緣，非彼四大緣。所以者何？
X17n0330_p0699b07║謂性形相處所作方便，無性大種不生。大慧，性形相
X17n0330_p0699b08║處所作方便和合生，非無形（唐云何以故。謂若有法有形相者，則是所作，非
X17n0330_p0699b09║無形者）。是故四大造色相，外道妄想非我。
X17n0330_p0699b10║通曰：善四大造色者，以真諦觀察，四大本自不生。
X17n0330_p0699b11║不善四大造色者，以邪諦計著，謂四大能生能造
X17n0330_p0699b12║色。不知四大為所生而非能生也，四大為所造而
X17n0330_p0699b13║非能造也。若以妄想分別，謂津潤成水，炎盛成火，
X17n0330_p0699b14║飄動成風，色質成土，內為正報，外為依報，四大於
X17n0330_p0699b15║是乎生，是以濕潤等為能造也。此係妄想分別，以
X17n0330_p0699b16║色共虗空生內外相，由執著虗妄內外邪見。如外
X17n0330_p0699b17║道所執邪諦，謂從神我為冥初生諦，從冥生覺，從
X17n0330_p0699b18║覺生我心，從我心生五塵，從五塵生五大，從五大
X17n0330_p0699b19║生十一根。所云五大，即四大及虗空也。所云十一
X17n0330_p0699b20║眼，即五陰也。彼謂五大生十一根，是以色及虗空
X17n0330_p0699b21║和合，而五陰積聚之相，從四大造色生也。五陰中
X17n0330_p0699b22║色陰，四大合成，猶可言造。受想行識四陰，本非色
X17n0330_p0699b23║也，豈四大所能造乎？且五陰中識陰者，因愛樂六
X17n0330_p0699b24║塵種種有跡境界，黏湛發知，貪著不捨，故於餘趣
X17n0330_p0699c01║受生，感依正報，相續不斷。是識能於餘趣生四大，
X17n0330_p0699c02║非四大能於餘趣相續也。若識果由四大造色生
X17n0330_p0699c03║者，其色滅時，識應興之俱滅，誰為餘趣相續輪轉
X17n0330_p0699c04║不息乎？由此言之，彼地等四大，及所造五蘊中色
X17n0330_p0699c05║法等，自有與彼為緣者，非彼四大能自為緣也。四
X17n0330_p0699c06║大由八法成就，堅濕煖動為能，色香味觸為所，皆
X17n0330_p0699c07║以妄想為因，四大緣之而起，循業發現，皆由於識。
X17n0330_p0699c08║是識能帶業而生色，非色能鑿空而生識也。色不
X17n0330_p0699c09║能生識，其不能自為緣而造色也審矣。四大所以
X17n0330_p0699c10║不能造色者，其故何也？謂於四大津潤等性，色相
X17n0330_p0699c11║各別等形，及所造作等方便，求其自性，皆不可得。
X17n0330_p0699c12║四大本無情之物，無情既無種，無性亦無生，故曰
X17n0330_p0699c13║大種不生。既本不生，誰為能造？即使能造，彼有性
X17n0330_p0699c14║形相處者，可以所作方便和合而生，非能生無形
X17n0330_p0699c15║者。若受想行識固無形者，豈性形相處所作方便
X17n0330_p0699c16║有形之法而能生乎？既不能生無形者，亦必不能
X17n0330_p0699c17║生有形者。故謂五陰集聚，四大造色生，是外道妄
X17n0330_p0699c18║想相攝受計著，不實建立而建立，非我四大不生，
X17n0330_p0699c19║作如是觀察覺之謂也。僧問臨濟：如何是四種無
X17n0330_p0699c20║相境？濟曰：你一念心疑，被地來礙；你一念心愛，被
X17n0330_p0699c21║水來溺；你一念心嗔，被火來燒；你一念心喜，被風
X17n0330_p0699c22║來飄。若能如是辨得，不被境轉，處處用境，東湧西
X17n0330_p0699c23║沒，南湧北沒，中湧邊沒，邊湧中沒，履水如地，入地
X17n0330_p0699c24║如水。緣何如此？為達四大如夢如幻故。道流，你祗
X17n0330_p0700a01║今聽法者，不見你四大，能用你四大。若如是見得，
X17n0330_p0700a02║便乃去住自由。臨濟洞見真諦，了達四大如夢如
X17n0330_p0700a03║幻，不為四大所礙，是真能住如實法中者。
X17n0330_p0700a04║復次，大慧！當說諸陰自性相。云何諸陰自性相？謂五
X17n0330_p0700a05║陰。云何五？謂色、受、想、行、識。彼四陰非色，謂受、想、行、識。
X17n0330_p0700a06║大慧！色者，四大及造色各各異相。大慧！非無色有四
X17n0330_p0700a07║數如虗空，譬如虗空過數相離於數，而妄想言一虗
X17n0330_p0700a08║空。大慧！如是陰過數相離於數，離性非性，離四句數
X17n0330_p0700a09║相者，愚夫言說，非聖賢也。大慧！聖者如幻，種種色像
X17n0330_p0700a10║離異不異施設；又如夢、影、士夫身，離異不異故。大慧！
X17n0330_p0700a11║聖智趣同陰妄想現（魏云如聖人智修行分別見五陰虗妄，唐云不了聖智所行境
X17n0330_p0700a12║故見有諸陰分別現前），是名諸陰自性相。汝當除滅，滅已說寂
X17n0330_p0700a13║靜法，斷一切佛剎諸外道見。大慧！說寂靜時，法無我
X17n0330_p0700a14║見淨，及入不動地；入不動地已，無量三昧自在，及得
X17n0330_p0700a15║意生身，得如幻三昧，通達究竟力明自在，救攝饒益
X17n0330_p0700a16║一切眾生。猶如大地載育眾生，菩薩摩訶薩普濟眾
X17n0330_p0700a17║生亦復如是。
X17n0330_p0700a18║通曰：因上言五陰集聚，四大造色生，是外道計著
X17n0330_p0700a19║邪諦。四大本自不生，前已明悉；五陰亦本非有，今
X17n0330_p0700a20║當說之。色謂四大及所造色。四大，外四大也；造色，
X17n0330_p0700a21║內四大也。此諸相各異，彼此不相同。色若依四大
X17n0330_p0700a22║生者，依地、水則違火、風，依火、風則違地、水，四大固
X17n0330_p0700a23║不能生色也。非色四蘊無有形相，猶如虗空，云何
X17n0330_p0700a24║得成四種數相？本無四數而名為四蘊者，譬如虗
X17n0330_p0700b01║空超過數相，非數之所能盡；本離於數，非數之所
X17n0330_p0700b02║可及。但以虗妄分別，言此是虗空，但一虗空耳。如
X17n0330_p0700b03║是無色四陰亦過於數相，離於數相，離於有無，離
X17n0330_p0700b04║於四句，了無數相可得，而妄想分別，謂此是受，此
X17n0330_p0700b05║是想，此是行，此是識，其實本無四陰也。此於非數
X17n0330_p0700b06║相中作數相會，不達真空理趣，乃愚夫言說，非聖
X17n0330_p0700b07║賢真諦覺也。若聖智觀察現前種種色像如幻不
X17n0330_p0700b08║實，所謂了達緣生無性，其體皆空，不於色像上作
X17n0330_p0700b09║一異等見，唯依假名施設，說諸相如幻耳。云何離
X17n0330_p0700b10║異不異？如夢中士夫之身，又如鏡中士夫之影。以
X17n0330_p0700b11║為異，則體本無二，固非異也；以為不異，則真妄歷
X17n0330_p0700b12║然，又非不異也。故說如幻無別所有，如聖人智所
X17n0330_p0700b13║行境界，見色如幻，亦同非色四陰虗妄分別現耳。
X17n0330_p0700b14║若見有諸陰分別現前，其何以語智乎？故以虗空
X17n0330_p0700b15║例非色四陰，但以虗妄立名，此非色四陰自性相
X17n0330_p0700b16║也。除滅數量，即本虗空。以非色四陰例色陰，但如
X17n0330_p0700b17║幻事，唯假施設，此色陰自性相也。除滅幻境，亦本
X17n0330_p0700b18║虗空。汝等能離五陰虗妄分別之相，當體即是寂
X17n0330_p0700b19║滅。既證無生，即能說寂靜之法。所謂寂靜者，不離
X17n0330_p0700b20║生滅，證不生滅，非同外道離生滅法，而別有所謂
X17n0330_p0700b21║寂靜者也。故能斷一切剎諸外道邪見。外道邪見，
X17n0330_p0700b22║但得人無我，未得法無我，固為不淨之見。今說寂
X17n0330_p0700b23║靜法時，不但得法無我，即有法無我見，亦消融清
X17n0330_p0700b24║淨，入於第八不動地。既入八地已，證後得智，無量
X17n0330_p0700c01║三昧自在，得意生身，隨意所往，得如幻三昧，變現
X17n0330_p0700c02║無窮，神通三明，十力自在，通達究竟。以慈悲願力，
X17n0330_p0700c03║饒益眾生，當救護者救之，當攝受者攝之。猶如天
X17n0330_p0700c04║地載育萬物，無不持載，無不發育。普濟眾生，亦如
X17n0330_p0700c05║是也。只為眾生為五陰所覆，不得出身之路。菩薩
X17n0330_p0700c06║照見五陰皆空，故能度一切苦厄。豈如外道躭寂
X17n0330_p0700c07║滅樂，而無濟生之心者乎？永嘉云：明知一念之中
X17n0330_p0700c08║五蘊者，謂歷歷分明，即是識陰；領納在心，即是受
X17n0330_p0700c09║陰；心緣此理，即是想陰；行用此理，即是行陰；穢污
X17n0330_p0700c10║真性，即是色陰。此五陰者，舉體即是一念。一念者，
X17n0330_p0700c11║舉體即是五陰。歷歷見在一念之中，無有主宰，即
X17n0330_p0700c12║是人空慧。見如幻化，即是法空慧。如永嘉所言，人
X17n0330_p0700c13║空法空，暗與此經符，宜乎為六祖所重。
X17n0330_p0700c14║復次，大慧！諸外道有四種涅槃。云何為四？謂：性自性
X17n0330_p0700c15║非性涅槃，種種相性非性涅槃，自相自性非性覺涅
X17n0330_p0700c16║槃，諸陰自共相相續流注斷涅槃。是名諸外道四種
X17n0330_p0700c17║涅槃，非我所說法。大慧！我所說者，妄想識滅，名為涅
X17n0330_p0700c18║槃（唐云分別爾燄識涅名為涅槃）。
X17n0330_p0700c19║通曰：因上言說寂靜法，斷一切佛剎諸外道見，故
X17n0330_p0700c20║說諸外道邪見有四種涅槃。雖似於寂靜，非我所
X17n0330_p0700c21║說法也。四者云何？一自體相涅槃，謂諸法自性無
X17n0330_p0700c22║性，即冥諦也。二種種相有非有涅槃，彼計四大種
X17n0330_p0700c23║有已還滅，是以滅相為涅槃也。自他相滅，猶有覺
X17n0330_p0700c24║存。三自覺相性非性涅槃，彼計微塵自相而有知
X17n0330_p0701a01║覺，草木為人無知而有知，人為草木有知而無知，
X17n0330_p0701a02║是以滅覺為涅槃也。知覺體滅，流注猶存。四於諸
X17n0330_p0701a03║陰自共相斷并相續流注亦斷涅槃，五陰各有自
X17n0330_p0701a04║體即是自相，同一陰體即是共相。八識流轉自無
X17n0330_p0701a05║始以來是滅不得者，彼謂相續滅流注亦滅，是以
X17n0330_p0701a06║滅識為涅槃也。如上種種相涅槃，但色陰滅耳。覺
X17n0330_p0701a07║自相涅槃，但想陰滅耳。自體性涅槃，但受陰滅耳。
X17n0330_p0701a08║相續流注斷涅槃，但行陰滅耳。彼見相續識斷，便
X17n0330_p0701a09║謂無始流注亦斷。以滅研窮，於無盡中發宣盡性，
X17n0330_p0701a10║皆妄想分別，有涅槃相可得，實不出識陰區宇，非
X17n0330_p0701a11║我所說真涅槃也。我所說真涅槃者，即彼種種取
X17n0330_p0701a12║相妄想分別，未離乎識者，消滅淨盡，乃名涅槃。前
X17n0330_p0701a13║云：證自智境界，轉所依藏識為大涅槃。又云：一切
X17n0330_p0701a14║識自性習氣藏意，意識見習轉已，我及諸佛說名
X17n0330_p0701a15║涅槃。前云轉，此云滅，惟轉斯滅，惟滅斯轉，先後一
X17n0330_p0701a16║轍，當善會之。肅宗問忠國師：百年後所需何物？師
X17n0330_p0701a17║云：與老僧作箇無縫塔。帝云：請師塔樣。師良久云：
X17n0330_p0701a18║會麼？帝云：不會。師云：吾有付法弟子躭源，却諳此
X17n0330_p0701a19║事。後帝詔躭源問：此意如何？源曰：湘之南，潭之北，
X17n0330_p0701a20║中有黃金充一國。無影樹下合同船，瑠璃殿上無
X17n0330_p0701a21║知識。天童頌云：孤逈逈，圓陀陀，眼力盡處高峨峨。
X17n0330_p0701a22║月落潭空夜色重，雲収山瘦秋容多。八卦位正，五
X17n0330_p0701a23║行氣和，身先在裏見來麼？南陽父子兮却似知有，
X17n0330_p0701a24║西竺佛祖兮無如奈何。了此則知佛所說涅槃相
X17n0330_p0701b01║矣。
X17n0330_p0701b02║大慧白佛言：世尊！不建立八識耶？佛言：建立。大慧白
X17n0330_p0701b03║佛言：若建立者，云何離意識非七識？佛告大慧：彼因
X17n0330_p0701b04║及彼攀緣故，七識不生。（唐云：云何但說意識滅非七識滅？佛告大慧：以彼為因及
X17n0330_p0701b05║所緣故，七識俱生。）意識者，境界分段計著，生習氣，長養藏識。
X17n0330_p0701b06║意俱我、我所計著，思惟因緣生，不壞身相。（唐云：意識分別境界
X17n0330_p0701b07║起執著時，生諸習氣，長養藏識。由是意俱我、我所執，思量隨轉，無別體相。）藏識因攀緣，自
X17n0330_p0701b08║心現境界，計著心聚生，展轉相因。譬如海浪，自心現
X17n0330_p0701b09║境界風吹，若生若滅亦如是。是故意識滅，七識亦滅。
X17n0330_p0701b10║通曰：佛言妄想識滅，名為涅槃，語意深遠。以虗明
X17n0330_p0701b11║融通妄想論，則妄想分別，但屬五識、六識；以幽隱
X17n0330_p0701b12║罔象妄想論，則妄想起滅，亦屬七識、八識。八識流
X17n0330_p0701b13║注雖不可滅，然轉生滅依不生滅，即為白淨識也。
X17n0330_p0701b14║大慧因佛不言轉而言滅，遂疑八識俱可滅，不復
X17n0330_p0701b15║建立耶？佛言：八識是如來藏，是滅不得者，故曰建
X17n0330_p0701b16║立。若建立者，有八識即有七識，有七識即有六識。
X17n0330_p0701b17║八識固不可滅，云何獨說離分別意識，非離七識
X17n0330_p0701b18║耶？佛言：以彼八識為因，及彼六識為緣，故七識傳
X17n0330_p0701b19║送其間，本無自體，生即不生。其有也，依彼念有則
X17n0330_p0701b20║有；其無也，依彼念無則無。故六識緣滅，七識亦滅，
X17n0330_p0701b21║非離意識外又離七識也。七識何以與藏識、意識
X17n0330_p0701b22║俱耶？意識者，固分別前五分段境界而得名。當分
X17n0330_p0701b23║別時，即起計著，生諸習氣，長養於藏識中，是現行
X17n0330_p0701b24║熏種子，七識傳送而入，意即與八識俱也。由是意
X17n0330_p0701c01║俱，便生我執，因而計著：此是我，不離八識主宰；此
X17n0330_p0701c02║是我所，不離六識境界。思量隨轉，由內達外，而因
X17n0330_p0701c03║緣生矣！因者，因八識；緣者，緣六識。是以種子熏現
X17n0330_p0701c04║行，而意即與六識俱也。內與八識俱，外與六識俱，
X17n0330_p0701c05║無別體相。然有傳送影明，隨六入內外門轉，謂之
X17n0330_p0701c06║轉識，亦名七識。若以無別體故，不立七識之名，是
X17n0330_p0701c07║壞相也，故曰不壞身相。彼藏識何以為因也？藏識
X17n0330_p0701c08║即是自心六塵，乃自心所現相分也。五、六、七識，乃
X17n0330_p0701c09║自心所現見分也。因六識攀緣自心所現境界形
X17n0330_p0701c10║相分段，即是前五所攝。計著不捨，熏成種子，即是
X17n0330_p0701c11║七識所攝。以此積聚於心，即是集起，名之曰心。積
X17n0330_p0701c12║聚多生種子於中，不時發生於外，由內熏外，由外
X17n0330_p0701c13║熏內，展轉相因，而以藏識為主宰，故謂八識為因，
X17n0330_p0701c14║而六識為緣也。譬如海浪然，藏識猶海也，七識猶
X17n0330_p0701c15║浪也。意識奔逸六塵，即為境界風所動也。故境界
X17n0330_p0701c16║風吹，即見海浪生；境界風息，即見海浪滅。是海本
X17n0330_p0701c17║無生滅，因風鼓浪而見浪生浪滅；藏識亦無生滅，
X17n0330_p0701c18║因意識逐境而見意生意滅。是故意識滅，七識亦
X17n0330_p0701c19║滅。此七識滅，但就半分依攀緣者而言滅耳。若藏
X17n0330_p0701c20║識本自不生，故亦不滅；七識半分微細依阿賴耶
X17n0330_p0701c21║識者，亦自不生不滅。前言七識不生，此言七識亦
X17n0330_p0701c22║滅，互文耳。僧問長沙岑曰：第六、第七識與第八識
X17n0330_p0701c23║畢竟無體，云何得名轉第八為大圓鏡智？岑示偈
X17n0330_p0701c24║曰：七生依一滅，一滅持七生，一滅滅亦滅，六七永
X17n0330_p0702a01║無遷。長沙謂八識亦滅，即是寂滅境界。
X17n0330_p0702a02║爾時，世尊欲重宣此義，而說偈言：
X17n0330_p0702a03║我不涅槃性，所作及與相，妄想爾𦦨識，此滅我涅槃。
X17n0330_p0702a04║彼因彼攀緣，意趣等成身，與因者是心，為識之所依。
X17n0330_p0702a05║如水大流盡，波浪則不起，如是意識滅，種種識不生。
X17n0330_p0702a06║通曰：外道有四種涅槃，皆有涅槃性可得，總不離
X17n0330_p0702a07║所作法，非無相者。我不取涅槃，亦不捨作相，不如
X17n0330_p0702a08║彼外道所說，惟妄想分別境識。所謂爾𦦨識者，皆
X17n0330_p0702a09║已滅盡，轉滅虗妄心，證不生滅性，此則我所說涅
X17n0330_p0702a10║槃也。然外道涅槃，至謂相續流注亦斷，不知七識
X17n0330_p0702a11║可滅，而八識不可滅也。故彼七識，以八識為因，以
X17n0330_p0702a12║六識為攀緣。而意趣傳送出入，雖無別體，然意趣
X17n0330_p0702a13║轉動處，即是身相。所以與之為因者，八識自心是
X17n0330_p0702a14║也。是心乃眾業所集，為諸識之所依止，故七識依
X17n0330_p0702a15║之而計著，六識依之而分別，五識依之而攬境。一
X17n0330_p0702a16║切萬法，皆從此起，故名之曰如來藏也。如來藏即
X17n0330_p0702a17║是涅槃自體，本自不生，故亦不滅。第由意識攬境，
X17n0330_p0702a18║遂生計著，念起念滅，無頃刻停。猶如大海波浪，風
X17n0330_p0702a19║不息故，浪不息也。長行言浪，此言波；長行止言七
X17n0330_p0702a20║識滅，此言種種識不生；長行止言境界風，此言大
X17n0330_p0702a21║流盡，皆有深旨。境界風喻六識，浪喻七識，何以又
X17n0330_p0702a22║言波？波者，微細浪也。無風帀帀之波，喻微細所知。
X17n0330_p0702a23║愚指爾𦦨識也，有海水故，招境界風，猶有對待在。
X17n0330_p0702a24║如水大流盡，本自無水，何處生浪？葢已轉八識為
X17n0330_p0702b01║白淨識，轉生滅而依不生滅湛入合湛，已至玅湛
X17n0330_p0702b02║不動之地，故雖有境界風，而浪無自起也。如是意
X17n0330_p0702b03║識分別妄想滅，即一切識滅，何但七識不生而已
X17n0330_p0702b04║哉？種種識不生，即亦不滅，乃我所說涅槃也。若外
X17n0330_p0702b05║道所作及與相，尚不離識自性習氣，其可語真涅
X17n0330_p0702b06║槃乎？僧問香嚴：如何是道？嚴曰：枯木裏龍吟。僧云：
X17n0330_p0702b07║如何是道中人？嚴云：髑髏裏眼睛。僧舉問石霜：如
X17n0330_p0702b08║何是枯木裏龍吟？霜云：猶帶喜在。僧云：如何是髑
X17n0330_p0702b09║髏裏眼睛？霜云：猶帶識在。又問曹山：如何是枯木
X17n0330_p0702b10║裏龍吟？山曰：血脉不斷。僧曰：如何是髑髏裏眼睛？
X17n0330_p0702b11║山曰：乾不盡。僧曰：未審還有得聞者否？山曰：盡大
X17n0330_p0702b12║地未有一箇不聞者。僧云：未審龍吟是何章句？山
X17n0330_p0702b13║曰：不知是何章句，聞者皆喪。山以偈示之曰：枯木
X17n0330_p0702b14║龍吟真見道，髑髏無識眼初明，喜識盡時消息盡，
X17n0330_p0702b15║當人那辯濁中清？天童拈云：王居門裏，臣不出門，
X17n0330_p0702b16║於此悟得喜識俱盡，即是涅槃真境界。
X17n0330_p0702b17║復次，大慧！今當說妄想自性分別通相。若妄想自性
X17n0330_p0702b18║分別通相善分別，汝及餘菩薩摩訶薩，離妄想到自
X17n0330_p0702b19║覺聖外道通趣，善見覺攝所攝妄想，斷緣起種種相，
X17n0330_p0702b20║妄想自性行不復妄想（魏云遠離種種虗妄分別因緣法體相，遠離已不復分別
X17n0330_p0702b21║虗妄之相）。大慧！云何妄想自性分別通相？謂言說妄想、所
X17n0330_p0702b22║說事妄想、相妄想、利妄想、自性妄想、因妄想、見妄想、
X17n0330_p0702b23║成妄想、生妄想、不生妄想、相續妄想、縛不縛妄想自
X17n0330_p0702b24║性分別通相。大慧！云何言說妄想？謂種種玅音歌詠
X17n0330_p0702c01║美樂計著，是名言說妄想。
X17n0330_p0702c02║通曰：上言妄想識滅，名為涅槃。然妄想自性差別
X17n0330_p0702c03║相，非可一端而盡，故詳說之。唐云令諸菩薩超諸
X17n0330_p0702c04║妄想，證聖智境，知外道法，遠離能取所取分別，於
X17n0330_p0702c05║依他起種種相中，不更取著妄所計相。然妄想自
X17n0330_p0702c06║性差別相有十二種：一者言說分別；二者所說分
X17n0330_p0702c07║別，魏云可知；三者相；四者財，魏云義；五者自體；六
X17n0330_p0702c08║者因；七者見；八者理，魏云建立；九曰生；十曰不生；
X17n0330_p0702c09║十一曰相續，魏云和合；十二曰縛不縛。總不出言
X17n0330_p0702c10║說自性相計著、事自性相計著二種而已。妄想屬
X17n0330_p0702c11║六識分別，意根用事。凡夫不離俗諦，向五塵計著
X17n0330_p0702c12║妄想；外道不離邪見，向法塵計著妄想；二乘始向
X17n0330_p0702c13║真諦，於離塵處計著妄想。不悟真如，總歸於妄。此
X17n0330_p0702c14║於言說妄想相獨舉聲塵者，舉一以例其餘。故種
X17n0330_p0702c15║種玅音歌詠之聲從口而出者，美好音樂從器而
X17n0330_p0702c16║出者，聞之於耳，著之於心，是於言說計著妄想也。
X17n0330_p0702c17║玄沙到蒲田縣，百戲迎之。次日問小塘長老：昨日
X17n0330_p0702c18║許多喧閙向甚麼處去也？小塘提起袈裟角，沙云：
X17n0330_p0702c19║𩕐挑無交涉。大溈喆云：大溈即不然，或有問，但鳴
X17n0330_p0702c20║指一下。法眼別云：昨日有多少喧閙？法燈云：今日
X17n0330_p0702c21║更好笑。天童頌云：夜壑藏舟，澄源著棹。龍魚未知
X17n0330_p0702c22║水為命，折筯不妨聊一攪。玄沙師小塘老函葢箭
X17n0330_p0702c23║鋒，探竿影草。潛縮也，老龜藏蓮；遊戲也，華鱗弄藻。
X17n0330_p0702c24║此諸尊宿於喧閙場中發明向上事，可謂即妄即
X17n0330_p0703a01║真。
X17n0330_p0703a02║大慧！云何所說事妄想？謂有所說事自性，聖智所知，
X17n0330_p0703a03║依彼而生言說妄想，是名所說事妄想。（魏云：謂作是思惟：應有前
X17n0330_p0703a04║法實事之相，聖人修行，知依彼法生於言語。如是分別，是名可知分別。）
X17n0330_p0703a05║通曰：言說妄想，但於言音美好而生計著。然言說
X17n0330_p0703a06║者，必有所指之事。今棄其言說，而於事上計著妄
X17n0330_p0703a07║想，謂有所說實事之相。一切聖智修行，知依彼法
X17n0330_p0703a08║而生言說，如所謂菩提、涅槃、真如、佛性、第一義諦、
X17n0330_p0703a09║出世等法，以為實有自性。如是分別，是名所說事
X17n0330_p0703a10║妄想。臨濟云：世出世諸法，皆無自性，亦無生性，但
X17n0330_p0703a11║有空名，名字亦空。你秪麼認他閑名為實，大錯了
X17n0330_p0703a12║也。設有，皆是依變之境。有箇菩提依、涅槃依、解脫
X17n0330_p0703a13║依、三身依、境智依、菩薩依、佛依，你向依變國土中
X17n0330_p0703a14║覓甚麼物？乃至三乘十二分教，皆是拭不淨故紙。
X17n0330_p0703a15║佛是幻化身，祖是老比丘，你還是娘生已否？你若
X17n0330_p0703a16║求佛，即被佛魔攝；你若求祖，即被祖魔縛；你若有
X17n0330_p0703a17║求皆苦，不如無事。此可為所說事妄想者烱戒。
X17n0330_p0703a18║大慧！云何相妄想？謂即彼所說事，如鹿渴想，種種計
X17n0330_p0703a19║著而計著，謂堅濕煖動相一切性妄想，是名相妄想。
X17n0330_p0703a20║通曰：所謂事妄想者，唯於事上計著事，有無相邊
X17n0330_p0703a21║事，亦有有相邊事。此所云相妄想者，即彼所說事
X17n0330_p0703a22║中，堅、濕、煖、動四大種相，種種計著，執為實有。如春
X17n0330_p0703a23║時陽𦦨，本非水也，而渴鹿見之，生於水想，奔逐貪
X17n0330_p0703a24║著。所謂求火光明，樂水清淨，愛風周流，觀塵成就。
X17n0330_p0703b01║於堅、濕、煖、動一切諸法，執有自性，但於有相法中，
X17n0330_p0703b02║種種計著，妄想分別，非所計而計，非所著而著，是
X17n0330_p0703b03║名相妄想也。臨濟云：無佛可求，無道可成，無法可
X17n0330_p0703b04║得。外求有相佛，與你不相似，欲識汝本心，非合亦
X17n0330_p0703b05║非離。道流！真佛無形，真道無體，真法無相，三法混
X17n0330_p0703b06║融，和合一處，辨既不得，喚作忙忙業識眾生。此可
X17n0330_p0703b07║知著相妄想者，真外道邪見也。
X17n0330_p0703b08║大慧，云何利妄想？謂樂種種金銀珍寶，是名利妄想。
X17n0330_p0703b09║通曰：世諦凡夫惟貪聲等五塵，故以金銀珍寶為
X17n0330_p0703b10║利。真諦二乘惟貪法塵，故以聖智所證為寶。邪見
X17n0330_p0703b11║外道雖不同於凡夫之貪，亦不能如二乘所證，寶
X17n0330_p0703b12║非所寶，利非所利，而總歸於妄也。僧問雲居膺禪
X17n0330_p0703b13║師：山河大地從何而有？膺曰：從妄想有。僧曰：與某
X17n0330_p0703b14║甲想出一錠金得麼？膺便休去，僧不肯。後雲門拈
X17n0330_p0703b15║云：已是葛藤，不能折合得，待伊道想出一錠金得
X17n0330_p0703b16║麼？拈拄杖便打。此正是斷妄想利器，較休去更利。
X17n0330_p0703b17║大慧！云何自性妄想？謂自性持此如是不異惡見妄
X17n0330_p0703b18║想，是名自性妄想。（唐云謂以惡見如是分別此自性決定非餘。）
X17n0330_p0703b19║通曰：自性妄想，即妄想自性也，葢指六識而言。外
X17n0330_p0703b20║道以六識力量最大，能持一切法，故其妄想分別，
X17n0330_p0703b21║於不可執著者妄有執持，專念有法自體形相，曰
X17n0330_p0703b22║此法如是，曰此法不異，此非正見分別，乃惡見所
X17n0330_p0703b23║噬，牢不可破，於妄想自性中存我見也，故曰自性
X17n0330_p0703b24║妄想。玄沙云：更有般說昭昭靈靈，靈臺智性，能見
X17n0330_p0703c01║能聞，向五蘊身田中作主宰，恁麼為善知識大賺
X17n0330_p0703c02║人。知麼？我今問汝，若認昭昭靈靈是汝真實，為甚
X17n0330_p0703c03║麼瞌睡時又不成昭昭靈靈？若瞌睡時不是，為甚
X17n0330_p0703c04║麼有昭昭時？還會麼？這箇喚做認賊作子，是生死
X17n0330_p0703c05║根本，妄想緣氣。汝欲識根由麼？我向你道昭昭靈
X17n0330_p0703c06║靈，秪因前塵色聲香等法而有分別，便道此是昭
X17n0330_p0703c07║昭靈靈。若無前塵，汝此昭昭靈靈同於龜毛兔角，
X17n0330_p0703c08║仁者真實在甚麼處？此可知妄想無自性也。彼惟
X17n0330_p0703c09║執有自性，故名惡見。
X17n0330_p0703c10║大慧，云何因妄想？謂若因、若緣，有無分別因相生，是
X17n0330_p0703c11║名因妄想。
X17n0330_p0703c12║通曰：外道妄計一切法皆有生因，或計為有因若
X17n0330_p0703c13║緣生，或計為無因若緣生，於因緣法中分別有無，
X17n0330_p0703c14║是謂異因。以有無因相能生一切法，而生於分別，
X17n0330_p0703c15║故曰因妄想。昔疎山到溈山懶安處，便問：承師有
X17n0330_p0703c16║言：有句無句，如藤倚樹。忽然樹倒藤枯，句歸何處？
X17n0330_p0703c17║溈山呵呵大笑。疎山云：某甲四千里賣布單來，和
X17n0330_p0703c18║尚何得相弄？溈喚侍者：取錢還這上座。遂矚云：向
X17n0330_p0703c19║後有獨眼龍為子點破去在。後到明，招舉前話，昭
X17n0330_p0703c20║云：溈山可謂頭正尾正，只是不遇知音。疎便問：樹
X17n0330_p0703c21║倒藤枯，句歸何處？昭云：更使溈山笑轉新。疎於言
X17n0330_p0703c22║下有省，乃贊溈山：元來笑裏有刀。天童頌云：藤枯
X17n0330_p0703c23║樹倒問溈山，大笑呵呵豈等閑？笑裏有刀窺得破，
X17n0330_p0703c24║言思無路絕機關。悟此因緣，則彼外道有無分別
X17n0330_p0704a01║者，真可付之一笑。
X17n0330_p0704a02║大慧，云何見妄想？謂有無、一異、俱不俱惡見，外道妄
X17n0330_p0704a03║想，計著妄想，是名見妄想。
X17n0330_p0704a04║通曰：外道六大師各持所見，總不離有無四句、一
X17n0330_p0704a05║異四句、斷常四句，皆於妄法而生計著，見其偏而
X17n0330_p0704a06║不見其全，見其妄而不見其真，故名之曰見妄想。
X17n0330_p0704a07║黃檗云：凡夫不趣道，唯恣六情，行六道。學道人一
X17n0330_p0704a08║念計生死，即落魔道；一念起諸見，即落外道；見有
X17n0330_p0704a09║生，趣其滅，即落聲聞道；不見有生，唯見有滅，即落
X17n0330_p0704a10║緣覺道。法本不生，今亦不滅，不起二見，不忻不厭，
X17n0330_p0704a11║一切諸法唯是一心，然後乃為佛乘也。
X17n0330_p0704a12║大慧！云何成妄想？謂我我所想，成決定論，是名成妄
X17n0330_p0704a13║想（魏云於五蘊中取我我所相說虗妄法）。
X17n0330_p0704a14║通曰：前百八句，成為有幾種，唐云道理。有幾種，此
X17n0330_p0704a15║成妄想，唐云理分別。是成之為言，雖不可語成自
X17n0330_p0704a16║性，亦近於理。故彼所計五陰為我，四大為我所，似
X17n0330_p0704a17║有一定之理，成決定論。然五陰四大，皆虗妄不實，
X17n0330_p0704a18║故名之曰成妄想。黃檗云：學道人莫疑四大為身，
X17n0330_p0704a19║四大無我，我亦無主，故知此身無我亦無主。五陰
X17n0330_p0704a20║為心，五陰無我亦無主，故知此心無我亦無主。六
X17n0330_p0704a21║根、六塵、六識，和合生滅，亦復如是。十八界既空，一
X17n0330_p0704a22║切皆空，惟有本心，蕩然清淨。由黃檗言無我我所，
X17n0330_p0704a23║方可成決定論也。
X17n0330_p0704a24║大慧，云何生妄想？謂緣有無性生計著，是名生妄想。
X17n0330_p0704b01║通曰：外道不了外性非性，第於因緣所生法妄計
X17n0330_p0704b02║有無，或以為有因生，或以為無因生，若有若無，皆
X17n0330_p0704b03║從緣生，妄想計著，實有生相可得。前於因計因，此
X17n0330_p0704b04║於因計生，因者其生之始，生者其因之成也。生從
X17n0330_p0704b05║因緣生，滅從因緣滅，本無自性，於此分別以為性
X17n0330_p0704b06║生，真是妄想。石霜初在溈山作米頭，一日篩米次，
X17n0330_p0704b07║溈山曰：施主！物莫拋撒。霜曰：不拋撒。溈於地上捨
X17n0330_p0704b08║得一粒，曰：汝道不拋撒，這箇是甚麼？霜無對。溈又
X17n0330_p0704b09║曰：莫輕這一粒，百千粒從這一粒生。霜云：百千粒
X17n0330_p0704b10║從這一粒生，未審這一粒從甚處生？溈呵呵大笑，
X17n0330_p0704b11║歸方丈。溈至晚上堂曰：大眾！米裏有蟲，諸人好看，
X17n0330_p0704b12║若究竟得這一粒生處，即不名妄想矣。
X17n0330_p0704b13║大慧！云何不生妄想？謂一切性本無生，無種因緣生
X17n0330_p0704b14║無因身，是名不生妄想。（唐云：謂計諸法本來不生，未有諸緣而先有體，不從因起。）
X17n0330_p0704b15║通曰：凡夫止憑六識用事，一向逐境外道建立冥
X17n0330_p0704b16║諦，推之不見其始，引之不見其終，謂一切法本來
X17n0330_p0704b17║不生。徒見八萬劫來世界眾生皆無因自有，以無
X17n0330_p0704b18║種故，未有諸緣而先有體始生，固無因也。但依外
X17n0330_p0704b19║因緣法而生有果身，其果不從因起，是無因身也。
X17n0330_p0704b20║因既無種，因本不生；身既無因，果亦不生。故謂一
X17n0330_p0704b21║切法本來不生，是撥無因果斷見外道也。所云不
X17n0330_p0704b22║生者，執有不生之體在，非於生滅法中而見其不
X17n0330_p0704b23║生也，故曰不生妄想。圜悟引三祖信心銘云：執之
X17n0330_p0704b24║失度，必入邪路；放之自然，體無去住。若向這裏道
X17n0330_p0704c01║無佛無法，又打入鬼窟裏去。古人謂之解脫深坑，
X17n0330_p0704c02║本是善因而招惡果。所以道：無為無事人，猶遭金
X17n0330_p0704c03║鎻難也。須窮到底始得。若向無言處言得，行不得
X17n0330_p0704c04║處行得，方可有轉身一路。
X17n0330_p0704c05║大慧！云何相續妄想？謂彼俱相續如金縷，是名相續
X17n0330_p0704c06║妄想。（唐云：謂此與彼遞相係屬，如針與線。）
X17n0330_p0704c07║通曰：上言不生妄想是斷見，此相續妄想是常見。
X17n0330_p0704c08║謂彼俱相續如金縷者，彼指八識、六識，即上彼因、
X17n0330_p0704c09║彼緣之彼也；俱指七識，即上意俱之俱也。彼與此
X17n0330_p0704c10║遞相繫屬，謂七識內依八識、外依六識，展轉相因，
X17n0330_p0704c11║如針與線，針不離線、線不離針，傳送出入，相續不
X17n0330_p0704c12║斷。此喻於相續識更切，如以金為縷，縷即金、金即
X17n0330_p0704c13║縷，相識不斷，亦是和合之義也，故名相續妄想。真
X17n0330_p0704c14║歇了禪師問僧：瑠璃殿上玉女攛梭，明甚麼邊事？
X17n0330_p0704c15║曰：回互不當機。師曰：還有斷續也無？曰：古今不曾
X17n0330_p0704c16║間。師曰：正當不曾間時如何？僧珍重便出。又同安
X17n0330_p0704c17║敏禪師初參洞山，問：諸聖以何為命？山曰：以不間
X17n0330_p0704c18║斷。師曰：還有向上事也無？山曰：有。師曰：如何是向
X17n0330_p0704c19║上事？曰：不從間斷。師於言下有省。是二尊宿深明
X17n0330_p0704c20║相續玅旨，故不名妄。
X17n0330_p0704c21║大慧！云何縛不縛妄想？謂縛不縛因緣計著，如士夫
X17n0330_p0704c22║方便若縛若解，是名縛不縛妄想。（唐云謂執因能縛而有所縛，如人以
X17n0330_p0704c23║繩方便力故縛已復解。魏云如人方便結繩作結，結已還解。）
X17n0330_p0704c24║通曰：前十一種妄想屬凡夫外道，此一種妄想屬
X17n0330_p0705a01║二乘。以二乘不達煩惱性空，故以煩惱為縛，而以
X17n0330_p0705a02║涅槃為脫，總不出識陰區宇。楞嚴敘五十種陰魔，
X17n0330_p0705a03║而以二乘終之，亦是此意。縛不縛因緣。以十二因
X17n0330_p0705a04║緣論，無明緣行乃至老死是縛，無明滅盡至老死
X17n0330_p0705a05║滅盡是不縛。以四諦論，苦集是縛，道滅是不縛。其
X17n0330_p0705a06║所云縛者，有能有所，因有能縛而有所縛。如人結
X17n0330_p0705a07║繩作結，繩者其能縛，而結者其所縛也。以大梵天
X17n0330_p0705a08║士夫方便力故，苦樂二亡，結已還解。此但於因緣
X17n0330_p0705a09║法中虗妄計著，有若縛者，有若解者，非真解脫可
X17n0330_p0705a10║比，故名縛不縛妄想。僧問忠國師：如何是解脫？師
X17n0330_p0705a11║曰：諸法不相到，當處解脫。曰：恁麼即斷去也。師曰：
X17n0330_p0705a12║向汝道諸法不相到，斷甚麼？又僧問石頭：如何是
X17n0330_p0705a13║解脫？頭曰：誰縛汝？問：如何是淨土？頭曰：誰垢汝？問：
X17n0330_p0705a14║如何是涅槃？頭曰：誰將生死與汝？若於此等句得
X17n0330_p0705a15║徹，即可知真解脫境界。
X17n0330_p0705a16║於此妄想自性分別通相，一切愚夫計著有無。大慧！
X17n0330_p0705a17║計著緣起而計著者，種種妄想計著自性，如幻示現
X17n0330_p0705a18║種種之身，凡夫妄想見種種異幻（唐云於緣起中執著種種妄想自性，
X17n0330_p0705a19║如依於幻見種種物，凡愚分別見異於幻）。大慧！幻與種種非異非不異，若
X17n0330_p0705a20║異者幻非種種因，若不異者幻與種種無差別而見
X17n0330_p0705a21║差別，是故非異非不異。是故大慧！汝及餘菩薩摩訶
X17n0330_p0705a22║薩，如幻緣起妄想自性，異不異有無莫計著。
X17n0330_p0705a23║通曰：此上妄想自性，分別通相，總不出於有無二
X17n0330_p0705a24║種，不離前境生滅之法。愚夫無智，妄以為實，於中
X17n0330_p0705b01║計著有無，良由不知一切如幻也。彼一切有無諸
X17n0330_p0705b02║法，乃依他緣起者。於依他緣起中，偏計有無諸法，
X17n0330_p0705b03║執著種種妄想自性。是妄想自性，依緣起自性而
X17n0330_p0705b04║生，如依於幻，示現種種之身。當緣起時，無中生有，
X17n0330_p0705b05║與幻無異，及緣生種種事物。凡夫無智，妄想分別，
X17n0330_p0705b06║便以無實，如見種種之身，為異於幻，以為實有。要
X17n0330_p0705b07║之，緣起無性，妄想亦無性；依他無性，偏計亦無性。
X17n0330_p0705b08║一切如幻，何於種種計著，以為實境乎？彼凡愚分
X17n0330_p0705b09║別，見異於幻者，不知幻與種種，非異非不異也。若
X17n0330_p0705b10║果異者，幻即非種種因。種種事物，應別有因，不從
X17n0330_p0705b11║幻出。今種種因幻而現，故知非異也。若果不異者，
X17n0330_p0705b12║幻即於種種無差別，不應異見。然而此是幻，此是
X17n0330_p0705b13║種種，而見差別，故知非不異也。汝等菩薩，當知緣
X17n0330_p0705b14║起如幻，不應於幻出種種，作異不異有無妄想計
X17n0330_p0705b15║著。斯於外道通趣善見，遠離能所妄想，到自覺聖
X17n0330_p0705b16║智境界矣。毗婆尸佛偈曰：身從無相中受生，猶如
X17n0330_p0705b17║幻出諸形象。幻人心識本來無，罪福皆空無所住。
X17n0330_p0705b18║尸棄佛偈曰：起諸善法本是幻，造諸惡業亦是幻。
X17n0330_p0705b19║身如聚沫心如風，幻出無根無實性。毗舍浮佛偈
X17n0330_p0705b20║曰：假借四大以為身，心本無生因境有。前境若無
X17n0330_p0705b21║心亦無，罪福如幻起亦滅。七佛如來皆談如幻法，
X17n0330_p0705b22║故世尊亹亹言之不厭。
X17n0330_p0705b23║爾時，世尊欲重宣此義，而說偈言：
X17n0330_p0705b24║心縛於境界，覺想智隨轉，無所有及勝，平等智慧生。
X17n0330_p0705c01║通曰：十二妄想中，惟縛不縛妄想，證偏空理，猶存
X17n0330_p0705c02║二見，不能得平等智，故佛以勝解脫明之。彼一切
X17n0330_p0705c03║境界，皆自心所現，以自心見分，緣自心相分，貪著
X17n0330_p0705c04║不捨，便為所縛。而二乘人有覺想智，即隨彼境界
X17n0330_p0705c05║而生，隨縛隨轉，一切斷滅，不為所縛，而歸於無所
X17n0330_p0705c06║有。然非無所有最勝處也，為彼滅諸境界，而證涅
X17n0330_p0705c07║槃，故其解脫為劣。惟以自心無所有智，洞觀一切，
X17n0330_p0705c08║本無所有，即境界非境界，不離一切，證無所有，方
X17n0330_p0705c09║名最勝無所有也。境界本自非有，何從為縛？既無
X17n0330_p0705c10║所縛，何從為脫？無縛無脫，心境如如，一切平等，是
X17n0330_p0705c11║之謂正智，故曰平等智慧生也。彼縛於境者，境常
X17n0330_p0705c12║礙心，固不得平等；不縛於境者，心未妄境，亦不得
X17n0330_p0705c13║平等。惟無所有最勝處，心即為境，境即為心，乃得
X17n0330_p0705c14║稱平等智也。黃檗云：凡夫皆逐境生心，心遂忻厭。
X17n0330_p0705c15║若欲無境，當無其心。心妄即境空，境空即心滅。若
X17n0330_p0705c16║不忘心，而但除境，境不可除，秪益紛擾。故萬法唯
X17n0330_p0705c17║心，心亦不可得，復何求哉？學般若人，不見有一法
X17n0330_p0705c18║可得，絕意三乘，唯一真實，不可證得，謂我能證能
X17n0330_p0705c19║得，皆增上慢人也。法華會上，拂衣而去者，皆斯類
X17n0330_p0705c20║也。故佛言：我於菩提，實無所得，默契而已。黃檗此
X17n0330_p0705c21║語，與此偈大旨，若合符節。
X17n0330_p0705c22║妄想自性有，於緣起則無，妄想或攝受，緣起非妄想。
X17n0330_p0705c23║（唐云：在妄計是有，於緣起則無，妄計迷惑取，緣起離分別。）種種支分生，如幻則不
X17n0330_p0705c24║成，彼相有種種，妄想則不成。彼相則是過，皆從心縛
X17n0330_p0706a01║生，妄想無所知，於緣起妄想。此諸妄想性，即是彼緣
X17n0330_p0706a02║起，妄想有種種，於緣起妄想。
X17n0330_p0706a03║通曰：前四句偈，頌縛脫義，已該一篇之大旨。此前
X17n0330_p0706a04║八句偈，頌能作如幻觀者，即得解脫。次八句偈，頌
X17n0330_p0706a05║不能如幻觀者，即不得解脫。為於妄想自性，有達
X17n0330_p0706a06║有不達故也。妄想何以如幻耶？觀妄想於遍計，則
X17n0330_p0706a07║妄想是有，如依藤計蛇。觀妄想於緣起，則妄想是
X17n0330_p0706a08║無，如知藤非蛇。妄計什以是有？為迷惑前境，攝受
X17n0330_p0706a09║計著，故見其有。緣起何以是無？為不知他力生，離
X17n0330_p0706a10║於分別，故見其無。惟緣起非妄想，則妄想無根故。
X17n0330_p0706a11║種種緣生法，如十二因緣，各有支分，皆非真實。如
X17n0330_p0706a12║幻人作幻事，非是實者，雖有所生，不成就其有也。
X17n0330_p0706a13║何以不成就其有？彼緣生之相，雖現有種種支分，
X17n0330_p0706a14║然屬妄想分別。妄無自性，當體即空，故彼相不成，
X17n0330_p0706a15║雖生猶不生也。相本不成，而以如幻觀之，乃可稱
X17n0330_p0706a16║智。彼著於相者，以為實有如是之法，則是無始以
X17n0330_p0706a17║來虗妄之過，從心縛境界而生。境不縛心，而心縛
X17n0330_p0706a18║於境，故成其過。以妄計者無智，不了緣生如幻，乃
X17n0330_p0706a19║於緣起法中，妄想分別，計有計無。不知此諸妄想
X17n0330_p0706a20║體，即是緣起法。緣起離分別，妄想亦離分別。若知
X17n0330_p0706a21║離分別者，即一切無妄想可也。彼愚妄想有種種
X17n0330_p0706a22║支分，第於緣起法中妄生分別，以境為緣，以心為
X17n0330_p0706a23║想，計著有無一異，以境界自縛，何由得解脫乎？故
X17n0330_p0706a24║緣起非妄想，則妄想即是真如；於緣起妄想，則真
X17n0330_p0706b01║如翻為名相。唯得平等智者，可以離此過矣。臨濟
X17n0330_p0706b02║云：大德！四大色自是無常，乃至脾、胃、肝、膽、毛、髮、爪、
X17n0330_p0706b03║齒，唯見諸法空相。你一念心歇得處，喚作菩提樹；
X17n0330_p0706b04║你一念心不能歇得處，喚作無明樹，無明無始終。
X17n0330_p0706b05║你若念念心歇不得，便上他無明樹，便入六道四
X17n0330_p0706b06║生，披毛戴角；你若歇得，便是清淨身界；你一念不
X17n0330_p0706b07║生，便是上菩提樹，三界神通變化，意生化身，法喜
X17n0330_p0706b08║禪悅，身光自照，思衣羅綺千重，思食百味具足，更
X17n0330_p0706b09║無橫病。菩提無住處，是故無得者。道流！大丈夫漢
X17n0330_p0706b10║更疑箇什麼？目前用處更是阿誰？把得便用，莫著
X17n0330_p0706b11║名字，號為玄旨，與麼見得無嫌底法。古人云：心隨
X17n0330_p0706b12║萬境轉，轉處實能幽，隨流認得性，無喜亦無憂。道
X17n0330_p0706b13║流！如禪宗見解，死活循然，參學之人大須子細。
X17n0330_p0706b14║世諦第一義，第三無因生，妄想說世諦，斷則聖境界。
X17n0330_p0706b15║譬如修行事，於一種種現，於彼無種種，妄想相如是。
X17n0330_p0706b16║譬如種種翳，妄想眾色現，翳無色非色，緣起不覺然。
X17n0330_p0706b17║譬如鍊真金，遠離諸垢穢，虗空無雲翳，妄想淨亦然。
X17n0330_p0706b18║無有妄想性，及有彼緣起，建立及誹謗，悉由妄想壞。
X17n0330_p0706b19║妄想若無性，而有緣起性，無性而有性，有性無性生。
X17n0330_p0706b20║依因於妄想，而得彼緣起，相名常相隨，而生諸妄想。
X17n0330_p0706b21║究竟有成就，則度諸妄想，然後智清淨，是名第一義。
X17n0330_p0706b22║通曰：上言無所有及勝平等智慧生。所謂平等者，
X17n0330_p0706b23║世諦即是第一義，第一義即是世諦。不斷世諦，而
X17n0330_p0706b24║真如實際即住其中，是之謂第一義也。若外道所
X17n0330_p0706c01║云無所有者，但計著無因生。第一從冥初生覺，第
X17n0330_p0706c02║二從覺生我心，第三從我心生色聲香味觸等。不
X17n0330_p0706c03║知緣起根本，而究竟歸於冥諦，以為無因生，實出
X17n0330_p0706c04║於二諦之外。然凡夫妄想著於塵境，說名世諦。世
X17n0330_p0706c05║諦相自有，非無因生也。若斷妄想，世諦證於寂靜，
X17n0330_p0706c06║斯則自覺聖智境界。聖境界自真，亦非無因生也。
X17n0330_p0706c07║何以斷妄想耶？以諸妄想本無性故。譬如修行觀
X17n0330_p0706c08║想之事，若觀青時，天地萬物皆青，乃至黃赤白等
X17n0330_p0706c09║皆然。於一色法，隨心轉變，現種種相。然其所現者，
X17n0330_p0706c10║由觀想成，於彼實無種種之相，非有而現有，故名
X17n0330_p0706c11║之曰妄想相也。妄想本非實有，何謂依緣起而生
X17n0330_p0706c12║耶？譬如翳目人，於無色相處，妄見有青黃赤白種
X17n0330_p0706c13║種眾色顯現。然翳本無色，亦無非色。翳與色離，而
X17n0330_p0706c14║不覺見妄依之而起。緣起亦如是，本離妄想，而不
X17n0330_p0706c15║覺妄想依之而起。是緣起自不覺他力生，何以能
X17n0330_p0706c16║生妄也？故妄想未斷，如金雜於鑛。緣起未斷，如空
X17n0330_p0706c17║中有雲，目中有翳，皆未得清淨。若斷妄想相者，譬
X17n0330_p0706c18║如鍛鍊真金，而垢穢遠離；若斷緣起相者，譬如一
X17n0330_p0706c19║亘晴空，雲翳不生。斯斯妄滅而真現，凡情盡而聖
X17n0330_p0706c20║果成矣。故妄想淨者，亦猶乎是。淨之云者，固所以
X17n0330_p0706c21║斷之也。若見有妄想可斷，亦未得為淨智也。然妄
X17n0330_p0706c22║想無性，求之於外，不見有妄想性可得；求之於內，
X17n0330_p0706c23║不見有緣起性可得。本無妄想，緣起何處可斷？彼
X17n0330_p0706c24║外道建立為有者，但於非有計有；及誹謗為無者，
X17n0330_p0707a01║但於非無計無。以此見壞彼見，皆由妄想分別，自
X17n0330_p0707a02║異於如實之見。苟無妄想，而有無異見，何自而生
X17n0330_p0707a03║哉？彼以無壞有，一切斷滅。若知妄想本無自性，而
X17n0330_p0707a04║又謂別有異因，實有緣起自性者，在妄想為無性，
X17n0330_p0707a05║在緣起為有性。無法而有法，是離因應生法矣；有
X17n0330_p0707a06║法從無法生，是虗法生實法矣。妄想既無性，而緣
X17n0330_p0707a07║起安得有性也？唯依因於妄想之相，而得彼緣起
X17n0330_p0707a08║之相；依因於妄想之名，而得彼緣起之名。是緣起
X17n0330_p0707a09║名相，常相隨於妄想。既以妄想生名相，復於名相
X17n0330_p0707a10║生妄想。妄想作真，則名相亦非真；名相非真，則緣
X17n0330_p0707a11║起亦非真。以緣起依妄想，究竟非實，不能有所成
X17n0330_p0707a12║就。以無性隨緣，則理不成就。以隨緣無性，則事不
X17n0330_p0707a13║成就也。作如是見者，不須斷妄想，而妄想本無。不
X17n0330_p0707a14║須斷緣起，而緣起本無。度越諸妄想境界，渾成一
X17n0330_p0707a15║真如境界矣。彼斷世諦妄想者，至此然後煩惱障
X17n0330_p0707a16║淨，而所知障亦淨。即彼妄想而成正智，不離名相
X17n0330_p0707a17║而證如如，故名第一義也。此證三賢十聖所不敢
X17n0330_p0707a18║望，而凡夫外道，豈能窺其藩籬耶。天台智者道，有
X17n0330_p0707a19║人幻離鄉，年長血氣方剛。聞父在鄉中，為惡少年
X17n0330_p0707a20║所欺，含恨還鄉，圖雪父耻。路人相伴，將至父舍，忽
X17n0330_p0707a21║逢其仇。同伴戲之，指為其父。歸人拜跪，鳴抱感泣。
X17n0330_p0707a22║同伴笑曰，實汝父仇。歸人欲打，手不能舉。及至見
X17n0330_p0707a23║父，亦不感泣。此喻無作四諦。苦即是滅，集即是道。
X17n0330_p0707a24║無滅道可修，無苦集可斷。上生經道，不修禪定，不
X17n0330_p0707b01║斷煩惱。佛記此人，成佛無疑。陳秀玉學士，嘗問萬
X17n0330_p0707b02║松，彌勒菩薩，為什麼不修禪定，不斷煩惱。萬松道，
X17n0330_p0707b03║真心本淨，故不修禪定。妄想本空，故不斷煩惱。復
X17n0330_p0707b04║問香山大潤和尚，山曰，禪心已定，不須更修。斷盡
X17n0330_p0707b05║煩惱，不須更斷。復問竹林海巨川，川曰，本無禪定
X17n0330_p0707b06║煩惱。士曰，唯此為快耳。此諸尊宿語，實得此段精
X17n0330_p0707b07║髓。
X17n0330_p0707b08║妄想有十二，緣起有六種，自覺智爾𦦨，彼無有差別。
X17n0330_p0707b09║五法為真實，自性有三種，修行分別此，不越於如如。
X17n0330_p0707b10║眾相及緣起，彼名起妄想，彼諸妄想相，從彼緣起生。
X17n0330_p0707b11║覺慧善觀察，無緣無妄想，成已無有性，云何妄想覺？
X17n0330_p0707b12║（唐云：真實中無物，云何起分別？此下更有四句云：圓成若是有，此則離有無，既已離有無，云何有二性？）彼
X17n0330_p0707b13║妄想自性，建立二自性，妄想種種現，清淨聖境界。妄
X17n0330_p0707b14║想如畵色，緣起計妄想，若異妄想者，則依外道論。妄
X17n0330_p0707b15║想說所想，因見和合生，（唐云：以諸妄見故，妄計於妄計。）離二妄想者，
X17n0330_p0707b16║如是則為成。
X17n0330_p0707b17║通曰：此篇頌十二妄想自性相。何為通頌五法三
X17n0330_p0707b18║自性也？葢名、相、妄想、正智、如如，五法本相因故。而
X17n0330_p0707b19║妄想、緣起、圓成，三自性本一體故，所以一併頌出。
X17n0330_p0707b20║上既發明第一義諦，了諸妄想皆無自性，不斷妄
X17n0330_p0707b21║想而證真如，此所謂平等智慧也。既生此智，即名
X17n0330_p0707b22║正智，又何境界之不如乎？然妄想有十二種：曰言
X17n0330_p0707b23║說，曰所說事，曰相，曰利，曰自性，曰因，曰見，曰成，曰
X17n0330_p0707b24║生，曰不生，曰相續，曰縛不縛，妄想若是其差別也。
X17n0330_p0707c01║緣起有六種：曰因緣，曰所緣緣，曰等無間緣，曰增
X17n0330_p0707c02║上緣，曰分別緣，曰待緣，緣起若是其差別也。妄想、
X17n0330_p0707c03║緣起，皆謂世諦。能斷世諦，名爾𦦨智。能了世諦，即
X17n0330_p0707c04║第一義，名自覺清淨智。既得清淨智，自證真如境。
X17n0330_p0707c05║即彼妄想、緣起、爾𦦨，種種更無差別，而名、相、妄想、
X17n0330_p0707c06║正智、如如，同歸於真實矣。五法既為真實，而妄想
X17n0330_p0707c07║自性、緣起自性、成自性，三種亦然。修行者觀此，總
X17n0330_p0707c08║不越於如如也。何以三自性不越於如如耶？彼五
X17n0330_p0707c09║法中相者，當緣起之時，即得其相。五法中名者，因
X17n0330_p0707c10║有此名，遂起種種分別。既有名、相，彼諸妄想之相，
X17n0330_p0707c11║紛然雜出，皆從彼緣起自性而生。惟無正智觀察，
X17n0330_p0707c12║故見有緣起、有妄想。若以真正覺慧而善觀之，即
X17n0330_p0707c13║緣起、無緣起性可得，即妄想、無妄想性可得，遠離
X17n0330_p0707c14║依他、遍計，渾然一圓成實性矣。既以證成自性，即
X17n0330_p0707c15║是如如境界。真如實際中，本無一物，本無有性，云
X17n0330_p0707c16║何起妄想分別，或覺其有，或覺其無耶？唯圓成實
X17n0330_p0707c17║性，遠離於有無，何處有緣起、妄想二法？所以建立
X17n0330_p0707c18║緣起、妄想二自性者，由彼妄想自性，妄生分別。於
X17n0330_p0707c19║遍計種種者，則名之曰妄想自性；於依他緣生者，
X17n0330_p0707c20║則名之曰緣起自性。是二法體，皆假名施設。因分
X17n0330_p0707c21║別有，本自無根，故妄想種種現處，即是自心所現。
X17n0330_p0707c22║即妄即真，一切清淨，斯即自覺聖智境界。達妄元
X17n0330_p0707c23║虗，即凡心而見佛，此名第一義諦不離妄想而證
X17n0330_p0707c24║如如也。彼視妄想種種，如所畵之色，雖有分別，而
X17n0330_p0708a01║無實體。於彼緣起法中，計著妄想，不出世俗之見。
X17n0330_p0708a02║能了世間皆畫，本無實性，不必別異世諦妄想，而
X17n0330_p0708a03║第一義諦自在其中。若謂一切非自妄想執著緣
X17n0330_p0708a04║生，而言諸法別有異因，從微塵自在等生者，則墮
X17n0330_p0708a05║於外道邪見論。以諸妄見故，妄計於所妄計之事，
X17n0330_p0708a06║所說種種，支分不同，此不離遍計執也。因見外緣
X17n0330_p0708a07║和合而生諸法，遂以作者為生因，此不離依他執
X17n0330_p0708a08║也。此二皆從妄想建立，如麻、繩、蛇喻。遍計如蛇，依
X17n0330_p0708a09║他如繩，總之皆妄。若離此二妄想，非蛇也，非繩也，
X17n0330_p0708a10║但麻耳。如是則為成自性，成即為真實法。無緣起
X17n0330_p0708a11║妄想，二自性可得，一切如如，一切平等。故曰：自性
X17n0330_p0708a12║有三種，不越於如如也。僧問黃檗云：如今現有種
X17n0330_p0708a13║種妄念，何以言無？檗云：妄本無體，即是汝心所起。
X17n0330_p0708a14║汝若識心是佛，心本無妄，那得起心更認於妄？汝
X17n0330_p0708a15║若不生心動念，自然無妄。所以云：心生則種種法
X17n0330_p0708a16║生，心滅則種種法滅。云：今正妄念起時，佛在何處？
X17n0330_p0708a17║檗云：汝今覺妄起時，覺正是佛。可中若無妄念，佛
X17n0330_p0708a18║亦無。何故如此？為汝起心作佛見，便謂有佛可成；
X17n0330_p0708a19║作眾生見，謂有眾生可度。起心動念，總是汝見處。
X17n0330_p0708a20║若無一切見，佛有何處所？所以文殊纔起佛見，便
X17n0330_p0708a21║貶向二鐵圍山，云：今正悟時，佛在何處？檗云：問從
X17n0330_p0708a22║何來？覺從何起？語默動靜，一切聲色，盡是佛事，何
X17n0330_p0708a23║處覓佛？不可更頭上安頭，嘴上加嘴。但莫生異見，
X17n0330_p0708a24║山是山，水是水，僧是僧，俗是俗，山河大地，日月星
X17n0330_p0708b01║辰，總不出汝心。三千世界都來是汝箇自己，何處
X17n0330_p0708b02║有多般？此黃檗數語，發盡此篇微旨，謂楞伽可與
X17n0330_p0708b03║印心，益信。
X17n0330_p0708b04║大慧菩薩摩訶薩復白佛言：世尊！惟願為說自覺聖
X17n0330_p0708b05║智相及一乘。若自覺聖智相及一乘，我及餘菩薩善
X17n0330_p0708b06║自覺聖智相及一乘，不由於他通達佛法。佛告大慧：
X17n0330_p0708b07║諦聽，諦聽！善思念之！當為汝說。大慧白佛言：唯然受
X17n0330_p0708b08║教。佛告大慧：前聖所知轉相傳授妄想無性，菩薩摩
X17n0330_p0708b09║訶薩獨一靜處自覺觀察，不由於他離見妄想，上上
X17n0330_p0708b10║升進入如來地，是名自覺聖智相。大慧！云何一乘相？
X17n0330_p0708b11║謂得一乘道覺，我說一乘。云何得一乘道覺？謂攝所
X17n0330_p0708b12║攝妄想，如實處不生妄想，是名一乘覺。大慧！一乘覺
X17n0330_p0708b13║者，非餘外道聲聞緣覺梵天王等之所能得，唯除如
X17n0330_p0708b14║來，以是故說名一乘。
X17n0330_p0708b15║通曰：上言然後智清淨，是名第一義。清淨之智，即
X17n0330_p0708b16║是自覺聖智也。第一義諦，即是一乘也。大慧必欲
X17n0330_p0708b17║通達其相，成就慧身，於佛法中，不由他悟。佛謂前
X17n0330_p0708b18║聖所知，轉相傳授，妄想無性。只此一語，便為秘密
X17n0330_p0708b19║藏。所謂自覺聖智者，覺此妄想無性之智也。所謂
X17n0330_p0708b20║一乘者，證此妄想無性之理也。豈別有一法與人
X17n0330_p0708b21║耶？故行人依諸聖教，在寂靜處，獨坐思惟，自內智
X17n0330_p0708b22║慧，觀察諸法，不由他悟，離分別見，覺得妄想無性。
X17n0330_p0708b23║性本自離，一覺便離，不須方便，上上升進，乃至無
X17n0330_p0708b24║妄可除，無見可滅，心境如如，入如來地，是能開示
X17n0330_p0708c01║悟入佛之知見，是名自覺聖智相也。若一乘相者，
X17n0330_p0708c02║謂如實覺知一乘道故，說名一乘。何以為一乘覺
X17n0330_p0708c03║耶？彼有能取所取分別，即二三其心，不得名一。唯
X17n0330_p0708c04║不分別可取能取境界，住如實處，即一切法不生，
X17n0330_p0708c05║何更生妄想分別諸法乎？現前諸法，本自寂滅相，
X17n0330_p0708c06║一念相應，如如不動，是名一乘覺也。此惟佛與佛，
X17n0330_p0708c07║乃能究盡，非餘外道聲聞緣覺梵天等之所能得。
X17n0330_p0708c08║只此一事，實無二亦無三，故謂之一乘也。道安問
X17n0330_p0708c09║司空山本靜禪師曰：道既假名，佛亦妄立。十二分
X17n0330_p0708c10║教，亦是接物度生。一切是妄，以何為真？靜曰：為有
X17n0330_p0708c11║妄故，將真對妄。推窮妄性本空，真亦何曾是有？故
X17n0330_p0708c12║知真妄，總是假名。二事對治，都無實體。窮其根本，
X17n0330_p0708c13║一切皆空。曰：既言一切是妄，妄亦同真。真妄無殊，
X17n0330_p0708c14║復何是物？靜曰：若言何物，何物亦妄。經云：無相似，
X17n0330_p0708c15║無比況。言語道斷，如鳥飛空。安慚伏。淨有偈曰：推
X17n0330_p0708c16║真真無相，窮妄妄無形。返觀推窮心，知心亦假名。
X17n0330_p0708c17║會道亦如此，到頭亦只寧。又達性問曰：禪師至玅
X17n0330_p0708c18║至微，真妄雙泯，佛道兩亡。修行性空，名相不實。世
X17n0330_p0708c19║界如幻，一切假名。作此解時，不可斷絕眾生善惡
X17n0330_p0708c20║二根。淨曰：善惡二根，皆因心有。窮心若有，根亦非
X17n0330_p0708c21║虗。推心既無，根因何立？經云：善不善法，從心化生。
X17n0330_p0708c22║善惡業緣，本無有實。復有偈曰：善既從心生，惡豈
X17n0330_p0708c23║離心有？善惡是外緣，於心實不有。捨惡送何處？取
X17n0330_p0708c24║善令誰守？傷嗟二見人，攀緣兩頭走。若悟本無心，
X17n0330_p0709a01║始悔從前咎。前聖所知，轉相傳授。妄想無性，惟司
X17n0330_p0709a02║空山本淨禪師見最徹。
X17n0330_p0709a03║大慧白佛言：世尊！何故說三乘而不說一乘？佛告大
X17n0330_p0709a04║慧：不自般涅槃法故，不說一切聲聞緣覺一乘。以一
X17n0330_p0709a05║切聲聞緣覺，如來調伏授寂滅方便而得解脫，非自
X17n0330_p0709a06║己力，是故不說一乘。復次，大慧！煩惱障業習氣不斷
X17n0330_p0709a07║故，不說一切聲聞緣覺一乘。不覺法無我，不離分段
X17n0330_p0709a08║死（唐云未名不思議變易死），故說三乘。大慧！彼諸一切起煩惱過
X17n0330_p0709a09║習氣斷，及覺法無我。彼一切起煩惱過習氣斷，三昧
X17n0330_p0709a10║樂味著非性無漏界覺（唐云若彼能除一切過習覺法無我，是時乃離三昧所醉，
X17n0330_p0709a11║於無漏界而得覺悟），覺已復入出世間上上無漏界滿足眾具
X17n0330_p0709a12║（唐云修諸功德普使滿足），當得如來不思議自在法身。
X17n0330_p0709a13║通曰：大慧！既聞自覺聖智相及一乘相，只是覺了
X17n0330_p0709a14║妄想無性，心如境如，一切平等，更無餘乘。何故世
X17n0330_p0709a15║尊又說三乘，而不說一乘也？世尊謂一乘覺者，非
X17n0330_p0709a16║聲聞、緣覺之所能得。聲聞、緣覺，躭寂靜樂，取證涅
X17n0330_p0709a17║槃，彼惟自般涅槃法，故於一乘之理，實難契會。如
X17n0330_p0709a18║來以度生為急，不自般涅槃法，故不為一切聲聞、
X17n0330_p0709a19║緣覺說一乘也。一乘之道，不須方便，寂滅現前，惟
X17n0330_p0709a20║可自悟，不由乎他。若聲聞、緣覺，但以如來所授寂
X17n0330_p0709a21║靜方便之法，調伏其心，漸得解脫，是依教而入，非
X17n0330_p0709a22║自己力，雖證涅槃，未離功勳，若與之語最上一乘，
X17n0330_p0709a23║彼有佛衣而去耳。故不說一乘，不為定性聲聞等
X17n0330_p0709a24║說也。且彼聲聞、緣覺所為寂靜者，但以功力按伏
X17n0330_p0709b01║煩惱障業，煩惱雖斷，而起煩惱者未斷，障業雖消，
X17n0330_p0709b02║而習氣種子未消，謬謂已得涅槃，而不更求前進，
X17n0330_p0709b03║吾何為彼說一乘哉？彼雖得人無我，尚未覺法無
X17n0330_p0709b04║我，雖離分斷死，尚未名不思議變易死，為法所縛，
X17n0330_p0709b05║尚有法我在，惡能證不思議自在法身也？是故權
X17n0330_p0709b06║說三乘。依過去諸佛，說初中後善，羊鹿等機，是說
X17n0330_p0709b07║三乘，即所以漸次引入，同歸一乘也。此一乘者，人
X17n0330_p0709b08║人固有，豈以聲聞、緣覺而不具哉？若彼聲聞、緣覺，
X17n0330_p0709b09║能除一切生起煩惱過習，及覺法無我，不為三昧
X17n0330_p0709b10║酒所醉，雖得三昧樂，知其非性，於無漏界而得覺
X17n0330_p0709b11║悟。彼初迷有漏天，作無為解，至此無明漏盡，悟無
X17n0330_p0709b12║生理，故知其非性也。既覺悟已，復迴向大乘，入於
X17n0330_p0709b13║出世間上上無漏界中。始也假調伏而得寂靜，今
X17n0330_p0709b14║則不須調伏而自寂靜；始也假方便而得解脫，今
X17n0330_p0709b15║則不須方便而自解脫。一切清靜，一切圓滿，修諸
X17n0330_p0709b16║功德，普皆滿足，福足慧足，當得如來不思議自在
X17n0330_p0709b17║法身，清淨本然，周遍法界。至此止有一乘，更無餘
X17n0330_p0709b18║乘，故謂說三乘即說一乘可也，又何嘗不為聲聞、
X17n0330_p0709b19║緣覺說哉？昔法達謁六祖，念法華經至方便品，祖
X17n0330_p0709b20║曰：止，此經元來以因緣出世為宗，縱說多種譬喻，
X17n0330_p0709b21║亦無越於此。何者？因緣唯一大事，一大事即佛知
X17n0330_p0709b22║見也。汝慎勿錯解經意，見他道開示悟入，自是佛
X17n0330_p0709b23║之知見，我輩無分。若作此解，乃是謗經毀佛也。彼
X17n0330_p0709b24║既是佛，已具知見，何用更開？汝今當信，佛知見者，
X17n0330_p0709c01║只汝自心，更無別體。葢為一切眾生，自蔽光明，貪
X17n0330_p0709c02║受塵境，外緣內貪，甘受驅馳，便勞從三昧起，種種
X17n0330_p0709c03║苦口，勸令寢息，莫向外求，與佛無二，故云開佛知
X17n0330_p0709c04║見。汝常勞勞執念為功課者，何異𣯛牛愛尾也？達
X17n0330_p0709c05║曰：若然者，但得解義，不勞誦經耶？祖曰：經有何過，
X17n0330_p0709c06║豈障汝念？只為迷悟在人，損益由汝。聽吾偈言：心
X17n0330_p0709c07║迷法華轉，心悟轉法華。誦久不明已，與義作讎家。
X17n0330_p0709c08║無念念即正，有念念成邪。有無俱不計，長御白牛
X17n0330_p0709c09║車。達再啟曰：經云：諸大聲聞乃至菩薩，皆盡思度
X17n0330_p0709c10║量，不能測於佛智。今令凡夫但悟自心，便明佛之
X17n0330_p0709c11║知見，自非上根，未免疑謗。又經說三車，大牛之車
X17n0330_p0709c12║與白牛車如何區別？願和尚再垂宣說。祖曰：經意
X17n0330_p0709c13║分明，汝自迷背。諸三乘人不能測佛智者，患在度
X17n0330_p0709c14║量也。饒伊盡思共推，轉加懸遠。佛本為凡夫說，不
X17n0330_p0709c15║為佛說。此理若不肯信者，從他退席。殊不知坐却
X17n0330_p0709c16║白牛車，更於門外覓三車。況經又明向汝道：無二
X17n0330_p0709c17║亦無三。汝何不省三車是假，為昔時故；一乘是實，
X17n0330_p0709c18║為今時故。只教你去假歸實，歸實之後，實亦無名。
X17n0330_p0709c19║應知所有珍寶盡屬於汝，由汝受用，更不作父想，
X17n0330_p0709c20║亦不作子想，亦無用想，是名持法華經。從劫至劫，
X17n0330_p0709c21║手不釋卷；從晝至夜，無不念時也。達豪啟發，以偈
X17n0330_p0709c22║讚曰：誦經三千部，曹溪一句亡。未明出世旨，寧歇
X17n0330_p0709c23║累生狂。羊鹿牛權設，初中後善揚。誰知火宅內，元
X17n0330_p0709c24║是法中王。祖曰：汝今後方可為念經僧也。此段開
X17n0330_p0710a01║示乃法華要旨，却與此段經文互見。
X17n0330_p0710a02║爾時，世尊欲重宣此義，而說偈言：
X17n0330_p0710a03║諸天及梵乘，聲聞緣覺乘，諸佛如來乘，我說此諸乘。
X17n0330_p0710a04║乃至有心轉，諸乘非究竟，若彼心滅盡，無乘及乘者。
X17n0330_p0710a05║無有乘建立，我說為一乘，引導眾生故，分別說諸乘。
X17n0330_p0710a06║解脫有三種，及與法無我，煩惱智慧等，解脫則遠離。
X17n0330_p0710a07║譬如海浮木，常隨波浪轉，聲聞愚亦然，相風所飄蕩。
X17n0330_p0710a08║彼隨煩惱滅，餘習煩惱愚，味著三昧樂，安住無漏界。
X17n0330_p0710a09║無有究竟趣，亦復不退還，得諸三昧身，乃至劫不覺。
X17n0330_p0710a10║譬如昏醉人，酒醒然後覺，彼覺法亦然，得佛無上身。
X17n0330_p0710a11║通曰：此單頌一乘相，而自覺聖智自在其中。末句
X17n0330_p0710a12║彼覺法亦然，得佛無上身，唯有此覺，故能證一乘
X17n0330_p0710a13║也。何以謂之三乘？有諸天及梵乘，修世間智者之
X17n0330_p0710a14║所乘也；有聲聞緣覺乘，修出世智者之所乘也；有
X17n0330_p0710a15║諸佛如來乘，修出世間上上智者之所乘也。我說
X17n0330_p0710a16║此三乘，未離乎心量，有心量即有轉變，猶是生滅
X17n0330_p0710a17║法，故謂諸乘非究竟也。若彼心量滅盡，無乘及乘
X17n0330_p0710a18║者，既無所證之乘，亦無能證之人，能所雙亡，即無
X17n0330_p0710a19║有諸乘可以建立，雖佛乘亦不建立，是之謂非乘，
X17n0330_p0710a20║乃我所說為一乘也。唯此一乘，更無餘乘，故名究
X17n0330_p0710a21║竟。既唯一乘，何以又說三乘？為引導眾生故，使之
X17n0330_p0710a22║漸近寶所，權立化城，故分別說諸乘。有小乘，有大
X17n0330_p0710a23║乘，有最上乘，總不外三種解脫，所謂空、無相、無願
X17n0330_p0710a24║等法，及二種無我法。為煩惱障障心，心不解脫，結
X17n0330_p0710b01║業受報，故說人無我；為所知障障慧，慧不解脫，不
X17n0330_p0710b02║了法空，故說法無我。若煩惱障、智慧障二俱解脫，
X17n0330_p0710b03║則凡情聖解蕩然一空，而心量幾乎滅盡矣，何生
X17n0330_p0710b04║滅之不遠離哉？故權說三乘，即為說一乘也。彼聲
X17n0330_p0710b05║聞、緣覺乘已證寂靜至不生滅，何以謂之有心轉
X17n0330_p0710b06║耶？為彼但斷四住煩惱，未斷俱生無明。譬如海中
X17n0330_p0710b07║浮木，常隨波浪轉，浮木雖不動，而波浪常動，以風
X17n0330_p0710b08║觸波，以波轉木，默默常轉，不自覺知。以彼聲聞愚
X17n0330_p0710b09║執，執有涅槃可證，不離浮木，豈能免於相風之飄
X17n0330_p0710b10║蕩哉？為彼所斷隨煩惱者，現起煩惱雖滅，餘熏習
X17n0330_p0710b11║種子微細煩惱尚存，俱生無明未斷，執著實我實
X17n0330_p0710b12║法有法可得，雖得人無我，未得法無我，所以味著
X17n0330_p0710b13║三昧之樂，安住無漏之界，進不能趣究竟之地，退
X17n0330_p0710b14║不復還生死之途，為三昧所持，經劫不覺，或二萬
X17n0330_p0710b15║劫，或六萬劫，或八萬劫，定力既消，乃復有覺，如昏
X17n0330_p0710b16║醉人，酒消乃醒。彼素以如來調伏之故，於無漏界
X17n0330_p0710b17║中忽然悟知，住有餘地，未為究竟，回心即向大乘。
X17n0330_p0710b18║此一覺也，洞然明白，覺法無我，復入出世間上上
X17n0330_p0710b19║無漏界，圓滿眾具，當如來無上法身。吾初謂不為
X17n0330_p0710b20║聲聞人說一乘者，意在激彼劣解，速進寶所，斯正
X17n0330_p0710b21║引權歸實之密意耳，何嘗不說一乘哉！百丈云：夫
X17n0330_p0710b22║學道人，若遇種種苦樂，稱意不稱意事，心無退屈，
X17n0330_p0710b23║不念一切名聞利養衣食，不貪一切功德利益，不
X17n0330_p0710b24║為世間諸法之所滯碍，無親無愛，苦樂平懷，麤衣
X17n0330_p0710c01║遮寒，糲食活命，兀兀如愚如聾如啞相似，稍有相
X17n0330_p0710c02║應分。若於心中廣學知解，求福求智，皆是生死，於
X17n0330_p0710c03║理無益，却被知解境風之所飄溺，還歸生死海裡。
X17n0330_p0710c04║佛是無求人，求之理乖；理是無求理，求之即失。若
X17n0330_p0710c05║著無求，復同於有求；若著無為，復同於有為。故經
X17n0330_p0710c06║云：不取於法，不取非法，不取非非法。又云：如來所
X17n0330_p0710c07║得法，此法無實亦無虗，但能一生心，如木石相似。
X17n0330_p0710c08║不被陰界諸入五欲八風之所飄溺，即生死因斷，
X17n0330_p0710c09║去住自由，不為一切有為因果所縛，不被有漏所
X17n0330_p0710c10║拘，他時還以無自縛為因，同事利益，以無著心應
X17n0330_p0710c11║一切物，以無礙慧解一切縛，亦云應病與藥。此百
X17n0330_p0710c12║丈以無上心印覺悟羣迷，若於此有覺，即得佛無
X17n0330_p0710c13║上身也。
X17n0330_p0710c14║
X17n0330_p0710c15║楞伽阿䟦多羅寶經宗通卷四