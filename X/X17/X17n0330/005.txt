X17n0330_p0710c16║
X17n0330_p0710c17║
X17n0330_p0710c18║
X17n0330_p0710c19║楞伽阿䟦多羅寶經宗通卷五
X17n0330_p0710c20║一切佛語心品第三（魏云佛心品第四，唐云無常品第三之一。）
X17n0330_p0710c21║爾時世尊告大慧菩薩摩訶薩言：意生身分別通相，
X17n0330_p0710c22║我今當說。諦聽諦聽！善思念之。大慧白佛言：善哉世
X17n0330_p0710c23║尊！唯然受教。佛告大慧：有三種意生身。云何為三？所
X17n0330_p0710c24║謂三昧樂正受意生身、覺法自性性意生身、種類俱
X17n0330_p0711a01║生無行作（唐云無作行）意生身。修行者了知初地上上增
X17n0330_p0711a02║進相，得三種身。
X17n0330_p0711a03║通曰：前二卷初佛言成就四法得修行者大方便
X17n0330_p0711a04║至住第八地得離心意意識五法自性二無我相
X17n0330_p0711a05║得意生身。意生身者，譬如意去速疾無礙，故名意
X17n0330_p0711a06║生。以前但說八地所得，故云通相。今言地地皆得，
X17n0330_p0711a07║故云分別。即通相中有此三種：一者三昧樂正受
X17n0330_p0711a08║意生身，乃依六識起二空智證平等真如，是即轉
X17n0330_p0711a09║第七識為平等性智，如如不動名為正定，以正定
X17n0330_p0711a10║樂為其受用，故云得三昧樂正受意生身至捨三
X17n0330_p0711a11║昧樂廣修稱性度生之業，是從平等真如發大利
X17n0330_p0711a12║用，乃依平等性智起妙觀察智得如幻三昧，通達
X17n0330_p0711a13║諸法自性相故，是名覺法自性性意生身至若以
X17n0330_p0711a14║金剛心斷彼生相無明，轉第八識成大圓鏡智，則
X17n0330_p0711a15║前五識一時俱轉為成所作智，以依大圓鏡智平
X17n0330_p0711a16║等顯現，則千種萬類之身一時普現，故云種類俱
X17n0330_p0711a17║生無作行、意生身。是三種意生身，皆由離心意意
X17n0330_p0711a18║識、五法自性、二無我而得。然三昧樂正受，從初地
X17n0330_p0711a19║至七地之相；覺法自性性，從八地至十地之相；種
X17n0330_p0711a20║類俱生無作行，從等入妙上上增進之相。其相自
X17n0330_p0711a21║有差別，此意生身分別通相，修行者所應了知也。
X17n0330_p0711a22║若以法報三身擬之，非是三是一體，乃妙覺境界，
X17n0330_p0711a23║寧有上上增進次第哉？僧問大原隱禪師：數家檀
X17n0330_p0711a24║越請，未審赴誰家？原云：月印千江水，門門盡有僧。
X17n0330_p0711b01║丹霞頌云：妙圓無相劫前人，隨類權分百億身。月
X17n0330_p0711b02║夜御樓纔報曉，平明六國盡逢春。林泉道：一氣不
X17n0330_p0711b03║言含有象，萬靈何處謝無私？唯如是見得，故能證
X17n0330_p0711b04║三種意生身。
X17n0330_p0711b05║大慧！云何三昧樂正受意生身？謂第三、第四、第五地
X17n0330_p0711b06║三昧樂正受故，種種自心寂靜安住，心海起浪識相
X17n0330_p0711b07║不生，知自心現境界性非性（唐云心海不起轉識波浪，了境心現皆無所有），
X17n0330_p0711b08║是名樂正三昧受意生身。
X17n0330_p0711b09║通曰：十地菩薩自初地至七地，趨寂之意多，故種
X17n0330_p0711b10║種自心寂靜，謂之曰安住心海。浪識不生，不為六
X17n0330_p0711b11║識境界風所鼓蕩，而轉識波浪寂然安止。蓋已斷
X17n0330_p0711b12║俱生我執，轉第七識為平等性智矣。了知自心所
X17n0330_p0711b13║現境界，有即非有。境既非有，心將安依？心既無依，
X17n0330_p0711b14║湛然澄寂。此以三昧樂為所受用，與二乘人躭寂
X17n0330_p0711b15║滅樂者相似。但二乘人即以此取證涅槃，而七地
X17n0330_p0711b16║菩薩更能發起度生之心，所以不同耳。大于侍者
X17n0330_p0711b17║到東山慧禪師所，慧問：金剛正定，一切皆然。秋去
X17n0330_p0711b18║冬來，且作麼生？者曰：不妨和尚借問。慧曰：即今即
X17n0330_p0711b19║得，去後作麼生？者曰：誰敢問著某甲？慧曰：大于還
X17n0330_p0711b20║得麼？者曰：猶要別人點檢在。慧曰：輔弼宗師，不廢
X17n0330_p0711b21║光彩。侍者禮拜。此可知金剛正定不是一向無有，
X17n0330_p0711b22║自與偏空者頓殊。
X17n0330_p0711b23║大慧！云何覺法自性性意生身？謂第八地觀察覺了
X17n0330_p0711b24║如幻等法悉無所有，身心轉變，得如幻三昧及餘三
X17n0330_p0711c01║昧門無量相力自在明（唐云了法如幻皆無有相，心轉所依住如幻定及餘三昧，
X17n0330_p0711c02║能現無量自在神通），如妙華莊嚴迅疾如意，猶如幻夢水月鏡
X17n0330_p0711c03║像，非造非所造如造所造，一切色種種支分具是莊
X17n0330_p0711c04║嚴（魏云非四大生似四大相具足身分），隨入一切佛剎大眾，通達自性
X17n0330_p0711c05║法故，是名覺法自性性意生身。
X17n0330_p0711c06║通曰：七地以前，從生死假，入涅槃空。八地以後，從
X17n0330_p0711c07║涅槃空，入生死假。蓋已證真如心，故發真如用也。
X17n0330_p0711c08║了知一切諸法如幻，當體皆妄，即當體皆空，已證
X17n0330_p0711c09║無所有境界。若以涅槃為所依，便落偏空。由彼發
X17n0330_p0711c10║起度生之心，能轉所依，不住於空，身心轉變，變現
X17n0330_p0711c11║自在，故得如幻三昧，及餘種種三昧，能現無量自
X17n0330_p0711c12║在神通。曰相力，即現相之神力也。曰明者，即三明
X17n0330_p0711c13║六通也。如妙蓮華，開敷種種莊嚴，一切所往，得如
X17n0330_p0711c14║意自在。所以莊嚴其身者，猶如幻人作幻事，夢中
X17n0330_p0711c15║之身，水中之月，鏡中之像，非有堅濕煖動而為能
X17n0330_p0711c16║造，非有色香味觸而為所造，似有能造所造四大
X17n0330_p0711c17║之種，而一切色相，宛然具足種種身分。其莊嚴者，
X17n0330_p0711c18║以神力而莊嚴也。隨入一切佛剎大眾之中，承事
X17n0330_p0711c19║十方諸佛，隨意所往，得無所礙。其迅疾者，以神力
X17n0330_p0711c20║而迅疾也。良由通達自性法故，法法各有自性，如
X17n0330_p0711c21║萬物各具一太極之謂。然法自性之性，唯是一心，
X17n0330_p0711c22║如萬物統體一大極之謂。既通達一切由心造故，
X17n0330_p0711c23║如是莊嚴，如是迅疾，總不外如幻三昧，神變無量，
X17n0330_p0711c24║利樂有情。隨入大眾，鑑機說法，是名覺法自性，性
X17n0330_p0712a01║意生身也。馬鳴大士於華氏園轉妙法輪，忽有老
X17n0330_p0712a02║人座前仆地，祖曰：此非庸流，當有異相。俄地涌一
X17n0330_p0712a03║金色人，復化為女子，指祖說偈曰：稽首長老尊，當
X17n0330_p0712a04║受如來記。今於此地上，宣通第一義。瞥然不見。祖
X17n0330_p0712a05║曰：將有魔來，與吾較力。有頃，風雨暴至，天地晦冥。
X17n0330_p0712a06║祖曰：魔之來信矣，吾當除之。即指空中，見一大金
X17n0330_p0712a07║龍，奮發威神，震動山岳。祖儼然於座，魔事隨滅。經
X17n0330_p0712a08║七日，有一小蟲潛形座下，祖以手取之，示眾曰：斯
X17n0330_p0712a09║乃魔之所變，盜聽吾法耳。乃放之令去，魔不能動。
X17n0330_p0712a10║祖曰：汝但歸依三寶，即得神通。遂復本形，作禮懺
X17n0330_p0712a11║悔。祖曰：盡汝神力，變化若何？曰：我化巨海，極為小
X17n0330_p0712a12║事。祖曰：汝化性海得否？曰：何謂性海？我未甞知。祖
X17n0330_p0712a13║即為說性海曰：山河大地，皆依建立。三昧六通，由
X17n0330_p0712a14║茲發現。老人聞言，遂發信心，因得剃度，付以正法
X17n0330_p0712a15║眼藏。此覺法自性，性意生身之一騐也。
X17n0330_p0712a16║大慧！云何種類俱生無行作意生身？所謂覺一切佛
X17n0330_p0712a17║法緣自得樂相（唐云了達諸佛自證法性），是名種類俱生無行作
X17n0330_p0712a18║意生身。大慧！於彼三種身相觀察覺了，應當修學。
X17n0330_p0712a19║通曰：前十地菩薩，但能承事諸佛，證菩薩果。今從
X17n0330_p0712a20║等入妙，了達諸佛自證法性，得自覺聖智，善樂一
X17n0330_p0712a21║切諸法皆是佛法，一切法相皆是樂相。自身內證，
X17n0330_p0712a22║深入妙莊嚴海，逆流而出，現十界身，無思而應，無
X17n0330_p0712a23║緣而起，應物現形，一時俱現，是不可思議境界，故
X17n0330_p0712a24║曰種類俱生，無作行意生身也。修行者於此三種
X17n0330_p0712b01║意生身，分別通相，觀察覺了。其始也，得菩薩三昧
X17n0330_p0712b02║正受神力，能見諸佛身面言說；其既也，得菩薩手
X17n0330_p0712b03║灌頂神力，能現蓮華宮殿種種莊嚴；其終也，得諸
X17n0330_p0712b04║佛無量神力，利安眾生，千種萬類之身，一時普應，
X17n0330_p0712b05║無一物不彰遮那妙體，無一時不修普賢行門，乃
X17n0330_p0712b06║最上一乘分齊也。汝等菩薩，應當修學。僧問臨濟：
X17n0330_p0712b07║如何是三眼國土？濟云：我共你入淨妙國土中，著
X17n0330_p0712b08║清淨衣，說法身佛；又入無差別國土中，著無差別
X17n0330_p0712b09║衣，說報身佛；又入解脫國土中，著光明衣，說化身
X17n0330_p0712b10║佛。此三眼國土，皆是依變。約經論家，取法身為根
X17n0330_p0712b11║本，報化二身為用。山僧見處，法身即不解說法。所
X17n0330_p0712b12║以古人云：身依義立，土據體論。法性身、法性土，明
X17n0330_p0712b13║知是建立之法。依通國土，空拳黃葉，用誑小兒；蒺
X17n0330_p0712b14║藜菱刺，枯骨上覓什麼汁？心外無法，內亦不可得，
X17n0330_p0712b15║求什麼物？必如臨濟言，內亦不可得，方可明自身
X17n0330_p0712b16║內證一切諸法如實樂相。
X17n0330_p0712b17║爾時，世尊欲重宣此義，而說偈言：
X17n0330_p0712b18║非我乘大乘（魏云我乘非大乘，唐云我大乘非乘），非說亦非字，非諦非
X17n0330_p0712b19║解脫，非無有境界。然乘摩訶衍（此云大乘），三摩提（此云正定）自
X17n0330_p0712b20║在，種種意生身，自在華莊嚴。
X17n0330_p0712b21║通曰：前五無間種性章偈云：三乘與一乘，非乘我
X17n0330_p0712b22║所說。上章偈云：無乘及乘者，無有乘建立，我說為
X17n0330_p0712b23║一乘。因上說自覺聖智相及一乘相竟，遂指出三
X17n0330_p0712b24║種生意身。前二種意生身屬大乘邊事，後一種意
X17n0330_p0712c01║生身屬非乘邊事。故偈中單頌種類俱生無行作
X17n0330_p0712c02║意生身，只此一乘，更無餘乘。此一乘即是非乘，此
X17n0330_p0712c03║非乘不與大乘同日語也。謂之曰大乘，有說有字、
X17n0330_p0712c04║有諦、有解脫、有境界，即有乘建立，不可語於無作
X17n0330_p0712c05║行也。我所說無作行意生身，即是非乘，離言語相，
X17n0330_p0712c06║離文字相，非四聖諦，非三解脫，不假修習，湛然寂
X17n0330_p0712c07║靜，又非一向無有，同於偏空境界。然無而不無，是
X17n0330_p0712c08║為真無；有而不有，是為妙有。故乘摩訶衍大乘之
X17n0330_p0712c09║法，而所證三摩提正受，得神力自在，謂之曰自在，
X17n0330_p0712c10║則非三昧樂正受意生身所可幾也。及至種類俱
X17n0330_p0712c11║生，現種種意生身，有如妙華莊嚴其身，亦得神力
X17n0330_p0712c12║自在，謂之曰自在，則非覺自性性意生身所可幾
X17n0330_p0712c13║也。是自在者，即無行作。是無行作意生身，無有能
X17n0330_p0712c14║乘及以所乘，雖不離大乘，其實非乘。既非有乘建
X17n0330_p0712c15║立，故曰非我乘大乘也。臨濟云：山僧見處，無佛無
X17n0330_p0712c16║眾生，無古無今，得者便得，不歷時節，無修無證，無
X17n0330_p0712c17║得無失，一切時中更無別法。設有一法過此者，我
X17n0330_p0712c18║說如夢如化。山僧所說皆是。道流！即今目前孤明
X17n0330_p0712c19║歷歷地聽者，此人處處不滯，通貫十方三界，自在
X17n0330_p0712c20║入一切境，差別不能回換，一剎那間透入法界，逢
X17n0330_p0712c21║佛說佛，逢祖說祖，逢羅漢說羅漢，逢餓鬼說餓鬼，
X17n0330_p0712c22║向一切處遊履國土，教化眾生，未曾離一念，隨處
X17n0330_p0712c23║清淨，光透十方，萬法一如。道流！大丈夫兒今日方
X17n0330_p0712c24║知本來無事，秪為你信不及，念念馳求，捨頭覓頭，
X17n0330_p0713a01║自不能歇。如圓頓菩薩入法界現身，向淨土中厭
X17n0330_p0713a02║凡忻聖。如此之流，取捨未忘，染淨心在。如禪宗見
X17n0330_p0713a03║解又且不然，直是見今更無時節。此臨濟無上心
X17n0330_p0713a04║印，却與此段印著。
X17n0330_p0713a05║爾時大慧菩薩摩訶薩白佛言：世尊！如世尊說：若男
X17n0330_p0713a06║子女人行五無間業，不入無擇地獄。世尊！云何男子
X17n0330_p0713a07║女人行五無間業，不入無擇地獄？佛告大慧：諦聽諦
X17n0330_p0713a08║聽！善思念之！當為汝說。大慧白佛言：善哉世尊！唯然
X17n0330_p0713a09║受教。佛告大慧：云何五無間業？所謂殺父母及害羅
X17n0330_p0713a10║漢、破壞眾僧、惡心出佛身血。大慧！眾生母謂愛更受
X17n0330_p0713a11║生貪喜俱（魏云更受後生貪喜俱出），如緣母立（二譯有何者為父母），無明為
X17n0330_p0713a12║父生，入處聚落斷二根本，名害父母。
X17n0330_p0713a13║通曰：前有五無間種性，及修行無間，得意生身。茲
X17n0330_p0713a14║又舉五無間業，無間雖同，義各有屬。無間種性者，
X17n0330_p0713a15║不相間雜之謂也。修行無間者，理本無間，行亦無
X17n0330_p0713a16║間也。此無間業，乃無間地獄之業，幽沉極苦，雖此
X17n0330_p0713a17║世界壞，猶入他方無間地獄受報。作如此業，而不
X17n0330_p0713a18║受此報者，蓋世尊方便言之，超佛越祖之談，非尋
X17n0330_p0713a19║常所測。矧其所謂業者，皆善業也，特借五無間為
X17n0330_p0713a20║喻耳。所謂善言惡語，皆歸第一義諦，其可不善思
X17n0330_p0713a21║念之乎？曰：殺父母者，非殺其父母之謂也，吾身中
X17n0330_p0713a22║自有父母焉。云何為母？謂愛為母，流愛為種，更受
X17n0330_p0713a23║後生。貪喜二者，與愛俱出，是貪生喜色之懷，不能
X17n0330_p0713a24║自立，緣愛而立。如此堅固妄想色身，不能自立，緣
X17n0330_p0713b01║母而立，故謂愛為母也。云何為父？謂無明為父。無
X17n0330_p0713b02║明有二：一發業無明，乃多生習氣種子；一潤生無
X17n0330_p0713b03║明，乃受生時見所愛境而納胎者也。有此無明，遂
X17n0330_p0713b04║生起六根十二處，五陰聚落和合而成身，故謂無
X17n0330_p0713b05║明為父也。是五陰之身，一者愛為根本，非愛則不
X17n0330_p0713b06║能潤生；二者無明為根本，非無明則不能發業。有
X17n0330_p0713b07║此二根本，故生死輪迴無休歇時。若能以人無我
X17n0330_p0713b08║觀斷二根本，令諸結使不復更生，故名害父母也。
X17n0330_p0713b09║僧問藥山：學人擬歸鄉時如何？山曰：汝父母遍身
X17n0330_p0713b10║紅爛，臥在荊棘林中，汝歸何所？曰：恁麼則不歸去
X17n0330_p0713b11║也。山曰：汝却須歸去。汝若歸去，我示汝箇休糧方
X17n0330_p0713b12║子。曰：便請。山曰：二時上堂，不得齩破一粒米。必如
X17n0330_p0713b13║藥山言，終日喫飯不曾齩著一粒米，方能斷愛斷
X17n0330_p0713b14║無明也。
X17n0330_p0713b15║彼諸使不現，如鼠毒發，諸法究竟斷，彼名害羅漢。
X17n0330_p0713b16║通曰：此害羅漢，諸經有作毀經燒像云者，總為壞
X17n0330_p0713b17║法寶故。此亦云：彼諸使不現，諸法究竟斷。彼斷法
X17n0330_p0713b18║即所以害羅漢也。諸使謂八十八使，即上貪愛無
X17n0330_p0713b19║明等建立為三界九品惑，以四念住等法漸次按
X17n0330_p0713b20║伏能令不現，但暫時不現耳。遇緣即發，如鼠齧人
X17n0330_p0713b21║瘡雖已愈，然毒藏於中遇雷即發。此諸法但斷麤
X17n0330_p0713b22║惑未斷細惑，但斷結使未斷習氣，故不回心。鈍阿
X17n0330_p0713b23║羅漢雖入非非想定，八萬劫滿復受後有，若能以
X17n0330_p0713b24║法無我觀究竟斷彼，微細結習一一蕩除，如前但
X17n0330_p0713c01║知見所斷法，此則進於修所斷法，故名害羅漢也。
X17n0330_p0713c02║此諸使不現是鈍阿羅漢法，究竟斷彼庶幾法空。
X17n0330_p0713c03║昔黃檗遊天台，逢一僧如舊識同行，屬㵎水暴漲，
X17n0330_p0713c04║檗倚杖而立，其僧率檗同過，檗云：請兄先過。其僧
X17n0330_p0713c05║即浮笠於水上便過，檗云：我却共箇梢子作隊，悔
X17n0330_p0713c06║不一棒打殺。其僧於水上合掌讚嘆云：真大乘器
X17n0330_p0713c07║也，非我所及。如黃檗者，真能害羅漢者也。
X17n0330_p0713c08║云何破僧？謂異相諸陰和合積聚，究竟斷彼，名為破
X17n0330_p0713c09║僧。
X17n0330_p0713c10║通曰：僧者，謂諸比丘無我相、無人相，和合聚為一
X17n0330_p0713c11║眾。此破和合僧者，謂色陰有相，色不自色，以有異
X17n0330_p0713c12║色四陰受、想、行、識為之和合，故有色相。是異相諸
X17n0330_p0713c13║陰以為非色，實能積聚而成色；以為無相，實能和
X17n0330_p0713c14║合而成相。雖能積聚而無其形，雖能和合而無其
X17n0330_p0713c15║質。今究竟斷彼受、想、行、識，次第銷盡，使和合者散、
X17n0330_p0713c16║積聚者壞，不但泯其相，并緣起是相者而泯之矣。
X17n0330_p0713c17║有四陰為緣則有和合，無緣誰為和合？故異相諸
X17n0330_p0713c18║陰破，名為破僧也。前諸使不現，但滅受、想；次斷法
X17n0330_p0713c19║執，行陰稍除。今八識現起，見、相二分皆由七識為
X17n0330_p0713c20║之和合。此破和合者，正破七識半分外依於六識
X17n0330_p0713c21║者也。處州法海立禪師因朝廷有旨，革本寺為神
X17n0330_p0713c22║霄宮。師陞座謂眾曰：都緣未徹，所以說是說非；蓋
X17n0330_p0713c23║為不真，便乃分彼分此。我身尚且不有，身外烏足
X17n0330_p0713c24║道哉？正眼觀來，一場笑具。今則聖君垂旨，更僧寺
X17n0330_p0714a01║作神霄，佛頭上添箇冠兒，有何不可？山僧今日不
X17n0330_p0714a02║免橫擔拄杖、高挂鉢囊，向無縫塔中安身立命，於
X17n0330_p0714a03║無根樹下嘯月吟風，一任乘雲仙客、駕鶴高人來
X17n0330_p0714a04║此呪水書符、叩牙作法，他年成道，白日上昇，堪報
X17n0330_p0714a05║不報之恩，以助無為之化。秪恐不是玉，是玉也大
X17n0330_p0714a06║奇。然雖如是，且道山僧轉身一句作麼生道？還委
X17n0330_p0714a07║悉麼？擲下拂子，竟爾趣寂。此唐武宗破和合僧，但
X17n0330_p0714a08║能破有形僧耳。不如立禪師向無縫塔中安身立
X17n0330_p0714a09║命，直破五陰而出，真能行無間行者
X17n0330_p0714a10║大慧！不覺外自共相，自心現量七識身，以三解脫無
X17n0330_p0714a11║漏惡想，究竟斷彼七種識佛（唐云八識身佛），名為惡心出佛
X17n0330_p0714a12║身血。
X17n0330_p0714a13║通曰：一切見分、相分，皆是自心現量。彼斷諸陰和
X17n0330_p0714a14║合積聚相者，覺心外有法，非究竟斷也。彼惟不覺
X17n0330_p0714a15║外法，諸陰各有自體而為自相，諸陰和合為人而
X17n0330_p0714a16║為共相，皆是自心現量。但以七識身為自佛性，染
X17n0330_p0714a17║淨雖泯，我執尚存，此種識不可不斷也。七識半分
X17n0330_p0714a18║微細，內依於八識，唐作斷彼八識身佛。然八識流
X17n0330_p0714a19║注是滅不得者，唯七識為染淨依，多生熏習。染淨
X17n0330_p0714a20║種子與八識相依，可以蕩除。必以三解脫：空、無相、
X17n0330_p0714a21║無願之法；必以三無漏：戒、定、慧之法。是大乘有力
X17n0330_p0714a22║惡想，足搗七識樞穴。八識即如來法身，七識即其
X17n0330_p0714a23║流注之血。究竟斷彼七識種子，佛性俱生，無明淨
X17n0330_p0714a24║盡，異熟皆空，故名惡心出佛身血也。此即望如恬
X17n0330_p0714b01║靜無風，匝匝之波。能破此種識，即能轉識成智，而
X17n0330_p0714b02║證如來清淨法身矣。雲門舉：世尊初降生，一手指
X17n0330_p0714b03║天，一手指地，周行七步，目顧四方云：天上天下，唯
X17n0330_p0714b04║我獨尊。門曰：我當時若見，一棒打殺與狗子喫，貴
X17n0330_p0714b05║圖天下太平。後長靈卓頌曰：周行七步便稱尊，家
X17n0330_p0714b06║醜那堪放出門？只向母胎度人畢，也須一棒一條
X17n0330_p0714b07║㾗。天目禮頌云：未曾撞入摩耶腹，兩手知他甚處
X17n0330_p0714b08║安？右脇出來魔境現，只堪惆悵不堪觀。此諸尊宿，
X17n0330_p0714b09║可謂惡心出佛身血者。
X17n0330_p0714b10║若男子、女人行此無間事者，名五無間，亦名無間等
X17n0330_p0714b11║（魏云名證如實法，唐云即得現證實法）。復次，大慧！有外五無間，今當演
X17n0330_p0714b12║說。汝及餘菩薩摩訶薩聞是義已，於未來世不墮愚
X17n0330_p0714b13║癡。云何五無間？謂先所說無間。若行此者，於三解脫
X17n0330_p0714b14║一一不得無間等法。除此已，餘化神力現無間等，謂
X17n0330_p0714b15║聲聞化神力、菩薩化神力、如來化神力。為餘作無間
X17n0330_p0714b16║罪者，除疑悔過，為勸發故，神力變化現無間等。無有
X17n0330_p0714b17║一向作無間事不得無間等，除覺自心現量，離身、財
X17n0330_p0714b18║妄想，離我、我所攝受，或時遇善知識，解脫餘趣相續
X17n0330_p0714b19║妄想。
X17n0330_p0714b20║通曰：真如實際，本無間斷，今五無間業，趨向真如，
X17n0330_p0714b21║名無間行。有此行，即證此法，故得現證真如實際，
X17n0330_p0714b22║與無間等。此借外五無間，以喻內無間行，但有其
X17n0330_p0714b23║名耳，非實有是事也。若外五無間，有應墮者，有不
X17n0330_p0714b24║應墮者，有應墮而卒不墮者，其義非一。若執一為
X17n0330_p0714c01║是，即墮愚痴。云何為外五無間？謂先所說殺父母，
X17n0330_p0714c02║害羅漢，破和合僧，出佛身血。若實有此行者，即於
X17n0330_p0714c03║三解脫證得不得，空不得證，無相不得證，無願不
X17n0330_p0714c04║得證。為彼罪業深重，煩惱纏縛，雖行三解脫法門，
X17n0330_p0714c05║一一不得證無間等法，應須償業入無間獄也。除
X17n0330_p0714c06║此造業者，必入無間獄，無惑己他。若如來，諸大菩
X17n0330_p0714c07║薩，及大聲聞，即上三種意生身，神力變化，現五無
X17n0330_p0714c08║間業，為餘眾生造無間業者，為欲勸發，令其改過，
X17n0330_p0714c09║為欲開示，令其除疑，以神通力，示其同事，使彼造
X17n0330_p0714c10║業者，尋即悔過除疑，證於解脫。此皆化現，非是實
X17n0330_p0714c11║造，未有一向實造無間事，而不入無間獄者。然則
X17n0330_p0714c12║造業者，畢竟不可免乎？惟除覺自心現量，生死涅
X17n0330_p0714c13║槃，平等一如，即不見無間等可得。良由內離身見
X17n0330_p0714c14║妄想，能斷愛與無明二根本惑，外離得法資財妄
X17n0330_p0714c15║想，能離諸使，不現諸法，離五陰和合自心而為之
X17n0330_p0714c16║我，及五陰和合色法而為之我所，既無能取，又無
X17n0330_p0714c17║所取，於七種識，破除殆盡，或於多生曾種般若緣
X17n0330_p0714c18║熟，或遇如來，或遇菩薩，或遇聲聞，得聞正法，開悟
X17n0330_p0714c19║本心，即得解脫餘趣相續，生死輪迴，種種妄想，既
X17n0330_p0714c20║無妄想，即證真如，是於三解脫，得無間等法，目前
X17n0330_p0714c21║既無生死可得，又何無間地獄之有，此外五無間
X17n0330_p0714c22║義，不可不辨也。世尊因靈山會上，五百比丘，得四
X17n0330_p0714c23║禪定，具五神通，未得法忍，以宿命智通，各各自見
X17n0330_p0714c24║過去殺父害母，及諸重罪，於自心內，各各懷疑，於
X17n0330_p0715a01║甚深法，不能證入，於是文殊承佛神力，遂手握利
X17n0330_p0715a02║劍，持逼如來，世尊乃謂文殊曰：住住，不應作逆，勿
X17n0330_p0715a03║得害吾，吾必被害，為善被害。文殊師利，爾從本已
X17n0330_p0715a04║來，無有我人，但以內心，見有我人，內心起時，我必
X17n0330_p0715a05║被害，即名為害。於是五百比丘，自悟本心，如夢如
X17n0330_p0715a06║幻，於夢幻中，無有我人，乃至能生所生父母，於是
X17n0330_p0715a07║五百比丘，同讚嘆曰：文殊大智士，深遠法源底，自
X17n0330_p0715a08║手握利劍，持逼如來身，如劍佛亦爾，一相無有二，
X17n0330_p0715a09║無相無所生，是中云何殺。取此段經文，合而觀之，
X17n0330_p0715a10║則如來神力變化，令諸作無間罪者，皆得解脫，信
X17n0330_p0715a11║知一切由心造也。
X17n0330_p0715a12║爾時，世尊欲重宣此義，而說偈言：
X17n0330_p0715a13║貪愛名為母，無明則為父，覺境識為佛，諸使為羅漢。
X17n0330_p0715a14║陰集名為僧，無間次第斷，謂是五無間，不入無擇獄。
X17n0330_p0715a15║通曰：行外五無間業者，所謂父、母、佛、法、僧，皆在外，
X17n0330_p0715a16║有定位可指。造此業者，必入無間獄無疑已。若行
X17n0330_p0715a17║內五無間業者，但以貪愛為母，無明為父，覺境界
X17n0330_p0715a18║七種識為佛，能斷諸使不現為羅漢，五陰和合聚
X17n0330_p0715a19║集為僧，皆自八識田中，著我、人、眾生、壽者等相，故
X17n0330_p0715a20║立此名。能以無間行，次第斷除，即無我、人、眾生、壽
X17n0330_p0715a21║者等相，而證於無間真實法矣。行是五無間者，不
X17n0330_p0715a22║作佛求，不作法求，不作僧求。佛、法、僧且無之矣，又
X17n0330_p0715a23║何無擇地獄之有？地獄既無，誰為入者？吾固謂若
X17n0330_p0715a24║男子、女人，行五無間業，不入無擇地獄者以此。僧
X17n0330_p0715b01║問臨濟：如何是五無間業？濟云：殺父、害母、出佛身
X17n0330_p0715b02║血、破和合僧、焚燒經像等，此是五無間業。云何是
X17n0330_p0715b03║父？濟云：無明是父。你一念心，求起滅處不得，如響
X17n0330_p0715b04║應空，隨處無事，名為殺父。云何是母？濟云：貪愛為
X17n0330_p0715b05║母。你一念心，入欲界中，求其貪愛，惟見諸法空相，
X17n0330_p0715b06║處處無著，名為害母。云何是出佛身血？濟云：你向
X17n0330_p0715b07║清淨法界中，無一念心生解，便處處黑暗，是出佛
X17n0330_p0715b08║身血。云何是破和合僧？濟云：你一念心，正達煩惱
X17n0330_p0715b09║結使，如空無所依，是破和合僧。云何是焚燒經像？
X17n0330_p0715b10║濟云：見因緣空、心空、法空，一念決定斷，逈然無事，
X17n0330_p0715b11║便是焚燒經像。大德！若如是達，得免被他凡聖名
X17n0330_p0715b12║礙。此臨濟以向上一路，發明五無間業，所謂心悟
X17n0330_p0715b13║轉法華者非耶？
X17n0330_p0715b14║爾時大慧菩薩復白佛言：世尊！惟願為說佛之知覺。
X17n0330_p0715b15║世尊！何等是佛之知覺？佛告大慧：覺人法無我，了知
X17n0330_p0715b16║二障，離二種死，斷二煩惱，是名佛之知覺。聲聞緣覺
X17n0330_p0715b17║得此法者，亦名為佛。以是因緣故，我說一乘。
X17n0330_p0715b18║爾時，世尊欲重宣此義，而說偈言：
X17n0330_p0715b19║善知二無我，二障煩惱斷，永離二種死，是名佛知覺。
X17n0330_p0715b20║通曰：一大事因緣，名佛知見，開示悟入之者，但有
X17n0330_p0715b21║一乘，更無餘乘，本法華旨也。此亦言非我乘，大乘
X17n0330_p0715b22║是佛之知覺，雖大乘菩薩，不易測也。故願佛說言，
X17n0330_p0715b23║佛謂覺一切佛法者，名為正覺，知妄槃若，不須方
X17n0330_p0715b24║便。人法二執為惑，二空為智，既以二空空其二執，
X17n0330_p0715c01║是無惑障，能空之智亦泯，是無智障。然惑障乃分
X17n0330_p0715c02║段生死根因，智障乃變易生死根因，因滅則果滅，
X17n0330_p0715c03║故離分段變易二死。二煩惱者，一見惑，名分別煩
X17n0330_p0715c04║惱，二修惑，名俱生煩惱，至極果方能斷盡，佛之知
X17n0330_p0715c05║覺，覺此而已。若聲聞緣覺，法執未忘，所知障在，不
X17n0330_p0715c06║離變易死，俱生煩惱未斷，能於諸過，一一覺破，得
X17n0330_p0715c07║究竟遠離，同於佛覺，即名為佛。以是因緣故，我說
X17n0330_p0715c08║但有一乘，更無餘乘也。偈曰善知，善之一字有味。
X17n0330_p0715c09║二乘知人無我，菩薩知法無我，大費功力，不可謂
X17n0330_p0715c10║善。諸大菩薩能斷二障，能斷二煩惱，猶屬對治，不
X17n0330_p0715c11║若如來二障煩惱自斷。二乘離分段死，不離變易
X17n0330_p0715c12║死；菩薩雖離二死，未得永離。必如是究盡，方可名
X17n0330_p0715c13║佛之知覺也。入此知覺，所謂非我乘大乘者可默
X17n0330_p0715c14║識矣。百丈云：智濁照清，慧清識濁。在佛名照慧，在
X17n0330_p0715c15║菩薩名智，在二乘及眾生邊名識，亦名煩惱；在佛
X17n0330_p0715c16║名果中說因，在眾生名因中說果；在佛名轉法輪，
X17n0330_p0715c17║在眾生名法輪轉；在菩薩名瓔珞莊嚴具，在眾生
X17n0330_p0715c18║名五陰叢林；在佛名本地無明。是無明明，故云無
X17n0330_p0715c19║明為道體，不同眾生暗蔽無明。必明於百丈無明
X17n0330_p0715c20║之說，然後可窺佛之知覺，非昭昭靈靈者可擬。
X17n0330_p0715c21║爾時大慧菩薩白佛言：世尊！何故世尊於大眾中唱
X17n0330_p0715c22║如是言：我是過去一切佛及種種受生，我爾時作曼
X17n0330_p0715c23║陀轉輪聖王、六牙大象及鸚鵡鳥、釋提桓因、善眼仙
X17n0330_p0715c24║人。如是等百千生經說（唐云說百千本生之事）。
X17n0330_p0716a01║佛告大慧：以四等故（唐云依四平等秘密意故），如來、應供、等正覺
X17n0330_p0716a02║於大眾中唱如是言：我爾時作拘留孫、拘那含牟尼、
X17n0330_p0716a03║迦葉佛。云何四等？謂字等、語等、法等、身等，是名四等。
X17n0330_p0716a04║以四種等故，如來、應供、等正覺於大眾中唱如是言：
X17n0330_p0716a05║云何字等？若字稱我為佛，彼字亦稱一切諸佛（唐云謂我
X17n0330_p0716a06║名佛，一切如來亦名為佛），彼字自性無有差別，是名字等。
X17n0330_p0716a07║通曰：佛覺即是法身，法身一而已矣，故說一乘。若
X17n0330_p0716a08║以法身本一，而疑報化之身種種不同，但於相上
X17n0330_p0716a09║自生障礙耳。以佛智觀之，一切平等，何百千本生
X17n0330_p0716a10║之事不歸於一哉？佛以過去為頂生王、為帝釋、為
X17n0330_p0716a11║仙人，乃至為象若鸚鵡等，說是法身，難以遽信，故
X17n0330_p0716a12║說過去一切佛是我。以字平等、語平等、法平等、身
X17n0330_p0716a13║平等，四者相等，密意而說，即是我也。云何謂字平
X17n0330_p0716a14║等耶？若彼字稱我名佛，過去一切如來亦同彼字
X17n0330_p0716a15║而稱為佛。佛字自性，無異無別，有是實即有是名，
X17n0330_p0716a16║有是名即有是字。若菩薩而下，即不得此名，名同
X17n0330_p0716a17║字同，謂我是過去一切佛，奚不可也？仰山問三聖：
X17n0330_p0716a18║汝名什麼？聖云：慧寂。仰云：慧寂是我。聖云：我名慧
X17n0330_p0716a19║然。仰山呵呵大笑。雪竇頌云：雙收雙放若為宗，騎
X17n0330_p0716a20║虎由來要絕功。笑罷不知何處去，只應千古動悲
X17n0330_p0716a21║風。若二尊宿彼此互換，把手並行，實是難測。必契
X17n0330_p0716a22║乎此，方解字等。
X17n0330_p0716a23║云何語等？謂我六十四種梵音言語相生，彼諸如來、
X17n0330_p0716a24║應供、等正覺亦如是，六十四種梵音言語相生，無增
X17n0330_p0716b01║無減、無有差別。迦陵頻伽（此云妙聲鳥）梵音聲性。
X17n0330_p0716b02║通曰：六十四種梵音，如密跡力士經說：佛聲有八
X17n0330_p0716b03║轉，謂體、業、具、為、從、屬、於、呼。是八轉聲各具八德，謂
X17n0330_p0716b04║調和聲、柔軟聲、諦了聲、易解聲、無錯謬聲、無雌小
X17n0330_p0716b05║聲、廣大聲、深遠聲，八八即成六十四聲。言語相生，
X17n0330_p0716b06║不離梵音，一切諸佛皆然。正法念經云：迦陵頻伽
X17n0330_p0716b07║出妙音聲，若天、若人、緊那羅等無能及者，唯除如
X17n0330_p0716b08║來音聲。故佛以一音演法，隨類各解，非具足此音
X17n0330_p0716b09║聲性而能然乎？惟於音聲性無增減、無差別，故六
X17n0330_p0716b10║十四種梵音與一切諸佛等也。南泉喚院主，主應
X17n0330_p0716b11║諾。泉曰：佛九十日在忉利天為母說法，時優填王
X17n0330_p0716b12║思佛，請目連運神通三轉，攝匠人往彼彫佛像，秪
X17n0330_p0716b13║彫得三十一相。為甚麼梵音相彫不得？主問：如何
X17n0330_p0716b14║是梵音相？泉曰：賺殺人。藥山一夜登山經行，忽雲
X17n0330_p0716b15║開見月，大嘯一聲，應澧陽東九十里許。居民盡謂
X17n0330_p0716b16║東家，明晨迭相推問，直至藥山。徒眾曰：昨夜和尚
X17n0330_p0716b17║山頂大嘯。李翱贈之詩曰：選得幽居愜野情，終年
X17n0330_p0716b18║無送亦無迎。有時直上孤峰頂，月下披雲嘯一聲。
X17n0330_p0716b19║即藥山聲聞九十里。可知如來迦陵仙音遍十方
X17n0330_p0716b20║界，殆非虗語。
X17n0330_p0716b21║云何身等？謂我與諸佛法身及色身相好無有差別，
X17n0330_p0716b22║除為調伏彼彼諸趣差別眾生故，示現種種差別色
X17n0330_p0716b23║身，是名身等。
X17n0330_p0716b24║通曰：法身及色身相好，指法、報、化三身，與諸佛無
X17n0330_p0716c01║異。然法身唯一，報身有二，謂自受用及他受用。自
X17n0330_p0716c02║受用者，恒自受用廣大法樂；他受用者，令菩薩眾
X17n0330_p0716c03║受用大乘法樂。化身有三，謂大化千丈盧舍那及
X17n0330_p0716c04║無邊相好等，小化丈六釋迦隨類化。即所云種種
X17n0330_p0716c05║受生，頂生天帝、大象、鸚鵡等，無處不入。然轉滅三
X17n0330_p0716c06║心，即得三身：一、根本心，即第八識轉得法身；二、依
X17n0330_p0716c07║本心，即第七識轉得報身；三、起事心，即前六識轉
X17n0330_p0716c08║得化身。佛佛咸證此心，故身等也。疎山上堂云：病
X17n0330_p0716c09║僧咸通年前會得法身邊事，咸通年後會得法身
X17n0330_p0716c10║向上事。雲門出問：如何是法身邊事？山曰：枯樁。曰：
X17n0330_p0716c11║如何是法身向上事？山曰：非枯樁。門曰：還許某甲
X17n0330_p0716c12║說道理也無？山曰：許。門曰：枯樁豈不是明法身邊
X17n0330_p0716c13║事？山曰：是。門曰：非枯樁豈不是明法身向上事？山
X17n0330_p0716c14║曰：是。門曰：秪如法身還該一切也無？山曰：法身周
X17n0330_p0716c15║遍，豈得不該？門指淨瓶曰：秪如淨瓶還該法身麼？
X17n0330_p0716c16║山曰：闍黎莫向淨瓶邊覓。門便禮拜。古德云：長者
X17n0330_p0716c17║長法身，短者短法身。天童拈云：且道舜若多神，喚
X17n0330_p0716c18║甚麼作法身？良久，云：還會麼？不可續鳧截鶴、夷嶽
X17n0330_p0716c19║盈壑去也。此語政恐人向虗空裏釘橛去在。
X17n0330_p0716c20║云何法等？謂我及彼佛得三十七菩提分法，略說佛
X17n0330_p0716c21║法無障礙智，是名四等。是故如來、應供、等正覺，於大
X17n0330_p0716c22║眾中唱如是言：
X17n0330_p0716c23║通、曰三十七菩提分法、曰四念處、曰四正勤、曰四
X17n0330_p0716c24║神足、曰五根、曰五力、曰七覺支、曰八聖道。何謂四
X17n0330_p0717a01║念住？謂身念住、受念住、心念住、法念住，於內身外
X17n0330_p0717a02║身內外身等不起尋思具正念知，為欲調伏世貪
X17n0330_p0717a03║憂等，住集滅觀無所依止。何謂四正斷？謂未生惡
X17n0330_p0717a04║不生、已生惡永斷，未生善令生、已生善不忘。何謂
X17n0330_p0717a05║四神足？謂欲三摩地、勤三摩地、心三摩地、觀三摩
X17n0330_p0717a06║地，依離依厭依滅回向於捨。何謂五根？謂信根、精
X17n0330_p0717a07║進根、念根、定根、慧根。何謂五力？謂信力、精進力、念
X17n0330_p0717a08║力、定力、慧力。何謂七等覺？謂念等覺支、擇法等覺
X17n0330_p0717a09║支、精進等覺支、喜等覺支、輕安等覺支、定等覺支、
X17n0330_p0717a10║捨等覺支。何謂八聖道？謂正見、正思惟、正語、正業、
X17n0330_p0717a11║正命、正精進、正念、正定，皆所以斷除煩惱而趨向
X17n0330_p0717a12║菩提之妙法也。總以喻顯法性如地，念處如種子，
X17n0330_p0717a13║正勤為種植，神足如抽芽，五根如生根，五力如莖
X17n0330_p0717a14║葉增長，開七覺華，結八正果，一切諸佛所證無異。
X17n0330_p0717a15║諸佛以此化導眾生，我亦無異，故名法等。佛法至
X17n0330_p0717a16║大，若於其中微有障礙，即不相等。我唯於佛法得
X17n0330_p0717a17║無障礙智，一真平等法界，無有彼此差別，但略說
X17n0330_p0717a18║有此四等耳。若究而言之，法法皆等，寧但四者而
X17n0330_p0717a19║已哉？是故如來於大眾中唱如是言：我是過去一
X17n0330_p0717a20║切佛。佛之知覺既無兩般，佛之三身自同一轍，故
X17n0330_p0717a21║我說一乘也。昔僧問趙州：萬法歸一，一歸何處？州
X17n0330_p0717a22║云：我在青州作一領布衫，重七斤。雪竇頌云：徧辟
X17n0330_p0717a23║曾挨老古錐，七斤衫重幾人知？如今拋擲西湖裏，
X17n0330_p0717a24║下載清風付與誰？又僧問古德：深山懸崖逈絕無
X17n0330_p0717b01║人處，還有佛法也無？古德云：有。僧云：如何是深山
X17n0330_p0717b02║裏佛法？古德云：石頭大底大，小底小。且道有佛法
X17n0330_p0717b03║商量也無？若道他有佛法，他又何曾說心說性、說
X17n0330_p0717b04║玄說妙？若道無佛法旨趣，他又不曾辜負你問頭。
X17n0330_p0717b05║明得此意，方知下載清風也。
X17n0330_p0717b06║爾時，世尊欲重宣此義，而說偈言：
X17n0330_p0717b07║迦葉拘留孫，拘那含是我，以此四種等，我為佛子說。
X17n0330_p0717b08║通曰：見在賢劫。第一尊曰拘留孫佛，此云所應斷。
X17n0330_p0717b09║第二尊曰拘那含牟尼，此云金寂。第三尊曰迦葉，
X17n0330_p0717b10║此云飲光。拘留孫說法偈曰：見身無實是佛身，了
X17n0330_p0717b11║心如幻是佛幻。了得身心本性空，斯人與佛何殊
X17n0330_p0717b12║別？拘那含說法偈曰：佛不見身知是佛，若實有知
X17n0330_p0717b13║別無佛。智者能知罪性空，坦然不怖於生死。迦葉
X17n0330_p0717b14║佛說法偈曰：一切眾生性清淨，從本無生無可滅。
X17n0330_p0717b15║即此身心是幻生，幻化之中無罪福。釋迦牟尼，此
X17n0330_p0717b16║云能仁，是第四尊。然於大眾中，每說迦葉、拘留孫、
X17n0330_p0717b17║拘那含是我，為得佛法無障礙智故。字等、語等、身
X17n0330_p0717b18║等、法等，以此四種相等，與一切佛更無差別。此可
X17n0330_p0717b19║與佛子道，難為眾人言也。世尊常與阿難行次，見
X17n0330_p0717b20║一古佛塔，世尊便作禮。阿難曰：此是甚麼人塔？世
X17n0330_p0717b21║尊曰：此是過去諸佛塔。阿難曰：過去諸佛是甚麼
X17n0330_p0717b22║人弟子？世尊曰：是吾弟子。阿難曰：應當如是。百丈
X17n0330_p0717b23║童子時隨母入寺拜佛，指尊像問母：此是何物？母
X17n0330_p0717b24║曰：是佛。童云：形容似人無異，我後亦當作焉。故知
X17n0330_p0717c01║百丈具有如來種性，其紹隆佛法也何疑？
X17n0330_p0717c02║大慧復白佛言：如世尊所說，我從某夜得最正覺，乃
X17n0330_p0717c03║至某夜入般涅槃，於其中間，乃至不說一字，亦不已
X17n0330_p0717c04║說當說，不說是佛說（魏云佛語非語）。世尊！如來、應供、等正覺，
X17n0330_p0717c05║何因說言不說是佛說？佛告大慧：我因二法故，作如
X17n0330_p0717c06║是說。云何二法？謂緣自得法，及本住法，是名二法。因
X17n0330_p0717c07║此二法故，我如是說。云何緣自得法？若彼如來所得，
X17n0330_p0717c08║我亦得之，無增無減。緣自得法，究竟境界，離言說妄
X17n0330_p0717c09║想，離字二趣（唐云證智所得，離言語相，離分別相，離名字相）。
X17n0330_p0717c10║通曰：上言佛之知覺與一切佛無異，所謂覺一切
X17n0330_p0717c11║佛法者，可以言說示也。至緣自得樂相，但可自知，
X17n0330_p0717c12║不容言說。故大慧復舉：世尊四十九年不曾說著
X17n0330_p0717c13║一字，是向上一路言說不及，不說即是佛說，佛說
X17n0330_p0717c14║即是不說。過去佛如是，當來佛亦如是，依何等義
X17n0330_p0717c15║作如是說？佛以緣自得法及本住法，二者皆不容
X17n0330_p0717c16║言說故也。云何緣自得法？若彼如來識自本心、見
X17n0330_p0717c17║自本性，於無上菩提有所證得，我亦從中證得，無
X17n0330_p0717c18║增無減，惟無一法可得，故無增減。若可增可減，即
X17n0330_p0717c19║有可說；惟無增減，即是自得法究竟境界。離言說
X17n0330_p0717c20║相，不可以有聲分別說；離文字相，不可以無聲分
X17n0330_p0717c21║別說。離此二趣，但可自知自解，此緣自得法故不
X17n0330_p0717c22║說也。雲門云：佛法大煞有，祗是舌頭短。復自云：長
X17n0330_p0717c23║也。天童拈云：雲門大師雖然自起自倒，要且車不
X17n0330_p0717c24║橫推，理無曲斷。又烏石靈觀禪師云：若言我不道，
X17n0330_p0718a01║即啞却我口；若言我道，即禿却我舌。覺範云：佛法
X17n0330_p0718a02║大有，秪是牙痛。諸尊宿得自覺聖智善樂，如啞子
X17n0330_p0718a03║喫苦瓜，不能說似於人，信知如來有不說說也。
X17n0330_p0718a04║云何本住法？謂古先聖道，如金銀等性，法界常住。若
X17n0330_p0718a05║如來出世、若不出世，法界常住，如趣彼城道。譬如士
X17n0330_p0718a06║夫行曠野中，見向古城平坦正道，即隨入城受如意
X17n0330_p0718a07║樂。（唐云謂法本性，如金在鑛。若佛出世、若不出世，法住、法位、法界、法性皆悉常住。譬如有人行曠野中，見向
X17n0330_p0718a08║古城平坦舊道，即便隨入止息遊戲。）大慧！於意云何？彼作是道及城中
X17n0330_p0718a09║種種樂耶？答言：不也。（魏云彼人始作是道隨入城耶？始作種種諸莊嚴耶？）佛告
X17n0330_p0718a10║大慧：我及過去一切諸佛，法界常住亦復如是。（唐云我及
X17n0330_p0718a11║諸佛所證真如常住法性亦復如是。）是故說言，我從某夜得最正覺，乃
X17n0330_p0718a12║至某夜入般涅槃，於其中間不說一字，亦不已說當
X17n0330_p0718a13║說。
X17n0330_p0718a14║通。曰：云何本住法不容說也？言法性本自常住，所
X17n0330_p0718a15║謂諸法從本來，常自寂滅相，是法住法位，世間相
X17n0330_p0718a16║常住是也。如金在鑛，在鑛不增，出鑛不減，此金銀
X17n0330_p0718a17║性也。故有佛不增，無佛不減，此法界法也。法界常
X17n0330_p0718a18║住，不增不減，即是平坦道路，眾聖共由。由此道者，
X17n0330_p0718a19║即登彼岸，受如意樂。良由此道，非由始作。及入城
X17n0330_p0718a20║中，種種受樂，亦非始作。以無作故，本無可說。大道
X17n0330_p0718a21║平坦，受用自在，從古以然，非待今日。我及諸佛，所
X17n0330_p0718a22║證真如，常住法性，亦復如是。唯在自行自知，默契
X17n0330_p0718a23║而已。以自得者，即本住法，俱不可說。是故始終中
X17n0330_p0718a24║間，不說一字。僧問天柱山崇慧禪師：達磨未來此
X17n0330_p0718b01║土時，還有佛法也無？師曰：未來且置，即今事作麼
X17n0330_p0718b02║生？曰：某甲不會，乞師指示。師曰：萬古長空，一朝風
X17n0330_p0718b03║月。僧無語。師復曰：闍黎會麼？曰：不會。師曰：自己分
X17n0330_p0718b04║上作麼生干他？達磨來與不來作麼？他家來，大似
X17n0330_p0718b05║賣卜漢。見汝不會，為汝錐破。卦文纔生，吉凶盡在
X17n0330_p0718b06║汝分上，一切自看。僧曰：如何是解卜底人？師曰：汝
X17n0330_p0718b07║纔出門時，便不中也。問：如何是大通智勝佛？師曰：
X17n0330_p0718b08║曠大劫來，不曾擁滯。不是大通智勝佛是甚麼？曰：
X17n0330_p0718b09║為甚麼佛法不現前？師曰：只為汝不會，所以成不
X17n0330_p0718b10║現前。汝若會去，亦無佛可成。問：從上諸聖，有何言
X17n0330_p0718b11║說？師曰：汝今見吾，有何言說？觀慧禪師種種說話，
X17n0330_p0718b12║大似此段義疏。
X17n0330_p0718b13║爾時，世尊欲重宣此義，而說偈言：
X17n0330_p0718b14║我某夜成道，至某夜涅槃，於此二中間，我都無所說。
X17n0330_p0718b15║緣自得法住，故我作是說，彼佛及與我，悉無有差別。
X17n0330_p0718b16║通曰：前說字等、語等、身等、法等，未嘗無說也。所可
X17n0330_p0718b17║說者，覺一切佛法耳。至緣自得樂相，並無開口處。
X17n0330_p0718b18║所以始於成道，終于涅槃，於二中間，不說一字。緣
X17n0330_p0718b19║本住法，本自寂滅，本自常住。得此法者，離言說相，
X17n0330_p0718b20║離文字相，非說之所可及，故都無所說也。此向上
X17n0330_p0718b21║一路，不容言說。我及諸佛，悉無差別，亦不已說當
X17n0330_p0718b22║說，故謂不說是佛說也。僧問廣德義禪師：古人云：
X17n0330_p0718b23║言語道斷，非去來今。此理如何？德云：彌勒涅槃知
X17n0330_p0718b24║幾劫，護明猶未降迦維。丹霞頌云：妙湛圓明第一
X17n0330_p0718c01║機，降生成道涅槃時。迦維摩竭雙林樹，認著元來
X17n0330_p0718c02║不是伊。林泉道：還知言語道斷，非去來今處麼？一
X17n0330_p0718c03║堂風冷淡，千古意分明。
X17n0330_p0718c04║爾時大慧菩薩復請世尊：惟願為說一切法有無有
X17n0330_p0718c05║相，令我及餘菩薩摩訶薩離有無有相，疾得阿耨多
X17n0330_p0718c06║羅三藐三菩提。佛告大慧：諦聽諦聽！善思念之！當為
X17n0330_p0718c07║汝說。大慧白佛言：善哉世尊！唯然受教。佛告大慧：此
X17n0330_p0718c08║世間依有二種，謂依有及無，墮性非性，欲見不離離
X17n0330_p0718c09║想（魏云以見有諸法見無諸法，非究竟法生究竟想）。
X17n0330_p0718c10║通曰：因上言過去佛是我，則似有相。又言不說一
X17n0330_p0718c11║字，則似無相。須離此有無二相，方得無上菩提。故
X17n0330_p0718c12║請世尊詳言之。淨名云：本際不可得，以生死涅槃，
X17n0330_p0718c13║本來平等，有無二俱離故。世間眾生，依有起見者，
X17n0330_p0718c14║不出生死法。依無起見者，不出涅槃法。墮有者，謂
X17n0330_p0718c15║實有是性，固是欲見。墮無者，謂有已還無，一切非
X17n0330_p0718c16║性，亦是欲見。彼墮有欲見者，固未能出離生死。彼
X17n0330_p0718c17║墮無欲見者，亦不能出離生死。妄謂出離本非究
X17n0330_p0718c18║竟法，生究竟想。是墮有者不足論，而墮無者當深
X17n0330_p0718c19║辨也。大論云：若不得般若方便，入阿毗曇，即墮有
X17n0330_p0718c20║中。入空，即墮無中。倒執正法，還成邪人。世固有學
X17n0330_p0718c21║佛法，成外道見者，安可不深辨乎。百丈云：文殊是
X17n0330_p0718c22║七佛祖師，亦云是娑婆世界第一主首菩薩。無端
X17n0330_p0718c23║作見佛想，問法想。被佛威神力故，左降二鐵圍山，
X17n0330_p0718c24║不是不解。特與諸學人作標則，令諸後學人，莫作
X17n0330_p0719a01║與麼見聞。但無一切有無等法，有無等見，一箇箇
X17n0330_p0719a02║透過三句外，是名如意寶，是名寶華承足。若作佛
X17n0330_p0719a03║見法見，但是一切有無等見，名眼翳見。所見故，亦
X17n0330_p0719a04║名見纏，亦名見蓋，亦名見孽。秪如今念念及一切
X17n0330_p0719a05║見聞覺知，及一切塵垢袪得盡。但是一塵一色，總
X17n0330_p0719a06║是一佛。但起一念，總是一佛。三世五陰，念念誰知
X17n0330_p0719a07║其數。是名佛逼塞虗空，是名分身佛，是名寶塔見。
X17n0330_p0719a08║必如百丈所云，方名究竟法也。
X17n0330_p0719a09║大慧！云何世間依有？謂有世間因緣生非不有，從有
X17n0330_p0719a10║生非無有生（唐云謂有因緣而生諸法實非不有，實有諸法從因緣生非無法生）。大慧！
X17n0330_p0719a11║彼如是說者，是說世間無因。
X17n0330_p0719a12║通曰：若了世間諸法本自無生，則有而不有，是謂
X17n0330_p0719a13║妙有，未嘗不假因緣和合生。然即因緣非因緣，故
X17n0330_p0719a14║不著於有也。若世間依有見者，謂實有因緣而生
X17n0330_p0719a15║諸法，非無因緣也。實有諸法從因緣生，非無諸法
X17n0330_p0719a16║也。彼作如是說者，謂世間實有生因，吾以為是無
X17n0330_p0719a17║因說也。外道妄計作者以為生因，如勝性、四大、時、
X17n0330_p0719a18║和合、微塵、自在等，以為生法之本。然此數者，是所
X17n0330_p0719a19║作非是能作，是所生非是能生，本不能生而妄以
X17n0330_p0719a20║為生因，是無因也。世豈有無因而能生者乎？故知
X17n0330_p0719a21║世間於非因計因，是於非有計有也。墮有見者誠
X17n0330_p0719a22║妄。律師法明謂大珠曰：禪師家多落空。珠曰：都是
X17n0330_p0719a23║座主家落空。明大驚曰：何得落空？珠曰：經綸是紙
X17n0330_p0719a24║墨，文字者俱是空。設於聲上建立名句等法，無非
X17n0330_p0719b01║是空。座主執滯教體，豈不落空？明曰：禪師落空否？
X17n0330_p0719b02║珠曰：不落空。明曰：何得却不落空？珠曰：文字等皆
X17n0330_p0719b03║從智慧而生，大用現前，那得落空？知此，則知依有
X17n0330_p0719b04║者無因。
X17n0330_p0719b05║大慧！云何世間依無？謂受貪恚痴性已，然後妄想計
X17n0330_p0719b06║著貪恚癡性非性。大慧！若不取有性者，性相寂靜故
X17n0330_p0719b07║（魏云無有諸法，以不見諸物相故）。謂諸如來、聲聞、緣覺，不取貪恚痴
X17n0330_p0719b08║性為有為無。大慧！此中何等為壞者？大慧白佛言：世
X17n0330_p0719b09║尊！若彼取貪恚痴性，後不復取。佛告大慧：善哉，善哉！
X17n0330_p0719b10║汝如是解。大慧！非但貪恚癡性非性為壞者，於聲聞、
X17n0330_p0719b11║緣覺及佛，亦是壞者。所以者何？謂內外不可得故，煩
X17n0330_p0719b12║惱性異不異故。大慧！貪恚痴若內若外不可得，貪恚
X17n0330_p0719b13║痴性無身故，無取故。非佛、聲聞、緣覺是壞者，佛、聲聞、
X17n0330_p0719b14║緣覺自性解脫故，縛與縛因非性故。大慧！若有縛者，
X17n0330_p0719b15║應有縛是縛因故。大慧！如是說壞者，是名無有相。
X17n0330_p0719b16║通曰：所謂世間依無見者，謂彼受貪恚痴性，知其
X17n0330_p0719b17║造種種業，不免於苦已，遂欲斷彼貪恚痴性，妄想
X17n0330_p0719b18║分別計著，有已還無，一切皆空，以為涅槃。夫先受
X17n0330_p0719b19║之，而後斷之，見有物相，以為對治，非真寂靜法也。
X17n0330_p0719b20║若不取世間諸有相者，不見有貪恚痴性可取，即
X17n0330_p0719b21║不見有貪恚痴性可斷，性相如如，本自寂靜。故此
X17n0330_p0719b22║寂靜之法，非一切凡愚所可幾也。謂諸如來聲聞
X17n0330_p0719b23║緣覺，不取世間貪恚痴性，唯其不取，安所見其有
X17n0330_p0719b24║乎？夫既不有，安所見其無乎？此三乘聖人，無貪恚
X17n0330_p0719c01║痴性，非先有後無之謂也。然本來寂靜之理，與彼
X17n0330_p0719c02║外道斷滅之見頓殊，二者不可無辨。故問大慧，何
X17n0330_p0719c03║者為壞？大慧則以先取貪等，後不復取，名之曰壞。
X17n0330_p0719c04║夫先取之，既見其有，後不復取，又見其無，是欲壞
X17n0330_p0719c05║滅所有，將無所不壞者？故佛謂此人，非但不取貪
X17n0330_p0719c06║痴等性，先有後無，為是斷滅，彼於三乘聖人，所證
X17n0330_p0719c07║不生不滅之法，亦是斷滅，究竟亦無三乘名字，同
X17n0330_p0719c08║歸於壞而已。不知三乘聖人所證，非斷滅比。所以
X17n0330_p0719c09║者何？謂貪嗔痴等，內而身心，外而塵垢，一切了不
X17n0330_p0719c10║可得故。貪嗔痴性，即是煩惱，此煩惱性，即是菩提，
X17n0330_p0719c11║如氷之與水，異不異故。夫貪恚痴性，若內身中不
X17n0330_p0719c12║可得，若外法中亦不可得。是貪恚痴性，本無體故。
X17n0330_p0719c13║既無體性，即無可取。既無可取，即無可壞。故如來
X17n0330_p0719c14║聲聞緣覺，有悟于此。但見諸法寂靜，本無可取。非
X17n0330_p0719c15║與貪恚痴作對，而欲壞之也。三乘聖人，既非是壞
X17n0330_p0719c16║者，何以能無貪恚痴耶。以三乘聖人，所證真如自
X17n0330_p0719c17║性，本自解脫故。心境不相到，當處解脫。外不見有
X17n0330_p0719c18║為之縛者，內不見有為縛之因者。縛與縛因，本非
X17n0330_p0719c19║有故。煩惱為縛，煩惱性自空。無明無縛之因，無明
X17n0330_p0719c20║性自空。縛與縛因俱空，安得不解脫也。若見有貪
X17n0330_p0719c21║恚痴性為縛者，應有五住煩惱為縛之因。欲斷其
X17n0330_p0719c22║縛，必斷其因。是見縛與縛因，為有性故。不悟煩惱
X17n0330_p0719c23║性，異不異故。乃欲一一而斷壞之，以為非有。是於
X17n0330_p0719c24║本非有者，妄計為有。於本非無者，妄計為無。如是
X17n0330_p0720a01║說壞者，是焦芽敗種，斷佛種性者也。是名一切無
X17n0330_p0720a02║有相。世間依於無見，而取無相者如此。僧問大珠，
X17n0330_p0720a03║如何得大涅槃。珠曰，不造生死業。曰，如何是生死
X17n0330_p0720a04║業。珠曰，求大涅槃，是生死業。捨垢取淨，是生死業。
X17n0330_p0720a05║有得有證，是生死業。不脫對治門，是生死業。曰，云
X17n0330_p0720a06║何即得解脫。珠曰，本自無縛，不用求解。直用直行，
X17n0330_p0720a07║是無等等。知此則知依無者，非真涅槃也。
X17n0330_p0720a08║大慧！因是故，我說寧取人見如須彌山，不起無所有
X17n0330_p0720a09║增上慢空見。大慧！無所有增上慢者，是名為壞，墮自
X17n0330_p0720a10║共相見，希望不知自心現量（唐云墮自共見欲樂之中，不了諸法唯心所現），
X17n0330_p0720a11║見外性無常，剎那展轉壞，陰界入相續流注變滅，離
X17n0330_p0720a12║文字相妄想，是名為壞者。
X17n0330_p0720a13║通曰：唐云我。依此義密意而說，寧起我見如須彌
X17n0330_p0720a14║山，不起空見懷增上慢。彼以一切無所有，唯見一
X17n0330_p0720a15║空，世間萬法無足加其上者，已是慢矣。及聞真空
X17n0330_p0720a16║不空之說，當下寂滅，不假功勳，便乃拂衣而去，此
X17n0330_p0720a17║所謂增上慢也。如此空見，即如永嘉所云：豁達空，
X17n0330_p0720a18║撥因果，莽莽蕩蕩招殃禍是已。故世尊密意而說，
X17n0330_p0720a19║寧起我見，不起空見，甚言空見之不可起也。而斷
X17n0330_p0720a20║滅空見名為壞者，墮在偏空取證，有涅槃相可得，
X17n0330_p0720a21║有能證涅槃者而為之自相，有所證涅槃者而為
X17n0330_p0720a22║之共相，但見涅槃為可欲樂，以此希望得果，不知
X17n0330_p0720a23║一切萬法唯心所現，本自寂滅，不必壞也。彼唯持
X17n0330_p0720a24║一壞見，何所不壞？故見外而器界性本無常，剎那
X17n0330_p0720b01║之間展轉變壞，是於外無所不空也。又見內而根
X17n0330_p0720b02║身陰界入等相續流注皆從變滅，是於內無所不
X17n0330_p0720b03║空也。遂謂遠離言語文字等相妄想分別，以為一
X17n0330_p0720b04║切皆無，是依於無者名之為壞也。彼但見一切諸
X17n0330_p0720b05║法生已還滅，不了本來無生滅義，至於無始流注
X17n0330_p0720b06║不可滅者，亦欲滅之，是斷滅如來種性者，為害最
X17n0330_p0720b07║大。故佛謂寧起我見，不起空見也。永嘉集觀心第
X17n0330_p0720b08║三語云：心與空相應，則譏毀讚譽，何憂何喜？身與
X17n0330_p0720b09║空相應，則刀割香塗，何苦何樂？依報與空相應，則
X17n0330_p0720b10║施與劫奪，何得何失？心與空不空相應，則愛見都
X17n0330_p0720b11║忘，慈悲普救。身與空不空相應，則內同枯木，外見
X17n0330_p0720b12║威儀。依報與空不空相應，則永絕貪求，資財給濟。
X17n0330_p0720b13║心與空不空、非空非不空相應，則實相初明，開佛
X17n0330_p0720b14║知見。身與空不空、非空非不空相應，則一塵入正
X17n0330_p0720b15║受，諸塵三昧起。依報與空不空、非空非不空相應，
X17n0330_p0720b16║則香臺寶閣，嚴土化生。必如此一一透過，方得真
X17n0330_p0720b17║空之理，豈無所有空見便為究竟？
X17n0330_p0720b18║爾時，世尊欲重宣此義，而說偈言：
X17n0330_p0720b19║有無是二邊，乃至心境界（唐云心所行），淨除彼境界，平等
X17n0330_p0720b20║心寂滅。無取境界性，滅非無所有，有事悉如如，如賢
X17n0330_p0720b21║聖境界。
X17n0330_p0720b22║通曰：此頌若不取有性者，性相寂靜，故有無二邊。
X17n0330_p0720b23║如有貪等，如無貪等，是外境界。至心見其有而取
X17n0330_p0720b24║之以為有，心見其無而不取以為無，乃心所行之
X17n0330_p0720c01║境界也。此二皆惑，總名不淨。若淨除彼二種境界，
X17n0330_p0720c02║非唯不著於事，抑且不存於心。則此心非有非無，
X17n0330_p0720c03║豁然平等，不作有見，不作無見，一心湛然，常自寂
X17n0330_p0720c04║滅。此寂滅性，但不取有無境界而見其滅耳，非一
X17n0330_p0720c05║無所有而謂之滅也。若滅而一無所有，即墮於無
X17n0330_p0720c06║相境界矣，即斷滅一切有事矣，安得謂之如如？一
X17n0330_p0720c07║切萬法，悉是真如。能如真如，即一切寂靜。今平等
X17n0330_p0720c08║寂滅性者，當無事時，固自如如。即有事時，悉皆如
X17n0330_p0720c09║如。心境如如，寂然不動。不必斷滅外境，而後見其
X17n0330_p0720c10║不動也。此如如境界，豈凡夫所及哉？乃聖賢自得
X17n0330_p0720c11║生智。善樂境界，剎那無有生相，剎那無有滅相。本
X17n0330_p0720c12║自不生，焉見其有？本自不滅，焉見其無？此有無二
X17n0330_p0720c13║俱離，所謂性相寂靜者此也。普明和尚示眾云：祖
X17n0330_p0720c14║師心法，洞貫十方，今古恒然，法爾如是。如是之法，
X17n0330_p0720c15║不假修而自就，不假得而自圓，一切現成，名不動
X17n0330_p0720c16║地。用而非有，不用非無，妙體湛然，恒常不變。體合
X17n0330_p0720c17║妙用，應備無為，映現重重無邊色相。心無自性，觸
X17n0330_p0720c18║事全彰，不動道場，遍十方界。如斯境界，略暫回光，
X17n0330_p0720c19║背覺合塵，妄為影事。此之事意，如王大路，行之即
X17n0330_p0720c20║是，假使不行，亦在其路。如斯所論，猶是化門之說。
X17n0330_p0720c21║若以舉唱宗乘，唯有一時散去好。若悟得散去消
X17n0330_p0720c22║息，不但有無境界不著，即寂靜境界亦無著處。
X17n0330_p0720c23║無種而有生，生已而復滅，因緣有非有，不住我教法。
X17n0330_p0720c24║非外道非佛，非我亦非餘，因緣所集起，云何而得無？
X17n0330_p0721a01║誰集因緣有，而復說言無？邪見論生法，妄想計有無。
X17n0330_p0721a02║若知無所生，亦復無所滅，觀此悉空寂，有無二俱離。
X17n0330_p0721a03║通曰：此頌世間依有及無者，不達聖賢境界也。彼
X17n0330_p0721a04║諸外道，說無因而有生，則墮有見。說生已而復滅，
X17n0330_p0721a05║則墮無見。其所謂有者，待因緣而有。其所謂無者，
X17n0330_p0721a06║待因緣而無。因緣即是生滅法，非住我教中不生
X17n0330_p0721a07║不滅之法也。我法寂靜相，非外道所作，亦非佛所
X17n0330_p0721a08║作。非我所作，亦非餘眾所作。諸法從緣生，諸法從
X17n0330_p0721a09║緣滅。本自無生，本無可壞。由因緣和合集聚而起
X17n0330_p0721a10║者，本未嘗無也。然因緣各無自性，誰為集聚因緣
X17n0330_p0721a11║而為之有。既無與集者，則因緣當體空寂。諸法原
X17n0330_p0721a12║自非有，何必更說言無哉。故知說有者，但論無因
X17n0330_p0721a13║生法，固是邪見。其說有已還無者，妄計一切斷滅，
X17n0330_p0721a14║亦屬妄想。良由不知我教法不生不滅之妙，故至
X17n0330_p0721a15║於此。若知一切法唯心所現，本自無生，亦復無滅。
X17n0330_p0721a16║生滅既無，寂滅現前。觀此自性自相，本自空寂。無
X17n0330_p0721a17║事如是，有事亦如是。常自如如，湛然不動。彼有無
X17n0330_p0721a18║二見，何從而起哉。有無俱離，疾得無上菩提。此賢
X17n0330_p0721a19║聖境界，豈外道所敢望也。昔七祖婆須蜜尊者，付
X17n0330_p0721a20║法佛陀難提，乃說偈曰：心同虗空界，示等虗空法。
X17n0330_p0721a21║證得虗空時，無是無非法。即入慈心三昧。時梵王
X17n0330_p0721a22║帝釋及諸天眾，俱來作禮，而說偈言：賢劫眾聖祖，
X17n0330_p0721a23║而當第七位。尊者哀念我，請為說佛地。尊者從三
X17n0330_p0721a24║昧起，示眾曰：我所得法，而非有故。若識佛地，離有
X17n0330_p0721b01║無故。語已，還入三昧，示涅槃相。此有無二俱離，即
X17n0330_p0721b02║無上心印也。
X17n0330_p0721b03║爾時大慧菩薩復白佛言：世尊！唯願為我及諸菩薩
X17n0330_p0721b04║說宗通相。若善分別宗通相者，我及諸菩薩通達是
X17n0330_p0721b05║相。通達是相已，速成阿耨多羅三藐三菩提，不隨覺
X17n0330_p0721b06║想及眾魔外道。佛告大慧：諦聽，諦聽！善思念之！當為
X17n0330_p0721b07║汝說。大慧白佛言：唯然受教。佛告大慧：一切聲聞、緣
X17n0330_p0721b08║覺、菩薩有二種通相，謂宗通及說通。（魏云為我及諸菩薩建立修行
X17n0330_p0721b09║正法之相。佛答云：有二種法：一者建立正法相，二者說建立正法相。）大慧！宗通者，謂緣
X17n0330_p0721b10║自得勝進相，離言說文字妄想，趣無漏界自覺地自
X17n0330_p0721b11║相，遠離一切虗妄覺想，降伏一切外道眾魔，緣自覺
X17n0330_p0721b12║趣光明輝發，是名宗通相。（魏云能取無漏正戒，證諸地修行相法，離諸外道虗
X17n0330_p0721b13║妄覺觀諸魔境界，降伏一切外道諸魔，顯示自身內證之法。唐云超過一切不正思覺，伏魔外道生智慧光。）
X17n0330_p0721b14║通曰：上言不生不滅，有無俱離，是我教法，是自性
X17n0330_p0721b15║宗也。若自性宗通，即能建立正法，不隨一切妄想
X17n0330_p0721b16║邪解，速證菩提。莫要於此世尊井及說通者，不但
X17n0330_p0721b17║自度，兼能度人也。宗通云者，謂緣自得勝進義相，
X17n0330_p0721b18║得意忘言，遠離言說文字分別，但可自知云爾。自
X17n0330_p0721b19║得勝進之相云何？謂能取無漏正戒，證諸地修行
X17n0330_p0721b20║相法，所謂三無漏學。由戒而定而慧，故正戒為先。
X17n0330_p0721b21║自有漏趣無漏，至無漏界，則一念相應，自得其本
X17n0330_p0721b22║心，名自覺地得。分證真如，由是增進十地，即是勝
X17n0330_p0721b23║進之相。此覺地自相，非人可知，故曰自得。但有一
X17n0330_p0721b24║真實，更無餘枝葉。一切魔外虗妄覺想，俱已遠離。
X17n0330_p0721c01║既已超過一切不正思覺，故能降伏魔外，生智慧
X17n0330_p0721c02║光。此智慧光，即般若智，乃降伏魔外之利劍也。緣
X17n0330_p0721c03║自覺趣，顯示自身內證之法，無師智、自然智，光明
X17n0330_p0721c04║輝發，如大地火發，觸著便燒，何魔外而不降伏者
X17n0330_p0721c05║乎？是謂建立正法相，即謂之宗通相也。百支舉野
X17n0330_p0721c06║狐因緣次，黃檗便問：古人錯對一轉語，落在野狐
X17n0330_p0721c07║身，今日轉轉不錯是如何？丈云：近前來，向汝道。黃
X17n0330_p0721c08║檗近前打師一掌，丈拍手笑云：將謂胡鬚赤，更有
X17n0330_p0721c09║赤鬚胡。溈山舉前話問仰山，仰云：黃檗常用此機。
X17n0330_p0721c10║溈云：汝道天生得？從人得？仰云：亦是稟受師承，亦
X17n0330_p0721c11║是自宗通。溈云：如是！如是！雪峰問德山：從上宗乘，
X17n0330_p0721c12║學人還有分也無？山打一棒云：道甚麼？曰：不會。至
X17n0330_p0721c13║明日請益，山曰：我宗無語句，實無一法與人。峰因
X17n0330_p0721c14║此有省。巖頭聞之曰：德山老人一條脊梁骨硬似
X17n0330_p0721c15║鉄，拗不折。然雖如此，於唱教門中猶較些子。以上
X17n0330_p0721c16║二則即宗通樣子也。
X17n0330_p0721c17║云何說通相？謂說九部種種教法，離異不異有無等
X17n0330_p0721c18║相，以巧方便隨順眾生，如應說法令得度脫，是名說
X17n0330_p0721c19║通相。大慧！汝及餘菩薩應當修學。
X17n0330_p0721c20║通曰：九部，十二部中之九部也。小乘九部，無方廣，
X17n0330_p0721c21║無無問自說，無授記。大乘九部，無因緣譬喻議論。
X17n0330_p0721c22║說是法者，非謂善能講說其義，要在了達本來無
X17n0330_p0721c23║說無示，離異不異，有無四句等相，離四句，絕百非，
X17n0330_p0721c24║即上遠離言說文字妄想，而以善巧方便，隨順眾
X17n0330_p0722a01║生，應機說法，皆說自得勝進之法，令彼眾生離諸
X17n0330_p0722a02║戲論，證於實相，各得度脫生滅，了知性相空寂，入
X17n0330_p0722a03║我教法，同一宗通，故名說通也。說通即說建立正
X17n0330_p0722a04║法相，非有宗教之別，所謂了法不在言，善入無言
X17n0330_p0722a05║際，而能示言說，如響徧世間是也。僧問五祖演：如
X17n0330_p0722a06║何是臨濟下事？演曰：五逆聞雷。曰：如何是雲門下
X17n0330_p0722a07║事？演曰：紅旗閃爍。曰：如何是溈仰下事？演曰：斷碑
X17n0330_p0722a08║橫古路。曰：如何是曹洞下事？演曰：馳書不到家。僧
X17n0330_p0722a09║禮拜，演曰：何不問法眼下事？曰：留與和尚。演曰：巡
X17n0330_p0722a10║人犯夜。此五家宗趣，須一一善其旨，方名說通。
X17n0330_p0722a11║爾時，世尊欲重宣此義，而說偈言：
X17n0330_p0722a12║宗及說通相，緣自與教法（唐云自證及教法）。善見善分別，不
X17n0330_p0722a13║隨諸覺想，非有真實性，如愚夫妄想。云何起妄想？非
X17n0330_p0722a14║性為解脫。觀察諸有為，生滅等相續，增長於二見，顛
X17n0330_p0722a15║倒無所知，一是為真諦，無罪為涅槃（唐云涅槃離心識，唯此一法實）。
X17n0330_p0722a16║觀察世妄想，如幻夢芭蕉，雖有貪恚痴，而實無有人。
X17n0330_p0722a17║從愛生諸陰，有皆如幻夢。
X17n0330_p0722a18║通，曰宗說二通。長行雙明之，頌中合明之。謂宗及
X17n0330_p0722a19║說通相，緣自得法而以教人。既能善見自性以明
X17n0330_p0722a20║宗趣，又善分別諸法令人度脫。玩一善字，不假思
X17n0330_p0722a21║惟，不容擬議，稱性而行，自得其妙，不隨諸魔外不
X17n0330_p0722a22║正覺想所轉。所以不隨諸覺想者，以我所自得皆
X17n0330_p0722a23║真實性，而彼所覺想非有真實性也。實無外境諸
X17n0330_p0722a24║法，如彼凡夫種種妄想分別。既無實法，當體空寂，
X17n0330_p0722b01║云何於中起貪恚痴欲見，而覺想為有哉？云何取
X17n0330_p0722b02║貪恚痴非非性以為解脫，而覺想為無哉？試觀世
X17n0330_p0722b03║間諸有為法，生已還滅，滅已復生，生滅相續，遞相
X17n0330_p0722b04║遷改，非真實性。見其生者，則以為有；見其滅者，則
X17n0330_p0722b05║以為無。生而滅，滅而生，外境無窮，增長於二見。依
X17n0330_p0722b06║於有者，逐境遷流，名曰顛倒，固為無知；依於無者，
X17n0330_p0722b07║迷有漏天，作無為解，錯亂修習，亦是顛倒。此二見
X17n0330_p0722b08║顛倒，但憑心識，各是其見，造諸罪過，終從淪墮，豈
X17n0330_p0722b09║得為真涅槃乎？涅槃唯有一，是為其遠離心識，不
X17n0330_p0722b10║作有無二見。唯此一法實，故名真諦。證於真諦，即
X17n0330_p0722b11║無生死罪障，乃為真涅槃也。證此真實，住如實處，
X17n0330_p0722b12║觀察世間一切妄想分別，皆如幻夢，如芭蕉，非有
X17n0330_p0722b13║真實。幻夢喻心識四陰，芭蕉喻色陰，皆究竟無實。
X17n0330_p0722b14║既能了此身心不實，則我執頓空，縱有貪恚痴性，
X17n0330_p0722b15║而實無作者，實無受者，心境雙亡，得人空慧，而有
X17n0330_p0722b16║見何從起乎？然此諸陰，從無始來，愛為根本，生諸
X17n0330_p0722b17║五陰，愛有生滅，非真實性，故生起五陰，雖有亦非
X17n0330_p0722b18║真實，當處虗妄，如幻如夢，不可定執為有也。既不
X17n0330_p0722b19║可執之為有，又何必斷之使無？有無俱離，得法空
X17n0330_p0722b20║慧，彼依於無，而以貪恚癡非性非解脫者，又何自
X17n0330_p0722b21║而起哉？二見不起，俱離顛倒，即名建立正法。說此
X17n0330_p0722b22║建立正法，令人無罪，共證涅槃，即所謂善分別也。
X17n0330_p0722b23║宗通說通，如後重出，但四句偈耳。非有真實性以
X17n0330_p0722b24║下十六句偈，應屬上文有無二俱離後，綴而讀之，
X17n0330_p0722c01║其義自貫。臨濟云：學道人不了，為執名句，被他凡
X17n0330_p0722c02║聖名礙，所以障其道眼，不得分明。秪為十二分教，
X17n0330_p0722c03║皆是表顯之說，學者不會，便向表顯名句上生解，
X17n0330_p0722c04║皆是依倚，落在因果，未免三界生死。你若欲得生
X17n0330_p0722c05║死去住，脫著自由，即今識取聽法底人，無形無相，
X17n0330_p0722c06║無根無本，無住處，活潑潑地，應是萬種施設用處，
X17n0330_p0722c07║秪是無處，所以覓著轉遠，求之轉乖，號之為秘密
X17n0330_p0722c08║道流。你莫認著箇夢幻伴子，遲晚中間，便歸無常，
X17n0330_p0722c09║你向此世界中，覓什麼物作解脫？如臨濟所見，方
X17n0330_p0722c10║名善見，方名真解脫。
X17n0330_p0722c11║爾時，大慧菩薩白佛言：世尊！唯願為說不實妄想相。
X17n0330_p0722c12║不實妄想云何而生？說何等法名不實妄想？今何等
X17n0330_p0722c13║法中不實妄想？（唐云是何而生，因何而生，誰之所生。）佛告大慧：善哉！善
X17n0330_p0722c14║哉！能問如來如是之義，多所饒益，多所安樂，哀愍世
X17n0330_p0722c15║間一切天人。諦聽！諦聽！善思念之，當為汝說。大慧白
X17n0330_p0722c16║佛言：善哉！世尊！唯然受教。佛告大慧：種種義，種種不
X17n0330_p0722c17║實妄想，計著妄想生。大慧！攝所攝計著，不知自心現
X17n0330_p0722c18║量，及墮有無見，增長外道見妄想習氣；計著外種種
X17n0330_p0722c19║義，心心數妄想，計著我我所生。（唐云一切眾生於種種境，不能了達自心
X17n0330_p0722c20║所現，計能所取，虗妄執著，起諸分別，墮有無見，增長外道妄見習氣；心心所法相應起時，執有外義種種可得，
X17n0330_p0722c21║計著於我及以我所，是故名為虗妄分別。）
X17n0330_p0722c22║通曰：因上言觀察世妄想，如夢幻芭蕉，此即妄想
X17n0330_p0722c23║無性之旨。前聖轉相傳受，不越乎此。故大慧問：是
X17n0330_p0722c24║諸妄想相，明知不實。既是不實，則無根矣，云何而
X17n0330_p0723a01║生？說何等不實之法，名之曰不實妄想？此究竟妄
X17n0330_p0723a02║想之體也。於何等不實法中，攀緣妄想？此究竟妄
X17n0330_p0723a03║想所緣之處也。世尊，以一切天人，皆由妄想輪轉。
X17n0330_p0723a04║若知虗妄不實，即悟妄想無性之旨，當下即得安
X17n0330_p0723a05║樂。故能究竟此義者，饒益為多。彼世間種種義，有
X17n0330_p0723a06║名有相可得者，皆虗妄不實。一切眾生，以七識不
X17n0330_p0723a07║實妄想，計著種種虗妄之法，而六識妄想，因之生
X17n0330_p0723a08║矣。曷言乎計著之為妄也？彼計著者，有能取，有所
X17n0330_p0723a09║取。良由不知自心現量，內外心境，唯心所現，如水
X17n0330_p0723a10║中月，不可執取。今計能取者心，所取者境，虗妄執
X17n0330_p0723a11║著。實之以為有，則墮凡夫有見；空之以為無，則墮
X17n0330_p0723a12║二乘無見。又從而分別，以為亦有亦無，非有非無，
X17n0330_p0723a13║則增長外道邪見。由是妄想，熏染八識田中，而為
X17n0330_p0723a14║習氣種子，非一朝一夕之故矣。執著外義，種種可
X17n0330_p0723a15║得。心心數法，相應而起，總不離計著八識心王而
X17n0330_p0723a16║為之我，及五十一心數而為之我所。是我及我所，
X17n0330_p0723a17║徒於外種種義計著，不知外性非性，本自不實也。
X17n0330_p0723a18║由是而知，說有無二見法，說增長外道見法，名不
X17n0330_p0723a19║實妄想之體。於心心數法妄想，於我我所計著，為
X17n0330_p0723a20║妄想所緣之處。不實妄想之所以生，由計著種種
X17n0330_p0723a21║外法不實而生也。若知自心現量，外性非性，即證
X17n0330_p0723a22║於真實矣。溈山問仰山：忽有人問：一切眾生，但有
X17n0330_p0723a23║業識茫茫，無本可據，子作麼生驗？仰云：若有僧來，
X17n0330_p0723a24║即召云：某甲。僧迴首，乃云：是甚麼？待伊擬議，向道：
X17n0330_p0723b01║非唯業識茫茫，亦乃無本可據。溈曰：善哉！天童頌
X17n0330_p0723b02║云：一喚迴頭識我不，依稀蘿月又成鈎。千金之子
X17n0330_p0723b03║纔流落，漠漠窮途有許愁。萬松道：為甚麼諸佛不
X17n0330_p0723b04║動智，到眾生分上，喚作業識茫茫？早知燈是火，飯
X17n0330_p0723b05║熟已多時。
X17n0330_p0723b06║大慧白佛言：世尊！若種種義種種不實妄想計著妄
X17n0330_p0723b07║想生，攝所攝計著，不知自心現量，及墮有無見，增長
X17n0330_p0723b08║外道見妄想習氣，計著外種種義心心數妄想，我我
X17n0330_p0723b09║所計著生（唐無此段）。世尊！若如是外種種義相，墮有無相，
X17n0330_p0723b10║離性非性，離見相。世尊！第一義亦如是，離量根分譬
X17n0330_p0723b11║因相（唐云離諸根量宗因譬喻）。世尊！何故一處妄想不實義種種
X17n0330_p0723b12║性計著妄想生，非計著第一義處相妄想生？將無世
X17n0330_p0723b13║尊說邪因論耶（魏云墮世間論，唐云所言乖理）？說一生一不生？佛告
X17n0330_p0723b14║大慧：非妄想一生一不生。所以者何？謂有無妄想不
X17n0330_p0723b15║生故，外現性非性，覺自心現量妄想不生。大慧！我說
X17n0330_p0723b16║餘愚夫自心種種妄想相故，事業在前，種種妄想性
X17n0330_p0723b17║相計著生。云何愚夫得離我我所計著見？離作所作
X17n0330_p0723b18║因緣過，覺自妄想心量，身心轉變，究竟明解一切地
X17n0330_p0723b19║如來自覺境界，離五法自性事見妄想。以是因緣故，
X17n0330_p0723b20║我說妄想從種種不實義計著生，知如實義，得解脫
X17n0330_p0723b21║自心種種妄想。
X17n0330_p0723b22║通曰：大慧！因世尊言不實妄想，從計著種種不實
X17n0330_p0723b23║義生，故牒上佛語而問。若是外種種義相，凡夫見
X17n0330_p0723b24║其有，二乘見其無，此所墮有無相，究竟不實，離性
X17n0330_p0723c01║非性；而妄想分別之見，亦究竟不實，離於見相。譬
X17n0330_p0723c02║故幻事，種種非實；分別亦爾，有無相離。若如是者，
X17n0330_p0723c03║與第一義諦無異。第一義諦所以異於世諦者，以
X17n0330_p0723c04║其遠離阿含聖所說法，遠離諸根及建立三種量、
X17n0330_p0723c05║五分論、宗、因、譬、喻等相，故名真實第一義。若外種
X17n0330_p0723c06║種義相，離性非性，離於見相，與第一義無異者，即
X17n0330_p0723c07║是平等無二，名為一處。第一義處妄想既本不生，
X17n0330_p0723c08║則種種義處妄想亦不容生。何故計著種種義相，
X17n0330_p0723c09║即妄想生；而計著第一義相，即妄想不生？世尊！將
X17n0330_p0723c10║無同於外道邪因，論一處說生，一處說不生耶？此
X17n0330_p0723c11║疑最微。謂真妄本無二體，何故於妄說生，於真不
X17n0330_p0723c12║說生？若計著妄處為生，則計著真處亦生，怪世尊
X17n0330_p0723c13║不宜說妄想生也。世尊明語之故，論本來妄想不
X17n0330_p0723c14║生，但於愚夫不見本來者，說妄想生。欲令愚夫悟
X17n0330_p0723c15║知本來即本不生，何嘗說妄想生哉？故謂妄想性，
X17n0330_p0723c16║非一處生，一處不生也。本來寂靜，本無生滅。所以
X17n0330_p0723c17║者何？謂諸法本不有，而妄想為有者不生故；諸法
X17n0330_p0723c18║本不無，而妄想為無者不生故。彼妄想之所緣者，
X17n0330_p0723c19║外境也。外種種義，雖現有名相，性即非性，當體虗
X17n0330_p0723c20║妄，不見一切有無相可得。唯覺一切法，雖現有種
X17n0330_p0723c21║種義，皆自心現量，如鏡中華，如水中月，非有非無，
X17n0330_p0723c22║無所容其分別，此妄想之所以不生也。妄想不生，
X17n0330_p0723c23║安所見其生而謂之生耶？又安所見其不生而謂
X17n0330_p0723c24║之不生耶？故謂非妄想一生一不生也。此但可與
X17n0330_p0724a01║自覺聖智者道耳。若餘愚夫，於自心所現諸法，自
X17n0330_p0724a02║生分別，即有種種妄想之相，總不離在前所作事
X17n0330_p0724a03║業，隨先心生種種分別。前五識攬境，六識分別，七
X17n0330_p0724a04║識計著，八識含藏，各各執著有相，生諸妄想。故我
X17n0330_p0724a05║說妄想生者，說餘愚夫不能覺自心現量，故有是
X17n0330_p0724a06║過。若不說者，云何愚夫得離我我所計著妄想之
X17n0330_p0724a07║見，及離能作所作善惡事業因緣過患，如實覺知？
X17n0330_p0724a08║於我我所生分別者，是六識妄想之心量也；於我
X17n0330_p0724a09║我所計著者，是七識妄想之心量也；於作所作因
X17n0330_p0724a10║緣者，是前五識妄想之心量也；含藏習氣種子為
X17n0330_p0724a11║無始過患者，是八識妄想之心量也。覺知妄想心
X17n0330_p0724a12║量，唯是自心現量，身心轉變，轉八識成四智，即此
X17n0330_p0724a13║凡身而證聖果，究竟明解十地，次第到如來自覺
X17n0330_p0724a14║境界，五法三自性俱離。不但離名相妄想已也，而
X17n0330_p0724a15║正智如如修證事見亦離；不但離緣起妄想自性
X17n0330_p0724a16║已也，而成自性修證事見亦離。此不但計著種種
X17n0330_p0724a17║義相妄想不生，即計著第一義處妄想亦不生。如
X17n0330_p0724a18║是心量即真如實際境界，本自無生，本自解脫。以
X17n0330_p0724a19║是方便因緣開導愚夫之故，我說妄想從外種種
X17n0330_p0724a20║義、種種不實計著生，即不離生死，焉能解脫？若覺
X17n0330_p0724a21║自妄想心量到如來自覺境界，知如實義真實不
X17n0330_p0724a22║虗，證於第一義諦，即得解脫。自心種種妄想不為
X17n0330_p0724a23║我我所計著所縛，不為作所作因緣過患所苦，現
X17n0330_p0724a24║前種種義相即是如如自體，又何妄想之有？妄想
X17n0330_p0724b01║既無，又誰為生？誰為不生哉？故說妄想生者，正欲
X17n0330_p0724b02║眾生悟知妄想無性，同歸於無生而已。臨濟示眾
X17n0330_p0724b03║云：今日學佛法者，且要求真正見解。若得真正見
X17n0330_p0724b04║解，生死不染，去住自由；不要求殊勝，殊勝自至。道
X17n0330_p0724b05║流！秪如自古先德皆有出入底路，如山僧指示人
X17n0330_p0724b06║處，秪要你不受人惑，要用便用，更莫遲疑。如今學
X17n0330_p0724b07║者不得，病在甚處？病在不自信處。你若自信不及，
X17n0330_p0724b08║即便茫茫地狥一切境轉，被他萬境回換，不得自
X17n0330_p0724b09║由。你若能歇得念念馳求心，便與祖師不別。你欲
X17n0330_p0724b10║得識佛祖麼？秪你面前聽法底是。學人信不及，便
X17n0330_p0724b11║向外馳求；設求得者，皆是文字勝相，終不得他活。
X17n0330_p0724b12║祖意莫錯！此臨濟到如來自覺境界，故其言直捷
X17n0330_p0724b13║如此。
X17n0330_p0724b14║爾時，世尊欲重宣此義，而說偈言：
X17n0330_p0724b15║諸因及與緣，從此生世間，妄想著四句，不知我所通。
X17n0330_p0724b16║世間非有生，亦復非無生，不從有無生，亦非非有無。
X17n0330_p0724b17║諸因及與緣，云何愚妄想？非有亦非無，亦復非有無，
X17n0330_p0724b18║如是觀世間，心轉得無我。
X17n0330_p0724b19║通曰：此頌覺自妄想心量身心轉變之義，長行似
X17n0330_p0724b20║略，偈乃詳之。我說諸因緣法生諸世間者，意顯諸
X17n0330_p0724b21║法本無生故，而愚夫不達，乃反依因緣計著四句
X17n0330_p0724b22║妄想分別，此不知我所通義也。我所通義，世間諸
X17n0330_p0724b23║法非從有生、非從無生、非從有無俱生、亦非離有
X17n0330_p0724b24║無不俱生，諸因及與緣本自無生，世間法如是本
X17n0330_p0724c01║離四句，云何愚夫依諸因緣妄想分別墮有無見？
X17n0330_p0724c02║不知此世間有無諸性本非有也、本非無也、亦復
X17n0330_p0724c03║非非有非非無也，若能如是觀於世間法本無生，
X17n0330_p0724c04║妄依何立？故心不為境所轉而能轉乎境，不依於
X17n0330_p0724c05║妄而依於真，不計著於我、不計著於我所，即身心
X17n0330_p0724c06║轉變得二無我，離四句、絕百非，不越世間而得解
X17n0330_p0724c07║脫，此我所通之義也。黃檗云：一等是學，直須無學，
X17n0330_p0724c08║無凡無聖、無淨無垢、無大無小、無漏無為，如是一
X17n0330_p0724c09║心中，方便勤莊嚴。聽汝學得三乘十二分教，有一
X17n0330_p0724c10║切見解總須捨却，所以除去所有，唯置一牀寢疾
X17n0330_p0724c11║而臥，秪是不起諸見，無一法可得，不被法障，透脫
X17n0330_p0724c12║三界凡聖境域，始得名為出世佛，所以云稽首如
X17n0330_p0724c13║空無所依，出過外道。心既不異、法亦不異，心既無
X17n0330_p0724c14║為、法亦無為，萬法盡由心變，所以我心空故諸法
X17n0330_p0724c15║空，千品萬彚悉皆同。盡十方空界同一心體，心本
X17n0330_p0724c16║不異、法亦不異，秪為汝見解不同，所以異耳。黃檗
X17n0330_p0724c17║固得身心轉變妙處，出語自別。
X17n0330_p0724c18║一切性不生，以從緣生故，一切緣所作，所作非自有。
X17n0330_p0724c19║事不自生事，有二事過故，無二事過故，非有性可得。
X17n0330_p0724c20║觀諸有為法，離攀緣所緣，無心之心量，我說為心量。
X17n0330_p0724c21║量者自性處，緣性二俱離，性究竟妙淨，我說為心量。
X17n0330_p0724c22║通曰：此頌外現性非性，覺自心現量之旨也。承上
X17n0330_p0724c23║言，諸因及與緣，從此生世間。業已生矣，何以謂之
X17n0330_p0724c24║無生也？由一切萬法性本不生，但從緣生故。生但
X17n0330_p0725a01║緣生，非自生也；作但緣作，非自作也。一切緣所作
X17n0330_p0725a02║故，待緣而有者，非所作自有性，則果不能自生果。
X17n0330_p0725a03║果不自果，必由於華。若不待華而果，則果有二果
X17n0330_p0725a04║之過。果上生果，必無此事，則所作事自性了不可
X17n0330_p0725a05║得。惟無自性可得，是緣必待乎因，緣不自生也；因
X17n0330_p0725a06║必待乎緣，因不自生也。故謂一切性不生也。若覺
X17n0330_p0725a07║一切性不生，則觀諸世間有為諸法未嘗不生。然
X17n0330_p0725a08║內離于能緣之心，外離于所緣之境，心境俱亡，當
X17n0330_p0725a09║下無心可得。是無心之心量，即是自心現量，不入
X17n0330_p0725a10║計度，不落方所，其量無涯。量之云者，即如來藏性
X17n0330_p0725a11║周徧充滿之自性處。寂爾靈知，逈然獨露，能緣所
X17n0330_p0725a12║緣，二性俱離。此自性處，究竟妙淨，即世間離世間，
X17n0330_p0725a13║即有為離有為，染而不染，名曰妙淨。故我說名心
X17n0330_p0725a14║量本來不生者，此也。大顛上堂曰：夫學道人，須識
X17n0330_p0725a15║自家本心。多見時輩，秪認揚眉瞬目，一語一默，驀
X17n0330_p0725a16║然印可，以為心要。此實未了，吾今為汝分明說出，
X17n0330_p0725a17║各須聽取。但除却一切妄運想念現量，即是真心。
X17n0330_p0725a18║此心與塵境及守靜默時全無交涉，即心是佛，不
X17n0330_p0725a19║待修治。何以故？應機自照，冷冷自用，窮其用處，了
X17n0330_p0725a20║不可得，喚作妙用，乃是本心。此語大煞分明，却與
X17n0330_p0725a21║此段重重敷演。
X17n0330_p0725a22║施設世諦我，彼則無實事，諸陰陰施設，無事亦復然。
X17n0330_p0725a23║有四種平等，相及因性生，第三無我等，第四修修者。
X17n0330_p0725a24║通曰：上言性究竟妙淨，謂即世間出世間，不離緣
X17n0330_p0725b01║生而證無生。何以臻此妙也？彼有見於世間施設
X17n0330_p0725b02║假名為我者，究竟無我，亦無主，無實事可得。諸陰
X17n0330_p0725b03║各各施設自計為我者，究竟無我，亦無主，亦無實
X17n0330_p0725b04║事可得。無世諦我，即無人我執。無諸陰施設二十
X17n0330_p0725b05║身見等，即無法我執。人法俱泯，內外兩忘，即得一
X17n0330_p0725b06║切處平等。略分之，有四種平等：一者相平等，相即
X17n0330_p0725b07║五陰，陰空則相與無相平等。二者因果平等，果者
X17n0330_p0725b08║因所生，生與所生俱無自生，即因果一契。第三我
X17n0330_p0725b09║無我平等，人我法我俱空，則俱生我執盡融，同歸
X17n0330_p0725b10║於太虗，故與無我等。第四無我者，是所修之法。心
X17n0330_p0725b11║轉得無我者，是能修之人。至於無我，則無修無證，
X17n0330_p0725b12║而修與修者俱平等矣。為五六七八識所轉，即為
X17n0330_p0725b13║世諦遷流，不得平等，不得名淨。唯能轉識證於無
X17n0330_p0725b14║心，則即妄即真，一切平等，一切處皆淨。故上所云
X17n0330_p0725b15║妙淨者，於平等而見其淨也。黃檗云：學道人莫疑
X17n0330_p0725b16║四大為身，四大無我，我亦無主，故如此身無我亦
X17n0330_p0725b17║無主。五陰為心，五陰無我亦無主，故知此心無我
X17n0330_p0725b18║亦無主。六根、六塵、六識和合生滅，亦復如是。十八
X17n0330_p0725b19║界既空，一切皆空，唯有本心蕩然清淨。此數語即
X17n0330_p0725b20║與此段符契。
X17n0330_p0725b21║妄想習氣轉，有種種心生，境界於外現，是世俗心量。
X17n0330_p0725b22║外現而非有，心見彼種種，建立於身財，我說為心量。
X17n0330_p0725b23║離一切諸見，及離想所想，無得亦無生，我說為心量。
X17n0330_p0725b24║非性非非性，性非性悉離，謂彼心解脫，我說為心量。
X17n0330_p0725c01║如如與空際，涅槃及法界，種種意生身，我說為心量。
X17n0330_p0725c02║通曰：上已詳覺自心現量，妄想不生之義。此下復
X17n0330_p0725c03║詳身心轉變，到如來自覺境界之實也。彼餘愚夫，
X17n0330_p0725c04║自心種種妄想相者，皆由識轉，不能轉識故。妄想
X17n0330_p0725c05║分別者，六識也。習氣染污者，七識也。含藏種子者，
X17n0330_p0725c06║八識也。現對外境者，五識也。彼惟為五六七八所
X17n0330_p0725c07║轉，故六識妄想，依七識染污，引起八識含藏習氣
X17n0330_p0725c08║種子，熏發轉變，而有種種分別心生。或墮有見，或
X17n0330_p0725c09║墮無見，總於外現境界，執為實我實法，種種妄想
X17n0330_p0725c10║相生，是為世俗愚夫之心量也。若自覺聖智者，則
X17n0330_p0725c11║不然。八識現起有相分，有見分，心見所對外境，未
X17n0330_p0725c12║入分別者，名前五識，是為現量。愚夫於外現境界，
X17n0330_p0725c13║執之為有。智者於外現境界，不見其有，唯是自心
X17n0330_p0725c14║所現。彼種種建立，內而根身，外而資財，皆八識之
X17n0330_p0725c15║所顯現。心外無法，法外無心，心境雙融，即相平等。
X17n0330_p0725c16║此轉前五識，為成所作智也。故我說為心量，非世
X17n0330_p0725c17║所通也。至第六識，有人我見，有法我見，有能想，有
X17n0330_p0725c18║所想，皆不離六識作用。見者意見，屬利使。想者情
X17n0330_p0725c19║想，屬鈍使。二使俱離，得無所得。非但無得，亦本無
X17n0330_p0725c20║生。後無所得之果，前無能生之因。二俱無性，即因
X17n0330_p0725c21║果平等。此轉第六識為妙觀察智也。故我說為心
X17n0330_p0725c22║量，非世俗所通也。七識為染淨依，原無實體。外但
X17n0330_p0725c23║依於六識，非有有自性也。內但依於八識，非有無
X17n0330_p0725c24║自性也。性與非性俱離，謂彼於前六識，杜絕踪跡，
X17n0330_p0726a01║有既不立。於後八識，蕩滌種子，無亦無依。有無俱
X17n0330_p0726a02║捐，得大解脫。無始我執，消融殆盡，即與無我等。此
X17n0330_p0726a03║轉第六識為平等性智也。故我說為心量，非世俗
X17n0330_p0726a04║所通也。至第八識，即如來藏。依於生滅，則名在纏
X17n0330_p0726a05║如來藏。依於不生滅，則名出纏如來藏。對變易故
X17n0330_p0726a06║說如如，對有故說空，對無故說實際，對生死故說
X17n0330_p0726a07║涅槃，對六道故說法界，對五陰故說意生。身到如
X17n0330_p0726a08║來自覺境界，乃能一一明盡究竟。修與修者，一切
X17n0330_p0726a09║平等。此轉第八識為大圓鏡智也。故我說為心量，
X17n0330_p0726a10║非世俗所通也。身心轉變，一至於是。能緣所緣，俱
X17n0330_p0726a11║已遠離。即妄想，即心量，即世間出世間。所云性究
X17n0330_p0726a12║竟妙淨者，必至是為極也。覺此心量，知如實義，又
X17n0330_p0726a13║何不實妄想之有哉？天寧上堂云：法身者，理妙言
X17n0330_p0726a14║玄，頓超終始之患。諸仁者！莫是幻身外別有法身
X17n0330_p0726a15║麼？莫是幻身便是法身麼？若也恁麼會去，盡是依
X17n0330_p0726a16║他作解，蒙昧兩岐，法眼未得通明。不見僧問夾山：
X17n0330_p0726a17║如何是法身？山云：法身無相。如何是法眼？山曰：法
X17n0330_p0726a18║眼無瑕。所以道吾云：未有師在。忽有人問老僧：如
X17n0330_p0726a19║何是法身？羊便乾處臥。如何是法眼？驢便濕處尿。
X17n0330_p0726a20║更有人問：作麼生是法身？買帽相頭。作麼生是法
X17n0330_p0726a21║眼？坑坎堆阜。若點檢將來，夾山秪是學處不明，如
X17n0330_p0726a22║流俗閨閤裏物不能捨却，致使情關固閉，識鎻難
X17n0330_p0726a23║開。老僧今日若不當陽顯示，後學難以知歸。勸汝
X17n0330_p0726a24║諸人不用求真，唯須息見。諸見若息，昏霧不生，自
X17n0330_p0726b01║然智鑑洞明，更無他物。諸仁者！還會麼？珠中有火
X17n0330_p0726b02║君須信，休向天邊問太陽。丹霞頌云：道合平常絕
X17n0330_p0726b03║異端，行人何必歷艱難？從今莫問孫臏外，龜殻無
X17n0330_p0726b04║靈不用鑽。由斯以談，識鎻難開，須如是重重轉盡
X17n0330_p0726b05║始得。
X17n0330_p0726b06║爾時大慧菩薩白佛言：世尊！如世尊所說，菩薩摩訶
X17n0330_p0726b07║薩當善語義。云何為菩薩善語義？云何為語？云何為
X17n0330_p0726b08║義？佛告大慧：諦聽諦聽！善思念之，當為汝說。大慧白
X17n0330_p0726b09║佛言：善哉世尊！唯然受教。佛告大慧：云何為語？謂言
X17n0330_p0726b10║字妄想和合，依咽喉脣舌齒齗頰輔，因彼我言說妄
X17n0330_p0726b11║想習氣計著生，是名為語。大慧！云何為義？謂離一切
X17n0330_p0726b12║妄想相言說相，是名為義。大慧！菩薩摩訶薩於如是
X17n0330_p0726b13║義，獨一靜處聞思修慧，緣自覺了向涅槃城，習氣身
X17n0330_p0726b14║轉變已自覺境界（唐云以聞思修慧思惟觀察向涅槃道自智境界轉諸習氣），觀
X17n0330_p0726b15║地地中間勝進義相，是名菩薩摩訶薩善義。
X17n0330_p0726b16║通曰：前大慧問一切性無生及如幻，世尊語以如
X17n0330_p0726b17║實處見一切法者，謂超自心現量。偈曰：觀察如幻
X17n0330_p0726b18║等，於相不妄想。隨即謂善觀名句形身，隨入義句
X17n0330_p0726b19║形身，即世尊所說當善語義之旨也。次答離有無
X17n0330_p0726b20║有相。偈曰：觀此悉空寂，有無二俱離。大慧即請說
X17n0330_p0726b21║宗通相，而世尊并以說通語之，亦世尊所說當善
X17n0330_p0726b22║語義之旨也。今大慧又問：何者為語？何者為義？何
X17n0330_p0726b23║者為善語義？世尊前說四種言說妄想相，已備言
X17n0330_p0726b24║字妄想和合之旨。此復云依咽喉脣舌齒齗頰輔
X17n0330_p0726c01║者，即前頭胸喉鼻脣舌齒齗和合出音聲之謂也。
X17n0330_p0726c02║牙齒舌喉脣分別商宮角徵羽，即字也。因彼我相
X17n0330_p0726c03║對談說理事，即言也。妄想計著習氣種子以為之
X17n0330_p0726c04║因，而言語於是乎生，此言與字與妄想和合而成
X17n0330_p0726c05║語也。此言說相不離乎識。若夫義者，轉識成智邊
X17n0330_p0726c06║事，故離一切妄想分別之相。妄想既無，言語何依？
X17n0330_p0726c07║所謂言語道斷，心行處滅，乃最上第一義也。若諸
X17n0330_p0726c08║菩薩當依於如是義，莫著言說，但可獨一靜處，空
X17n0330_p0726c09║閒獨坐，從聞思修三慧方便思惟觀察，得自覺了，
X17n0330_p0726c10║趣不生滅，向涅槃道轉諸習氣，身心轉變，證自智
X17n0330_p0726c11║境界。觀地地中間金剛慧心，一一斷除前地所證
X17n0330_p0726c12║勝進義相，是之謂善義，即所謂宗通也。趙州上堂：
X17n0330_p0726c13║菩提涅槃，真如佛性，盡是貼體衣服，亦名煩惱實
X17n0330_p0726c14║際。理地甚麼處著？一心不生，萬法無咎。汝但究理，
X17n0330_p0726c15║坐看三二十年。若不會，截取老僧頭去。夢幻空華，
X17n0330_p0726c16║徒勞把捉。心若不異，萬法一如。既不從外得，更拘
X17n0330_p0726c17║執作麼？如羊相似，亂拾物安向口裏。老僧見藥山
X17n0330_p0726c18║道：有人問著，但教合取狗口。老僧亦教合取狗口。
X17n0330_p0726c19║取我是垢，不取我是淨。一似獵狗，專欲得物喫。佛
X17n0330_p0726c20║法在甚麼處？千人萬人盡是覓佛漢子，於中覓一
X17n0330_p0726c21║箇道人無？若與空王為弟子，莫教心病最難醫。此
X17n0330_p0726c22║離妄想相、言說相第一義也，宜佩服之。
X17n0330_p0726c23║復次，大慧！善語義菩薩摩訶薩，觀語與義非異非不
X17n0330_p0726c24║異，觀義與語亦復如是。若語異義者，則不因語辨義，
X17n0330_p0727a01║而以語入義，如燈照色（唐云譬如有人持燈照物）。復次，大慧！不生
X17n0330_p0727a02║不滅、自性、涅槃、三乘、一乘、心自性等，如緣言說義計
X17n0330_p0727a03║著，墮建立及誹謗見。異建立，異妄想，如幻種種妄想
X17n0330_p0727a04║現。譬如種種幻，凡愚眾生作異妄想，非聖賢也（唐云若有
X17n0330_p0727a05║於不生不滅、自性、涅槃、三乘、一乘、五法、諸心自性等中，如言取義，則墮建立及誹謗見，以異於彼起分別故。如
X17n0330_p0727a06║見幻事，計以為實，是愚夫見，非聖賢也）。
X17n0330_p0727a07║通曰：前言說妄想相章，已明言說與妄想，非異非
X17n0330_p0727a08║不異。世尊謂言說所入是第一義，非言說是第一
X17n0330_p0727a09║義。既曰言說所入是第一義，則非異矣。又曰非言
X17n0330_p0727a10║說是第一義，則非不異矣。故善語義菩薩，觀語與
X17n0330_p0727a11║義，非異非不異。若異者，語自語，義自義，則不因言
X17n0330_p0727a12║語聲故而辨於義。惟義因言語了別，則以語入義。
X17n0330_p0727a13║如持燈照物，得物則忘其燈矣。因燈見物，不得言
X17n0330_p0727a14║異。物非燈也，不得言一。故知因言語燈，入離言說，
X17n0330_p0727a15║自證境界，非異非不異也。若執著非異非不異，而
X17n0330_p0727a16║以語能辨義者，謂諸法體相，同言語聲義，義如語，
X17n0330_p0727a17║語如義，等無有異。於中依眾緣取相，若不生不滅
X17n0330_p0727a18║者，若自性涅槃者，若三乘一乘者，若五法三自性
X17n0330_p0727a19║等，但依言說取義，一切執為實有，是因言說而為
X17n0330_p0727a20║有也。因言說而有者，亦因無言說而無，故墮建立
X17n0330_p0727a21║及誹謗二種邪見。既見其有，又見其無，以異於彼，
X17n0330_p0727a22║起分別見，是謂異建立，異分別，均之為妄想也。安
X17n0330_p0727a23║在其義如語，語如義，等無有異乎？彼但以語顯義，
X17n0330_p0727a24║如幻人作幻事，種種變現，或說不生不滅，或說自
X17n0330_p0727b01║性涅槃，或說三乘一乘，或說五法三自性。其所為
X17n0330_p0727b02║義者，非幻也；而其所為語者，如幻也。若聖賢者，觀
X17n0330_p0727b03║彼如幻，即知非幻，不於言說作異妄想。彼凡愚眾
X17n0330_p0727b04║生，見以為不異者，則執為實有；見以為異者，則執
X17n0330_p0727b05║為實無。如見種種幻事，計以為實，於中作種種異
X17n0330_p0727b06║分別見，墮在凡愚妄想，非聖賢也。聖賢者，觀察如
X17n0330_p0727b07║幻等，於相不妄想，由通於第一義故。汝等菩薩，當
X17n0330_p0727b08║善語義。僧問風穴：語默涉離微，如何通不犯？穴云：
X17n0330_p0727b09║常憶江南三月裏，鷓鴣啼處百華香。雪竇云：劈腹
X17n0330_p0727b10║剜心。天童拈云：露躶躶，圓陀陀，直是無稜縫。且道
X17n0330_p0727b11║風穴無稜縫，何似雪竇無稜縫？還會麼？和光惹事，
X17n0330_p0727b12║刮篤成家。肇法師寶藏論？離微體妙品云：其出微，
X17n0330_p0727b13║其入離。知入離，外塵無所依；知出微，內心無所為。
X17n0330_p0727b14║內心無所為，諸見不能移；外塵無所依，萬有不能
X17n0330_p0727b15║羈。盖語涉於微，默涉於離，故云語默涉離微。語是
X17n0330_p0727b16║謗，默是誑，謂之誑謗關。凡有三重，單雙不犯，此特
X17n0330_p0727b17║三關之一也。
X17n0330_p0727b18║爾時，世尊欲重宣此義，而說偈言：
X17n0330_p0727b19║彼言說妄想，建立於諸法，以彼建立故，死墮泥犁中。
X17n0330_p0727b20║陰中無有我，陰非即是我，不如彼妄想，亦復非無我。
X17n0330_p0727b21║一切悉有性，如凡愚妄想，若如彼所見，一切應見諦。
X17n0330_p0727b22║一切法無性，淨穢悉無有，不實如彼見，亦非無所有。
X17n0330_p0727b23║通曰：說善語義，而獨詳於建立誹謗者，以外道見
X17n0330_p0727b24║異見不異，不離妄想分別，故於語義不善。若知非
X17n0330_p0727c01║異非不異者，雖復不依言語道，亦復不著無言說，
X17n0330_p0727c02║自無此二過矣。彼以言說妄想，建立於諸法者，法
X17n0330_p0727c03║本離言說相，而以言說建立為有，是言說存則存，
X17n0330_p0727c04║言說亡則亡，以不生不滅之法，墮於生滅中，其輪
X17n0330_p0727c05║廻生死，無足怪矣。至誹謗建立者，作異建立妄想，
X17n0330_p0727c06║如五陰建立，說陰中有我，說陰即是我，彼則謂陰
X17n0330_p0727c07║中無我，陰非是我，不如彼建立妄想，似破二十種
X17n0330_p0727c08║身見，然識陰是滅不得者，乃一切斷滅，歸於無有，
X17n0330_p0727c09║不知分別無我者，即是我也，非我誰知是無，故曰
X17n0330_p0727c10║亦復非無我，此無我妄見，何以不墮泥犁中，為彼
X17n0330_p0727c11║邪解所持，生無想天，劫滿必入輪迴也。且彼建立
X17n0330_p0727c12║者，謂一切悉有性，如凡愚依有妄想分別所見，若
X17n0330_p0727c13║果有性者，則一切言說，應見真諦，如說涅槃，即見
X17n0330_p0727c14║涅槃，說一乘，即見一乘，今言說自言說，真諦自真
X17n0330_p0727c15║諦，固知一切言說，本無性也，既本無性，安得定執
X17n0330_p0727c16║為有乎。彼誹謗者，謂一切法無性，如凡愚依無妄
X17n0330_p0727c17║想分別所見，淨業穢業總歸於無，一切無實事可
X17n0330_p0727c18║得，是斷滅種性也。若果無性者，則真常流注應斷。
X17n0330_p0727c19║然自無始以來，實不可斷，淨穢可斷。而斷淨穢者，
X17n0330_p0727c20║實不可斷，固知一切法亦非無所有也。既非無有，
X17n0330_p0727c21║則彼見不實，安得定執為無乎？彼見為有者，非真
X17n0330_p0727c22║有。見為無者，非真無。知其非真，而覺了於第一義
X17n0330_p0727c23║諦，即說有說無，總於義相不相違背。斯善於語義，
X17n0330_p0727c24║而向於涅槃道矣。何至有無相傾，而不免於輪迴
X17n0330_p0728a01║乎？僧問百丈：如何是有情無佛性，無情有佛性？丈
X17n0330_p0728a02║云：從人至佛，是聖情執。從人至地獄，是凡情執。秪
X17n0330_p0728a03║如今但於凡聖二境，及一切有無諸法，都無取捨
X17n0330_p0728a04║心，亦無無取捨知解，是名無情有佛性。秪是無其
X17n0330_p0728a05║情繫，故名無情。不同木石太虗，黃華翠竹之無情，
X17n0330_p0728a06║將為有佛性。若言有者，何故經中不見受記而得
X17n0330_p0728a07║成佛者？秪如今鑒覺，但不被有情改變，喻如翠竹。
X17n0330_p0728a08║無不應機，無不知時，喻如黃華。又云：若踏佛階梯，
X17n0330_p0728a09║無情有佛性。若未踏佛階梯，有情無佛性。如百丈
X17n0330_p0728a10║言：執著有無者，皆情也。於第一義何有？
X17n0330_p0728a11║復次，大慧！智識相今當說。若善分別智識相者，汝及
X17n0330_p0728a12║諸菩薩則能通達智識之相，疾得阿耨多羅三藐三
X17n0330_p0728a13║菩提。大慧！彼智有三種，謂：世間、出世間、出世間上上。
X17n0330_p0728a14║云何世間智？謂一切外道凡夫計著有無。云何出世
X17n0330_p0728a15║間智？謂一切聲聞緣覺墮自共相希望計著。云何出
X17n0330_p0728a16║世間上上智？謂諸佛菩薩觀無所有法，見不生不滅
X17n0330_p0728a17║離有無品，如來地人法無我緣自得生。大慧！彼生滅
X17n0330_p0728a18║者是識，不生不滅者是智。復次，墮相無相及墮有無
X17n0330_p0728a19║種種相因是識，超有無相是智。復次，長養相是識，非
X17n0330_p0728a20║長養相是智。復次，有三種智，謂：知生滅、知自共相、知
X17n0330_p0728a21║不生不滅。復次，無礙相是智，境界種種礙相是識（唐云
X17n0330_p0728a22║著境界相是識，不著境界相是智）。復次，三事和合生方便相是識，無
X17n0330_p0728a23║事方便自性相是智（唐云三和合相應生是識，無礙相應自性相是智）。復次，
X17n0330_p0728a24║得相是識，不得相是智。自得聖智境界，不出不入故，
X17n0330_p0728b01║如水中月。
X17n0330_p0728b02║通曰：因上善語義章，觀語與義非異非不異即智
X17n0330_p0728b03║相，觀語與義或異或不異作有無等見得識相。故
X17n0330_p0728b04║世尊謂智識相今當說。其智相者有三品：世間智
X17n0330_p0728b05║者，諸凡夫等計著一切法有、一切法無，及計著有
X17n0330_p0728b06║無生因，不離世間境界，是名世間智。出世間智者，
X17n0330_p0728b07║諸二乘人知世間五蘊生死可厭，計著涅槃可證，
X17n0330_p0728b08║希望得出世果，虗妄分別能證者為自相、所證者
X17n0330_p0728b09║為共相，雖免流轉實墮偏空，是名出世間智。若出
X17n0330_p0728b10║世間上上智者，諸佛菩薩觀本來一無所有之法，
X17n0330_p0728b11║見自性不生不滅離有無品，不墮世間外道凡夫
X17n0330_p0728b12║生滅之見，證入如來地人法俱空，不墮二乘法我
X17n0330_p0728b13║未忘之見。此智乃無師智、自然智，緣自得生，非由
X17n0330_p0728b14║功勳積累所到也。由此言之，世間智、出世間智，雖
X17n0330_p0728b15║有智之名未離乎識，必至於出世間上上智情見
X17n0330_p0728b16║俱泯，乃得名為智也。故世間凡夫計著一切有無
X17n0330_p0728b17║皆是生滅法，而計著生滅法者屬六識分別用事，
X17n0330_p0728b18║是謂之識。若諸佛菩薩觀無所有法，見本來不生
X17n0330_p0728b19║亦本不滅，已離諸識境界，故謂之智。世間外道墮
X17n0330_p0728b20║相無相見，謂外法有已還滅，但於相上分別，及墮
X17n0330_p0728b21║有無種種相因，謂有種無種、有因無因及有異因
X17n0330_p0728b22║為作者，但以神我為主諦，是謂之識。若諸佛菩薩
X17n0330_p0728b23║觀無所有法離有無品，已離四句絕百非，超過有
X17n0330_p0728b24║無等相，故謂之智。一切聲聞緣覺取證涅槃，不離
X17n0330_p0728c01║壽者相，但以積集諸法而自長養，然存我覺我尚
X17n0330_p0728c02║在，是謂之識。若諸佛菩薩觀無所有法，證入如來
X17n0330_p0728c03║地，人法俱空毫末不存，故謂之智。彼長養相者，雖
X17n0330_p0728c04║得人無我，未得法無我；非長養相者，法我亦空，識
X17n0330_p0728c05║陰都盡，乃名真智也。以上分別智識相可謂詳矣。
X17n0330_p0728c06║而又謂有三種智者，謂出世間上上智能兼前二
X17n0330_p0728c07║種智，而前二種智不能兼上上智也。謂知凡夫外
X17n0330_p0728c08║道諸生滅法，唯知故不計著有無，是謂一切智也。
X17n0330_p0728c09║知二乘自共相法，唯知故不墮自共相希望，是謂
X17n0330_p0728c10║道相智也。知諸佛菩薩不生不滅法，唯知故證入
X17n0330_p0728c11║如來地，是謂一切種智也。知此三者，非世間智非
X17n0330_p0728c12║出世間智，乃出世間上上智也。是出世間上上智，
X17n0330_p0728c13║豈能離世間法及出世間法，而別有所謂最上乘
X17n0330_p0728c14║哉？但凡夫著境界相，計有計無，不越六識分別，便
X17n0330_p0728c15║為種種境礙。唯不著境界相，轉第六識為妙觀察
X17n0330_p0728c16║智，雖處生滅之中，不為生滅所礙，故有礙者是識，
X17n0330_p0728c17║而無礙者是智也。外道計著神我以為作者，即七
X17n0330_p0728c18║識也。由三事和合方便相應而生。三事者，一根本
X17n0330_p0728c19║緣即八識，二作意即自體，三種子即六識所熏。是
X17n0330_p0728c20║由三和合緣作方便生者，非自性相，唯轉第七識
X17n0330_p0728c21║為平等性智，不藉緣生不事方便，自生解脫緣起
X17n0330_p0728c22║無礙，故依緣者是識，而自性相應者是智也。二乘
X17n0330_p0728c23║人墮自共相，希望實有涅槃相可得，有得有證，猶
X17n0330_p0728c24║是八識生滅邊事，唯轉第八識為大圓鏡。智則捨
X17n0330_p0729a01║離生滅，依不生滅，於無上涅槃了不可得。故得相
X17n0330_p0729a02║者是識，而不得相者是智也。彼得相者，湛入合湛，
X17n0330_p0729a03║有出入相可得，故未離乎識。此無所得相，名之為
X17n0330_p0729a04║智。以自身內證，得聖智境界，非自外入，非由中出，
X17n0330_p0729a05║如如自體，清淨周徧。識即是性，性即是識，如月之
X17n0330_p0729a06║在水，來無所從，去無所至，不出不入，湛然常寂。此
X17n0330_p0729a07║聖智境界，但可自悟，故曰緣自得生。是智識相，不
X17n0330_p0729a08║可不善通達也。臨濟云：道流！佛法無用功處，秪是
X17n0330_p0729a09║平常無事，屙屎送尿，著衣吃飯，困來即臥，愚人笑
X17n0330_p0729a10║我，智乃知焉。古人云：向外作工夫，秪是痴頑漢。你
X17n0330_p0729a11║且隨處作主，立處皆真，境來回換不得，縱有從來
X17n0330_p0729a12║習氣，五無間業，自為解脫大海。今時學者，總不識
X17n0330_p0729a13║法，猶如觸鼻羊逢著物，安在口裏，奴郎不辨，賓主
X17n0330_p0729a14║不分。如是之流，邪心入道，閙處即入，不得名為真
X17n0330_p0729a15║出家人，正是真俗家人。夫出家者，須辨得平常真
X17n0330_p0729a16║正見解，辨佛辨魔，辨真辨偽，辨凡辨聖。若如是辨
X17n0330_p0729a17║得，名真出家。若佛魔不辨，正是出一家入一家，喚
X17n0330_p0729a18║作造業眾生，未得名為真出家。秪如今有一箇佛
X17n0330_p0729a19║魔，同體不分，如水乳合鵝王喫乳，如明眼道流，魔
X17n0330_p0729a20║佛俱打。你若愛聖憎凡，生死海裏浮沉，必如臨濟
X17n0330_p0729a21║所見，方名出世間上上智。
X17n0330_p0729a22║爾時，世尊欲重宣此義，而說偈言：
X17n0330_p0729a23║採集業為識，不採集為智，觀察一切法，通達無所有，
X17n0330_p0729a24║逮得自在力，是則名為慧（魏云：識能集諸業，智能了分別，慧能得無相，及妙莊
X17n0330_p0729b01║嚴境）。縛境界為心，覺想生為智，無所有及勝，慧則從是
X17n0330_p0729b02║生（前十二妄想章偈云：心縛於境界，覺想智隨轉，無所有及勝，平等智慧生）。
X17n0330_p0729b03║通曰：此頌備說識智相，識外無智，惟能轉識者為
X17n0330_p0729b04║智。然識何由而轉？非發慧者不能轉。慧何由而生？
X17n0330_p0729b05║必由觀察無所有而生。故偈中提出一慧字，要人
X17n0330_p0729b06║自修自悟，然後能證出世間上上智也。前說藏識
X17n0330_p0729b07║海浪法身境界，偈曰：心名採集業，意名廣採集，諸
X17n0330_p0729b08║識識所識，現等境說五。此但以採集業為識。夫積
X17n0330_p0729b09║集種子者，雖係八識，然廣攬採集者為七識，造種
X17n0330_p0729b10║種業者為六識，對境逐塵者為前五識，總不離藏
X17n0330_p0729b11║識海轉變，故但舉八識，已該其餘矣。諸業善惡無
X17n0330_p0729b12║記等，皆屬生滅法，積集於心，種種變現諸識，展轉
X17n0330_p0729b13║相因，均謂之識。若能空諸所有，不採集諸業，則靈
X17n0330_p0729b14║光猶耀，逈脫根塵，善能分別一切，乃謂之智。良由
X17n0330_p0729b15║觀察一切法，本來無所有，見諸相非相，及勝妙莊
X17n0330_p0729b16║嚴境界，逮得自在威光，是名慧力具足，得大自在，
X17n0330_p0729b17║故名出世間上上智也。又引前十二妄想章偈，以
X17n0330_p0729b18║申明之。所云採集業者，即心為境界所縛，有縛即
X17n0330_p0729b19║不名智，故為識也。所云不採集者，即覺了妄想，不
X17n0330_p0729b20║為妄想所縛，即得名智，謂能轉乎識也。著於境界
X17n0330_p0729b21║者，見其有；不著於境界者，見其無所有。然是無所
X17n0330_p0729b22║有，未入勝妙，亦未為慧。唯不離一切諸法，而見無
X17n0330_p0729b23║所有，乃為勝妙。此發光𦦨慧，從不思議生，一切平
X17n0330_p0729b24║等，一切自在，乃出世間上上智也。華嚴經出現品
X17n0330_p0729c01║云：佛子，無一眾生而不具有如來智慧，但以妄想
X17n0330_p0729c02║顛倒執著，而不證得。若離妄想，一切智、自然智、無
X17n0330_p0729c03║礙智，則得現前。天童頌云：天蓋地載，成團作塊。周
X17n0330_p0729c04║法界而無邊，析鄰虗而無內。及盡玄微，誰分向背？
X17n0330_p0729c05║佛祖來償口業債，問取南泉王老師，人人只喫一
X17n0330_p0729c06║莖菜。若了得喫一莖菜，即周法界而無邊者，乃得
X17n0330_p0729c07║名慧。
X17n0330_p0729c08║心意及與識，遠離思惟想，得無思想法，佛子非聲聞。
X17n0330_p0729c09║寂靜勝進忍，如來清淨智，生於善勝義，所行悉遠離。
X17n0330_p0729c10║我有三種智，聖開發真實，於彼想思惟，悉攝受諸性。
X17n0330_p0729c11║二乘不相應，智離諸所有（魏云我有三種慧，依彼得聖名。唐云分別於諸相，開
X17n0330_p0729c12║示一切法，我智離諸相，超過於二乘），計著於自性，從諸聲聞生，超度諸
X17n0330_p0729c13║心量，如來智清淨（唐云以諸聲聞等，執著諸法有，如來智無垢，了達唯心故）。
X17n0330_p0729c14║通曰：長行中三辨識智相，但指心指意指識，而不
X17n0330_p0729c15║及五識者何？前五識屬現量，未入思惟想，乃無記
X17n0330_p0729c16║性所攝。若以無記性為無分別，即當根本智者，是
X17n0330_p0729c17║聲聞見解也。故此重頌觀無所有及勝得平等智
X17n0330_p0729c18║慧者，非能離心意及識而別有慧生也。但於識遠
X17n0330_p0729c19║離著境界生滅思惟想，於意遠離墮有無和合生
X17n0330_p0729c20║因思惟想，於心遠離得長養相思惟想。至一無所
X17n0330_p0729c21║思，一無所想不為境界所縛，即得不生不滅法，即
X17n0330_p0729c22║得超有無相法，即得非長養相法。如是者，不必斷
X17n0330_p0729c23║滅諸識而證無所有，非得自在慧力者不能。唯是
X17n0330_p0729c24║佛子！菩薩位中乃有此智，非聲聞所可及也。是無
X17n0330_p0730a01║思想法，即是寂靜最勝之法。由此佛子！聖智勝進
X17n0330_p0730a02║不已，即是如來清淨智。仁王經中說有五忍，謂伏
X17n0330_p0730a03║忍、信忍、順忍、無生忍、寂滅忍。三賢但伏忍初地至
X17n0330_p0730a04║九地得信忍，順忍、無生忍至十地等妙覺得寂滅
X17n0330_p0730a05║忍，是寂靜忍最為勝進。故如來清淨智生於勝義
X17n0330_p0730a06║諦之最善者，不但遠離凡夫外道二乘思惟想，即
X17n0330_p0730a07║十地菩薩所行境界悉皆遠離。如是之智，即登地
X17n0330_p0730a08║菩薩亦不能測，而況於二乘乎？故佛言：我有三種
X17n0330_p0730a09║智慧，所謂知生滅、知自共相、知不生不滅。依彼世
X17n0330_p0730a10║間法、出世間法、出世間上上法，而得聖智之名。惟
X17n0330_p0730a11║有此聖智故，能開發真實第一義諦。不但得實智，
X17n0330_p0730a12║且得權智。於彼凡夫外道思惟想法，悉能攝受，悉
X17n0330_p0730a13║能分別開示一切有無生滅諸法，與吾真實不相
X17n0330_p0730a14║應。於彼二乘所得自共相法，有得有證，不離諸相，
X17n0330_p0730a15║與吾真實亦不相應。由我聖智離諸所有，於相而
X17n0330_p0730a16║離相，不壞相而證無相，所以超過於二乘之上也。
X17n0330_p0730a17║彼二乘人計著於自性涅槃，實有涅槃可證。雖曰
X17n0330_p0730a18║無相，翻成有相。但從聲教而入，依言證道，非由自
X17n0330_p0730a19║得生故。如來之智緣自得生，了達諸法唯心所現，
X17n0330_p0730a20║本來寂靜，一無所有，故能超度諸心量，不為心量
X17n0330_p0730a21║所縛。二乘所證涅槃，未離心量，未得清淨。唯如來
X17n0330_p0730a22║自得聖智，清淨無垢，生於善勝義，了無心量可得，
X17n0330_p0730a23║故謂之出世間上上智也。臨濟云：如諸方學人來，
X17n0330_p0730a24║山僧此間作三種根器斷。如中下根器來，我便奪
X17n0330_p0730b01║其境而不除其法。或中上根器來，我便境法俱奪。
X17n0330_p0730b02║如上上根器來，我便境法人俱奪。如有出格見解
X17n0330_p0730b03║人來，山僧此間便全體作用，不歷根器。大德！到這
X17n0330_p0730b04║裏，學人著力處不通，風石火電光即過了也。學人
X17n0330_p0730b05║若眼定動，即沒交涉。擬心即差，動念即乖。有人解
X17n0330_p0730b06║者，不離目前。大德！你擔鉢囊屎担子傍家走，求佛
X17n0330_p0730b07║求法，即今與麼馳求底，你還識渠麼？活潑潑地，秪
X17n0330_p0730b08║是勿根株。擁不聚，撥不散，求著即轉遠，不求還在
X17n0330_p0730b09║目前，靈音囑耳。若人不信，徒勞百年。臨濟！故得如
X17n0330_p0730b10║來清淨智者，乃悉攝受諸性，開發真實義如此。
X17n0330_p0730b11║復次，大慧！外道有九種轉變論，外道轉變見生，所謂
X17n0330_p0730b12║形處轉變、相轉變、因轉變、成轉變、見轉變、性轉變、緣
X17n0330_p0730b13║分明轉變、所作分明轉變、事轉變。大慧！是名九種轉
X17n0330_p0730b14║變見，一切外道因是起有無生轉變論。云何形處轉
X17n0330_p0730b15║變？謂形處異見。譬如金變作諸器物，則有種種形處
X17n0330_p0730b16║顯現，非金性變，一切性變亦復如是。或有外道作如
X17n0330_p0730b17║是妄想，乃至事變妄想，彼非如非異妄想故（唐云諸餘外道
X17n0330_p0730b18║種種計著皆非如是亦非別異但分別故）。如是一切性轉變，當知如乳酪
X17n0330_p0730b19║酒果等熟，外道轉變妄想，彼亦無有轉變若有若無，
X17n0330_p0730b20║自心現外性非性（唐云自心所見無外物故）。大慧！如是凡愚眾生
X17n0330_p0730b21║自妄想修習生。大慧！無有法若生若滅，如見幻夢色
X17n0330_p0730b22║生（唐云如因幻夢所見諸色如石女兒說有生死）。
X17n0330_p0730b23║通曰因。上言一切外道凡夫，計著有無，及墮有無，
X17n0330_p0730b24║種種相因。雖云世間智，總不離識情所轉。此復詳
X17n0330_p0730c01║論外道九種轉變，皆由妄見所生。一者形處轉變，
X17n0330_p0730c02║指流轉六道，形狀不同也。二者相轉變，指五陰四
X17n0330_p0730c03║大，生住異滅不同也。三者因轉變，指種子為因，因
X17n0330_p0730c04║滅果起。四者成轉變，唐云相應，指因所成法，有成
X17n0330_p0730c05║有壞。五者見轉變，謂隨物遷移，前見為是，後見為
X17n0330_p0730c06║非也。六者性轉變，即時至轉生作熟，變甘為苦，其
X17n0330_p0730c07║性各別也。七者緣轉變，指十二因緣，生滅不住，分
X17n0330_p0730c08║明轉變。八者所作轉變，指緣所作果，有已還滅，分
X17n0330_p0730c09║明轉變。九者事轉變，指根身器界，諸有為法，終從
X17n0330_p0730c10║變壞。如此轉變九種，或無而有，或有而無，因是妄
X17n0330_p0730c11║生分別，作轉變論。此皆於生滅法中起見，唯依於
X17n0330_p0730c12║識，不依於智，故非正論。彼謂形處轉變者，但於形
X17n0330_p0730c13║處生異見耳。譬如金作諸器，鐶釧瓔珞，種種不同，
X17n0330_p0730c14║則有諸形顯現，非實金性變也。不見其性，但見其
X17n0330_p0730c15║形，則以形處實有轉變，而不知形處如幻，本未甞
X17n0330_p0730c16║變，未甞不變也。推之一切性變，皆如形處，真性不
X17n0330_p0730c17║變，皆如其金，不可作別異見也。諸餘外道，作種種
X17n0330_p0730c18║分別，謂相謂因，謂成謂見，謂性謂所作，乃至事等，
X17n0330_p0730c19║種種轉變，實有別異。不知彼種種諸法，亦非如是，
X17n0330_p0730c20║非不如是，但以妄想分別故，有此異見耳。如是則
X17n0330_p0730c21║彼所云一切性轉變者，當知如乳酪酒果等，時至
X17n0330_p0730c22║則熟其味即變，但變其味不變其濕，但變其形不
X17n0330_p0730c23║變其性，外道妄想分別謂一切性轉變，不知彼亦
X17n0330_p0730c24║無有轉變也。所以者何？以諸法無實體故，安所見
X17n0330_p0731a01║其有而謂之轉？安所見其無而謂之變？一切外法
X17n0330_p0731a02║若有若無皆自心所現，其實外物非有自性，本無
X17n0330_p0731a03║一物可得，既無實性誰為轉變？故曰彼亦無有轉
X17n0330_p0731a04║變也。本無轉變而外道凡愚妄謂實有轉變，自形
X17n0330_p0731a05║處以至事變種種分別，皆自無始妄想習氣所生，
X17n0330_p0731a06║非一朝一夕之故矣。法本無生滅而凡愚妄謂有
X17n0330_p0731a07║生滅，法本無別異而凡愚妄謂有別異，如見幻夢
X17n0330_p0731a08║中色相若生若滅而生異見耳。幻夢所見非實有，
X17n0330_p0731a09║是事亦未甞無色，凡愚無知於中說有說無、說生
X17n0330_p0731a10║說滅，建立九種轉變論，豈不悖哉？後七無常論大
X17n0330_p0731a11║率類此。總之，墮相無相及墮有無種種相因，是識
X17n0330_p0731a12║非智也。曹山初謁洞山，洞問：闍黎名甚麼？曹云：本
X17n0330_p0731a13║寂。洞曰：那箇聻？曹云：不名本寂。洞深器之，自此入
X17n0330_p0731a14║室盤桓數載乃辭去，洞曰：子向甚麼處去？曹云：不
X17n0330_p0731a15║變異處去。洞曰：不變異處豈有去耶？曹云：去亦不
X17n0330_p0731a16║變異。丹霞頌云：家家門掩蟾蜍月，處處鶯啼楊柳
X17n0330_p0731a17║風，若謂縱橫無變異，猶如擲劍擬揮空。若明得曹
X17n0330_p0731a18║山無變異處，則外道九種變異論不攻自破矣。
X17n0330_p0731a19║爾時，世尊欲重宣此義，而說偈言：
X17n0330_p0731a20║形處時轉變，四大種諸根，中陰漸次生，妄想非明智。
X17n0330_p0731a21║最勝於緣起，非如彼妄想，然世間緣起，如犍闥婆城。
X17n0330_p0731a22║通曰：外道不達於如幻之旨，故有九種轉變之論。
X17n0330_p0731a23║如形處轉變，謂由時節漸次而生。始也以四大種
X17n0330_p0731a24║為本，既也以清淨四大生起諸根。然此根已滅，彼
X17n0330_p0731b01║根未生，二者中間亦且有五陰，謂之中陰身。中陰
X17n0330_p0731b02║自擇父母，與己三緣和合，而天人六道形處於是
X17n0330_p0731b03║乎生。其漸次轉變如此。總之，未超乎形，未離乎識，
X17n0330_p0731b04║分別種種轉變次第，均屬妄想，非明智也。明者，明
X17n0330_p0731b05║彼形處等之為妄。智者，但依於性，不依於識也。唯
X17n0330_p0731b06║佛有最勝之號，最勝於世間緣起形處事相等法，
X17n0330_p0731b07║非如彼外道妄生分別。但觀如犍闥婆城，於虗空
X17n0330_p0731b08║中種種莊嚴，非有實法，不可定執為有，不可定執
X17n0330_p0731b09║為無，皆自心所現耳。彼外道不了如幻，計以為實，
X17n0330_p0731b10║故作九種轉變論，不可語於最勝之門也。博陵王
X17n0330_p0731b11║問牛頭融禪曰：境發無處所，緣覺了知生。境謝覺
X17n0330_p0731b12║還轉，覺乃變為境。若以心曳心，還為覺所覺。從之
X17n0330_p0731b13║隨隨去，不離生滅際。師答曰：色心前後中，實無緣
X17n0330_p0731b14║起境。一念自疑忘，誰能計動靜。此知自無知，知知
X17n0330_p0731b15║緣不會。當自檢本形，何須求域外。前境不變謝，後
X17n0330_p0731b16║念不來今。求月執玄影，討迹逐飛禽。欲知心本性，
X17n0330_p0731b17║還如視夢裏。譬之六月氷，處處皆相似。避空終不
X17n0330_p0731b18║脫，求空復不成。借問鏡中像，心從何處生。彼偈此
X17n0330_p0731b19║偈，等無有異。
X17n0330_p0731b20║爾時大慧菩薩復白佛言：世尊！唯願為說一切法相
X17n0330_p0731b21║續義、解脫義（唐云深密義及解脫）。若善分別一切法相續不相
X17n0330_p0731b22║續相，我及諸菩薩善解一切相續巧方便，不墮如所
X17n0330_p0731b23║說義計著相續，善於一切諸法相續不相續相，及離
X17n0330_p0731b24║言語文字妄想覺（唐云不墮如言取義深密執著離文字語言虗妄分別），遊行
X17n0330_p0731c01║一切諸佛剎土，無量大眾力自在通總持之印，種種
X17n0330_p0731c02║變化光明照耀覺慧，善入十無盡句無方便行，猶如
X17n0330_p0731c03║日月摩尼四大，於一切地離自妄想相見（唐云住於諸地離分
X17n0330_p0731c04║別見），見一切法如幻夢等，入佛地身於一切眾生界，隨
X17n0330_p0731c05║其所應而為說法而引導之，悉令安住一切眾生如
X17n0330_p0731c06║幻夢等，離有無品及生滅妄想，異言說義其身轉勝
X17n0330_p0731c07║（唐云斷生滅執不著言說令轉所依）。佛告大慧：善哉善哉！諦聽諦聽！善
X17n0330_p0731c08║思念之！當為汝說。大慧白佛言：唯然受教。佛告大慧：
X17n0330_p0731c09║無量一切諸法，如所說義計著相續（唐云於一切法如言取義執著
X17n0330_p0731c10║深密其數無量）。所謂：相計著相續，緣計著相續，性非性計著
X17n0330_p0731c11║相續，生不生妄想計著相續，滅不滅妄想計著相續，
X17n0330_p0731c12║乘非乘妄想計著相續，有為無為妄想計著相續，地
X17n0330_p0731c13║地自相妄想計著相續，自妄想無間妄想計著相續，
X17n0330_p0731c14║有無品外道依妄想計著相續，三乘一乘無間妄想
X17n0330_p0731c15║計著相續。復次，大慧！此及餘凡愚眾生自妄想相續，
X17n0330_p0731c16║以此相續故，凡愚妄想如蠶作繭，以妄想絲自纏纏
X17n0330_p0731c17║他，有無有相續相計著。
X17n0330_p0731c18║通曰：因上言九種轉變，而知諸法有相續之義。因
X17n0330_p0731c19║上言如犍闥婆城，而知諸法有解脫之義。相續即
X17n0330_p0731c20║縛，不相續即解。唐云深密義及解脫，乃指七識細
X17n0330_p0731c21║密流注相續，須得善巧方便，始可解脫。彼如言取
X17n0330_p0731c22║義，執為實我實法，正是七識虗妄分別，新新不住。
X17n0330_p0731c23║若於相續中得不相續，即能遠離語言文字妄想
X17n0330_p0731c24║之覺。妄盡純真，即名覺慧。覺慧發用，得大總持，普
X17n0330_p0732a01║入一切諸佛國土，神力自在，種種變現，光明照耀。
X17n0330_p0732a02║即此覺慧，善住眾生法界十無盡願，自度度他，得
X17n0330_p0732a03║無功用行。猶如日月無依而自運，如摩尼隨方而
X17n0330_p0732a04║現色，如四大周徧而無礙。住於諸地，以金剛如幻
X17n0330_p0732a05║甚深智慧，離自分別相見，普觀一切諸法如幻夢
X17n0330_p0732a06║等，證入等妙覺身，隨機說法，令諸眾生見一切法
X17n0330_p0732a07║亦如幻夢等。不著於有而為相續妄想，不著於無
X17n0330_p0732a08║而為不相續妄想。相續不相續，皆未離生滅執。唯
X17n0330_p0732a09║一切如幻，即轉生滅。依不生滅，即言說異言說義，
X17n0330_p0732a10║令轉所依，證最勝法身。其身轉勝，是為真解脫也。
X17n0330_p0732a11║彼以如言取義，計著相續，皆由七識傳送，入於藏
X17n0330_p0732a12║識，為生滅種子，執著深密，其數無量。所謂無量者，
X17n0330_p0732a13║謂一切相，如五陰等相，一切緣，如十二因緣等，不
X17n0330_p0732a14║外世間五陰、六入、十二處、十八界、七大等法，或以
X17n0330_p0732a15║為有已還無，或以為生而不生，或以為滅而不滅。
X17n0330_p0732a16║取證不生不滅者，則以為乘，不取證者，則以為非
X17n0330_p0732a17║乘。依於生滅者，皆有為法也，依於不生滅者，皆無
X17n0330_p0732a18║為法也。既入無為，然地地自相分別，取證未斷，俱
X17n0330_p0732a19║生無明，猶屬妄想。大抵不離自妄想，如六識之分
X17n0330_p0732a20║別，及無間妄想，如七識之相續，於中種種執著也。
X17n0330_p0732a21║是性非性有無品，乃外道所宗，聲聞見其生，緣覺
X17n0330_p0732a22║見其滅，諸地菩薩見其不生不滅，名為三乘，超三
X17n0330_p0732a23║乘而上之，名為一乘，亦曰非乘。外道有為法，依六
X17n0330_p0732a24║識妄想分別，計著相續，三乘無為法，依無間妄想
X17n0330_p0732b01║深密，計著相續，如此相續，有無量種。此吾內教弟
X17n0330_p0732b02║子，及餘外道凡愚，於此妄想分別，而密執著相續，
X17n0330_p0732b03║如蠶作繭，以此自縛，亦以此縛他，總不離有無二
X17n0330_p0732b04║種妄想相。欲樂堅密相續不斷，即不離分段變易
X17n0330_p0732b05║二死。生死輪迴未得解脫，安望其能轉所依而為
X17n0330_p0732b06║最勝身乎？僧問韶國師：如何是不證一法？師曰：待
X17n0330_p0732b07║言語在。曰：如何是證諸法？師曰：醉作麼？乃曰：秪如
X17n0330_p0732b08║山僧恁麼對他，諸上座作麼生體會？莫是真實相
X17n0330_p0732b09║為麼？莫是正恁麼時無一法可證麼？莫是識伊來
X17n0330_p0732b10║處麼？莫是全體顯露麼？莫錯會好。如此見解，喚作
X17n0330_p0732b11║依草附木，與佛法天地懸隔。假饒答話揀辯如懸
X17n0330_p0732b12║河，秪成得箇顛倒知見。若秪貴答話揀辯，有甚麼
X17n0330_p0732b13║難？但恐無益於人，翻成賺悞。如上座從前所學揀
X17n0330_p0732b14║辯問答持說道理極多，為甚麼疑心不息？聞古聖
X17n0330_p0732b15║方便特地不會，秪為多虗少實。上座不如從脚根
X17n0330_p0732b16║下一時覷破，看是甚麼道理、有多少法門與上座
X17n0330_p0732b17║作疑求解，始知從前所學底事秪是生死根源、陰
X17n0330_p0732b18║界裏活計。所以古人道：見聞不脫，如水裏月。無事，
X17n0330_p0732b19║珍重！故能不墮如所說義種種相續，不為陰界所
X17n0330_p0732b20║覆，始有解脫分
X17n0330_p0732b21║復次，大慧！彼中亦無相續及不相續相，見一切法寂
X17n0330_p0732b22║靜妄想不生故，菩薩摩訶薩見一切法寂靜（唐云此中實無
X17n0330_p0732b23║密不密相，以菩薩摩訶薩見一切法住寂靜故，無分別故）。復次，大慧！覺外性非性
X17n0330_p0732b24║自心現相無所有，隨順觀察自心現量有無一切性
X17n0330_p0732c01║無相，見相續寂靜故，於一切法無相續不相續相（唐云
X17n0330_p0732c02║若了諸法唯心所現，無有外物皆同無相，隨順觀察於若有若無分別密執悉見寂靜，是故無有密非密相）。
X17n0330_p0732c03║復次，大慧！彼中無有若縛若解，餘墮不如實覺知有
X17n0330_p0732c04║縛有解。所以者何？謂於一切法有無，有無眾生可得
X17n0330_p0732c05║故（唐云一切諸法若有若無，求其體性不可得故）。
X17n0330_p0732c06║通曰：於相續計著者，著於相續之相也。於不相續
X17n0330_p0732c07║計著者，著於不相續之相也。彼真如性中，亦無相
X17n0330_p0732c08║續相，亦無不相續相。諸法從本來，當自寂滅相。若
X17n0330_p0732c09║見一切法本來寂靜者，而妄想分別即自不生。故
X17n0330_p0732c10║諸菩薩證入等妙覺者，既無凡情，亦無聖解，但見
X17n0330_p0732c11║一切法寂靜而已，安所容其分別耶？夫諸法森然，
X17n0330_p0732c12║何以能一切寂靜也？謂覺了諸法唯心所現，如鏡
X17n0330_p0732c13║現像。雖外現諸相，皆無自性。既無其性，即無其相。
X17n0330_p0732c14║故自心現相，皆同無相。是一切寂靜者，非必離一
X17n0330_p0732c15║切外物而後見其寂靜也。但隨順外物，觀察自心
X17n0330_p0732c16║現量，若有若無，一切性非性，皆無其相，即皆無其
X17n0330_p0732c17║見。不分別有，不分別無，而密執著，是於相續中而
X17n0330_p0732c18║見其寂靜也。故於一切法，若相若緣，若性非性，若
X17n0330_p0732c19║生滅不生滅，若乘非乘，若有為無為，若地地自相，
X17n0330_p0732c20║既無相續相見，亦無不相續相見，當下寂靜，得大
X17n0330_p0732c21║解脫。是即相續義及解脫之謂也。然解脫云者，本
X17n0330_p0732c22║自無縛，今又何脫？彼中實無若縛若解之相，此唯
X17n0330_p0732c23║如實覺知自心現量，故得此真解脫耳。餘二乘人，
X17n0330_p0732c24║墮不如實覺知，但憑妄想測度，謂如是相續即為
X17n0330_p0733a01║縛，如是不相續即為解。有縛有解，即非本來寂靜
X17n0330_p0733a02║之謂。所以者何？見有一切法而空之，未能忘乎法
X17n0330_p0733a03║也。見有一切眾生而度之，未能忘乎眾生也。雖曰
X17n0330_p0733a04║解縛，未離乎縛，不可語於真如實際境界也。若如
X17n0330_p0733a05║實覺者，即一切法，不見有一切法可得於法而離
X17n0330_p0733a06║法也；即一切眾生，不見有一切眾生可得於眾生
X17n0330_p0733a07║而離眾生也。有無體性不可得故，見一切法如幻
X17n0330_p0733a08║夢等；眾生體性不可得故，令安住一切法如幻夢
X17n0330_p0733a09║等。此唯菩薩見一切法寂靜故，能善巧方便，不墮
X17n0330_p0733a10║妄想覺，豈外道二乘所可及哉！黃檗云：此心明淨，
X17n0330_p0733a11║猶如虗空，無一點相貌。舉心動念，即乖法體，即為
X17n0330_p0733a12║著相，無始已來無著相佛。修六度萬行，欲求成佛，
X17n0330_p0733a13║即是次第，無始以來無次第佛。但悟一心，更無少
X17n0330_p0733a14║法可得，此即真佛。佛與眾生，一心無異，猶如虗空，
X17n0330_p0733a15║無雜無壞。如大日輪照四天下，日昇之時，明遍天
X17n0330_p0733a16║下，虗空不曾明；日沒之時，暗遍天下，虗空不曾暗。
X17n0330_p0733a17║明暗之境，自相凌奪；虗空之性，廓然不變。佛及眾
X17n0330_p0733a18║生，心亦如此。若觀佛作清淨光明解脫之相，觀眾
X17n0330_p0733a19║生作垢濁暗昧生死之相，作此解者，歷河沙劫，終
X17n0330_p0733a20║不得菩提。為著相故，唯此一心，更無微塵許法可
X17n0330_p0733a21║得，即心是佛。如今學道人，不悟此心體，便於心上
X17n0330_p0733a22║生心，向外求佛，著相修行，皆是惡法，非菩提道。黃
X17n0330_p0733a23║檗語極精妙，實此篇秘密微旨。可知有縛有解於
X17n0330_p0733a24║大虗中者，亦猶明暗之相代於其前也，於寂靜之
X17n0330_p0733b01║體，有何干涉？
X17n0330_p0733b02║復次，大慧！愚夫有三相續，謂貪、恚、痴，及愛未來有喜
X17n0330_p0733b03║愛俱（唐云及愛來生與貪喜俱）。以此相續故，有趣相續，彼相續者
X17n0330_p0733b04║續五趣。大慧！相續斷者，無有相續不相續相。復次，大
X17n0330_p0733b05║慧！三和合緣作方便計著，識相續無間生，方便計著
X17n0330_p0733b06║則有相續。三和合緣識斷，見三解脫，一切相續不生。
X17n0330_p0733b07║通曰：前十一相續，若相、若緣、若性、若生滅等，即此
X17n0330_p0733b08║三相續，但凡夫有耳。貪、嗔、痴三，乃發業無明。流愛
X17n0330_p0733b09║為種，以及來生與貪、喜俱，乃潤生無明。以此二種
X17n0330_p0733b10║無明相續不斷，令諸眾生續生五趣，謂人及修羅、
X17n0330_p0733b11║餓鬼、地獄、畜生。不言天與仙者，為天與仙無貪、恚、
X17n0330_p0733b12║痴等業故。三者不斷，即輪迴五趣。有生死相續，相
X17n0330_p0733b13║唯二種。無明相續斷者，即無有相續、不相續之相。
X17n0330_p0733b14║相續、不相續，俱不可得，即真寂靜，即真解脫，又何
X17n0330_p0733b15║輪轉生死之有？此三相續，雖云六識用事，所以傳
X17n0330_p0733b16║送其間者，七識也。七識具三種緣：一、根本緣，即第
X17n0330_p0733b17║八識；二、作意緣，即動念處；三、種子緣，即染、淨。依此
X17n0330_p0733b18║三緣和合，方便計著，或由外以傳於內，或由內以
X17n0330_p0733b19║傳於外，諸識密縛，次第而起，相續無間之識，即此
X17n0330_p0733b20║而生。唯其方便，或內或外，原無定所；唯其計著，或
X17n0330_p0733b21║染或淨，執取不忘。有此方便計著，則有深密繫縛，
X17n0330_p0733b22║相續不斷。由此末那七識，雙計麤細我法二執，故
X17n0330_p0733b23║一切貪恚痴等，相續而生。若三和緣識斷者，見三
X17n0330_p0733b24║種解脫。外不依於六識，即方便淨解脫。內不依於
X17n0330_p0733c01║八識，即性淨解脫。當下即無七識自相可得，即圓
X17n0330_p0733c02║淨解脫。證三解脫，即得空無相無願大乘法門。豈
X17n0330_p0733c03║但愚夫三相續不生，即前十一相續俱不生。豈但
X17n0330_p0733c04║相續相無自而生，即不相續相亦無自而生。一切
X17n0330_p0733c05║相續不生，即大解脫。所謂深密義及解脫者，義悉
X17n0330_p0733c06║於此。神鼎上堂，舉洞山曰：貪嗔痴，大無知，賴我今
X17n0330_p0733c07║朝識得伊。行便打，坐便槌，分付心王子細推。無量
X17n0330_p0733c08║劫來不解脫，問汝三人知不知。古人與麼道，神鼎
X17n0330_p0733c09║則不然。貪嗔痴，實無知，十二時中任從伊。行即往，
X17n0330_p0733c10║坐即隨，分付心王擬何為。無量劫來元解脫，何須
X17n0330_p0733c11║更問知不知。據二尊宿解脫路，別明眼者辯取。
X17n0330_p0733c12║爾時，世尊欲重宣此義，而說偈言：
X17n0330_p0733c13║不真實妄想，是說相續相，若知彼真實，相續網則斷。
X17n0330_p0733c14║於諸性無知，隨言說攝受，譬如彼蠶蟲，結網而自纏。
X17n0330_p0733c15║愚夫妄想縛，相續不觀察。
X17n0330_p0733c16║通曰：真實者，即真如實際，本來寂靜，云何有妄？云
X17n0330_p0733c17║何有想？唯離彼真實種種分別，即名妄想。是不真
X17n0330_p0733c18║實妄想，不但貪恚痴等麤想為然，即三賢十地，法
X17n0330_p0733c19║我未忘，亦非真實，均名曰妄，故總說名相續相也。
X17n0330_p0733c20║若知彼真實，覺了諸法唯心所現，心本無生，法亦
X17n0330_p0733c21║無生，諸法本空，更何容想？故不必斷滅諸法，而後
X17n0330_p0733c22║顯其真實也。即彼相續妄想中，而真實具在，即妄
X17n0330_p0733c23║即真，當體無生，解脫尚無，豈有密執？而相續塵網，
X17n0330_p0733c24║自然斷矣。彼之所以為相續網縛者，由不能觀察
X17n0330_p0734a01║真實故也。內教弟子，於諸性無知，不知外性非性，
X17n0330_p0734a02║法法不相到，法法不相知，但隨言說，攝受於心，如
X17n0330_p0734a03║言取義，種種不捨，如蠶結網，秪自纏縛，此所知障，
X17n0330_p0734a04║不得解脫，固由於不善觀察也。一切愚夫，為貪恚
X17n0330_p0734a05║痴妄想所縛，亦如蠶虫結網自縛，此煩惱障，不得
X17n0330_p0734a06║解脫，亦由於不善觀察也。若知彼真實，相續網則
X17n0330_p0734a07║斷，惟菩薩隨順觀察自心現量，若有若無，相續寂
X17n0330_p0734a08║靜，故於一切法無相續、不相續相。此相續義及解
X17n0330_p0734a09║脫之旨也。百丈云：本不是佛向渠說，是佛明體結。
X17n0330_p0734a10║秪如今但莫作佛知解，亦無不依住知解，是名結
X17n0330_p0734a11║滅，亦名真如，亦名體如。求佛、求菩提，名現身意。秪
X17n0330_p0734a12║如今但有一切求心，盡名現身意。如云求菩提，雖
X17n0330_p0734a13║是勝求，重增塵累。求佛是佛眾，求一切有無諸法
X17n0330_p0734a14║是眾生眾。秪如今鑑覺，但不依住一切有無諸法，
X17n0330_p0734a15║是不入眾數。秪如今於一一聲、香、味、觸、法等不愛，
X17n0330_p0734a16║於一一境不貪，但無十句濁心，是了因成佛。學文
X17n0330_p0734a17║句覓解者，名緣因成佛。見佛、知佛則得，說佛有知、
X17n0330_p0734a18║有見，却是謗佛。若云佛知、佛見、佛聞、佛說即不得，
X17n0330_p0734a19║見火即得，火見即不得，如刀割物即得，物割刀即
X17n0330_p0734a20║不得。知佛人、見佛人、聞佛人、說佛人，如恒河沙是
X17n0330_p0734a21║佛知、是佛見、是佛聞、是佛說，萬中無一。秪為自無
X17n0330_p0734a22║眼，依它作眼，教中喚作比量智。如今貪佛知解，亦
X17n0330_p0734a23║是比量智。觀此，則知隨言說攝受，如蠶自纏者，總
X17n0330_p0734a24║是緣因，非了因也，須自具眼始得。
X17n0330_p0734b01║楞伽阿䟦多羅寶經宗通卷五