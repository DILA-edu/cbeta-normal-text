X17n0330_p0734b02║
X17n0330_p0734b03║
X17n0330_p0734b04║
X17n0330_p0734b05║楞伽阿䟦多羅寶經宗通卷六
X17n0330_p0734b06║一切佛語心品第三之餘
X17n0330_p0734b07║大慧復白佛言：如世尊所說：以彼彼妄想，妄想彼彼
X17n0330_p0734b08║性，非有彼自性，但妄想自性耳。（唐云：如世尊說，由種種心分別諸法，非諸
X17n0330_p0734b09║法有自性，但妄計耳。）世尊！若但妄想自性非性自性相待者，非
X17n0330_p0734b10║為世尊如是說煩惱清淨無性過耶？一切法妄想自
X17n0330_p0734b11║性非性故。（魏云：世尊若唯自心分別非彼法相者，如世尊說：一切諸法應無染淨。何以故？如來
X17n0330_p0734b12║說言：一切諸法妄分別見，無實體故。）佛告大慧：如是，如是！如汝所說。大
X17n0330_p0734b13║慧！非如愚夫性自性妄想真實，此妄想自性非有性
X17n0330_p0734b14║自性相然。（唐云：一切凡愚分別諸法，而諸法性非如是有，此但妄執無有性相。）大慧！如
X17n0330_p0734b15║聖知有性自性，聖知聖見聖慧眼，如是性自性知
X17n0330_p0734b16║通曰：大慧前問不實妄想相，世尊答以種種義。種
X17n0330_p0734b17║種不實妄想計著妄想生，是種種妄想分別。種種
X17n0330_p0734b18║諸法本無實性，但虗妄分別耳。若但妄想自性，非
X17n0330_p0734b19║有彼法自性相待而起者，則諸法絕無自性矣。豈
X17n0330_p0734b20║不是世尊說煩惱染習與清淨涅槃總皆無性耶？
X17n0330_p0734b21║若染淨悉壞，將無墮斷滅諸法過耶？何以故？以世
X17n0330_p0734b22║尊說一切法但是妄想分別，無實體故。一切法無
X17n0330_p0734b23║實體，豈不成斷滅耶？不知一切法無實體，乃所以
X17n0330_p0734b24║為真如實際也。故佛以大慧所說諸法無自性為
X17n0330_p0734c01║是，非如凡夫虗妄分別諸法體相以為實有，而彼
X17n0330_p0734c02║諸法實未甞有也。此但妄想執著自性，非有彼法
X17n0330_p0734c03║自性相可得。性相俱無，即無實體。此凡夫之所執
X17n0330_p0734c04║為真實者，非真實也。汝之言誠然也。然凡夫有分
X17n0330_p0734c05║別，總歸於虗；而聖智無分別，乃可言實。未可以諸
X17n0330_p0734c06║法無性，而并疑清淨涅槃無性也。故聖智知一切
X17n0330_p0734c07║諸法有性自性者，非如凡夫妄想知見，乃依聖人
X17n0330_p0734c08║知，依聖人見，依聖慧眼，見其有而不有，不有而有，
X17n0330_p0734c09║如實知諸法自體相，如是性自性知，豈有斷滅之
X17n0330_p0734c10║過哉。論云：由彼彼遍計，遍計種種物，此遍計所執，
X17n0330_p0734c11║自性無所有，依他起自性，分別緣所生，圓成實於
X17n0330_p0734c12║彼，常遠離前性。前愚夫性自性，即遍計依他二自
X17n0330_p0734c13║性，屬妄想分別，不可有也。後聖智性自性，即圓成
X17n0330_p0734c14║實性，遠離前二性者，未甞無也。前云妄想無性，此
X17n0330_p0734c15║乃聖智之所以為性也。昔佛在時，有弟兄三人，聞
X17n0330_p0734c16║毗耶離國有婬女，曰菴羅婆利，又舍衛國有婬女，
X17n0330_p0734c17║曰須曼那，又王舍城有婬女，曰優鉢羅槃那，皆有
X17n0330_p0734c18║美色，晝夜念之，便夢與之從事，覺已念曰：彼女不
X17n0330_p0734c19║來，我亦不往，而婬事不辨，因是而悟一切諸法皆
X17n0330_p0734c20║如是耶。於是頓證唯心。若此三人者，能明妄想無
X17n0330_p0734c21║性，即證唯心，可不謂具聖智眼乎。
X17n0330_p0734c22║大慧白佛言：若使如聖，以聖知聖見聖慧眼，非天眼
X17n0330_p0734c23║非肉眼，性自性如是如，非如愚夫妄想。世尊！云何愚
X17n0330_p0734c24║夫離是妄想？不覺聖性事故。世尊！彼亦非顛倒非不
X17n0330_p0735a01║顛倒。所以者何？謂不覺聖事性自性故，不見離有無
X17n0330_p0735a02║相故。世尊！聖亦不如是見如事妄想，不以自相境界
X17n0330_p0735a03║為境界故。世尊！彼亦性自性相妄想，自性如是現，不
X17n0330_p0735a04║說因無因故，謂墮性相見故（唐云：聖亦不如凡所分別如是得故，非自所行
X17n0330_p0735a05║境界相故，彼亦見有諸法性相如妄執性而顯現故，不說有因及無因故，墮於諸法性相見故）。異境
X17n0330_p0735a06║界非如彼等，如是無窮過。世尊！不覺性自性相故（魏云：
X17n0330_p0735a07║餘人見境不如是見如是說者，有無窮過。何以故？以不覺知所有法相無自體相故）。
X17n0330_p0735a08║通曰：大慧！因佛說聖智有性自性。如是性自性知，
X17n0330_p0735a09║以聖知聖，見聖慧眼而知，非如天眼、肉眼。凡夫妄
X17n0330_p0735a10║想分別而知，是妄想卜度不足以見性明矣！云何
X17n0330_p0735a11║愚夫得離是妄想耶？唯如實覺知聖人境界，轉虗
X17n0330_p0735a12║妄識故，能遠離前塵妄想分別。以不覺了聖性事
X17n0330_p0735a13║故，即不離妄想；不離妄想，即不能如是性自性知。
X17n0330_p0735a14║據彼凡夫能分別種種法，非顛倒見也；然不能離
X17n0330_p0735a15║種種分別，非不顛倒見也。何以故？以不能見聖人
X17n0330_p0735a16║境界如實法故，聖人所見法遠離有無相故。曷言
X17n0330_p0735a17║乎聖人境界遠離有無相也？聖人亦有分別，但不
X17n0330_p0735a18║如凡夫所分別。如事妄想，想不離事，即著於相。著
X17n0330_p0735a19║相者，凡夫境界也；不著相者，自所行境界也。故聖
X17n0330_p0735a20║人不以自相境界為凡夫境界，而自心見境界相，
X17n0330_p0735a21║唯一無相也。無相之體，即是法體。彼諸聖人，亦見
X17n0330_p0735a22║有法體性自性相，於中分別法相，亦如凡夫妄想，
X17n0330_p0735a23║自性如是顯現。但不說有因而謂之有，亦不說無
X17n0330_p0735a24║因而謂之無。所以不說有無者，謂說有說無，即墮
X17n0330_p0735b01║諸法性相見故。唯不墮於相見，乃自相境界故，非
X17n0330_p0735b02║凡夫所及。其餘凡夫境界，異此境界，不如是見。或
X17n0330_p0735b03║見以為有因而墮於有，或見以為無因而墮於無。
X17n0330_p0735b04║如是說者，有無窮過。何以故？以不覺性自性相故，
X17n0330_p0735b05║性自性無自體相故。何得以有無妄分別耶？此聖
X17n0330_p0735b06║智境界，非凡夫妄想所測也。洞山問僧：世間甚麼
X17n0330_p0735b07║物最苦？僧云：地獄最苦。山云：不然。向此衣線下，不
X17n0330_p0735b08║明大事，始是苦。丹霞頌曰：鑊湯爐炭幾多般，地獄
X17n0330_p0735b09║三毒未苦酸。須信新豐親切語，袈裟之下莫顢頇。
X17n0330_p0735b10║此可知不覺聖性事者，有無窮過。
X17n0330_p0735b11║世尊！亦非妄想自性、因性自性相（魏云非因分別有法體相）。彼云
X17n0330_p0735b12║何妄想非妄想，如實知妄想？世尊！妄想異、自性相異。
X17n0330_p0735b13║世尊！不相似因妄想自性相。彼云何各各不妄想，而
X17n0330_p0735b14║愚夫不如實知（唐云諸法性相不因分別，云何而言以分別故而有諸法？諸法相異、妄想
X17n0330_p0735b15║相異，云何諸法而由分別？復以何故凡愚分別不如是實有）？然為眾生離妄想故，
X17n0330_p0735b16║說如妄想相不如實有。世尊！何故遮眾生有無有見
X17n0330_p0735b17║事自性計著，聖智所行境界計著墮有見，說空法非
X17n0330_p0735b18║性而說聖智自性事（唐云令眾生捨分別說。如分別所見法相無如是法，何故令眾
X17n0330_p0735b19║生離有無見所執著法，而復執著聖智境界墮於有見？何以故不說寂靜空無之法，而說聖智自性事故）？
X17n0330_p0735b20║通曰：上言妄想分別不能知性自性相，亦以妄想
X17n0330_p0735b21║自性非性自性之因故，不能得性自性之相。是不
X17n0330_p0735b22║因分別有法體相，其理甚明。然聖人見有法體，亦
X17n0330_p0735b23║如凡夫妄想如是現，云何以妄想分別而能分別
X17n0330_p0735b24║非分別者？非分別者，乃法體實相也。真如、實際、理
X17n0330_p0735c01║地，如是知、如是分別，見有諸法性相可得，似未離
X17n0330_p0735c02║乎妄想也。然諸法相異、妄想相異，本不相似。妄想
X17n0330_p0735c03║有分別、諸法無分別，不相似即不相為因，云何諸
X17n0330_p0735c04║法由妄想分別而有？以彼彼分別法體相異，因有
X17n0330_p0735c05║妄想自性相，何得謂聖智各各不分別耶？既聖智
X17n0330_p0735c06║以各各分別得如實知，云何凡夫各各分別而不
X17n0330_p0735c07║如實知有性自性乎？在聖智分別即知有，在凡愚
X17n0330_p0735c08║分別即不如是實有，豈妄想自性有異耶？然世尊
X17n0330_p0735c09║欲令眾生捨妄想故，作如是說：如妄執性而顯現，
X17n0330_p0735c10║謂之曰如似妄想。非妄想不如實有，即不可謂之
X17n0330_p0735c11║有、不可謂之無也。是世尊令諸眾生離有無見，於
X17n0330_p0735c12║事自性相不許計著。何故又說性自性如是知？於
X17n0330_p0735c13║聖智所行境界計著，寧不墮於有見乎？所云墮於
X17n0330_p0735c14║有見者，非同凡夫執著事相之有也。謂世尊說寂
X17n0330_p0735c15║靜空無之法無有自性，即不應有空相可得。而今
X17n0330_p0735c16║說聖知、聖見、聖慧眼，如是性自性知，即是聖智自
X17n0330_p0735c17║性事，亦有事相可得。有可得者，即謂之相；著於相
X17n0330_p0735c18║者，即謂之有。故謂世尊墮有見為墮性相見也。大
X17n0330_p0735c19║慧！此疑亦具向上手眼，不容輕覷。修山主垂語云：
X17n0330_p0735c20║具足凡夫法，凡夫不知；具足聖人法，聖人不會。聖
X17n0330_p0735c21║人若會，即同凡夫；凡夫若知，即是聖人。天童拈云：
X17n0330_p0735c22║収得安南，又憂塞北。到這裏，十成底事一時颺却，
X17n0330_p0735c23║始得穩坐地。還端的麼？一等平懷，泯然自盡。又裴
X17n0330_p0735c24║休作圓覺經序云：終日圓覺而未甞圓覺者，凡夫
X17n0330_p0736a01║也；具足圓覺而住持圓覺者，如來也。徑山寶印禪
X17n0330_p0736a02║師倒其語曰：具足圓覺、住持圓覺者，凡夫也；終日
X17n0330_p0736a03║圓覺、未甞圓覺者，如來也。合二則觀之，可知先後
X17n0330_p0736a04║所見略同。
X17n0330_p0736a05║佛告大慧：非我說空法非性，亦不墮有見說聖智自
X17n0330_p0736a06║性事，然為令眾生離恐怖句故，眾生無始以來計著
X17n0330_p0736a07║性自性相，聖智事自性計著相見說空法。大慧！我不
X17n0330_p0736a08║說自性相。大慧！但我住自得如實空法離亂相見，離
X17n0330_p0736a09║自心現性非性見，得三解脫如實印所印，於性自性
X17n0330_p0736a10║得緣自覺觀察住，離有無事見相。
X17n0330_p0736a11║通曰：大慧所疑，非謂世尊墮有無見，如凡夫二乘
X17n0330_p0736a12║所見，第謂世尊說有空法即墮於空，說聖智自性
X17n0330_p0736a13║事即墮於相，故謂為有也。其疑甚微，故世尊謂非
X17n0330_p0736a14║我說空法無性而墮於空見，亦非我說聖智自性
X17n0330_p0736a15║事而著於有見。然所以說聖智自性事是實有者，
X17n0330_p0736a16║為令眾生離恐怖句故。眾生聞空生怖，恐成斷滅，
X17n0330_p0736a17║欲使之捨妄想之假，歸自性之真，故說聖智自性
X17n0330_p0736a18║事，是權也非實也。所以說空法者，為眾生無始以
X17n0330_p0736a19║來，計著性自性相，有法體可得，計著聖智自性事
X17n0330_p0736a20║相，有自行境界可得，總之不離乎見，故說所見法
X17n0330_p0736a21║相無如是法，令其捨頑空而歸之真空，亦權也非
X17n0330_p0736a22║實也。然我所說性自性，如是知了無性自性相可
X17n0330_p0736a23║得，所云聖知聖見聖慧眼，唯不著於相方謂之聖，
X17n0330_p0736a24║我固未甞說性自性相也。然我不說性自性相，不
X17n0330_p0736b01║說言法體有無，但於言說辨法體也。我說自身如
X17n0330_p0736b02║實證法，唯是自得如實空法，空法而謂之如實，空
X17n0330_p0736b03║而不空是謂真空，如來常住於中，自性本空，了無
X17n0330_p0736b04║一法可得。此但可以自悟自得，而不可以妄想分
X17n0330_p0736b05║別者，以聞我法，修行寂靜，得真如無相境界，遠離
X17n0330_p0736b06║凡夫惑亂妄想相見，亦離二乘自心現性非性見。
X17n0330_p0736b07║曰性非性者，見外法有已還無，皆自心所現虗妄
X17n0330_p0736b08║邪見，能遠離之，得空、無相、無願三大解脫法門，非
X17n0330_p0736b09║頑空比也。乃真如實際，心印所印，善印諸法，心心
X17n0330_p0736b10║不異於性自性。真如法體，得緣自覺觀察住，自性
X17n0330_p0736b11║自覺自觀自住，以自性緣自性，如是而知，不由妄
X17n0330_p0736b12║想分別也。由轉第六識為玅觀察智，即分別非分
X17n0330_p0736b13║別，即離惑亂妄想，而不墮於有事見相矣；即離性
X17n0330_p0736b14║非性邪見，而不墮於無事見相矣。若有若無有，是
X17n0330_p0736b15║二悉皆離，本自寂滅，本自無事，是之謂如實空法，
X17n0330_p0736b16║為自覺之境界，又何相見之有？我不說性自性相
X17n0330_p0736b17║者，以此障蔽。魔王領諸眷屬，一千年隨金剛齊菩
X17n0330_p0736b18║薩覓起處不得。忽一日得見，乃問曰：汝當依何而
X17n0330_p0736b19║住？我一千年覓汝起處不得。齊曰：我不依有住而
X17n0330_p0736b20║住，不依無住而住，如是而住。故知金剛齊菩薩如
X17n0330_p0736b21║是而住，魔王覓起處不得，則知世尊住自得如實
X17n0330_p0736b22║空法，了無性自性相境界矣。
X17n0330_p0736b23║復次，大慧！一切法不生者，菩薩摩訶薩不應立是宗。
X17n0330_p0736b24║所以者何？謂宗一切性非性故，及彼因生相故。說一
X17n0330_p0736c01║切法不生宗，彼宗則壞彼宗。一切法不生彼宗壞者，
X17n0330_p0736c02║以宗有待而生故。
X17n0330_p0736c03║通曰：上言但我住自得如實空法，謂妄想與聖智
X17n0330_p0736c04║俱空，真妄俱遣，本自無生，非一切法不生之謂也。
X17n0330_p0736c05║一切法不生者，對萬法而顯其不生，是有對待，是
X17n0330_p0736c06║外道邪見。世尊恐其相混，故詳破之，謂一切法不
X17n0330_p0736c07║生。此言雖似於無生之說，內教弟子不應以是為
X17n0330_p0736c08║宗。其故何也？彼外道宗一切性非性，以為不生，是
X17n0330_p0736c09║有已還無，就滅處見其不生也。及彼別有異因，能
X17n0330_p0736c10║生諸法，謂是作者，就生處見其不生也。作者如前，
X17n0330_p0736c11║指士夫微塵等。作者原屬所生，非能生者。以不能
X17n0330_p0736c12║生者為生因，已是邪見，況有生相可得，胡乃謂一
X17n0330_p0736c13║切法不生耶？故以一切法不生為宗者，彼宗則壞。
X17n0330_p0736c14║何謂之壞？謂彼自壞不生之義。故彼宗一切性非
X17n0330_p0736c15║性，以諸法滅盡而謂之不生也。彼宗作者為因，以
X17n0330_p0736c16║作者不生而謂之不生也。滅然後見不生，是不生
X17n0330_p0736c17║待滅而後生也；因作者而後見不生，是不生待作
X17n0330_p0736c18║者而後生也。有待而生，明是生義，不生之義不成，
X17n0330_p0736c19║故謂彼宗一切法不生，彼宗則壞也。僧問泐潭會
X17n0330_p0736c20║禪師：自知生處否？師云：未曾死，何用論生？知生即
X17n0330_p0736c21║是無生，法無離生，法有無生。祖師曰：當生即不生。
X17n0330_p0736c22║曰：不見性人亦得如此否？師云：自不見性，不是無
X17n0330_p0736c23║性。何以故？見即是性，無性不能見；識即是性，故名
X17n0330_p0736c24║識性；了即是性，喚作了性；能生萬法，喚作法性，亦
X17n0330_p0737a01║名法身。馬鳴云：所言法者，謂眾生心。若心生故，一
X17n0330_p0737a02║切法生；若心無生，法無從生，亦無名字。若如此不
X17n0330_p0737a03║生立宗者，即不可壞。
X17n0330_p0737a04║又彼宗不生，入一切法故不壞。相不生故，立一切法
X17n0330_p0737a05║不生宗者，彼說則壞。大慧！有無不生宗，彼宗入一切
X17n0330_p0737a06║性，有無相不可得。大慧！若使彼宗不生，一切性不生
X17n0330_p0737a07║而立宗，如是彼宗壞。以有無性相不生故，不應立宗。
X17n0330_p0737a08║五分論多過故，展轉因異相故，及為作故，不應立宗
X17n0330_p0737a09║分。謂一切法不生，如是一切法空，如是一切法無自
X17n0330_p0737a10║性，不應立宗。（唐云：又彼宗即入一切法中，不生相亦不生故。又彼宗諸分而成故。又彼宗有
X17n0330_p0737a11║無法皆不生，此宗即入一切法中，有無相亦不生故。是故一切法不生，此宗自壞，不應如是立。諸分多過故，展
X17n0330_p0737a12║轉因異相故。如不生，一切法空無自性亦如是。）
X17n0330_p0737a13║通曰：承上文言，彼宗有待而生，不生之義不成，其
X17n0330_p0737a14║宗壞矣。又彼以不生之宗，入於一切法中，謂一切
X17n0330_p0737a15║法皆悉不生。然一切法有可壞相者，有不可壞相
X17n0330_p0737a16║者。可壞相者說名不生，其說猶可；不壞相者說為
X17n0330_p0737a17║不生，其可通乎？如無始流注，是滅不得者，彼亦滅
X17n0330_p0737a18║之，是於不生不滅正法，亦以為不生也。彼宗由諸
X17n0330_p0737a19║分而成，所立一切法不生，以三法五法，彼彼因不
X17n0330_p0737a20║同，故生相宛然。言自相違，其說自壞。彼說有無不
X17n0330_p0737a21║生宗，謂生相不生，一切有法不可得也；不生相亦
X17n0330_p0737a22║不生，一切無法不可得也。非但於相上見其不生，
X17n0330_p0737a23║彼宗入於一切法性之中，謂有無之性不可得故。
X17n0330_p0737a24║如是說者，不徒斷滅其相，且斷滅其性矣。若使彼
X17n0330_p0737b01║宗所謂不生者，以一切性不生而立宗，有無俱不
X17n0330_p0737b02║可得，彼將依何處而立宗耶？如是則彼宗壞，以有
X17n0330_p0737b03║無性相俱不生故，所以不應如是立宗也。又彼立
X17n0330_p0737b04║一切法不生宗者，依諸分而成，有五分論：一、宗，二、
X17n0330_p0737b05║因，三、喻，四、合，五、結。其中多有相違之過。宗有九過，
X17n0330_p0737b06║因有十四過，同喻有五過，異喻有五過，共有三十
X17n0330_p0737b07║三過，詳具因明入正理論。大都展轉相因，建立許
X17n0330_p0737b08║多生法。所云作、有為、無常因、不轉喻、不齊，異相顯
X17n0330_p0737b09║然，故不生之說壞。其說既壞，故不應立宗分。如一
X17n0330_p0737b10║切法不生，既不可立宗，則謂一切法空義亦如是，
X17n0330_p0737b11║謂一切法無自性義亦如是，俱不應立宗也。前云
X17n0330_p0737b12║自共性相不可得故，說一切法不生，何故於此說
X17n0330_p0737b13║一切法不生不應立宗？前云一切諸法離作者及
X17n0330_p0737b14║因，是故不生，是佛說一切法不生，離作者及因，是
X17n0330_p0737b15║真不生也。外道說一切法不生，不離作者及因，猶
X17n0330_p0737b16║屬生滅邊事，故不應立宗。彼惟對一切法說空、說
X17n0330_p0737b17║不生、說無自性，對生滅而顯不生滅，但戲論耳。文
X17n0330_p0737b18║殊問菴提遮女曰：生以何為義？女曰：生以不生生
X17n0330_p0737b19║為生義。殊曰：如何是生以不生生為生義？女曰：若
X17n0330_p0737b20║能明知地水火風四緣未甞自得，有所和合而能
X17n0330_p0737b21║隨其所宜，是為生義。殊曰：死以何為義？女曰：死以
X17n0330_p0737b22║不死死為死義。殊曰：如何是死以不死死為死義？
X17n0330_p0737b23║女曰：若能明知地水火風四緣未嘗自得，有所離
X17n0330_p0737b24║散而能隨其所宜，是為死義。菴提遮女問文殊曰：
X17n0330_p0737c01║明知生是不生之理，為甚麼却被生之所流轉？殊
X17n0330_p0737c02║曰：其力未充。夫明知不生之理，尚且不免流轉，況
X17n0330_p0737c03║彼非得真不生義，何得妄自立宗哉？
X17n0330_p0737c04║大慧！然菩薩摩訶薩說一切法如幻夢，現不現相故，
X17n0330_p0737c05║及見覺過故，當說一切法如幻夢性，除為愚夫離恐
X17n0330_p0737c06║怖句故。大慧！愚夫墮有無見，莫令彼恐怖遠離摩訶
X17n0330_p0737c07║衍（魏云以凡夫聞如幻如夢生驚怖故遠離大乘）。
X17n0330_p0737c08║通曰：一切法不生，不應立宗為墮無見，非大乘法
X17n0330_p0737c09║也。然大乘菩薩說一切法如幻如夢，彼幻夢雖現
X17n0330_p0737c10║起種種事，其實未甞現也。而眾生見覺，執為實有，
X17n0330_p0737c11║一切皆是惑亂相，迷惑見智，是愚癡之過也。故菩
X17n0330_p0737c12║薩當說一切法如幻夢性，幻夢性即是真性。以為
X17n0330_p0737c13║有，未甞有也；以為無，未嘗無也。有而不有，無而不
X17n0330_p0737c14║無，即是中道諦，即是大乘法。凡夫墮有無見，聞說
X17n0330_p0737c15║如幻如夢，即生恐怖，恐墮於空。為令愚夫離恐怖
X17n0330_p0737c16║句，故權說聖智自性、事性自性。如是知，令彼知趣
X17n0330_p0737c17║大乘，不墮有無等見。其實性自性相，了不可得，本
X17n0330_p0737c18║自無生，非一切法不生之謂也。故外道說一切法
X17n0330_p0737c19║不生，必斷滅一切法，而後謂之不生也，是屬斷見。
X17n0330_p0737c20║菩薩說一切法如幻夢，即一切法生，而見其不生
X17n0330_p0737c21║也，是為正宗。若疑性自性不離乎有，而一切空之，
X17n0330_p0737c22║寧不墮外道邪見乎？所以佛辨之詳也。僧問：利山
X17n0330_p0737c23║和尚不歷僧祇獲法身，請師直指。師曰：子承父業。
X17n0330_p0737c24║曰：如何領會？師曰：貶剝不施。曰：恁麼則大眾有賴
X17n0330_p0738a01║去也。師曰：大眾且置，作麼生是法身？僧無對。師曰：
X17n0330_p0738a02║汝問，我與汝道。僧問：如何是法身？師曰：空華陽𦦨。
X17n0330_p0738a03║且道利山說空華陽𦦨，是法身不是法身？於此處
X17n0330_p0738a04║理會透脫，方可與利山相見。
X17n0330_p0738a05║爾時，世尊欲重宣此義，而說偈言：
X17n0330_p0738a06║無自性無說，無事無相續，彼愚夫妄想，如死屍惡覺。
X17n0330_p0738a07║一切法不生，非彼外道宗，至竟無所生，性緣所成就。
X17n0330_p0738a08║（唐云以彼所有生，非緣所成故。）一切法不生，慧者不作想，彼宗因生
X17n0330_p0738a09║故，覺者悉除滅。
X17n0330_p0738a10║通曰：一切法不生者，即是一切法無自性，即是一
X17n0330_p0738a11║切法空。惟無自性，即無可言說；惟空，即無有事相；
X17n0330_p0738a12║無說無事，即無計著相續，及阿賴耶識無依處也。
X17n0330_p0738a13║彼愚夫於此妄想分別，說一切法不生，即無始流
X17n0330_p0738a14║注，亦說斷滅，是為惡覺，如死屍然。彼死者不生，是
X17n0330_p0738a15║斷滅相，以此立一切法不生，非為慧者。故我說一
X17n0330_p0738a16║切法不生，不應立宗。彼外道以是為宗，誠非也。彼
X17n0330_p0738a17║謂諸法畢竟不生，凡所有生法，非因緣所能成就，
X17n0330_p0738a18║竟無所生，竟無成就，如是一切法不生，惟彼惡覺。
X17n0330_p0738a19║外道作是妄想分別，在慧者不應作如是想，建立
X17n0330_p0738a20║如是法也。彼宗因生故，謂有異因為作者，以作者
X17n0330_p0738a21║不生，能為生因，既有生相，即非不生之旨。因相不
X17n0330_p0738a22║同，其說不成，是故彼所建立一切法不生，乃是惡
X17n0330_p0738a23║覺。作此覺者，一切悉歸於除滅，將至斷佛種性，故
X17n0330_p0738a24║名為惡覺也。昔臥輪有偈云：臥輪有伎倆，能斷百
X17n0330_p0738b01║思想，對境心不起，菩薩日日長。六祖聞之，謂此偈
X17n0330_p0738b02║未明心地，若依而行之，是加係縛。因示一偈曰：慧
X17n0330_p0738b03║能沒伎倆，不斷百思想，對境心數起，菩提作麼長？
X17n0330_p0738b04║此可知邪正之辨矣。天童拈云：葵華向日，柳絮隨
X17n0330_p0738b05║風，更須另具一雙眼始得。
X17n0330_p0738b06║譬如瞖目視，妄見垂髮相，計著性亦然，愚夫邪妄想。
X17n0330_p0738b07║施設於三有，無有事自性，施設事自性，思惟起妄想。
X17n0330_p0738b08║相事設言教，意亂極震掉，佛子能超出，遠離諸妄想。
X17n0330_p0738b09║（唐云：三有唯假名，無有實法體，由此假施設，分別妄計度。假名諸事相，動亂於心識，佛子悉超過，遊行無分別。）
X17n0330_p0738b10║通曰：彼外道所立一切法不生，譬如瞖目妄見毛
X17n0330_p0738b11║輪。彼空中本無垂髮相，以目瞖故見有其相。外道
X17n0330_p0738b12║於一切有無諸法生種種計著性，乃是凡愚虗妄
X17n0330_p0738b13║見妄生分別。所云一切法不生，不離三界事相而
X17n0330_p0738b14║生計度，使三界事相真有者，彼所計度良不虗也。
X17n0330_p0738b15║然三有但假名施設耳，更無有真實法體為事自
X17n0330_p0738b16║性者。於此假名施設執為實事，以有自性可得，思
X17n0330_p0738b17║惟妄想種種計度，或以為性非性，或以為作者無
X17n0330_p0738b18║因生，於假名諸事相上說一切法不生，何異於空
X17n0330_p0738b19║中毛輪妄生分別也？彼所設言教，如五分論等，不
X17n0330_p0738b20║離相事，支離漶漫，動亂於心識。心意既亂，震掉不
X17n0330_p0738b21║寧，終當輪轉三界。所謂不生者安在乎？佛子所以
X17n0330_p0738b22║能超出三界者，正惟遠離諸妄想耳。分別不起，心
X17n0330_p0738b23║識俱融，凝然鎮定，本自無生，何必更說一切法不
X17n0330_p0738b24║生耶？佛子超出三有，不於三有中虗妄分別，如晴
X17n0330_p0738c01║明眼唯見一空，故非外道惡覺所敢望也。玄沙上
X17n0330_p0738c02║堂：我今問汝諸人，且承當箇甚麼事？在何世界安
X17n0330_p0738c03║身立命？還辨得麼？若辨不得，恰似揑目生華，見事
X17n0330_p0738c04║便差。知麼？如今目前見有山河大地、色空明暗種
X17n0330_p0738c05║種諸物，皆是狂勞華相，喚作顛倒知見。夫出家人
X17n0330_p0738c06║識心達本源，故號為沙門。汝今既已剃髮披緇為
X17n0330_p0738c07║沙門相，即便有自利利他分。如今看著盡黑漫漫
X17n0330_p0738c08║地墨汁相似，自救尚不得，爭解為得人？仁者，佛法
X17n0330_p0738c09║因緣事大，莫作等閑相似聚頭亂說雜話，趂謴過
X17n0330_p0738c10║時，光陰難得。可惜許大丈夫兒，何不自省察，看是
X17n0330_p0738c11║甚麼事？秪如從上宗乘是諸佛頂族，汝既承當不
X17n0330_p0738c12║得，所以我方便勸汝，但從迦葉門接續頓超去。此
X17n0330_p0738c13║一門超凡聖因果，超毗盧玅莊嚴世界海，超他釋
X17n0330_p0738c14║迦方便門，直下永劫不教有一物與汝作眼見，何
X17n0330_p0738c15║不自急急究取？未必道我且待三生兩生久積淨
X17n0330_p0738c16║業。仁者，宗乘是甚麼事？不可由汝用工莊嚴便得
X17n0330_p0738c17║去，不可他心宿命便得去。會麼？秪如釋迦出頭來
X17n0330_p0738c18║作許多變弄，說十二分教，如瓶瀉水，大作一場佛
X17n0330_p0738c19║事，向此門中用一點不得，用一毛頭伎倆不得。知
X17n0330_p0738c20║麼？如同夢事，亦如寐語。沙門不應出頭來不同夢
X17n0330_p0738c21║事，葢為識得。知麼？識得即是大出脫、大徹頭人，所
X17n0330_p0738c22║以超凡超聖、出生離死、離因離果、超毗盧、越釋迦，
X17n0330_p0738c23║不被凡聖因果所謾，一切處無人識得。汝知麼？若
X17n0330_p0738c24║秪長戀生死愛網，被善惡業拘將去，無自由分。饒
X17n0330_p0739a01║汝鍊得身心同虗空去，饒汝到精明湛不搖處，不
X17n0330_p0739a02║出識陰。古人喚作如急流水，流急不覺，妄為恬靜。
X17n0330_p0739a03║恁麼修行，盡出他輪迴際，不得依前被輪迴去。所
X17n0330_p0739a04║以道：諸行無常，真是三乘功果。如是可畏，若無道
X17n0330_p0739a05║眼，亦不究竟。何似如今博地凡夫，不用一毫工夫
X17n0330_p0739a06║便頓超去，解省心力麼？還願樂麼？勸汝如今立地
X17n0330_p0739a07║待汝搆去，更不教汝加功煉行。如今不恁麼，更待
X17n0330_p0739a08║何時？還肯麼？便下座。此段葛藤，大似此段偈語註
X17n0330_p0739a09║脚，實指示佛子能超出三有一段大事。
X17n0330_p0739a10║非水水想受，斯從渴愛生，愚夫如是惑，聖見則不然。
X17n0330_p0739a11║聖人見清淨，三脫三昧生，遠離於生滅，遊行無所有。
X17n0330_p0739a12║修行無所有，亦無性非性，性非性平等，從是生聖果。
X17n0330_p0739a13║（唐云常行無相境。修行無相境，亦復無有無，有無悉平等，是故生聖果。）云何性非性？云
X17n0330_p0739a14║何為平等？謂彼心不知，內外極漂動，若能壞彼者，心
X17n0330_p0739a15║則平等見。
X17n0330_p0739a16║通曰：上重頌一切法不生，不應立宗已竟。此下重
X17n0330_p0739a17║頌住自得如實空法，離惑亂有見，離自心現性非
X17n0330_p0739a18║性見，得三解脫，如實印所印故。謂愚夫所以有惑
X17n0330_p0739a19║亂者，以於三界假名施設，見為實有。如渴鹿逐𦦨，
X17n0330_p0739a20║於非水處，作水想愛。斯從渴極生愛，故於非水作
X17n0330_p0739a21║水想也。愚夫從愛起惑，貪著三有，亦復如是。唯其
X17n0330_p0739a22║惑亂，即不能清淨，便隨三界淪溺，不離生死。聖人
X17n0330_p0739a23║則不然。聖人見地清淨，所見三界，空洞無物。由於
X17n0330_p0739a24║得空、無相、無願三解脫法門，即此證定，獲如實印，
X17n0330_p0739b01║證於寂靜，遠離於世間生滅之法。生滅不停者，為
X17n0330_p0739b02║著相故也。今既離相，即常行無相境，修行無相境。
X17n0330_p0739b03║不但離於有相，亦且離於無相。有無俱泯，性自平
X17n0330_p0739b04║等。此平等性智，即是聖果，從聖人見清淨而生也。
X17n0330_p0739b05║夫三界唯一，云何凡夫見有見無，業果相續？云何
X17n0330_p0739b06║聖人一切平等，遂成聖果？謂彼愚夫，不了三界唯
X17n0330_p0739b07║心，不知自心所現內外諸法一切無常，於彼妄生
X17n0330_p0739b08║計著，不了內法斯為內法所動，不了外法斯為外
X17n0330_p0739b09║法所動，如海波因風漂動不得寧靜。若能壞彼所
X17n0330_p0739b10║見，不作有見、不作無見，一念不生萬法皆如，如風
X17n0330_p0739b11║恬浪息波紋不生，非平等而何？上言得緣自覺觀
X17n0330_p0739b12║察住，轉第六識為玅觀察智也。此云心則平等見，
X17n0330_p0739b13║轉第七識為平等性智也。惟能轉識成智，故云聖
X17n0330_p0739b14║知聖見聖慧眼，豈識想分別所能及乎？昔溈山一
X17n0330_p0739b15║日指田問仰山：這丘田那頭高這頭低？仰曰：却是
X17n0330_p0739b16║這頭高那頭低。溈曰：你若不信，向中間立看兩頭。
X17n0330_p0739b17║仰曰：不必立中間，亦莫住兩頭。溈曰：若如是著水
X17n0330_p0739b18║看，水能平物。仰曰：水亦無定，但高處高平、低處低
X17n0330_p0739b19║平。溈便休。溈仰父子說平等處，重重關鎻其義無
X17n0330_p0739b20║盡，惟得如實印所印方解其玅。
X17n0330_p0739b21║爾時大慧菩薩復白佛言：世尊！如世尊說：如攀緣事，
X17n0330_p0739b22║智慧不得，是設施量建立施設。所攝受非性，攝受亦
X17n0330_p0739b23║非性。以無攝受故，智則不生，唯施設名耳。（唐云：如佛所說，若知
X17n0330_p0739b24║境界，但是假名，都不可得，則無所取。無所取故，亦無能取。能取所取，二俱無故。不起分別，說名為智。）云何？
X17n0330_p0739c01║世尊！為不覺性自相共相異不異故，智不得耶？為自
X17n0330_p0739c02║相共相種種性自性相隱蔽故，智不得耶？為山巖石
X17n0330_p0739c03║壁地水火風障故，智不得耶？為極遠極近故，智不得
X17n0330_p0739c04║耶？為老小盲冥諸根不具故，智不得耶？世尊！若不覺
X17n0330_p0739c05║自共相異不異，智不得者，不應說智，應說無智，以有
X17n0330_p0739c06║事不得故。若復種種自共相性自性相隱蔽故，智不
X17n0330_p0739c07║得者，彼亦無智，非是智。世尊！有爾𦦨故智生，非無性
X17n0330_p0739c08║會爾𦦨，故名為智。（唐云：以知於境，說名為智，非不知故。）若山巖石壁地
X17n0330_p0739c09║水火風極遠極近老小盲冥諸根不具，智不得者，此
X17n0330_p0739c10║亦非智，應是無智，以有事不可得故。
X17n0330_p0739c11║通曰：因上施設於三有，無有事自性，聖人見清淨，
X17n0330_p0739c12║三脫三昧生故。問：如世尊說：聖人智慧觀察，於前
X17n0330_p0739c13║境攀緣諸法，不見有一法可得，但是假名施設。無
X17n0330_p0739c14║法可取，亦無能取，能取所取二俱無故，智亦不能
X17n0330_p0739c15║分別而取。分別不生，說名為智，智名亦是假施設
X17n0330_p0739c16║耳。故謂不得相是智。然則智之所以不得相者，為
X17n0330_p0739c17║智不能知境耶？為境相隱蔽而智不能知耶？境相
X17n0330_p0739c18║如山巖石壁等，如極遠極近等，均為境足以障智，
X17n0330_p0739c19║而智不得耶？抑為老小盲冥不能悉知，諸根不具
X17n0330_p0739c20║本無能知，均為智不能達境，而智不得耶？佛所云
X17n0330_p0739c21║智慧不得，必居一於此矣。若不覺陰界入處，自相
X17n0330_p0739c22║共相，亦異亦不異，名不得者，不應說智。以有境界，
X17n0330_p0739c23║而不知此心不照乎境，故非智也。若自共相，諸法
X17n0330_p0739c24║自性，隱蔽吾智，名不得者，亦非是智。何以故？以有
X17n0330_p0740a01║所知之境故，能知之智生。非無能知之性合會所
X17n0330_p0740a02║知之境而得名為智者，此境不會於心，亦非智也。
X17n0330_p0740a03║彼自共相性自性相，猶曰隱蔽不可覩者。若山巖
X17n0330_p0740a04║石壁、極遠極近者，寧無現前之實境耶？彼外境自
X17n0330_p0740a05║有智不能得，猶曰境障於心而不得也。若老者盲、
X17n0330_p0740a06║小者冥，諸根欠缺，智不具足，故有實事而不得耶？
X17n0330_p0740a07║均之不可名智。夫所貴乎智者，為其能分別前境
X17n0330_p0740a08║也。若以智慧不得為智，誠所未解，是大慧所疑。但
X17n0330_p0740a09║知有分別為智，而不知無分別為智也；但以對境
X17n0330_p0740a10║了知者為智，而不知對境無心者為智也。磁洲神
X17n0330_p0740a11║藏禪師上堂：知而無知，不是無知而說無知。便下
X17n0330_p0740a12║座。南泉云：恁麼依師道，始道得一半。黃檗云：不是。
X17n0330_p0740a13║南泉要駁地，要圓前話。然則何以圓他話？將無曰
X17n0330_p0740a14║無知而知，不是知而說知。於此剖析分明，即得聖
X17n0330_p0740a15║智、聖見、聖慧眼。
X17n0330_p0740a16║佛告大慧：不如是無智，應是智非非智。我不如是隱
X17n0330_p0740a17║覆說攀緣事，智慧不得。是施設量建立，覺自心現量
X17n0330_p0740a18║有無，有外性非性知，而事不得。不得故，智於爾𦦨不
X17n0330_p0740a19║生。順三解脫，智亦不得。非妄想者，無始性非性虗偽
X17n0330_p0740a20║習智，作如是知。是知彼不知故，於外事處所，相性無
X17n0330_p0740a21║性，妄想不斷。自心現量建立，說我我所相，攝受計著。
X17n0330_p0740a22║（唐云：此實是知，非如汝說。我之所說，非隱覆說。我言境界，唯是假名。不可得者，以了但是自心所見外法有無，
X17n0330_p0740a23║智慧於中畢竟無得。以無得故，爾燄不起。入三脫門，智體亦忘。非如一切覺想凡夫，無始以來，戲論熏習，計著
X17n0330_p0740a24║外法有無形相。如是而知，名為不知。）不覺自心現量，於智爾𦦨而起妄
X17n0330_p0740b01║想。妄想故，外性非性，觀察不得。依於斷見。
X17n0330_p0740b02║通曰：大慧以智慧不得為智，不能知境，遂疑為非
X17n0330_p0740b03║智，是以能分別者為智也。故世尊語之，不如是說。
X17n0330_p0740b04║汝但知有知之智，而不知無知之智也，此智則不
X17n0330_p0740b05║生。雖若無智，應實是智，非為非智。我之所說，非隱
X17n0330_p0740b06║覆說，其實明白顯示，容易曉了。我說攀緣事智慧
X17n0330_p0740b07║不得者，但是假名施設建立，實無一法可得。以覺
X17n0330_p0740b08║了一切外法，皆是自心現量，若有若無，皆無自性。
X17n0330_p0740b09║性即非性，生本無生。如是而知，知而不知。雖有覺
X17n0330_p0740b10║知，而事境界，竟不可得。以無有境界，與智相對，智
X17n0330_p0740b11║亦不能分別而取，故智於爾𦦨不生。爾𦦨，所知之
X17n0330_p0740b12║境也。境不可得，則境不生。心不可得，則智不生。心
X17n0330_p0740b13║境無生，即隨順入於三解脫法門。既入三解脫，空、
X17n0330_p0740b14║無相、無願，即能知之智，亦不可得。此智體亦忘，即
X17n0330_p0740b15║般若智。必由正悟，乃能知之。非如一切覺想凡夫，
X17n0330_p0740b16║無始以來，計著外法，有無形相，虗偽習智。如是而
X17n0330_p0740b17║知，是名不知。為不知無知之知，於境而忘境。故曰：
X17n0330_p0740b18║是知彼，不知彼。惟於外事境界處所，若有若無，種
X17n0330_p0740b19║種形相，妄想分別，相續不斷，於自心現量所見，建
X17n0330_p0740b20║立為有，本無事自性而為之我，亦無施設事自性
X17n0330_p0740b21║而為之我，所說有我及我所相，攝受計著，內有能
X17n0330_p0740b22║取之心，外有所取之境，依於常見，此固名為非智
X17n0330_p0740b23║也。又有不覺自心現量，外性非性，本自空寂，無所
X17n0330_p0740b24║容其分別，乃內起能知之智，外會所知之境，從中
X17n0330_p0740c01║分別，謂一切事相，有已還無，終歸斷滅。如是觀察，
X17n0330_p0740c02║以為不得者，依於斷見，此亦名為非智也。此無始
X17n0330_p0740c03║虗偽習智，總屬妄想，故不名智。若攀緣事智慧不
X17n0330_p0740c04║得者，雖若無智，實乃正智，豈可謂之非智乎？昔南
X17n0330_p0740c05║泉示眾云：三世諸佛不知有，狸奴白牯却知有。僧
X17n0330_p0740c06║問長沙：為甚麼三世諸佛不知有？沙云：未入鹿苑
X17n0330_p0740c07║時，猶較些子。僧云：狸奴白牯為甚麼却知有？沙云：
X17n0330_p0740c08║汝爭怪得伊？天童頌云：跛跛挈挈，㲯㲯毿毿，百不
X17n0330_p0740c09║可取，一無所堪。默默自知田地穩，騰騰誰謂肚皮
X17n0330_p0740c10║憨？普周法界渾成飰，鼻孔纍垂信飽參。此知有不
X17n0330_p0740c11║知有關頭，須從有智無智參入。
X17n0330_p0740c12║爾時，世尊欲重宣此義，而說偈言：
X17n0330_p0740c13║有諸攀緣事，智慧不觀察，此無智非智，是妄想者說。
X17n0330_p0740c14║於不異相性，智慧不觀察，障礙及遠近，是名為邪智。
X17n0330_p0740c15║老小諸根冥，而智慧不生，而實有爾𦦨，是亦說邪智。
X17n0330_p0740c16║通曰：有諸攀緣事，不壞世間相也。智慧觀察而不
X17n0330_p0740c17║見有一法可得，心境不相到也。此若無智，實乃正
X17n0330_p0740c18║智。若以此無智為非智者，乃妄想分別之說，徒知
X17n0330_p0740c19║有分別者為智，而不知無分別者為智也。彼既落
X17n0330_p0740c20║於分別，安能分別無分別者乎？故亡知之智，非彼
X17n0330_p0740c21║妄想者所知。若必以有知為智，是世間之邪智，非
X17n0330_p0740c22║正智也。故於自共相、異不異觀察不得，山壁等障
X17n0330_p0740c23║礙及遠近觀察不得，謂境能障心，不以為智。即使
X17n0330_p0740c24║能見種種境界，但名邪智，不名正智，謂其逐物為
X17n0330_p0741a01║邪也。又謂老而盲，小而冥，及諸根不具，自無能知
X17n0330_p0741a02║之智，非無所知之境。以是為不智者，亦但說邪智，
X17n0330_p0741a03║不說正智，謂其以六用為智體也。此世間邪見，不
X17n0330_p0741a04║為正論。吾固謂汝說非是，當信無智應是智也。僧
X17n0330_p0741a05║問：黃檗既言性即見，見即性，秪如性自無障礙，無
X17n0330_p0741a06║劑限，云何隔物即不見？又於虗空中近即見，遠即
X17n0330_p0741a07║不見者如何？師云：此是你妄生異見。若言隔物不
X17n0330_p0741a08║見，無物言見，便謂性有隔礙者，全無交涉。性且非
X17n0330_p0741a09║見非不見，法亦非見非不見。若見性人，何處不是
X17n0330_p0741a10║我之本性？所以六道四生、山河大地，總是我之性
X17n0330_p0741a11║淨明體。故云見色便見心，色心不異故。秪為取相
X17n0330_p0741a12║作見聞覺知，去却前物，始擬得見者，即墮二乘人
X17n0330_p0741a13║中，依通見解也。虗空中近則見，遠則不見，此是外
X17n0330_p0741a14║道中收。分明道非內亦非外，非近亦非遠，近而不
X17n0330_p0741a15║可見者，萬物之性也。近尚不可見，更道遠而不可
X17n0330_p0741a16║見，有什麼意旨？黃檗此段說話，適與此偈符契。
X17n0330_p0741a17║復次，大慧！愚癡凡夫無始虗偽惡習妄想之所迴轉，
X17n0330_p0741a18║迴轉時自宗通及說通不善了知，著自心現外性相
X17n0330_p0741a19║故著方便說，於自宗四句清淨通相不善分別。
X17n0330_p0741a20║通曰：上言非妄想者，無始性非性虗偽習智，作如
X17n0330_p0741a21║是知，是知彼不知彼。何以不知是知也？良由愚癡
X17n0330_p0741a22║凡夫，依無始以來有無戲論煩惱妄想之所迴轉，
X17n0330_p0741a23║性不能轉物，而為物所轉，故於如實自宗及言說
X17n0330_p0741a24║法，不善了知。自宗，性宗也；說，即說此性宗也。善了
X17n0330_p0741b01║知者，不著於相，不著於說，即善分別自心現量，名
X17n0330_p0741b02║之曰宗通及說通。彼外道不明乎此，即著自心所
X17n0330_p0741b03║現外境性相，不著於有，即著於無，既著於相，去自
X17n0330_p0741b04║性宗遠矣。於是有所言說，即所現外境性相，方便
X17n0330_p0741b05║而說，或言有，或言無，或言亦有亦無，或言非有非
X17n0330_p0741b06║無，執著名字章句言說，而不能修習正行，於真實
X17n0330_p0741b07║自宗，離四句清淨之法，不善分別其義，其說亦遠
X17n0330_p0741b08║於自宗矣。既不善自宗通相，又不善言說通相，故
X17n0330_p0741b09║曰是知彼不知也。臨濟云：你一念心，秪向空拳指
X17n0330_p0741b10║上生寔解，根境法中虗揑怪，自輕而退屈，言我是
X17n0330_p0741b11║凡夫，他是聖人，禿屢生，有甚死急，披他師子皮，却
X17n0330_p0741b12║作野干鳴。大丈夫漢，不作丈夫氣息，自家屋裏物
X17n0330_p0741b13║不肯信，秪麼向外覔上他。古人閑名句，倚陰博陽，
X17n0330_p0741b14║不能特達，逢境便緣，逢塵便執，觸處惑起，自無准
X17n0330_p0741b15║定。道流，莫取山僧說處。何故？說無憑據，一期間塗
X17n0330_p0741b16║畫虗空，如彩畫像等喻。此臨濟宗通及說通故，善
X17n0330_p0741b17║能了知，善能分別如此。
X17n0330_p0741b18║大慧白佛言：誠如尊教。惟願世尊為我分別說通及
X17n0330_p0741b19║宗通，我及餘菩薩摩訶薩善於二通，來世凡夫聲聞
X17n0330_p0741b20║緣覺不得其短。佛告大慧：善哉善哉！諦聽諦聽！善思
X17n0330_p0741b21║念之！當為汝說。大慧白佛言：唯然受教。佛告大慧：三
X17n0330_p0741b22║世如來有二種法通，謂說通及自宗通。說通者，謂隨
X17n0330_p0741b23║眾生心之所應，為說種種眾具契經，是名說通。自宗
X17n0330_p0741b24║通者，謂修行者離自心現種種妄想，謂不墮一異俱
X17n0330_p0741c01║不俱品，超度一切心意意識，自覺聖境界，離因成見
X17n0330_p0741c02║相（唐云離諸因緣相應見相），一切外道聲聞緣覺墮二邊者所不
X17n0330_p0741c03║能知，我說是名自宗通法。大慧！是名自宗通及說通
X17n0330_p0741c04║相，汝及餘菩薩摩訶薩應當修學。
X17n0330_p0741c05║爾時，世尊欲重宣此義，而說偈言：
X17n0330_p0741c06║我謂二種通，宗通及言說，說者授童蒙，宗為修行者。
X17n0330_p0741c07║通？曰：自宗通及說通，固非凡夫二乘所知。然不善
X17n0330_p0741c08║分別二通，彼反得執其短，何以使來世外道二乘
X17n0330_p0741c09║不墮邪見乎？故大慧重請說通、宗通二種法，為度
X17n0330_p0741c10║生軌範也。故佛告以說通者，隨眾生心，應說何法，
X17n0330_p0741c11║為說種種方便。眾具契經，梵語修多羅，此云契經，
X17n0330_p0741c12║謂契理契機也。契理則玅符中道，契機則巧被三
X17n0330_p0741c13║根。以經含多義，故云眾具。謂理無不該，機無不攝
X17n0330_p0741c14║也。是之謂說通。自宗通者，謂菩薩修行者，離自心
X17n0330_p0741c15║現種種分別，謂不分別有無、四句、一異、俱不俱品。
X17n0330_p0741c16║此外道虗偽惡習，皆從心意意識所現，為彼有無
X17n0330_p0741c17║等妄想迴轉，即著於外境性相，不能超出。唯修行
X17n0330_p0741c18║者，離彼妄想，即超度一切心意意識境界，而證入
X17n0330_p0741c19║自覺聖智境界。夫自覺聖智境界者，本自如如，本
X17n0330_p0741c20║自圓成，不容擬議，不容造作。若作因緣見，若作自
X17n0330_p0741c21║然相應見，因功行而成就者，皆未離乎相，非自覺
X17n0330_p0741c22║聖智境界也。此自覺境界，遠離諸相，但可自知，非
X17n0330_p0741c23║人所知。況一切外道二乘，墮有無二邊見者，豈能
X17n0330_p0741c24║知之哉？是之謂自宗通法。前大慧問宗通相，而兼
X17n0330_p0742a01║及於說。佛謂一切聲聞、緣覺、菩薩，有二種通相。所
X17n0330_p0742a02║云宗通者，緣自得勝進相，趣無漏界。緣自覺趣，光
X17n0330_p0742a03║明輝發，似屬漸次。此則離心意意識，即自覺聖境
X17n0330_p0742a04║界，則頓矣。所云說通者，隨順眾生，如應說法，但九
X17n0330_p0742a05║部教法。此則眾具契經，無所不備矣。而又歸之三
X17n0330_p0742a06║世如來，建立二種法，豈但外道二乘邪見不得其
X17n0330_p0742a07║短，實為來世說法利生之定式也。故偈復申明說
X17n0330_p0742a08║通所以接初機，說即所以說乎宗也。宗通所以為
X17n0330_p0742a09║修行者設，謂其遊行無所有。修行無所有，即離言
X17n0330_p0742a10║說相可也。宗通非言說所及，豈妄想分別者所能
X17n0330_p0742a11║知乎？而又何以能得其短？前偈亦云：宗及說通相，
X17n0330_p0742a12║緣自與教法。善見善分別，不隨諸覺想。唯不隨諸
X17n0330_p0742a13║覺想轉，故能轉諸覺想凡夫也。良遂禪師參麻谷，
X17n0330_p0742a14║谷見來，便將鉏頭去鉏草。師到鉏草處，谷殊不顧，
X17n0330_p0742a15║歸方丈，閉却門。師次日復去，谷又閉門。師乃敲門，
X17n0330_p0742a16║谷問：阿誰？師曰：良遂。纔稱名，忽然契悟，曰：和尚莫
X17n0330_p0742a17║謾良遂，良遂若不來禮拜和尚，泊被經論賺過一
X17n0330_p0742a18║生。谷便開門相見。及歸講肆，謂眾曰：諸人知處，良
X17n0330_p0742a19║遂總知；良遂知處，諸人不知。何意千載而下，有良
X17n0330_p0742a20║遂禪師為此段經文證據？
X17n0330_p0742a21║（魏云盧伽耶品第五）。
X17n0330_p0742a22║爾時，大慧菩薩白佛言：世尊，如世尊一時說言：世間
X17n0330_p0742a23║諸論種種辨說，慎勿習近。若習近者，攝受貪欲，不攝
X17n0330_p0742a24║受法。世尊，何故作如是說？佛告大慧：世間言論種種
X17n0330_p0742b01║句味，因緣譬喻採集莊嚴，誘引誑惑愚癡凡夫，不入
X17n0330_p0742b02║真實自通，不覺一切法，妄想顛倒墮於二邊，凡愚癡
X17n0330_p0742b03║惑而自破壞，諸趣相續不得解脫（唐云隨順世間虗妄言說，不如於義，
X17n0330_p0742b04║不稱於理，不能證入真實境界，不能覺了一切諸法，恒墮二邊，自失正道亦令他失，輪迴諸趣永不出離），不
X17n0330_p0742b05║能覺知自心現量，不離外性自性妄想計著。是故世
X17n0330_p0742b06║間言論種種辨說，不脫生老病死、憂悲苦惱、誑惑迷
X17n0330_p0742b07║亂。
X17n0330_p0742b08║通曰：上言宗通及說通，凡夫外道不得其短。而世
X17n0330_p0742b09║尊又戒內教弟子，於世間惡論慎勿習近。若習其
X17n0330_p0742b10║說，近其人，但攝世間欲味，不攝出世法味，何故教
X17n0330_p0742b11║誡之嚴若此耶？佛說世間言論，種種辨才，巧妙辭
X17n0330_p0742b12║句，但飾文字莊嚴，誑惑凡愚，不依如法說，不依如
X17n0330_p0742b13║義說，但隨世間情所樂故，說世俗事，不能證入真
X17n0330_p0742b14║實境界。不善宗通，不能覺了一切諸法。不善說通，
X17n0330_p0742b15║秪憑妄想分別，顛倒知見，虗妄言說，恒墮有無二
X17n0330_p0742b16║邊，自失正道，亦令他失，不但自破壞，亦能破壞於
X17n0330_p0742b17║人。凡愚為其所惑，躭著欲味，輪迴諸趣，相續不已，
X17n0330_p0742b18║永不出離，何得有解脫之期乎？良由不能覺知一
X17n0330_p0742b19║切諸法皆自心現量，離有無相，離言說相，外性非
X17n0330_p0742b20║性，乃於外法執為實有，妄想計著，言論種種，不離
X17n0330_p0742b21║外法自性而生分別。雖有巧妙辨才，樂說諸法，失
X17n0330_p0742b22║正理故，不得出離。生老病死，憂悲苦惱，諸趣相續，
X17n0330_p0742b23║輪轉不息。此但以種種辨說誑惑於人，彼此迷亂，
X17n0330_p0742b24║不得解脫。吾故謂不攝受法味者以此。韶國師上
X17n0330_p0742c01║堂：秪如諸方老宿言教在世，如恒河沙如來一大
X17n0330_p0742c02║藏經，卷卷皆說佛理，句句盡言佛心，因甚麼得不
X17n0330_p0742c03║會去？若一向織絡言教，意識解會，饒上座經塵沙
X17n0330_p0742c04║劫亦不能得徹。此喚作顛倒知見，識心活計，並無
X17n0330_p0742c05║得力處。此葢為根脚下不明。若究盡諸佛法源，河
X17n0330_p0742c06║沙大藏一時現前，不欠絲毫，不剩絲毫。諸佛時常
X17n0330_p0742c07║出世，時常說法度人，未曾間歇。乃至猿啼鳥叫，草
X17n0330_p0742c08║木叢林，常助上座發機，未有一時不為上座有如
X17n0330_p0742c09║是奇特處。可惜許諸上座大家究取，令法久住世
X17n0330_p0742c10║間，增益人天壽命，國王安樂無事。珍重！由是而觀，
X17n0330_p0742c11║若不入真實自宗通者，即佛說亦不宜習近，況世
X17n0330_p0742c12║論乎？
X17n0330_p0742c13║大慧！釋提桓因廣解眾論自造聲論，彼世論者有一
X17n0330_p0742c14║弟子，持龍形像（唐云現作龍形）詣釋天宮建立論宗，要壞帝
X17n0330_p0742c15║釋千輻之輪，隨我不如斷一一頭以謝所屈。作是要
X17n0330_p0742c16║已，即以釋法（唐云論法）摧伏帝釋，釋墮負處即壞其車還
X17n0330_p0742c17║來人間。如是，大慧！世間言論因譬莊嚴乃至畜生（魏云
X17n0330_p0742c18║現畜生身），亦能以種種句味惑彼諸天及阿修羅著生滅
X17n0330_p0742c19║見，而況於人。是故，大慧！世間言論應當遠離，以能招
X17n0330_p0742c20║致苦生因故慎勿習近。大慧！世論者唯說身覺境界
X17n0330_p0742c21║而已。大慧！彼世論者乃有百千，但於後時後五百年，
X17n0330_p0742c22║當破壞結集惡覺，因見盛故惡弟子受。如是，大慧！世
X17n0330_p0742c23║論破壞結集種種句味因譬莊嚴，說外道事著自因
X17n0330_p0742c24║緣無有自通。大慧！彼諸外道無自通論，於餘世論廣
X17n0330_p0743a01║說無量百千事門無有自通，亦不自知愚癡世論。
X17n0330_p0743a02║通曰：論外道之惡論，豈但自壞壞人，諸趣相續而
X17n0330_p0743a03║已哉？昔釋提桓因廣解眾論，自造聲論，一落聲言，
X17n0330_p0743a04║便可指摘。故世論弟子證世間通，現作龍形，直詣
X17n0330_p0743a05║天宮，建立所習論法，作是要言：憍尸迦！我共汝論，
X17n0330_p0743a06║汝若不如，汝當隨我破汝千輻之輪；我若不如，寧
X17n0330_p0743a07║節節分解，以謝所屈人天眾前。作是要已，即以帝
X17n0330_p0743a08║釋所造論法為難，摧伏帝釋。帝釋不勝，即壞其車，
X17n0330_p0743a09║還來人間。如是世間言論，其言之有理，其持之有
X17n0330_p0743a10║據，乃至現畜生形，依種種文詞，尚能迷惑諸天修
X17n0330_p0743a11║羅，屈彼聲論，有屈有伸，著生滅見，不得解脫，何況
X17n0330_p0743a12║於人，有不為其誘引誑惑者哉？以是義故，應當遠
X17n0330_p0743a13║離世論，不應親近。以因彼說能生苦聚，是生苦之
X17n0330_p0743a14║因，輪轉諸趣，豈可習近之耶？且彼世論，唯說身覺
X17n0330_p0743a15║境界，有身必有覺，推原所自，從冥初生覺，漸及五
X17n0330_p0743a16║陰、四大、二十五法，卒歸於神我，大約不離世間相，
X17n0330_p0743a17║說世間法而已，故謂之世論。彼世論者，有百千字
X17n0330_p0743a18║句，種種莊嚴，於最後五百年，正法當滅時，彼當建
X17n0330_p0743a19║立論宗，分為多部，各各異名，惡見乖離，破壞結集，
X17n0330_p0743a20║吾法十二部經教，為彼壞滅。由彼惡覺熾盛世間，
X17n0330_p0743a21║各執自因，各持自見，因見既盛，其論益熾，惡見弟
X17n0330_p0743a22║子，樂受其法。是故後世邪眾崩散，破壞結集，分成
X17n0330_p0743a23║多部，所為種種句味，因譬莊嚴，但說外道邪見事，
X17n0330_p0743a24║或說有，或說無，執著自因緣相，不以為有因，則以
X17n0330_p0743b01║為無因，總不越身覺境界而已。至於非身所覺，非
X17n0330_p0743b02║覺所知，非因緣，非自然，但可自悟自通，不容以言
X17n0330_p0743b03║論示人者，彼固未之覺也。彼諸外道內心，既無有
X17n0330_p0743b04║如實解自宗不通，則不知有自覺聖智事，亦即不
X17n0330_p0743b05║能建立教法有自通論，以發明自性之旨而為人
X17n0330_p0743b06║說。但於餘弟子習世論者，廣說百千事門，支離蔓
X17n0330_p0743b07║延，去性愈遠，亦皆無有自通。夫不通自性，而攀緣
X17n0330_p0743b08║於百千事法者，謂之愚癡。彼亦不自知愚癡世論，
X17n0330_p0743b09║能招致苦果，常在生滅，而不自覺，亦可哀也已。彼
X17n0330_p0743b10║世論惡覺，有如是過，故吾戒諸弟子，慎勿習近之
X17n0330_p0743b11║也。世尊因長爪梵志索論義，預約曰：我義若墮，我
X17n0330_p0743b12║自斬首。世尊曰：汝義以何為宗？志曰：我以一切不
X17n0330_p0743b13║受為宗。世尊曰：是見受否？志拂袖而去，行至中路
X17n0330_p0743b14║乃省，謂弟子曰：我當回去斬首，以謝世尊。弟子曰：
X17n0330_p0743b15║人天眾前，幸當得勝，何以斬首？志曰：我寧於有智
X17n0330_p0743b16║人前斬首，不於無智人前得勝。乃歎曰：我義兩處
X17n0330_p0743b17║負墮，是見若受，負門處麤；是見不受，負門處細。一
X17n0330_p0743b18║切人天二乘，皆不知我義墮處，唯有世尊諸大菩
X17n0330_p0743b19║薩，知我義墮，回至世尊前曰：我義兩處負墮，故當
X17n0330_p0743b20║斬首以謝。世尊曰：我法中無如是事，汝當回心向
X17n0330_p0743b21║道。於是同五百徒眾，一時投佛出家，證阿羅漢。夫
X17n0330_p0743b22║梵志敢與世尊論義，視彼要約帝釋者，不啻過之。
X17n0330_p0743b23║乃世尊卒能摧伏梵志，而帝釋反為世論所屈。世
X17n0330_p0743b24║論之惡覺，誠未易破，末法時，安得深明世尊意旨
X17n0330_p0743c01║者，而化導之乎？
X17n0330_p0743c02║爾時大慧白佛言：世尊！若外道世論種種句味因譬
X17n0330_p0743c03║莊嚴，無有自通自事計著者，世尊亦說世論，為種種
X17n0330_p0743c04║異方諸來會聚天人阿修羅，廣說無量種種句味，亦
X17n0330_p0743c05║非自通耶？亦入一切外道智慧言說數耶？佛告大慧：
X17n0330_p0743c06║我不說世論亦無來去，唯說不來不去。大慧！來者趣
X17n0330_p0743c07║聚會生，去者散壞，不來不去者是不生不滅，我所說
X17n0330_p0743c08║義不墮世論妄想數中。所以者何？謂不計著外性非
X17n0330_p0743c09║性自心現處，二邊妄想所不能轉，相境非性覺自心
X17n0330_p0743c10║現，則自心現妄想不生，妄想不生者空無相無作，入
X17n0330_p0743c11║三脫門名為解脫。
X17n0330_p0743c12║通曰：大慧問：外道種種論說執著自宗非如實法
X17n0330_p0743c13║者，然則世尊亦為十方國土諸來會眾廣說種種
X17n0330_p0743c14║句味，亦以世間種種名字章句譬喻說法，不說自
X17n0330_p0743c15║身內智證法。若爾，亦即同於外道自法中智慧言
X17n0330_p0743c16║說數量耶？佛謂我為異方諸來會眾廣說種種句
X17n0330_p0743c17║味，不說世論法。世論見有人天來去相，不知人天
X17n0330_p0743c18║實無來去也。我唯說不來不去之法。夫來者緣會
X17n0330_p0743c19║而生，去者緣散而滅。但於相上見有來去，即屬生
X17n0330_p0743c20║滅法。我說不來不去，即是不生不滅法。我所說不
X17n0330_p0743c21║生不滅義趣，來無所從、去無所至，是真如實際境
X17n0330_p0743c22║界，不墮世論虗妄分別數中。何以不墮彼數中也？
X17n0330_p0743c23║彼惟不覺自心現量外性非性，乃於外境妄想分
X17n0330_p0743c24║別說有說無，為二見所轉不得解脫。我則不計著
X17n0330_p0744a01║外境有無，唯建立說於自心所現。故有無二邊妄
X17n0330_p0744a02║想分別，不能轉我而為我所轉。以我如實了知外
X17n0330_p0744a03║境無性，但由自心所現如夢如幻，不得謂之有，不
X17n0330_p0744a04║得謂之無，故自心所現妄想分別無自而生。相境
X17n0330_p0744a05║非性，境不生也；妄想不生，心不生也。心境無生，即
X17n0330_p0744a06║證入空、無相、無作三解脫門，遠離生滅諸趣相續，
X17n0330_p0744a07║名為解脫。我唯了知心境俱空，本自不生不滅，法
X17n0330_p0744a08║能轉生滅而不為生滅所轉，故不墮於世論妄想
X17n0330_p0744a09║數中，豈亦無有自通耶？有太守楊衒之問於初祖
X17n0330_p0744a10║曰：西天五印，師承為祖，其道如何？祖曰：明佛心宗，
X17n0330_p0744a11║行解相應，名之曰祖。又問：此外如何？祖曰：須明他
X17n0330_p0744a12║心，知其今古，不厭有無，於法無取，不賢不愚，無迷
X17n0330_p0744a13║無悟，若能是解，故稱為祖。又曰：弟子歸心三寶亦
X17n0330_p0744a14║有年矣，而智慧昏蒙，尚迷真理，適聽師言，罔知攸
X17n0330_p0744a15║措，願師慈悲，開示宗旨。祖知懇到，即說偈曰：亦不
X17n0330_p0744a16║覩惡而生嫌，亦不觀喜而勤惜，亦不捨智而近愚，
X17n0330_p0744a17║亦不拋迷而就悟。達大道兮過量，通佛心兮出度，
X17n0330_p0744a18║不與凡聖同纏，超然名之曰祖。祖師門下，凡聖俱
X17n0330_p0744a19║離，寧同於外道耶？
X17n0330_p0744a20║大慧，我念一時於一處住，有世論婆羅門來詣我所，
X17n0330_p0744a21║不請空閒，便問我言：瞿曇，一切所作耶？我時報言：一
X17n0330_p0744a22║切所作，是初世論。彼復問言：一切非所作耶？我復報
X17n0330_p0744a23║言：一切非所作，是第二世論。彼復問言：一切常耶？一
X17n0330_p0744a24║切無常耶？一切生耶？一切不生耶？我時報言：是六世
X17n0330_p0744b01║論。大慧，彼復問我言：一切一耶？一切異耶？一切俱耶？
X17n0330_p0744b02║一切不俱耶？一切因種種受生現耶（唐云一切皆由種種因緣而受
X17n0330_p0744b03║生耶）？我時報言：是十一世論。大慧，彼復問言：一切無記
X17n0330_p0744b04║耶？一切記耶？有我耶？無我耶？有此世耶？無此世耶？有
X17n0330_p0744b05║他世耶？無他世耶？有解脫耶？無解脫耶？一切剎那耶
X17n0330_p0744b06║（魏云空耶）？一切不剎那耶？虗空耶？非數滅耶？涅槃耶？瞿曇，
X17n0330_p0744b07║作耶？非作耶？（唐云虗空、涅槃及非擇滅，是所作耶？非所作耶？）有中陰耶？無中
X17n0330_p0744b08║陰耶？大慧，我時報言：婆羅門，如是說者，悉是世論，非
X17n0330_p0744b09║我所說。是汝世論，我唯說無始虗偽妄想習氣種種
X17n0330_p0744b10║諸惡三有之因，不能覺知自心現量，而生妄想攀緣
X17n0330_p0744b11║外性。如外道法，我諸根義三合知生。（唐云如外道說，我及根境三和
X17n0330_p0744b12║合生。）我不如是。婆羅門，我不說因，不說無因，唯說妄想
X17n0330_p0744b13║攝所攝性施設緣起，非汝及餘墮受我相續者所能
X17n0330_p0744b14║覺知。（魏云唯說自心分別見有可取能取境界之相，我說假名因緣集故而生諸法，非汝婆羅門及餘境
X17n0330_p0744b15║界，以墮我見故。）大慧，涅槃、虗空、滅，非有三種，但數有三耳。（唐云
X17n0330_p0744b16║虗空、涅槃及非擇滅，但有三數，本無實體，何況而說作與非作。）
X17n0330_p0744b17║通曰：此世尊廣明世論，欲令來世洞知其非，不復
X17n0330_p0744b18║習近之也。婆羅門自稱其祖自梵天口生，因從梵
X17n0330_p0744b19║姓，或云梵志，即此之類。其種各有經論，世承為業，
X17n0330_p0744b20║故長於辯說。彼自負其辯，遽問世尊：以一切法為
X17n0330_p0744b21║所作，為非所作？所作是有為法，非所作是無為法？
X17n0330_p0744b22║大段不出此二見。見其有作，則以為常，以為生，以
X17n0330_p0744b23║為一，以為俱；見其無作，則以為斷，以為滅，以為異，
X17n0330_p0744b24║以為不俱。上至梵天，下及眾生，遠及八萬劫，細至
X17n0330_p0744c01║微塵，從中分別，作有無四句議論。其詰慧者，根究
X17n0330_p0744c02║生因，見種種因緣生法，謂由作者生。說此世他世，
X17n0330_p0744c03║似身後有相無相；說解脫剎那，念念遷流，似後後
X17n0330_p0744c04║有為；說虗空、涅槃及非擇滅三無為法，似緣覺、聲
X17n0330_p0744c05║聞。於此復問：有作無作，露出本相。作則迷於有為，
X17n0330_p0744c06║非作則入於無想。又問：中陰身有為，分明執著神
X17n0330_p0744c07║我，不出識陰區宇。學道之人不識真，只為從來認
X17n0330_p0744c08║識神。無始以來生死本，癡人喚作本來人。正此是
X17n0330_p0744c09║也。故佛答以如此世論，非我所說。縱汝說得種種
X17n0330_p0744c10║分明，不離世法，若超出三界者，總不作如是見也。
X17n0330_p0744c11║我唯說無始虗偽妄想習氣種種諸惡為三界之
X17n0330_p0744c12║因，欲界、色界、無色界染淨不同，何以謂皆謂之惡？
X17n0330_p0744c13║以欲界視色界，則色界為善；以三界視超出三界
X17n0330_p0744c14║者，則色與無色未為純善也。若不能覺知三界諸
X17n0330_p0744c15║法皆自心現量，外法非性，實無可得，於中生起妄
X17n0330_p0744c16║想分別，攀緣諸法，或以為有作，或以為無作。如外
X17n0330_p0744c17║道種種議論，說有我及根境三緣和合而知識生，
X17n0330_p0744c18║是以一切法從因緣生也。以為有因生者，謂冥初
X17n0330_p0744c19║生覺；以為無因生者，謂有異因。但於外性計著，作
X17n0330_p0744c20║有無分別，總歸戲論，我不如是說也。我說三界諸
X17n0330_p0744c21║法唯心所現，於一切法不說有因，不說無因，唯說
X17n0330_p0744c22║無始虗偽妄想，見有能取所取境界之相。我說此
X17n0330_p0744c23║攝所攝性，但名假名施設，因緣集故而生。諸法依
X17n0330_p0744c24║緣而起者，本自無根，生即不生，安所見其有乎？安
X17n0330_p0745a01║所見其無乎？不見其有，故不說有因；不見其無，故
X17n0330_p0745a02║不說無因。此非汝婆羅門及餘世論弟子墮受我
X17n0330_p0745a03║見、執著神我、生死相續者之所能知也。汝唯取著
X17n0330_p0745a04║我相攝所攝性，不離三界，常墮輪轉。我唯無我，離
X17n0330_p0745a05║攝所攝，超出三界，汝豈能測哉？且虗空無為，涅槃
X17n0330_p0745a06║無為，及非擇滅無為，在我法中，但有三數，本無體
X17n0330_p0745a07║性，云何而說作與非作？彼攀緣外法，說作非作，虗
X17n0330_p0745a08║妄分別，猶之可也。至三無為，離言說相，離名字相，
X17n0330_p0745a09║乃以生滅心，說不生滅法，安得為智？故佛不與之
X17n0330_p0745a10║語，而以語大慧也。三祖信心銘曰：至道無難，唯嫌
X17n0330_p0745a11║揀擇。但莫憎愛，洞然明白。毫釐有差，天地懸隔。欲
X17n0330_p0745a12║得現前，莫存順逆。違順相爭，是為心病。不識玄旨，
X17n0330_p0745a13║徒勞念靜。圓同太虗，無欠無餘。良由取捨，所以不
X17n0330_p0745a14║如。莫逐有緣，勿住空忍。一種平懷，泯然自盡。止動
X17n0330_p0745a15║歸止，止更彌動。唯滯兩邊，寧知一種。一種不通，兩
X17n0330_p0745a16║處失功。遣有沒有，從空皆空。多言多慮，轉不相應。
X17n0330_p0745a17║絕言絕慮，無處不通。歸根得旨，隨照失宗。須臾返
X17n0330_p0745a18║照，勝却前空。前空轉變，皆由妄見。不用求真，唯須
X17n0330_p0745a19║息見。二見不住，慎莫追尋。纔有是非，紛然失心。二
X17n0330_p0745a20║由一有，一亦莫尋。一心不生，萬法無咎。無咎無法，
X17n0330_p0745a21║不生不心。能由境滅，境逐能沉。境由能境，能由境
X17n0330_p0745a22║能。欲知兩段，元是一空。一空同兩，齊含萬象。不見
X17n0330_p0745a23║精麤，寧有偏黨。大道體寬，無易無難。小見狐疑，轉
X17n0330_p0745a24║急轉遲。執之失度，必入邪路。放之自然，體無去住。
X17n0330_p0745b01║任性合道，逍遙絕惱。繫念乖真，昏沉不好。不好勞
X17n0330_p0745b02║神，何用疎親。欲取一乘，勿惡六塵。六塵不惡，還同
X17n0330_p0745b03║正覺。智者無為，愚人自縛。法無異法，妄自愛著。將
X17n0330_p0745b04║心用心，豈非太錯。迷生寂亂，悟無好惡。一切二邊，
X17n0330_p0745b05║良由斟酌。夢幻空華，何勞把捉。得失是非，一時放
X17n0330_p0745b06║却。眼若不睡，諸夢自除。心若不異，萬法一如。一如
X17n0330_p0745b07║體玄，兀爾忘緣。萬法齊觀，歸復自然。泯其所以，不
X17n0330_p0745b08║可方比。止動無動，動止無止。兩既不成，一何有爾。
X17n0330_p0745b09║究竟窮極，不存軌則。契心平等，所作俱息。狐疑盡
X17n0330_p0745b10║淨，正信調直。一切不留，無可記憶。虗明自然，不勞
X17n0330_p0745b11║心力。非思量處，識情難測。真如法界，無他無自。要
X17n0330_p0745b12║急相應，唯言不二。不二皆同，無不包容。十方智者，
X17n0330_p0745b13║皆入此宗。宗非促延，一念萬年。無在不在，十方目
X17n0330_p0745b14║前。極小同大，忘絕境界。極大同小，不見邊表。有即
X17n0330_p0745b15║是無，無即是有。若不如是，必不須守。一即一切，一
X17n0330_p0745b16║切即一。但能如是，何慮不畢。信心不二，不二信心。
X17n0330_p0745b17║言語道斷，非去來今。三祖自宗，通言言破。的中多
X17n0330_p0745b18║指迷警錯之詞，不但佉外道邪見，我法中外道當
X17n0330_p0745b19║為汗流。
X17n0330_p0745b20║復次，大慧！爾時世論婆羅門，復問我言：癡、愛、業因故，
X17n0330_p0745b21║有三有耶？為無因耶？我時報言：此二者亦是世論耳。
X17n0330_p0745b22║彼復問言：一切性皆入自共相耶？我復報言：此亦世
X17n0330_p0745b23║論。婆羅門！乃至意流妄計外塵，皆是世論。復次，大慧！
X17n0330_p0745b24║爾時世論婆羅門，復問我言：頗有非是論者不？我是
X17n0330_p0745c01║一切外道之宗，說種種句味因緣譬喻莊嚴。我復報
X17n0330_p0745c02║言：有非汝有者，非為非宗非說非不說，種種句味非
X17n0330_p0745c03║不因譬莊嚴。婆羅門言：何等為非世論非非宗非非
X17n0330_p0745c04║說？我時報言：婆羅門！有非世論，汝諸外道所不能知，
X17n0330_p0745c05║以於外性不實妄想虗偽計著故。謂妄想不生，覺了
X17n0330_p0745c06║有無自心現量；妄想不生，不受外塵，妄想永息，是名
X17n0330_p0745c07║非世論。此是我法，非汝有也。婆羅門！略說彼識，若來
X17n0330_p0745c08║若去，若死若生，若樂若苦，若溺若見，若觸若著，種種
X17n0330_p0745c09║相若和合相續，若愛若因計著。婆羅門！如是比者，是
X17n0330_p0745c10║汝等世論，非是我有。大慧！世論婆羅門，作如是問，我
X17n0330_p0745c11║如是答，彼即默然不辭而退（唐云不問於我自宗實法默然而去）。思自
X17n0330_p0745c12║通處，作是念言：沙門釋子出於通外，說無生無相無
X17n0330_p0745c13║因，覺自妄想現相，妄想不生（魏云沙門釋子外於我法是可憐愍，說一切法
X17n0330_p0745c14║無因無緣無有生相，唯說自心分別見法。若能覺知自心見相，則分別不生）。大慧！此即是
X17n0330_p0745c15║汝向所問，我何故說習近世論種種辯說，攝受貪欲
X17n0330_p0745c16║不攝受法？
X17n0330_p0745c17║通曰：外道因世尊說無始虗偽妄想習氣種種諸
X17n0330_p0745c18║惡三有之因，遂復問：癡愛業為因，能生三有耶？抑
X17n0330_p0745c19║本無因耶？又問：一切性皆入五陰自共相耶？彼亦
X17n0330_p0745c20║知妄想習氣種種諸惡不出五陰自共相，無明與
X17n0330_p0745c21║愛能起惑造業為三有因，亦彷彿似佛平日所說。
X17n0330_p0745c22║此乃學佛法中，外道不能捨有因無因見。其見所
X17n0330_p0745c23║分別處，即是心識流動，妄計外塵，不離外境而生
X17n0330_p0745c24║分別。縱說到本分內自共相，亦是法塵，故均之屬
X17n0330_p0746a01║世論也。婆羅門伎倆既盡，乃問：有非世論者否？意
X17n0330_p0746a02║以一切外道所有詞論，種種文句，因喻莊嚴，莫不
X17n0330_p0746a03║皆從我法中出，安得有非世論者？世尊說有之，但
X17n0330_p0746a04║非汝有。汝所有者，不出作為宗因喻等法；我所有
X17n0330_p0746a05║者，非為非不為，非宗非不宗，非說非不說，本無言
X17n0330_p0746a06║說，而亦未嘗無因譬莊嚴，非汝外道所能知也。汝
X17n0330_p0746a07║等所以不知者，以妄計著外不實法分別戲論故。
X17n0330_p0746a08║吾所謂非世間論者，一切妄想分別不生。所云妄
X17n0330_p0746a09║想不生者，非謂有妄想而滅除之之謂也。謂覺了
X17n0330_p0746a10║現前有無諸境，皆是自心所現，心外無法，法外無
X17n0330_p0746a11║心，即真即妄，即妄即真，故妄想無自而生也。若見
X17n0330_p0746a12║有外塵，則心與境對，妄猶未盡息也。唯心境兩忘，
X17n0330_p0746a13║外不見塵，內無受者，雖欲分別外塵，原無外塵可
X17n0330_p0746a14║得，妄想何所依而立乎？所以妄想永息，住自住處，
X17n0330_p0746a15║寂靜境界，不生不滅故。不生不滅者，不起分別，超
X17n0330_p0746a16║出三界，是名非世論。此是我法，非汝有者，略說汝
X17n0330_p0746a17║法不離諸識，心意流轉，若來去，若死生，若樂苦，若
X17n0330_p0746a18║沈溺，若顯見，若觸著，種種諸相，於中妄計。若和合
X17n0330_p0746a19║相續者，不離七識；若貪愛為緣者，不離六識；若冥
X17n0330_p0746a20║初為因者，略近八識。汝所云癡愛業因一切性，入
X17n0330_p0746a21║自共相，如是比量分別，建立宗說，執有神我，流轉
X17n0330_p0746a22║三界。此名世論，非我有者，婆羅門聞是非世論法，
X17n0330_p0746a23║當即問我：自宗實法，云何建立？乃默然而去，思所
X17n0330_p0746a24║自通處，但能通於平日有無妄見，而不能通於無
X17n0330_p0746b01║生之旨，返謂沙門所見出於我通之外，說一切法
X17n0330_p0746b02║無因無緣，無有生相，宜乎一切皆無已。又說能覺
X17n0330_p0746b03║知自心見相，則分別不生，既有自心見相，即是相，
X17n0330_p0746b04║即是生。又說妄想不生，誠吾所未解也。味其語意，
X17n0330_p0746b05║只是貪戀有無邪見種種句味，而不能信受緣起
X17n0330_p0746b06║無生之正法，諸趣相續，不得解脫，亦大可哀也已。
X17n0330_p0746b07║我故說習近世論，但攝受欲，不攝受法，即此是也。
X17n0330_p0746b08║昔十七祖僧伽難提尊者，度持鑑童子，更名伽耶
X17n0330_p0746b09║舍多，付法眼偈曰：心地本無生，因地從緣起，緣種
X17n0330_p0746b10║不相妨，華果亦復爾。後十八祖伽耶舍多，付法於
X17n0330_p0746b11║鳩摩羅多，偈曰：有種有心地，因緣能發萌，於緣不
X17n0330_p0746b12║相礙，當生生不生。此緣起無生旨也，豈外道所能
X17n0330_p0746b13║測乎？
X17n0330_p0746b14║大慧白佛言：世尊！攝受貪欲及法，有何句義？佛告大
X17n0330_p0746b15║慧：善哉，善哉！汝乃能為未來眾生，思惟咨詢如是句
X17n0330_p0746b16║義。諦聽，諦聽！善思念之，當為汝說。大慧白佛言：唯然
X17n0330_p0746b17║受教。佛告大慧：所謂貪者，若取若捨，若觸若味（唐云所言
X17n0330_p0746b18║財者，可觸可受，可取可味），繫著外塵，墮二邊見，復生苦陰，生老病
X17n0330_p0746b19║死憂悲苦惱，如是諸患皆從愛起。斯由習近世論及
X17n0330_p0746b20║世論者，我及諸佛說名為貪。是名攝受貪欲，不攝受
X17n0330_p0746b21║法。大慧！云何攝受法？謂善覺知自心現量，見人無我
X17n0330_p0746b22║及法無我相，妄想不生；善知上上地，離心意意識，一
X17n0330_p0746b23║切諸佛智慧灌頂，具足攝受十無盡句，於一切法無
X17n0330_p0746b24║開發自在（前云無開發行，自心自在），是名為法。所謂不墮一切見、
X17n0330_p0746c01║一切虗偽、一切妄想、一切性、一切二邊。大慧！多有外
X17n0330_p0746c02║道癡人，墮於二邊，若常若斷；非黠慧者，受無因論，則
X17n0330_p0746c03║起常見；外因壞，因緣非性，則起斷見。大慧！我不見生
X17n0330_p0746c04║住滅故，說名為法。大慧！是名貪欲及法，汝及餘菩薩
X17n0330_p0746c05║摩訶薩，應當修學。
X17n0330_p0746c06║通曰：世尊常說，世間諸論，種種辯說，慎勿習近，若
X17n0330_p0746c07║習近者，攝受貪欲，不攝受法，前已詳答。至是大慧，
X17n0330_p0746c08║又欲分別句義，何者名貪句義？何者名法句義？非
X17n0330_p0746c09║如外道，但思自通處，而不咨詢正法也。故佛善之，
X17n0330_p0746c10║乃謂貪者，謂其有取有捨，有觸有受，係著外塵，而
X17n0330_p0746c11║生分別，墮在有無二見，自失正道，於是諸趣相續，
X17n0330_p0746c12║不脫苦陰，生老病死，憂悲苦惱，如是諸患，皆從一
X17n0330_p0746c13║念愛生，所謂無明緣行，行緣識，識緣貪愛取，乃至
X17n0330_p0746c14║生老病死苦，由彼貪愛種種句味，習近世論，并習
X17n0330_p0746c15║近善為世論者，我及諸佛，超出世外，說此等輩，總
X17n0330_p0746c16║屬於貪，但攝受欲食，不攝受法食也。所謂法者，謂
X17n0330_p0746c17║善覺知一切法，唯心所現，外性非性，無取無捨，無
X17n0330_p0746c18║觸無味，見人無我，斷煩惱障，及法無我，斷所知障，
X17n0330_p0746c19║不但分別外境之妄想不生，即分別內法之妄想，
X17n0330_p0746c20║亦不生也。俱生無明，漸次斷盡，由一地入一地，至
X17n0330_p0746c21║於上上地，遠離心意意識，轉識成智，所謂轉前五
X17n0330_p0746c22║識，為成所作智，轉第六識，為玅觀察智，轉第七識，
X17n0330_p0746c23║為平等性智，轉第八識，為大圓鏡智，至大圓鏡智，
X17n0330_p0746c24║即具一切諸佛智慧，乃法雲灌頂位也。諸佛手灌
X17n0330_p0747a01║其頂，光光相映，授如來位，即具足十無盡句：一、眾
X17n0330_p0747a02║生界無盡，二、世界無盡，三、虗空界無盡，四、法界無
X17n0330_p0747a03║盡，五、涅槃界無盡，六、佛出現無盡，七、如來智無盡，
X17n0330_p0747a04║八、心所緣無盡，九、佛智所入無盡，十、轉法輪智無
X17n0330_p0747a05║盡。一切攝受，於一切法無功用行，自心自在，是名
X17n0330_p0747a06║為法。若他一切見、一切虗偽、一切妄想、一切性、一
X17n0330_p0747a07║切二邊，皆無始以來虗妄想相，不離心、意、意識轉
X17n0330_p0747a08║變，能善覺知自心現量，自不墮彼一切戲論。彼外
X17n0330_p0747a09║道說種種法，不過斷、常二見，多令癡人墮於二邊，
X17n0330_p0747a10║非黠慧者墮於二邊，唯無智者受彼無因。論計四
X17n0330_p0747a11║大不從因生，謂從來如此，則起常見。或計造色外
X17n0330_p0747a12║因壞滅，不復更生，謂因緣之性本無，則起斷見。彼
X17n0330_p0747a13║論雖多，大約不出二者。彼唯見外法生、住、滅相，而
X17n0330_p0747a14║不見自性本無生、滅，故不得名正法。我唯不著於
X17n0330_p0747a15║相，不見有生、住、異、滅可得，斷、常二見何從而起？如
X17n0330_p0747a16║是則一切覺了不墮於見，一切真實不墮虗偽，一
X17n0330_p0747a17║切正思惟不墮妄想，一切無自性不墮於性，一切
X17n0330_p0747a18║中道不墮二邊，乃從上諸佛所說，名為法食者也。
X17n0330_p0747a19║是名貪欲及法兩者句義。汝及餘菩薩，應當修學，
X17n0330_p0747a20║使未來眾生，灼知正法所在，毋為世論所惑。黃檗
X17n0330_p0747a21║云：今時人只欲得多知解，廣求文義，喚作修行。不
X17n0330_p0747a22║知多知多解，翻成壅塞。唯知多與兒酥乳喫，消與
X17n0330_p0747a23║不消，都總不知。三乘學道人，皆是此㨾，盡名食不
X17n0330_p0747a24║消者。所謂知解不消，皆為毒藥，盡向生滅中收。真
X17n0330_p0747b01║如之中，都無此事。故云：我王庫內，無如是刀。從前
X17n0330_p0747b02║所有一切解處，盡須併却令空，更無分別，即是空
X17n0330_p0747b03║如來藏。如來藏者，更無纖塵可有，即是破有法王
X17n0330_p0747b04║出現世間。亦云：我於然燈佛所，無少法可得。此語
X17n0330_p0747b05║只為空汝情解知量。但消融表裏，情盡都無依執，
X17n0330_p0747b06║是無事人。三乘教網，只是應機之藥，隨宜所說，各
X17n0330_p0747b07║各不同。但能了知，即不被惑。第一不得於一機一
X17n0330_p0747b08║境邊，守文作解。何以如此？實無有定法如來可說。
X17n0330_p0747b09║我此宗門，不論此事，但知息心即休，更不用思前
X17n0330_p0747b10║慮後。由黃檗言：內教議論，尚不可執，況世論種種，
X17n0330_p0747b11║無益於身心者乎？
X17n0330_p0747b12║爾時，世尊欲重宣此義，而說偈言：
X17n0330_p0747b13║（二譯皆有。我攝取眾生，依戒降諸惡，智慧滅邪見，三解脫增長。）一切世間論，外道虗
X17n0330_p0747b14║妄說，妄見作所作，彼則無自宗。唯我一自宗，離於作
X17n0330_p0747b15║所作，為諸弟子說，遠離諸世論。心量不可見，不觀察
X17n0330_p0747b16║二心，攝所攝非性，斷常二俱離，乃至心流轉，是則為
X17n0330_p0747b17║世論。妄想不轉者，是人見自心，來者為事生，去者事
X17n0330_p0747b18║不現，明了知去來，妄想不復生。有常及無常，所作無
X17n0330_p0747b19║所作，此世他世等，斯皆世論通。
X17n0330_p0747b20║通曰：世尊謂彼諸外道無自通論，乃於偈言重發
X17n0330_p0747b21║其旨，謂我調伏眾生，以戒降諸惡，以智慧滅諸見，
X17n0330_p0747b22║令三解脫得以增長，此我所說法也。若一切世間
X17n0330_p0747b23║有無等論，皆是外道虗妄之說，以彼橫計因果，有
X17n0330_p0747b24║能作者，有所作者，但就虗妄外境為宗，實無自宗。
X17n0330_p0747c01║唯我建立一心以為自宗，不著於能作所作，離彼
X17n0330_p0747c02║虗妄因見，為諸弟子說外道世論，但攝受欲食，不
X17n0330_p0747c03║攝受法食，慎勿習近遠，離諸世論可也。彼世論所
X17n0330_p0747c04║以無自通者，謂於自心現量不善觀察，唯心無所
X17n0330_p0747c05║有境界，以無二邊心故，能取所取非性，斷見常見
X17n0330_p0747c06║俱離，不落有無，不落方所，乃是自心本體。彼唯不
X17n0330_p0747c07║見本體，自宗不通，乃至種種虗妄分別，心為境轉，
X17n0330_p0747c08║流浪不息，不但攀緣外性名為逐物，即分別法相
X17n0330_p0747c09║亦是意流，總歸於世論也。若能觀察妄想無性，不
X17n0330_p0747c10║為所轉，是人則見自心現量本自寂滅，本無動搖，
X17n0330_p0747c11║所謂自宗通者也。外道寧有此乎？然外道為妄想
X17n0330_p0747c12║所轉，則何以故？以不明於生滅之相故。來者見因
X17n0330_p0747c13║生，去者見果滅。不知一切諸法，來者暫現，如電速
X17n0330_p0747c14║滅；去則不現，本無所有。能如實明了去來生滅之
X17n0330_p0747c15║相，本自無生，分別安從起乎？妄想不生，心無流轉，
X17n0330_p0747c16║即是不生不滅之法。我所說法，但以一心為自宗
X17n0330_p0747c17║者，此也。若夫常與無常，作與無作，此世及他世等，
X17n0330_p0747c18║總不離有無二邊，即是世間去來之相。而外道執
X17n0330_p0747c19║之，以為實有，斯皆不離世間建立論宗。彼各自以
X17n0330_p0747c20║為通，而不知其虗妄也。內教弟子，亦慎所習哉！僧
X17n0330_p0747c21║問黃檗：如何是世諦？檗云：說葛藤作什麼？本來清
X17n0330_p0747c22║淨，何假言說問答？但無一切心，即名無漏智。汝每
X17n0330_p0747c23║日行住坐臥，一切言語，但莫著有為法，出言瞬目，
X17n0330_p0747c24║盡同無漏。如今末法，向去多是學禪道者，皆著一
X17n0330_p0748a01║切聲色，何不與我心心同虗空去，如枯木石頭去，
X17n0330_p0748a02║如寒灰死火去，方有少分相應。若不如是，他日盡
X17n0330_p0748a03║被𨶒老子栲你在。嗟乎！諸趣相續，不得解脫，可畏
X17n0330_p0748a04║如是。學者只貪句味，何哉？
X17n0330_p0748a05║（魏云涅槃品第六）。
X17n0330_p0748a06║爾時大慧菩薩復白佛言：世尊！所言涅槃者，說何等
X17n0330_p0748a07║法名為涅槃，而諸外道各起妄想？佛告大慧：諦聽，諦
X17n0330_p0748a08║聽！善思念之！當為汝說。如諸外道妄想涅槃，非彼妄
X17n0330_p0748a09║想隨順涅槃。（唐云如諸外道分別涅槃，皆不隨順涅槃之相。）大慧白佛言：唯
X17n0330_p0748a10║然受教。佛告大慧：或有外道陰界入滅，境界離欲，見
X17n0330_p0748a11║法無常，心心法品不生不念，去來現在境界諸受陰
X17n0330_p0748a12║盡，如燈火滅，如種子壞，妄想不生，斯等於此作涅槃
X17n0330_p0748a13║想。大慧！非以見壞名為涅槃。
X17n0330_p0748a14║通曰：因上佛謂大慧曰：涅槃、虗空、滅，非有三種，但
X17n0330_p0748a15║數有三耳。未曾發明涅槃至一之處，恐混於外道
X17n0330_p0748a16║故。大慧問：何等法方名涅槃？而諸外道各起妄想
X17n0330_p0748a17║分別，為得真涅槃否？彼諸外道分別涅槃，皆不隨
X17n0330_p0748a18║順涅槃之相。且涅槃真相，非彼妄想所及，故世尊
X17n0330_p0748a19║一一出其過，而以我法說名涅槃者示之。總之，外
X17n0330_p0748a20║道無有自通。或有外道，於五陰、六入、十八界滅處，
X17n0330_p0748a21║離欲界繫縛，不貪境界，見一切法無常，以心及心
X17n0330_p0748a22║數法不現在前，持心一境，不見有過去、未來、現在
X17n0330_p0748a23║三世之相。此由諸受陰盡，但以一切不受為宗，故
X17n0330_p0748a24║於陰、界、入種種欲塵按伏不起，如燈火滅不令復
X17n0330_p0748b01║明，如種子壞不令復生。諸取不起，分別不生，此但
X17n0330_p0748b02║除滅一切境界，而謂之不生耳。即楞嚴所云：以永
X17n0330_p0748b03║滅依為所歸依。斯外道論師等，於此作涅槃想，且
X17n0330_p0748b04║以見滅為涅槃故。不知涅槃玅果，轉諸生滅成不
X17n0330_p0748b05║生滅，剎那無有生相，剎那無有滅相，一切現前，一
X17n0330_p0748b06║切寂滅，不見有滅相可得，豈可以見一切法壞，遂
X17n0330_p0748b07║名為涅槃乎？此外道分別涅槃，不能隨順涅槃之
X17n0330_p0748b08║相一也。提婆論以此為第一小乘外道說。黃檗云：
X17n0330_p0748b09║凡夫取境，道人取心，心境雙忘，乃是真法。妄境猶
X17n0330_p0748b10║易，忘心至難。人不敢忘心，恐落空無撈摸處，不知
X17n0330_p0748b11║空本無空，唯一真法界耳。此靈覺性，無始以來，與
X17n0330_p0748b12║虗空同壽，未曾生，未曾滅，未曾有，未曾無，未曾穢，
X17n0330_p0748b13║未曾淨，未曾喧，未曾寂，未曾少，未曾老，無方所，無
X17n0330_p0748b14║內外，無數量，無形相，無色象，無音聲，不可覓，不可
X17n0330_p0748b15║求，不可以智慧識，不可以語言取，不可以境物會，
X17n0330_p0748b16║不可以功用到，諸佛菩薩與一切蠢動含靈，同此
X17n0330_p0748b17║大涅槃性。性即是心，心即是佛，佛即是法，一念離
X17n0330_p0748b18║真，皆為妄想，不可以心更求於心，不可以佛更求
X17n0330_p0748b19║於佛，不可以法更求於法，故學道人直下無心，默
X17n0330_p0748b20║契而已。能透黃檗語，即知涅槃真相所在。
X17n0330_p0748b21║大慧！或以從方至方名為解脫，身境界想滅猶如風
X17n0330_p0748b22║止；或復以覺所覺見壞名為解脫；或見常無常作解
X17n0330_p0748b23║脫想（唐云或謂不見能覺所覺，或謂不起分別常無常見）；或見種種相想招致
X17n0330_p0748b24║苦生，因思惟是已，不善覺知自心現量，怖畏於相而
X17n0330_p0748c01║見無相，深生愛樂作涅槃想。
X17n0330_p0748c02║通曰：外道涅槃之想，不出斷滅見。如楞嚴云：或計
X17n0330_p0748c03║身滅，或欲盡滅，或苦盡滅，或極樂滅，或極捨滅。此
X17n0330_p0748c04║其大略也。前段境界離欲，是欲盡滅外道也。此從
X17n0330_p0748c05║方至方，是計身滅。不見能覺所覺，是極樂滅。不起
X17n0330_p0748c06║分別常無常見，是極捨滅。畏相招苦，是苦盡滅。但
X17n0330_p0748c07║錯綜舉之耳。從方至方者，第二外道方。論師說：最
X17n0330_p0748c08║初生諸方，從方生世間人，從人生天地。天地滅沒，
X17n0330_p0748c09║還入彼處。說方是常，名涅槃因。身境界想滅，猶如
X17n0330_p0748c10║風止者，第三外道風。仙論師說：謂風能生物，風能
X17n0330_p0748c11║殺物。身境界有生滅，而風無生滅。說風為常，是涅
X17n0330_p0748c12║槃因。今合為一，猶云捨生趣生，如風暫止耳。覺所
X17n0330_p0748c13║覺見壞者，不幾於離覺所覺乎？彼但於能覺所覺
X17n0330_p0748c14║之見，按伏不行，趣寂滅樂，不覺有樂苦相，是極樂
X17n0330_p0748c15║滅外道也。論以韋陀論師說：大蓮華生梵天等，語
X17n0330_p0748c16║多不經，與此不符。於常無常見，不起分別者，不幾
X17n0330_p0748c17║於離斷常乎？彼但以苦樂是無常，唯捨是常。拜其
X17n0330_p0748c18║捨而忘之，不作分別見，是極捨滅外道也。論以第
X17n0330_p0748c19║五外道伊賖那論師說形不可見，遍一切處，能生
X17n0330_p0748c20║萬物，能生是常，所生是無常，似為近理。種種相想
X17n0330_p0748c21║者，分別種種異相，能生諸苦，不知相即自心所現，
X17n0330_p0748c22║乃怖畏於相，而著於無相，厭苦斷集，貪愛偏空，是
X17n0330_p0748c23║苦盡滅外道也。論以為倮行外道，論師所說，彼其
X17n0330_p0748c24║習苦行也，正欲免於苦耳。身屬欲界，兼人與天，欲
X17n0330_p0749a01║盡屬初禪攝，苦盡屬二禪攝，極樂屬三禪攝，極捨
X17n0330_p0749a02║兼四禪、無色二種，此入無想天外道所謂窮盡七
X17n0330_p0749a03║際，現前銷滅，皆以死後斷滅為涅槃者也。據所見
X17n0330_p0749a04║處，亦非尋常，爭奈不出三界何？僧問雲門：不起一
X17n0330_p0749a05║念，還有過也無？門云：須彌山。白雲端頌云：須彌山
X17n0330_p0749a06║兮塞宇宙，千眼大悲看不透，除非自解倒騎牛，一
X17n0330_p0749a07║生不著隨人後。天童頌云：不起一念須彌山，韶陽
X17n0330_p0749a08║法施意非慳，肯來兩手相分付，擬去千尋不可攀。
X17n0330_p0749a09║滄海濶，白雲閑，莫將毫髮著其間，假雞聲韻難謾
X17n0330_p0749a10║我，未肯模胡放過關。彼諸外道雖滅盡，念念至湛
X17n0330_p0749a11║不搖處，亦是假雞聲韻耳，豈得為真涅槃乎？
X17n0330_p0749a12║或有覺知內外諸法自相共相、去來現在有性不壞，
X17n0330_p0749a13║作涅槃想。或謂我人眾生壽命一切法壞，作涅槃想。
X17n0330_p0749a14║或以外道惡燒智慧，見自性及士夫，彼二有間士夫
X17n0330_p0749a15║所出名為自性，如冥初比求那轉變，求那是作者，作
X17n0330_p0749a16║涅槃想。或謂福非福盡（魏云外道說如是罪盡故福德亦盡名為涅槃），或謂
X17n0330_p0749a17║諸煩惱盡，或謂智慧（唐云或計不由智慧諸煩惱盡），或見自在是真
X17n0330_p0749a18║實作生死者，作涅槃想。或謂展轉相生生死更無餘
X17n0330_p0749a19║因，如是即是計著因，而彼愚癡不能覺知，以不知故
X17n0330_p0749a20║作涅槃想。
X17n0330_p0749a21║通曰：覺知內外諸法有性不壞者，如楞嚴四徧常
X17n0330_p0749a22║論，內法如六根心境循環不失，外法如四大等咸
X17n0330_p0749a23║皆體恒，計微塵常以為不壞，此常見外道也。論以
X17n0330_p0749a24║為第七毗世師論師說：我人眾生壽命俱滅，此斷
X17n0330_p0749b01║盡證悟了覺四相，所謂見苦斷集證滅修道，居滅
X17n0330_p0749b02║已休更不前進者，乃定性聲聞所證，亦係偏空非
X17n0330_p0749b03║正覺也。論以為第八苦行論師說：或以外道惡見
X17n0330_p0749b04║火燒滅智慧者，計有自性我見之本也，及有士夫
X17n0330_p0749b05║十六見之一也。見得自性及士夫二者微有間隔，
X17n0330_p0749b06║謂士夫神我能生自性，是士夫所出者名為自性，
X17n0330_p0749b07║如冥初生覺之比。比，類也。求那者，塵也，依也。謂此
X17n0330_p0749b08║微塵能依諸緣轉變作一切物，計此求那是為作
X17n0330_p0749b09║者，謂從微塵而生四大，與從士夫而生自性比類
X17n0330_p0749b10║相同，此即執有神我徧十方界一切眾生，皆我身
X17n0330_p0749b11║中一類流出之見也。論以為第九外道女人眷屬
X17n0330_p0749b12║說：摩醘首羅作八女人生天龍八部等，以是為涅
X17n0330_p0749b13║槃者可笑。或謂福非福盡，謂罪福皆空，此正撥無
X17n0330_p0749b14║因果外道也。論以為第十外道行苦行論師說：或
X17n0330_p0749b15║謂煩惱盡依智慧，故唐云不由智慧修斷而諸煩
X17n0330_p0749b16║惱自盡，此正計縷丸數極時熟得道，自然煩惱與
X17n0330_p0749b17║智慧依也。論以為十一外道淨照論師說：或見自
X17n0330_p0749b18║在天能造作眾生，遂計彼天是真實能司人生死
X17n0330_p0749b19║者，此即自疑身心從彼流出，十方虗空咸其生起
X17n0330_p0749b20║之見也。論以為十二外道摩陀羅論師說。或謂眾
X17n0330_p0749b21║生展轉相生，死此生彼，輪迴不息，八萬劫來，無因
X17n0330_p0749b22║自有，故謂生死更無餘因。不知如是計著，即是生
X17n0330_p0749b23║死之因。而彼外道愚癡，不能覺了無明愛業為其
X17n0330_p0749b24║根本，以不知故，乃謂生死無因，遂指無因以為涅
X17n0330_p0749c01║槃。論以為尼犍子論師說。以上七種，總不出斷常
X17n0330_p0749c02║二見，不可語於佛知見也。忠國師問僧：何方來？曰：
X17n0330_p0749c03║南方來。師曰：南方知識，如何示人？曰：彼方知識，直
X17n0330_p0749c04║下示學人即心即佛，佛是覺義。汝今悉具見聞覺
X17n0330_p0749c05║知之性，此性善能揚眉瞬目，去來運用，徧於身中，
X17n0330_p0749c06║挃頭頭知，挃脚脚知，故名正徧知。離此之外，更無
X17n0330_p0749c07║別佛。此身即有生滅心性，無始以來，未曾生滅。身
X17n0330_p0749c08║生滅者，如龍換骨，蛇蛻皮，人出故宅。即身是無常，
X17n0330_p0749c09║其性常也。南方所說，木約如此。師曰：若然者，與彼
X17n0330_p0749c10║先尼外道，無有差別。彼云：我此身中，有一神性。此
X17n0330_p0749c11║性能知痛癢，身壞之時，神則出去。如舍被燒，舍主
X17n0330_p0749c12║出去。舍即無常，舍主常矣。審如此者，邪正莫辨，孰
X17n0330_p0749c13║為是乎？吾比遊方，多見此色，近光盛矣。聚却三五
X17n0330_p0749c14║百眾，目視雲漢，云是南方宗旨。把他壇經改換，添
X17n0330_p0749c15║糅鄙談，削除聖意，惑亂後徒，豈成言教？苦哉！吾宗
X17n0330_p0749c16║喪矣。若以見聞覺知是佛性者，淨名不應云法離
X17n0330_p0749c17║見聞覺知。若行見聞覺知，是則見聞覺知，非求法
X17n0330_p0749c18║也。僧又問：法華了義，開佛知見，此復若為？師曰：他
X17n0330_p0749c19║云開佛知見，不言菩薩二乘，豈以眾生顛倒，便同
X17n0330_p0749c20║佛之知見乎？即此可知，外道所指涅槃，皆不能隨
X17n0330_p0749c21║順涅槃之相也。
X17n0330_p0749c22║或有外道言得真諦道，作涅槃想（唐云或計證於諦道，虗妄分別以為
X17n0330_p0749c23║涅槃）；或見功德功德所起和合一異俱不俱，作涅槃想；
X17n0330_p0749c24║或見自性所起孔雀文彩種種雜寶及利刺等性，見
X17n0330_p0750a01║已作涅槃想（唐云或計諸物從自然生，孔雀文彩棘針銛利，生寶之處出種種寶，如此等事
X17n0330_p0750a02║是誰能作，即執自然以為涅槃）。大慧！或有覺二十五真實；或王守護
X17n0330_p0750a03║國，受六德論，作涅槃想（唐云或有說言能受六分，守護眾生，斯得涅槃）；或見
X17n0330_p0750a04║時是作者，時節世間，如是覺者，作涅槃想；或謂性，或
X17n0330_p0750a05║謂非性，或謂知性非性（魏云外道言見有物，見無物，見有無物，如是分別）；或
X17n0330_p0750a06║見有覺與涅槃差別，作涅槃想（唐云或計諸物與涅槃無別，作涅槃想）。
X17n0330_p0750a07║通曰：言得真諦道者，乃第十四外道僧佉論師說，
X17n0330_p0750a08║謂從自性生大，從大生意，從意生智，從智生五分，
X17n0330_p0750a09║從五分生五知根，從五知根生五業根，從五業根
X17n0330_p0750a10║生五大，是名二十五諦。自性是常，能生諸法，還入
X17n0330_p0750a11║自性，即離一切生死。此計冥諦以為真諦，作涅槃
X17n0330_p0750a12║想者也。或見功德等，論說有作所作而共和合，唐
X17n0330_p0750a13║云或計求那與求那者而共和合。此勝論師計六
X17n0330_p0750a14║句為生生之因，謂一實、二德、三業、四大有、五和合、
X17n0330_p0750a15║六同異。又從實句中執有九法，謂地、水、火、風、空、時、
X17n0330_p0750a16║方、和合。又計微塵以成器界，唐譯所謂求那與求
X17n0330_p0750a17║那者，指微塵生起世界，微塵即是能作，世界即是
X17n0330_p0750a18║所作，能作即是功德，所作即是功德，所起和合而
X17n0330_p0750a19║成地、水、火、風、空等，不可謂一，不可謂異，不可謂一
X17n0330_p0750a20║異俱，不可謂一異不俱。此說甚微，論以為摩醘首
X17n0330_p0750a21║羅論師說，謂一切從自在天生，從自在天滅，三界
X17n0330_p0750a22║渾然一自在天身也。語多不經。或見自性所起者，
X17n0330_p0750a23║論以為十六外道無因，論師說無因無緣生一切
X17n0330_p0750a24║物，如棘刺針無人作，孔雀等種種畵色皆無人作，
X17n0330_p0750b01║自然而有，即楞嚴所云烏從來黑，鵠從來白，計自
X17n0330_p0750b02║然外道也。或有覺二十五諦真實者，即覺前數論
X17n0330_p0750b03║師所計冥諦以為真實者也。或受六德論者，即受
X17n0330_p0750b04║前勝論師所計六句為生因者也。能解此二法，守
X17n0330_p0750b05║護眾生令得安樂，安樂之從即是涅槃。論無此段，
X17n0330_p0750b06║似屬重出。或見時是作者，論以為十七外道時論
X17n0330_p0750b07║師說，以時節為因，能生世間法，時不至不生，時不
X17n0330_p0750b08║至不滅，世間一切無常時是常。或謂性者，論作見
X17n0330_p0750b09║有物名涅槃，乃十八外道服水論師說，謂水能生
X17n0330_p0750b10║物，水能壞物，說水是常。或謂非性者，論作見無物
X17n0330_p0750b11║名涅槃，乃十九外道口力論師說，謂虗空是萬物
X17n0330_p0750b12║因，一切從空生，還從空滅，說虗空是常。或謂知性
X17n0330_p0750b13║非性者，論作見有無物是涅槃因，乃二十外道安
X17n0330_p0750b14║荼論師說，謂本無日月星辰虗空及地，惟有大水。
X17n0330_p0750b15║時大安荼生如雞子，破為二段，在上作天，在下作
X17n0330_p0750b16║地，彼二中間生梵天。一切眾生從梵天生，還歸彼
X17n0330_p0750b17║處，名為涅槃。此三種不離地水火風空而生計著，
X17n0330_p0750b18║不出有無及亦有亦無見也。或見有覺與涅槃差
X17n0330_p0750b19║別者，唐作或計諸物與涅槃無別，謂萬物是喧動，
X17n0330_p0750b20║涅槃是寂靜，此二無別。於中分別精麤，疏決真偽，
X17n0330_p0750b21║有覺者存，涅槃即不應有覺。此有覺者，不離涅槃，
X17n0330_p0750b22║即非想非非想境界，彼之所謂涅槃也。提婆論闕
X17n0330_p0750b23║此一種，并前小乘外道論師及苦行論師，皆無發
X17n0330_p0750b24║明。深談理諦，則彼所無，略能記述麤淺者耳。似非
X17n0330_p0750c01║真出提婆所傳，智者當能燭之。有道流問大珠曰：
X17n0330_p0750c02║世間還有法過於自然否？珠曰：有。曰：何法過得？曰：
X17n0330_p0750c03║能知自然者。曰：元氣是道否？珠曰：元氣自元氣，道
X17n0330_p0750c04║自道。曰：若是者，則應有二也。珠曰：知無兩人。又問：
X17n0330_p0750c05║云何為邪？云何為正？珠曰：心逐物為邪，物從心為
X17n0330_p0750c06║正。只此數語，而種種邪正之辨，自見於言外。
X17n0330_p0750c07║有如是比種種妄想，外道所說，不成所成，智者所棄。
X17n0330_p0750c08║大慧！如是一切悉墮二邊作涅槃想，如是等外道涅
X17n0330_p0750c09║槃妄想，彼中都無若生若滅（唐云於此無有若住於出）。大慧！彼一
X17n0330_p0750c10║一外道涅槃，彼等自論智慧觀察都無所立，如彼妄
X17n0330_p0750c11║想心意來去漂流馳動，一切無有得涅槃者。
X17n0330_p0750c12║通曰：以上二十一種涅槃，但略舉其最著者耳。此
X17n0330_p0750c13║外九十餘種，有如是比類種種妄想所說涅槃，大
X17n0330_p0750c14║率虗謬邪見而說諸論，不與如實正法相應，不如
X17n0330_p0750c15║於理，不成其說，智者所棄而遠離之也。如是一切
X17n0330_p0750c16║說有說無、說常說無常，進之說亦有亦無、亦常亦
X17n0330_p0750c17║無常，又進之說非有非無、非常非無常，凡六十二
X17n0330_p0750c18║見，虗妄分別悉墮二邊，不離對待作涅槃想。如是
X17n0330_p0750c19║虗妄分別以為涅槃，彼中都無住於世間而若生
X17n0330_p0750c20║者，亦無入於涅槃而若滅者，一切斷滅，誰為生滅？
X17n0330_p0750c21║彼諸外道等依彼自宗建立自論，以正智正慧觀
X17n0330_p0750c22║察之，違背正理，自相破壞，無如實知，都無所立。其
X17n0330_p0750c23║說既支離矯亂，徒錯用心，妄為分別，令其心意掉
X17n0330_p0750c24║散，往來漂馳，無有寧止。心意既流，念念不停，正沒
X17n0330_p0751a01║溺於生死苦海中，諸趣相續，不得解脫，豈有真得
X17n0330_p0751a02║涅槃者乎？故曰：一切無有得涅槃者。此諸外道妄
X17n0330_p0751a03║計涅槃，皆不隨順涅槃之相，非我法所名為涅槃
X17n0330_p0751a04║者也。雲葢山志元禪師因潭州道正表聞馬王，乞
X17n0330_p0751a05║師論義。王請師上殿相見。茶罷，師就王乞劍。師握
X17n0330_p0751a06║劍問道正曰：你教中道：恍恍惚惚，其中有物，是何
X17n0330_p0751a07║物？杳杳冥冥，其中有精，是何精？道得不斬，道不得
X17n0330_p0751a08║即斬。道正茫然，便禮拜懺悔。師謂王曰：還識此人
X17n0330_p0751a09║否？王曰：識。師曰：是誰？王曰：道正。師曰：不是。其道若
X17n0330_p0751a10║正合對得，山僧秪是箇無主孤魂，因茲道士更不
X17n0330_p0751a11║紛紜。直饒對得分明，也不出冥諦，與本來人大相
X17n0330_p0751a12║遠在。
X17n0330_p0751a13║大慧！如我所說涅槃者，謂善覺知自心現量不著外
X17n0330_p0751a14║性，離於四句見如實處，不墮自心現妄想二邊，攝所
X17n0330_p0751a15║攝不可得，一切度量不見所成，愚於真實（唐云不入諸量不著
X17n0330_p0751a16║真實）不應攝受，棄捨彼已得自覺聖法，知二無我離二
X17n0330_p0751a17║煩惱，盡除二障永離二死，上上地如來地（唐云轉修諸地入於
X17n0330_p0751a18║佛地），如影幻等諸深三昧，離心意意識說名涅槃。大慧！
X17n0330_p0751a19║汝及餘菩薩摩訶薩應當修學，當疾遠離一切外道
X17n0330_p0751a20║諸涅槃見。
X17n0330_p0751a21║通曰：上既辨諸外道無有得涅槃者，此下乃詳我
X17n0330_p0751a22║法涅槃非外道所能窺也。如我所說涅槃，謂善覺
X17n0330_p0751a23║了自心現量，心外無法、法外無心，不著外境而生
X17n0330_p0751a24║分別，遠離有無、一異、俱不俱四句邪見實見，得真
X17n0330_p0751b01║如實際不生不滅之處，故不墮於自心所現分別
X17n0330_p0751b02║有無二邊邪見，即能收所取心量亦不可得。何以
X17n0330_p0751b03║離能所取也？見世間一切建立不出妄想度量，虗
X17n0330_p0751b04║妄不實無所成就，由其愚昧迷真實理，是不應攝
X17n0330_p0751b05║受者。攝所攝不可得，一切棄捨不取諸法即名真
X17n0330_p0751b06║實，斯得自覺聖智所現證法。所證之法謂何？謂知
X17n0330_p0751b07║人法二無我，遠離根本枝末二煩惱，淨除惑智二
X17n0330_p0751b08║障，永超分段變易二生死，漸歷諸地至於佛地，得
X17n0330_p0751b09║如幻等諸深三昧。覺自心所現如幻猶未為深也，
X17n0330_p0751b10║即幻即真、即真即幻，一切外境常自寂滅，乃為深
X17n0330_p0751b11║三昧也。此唯轉識成智者方能證此，故轉心意意
X17n0330_p0751b12║識生滅種子成不生滅智用，然後號名涅槃也。三
X17n0330_p0751b13║德涅槃如伊三點，為如來秘密之藏。此中自覺聖
X17n0330_p0751b14║體，即是真如。知二無我等，即是般若。永離二死，即
X17n0330_p0751b15║是解脫。三一圓融，故名涅槃。絕思絕議，如是安住，
X17n0330_p0751b16║豈外道所能測哉？汝等菩薩，應當修學，遠離一切
X17n0330_p0751b17║外道諸涅槃見可也。僧志道問六祖曰：學人自出
X17n0330_p0751b18║家，覽涅槃經，十載有餘，未明大意，願和尚垂誨。祖
X17n0330_p0751b19║曰：汝何處未明？曰：諸行無常，是生滅法。生滅滅已，
X17n0330_p0751b20║寂滅為樂。於此疑惑。祖曰：汝作麼生疑？曰：一切眾
X17n0330_p0751b21║生，皆有二身，謂色身、法身也。色身無常，有生有滅。
X17n0330_p0751b22║法身無常，有知無覺。經云：生滅滅已，寂滅為樂者，
X17n0330_p0751b23║不審何身寂滅？何身受樂？若色身者，色身滅時，四
X17n0330_p0751b24║大分散，全然是苦，苦不可言樂。若法身寂滅，即同
X17n0330_p0751c01║草木瓦石，誰當受樂？又法性是生滅之體，五陰是
X17n0330_p0751c02║生滅之用。一體五用，生滅是常。生則從體起用，滅
X17n0330_p0751c03║則攝用歸體。若聽更生，即有情之類，不斷不滅。若
X17n0330_p0751c04║不聽更生，則永歸寂滅，同於無情之物。如是則一
X17n0330_p0751c05║切諸法，被涅槃之所禁伏，尚不得生，何樂之有？祖
X17n0330_p0751c06║曰：汝是釋子，何習外道斷常邪見，而議最上乘法？
X17n0330_p0751c07║據汝所說，即聲色外別有法身，離生滅求於寂滅。
X17n0330_p0751c08║又推涅槃常樂，言身有受用。斯乃執吝生死，躭著
X17n0330_p0751c09║世樂。汝今當知，佛為一切迷人，認五陰和合為自
X17n0330_p0751c10║體相，分別一切法為外塵相，好生惡死，念念遷流，
X17n0330_p0751c11║不知夢幻虗假，枉受輪迴，以常樂涅槃翻為苦相，
X17n0330_p0751c12║終日馳求。佛愍此故，乃示涅槃真樂，剎那無有生
X17n0330_p0751c13║相，剎那無有滅相，更無生滅可滅，是則寂滅現前。
X17n0330_p0751c14║當現前時，亦無現前之量，乃謂常樂。此樂無有受
X17n0330_p0751c15║者，亦無不受者，豈有一體五用之名？何況更言涅
X17n0330_p0751c16║槃，禁伏諸法，令永不生，斯乃謗佛謗法。聽吾偈曰：
X17n0330_p0751c17║無上大涅槃，圓明常寂照。凡愚謂之死，外道執為
X17n0330_p0751c18║斷。諸求二乘人，目以為無作。盡屬情所計，六十二
X17n0330_p0751c19║見本。妄立虗假名，何為真實義？惟有過量人，通達
X17n0330_p0751c20║無取捨。以知五蘊法，及以蘊中我。外現眾色相，一
X17n0330_p0751c21║一音聲相。平等如幻夢，不起凡聖見。不作涅槃解，
X17n0330_p0751c22║二邊三際斷。常應諸根用，而不起用想。分別一切
X17n0330_p0751c23║法，不起分別想。劫火燒海底，風吹山相擊。真常寂
X17n0330_p0751c24║滅樂，涅槃相如是。吾今強言說，令汝捨邪見。汝勿
X17n0330_p0752a01║隨言解，許汝知少分。志道聞偈大悟，禮拜而退。六
X17n0330_p0752a02║祖一偈，該盡此篇玅義，傳佛心印，豈在言語文字
X17n0330_p0752a03║間耶？
X17n0330_p0752a04║爾時，世尊欲重宣此義，而說偈言：
X17n0330_p0752a05║外道涅槃見，各各起妄想，斯從心想生，無解脫方便。
X17n0330_p0752a06║愚於縛縛者，遠離善方便，外道解脫想，解脫終不生。
X17n0330_p0752a07║眾智各異趣，外道所見通，彼悉無解脫，愚癡妄想故。
X17n0330_p0752a08║一切癡外道，妄見作所作，有無有品論，彼悉無解脫。
X17n0330_p0752a09║凡愚樂妄想，不聞真實慧，言語三苦本，真實滅苦因。
X17n0330_p0752a10║譬如鏡中像，雖現而非有，於妄想心鏡，愚夫見有二。
X17n0330_p0752a11║不識心及緣，則起二妄想，了心及境界，妄想則不生。
X17n0330_p0752a12║心者即種種，遠離相所相，事現而無現，如彼愚妄想。
X17n0330_p0752a13║三有唯妄想，外義悉無有，妄想種種現，凡愚不能了。
X17n0330_p0752a14║經經說妄想，終不出於名，若離於言說，亦無有所說。
X17n0330_p0752a15║通曰：此頌上外道涅槃之見。如前二十一種，但從
X17n0330_p0752a16║各各自心妄想所起。此妄分別，既從心想流動所
X17n0330_p0752a17║生，非有解脫善巧方便之法。外道執有涅槃可取，
X17n0330_p0752a18║已為所縛，更以妄見取之，是為能縛。彼愚為能縛，
X17n0330_p0752a19║不自覺悟，乃復遠離善巧方便之法，雖作解脫想，
X17n0330_p0752a20║而解脫終不生也。彼外道眾，各出邪智，各各異趣，
X17n0330_p0752a21║或見其常，則以常為解脫；或見其斷，則以斷為解
X17n0330_p0752a22║脫。據彼自所通處，各各自謂解脫，其實悉無解脫
X17n0330_p0752a23║也。則何以故？唯智可以破愚，唯真可以除妄。彼既
X17n0330_p0752a24║愚於縛，縛不離乎癡，意想漂流，不離乎妄，即無善
X17n0330_p0752b01║巧方便，其何以得解脫乎？故一切癡外道，妄見能
X17n0330_p0752b02║作所作，或以為無因，或以為有因，建立有品無品
X17n0330_p0752b03║諸論，悉無有得解脫者。為彼凡愚，但樂虗妄分別，
X17n0330_p0752b04║不聞真實解脫之慧，故至此耳。彼虗妄分別者，不
X17n0330_p0752b05║離言語，言語乃三苦之本。三苦，謂苦苦、壞苦、行苦。
X17n0330_p0752b06║苦苦者，謂三界已苦，欲界復苦。壞苦者，謂樂壞時
X17n0330_p0752b07║苦，等於三途。行苦者，即處中苦，通於無色。此三苦，
X17n0330_p0752b08║不離欲界、色界、無色界。外道所建立言論，不過分
X17n0330_p0752b09║別三界生滅諸法，實三苦之本也，豈能超出三界
X17n0330_p0752b10║而得解脫耶？若真實慧者，不作有見，不作無見，本
X17n0330_p0752b11║無能作，亦無所作，真如實際中不起一念分別，本
X17n0330_p0752b12║無三界之相可得，何從有三界之苦乎？是真實慧
X17n0330_p0752b13║者，實滅苦之因，是真解脫，是真涅槃，彼固未之聞
X17n0330_p0752b14║也。所云滅苦因者，豈必斷滅三界一切等法而後
X17n0330_p0752b15║無苦哉？譬如鏡中之像，雖現而非有也。真如實際
X17n0330_p0752b16║即鏡也，三界等法即像也。三界等法唯自心所現，
X17n0330_p0752b17║不可謂之有，不可謂之無。愚夫於自心鏡中所現
X17n0330_p0752b18║之相，妄想分別，或見謂之有，或見謂之無。作此二
X17n0330_p0752b19║見，良由不識自心本體及外緣境界。如鏡中像，像
X17n0330_p0752b20║有去來，鏡無生滅；緣有去來，心無生滅。彼不依真
X17n0330_p0752b21║實，而依虗妄起二分別，建立有品無品言論，自造
X17n0330_p0752b22║苦因，無足恠者。若能了心及境界，覺知自心現量
X17n0330_p0752b23║外性非性，如鏡中像雖現而非有，豈有於虗妄影
X17n0330_p0752b24║像而生虗妄分別者乎？其不生妄想者何也？以三
X17n0330_p0752c01║界諸法唯心所現，是心即種種，種種即心，心境一
X17n0330_p0752c02║如，本來寂滅，遠離能相所相。能所既無，即無實事
X17n0330_p0752c03║可得現起。三界種種事業現而無現，不可定執為
X17n0330_p0752c04║有，如彼凡愚外道種種妄想分別也。且三界所有
X17n0330_p0752c05║種種諸法，不出生滅去來影相，唯是妄想分別建
X17n0330_p0752c06║立，於外境界執為實義。不知外性非性，一切影相
X17n0330_p0752c07║原無所有，以妄想故，現有種種事法、種種所現。既
X17n0330_p0752c08║從妄想生，妄本無根，即是不生。此自心現量，未易
X17n0330_p0752c09║窺也。凡愚不能了此，輪轉三界，不得解脫，亦大可
X17n0330_p0752c10║哀哉！不徒外道言語為三苦本，但有言說，都無實
X17n0330_p0752c11║義。即如諸經所說妄想云者，欲令眾生返妄歸真、
X17n0330_p0752c12║安住涅槃，然終不出於名言。既落名言，即非真實。
X17n0330_p0752c13║若達名言體空，於言說而離言說，默契不可思議
X17n0330_p0752c14║境界，即所說之法亦不可得。一法不存，方證真實，
X17n0330_p0752c15║是為我所說涅槃義也，豈凡愚所能了乎？雜華偈
X17n0330_p0752c16║曰：眼耳鼻舌身，心意諸情根，以此常流轉，而無能
X17n0330_p0752c17║轉者。法性本無生，示現而有生，是中無能現，亦無
X17n0330_p0752c18║所現物。眼耳鼻舌身，心意諸情根，一切空無性，妄
X17n0330_p0752c19║心分別有。如是而觀察，一切皆無性。此偈大旨實
X17n0330_p0752c20║與此偈無二。青州法本禪師。上堂：揚聲止響，不知
X17n0330_p0752c21║聲是響根；弄影逃形，不知形為影本。以法問法，不
X17n0330_p0752c22║知法本非法；以心傳心，不知心本無心。心本無心，
X17n0330_p0752c23║知心如幻；了法非法，知法如夢。心法不實，莫謾追
X17n0330_p0752c24║尋；夢幻空華，何勞把捉？到這裏，三世諸佛、一大藏
X17n0330_p0753a01║教、祖師言句、天下老和尚露布葛藤盡使不著。何
X17n0330_p0753a02║故？太平本是將軍致，不許將軍見太平。便下座。若
X17n0330_p0753a03║此等言說而無說，雖終日咬嚼，不為分外。
X17n0330_p0753a04║
X17n0330_p0753a05║楞伽阿䟦多羅寶經宗通卷六
X17n0330_p0753a06║
X17n0330_p0753a07║提婆菩薩釋楞伽經中外道小乘涅槃論（藏中錄出備覽）。
X17n0330_p0753a08║卍云原本錄出全文，今讓藏中，茲省略焉。