X17n0330_p0781a01║楞伽阿䟦多羅寶經宗通卷八
X17n0330_p0781a02║（魏云法門品第十二）。
X17n0330_p0781a03║爾時，大慧菩薩復白佛言：世尊！惟願為說五法、自性、
X17n0330_p0781a04║識、二種無我，究竟分別相。我及餘菩薩摩訶薩，於一
X17n0330_p0781a05║切地，次第相續，分別此法，入一切佛法。入一切佛法
X17n0330_p0781a06║者，乃至如來自覺地。佛告大慧：諦聽！諦聽！善思念之。
X17n0330_p0781a07║大慧白佛言：唯然受教。佛告大慧：五法、自性、識、二種
X17n0330_p0781a08║無我，分別趣相者，謂名、相、妄想、正智、如如。若修行者，
X17n0330_p0781a09║修行入如來自覺聖趣，離於斷、常、有、無等見，現法樂
X17n0330_p0781a10║正受，住現在前。大慧！不覺彼五法、自性、識、二無我，自
X17n0330_p0781a11║心現外性，凡夫妄想，非諸聖賢。大慧白佛言：世尊！云
X17n0330_p0781a12║何愚夫妄想生，非諸聖賢？佛告大慧：愚夫計著俗數
X17n0330_p0781a13║名相，隨心流散；流散已，種種相像貌，墮我、我所見，希
X17n0330_p0781a14║望計著玅色；計著已，無知覆障，故生染著；染著已，貪、
X17n0330_p0781a15║恚、痴所生業積集；積集已，妄想自纏，如蠶作繭，墮生
X17n0330_p0781a16║死海，諸趣曠野，如汲井輪。以愚痴故，不能知如幻、野
X17n0330_p0781a17║馬、水月自性，離我、我所，起於一切不實妄想，離相、所
X17n0330_p0781a18║相及生、住、滅，從自心妄想生，非自在、時節、微塵、勝玅
X17n0330_p0781a19║生。愚痴凡夫，隨名、相流（唐云凡愚。不知名是假立，心隨流動，見種種相，計我、
X17n0330_p0781a20║我所，染著於色，覆障聖智，起貪、嗔、痴，造作諸業，如蠶作繭，妄想自纏，墮於諸趣生死大海，如汲井輪，循環不絕。
X17n0330_p0781a21║不知諸法如幻、如燄、如水中月，自心所見，妄分別起，離能、所取及生、住、滅，謂從自在、時節、微塵、勝性而生，隨名、
X17n0330_p0781a22║相流）。
X17n0330_p0781a23║通曰：五法、三自性、八識、二無我，前已歷歷發明，不
X17n0330_p0781a24║啻再三矣。而又為此問者，蓋欲究竟分別趣相，互
X17n0330_p0781b01║相攝入，互相融通，乃至入一切佛法，無所不該，方
X17n0330_p0781b02║可名如來自覺地耳。佛乃一一而詳語之，謂五法
X17n0330_p0781b03║者，即該一切法。若修行者，離於斷常有無等見，即
X17n0330_p0781b04║不落名相妄想，現法樂正受，住現在前，即諸地菩
X17n0330_p0781b05║薩，分證真如，住現前地，斯名正智，乃得入如來自
X17n0330_p0781b06║覺聖趣，證於如如矣。凡愚不了五法、自性、諸識、無
X17n0330_p0781b07║我，於心所現，見有外物，而起分別斷常有無等見，
X17n0330_p0781b08║非聖人也。何者？一切名相，皆是假立，原非實有。愚
X17n0330_p0781b09║夫計著世俗名字，隨順生法，心隨流動，見種種相，
X17n0330_p0781b10║因名得相，墮我我所邪見，希望計著心中具足一
X17n0330_p0781b11║切法相玅善之色，不覺入于無明黑暗覆障之處。
X17n0330_p0781b12║有此染著，即起貪心。起貪心已，即能造作貪嗔痴
X17n0330_p0781b13║業。造業行已，不能自止，如蠶作繭，以分別心而自
X17n0330_p0781b14║纏身，墮於六道諸趣，生死大海，險難無邊，空曠無
X17n0330_p0781b15║際，如汲井輪，循環不絕。不知諸法名相，如幻如𦦨，
X17n0330_p0781b16║如水中月，雖現有影相，其中原無主宰而為之我，
X17n0330_p0781b17║亦無依止而為之我所。既無我我所，即非實有。彼
X17n0330_p0781b18║計著玅色，積集諸業，皆從于不實名相，妄想分別
X17n0330_p0781b19║而生起。故不知自性離我我所，即離能相所相，安
X17n0330_p0781b20║所得玅善之色也。既離可見能見，即無生住異滅
X17n0330_p0781b21║流轉可得，安所有積集之業也。此諸名相，皆從自
X17n0330_p0781b22║心妄分別起，非從自在時微塵勝玅等生。愚痴凡
X17n0330_p0781b23║夫，謂自在天，及時節微塵神我勝性，能生一切。此
X17n0330_p0781b24║數者，既有其名，即是有相。有相者，即是所生，非是
X17n0330_p0781c01║能生。於不能生者而計生，是於生滅法中而妄計。
X17n0330_p0781c02║以為作者，一切不實，故名曰妄。此諸愚夫，但隨名
X17n0330_p0781c03║相流耳。豈可語於聖賢真實不生不滅之趣乎。昔
X17n0330_p0781c04║龐居士，嘗遊講肆，隨喜金剛經。至無我無人處，致
X17n0330_p0781c05║問曰，座主，既無我無人，是誰講誰聽。主無對。士曰，
X17n0330_p0781c06║某甲雖是俗人，粗知信向。主曰，秪如居士，意作麼
X17n0330_p0781c07║生。士以偈答曰，無我復無人，作麼有疎親。勸君休
X17n0330_p0781c08║歷座，不似直求真。金剛般若性，外絕一纖塵。我聞
X17n0330_p0781c09║并信受，總是假名陳。主聞偈，欣然仰歎。若居士者，
X17n0330_p0781c10║真能現法樂住，乃得現前。
X17n0330_p0781c11║大慧！彼相者，眼識所照名為色，耳鼻舌身意意識所
X17n0330_p0781c12║照名為聲香味觸法，是名為相。大慧！彼妄想者，施設
X17n0330_p0781c13║眾名顯示諸相，如此不異（唐云此事如是決定不異），象馬車步男
X17n0330_p0781c14║女等名，是名妄想。大慧！正智者，彼名相不可得，猶如
X17n0330_p0781c15║過客，諸識不生不斷不常，不墮一切外道聲聞緣覺
X17n0330_p0781c16║之地。復次，大慧！菩薩摩訶薩以此正智，不立名相非
X17n0330_p0781c17║不立名相，捨離二見建立及誹謗，知名相不生，是名
X17n0330_p0781c18║如如。大慧！菩薩摩訶薩住如如者，得無所有境界故，
X17n0330_p0781c19║得菩薩歡喜地，得菩薩歡喜地已，永離一切外道惡
X17n0330_p0781c20║趣，正住出世間趣，法相成熟，分別幻等一切法，自覺
X17n0330_p0781c21║法趣相，離諸妄想見性異相（唐云離臆度見），次第乃至法雲
X17n0330_p0781c22║地，於其中間三昧力自在神通開敷，得如來地已，種
X17n0330_p0781c23║種變化圓照示現，成熟眾生如水中月，善究竟滿足
X17n0330_p0781c24║十無盡句，為種種意解眾生分別說法，法身離意所
X17n0330_p0782a01║作，是名菩薩入如如所得。
X17n0330_p0782a02║通曰：上言名即是相已竟，此下指相亦有名。彼所
X17n0330_p0782a03║謂相者，謂眼識所對，形形色色，洞然朗照，皆名為
X17n0330_p0782a04║色，色固有形之相也。至於耳所對聲，鼻所對香，舌
X17n0330_p0782a05║所對味，身所對觸，皆有實境可指，亦為有形之相
X17n0330_p0782a06║也。若意與意識所照，離諸前境，內緣法塵，但名假
X17n0330_p0782a07║色，所謂無形之相也。五法中曰名曰相者如此。彼
X17n0330_p0782a08║所謂妄想者，於上施設種種假名，及顯示一切諸
X17n0330_p0782a09║相，從中妄生分別，曰此事如是，曰此事不異，如象
X17n0330_p0782a10║馬車步男女等名。名依相立，相逐名生，名相本皆
X17n0330_p0782a11║是妄，於中計著，妄生分別，故名為妄想也。妄想即
X17n0330_p0782a12║不得稱為正智。若正智者，於彼施設顯示種種名
X17n0330_p0782a13║相，微細觀察，求其實相，了不可得。以彼迭共因生，
X17n0330_p0782a14║故互為其客。既迭共生，猶如過客，則相非常住，諸
X17n0330_p0782a15║識不復生起虗妄分別。此但諸識不生，非是斷滅
X17n0330_p0782a16║其相也，故不墮於斷；亦不執著其相也，故不墮於
X17n0330_p0782a17║常；不墮於一切外道二乘之地，故名曰正智也。彼
X17n0330_p0782a18║外道二乘，亦能諸識不生，何為彼即不正，而此為
X17n0330_p0782a19║正也？彼但知不立名相，必欲一切而空之，總於名
X17n0330_p0782a20║相上建立誹謗，二俱相違。何以能如此？正智者，雖
X17n0330_p0782a21║不立名相，而墮於有；亦未嘗不立名相，而墮於無。
X17n0330_p0782a22║既不執之為有，而生一常見；亦不執之為無，而生
X17n0330_p0782a23║一斷見。捨離彼建立及誹謗二種邪見，知名相本
X17n0330_p0782a24║自不生，猶如過客了不可得，而諸識何自生乎？故
X17n0330_p0782b01║名相不生者，境如也；知名相不生者，心如也。心境
X17n0330_p0782b02║一如，故名如如。若菩薩由正智而住於如如者，照
X17n0330_p0782b03║而無照，得入無相寂靜境界，見諸相非相，即得分
X17n0330_p0782b04║證真如，入初地住。住初地者，證百金剛三昧明門，
X17n0330_p0782b05║永離世間二十五有一切生滅法，如外道涅槃惡
X17n0330_p0782b06║趣亦不住著，而正住於如來家出世間不生滅法
X17n0330_p0782b07║真如境界。如實脩行，法相成熟，如五法相，如幻如
X17n0330_p0782b08║夢，善能分別一切諸法唯心所現，自覺法趣，證自
X17n0330_p0782b09║聖智修行之法。如是展轉遠離虗妄分別，見性異
X17n0330_p0782b10║相。凡見與性異者，稍涉臆度，便於法體有異，故曰
X17n0330_p0782b11║異相。離臆度見已，如是地地增進，次第乃至十地，
X17n0330_p0782b12║於其中間，非不各得三昧神力，非不各有自在神
X17n0330_p0782b13║通，至此則成熟之極而開敷矣。如眾華開敷莊嚴
X17n0330_p0782b14║如來之地，如來灌頂授佛位分，坐蓮華宮放大光
X17n0330_p0782b15║明，故有種種變化圓照法界，示現報化成熟眾生。
X17n0330_p0782b16║成熟菩薩則現報身，成熟有情則現化身，如水中
X17n0330_p0782b17║月不出不入，善能究竟第一義諦，被弘誓甲，具足
X17n0330_p0782b18║成滿十無盡句，所謂眾生界無盡、世界無盡、虗空
X17n0330_p0782b19║界無盡、法界無盡、涅槃界無盡、佛出現無盡、如來
X17n0330_p0782b20║智無盡、心所緣無盡、佛智所入無盡、轉法輪智無
X17n0330_p0782b21║盡。為種種意解眾生，隨其欲樂，分別說法，一音演
X17n0330_p0782b22║法，隨類各解。雖為意解眾生說法，而法身自覺，離
X17n0330_p0782b23║意所作，非有意、非無意，非有說、非無說，遠離心、意、
X17n0330_p0782b24║意識，當體如如。是名菩薩入如如境界，得佛地中
X17n0330_p0782c01║如是如是無量無邊法。所謂：名、相、妄想、正智、如如。
X17n0330_p0782c02║五法分別相者，大約如此。華嚴？出現品云：佛子！無
X17n0330_p0782c03║一眾生而不具有如來智慧，但以妄想顛倒執著
X17n0330_p0782c04║而不證得。若離妄想，一切智、自然智、無師智則得
X17n0330_p0782c05║現前。又云：爾時，如來以無障礙清淨智眼，普觀法
X17n0330_p0782c06║界一切眾生，而作是言：奇哉！奇哉！此諸眾生云何
X17n0330_p0782c07║具有如來智慧？愚痴迷惑，不知不見。當教以正道，
X17n0330_p0782c08║令其永離妄想執著，自於身中得見如來廣大智
X17n0330_p0782c09║慧，與佛無異。天童略舉云：我今普見一切眾生具
X17n0330_p0782c10║有如來智慧德相，但以妄想執著而不證得。頌曰：
X17n0330_p0782c11║天蓋地載，成團作塊。周法界而無邊，析鄰虗而無
X17n0330_p0782c12║內。及盡玄微，誰分向背？佛祖來償口業債。問取南
X17n0330_p0782c13║泉王老師，人人只喫一莖菜。然則此五法建立，亦
X17n0330_p0782c14║償口業債耳。若證如如，誰分向背？
X17n0330_p0782c15║爾時大慧菩薩白佛言：世尊！云何世尊為三種自性
X17n0330_p0782c16║入於五法？為各有自相宗？佛告大慧：三種自性及八
X17n0330_p0782c17║識二種無我，悉入五法。大慧！彼名及相，是妄想自性。
X17n0330_p0782c18║大慧！若依彼妄想生心心法，名俱時生，如日光俱種
X17n0330_p0782c19║種相，各別分別持，是名緣起自性（唐云以依彼分別心心所法俱時而
X17n0330_p0782c20║起，如日與光是緣起性）。大慧！正智如如者，不可壞故，名成自性。
X17n0330_p0782c21║復次，大慧！自心現妄想八種分別，謂識藏、意意識及
X17n0330_p0782c22║五識身。相者，不實相妄想故，我我所二攝受滅，二無
X17n0330_p0782c23║我生（唐云若能捨離二種我執，二無我智即得生長）。是故，大慧！此五法者，聲
X17n0330_p0782c24║聞、緣覺、菩薩、如來自覺聖智，諸地相續次第，一切佛
X17n0330_p0783a01║法悉入其中。復次，大慧！五法者，相、名、妄想、如如、正智。
X17n0330_p0783a02║大慧！相者，若處所形相色像等現，是名為相。若彼有
X17n0330_p0783a03║如是相，名為瓶等，即此非餘，是說為名。施設眾名，顯
X17n0330_p0783a04║示諸相瓶等心心法，是名妄想。彼名彼相畢竟不可
X17n0330_p0783a05║得，始終無覺，於諸法無展轉，離不實妄想，是名如如。
X17n0330_p0783a06║（唐云彼名彼相畢竟無有，但是妄心展轉分別，如是觀察乃至覺滅，是名如如。）真實決定究
X17n0330_p0783a07║竟自性不可得，彼是如相。我及諸佛隨順入處，普為
X17n0330_p0783a08║眾生如實演說施設顯示，於彼隨入正覺，不斷不常
X17n0330_p0783a09║妄想不起，隨順自覺聖趣，一切外道聲聞緣覺所不
X17n0330_p0783a10║得相，是名正智。大慧！是名五法、三種自性、八識、二種
X17n0330_p0783a11║無我，一切佛法悉入其中。是故，大慧！當自方便學，亦
X17n0330_p0783a12║教他人勿隨於他。
X17n0330_p0783a13║通曰：前大慧問分別此法入一切佛法，亦知五法
X17n0330_p0783a14║能攝盡諸法，故此再申前請，世尊復詳語之。彼名
X17n0330_p0783a15║及相，妄想所緣，若無名相，分別何起？是遍計妄想
X17n0330_p0783a16║自性，入五法中名相也。若依彼妄想所生心心所
X17n0330_p0783a17║法，俱時而起，如日與光，俱時而生。日者，七識也。光
X17n0330_p0783a18║者，六識也。前五所對種種相各別，而六識從中分
X17n0330_p0783a19║別之，七識即從中執持之，互相依持，相緣而起，是
X17n0330_p0783a20║七識名緣起自性，與六識妄想俱時而起，故依他
X17n0330_p0783a21║緣起自性，入五法中妄想也。若正智如如，遠離諸
X17n0330_p0783a22║妄，證於真實，彼妄即有壞，真即不可壞，不可壞者，
X17n0330_p0783a23║不生不滅，無欠無餘，即是圓成實性，故如來藏成
X17n0330_p0783a24║自性，入五法中正智如如也。所謂三種自性，悉入
X17n0330_p0783b01║五法者，如此若自心所現妄法，是為名相，於此執
X17n0330_p0783b02║著，生起八種分別，即是妄想。所謂識藏者，八識也。
X17n0330_p0783b03║意者，七識也。意識者，六識也。五識身者，前五識也。
X17n0330_p0783b04║此八種差別相，皆是不實，但以妄想分別，展轉生
X17n0330_p0783b05║起，故未轉識者，名為識藏，既轉識者，名為如來藏，
X17n0330_p0783b06║即是正智如如，此八識入五法中也。識陰未破，則
X17n0330_p0783b07║取識藏為我，及識所分別前境為我所，此之謂人
X17n0330_p0783b08║執。既捨藏矣，則取能捨者為我，取所證無我者為
X17n0330_p0783b09║我所，此之謂法執。我我所不離名相二種攝受，即
X17n0330_p0783b10║是妄想，若二攝受滅，二無我生，即是正智如如，此
X17n0330_p0783b11║人法二無我，亦入五法中也。此五法者，不但八識
X17n0330_p0783b12║二無我悉入其中，即聲聞、緣覺、菩薩、如來，若因若
X17n0330_p0783b13║果，一切佛法，悉能該攝。總一如來藏性，未至如如
X17n0330_p0783b14║之境，則妄有淺深不齊，智亦有生熟不等。既至如
X17n0330_p0783b15║如，但一真性，自覺聖智，以此為極，諸地相續，以此
X17n0330_p0783b16║為歸，何所不攝哉？以上分別五法，入一切佛法已，
X17n0330_p0783b17║何以能至如來自覺地哉？論法體，則先正智而後
X17n0330_p0783b18║如如；論修證，則先如如而後正智。非般若固不能
X17n0330_p0783b19║證菩提，然非見菩提真實，亦不名般若。故復申言
X17n0330_p0783b20║名相妄想。所謂相者，即彼形狀色像是也。所謂名
X17n0330_p0783b21║者，即彼瓶相，安立瓶名是也。所謂妄想者，以施設
X17n0330_p0783b22║之假名，顯虗妄之眾相，即彼瓶等，乃至心心所法，
X17n0330_p0783b23║妄生分別是也。若於彼名彼相，究竟不可得，自始
X17n0330_p0783b24║至終，無一念分別，於諸法無展轉分別，即離於不
X17n0330_p0783c01║實妄想，而諸識不生，乃至覺滅。外無所覺之境，是
X17n0330_p0783c02║境如也。內無能覺之心，是心如也。心境一如，故名
X17n0330_p0783c03║如如。真實究竟，至自覺法性，亦不可得。如十地所
X17n0330_p0783c04║證，有自性可得者，即是異相，即不名如。必決定無
X17n0330_p0783c05║一法可得，方是如相。我及諸佛，隨順如來藏性所
X17n0330_p0783c06║證入處，普為眾生開示演說，亦說此如如實相，即
X17n0330_p0783c07║彼名相。施設顯示，究竟不可得，即名相。離名相，隨
X17n0330_p0783c08║順入於正覺境界。若能於此隨順悟解，不至離名
X17n0330_p0783c09║相而墮於斷，亦不執名相而墮於常，有無妄想，分
X17n0330_p0783c10║別不生。但隨順自覺聖趣，即境即心，即心即境，本
X17n0330_p0783c11║自如如，一切外道二乘所不得相。彼外道二乘不
X17n0330_p0783c12║離心意意識，惡見朋黨皆不正智，此自覺聖趣心
X17n0330_p0783c13║識不到處故，非彼所得也。一切妄想所不能緣，即
X17n0330_p0783c14║是般若智，是名正智。非正智不能契如如，非入於
X17n0330_p0783c15║如如境界，亦不名正智，所謂到如來自覺地者以
X17n0330_p0783c16║此。是名五法與三自性、八識、二無我互相涉入，互
X17n0330_p0783c17║相融貫，一切佛法悉入其中。汝等菩薩當自方便
X17n0330_p0783c18║修學，若無方便即墮於外道斷見及二乘偏空，亦
X17n0330_p0783c19║以此方便教人勿隨於他外道二乘邪執，由方便
X17n0330_p0783c20║生正智，由正智證如如，何如來地之不可至哉？臨
X17n0330_p0783c21║濟云：道流！切要求真正見解，向天下橫行，免被這
X17n0330_p0783c22║一般精魅惑亂。無事是貴人，但要造作，秪是平常。
X17n0330_p0783c23║你擬向外求過，覔脚手錯了，也秪擬求佛。佛是名
X17n0330_p0783c24║句，你還識馳求底麼？三世十方佛祖出來，也秪為
X17n0330_p0784a01║求法。如今參學道流，也秪為求法，得法始了，未得
X17n0330_p0784a02║依前輪回五道。云何是法？法者是心法，心法無形，
X17n0330_p0784a03║通貫十方，目前現用，人信不及，便乃認名認句，向
X17n0330_p0784a04║文字中求，意度佛法，天地懸殊。道流！山僧說法，說
X17n0330_p0784a05║什麼法？說心地法，便能入凡入聖，入淨入穢，入真
X17n0330_p0784a06║入俗。要且不是你真俗凡聖，能與一切真俗凡聖
X17n0330_p0784a07║安著名字，真俗凡聖與此人安著名字不得。道流！
X17n0330_p0784a08║把得便用，更不著名字，號之為玄旨。此臨濟真正
X17n0330_p0784a09║見解即是正智，能遠離一切凡聖名相，到於如來
X17n0330_p0784a10║自覺地處。
X17n0330_p0784a11║爾時，世尊欲重宣此義，而說偈言：
X17n0330_p0784a12║五法三自性，及與八種識，二種無有我，悉攝摩訶衍。
X17n0330_p0784a13║名相虗妄想，自性二種相，正智及如如，是則為成相。
X17n0330_p0784a14║通曰：先頌五法攝三自性，及八識、二無我，悉攝一
X17n0330_p0784a15║切佛法，總歸於大乘者。以所說正智如如，是最上
X17n0330_p0784a16║第一義，即轉妄成真，轉識成智，至二我不生，皆大
X17n0330_p0784a17║乘佛法。非如二乘等執相而修，終入於小乘也。次
X17n0330_p0784a18║頌五法攝三自性，如前首答之義。謂名相是妄，而
X17n0330_p0784a19║於名相生想者，尤為虗妄不實。妄想緣起，二自性
X17n0330_p0784a20║在其中矣。虗妄不實，終歸壞滅。若正智如如，一切
X17n0330_p0784a21║真實，本自不生，故亦不滅。既無壞滅，本自圓成，是
X17n0330_p0784a22║則成自性之實相也。必證於圓成實性，方至如來
X17n0330_p0784a23║自覺地，其可不方便修學哉！僧問護國證禪師：如
X17n0330_p0784a24║何是本來心？國云：犀因玩月紋生角，象被雷驚華
X17n0330_p0784b01║入牙。丹霞淳頌云：三脚靈龜荒徑走，一枝瑞草亂
X17n0330_p0784b02║峰垂。崑岡含玉山先潤，涼兔懷胎月未知。此二尊
X17n0330_p0784b03║宿說本來心，俱以喻顯。丹霞自出手眼，要與護國
X17n0330_p0784b04║相見。三脚靈龜荒徑走者，妄想心也。一枝瑞草亂
X17n0330_p0784b05║峰垂者，本來心也。山含玉而自潤，其體如如也。兔
X17n0330_p0784b06║懷胎而未知，其用如如也。故知紋生角、華入牙，即
X17n0330_p0784b07║是兔懷胎境界，總一不可思議。非親到如來自覺
X17n0330_p0784b08║地者，卒難語此。
X17n0330_p0784b09║（魏云恒河沙品第十三）
X17n0330_p0784b10║爾時大慧菩薩復白佛言：世尊！如世尊所說句，過去
X17n0330_p0784b11║諸佛如恒河沙，未來現在亦復如是。云何世尊為如
X17n0330_p0784b12║說而受？為更有餘義？惟願如來哀愍解說。佛告大慧：
X17n0330_p0784b13║莫如說受，三世諸佛量非如恒河沙。所以者何？過世
X17n0330_p0784b14║間望非譬所譬，以凡愚計常外道妄想（唐云我以凡愚諸外道等
X17n0330_p0784b15║心恒執著常與無常），長養惡見生死無窮，欲令厭離生死趣輪
X17n0330_p0784b16║精勤勝進故，為彼說言諸佛易見，非如優曇鉢華難
X17n0330_p0784b17║得見故息方便求。有時復觀諸受化者，作是說言：佛
X17n0330_p0784b18║難值遇如優曇鉢華。優曇鉢華無已見今見當見，如
X17n0330_p0784b19║來者世間悉見，不以建立自通故，說言如來出世如
X17n0330_p0784b20║優曇鉢華（此云瑞應蓮華）。大慧！自建立自通者過世間望，彼
X17n0330_p0784b21║諸凡愚所不能信，自覺聖智境界無以為譬，真實如
X17n0330_p0784b22║來過心意意識所見之相不可為譬。
X17n0330_p0784b23║通曰：前以五法總攝諸法歸於如如，此如如即法
X17n0330_p0784b24║身境界，三世諸佛法身常住。故大慧欲明法界平
X17n0330_p0784c01║等真如，乃舉世尊常說三世諸佛如恒河沙，當如
X17n0330_p0784c02║佛所說而信受耶？抑更有別義耶？佛謂莫如言說
X17n0330_p0784c03║而受，三世諸佛心量超過一切無與等者，非但如
X17n0330_p0784c04║恒河河沙而已也。為其超出世間，即非世間瞻望
X17n0330_p0784c05║所及，安得以世間可見譬喻而譬之？故經云：三界
X17n0330_p0784c06║有無一切法，不能與佛為譬喻。然我作如是說者，
X17n0330_p0784c07║彼凡愚計常、外道計無常，長養惡見輪迴生死趣
X17n0330_p0784c08║中，不能見於真如境界。我欲令彼厭離生死發勝
X17n0330_p0784c09║希望，故說諸佛易見易可逢值如恒河沙，非如優
X17n0330_p0784c10║曇華之難見也。若說佛難值遇如優曇華，彼必退
X17n0330_p0784c11║怯不勤精進，息彼方便求法之心，非所以誘其進
X17n0330_p0784c12║也，是故我說如恒河沙。若有根熟堪受化者，有時
X17n0330_p0784c13║復說佛難值遇如優曇華，使生渴仰竭力勤求，此
X17n0330_p0784c14║亦方便之說，非實然也。優曇華無已見今見當見
X17n0330_p0784c15║之者，而如來出世悉知悉見，豈優曇華比耶？但說
X17n0330_p0784c16║其難遇如優曇華耳，不以如來自建立、自證處說
X17n0330_p0784c17║如優曇華。然自建立、自通法者，乃內證聖智法身
X17n0330_p0784c18║境界，世間無與等者，仰望不及，非彼凡愚所能信
X17n0330_p0784c19║解，故自覺聖智境界過諸譬喻。所以者何？世間所
X17n0330_p0784c20║可見者，不過心意意識推測而知。如來轉識成智
X17n0330_p0784c21║已，遠離心意意識境界，豈可以世間心意意識所
X17n0330_p0784c22║見之相而為喻耶？心意意識皆非真實，而如來證
X17n0330_p0784c23║處最為真實，假固不可以喻真也。故曰：三世諸佛
X17n0330_p0784c24║量，非如恒河沙。莫如說受可也。三祖信心銘曰：圓
X17n0330_p0785a01║同大虗，無欠無餘。良由取捨，所以不如。如三祖言，
X17n0330_p0785a02║未嘗不可為喻，但不可取捨耳。若無取捨，即喻亦
X17n0330_p0785a03║不可得。有僧問智門祚禪師曰：蓮華未出水時如
X17n0330_p0785a04║何？門云：蓮華。僧云：出水後如何？門云：荷葉。天童拈
X17n0330_p0785a05║云：靈龜無卦兆，空殻不勞鑽。又僧問淨眾禪師曰：
X17n0330_p0785a06║蓮華未出水時如何？眾云：菡萏滿地流。僧云：出水
X17n0330_p0785a07║後如何？眾云：葉落不知秋。天童拈云：李陵持漢節，
X17n0330_p0785a08║潘閬倒騎驢。此亦一蓮華也。縱談多喻，未嘗不與
X17n0330_p0785a09║自證處相應。
X17n0330_p0785a10║大慧！然我說譬佛如恒河沙無有過咎。大慧！譬如恒
X17n0330_p0785a11║沙一切魚、鼈、輸收摩羅（云殺子魚）、師子、象、馬、人、獸踐踏沙，
X17n0330_p0785a12║不念言彼惱亂我而生妄想，自性清淨無諸垢污。如
X17n0330_p0785a13║來、應供、等正覺自覺聖智恒河，大力神通自在等沙，
X17n0330_p0785a14║一切外道諸人獸等一切惱亂，如來不念而生妄想。
X17n0330_p0785a15║如來寂然無有念想，如來本願以三昧樂安眾生故
X17n0330_p0785a16║無有惱亂，猶如恒沙等無有異，又斷貪恚故。
X17n0330_p0785a17║通曰：如來法身既無可譬，然佛常說譬，謂三世諸
X17n0330_p0785a18║佛如恒河沙者，無自語相違過咎，以有別義故。如
X17n0330_p0785a19║下文所舉七種別義，先以法身離念處言之。彼恒
X17n0330_p0785a20║河沙一切魚鼈牛羊象馬及殺子魚等，踐踏其上
X17n0330_p0785a21║不生分別，不瞋不恚亦不生心，彼惱亂我，以不妄
X17n0330_p0785a22║想分別故，恒清淨無垢。諸佛如來亦復如是，內身
X17n0330_p0785a23║證得自覺聖智清淨無相，踐踏所不到如彼恒河，
X17n0330_p0785a24║然滿足諸力神通自在，功德顯現如恒河沙，惟其
X17n0330_p0785b01║力大故能勝諸惱亂。一切天魔外道愚痴魚鼈，以
X17n0330_p0785b02║瞋恚心惱亂如來，如來不動不生一念分別，但以
X17n0330_p0785b03║慈悲三昧攝之，雖現起神通降伏眾魔，恒自寂然
X17n0330_p0785b04║無有念想。如來本願欲令一切眾生皆入無餘涅
X17n0330_p0785b05║槃而滅度之，以三昧正受之樂安穩眾生令滿足，
X17n0330_p0785b06║故不分別。分別離諸惱亂，如恒河沙，無有愛憎，等
X17n0330_p0785b07║無有異。我說諸佛如來如恒河沙等，又以本願普
X17n0330_p0785b08║安眾生如恒河沙等。等者，平等無有異相，已離愛
X17n0330_p0785b09║身，無有貪恚故。貪恚既斷，分別何從而起？故謂諸
X17n0330_p0785b10║佛如恒河沙者，以離分別故。此其無過咎者一也。
X17n0330_p0785b11║黃檗云：今學道人不向自心中悟，乃於心外著相
X17n0330_p0785b12║取境，皆與道背。悟？河沙者，佛說是？沙，諸佛菩薩釋
X17n0330_p0785b13║梵諸天步履而過，沙亦不喜；牛羊蟲蟻踐踏而行，
X17n0330_p0785b14║沙亦不怒；珍寶馨香，沙亦不貪；糞溺臭穢，沙亦不
X17n0330_p0785b15║惡。此心即無心之心，離一切相，眾生諸佛更無差
X17n0330_p0785b16║別。但能無心，便是究竟。學道人若不直下無心，累
X17n0330_p0785b17║劫修行，終不成道。黃檗亦以恒河沙發明向上一
X17n0330_p0785b18║路，總與自覺聖智境界不相違背。
X17n0330_p0785b19║譬如恒沙是地自性，劫盡燒時燒一切地，而彼地大
X17n0330_p0785b20║不捨自性，與火大俱生故；其餘愚夫作地燒想而地
X17n0330_p0785b21║不燒，以火因故。如是，大慧！如來法身如恒沙不壞。
X17n0330_p0785b22║通曰：上言自性清淨，無有惱亂，即使惱亂，亦無散
X17n0330_p0785b23║失。故以法身不壞言之，彼恒河沙有形礙，是地自
X17n0330_p0785b24║性也。劫數將盡，三災繼起，大地被燒，而彼沙不失
X17n0330_p0785c01║自性，以沙與火俱生故。愚夫謂地被燒，而地實不
X17n0330_p0785c02║燒，地以火為因，故火能生土，故地與火俱生也。如
X17n0330_p0785c03║來法身亦如是，愚夫將謂煩惱火燒，法身亦壞，不
X17n0330_p0785c04║知煩惱即是菩提，不因煩惱無以顯菩提，煩惱與
X17n0330_p0785c05║菩提無二性故，所以法身不壞，亦如恒沙不壞也。
X17n0330_p0785c06║僧問大隨：劫火洞然，大千俱壞，未審這箇壞不壞？
X17n0330_p0785c07║隨云：壞。僧云：恁麼則隨他去也。隨云：隨他去。僧問
X17n0330_p0785c08║龍濟：劫火洞然，大千俱壞，未審這箇壞不壞？濟云：
X17n0330_p0785c09║不壞。僧云：為甚不壞？僧云：為同大千。雪竇單頌大
X17n0330_p0785c10║隨話云：劫火光中立問端，衲僧猶滯兩重關，可憐
X17n0330_p0785c11║一句隨他語，萬里區區獨往還。天童添入修山主
X17n0330_p0785c12║話，頌云：壞不壞，隨他去也大千界，句裏了無鈎鎻
X17n0330_p0785c13║機，脚頭多被葛藤礙。會不會，分明底事丁寧㬠，知
X17n0330_p0785c14║心拈出勿商量，輸我當行相買賣。只為同大千一
X17n0330_p0785c15║語，却與此段經文一鎚兩當。
X17n0330_p0785c16║大慧！譬如恒沙無有限量；如來光明亦復如是，無有
X17n0330_p0785c17║限量，為成熟眾生故，普照一切諸佛大眾。
X17n0330_p0785c18║通曰：法身不壞，真如之體也。有是體，必有是用。故
X17n0330_p0785c19║以光明無量言之，彼恒河沙不可以數限，不可以
X17n0330_p0785c20║數量。如來光明亦復如是。起信論云：所謂自體有
X17n0330_p0785c21║大智慧光明義故，徧照法界義故，為成熟眾生之
X17n0330_p0785c22║故，以智慧光明普照恒河諸佛國土。有一眾生根
X17n0330_p0785c23║器將成熟者，必現其身而為說法。世界無限，光明
X17n0330_p0785c24║亦無限也。長沙岑上堂：我若一向舉揚宗教，法堂
X17n0330_p0786a01║裏須草深一丈。事不獲已，向汝諸人道：盡十方世
X17n0330_p0786a02║界是沙門眼，盡十方世界是沙門全身，盡十方世
X17n0330_p0786a03║界是自己光明，盡十方世界在自己光明裏，盡十
X17n0330_p0786a04║方世界無一人不是自己。我常向汝諸人道：三世
X17n0330_p0786a05║諸佛法界眾生是摩訶般若光。光未發時，汝等諸
X17n0330_p0786a06║人向甚麼處委悉？光未發時，尚無佛無眾生消息，
X17n0330_p0786a07║何處得山河國土來？時有僧問：如何是沙門眼？岑
X17n0330_p0786a08║曰：長長出不得。又曰：成佛成祖出不得，六道輪迴
X17n0330_p0786a09║出不得。僧曰：未審出箇甚麼不得？岑曰：晝見日，夜
X17n0330_p0786a10║見星。曰：學人不會。岑曰：玅高山色青又青。此段經
X17n0330_p0786a11║義得長沙開演，更為章灼。
X17n0330_p0786a12║大慧，譬如恒沙別求異沙永不可得；如是，大慧，如來、
X17n0330_p0786a13║應供、等正覺無生死生滅，有因緣斷故。
X17n0330_p0786a14║通曰：上言成熟眾生，若眾生未成熟者，則有分段
X17n0330_p0786a15║生死及變易生滅，皆未斷三有因緣故。如來則不
X17n0330_p0786a16║然，譬如恒沙更不生相如彼微塵，微塵體相如是
X17n0330_p0786a17║而住，恒沙自性不更改變而作餘物，別求異沙永
X17n0330_p0786a18║不可得。如來等正覺亦復如是，轉生滅依不生滅，
X17n0330_p0786a19║更無分段、變易二種生死，以永斷三有生死因故。
X17n0330_p0786a20║真如性中求於去來迷悟生死了不可得，亦如恒
X17n0330_p0786a21║沙之無異沙也。夾山與定山同行，言話次，定山曰：
X17n0330_p0786a22║生死中無佛即無生死。夾山曰：生死中有佛即不
X17n0330_p0786a23║迷生死。互相不肯，同上大梅。夾山便舉問：未審二
X17n0330_p0786a24║人見處那個較親？梅曰：一親一疎。夾山復問：那箇
X17n0330_p0786b01║親？梅曰：且去，明日來。夾山明日再上問，梅曰：親者
X17n0330_p0786b02║不問，問者不親。夾山住後自云：當時失一隻眼。於
X17n0330_p0786b03║此悟入，當知鑛既成金，金不復鑛。
X17n0330_p0786b04║大慧！譬如恒沙增減不可得知。如是大慧！如來智慧
X17n0330_p0786b05║成熟眾生，不增不減非身法故。身法者有壞，如來法
X17n0330_p0786b06║身非是身法（唐云譬如恒沙取不知減、投不見增。諸佛亦爾，以方便智成熟眾生無減無增。
X17n0330_p0786b07║何以故？如來法身無有身故）。
X17n0330_p0786b08║通曰：上言如來智慧光明成熟眾生，要歸於無生
X17n0330_p0786b09║滅，斷有因緣。彼有因緣者，固有壞也。而如來法身
X17n0330_p0786b10║何以不壞？譬如恒沙，取之而出於河，不見其減；投
X17n0330_p0786b11║之而入於河，不見其增。亦不起心：我出入河。以自
X17n0330_p0786b12║體無限量故。如來智慧亦復如是。即十方眾生皆
X17n0330_p0786b13║取如來智慧，而如來不減；即十方眾生皆已成熟，
X17n0330_p0786b14║與佛智慧無二，而如來不增。以法身無相，非如身
X17n0330_p0786b15║法有形故。身法有形者，即可增可減，究竟有壞。而
X17n0330_p0786b16║如來法身非是身法，無可增減，而亦何壞之有？靈
X17n0330_p0786b17║雲上堂云：諸仁者，所有長短，盡在不常。且觀四時
X17n0330_p0786b18║草木，葉落華開。何況塵劫來，天人七趣，地水火風，
X17n0330_p0786b19║成壞輪轉，因果將盡，三惡道苦，毛髮不增添減，唯
X17n0330_p0786b20║根蒂神識常存。上根者，遇善友伸明，當處解脫，便
X17n0330_p0786b21║是道場。中下痴愚，不能覺照，沉迷三界，流轉生死。
X17n0330_p0786b22║釋尊為伊天上人間設教證明，顯發至道。汝等還
X17n0330_p0786b23║會麼？僧問：如何得出離生老病死？雲曰：青山原不
X17n0330_p0786b24║動，浮雲任去來。若明得靈雲見處，不但如來智慧
X17n0330_p0786c01║無增減，而眾生智慧亦無增減。
X17n0330_p0786c02║如壓恒沙，油不可得；如是一切極苦眾生逼迫如來，
X17n0330_p0786c03║乃至眾生未得涅槃，不捨法界自三昧願樂，以大悲
X17n0330_p0786c04║故（魏云諸佛如來為諸眾生苦惱所壓，瞋不可得）。
X17n0330_p0786c05║通曰：不但眾生成熟與不成熟，如恒河沙原無增
X17n0330_p0786c06║減。譬如有人欲得蘇油，壓恒河沙終不可得。無蘇
X17n0330_p0786c07║油故，眾生在極苦中，如來以方便力令其解脫。然
X17n0330_p0786c08║諸眾生受大苦惱，逼壓如來，乃至不得證於涅槃，
X17n0330_p0786c09║應有瞋恨。諸佛如來久離瞋恚，畢竟瞋不可得，以
X17n0330_p0786c10║不捨法界相廣大無邊自三昧樂故。即以此自三
X17n0330_p0786c11║昧樂度一切眾生，願力所持故，以得具足大慈大
X17n0330_p0786c12║悲。我若不令一切眾生入涅槃者，我身亦不入於
X17n0330_p0786c13║涅槃。不捨本願與眾生樂故，三昧中瞋不可得，如
X17n0330_p0786c14║壓沙求油，終不可得也。六祖云：欲擬化他人，自須
X17n0330_p0786c15║有方便，勿令彼有疑，即是自性現。佛法在世間，不
X17n0330_p0786c16║離世間覺，離世覺菩提，恰如求兔角。正見名出世，
X17n0330_p0786c17║邪見名世間，邪正盡打却，菩提性宛然。正法所以
X17n0330_p0786c18║拔眾生極苦，正法亦打却，所以超入於涅槃。此自
X17n0330_p0786c19║覺覺他，得無違拒，即無瞋恨。
X17n0330_p0786c20║大慧，譬如恒沙隨水而流，非無水也；如是，大慧，如來
X17n0330_p0786c21║所說一切諸法隨涅槃流，是故說言如恒河沙。如來
X17n0330_p0786c22║不隨諸去流轉，去是壞義故。大慧，生死本際不可知，
X17n0330_p0786c23║不知故云何說去？大慧，去者斷義，而愚夫不知。
X17n0330_p0786c24║通曰：如來說法，譬如恒沙，隨水而流，終不逆流。所
X17n0330_p0787a01║以流轉者，水也。非水則沙，無自流故，非無其水也。
X17n0330_p0787a02║諸佛如來為眾生說法，雖說一切諸法，實隨順涅
X17n0330_p0787a03║槃而出。諸法如沙，必依於水。涅槃如水，不離乎沙。
X17n0330_p0787a04║故能使諸法流通，實不隨諸趣流轉而去。諸趣有
X17n0330_p0787a05║去來，是生滅義。涅槃是生死本際，離於生滅，不可
X17n0330_p0787a06║以生滅知見而知。知且不能，云何說去？故如來說
X17n0330_p0787a07║法，隨涅槃流，非無涅槃。雖在生滅法中，而實無生
X17n0330_p0787a08║滅。如恒沙隨水，非無水也。大涅槃海，是如來妙覺
X17n0330_p0787a09║境界。諸菩薩順流而入，所以還源。如來逆流而出，
X17n0330_p0787a10║所以度生。雖有出入，實無生滅。若隨諸趣流轉而
X17n0330_p0787a11║去者，入於有，則為凡夫，固不離於生滅。入於無，則
X17n0330_p0787a12║為外道二乘。彼所謂涅槃，不但無沙，并無其水，即
X17n0330_p0787a13║是斷滅義。而愚夫固不知不覺生死本際，實不生
X17n0330_p0787a14║不滅也。以上皆以恒沙取譬，各有別義，總之無過
X17n0330_p0787a15║咎也。長沙岑一日遊山，歸至門首。首座問：和尚什
X17n0330_p0787a16║麼處去來？沙云：遊山來。首座云：到什麼處來？沙云：
X17n0330_p0787a17║始隨芳草去，又逐落華回。座云：大似春意。沙云：也
X17n0330_p0787a18║勝秋露滴芙渠。雪竇著語云：謝答語。頌云：大地絕
X17n0330_p0787a19║纖埃，何人眼不開。始隨芳草去，又逐落華回。羸鶴
X17n0330_p0787a20║翹寒木，狂猿嘯古臺。長沙無限意，咄此諸尊宿。隨
X17n0330_p0787a21║涅槃流，真是不可曉。
X17n0330_p0787a22║大慧白佛言：世尊，若眾生生死本際不可知者，云何
X17n0330_p0787a23║解脫可知？佛告大慧：無始虗偽過惡妄想習氣因滅，
X17n0330_p0787a24║自心現知外義，妄想身轉，解脫不滅。（唐云了知外境，自心所現，分別
X17n0330_p0787b01║轉依，名為解脫，非壞滅也。）是故無邊，非都無所有，為彼妄想，作無
X17n0330_p0787b02║邊等異名。觀察內外，離於妄想，無異眾生，智及爾𦦨，
X17n0330_p0787b03║一切諸法，悉皆寂靜。（唐云離分別心，無別眾生，以智觀察內外諸法，知與所知，悉皆
X17n0330_p0787b04║寂滅。）不識自心現妄想，故妄想生，若識則滅。
X17n0330_p0787b05║通曰：大慧！因世尊說生死本際不可知，既不可知，
X17n0330_p0787b06║云何如來而得解脫，復令眾生得於解脫？在生死
X17n0330_p0787b07║中得解脫者，又可知耶？不知所謂解脫云者，離於
X17n0330_p0787b08║一切戲論煩惱無始熏習分別心故。然無始虗偽
X17n0330_p0787b09║習氣之因所內滅者，但以自心如實了知外境一
X17n0330_p0787b10║切諸法唯心所現，現起外義所分別心莫非妄也，
X17n0330_p0787b11║逐妄流轉即非解脫。了彼妄因分別，轉依轉生、滅
X17n0330_p0787b12║依不生滅，即名解脫。妄想可滅而知妄者不滅，故
X17n0330_p0787b13║解脫者實不滅也。何為不可知耶？未得解脫即為
X17n0330_p0787b14║生死所縛，故有邊際可測。既得解脫，遠離生死境
X17n0330_p0787b15║界，是為涅槃實際，無量無邊難可窺測，故謂本際
X17n0330_p0787b16║無邊。不可知者，非都無所有一切斷滅之謂也，為
X17n0330_p0787b17║彼妄想分別所不能到，作此無邊等異名耳，名異
X17n0330_p0787b18║體不異也。涅槃即是眾生生死本際，解脫即是眾
X17n0330_p0787b19║生明了自心，離分別心更無眾生，即此分別名為
X17n0330_p0787b20║眾生。若能以智觀察內外諸法，離於妄想無分別
X17n0330_p0787b21║心，此無分別即是真如，非離眾生妄想外別有一
X17n0330_p0787b22║真如也。原無異於眾生，無二無別故，本際此真如
X17n0330_p0787b23║也，眾生亦此真如也。以皆如故，知與所知，悉皆寂
X17n0330_p0787b24║滅。既得寂滅，內無能知之心，外無所知之境，故謂
X17n0330_p0787c01║本際不可知也。唯不識自心所現，以心外有法，妄
X17n0330_p0787c02║為分別，故妄想生。妄想生，則迷於本際，流浪生死。
X17n0330_p0787c03║若了唯心，則妄想頓滅。妄想既滅，則內外諸法，悉
X17n0330_p0787c04║皆寂滅。寂滅者，即是涅槃。以此知涅槃解脫，非是
X17n0330_p0787c05║滅法也。黃檗云：諸佛與一切眾生，唯是一心，更無
X17n0330_p0787c06║別法。此心無始以來，不曾生，不曾滅，不青不黃，無
X17n0330_p0787c07║形無相，不屬有無，不計新舊，非長非短，非大非小，
X17n0330_p0787c08║超過一切限量名言，蹤跡對待，當體便是，動念便
X17n0330_p0787c09║乖。猶如虗空，無有邊際，不可測度。唯此一心即是
X17n0330_p0787c10║佛，佛與眾生，更無別異。但是眾生著相外求，求之
X17n0330_p0787c11║轉失。使佛覓佛，將心捉心，窮劫盡形，終不能得。不
X17n0330_p0787c12║知息念忘慮，佛自現前。此心即是佛，佛即是眾生。
X17n0330_p0787c13║為眾生時，此心不減。為諸佛時，此心不添。乃至六
X17n0330_p0787c14║度萬行，河沙功德，本自具足，不假修添。遇緣即施，
X17n0330_p0787c15║緣息即寂。若不決定信此是佛，而欲著相修行，以
X17n0330_p0787c16║求功用，皆是妄想，與道相乖。黃檗此段，實合此經
X17n0330_p0787c17║精深微妙之旨。
X17n0330_p0787c18║爾時，世尊欲重宣此義，而說偈言：
X17n0330_p0787c19║觀察諸導師，猶如恒河沙，不壞亦不去，亦復不究竟，
X17n0330_p0787c20║是則為平等。觀察諸如來，猶如恒沙等，悉離一切過，
X17n0330_p0787c21║隨流而性常，是則佛正覺。
X17n0330_p0787c22║通曰：此頌通融前後七喻。如恒沙火燒不壞，如恒
X17n0330_p0787c23║沙隨流不去，究竟解脫，不至斷滅。此則平等法身，
X17n0330_p0787c24║不來不去，不生不滅。若作如是觀察者，是名見諸
X17n0330_p0788a01║導師實相也。乃至如恒沙無念，離憎愛過。如恒沙
X17n0330_p0788a02║無異，離因緣過。如恒沙無油，離苦逼過。光明普照，
X17n0330_p0788a03║隨流說法，而自性常住。此則如來正覺，不隨流轉。
X17n0330_p0788a04║若作如是觀察者，是名見諸如來實體也。譬如恒
X17n0330_p0788a05║沙，有種種別義如此。豈謂如恒沙之多，便足擬於
X17n0330_p0788a06║如來過量之智哉。黃檗云：是法平等，無有高下，是
X17n0330_p0788a07║名菩提。即此本源清淨心，與眾生諸佛，世界山河，
X17n0330_p0788a08║有相無相，遍十方界，一切平等，無彼我相。此本源
X17n0330_p0788a09║清淨心，常自圓明徧照。世人不悟，只認見聞覺知
X17n0330_p0788a10║為心，為見聞覺知所覆，所以不覩精明本體。但直
X17n0330_p0788a11║下無心，本體自現。如大日輪，昇於虗空，徧照十方，
X17n0330_p0788a12║更無障礙。故學道人，唯認見聞覺知施為動作，空
X17n0330_p0788a13║却見聞覺知，即心路絕無入處，但於見聞覺知處
X17n0330_p0788a14║認本心。然本心不屬見聞覺知，亦不離見聞覺知。
X17n0330_p0788a15║但莫於見聞覺知上起見解，莫於見聞覺知上動
X17n0330_p0788a16║念，亦莫離見聞覺知覓心，亦莫捨見聞覺知取法。
X17n0330_p0788a17║不即不離，不住不著，縱橫自在，無非道場。黃檗說
X17n0330_p0788a18║平等正覺處，極為明悉足備。此偈觀察如來之精
X17n0330_p0788a19║義也。
X17n0330_p0788a20║（魏云剎那品第十四）。
X17n0330_p0788a21║爾時大慧菩薩復白佛言：世尊！惟願為說一切諸法
X17n0330_p0788a22║剎那壞相。世尊！云何一切法剎那？佛告大慧：諦聽，諦
X17n0330_p0788a23║聽！善思念之！當為汝說。佛告大慧：一切法者，謂善、不
X17n0330_p0788a24║善、無記，有為、無為，世間、出世間，有罪、無罪，有漏、無漏，
X17n0330_p0788b01║受、不受。大慧！略說心、意、意識及習氣，是五受陰因，是
X17n0330_p0788b02║心、意、意識習氣長養（唐云五取蘊法，以心、意、意識習氣為因而得長養），凡愚
X17n0330_p0788b03║善不善妄想。大慧！修三昧樂，三昧正受，現法樂住，名
X17n0330_p0788b04║為賢聖善無漏。大慧！善不善者，謂八識。何等為八？謂
X17n0330_p0788b05║如來藏，名識藏，心、意、意識及五識身，非外道所說。大
X17n0330_p0788b06║慧！五識身者，心、意、意識俱，善不善相，展轉變壞，相續
X17n0330_p0788b07║流注，不壞身生，亦生亦滅（唐云無異體生，生已即滅），不覺自心現，
X17n0330_p0788b08║次第滅，餘識生，形相差別，攝受意識，五識相應生，剎
X17n0330_p0788b09║那時不住，名為剎那（唐云不了於境，自心所現，次第滅時，別識生起，意識與彼五識
X17n0330_p0788b10║共俱，取於種種差別形相，剎那不住，我說此等名剎那法）。
X17n0330_p0788b11║通曰：大慧！因佛言：如來法身如恒沙不壞，不壞者
X17n0330_p0788b12║即無生滅。然如來常說一切諸法剎那壞相，當是
X17n0330_p0788b13║何等諸法剎那剎那念念不住歸於生滅耶？佛言：
X17n0330_p0788b14║一切法者，不外世間出世間凡聖之法，以善不善
X17n0330_p0788b15║無記三性為緣。有為有罪有漏是不善法，即名世
X17n0330_p0788b16║間；無為無罪無漏是善法，即名出世。受者內法，所
X17n0330_p0788b17║謂涅槃攝受是也；不受者外法，以一切不受為宗
X17n0330_p0788b18║是也，是無記所攝。舉要言之不出五陰，五陰以心
X17n0330_p0788b19║意意識種種習氣為因而得增長。陰者蓄蘊諸業
X17n0330_p0788b20║蓋覆自性之義，習氣重者則蓋覆深，習氣輕者則
X17n0330_p0788b21║蓋覆淺，漸積漸增有長養之義。凡愚不能破陰而
X17n0330_p0788b22║出，即於心意意識熏習中分別善不善法，依之造
X17n0330_p0788b23║業則為凡夫，依之起見則為外道，念念不住均為
X17n0330_p0788b24║有漏，非聖賢也。若三賢十聖破除五陰修三昧樂，
X17n0330_p0788c01║妄想滅盡得三昧正受，滅盡定中自在受用，以得
X17n0330_p0788c02║法為樂現法樂住，住是樂者即不念念遷流，是名
X17n0330_p0788c03║善無漏法，非聖賢不證也。不為五陰所覆即能出
X17n0330_p0788c04║世，即名聖賢。此一五陰也，善修之則善，不善修之
X17n0330_p0788c05║則不善。所云因於心、意、意識習氣長養者，其詳何
X17n0330_p0788c06║如？彼善、不善，染、淨二法，即有生滅。所謂八識，何者
X17n0330_p0788c07║為八？謂於如來藏中，依無始無明熏習所起，以其
X17n0330_p0788c08║能含藏種子，則名之曰識藏，即第八識也；以其能
X17n0330_p0788c09║傳送出入，則名之曰意，即第七識也；以其能分別
X17n0330_p0788c10║籌度，則名之曰意識，即第六識也；以其對境即現，
X17n0330_p0788c11║則名之曰前五識。五識不離四大色質，故曰五識
X17n0330_p0788c12║身也。以上八種識，皆由無明熏變真如，而如來藏
X17n0330_p0788c13║隨染緣起，即名八識，而有生滅。八識習氣長養五
X17n0330_p0788c14║陰，所謂陀那微細識習氣成瀑流，中間微細生滅，
X17n0330_p0788c15║剎那不住，非彼外道所知，故不能說。何以明剎那
X17n0330_p0788c16║不易知也？彼五識身者，雖不離四大色質，以其為
X17n0330_p0788c17║八識見分，當一念初動攬境之時，而心、意、意識皆
X17n0330_p0788c18║與之俱，故能了別前境善、不善相。心動緣起，緣會
X17n0330_p0788c19║心生，展轉變壞，相續不斷。五識明了，轉變為六識
X17n0330_p0788c20║分別；六識分別，轉變為七識計著；七識計著，轉變
X17n0330_p0788c21║為八識種子。七識相續者壞，八識流注者不壞。然
X17n0330_p0788c22║八識與七識無異體生，故前七展轉生滅，而八識
X17n0330_p0788c23║亦隨順生法，亦生亦滅。良由不覺前境皆自心所
X17n0330_p0788c24║現，原未甞生，原未甞滅。彼見虗妄境界而生取著，
X17n0330_p0789a01║隨取隨滅，故有次第滅。隨次第滅處，餘別識生。攬
X17n0330_p0789a02║形相者，五識也。知差別者，意識也。攝受執著者，七
X17n0330_p0789a03║識八識也。五識滅而六識生，六識滅而七識八識
X17n0330_p0789a04║生，故謂次第滅餘識生也。然有同時意識者，與前
X17n0330_p0789a05║五識俱。前五以六識為分別依，六識以前五識為
X17n0330_p0789a06║明了門，相應而生，取於種種差別形相，念念流轉，
X17n0330_p0789a07║剎那時不住，一剎那頃有八十種生滅。如八十根
X17n0330_p0789a08║絲，一刀割斷中間根，根斷時略有次第。我說此等
X17n0330_p0789a09║名為剎那，非如來外道所說，其可易知乎哉？僧問
X17n0330_p0789a10║趙州：初生孩子還具六識也無？州云：急水上打毬
X17n0330_p0789a11║子。僧復問投子：急水上打毬子，意旨如何？子云：念
X17n0330_p0789a12║念不停留。雪竇頌云：六識無功伸一問，作家曾共
X17n0330_p0789a13║辨來端。茫茫急水上打毬子，落處不停誰解看。大
X17n0330_p0789a14║慧所問剎那壞相，意在於壞。世尊以剎那為時時，
X17n0330_p0789a15║非可壞者。雪竇謂落處不停誰解看，亦以不停為
X17n0330_p0789a16║自性也，却與此段意符。
X17n0330_p0789a17║大慧！剎那者，名識藏、如來藏（魏云阿黎耶識名如來藏），意俱生識
X17n0330_p0789a18║習氣剎那，無漏習氣非剎那，非凡愚所覺，計著剎那
X17n0330_p0789a19║論故，不覺一切法剎那非剎那，以斷見壞無為法。大
X17n0330_p0789a20║慧！七識不流轉，不受苦樂，非涅槃因。大慧！如來藏者，
X17n0330_p0789a21║受苦樂與因俱，若生若滅，四住地、無明住地所醉，凡
X17n0330_p0789a22║愚不覺剎那見，妄想熏心。復次，大慧！如金、金剛、佛舍
X17n0330_p0789a23║利，能奇特性終不損壞。大慧！若得無間（唐云若得證法）有剎
X17n0330_p0789a24║那者，聖應非聖，而聖未曾不聖，如金、金剛雖經劫數
X17n0330_p0789b01║稱量不減。云何凡愚不善於我隱覆之說，於內外一
X17n0330_p0789b02║切法作剎那想？
X17n0330_p0789b03║通曰：上所云剎那者，念念不住，取著善不善相，即
X17n0330_p0789b04║前所謂八識，名之曰識藏。此識藏即如來藏，何以
X17n0330_p0789b05║有生滅耶？為是如來藏與七識意俱，因而傳送出
X17n0330_p0789b06║入，生起分別事。識以種子熏現行，以現行熏種子，
X17n0330_p0789b07║互相熏染，積成習氣，念念不停，流注不息，故名剎
X17n0330_p0789b08║那。若以三昧正受善無漏習氣熏之，則一念頓息，
X17n0330_p0789b09║即非剎那。此非剎那境界，但斷其念，不斷其體；但
X17n0330_p0789b10║斷習氣，不斷真如，非彼凡愚所覺。彼凡愚計著善
X17n0330_p0789b11║不善妄想，但計著剎那生滅之論，不覺一切法即
X17n0330_p0789b12║剎那非剎那，即生滅非生滅，即彼相續流注本自
X17n0330_p0789b13║寂滅相，是真無為法也。凡愚不覺，乃謂剎那壞相，
X17n0330_p0789b14║念不復生，以斷滅見壞無為法。謂涅槃無為者，一
X17n0330_p0789b15║切無有，是破壞無為正法也。何以明其壞無為法
X17n0330_p0789b16║也？彼二乘者，已斷煩惱障，七識不流轉，唐云五識
X17n0330_p0789b17║身非流轉。蓋七識既不流轉，即無出入；既無出入，
X17n0330_p0789b18║即無染淨；既無染淨，即無苦樂。是苦樂雖五識身
X17n0330_p0789b19║受，而七識實為之因；既不受苦樂，不受後有，然非
X17n0330_p0789b20║涅槃正因也。涅槃者，即如來藏不生不滅之體，非
X17n0330_p0789b21║可斷滅故。故曰：七識不流轉，非涅槃因。若如來藏
X17n0330_p0789b22║者，不離一切，一切皆如。雖受苦樂，不為苦樂所縛。
X17n0330_p0789b23║雖與苦樂因俱，不為習因所覆。真如性中，了無生
X17n0330_p0789b24║滅可得。若見其生，若見其滅者，依於四種熏習醉
X17n0330_p0789c01║故。四住地無明，曰：欲愛無明，色愛無明，有愛無明，
X17n0330_p0789c02║見愛無明。此四無明，有覆無記，住於八識田中，故
X17n0330_p0789c03║名住地。為此四種無明酒所醉，即見有涅槃可得。
X17n0330_p0789c04║凡愚不覺微細生滅，剎那不住。於中顯見，但以涅
X17n0330_p0789c05║槃妄想，熏染其心。謂剎那已斷，不受後有。此以斷
X17n0330_p0789c06║見，壞無為法，而不知其非涅槃因也。彼離生滅，證
X17n0330_p0789c07║不生滅，即心外有法，是名有間。有間，非真證也。若
X17n0330_p0789c08║如來藏，不離生滅，證不生滅，即心外無法，法外無
X17n0330_p0789c09║心，是名無間。無間者，是真證也。證於如來藏玅真
X17n0330_p0789c10║如性者，如金中之金剛，佛身中之舍利。得奇特性，
X17n0330_p0789c11║超過一切凡物，終不損壞。若得證於自覺聖智無
X17n0330_p0789c12║間正法，是大涅槃。隨時隨處，皆無生滅。而謂又有
X17n0330_p0789c13║剎那生滅相者，則聖人亦同於凡夫境界，不得謂
X17n0330_p0789c14║之聖矣。然聖人愛苦樂，與因無異。凡夫而亦未曾
X17n0330_p0789c15║不聖。雖在生滅之中，無失不生滅性。如金金剛，身
X17n0330_p0789c16║分極足。雖經累劫，稱量不減。此真無為法，非斷見
X17n0330_p0789c17║可倫也。云何凡愚不善於我剎那非剎那隱覆之
X17n0330_p0789c18║說，於內外一切法，作剎那壞相想。外道取於外境，
X17n0330_p0789c19║見有已還無，便謂剎那壞。二乘取於內法，見念不
X17n0330_p0789c20║復生，便謂剎那壞。是皆不知剎那隱微之相，而可
X17n0330_p0789c21║與之論壞不壞乎。惟照禪師上堂。本自不生，今亦
X17n0330_p0789c22║無滅，是死不得底樣子。當處出生，隨處滅盡，是活
X17n0330_p0789c23║生受底規模。大丈夫漢，直須處生死流，臥荊棘林。
X17n0330_p0789c24║俯仰屈伸，隨機施設。能如是也，無量方便莊嚴三
X17n0330_p0790a01║昧大解脫門，蕩然頓開。其或不然，無量煩惱，一切
X17n0330_p0790a02║塵勞，嶽立面前，塞却古路。即此可知，與諸習氣，俱
X17n0330_p0790a03║是剎那法。無漏習氣，非剎那法。而金剛不壞之性，
X17n0330_p0790a04║唯聖者證之。
X17n0330_p0790a05║爾時，世尊欲重宣此義，而說偈言：
X17n0330_p0790a06║空無常剎那，愚夫妄想作，如河燈種子，而作剎那想。
X17n0330_p0790a07║剎那息煩亂，寂靜離所作，一切法不生，我說剎那義。
X17n0330_p0790a08║物生則有滅，不為愚者說，無間相續性，妄想之所熏。
X17n0330_p0790a09║無明為其因，心則從彼生，乃至色未生，中間有何分？
X17n0330_p0790a10║（魏云：若無明為因，能生諸心者，乃至色未生，中問依何住？）相續次第滅，餘心隨彼
X17n0330_p0790a11║生，不住於色時，何所緣而生？以從彼生故，不如實因
X17n0330_p0790a12║生，云何無所成，而知剎那壞？（唐云：若緣彼心起，其因則虗妄，因妄體不成，云
X17n0330_p0790a13║何剎那壞？）
X17n0330_p0790a14║通曰：長行中破剎那壞相之說，尚未及詳。但云：云
X17n0330_p0790a15║何凡愚不善於我隱覆之說，於內外一切法作剎
X17n0330_p0790a16║那想？故頌中詳言之。謂凡愚所說剎那壞者，謂一
X17n0330_p0790a17║切法空，謂一切法無常。由凡愚妄想分別而作此
X17n0330_p0790a18║見：我常說言，如河流，如燈焰，如種子，迅速遷逝，剎
X17n0330_p0790a19║那不住。但謂行陰遷流，新新不住，而非謂其念念
X17n0330_p0790a20║空，念念無常也。彼愚不覺，於此作空無常剎那想，
X17n0330_p0790a21║究竟歸於斷滅，失其義矣。然剎那息滅者，未為無
X17n0330_p0790a22║義。謂息彼念念不住煩亂妄想，得三昧正受，證於
X17n0330_p0790a23║寂靜，現法樂住，離於所作生滅諸法，乃至一切法
X17n0330_p0790a24║不生，是我所說剎那息滅之義。所云不生者，非必
X17n0330_p0790b01║滅之而後不生也。當物初生之時，即有其滅，當生
X17n0330_p0790b02║即不生。不離生法，證於寂靜，即剎那非剎那。此我
X17n0330_p0790b03║隱覆之說，但可與智者道，不為愚者說也。何以明
X17n0330_p0790b04║其當生即不生也？彼等流無間相續生滅之性，最
X17n0330_p0790b05║為微細。由於妄見六道輪轉，諸趣分別，為無始妄
X17n0330_p0790b06║想不思議所熏，謂之曰熏。本自無根，原不生也。將
X17n0330_p0790b07║謂無始無明以為其因，能生彼剎那諸心乎？此心
X17n0330_p0790b08║不離無明，以緣境為性，境至則有，境去則無。乃至
X17n0330_p0790b09║色未生時，色既未來，心亦未起。當此中間，此心住
X17n0330_p0790b10║於何處？何所分別乎？此則內無所依，心本寂靜，固
X17n0330_p0790b11║未甞生也。將謂無間相續，有生有滅。當次第滅時，
X17n0330_p0790b12║滅此生彼，即有餘心隨彼俱生乎？此與境俱生，與
X17n0330_p0790b13║境俱滅，但以心住於色言耳。若心不住於色時，心
X17n0330_p0790b14║即不緣諸境，將何所緣而生乎？此則外無所緣，心
X17n0330_p0790b15║本寂靜，亦未甞生也。若謂七識流轉，因六識分別
X17n0330_p0790b16║而生，此心緣彼心而起者，彼心種種分別，原是虗
X17n0330_p0790b17║妄，非如實因性。因既是妄，體實不生。如石女生兒，
X17n0330_p0790b18║竟無成就。然則此剎那相本無成也。云何剎那原
X17n0330_p0790b19║無所成，而謂有剎那壞相可知乎？此我所謂即剎
X17n0330_p0790b20║那非剎那。唯智者能自明了，固不可與愚者道也。
X17n0330_p0790b21║大寧寬禪師。上堂：無念為宗，無住為本。真空為體，
X17n0330_p0790b22║妙有為用。所以道，盡大地是真空，徧法界是妙有。
X17n0330_p0790b23║且道是甚麼人用得？四時運用，日月常明。法本不
X17n0330_p0790b24║遷，道無方所。隨緣自在，逐物昇沉。此土他方，入凡
X17n0330_p0790c01║入聖。雖然如是，且道入鄉隨俗一句作麼生道？良
X17n0330_p0790c02║久曰：西天梵語，此土唐言。此大寧寬明得盡大地
X17n0330_p0790c03║是真空，故隨緣自在，而法本不遷。又何剎那壞相
X17n0330_p0790c04║之有？
X17n0330_p0790c05║修行者正受，金剛佛舍利，光音天宮殿，世間不壞事。
X17n0330_p0790c06║住於正法得，如來智具足，比丘得平等，云何見剎那？
X17n0330_p0790c07║犍闥婆幻等，色無有剎那，於不實色等，視之若真實。
X17n0330_p0790c08║通曰：凡愚為五陰所覆，不覺一切法剎那非剎那，
X17n0330_p0790c09║墮妄想見輪轉生滅，無足論已。若我法中正修行
X17n0330_p0790c10║者，修三昧樂息諸煩亂，證於寂靜常住真心究竟
X17n0330_p0790c11║堅固，猶如金金剛佛舍利光音天宮水火不及，常
X17n0330_p0790c12║住世間不可損壞。世間奇特事尚且如此，何況安
X17n0330_p0790c13║住正法現法樂住，得如來聖智具足圓滿，及比丘
X17n0330_p0790c14║證得平等真如。煩惱即是菩提，生死即是涅槃，諸
X17n0330_p0790c15║法性常住，云何見有剎那生滅之相乎？原不見有
X17n0330_p0790c16║剎那之相，云何更有剎那壞耶？彼一切諸法如夢
X17n0330_p0790c17║如幻如乾闥婆城等，雖現有色相，無有剎那相可
X17n0330_p0790c18║得，何故非剎那耶？彼諸色等原無實性，既無實性，
X17n0330_p0790c19║云何能造色？既無四大造色，色即非實，云何凡愚
X17n0330_p0790c20║於不實色等，乃至陰入處界一一視若真實，謂一
X17n0330_p0790c21║切法相續流注實有生滅，而見有剎那壞相乎？吾
X17n0330_p0790c22║固謂彼凡愚不善於我隱覆之說，於內外一切法
X17n0330_p0790c23║作剎那想者，此之謂也。瑞巖才禪師上堂云：天平
X17n0330_p0790c24║等故常覆，地平等故常載，日月平等故四時常明，
X17n0330_p0791a01║涅槃平等故聖凡不二，人心平等故高低無諍。拈
X17n0330_p0791a02║柱杖卓一下曰：諸禪者，這柱杖子晝夜為諸人說
X17n0330_p0791a03║平等法門，還聞麼？若聞去，敢保諸人行脚事畢；若
X17n0330_p0791a04║言不聞，亦許諸人頂門眼正。何故？是法平等無有
X17n0330_p0791a05║高下，是名阿耨多羅三藐三菩提。良久笑曰：向下
X17n0330_p0791a06║文長。據瑞巖見處，一切平等故能常，何處有剎那
X17n0330_p0791a07║壞相可得？
X17n0330_p0791a08║大慧菩薩復白佛言：世尊！如世尊說：六波羅蜜滿足，
X17n0330_p0791a09║得成正覺。何等為六？佛告大慧：波羅蜜有三種分別，
X17n0330_p0791a10║謂：世間、出世間、出世間、上上。大慧！世間波羅蜜者，我、
X17n0330_p0791a11║我所攝受，計著攝受二邊，為種種受生處，樂色、聲、香、
X17n0330_p0791a12║味、觸故，滿足檀波羅蜜，戒、忍、精進、禪定、智慧亦如是，
X17n0330_p0791a13║凡夫神通及生梵天。大慧！出世間波羅蜜者，聲聞、緣
X17n0330_p0791a14║覺墮攝受涅槃故，行六波羅蜜，樂自己涅槃，樂出世
X17n0330_p0791a15║間。上上波羅蜜者，覺自心現妄想量攝受，及自心二
X17n0330_p0791a16║故不生妄想，於諸趣攝受非分，自心色相不計著，為
X17n0330_p0791a17║安樂一切眾生故，生檀波羅蜜，起上上方便；即於彼
X17n0330_p0791a18║緣妄想不生戒，是尸波羅蜜；即彼妄想不生忍，知攝
X17n0330_p0791a19║所攝，是羼提波羅蜜；初、中、後夜精勤方便，隨順修行
X17n0330_p0791a20║方便，妄想不生，是毗黎耶波羅蜜；妄想悉滅，不墮聲
X17n0330_p0791a21║聞涅槃攝受，是禪波羅蜜；自心妄想非性，智慧觀察
X17n0330_p0791a22║不墮二邊，先身轉勝（唐云轉淨所依）而不可壞，得自覺聖趣，
X17n0330_p0791a23║是般若波羅蜜。
X17n0330_p0791a24║通曰：大慧，因佛言：修行者正受，得如來智具足，如
X17n0330_p0791b01║金剛佛舍利等不壞。然修行得正受、得如來智者，
X17n0330_p0791b02║莫如六波羅蜜能到彼岸。云何滿足六波羅蜜得
X17n0330_p0791b03║成正覺？佛以波羅蜜有三種分別：一者、世間，即人
X17n0330_p0791b04║天行；二者、出世間，即二乘行；三者、出世間上上，即
X17n0330_p0791b05║一乘行。若世間波羅蜜者，謂諸凡愚著我、我所，執
X17n0330_p0791b06║取二邊，計我能施，計有所施物，不離能所二邊，為
X17n0330_p0791b07║於自身求生人天勝處，貪慕色等五塵之樂，而行
X17n0330_p0791b08║世間布施，滿足檀波蜜羅，至戒、忍、精進、禪定、智慧
X17n0330_p0791b09║亦如是。以有漏因感有漏果故，得成就五通，生於
X17n0330_p0791b10║梵世。雖定可生通，戒可入淨，不出世間輪轉，故名
X17n0330_p0791b11║世間。永嘉云：住相布施生天福，猶如仰箭射虗空，
X17n0330_p0791b12║勢力盡，箭還墜，招得來生不如意。即此謂也。若出
X17n0330_p0791b13║世間波羅蜜者，謂二乘人厭捨生死，趣向涅槃，修
X17n0330_p0791b14║習四諦、十二因緣之法，乃六種劣無漏行，但求樂
X17n0330_p0791b15║自己涅槃之樂而已，無復度生之心，唯可自度，不
X17n0330_p0791b16║能度人，故名小乘。雖能修習出世間波羅蜜行，而
X17n0330_p0791b17║非究竟樂也。若出世間上上波羅蜜者，覺一切外
X17n0330_p0791b18║法如色、聲、香等，皆自心所現；覺一切內法如攝受
X17n0330_p0791b19║涅槃等，皆妄想心量。於自心所現而樂取之，固是
X17n0330_p0791b20║與自心二；樂自己涅槃有能證、有所證，亦是與自
X17n0330_p0791b21║心二。如實覺知二者，皆是虗妄分別，即不生妄想，
X17n0330_p0791b22║即不分別。虗妄分別，於諸趣所攝受涅槃等內法，
X17n0330_p0791b23║與本來自性，了無干涉，故曰非分，何執著之有？於
X17n0330_p0791b24║自心所現色相等外法，本自不生，又何貪著之有？
X17n0330_p0791c01║但為安樂一切眾生故，行於布施，或以財施，或以
X17n0330_p0791c02║法施，起上上方便，不見施者，不見受者，不見所施
X17n0330_p0791c03║物。雖行布施，不住於相，不住相布施，即與自心一，
X17n0330_p0791c04║故名到彼岸也。即於彼施受一切染淨二緣，不生
X17n0330_p0791c05║分別，是則隨順清涼，為修行戒波羅蜜，無持無犯，
X17n0330_p0791c06║戒相如空，是淨戒上上方便，得到彼岸也。即彼持
X17n0330_p0791c07║犯不起分別之時，一念不生，以此無生法忍，可於
X17n0330_p0791c08║心如實而知，能取所取，境界非實，性空寂故，是為
X17n0330_p0791c09║修行忍辱上上方便，得到彼岸也。精進方便有二
X17n0330_p0791c10║種：一別相，謂誦經等；二通相，謂兼五度而修之。故
X17n0330_p0791c11║初中後夜，勤修匪懈，隨順如實修行方便，亦斷諸
X17n0330_p0791c12║分別，不起方便之想。論云：以知法性無身心相，離
X17n0330_p0791c13║懈怠故，是為精進波羅蜜也。前云妄想不生，未得
X17n0330_p0791c14║禪寂，至此妄想悉滅，遠離心意意識妄想，證於寂
X17n0330_p0791c15║靜。以上上方便，雖得涅槃，而不取證，不墮聲聞涅
X17n0330_p0791c16║槃。有能證所證，執為得果，更不求進，以不攝受涅
X17n0330_p0791c17║槃故，不住於相，是為禪波羅蜜也。自心妄想，無有
X17n0330_p0791c18║實性，以為實有而除滅之者，非智慧也。若以智慧
X17n0330_p0791c19║觀察，昔本無生，今亦無滅，不墜有無二邊見解，先
X17n0330_p0791c20║已滅生滅，證涅槃，得清淨身矣。至此得智慧身，轉
X17n0330_p0791c21║勝於前，不離生滅，證不生滅，在在處處，不可壞滅，
X17n0330_p0791c22║是得自覺聖趣。如來法身，求生滅相，了不可得，如
X17n0330_p0791c23║金剛佛舍利，終無損壞。此無上般若，非尋常智慧
X17n0330_p0791c24║可及，吾謂如來智具足者，此也。如是滿足者，得阿
X17n0330_p0792a01║耨多羅三藐三菩提，故謂出世間上上波羅蜜也。
X17n0330_p0792a02║雲居膺禪師上堂：汝等諸人，直饒學得佛邊事，早
X17n0330_p0792a03║是錯用心。不見古人講得天華落，石點頭，亦不干
X17n0330_p0792a04║自己事，自餘是甚麼閑？擬將有限身心向無限中
X17n0330_p0792a05║用，如將方木逗圓孔，多少誵訛？若無恁麼事，饒你
X17n0330_p0792a06║攢華簇錦，亦無用處，未離情識在。一切事須向這
X17n0330_p0792a07║裏及盡，若有一毫去不盡，即被塵累，豈況更多？差
X17n0330_p0792a08║之毫釐，過犯山岳。不見古人道：學處不玄，盡是流
X17n0330_p0792a09║俗。閨閤中物捨不得，俱為滲漏，直須向這裏及取、
X17n0330_p0792a10║及去、及來，併盡一切事，始得無過。如人頭頭上了，
X17n0330_p0792a11║物物上通，秪喚作了事人，終不喚作尊貴，將知尊
X17n0330_p0792a12║貴一路自別。不見道：從門入者非寶，棒上不成龍。
X17n0330_p0792a13║知麼？此可知第一波羅蜜至尊至貴，五度非此，終
X17n0330_p0792a14║不能到彼岸。
X17n0330_p0792a15║（魏云化品第十五，唐云變化品第七）。
X17n0330_p0792a16║爾時大慧菩薩復白佛言：世尊！世尊記阿羅漢得成
X17n0330_p0792a17║阿耨多羅三藐三菩提，與諸菩薩等無差別。一切眾
X17n0330_p0792a18║生法不涅槃，誰至佛道（一疑）？從初得佛至般涅槃，於其
X17n0330_p0792a19║中間不說一字亦無所答，如來常定故，亦無慮亦無
X17n0330_p0792a20║察，化佛化作佛事（二疑）？何故說識剎那展轉壞相（三疑）？金
X17n0330_p0792a21║剛力士常隨侍衛（四疑）？何不施設本際（五疑）？現魔魔業惡
X17n0330_p0792a22║業果報，旃遮摩納孫陀利女，空鉢而出惡業障現，云
X17n0330_p0792a23║何如來得一切種智而不離諸過（六疑）？
X17n0330_p0792a24║（唐云世尊。如來何故授阿羅漢阿耨多羅三藐三菩提記？何故復說無般涅槃法，眾生得成佛道？又何故說從
X17n0330_p0792b01║初得佛至般涅槃，於其中間不說一字？又言如來在於定無覺無觀？又言佛事皆是化作？又言諸識剎那變壞？
X17n0330_p0792b02║又言金剛神常隨衛護？又言前際不可知而說有般涅槃？又現有魔及以魔事？又有餘報，謂旃遮婆羅門女、孫
X17n0330_p0792b03║陀利外道女及空鉢而還等事？世尊既有如是業障，云何得成一切種智？既已成於一切種智，云何不離如是
X17n0330_p0792b04║諸過？）。
X17n0330_p0792b05║通曰：大慧！因世尊說聲聞出世間攝受涅槃樂，所
X17n0330_p0792b06║行六波羅蜜與菩薩無異，何以不蒙授記？故問世
X17n0330_p0792b07║尊，何故授記聲聞阿羅漢等得成正覺，與諸菩薩
X17n0330_p0792b08║等無差別，應俱得涅槃矣。而又說諸佛如來不入
X17n0330_p0792b09║涅槃，欲令一切眾生皆入涅槃，故不般涅槃。若以
X17n0330_p0792b10║一切眾生故無般涅槃法，即與眾生常在生死，誰
X17n0330_p0792b11║至佛道乎？然世尊又何故說從初得佛，於何等夜
X17n0330_p0792b12║證大菩提？於何等夜入般涅槃？於其中間不說一
X17n0330_p0792b13║字亦無所答，顯然有佛道有涅槃也。又言如來常
X17n0330_p0792b14║在於定，無覺無觀無慮無察，既無念慮又無觀察，
X17n0330_p0792b15║即無言無說住無分別定，應不能現起一切佛事。
X17n0330_p0792b16║又言佛事皆是化作，種種應化度諸眾生，是化佛
X17n0330_p0792b17║非法佛也。法佛常定，化佛亦應常定，何故又說諸
X17n0330_p0792b18║識剎那念念不住展轉變壞之相？其化作佛事，又
X17n0330_p0792b19║言金剛密迹常隨侍衛，所謂常定者安在也？既是
X17n0330_p0792b20║化佛說法順涅槃流，而生死本際不可知，本際即
X17n0330_p0792b21║法佛自體也。何不施設本際，以第一義心而為教
X17n0330_p0792b22║法？云何更說眾生得解脫及般涅槃等事？若入涅
X17n0330_p0792b23║槃應有本際，何為不可知也？若是本際不可知，過
X17n0330_p0792b24║世間望遠離煩惱即無怨敵，云何現有諸魔及以
X17n0330_p0792c01║魔業，又有餘惡業果報等事乎？佛有九惱，謂天魔
X17n0330_p0792c02║興兵持苦具向佛，佛以慈心三昧攝之，皆化蓮華，
X17n0330_p0792c03║此魔業也；旃遮婆羅門女以木盂繫腰，與孫陀利
X17n0330_p0792c04║外道殺女共謗佛，此惡業也；又佛入婆梨那村乞
X17n0330_p0792c05║食無施，空鉢而出，及食馬麥，頭痛背痛刺傷足，調
X17n0330_p0792c06║達推山厭佛，設火坑醉象毒飯等，皆果報也。世間
X17n0330_p0792c07║既現有如是業障，云何得成一切種智？既已成於
X17n0330_p0792c08║一切種智，云何不離如是諸過？如來不離諸過，即
X17n0330_p0792c09║不離煩惱，即非涅槃，云何說聲聞涅槃為非？此疑
X17n0330_p0792c10║展轉多端，宋分為六，唐分為十，其實只是一意。止
X17n0330_p0792c11║疑二乘行六波羅蜜得涅槃樂，與阿羅漢無異，何
X17n0330_p0792c12║以世尊獨授記阿羅漢能行菩薩行耶？菩薩一闡
X17n0330_p0792c13║提不入涅槃，誰證佛道？佛又說無言無答、無慮無
X17n0330_p0792c14║察，常在於空，何故又說諸識剎那展轉之相？既是
X17n0330_p0792c15║化佛施設，何不直示本際常空之相，而所示現者
X17n0330_p0792c16║種種魔業惡業，反與涅槃相違，何謂二乘所得涅
X17n0330_p0792c17║槃為非乎？故佛以但有一乘，更無餘乘答之。百丈
X17n0330_p0792c18║云：秪如今有人以福智四事供養四百萬億阿僧
X17n0330_p0792c19║祗世界六趣四生，隨其所欲，滿八十年已後，作是
X17n0330_p0792c20║念：然此眾生皆已衰老，我當以佛法而訓導之，令
X17n0330_p0792c21║得須陀洹果乃至阿羅漢道。如是施主但施一切
X17n0330_p0792c22║眾生樂具，功德尚自無量，何況令得須陀洹果乃
X17n0330_p0792c23║至阿羅漢道功德無量無邊，猶不如第五十人聞
X17n0330_p0792c24║經隨喜功德。報恩經云：摩耶夫人生五百太子，盡
X17n0330_p0793a01║得辟支佛果而皆滅度，各各起塔供養，一一禮拜，
X17n0330_p0793a02║嘆言：不如生於一子，得無上菩提。省我心力，祗如
X17n0330_p0793a03║今於百千萬眾有一人得者，價直三千大千世界。
X17n0330_p0793a04║所以常勸眾人須玄解自理，自理若玄，使得福智，
X17n0330_p0793a05║如貴使賤，亦如無住車。若守此作解，名髻中珠，亦
X17n0330_p0793a06║名有價寶珠，亦名運糞入，亦名運糞出。佛直是纏
X17n0330_p0793a07║外人，却來纏內與麼作佛；直是生死那邊人，直是
X17n0330_p0793a08║玄絕那邊人，却來向這岸與麼作佛。即此而觀，化
X17n0330_p0793a09║佛、化作佛事，原為化導眾生得無上菩提而已，豈
X17n0330_p0793a10║二乘躭涅槃樂者可共語乎？
X17n0330_p0793a11║佛告大慧：諦聽！諦聽！善思念之，當為汝說。大慧白佛
X17n0330_p0793a12║言：善哉！世尊！唯然受教。佛告大慧：為無餘涅槃故說，
X17n0330_p0793a13║誘進行菩薩行者故，此及餘世界修菩薩行者，樂聲
X17n0330_p0793a14║聞乘涅槃，為令離聲聞乘進向大乘，化佛授聲聞記
X17n0330_p0793a15║非是法佛。大慧！因是故記諸聲聞與菩薩不異。大慧！
X17n0330_p0793a16║不異者，聲聞緣覺諸佛如來煩惱障斷，解脫一味非
X17n0330_p0793a17║智障斷。大慧！智障者，見法無法諸勝清淨；煩惱障者，
X17n0330_p0793a18║先習見人無我斷七識滅；法障解脫，識藏習滅究竟
X17n0330_p0793a19║清淨。
X17n0330_p0793a20║通曰：佛為一大事因緣，出現於世，開示悟入佛之
X17n0330_p0793a21║知見，只有一乘，更無餘乘，故為曾行菩薩行諸聲
X17n0330_p0793a22║聞等，依無餘涅槃故，而與授記，誘進彼怯弱眾生，
X17n0330_p0793a23║生勇猛心，修菩薩行。然此界他方，有初發心菩薩，
X17n0330_p0793a24║樂著聲聞涅槃之樂，不起於定，無度生心，為令彼
X17n0330_p0793b01║捨小趨大，進修大乘，取大菩提，同證無餘涅槃，故
X17n0330_p0793b02║與授記。此乃化佛與應化聲聞而授記別，非法性
X17n0330_p0793b03║佛所說也。因是之故，授記諸阿羅漢等，與菩薩不
X17n0330_p0793b04║異，是祕密說，無非誘進之意，豈謂其不至佛道哉？
X17n0330_p0793b05║且聲聞人所以不異菩薩者，謂二乘與諸佛如來，
X17n0330_p0793b06║於三界麤惑煩惱障悉斷，所得徧空，名為解脫，但
X17n0330_p0793b07║此一味相同耳，非謂所知障亦斷，與佛無異也。智
X17n0330_p0793b08║障斷者，見法無我，解脫法執，較前得人無我清淨，
X17n0330_p0793b09║更為殊勝。彼煩惱障斷者，但初修習，斷煩惱惑，見
X17n0330_p0793b10║人無我，雖得人空，未得法空，未為究竟清淨也。是
X17n0330_p0793b11║故煩惱障斷者，但是轉七識滅耳，意識不行，我執
X17n0330_p0793b12║頓斷，是名得人空慧。若法障解脫者，以轉阿黎耶
X17n0330_p0793b13║識熏習故，含藏習氣，無明種子滅盡，方名白淨識，
X17n0330_p0793b14║是名得法空慧，始為究竟清淨也。此固二乘所不
X17n0330_p0793b15║能至，而可與菩薩不異耶？洛浦元實禪師，久參臨
X17n0330_p0793b16║濟為侍者，濟常云：臨濟門下一隻箭，誰敢當鋒？一
X17n0330_p0793b17║日辭濟，濟問：何往？曰：南方去。濟柱杖一劃云：過得
X17n0330_p0793b18║這箇便去。浦乃喝，濟便打，浦作禮而去。濟語人曰：
X17n0330_p0793b19║臨濟門下有箇赤梢鯉魚，搖頭擺尾向南方去也，
X17n0330_p0793b20║不知向誰家虀甕裏淹殺。後洛浦遊歷罷，至夾山
X17n0330_p0793b21║頂上卓菴，經一年，夾山知，遣侍僧馳書到，浦接得
X17n0330_p0793b22║便坐，却再展手索，僧無語，浦便打云：歸去舉似和
X17n0330_p0793b23║尚。僧回舉之，山云：這僧看書三日內必來，不看書
X17n0330_p0793b24║不可救也。浦三日後來不禮拜，當面而立，山云：雞
X17n0330_p0793c01║棲鳳巢，非其同類。出去！浦云：自遠趨風，乞師一接。
X17n0330_p0793c02║山云：目前無闍黎，此間無老僧。浦便喝，山云：住！住！
X17n0330_p0793c03║且莫草草怱怱，雲月是同，溪山各異，截斷天下人
X17n0330_p0793c04║舌頭即不無，爭教無舌人解語？浦無語，山便打，浦
X17n0330_p0793c05║從此伏膺，果然向夾山虀甕裏淹殺不孤。臨濟授
X17n0330_p0793c06║記天童頌云：搖頭擺尾赤梢麟，徹底無依解轉身，
X17n0330_p0793c07║截斷舌頭饒有術，拽迴鼻孔妙通神。夜明簾外兮
X17n0330_p0793c08║風月如晝，枯木巖前兮華卉常春。無舌人，無舌人，
X17n0330_p0793c09║正令全提一句新，獨坐寰中明了了，任從天下樂
X17n0330_p0793c10║欣欣。洛浦不能透過臨濟一畫，及到夾山門下始
X17n0330_p0793c11║解轉身，因知無上菩提未易究竟也。
X17n0330_p0793c12║因本住法故，前後非性；無盡本願故，如來無慮無察
X17n0330_p0793c13║而演說法；正智所化故，念不妄故，無慮無察；四住地、
X17n0330_p0793c14║無明住地習氣斷故，二煩惱斷；離二種死，覺人、法、無
X17n0330_p0793c15║我及二障斷。大慧，心、意、意識、眼識等七剎那習氣，因
X17n0330_p0793c16║善無漏品離，不復輪轉。大慧，如來藏者，輪轉涅槃苦
X17n0330_p0793c17║樂，因空亂意慧（唐云妄著於空），愚痴凡夫所不能覺。
X17n0330_p0793c18║通曰：上說授記聲聞者，無非誘進行菩薩行，證於
X17n0330_p0793c19║無餘涅槃耳。無餘涅槃者，究竟清淨，非彼但得人
X17n0330_p0793c20║無我者所能證入。若如來七識滅，及識藏習滅，證
X17n0330_p0793c21║無間法，是本際真如也。所謂諸法實相，有佛無佛，
X17n0330_p0793c22║法界常住。因本住法故，前後際斷，非有實性，故無
X17n0330_p0793c23║初成佛後更說法之事。即有文字章句，亦依本法，
X17n0330_p0793c24║先具如是，更不生法，故云不說一字也。然無可說
X17n0330_p0794a01║中而有說者，以諸佛如來曠劫修因所發，救護眾
X17n0330_p0794a02║生無盡本願之故，於湛然法界無慮無察常定心
X17n0330_p0794a03║中，應眾生機而演說法。即其所說，乃從正智稱性
X17n0330_p0794a04║所流，當如意知，常不失念，念本不妄，不待思慮然
X17n0330_p0794a05║後說也。所以無思無慮者，以如來久已斷盡四住
X17n0330_p0794a06║地無明，曰欲愛、曰色愛、曰有愛、曰見愛，無始已來
X17n0330_p0794a07║住地習氣皆已斷故。離此四種地已，故根本煩惱
X17n0330_p0794a08║及枝末煩惱二煩惱俱斷，分段生死及變易生死
X17n0330_p0794a09║二種死俱離。如實覺人無我、法無我，而煩惱障、所
X17n0330_p0794a10║知障二障俱斷，諸障永斷，諸妄永息。故常定心中
X17n0330_p0794a11║自有不思議業用，而能化作佛事，無說示說，非身
X17n0330_p0794a12║現身，要不離於本住法也。又所說諸識剎那展轉
X17n0330_p0794a13║壞相者，謂心、意、意識及前五識等七種識，念念遷
X17n0330_p0794a14║流，剎那不住。因虗妄習氣藏於八識田中，故八識
X17n0330_p0794a15║心王亦與七識等俱生俱滅，未得無漏，終從輪轉。
X17n0330_p0794a16║彼聖者脩三昧樂，證於善無漏品，即能遠離心意
X17n0330_p0794a17║意識，剎那息滅，不復輪轉，俱滅其念，非滅如來藏
X17n0330_p0794a18║也。且如來藏者，不來不去，常恒不變，非是可滅。故
X17n0330_p0794a19║世間輪轉，此如來藏也，輪轉亦如也；世間涅槃，此
X17n0330_p0794a20║如來藏也，涅槃亦如也；世間苦樂因，此如來藏也，
X17n0330_p0794a21║苦樂因亦如也。雖與涅槃苦樂因俱，不為涅槃苦
X17n0330_p0794a22║樂因所轉，即生滅非生滅，即剎那非剎那。此乃隱
X17n0330_p0794a23║覆之說，惟智者能了。若彼凡愚外道，妄著於空，以
X17n0330_p0794a24║空亂意，雖得空慧，但覺其空，不能覺其空而不空。
X17n0330_p0794b01║此如來藏剎那真實之義，非彼所能覺也。若覺於
X17n0330_p0794b02║如來藏剎那真實義者，即是本住法，又何展轉壞
X17n0330_p0794b03║相之有乎？昔曹山問德上座：佛真法身，猶若虗空，
X17n0330_p0794b04║應物現形，如水中月。作麼生說箇應底道理？德云：
X17n0330_p0794b05║如驢覷井。山云：道即大煞道，只道得八成。德云：和
X17n0330_p0794b06║尚又如何？山云：如井覷驢。天童頌云：驢覷井，井覷
X17n0330_p0794b07║驢，智容無外，淨涵有餘。肘後誰分印，家中不蓄書。
X17n0330_p0794b08║機絲不掛梭頭事，文綵縱橫意自殊。宗門中現起
X17n0330_p0794b09║許多奇持，不知此經先已道破。雖然，到此田地，豈
X17n0330_p0794b10║容易致得
X17n0330_p0794b11║大慧！金剛力士所隨護者，是化佛耳，非真如來。大慧！
X17n0330_p0794b12║真如來者，離一切根量，一切凡夫聲聞緣覺及外道
X17n0330_p0794b13║根量悉滅，得現法樂住無間法智忍故，非金剛力士
X17n0330_p0794b14║所護。一切化佛不從業生，化佛者非佛不離佛，因陶
X17n0330_p0794b15║家輪等眾生所作相而說法，非自通處說自覺境界。
X17n0330_p0794b16║復次，大慧！愚夫依七識身滅起斷見，不覺識藏故起
X17n0330_p0794b17║常見，自妄想故不知本際，自妄想慧滅故解脫，四住
X17n0330_p0794b18║地無明住地習氣斷故一切過斷。
X17n0330_p0794b19║通曰：上言如來無慮無察而演說法，正智所化，故
X17n0330_p0794b20║無慮無察，常在於定，此法佛之體也。法佛不說法，
X17n0330_p0794b21║惟是正智所化，化佛而演說法，故金剛力士前後
X17n0330_p0794b22║圍繞，常隨衛護者，是化佛耳，非法佛也。法身佛者，
X17n0330_p0794b23║是真如實際根本，如來遠離一切諸根大小數量，
X17n0330_p0794b24║一切凡夫二乘外道根量悉滅，二乘外道所不能
X17n0330_p0794c01║知，所不能見，如實修行，得彼真如樂處，現法樂住
X17n0330_p0794c02║三昧正受之中，非尋常有間之法可比，乃住於無
X17n0330_p0794c03║間法智忍之力，最上有無間法智，證是智已，有無
X17n0330_p0794c04║間法智忍，即所謂金剛定也。如來常在定，不假金
X17n0330_p0794c05║剛力士所護，其所隨護者，但應化佛耳。且一切化
X17n0330_p0794c06║佛者，非是業報所生，謂之曰化，即非真佛，然因緣
X17n0330_p0794c07║正智所化，亦不離於真佛，非即是佛，亦非非佛。譬
X17n0330_p0794c08║如陶師所作器物，以輪繩泥水為因，變化諸器，以
X17n0330_p0794c09║應眾生之用，法佛所作，化佛亦以眾生所作事相
X17n0330_p0794c10║為因，現起三十二相，而為眾生說法，以應眾生之
X17n0330_p0794c11║求，是形骸根量，原非自通真如實際之處，但隨機
X17n0330_p0794c12║方便，異真實相而說法，至內所證自覺聖智第一
X17n0330_p0794c13║義心境界，固不能舉以示人也。所謂不說一字，亦
X17n0330_p0794c14║無所答，蓋以此耳。彼愚夫依七識念念滅處，起於
X17n0330_p0794c15║斷見，以七識不傳送出入，便謂斷絕一切無常，又
X17n0330_p0794c16║有不覺識藏微細生滅，起於常見，以八識恬靜之
X17n0330_p0794c17║境，即是涅槃，常住不毀，此二者皆自妄想分別，故
X17n0330_p0794c18║不知本際真不生不滅地也。自心分別是其本際，
X17n0330_p0794c19║故不可得；便謂世間無本際，故不可知。若能遠離
X17n0330_p0794c20║分別，如斷常二見，邪慧消滅，即得轉識成智，證於
X17n0330_p0794c21║解脫，得涅槃果。諸佛如來以解脫故，遠離四住地
X17n0330_p0794c22║無明。住地習氣熏染，阿黎耶識未易斷除，欲愛未
X17n0330_p0794c23║除即招苦果，故一切諸過未易斷也。今住地習氣
X17n0330_p0794c24║斷，故一切過斷。若現魔現報種種業障，雖外示諸
X17n0330_p0795a01║過，內無所以引之者，雖有亦無也。內無其應，外不
X17n0330_p0795a02║能為，故一切過斷，斷之於本際也。說到本際，非金
X17n0330_p0795a03║剛力士所護，亦非諸惡罪業所障。彼二乘人攝受
X17n0330_p0795a04║涅槃，為四住地無明所醉，即不能離一切過，何得
X17n0330_p0795a05║槩與阿羅漢而授記乎？黃檗云：祖師西來，唯傳心
X17n0330_p0795a06║佛。直指汝等心本來是佛，心心不異，故名為祖。若
X17n0330_p0795a07║直下見此意，即頓超三乘一切諸位本來是佛，不
X17n0330_p0795a08║假修成。云：若如此，諸佛出世說於何法？檗云：十方
X17n0330_p0795a09║諸佛出世，秪共說一心法。所以佛密付與摩訶迦
X17n0330_p0795a10║葉：此一心法體，盡虗空，徧法界，名為諸佛理。論這
X17n0330_p0795a11║箇法，豈是汝於言句上解得他，亦不是於一機一
X17n0330_p0795a12║境見得他。此意唯是默契得這一門，名為無為法
X17n0330_p0795a13║門。若欲會得，但知無心，忽悟即得。若用心擬學取，
X17n0330_p0795a14║即轉遠去。若無岐路心，一切取捨心，心如木石，始
X17n0330_p0795a15║有學道分。如黃檗所云：無岐路心，無取捨心，心如
X17n0330_p0795a16║木石。即能斷四住地無明習氣，遠離斷常二見，而
X17n0330_p0795a17║證於本際涅槃，易易矣。
X17n0330_p0795a18║爾時，世尊欲重宣此義，而說偈言：
X17n0330_p0795a19║三乘亦非乘，如來不磨滅（唐云無有佛涅槃）。一切佛所記，說
X17n0330_p0795a20║離諸過惡，為諸無間智，及無餘涅槃，誘進諸下劣，是
X17n0330_p0795a21║故隱覆說。諸佛所起智，即分別說道，諸乘非為乘，彼
X17n0330_p0795a22║則非涅槃。欲色有及見，說是四住地，意識之所起，識
X17n0330_p0795a23║宅意所住。意及眼識等，斷滅說無常，或作涅槃見，而
X17n0330_p0795a24║為說常住（唐云見意識眼等無常故說斷，迷意識起常，邪智謂涅槃）。
X17n0330_p0795b01║通曰：頌中唯辨二乘涅槃之非，足知長行許多疑
X17n0330_p0795b02║難，只為此一端，非泛舉也。故如來常說三乘，亦非
X17n0330_p0795b03║乘二，小乘及菩薩大乘，不可語於一乘，謂非佛乘
X17n0330_p0795b04║也。如來不消磨滅盡者，謂無能證之人，及所證之
X17n0330_p0795b05║理，即佛乘亦非也。此乃最上第一義，悟此義者，一
X17n0330_p0795b06║切諸佛授記，是人定當作佛，謂其一切煩惱俱斷，
X17n0330_p0795b07║離諸過惡故也。即彼離諸過惡，而成就究竟無間
X17n0330_p0795b08║之智，及證無餘涅槃，與諸佛等無差別。是授記之
X17n0330_p0795b09║說，所以誘進諸怯弱下劣眾生，樂著聲聞涅槃，令
X17n0330_p0795b10║彼捨離小心，趣向大乘，是故密意隱覆而說，說有
X17n0330_p0795b11║無間智，說有無餘涅槃，使彼生精進心耳。若以諸
X17n0330_p0795b12║佛所證根本實智，即依證智而起分別，說十方佛
X17n0330_p0795b13║土中，唯此一乘法，更無餘乘，諸乘皆非，故彼二乘
X17n0330_p0795b14║所執有餘涅槃，終歸生滅，非真涅槃也。所以不許
X17n0330_p0795b15║二乘涅槃者，為彼為四住地無明所醉，未離一切
X17n0330_p0795b16║過故。四住地者，謂欲愛住地、色愛住地、有愛住地、
X17n0330_p0795b17║見一切住地。此四煩惱，乃意識之所起。而第七末
X17n0330_p0795b18║那，執受內熏，八識堅住，以為生死種子。種子含藏
X17n0330_p0795b19║於八識田中，故云識宅意所住，意住於識宅。是為
X17n0330_p0795b20║四住地無明，所謂俱生我執、俱生法執，未易消滅
X17n0330_p0795b21║者也。彼二乘人，見意識及眼等六識，按伏不行，謂
X17n0330_p0795b22║是斷滅，說名無常。或迷於意與藏，微細生滅，流急
X17n0330_p0795b23║不見，望如恬靜，便以為常住，而作涅槃想。不知為
X17n0330_p0795b24║住地無明所醉，但執人無我見，以為涅槃。不悟法
X17n0330_p0795c01║無我見，不能捨藏，去真涅槃尚遠。故論最上一路，
X17n0330_p0795c02║無有佛涅槃。無有涅槃佛，何得有涅槃可證？此二
X17n0330_p0795c03║乘之所以為非乘也。僧問洞山詮禪師：清淨行者
X17n0330_p0795c04║不上天堂，破戒比丘不入地獄時如何？山云：度盡
X17n0330_p0795c05║無遺影，還他越涅槃。丹霞頌云：相好巍巍大丈夫，
X17n0330_p0795c06║一生無智恰如愚。從來佛祖猶難望，地獄天空豈
X17n0330_p0795c07║可拘？據洞山答處，不但無天堂地獄影子，抑且無
X17n0330_p0795c08║涅槃可得。此所謂本際不可知，豈尋常所能窺測
X17n0330_p0795c09║乎？
X17n0330_p0795c10║（魏云遮食肉品第十六，唐云斷食肉品第八）。
X17n0330_p0795c11║爾時，大慧菩薩以偈問曰：
X17n0330_p0795c12║彼諸菩薩等，志求佛道者，酒肉及與葱，飲食為云何？
X17n0330_p0795c13║惟願無上尊，哀愍為演說。愚夫所貪著，臭穢無名稱，
X17n0330_p0795c14║虎狼所甘嗜，云何而可食？食者生諸過，不食為福善，
X17n0330_p0795c15║惟願為我說，食不食罪福。
X17n0330_p0795c16║大慧菩薩說偈問已，復白佛言：惟願世尊，為我等說
X17n0330_p0795c17║食不食肉功德過惡。我及諸菩薩，於現在未來，常為
X17n0330_p0795c18║種種希望食肉眾生，分別說法，令諸眾生，慈心相向。
X17n0330_p0795c19║得慈心已，各於住地，清淨明了，（唐云令捨肉味，求於法味。於一切眾生，起
X17n0330_p0795c20║大慈心，更相親愛，如一子想，住菩薩地。）疾得究竟無上菩提。聲聞緣覺，
X17n0330_p0795c21║自地止息已，亦得速成無上菩提。惡邪論法，諸外道
X17n0330_p0795c22║輩，邪見斷常，顛倒計著，尚有遮法，不聽食肉，況復如
X17n0330_p0795c23║來世間救護，正法成就，而食肉耶？佛告大慧：善哉善
X17n0330_p0795c24║哉！諦聽諦聽！善思念之！當為汝說。大慧白佛言：唯然
X17n0330_p0796a01║受教。佛告大慧：有無量因緣，不應食肉，然我今當為
X17n0330_p0796a02║汝略說。謂一切眾生從本以來，展轉因緣常為六親，
X17n0330_p0796a03║以親想故不應食肉。驢騾駱駝狐狗牛馬人獸等肉，
X17n0330_p0796a04║屠者雜賣故不應食肉。不淨氣分所生長故不應食
X17n0330_p0796a05║肉。眾生聞氣悉生恐怖，如旃陀羅（此云屠者）及譚婆等（此云
X17n0330_p0796a06║獵師），狗見憎惡驚怖羣吠故不應食肉。又令脩行者慈
X17n0330_p0796a07║心不生故不應食肉。凡愚所嗜臭穢不淨無善名稱
X17n0330_p0796a08║故不應食肉。令諸呪術不成就故不應食肉。以殺生
X17n0330_p0796a09║者見形起識深味著故不應食肉。彼食肉者諸天所
X17n0330_p0796a10║棄故不應食肉。令口氣臭故不應食肉。多惡夢故不
X17n0330_p0796a11║應食肉。空閒林中虎狼聞香故不應食肉。令飲食無
X17n0330_p0796a12║節故不應食肉。令修行者不生厭離故不應食肉。我
X17n0330_p0796a13║常說言，凡所飲食作食子肉想、作服藥想故不應食
X17n0330_p0796a14║肉。聽食肉者，無有是處。
X17n0330_p0796a15║通曰：楞伽寶山夜叉王眷屬，往昔曾迎過去諸佛，
X17n0330_p0796a16║於其城中，說海浪法身一切佛語心品，其中亦有
X17n0330_p0796a17║志求佛道者，但食肉一端，乃其業報習氣，正所謂
X17n0330_p0796a18║住地無明也。世尊說二乘人，為住地無明所醉，故
X17n0330_p0796a19║大慧謂夜叉食肉，亦所當斷，由不知功德過惡，善
X17n0330_p0796a20║惡業報所在，請世尊分別說之。我及諸菩薩，知其
X17n0330_p0796a21║義已，為令未來現在非習所熏食肉眾生，捨於肉
X17n0330_p0796a22║味，求於法味，於一切眾生，起大慈心，更相親愛，如
X17n0330_p0796a23║一子想，住菩薩地，如實修行住地，清淨明了，四住
X17n0330_p0796a24║地俱斷，疾得無上菩提。復令眾生，入於二乘止息
X17n0330_p0796b01║之處，自所證涅槃，躭著法味，亦令止息，自地息已，
X17n0330_p0796b02║亦得速成無上菩提，修聖道者，故不應食肉也。諸
X17n0330_p0796b03║外道等，說邪見法，墮於斷常有無見中，尚遮食肉，
X17n0330_p0796b04║自己不食，不聽他食，況復如來清淨正法，救護世
X17n0330_p0796b05║間，不令造業，俾成就梵行者，乃聽肉食，不一禁制
X17n0330_p0796b06║耶？佛為略說食肉過患，一者曾為六親眷屬，易生
X17n0330_p0796b07║而受鳥獸等身，當以同體之慈視之，羅剎聞說，尚
X17n0330_p0796b08║發慈心，況我弟子，而不以親想者乎？二者衢路市
X17n0330_p0796b09║肆諸賣肉人，或將犬馬人獸等肉雜賣，如是穢惡
X17n0330_p0796b10║云何可食？三者一切諸肉皆是精血不淨氣分所
X17n0330_p0796b11║成，求清淨人云何取食？四者食肉之人，眾生聞氣
X17n0330_p0796b12║悉皆驚怖，如屠兒獵師捕魚鳥人，狗見驚吠、獸見
X17n0330_p0796b13║奔走，眾生遙見咸作是念：此人必當殺我。為護命
X17n0330_p0796b14║故悉皆走避。菩薩修行慈悲，為攝諸眾生故不應
X17n0330_p0796b15║食肉。五者眾生皆知菩薩為如來慈心之種，能與
X17n0330_p0796b16║眾生作歸依處，若食肉者慈心不生，眾生即失一
X17n0330_p0796b17║切信心。菩薩為護眾生信心，脩行於慈故不應食
X17n0330_p0796b18║肉。六者為護世間謗三寶故，若我弟子食噉於肉，
X17n0330_p0796b19║猶如凡愚所嗜臭穢壞清淨行，令諸世人唱如是
X17n0330_p0796b20║言：何處有實沙門婆羅門修淨行者？生如是謗無
X17n0330_p0796b21║善名稱，皆由食肉者過，故不應食。七者諸善男子
X17n0330_p0796b22║於冢間林下，或持呪術、或求解脫、或趣大乘，以食
X17n0330_p0796b23║肉故一切障礙不得成就。是故菩薩欲利自他不
X17n0330_p0796b24║應食肉。八者久遠食肉眾生殺心習熟，見其形色
X17n0330_p0796c01║則已生於貪滋味心。菩薩慈念一切眾生猶如己
X17n0330_p0796c02║身，云何見之而作食想？九者捨於聖人本所應食
X17n0330_p0796c03║食眾生肉，猶如羅剎諸天遠離，何況聖人。菩薩為
X17n0330_p0796c04║見聖人，當修慈悲不應食肉。十者如燒死屍臭氣
X17n0330_p0796c05║不淨，云何可齅而著口中？一切諸肉令口氣臭，故
X17n0330_p0796c06║不應食。十一者、食肉之人睡眠亦苦、起時亦苦，多
X17n0330_p0796c07║於夢中見種種惡，驚怖毛竪心常不安，故不應食。
X17n0330_p0796c08║十二者、無慈心故乏諸善力，若其獨在空閒之處，
X17n0330_p0796c09║多為非人而伺其便，虎狼師子亦來伺求，欲食其
X17n0330_p0796c10║肉不得安穩，故不應食。十三者、諸食肉人食不知
X17n0330_p0796c11║足增長疾病，恒被諸虫之所唼食，種種不淨人所
X17n0330_p0796c12║厭惡，故不應食。十四者、菩薩修行為求出離生死，
X17n0330_p0796c13║見諸飲食如膿血想，繫念聖道不為貪味，堪受一
X17n0330_p0796c14║切人天供養，若生貪著即不能生厭離，不應受於
X17n0330_p0796c15║世間信施，故不應食。是故我甞說言：凡夫為求淨
X17n0330_p0796c16║命噉於淨食，尚應以六親觀如食子想，以有病觀
X17n0330_p0796c17║如服藥想，何況聽食？非聖人食肉不清淨，生諸罪
X17n0330_p0796c18║惡敗諸功德，如上略說，云何而許弟子食耶？若是
X17n0330_p0796c19║美淨之食如秔米麥豆等，此是過去諸佛所許久
X17n0330_p0796c20║植善根者所應得食，若聽食肉者無有是處。稠布
X17n0330_p0796c21║衲問曹山：披毛帶角是甚麼墮？山曰：是類墮。曰：不
X17n0330_p0796c22║斷聲色是甚麼墮？山曰：是隨墮。曰：不受食是甚麼
X17n0330_p0796c23║墮？山曰：是尊貴墮。乃曰：食者即是本分事，知有不
X17n0330_p0796c24║取，故曰尊貴墮。若執初心知有自己及聖位，故曰
X17n0330_p0797a01║類墮。若初心知有己事，迴光之時擯却色聲香味
X17n0330_p0797a02║觸法，得寧即成功勳。却不執六塵等事，隨分而昧，
X17n0330_p0797a03║任之則礙。所以外道六師是汝之師，彼師所墮，汝
X17n0330_p0797a04║亦隨墮，乃可取食。食者即是正命食也。亦是就六
X17n0330_p0797a05║根門頭見聞覺知，秪是不被他染污將為墮，且不
X17n0330_p0797a06║是同向前均。他本分事尚不取，豈況其餘事也。師
X17n0330_p0797a07║凡言墮者，謂混不得類不齊。凡言初心者，所謂悟
X17n0330_p0797a08║了同未悟耳。後大陽警玄禪師釋此三種墮曰：此
X17n0330_p0797a09║三語須明得轉位始得。一作水牯牛是類墮。師曰：
X17n0330_p0797a10║是沙門轉身語，是異類中事。若不曉此意，即有所
X17n0330_p0797a11║滯。直是要依一念無私，即有出身之路。二不受食
X17n0330_p0797a12║是尊貴墮。師曰：須知那邊了，却來這邊行履。若不
X17n0330_p0797a13║虗此位，即坐在尊貴。三不斷聲色是隨墮。師曰：以
X17n0330_p0797a14║不明聲色故隨處墮，須向聲色裏有出身之路。作
X17n0330_p0797a15║麼生是聲色外一句？乃曰：聲不自聲，色不自色。故
X17n0330_p0797a16║云不斷指掌。當指何掌也？此二尊宿所云不受食
X17n0330_p0797a17║者，不取尊貴一路，故能速成無上菩提。而況世間
X17n0330_p0797a18║穢惡之食，豈屑取耶？
X17n0330_p0797a19║復次，大慧！過去有王，名師子蘇陀娑，食種種肉，遂至
X17n0330_p0797a20║食人。臣民不堪，即便謀反，斷其奉祿。以食肉者，有如
X17n0330_p0797a21║是過，故不應食肉。（唐云大慧。釋提桓因，處天王位，以於過去食肉餘習，變身為鷹，而逐
X17n0330_p0797a22║於鴿。我時作王，名曰尸毗，愍念其鴿，自割身肉，以代其命。大慧！帝釋餘習，尚惱眾生，況餘無慚常食肉者。當知
X17n0330_p0797a23║食肉，自惱惱他，是故菩薩，不應食肉。大慧！昔有一王，乘馬遊獵，馬驚奔逸，入於山險，既無歸路，又絕人居。有牝
X17n0330_p0797a24║師子，與同遊處，遂行醜行，生諸子息。其最長者，名曰班足，後得作王，領七億家，食肉餘習，非肉不食。初食禽獸，
X17n0330_p0797b01║後乃至人，所生男女，悉是羅剎。轉此身已，復生師子豺狼虎豹鵰鷲等中，欲求人身，終不可得，況出生死涅槃
X17n0330_p0797b02║之道。）復次，大慧！凡諸殺者，為財利故，殺生屠販。彼諸愚
X17n0330_p0797b03║痴食肉眾生，以錢為網，而捕諸肉。彼殺生者，若以財
X17n0330_p0797b04║物，若以鈎網，取彼空行水陸眾生，種種殺害，屠販求
X17n0330_p0797b05║利。大慧！亦無不教不求不想而有魚肉，以是義故，不
X17n0330_p0797b06║應食肉。（魏云：我觀世間，無有是肉而非命者，故我說食肉之罪，斷如來種。）大慧！我有
X17n0330_p0797b07║時說，遮五種肉，或制十種。今於此經，一切種，一切時，
X17n0330_p0797b08║開除方便，一切悉斷。大慧！如來、應供、等正覺，尚無所
X17n0330_p0797b09║食，況食魚肉？亦不教人以大悲前行故，視一切眾生，
X17n0330_p0797b10║猶如一子，是故不聽令食子肉。（唐云：聲聞緣覺及諸菩薩，尚唯法食，豈況
X17n0330_p0797b11║如來？大慧！如來法身，非雜食身。大慧！我已洗滌一切習氣，我已善擇諸心智慧，大悲平等，普視眾生，猶如一子，
X17n0330_p0797b12║云何而許聲聞弟子，食於子肉，何況自食？作是說者，無有是處。）
X17n0330_p0797b13║通曰：上言食肉不淨，有種種過，尚未及其報也。此
X17n0330_p0797b14║言師子蘇陀娑，躭著肉味，乃至食人，遂亡其國，此
X17n0330_p0797b15║現在報也。又有一王，與牝師子交，而生班足，初食
X17n0330_p0797b16║禽獸，後乃至人，其所生男女，皆為羅剎，轉身復入
X17n0330_p0797b17║師子豺虎之羣，此將來報也。帝釋餘習，尚食鷹身，
X17n0330_p0797b18║驚逐於鴿，此過去無量世來，未易除之道也。夫食
X17n0330_p0797b19║肉者，有如是等無量過，凡愚不知如是損益，乃謂
X17n0330_p0797b20║食肉無與於殺生，故可無罪。不思凡殺生者，多為
X17n0330_p0797b21║人食，若人不食，亦無殺事，是故食肉，與殺同罪。彼
X17n0330_p0797b22║諸殺者，雖不自食，以財利故，種種殺害，是錢為之
X17n0330_p0797b23║味也。彼食肉者，雖不自殺，以求味故，得種種肉，是
X17n0330_p0797b24║錢為之網也。因財得味，因網得財，設諸方便，殺害
X17n0330_p0797c01║眾生，羅山置地，截河堰海，水陸空行，無不戕害。若
X17n0330_p0797c02║謂非自殺，非他殺，心不疑殺，而可食者，世間若有
X17n0330_p0797c03║是肉，不從命出，何故不聽人食？遍求世間，無如是
X17n0330_p0797c04║肉，豈有不教人取，不求自至，不想肉味，而有魚肉
X17n0330_p0797c05║三淨物哉？故食肉者，即與殺生無異，傷眾生命，斷
X17n0330_p0797c06║如來種，以是義故，不應食也。然我於餘經中，亦曾
X17n0330_p0797c07║不許食五種淨肉，謂不見、不聞、不疑、鳥殘、自死者，
X17n0330_p0797c08║遮不令食。或斷十種物，謂人、蛇、象、馬、龍、狐、猪、狗、師
X17n0330_p0797c09║子、獼猴等，制不許食，皆漸次禁斷，令其修學，為一
X17n0330_p0797c10║時方便之說。今於楞伽此會，一切種肉，都不許食，
X17n0330_p0797c11║向時所立方便權教，一切斷除。凡是肉食，於出家
X17n0330_p0797c12║人，悉是不淨。若謂如來聽許食肉，亦自食者，是人
X17n0330_p0797c13║惡業所纏，必當永墮不饒益處。我之所有諸聖弟
X17n0330_p0797c14║子，食於法食，非食飲食，何況如來？諸佛如來，法食
X17n0330_p0797c15║法住，非飲食身，非諸一切飲食住身，尚無凡夫段
X17n0330_p0797c16║食，況食魚肉不淨之食？其教諸聖弟子，但唯法食，
X17n0330_p0797c17║亦不以食肉而教之也。以我滌除一切習氣，離諸
X17n0330_p0797c18║資生，愛有求等，善分別知，心心智慧，大悲前行，得
X17n0330_p0797c19║不共法，普視眾生，平等憐憫，猶如一子。良以法身
X17n0330_p0797c20║流轉五道，名曰眾生。而一切眾生，皆以如來法身
X17n0330_p0797c21║為體故。儻食其肉，豈非戕法身斷慧命耶？云何而
X17n0330_p0797c22║許聲聞弟子食於子肉？故我於此經開除方便，一
X17n0330_p0797c23║切悉斷也。既不許聲聞弟子食肉，而楞伽王等志
X17n0330_p0797c24║求佛道者，可不猛然省惕，改心易慮，破除報習，求
X17n0330_p0798a01║生勝處，以證無上菩提乎？京兆府蜆子和尚，不知
X17n0330_p0798a02║何許人也。事迹頗異，居無定所。自印心於洞山，混
X17n0330_p0798a03║俗閩川。不畜道具，不循律儀。冬夏唯披一納，逐日
X17n0330_p0798a04║沿江岸採掇鰕蜆，以充其腹。夜即宿東山白馬廟
X17n0330_p0798a05║紙錢中，居民目為蜆子和尚。華嚴靜禪師聞之，欲
X17n0330_p0798a06║決真假，先潛入紙錢中。深夜師歸，嚴把住曰：如何
X17n0330_p0798a07║是祖師西來意？師遽答曰：神前酒臺盤。嚴放手曰：
X17n0330_p0798a08║不虗與我同根生。嚴後赴莊宗詔入長安，師亦先
X17n0330_p0798a09║至。每日歌唱自拍，或乃佯狂泥雪，去來俱無蹤跡。
X17n0330_p0798a10║厥後不知所終。是即佛所說菩薩示現者。雖壞律
X17n0330_p0798a11║儀，為除執故。雖現食肉，實無所食。宣律師所遇神
X17n0330_p0798a12║僧，大率類此。
X17n0330_p0798a13║爾時，世尊欲重宣此義，而說偈言：
X17n0330_p0798a14║曾悉為親屬，鄙穢不淨雜，不淨所生長，聞氣悉恐怖。
X17n0330_p0798a15║一切肉與葱，及諸韮蒜等，種種放逸酒，修行長遠離。
X17n0330_p0798a16║亦常離麻油，及諸穿孔床，以彼諸細蟲，於中極恐怖。
X17n0330_p0798a17║飲食生放逸，放逸生諸覺，從覺生貪欲，是故不應食。
X17n0330_p0798a18║由食生貪欲，貪令心迷醉，迷醉長愛欲，生死不解脫。
X17n0330_p0798a19║為利殺眾生，以財網諸肉，二俱是惡業，死墮叫呼獄。
X17n0330_p0798a20║若無教想求，則無三淨肉，彼非無因有，是故不應食。
X17n0330_p0798a21║彼諸修行者，由是悉遠離，十方佛世尊，一切咸訶責。
X17n0330_p0798a22║展轉更相食，死墮虎狼類，臭穢可厭惡，所生常愚痴。
X17n0330_p0798a23║多生旃陀羅，獵師譚婆種，或生陀夷尼（魏云羅剎女），及諸
X17n0330_p0798a24║食肉性，羅剎猫狸等，徧於是中生。
X17n0330_p0798b01║通曰：長行中文約義簡，偈中復申言之。所謂略說
X17n0330_p0798b02║食肉過患者，泛然為諸修行者說也。毋論曾為眷
X17n0330_p0798b03║屬不忍食，鄙穢不淨不可食，雜諸人畜不宜食，獸
X17n0330_p0798b04║見恐怖不當食。以不淨之故，不但肉不應食，推之
X17n0330_p0798b05║葱韮蒜酒等，能生放逸，亦當離之。以眾生恐怖之
X17n0330_p0798b06║故，不但食肉驚吠，推之麻油穿孔牀，亦有細蟲恐
X17n0330_p0798b07║怖，當遠離之。飲食能生放逸，不生諸過，猶之可也。
X17n0330_p0798b08║既放逸已，便生邪覺，既邪覺已，便生貪欲，由食生
X17n0330_p0798b09║貪，貪令心迷，心醉於貪，長養色欲，色愛纏縛，長在
X17n0330_p0798b10║生死，生死輪轉，不得解脫。由酒葱等為助因，增長
X17n0330_p0798b11║無明，不得解脫出世之利，此何可不斷也？使但不
X17n0330_p0798b12║得解脫，未有罪報，猶之可也。乃彼殺生者，以財而
X17n0330_p0798b13║為食，彼食肉者，以財而為網，二俱惡業，墮叫呼獄，
X17n0330_p0798b14║無足論已。若謂非自殺，非他殺，心不疑殺，為三淨
X17n0330_p0798b15║肉而可食者，己未之求，人莫之與，因在於我，過不
X17n0330_p0798b16║在人，其究亦與殺生者同罪。故十方如來一切訶
X17n0330_p0798b17║禁，而修行者當遠離之也。使離地獄苦，免於酬償，
X17n0330_p0798b18║猶之可也；及復生世間，更相食噉，墮虎狼類。人而
X17n0330_p0798b19║虎狼，其性則為屠者、為獵師、為羅剎女，不離乎愚
X17n0330_p0798b20║痴；畜而虎狼，其性則為猫、為狸等，徧生此類中，不
X17n0330_p0798b21║離乎臭穢。斯皆食肉之報，諸佛如來所厭惡也，安
X17n0330_p0798b22║得不禁止食肉，令諸眾生免於惡報，而庶幾有解
X17n0330_p0798b23║脫之期乎？趙州問院主：甚麼處去來？主曰：送生來。
X17n0330_p0798b24║州云：鵶為甚麼飛去？主曰：怕某甲。州云：汝十年知
X17n0330_p0798c01║事，作恁麼語話？主却問：鵶為恁麼飛去？州云：院主
X17n0330_p0798c02║無殺心。州拈起鉢云：三十年後，若見老僧，留取供
X17n0330_p0798c03║養；若不見，即撲破。別僧云：三十年後，敢道見和尚？
X17n0330_p0798c04║州乃撲破。又有俗士問光孝覺禪師：某甲平生殺
X17n0330_p0798c05║牛，還有罪否？師云：無罪。曰：為甚麼無罪？師曰：殺一
X17n0330_p0798c06║箇，還一箇。由趙州言下悟去，即得解脫。若光孝所
X17n0330_p0798c07║答，俗士業報依然，其可不畏乎？
X17n0330_p0798c08║縛象與大雲，央掘利魔羅（唐云象脇與大雲。涅槃央掘摩，魏云涅槃勝鬘經），
X17n0330_p0798c09║及此楞伽經，我悉制斷肉。諸佛及菩薩，聲聞所訶責，
X17n0330_p0798c10║食已無慚愧，生生常癡冥。先說見聞疑，已斷一切肉，
X17n0330_p0798c11║妄想不覺知，故生食肉處。如彼貪欲過，障礙聖解脫，
X17n0330_p0798c12║酒肉葱韮蒜，悉為聖道障。未世世眾生，於肉愚痴說，
X17n0330_p0798c13║言此淨無罪，佛聽我等食。食如服藥想，亦如食子肉，
X17n0330_p0798c14║知足生厭離，修行行乞食。安住慈心者，我說常厭離，
X17n0330_p0798c15║虎狼諸惡獸，恒可同遊止。若食諸血肉，眾生悉恐怖，
X17n0330_p0798c16║是故修行者，慈心不食肉。食肉無慈慧，永背正解脫，
X17n0330_p0798c17║及違聖表相，是故不應食。得生梵志種，及諸修行處，
X17n0330_p0798c18║智慧富貴家，斯由不食肉（唐云必生賢聖中，豐財具智慧）。
X17n0330_p0798c19║通曰：上言食肉果報，甚是可畏，所以為眾人說也。
X17n0330_p0798c20║若我法弟子，更當尊守律儀，謹潔無犯。如我有時
X17n0330_p0798c21║說象脇經與大雲經、涅槃經、央掘摩經及此楞伽
X17n0330_p0798c22║經，悉制斷肉，以諸佛菩薩聖賢弟子，皆生厭惡而
X17n0330_p0798c23║呵責之，謂食者無慙無愧，生生世世，常在痴冥故
X17n0330_p0798c24║也。我先說見殺、聞殺、疑殺，皆不可食，已是斷一切
X17n0330_p0799a01║肉，世間豈有不見、不聞、不疑之肉而可食者？凡愚
X17n0330_p0799a02║妄想，不覺密意而說，便謂如來許食三種淨肉，遂
X17n0330_p0799a03║生食肉之想，而心每馳於食肉之處，可謂無慚愧
X17n0330_p0799a04║之極也。如彼眾生，心醉於貪，長養愛欲，欲障既重，
X17n0330_p0799a05║不得解脫，有如是過，良以酒、肉、葱、韮、蒜等為之助
X17n0330_p0799a06║因，悉為聖道之障也。我法弟子，欲求解脫，證於聖
X17n0330_p0799a07║道，其可同彼貪欲之過乎？乃末法眾生，妄想食肉，
X17n0330_p0799a08║作愚痴說，言食三淨肉者，可以無罪，佛聽我食，其
X17n0330_p0799a09║亦不善於觀察而求解脫者矣。若真修行而求解
X17n0330_p0799a10║脫者，食淨食時，尚作服藥之想，念同法身，如食子
X17n0330_p0799a11║想，當下知足，生於厭離，不復貪求，唯依如來修行
X17n0330_p0799a12║之法，巡行乞食，於食等者，於法亦等，安住慈心，繫
X17n0330_p0799a13║念聖道，不為貪味。如我所說，常生厭離之心，受諸
X17n0330_p0799a14║飲食，如塗癰瘡。既遠肉食，即無腥穢，雖虎狼惡獸，
X17n0330_p0799a15║可與同遊。若食諸血肉，狗聞之而吠，獸見之而走，
X17n0330_p0799a16║恐怖眾生，豈修行者所宜有乎？是故修行求聖解
X17n0330_p0799a17║脫者，當安住慈心，不應食肉也。若食肉者，不念同
X17n0330_p0799a18║體，種種殺害，即是無慈。慈心不生，即無正知見，何
X17n0330_p0799a19║有於慧？慧既不生，繫縛邪覺，何得解脫？既無解脫，
X17n0330_p0799a20║輪轉生死，即是凡流，何有於聖表相？所貴於聖表
X17n0330_p0799a21║相者，為其有慈悲法，或有護生威儀，能度眾生到
X17n0330_p0799a22║於彼岸，為眾生之表率，方可稱為聖者。今以食肉
X17n0330_p0799a23║之故，與聖解脫大相違背，故修行者不應食也。若
X17n0330_p0799a24║不食肉，遠離不淨，得生梵志種族，能順法教，常生
X17n0330_p0799b01║修行之處。以捨愚痴，故生智慧；以能含育眾生，故
X17n0330_p0799b02║生富貴之家。斯由不食肉之故，生生世世，常生於
X17n0330_p0799b03║聖賢中，其生報後報，有大功德。如此修行者，何為
X17n0330_p0799b04║而不禁斷肉食哉？夫能禁所食肉，生於富貴智慧
X17n0330_p0799b05║家，豈謂其享世間福而已耶？有福有慧，能趣無上
X17n0330_p0799b06║菩提，生如來家，紹隆佛種，皆此不食肉為之基也，
X17n0330_p0799b07║豈非修行者之急務乎？嚴陽尊者問趙州：一物不
X17n0330_p0799b08║將來時如何？州曰：放下著。嚴云：一物不將來，放下
X17n0330_p0799b09║箇甚麼？州曰：甚麼則擔取去。嚴於言下大悟。後所
X17n0330_p0799b10║居當一蛇一虎手中與食，故人以尊者稱之。黃龍
X17n0330_p0799b11║頌云：一物不將來，兩肩擔不起，言下忽知非，心中
X17n0330_p0799b12║無限喜。毒惡既忘懷，蛇虎為知己，寥寥千百年，清
X17n0330_p0799b13║風猶未已。天童頌云：不防細行輸先手，自覺心麤
X17n0330_p0799b14║愧撞頭，局破腰間斧柯爛，洗清凡骨共仙遊。斯可
X17n0330_p0799b15║謂虎狼諸惡獸，恒可同遊止者也。僧問黃檗：如何
X17n0330_p0799b16║得不落階級？檗云：但終日喫飯，未曾咬著一粒米；
X17n0330_p0799b17║終日行，未曾踏著一片地。與麼時，無人無我等相，
X17n0330_p0799b18║終日不離一切事，不被諸境惑，方名自在人。念念
X17n0330_p0799b19║不見一切相，莫認前後三際，前際無去，今際無住，
X17n0330_p0799b20║後際無來，安然端坐，任運不拘，方名解脫。弩力！弩
X17n0330_p0799b21║力！此門中千人萬人秪得三箇五箇，若不將為事，
X17n0330_p0799b22║受殃有日在。故云：著力今生須了却，誰能累劫受
X17n0330_p0799b23║餘殃？觀黃檗說到這田地，還可生食肉想乎？
X17n0330_p0799b24║楞伽阿䟦多羅寶經宗通卷八（終）
X17n0330_p0799c01║
X17n0330_p0799c02║
X17n0330_p0799c03║
X17n0330_p0799c04║
X17n0330_p0799c05║No. 330-C
X17n0330_p0799c06║ 楞伽宗通後序
X17n0330_p0799c07║
X17n0330_p0799c08║往不佞備員典謁之署，自顧蹇淺，何足傾海內賢
X17n0330_p0799c09║豪長者下濟之光？而竊荷堂翁劉老先生眼回青
X17n0330_p0799c10║而齒津。及挹教未幾，翁奉
X17n0330_p0799c11║簡命視冏滁陽。滁固我
X17n0330_p0799c12║聖祖肇基處也。其興也，以馬上得之；而功之成也，以
X17n0330_p0799c13║比於息馬華山之烈。聿稽冏命，慎僚正僕，弼憲天
X17n0330_p0799c14║子，則天房重卑，為宸扆倚重久矣。第今蓄牧之政
X17n0330_p0799c15║改為折徵，而冏署江表，遂稱優游養望之地。瑯琊
X17n0330_p0799c16║庶子獻秀凝碧，高槐古楸，環翠千章。每至夜氣發
X17n0330_p0799c17║鮮，鸝聲百囀，一醒神度，斯其時俗耳。若浣塵境頓
X17n0330_p0799c18║豁，有不願飛身浥沆瀣，吐紫清金粟，所未恒有之
X17n0330_p0799c19║語哉！宜我翁翩然賞音在筌蹄外也。翁視篆三帀，
X17n0330_p0799c20║月馳一札，凌江以來，雅意楞伽、宗通之流布。翁之
X17n0330_p0799c21║言曰：曾金簡先生苦心數序矣。世豈乏賦？三都患
X17n0330_p0799c22║無皇甫謐耳。鐫而行之，將在執事。（善）謝唯唯，而以
X17n0330_p0799c23║冗餘卒業。盖宋張文定寓瑯琊僧舍，恍然識其為
X17n0330_p0799c24║前生所錄也者。翁蒞滁，已蒐故址為建閱經臺，更
X17n0330_p0800a01║思不朽其數百載以上之心印，且俯[攬-見+手]不肖，共倡
X17n0330_p0800a02║宗風。是不肖幸邀惠于翁，獲隨後塵而不致泯昧
X17n0330_p0800a03║於卒世者也。第世儒多拘，妄謂禪理之靡補濟世，
X17n0330_p0800a04║而文定丁有宋熈平之運，煒乎稱一代名臣。至於
X17n0330_p0800a05║今，金簡先生校讐之，我翁表章之。翁尤碩德瓌望，
X17n0330_p0800a06║海內司南，雲閣凌煙，方未有艾。非具蕭蕭塵外大
X17n0330_p0800a07║地山河之致，何能運軒揭奏崇隆？要維是淨理禪
X17n0330_p0800a08║宗，參悟者遠，則亟欲宗通之廣播，而與方賢卓識
X17n0330_p0800a09║共攝靈臺于空洞，翁淵心殆至是乎？寧第滁陽山
X17n0330_p0800a10║水，靈閟益增，我
X17n0330_p0800a11║聖祖當年所為投戈而講執，我
X17n0330_p0800a12║列聖二百年所為寬民力而休養，翁固將以淨業挽
X17n0330_p0800a13║逝波之靡而涼俗𦦨矣。然則謂薇泉庶子為優閒
X17n0330_p0800a14║適性之地，猶窺外藩而未叩翁密微也。夫（善）不敏，
X17n0330_p0800a15║敢在下風，願假餘年，證金仙之一覺。第恐乞水焦
X17n0330_p0800a16║牙，後時貽悔，惟翁勿靳，詳詔迷途。敬藉此編之梓，
X17n0330_p0800a17║用攄祈嚮云。
X17n0330_p0800a18║萬曆壬子秋仲，秣陵孫明善懋誠甫頓首譔