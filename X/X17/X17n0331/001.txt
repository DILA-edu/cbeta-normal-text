X17n0331_p0801a01║
X17n0331_p0801a02║No. 331-A
X17n0331_p0801a03║ 楞伽楞嚴合轍序
X17n0331_p0801a04║
X17n0331_p0801a05║楞伽以達磨重，楞嚴以智者重，並為緇門要典，而其
X17n0331_p0801a06║流通淺深之故亦略相類。當楞伽之機者，大慧也，自
X17n0331_p0801a07║覺聖智境界惟證乃知，而譯者艱晦其詞，使讀者棘
X17n0331_p0801a08║口瞠目，徐思之又如蚊咬鐵牛，了無入處，故中下之
X17n0331_p0801a09║士不甚躍然。當楞嚴之機者，慶喜也，其落想送難與
X17n0331_p0801a10║凡夫頗近，又得文士為之潤色，讀者如癢得搔，各以
X17n0331_p0801a11║思惟分別通之，至旁引經論之似者為註脚，雖復近
X17n0331_p0801a12║之，彌益戲論。自來講席于此二經，不過守其師說，期
X17n0331_p0801a13║無大謬而止。至雪浪大師出，始盡掃依門傍戶之病，
X17n0331_p0801a14║一以自心現量出之，覺靈山一會重開生面，然師舌
X17n0331_p0801a15║而不筆，聊為人天留一影而已。自是而諸師撰述各
X17n0331_p0801a16║露鋒頴，數年來可謂人握靈蛇，至交光之正脉幾于
X17n0331_p0801a17║前無古人矣，然于楞伽猶未遑也。二經並有發明，惟
X17n0331_p0801a18║憨山老人及今一雨法師耳。師少參雪浪，夙佩傳心
X17n0331_p0801a19║之印，浪不拘細節，一時門人皆鮮衣跅弛，師獨蕭然
X17n0331_p0801a20║一衲，三十年無改，以大辯才具杜都行。浪既化去，諸
X17n0331_p0801a21║衲子競以瓣香歸師，師謙讓未遑，而輝山媚川之譽
X17n0331_p0801a22║愈不可掩。近者結茅于鐵山之麓，巢棲茹薇，靜照益
X17n0331_p0801a23║徹，因詮釋二經，成若干卷，命曰合轍。殺青既竟，以示
X17n0331_p0801a24║不佞，命序之。余惟無上大覺，豈有轍之可合哉？顧守
X17n0331_p0801b01║轍非也，不能合轍而遽欲舍轍，尤非也。夫性相二宗，
X17n0331_p0801b02║非所以適涅槃城之兩輪耶？至于破相一宗，如王良、
X17n0331_p0801b03║造父然，非能廢兩輪而別挾一長也。或者欲以此而
X17n0331_p0801b04║遺彼，亦過矣。就二經言之，五法、三自性、八識、二無我、
X17n0331_p0801b05║三科、七大，不粲然相乎？乃若百八句之問，山河大地
X17n0331_p0801b06║之問，拈是見非見而皆曰是，舉因緣自然而皆曰非，
X17n0331_p0801b07║使以宗門家風會之，雖通身是口，能下一語否？然則
X17n0331_p0801b08║謂如來禪之外有祖師禪，猶第二義也。師生平持論，
X17n0331_p0801b09║在于矯二宗之偏鋒，驅顢頇之狂慧，觀其所述，葢詳
X17n0331_p0801b10║哉其言之。至于言之所不能詮，引而不發，躍如也。師
X17n0331_p0801b11║葢曰：吾聊以轍示焉，世有絕塵而奔者，吾將旦暮遇
X17n0331_p0801b12║之耳。然則此書之行，固浪師之後𦦨，亦靈山之耳孫
X17n0331_p0801b13║也。余家珠塢中，去鐵山僅一袈裟地，三年來侍師于
X17n0331_p0801b14║水邊林下，每相與了無可共語之語。是編成，余竊快
X17n0331_p0801b15║焉，因題數語于簡末，不自知其為門外人也。
X17n0331_p0801b16║天啟辛酉重九日，吳下菩薩闡提王志堅合十書
X17n0331_p0801b17║
X17n0331_p0801b18║
X17n0331_p0801b19║
X17n0331_p0801b20║
X17n0331_p0801b21║No. 331-B
X17n0331_p0801b22║ 楞伽合轍自序
X17n0331_p0801b23║
X17n0331_p0801b24║易曰：盈天地之間者唯萬物。然則萬物之在天地者
X17n0331_p0801c01║雖多，而名相一言可以盡蔽。今夫世之人以高明者
X17n0331_p0801c02║為天，厚載者為地，巍然突起者為山，汪洋平演者為
X17n0331_p0801c03║江海川瀆，飛者為鳥，躍者為魚，走者為獸，林林㹅㹅、
X17n0331_p0801c04║蔚蔚葱葱者為艸木。夫高明者是相，而天即名也；博
X17n0331_p0801c05║厚者是相，而地即名也；巍然突起者是相，而山即名
X17n0331_p0801c06║也；汪洋滉瀁者是相，而江海川瀆即名也；飛躍是相，
X17n0331_p0801c07║而魚鳥即名也；奔馳是相，而獸即名也；林林㹅㹅者
X17n0331_p0801c08║是相，而艸木即名也。故知天地之大，萬物之多，統而
X17n0331_p0801c09║論之，皆屬名相，更無別法。是以天不自知為高明，地
X17n0331_p0801c10║不自知為廣厚，山不自知為突起，水不自知為汪洋，
X17n0331_p0801c11║魚鳥不自知為飛躍，獸不自知為奔馳，草木不自知
X17n0331_p0801c12║為蓊欝。然而必以高明者為天，博厚者為地，突起者
X17n0331_p0801c13║為山，汪洋者為江海川瀆，飛者為鳥，躍者為魚，馳者
X17n0331_p0801c14║為獸，㹅㹅林林者為艸木，一定而不可移易者，何居？
X17n0331_p0801c15║皆是與天地並立而為萬物之最靈者，名之曰人。是
X17n0331_p0801c16║人與天地萬物安種種名，立種種相，謂之妄想建立，
X17n0331_p0801c17║又謂之意言境。其實天地萬物未始有種種相，亦未
X17n0331_p0801c18║始有種種名也。名相既立，於是乎卑高陳焉，貴賤位
X17n0331_p0801c19║焉，有無傾焉，妍醜出焉，彼此立焉，是非興焉。於是乎
X17n0331_p0801c20║執此名非彼名，此相非彼相，而彼彼此此，是是非非，
X17n0331_p0801c21║森然柴立於心目之間矣。其中有具正法眼者，以法
X17n0331_p0801c22║眼觀了，知天地萬物種種名相，原從我人妄想建立，
X17n0331_p0801c23║本非實有，本自如如，故雖孑然雜處於天地萬物之
X17n0331_p0801c24║中，而天地萬物種種名相，不能眩惑其耳目，而能會
X17n0331_p0802a01║天地萬物皆歸於自己，不以彼為彼，不以此為此，不
X17n0331_p0802a02║以是為是，不以非為非，故天地如，萬物如，而人我亦
X17n0331_p0802a03║如，於是乎指芥子為須彌亦可，殤子為壽亦可，呼馬
X17n0331_p0802a04║為牛亦可，指天作地亦可，以能真見天地同根，萬物
X17n0331_p0802a05║一體，不見有絲毫異名異相，為障為礙，故能得意生
X17n0331_p0802a06║身，隨心自在，旁礴於萬物之內，而物莫能拘者，由此
X17n0331_p0802a07║道也。是知名相皆生乎妄想，而能了名相本非實有
X17n0331_p0802a08║者，名正智如如，此名相所以為凡聖之通衢也。此經
X17n0331_p0802a09║所詮，除五法外，雖別開三自性，八識，二無我，然皆不
X17n0331_p0802a10║出五法。所謂五法者，謂名相，妄想，正智，如如也。言八
X17n0331_p0802a11║識者，謂眼識，耳識，鼻識，舌識，身識，意識，末那識，含藏
X17n0331_p0802a12║識也。言三性者，謂妄想自性，緣起自性，成自性也。二
X17n0331_p0802a13║無我者，謂人無我，法無我也。葢八識是名相，是妄想，
X17n0331_p0802a14║轉八識成智，即是正智，是如如，此即八識，亦五法也。
X17n0331_p0802a15║緣起自性即名相，妄想自性即妄想，成自性即正智
X17n0331_p0802a16║如如，即三自性，亦五法也。於名相上執我執法，執即
X17n0331_p0802a17║妄想，我法即名相，若以正智了此我法本空，即證二
X17n0331_p0802a18║空無我之真如，是則我與無我，亦五法也。故舉五法，
X17n0331_p0802a19║而天地萬物，乃至世間，出世間，出世間，上上法，統攝
X17n0331_p0802a20║無遺矣。故經云：三種自性，及八種識，二種無我，悉入
X17n0331_p0802a21║五法。又云：此五法者，聲聞、緣覺、菩薩及如來自覺聖
X17n0331_p0802a22║智，諸地相續次第，一切佛法悉入其中。是知盈天地
X17n0331_p0802a23║之間者唯萬物，而天地萬物不出名相。異生之所迷
X17n0331_p0802a24║者迷此，諸聖之所悟者悟此。何以故？以執名相為實
X17n0331_p0802b01║有，而分彼此，起是非。由彼此是非皆屬妄想，以從妄
X17n0331_p0802b02║想故，說為迷，為異生。若了名相本空，妄想非有，則為
X17n0331_p0802b03║正智，為如如。以從如如正智故，說為悟，為諸聖。此則
X17n0331_p0802b04║不唯名無定名，相無定相，即凡聖亦無定位，亦屬名
X17n0331_p0802b05║相建立。故一舉名相而五法立，五法立而一心顯，一
X17n0331_p0802b06║心顯而一切佛法皆入其中矣。初祖達磨云：楞伽四
X17n0331_p0802b07║卷，可以印心。是則此經為佛佛授手，祖祖相傳之心，
X17n0331_p0802b08║印如來禪、祖師禪之所自出，故以佛語心為宗也。第
X17n0331_p0802b09║此經四教並攝，性相通收。然性相二宗雖堂皇無異，
X17n0331_p0802b10║而戶牖各開。從上諸師解此經者，或依性以解相，而
X17n0331_p0802b11║宗相者則執相以難性；或依相以解性，而宗性者則
X17n0331_p0802b12║執性以破相。故主馬鳴者賓護法，宗護法者詆馬鳴，
X17n0331_p0802b13║所謂操戈入室，禍越蕭墻。此皆不達唯心唯識之宗，
X17n0331_p0802b14║一而二，二而一者也。故凡值經之性相分途處，雙引
X17n0331_p0802b15║性相併釋之，皎如星月，各有指歸，務令性相二宗如
X17n0331_p0802b16║車兩輪，並行不悖。此余之深意也，故命名合轍。若由
X17n0331_p0802b17║此轍而登路，由此路而登不可往之楞伽山頂，則一
X17n0331_p0802b18║躂可到，尚何艱險之有哉？時
X17n0331_p0802b19║天啟辛酉歲夏五端陽後三日書于天界講堂
X17n0331_p0802b20║二楞庵釋通潤謹識
X17n0331_p0802b21║
X17n0331_p0802b22║
X17n0331_p0802b23║
X17n0331_p0802b24║
X17n0331_p0802c01║
X17n0331_p0802c02║
X17n0331_p0802c03║No. 331
X17n0331_p0802c04║楞伽阿䟦多羅寶經合轍卷第一
X17n0331_p0802c05║
X17n0331_p0802c06║明　二楞庵釋　通潤　述
X17n0331_p0802c07║凡經題目，立名不一。有以人彰名，有以法彰名，有
X17n0331_p0802c08║以人法彰名，有以法喻彰名。以人彰名者，如淨名
X17n0331_p0802c09║月上女等。法彰名者，如圓覺涅槃等。人法彰名者，
X17n0331_p0802c10║如勝天王般若等。法喻彰名者，如金剛般若等。此
X17n0331_p0802c11║經則以處彰名也。楞伽，城名，此翻不可往，在南海
X17n0331_p0802c12║摩羅那山頂。阿䟦多羅，此云無上，以此山此城皆
X17n0331_p0802c13║是無上眾寶所成故。魏譯云：住大海畔摩羅那山
X17n0331_p0802c14║頂上楞伽城中。彼山種種寶性所成，諸寶間錯，光
X17n0331_p0802c15║明赫奕，如百千日照耀金山，內外明徹，日月光輝
X17n0331_p0802c16║不能復現，皆是古昔諸仙聖賢思如實法得道之
X17n0331_p0802c17║處。世尊於海龍王宮說法，從大海出，舉目觀見摩
X17n0331_p0802c18║羅那山楞伽大城，即便微笑而作是言：昔諸如來
X17n0331_p0802c19║皆於此城說自所得聖智證法，非諸外道邪見乃
X17n0331_p0802c20║至二乘所修境界，我今亦為摩婆那王開示此法。
X17n0331_p0802c21║時摩婆那夜叉王以佛神力，聞佛音聲，見海波浪，
X17n0331_p0802c22║觀其眾會藏識大海，境界風動，轉識浪起，發歡喜
X17n0331_p0802c23║心，請佛說法。然則此經是摩婆羅夜叉王為發起
X17n0331_p0802c24║故，即其所居之處彰名也。有者云：楞伽，寶名。文殊
X17n0331_p0803a01║般泥洹經云：文殊身如紫金山，其冠毗楞伽寶之
X17n0331_p0803a02║所嚴飾，有五百種色，一一色中，日月星辰、諸天龍
X17n0331_p0803a03║宮、世間眾生所希見事，皆於中現。又首楞嚴三昧
X17n0331_p0803a04║經：釋提桓因云：我於須彌山善法堂上，著釋迦毗
X17n0331_p0803a05║楞伽摩尼瓔珞，以是光明，一切天眾身皆不現。釋
X17n0331_p0803a06║迦毗楞伽，此云能勝。宗鏡亦云：此城是眾寶所成，
X17n0331_p0803a07║以表寶積三昧。則楞伽亦是寶名，但未必是八楞
X17n0331_p0803a08║耳。若準二譯，皆名入楞伽經，則古翻不可往，其義
X17n0331_p0803a09║尤切。以無門可入故，無路可通故，夜叉所據故，諸
X17n0331_p0803a10║佛所住故，菩薩所遊故。先德云：十方無壁落，四面
X17n0331_p0803a11║亦無門。又云：但有路可上，更高人也。行世間種種
X17n0331_p0803a12║事業，凡涉思門、語路，皆可擬議。若大性、自性、第一
X17n0331_p0803a13║義者，不可以有心求，不可以無心得，不可以言語
X17n0331_p0803a14║造，不可以寂默通。纔涉思惟，便成剩法；纔涉唇吻，
X17n0331_p0803a15║便落窠臼。必須離心意識參，絕聖凡路學，始有少
X17n0331_p0803a16║分相應。故達磨大師云：楞伽以佛語心為宗，無門
X17n0331_p0803a17║為法門。而龐居士亦云：楞伽寶山高，四面無行路，
X17n0331_p0803a18║惟有達道人，乘空自來去。所謂無門可入，無路可
X17n0331_p0803a19║通也。故華嚴論云：世尊於南海山，摩羅那山之頂，
X17n0331_p0803a20║楞伽城中說法。其山高五百由旬，下瞰大海，無路
X17n0331_p0803a21║可上。其城乃眾寶所成，光映日月，無門可入。得神
X17n0331_p0803a22║通者，堪能升往。又此城久為夜叉所據，而一旦請
X17n0331_p0803a23║佛轉法輪者，正顯眾生自性。楞伽城中，日用時時
X17n0331_p0803a24║有夜叉出現，亦時時有佛轉輪，時時菩薩遊履。但
X17n0331_p0803b01║為妄想所纏，無明所噬，靜沉死水，動落今時。故將
X17n0331_p0803b02║諸佛覺場，翻成夜叉宮殿。若使一念回光，則夜叉
X17n0331_p0803b03║宮殿，全是諸佛道場，菩薩實地，毫無間隔。所以云：
X17n0331_p0803b04║昨夜夜叉心，今朝菩薩面。菩薩與夜叉，不隔一條
X17n0331_p0803b05║線。所謂凡聖同居，龍蛇混雜。故知夜叉所據，諸佛
X17n0331_p0803b06║所住，菩薩所遊，皆在一處也。問：此山高聳險絕，即
X17n0331_p0803b07║二乘神通，尚不能到，何故夜叉得據此山？答：此表
X17n0331_p0803b08║圓頓法門，唯圓頓根，方能得入。若使根性猛利，雖
X17n0331_p0803b09║極惡如夜叉，不動無明，頓入法界，全身坐在寶山。
X17n0331_p0803b10║故廣額屠兒，放下屠刀曰：我是千佛一數。若根性
X17n0331_p0803b11║遲鈍，悠悠緩緩，即使移山動石，坐臥虗空，秪是止
X17n0331_p0803b12║宿草菴，處於門外。故知欲通此路，入此門，住此山
X17n0331_p0803b13║者，秪論根性利鈍，信力淺深，不簡善惡也。
X17n0331_p0803b14║宋天竺三藏求那䟦陀羅譯。
X17n0331_p0803b15║宋國名。國主姓劉，名義隆，武帝第三子，後受禪，即
X17n0331_p0803b16║文帝也。求那䟦陀羅，此云功德賢。賢從印土航海
X17n0331_p0803b17║而來，帝以賢教理精通，華梵俱洽，詔居揚都瓦官
X17n0331_p0803b18║寺，翻譯眾典，首出斯經，文成四卷。按此經大部有
X17n0331_p0803b19║十萬偈、百萬句、三千六萬言、一百五十品，今所傳
X17n0331_p0803b20║者唯一品耳。
X17n0331_p0803b21║一切佛語心品之一
X17n0331_p0803b22║一切佛者，總言三世十方諸佛也。今依五教，略明
X17n0331_p0803b23║一心。初、小乘教，實有外境，假立一心，由心造業，所
X17n0331_p0803b24║感異故。二、大乘始教，以異熟賴耶為一心，遮無外
X17n0331_p0803c01║境故。下經云：此二壞不壞相，展轉因無始，虗偽因
X17n0331_p0803c02║三有等。三、終教，以如來藏具諸功德為一心。下經
X17n0331_p0803c03║云：如來藏為善不善因，譬如伎兒變現諸趣等。四、
X17n0331_p0803c04║頓教，以泯絕無寄為一心。下文云：三乘與一乘，非
X17n0331_p0803c05║乘我所說等。五、圓教，總該萬有，事事無礙為一心。
X17n0331_p0803c06║下經云：十地則為初，初則為第八，第九則為七，七
X17n0331_p0803c07║亦復為八，第二為第三，無所有何次？是則此經四
X17n0331_p0803c08║教並談，三根普被，即知此心不獨此經之宗，即一
X17n0331_p0803c09║大藏經悉入此宗；不特一佛所修、所證、所說、所授
X17n0331_p0803c10║者，唯此一宗，即佛佛相授、祖祖相傳者，亦唯此宗。
X17n0331_p0803c11║故此經以第一義心為宗，妄想無自性為趣。下經
X17n0331_p0803c12║云：此是過去、未來、現在諸如來、應供、等正覺性自
X17n0331_p0803c13║性第一義心。又云：前聖所知，轉相傳授，妄想無性。
X17n0331_p0803c14║二語雖別，其旨則同。以由第一義心故，妄想無性；
X17n0331_p0803c15║以妄想無性，即是第一義心也。問：下經云：一切法
X17n0331_p0803c16║不生，不應立是宗。何故以一心為宗？答：古佛皆垂
X17n0331_p0803c17║方便門，禪宗亦開一線道，切不可執方便而迷大
X17n0331_p0803c18║旨，亦不可廢方便而絕後陳。然機前無實，設有一
X17n0331_p0803c19║解一語，皆是落後之事，屬第二頭。大智度論云：以
X17n0331_p0803c20║佛眼觀一切，十方國土中一切物尚不見無，何況
X17n0331_p0803c21║有法？畢竟空法能破顛倒，令菩薩成佛，是事尚不
X17n0331_p0803c22║可得，何況凡夫顛倒有法？今約迷悟二途，故總立
X17n0331_p0803c23║一心為宗。華嚴經云：譬如工𦘕師，不能知自心，而
X17n0331_p0803c24║由心故𦘕，諸法性如是。心如工𦘕師，能𦘕諸世間，
X17n0331_p0804a01║五蘊悉從生，無法而不造。如心佛亦爾，如佛眾生
X17n0331_p0804a02║然，應知佛與心，體性皆無盡。故知萬法同會斯宗，
X17n0331_p0804a03║猶如百華共成一蜜。若諦了之，一切在我，昇沉去
X17n0331_p0804a04║住，任意隨緣，示聖現凡，出生入死。語默卷舒，常順
X17n0331_p0804a05║一真之道；治生產業，不違實相之門。步步常在其
X17n0331_p0804a06║中，念念不離法界。若不信之人，對面千里。所以云：
X17n0331_p0804a07║千山勢到嶽邊止，萬事消歸體處平。故立一心為
X17n0331_p0804a08║宗也。
X17n0331_p0804a09║如是我聞：一時佛住南海濵楞伽山頂，種種寶華以
X17n0331_p0804a10║為莊嚴，與大比丘僧及大菩薩眾俱，從種種異佛剎
X17n0331_p0804a11║來。是諸菩薩摩訶薩，無量三昧自在之力神通遊戲，
X17n0331_p0804a12║大慧菩薩摩訶薩而為上首，一切諸佛手灌其頂，自
X17n0331_p0804a13║心現境界善解其義，種種眾生、種種心色、無量度門
X17n0331_p0804a14║隨類普現，於五法、自性、識、二種無我究竟通達。
X17n0331_p0804a15║佛住楞伽山頂者，表第一義心是最勝極尊無上
X17n0331_p0804a16║無比法，攀攬不及，唯如來方得住持也。種種寶華
X17n0331_p0804a17║為莊嚴者，謂此第一義心具足無量功德智慧為
X17n0331_p0804a18║莊嚴也。聖眾皆從異佛剎來者，謂此處久為夜叉
X17n0331_p0804a19║所據，故諸佛不住、聖眾不來。今由夜叉歸心請佛
X17n0331_p0804a20║說法，故聖眾皆從異佛剎來，咸集其處也。是諸下，
X17n0331_p0804a21║出菩薩之德，謂菩薩具足無量三昧自在力，能以
X17n0331_p0804a22║神通遊戲淨佛國土，故能往也。反顯凡外小乘皆
X17n0331_p0804a23║不可往。標大慧為上首者，彰其名也。一切諸佛等
X17n0331_p0804a24║者，顯其實也。言灌頂者，位居十地，已受如來智職
X17n0331_p0804b01║故。自心現境界，是諸佛授受之心法，謂一心如鏡、
X17n0331_p0804b02║萬法如影，心之現境猶鏡之現影。故先德云：若能
X17n0331_p0804b03║了境便識心，萬法都如闥婆影。下經亦云：譬如明
X17n0331_p0804b04║鏡現諸色像，現識現處亦復如是。然則自心現境
X17n0331_p0804b05║界，非大智慧人不能擔荷此法，亦不能搆副此語。
X17n0331_p0804b06║以外道雖有聰明，而無智慧，故不解。二乘雖有智
X17n0331_p0804b07║慧，而局守一隅，其慧甚小，故不解。所以大慧為法
X17n0331_p0804b08║會之首，稱其善解。唯善解故，能隨心現心，隨色現
X17n0331_p0804b09║色，千應萬變而不窮。大經云：或現童男童女身，天
X17n0331_p0804b10║人及與阿修羅，乃至摩睺羅伽等，隨其所樂皆令
X17n0331_p0804b11║現。眾生形相各不同，行業音聲亦無量，如是一切
X17n0331_p0804b12║皆能現，海印三昧威神力。此大乘菩薩所以稱人
X17n0331_p0804b13║龍也。五法者，謂名、相、妄想、正智、如如。三自性者，謂
X17n0331_p0804b14║妄想自性、緣起自性、成自性。八識者，謂眼識、耳識、
X17n0331_p0804b15║鼻識、舌識、身識、意識、末那識、藏識也。二無我者，即
X17n0331_p0804b16║人無我、法無我也。究竟通達者，皆能造其極也。自
X17n0331_p0804b17║心現境界，是三界唯心之旨，正顯其達性。於五法
X17n0331_p0804b18║等究竟通達，是萬法唯識之宗，又顯其達相。若達
X17n0331_p0804b19║性而不達相，則儱侗真如。達相而不達性，則顢頇
X17n0331_p0804b20║佛性。必性相俱徹，事理雙融，方見大慧之實。有實
X17n0331_p0804b21║如此，名曰大慧，不亦宜乎。
X17n0331_p0804b22║爾時，大慧菩薩與摩帝菩薩，俱遊一切諸佛剎土，承
X17n0331_p0804b23║佛神力從坐而起，偏袒右肩，右膝著地，合掌恭敬，以
X17n0331_p0804b24║偈讚曰：
X17n0331_p0804c01║摩帝，此云慧。與大慧俱遊者，同聲相應也。袒肩膝
X17n0331_p0804c02║地，身業。合掌恭敬，意業。偈讚，口業。此皆天竺覲佛
X17n0331_p0804c03║之儀式也。
X17n0331_p0804c04║世間離生滅，猶如虗空華，智不得有無，而興大悲心。
X17n0331_p0804c05║一切法如幻，遠離於心識，智不得有無，而興大悲心。
X17n0331_p0804c06║遠離於斷常，世間恒如夢，智不得有無，而興大悲心。
X17n0331_p0804c07║知人法無我，煩惱及爾炎，常清淨無相，而興大悲心。
X17n0331_p0804c08║一切無涅槃，無有涅槃佛，亦無佛涅槃，遠離覺所覺。
X17n0331_p0804c09║若有若無有，是二悉俱離，牟尼寂靜觀，是則遠離生。
X17n0331_p0804c10║是名為不取，今世後世淨。
X17n0331_p0804c11║唯聖知聖，唯賢知賢。大慧洞見如來心髓，故呈偈
X17n0331_p0804c12║讚佛，標顯非有非無之宗。不唯揭示全經大旨，抑
X17n0331_p0804c13║且微露自己家風。初一偈，頌如來以正智達世間
X17n0331_p0804c14║法本無生滅也。大經云：三世五蘊法，說名為世間。
X17n0331_p0804c15║以陰界入處，皆入三世遷流，故總名世間。雖在世
X17n0331_p0804c16║間，而實無生滅，故曰世間離生滅。由別教菩薩，雖
X17n0331_p0804c17║知蘊入界處，皆依生滅識變，不知即是不生滅性。
X17n0331_p0804c18║如來以正智觀察，本非有無，尚無有生，欲何為滅？
X17n0331_p0804c19║故以空華喻之。圓覺云：如眾空華，滅於空時，不可
X17n0331_p0804c20║說言有定滅處。何以故？無生處故。應立量云：世間
X17n0331_p0804c21║是有法，非有非無宗。因云離生滅故，同喻如空華。
X17n0331_p0804c22║空華離生滅，空華非有無。則知世間離生滅，世間
X17n0331_p0804c23║非有無。以離生故非有，離滅故非無。故以空華為
X17n0331_p0804c24║喻，成立離生離滅，非有非無之宗，為一經之旨也。
X17n0331_p0805a01║由菩薩不達生滅即是不生滅，故興大悲以示之。
X17n0331_p0805a02║第二偈，頌如來以正智達依他無性也。舉一切法，
X17n0331_p0805a03║則雙該相見。以萬法雖多，不出相見故。由愚法聲
X17n0331_p0805a04║聞，未亡法執，不達萬法皆空，緣生無性，而妄計為
X17n0331_p0805a05║實。不知依他起性，本非實有，亦非實無。皆由心識
X17n0331_p0805a06║不淨，故認為實有，計為實無。如來以正智觀察，知
X17n0331_p0805a07║一切法遠離心識，猶如幻化。故曰一切法如幻，遠
X17n0331_p0805a08║離於心識。以幻人心識，本來自無。由幻師呪力，幻
X17n0331_p0805a09║作男女，悉無自性。既知為幻，豈可計之為有，認之
X17n0331_p0805a10║為無。故經云：譬如幻化人，非無幻化人。幻化人，非
X17n0331_p0805a11║真人也。由二乘不達諸法如幻，妄認為實，故興大
X17n0331_p0805a12║悲以示之。應立量云：一切法是有，法非有非無。宗
X17n0331_p0805a13║因云：遠離心識，故同喻如幻。以計有計無，皆是心
X17n0331_p0805a14║識。故第三偈，頌如來以正智，達遍計無性也。三界
X17n0331_p0805a15║諸法，悉由眾生循業發現。故果生因滅，果滅因生，
X17n0331_p0805a16║本非斷常。不知執斷執常，皆是凡夫外道，虗妄遍
X17n0331_p0805a17║計。如來以正智觀察，等之如夢。以夢時非無，不可
X17n0331_p0805a18║謂斷。醒時非有，不可謂常。既離斷常，則非有非無。
X17n0331_p0805a19║由凡外迷於夢境，妄計斷常。故以此法醒之，而興
X17n0331_p0805a20║起大悲也。應立量云：世間是有，法非有非無。宗因
X17n0331_p0805a21║云：遠離斷常，故同喻如夢。知人下一偈，頌如來以
X17n0331_p0805a22║正智，斷我法二執也。人以主宰言，法以軌持言。煩
X17n0331_p0805a23║惱障事，爾𦦨障理。唯識論云：由我法執，二障具生。
X17n0331_p0805a24║若證二空，彼障隨斷。故正智現前，知人無我，則煩
X17n0331_p0805b01║惱清淨。知法無我，則爾炎無相。如是則孰為我，孰
X17n0331_p0805b02║為法，孰為煩惱爾炎，了無一法當情。則知一切凡
X17n0331_p0805b03║夫外道，及二乘三賢位中菩薩，所計我法二執，煩
X17n0331_p0805b04║惱所知二障，皆是處妄，豈實有哉？由彼不解，故興
X17n0331_p0805b05║大悲以示之。第五一偈半，頌如來以正智空能覺
X17n0331_p0805b06║所覺也。謂此正智現前，不但空業識，空相見，空遍
X17n0331_p0805b07║計而已。即如來所證涅槃，悉皆蕩盡。以生死涅槃，
X17n0331_p0805b08║是對待法。若空生死，而不空涅槃。即此涅槃，便是
X17n0331_p0805b09║生死。所以融大師云：若有一法，勝過涅槃，我說亦
X17n0331_p0805b10║如夢幻。故曰：一切無涅槃，無有佛。涅槃者，以因法
X17n0331_p0805b11║顯人故，離法無人，亦無涅槃。佛者，以因人顯法故，
X17n0331_p0805b12║離人無法。是則外不見有能證涅槃之佛，內不見
X17n0331_p0805b13║有佛所證之涅槃。智論云：三世諸佛，皆以實相為
X17n0331_p0805b14║師。故知若有能證，即為有人。若有所證，即為有法。
X17n0331_p0805b15║以唯一真法界，心外無法，不可以法界更證法界。
X17n0331_p0805b16║故曰：遠離覺所覺。是則不但執有生死無生死是
X17n0331_p0805b17║虗妄，即執有涅槃無涅槃亦屬虗妄。大經云：有諍
X17n0331_p0805b18║說生死，無諍說涅槃。生死與涅槃，二俱不可得。故
X17n0331_p0805b19║曰：若有若無有，是二悉皆離。此顯忘能所處，即如
X17n0331_p0805b20║如佛也。末後一頌，結歸佛身。言佛之所以為佛，不
X17n0331_p0805b21║過以自覺聖智，觀察一切世間出世間，出世間上
X17n0331_p0805b22║上法，悉如幻夢空華。但有生處即除，名遠離生。著
X17n0331_p0805b23║處即遣，名為不取。故世世常得清淨。若能作如是
X17n0331_p0805b24║觀，即與如來把手共行，等無差別。故淨名云：觀身
X17n0331_p0805c01║實相，觀佛亦然。
X17n0331_p0805c02║爾時，大慧菩薩偈讚佛已，自說姓名：我名為大慧，通
X17n0331_p0805c03║達於大乘，今以百八義，仰諮尊中上。世間解之士，聞
X17n0331_p0805c04║彼所說偈，觀察一切眾，告諸佛子言：汝等諸佛子，今
X17n0331_p0805c05║皆恣所問，我當為汝說，自覺之境界。
X17n0331_p0805c06║先讚佛，次通名，次請問禮也。我當為汝說自覺之
X17n0331_p0805c07║境界者，言汝既以己之所證問我，我亦當以己之
X17n0331_p0805c08║所證告汝也。雖然世尊三昧迦葉不知，迦葉三昧
X17n0331_p0805c09║阿難不知，既是自覺境界，何處下口，須是自己覿
X17n0331_p0805c10║面親見始得。
X17n0331_p0805c11║爾時，大慧菩薩摩訶薩，承佛所說，頂禮佛足，合掌恭
X17n0331_p0805c12║敬，以偈問曰：云何淨其念？云何念增長？云何見癡惑？
X17n0331_p0805c13║云何惑增長？
X17n0331_p0805c14║一百八問。大慧雖是徧張十界之網，實欲高建一
X17n0331_p0805c15║心之宗。其中關捩，全在云何何故及誰字上挑剔，
X17n0331_p0805c16║令人惕然有深省處。略與莊生所云吹萬不同，而
X17n0331_p0805c17║使其自己也咸其自取，怒者其誰耶之誰字相似。
X17n0331_p0805c18║又與天其運乎，地其處乎，日月其爭於所乎，孰主
X17n0331_p0805c19║張是，孰綱維是，孰居無事推而行是之孰字相似。
X17n0331_p0805c20║但彼主混茫一氣，此主寂滅一心，故二教逈別。意
X17n0331_p0805c21║謂如來所證寂滅一心，本來平等，云何現前乃有
X17n0331_p0805c22║三界九地四聖六凡種種不同，五法三自性八識
X17n0331_p0805c23║二無我各各差別，此等諸法，皆是誰之所使，何故
X17n0331_p0805c24║而有，云何而生。如此發問，正欲令人悟得傀儡棚
X17n0331_p0806a01║中，有箇抽牽線索者在，更無第二人也。最初一偈，
X17n0331_p0806a02║是總問六凡四聖。意謂寂滅一心，本無淨染，而忽
X17n0331_p0806a03║生淨染，復令淨染二念，漸漸增長，此由何物之所
X17n0331_p0806a04║使耶。此下百八句，即同華嚴文殊問覺，首言心性
X17n0331_p0806a05║是一，云何見有種種差別之意。
X17n0331_p0806a06║何故剎土化，相及諸外道？云何無受次？何故名無受？
X17n0331_p0806a07║何故名佛子？解脫至何所？誰縛誰解脫？何等禪境界？
X17n0331_p0806a08║云何有三乘？唯願為解說！
X17n0331_p0806a09║次問：寂滅一心，本無異相，云何而有種種諸相？四
X17n0331_p0806a10║八端嚴，如來相也；塗灰熏鼻，外道相也。且外道以
X17n0331_p0806a11║不受為宗，佛子以解脫為果，外道之縛是誰縛？佛
X17n0331_p0806a12║子之脫是誰脫？外道所修為妄想禪，三乘所修為
X17n0331_p0806a13║寂滅定，此皆由誰之力而有差別也？
X17n0331_p0806a14║緣起何所生？云何作所作？云何俱異說？云何為增長
X17n0331_p0806a15║（唐云云何諸有起，謂起三有也）？云何無色定，及以滅正受？云何為想
X17n0331_p0806a16║滅？何因從定覺？云何所作生（魏云云何因生果）？進去及持身，
X17n0331_p0806a17║云何現分別？云何生諸地？破三有者誰？何處身云何？
X17n0331_p0806a18║往生何所至？云何最勝子？何因得神通，及自在三昧？
X17n0331_p0806a19║云何三昧心？最勝為我說。
X17n0331_p0806a20║此問緣起生處及緣起差別相也。昔有僧問玄挺
X17n0331_p0806a21║禪師云：如何是真性中緣起？師曰：大德！正興一念
X17n0331_p0806a22║是。此則直指緣起生處也。緣起既從寂滅心生，云
X17n0331_p0806a23║何復有種種差別？如外道有計能作所作、有無一
X17n0331_p0806a24║異、俱不俱等者，如欲界六天漸修漸進至色界而
X17n0331_p0806b01║得四禪者，又從色界漸增至無色界而得四空定
X17n0331_p0806b02║者，有修滅盡定而超出三界者，有修無想定生無
X17n0331_p0806b03║想天前半劫滅後半劫生者。既以無想為因，又感
X17n0331_p0806b04║無想異熟為果，不知中間四百九十九劫中是誰
X17n0331_p0806b05║遷流？是誰執持？是誰見諸物也？又三界分為九地，
X17n0331_p0806b06║始從五趣雜居以至非非想處，此即三界內之緣
X17n0331_p0806b07║起也。又有破三有而出三界者，不知此三有由誰
X17n0331_p0806b08║而破？既破三有，不知此身復生何處？又有大乘菩
X17n0331_p0806b09║薩名最勝子，從三昧心現大神通遊戲自在者，此
X17n0331_p0806b10║即三界外之緣起。既緣起皆從清淨心中流出，云
X17n0331_p0806b11║何而有種種差別？此又何故而使之耶？當時大慧
X17n0331_p0806b12║幸是問著黃面老子，若遇德山、臨濟，不知翻轉面
X17n0331_p0806b13║皮多少時也。
X17n0331_p0806b14║云何名為藏？云何意及識？云何生與滅？云何見已還？
X17n0331_p0806b15║云何為種性，非種及心量？云何建立相，及與非我義？
X17n0331_p0806b16║云何無眾生？云何世俗說？云何為斷見，及常見不生？
X17n0331_p0806b17║云何佛外道，其相不相違？云何當來世，種種諸異部？
X17n0331_p0806b18║此問妄想差別相也。含藏曰藏，思量曰意，了別名
X17n0331_p0806b19║識。無而忽有曰生，有而忽無曰滅。意謂寂滅一心，
X17n0331_p0806b20║本無有八，亦無生滅，云何轉而為八識，化而為生
X17n0331_p0806b21║滅？既從生滅識而起諸見，云何轉諸見而反無生？
X17n0331_p0806b22║性一而已，云何分而為五，而心量各異？相一而已，
X17n0331_p0806b23║云何建而為四，而相相各別？既立四相，云何復說
X17n0331_p0806b24║無我無眾生？既無我無眾生，云何說有俗諦？若有
X17n0331_p0806c01║俗諦，是則墮於常見；若無我人，未免落乎斷滅。若
X17n0331_p0806c02║曰心無二心，相無二相，則佛與外道心相恒同，何
X17n0331_p0806c03║故當來各分部類？如佛弟子有十八部，外道有九
X17n0331_p0806c04║十六種是也。
X17n0331_p0806c05║云何空何因？云何剎那壞？云何胎藏生？云何世不動？
X17n0331_p0806c06║何因如幻夢，及犍闥婆城，世間熱時𦦨，及與水月光？
X17n0331_p0806c07║何因說覺支，及與菩提分？云何國土亂？云何作有見？
X17n0331_p0806c08║云何不生滅，世如虗空華？云何覺世間？
X17n0331_p0806c09║此問名相差別也。世界有成、住、壞、空，根身有生、住、
X17n0331_p0806c10║異、滅。今舉空、壞而收成、住，舉生而攝住、異、滅。既曰
X17n0331_p0806c11║器界有剎那壞，云何又說四禪已上，三災不及，世
X17n0331_p0806c12║界不動？既曰不動，則是真常，云何如來又說如幻、
X17n0331_p0806c13║夢、乾城、陽𦦨、水光？既曰根身是胎藏生，云何如來
X17n0331_p0806c14║復說從七覺支生，從三十七品菩提分法生？既曰
X17n0331_p0806c15║國土是一，云何所見雜亂不同，或見穢土有變者，
X17n0331_p0806c16║或見淨土不毀者，或見如虗空華者，或見正覺世
X17n0331_p0806c17║間者？此皆何因所致也？
X17n0331_p0806c18║云何說離字？離妄想者誰？云何虗空譬？如實有幾種？
X17n0331_p0806c19║幾波羅蜜心？何因度諸地？誰至無所受（魏云真如無次第）？何
X17n0331_p0806c20║等二無我？云何爾𦦨淨？諸智有幾種？幾戒眾生性？
X17n0331_p0806c21║此問如如正智之差別也。既曰名相妄想各各不
X17n0331_p0806c22║同，云何復說離言說相、離心緣相，猶如虗空畢竟
X17n0331_p0806c23║平等？不知離名字妄想者畢竟是誰？既離名相妄
X17n0331_p0806c24║想證正智如如，所證真如復有幾種？到彼岸心復
X17n0331_p0807a01║有幾種？復有何因超十地而證法界？此超證者畢
X17n0331_p0807a02║竟是何等機？若名相不空，執我執法用幾種智微
X17n0331_p0807a03║細觀察方得二種無我？眾生根性復有幾種？用幾
X17n0331_p0807a04║種戒相而調伏之？
X17n0331_p0807a05║誰生諸寶性，摩尼真珠等？誰生諸語言，眾生種種性？
X17n0331_p0807a06║明處及伎術，誰之所顯示？伽陀有幾種，長頌及短句？
X17n0331_p0807a07║成為有幾種？云何名為論（唐云道理有幾種，解釋有幾種）？
X17n0331_p0807a08║此問有情無情種種語言，經論從何建立也？如世
X17n0331_p0807a09║界初成種種金寶，及眾生初起種種性，乃至十類
X17n0331_p0807a10║眾生種種語言，皆從何出也？明處伎術，即五明也。
X17n0331_p0807a11║大論云：五明者：一、聲明，謂釋詁訓字，詮目流別；二、
X17n0331_p0807a12║工巧明，謂伎術機關，陰陽曆數；三、醫方明，謂禁呪
X17n0331_p0807a13║閑邪，藥石針艾；四、因明，謂考定正邪，研覈真偽；五、
X17n0331_p0807a14║內明，謂究暢五乘因果玅理。前三外藝，後二內教。
X17n0331_p0807a15║伽陀云：諷誦即孤起頌，成者謂圓成實性，論者所
X17n0331_p0807a16║以釋此性者也。大慧！豈不知寶性從堅覺而生，語
X17n0331_p0807a17║言由七處而發，內外經論從語言而起，意有在也。
X17n0331_p0807a18║先德云：鵓鳩樹上啼，意在麻裏畬。唯忘言象者得
X17n0331_p0807a19║之。
X17n0331_p0807a20║云何生飲食，及生諸愛欲？云何名為王，轉輪及小王？
X17n0331_p0807a21║云何守護國，諸天有幾種？云何名為地，星宿及日月？
X17n0331_p0807a22║解脫修行者，是各有幾種？弟子有幾種？云何阿闍黎？
X17n0331_p0807a23║佛復有幾種？復有幾種生？魔及諸異學，彼各有幾種？
X17n0331_p0807a24║自性及與心，彼復各幾種？云何施設量？唯願最勝說。
X17n0331_p0807b01║此廣問十界差別名相也。飲食愛欲是眾生根本，
X17n0331_p0807b02║故先及之。阿含經云：劫初眾生皆食地肥及田美
X17n0331_p0807b03║稻，飢則食，飽則止，復有私多取者，因而爭競，始立
X17n0331_p0807b04║田主以統治之，是謂剎利，名之為王，此特護財小
X17n0331_p0807b05║王耳。若轉輪王具有七寶，飛行自在，化導眾生，其
X17n0331_p0807b06║輪有金、銀、銅、鐵之異，其王有四、三、二、一天下之別，
X17n0331_p0807b07║此人王之最尊者也。乃至諸國土中粟散小王各
X17n0331_p0807b08║各不同，皆以何法守護國土？諸天則下自四天，上
X17n0331_p0807b09║極非非想；地則上自四洲，下至地獄也。日月星宿
X17n0331_p0807b10║即三種天子。解脫是無學，修行是有學，如小乘以
X17n0331_p0807b11║二果、三果為修行，證四果為解脫；大乘以入地為
X17n0331_p0807b12║修行，證玅覺為解脫。弟子幾種？如智慧、神通、多聞、
X17n0331_p0807b13║說法等，阿闍黎云軌範師。幾種佛？如法佛、報佛、應
X17n0331_p0807b14║化佛。幾種生？謂本生、意生及化生也。魔即天魔、鬼
X17n0331_p0807b15║魔之類。異學即九十六種外道法。自性與心即佛
X17n0331_p0807b16║與外道所說心性，如佛有三自性，有七種性自性。
X17n0331_p0807b17║第一義心如凡小外道以有無為自性，以肉團為
X17n0331_p0807b18║心，六識為心，冥諦為心，乃至施設種種心量各各
X17n0331_p0807b19║不同，此皆云何而致？
X17n0331_p0807b20║云何空風雲？云何念聰明？云何為林樹？云何為蔓草？
X17n0331_p0807b21║云何象馬鹿？云何而捕取？云何為卑陋？何因而卑陋？
X17n0331_p0807b22║云何六節攝？云何一闡提？男女及不男，斯皆云何生？
X17n0331_p0807b23║云何修行退？云何修行生？禪師以何法，建立何等人？
X17n0331_p0807b24║眾生生諸趣，何相何像類？云何為財富？何因至財富？
X17n0331_p0807c01║云何為釋種？何因有釋種？云何甘蔗種？無上尊願說。
X17n0331_p0807c02║云何長苦仙？彼云何教授？如來云何於，一切時剎現，
X17n0331_p0807c03║種種名色類，最勝子圍繞？云何不食肉？云何制斷肉？
X17n0331_p0807c04║食肉諸種類，何因故食肉？
X17n0331_p0807c05║此廣問根性差別名相也。空風雲變幻不測者，念
X17n0331_p0807c06║聰明知仁識義者，草樹全無知覺者，象馬鹿是蠢
X17n0331_p0807c07║然不知禮義者，而人中復有不知仁義竟捕取而
X17n0331_p0807c08║食者，有卑賤而醜陋者，不知何因而致也。六節者，
X17n0331_p0807c09║西域以兩月為一節，即六節師計時外道也。闡提，
X17n0331_p0807c10║此云信，不具極惡之人也。不男有五：有生而不具
X17n0331_p0807c11║男根者，有閹割者，有妬人行婬而自無者，有男女
X17n0331_p0807c12║互變者，有半陰半陽者，即生劇妬變半也。不女者，
X17n0331_p0807c13║螺筋皷角脉也。修行退者，謂退為魔外，為諸趣。修
X17n0331_p0807c14║行進者，謂進為住行，為向地禪師，是以向上事接
X17n0331_p0807c15║人者。財富，謂貨財富足之人，不知何因而致也。釋
X17n0331_p0807c16║種者，本行經云：大茆草王得成王仙，被獵師所射，
X17n0331_p0807c17║滴血於地，生二甘蔗，日炙而開，一出童男，一出童
X17n0331_p0807c18║女。占相師立男名善生，即灌頂甘蔗王，女名善賢，
X17n0331_p0807c19║為第一妃，瞿曇釋種即其裔也。長苦僊，即苦行仙
X17n0331_p0807c20║人，其所教授，即忍辱法門也。一切時，謂三世。一切
X17n0331_p0807c21║剎，謂十方。名，謂名號。色，謂形色。如來不許食肉，制
X17n0331_p0807c22║斷肉者，何故？夜叉之好食肉者，不知又何故也。此
X17n0331_p0807c23║段空中風雲與林中草樹為一對，念聰明與象馬
X17n0331_p0807c24║鹿一對，男女與不男不女為一對，財富與卑陋為
X17n0331_p0808a01║一對，修行進與修行退為一對，如來與闡提為一
X17n0331_p0808a02║對，食肉與不食肉為一對。
X17n0331_p0808a03║云何日月形，須彌及蓮華？師子勝相剎，側住覆世界，
X17n0331_p0808a04║如因陀羅網，或悉諸珍寶，箜篌細腰皷，狀種種諸華，
X17n0331_p0808a05║或離日月光，如是等無量。
X17n0331_p0808a06║此廣問世界差別名相也。如娑婆世界在華藏界
X17n0331_p0808a07║第十三重住，其中形狀有如日輪形、半月形、蓮華
X17n0331_p0808a08║形、師子形、箜篌形、腰皷形、眾華形，世界有側者、覆
X17n0331_p0808a09║者，如帝網珠交相涉入者，或悉珍寶所成者，或不
X17n0331_p0808a10║假日月光明而正報、依報自有光明者，此等世界
X17n0331_p0808a11║有無量差別，此皆何因之所致也？
X17n0331_p0808a12║云何為化佛？云何報生佛？云何如如佛？云何智慧佛？
X17n0331_p0808a13║云何於欲界，不成等正覺？何故色究竟，離欲得菩提？
X17n0331_p0808a14║善逝般涅槃，誰當持正法？天師住幾時？正法幾時住？
X17n0331_p0808a15║此廣問如如差別名相也。隨機赴感曰化佛，詶其
X17n0331_p0808a16║宿因曰報佛，體性無二曰如如，本覺顯照曰智慧，
X17n0331_p0808a17║如如即法身也。舍那報身不於欲界得菩提，必於
X17n0331_p0808a18║色究竟天者，以是三果聖人所住是淨居故。善逝
X17n0331_p0808a19║者，謂已出世而又能入世，故曰善般涅槃，此云滅
X17n0331_p0808a20║度，言佛既滅度，誰當持此正法眼藏。天師即如來
X17n0331_p0808a21║別號，久如猶幾時也。正法住世實有定期，由此減
X17n0331_p0808a22║劫至彼增劫，人壽四萬歲時佛法乃滅，唯迦葉持
X17n0331_p0808a23║佛袈裟，待彌勒下生授之，然後入滅。
X17n0331_p0808a24║悉檀及與見，各復有幾種？毗尼比丘分，云何何因緣？
X17n0331_p0808b01║彼諸最勝子，緣覺及聲聞，何因百變易？云何百無受？
X17n0331_p0808b02║云何世俗通？云何出世間？云何為七地？唯願為解說。
X17n0331_p0808b03║僧伽有幾種？云何為壞僧？云何毉方論？是復何因緣？
X17n0331_p0808b04║何故大牟尼，唱說如是言，迦葉拘留孫，拘那含是我？
X17n0331_p0808b05║何故說斷常，及與我無我？何不一切時，演說真實義，
X17n0331_p0808b06║而復為眾生，分別說心量？
X17n0331_p0808b07║此廣問正智差別相也。悉檀，此云遍施，謂以四法
X17n0331_p0808b08║遍施眾生：一、世界悉檀，令人得歡喜益；二、對治悉
X17n0331_p0808b09║檀，令人得滅惡益；三、為人悉檀，令人得生善益；四、
X17n0331_p0808b10║第一義悉檀，令人得悟理益。見即所被之機，謂見
X17n0331_p0808b11║如是人，即與說如是法，今所見有幾種也？毗尼，此
X17n0331_p0808b12║云律，比丘分即比丘四分，律謂大小二乘，既總是
X17n0331_p0808b13║毗尼，云何又分小乘為四分律也？既大小二乘同
X17n0331_p0808b14║名出世，云何初地菩薩纔斷分別執，即能現百佛
X17n0331_p0808b15║界身，而二乘已斷俱生，百無所受者，秪能現十八
X17n0331_p0808b16║神變？云何五地菩薩通達世諦，涉俗利生，而二乘
X17n0331_p0808b17║人不能涉俗？云何七地名出世間，方得念念正受，
X17n0331_p0808b18║而二乘已得百無受？願為說其所以。既曰僧伽，即
X17n0331_p0808b19║名和合，云何復有壞僧濫廁其間，若獅蟲者？既如
X17n0331_p0808b20║來稱大毉王，其所說法皆能治人之病，名毉方論，
X17n0331_p0808b21║然不能盡毉眾生之病，此又何因所致也？世尊說
X17n0331_p0808b22║法既有種種差別，云何又言賢劫三佛悉皆是我？
X17n0331_p0808b23║拘留孫，此云所應斷；拘那含牟尼，此云金寂；迦葉，
X17n0331_p0808b24║此云飲光也。既今佛古佛是一，則佛佛道同，何不
X17n0331_p0808c01║演說一相一味之法，而分邪分正，說斷、常、我、無我
X17n0331_p0808c02║法？何不演真實義，而復分別種種妄想心量？此皆
X17n0331_p0808c03║正智之差別，故詳問之。
X17n0331_p0808c04║何因男女林，訶棃阿摩勒，雞羅及鐵圍，金剛等諸山，
X17n0331_p0808c05║無量寶莊嚴，仙闥婆充滿？
X17n0331_p0808c06║此問器界差別名相之餘也。男女林，亦云屍陀林，
X17n0331_p0808c07║其果如男女之狀，熟則顏色艶美，未幾即墮地，狀
X17n0331_p0808c08║如死屍，臭穢不堪，佛令弟子多依此林修不淨觀。
X17n0331_p0808c09║訶棃，具云訶棃怛雞，此翻天上持來阿摩勒，實如
X17n0331_p0808c10║胡桃。雞羅已下皆山名，謂仙闥婆何故不住人間
X17n0331_p0808c11║天上，而住此等山也。已上一百八句，皆從寂滅一
X17n0331_p0808c12║心流出種種差別之相，菩薩了之，名差別智。先德
X17n0331_p0808c13║云：涅槃心易曉，差別理難明。故大慧一一詳問，而
X17n0331_p0808c14║為學菩薩道之程式也。
X17n0331_p0808c15║無上世間解，聞彼所說偈，大乘諸度門，諸佛心第一。
X17n0331_p0808c16║善哉善哉問，大慧善諦聽，我今當次第，如汝所問說。
X17n0331_p0808c17║五地菩薩始學世間法，唯如來盡物之性，故能盡
X17n0331_p0808c18║知世間法，名世間解，即十號之一也。謂汝所問百
X17n0331_p0808c19║八句義，一一皆是大乘菩薩度生法門，亦是諸佛
X17n0331_p0808c20║所證性自性第一義心，故讚其善問而允答也。
X17n0331_p0808c21║生及與不生涅槃空，剎那趣至無自性。
X17n0331_p0808c22║唐譯云：若生若不生，涅槃及空相，流轉無自性。生
X17n0331_p0808c23║與空剎那，是有為法。不生與涅槃，是無為法。舉此
X17n0331_p0808c24║二種，則世出世法，無不畢具。然究其極至，不唯生
X17n0331_p0809a01║滅剎那空相諸有為法，無有自性。即涅槃不生滅
X17n0331_p0809a02║性諸無為法，亦無自性。若生死有自性，永不能入
X17n0331_p0809a03║涅槃。若涅槃有自性，永不能入生死。唯無自性故，
X17n0331_p0809a04║可生死，可涅槃。大經云：如來成正覺時，普見一切
X17n0331_p0809a05║眾生成正覺，乃至普見一切眾生入涅槃，皆同一
X17n0331_p0809a06║性，所謂無性。無何等性？所謂無相性，無盡性，無生
X17n0331_p0809a07║性，無滅性，無我性，無非我性，無眾生性，無非眾生
X17n0331_p0809a08║性，無菩提性，無法界性，無虗空性，亦復無有成正
X17n0331_p0809a09║覺性。知一切法皆無性故，得一切智，大悲相續，救
X17n0331_p0809a10║度眾生。故知無性，是一切諸佛談心要訣。以一切
X17n0331_p0809a11║法緣生無性故，不得凡夫法，不得聖人法。無性緣
X17n0331_p0809a12║生故，若真若俗，不相混濫。此寂滅一心，所以具有
X17n0331_p0809a13║種種差別。而種種差別，實與寂滅一心無預也。是
X17n0331_p0809a14║則一答俱銷，無俟餘說。但為淺識鈍根，更添忉怛
X17n0331_p0809a15║耳。
X17n0331_p0809a16║佛諸波羅蜜，佛子與聲聞，緣覺諸外道，及與無色行，
X17n0331_p0809a17║如是種種事，須彌巨海山，洲諸剎土地，星宿及日月，
X17n0331_p0809a18║外道天修羅，解脫自在通，力禪三摩提，滅及如意足，
X17n0331_p0809a19║覺支及道品，諸禪定無量，諸陰身往來，正受滅盡定，
X17n0331_p0809a20║三昧起心說，心意及與識，無我法有我，自性想所想
X17n0331_p0809a21║（能想是心，所想是境），及與現二見（即從能想所想而起斷常二見），乘及諸種性，
X17n0331_p0809a22║金銀摩尼等，一闡提大種，荒亂及一佛，智爾𦦨得向
X17n0331_p0809a23║（得即四果，向即四向），眾生有無有，象馬諸禽獸，云何而捕取？譬
X17n0331_p0809a24║因成悉檀，及與作所作，𬅕林迷惑通（即林樹蔓草聰明等），心量
X17n0331_p0809b01║不現有，諸地不相至，百變百無受。毉方工巧論，伎術
X17n0331_p0809b02║諸明處。
X17n0331_p0809b03║此皆總領大慧所問之語，參差不齊，不必硬配。
X17n0331_p0809b04║諸山須彌地，巨海日月量，下中上眾生，身各幾微塵？
X17n0331_p0809b05║一一剎幾塵？弓弓數有幾？肘步拘樓舍，半由延由延，
X17n0331_p0809b06║兔毫窓塵蟣，羊毛𪍿麥塵？鉢他幾𪍿麥？阿羅𪍿麥幾？
X17n0331_p0809b07║獨籠那佉棃，勒叉及舉利，乃至頻婆羅，是各有幾數？
X17n0331_p0809b08║為有幾阿㝹，名舍梨沙婆？幾舍梨沙婆，名為一賴提？
X17n0331_p0809b09║幾賴提摩沙？幾摩沙陀那？復幾陀那羅，為迦梨沙那？
X17n0331_p0809b10║幾迦棃沙那，為成一波羅？此等積聚相，幾波羅彌樓？
X17n0331_p0809b11║是等所應問，何須問餘事？聲聞辟支佛，佛及最勝子，
X17n0331_p0809b12║身各有幾數？何故不問此？火𦦨幾阿㝹？風阿㝹復幾？
X17n0331_p0809b13║根根幾阿㝹？毛孔眉毛幾？
X17n0331_p0809b14║凡三界有形之物必有數量，今大慧自謂通達大
X17n0331_p0809b15║乘深窮萬法，故以一百八句諮請，然猶坐在法界
X17n0331_p0809b16║量裏，未能一一窮其數量，所謂得其大而遺其細，
X17n0331_p0809b17║故世尊補出，令其更當窮微討細，勿自生滿足也。
X17n0331_p0809b18║且以等覺菩薩智慧校如來智慧，如以爪上之土
X17n0331_p0809b19║較大地之土，此菩薩所以稱大慧未是無量慧，若
X17n0331_p0809b20║如來則證無量慧矣。故法華云：諸佛智慧甚深無
X17n0331_p0809b21║量，唯無量而能盡其量也。初四句總舉器界根身
X17n0331_p0809b22║大小長短，一一皆是積聚幾多微塵所成。須彌居
X17n0331_p0809b23║大海中，入水八萬四千由旬，出水亦爾。諸山即七
X17n0331_p0809b24║金之髏，海即香水甘水鹹水海之類。日宮縱廣五
X17n0331_p0809c01║十一由旬，純以天金及天玻璃所成。月宮縱廣四
X17n0331_p0809c02║十九由旬，純以天銀及天青瑠璃所成。上中下眾
X17n0331_p0809c03║生即十二類生也。一剎即一佛剎，以大千為限。一
X17n0331_p0809c04║一剎廣舉微塵剎土言，一一剎土皆積聚幾何微
X17n0331_p0809c05║塵所成也。五尺為一弓，二尺為一肘，二尺五為一
X17n0331_p0809c06║步，合二步為一弓，合二弓為一丈，合二十丈為一
X17n0331_p0809c07║息，合八十息為一拘。樓舍是一里，半由延二十里，
X17n0331_p0809c08║一由延四十里，此即世界之里數也。七微塵成一
X17n0331_p0809c09║窓隙塵，七窓隙塵成一兔毛頭塵，七兔毛頭塵成
X17n0331_p0809c10║一羊毛頭塵，七羊毛頭塵成一牛毛頭塵，七牛毛
X17n0331_p0809c11║塵成一蟣，七蟣成一虱，七虱成一芥，七芥成一大
X17n0331_p0809c12║麥。𪍿，大麥也。鉢他，一升也。阿羅，一斗也。獨籠，一斛
X17n0331_p0809c13║也。那佉梨，十斛也。勒叉，十萬也。舉利，一億也。頻婆
X17n0331_p0809c14║羅，一兆也。謂積幾微塵而成𪍿麥？積幾𪍿麥而成
X17n0331_p0809c15║此一升、一斗、一斛乃至一兆也？阿㝹，塵也。舍利沙
X17n0331_p0809c16║婆，芥子也。賴提，草子也。摩沙，豆也。陀那，銖也。迦梨
X17n0331_p0809c17║沙那，兩也。婆羅，斤也。謂積幾塵而成一銖、一兩、一
X17n0331_p0809c18║斤也？彌樓，即須彌山。幾波羅彌樓者，謂積幾婆羅
X17n0331_p0809c19║而成須彌也？此等數量，皆是汝所不知。固所當問
X17n0331_p0809c20║而不問，反問汝所已知之餘事，何哉？聲聞已下，正
X17n0331_p0809c21║顯四聖身量。雖大小不同，身量各異，皆是積微所
X17n0331_p0809c22║成。而汝不能窮其數者，何也？風火，即四大之二。謂
X17n0331_p0809c23║四大、六根，乃至毛孔、眉毛等，皆積幾塵而有也？蓋
X17n0331_p0809c24║大慧於廣大處已知其要，於精微處未能究盡，故
X17n0331_p0810a01║勉其當問而當究也。先德云：一微空故眾微空，眾
X17n0331_p0810a02║微空故一微空。一微空中無眾微，眾微空中無一
X17n0331_p0810a03║微。故善財入普賢一毛孔中，見世界重重無盡。大
X17n0331_p0810a04║經云：有一大經卷，量等三千界。在於一塵中，一切
X17n0331_p0810a05║塵亦然。有一智慧人，淨眼悉明見。破塵出經卷，廣
X17n0331_p0810a06║饒益眾生。故知欲窮大千經卷，當從窮微塵始。知
X17n0331_p0810a07║微塵下落，則知廣大寂滅一心矣。此世尊所以諄
X17n0331_p0810a08║諄也。
X17n0331_p0810a09║護財自在王，轉輪聖帝王？云何王守護？云何為解脫？
X17n0331_p0810a10║廣說及句說，如汝之所問。眾生種種欲，種種諸飲食，
X17n0331_p0810a11║云何男女林，金剛堅固山？云何如幻夢，野鹿渴愛譬？
X17n0331_p0810a12║云何山天仙，犍闥婆莊嚴？解脫至何所？誰縛誰解脫？
X17n0331_p0810a13║云何禪境界，變化及外道？云何無因作？云何有因作？
X17n0331_p0810a14║有因無因作，及非有無因？云何現已滅？云何淨諸覺？
X17n0331_p0810a15║云何諸覺轉，及轉諸所作？云何斷諸想？云何三昧起？
X17n0331_p0810a16║破三有者誰？何處為何身？云何無眾生，而說有吾我？
X17n0331_p0810a17║云何世俗說？唯願廣分別。所問相云何，及所問非我？
X17n0331_p0810a18║云何為胎藏，及種種異身？云何斷常見？云何心得定，
X17n0331_p0810a19║言說及諸智，戒種性佛子？云何成及論？云何師弟子？
X17n0331_p0810a20║種種諸眾生，斯等復云何？云何為飲食，聰明廣施設？
X17n0331_p0810a21║云何樹葛藤？最勝子所問。云何種種剎，仙人長苦行？
X17n0331_p0810a22║云何為族姓？從何師受學？云何為醜陋？云何人修行？
X17n0331_p0810a23║欲界何不覺，阿迦尼吒成？云何俗神通？云何為比丘？
X17n0331_p0810a24║云何為化佛？云何為報佛？云何為如如，平等智慧佛？
X17n0331_p0810b01║云何為眾僧？佛子如是問。箜篌腰皷華，剎土離光明，
X17n0331_p0810b02║心地者有七，所問皆如實。此及餘眾多，佛子所應問。
X17n0331_p0810b03║此總牒問辭竟，而美其當問也。此者，即指大慧所
X17n0331_p0810b04║問者。餘眾多，即如來所補出者。言汝所問一心差
X17n0331_p0810b05║別之相，皆是稱理之談，殊非漫然。要知不獨汝所
X17n0331_p0810b06║問者應問應究，即我所說其餘眾多之事，亦應問
X17n0331_p0810b07║應究也。
X17n0331_p0810b08║一一相相應，遠離諸見過，悉檀離言說，我今當顯示。
X17n0331_p0810b09║次第建立句，佛子善諦聽！
X17n0331_p0810b10║言汝所問者，雖聖凡有異，淨穢不同，然一一差別
X17n0331_p0810b11║之相，皆與無差無別者相應，所謂即此相離此相，
X17n0331_p0810b12║即此物非他物，故觸目所見者，無非一相一味之
X17n0331_p0810b13║法，何有差別諸見哉？只此二語，則知寂滅一心，遍
X17n0331_p0810b14║一切處，所以四生九類，皆於自性身中顯現，以自
X17n0331_p0810b15║真心為一切萬有之性，故隨為色空，周遍法界，循
X17n0331_p0810b16║業發現果報不同處，異生則業果浮沉，生死相續，
X17n0331_p0810b17║在諸聖則法身圓滿，玅用無窮，隱顯雖殊，一性不
X17n0331_p0810b18║動。然則諸法本來寂滅，不可言宣，今於無言說處，
X17n0331_p0810b19║假立言說，次第建立種種諸句，汝當善聽，而得之
X17n0331_p0810b20║言外也。
X17n0331_p0810b21║此上百八句，如諸佛所說：不生句、生句，常句、無常句，
X17n0331_p0810b22║相句、無相句，住異句、非住異句，剎那句、非剎那句。
X17n0331_p0810b23║言：汝上來所問一百八句，若諸佛所見，觸目菩提，
X17n0331_p0810b24║更無異法。所謂合江、河、淮、濟為一水，鎔盤、瓶、釵、釧
X17n0331_p0810c01║為一金也。華嚴疏云：性非事外，曾何乖於種種？種
X17n0331_p0810c02║種性空，曾何乖於一性？是以緣起之法，總有四義：
X17n0331_p0810c03║一、緣生故有，二、緣生故空，三、無性故有，四、無性故
X17n0331_p0810c04║空。無性緣生故空，則非斷見；無見之空，是名真空。
X17n0331_p0810c05║緣生無性故有，則非常見；有見之有，是名幻有。故
X17n0331_p0810c06║得常種，種常一性。今言不生即生者，所謂無生而
X17n0331_p0810c07║生，業果儼然也。常即無常者，所謂不生不滅，是無
X17n0331_p0810c08║常義也。相即無相者，所謂若見諸相非相，即見如
X17n0331_p0810c09║來也。無而忽有曰生，生法暫停曰住，住別前後曰
X17n0331_p0810c10║異，時之最促曰剎那。今則觀生也，若石女之懷胎；
X17n0331_p0810c11║觀住也，若陽𦦨之翻波；觀異也，同浮雲之萬變；觀
X17n0331_p0810c12║滅也，類狂華之謝空；觀剎那也，實未曾動著一絲
X17n0331_p0810c13║毫。所以如來八相成道，乃至入滅，未曾離剎那際
X17n0331_p0810c14║三昧，故總云非也。
X17n0331_p0810c15║自性句離自性句。空句不空句。斷句不斷句。邊句非
X17n0331_p0810c16║邊句。中句非中句。常句非常句。
X17n0331_p0810c17║因緣無性論云：阿難、調達，並為世尊之弟；羅睺、善
X17n0331_p0810c18║星，同是如來之胤。而阿難常親給侍，調達每興逆
X17n0331_p0810c19║害，羅睺則護珠莫犯，善星則破器難收。以此而推，
X17n0331_p0810c20║諒可知矣。若云各有自性，不可貿遷者，此殊不然。
X17n0331_p0810c21║至如鷹化為鳩，本心頓盡；橘變成枳，前味永消。昔
X17n0331_p0810c22║貧今富，定性之理難奪；先貴後賤，賦命之言何在？
X17n0331_p0810c23║呂望屠牛之士，終享大師；伊尹負鼎之人，卒登相
X17n0331_p0810c24║位。戴淵四隣所患，後著高名；周處三害之端，晚稱
X17n0331_p0811a01║令德。闍王無間之罪，翻然改圖；育王莫大之愆，忽
X17n0331_p0811a02║能遵善。若依自性之理，豈容得有斯義？故知有情、
X17n0331_p0811a03║無情，皆無自性，盡隨心變，但逐緣生，故曰自性句、
X17n0331_p0811a04║離自性句。由無性故空，以有空義故，一切法得成，
X17n0331_p0811a05║故曰空句、不空句。法性如是，即起斷、常、中、邊等見，
X17n0331_p0811a06║皆是以尺量空，持蠡測海。言斷者，即七斷滅論；常，
X17n0331_p0811a07║即四徧常論；邊，即小乘假、實二邊，大乘空、有二邊；
X17n0331_p0811a08║中，即假施設中道、真實中道、不假不實中道、不有
X17n0331_p0811a09║不無中道也。須知非離邊有中，亦非即邊是中。若
X17n0331_p0811a10║離邊求中，則邊見未泯；若即邊是中，則中解猶存。
X17n0331_p0811a11║故總云非也。
X17n0331_p0811a12║緣句非緣句，因句非因句，煩惱句非煩惱句，愛句非
X17n0331_p0811a13║愛句，方便句非方便句，巧句非巧句，淨句非淨句，成
X17n0331_p0811a14║句非成句，譬句非譬句，弟子句非弟子句，師句非師
X17n0331_p0811a15║句，種性句非種性句，三乘句非三乘句。
X17n0331_p0811a16║煩惱及愛，染因緣也。善巧方便，淨因緣也。若染淨
X17n0331_p0811a17║實有自性，則狂者終狂，聖者自聖。以無自性故，隨
X17n0331_p0811a18║染緣而成染，隨淨緣而成淨，而實非染淨也。圓成
X17n0331_p0811a19║實性，雖是眾生現成具足，而以種種譬喻演說開
X17n0331_p0811a20║導，然無一喻可能喻者，故強立能說此法者為之
X17n0331_p0811a21║師，能聽此法者為弟子。法建三乘，性開五種，其中
X17n0331_p0811a22║實無說者聽者三乘五性之別，故總云非也。
X17n0331_p0811a23║願句，非願句；三輪句，非三輪句；相句，非相句；有品句，
X17n0331_p0811a24║非有品句；俱句，非俱句；緣自聖智現法樂句，非現法
X17n0331_p0811b01║樂句。
X17n0331_p0811b02║即諸佛菩薩乘大願力，而以身口意三輪現通說
X17n0331_p0811b03║法，鑑機標相曰，此我相，此人相，此眾生相，此壽者
X17n0331_p0811b04║相。而復標曰，此有相，此無相，此是亦有亦無相，此
X17n0331_p0811b05║是非有非無相等。而實四句百非，悉皆離絕。即其
X17n0331_p0811b06║所緣自覺聖智境界，現得真實受用法樂，亦是此
X17n0331_p0811b07║心常分，何曾有一毫受用樂相乎。故總云非也。
X17n0331_p0811b08║剎土句，非剎土句。阿㝹句，非阿㝹句。水句，非水句。弓
X17n0331_p0811b09║句，非弓句。實句，非實句。數句，非數句。數句，非數句。明
X17n0331_p0811b10║句，非明句。虗空句，非虗空句。雲句，非雲句。工巧句術。
X17n0331_p0811b11║明處句，非明處句。風句，非風句。地句，非地句。
X17n0331_p0811b12║即我所說，大而剎土，細而微塵，大種大種，即實句
X17n0331_p0811b13║也。乃至地水風雲等，雖是積聚微塵大種所成，究
X17n0331_p0811b14║而言之，悉無自性，皆是眾生循業發現。故迦葉云：
X17n0331_p0811b15║一切世界，水沫所成，亦從眾生不可思議業因緣
X17n0331_p0811b16║出，非真實有。至於汝之所問，五明伎術，總不出乎
X17n0331_p0811b17║名言之內，都無實義。所以云：一切數句非數句，與
X17n0331_p0811b18║我靈覺何干涉？故總云非也。（兩數句，一是筭數之數，一是數量之數。）
X17n0331_p0811b19║心句非心句，施設句非施設句，自性句非自性句，陰
X17n0331_p0811b20║句非陰句，眾生句非眾生句，慧句非慧句，涅槃句非
X17n0331_p0811b21║涅槃句，爾𦦨句非爾𦦨句，外道句非外道句。
X17n0331_p0811b22║不獨名言不實，即汝所問，自性及與心，種種施設
X17n0331_p0811b23║量，皆是隨情逐妄，立種種名。然心之與性，本非二
X17n0331_p0811b24║物。迷則結性而為心，悟則轉心而為性。正如水之
X17n0331_p0811c01║成氷，氷還成水，豈有二哉。心性既爾，則五陰眾生，
X17n0331_p0811c02║亦復如是。故知離五陰無眾生，離眾生無五陰。然
X17n0331_p0811c03║五陰眾生，尚屬所迷，固是虗妄。即以智慧觀察，照
X17n0331_p0811c04║破五陰，淨除爾燄，超生死而證涅槃，亦是虗妄。所
X17n0331_p0811c05║謂生死涅槃，同於昨夢，故總云非也。至於不達自
X17n0331_p0811c06║心，而心遊道外者，為外道。此亦指其迷心逐物而
X17n0331_p0811c07║言外，亦非真在道外也。
X17n0331_p0811c08║荒亂句，非荒亂句；幻句，非幻句；夢句，非夢句；𦦨句，非
X17n0331_p0811c09║𦦨句；像句，非像句；輪句，非輪句；犍闥婆句，非犍闥婆
X17n0331_p0811c10║句。
X17n0331_p0811c11║即汝所見國土，側覆橫斜，或淨或穢，雜亂不一，悉
X17n0331_p0811c12║如幻夢。即幻夢等，豈真實有幻夢等耶？亦是隨業
X17n0331_p0811c13║所現，故亦非也。
X17n0331_p0811c14║天句非天句，飲食句非飲食句，婬欲句非婬欲句，見
X17n0331_p0811c15║句非見句，波羅蜜句非波羅蜜句，戒句非戒句，日月
X17n0331_p0811c16║星宿句非日月星宿句，諦句非諦句，果句非果句，滅
X17n0331_p0811c17║起句非滅起句，治句非治句，相句非相句。
X17n0331_p0811c18║即汝所問諸天有幾種，雖三界諸天優劣不等，總
X17n0331_p0811c19║是浮虗妄想凝結。妄想若除，天於何有？然飲食婬
X17n0331_p0811c20║欲，雖曰壽命根元，而諸天四食不同，六天婬欲亦
X17n0331_p0811c21║異，誰謂食色有性哉？至於所問起諸見者，雖見刺
X17n0331_p0811c22║難拔，見坑難出，而一見自性，應念化成無上知覺，
X17n0331_p0811c23║亦非實有。又汝所問幾波羅幾戒，雖波羅有十戒，
X17n0331_p0811c24║有七聚三聚等，然皆隨機設化，而非實有。彼岸可
X17n0331_p0812a01║到，戒性可持，亦由對此岸可離，而云彼岸可到，毀
X17n0331_p0812a02║禁可止，而云諸戒可持，故亦非也。至乎日月星宿，
X17n0331_p0812a03║雖各有天子主持，皆是八萬四千精耀亂想之所
X17n0331_p0812a04║凝結，豈真實有？然而二乘所修四諦，所證四果，與
X17n0331_p0812a05║夫無想定中想滅復起之類，雖邪正了然，總非實
X17n0331_p0812a06║證，故曰非也。治句者，唐曰毉方，亦是毉師對病施
X17n0331_p0812a07║設。既對病設方，則病去藥亡，豈可執哉？相句凡三
X17n0331_p0812a08║出。初曰相者，是名相之相，是通指十界聖凡之相
X17n0331_p0812a09║也。次曰相者，是標相之相，謂建立有無我人等相
X17n0331_p0812a10║也。此云相者，即形相之相，是通指諸趣之形相也。
X17n0331_p0812a11║前為能治，此即所治。前之能治既非，故所治亦非
X17n0331_p0812a12║也。
X17n0331_p0812a13║支句非支句。巧明處句非巧明處句。禪句非禪句。迷
X17n0331_p0812a14║句非迷句。現句非現句。
X17n0331_p0812a15║支句，唐云支分，即七覺支、八菩提分也。謂此三十
X17n0331_p0812a16║七品助道法，皆是二乘巧修發悟之處，故曰巧明
X17n0331_p0812a17║處。禪即是所修之定，現即是悟，雖始迷後悟，但是
X17n0331_p0812a18║路途之樂，未是到家消息，故曰非也。
X17n0331_p0812a19║護句非護句，族句非族句，仙句非仙句，王句非王句，
X17n0331_p0812a20║攝受句非攝受句，寶句非寶句，記句非記句，一闡提
X17n0331_p0812a21║句非一闡提句，女男不男句非女男不男句，味句非
X17n0331_p0812a22║味句，事句非事句，身句非身句，覺句非覺句，動句非
X17n0331_p0812a23║動句，根句非根句，有為句非有為句，無為句非無為
X17n0331_p0812a24║句，因果句非因果句，色究竟句非色究竟句，節句非
X17n0331_p0812b01║節句，鬱樹藤句非鬱樹藤句，雜句非雜句，說句非說
X17n0331_p0812b02║句，毗尼句非毗尼句，比丘句非比丘句，處句非處句，
X17n0331_p0812b03║字句非字句。
X17n0331_p0812b04║護謂守護，族謂種族。謂三界之內，有同類之族，有
X17n0331_p0812b05║閒散之仙，有主治之王，有護國之法，有攝受之教，
X17n0331_p0812b06║有貴重之寶，有授記之人，有不信之夫，有男不男、
X17n0331_p0812b07║女不女之異，有嗜好之味，有所作之事，有分段之
X17n0331_p0812b08║身，有計度之念，有妄起之動，有對塵之根，有有為
X17n0331_p0812b09║之具，有無為之法，有不爽之因果，有不謬之時節，
X17n0331_p0812b10║有色究竟為聖人居，有鬱樹藤為禽獸窟，有種種
X17n0331_p0812b11║雜亂身，有種種差別語，有守毗尼而作淨行，有住
X17n0331_p0812b12║靜處而建立文字。然總是妄想所攝，無性所收，悉
X17n0331_p0812b13║如幻化，故云非也。
X17n0331_p0812b14║大慧，是百八句先佛所說，汝及諸菩薩摩訶薩應當
X17n0331_p0812b15║修學。
X17n0331_p0812b16║總計上文，有一百零四句。唐譯以有品句，分作有
X17n0331_p0812b17║句無句，而少一數句。以起滅分，作起句滅句，而少
X17n0331_p0812b18║一無為句。至自證聖智現法樂句，唐分為二，此合
X17n0331_p0812b19║為一，又少一決定句。若添此一句，總有百八句之
X17n0331_p0812b20║數。是百八句，皆云非者，以寂滅心中，不但一切有
X17n0331_p0812b21║為染汙法不可得，即一切無為白淨法，亦不可著。
X17n0331_p0812b22║故法界觀云：一切皆不可，不可亦不可。此語不可
X17n0331_p0812b23║受，以離念境界，唯證相應故。此即先佛所說諸佛
X17n0331_p0812b24║心第一自覺之境界。所以般若文殊分云：若知無
X17n0331_p0812c01║性，即知無法。若知無法，即無境界。若無境界，即無
X17n0331_p0812c02║所依。若無所依，即無所住。如是開示，如是信入，名
X17n0331_p0812c03║真實句，名金剛句。故修學大乘者，應當修學此句
X17n0331_p0812c04║也。
X17n0331_p0812c05║爾時，大慧菩薩摩訶薩復白佛言：世尊！諸識有幾種
X17n0331_p0812c06║生、住、滅？
X17n0331_p0812c07║大慧先以百八句仰諮，世尊總以非字遣之，以直
X17n0331_p0812c08║顯如如之體，而三界唯心之旨，朗如星月矣。大慧
X17n0331_p0812c09║豈不知寂滅一心大總相法門體中，纖毫不立乎？
X17n0331_p0812c10║乃復遽問諸識有幾種生住滅者，何故？良以真如
X17n0331_p0812c11║之體，不變不壞，逈超生滅，而真如相用，全在生滅
X17n0331_p0812c12║識中顯示，唯佛一人，圓證真如不生滅性。次自等
X17n0331_p0812c13║覺至凡夫地，若望聖賢階級，懸如霄壤，若約異熟
X17n0331_p0812c14║不空，生滅尚在。即等覺菩薩，類皆坐在無明窟中，
X17n0331_p0812c15║若不請如來詳說，則儱侗真如無智，妄稱一切智
X17n0331_p0812c16║說。故大慧雖領世尊之語，而亟請生滅識者，正欲
X17n0331_p0812c17║顯真如相用差別也。故馬鳴以一心分真如生滅
X17n0331_p0812c18║為二門，故曰是心真如相，即示摩訶衍體故，是心
X17n0331_p0812c19║生滅因緣相，能示摩訶衍自體相用故。故世尊先
X17n0331_p0812c20║標諸識之用，次出諸識之相，三顯諸識之體，然後
X17n0331_p0812c21║立真唯識比量，以顯萬法唯識之宗，使凡聖邪正，
X17n0331_p0812c22║絲毫不濫，直令觀察流注枯渴識情，始得證入真
X17n0331_p0812c23║如平等法性，故詳問之。
X17n0331_p0812c24║佛告大慧：諸識有二種生、住、滅，非思量所知。諸識有
X17n0331_p0813a01║二種生，謂流注生及相生。有二種住，謂流注住及相
X17n0331_p0813a02║住。有二種滅，謂流注滅及相滅。
X17n0331_p0813a03║言流注者，謂第八現識，三相微隱，是細中之細，故
X17n0331_p0813a04║名流注。此流注識，全是真如不生滅性，因無明不
X17n0331_p0813a05║覺，忽與生滅和合，轉而為識，名流注生。長劫相續，
X17n0331_p0813a06║名流注住。始從正信，發心觀察，若證法身，得少分
X17n0331_p0813a07║滅，直至金剛道後，一念相應慧，頓斷生相無明，名
X17n0331_p0813a08║流注滅。言相者，謂前七種識，三相粗顯，以是細中
X17n0331_p0813a09║之粗，粗中之細，又粗中之粗，故名曰相。然此麤相，
X17n0331_p0813a10║但就流注住中，分為三相。七識初生，名相生。即與
X17n0331_p0813a11║前境和合，相續不斷，名相住。從信相應地，斷執取
X17n0331_p0813a12║相，是滅粗中粗相。從初地斷相續，至七地斷智相，
X17n0331_p0813a13║是滅粗中細相。自八地斷現相，九地斷轉相，是滅
X17n0331_p0813a14║細中粗相，名相滅也。以流注即相中流注，相即流
X17n0331_p0813a15║注中相，故諸識皆有二種生住滅也。然粗細雖殊，
X17n0331_p0813a16║至於交相熏變，皆莫知其所以然，故非思量所知，
X17n0331_p0813a17║以諸眾生，從無始來，未曾離念故。若得無念，則知
X17n0331_p0813a18║心相生住異滅矣。
X17n0331_p0813a19║諸識有三種相，謂轉相、業相、真相。
X17n0331_p0813a20║轉相者，謂前七名分別事識，亦名轉識，而相名轉
X17n0331_p0813a21║相。論云：二者、名為轉識，依於動心能見相故。轉相
X17n0331_p0813a22║有二：若就無明所動轉成能見者，在本識中；若為
X17n0331_p0813a23║境界所動轉成能見者，在事識中也。言業相者，謂
X17n0331_p0813a24║第八名業識，而相名業相。論云：一者、依無明力不
X17n0331_p0813b01║覺心動故不生滅者，名真識，而相名真相。問：既標
X17n0331_p0813b02║諸識有二種生、住、滅，而復標三相者，何故是顯轉
X17n0331_p0813b03║相、業相有二種生、住、滅，而真如之相未甞有生、住、
X17n0331_p0813b04║滅也？古釋云：此三種相通乎八識，謂起心名轉，八
X17n0331_p0813b05║識皆起，皆有生滅故；心動是業，八識皆動故，八之
X17n0331_p0813b06║真性俱名真相故。盖業相已統六粗，而轉相亦通
X17n0331_p0813b07║三細。故下文云：四因緣故眼識轉。又云：種種諸識
X17n0331_p0813b08║浪，騰躍而轉生。皆轉相也。心名採集業。又云：業相
X17n0331_p0813b09║猶波浪。皆業相也。又云：常清淨無相。是真相也。以
X17n0331_p0813b10║真如寂滅心，不變隨緣，不染而染，故有業、轉二相；
X17n0331_p0813b11║以真如寂滅心，隨緣不變，染而不染，故有真相也。
X17n0331_p0813b12║大慧！略說有三種識，廣說有八相。何等為三？謂真識、
X17n0331_p0813b13║現識及分別事識。大慧！譬如明鏡持諸色像，現識處
X17n0331_p0813b14║現亦復如是。
X17n0331_p0813b15║論云：現識者，所謂能現一切境界，猶如明鏡現於
X17n0331_p0813b16║色像。現識亦爾，隨其五塵對至即現，無有前後，以
X17n0331_p0813b17║一切法任運而起，常在前故。分別事識者，論中名
X17n0331_p0813b18║意識，亦名分離識，以隨事攀緣分別六塵故。此中
X17n0331_p0813b19║真識即如來藏寂滅一心，而此現識即賴耶識也。
X17n0331_p0813b20║然此現識無別自體，即是如來藏心，以不覺故，與
X17n0331_p0813b21║諸妄想有和合、不和合義。和合者，能含染淨，目為
X17n0331_p0813b22║藏識；不和合者，體常不變，目為真如，即是如來藏。
X17n0331_p0813b23║故曰：寂滅者，名為一心，一心即如來藏。故偈云：佛
X17n0331_p0813b24║說如來藏，以為阿賴耶，惡慧不能知，藏即賴耶識。
X17n0331_p0813c01║此中三識，若約馬鳴，生滅與不生滅和合，非一非
X17n0331_p0813c02║異，名阿梨耶識，則是以真識、現識、分別事識和合
X17n0331_p0813c03║為宗；若約護法，唯以現識與分別事識和合為宗。
X17n0331_p0813c04║雖各出手眼，義歸一途。古德云：若言眾生心性同
X17n0331_p0813c05║諸佛心性，別教也。圓教心性是一寂光，無彼無此，
X17n0331_p0813c06║極十方三世佛及眾生邊際，成一大圓鏡。但是一
X17n0331_p0813c07║鏡，無有同異。佛及眾生，一鏡上像耳。問：今此鏡是
X17n0331_p0813c08║約法相宗立，約法性宗立？答：若約法相因緣對待
X17n0331_p0813c09║門，即本識為鏡，此中所立是也。若約法性，即如來
X17n0331_p0813c10║藏寂滅一心為鏡。如起信云：復次覺相者，與虗空
X17n0331_p0813c11║等，猶如淨鏡是也。問：何以此中但言現識及分別
X17n0331_p0813c12║事識，不言末那？答：有現識必有末那，依彼轉緣彼
X17n0331_p0813c13║故。有意識必有末那，意識以末那為根故。應知末
X17n0331_p0813c14║那細分通現識，粗分通意識。故舉現識、事識，而末
X17n0331_p0813c15║那在其中矣。
X17n0331_p0813c16║大慧，現識及分別事識，此二壞不壞相展轉因。
X17n0331_p0813c17║前已標諸識以生滅為宗，此復出其因也。壞即轉
X17n0331_p0813c18║相、業相，而不壞者，即真相也。由此二相展轉因故，
X17n0331_p0813c19║能成立生滅之宗也。此展轉因，若據馬鳴，即是依
X17n0331_p0813c20║真相而轉業相，即第八識；依業相而轉轉相，即第
X17n0331_p0813c21║七識；依轉相而轉現相，即前五識；復轉現相而成
X17n0331_p0813c22║智相、相續、執取、計名等相，即分別事識。故起信云：
X17n0331_p0813c23║復次，生滅因緣者，所謂眾生依心、意、意識轉故。此
X17n0331_p0813c24║義云何？以依阿梨耶識，說有無明，不覺而起，能見、
X17n0331_p0814a01║能現、能取境界，起念相續等。若據護法，即是第八
X17n0331_p0814a02║含藏種子，能發前七現行、現種交熏，互為因果。故
X17n0331_p0814a03║論云：諸法於識藏，識於法亦爾，更互為因性，亦常
X17n0331_p0814a04║為果性。瑜伽論云：無常法與他性為因，亦與後念
X17n0331_p0814a05║自性為因，是因緣義。自性言，顯種子自類，前為後
X17n0331_p0814a06║因；他性言，顯種與現行，互為因義。攝大乘論云：藏
X17n0331_p0814a07║識染法，互為因緣，猶如束蘆，俱時而有。此性、相二
X17n0331_p0814a08║宗，展轉因之不同也。故大經云：眼耳鼻舌身，心意
X17n0331_p0814a09║諸情根，以此常流轉，而無能轉者。以眼等八識為
X17n0331_p0814a10║能、所熏，展轉為因，而常流轉，無別我、人，故云而無
X17n0331_p0814a11║能轉者。是以舉體性空，方成流轉，即此八識，名無
X17n0331_p0814a12║體性，無實我、法而為其主。若使有性，則不可熏變，
X17n0331_p0814a13║安能流轉？故舉此展轉因者，正欲破外道、小乘實
X17n0331_p0814a14║我、實法也。
X17n0331_p0814a15║大慧，不思議熏及不思議變，是現識因。大慧，取種種
X17n0331_p0814a16║塵及無始妄想熏，是分別事識因。
X17n0331_p0814a17║此別明八識展轉相生因也。熏有二義：一熏習，謂
X17n0331_p0814a18║熏心體成染淨等；二資熏，謂現行心境及諸惑相
X17n0331_p0814a19║資等。變亦有二義：一變現，二轉變。若依護法，獨取
X17n0331_p0814a20║熏習轉變一義，謂以前七為能熏，第八為所熏；第
X17n0331_p0814a21║八為能變，前七為所變。謂前七相見現行熏第八，
X17n0331_p0814a22║第八轉變相見二分種子；前五能熏第八相分種，
X17n0331_p0814a23║第六能熏第八相見二分種，第七能熏第八見分
X17n0331_p0814a24║種。於是第八復變起前七現行，以能熏所熏、能變
X17n0331_p0814b01║所變，如是如是而不覺知，故曰不思議熏不思議
X17n0331_p0814b02║變。故唯識頌云：由一切種識，如是如是變，以展轉
X17n0331_p0814b03║力故，彼彼分別生。此則前七為現識因也。然識有
X17n0331_p0814b04║多名，以能含藏諸種子，故曰藏識；為前七業所招
X17n0331_p0814b05║感，故名業識；以能變起諸現行，故名現識。現字與
X17n0331_p0814b06║變字，照應言分別事。識所以能取種種塵者，悉由
X17n0331_p0814b07║第八含藏前七種子，念念受熏，故眼能見色，乃至
X17n0331_p0814b08║意能取法。如外無六塵現行熏，內無無明種子熏，
X17n0331_p0814b09║則眼等六識不能分別六塵矣。由內外交熏無間
X17n0331_p0814b10║故，第七能緣帶質境，第六能緣三類境，前五能緣
X17n0331_p0814b11║性境，是則第八為前七之因也。若約馬鳴，以依真
X17n0331_p0814b12║如法故，有於無明，為諸染因，此即業相；以有無明
X17n0331_p0814b13║染法因故，即熏習真如。以熏習故，則有妄心，此即
X17n0331_p0814b14║轉相；以有妄心，即熏習無明。不了真如法故，不覺
X17n0331_p0814b15║起念，妄現境界，此即現相，所謂無明不覺生三細
X17n0331_p0814b16║也。言不思議熏變者，謂真如本不可熏，而為無明
X17n0331_p0814b17║熏，名不思議熏；真如之體，本自不變，而今隨無明
X17n0331_p0814b18║緣，成一切法，名不思議變。此現識展轉相因生也。
X17n0331_p0814b19║取種種塵者，謂現在取六塵境也。無始妄想熏者，
X17n0331_p0814b20║即無始見愛熏習也。故起信論云：無明熏習，義有
X17n0331_p0814b21║二種：一者、根本熏習，以能成就業識故，即經所云
X17n0331_p0814b22║不思議熏；二者、所起見愛熏習，以能成就分別事
X17n0331_p0814b23║識故，即經所云無始妄想熏。此即分別事識展轉
X17n0331_p0814b24║相因生也。
X17n0331_p0814c01║大慧，若覆彼真識，種種不實諸虗妄滅，則一切根識
X17n0331_p0814c02║滅，是名相滅。大慧，相續滅者，相續所因滅，則相續滅；
X17n0331_p0814c03║所從滅及所緣滅，則相續滅。大慧，所以者何？是其所
X17n0331_p0814c04║依故。依者，謂無始妄想熏；緣者，謂自心見等識境妄
X17n0331_p0814c05║想。
X17n0331_p0814c06║此別釋展轉相滅因也。若約護法，覆是盖覆義，正
X17n0331_p0814c07║指等覺無間道一分極微細所知愚，以能蓋覆真
X17n0331_p0814c08║識故。至解脫道，用金剛慧一念頓斷，則我法二執
X17n0331_p0814c09║虗妄習氣一時頓滅，則一切依根之識應念都盡。
X17n0331_p0814c10║如前五識依五根，六以七為根，七以八為根，八又
X17n0331_p0814c11║以七為根，故一分極微細所知愚空，而一切依根
X17n0331_p0814c12║之識皆空。所謂皮既不存，毛將安附？所謂流注滅
X17n0331_p0814c13║而相滅也。言相續者，即流注變文耳。所因者，即因
X17n0331_p0814c14║緣依。所從者，即俱有依及等無間緣依。所緣者，即
X17n0331_p0814c15║所緣緣也。是其所依者，言此三者是心心所之所
X17n0331_p0814c16║依也。故唯識云：諸心心所皆有所依。所依有三：一
X17n0331_p0814c17║因緣依，謂自種子諸有為法，離自因緣必不生故。
X17n0331_p0814c18║二俱有依，謂內六處，離俱有依必不轉故。三等無
X17n0331_p0814c19║間緣依，離開導依必不起故。唯心心所具三所依，
X17n0331_p0814c20║名有所依。然此三者，皆屬無始無明熏起。若所緣
X17n0331_p0814c21║緣者，即自心所現眼等五識所取五塵境相也。言
X17n0331_p0814c22║此相續識，原非實有。內以無明種子為親因緣，又
X17n0331_p0814c23║以俱有依為增上緣，又以開導依為等無間緣，外
X17n0331_p0814c24║以五塵為所緣緣。於是內外交熏，念念相續，無有
X17n0331_p0815a01║間斷。必使內因外緣，雙銷併盡，而後相續識滅。所
X17n0331_p0815a02║謂相滅而流注滅也。若約馬鳴，以有真如法故，能
X17n0331_p0815a03║熏習無明。以熏習因緣力故，能令妄心厭生死苦，
X17n0331_p0815a04║樂求涅槃。以此妄心有厭求因緣故，即熏習真如。
X17n0331_p0815a05║自信己性，知心妄動，無前境界，修遠離法。以如實
X17n0331_p0815a06║無前境界故，種種方便，起隨順行，不取不念，乃至
X17n0331_p0815a07║久遠熏習力故，無明則滅。所謂相滅而流注亦滅
X17n0331_p0815a08║也。以無明滅故，心無有起。以無起故，境界隨滅。以
X17n0331_p0815a09║因緣俱滅，心相皆盡，名得涅槃，成自然業。所謂流
X17n0331_p0815a10║注滅而相亦滅也。
X17n0331_p0815a11║大慧，譬如泥團、微塵非異非不異，金莊嚴具亦復如
X17n0331_p0815a12║是。大慧，若泥團、微塵異者，非彼所成而實彼成，是故
X17n0331_p0815a13║不異；若不異者，則泥團、微塵應無分別。大慧，轉識、藏
X17n0331_p0815a14║識真相若異者，藏識非因；若不異者，轉識滅，藏識亦
X17n0331_p0815a15║應滅，而自真相實不滅。是故，大慧，非自真相識滅，但
X17n0331_p0815a16║業相滅；若自真相滅者，藏識則滅。大慧，藏識滅者，不
X17n0331_p0815a17║異外道斷見論議。
X17n0331_p0815a18║上以真識現識及分則事識和合為宗，以壞不壞
X17n0331_p0815a19║相展轉，因此以泥團、微塵、金、莊嚴具非異不異為
X17n0331_p0815a20║同，喻成立馬鳴生滅與不生滅和合之宗，亦能成
X17n0331_p0815a21║立現識與事識和合真比量之宗也。以微塵與金
X17n0331_p0815a22║喻藏識真相，以泥團與莊嚴具喻轉識也。若泥團
X17n0331_p0815a23║與微塵異，則泥團應非微塵所成。今泥團實是微
X17n0331_p0815a24║塵所成，則知非異。若泥團與微塵不異，則泥團壞
X17n0331_p0815b01║而微塵亦壞，應無分別。若轉識與藏識真相異，則
X17n0331_p0815b02║藏識不應以轉識真相為因。今藏識既以轉識真
X17n0331_p0815b03║相隨緣而成藏識，則知不異。若轉識與藏識真相
X17n0331_p0815b04║不異，則轉識滅時，而藏識真相亦應滅。然藏識真
X17n0331_p0815b05║相實不滅，則知非不異。故復示之曰：前言相滅則
X17n0331_p0815b06║相續滅者，非是藏識真相可滅。以藏識真相即是
X17n0331_p0815b07║真如，尚無有生，欲何為滅？但是藏識一分無始無
X17n0331_p0815b08║明業相為可滅耳，非自真相滅也。言自真相者，本
X17n0331_p0815b09║覺之心，不藉妄緣，性自神解，名自真相，此約不一
X17n0331_p0815b10║義說。隨無明風作生滅時，神解之性與本不異，亦
X17n0331_p0815b11║名自真相，此約不異義說。是則前標三相，深為有
X17n0331_p0815b12║用。若自真相果可滅，則藏識亦可滅矣。反顯藏識
X17n0331_p0815b13║由真妄和合而成，妄雖滅而真體不無也。故論云：
X17n0331_p0815b14║所言滅者，唯心相滅，非心體滅。若藏識真相實可
X17n0331_p0815b15║滅者，是與斷滅外道議論無異，則誰為能證？誰為
X17n0331_p0815b16║所證哉？故密嚴偈云：如來清淨藏，世間阿賴耶，如
X17n0331_p0815b17║金與指鐶，非異非不異。唯識論偈云：此諸法勝義，
X17n0331_p0815b18║亦即是真如，常如其性故，即唯識實性。明知天親
X17n0331_p0815b19║亦用如來藏為識體，但後釋論之人唯立不變，不
X17n0331_p0815b20║許隨緣耳。今約馬鳴申量云：真識、藏識及分別事
X17n0331_p0815b21║識，是有法和合為宗因，云壞不壞相展轉故，同喻
X17n0331_p0815b22║如金莊嚴具。復約護法申量云：藏識與分別事識，
X17n0331_p0815b23║是有法和合為宗因，云壞不壞相展轉故，同喻如
X17n0331_p0815b24║泥團微塵。此二量皆是高建法幢支也。若異此唯
X17n0331_p0815c01║心唯識量，皆墮外道議論矣。
X17n0331_p0815c02║大慧，彼諸外道作如是論，謂攝受境界滅，識流注亦
X17n0331_p0815c03║滅；若識流注滅者，無始流注應斷。大慧，外道說流注
X17n0331_p0815c04║生因，非眼識色明集會而生，更有異因。大慧，彼因者，
X17n0331_p0815c05║說言若勝妙、若士夫、若自在、若時、若微塵。
X17n0331_p0815c06║此出外道斷滅論也。彼謂攝取境界之分別事識
X17n0331_p0815c07║滅，則第八無始流注之識亦滅。不知八識自體即
X17n0331_p0815c08║是真識，名真常流注。自無始至今，隨緣而生，隨緣
X17n0331_p0815c09║而滅，不知本未甞生，未甞滅也。若謂此流注者可
X17n0331_p0815c10║滅，則無始時流注應斷，胡為至今流注而不已乎？
X17n0331_p0815c11║是則真常流注，亘古亘今，不斷不滅，為諸法生因
X17n0331_p0815c12║明矣。而外道昧此，反謂流注生因，非如眼識因色
X17n0331_p0815c13║光明集會展轉生，別有異因為作者生。言異因者，
X17n0331_p0815c14║猶異端也。所謂異因者何？有執六句勝妙義中大
X17n0331_p0815c15║有和合為作者因，如勝論所計。有執二十五諦中
X17n0331_p0815c16║冥初三德為作者因，神我為知見受用者，如數論
X17n0331_p0815c17║所計，此中士夫即神我也。有執大自在天體實徧
X17n0331_p0815c18║常為作者因，能生諸法，如塗灰所計。有執時有作
X17n0331_p0815c19║用為作者因，能生萬物，如時敬外道所計。有執極
X17n0331_p0815c20║微實常為作者因，能成色心等法，如路伽所計。以
X17n0331_p0815c21║此等皆不根於壞不壞相展轉因，皆所謂異因也。
X17n0331_p0815c22║如彌勒所修識心三昧，乃至盡空如來國土淨穢
X17n0331_p0815c23║有無，皆是我心變化所現。我了如是唯心識故，識
X17n0331_p0815c24║性流出無量如來。然則外道所計，總不外此識心
X17n0331_p0816a01║流出。彼不以此為因，而反以識心所流出者為因，
X17n0331_p0816a02║豈真因哉？若果識流注者可滅，誰為出生士夫自
X17n0331_p0816a03║在等而以為作者耶？且彼所言作者是生滅法，反
X17n0331_p0816a04║計為常，而藏識真常流注者，反為斷滅。是以常為
X17n0331_p0816a05║無常，無常為常，均為斷滅論議也。
X17n0331_p0816a06║復次，大慧！有七種性自性，所謂：集性自性、性自性、相
X17n0331_p0816a07║性自性、大種性自性、因性自性、緣性自性、成性自性。
X17n0331_p0816a08║此因外道計斷滅論，是以法性為無性也。故以七
X17n0331_p0816a09║種性自性表之，以見諸法各有自性，況性一切性
X17n0331_p0816a10║者而自無性乎？集自性者，即眼識色明集會而生
X17n0331_p0816a11║之集，一切聖賢皆由此集而有差別。如聲聞見苦
X17n0331_p0816a12║而斷集，緣覺悟集散而觀離，菩薩知集本無和合，
X17n0331_p0816a13║諸佛以集為第一義心，外道於集上起有無見。正
X17n0331_p0816a14║如天人之見飯色，餓鬼之見恒河，飯飯不同，水水
X17n0331_p0816a15║各異，皆隨自心現量。故見諸集差殊，而集性自性
X17n0331_p0816a16║未甞異也。雖一切法仗因托緣，集會而生，而所生
X17n0331_p0816a17║萬物，性性不同，相相各異。如瞽瞍性頑而帝舜性
X17n0331_p0816a18║孝，帝堯性慈而丹朱性傲，是所稟之性各有自性
X17n0331_p0816a19║也。周公之狀如斷椔，臯陶之狀如削瓜，傳說之狀
X17n0331_p0816a20║如植鰭，仲尼之狀如蒙，俱是所賦之形各有自性
X17n0331_p0816a21║也。地性堅，水性濕，火性燥，風性動，是大種性各有
X17n0331_p0816a22║自性也。松本直，棘本曲，鵠本白，烏本黑，是因性各
X17n0331_p0816a23║有自性也。陽燧見日而出火，方諸見月而津水，琥
X17n0331_p0816a24║珀見草而粘，慈石見鐵而吸，是緣性各有自性也。
X17n0331_p0816b01║鑛因銷而成金，璞因斵而成玉，木因削而成器，是
X17n0331_p0816b02║成性各有自性也。故後文云：一切法有自性，無他
X17n0331_p0816b03║性。豈斷滅之謂乎？問：前云趣至無自性，此云有自
X17n0331_p0816b04║性，豈非前後自語相違耶？答：以真如不守自性，而
X17n0331_p0816b05║能隨緣成一切自性，故在因而因，在緣而緣，在天
X17n0331_p0816b06║而天，在人而人。外道昧此，以無自性法作斷滅論，
X17n0331_p0816b07║故復以有自性表之。如首楞嚴云：一切世間草葉
X17n0331_p0816b08║縷結，詰其根源，咸有體性，況性一切心而自無體？
X17n0331_p0816b09║亦是此意。故宗鏡云：有自性是表詮，無自性是遮
X17n0331_p0816b10║詮。以外道執有自性，故以無自性遮之；以外道執
X17n0331_p0816b11║無自性，故以有自性表之。
X17n0331_p0816b12║復次，大慧！有七種第一義，所謂：心境界、慧境界、智境
X17n0331_p0816b13║界、見境界、超二見境界、超子他境界、如來自到境界。
X17n0331_p0816b14║上既說七種性，自性皆是真如，不守自性所成，名
X17n0331_p0816b15║依他起性。若能了此，即是第一義諦，故示七種自
X17n0331_p0816b16║性，而復示七種第一義心也。言心境界者，謂觸目
X17n0331_p0816b17║全是清淨寶覺，更無別法。下文云：無心之心量，量
X17n0331_p0816b18║者自性處是也。慧境界者，觀察一切法，通達無所
X17n0331_p0816b19║有，逮得自在力，是則名為慧是也。智境界者，採集
X17n0331_p0816b20║業說心，不採集為智是也。見境界者，一切色是佛
X17n0331_p0816b21║色，一切聲是佛聲，所謂佛知佛見是也。超二見境
X17n0331_p0816b22║界者，離有無、一異、俱不俱是也。超子地境界者，菩
X17n0331_p0816b23║薩等觀眾生如一子地，今亦超之。下文云：我說此
X17n0331_p0816b24║諸乘，無乘及乘者，無有乘建立，我說為一乘是也。
X17n0331_p0816c01║如來自到境界者，即自覺聖智，不由於他，通達佛
X17n0331_p0816c02║法是也。
X17n0331_p0816c03║大慧，此是過去、未來、現在諸如來應供等正覺，性自
X17n0331_p0816c04║性第一義心；以性自性第一義心，成就如來世間、出
X17n0331_p0816c05║世間、出世間上上法聖慧眼，入自共相建立；如所建
X17n0331_p0816c06║立，不與外道論惡見共。大慧，云何外道論惡見共？所
X17n0331_p0816c07║謂自境界妄想見不覺識，自心所現分齊不通。大慧，
X17n0331_p0816c08║愚癡凡夫，性無性自性第一義，作二見論。
X17n0331_p0816c09║此上七種境界，是三世諸佛，於七種性自性邊，通
X17n0331_p0816c10║達第一義心。即以第一義心，應凡夫成就世間法，
X17n0331_p0816c11║應三乘成就出世間法，應最上乘成就出世間上
X17n0331_p0816c12║上法。大涅槃經云：十二因緣法，下智觀故，得聲聞
X17n0331_p0816c13║菩提；中智觀故，得緣覺菩提；上智觀故，得菩薩菩
X17n0331_p0816c14║提；上上智觀故，得佛菩提。由得第一義心，開聖慧
X17n0331_p0816c15║眼故，能入真入俗，建立施為。凡所建立，皆是第一
X17n0331_p0816c16║義心自覺境界，不墮二見，故不與外道惡見共。自
X17n0331_p0816c17║相即真諦境，共相即俗諦境。然所謂惡見共者，豈
X17n0331_p0816c18║別有共處哉？即於如來七種自證境界，以自妄想，
X17n0331_p0816c19║作此妄見耳。由彼愚迷，而不覺知是自心所現，如
X17n0331_p0816c20║鏡像水月，本非有無，而妄立有無分齊，自生障隔，
X17n0331_p0816c21║不能通達自性第一義心，自謂流注亦滅，諸性無
X17n0331_p0816c22║性，反計作者是常。此皆愚癡凡夫，惡見所噬，於自
X17n0331_p0816c23║性第一義心，作此二見。不知性自性第一義心，乃
X17n0331_p0816c24║藏識真相，諸佛非此，無由成就世間出世間出世
X17n0331_p0817a01║間上上法，其可斷滅論乎？
X17n0331_p0817a02║復次，大慧！妄想三有苦滅，無知愛業緣滅，自心所現
X17n0331_p0817a03║幻境隨見，今當說。
X17n0331_p0817a04║此言外道不覺自心所現於如幻境，認以為實，計
X17n0331_p0817a05║常計斷，依此而修，轉沉三界，所謂以苦捨苦，安可
X17n0331_p0817a06║得哉？果能斷三有苦因，滅三界苦果，則能隨見自
X17n0331_p0817a07║心所現種種如幻境界，決不復墮斷常二見。此正
X17n0331_p0817a08║修行出苦之要，故我為汝說也。此錯簡當在若復
X17n0331_p0817a09║諸餘沙門之前。
X17n0331_p0817a10║大慧，若有沙門、婆羅門，欲令無種有種現及事時住，
X17n0331_p0817a11║緣陰界入生住，或言生已滅。大慧，彼若相續、若事、若
X17n0331_p0817a12║生、若有、若涅槃、若道、若業、若果、若諦，破壞斷滅論。所
X17n0331_p0817a13║以者何？以此現前不可得，及見始非分故。大慧，譬如
X17n0331_p0817a14║破瓶不作瓶事，亦如燋種不作芽事。如是，大慧，若陰
X17n0331_p0817a15║界入性已滅、今滅、當滅，自心妄想見無因故，彼無次
X17n0331_p0817a16║第生。
X17n0331_p0817a17║此廣破有無二見也。外道有內外二種，內即沙門，
X17n0331_p0817a18║外即婆羅門也。言外道不以諸識展轉為生因，而
X17n0331_p0817a19║妄計異物為生因，生因既異，住滅亦然，故詳破之。
X17n0331_p0817a20║唯識量中一切諸法從現識現，而數論計因中有
X17n0331_p0817a21║果，一切諸法從有因生；勝論計因中無果，一切諸
X17n0331_p0817a22║法從無因生，故曰有種無種因果現。故中論破云：
X17n0331_p0817a23║果先於緣中，有無俱不可，先無為誰緣？先有何用
X17n0331_p0817a24║緣？時敬外道，妄計一切事業依時而住，時為作者，
X17n0331_p0817b01║為常住因。中論破云：因物故有時，離物何有時？物
X17n0331_p0817b02║尚不可得，何況當有時？唯識量以陰界入法皆依
X17n0331_p0817b03║識生，依識住，依識滅，所謂當處出生，隨處滅盡，而附
X17n0331_p0817b04║佛法。外道計陰界入從次第緣生緣住，或說緣生
X17n0331_p0817b05║即滅，此與相及流注展轉生住滅異矣。故中論破
X17n0331_p0817b06║云：若謂諸法於三世中次第生起，若現在諸法與
X17n0331_p0817b07║未來作次第緣，未來諸法未生與誰作次第緣？若
X17n0331_p0817b08║未來已有即是生，何用次第緣？現在諸法無有住
X17n0331_p0817b09║時，若不住何能為次第緣？若有住則非有為法，以
X17n0331_p0817b10║有為法常有滅相故，若滅已則不能與作次第緣。
X17n0331_p0817b11║若言滅法猶在則是常，若常則無罪福等，此則唯
X17n0331_p0817b12║識量中相及流注可作展轉因，而彼所計皆成斷
X17n0331_p0817b13║滅矣。故總斥之曰：彼之所為相續者既已斷滅，則
X17n0331_p0817b14║凡所作之事，生滅之法，若三界諸有，與夫外道所
X17n0331_p0817b15║計涅槃，乃至二乘出苦之道，出世之業，所證之果，
X17n0331_p0817b16║所修之諦，皆悉破壞，成斷滅論。故下文云：彼一一
X17n0331_p0817b17║外道涅槃，彼等自論智慧觀察，都無所有。所以者
X17n0331_p0817b18║何？由彼不見藏識為諸法始，非其分故。由其無分
X17n0331_p0817b19║故，妄生穿鑿，非因計因，非果計果。即此現前已成
X17n0331_p0817b20║灰斷，而欲未來得道得果，無有是處。應出量云：外
X17n0331_p0817b21║道小乘一切因果，是有法破壞斷滅宗。因云：有種
X17n0331_p0817b22║無種現故，時住故，緣陰界入生。住故生，已滅故，同
X17n0331_p0817b23║喻如破瓶焦芽。破瓶不作瓶事，喻果不成果；焦芽
X17n0331_p0817b24║不作芽事，喻因不成因。既已斷定，復詳示之曰：若
X17n0331_p0817c01║陰界入屬過去者，過去已滅；屬現在者，現在今滅；
X17n0331_p0817c02║屬未來者，未來當滅。此則三世無因，皆悉斷滅。乃
X17n0331_p0817c03║復計為從次第緣能生果者，如邀空華而結空果，
X17n0331_p0817c04║特汝自心作此妄想見耳。以汝所計之因，是斷滅
X17n0331_p0817c05║無因，焉有無因而能生果者哉？故曰：無因故，彼無
X17n0331_p0817c06║次第生。問：三世次第因緣生一切法，是如來所許，
X17n0331_p0817c07║何故陰界入從緣生、緣住、緣滅者，亦皆破之？答：中
X17n0331_p0817c08║論云：不生亦不滅，不常亦不斷，不一亦不異，能說
X17n0331_p0817c09║是因緣，善滅諸戲論。故知三世次第因緣，是如來
X17n0331_p0817c10║假借以入不生不滅因緣耳。此經專以壞不壞相
X17n0331_p0817c11║展轉因，成立生滅與不生滅和合之宗。故即小乘
X17n0331_p0817c12║三世次第因緣，亦皆呼為附佛法外道。此正彈偏
X17n0331_p0817c13║斥小之時，故作峻厲之語以激之，令其取證不生
X17n0331_p0817c14║不滅大事因緣耳。此義甚深，知者亦希。
X17n0331_p0817c15║大慧，若復說無種有種識三緣合生者，龜應生毛，沙
X17n0331_p0817c16║應出油，汝宗則壞，違決定義。有種無種識有如是過，
X17n0331_p0817c17║所作事業悉空無義。大慧，彼諸外道說有三緣合生
X17n0331_p0817c18║者，所作方便因果自相，過去、未來、現在有種無種相，
X17n0331_p0817c19║從本已來相承覺想地轉，自見過習氣作如是說。如
X17n0331_p0817c20║是，大慧，愚癡凡夫惡見所噬，邪曲迷醉，無智妄稱一
X17n0331_p0817c21║切智說。
X17n0331_p0817c22║前計微塵自在等是他生，計士夫是自生，計有種
X17n0331_p0817c23║無種等是無因生，此計共生也。外道見聖教說三
X17n0331_p0817c24║緣和合而生諸法，故亦計之，如數論計五唯生五
X17n0331_p0818a01║大，五大生十一根是也。然聖教以根塵和合為生
X17n0331_p0818a02║識之緣，今以有種無種為生識緣，不知有種無種
X17n0331_p0818a03║皆非識緣，既無生因，何從而生識果哉？若使無因
X17n0331_p0818a04║而能生果，是則龜應生毛，沙應生油，有是理乎？今
X17n0331_p0818a05║既無因，決無得果，則汝所立三緣和合之宗，是自
X17n0331_p0818a06║破矣。由違背我大乘決定真唯識量，眼識色明集
X17n0331_p0818a07║會而生之宗故也。有種無種生識之說，有如此過，
X17n0331_p0818a08║不但自壞其宗，即其所作事業，亦托之空言而已，
X17n0331_p0818a09║豈有實義乎哉？故總斥之曰：彼等外道說有三緣
X17n0331_p0818a10║和合之宗，亦復自謂有所作之事業，有所傳之教
X17n0331_p0818a11║法，有因果之自相，有三世之種子，一一皆從有種
X17n0331_p0818a12║無種識三緣和合而生。此其計非一日，說非一人，
X17n0331_p0818a13║從本已來，世世相承，能成事業，祖祖孫孫，遞相授
X17n0331_p0818a14║受，不知悉由自妄想地之所流轉，自己惡見之所
X17n0331_p0818a15║熏習，作如是說。彼雖愚癡，無智慧眼，亦由邪師惡
X17n0331_p0818a16║見所噬，邪教所迷，直至於今，醉心不覺，其實無智，
X17n0331_p0818a17║而妄稱一切智說。應申量破云：有種無種為有法，
X17n0331_p0818a18║和合生識為宗因，云悉空無義故，喻如龜生毛，沙
X17n0331_p0818a19║出油。已上廣破邪因邪果，此下詳示正因正果。
X17n0331_p0818a20║大慧！若復諸餘沙門、婆羅門，見離自性浮雲、火輪、犍
X17n0331_p0818a21║闥婆城，無生幻𦦨、水月及夢，內外心現妄想，無始虗
X17n0331_p0818a22║偽不離自心，妄想因緣滅盡，離妄想說所說（唐云作是觀已
X17n0331_p0818a23║離分別緣亦離妄心所取名義），觀所觀受用建立身之藏識，於識境
X17n0331_p0818a24║界攝受及攝受者不相應無所有境界，離生住滅，自
X17n0331_p0818b01║心起隨入分別（唐云知身及物并所住處一切皆是藏識所現，無能所取及生住滅，如是
X17n0331_p0818b02║思惟恒住不捨）。
X17n0331_p0818b03║諸餘沙門、婆羅門是。除前二種外道，別指二種正
X17n0331_p0818b04║修行者。謂前二種外道，不了一切法唯心所現，妄
X17n0331_p0818b05║立種種異因，終無實果。若我正因弟子，修習唯心
X17n0331_p0818b06║觀者，觀一切法本無自性，如浮雲火輪，如尋香城；
X17n0331_p0818b07║觀一切無生，如幻，如陽𦦨，如水中月，如夢。內身外
X17n0331_p0818b08║塵，皆從自心變現，悉由藏識含藏，無始、無知、業、愛
X17n0331_p0818b09║三種虗偽因緣所變，不離自心。作是觀已，離分別
X17n0331_p0818b10║緣，亦離妄心所取名義。盖說是名，而所說即義也。
X17n0331_p0818b11║若離妄想因緣，則分別我執伏；若名義空，則分別
X17n0331_p0818b12║法執伏。此當三資糧位時也。二執既伏，唯心直進，
X17n0331_p0818b13║觀察所受用之器界，及能受用之根身，皆從藏識
X17n0331_p0818b14║建立。觀即觀智，所觀即根身、器界及識也。既知根
X17n0331_p0818b15║身、器界是藏識現，本無實體，不生取著，而能取之心，
X17n0331_p0818b16║所取之境，兩不相應。故外無所取，而所取空；內無
X17n0331_p0818b17║能取，而能取亦空，故離生滅。雖曰我法俱伏，心境
X17n0331_p0818b18║兩空，猶有自心起隨入分別之智在，然而未至無
X17n0331_p0818b19║分別也。此當四加行作四尋思觀時也。唯識論云：
X17n0331_p0818b20║先依明得定，發下尋思觀，觀無所取，立為煖位；依
X17n0331_p0818b21║明增定，發上尋思觀，觀無所取，名為頂位；依印順
X17n0331_p0818b22║定，發下如實智，於無所取決定印持無能取中，亦
X17n0331_p0818b23║順樂忍，立為忍位；依無間定，發上如實智，印二取
X17n0331_p0818b24║空，立世第一。然猶未能真住唯識，以現前猶有少
X17n0331_p0818c01║物故。故頌云：現前立少物，謂是唯識性，以有所得
X17n0331_p0818c02║故，非真住唯識。此中自心起隨入分別者，所謂少
X17n0331_p0818c03║物也。
X17n0331_p0818c04║大慧！彼菩薩不久當得生死涅槃平等大悲巧方便，
X17n0331_p0818c05║無開發方便。大慧！彼一切眾生界皆悉如幻，不勤因
X17n0331_p0818c06║緣遠離內外境界，心外無所見，次第隨入無相處，次
X17n0331_p0818c07║第隨入從地至地三昧境界，解三界如幻分別觀察，
X17n0331_p0818c08║當得如幻三昧，度自心現無所有，得住般若波羅蜜，
X17n0331_p0818c09║捨離彼生所作方便金剛喻三摩提，隨入如來身，隨
X17n0331_p0818c10║入如如化神通自在，慈悲方便具足莊嚴，等入一切
X17n0331_p0818c11║佛剎外道入處，離心意意識，是菩薩漸次轉身得如
X17n0331_p0818c12║來身。
X17n0331_p0818c13║若斷分別我法二執，轉六識為妙觀察智，轉七識
X17n0331_p0818c14║為平等性智，方得生死涅槃平等。今言不久當得
X17n0331_p0818c15║者，以有少物在也。若無少物，便得真住唯識矣。故
X17n0331_p0818c16║唯識頌云，若時於所緣，智都無所得，爾時住唯識，
X17n0331_p0818c17║離二取相故。既離二取，證平等性。觀涅槃即生死，
X17n0331_p0818c18║故不住涅槃，而起大悲善巧方便，不待開發。以無
X17n0331_p0818c19║師智，自然智，繁興大用，度一切如幻眾生。雖汲汲
X17n0331_p0818c20║度生，不見有勤勞之相，所謂觀空而萬行騰沸也。
X17n0331_p0818c21║觀生死即涅槃，故不住生死，而能遠離內外境界，
X17n0331_p0818c22║毫無染著，所謂涉有而一道清淨也。彼雖遠難，非
X17n0331_p0818c23║若小乘畏而避之。由其照破法執，直見自心，故自
X17n0331_p0818c24║心外無片事可得。由是而創登初地，證徧行真如，
X17n0331_p0819a01║名隨分覺，故曰次第隨入無相處。從是而漸斷漸
X17n0331_p0819a02║證，以至八地俱生，我執已盡，得證無生法忍，入寂
X17n0331_p0819a03║滅定，而為定相所醉，不肯度生，故設三橋七勸以
X17n0331_p0819a04║開導之。復從定中以如幻觀觀察三界如幻，得如
X17n0331_p0819a05║幻三昧，故不起滅定，而能超越無生，即登善慧，現
X17n0331_p0819a06║大法雲，興大法雨，度脫如幻眾生，得住般若波羅
X17n0331_p0819a07║蜜。既登此地，復從法雲而入等覺，以金剛智頓斷
X17n0331_p0819a08║生相無明，轉第八識成大圓鏡智，轉前五識為成
X17n0331_p0819a09║所作智，頓入玅莊嚴域，證玅覺身，自然而有不思
X17n0331_p0819a10║議業用。至此則上與諸佛同一慈力，下與眾生同
X17n0331_p0819a11║一悲仰，神通自在，方便具足，故無剎不現，無類不
X17n0331_p0819a12║入。此等勝用，始由修習唯心識觀，故得漸斷漸證，
X17n0331_p0819a13║至最後而得如來身也。
X17n0331_p0819a14║是故欲得如來身者，當遠離陰界入心因緣所作，方
X17n0331_p0819a15║便生住滅妄想虗偽，唯心直進觀察無始虗偽，過妄
X17n0331_p0819a16║想習氣，因三有思惟無所有，佛地無生到自覺聖趣，
X17n0331_p0819a17║自心自在到無開發行。如隨眾色摩尼，隨入眾生微
X17n0331_p0819a18║細之心，而以化身隨心量度，諸地漸次相續建立。是
X17n0331_p0819a19║故，大慧！自悉檀善應當修學。
X17n0331_p0819a20║此結勸當學也。當遠離陰界入等，是牒前妄想因
X17n0331_p0819a21║緣所作現行，及無始虗偽生滅法，皆所當離也。又
X17n0331_p0819a22║言無始虗偽過妄想習氣，為三有之因，應當唯心
X17n0331_p0819a23║直進而觀察也。唯心真進，是用心之法，言唯是一
X17n0331_p0819a24║心直進，觀察無始流注為三有因，如猫捕鼠，首尾
X17n0331_p0819b01║一直，更不當瞻前顧後也。又當思惟八地之無相，
X17n0331_p0819b02║佛地之無生，若得成就無相無生二種境界，便得
X17n0331_p0819b03║到諸佛自覺之趣，則無師智、自然智，一時皆證，得
X17n0331_p0819b04║心自在，不待開發，自能興起無功用行。如摩尼之
X17n0331_p0819b05║現眾色，隨諸眾生種種心色，而以化身開諸度門，
X17n0331_p0819b06║隨其心量而度脫之，一一皆令從地至地，漸次增
X17n0331_p0819b07║進，入於如來妙莊嚴域而後已。其效如此，故復叮
X17n0331_p0819b08║嚀告誡之曰：我此唯心識觀，以為法施，自利利他，
X17n0331_p0819b09║最為勝善，超出一切法門，應當修學，勿自怠也。故
X17n0331_p0819b10║宗鏡云：若迷無始，即法性而為無明；若了即今，即
X17n0331_p0819b11║無明而為法性。法性之與無明，遍造諸法，名之為
X17n0331_p0819b12║染；無明之於法性，徧應眾緣，名之為淨。譬如清波
X17n0331_p0819b13║濁水，濕性不殊，清水既由緣而濁，濁水亦由緣而
X17n0331_p0819b14║清。是以三千因果，俱名緣起，迷悟緣起，不離剎那。
X17n0331_p0819b15║爾時大慧菩薩復白佛言：世尊！所說心意意識五法
X17n0331_p0819b16║自性相，一切諸佛菩薩所行，自心見等所緣境界，不
X17n0331_p0819b17║和合顯示一切說成真實相。一切佛語心，為楞伽國
X17n0331_p0819b18║摩羅山海中住處諸大菩薩，說如來所歎海浪藏識
X17n0331_p0819b19║境界法身。
X17n0331_p0819b20║此詳問藏識海中生識浪之所以也。心意意識，五
X17n0331_p0819b21║法自性相，領前章旨。以七種性自性，是依他起性，
X17n0331_p0819b22║是名相。如來了之，名七種性自性。第一義心，是正
X17n0331_p0819b23║智如如。外道迷之，成徧計執，是妄想。故曰五法自
X17n0331_p0819b24║性相。一切諸佛菩薩所行者，領前唯心識觀，是諸
X17n0331_p0819c01║佛所行境界，及法身菩薩所行境界也。自心見等
X17n0331_p0819c02║所緣境界不和合者，領前攝受，及攝受者不相應
X17n0331_p0819c03║也。顯示一切說成真實相者，領前真相識也。一切
X17n0331_p0819c04║佛語心者，總領前所說者，皆是一切諸佛所談三
X17n0331_p0819c05║界唯心之訣也。意謂心意意識，五法三自性法，皆
X17n0331_p0819c06║是諸佛菩薩所到境界。其要在通達根身器界，皆
X17n0331_p0819c07║是自心所現。若了唯心，則根境不偶，觸目遇緣，無
X17n0331_p0819c08║非顯示如來所說圓成真實之相。此即三世諸佛，
X17n0331_p0819c09║遞相授受，寂滅一心之玅門也。然則識藏瑩湛澄
X17n0331_p0819c10║渟，本來不動，明矣。不知此藏識海，何故忽生種種
X17n0331_p0819c11║識浪。又此藏識，何故如來歎稱，唯是法身菩薩所
X17n0331_p0819c12║證境界。其餘外道小乘，皆有智慧，何故不知。唯願
X17n0331_p0819c13║如來，為諸菩薩說其所以。
X17n0331_p0819c14║爾時，世尊告大慧菩薩言：四因緣故眼識轉。何等為
X17n0331_p0819c15║四？謂自心現，攝受不覺無始虗偽，過色習氣計著色
X17n0331_p0819c16║性，自性欲見種種色相。大慧，是名四種因緣，水流處
X17n0331_p0819c17║藏識轉識浪生。大慧，如眼識，一切諸根微塵毛孔俱
X17n0331_p0819c18║生，隨處境界生亦復如是，譬如明鏡現諸色像。大慧，
X17n0331_p0819c19║猶如猛風吹大海水，外境界風飄動心海識浪不斷。
X17n0331_p0819c20║此答藏識有四緣而轉生識浪也。因上問云：藏識
X17n0331_p0819c21║海中本來寂靜，何故忽生種種識浪？故答云：由四
X17n0331_p0819c22║緣集會，皷動藏海，藏海雖寂，而能隨四種緣生眼
X17n0331_p0819c23║識波浪，故於藏識水流處，遂有轉識浪生也。此四
X17n0331_p0819c24║緣者，若據馬鳴，不覺即無明，計著即妄心，識性即
X17n0331_p0820a01║真如，色相即境界也。故論云：云何熏習起染法不
X17n0331_p0820a02║斷？所謂依真如法故，有於無明。以有無明染法因
X17n0331_p0820a03║故，即熏習真如，以熏習故，則有妄心，即第七識也。
X17n0331_p0820a04║以有妄心，即熏習無明，不了真如法故，不覺念起，
X17n0331_p0820a05║妄現境界，即前五識也。以有妄境界染法緣故，即
X17n0331_p0820a06║熏習妄心，令其念著，造種種業，受於一切身心等
X17n0331_p0820a07║苦，即意識也。有此四緣，俱時皷動識海，於真常流
X17n0331_p0820a08║注湛不搖處，遂有眼識浪生。眼識既爾，則餘根之
X17n0331_p0820a09║識亦復如是。餘根之識既爾，則根身器界乃至最
X17n0331_p0820a10║細如微塵毛孔，亦復俱時頓現在前。若四緣漸次
X17n0331_p0820a11║皷動識海，則識浪亦漸次生。其頓生者，如眼識初
X17n0331_p0820a12║見色時，是圓成現量之境，不起分別，無處不遍，無
X17n0331_p0820a13║法不現。故論云：三者、名為現識，所謂能現一切境
X17n0331_p0820a14║界，猶如明鏡現於色像。現識亦爾，隨其五塵，對至
X17n0331_p0820a15║即現，無有前後，以一切法任運而起，常在前故。漸
X17n0331_p0820a16║生者，至第二念流入意識而起分別，則眼等諸識
X17n0331_p0820a17║隨根各了自境，先後亦異，喻如猛風吹海，波浪漸
X17n0331_p0820a18║生。若據護法，自心現攝受不覺者，即根緣、境緣。以
X17n0331_p0820a19║能攝受是根，所攝受是境。此根、境二法，原從藏識
X17n0331_p0820a20║所變內色，而有現量、比量之別。此當四緣之增上
X17n0331_p0820a21║緣、所緣緣也。無始虗偽過色習氣，計著習氣即種
X17n0331_p0820a22║子，無種不生現行故。此當四緣之親因緣也。識性、
X17n0331_p0820a23║自性，當九緣之分別依、染淨依、根本依也。欲見種
X17n0331_p0820a24║種色相，當九緣之作意緣也。具此四緣，故於真常
X17n0331_p0820b01║流注湛不搖處，而生轉識波浪。眼識既假四緣生
X17n0331_p0820b02║起，餘識亦然。推而廣之，則大而根身器界，小而微
X17n0331_p0820b03║塵毛孔，莫不皆是藉緣而生。但緣有俱不俱，故識
X17n0331_p0820b04║有頓生漸生之異。七、八二識，行相微細，所藉眾緣，
X17n0331_p0820b05║一切時有。故一念動時，根境歷然，如鏡現像。第六
X17n0331_p0820b06║麤動，而所藉緣，無時不具。由違緣故，有時不具。前
X17n0331_p0820b07║五轉識，行相麤動，所藉眾緣，時多不具。故起時少，
X17n0331_p0820b08║不起時多。故唯識頌云：依止根本識，五識隨緣現。
X17n0331_p0820b09║或俱或不俱，如波濤依水。謂五識身，內依本識，外
X17n0331_p0820b10║隨作意，等緣和合，方得現前。由此或俱或不俱起。
X17n0331_p0820b11║正如海中波濤，隨風鼓動，而現多少。外境界風，飄
X17n0331_p0820b12║動心海，亦復如是。解深密經云：如大海水，有一浪
X17n0331_p0820b13║生緣現前，唯一浪轉；乃至有多浪生緣現前，有多
X17n0331_p0820b14║浪轉是也。
X17n0331_p0820b15║因所作異不異合業生相，深入計著，不能了知色等
X17n0331_p0820b16║自性故，五識身轉。大慧，即彼五識身俱因差別分段
X17n0331_p0820b17║相知，當知是意識因。
X17n0331_p0820b18║此明現識與分別事識，非一異展轉相因，起浪不
X17n0331_p0820b19║斷也。若約馬鳴因，指真如所作相，即八種識異不
X17n0331_p0820b20║異，是生滅與不生滅，非一非異，名阿黎耶識。由真
X17n0331_p0820b21║如隨緣故異，不變故非異。合業生相者，謂真如與
X17n0331_p0820b22║無明業相和合，而生能見能現，乃至意識種種相
X17n0331_p0820b23║也。而能見即意根，能現即前五識也。由第七識內
X17n0331_p0820b24║執第八為我，深入計著，而前五識不能了知色等
X17n0331_p0820c01║五塵自性，全是藏識所變，於是眼得之而為色，耳
X17n0331_p0820c02║得之而名聲，鼻得之而名香，舌得之而名味，身得
X17n0331_p0820c03║之而名觸，故五識身轉，不知全是自心取自心，此
X17n0331_p0820c04║即前五因意根而生也。然五識身雖各了自分境，
X17n0331_p0820c05║不起分別，不落名言，乃復牽引同時意識，於五塵
X17n0331_p0820c06║上分染分淨，生愛生憎，計名著相，此又五識為意
X17n0331_p0820c07║識因也。因真如隨緣，而成第八黎耶識；因黎耶一
X17n0331_p0820c08║轉，而成能見為轉識，即第七識；因轉識而生現識，
X17n0331_p0820c09║即前五識；因前五識為因，而復引生意識，此則性
X17n0331_p0820c10║宗八識異不異展轉相因也。若據護法因，即第八
X17n0331_p0820c11║自證分所作相，即前七識是見分。異不異者，謂八
X17n0331_p0820c12║種識皆可名心，皆可名意，皆可名識，故非定異。而
X17n0331_p0820c13║彼行相所依、所緣、相應，各各差別，非定不異。由彼
X17n0331_p0820c14║非一非異故，前七轉識合彼業識而各生相分。愚
X17n0331_p0820c15║夫不了色等自性皆從自證變起，猶如幻事，而六、
X17n0331_p0820c16║七二識深生計著。以第七唯內門轉，故執第八見
X17n0331_p0820c17║分為實我、實法，為非量；第六向內外門轉，故執第
X17n0331_p0820c18║八見相二分以為實我、實法，為現、比、非三量。而前
X17n0331_p0820c19║五識雖外門轉，緣境之時得境自性，不帶名言，無
X17n0331_p0820c20║籌度心，為現量境。然彼意識不能自轉，必藉一分
X17n0331_p0820c21║同時無分別意識之力，然後能轉。俱者，即同時意
X17n0331_p0820c22║識也。言前五識藉同時意識而能各了五塵分段
X17n0331_p0820c23║差別之境，意識藉前五識而能總了五塵差別之
X17n0331_p0820c24║境。故深密經云：若一眼識生緣現前，即一意識共
X17n0331_p0821a01║彼眼識同時取境；若五種識五種生緣一時現前，
X17n0331_p0821a02║無分別意識即共五識一時取境。此雖說前五種
X17n0331_p0821a03║識與同時意識展轉為因，亦實與七、八二識展轉
X17n0331_p0821a04║為因。蓋五識緣境有五種心：一、率爾心，謂聞法創
X17n0331_p0821a05║初，遇境便起；二、尋求心，於境未達，方有尋求。三、決
X17n0331_p0821a06║定心，審知法體，而有決定。四、染淨心，法詮欣厭，而
X17n0331_p0821a07║起染淨。五、等流心，念念緣境，前後齊轉。決擇論說：
X17n0331_p0821a08║五識緣境，必有一分別意識俱時而轉。此眼俱意，
X17n0331_p0821a09║名率爾初，心初卒墮境故。此既初緣，未知何境為
X17n0331_p0821a10║善為惡。為了知故，次起尋求，與欲俱轉，希望心故。
X17n0331_p0821a11║既尋求己，識知前境，次起決定，印解境故。既決定
X17n0331_p0821a12║已，識界差別，取正因等相，於怨住惡，於親住善，於
X17n0331_p0821a13║中住捨，染淨心生。由此染淨意識為先，引生眼識
X17n0331_p0821a14║同性善染，順前而起，名等流心。如眼識生，耳識亦
X17n0331_p0821a15║爾。此則相宗八識展轉因也。然性宗立義，八識皆
X17n0331_p0821a16║能了境，而第八了境為細中之細，七與前五了境
X17n0331_p0821a17║為細中之麤，意識了境為麤中之細、麤中之麤。若
X17n0331_p0821a18║我、法二執，則五、八唯法執，七唯我執，六識執我執
X17n0331_p0821a19║法。若無相、無見、無分別、無二執者，真如也。故云：五、
X17n0331_p0821a20║八唯法七唯人，六、識二執太分明。若相宗，八、五皆
X17n0331_p0821a21║緣性、境，七識唯緣帶質、境，六識能緣獨影帶質、性、
X17n0331_p0821a22║境。若二執，則六、七二識皆有無我、法二執者，前五
X17n0331_p0821a23║及藏識也（故四、五、八無法亦無人，六、七二執甚均平）。
X17n0331_p0821a24║彼身轉，彼不作是念：我展轉相。因自心現妄想計著
X17n0331_p0821b01║轉，而彼各各壞相俱轉，分別境界分段差別。謂彼轉，
X17n0331_p0821b02║如修行者入禪三昧，微細習氣轉而不覺知，而作是
X17n0331_p0821b03║念：識滅然後入禪正受。實不識滅而入正受，以習氣
X17n0331_p0821b04║種子不滅，以境界轉攝受不具故滅。
X17n0331_p0821b05║此通言八識展轉相生而不覺知，以明不思議熏
X17n0331_p0821b06║變非思量所知也。言彼八種識雖展轉相因，而意
X17n0331_p0821b07║識實不知因五識而轉，五識亦不知因七識而轉，
X17n0331_p0821b08║七識亦不知因八識而轉，以彼諸識本無自性，各
X17n0331_p0821b09║不相知故，皆不作是念我展轉相因也。但於藏識
X17n0331_p0821b10║及藏識所現境界處，自其妄想深入，計著藏識為
X17n0331_p0821b11║自內我者，名七識轉，故曰自心現妄想計著轉。自
X17n0331_p0821b12║其不了藏識所現境界，而於色等五塵各能了別
X17n0331_p0821b13║自分境者，名五識轉，故曰而彼各各壞相俱轉。自
X17n0331_p0821b14║其總能分別五塵分段差別相者，為同時意識轉，
X17n0331_p0821b15║故曰分別境界分段差別，謂彼轉其實不可知也。
X17n0331_p0821b16║喻如修滅定者，雖以定力制伏前七現行，而陀那
X17n0331_p0821b17║識中微細習氣流注尚不能知，自謂流注識滅而
X17n0331_p0821b18║得滅定，不知流注識實未曾滅也。以微細習氣不
X17n0331_p0821b19║滅故，流注識亦不滅，但是前七現行已伏不流轉
X17n0331_p0821b20║境界，故稱滅耳。然則伏前七者尚不能知，況諸識
X17n0331_p0821b21║現行未伏而跳梁者可知哉。若據護法，彼身總指
X17n0331_p0821b22║五識身言，五識身雖各能了別五塵差別之境，彼
X17n0331_p0821b23║實不知有同時意識與我展轉相因。由第六不了
X17n0331_p0821b24║色等五塵是藏識所現，而於五塵境界妄起尋求
X17n0331_p0821c01║決定染淨等流心，妄生計著流轉不停，而彼五識
X17n0331_p0821c02║各向自分境界，與彼同時意識俱轉。然則前五分
X17n0331_p0821c03║別分段差別境界，皆意識之力也，而五識不知，謂
X17n0331_p0821c04║彼自能流轉，殊不知有與之俱轉者在也。盖五識
X17n0331_p0821c05║取境必有所依，以五根為俱有依，以第六為分別
X17n0331_p0821c06║依，以第七為染淨依，以第八為根本依，無此四依
X17n0331_p0821c07║必不能轉。故復引入滅定者作證，言六識麤淺與
X17n0331_p0821c08║前五識俱時而轉尚不能知，較七八二識極微細
X17n0331_p0821c09║者與之俱轉又惡能知哉？如修滅定者，彼於厭心
X17n0331_p0821c10║種上定力伏惑，使諸轉識不行而習氣流轉者尚
X17n0331_p0821c11║不能知，豈況凡夫外道昏昏擾擾者可能知哉？則
X17n0331_p0821c12║知藏識微細甚深，非思量所知矣。思量即七識，以
X17n0331_p0821c13║彼思量為性相思量，第八為自內我故不知，皆是
X17n0331_p0821c14║虗妄計著，實非思量可知。必思量盡，而後藏識顯
X17n0331_p0821c15║露可得而知也。
X17n0331_p0821c16║大慧，如是微細藏識究竟邊際，除諸如來及住地菩
X17n0331_p0821c17║薩，諸聲聞、緣覺、外道修行所得三昧智慧之力，一切
X17n0331_p0821c18║不能測量決了。餘地相智慧，巧便分別決斷句義，最
X17n0331_p0821c19║勝無邊善根成熟，離自心現妄想虗偽，宴坐山林下
X17n0331_p0821c20║中上修，能見自心妄想流注無量剎土諸佛灌頂，得
X17n0331_p0821c21║自在力神通三昧。諸善知識佛子眷屬，彼心意意識，
X17n0331_p0821c22║自心所現自性境界虗妄之想，生死有海業愛無知，
X17n0331_p0821c23║如是等因悉以超度。是故，大慧，諸修行者，應當親近
X17n0331_p0821c24║最勝知識。
X17n0331_p0822a01║此闡明藏識流注，是法身菩薩所知境界，非二乘
X17n0331_p0822a02║跛驢心慧，及外道聰明所能測量。以二乘外道所
X17n0331_p0822a03║得智慧聰明，不離湛不搖處，尚不能測其邊際，豈
X17n0331_p0822a04║能決了而親見其境界哉。唯除住地菩薩，真斷我
X17n0331_p0822a05║法二執，親證法身者，方能知耳。其餘三資糧位，及
X17n0331_p0822a06║四加行菩薩，雖未斷惑，亦能永伏分別我法二執，
X17n0331_p0822a07║而以智慧善巧方便，觀察名義自性差別。此於一
X17n0331_p0822a08║僧祗中，無量佛所，種諸善根，善根成熟，遠離分別
X17n0331_p0822a09║我法二執，得證如來平等法身。初獲無分別智者，
X17n0331_p0822a10║亦得知耳。既知已，即以無分別智，宴坐山林，觀察
X17n0331_p0822a11║微細流注。若上品修，則頓超十地。若中品修，則頓
X17n0331_p0822a12║超八地。若下品修，則從地至地，漸斷漸證，直至十
X17n0331_p0822a13║地，得見自心微細妄想，流注無量剎土。諸佛以智
X17n0331_p0822a14║慧水，一時灌頂，授灌頂職，得心自在，得法自在，乃
X17n0331_p0822a15║至得如來十力十通十大三昧。諸善知識，菩薩無
X17n0331_p0822a16║量劫中，同行願者，一時圍繞，而為眷屬。是修行人，
X17n0331_p0822a17║以金剛慧即時頓斷生相無明、我法二執，微細種
X17n0331_p0822a18║子及劣無漏善種一時頓淨，即得超越心、意、意識。
X17n0331_p0822a19║所現之境是相分，虗妄之想是見分。生死有海，即
X17n0331_p0822a20║三界之果；業、愛、無知，是三界之因。此則五住究盡，
X17n0331_p0822a21║二死永亡，直入如來玅嚴果海。此等雖是自因之
X17n0331_p0822a22║力，亦由無量劫中諸善知識外緣熏習之力，故成
X17n0331_p0822a23║道時，諸善知識一時圍繞而為眷屬。故起信論云：
X17n0331_p0822a24║佛法有因有緣，因緣具足，乃得成辦。眾生雖有正
X17n0331_p0822b01║因熏習之力，若不遇諸佛菩薩善知識等以之為
X17n0331_p0822b02║緣，欲自斷煩惱入涅槃者，則無是處。若雖有外緣
X17n0331_p0822b03║之力，而內淨法未有熏習力者，亦不能究竟厭生
X17n0331_p0822b04║死苦，樂求涅槃。若因緣具足者，所謂自有熏習之
X17n0331_p0822b05║力，又為諸佛菩薩慈悲願護故，能起厭苦心，信有
X17n0331_p0822b06║涅槃，修習善根；以修習善根故，善根成熟，則值諸
X17n0331_p0822b07║佛菩薩示教利喜，乃能進趨向涅槃道。是故諸修
X17n0331_p0822b08║行者，應當親近最善知識。
X17n0331_p0822b09║爾時，世尊欲重宣此義，而說偈言：譬如巨海浪，斯由
X17n0331_p0822b10║猛風起，洪波鼓冥壑，無有斷絕時。藏識海常住，境界
X17n0331_p0822b11║風所動，種種諸識浪，騰躍而轉生。青赤種種色，珂乳
X17n0331_p0822b12║及石蜜，淡味眾華果，日月與光明。非異非不異，海水
X17n0331_p0822b13║起波浪，七識亦如是，心俱和合生。譬如海水變，種種
X17n0331_p0822b14║波浪轉，七識亦如是，心俱和合生。謂彼藏識處，種種
X17n0331_p0822b15║諸識轉，謂以彼意識，思惟諸相義。不壞相有八，無相
X17n0331_p0822b16║亦無相，譬如海波浪，是則無差別。諸識心如是，異亦
X17n0331_p0822b17║不可得，心名採集業，意名廣採集。諸識識所識，現等
X17n0331_p0822b18║境說五。
X17n0331_p0822b19║自譬如巨浪海至非異非不異。是總頌外境界風
X17n0331_p0822b20║飄蕩心海，識浪不斷，因所作異不異，合業生相也。
X17n0331_p0822b21║青赤三句，喻發識之境。藏識如日月，諸識如光明，
X17n0331_p0822b22║藏識與諸識和合，非異不異，亦如日月與光明和
X17n0331_p0822b23║合，亦非異不異也。自海水起波浪至異亦不可得。
X17n0331_p0822b24║釋不異也。言巨海澄渟，本無波浪，由猛風吹海，故
X17n0331_p0822c01║從海水而起波浪，遂謂波浪從海水起，不知海水
X17n0331_p0822c02║實未嘗起波浪也。喻藏識海本無轉識波浪，由境
X17n0331_p0822c03║風飄動識海，故從識海而起轉識波浪，遂謂識浪
X17n0331_p0822c04║從藏海起，不知藏海實未嘗起識浪也。此明轉識
X17n0331_p0822c05║波浪與藏海和合而起，故曰心俱和合生。故下文
X17n0331_p0822c06║云：如來藏者，與無明七識俱是也。變即不思議變
X17n0331_p0822c07║之變。言海水本不變，所以變者，皆由種種波浪簸
X17n0331_p0822c08║揚，故見海水沸騰，謂之變耳。不知海水雖與波浪
X17n0331_p0822c09║和合，實未嘗變也。喻識海本不變，所以變者，皆由
X17n0331_p0822c10║轉識種種波浪鼓揚，故見識海沸騰，謂之變。不知
X17n0331_p0822c11║識海雖與識浪和合俱生，實未嘗變也。此明藏識
X17n0331_p0822c12║由識浪和合而轉生，故曰心俱和合生也。又復釋
X17n0331_p0822c13║之曰：前之海水起波浪者，謂彼藏識處由不覺而
X17n0331_p0822c14║起，能見能現種種諸識和合流轉者，若海水之起
X17n0331_p0822c15║波浪也。前之譬如海水變，種種波浪轉者，謂彼意
X17n0331_p0822c16║識現行，攀緣六塵境界，熏成藏海種子，故令藏海
X17n0331_p0822c17║不變而變，正如波浪之變，遂謂海水亦變，而海水
X17n0331_p0822c18║實未嘗變也。是則海水之於波浪，和合而生，毫無
X17n0331_p0822c19║有異，離海無波，離波無海。故不壞之相，雖有八種，
X17n0331_p0822c20║即無相亦無無相，況實有差別乎哉？正如海水之
X17n0331_p0822c21║於波浪，本無差別，則知諸識本無有異明矣。華嚴
X17n0331_p0822c22║偈云：譬如大海水，波濤千萬異，水無種種殊，諸佛
X17n0331_p0822c23║法如是。然前云此二壞不壞相，此中獨言不壞相
X17n0331_p0822c24║有八者何？蓋可壞者心相，而不壞者心體。前言此
X17n0331_p0823a01║二壞不壞相展轉因者，雙舉八種識，皆有壞不壞
X17n0331_p0823a02║相也。此言不壞相有八者，獨顯八種無相之體不
X17n0331_p0823a03║壞，故曰無相亦無相也。然體雖無異，而名有可異
X17n0331_p0823a04║者，以諸識行相，緣境各別，故就其用處各別，而立
X17n0331_p0823a05║名亦有差別耳。自其集諸種子，起諸現行者，名之
X17n0331_p0823a06║為心。自其恒審思量，堅守藏識為我者，名意。此意
X17n0331_p0823a07║言廣採集有，以藏識如庫，藏意如庫吏，堅守毫無
X17n0331_p0823a08║滲漏，有入無出，有益無損，故曰廣也。自其總能了
X17n0331_p0823a09║別諸識所識之境者，名意識。自其各能了別五塵
X17n0331_p0823a10║自分之境者，名眼等五識。故曰因所作相，非異不
X17n0331_p0823a11║異也。
X17n0331_p0823a12║爾時，大慧菩薩以偈問曰：青赤諸色像，眾生發諸識，
X17n0331_p0823a13║如浪種種法，云何唯願說？
X17n0331_p0823a14║大慧不解非異非不異之旨，故發此問。意謂境為
X17n0331_p0823a15║能發，識為所發，既能發之境不同，則所發之識亦
X17n0331_p0823a16║異，云何乃以波浪喻之？且海中波浪，本無差別，而
X17n0331_p0823a17║心名採集業等，是有差別。今以無差別者喻有差
X17n0331_p0823a18║別，得無犯法喻不齊之過乎？
X17n0331_p0823a19║爾時，世尊以偈答曰：青赤諸雜色，波浪悉無有，採集
X17n0331_p0823a20║業說心，開悟諸凡夫。彼業悉無有，自心所攝離，所攝
X17n0331_p0823a21║無所攝，與彼波浪同。受用建立身，是眾生現識，與彼
X17n0331_p0823a22║現諸業，譬如水波浪。
X17n0331_p0823a23║意謂大海本無波浪，由境風一吹，波浪便起，則能
X17n0331_p0823a24║發所發，二俱無體，全體是海。則知藏海本無一物，
X17n0331_p0823b01║故以波浪喻之，豈止無差別而已。然而復說心名
X17n0331_p0823b02║採集業者，此是對機說法，開悟凡夫。由彼凡夫，業
X17n0331_p0823b03║識茫茫，為彼所使，六趣三途，無處不往。不知業相
X17n0331_p0823b04║無體，雖是自心採集，當體元空，而實無有一毫採
X17n0331_p0823b05║集之相，故以波浪喻之，令其了知業相空處，即是
X17n0331_p0823b06║安身立命之地也。且根身器界，雖是凡夫建立，以
X17n0331_p0823b07║為真實受用之物，謂之性境，亦是現識所變。如鏡
X17n0331_p0823b08║現像，尚非實有，況彼藏識所起業相，皆是妄習所
X17n0331_p0823b09║現，以為實有耶。故我說彼藏識海中，現諸業相，喻
X17n0331_p0823b10║如海水之現波浪耳，安有法喻不齊之過哉。
X17n0331_p0823b11║爾時，大慧菩薩復說偈言：大海波浪性，皷躍可分別；
X17n0331_p0823b12║藏與業如是，何故不覺知？
X17n0331_p0823b13║意謂大海澄清，本無波浪，因境界風皷躍而起，猶
X17n0331_p0823b14║可意度而知；若夫藏識所起業相，亦因境風飄蕩
X17n0331_p0823b15║而有，何故非思量所知？
X17n0331_p0823b16║爾時，世尊以偈答曰：凡夫無智慧，藏識如巨海，業相
X17n0331_p0823b17║猶波浪，依彼譬喻通。
X17n0331_p0823b18║言此藏識甚深微細，唯諸如來及住地菩薩，得無
X17n0331_p0823b19║分別智者，方能知覺。凡夫為無明封裹，無智慧眼，
X17n0331_p0823b20║安得知此？故假目前易解之物，比類以通之耳。故
X17n0331_p0823b21║曰：藏識如海，轉相如有風之波，業相如無風之浪。
X17n0331_p0823b22║有風者因鼓躍而可解，無風者極流注而難知。
X17n0331_p0823b23║爾時，大慧復說偈曰：日出光等照，下中上眾生，如來
X17n0331_p0823b24║照世間，為愚說真實。已分部諸法，何故不說實？
X17n0331_p0823c01║前已問：云何不一切時，演說真實義，而復為眾生，
X17n0331_p0823c02║分別說心量？意謂如來照世，如日麗天，高低普映，
X17n0331_p0823c03║一切平等。即使愚夫無慧，亦應為彼說真實法。今
X17n0331_p0823c04║已分部八識諸法，何故不為說寂滅一心，當下便
X17n0331_p0823c05║是得無犯不平等過耶？
X17n0331_p0823c06║爾時，世尊以偈答曰：若說真實者，彼心無真實；譬如
X17n0331_p0823c07║海波浪，鏡中像及夢。一切俱時現，心境界亦然；境界
X17n0331_p0823c08║不具故，次第業轉生。識者識所識，意者意謂然；五則
X17n0331_p0823c09║以顯現，無有定次第。譬如工𦘕師，及以𦘕弟子；布彩
X17n0331_p0823c10║圖眾形，我說亦如是。彩色本無文，非筆亦非素；為悅
X17n0331_p0823c11║眾生故，綺錯繪眾像。言說別施行，真實離名字；分別
X17n0331_p0823c12║應初業，修行示真實。真實自悟處，覺想所覺離；此為
X17n0331_p0823c13║佛子說，愚者廣分別。種種皆如幻，雖現無真實；如是
X17n0331_p0823c14║種種說，隨事別施設。所說非所應，於彼為非說；彼彼
X17n0331_p0823c15║諸病人，良毉隨處方。如來為眾生，隨心應量說；妄想
X17n0331_p0823c16║非境界，聲聞亦非分。哀愍者所說，自覺之境界。
X17n0331_p0823c17║佛說一切法，為度一切心。若彼愚夫，業識茫茫，毫
X17n0331_p0823c18║無實心，驟而與之說真實法，則返致疑不信，拂衣
X17n0331_p0823c19║而去。故不得已，為其分部諸法，復以海浪鏡像及
X17n0331_p0823c20║夢，以顯不實，令生信解。故自其心之現境，覺緣皆
X17n0331_p0823c21║具，無有前後，一時俱現，名俱時頓生，喻如鏡之現
X17n0331_p0823c22║像，心之現夢。設使眾緣有缺，境界不具，則從業識
X17n0331_p0823c23║次第轉生種種識浪，謂之漸生，喻如海之波浪。於
X17n0331_p0823c24║是因指業識海中業相次第轉生意識為波浪者，
X17n0331_p0824a01║以此識總能識前五所識之境故。又指業相次第
X17n0331_p0824a02║轉生末那意為波浪者，以此意思量第八為自內
X17n0331_p0824a03║我故。又指業相次第轉生前五為波浪者，以此五
X17n0331_p0824a04║識對現五塵，各能了別自分境故。豈真有一定次
X17n0331_p0824a05║第哉？皆是對機說法耳。正如畫師及畫弟子布彩
X17n0331_p0824a06║圖像，此像非彩中有，非筆上出，非紙上生。然而有
X17n0331_p0824a07║眾像者，是畫師與弟子隨人所好而繪之耳。眾像
X17n0331_p0824a08║喻八種識，彩、色、筆、素喻境界、無明、真如三種。謂此
X17n0331_p0824a09║八識，求之於境風不可得，索之於無明不可得，覓
X17n0331_p0824a10║之於真如不可得。然說三種緣，生八種識者，亦是
X17n0331_p0824a11║如來悅眾生而作是說也。故知凡有言說，皆是別
X17n0331_p0824a12║為中下之機施設。若夫真實之法，離言說相，離名
X17n0331_p0824a13║字相，其可置之口吻，流之齒角哉？故以言說法應
X17n0331_p0824a14║初機人，以真實法示真修士。何以故？以真實法擬
X17n0331_p0824a15║議不得，捉摸不得，必須真究實參，到自悟處，則能
X17n0331_p0824a16║所忘，影像絕，心緣離，言語斷，然後為得也。自非上
X17n0331_p0824a17║上根人，白醭流唇，青草生舌，單刀直入者，無由詣
X17n0331_p0824a18║此。此真實法，所以特為佛子說也。若夫愚者，智眼
X17n0331_p0824a19║不開，慧心不朗，固當廣為分別。此集起者名心，此
X17n0331_p0824a20║思量者名意，此了別六塵自分境者名識。而又喻
X17n0331_p0824a21║之如鏡中像，如海中波，如夢中事，及彼所現種種
X17n0331_p0824a22║境界，悉皆如幻，雖現而非真實。如是開種種識，說
X17n0331_p0824a23║種種喻，無非隨事施設，以應其機耳。故占察善惡
X17n0331_p0824a24║經，立二種觀門，為鈍根立唯心識觀，為利根立真
X17n0331_p0824b01║如觀也。若所說不應機，驟而示以真實法，彼則反
X17n0331_p0824b02║以我為妄說，故不得已而別施權說。正如良毉處
X17n0331_p0824b03║方，隨病授藥，若用之當，則溲渤亦能愈疾，不當則
X17n0331_p0824b04║參术亦可殺人。故如來說法，亦必隨眾生心，應所
X17n0331_p0824b05║知量。然則此真實法，深固幽遠，即外道二乘，聰明
X17n0331_p0824b06║智慧，尚非其分，以是自覺聖智所知境界，其可對
X17n0331_p0824b07║愚夫妄說哉？
X17n0331_p0824b08║復次，大慧！若菩薩摩訶薩欲知自心現攝受及攝受
X17n0331_p0824b09║者妄想境界，當離羣聚習俗睡眠，初中後夜常自覺
X17n0331_p0824b10║悟修行方便，當離惡見經論言說及諸聲聞緣覺乘
X17n0331_p0824b11║相，當通達自心現妄想之相。
X17n0331_p0824b12║此為真實修行者未悟之先，示以用心之法也。若
X17n0331_p0824b13║欲真實自悟，能取所取妄想境界悉從自心現者，
X17n0331_p0824b14║應離羣聚、習俗、睡眠三種惡緣。以羣聚故，則易喧
X17n0331_p0824b15║囂而難靜寧；以習俗故，則世情濃而道情少；以睡
X17n0331_p0824b16║眠故，則心志昏而精神怠。若離羣聚，則獨坐獨行，
X17n0331_p0824b17║翛然自適；離習俗，則生處漸生，生處漸熟；離睡眠，
X17n0331_p0824b18║則晝三夜三，乾乾不息。故遺教經云：無以睡眠因
X17n0331_p0824b19║緣，一生空過，無所得也。此三種緣，真學道之大障，
X17n0331_p0824b20║故當先離修行方便，即二卷中四種大方便也。常
X17n0331_p0824b21║自覺悟者，謂二六時中，常常省覺，勿昧自心也。離
X17n0331_p0824b22║外道二乘經論者，道不欲雜，雜則擾動心神，故用
X17n0331_p0824b23║功時，當一字不留眼角，一言不著胸中，況習之耶？
X17n0331_p0824b24║既離三種惡緣，又離三種經論，唯欲真實通達妄
X17n0331_p0824c01║想境界皆是自心變現，頓開佛慧為期耳。故通心
X17n0331_p0824c02║論云：夫縛從心縛，解從心解，解縛從心，不關餘處。
X17n0331_p0824c03║出苦之術，唯是觀心，觀心得悟，一切俱了。是故智
X17n0331_p0824c04║者先當觀心。寒山子云：男兒大丈夫，作事莫莽鹵，
X17n0331_p0824c05║逕挺鐵石心，直取菩提路。邪道不用行，行之轉辛
X17n0331_p0824c06║苦，不用求佛果，識取心王主。若果辦鐵石心，安有
X17n0331_p0824c07║不通達者乎？
X17n0331_p0824c08║復次，大慧！菩薩摩訶薩建立智慧相已，於上聖智三
X17n0331_p0824c09║相當勤修學。何等為聖智三相當勤修學？所謂無所
X17n0331_p0824c10║有相、一切諸佛自願處相、自覺聖究竟之相。修行得
X17n0331_p0824c11║此已，能捨跛驢心慧智相，得最勝子第八之地，則於
X17n0331_p0824c12║彼上三相修生。
X17n0331_p0824c13║此明既悟之後，更加鞭策也。意謂既通達自心建
X17n0331_p0824c14║立智慧相已，更當勤學，增長智慧，不得坐定。故云：
X17n0331_p0824c15║百尺竿頭坐的人，雖然得入未為真。直須向百尺
X17n0331_p0824c16║竿頭，更進一步，修學一切法門。學二乘則不遺其
X17n0331_p0824c17║小，學佛願始得盡其大，學聖智方得造其極。具此
X17n0331_p0824c18║三相，方能負重致遠，荷擔大事，便能捨離跛驢心
X17n0331_p0824c19║慧，得入菩薩第八地。葢七地已前，觀三界生死不
X17n0331_p0824c20║定心，名跛驢慧，以不能行故。今見自心建立智慧，
X17n0331_p0824c21║復以此三相策進，方能捨離。至第八地，無功用行，
X17n0331_p0824c22║得與自性湊泊者，由於彼上聖智三相修行而生。
X17n0331_p0824c23║大慧，無所有相者，謂聲聞、緣覺及外道彼修習生。大
X17n0331_p0824c24║慧，自願處相者，謂諸先佛自願處修生。大慧，自覺聖
X17n0331_p0825a01║智究竟相者，一切法相無所計著，得如幻三昧身，諸
X17n0331_p0825a02║佛地處進趣行生。大慧，是名聖智三相。若成就此聖
X17n0331_p0825a03║智三相者，能到自覺聖智境界。是故，大慧，聖智三相
X17n0331_p0825a04║當勤修學。
X17n0331_p0825a05║無所有相智者，即二乘外道所修處生。問：何故前
X17n0331_p0825a06║云當離，此云當學？前約入觀之初，固當用志不分，
X17n0331_p0825a07║毫芒不著；此約觀成之後，固當教網齊開，纖悉不
X17n0331_p0825a08║漏。所以在彼時稱為惡見，在此時名為聖智。故下
X17n0331_p0825a09║云：為轉彼惡見，故應當修學。自願處相者，學諸佛
X17n0331_p0825a10║自利利他二願處修生。如華嚴？淨行品：觸事興願，
X17n0331_p0825a11║則獲一切勝玅功德。法華云：我本立誓願，欲令一
X17n0331_p0825a12║切眾，如我等無異是也。自覺聖智究竟相者，雖學
X17n0331_p0825a13║大小諸乘法相，而不取法相，以能句句消歸自己，
X17n0331_p0825a14║故得如幻三昧身，親到諸佛進趣之地，親行諸佛
X17n0331_p0825a15║進趣之行處修生。即此而觀，能融一切惡見經論，
X17n0331_p0825a16║世諦語言，不存法相，能到自覺聖智境界者，成就
X17n0331_p0825a17║三相之力也。故結勸當學，不然終是路途之樂耳。
X17n0331_p0825a18║
X17n0331_p0825a19║楞伽阿䟦多羅寶經合轍卷第一