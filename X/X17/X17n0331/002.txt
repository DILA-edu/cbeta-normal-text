X17n0331_p0825a20║
X17n0331_p0825a21║
X17n0331_p0825a22║
X17n0331_p0825a23║楞伽阿䟦多羅寶經合轍卷第二
X17n0331_p0825a24║明　二楞庵釋　通潤　述
X17n0331_p0825b01║爾時大慧菩薩摩訶薩，知大菩薩眾心之所念，名聖
X17n0331_p0825b02║智事分別自性經，承一切佛威神之力，而白佛言：世
X17n0331_p0825b03║尊！唯願為說聖智事分別自性經，百八句分別所依。
X17n0331_p0825b04║如來、應供、等正覺，依此分別，說菩薩摩訶薩，入自相
X17n0331_p0825b05║共相妄想自性。以分別說妄想自性故，則能善知周
X17n0331_p0825b06║徧觀察人法無我，淨除妄想，照明諸地，超越一切聲
X17n0331_p0825b07║聞緣覺，及諸外道諸禪定樂，觀察如來不可思議所
X17n0331_p0825b08║行境界，畢定捨離五法自性，諸佛如來法身智慧，善
X17n0331_p0825b09║自莊嚴，起幻境界，昇一切佛剎兜率天宮，乃至色究
X17n0331_p0825b10║竟天宮，逮得如來常住法身。
X17n0331_p0825b11║由前大慧通問八識五法三性，是菩薩所行，而知
X17n0331_p0825b12║來已將八識生滅始終分析竟。然五法三性，皆未
X17n0331_p0825b13║蒙開示，此皆菩薩所當修者。大慧知眾心所念故，
X17n0331_p0825b14║特申請言：五法三性，是聖智與妄想共由之路，是
X17n0331_p0825b15║百八句所依之境。若以妄想分別，入自共相，則起
X17n0331_p0825b16║有無二見。若以聖知聖見聖慧眼，入自共相，如所
X17n0331_p0825b17║建立，悉能照破妄想分別，顯示自性第一義諦。故
X17n0331_p0825b18║曰：聖智事分別自性，經百八句分別所依。然則學
X17n0331_p0825b19║般若者，不可不知。唯願如來，依此分別，開示菩薩
X17n0331_p0825b20║入自相共相妄想自性法。以得如來分別開示故，
X17n0331_p0825b21║能令菩薩入自相共相妄想自性法中，周徧觀察，
X17n0331_p0825b22║入二無我，淨除有無二種妄想，能照明諸地，能超
X17n0331_p0825b23║越小乘外道諸禪定樂，能觀察如來不思議境界，
X17n0331_p0825b24║能畢竟捨離五法三自性，能以諸佛法身智慧而
X17n0331_p0825c01║自莊嚴，起如幻境界，昇兜率宮，住色究竟，逮得如
X17n0331_p0825c02║來常住法身。此問最長，直至得力神通自在成就
X17n0331_p0825c03║處作結。
X17n0331_p0825c04║佛告大慧：有一種外道，作無所有妄想計著，覺知因
X17n0331_p0825c05║盡，兔無角想；如兔無角，一切法亦復如是。大慧，復有
X17n0331_p0825c06║餘外道，見種求那極微陀羅驃，形處橫法各各差別；
X17n0331_p0825c07║見已計著，無兔角橫法，作牛有角想。大慧，彼墮二見，
X17n0331_p0825c08║不解心量，自心境界妄想增長，身受用建立妄想根
X17n0331_p0825c09║量。大慧，一切法性亦復如是，離有無不應作想。大慧，
X17n0331_p0825c10║若復離有無而作兔無角想，是名邪想；彼因待觀故，
X17n0331_p0825c11║兔無角不應作想，乃至微塵分別事性悉不可得。大
X17n0331_p0825c12║慧，聖境界離，不應作牛有角想。
X17n0331_p0825c13║此下。先破妄想也。外道妄想不出斷常二見，故先
X17n0331_p0825c14║出其量而後破之。先申斷見。外道量云：一切法是
X17n0331_p0825c15║有法，無所有為宗。因云：覺知因盡故，喻如兔無角。
X17n0331_p0825c16║次申常見。外道量云：一切法是有法，有為宗。因云：
X17n0331_p0825c17║大種微塵所成形處，橫法各各差別故，喻如牛有
X17n0331_p0825c18║角。種，即四大種。求那，依也。極微陀羅驃，猶言極微
X17n0331_p0825c19║塵也。橫法各各差別者，謂橫於目前之法形相各
X17n0331_p0825c20║各差別，由彼見計著兔無角，故在橫法上作牛有
X17n0331_p0825c21║角想也。蓋有無二見相依而有，然彼此兩方計斷
X17n0331_p0825c22║見者極多，為害最大，故標以為首。其計常者，則以
X17n0331_p0825c23║餘外道目之，故下文云：寧可起有見如須彌山，不
X17n0331_p0825c24║可起增上慢空見如芥子許也。大慧下。正破二見。
X17n0331_p0826a01║言彼所以墮二見者，皆由不達心量本非有無，而
X17n0331_p0826a02║於自心境界自性第一義中增長妄想，作二見論，
X17n0331_p0826a03║故於根身器界受用處建立種種妄想，根量分齊
X17n0331_p0826a04║不通耳。若知心量本非有無，則知一切法性亦復
X17n0331_p0826a05║如是，離有無，不應更作有無想也。若復法性本離
X17n0331_p0826a06║有無，而於離有無處作兔無角想，是則墮斷滅因，
X17n0331_p0826a07║名為邪想。以彼所計兔無角者，非是本來離有離
X17n0331_p0826a08║無之無因，彼見牛角為有，故計兔角為無。此因從
X17n0331_p0826a09║對待觀察而起，名曰無因。既曰無因，則非正智，豈
X17n0331_p0826a10║應作此兔無角想耶？即彼大種微塵所成形處，橫
X17n0331_p0826a11║法各各差別，作牛有角想者，若果實有自性為生
X17n0331_p0826a12║因，則不可分析。今既分析至於極微，一一分別求
X17n0331_p0826a13║其自性，悉不可得，豈能生橫法差別之相哉？故知
X17n0331_p0826a14║聖智所行境界，不但離無，亦且離有，亦不應作牛
X17n0331_p0826a15║有角想也。故大般若經云：一切法皆以無性為自
X17n0331_p0826a16║性，於自性中有性無性悉不可得。不應於此執有
X17n0331_p0826a17║無性，以自性中無有無故，即借其同喻立量。破云：
X17n0331_p0826a18║一切法是有法不生為宗。因云：離有離無故，喻如
X17n0331_p0826a19║兔無角。故下文云：一切法不生，如兔馬等角。
X17n0331_p0826a20║爾時，大慧菩薩摩訶薩白佛言：世尊，得無妄想者，見
X17n0331_p0826a21║不生想已，隨比思量觀察不生妄想言無耶？佛告大
X17n0331_p0826a22║慧：非觀察不生妄想言無。所以者何？妄想者，因彼生
X17n0331_p0826a23║故，依彼角生妄想；以依角生妄想，是故言依因故。離
X17n0331_p0826a24║異不異故，非觀察不生妄想言無角。大慧，若復妄想
X17n0331_p0826b01║異角者，則不因角生；若不異者，則因彼故，乃至微塵
X17n0331_p0826b02║分析推求悉不可得；不異角故，彼亦非性。二俱無性
X17n0331_p0826b03║者，何法何故而言無耶？大慧，若無故無角，觀有故言
X17n0331_p0826b04║兔無角者，不應作想。大慧，不正因故而說有無，二俱
X17n0331_p0826b05║不成。
X17n0331_p0826b06║因上立有無對待之無，與有無絕待之無，二種比
X17n0331_p0826b07║量。大慧正恐內宗濫同外道，故興此問。得無者，猶
X17n0331_p0826b08║言將無也。大慧意謂將無前來計兔無角妄想者，
X17n0331_p0826b09║或恐亦是見一切法離有離無，本來不生妄想，而
X17n0331_p0826b10║言兔無角耳。非謂見牛有角，而生兔無角想也。佛
X17n0331_p0826b11║言：若果觀察不生妄想，而言兔無角者，則有無雙
X17n0331_p0826b12║泯，對待逈絕，何得復立一切法如兔無角哉？故曰
X17n0331_p0826b13║非觀察不生妄想言無也。所以者何？以妄想者不
X17n0331_p0826b14║離前境，因彼牛角而生故。以依彼虗妄之牛有角，
X17n0331_p0826b15║而生彼兔無角妄想，是故以彼所立為有依有因。
X17n0331_p0826b16║依者，謂依有而立。無因者，謂因境而生。心既有依
X17n0331_p0826b17║因，而復隨立比量，言一切法本無對待，離異不異。
X17n0331_p0826b18║如是推求，非真觀察不生妄想，而言兔無角也。以
X17n0331_p0826b19║有依因而強曰無依因，有對待而強曰無對待，然
X17n0331_p0826b20║非真見離異不異之正因也。所以者何？若妄想異
X17n0331_p0826b21║角，則妄想別有自性，應離角生，不當因角生。今妄
X17n0331_p0826b22║想因角生，不可謂異。若妄想不異角，則妄想即角，
X17n0331_p0826b23║不應復說妄想因彼角生。今因彼角生，不可謂不
X17n0331_p0826b24║異。此則不但兔角無自性不可得，即牛角分析推
X17n0331_p0826c01║求，以至微塵，亦不可得，亦與兔角不異，以彼牛角
X17n0331_p0826c02║亦無自性故也。既兔角、牛角二俱無性，則有無雙
X17n0331_p0826c03║泯，不容措辭，更有何法當情？復以何故而言兔無
X17n0331_p0826c04║角耶？故知兔角之無，必待牛角之有而立明矣。下
X17n0331_p0826c05║復縱破云：若果無法無故，而言兔無角，則觀牛有
X17n0331_p0826c06║角者，決不應作兔無角想矣。今則不然，因有計無，
X17n0331_p0826c07║雖無亦有；因無計有，雖有亦無。故知兔無角想，必
X17n0331_p0826c08║待牛有角而生，是對待之無，非絕待之無也。此皆
X17n0331_p0826c09║不了依它無性，妄生二見。故總斥云：不解離有離
X17n0331_p0826c10║無之正因，而計有計無者，皆是邪因，二俱不成。
X17n0331_p0826c11║大慧！復有餘外道，見計著色空事形處橫法，不能善
X17n0331_p0826c12║知虗空分齊，言色離虗空起分齊見妄想。大慧！虗空
X17n0331_p0826c13║是色，隨入色種。大慧！色是虗空持所持處，所建立性
X17n0331_p0826c14║色空事分別當知。大慧！四大種生時自相各別，亦不
X17n0331_p0826c15║住虗空，非彼無虗空。如是，大慧！觀牛有角故兔無角。
X17n0331_p0826c16║大慧！又牛角者析為微塵，又分別微塵剎那不住，彼
X17n0331_p0826c17║何所觀故而言無耶？若言觀餘物者，彼法亦然。爾時，
X17n0331_p0826c18║世尊告大慧菩薩摩訶薩言：當離兔角、牛角、虗空形
X17n0331_p0826c19║色異見妄想。汝等諸菩薩摩訶薩，當思惟自心現妄，
X17n0331_p0826c20║妄想隨入，為一切剎土最勝子，以自心現方便而教
X17n0331_p0826c21║授之。
X17n0331_p0826c22║前於形處橫法，計有計無。此於形處橫法，分色分
X17n0331_p0826c23║空。由不善知虗空本無分齊，妄計色異虗空不相
X17n0331_p0826c24║融，即起分齊見。如數論師所計，五唯生五大，五大
X17n0331_p0827a01║生五根。謂聲唯生空大，空大成耳根，是故耳還聞
X17n0331_p0827a02║聲。觸唯生風大，風大成身根，是故身根還受觸。色
X17n0331_p0827a03║唯生火大，火大生眼根，是故眼還見色。味唯生水
X17n0331_p0827a04║大，水大成舌根，是故舌還知味。香唯生地大，地大
X17n0331_p0827a05║生鼻根，是故鼻根不聞地而聞香。由彼不知皆是
X17n0331_p0827a06║自心所現，而妄自割截，豈善知色空者哉。故示之
X17n0331_p0827a07║曰，虗空是色，隨入色種。是則空種全是色種，非空
X17n0331_p0827a08║種外別有色種也。又云，色是虗空持所持處所建
X17n0331_p0827a09║立性。是則色種全是空種，非色種外別有空種也。
X17n0331_p0827a10║若如是分別色空事，是善知色空。豈以色空割截
X17n0331_p0827a11║為二，名善知色空者哉。若謂四大種各各生時，而
X17n0331_p0827a12║堅濕煖動之相，各各差別，亦不與虗空相干，故不
X17n0331_p0827a13║住虗空。非彼四大種離虗空，而住虗空之外也。例
X17n0331_p0827a14║如觀牛有角，故兔無角。若無牛角，亦無兔角。則知
X17n0331_p0827a15║因色有空，因空有色。離色無空，離空無色。豈色空
X17n0331_p0827a16║各有分齊哉。故曰，若言觀餘物者，彼法亦然。故復
X17n0331_p0827a17║總斥其異見，誡其當離。何以知其為異見，以離自
X17n0331_p0827a18║心外妄計有無色空故也。汝等菩薩，因當思惟一
X17n0331_p0827a19║切諸法，皆從自心妄想變現。本無有根，當下無生。
X17n0331_p0827a20║不見心外有一法可得，隨入一切剎土。即以此法
X17n0331_p0827a21║而教授之，令其離有無。不應作想
X17n0331_p0827a22║爾時，世尊欲重宣此義，而說偈言：色等及心無，色等
X17n0331_p0827a23║長養心，身受用安立，識藏現眾生。心意及與識，自性
X17n0331_p0827a24║法有五，無我二種淨，廣說者所說。長短有無等，展轉
X17n0331_p0827b01║互相生，以無故成有，以有故成無。微塵分別事，不起
X17n0331_p0827b02║色妄想，心量安立處，惡見所不樂。覺想非境界，聲聞
X17n0331_p0827b03║亦復然，救世之所說，自覺之境界。
X17n0331_p0827b04║色等及心無，此無字，是頌前離有無不應作想絕
X17n0331_p0827b05║待之本無也。言色等諸塵，及眼等諸識，皆本來自
X17n0331_p0827b06║無，非推之使無。由眾生妄取色等五塵，增長識等
X17n0331_p0827b07║妄想，不知內而根身，外而器界，皆是藏識所現，所
X17n0331_p0827b08║謂自心取自心也。心意下四句，明如來所說如此。
X17n0331_p0827b09║長短下四句，明外道所執如此。由如來已證此本
X17n0331_p0827b10║無，為度眾生故，立心意意識，五法三自性，皆歸二
X17n0331_p0827b11║種無我，究竟清淨。外道迷此本無故，執為己見，妄
X17n0331_p0827b12║計有無相生，長短相形，以無成有，以有成無，展轉
X17n0331_p0827b13║相生，不離對待。若將形處橫法，一一分析，至於微
X17n0331_p0827b14║塵，則本自無色。既無有色，則分別妄想，無從而起，
X17n0331_p0827b15║所謂色等及心無也。然此有無絕待之境界，是達
X17n0331_p0827b16║自心現量者之所安立。外道惡見所噬者，非其境
X17n0331_p0827b17║界，不喜樂聞，以彼未離妄想故。即小乘雖證寂滅，
X17n0331_p0827b18║亦不能窺如來所行之處。以如來所證境界，甚深
X17n0331_p0827b19║微細，亦唯如來自知自覺，難以語人。況彼外道小
X17n0331_p0827b20║乘所證，不離名相妄想，又安能測正智如來之境
X17n0331_p0827b21║界哉。
X17n0331_p0827b22║爾時大慧菩薩為淨除自心現流故，復請如來白佛
X17n0331_p0827b23║言：世尊！云何淨除一切眾生自心現流？為頓為漸耶？
X17n0331_p0827b24║最初一章，如來已為大慧闡明諸識展轉生滅之
X17n0331_p0827c01║因，而大慧不解展轉生滅之所以，故有海浪藏識
X17n0331_p0827c02║之請。世尊答以四種染緣和合，於水流處，轉識浪
X17n0331_p0827c03║生。此則已領識浪之生，皆因染緣和合，而有頓生
X17n0331_p0827c04║漸生之異。即今識海現行波流，隨風簸蕩，欲以淨
X17n0331_p0827c05║緣除之，轉成智慧，為復頓去之耶？為復漸淨之耶？
X17n0331_p0827c06║故有此問。下文意在漸斷無明，頓見自性。如首楞
X17n0331_p0827c07║嚴云：理雖頓悟，乘悟併銷；事要漸除，因次第盡。此
X17n0331_p0827c08║錯簡當在聖智三相之後。
X17n0331_p0827c09║佛告大慧：漸淨非頓。如菴羅果漸熟非頓，如來淨除
X17n0331_p0827c10║一切眾生自心現流，亦復如是，漸淨非頓。譬如陶家
X17n0331_p0827c11║造作諸器漸成非頓，如來淨除一切眾生自心現流，
X17n0331_p0827c12║亦復如是，漸淨非頓。譬如大地漸生萬物非頓生也，
X17n0331_p0827c13║如來淨除一切眾生自心現流，亦復如是，漸淨非頓。
X17n0331_p0827c14║譬如人學音樂書畫種種技術漸成非頓，如來淨除
X17n0331_p0827c15║一切眾生自心現流，亦復如是，漸淨非頓。
X17n0331_p0827c16║此明漸斷無明也。若相宗別教，斷十一品無明，自
X17n0331_p0827c17║三資糧位，修行六度，令我法二執，熟處漸生，生處
X17n0331_p0827c18║漸熟，漸漸調伏，不至跳梁，喻如菴羅之漸熟，非頓
X17n0331_p0827c19║熟也。自四加行位，三番策進，鍊磨其心，於是鼓精
X17n0331_p0827c20║進風，發智慧火，鎔無明銅，斷除分別我法二執，得
X17n0331_p0827c21║入初地，鑄成大乘法器，喻如陶家造器，非頓成也。
X17n0331_p0827c22║自初地已上，漸斷無明，漸證真理，漸增勝行，至八
X17n0331_p0827c23║地而俱生，我執已盡，得意生身，化諸眾生，喻如大
X17n0331_p0827c24║地之生物，非頓生也。九地已上，至等覺無間道，斷
X17n0331_p0828a01║極微細所知愚，至解脫道，入妙覺位，則眾妙滿足，
X17n0331_p0828a02║如人學種種技術，漸漸入妙，非頓妙也。若約性宗，
X17n0331_p0828a03║則斷四十二品無明，初斷見惑，即滅相無明，喻如
X17n0331_p0828a04║菴羅之漸熟。次斷根中積生無始虗習，即思惑，即
X17n0331_p0828a05║異相無明，喻如陶家之造器。三斷住相無明而入
X17n0331_p0828a06║地，喻如大地之生物。四斷生相無明而入妙，喻如
X17n0331_p0828a07║學技而入妙。
X17n0331_p0828a08║譬如明鏡，頓現一切無相色像；如來淨除一切眾生
X17n0331_p0828a09║自心現流亦復如是，頓現無相、無有所有清淨境界。
X17n0331_p0828a10║如日月輪，頓照顯示一切色像；如來為離自心現習
X17n0331_p0828a11║氣過患眾生亦復如是，頓為顯示不思議智最勝境
X17n0331_p0828a12║界。譬如藏識，頓分別知自心現及身安立受用境界；
X17n0331_p0828a13║彼諸依佛亦復如是，頓熟眾生所處境界，以修行者
X17n0331_p0828a14║安處於彼色究竟天。譬如法佛，所作依佛光明照曜；
X17n0331_p0828a15║自覺聖趣亦復如是，彼於法相有性、無性、惡見、妄想
X17n0331_p0828a16║照令除滅。
X17n0331_p0828a17║此明頓證真如也。若據護法，由三資糧位，用觀智
X17n0331_p0828a18║力，止伏分別我法二執，現行不起，故得現一切無
X17n0331_p0828a19║相清淨境界，成應化佛，故以明鏡現像為喻。至初
X17n0331_p0828a20║地而斷除分別我法二執，證徧行真如，頓示不思
X17n0331_p0828a21║議無分別智最勝境界，成智慧佛，故以日月頓照
X17n0331_p0828a22║顯示一切色像為喻。自初地以至八地，斷盡俱生
X17n0331_p0828a23║我執，捨離藏識，成法依佛，現身說法，頓熟眾生所
X17n0331_p0828a24║處境界，以修行人安處於彼色究竟天，所謂身有
X17n0331_p0828b01║無量色，色有無量相，相有無量好，國土莊嚴亦復
X17n0331_p0828b02║如是，故以藏識頓知根身器界真實受用之物為
X17n0331_p0828b03║喻。至等覺後心，斷盡俱生微細所知障，自覺聖智
X17n0331_p0828b04║光明輝發，一切有無惡見妄想化為大光明藏，成
X17n0331_p0828b05║法性佛，所謂智慧愚癡通為般若，故以法依佛光
X17n0331_p0828b06║明照耀為喻。若據馬鳴，初斷滅相無明，而五根清
X17n0331_p0828b07║淨不染，即是相宗轉五識為成所作智也，故以明
X17n0331_p0828b08║鏡現相為喻。次斷異相無明，則念無異相，故無不
X17n0331_p0828b09║徧知，是轉六識成妙觀察智也，故以日月輪顯示
X17n0331_p0828b10║一切色像為喻。三斷住相無明，念無住相，不住生
X17n0331_p0828b11║死，不住涅槃，即是轉第七為平等性智，頓證眾生
X17n0331_p0828b12║平等法性，故以藏識頓分別受用境界為喻。四、斷
X17n0331_p0828b13║生相無明，方得離念等虗空界，即是轉八識為大
X17n0331_p0828b14║圓鏡智，無所不照，故以法依佛光明照耀為喻。心
X17n0331_p0828b15║地觀經云：此法名為一切凡夫入如來地頓悟法
X17n0331_p0828b16║門，此法名為三世諸佛自受法樂微妙寶宮，此法
X17n0331_p0828b17║能引諸菩薩眾到色究竟自在智處，此法能與生
X17n0331_p0828b18║死長夜作大智燈。亦此意也。性相二宗，惟轉智時
X17n0331_p0828b19║各有先後，究其轉識成智則一也。四漸四頓之後，
X17n0331_p0828b20║而復繼以三身說法者，正見如來說法本無頓漸，
X17n0331_p0828b21║由眾生根器有頓漸，故見如來法有頓漸。若下根
X17n0331_p0828b22║好語言文字者，便見化佛說六度法；若中根好觀
X17n0331_p0828b23║緣起者，便見法依佛說緣起法；若上根不立階級，
X17n0331_p0828b24║唯心直進者，便見法身如來說自覺聖智法。故知
X17n0331_p0828c01║法無頓漸，頓漸由人。故涅槃經云：頓說漸名，俱稱
X17n0331_p0828c02║方便。古釋云：若據漸說頓，固是方便；若云頓漸俱
X17n0331_p0828c03║是，亦是謗佛；若俱不是，亦是謗佛。以本覺體上無
X17n0331_p0828c04║頓漸，離言說故。
X17n0331_p0828c05║大慧！法依佛說，一切法入自相共相，自心現習氣因，
X17n0331_p0828c06║相續妄想自性計著因，種種無實幻，種種計著不可
X17n0331_p0828c07║得。復次，大慧！計著緣起自性，生妄想自性相。大慧！如
X17n0331_p0828c08║工幻師（喻第八），依草木瓦石（喻無明）作種種幻（喻器界），起一
X17n0331_p0828c09║切眾生若干形色（喻根身），起種種妄想（徧計），彼諸妄想亦
X17n0331_p0828c10║無真實。如是，大慧！依緣起自性，起妄想自性，種種妄
X17n0331_p0828c11║想心，種種相行事，妄想相計著，習氣妄想。大慧！是為
X17n0331_p0828c12║妄想自性相生。大慧！是名法依佛說法。
X17n0331_p0828c13║此明法依佛，為地上菩薩所說法也。法依佛，依法
X17n0331_p0828c14║性流出，亦名法性所流佛也。以佛從緣起故，即說
X17n0331_p0828c15║緣起。其所說法，不出自相、共相。若據馬鳴，由無明
X17n0331_p0828c16║不達一法界義，不覺心起而有其念，遂生三細。以
X17n0331_p0828c17║無明從真如突然而起，不藉他力，故名自相。若六
X17n0331_p0828c18║麤必藉外緣而起，故曰共相，即起信所謂相應心
X17n0331_p0828c19║與不相應心也。自心現習氣因者，即無明自相，為
X17n0331_p0828c20║三細因。相續妄想計著因者，即心境共相，為六麤
X17n0331_p0828c21║因。如無明業相為緣，轉真如而為業識，再轉而為
X17n0331_p0828c22║轉識，三轉而為現識，此皆無明為緣而起，故名緣
X17n0331_p0828c23║起。前五現識復引起意識，由此意識不達緣生無
X17n0331_p0828c24║性，於緣起法妄生取著，名徧計執。若了緣生無性，
X17n0331_p0829a01║妄想不空，便是圓成實性，故曰種種不實如幻，種
X17n0331_p0829a02║種計著不可得。然前五何以知其引第六意識哉？
X17n0331_p0829a03║由彼第六與前五識俱時而起，緣五塵境，於緣起
X17n0331_p0829a04║自性妄生計著，而起智相相續計，名執相種種妄
X17n0331_p0829a05║想自性。譬如幻師依種種草木瓦石，作種種幻事，
X17n0331_p0829a06║成就一切眾生形色。眾生不達種種形色是幻，而
X17n0331_p0829a07║起種種妄想計著為人為法，而實無人亦無有法，
X17n0331_p0829a08║故曰彼諸妄想亦無真實。斯則不惟妄想不真，即
X17n0331_p0829a09║緣起又何曾實哉？故復示之曰：所謂依緣起自性
X17n0331_p0829a10║而起妄想自性者，謂意識起種種妄想心，於五塵
X17n0331_p0829a11║種種差別分段相，在日用行事、開眼合眼處，而生
X17n0331_p0829a12║計著以為實。不知現前五塵境界，原從無明習氣
X17n0331_p0829a13║為種子緣，熏習而起，本無真實，而妄想真實，故曰
X17n0331_p0829a14║妄想自性從相生。復結之曰：依佛所說法相，大意
X17n0331_p0829a15║如此。若據護法凡夫，則計四大五陰各有自性為
X17n0331_p0829a16║自相，合四大而成界，合五陰而成身為共相，計自
X17n0331_p0829a17║共相為常樂我淨。二乘反此，計五陰各有自性為
X17n0331_p0829a18║自相，於五陰自性各各皆有無常、苦、空、無我、不淨
X17n0331_p0829a19║為共相。若究而言之，則真如為自相，三細六麤皆
X17n0331_p0829a20║共相也。此五陰為緣起，即見相二分也。此緣起法，
X17n0331_p0829a21║皆是自心無知業愛三因現起，故曰自心現習氣
X17n0331_p0829a22║因。愚夫不了，起種種妄想計著，以為實我實法，故
X17n0331_p0829a23║曰相續妄想計著因。若了緣生如幻，即是如如，故
X17n0331_p0829a24║曰種種無實如幻。若了計著本空，即是正智，故曰
X17n0331_p0829b01║種種計著不可得。以依他法本無自性故，迷之起
X17n0331_p0829b02║執，則名徧計，達之本空，即是圓成。下復以喻明工。
X17n0331_p0829b03║幻師喻業識，依草木瓦石者喻無知業愛等習氣，
X17n0331_p0829b04║眾生若干形色者喻五陰身，起種種妄想者喻意
X17n0331_p0829b05║識計五陰以為實我實法。若以正智觀察，不但幻
X17n0331_p0829b06║師所現是幻非實，即彼妄想認為實我實法，亦豈
X17n0331_p0829b07║真實哉。故復示之曰：此種種妄想心，皆是妄計色
X17n0331_p0829b08║陰種種相，及無色四陰妄想相而起。不知此能徧
X17n0331_p0829b09║計及所徧計，皆是無知業愛習氣所起，總是妄想，
X17n0331_p0829b10║故曰計著習氣妄想
X17n0331_p0829b11║大慧，法佛者，離心自性相，自覺聖所緣境界建立施
X17n0331_p0829b12║作。
X17n0331_p0829b13║此名法佛說法也。不但離言說，離名字，離心緣，即
X17n0331_p0829b14║寂滅一心，真如自性等說，亦不容著。只要自性宗
X17n0331_p0829b15║通到自覺境界，則揚眉瞬目，擎拳合掌，諸所建立
X17n0331_p0829b16║施作，總是說自性法。不知纔說如如，早是變也。纔
X17n0331_p0829b17║說自覺，早是迷也。此之謂法佛說法。
X17n0331_p0829b18║大慧，化佛者，說施、戒、忍、進、禪定及心智慧，離陰、界、入、
X17n0331_p0829b19║解脫、識相分別觀察建立，超外道見、無色見。
X17n0331_p0829b20║此化佛所說六度法也。以布施度慳貪，以持戒度
X17n0331_p0829b21║毀禁，以忍辱度瞋恚，以精進度懈怠，以禪定度散
X17n0331_p0829b22║亂，以智慧度愚癡。故能離陰界入，脫分別識。凡所
X17n0331_p0829b23║建立，超過外道有無二見。黃檗云：佛有三身：法身
X17n0331_p0829b24║說自性虗通法，報身說一切清淨法，化身說六度
X17n0331_p0829c01║萬行法。法身說法，不可以言語音聲文字形相而
X17n0331_p0829c02║求，無修無證，自性虗通而已。故曰：無法可說，是名
X17n0331_p0829c03║說法。報身化身，皆隨機感現，所說之法，亦隨事應
X17n0331_p0829c04║根，以為攝化，皆非真法。故曰：報化非真佛，亦非說
X17n0331_p0829c05║法者。故知佛身無依，隨機普現。色無定色，若金剛
X17n0331_p0829c06║之合朱紫；形無定形，猶光影之任脩短；相無定相，
X17n0331_p0829c07║猶明鏡之對妍媸。紜紜自彼，於佛何預？
X17n0331_p0829c08║大慧，又法佛者離攀緣，攀緣離，一切所作根量相滅，
X17n0331_p0829c09║非諸凡夫、聲聞、緣覺、外道計著我相所著境界，自覺
X17n0331_p0829c10║聖究竟差別相建立。是故，大慧，自覺聖差別相當勤
X17n0331_p0829c11║修學，自心現見應當除滅。
X17n0331_p0829c12║此獨揭示法佛所說法，為此經宗極故，勸令修學。
X17n0331_p0829c13║若爾，報化二身所說之法，不足學耶。然法佛說法，
X17n0331_p0829c14║是自性宗通。報化二身所說，是說通。雖說種種法，
X17n0331_p0829c15║無非欲人離念，歸於自性宗通而已。故曰離攀緣。
X17n0331_p0829c16║若離攀緣，則能超越一切妄想根量之境。以離念
X17n0331_p0829c17║境界，非彼凡小外道所知之境，是自覺聖究竟差
X17n0331_p0829c18║別智之所建立。是故自覺聖差別智相，固當勤學。
X17n0331_p0829c19║若夫凡小外道，計著自心所現種種諸見，亦當除
X17n0331_p0829c20║滅也。辯八識竟。
X17n0331_p0829c21║復次，大慧！有二種聲聞乘通分別相，謂得自覺聖差
X17n0331_p0829c22║別相，及性妄想自性計著相。
X17n0331_p0829c23║前明外道於橫法上計有計無，此明二乘於自共
X17n0331_p0829c24║相執空執有。雖外道二乘分量各異，究竟法執未
X17n0331_p0830a01║空妄想不淨，則是齊驅竝駕，故併及之。言通分別
X17n0331_p0830a02║相者，言二種通名聲聞，而計空計有所見各有差
X17n0331_p0830a03║別也。得自覺聖差別者，此利根聲聞得生空智證
X17n0331_p0830a04║生空理，已得聖智之差別，未得聖智之圓通，所謂
X17n0331_p0830a05║以無為法而有差別也。性妄想自性計著者，此鈍
X17n0331_p0830a06║根聲聞於自相共相起計著者。
X17n0331_p0830a07║云何得自覺聖差別相聲聞？謂無常、苦、空、無我境界，
X17n0331_p0830a08║真諦離欲寂滅，息陰界入自共相外不壞相，如實知
X17n0331_p0830a09║心得寂止，心寂止已禪定解脫三昧道果正受解脫，
X17n0331_p0830a10║不離習氣不思議變易死，得自覺聖樂住聲聞，是名
X17n0331_p0830a11║得自覺聖差別相聲聞。大慧！得自覺聖差別樂住菩
X17n0331_p0830a12║薩摩訶薩，非滅門樂正受樂，顧憫眾生及本願不作
X17n0331_p0830a13║證。大慧！是名聲聞得自覺聖差別相樂，菩薩摩訶薩
X17n0331_p0830a14║於彼得自覺聖差別相樂，不應修學。
X17n0331_p0830a15║無常苦空無我境界者，即四念處，謂觀身不淨，觀
X17n0331_p0830a16║受是苦，觀心無常，觀法無我也。又觀真諦本來離
X17n0331_p0830a17║欲，本來寂滅，由其微細推審諦實，見得透徹，故於
X17n0331_p0830a18║陰界入自相上，一一皆知無常苦空，不生躭著，故
X17n0331_p0830a19║曰息也。言自相者，謂五蘊法各有自相也。共相者，
X17n0331_p0830a20║謂五蘊法上總有無常苦空也。言既觀察內身如
X17n0331_p0830a21║此，次復觀察執外境為不壞者，亦復實知為無常
X17n0331_p0830a22║苦空也。既知內身外境皆是無常苦空，毫無繫戀，
X17n0331_p0830a23║故心得寂止。心既寂止，遂修寂滅定，習八解脫，入
X17n0331_p0830a24║三三昧，證道果，得解脫。然躭三昧樂，無度生心，但
X17n0331_p0830b01║離煩惱，未離無明習氣，但度分段生死。由躭著寂
X17n0331_p0830b02║滅樂，是名聖智境界差別相聲聞。故唯識論云：生
X17n0331_p0830b03║死有二種：一、分段生死，謂諸有漏善不善業，由煩
X17n0331_p0830b04║惱障緣助勢力，所感三界麤異熟果，身定長短，隨
X17n0331_p0830b05║因緣力，有定劑限，故名分段。二、不思議變易生死，
X17n0331_p0830b06║由所知障緣助勢力，所感殊勝細異熟果，由悲願
X17n0331_p0830b07║力，改轉身命，無定劑限，故云變易。無漏定願，正所
X17n0331_p0830b08║資感，妙用難測，名不思議。問：諸菩薩亦證寂滅樂，
X17n0331_p0830b09║亦有變易生死，與聲聞同，何故得名菩薩？然菩薩
X17n0331_p0830b10║雖得自覺聖智差別樂，非若二乘躭著寂滅正受
X17n0331_p0830b11║樂，而不顧眾生也。以菩薩乘本願力，顧愍眾生，雖
X17n0331_p0830b12║住寂滅，不作證心，不生自足，非若聲聞躭守此樂，
X17n0331_p0830b13║為樂所醉，是名聲聞所得自覺聖差別相樂。若是
X17n0331_p0830b14║大心菩薩，顧愍眾生者，不應取此差別相樂，亦不
X17n0331_p0830b15║應習學此法門也。
X17n0331_p0830b16║大慧！云何性妄想自性計著相聲聞？所謂大種青黃
X17n0331_p0830b17║赤白、堅溼煖動、非作生、自相共相，先聖善說，見已於
X17n0331_p0830b18║彼起自性妄想。菩薩摩訶薩於彼應知應捨，隨入法
X17n0331_p0830b19║無我想，滅人無我相見，漸次諸地相續建立，是名諸
X17n0331_p0830b20║聲聞性妄想自性計著相。
X17n0331_p0830b21║此觀四大，青黃赤白為其色，堅溼煖動為其性。色
X17n0331_p0830b22║色不同，性性各別。雖不同乎外道計作者生，然又
X17n0331_p0830b23║依阿含小教，執彼諸法實有自性，即是無作涅槃。
X17n0331_p0830b24║不知自性本空，大種不實，於自共相起自性妄想。
X17n0331_p0830c01║此則較前聲聞為劣，以不解無常苦空實有自相
X17n0331_p0830c02║共相故。較外道為勝，以不計作者生故。若菩薩於
X17n0331_p0830c03║彼應知應捨，了知法法皆無自性，隨入法無我智，
X17n0331_p0830c04║則人無我相自除。從地入地，漸次建立。故曰：分別
X17n0331_p0830c05║我法極喜無，六七俱生地地除。第七修道除種現，
X17n0331_p0830c06║金剛道後等皆無。此則龍象蹴蹋，豈跛驢心慧所
X17n0331_p0830c07║可及哉。故知真空難會，應須妙得指歸。若隨空有，
X17n0331_p0830c08║皆墮邪思。如央掘魔羅經偈云：譬如有愚夫，見雹
X17n0331_p0830c09║生妄想。謂是琉璃珠，取已執持歸。置之瓶器中，守
X17n0331_p0830c10║護如珍寶。不久悉銷融，空想默然住。於餘琉璃珠，
X17n0331_p0830c11║亦復作空想。所以外道執斷空，二乘執但空，皆是
X17n0331_p0830c12║不了一心真空之旨，故須揀別。
X17n0331_p0830c13║爾時，大慧菩薩摩訶薩白佛言：世尊，世尊所說常及
X17n0331_p0830c14║不思議，自覺聖趣境界及第一義境界。世尊，非諸外
X17n0331_p0830c15║道所說常不思議因緣耶？
X17n0331_p0830c16║前文所明，皆是外道小乘妄想未空，計名執相，未
X17n0331_p0830c17║能親證正智如如，亦各自謂成無上道，故問正智
X17n0331_p0830c18║如如之差別也。常即藏識海常住之常，不思議即
X17n0331_p0830c19║前不思議熏變之不思議，自覺聖趣境界即前自
X17n0331_p0830c20║覺聖智，第一義境界即前第一義心及七種境界。
X17n0331_p0830c21║意謂如來前所說常不思議等，豈真不與外道所
X17n0331_p0830c22║說常不思議因緣同耶？
X17n0331_p0830c23║佛告大慧：非諸外道因緣得常不思議。所以者何？諸
X17n0331_p0830c24║外道常不思議不因自相成。若常不思議不因自相
X17n0331_p0831a01║成者，何因顯現常不思議？復次，大慧！不思議若因自
X17n0331_p0831a02║相成者，彼則應常。由作者因相故，常不思議不成。大
X17n0331_p0831a03║慧！我第一義常不思議，第一義因相成，離性非性。得
X17n0331_p0831a04║自覺相故有相，第一義智因故有因，離性非性故。譬
X17n0331_p0831a05║如無作、虗空、涅槃、滅盡故常。如是，大慧！不同外道常
X17n0331_p0831a06║不思議論。如是，大慧！此常不思議，諸如來自覺聖智
X17n0331_p0831a07║所得。如是故，常不思議自覺聖智所得，應當修學。
X17n0331_p0831a08║此言聖智如如，唯如來能證能得，非外道所得有
X17n0331_p0831a09║也。先出外道是非常，以顯真能破。以外道因緣是
X17n0331_p0831a10║無常，是妄想故，不入常不思議之宗。所以下，又出
X17n0331_p0831a11║不成常宗之因。以彼外道常不思議不以真如自
X17n0331_p0831a12║相為因，而以微塵、士夫、勝妙等異相為因故。若常
X17n0331_p0831a13║不思議既不以自相為因，而以異相為因者，但能
X17n0331_p0831a14║顯現無常妄想之宗而已，何由顯現常不思議之
X17n0331_p0831a15║宗乎？若彼不思議果以真如自相為因，彼宗亦應
X17n0331_p0831a16║稱常不思議矣。由彼以作者為因相故，常不思議
X17n0331_p0831a17║之宗不成也。應出法自相相違量云：外道因緣是
X17n0331_p0831a18║有法常不思議宗，以作者為因故，同喻如兔角。此
X17n0331_p0831a19║則作者因與常不思議宗相違敵體，成無常斷滅
X17n0331_p0831a20║宗矣。中論云：若定有作者，亦定有作業，作者及作
X17n0331_p0831a21║業，即墮於無因。若無因，亦復無果。次立三支無過
X17n0331_p0831a22║之宗因，以成真能立。故曰：我第一義常不思議為
X17n0331_p0831a23║宗。次立因以成宗。以第一義為因，以不變隨緣故
X17n0331_p0831a24║離性，以隨緣不變故離非性，得自覺相故有如如
X17n0331_p0831b01║相，第一義智為因故有如如智，以此因離有無妄
X17n0331_p0831b02║想故，得成常不思議之宗。次復立喻以成宗因，故
X17n0331_p0831b03║以三無為為同喻無作。虗空即虗空無為，以虗空
X17n0331_p0831b04║非所作故。涅槃即非擇滅無為，滅盡即擇滅無為，
X17n0331_p0831b05║以三種無為皆是無作相故也。故唯識論云：虗空
X17n0331_p0831b06║無為者，謂於真諦離諸障礙，猶如虗空。擇滅者，擇
X17n0331_p0831b07║謂揀擇，滅謂斷滅，由無漏智斷諸障染所顯真理。
X17n0331_p0831b08║非擇滅者，一真法界本性清淨，不由擇力斷滅所
X17n0331_p0831b09║顯。應立正量云：我第一義是有法不思議宗，第一
X17n0331_p0831b10║義為因故，離性非性故，喻如三無為。由我三支無
X17n0331_p0831b11║過常不思議因緣，不同外道所說常不思議因緣，
X17n0331_p0831b12║以外道常不思議是無常、是妄想故，我之常不思
X17n0331_p0831b13║議是如如智、契如如理。故知常不思議因緣，唯如
X17n0331_p0831b14║來證、如來得，故當修學。
X17n0331_p0831b15║復次，大慧！外道常不思議無常性異相因故，非自作
X17n0331_p0831b16║因相力故常。復次，大慧！諸外道常不思議，於所作性
X17n0331_p0831b17║非性無常，見已思量計常。大慧！我亦以如是因緣，所
X17n0331_p0831b18║作者性非性無常，見已自覺聖境界，說彼常無因故。
X17n0331_p0831b19║大慧！若復諸外道因相成常不思議，因自相性非性
X17n0331_p0831b20║同於兔角，此常不思議但言說妄想，諸外道輩有如
X17n0331_p0831b21║是過。所以者何？謂但言說妄想同於兔角，自因相非
X17n0331_p0831b22║分。大慧！我常不思議因自覺得相故，離所作性非性
X17n0331_p0831b23║故常，非外性非性無常思量計常。大慧！若復外性非
X17n0331_p0831b24║性無常思量計常不思議常，而彼不知常不思議自
X17n0331_p0831c01║因之相，去得自覺聖智境界相遠，彼不應說。
X17n0331_p0831c02║此復申明兩家宗因，克定如來為真能立，而外道
X17n0331_p0831c03║墮法自相相違過也。故曰：外道常不思議所以不
X17n0331_p0831c04║同佛說者，以外道所計常不思議，即是無常性。彼
X17n0331_p0831c05║以種種異相為相，異因為因，故成無常。非若如來
X17n0331_p0831c06║以自心所現諸識展轉為生因，無有間斷，故常也。
X17n0331_p0831c07║外道之異因者何？即於所作之性為無性，見其為
X17n0331_p0831c08║無常，而復思量能作者為常。此以所作之性為無
X17n0331_p0831c09║常，能作之性為常，是因果相異，名為異因也。唐譯
X17n0331_p0831c10║云：外道常不思議，以見所作法有已還無，無常已
X17n0331_p0831c11║比知是常。我以諸識展轉因緣所作性為無性，見
X17n0331_p0831c12║其為無常，此即因緣無性。以無性故，即是自覺聖
X17n0331_p0831c13║智境界。故說彼作者常為無因生也。若復諸外道
X17n0331_p0831c14║以此異因性成常不思議者，彼之因自相性本不
X17n0331_p0831c15║可得，同於兔角，云何成立常不思議之宗乎？此常
X17n0331_p0831c16║不思議，但是言說妄想，翻成有過之宗因而已。所
X17n0331_p0831c17║以三支犯過者，以彼自因之相無分故也。我之常
X17n0331_p0831c18║不思議，以自覺智所得相為因，此因離彼外道所
X17n0331_p0831c19║作性非性，故常。非若外道以所作性為非性，見其
X17n0331_p0831c20║無常，而比知能作者為常。若以所作性為非性，見
X17n0331_p0831c21║其無常，而比知能作者為不思議常。彼且不知常
X17n0331_p0831c22║不思議自因之相為何物，與彼得自覺聖智境界
X17n0331_p0831c23║者相去甚遠，胡為亦自說作者為不思議常乎？故
X17n0331_p0831c24║曰：彼不應說
X17n0331_p0832a01║復次，大慧！諸聲聞畏生死妄想苦而求涅槃，不知生
X17n0331_p0832a02║死涅槃差別，一切性妄想非性，未來諸根境界休息
X17n0331_p0832a03║作涅槃想，非自覺聖智趣藏識轉，是故凡愚說有三
X17n0331_p0832a04║乘，說心量趣無所有。是故，大慧！彼不知過去未來現
X17n0331_p0832a05║在諸如來自心現境界，計著外心現境界，生死輪常
X17n0331_p0832a06║轉。
X17n0331_p0832a07║由外道於無常因妄計常因，二乘於無常果妄計
X17n0331_p0832a08║常果，故并及之。言聲聞畏生死苦而求涅槃樂，不
X17n0331_p0832a09║知現有生死涅槃實有自性差別者，皆是狂勞顛
X17n0331_p0832a10║倒華相，豈知生死涅槃實無自性哉？但彼根塵休
X17n0331_p0832a11║息，不起分別作涅槃想，然非轉藏識中生住異滅
X17n0331_p0832a12║分劑頭數，到自覺聖智大涅槃趣。故法華云：但離
X17n0331_p0832a13║虗妄名為解脫，其實未得一切解脫也。由彼凡愚
X17n0331_p0832a14║執有涅槃，故說實有。三乘由彼不解自心現量，而
X17n0331_p0832a15║說心量趣，非彼所有境界。由彼不達三世諸佛所
X17n0331_p0832a16║傳法印，唯是自心現境界，心外無別法，而反妄計
X17n0331_p0832a17║實有外境，故妄見輪轉生死。若果能了自心，尚不
X17n0331_p0832a18║見有涅槃，安有生死哉？思益經云：諸佛出世，不為
X17n0331_p0832a19║令眾生出生死入涅槃，但為度生死涅槃二見耳。
X17n0331_p0832a20║復次，大慧！一切法不生，是過去、未來、現在諸如來所
X17n0331_p0832a21║說。所以者何？謂自心現性非性，離有非有生故。大慧！
X17n0331_p0832a22║一切性不生，一切法如兔馬等角，愚癡凡夫不實妄
X17n0331_p0832a23║想，自性妄想故。大慧！一切法不生，自覺聖智趣境界
X17n0331_p0832a24║者，一切性自性相不生，非彼愚夫妄想二境界自性
X17n0331_p0832b01║身，則建立趣自性相。大慧！藏識攝所攝相轉，愚夫墮
X17n0331_p0832b02║生住滅二見，希望一切性生有非有妄想生，非賢聖
X17n0331_p0832b03║也。大慧！於彼應當修學。
X17n0331_p0832b04║由外道小乘皆不達自心境界本無有生，而妄立
X17n0331_p0832b05║種種異因為生因，故立不生宗以示之。申量云：一
X17n0331_p0832b06║切法是有法不生為宗因，云離有非有生故，喻如
X17n0331_p0832b07║兔馬角。以立此無生印印定一切法，以破自生、他
X17n0331_p0832b08║生、共生、無因生。故前文云：離有無不應作想。既立
X17n0331_p0832b09║三支，復示之曰：此一切法不生宗，是得自覺聖智
X17n0331_p0832b10║趣境界者，見一切因緣大種性自性等，皆是性自
X17n0331_p0832b11║性第一義心，不見心外有少法生故。非彼愚夫於
X17n0331_p0832b12║不生處妄計有無，生死涅槃實有二種境界。我唯
X17n0331_p0832b13║了達自性所現身及資生受用器界，還趣自性本
X17n0331_p0832b14║無一物。以一切法不出相見二分，然皆是藏識自
X17n0331_p0832b15║證分之所轉變，正如鏡中所現影像。愚夫墮生滅
X17n0331_p0832b16║二見，取以為實我實法，於無生中妄見有非有生。
X17n0331_p0832b17║若以聖慧眼觀本無是事，故勉之曰：此無生法是
X17n0331_p0832b18║三世諸佛所傳心印，應當修學。問：下經云：一切法
X17n0331_p0832b19║不生，不應立宗。何故此中立一切法不生宗？答：立
X17n0331_p0832b20║宗如用兵，用以破邪，用以定亂，葢不得已而用之。
X17n0331_p0832b21║若太平之世，何須復用？所謂太平本是將軍致，不
X17n0331_p0832b22║許將軍見太平。故此中立而後隨遣之也。
X17n0331_p0832b23║復次，大慧！有五無間種性。云何為五？謂聲聞乘無間
X17n0331_p0832b24║種性、緣覺乘無間種性、如來乘無間種性、不定種性、
X17n0331_p0832c01║各別種性（唐云無種生）。
X17n0331_p0832c02║由前分別外道二乘，皆由不了名相墮於妄想，唯
X17n0331_p0832c03║如來了達名相本空、妄想本寂，證得正智如如，此
X17n0331_p0832c04║則聖凡各有差別。故復明五無間性，以顯佛性本
X17n0331_p0832c05║同，但由無始熏習不同，故有差別種性。言種性者，
X17n0331_p0832c06║體同曰性、相似曰種。如稻自生稻不生餘穀，此屬
X17n0331_p0832c07║性也；萌稈華粒其類無差，此屬種也。然種性相依
X17n0331_p0832c08║毫無間隔，故曰無間。此種性義有二：一者本有，謂
X17n0331_p0832c09║異熟識法爾而有長劫所熏染淨種子，名為本性
X17n0331_p0832c10║住種，此舊熏也；二者始起，謂無始來數數現行熏
X17n0331_p0832c11║習而有染淨諸法所熏習故，無量種子之所積集，
X17n0331_p0832c12║此則名為習所成種，此新熏也。此五種性由新舊
X17n0331_p0832c13║二熏所成，由昔聞化佛所說方便六度法，熏成聲
X17n0331_p0832c14║聞種性；由昔聞報佛所說緣生法，熏成緣覺種性；
X17n0331_p0832c15║由昔聞法佛所說離攀緣自性宗通法，熏成如來
X17n0331_p0832c16║種性。若聞此三法，或信或疑、或進或退、或大或小
X17n0331_p0832c17║者，成不定種性；若聞此三法，全無信心返生誹謗
X17n0331_p0832c18║者，名無種性也。此五種性似有差殊，究其本性毫
X17n0331_p0832c19║無有異，故以無間總之。
X17n0331_p0832c20║云何知聲聞乘無間種性？若聞說得陰、界、入自共相
X17n0331_p0832c21║斷知時，舉身毛孔熈怡欣悅，及樂修習智，不修緣起
X17n0331_p0832c22║發悟之相，是名聲聞乘無間種性。聲聞無間見第八
X17n0331_p0832c23║地，起煩惱斷，習氣煩惱不斷，不度不思議變易死，度
X17n0331_p0832c24║分段死，正師子吼：我生已盡，梵行已立，不受後有。如
X17n0331_p0833a01║實知修習人無我，乃至得般涅槃覺。
X17n0331_p0833a02║云何知其種性為聲聞耶？若聞說知苦斷集時，而
X17n0331_p0833a03║歡喜徧身者，是彼昔曾熏得此種，故一聞而投其
X17n0331_p0833a04║所好，舉身欣悅，遂能樂滅修道，證人空智。然不樂
X17n0331_p0833a05║修大乘緣起無生，發悟本來寂滅之相者，由其無
X17n0331_p0833a06║此習種，故雖聞此，如風過耳，而無一念好樂之心，
X17n0331_p0833a07║此則名為聲聞乘也。然聲聞而又曰無間者，謂其
X17n0331_p0833a08║不修大乘發悟之相，不與菩薩同流，然其斷盡思
X17n0331_p0833a09║惑，與八地菩薩見地相同。故華嚴謂八地菩薩證
X17n0331_p0833a10║我空真如，樂住不起滅定，諸佛勸之曰：起，善男子！
X17n0331_p0833a11║勿得樂住三昧，汝之三昧，二乘亦得是也。然菩薩
X17n0331_p0833a12║最初發心，正斷無明，而兼斷思惑，至八地而思惑
X17n0331_p0833a13║不期盡而自盡。而聲聞但斷四住地煩惱，不斷住
X17n0331_p0833a14║地無明，但度分段生死，不度變易生死，而於天人
X17n0331_p0833a15║大眾中作過頭語，自謂斷苦集故，而我生已盡，證
X17n0331_p0833a16║滅道故，而梵行已立，更不受三界生死輪轉，生滿
X17n0331_p0833a17║足想，不知我生實未盡，梵行實未立也。故總結云：
X17n0331_p0833a18║此由昔熏成種，故聞說知苦斷集，而熈怡欣悅，修
X17n0331_p0833a19║三十七品助道法，得人空智，證有餘涅槃。聲聞種
X17n0331_p0833a20║性，如是而已。
X17n0331_p0833a21║大慧！各別無間者，我、人、眾生、壽命、長養、士夫，彼諸眾
X17n0331_p0833a22║生作如是覺求般涅槃。復有異外道說，悉由作者見
X17n0331_p0833a23║一切性已，言此是般涅槃，作如是覺法無我見非分，
X17n0331_p0833a24║彼無解脫。大慧！此諸聲聞乘無間外道種性不出出
X17n0331_p0833b01║覺，為轉彼惡見故應當修學。
X17n0331_p0833b02║此各別無間，非標中各別種性也。言各別者，謂不
X17n0331_p0833b03║與聲聞同。言無間者，謂不與聲聞異也。前明菩薩
X17n0331_p0833b04║與聲聞各別，而實與聲聞同。此明外道與聲聞各
X17n0331_p0833b05║別，而實與聲聞不異。與聲聞各別者，謂聲聞得人
X17n0331_p0833b06║空智，證涅槃樂。此則不空我相，直以神我受用二
X17n0331_p0833b07║十三法，長養我、人、眾生、壽者四相，計為涅槃。此即
X17n0331_p0833b08║數論師所計也。彼計從冥生覺，從覺生我知，從我
X17n0331_p0833b09║知生五唯，從五唯生五大，從五大生十一根。神我
X17n0331_p0833b10║為主，受用大等二十三法。故偈云：云何知有我？積
X17n0331_p0833b11║聚為他故。他者，即是我。由冥性與三德和合，造二
X17n0331_p0833b12║十三法。而神我受用，長養士夫，為生死因。由所轉
X17n0331_p0833b13║變，擾亂我故，不得解脫。知二十三諦轉變無常，生
X17n0331_p0833b14║厭修道，自性隱跡，不生諸諦，我便解脫。故偈云：我
X17n0331_p0833b15║無縛無脫，無輪轉生死。以無三德故，無變異故，無
X17n0331_p0833b16║作者故。復有異外道者，即勝論師所計作者與所
X17n0331_p0833b17║作異，故曰異外道。唯識論云：勝論所執實等句義，
X17n0331_p0833b18║多實有性現量所得。由彼計實德業三，皆由大有
X17n0331_p0833b19║性、同異性、和合性為作者而生，故實德業等皆實
X17n0331_p0833b20║有自性。若見此自性已，便是涅槃。然彼作如是想，
X17n0331_p0833b21║謂為涅槃。以執有實性，法執未除，法空未證，非真
X17n0331_p0833b22║證涅槃也。故曰：法無我見非，分彼無解脫。下總示
X17n0331_p0833b23║之曰：前之聲聞，雖空我執證人空，而與外道各有
X17n0331_p0833b24║差別。然皆未能空法執證法空，又與外道無異也。
X17n0331_p0833c01║以聲聞未盡生死，自謂我生已盡；未證涅槃，而自
X17n0331_p0833c02║謂梵行已立。此與外道未出生死，而自作出生死
X17n0331_p0833c03║想；未除我法，而妄謂證涅槃者，何異哉？若菩薩度
X17n0331_p0833c04║生，欲轉彼惡見者，亦應修學，餘則不應習也。
X17n0331_p0833c05║大慧！緣覺乘無間種性者，若聞說各別緣無間，舉身
X17n0331_p0833c06║毛竪悲泣流淚，不相近緣所有不著，種種自身種種
X17n0331_p0833c07║神通，若離若合種種變化，聞說是時其心隨入。若知
X17n0331_p0833c08║彼緣覺乘無間種性已，隨順為說緣覺之乘，是名緣
X17n0331_p0833c09║覺乘無間種性相。
X17n0331_p0833c10║緣覺有二種：出無佛世，觀物變易，自覺無生者，為
X17n0331_p0833c11║獨覺；出有佛世，依教而修，觀緣悟道者，為緣覺。雖
X17n0331_p0833c12║根有利鈍，類皆從緣悟入，故曰無間。何以驗其種
X17n0331_p0833c13║性為緣覺耶？若聞說十二因緣各各差別，三世因
X17n0331_p0833c14║果連環不斷，而熏發宿種，故一聞說此，則身毛皆
X17n0331_p0833c15║竪，痛哭流涕，即能奮志還滅，不復隨順無明，不著
X17n0331_p0833c16║諸有，所謂隨順無明起諸有。若不隨順，諸有斷也，
X17n0331_p0833c17║故能發起神通，得意生身，若離若合，種種變現，化
X17n0331_p0833c18║導眾生，所謂不欣說法，現神力以化他也。此由聞
X17n0331_p0833c19║說十二緣時，毛骨竦然者，便驗昔有種子，故一聞
X17n0331_p0833c20║之，如膠投漆，其心隨入也。若種性已成，唯能隨順
X17n0331_p0833c21║同類眾生說同類法，不能為別類眾生說別類法，
X17n0331_p0833c22║故所化有限。此緣覺種性為若此。
X17n0331_p0833c23║大慧，彼如來乘無間種性有四種，謂自性法無間種
X17n0331_p0833c24║性、離自性法無間種性、得自覺聖無間種性、外剎殊
X17n0331_p0834a01║勝無間種性。大慧，若聞此四事一一說時，及說自心
X17n0331_p0834a02║現身財建立不思議境界時，心不驚怖者，是名如來
X17n0331_p0834a03║乘無間種性相。
X17n0331_p0834a04║何以驗其為如來種性耶？若聞即心即佛，佛外無
X17n0331_p0834a05║心，心外無佛者，此自性法也。若聞行十度，斷十障，
X17n0331_p0834a06║證十如，三祇鍊性，百劫調心者，此離自性法也。若
X17n0331_p0834a07║聞自今以後，不以佛為聖師，何以故？自在於地，不
X17n0331_p0834a08║在他鄉，自歸於己，不歸他人等，此得自覺聖法也。
X17n0331_p0834a09║若聞說華藏世界所有塵，一一塵中徧法界，及說
X17n0331_p0834a10║自心所現根身器界，一一毛孔，一一微塵，皆是不
X17n0331_p0834a11║可思議境界，此外剎殊勝法也。若聞此四種法，直
X17n0331_p0834a12║下擔當，不生驚怖者，即此便是如來種性也。
X17n0331_p0834a13║大慧！不定種性者，謂說彼三種時，隨說而入隨彼而
X17n0331_p0834a14║成。大慧！此是初治地者，謂種性建立，為超入無所有
X17n0331_p0834a15║地故作是建立。彼自覺藏者，自煩惱習淨見法無我，
X17n0331_p0834a16║得三昧樂住聲聞，當得如來最勝之身。
X17n0331_p0834a17║云何驗其種性為不定耶？謂聞聲聞法即入聲聞
X17n0331_p0834a18║而成聲聞種性，聞緣覺法即入緣覺而成緣覺種
X17n0331_p0834a19║性，聞如來法即入如來而成如來種性，故曰隨說
X17n0331_p0834a20║而入，隨彼而成，謂之不定。更有一種頓根聲聞，將
X17n0331_p0834a21║三界八十一品思惑為一團一聚，頓斷頓證，如年
X17n0331_p0834a22║少沙彌以皮毬擊老比丘而頓證四果者。又有頓
X17n0331_p0834a23║根菩薩，從初發心入治地住時，即能起入八地無
X17n0331_p0834a24║生法忍者，故建立此不定種性，正為從初治地時
X17n0331_p0834b01║即能超入無所有地者設也。又為一種定性聲聞
X17n0331_p0834b02║回心入大乘者，亦在不定性攝，故曰彼自覺藏等，
X17n0331_p0834b03║謂彼雖捨藏識證四果，而異熟不空習氣未盡，若
X17n0331_p0834b04║從此回心而淨習氣證法空，則住三昧樂定性聲
X17n0331_p0834b05║聞，亦當得如來最勝之身，豈真有定性哉？故中論
X17n0331_p0834b06║偈云：集若有定性，先來所不斷，於今云何斷？道若
X17n0331_p0834b07║有定性，先來所不修，於今云何修？故知若有定性，
X17n0331_p0834b08║一切諸法皆悉不成；若無定性，一切皆成。所以一
X17n0331_p0834b09║切毛道異生居不定聚者，以習性易染猶如素絲，
X17n0331_p0834b10║習性易流猶如湍水，且八識田中具有十法界種
X17n0331_p0834b11║子，隨所聞法即起現行，故學道者所習不可不慎
X17n0331_p0834b12║也。
X17n0331_p0834b13║爾時，世尊欲重宣此義，而說偈言：須陀槃那果，往來
X17n0331_p0834b14║及不還，逮得阿羅漢，是等心惑亂。三乘與一乘，非乘
X17n0331_p0834b15║我所說，愚夫少智慧，諸聖遠離寂。第一義法門，遠離
X17n0331_p0834b16║於二教，住於無所有，何建立三乘？諸禪無量等，無色
X17n0331_p0834b17║三摩提，受想悉寂滅，亦無有心量。
X17n0331_p0834b18║由性不定故，可小可大，則知萬法常無性，無不性
X17n0331_p0834b19║空時，法爾能隨緣，隨緣不失性。故法華云：知法常
X17n0331_p0834b20║無性，佛種從緣起。故在定性之後。而次之不定性
X17n0331_p0834b21║者，欲人知定性皆是不定性隨緣所成，而實無種
X17n0331_p0834b22║種性也。此即會五性歸於無性，以無性之性即佛
X17n0331_p0834b23║性故。復於偈中發明此義，斷三界八十八使見惑，
X17n0331_p0834b24║證預流果；斷欲界前六品思惑，證一來果；斷欲界
X17n0331_p0834c01║後三品思惑，證不來果；斷上二界七十二品思惑，
X17n0331_p0834c02║證羅漢果。此等雖空我執證四果，而法執未除，中
X17n0331_p0834c03║心惑亂，未可謂離喧得寂也。然三乘、一乘、非乘，皆
X17n0331_p0834c04║我所說，悉是方便誘引之辭，實無所謂三乘、一乘
X17n0331_p0834c05║及非乘也。以彼外道雖有聰明而無智慧，二乘雖
X17n0331_p0834c06║有智慧，得少為足，不能溥化，故非乘、三乘總以愚
X17n0331_p0834c07║夫目之。唯彼地上菩薩行如實行，不唯心不惑亂，
X17n0331_p0834c08║抑且不守寂滅而能利生接物，故以一乘諸聖目
X17n0331_p0834c09║之。若夫第一義諦本來寂滅，住於無所有地，不容
X17n0331_p0834c10║擬議，即三乘、一乘二種教法悉皆遠離，而況所謂
X17n0331_p0834c11║非乘乎？若四禪諸天所修四無量心，無色界所修
X17n0331_p0834c12║空定，外道天所修無想定，皆是不定性隨緣所成，
X17n0331_p0834c13║豈真有種種心量哉？故知諸法實無定性，其種種
X17n0331_p0834c14║名皆是隨緣施設耳。
X17n0331_p0834c15║大慧，彼一闡提非一闡提，世間解脫誰轉？大慧，一闡
X17n0331_p0834c16║提有二種：一者、捨一切善根，及於無始眾生發願。云
X17n0331_p0834c17║何捨一切善根？謂謗菩薩藏及作惡言，此非隨順修
X17n0331_p0834c18║多羅、毗尼、解脫之說，捨一切善根故不般涅槃；二者、
X17n0331_p0834c19║菩薩本自願方便故，非不般涅槃，一切眾生而般涅
X17n0331_p0834c20║槃。大慧，彼般涅槃，是名不般涅槃法相，此亦到一闡
X17n0331_p0834c21║提趣。
X17n0331_p0834c22║此中標文應云各別種性者，大慧云云少此一句。
X17n0331_p0834c23║言各別者，謂一闡提雖同而有正邪之各別也。前
X17n0331_p0834c24║雖明聲聞緣覺如來不定四種性，而未及菩薩種
X17n0331_p0835a01║性，今指大願菩薩度盡眾生方成佛道者為一闡
X17n0331_p0835a02║提，故曰彼一闡提也。一闡提此云信不具，謂三界
X17n0331_p0835a03║若無此一闡提，則世間解脫是誰轉，而世間謗法
X17n0331_p0835a04║闡提誰轉之而得解脫乎？復恐不解菩薩名闡提
X17n0331_p0835a05║之意，故詳示之曰：一闡提有二種，有永捨善根一
X17n0331_p0835a06║闡提，有欲度盡眾生一闡提。捨善根者，是不信大
X17n0331_p0835a07║乘菩薩藏，不隨順大乘經律輒加謗毀者，由謗大
X17n0331_p0835a08║乘法藏永捨善根，墮於阿鼻永沉生死無有出期，
X17n0331_p0835a09║故不般涅槃。若菩薩一闡提者，非不般涅槃，但自
X17n0331_p0835a10║願度盡謗法闡提及一切眾生方般涅槃，若使謗
X17n0331_p0835a11║法闡提乃至一切眾生有一眾生不度盡者不入
X17n0331_p0835a12║涅槃，此菩薩雖非永捨善根，亦到一闡提趣。故知
X17n0331_p0835a13║無謗法闡提不能成菩薩度生之弘慈，無菩薩闡
X17n0331_p0835a14║提不能轉謗法闡提之重業，所謂善人為不善人
X17n0331_p0835a15║之師，不善人為善人之資，交相需而互相成也，故
X17n0331_p0835a16║曰非一闡提世間解脫誰轉。
X17n0331_p0835a17║大慧白佛言：世尊！此中云何畢竟不般涅槃？佛告大
X17n0331_p0835a18║慧：菩薩一闡提者，知一切法本來般涅槃已，畢竟不
X17n0331_p0835a19║般涅槃，而非捨一切善根一闡提也。大慧！捨一切善
X17n0331_p0835a20║根一闡提者，復以如來神力故，或時善根生。所以者
X17n0331_p0835a21║何？謂如來不捨一切眾生故。以是故，菩薩一闡提不
X17n0331_p0835a22║般涅槃。
X17n0331_p0835a23║大慧更欲究其極至，故問：此二闡提，畢竟是何等
X17n0331_p0835a24║闡提，永不涅槃？佛言：菩薩一闡提，永不入涅槃，不
X17n0331_p0835b01║得作佛。以彼知一切法本來寂滅，不復更求入滅；
X17n0331_p0835b02║本來作佛，不用更求作佛，故畢竟不入涅槃。非若
X17n0331_p0835b03║捨一切善根闡提，猶可作佛也。以捨一切善根一
X17n0331_p0835b04║闡提，雖是極惡，然不斷性善。藉此謗法因緣，而如
X17n0331_p0835b05║來以神力攝持故，或時善根生。所以者何？以如來
X17n0331_p0835b06║不捨一切眾生故，雖謗法亦得授記作佛，若提婆
X17n0331_p0835b07║達婆多、尼思佛等五百比丘之類是也。以是故，捨
X17n0331_p0835b08║一切善根眾生，不斷性善，故可作佛；菩薩闡提，不
X17n0331_p0835b09║斷性惡，故永劫度生，永不般涅槃。此則極贊菩薩
X17n0331_p0835b10║悲心無盡，故以一闡提同名耳。是知闡提不墮凡
X17n0331_p0835b11║夫地，迷處全虗；菩薩不證涅槃門，悟時無得。則不
X17n0331_p0835b12║見有一法可斷，非生死所出之門；不見有一法可
X17n0331_p0835b13║成，無菩提能入之路。故曰：性無善惡，能生善惡；善
X17n0331_p0835b14║惡可斷，性不可斷。若斷性惡，則斷心性，性不可斷。
X17n0331_p0835b15║所以闡提不斷性善，縱墮三途，性善不滅，性惡不
X17n0331_p0835b16║增；直至成佛，性善不增，性惡不滅。性善不滅，故地
X17n0331_p0835b17║獄能發佛界善；性惡不滅，故佛界能現六趣之惡。
X17n0331_p0835b18║以善惡皆從性起，故曰性善性惡也。若論修善修
X17n0331_p0835b19║惡，於上中下根，即不可定。若遇淨緣即善，染緣即
X17n0331_p0835b20║惡，以不了善惡之性，故為善惡業之所拘，而不自
X17n0331_p0835b21║在耳。廣明五法竟。
X17n0331_p0835b22║復次，大慧！菩薩摩訶薩當善三自性。云何三自性？謂
X17n0331_p0835b23║妄想自性、緣起自性、成自性。
X17n0331_p0835b24║此以五法攝歸三自性也。三自性者，謂徧計執性、
X17n0331_p0835c01║依他起性、圓成實性也。言徧計者，周徧計度，故曰
X17n0331_p0835c02║徧計。品類眾多，說名彼彼，謂能徧計虗妄分別。即
X17n0331_p0835c03║由彼彼虗妄分別，徧計種種所徧計物，謂所執蘊
X17n0331_p0835c04║處界等，若法若我，自性差別。此所妄執自性差別，
X17n0331_p0835c05║總名徧計所執自性。如是自性，都無所有。故唯識
X17n0331_p0835c06║頌云：由彼彼徧計，徧計種種物，此徧計所執，自性
X17n0331_p0835c07║無所有。次所徧計是依他起，徧計心等所緣緣故。
X17n0331_p0835c08║謂眾緣所生心心所體，及相見分，有漏無漏，皆依
X17n0331_p0835c09║他起，依他眾緣而得起故。故頌曰：依他起自性，分
X17n0331_p0835c10║別緣所生。言分別緣所生者，應知即是染分依他，
X17n0331_p0835c11║淨分依他亦圓成故。二空所顯圓滿成就諸法實
X17n0331_p0835c12║性，名圓成實。故頌云：圓成實於彼，常遠離前性。此
X17n0331_p0835c13║則以六七二識，執我執法為徧計，相見二分為依
X17n0331_p0835c14║他，二空所顯實性為圓成實。又云：唯識之性，略有
X17n0331_p0835c15║二種：一者虗妄，即徧計所執；二者真實，即圓成實
X17n0331_p0835c16║性。於前唯識性所遣清淨，於後唯識性所證清淨。
X17n0331_p0835c17║又有二種：一者世俗，名依他起；二者勝義，即圓成
X17n0331_p0835c18║實。於前所斷清淨，於後所證清淨。又相即依他起，
X17n0331_p0835c19║該有為之門；性即圓成實，通無漏之道。又色即依
X17n0331_p0835c20║他起之相，空即圓成實之性。斯則虗實真俗，性相
X17n0331_p0835c21║空有，徹本窮源，皆唯識性。若據馬鳴，真如為圓成
X17n0331_p0835c22║實，業識為依他起，轉現及分別事識為徧計執。
X17n0331_p0835c23║大慧，妄想自性從相生。大慧白佛言：世尊，云何妄想
X17n0331_p0835c24║自性從相生？佛告大慧：緣起自性事相相行，顯現事
X17n0331_p0836a01║相相計著。有二種妄想自性，如來應供等正覺之所
X17n0331_p0836a02║建立，謂名相計著相，及事相計著相。名相計著相者，
X17n0331_p0836a03║謂內外法計著；事相計著相者，謂即彼如是內外自
X17n0331_p0836a04║共相計著。是名二種妄想自性相。
X17n0331_p0836a05║瑜伽云：徧計所執，略有五種：一、依名徧計義自性，
X17n0331_p0836a06║謂徧計此色是名，有色實性等。如未識牛名，因聞
X17n0331_p0836a07║牛名，即便推度因何道理名之為牛等。二、依義徧
X17n0331_p0836a08║計名自性，謂徧計此事名自性色，或不名色等。如
X17n0331_p0836a09║未識牛，因見牛故，不知其名，即便推度此物名何
X17n0331_p0836a10║鬼耶獸耶。三、依名徧計名自性，謂不了色事，分別
X17n0331_p0836a11║色名，而起徧計等。四、依義徧計義自性，謂不了色
X17n0331_p0836a12║名，分別色事，而起徧計等。五、依名義徧計名義自
X17n0331_p0836a13║性，謂徧計此事是色自性，名之為色等。此之徧計，
X17n0331_p0836a14║約體不出我法二執，約義不出名義二種。此中緣
X17n0331_p0836a15║起自性事相，相即緣起法種種義也。行顯現事相，
X17n0331_p0836a16║相即緣起法種種名也。由依名以顯相，由依相以
X17n0331_p0836a17║彰名，此二乃妄想分別之處也。計著有二種妄想
X17n0331_p0836a18║自性者，由計名著相故，生二種妄想也。名相計著
X17n0331_p0836a19║相者，謂內外法計著，此計內身外境之名，而生妄
X17n0331_p0836a20║想，謂喚內法為根身，喚外法為器界，於是執此名
X17n0331_p0836a21║非彼名等。事相計著相者，謂即彼如是內外自共
X17n0331_p0836a22║法計著，既有內身外境之名，即有根身器界之事，
X17n0331_p0836a23║於是計著親者為內，疎者為外，五蘊各有自體謂
X17n0331_p0836a24║之自，和合成人謂之共，蓋詮表呼召為名，行狀可
X17n0331_p0836b01║觀曰相，以名處全相，相處全名，名是見分，相是相
X17n0331_p0836b02║分，此二種妄想，是從見相二分生起，故曰妄想自
X17n0331_p0836b03║性從相生，則知妄想自性無相可得矣。
X17n0331_p0836b04║若依、若緣生，是名緣起。
X17n0331_p0836b05║然不但妄想自性從相生，無自性可得。即名相二
X17n0331_p0836b06║種，原依無明為因，業愛為緣而生，謂之緣起。是知
X17n0331_p0836b07║萬法從緣，皆無自性。昔未曾生，今亦無滅。如文殊
X17n0331_p0836b08║觀幻頌云：此會眾善事，從本未曾有。一切法亦然，
X17n0331_p0836b09║悉等於前際。所以正作時無作，以無作者故。當為
X17n0331_p0836b10║時不為，以無自性故。任從萬法縱橫，常等未生之
X17n0331_p0836b11║際。縱使羣生出沒，不離無相之宗。
X17n0331_p0836b12║云何成自性？謂離名相事相妄想聖智所得，及自覺
X17n0331_p0836b13║聖智趣所生境界，是名成自性如來藏心。
X17n0331_p0836b14║若夫圓成實性，超名相，越事相，出妄想，一切世智
X17n0331_p0836b15║所不得，唯是入地聖人智慧所得，亦是等覺後心
X17n0331_p0836b16║金剛斷智所行境界。以能轉名相而成如如，轉妄
X17n0331_p0836b17║想而成正智。故知如外無智，智外無如，自性圓成，
X17n0331_p0836b18║不從他覓。所以云：緣生無性，無性即空，空即圓成，
X17n0331_p0836b19║圓成即如來藏寂滅一心也。此中若約唯識三性、
X17n0331_p0836b20║三無性，圓成為真，遍計是妄，依他起性通妄通真，
X17n0331_p0836b21║淨分通真，染分通妄。依此三性，說三無性。初依徧
X17n0331_p0836b22║計說相無性，以彼體相畢竟無有故。次約依他說
X17n0331_p0836b23║生無性，謂假眾緣而得生故。三依圓成說勝義無
X17n0331_p0836b24║性，謂一真法界無性性故。若約性宗，則一切法不
X17n0331_p0836c01║生不滅，不來不出，畢竟空無所有，以生相滅相決
X17n0331_p0836c02║定不可得故。宗鏡云：徧計無物故如空，妄計故無
X17n0331_p0836c03║相；緣起不實故如幻，緣生故無性。若約一念，即具
X17n0331_p0836c04║三性、三無性。謂一念剎那是緣起，情計為有是徧
X17n0331_p0836c05║計，性本空寂是圓成，即依三性說三無性。若一念
X17n0331_p0836c06║心生，具斯六義，即具一切法，以一切真俗萬法不
X17n0331_p0836c07║出三性、三無性故。故知心無自性，緣起即空。如欲
X17n0331_p0836c08║斷其流，但塞其源；欲免其生，但斷其本。不用多功，
X17n0331_p0836c09║最為省要。
X17n0331_p0836c10║爾時，世尊欲重宣此義，而說偈言：名相覺想，自性二
X17n0331_p0836c11║相，正智如如，是則成相。大慧，是名觀察五法自性相
X17n0331_p0836c12║經，自覺聖智趣所行境界。汝等諸菩薩摩訶薩，應當
X17n0331_p0836c13║修學。
X17n0331_p0836c14║前束八識歸五法，謂真識是正智如如，轉識是名，
X17n0331_p0836c15║現識是相，分別事識是妄想。此又束五法歸三自
X17n0331_p0836c16║性，名相是緣起自性，覺想是妄想自性，正智如如
X17n0331_p0836c17║是圓成實性。下又束三性歸二無我，若於緣起法
X17n0331_p0836c18║上起種種徧計，計我為我執，計法為法執，若了緣
X17n0331_p0836c19║生無性即法空，若了妄想無性即人空，空即圓成
X17n0331_p0836c20║也。
X17n0331_p0836c21║復次，大慧！菩薩摩訶薩善觀二種無我相。云何二種
X17n0331_p0836c22║無我相？謂人無我及法無我。
X17n0331_p0836c23║若據馬鳴，見五陰法實有生滅，而生怖畏妄取涅
X17n0331_p0836c24║槃，名人無我。觀五陰法自性不生則無有滅，本來
X17n0331_p0837a01║涅槃不生取證，名法無我。若據護法，謂諸有情數
X17n0331_p0837a02║數起惑造業即為能取（因也），當來五趣名為所取（果也）。
X17n0331_p0837a03║雖復數數起惑造業，五趣輪轉都無主宰實自在
X17n0331_p0837a04║用，故名人無我。又彼凡夫計著心外實有諸法，又
X17n0331_p0837a05║執此法實有主宰，故說為我。此說為無，無即空也。
X17n0331_p0837a06║又人者五陰之假名，法者五蘊之實法。於五蘊假
X17n0331_p0837a07║合中推之無我，名人無我。於五蘊實法中推之無
X17n0331_p0837a08║我，名法無我。若了人無我則名空，若了法無我則
X17n0331_p0837a09║相空也。
X17n0331_p0837a10║云何人無我？謂離我、我所，陰、界、入聚，無知業愛生，眼
X17n0331_p0837a11║色等攝受計著生識，一切諸根自心現器身等藏，自
X17n0331_p0837a12║妄想相施設顯示，如河流、如種子、如燈、如風、如雲，剎
X17n0331_p0837a13║那展轉壞，躁動如猿猴，樂不淨處如飛蠅，無厭足如
X17n0331_p0837a14║風火，無始虗偽習氣因如汲水輪，生死趣有輪，種種
X17n0331_p0837a15║身色幻術神呪機發像起，善彼相知，是名人無我智。
X17n0331_p0837a16║外道計一陰為我，餘四陰為我所。今言離我、我所
X17n0331_p0837a17║者，謂內不見有五蘊身心，是誰為我，誰為我所，故
X17n0331_p0837a18║曰離也。然何以知其離我、我所也？由彼以智慧觀
X17n0331_p0837a19║察，雖有五陰、十八界、六入積聚和合而成人，原從
X17n0331_p0837a20║過去二支、現在一支為因，招感現在、未來生死之
X17n0331_p0837a21║果，實無我為主宰而能作也。眼等五根為能攝受，
X17n0331_p0837a22║色等五塵為所攝受，由根塵和合計著而生識，是
X17n0331_p0837a23║心本無我為能作也。一切諸根皆是自心所現，內
X17n0331_p0837a24║身外境皆是藏識所變，是根身器界本無我為能
X17n0331_p0837b01║作也。而妄認四大為自身相，六塵緣影為自心相，
X17n0331_p0837b02║不亦謬哉！豈知皆是自己妄想之所施設顯示。故
X17n0331_p0837b03║楞嚴以色陰為堅固妄想，乃至識陰為微細精想。
X17n0331_p0837b04║其妄想幽隱，相續不斷如河流，能生現行如種子，
X17n0331_p0837b05║炷𦦨相生則如燈，飄颺不定則如風，變幻不測則
X17n0331_p0837b06║如雲，捨一執一如猿猴，躭著不淨如飛蠅，無厭無
X17n0331_p0837b07║足如風中火。此等妄想施設顯示，皆由藏識海中
X17n0331_p0837b08║含藏無始虗偽習氣為因，發生種種識浪現行，由
X17n0331_p0837b09║是起惑造業，輪轉生死。如汲井輪，於三界中或昇
X17n0331_p0837b10║或降，變現種種身色，無有停寢。正如死屍，以呪力
X17n0331_p0837b11║故行；亦如木人，因機動而像發。豈真有主宰者為
X17n0331_p0837b12║能作耶？若能如是觀察推求，則知皆是無知業愛
X17n0331_p0837b13║為發動之機。若滅無知業愛，則名色陰界入聚假
X17n0331_p0837b14║合而成人者，蕩然一空矣。若能善知念念無常之
X17n0331_p0837b15║相，是名人無我智也。故大涅槃經云：無常有二：一
X17n0331_p0837b16║者敗壞無常，二者念念無常。人但知敗壞無常，不
X17n0331_p0837b17║知念念無常。
X17n0331_p0837b18║云何法無我智？謂覺陰、界、入妄想相自性。如陰、界、入
X17n0331_p0837b19║離我、我所，陰、界、入積聚，因業愛繩縛，展轉相緣，生無
X17n0331_p0837b20║動搖；諸法亦爾，離自共相、不實妄想相。妄想力是凡
X17n0331_p0837b21║夫生，非聖賢也，心意識五法自性離故。大慧，菩薩摩
X17n0331_p0837b22║訶薩，當善分別一切法無我。善法無我，菩薩摩訶薩
X17n0331_p0837b23║不久當得初地菩薩無所有觀地相，觀察開覺歡喜；
X17n0331_p0837b24║次第漸進，超九地相，得法雲地；於彼建立無量寶莊
X17n0331_p0837c01║嚴大寶蓮華王像、大寶宮殿，幻自性境界修習生，於
X17n0331_p0837c02║彼而坐；同一像類諸最勝子眷屬圍繞，從一切佛剎
X17n0331_p0837c03║來，佛手灌頂，如轉輪聖王太子灌頂；超佛子地，到自
X17n0331_p0837c04║覺聖法趣，當得如來自在法身。見法無我故，是名法
X17n0331_p0837c05║無我相。汝等諸菩薩摩訶薩，應當修學。
X17n0331_p0837c06║前人無我觀，觀察陰、界、入聚，念念生滅，本無主宰。
X17n0331_p0837c07║此法無我觀，觀察陰、界、入及妄想自性，本自如如
X17n0331_p0837c08║也。謂此陰、界、入，雖見積聚和合而成，若一一推求，
X17n0331_p0837c09║本無有我，亦無我所。以陰、界、入，皆由無知、業、愛三
X17n0331_p0837c10║種繩縛相緣而生故也。然生則緣生，法性不與緣
X17n0331_p0837c11║俱生；滅則緣滅，法性不與緣俱滅。故淨名云：但以
X17n0331_p0837c12║眾法合成此身，起唯法起，滅唯法滅。又此法者，各
X17n0331_p0837c13║不相知，起時不言我起，滅時不言我滅，故曰無動
X17n0331_p0837c14║搖。若陰、界、入如此，則諸法亦然。分而推之，了無自
X17n0331_p0837c15║相可得；合而究之，亦無共相可得。故曰離自共相，
X17n0331_p0837c16║是則法法皆無我矣。故禪要經云：法身徧滿，無非
X17n0331_p0837c17║佛土，十方世界，五陰精舍，性空自離，即是不動道
X17n0331_p0837c18║場。又文殊云：一切眾生，皆是道場，是不動相。然而
X17n0331_p0837c19║見有法相生滅者，皆是愚夫無明未破，不實妄想
X17n0331_p0837c20║之力所持，故見諸法有生有滅，非入地聖賢所證
X17n0331_p0837c21║境界也。以十地聖賢所證境界，如如不動，五法、三
X17n0331_p0837c22║自性俱離，八識、二無我悉遣。此則尚不見有無我
X17n0331_p0837c23║之法當情，況有我之法乎？故中論偈云：若有不真
X17n0331_p0837c24║法，即應有真法；實無不真法，何得有真法？此則一
X17n0331_p0838a01║切法執悉皆蕩盡，名法無我智。是故菩薩當善分
X17n0331_p0838a02║別一切法無我，不當為法所縛也。然我法有二，謂
X17n0331_p0838a03║分別、俱生。若斷分別我法二執，創登初地；若俱生
X17n0331_p0838a04║我執，從初至七地斷盡，方入八地；若俱生法執，從
X17n0331_p0838a05║初地任運而斷，至等覺無間道斷盡，即入妙覺。故
X17n0331_p0838a06║曰善法無我。菩薩不久當得初地無所有觀，即以
X17n0331_p0838a07║無所有觀觀察初地之相，忽然開覺，覺通如來盡
X17n0331_p0838a08║佛境界，分證真如，入歡喜地。從此次第漸斷漸進，
X17n0331_p0838a09║超九地而至十地，即於彼地建立大寶蓮華王像
X17n0331_p0838a10║及大寶宮殿，幻出自性境界，此皆從修習法無我
X17n0331_p0838a11║觀之所生起。從此坐蓮華宮，一切異佛剎土諸同
X17n0331_p0838a12║類菩薩眷屬悉皆圍繞，諸佛悉以智水灌頂，授寶
X17n0331_p0838a13║王位，亦如輪王以金瓶盛四大海水灌太子頂，授
X17n0331_p0838a14║輪王位。至此則因圓果滿，超菩薩地，到如來自覺
X17n0331_p0838a15║聖智，究竟趣當得如來自在法身。此由法無我智
X17n0331_p0838a16║觀察諸法，見法無我，於一切法成等正覺，汝等菩
X17n0331_p0838a17║薩應當修學。故般若云：我於一切法無所執故，得
X17n0331_p0838a18║常光一尋，身真金色。故知人法二執俱亡，一道常
X17n0331_p0838a19║光自現，還同釋迦親證之身。所以諸佛教門無非
X17n0331_p0838a20║令人破執，更無他事。
X17n0331_p0838a21║爾時，大慧菩薩摩訶薩，復白佛言：世尊，建立誹謗相，
X17n0331_p0838a22║唯願說之。令我及諸菩薩摩訶薩，離建立、誹謗二邊
X17n0331_p0838a23║惡見，疾得阿耨多羅三藐三菩提；覺已離常建立，斷
X17n0331_p0838a24║誹謗見，不謗正法。
X17n0331_p0838b01║此問躡前二無我而起也。謂一切法，皆由我建立。
X17n0331_p0838b02║若無有我，則萬法本如，了無一法當情，無非如來
X17n0331_p0838b03║自覺境界。云何外道小乘，於陰界入處，起斷常二
X17n0331_p0838b04║見。此二見者，云何建立。且由二見，障彼二空，為害
X17n0331_p0838b05║最甚。若諸菩薩了此，則疾得菩提。若外道二乘了
X17n0331_p0838b06║此，則永離惡見，不謗正法。故特申請。
X17n0331_p0838b07║爾時世尊受大慧菩薩請已，而說偈言：建立及誹謗，
X17n0331_p0838b08║無有彼心量，身受用建立，及心不能知，愚癡無智慧，
X17n0331_p0838b09║建立及誹謗。爾時世尊於此偈義復重顯示，告大慧
X17n0331_p0838b10║言：有四種非有建立。云何為四？謂非有相建立，非有
X17n0331_p0838b11║見建立，非有因建立，非有性建立，是名四種建立。又
X17n0331_p0838b12║誹謗者，謂於彼所立無所得，觀察非分而起誹謗，是
X17n0331_p0838b13║名建立誹謗相。
X17n0331_p0838b14║先說偈略答。謂此二見，非彼心量之所固有。由彼
X17n0331_p0838b15║無明障翳，不知根身器界，皆是自心所現影像，本
X17n0331_p0838b16║非實有，亦非實無。由無智慧觀察，於影像邊，執為
X17n0331_p0838b17║實有，計為實無，遂起二見，不達二空耳。下復詳明，
X17n0331_p0838b18║故分建立為四種，謂相、見、因、性。殊不知法本非有，
X17n0331_p0838b19║從非有中建立為有。其誹謗者，於彼建立相、見、因、
X17n0331_p0838b20║性處，一一推求，不見其實，即起誹謗，謗一切諸法
X17n0331_p0838b21║悉皆是無。殊不知法本非無，從非無中誹謗為無。
X17n0331_p0838b22║若能有無俱遣，便能隨順自覺聖智矣。
X17n0331_p0838b23║復次，大慧！云何非有相建立相？謂陰、界、入非有自共
X17n0331_p0838b24║相而起計著，此如是、此不異，是名非有相建立相。此
X17n0331_p0838c01║非有相建立，妄想無始虗偽過，種種習氣計著生。大
X17n0331_p0838c02║慧！非有見建立相者，若彼如是陰、界、入，我、人、眾生、壽
X17n0331_p0838c03║命、長養、士夫見建立，是名非有見建立相。
X17n0331_p0838c04║此明二種外道不了相見本空而生計著，妄起二
X17n0331_p0838c05║種建立，故於二空不能得入也。建立相者，謂勝論
X17n0331_p0838c06║師不了陰界入本來無有自相共相，而妄計有同
X17n0331_p0838c07║異性，如地望地是同，如地望水是異，其曰此如是
X17n0331_p0838c08║者異也，此不異者同也，此在無同無異法中建立
X17n0331_p0838c09║同異，故曰非有相建立也。建立見者，謂數論師不
X17n0331_p0838c10║了陰界入處本無我人眾生壽命，而妄立神我受
X17n0331_p0838c11║用冥諦所生二十三法增長我見，此在無我見中
X17n0331_p0838c12║妄立我見，故曰非有見建立也。
X17n0331_p0838c13║大慧，非有因建立相者，謂初識無因生，後不實如幻
X17n0331_p0838c14║本不生，眼色明界念前生，生已實已還壞，是名非有
X17n0331_p0838c15║因建立相。大慧，非有性建立相者，謂虗空滅般涅槃，
X17n0331_p0838c16║非作計著性建立，此離性非性一切法，如兔馬等角，
X17n0331_p0838c17║如垂髮現，雖有非有，是名非有性建立相。建立及誹
X17n0331_p0838c18║謗愚夫妄想，不善觀察自心現量，非賢聖也。是故離
X17n0331_p0838c19║建立誹謗惡見，應當修學。
X17n0331_p0838c20║非有因建立者，謂二乘不知藏識為諸法之生因，
X17n0331_p0838c21║妄計六識、三毒為生因，故諭之曰：心念不起時，初
X17n0331_p0838c22║識本無，因眾緣和合，境界風動，而六識浪生，生後
X17n0331_p0838c23║即歸于滅，故不實。喻如幻人，初亦本無，因呪力故，
X17n0331_p0838c24║機發則動，動後還歸於無也。應出量云：初識是有
X17n0331_p0839a01║法，無為宗因。云因生故，後不實故，同喻如幻。本不
X17n0331_p0839a02║生者，釋初識本無也。眼、色、明、界念前生者，謂眼與
X17n0331_p0839a03║色、明眾緣和合而識生，此釋因生也。生已實，已還
X17n0331_p0839a04║壞者，謂界念生而即滅，此釋後不實也。殊不知諸
X17n0331_p0839a05║識之生因，本乎藏識，含藏種子，因眼、色、明眾緣和
X17n0331_p0839a06║合而生，此則因塵則有，離塵則無，豈能為諸法之
X17n0331_p0839a07║生因哉？故知意識本非是因，而妄計為因，故曰非
X17n0331_p0839a08║有因建立也。非有性建立者，法身無為，不墮諸數，
X17n0331_p0839a09║是無為本無有三，而二乘妄分為三，復妄執此三
X17n0331_p0839a10║非可作法，必無變壞，實有自性，故立三支以論之。
X17n0331_p0839a11║三無為是有法，離性非性是宗。因云：離有非有故，
X17n0331_p0839a12║喻如兔馬角，亦如垂髮現。是則三無為本非實果，
X17n0331_p0839a13║而妄計為實果，故曰非有性建立也。故中論疏云：
X17n0331_p0839a14║若諸法有性，不應從眾緣出。何以故？若法從眾緣
X17n0331_p0839a15║出，即是作法，無有定性。故總示曰：此建立、誹謗二
X17n0331_p0839a16║種惡見，皆是愚夫虗妄想相，不善觀察自心現量
X17n0331_p0839a17║本非有無，而妄計有無墮於斷常，非賢聖所有也。
X17n0331_p0839a18║汝等欲成賢作聖，應當遠離前二種外道執相見
X17n0331_p0839a19║而生妄計。固見法執，即小乘所執眼、色、明等為因，
X17n0331_p0839a20║三無為為果，亦是法執，故并遣之。蓋第一義心離
X17n0331_p0839a21║相離見，不可以相見目之；離因離果，豈可以因性
X17n0331_p0839a22║執之哉？若據識論，相即相分，見即見分，因即自證
X17n0331_p0839a23║分，性即證自證分。又相、見、因三是有為法，性是無
X17n0331_p0839a24║為法。於此四法，舉心動念，悉名建立，故總非之。
X17n0331_p0839b01║復次大慧！菩薩摩訶薩善知心意意識五法自性二
X17n0331_p0839b02║無我相，趣究竟為安眾生故，作種種類像，如妄想自
X17n0331_p0839b03║性處依於緣起。譬如眾色如意寶珠，普現一切諸佛
X17n0331_p0839b04║剎土，一切如來大眾集會，悉於其中聽受經法。所謂
X17n0331_p0839b05║一切法如幻如夢光影水月，於一切法離生滅斷常，
X17n0331_p0839b06║及離聲聞緣覺之法，得百千三昧乃至百千億那由
X17n0331_p0839b07║他三昧。得三昧已遊諸佛剎，供養諸佛生諸天宮，宣
X17n0331_p0839b08║揚三寶示現佛身，聲聞菩薩大眾圍繞，以自心現量
X17n0331_p0839b09║度脫眾生，分別演說外性無性，悉令遠離有無等見。
X17n0331_p0839b10║爾時世尊欲重宣此義，而說偈言：心量世間，佛子觀
X17n0331_p0839b11║察，種類之身，離所作行。得力神通，自在成就。
X17n0331_p0839b12║上言不達自心現量，計有計無，墮惡見坑，不能自
X17n0331_p0839b13║出。若善知自心現量，則八識、五法、三性、二無我，皆
X17n0331_p0839b14║從自心顯現。以心隨染緣，則為名相，為妄想，為依
X17n0331_p0839b15║他起。若隨淨緣，則為正智，為如如，為成自性。若捨
X17n0331_p0839b16║染緣，則了人無我。捨淨緣，則了法無我。若一一善
X17n0331_p0839b17║知其相，趣向真如，至於究竟，而入乎妙覺已。然為
X17n0331_p0839b18║度脫眾生，逆流而出。隨眾生心，現種種像。譬如妄
X17n0331_p0839b19║想自性之依緣起，亦如摩尼之現眾色。又能隨心
X17n0331_p0839b20║現一切剎土，現一切如來大眾集會。復現己身於
X17n0331_p0839b21║一切剎土一切如來前，聽受一切經法。所謂：一切
X17n0331_p0839b22║經法者，謂一切法如幻、如夢、如光、如影、如水月，不
X17n0331_p0839b23║有不無。遠離外道斷常惡見，及離聲聞孤調但空。得
X17n0331_p0839b24║如幻三昧，即得無量三昧。得此三昧，遊諸佛剎，供
X17n0331_p0839c01║養諸佛。然後示生天宮，轉法輪，成正覺。聲聞菩薩
X17n0331_p0839c02║圍繞聽法者，即以自心現量之法而度脫之。復說
X17n0331_p0839c03║外境一切所有，悉如幻夢水月，皆無自性。令聞法
X17n0331_p0839c04║者，悉能遠離有無二見。此則逆流菩薩，自覺覺他，
X17n0331_p0839c05║覺行圓滿時。前所謂：離建立誹謗，疾得菩提者。為
X17n0331_p0839c06║如此下，復說偈以明。若佛子！以自心現量，觀察世
X17n0331_p0839c07║間，即知是幻，即得如幻三昧。即能隨眾生心，現種
X17n0331_p0839c08║種身，導引眾生。若摩尼之現色，非有勉強作意而
X17n0331_p0839c09║行，悉以神通無作妙力，自在成就。此非真達自心
X17n0331_p0839c10║現量，得如幻三昧者，曷能有此？自大慧請問聖智
X17n0331_p0839c11║分別自性經至此，方是一大結
X17n0331_p0839c12║爾時大慧菩薩摩訶薩復請佛言：惟願世尊！為我等
X17n0331_p0839c13║說一切法空、無生、無二、離自性相。我等及餘諸菩薩
X17n0331_p0839c14║眾，覺悟是空、無生、無二、離自性相已，離有無妄想，疾
X17n0331_p0839c15║得阿耨多羅三藐三菩提。爾時世尊告大慧菩薩摩
X17n0331_p0839c16║訶薩言：諦聽諦聽！善思念之！今當為汝廣分別說。大
X17n0331_p0839c17║慧白佛言：善哉世尊！唯然受教。佛告大慧：空空者，即
X17n0331_p0839c18║是妄想自性處。大慧！妄想自性計著者，說空、無生、無
X17n0331_p0839c19║二、離自性相。
X17n0331_p0839c20║前來所破相見因性，即聖慧眼入自共相。凡所建
X17n0331_p0839c21║立，不與外道論惡見共者，亦不離此四種而別有
X17n0331_p0839c22║建立。但如來以第一義心為性，自性以壞不壞相，
X17n0331_p0839c23║展轉因為因，以轉識為見，以現識為相，為差別耳。
X17n0331_p0839c24║若以四種建立，而總斥之為非有，則一切法蕩然
X17n0331_p0840a01║皆歸於空無相無二離自性已。此則雖離於有，未
X17n0331_p0840a02║免復墮於無。故願如來為說空無生等不墮無之
X17n0331_p0840a03║所以。我等及餘菩薩覺悟此義，則離有無妄想，疾
X17n0331_p0840a04║得菩提矣。故世尊首告之曰，我說空之所以為空
X17n0331_p0840a05║者，豈徒然哉。是指其妄想自性處本空，故言空耳。
X17n0331_p0840a06║以妄想自性依緣而起，緣生無性，無性即空，空即
X17n0331_p0840a07║圓成。故即指妄想自性，計著實有實無處為空無
X17n0331_p0840a08║生無相離自性。非若外道小乘實有空相可得，故
X17n0331_p0840a09║曰空而重言空也。故中論頌曰，若有不空法，則應
X17n0331_p0840a10║有空法。若無不空法，何得有空法。又云，大聖說空
X17n0331_p0840a11║法，為斷諸見故。若復見有空，諸佛所不化。斯則空
X17n0331_p0840a12║空之義昭然矣。
X17n0331_p0840a13║大慧，彼略說七種空，謂相空、性自性空、行空、無行空、
X17n0331_p0840a14║一切法離言說空、第一義聖智大空、彼彼空。云何相
X17n0331_p0840a15║空？謂一切性自共相空，觀展轉積聚故分別無性，自
X17n0331_p0840a16║共相不生，自他俱性無性故相不住，是故說一切性
X17n0331_p0840a17║相空，是名相空。云何性自性空？謂自己性自性不生，
X17n0331_p0840a18║是名一切法性自性空，是故說性自性空。
X17n0331_p0840a19║相空者，謂陰、界、入自相、共相空也。由觀陰、界、入自
X17n0331_p0840a20║相、共相，皆由十二因緣、三世展轉積聚和合而生。
X17n0331_p0840a21║若一一分析，悉無自性，則所謂自相、共相者，了不
X17n0331_p0840a22║可得。譬如以轅、輪、輞、轂等合輳成車，若一一分析，
X17n0331_p0840a23║即車之名亦不可得矣。故曰：諸法不自生，亦不從
X17n0331_p0840a24║他生，不共不無因，惟自他俱。皆無自性，故相不住，
X17n0331_p0840b01║是名相空。此則四加行菩薩所證境界也。又一切
X17n0331_p0840b02║法有二種，謂總相、別相。總相者，如無常等；別相者，
X17n0331_p0840b03║如地為堅相，火為熱相等；性空者，諸法性常空也。
X17n0331_p0840b04║華嚴偈云：法性本空寂，示現而有生，是中無能現，
X17n0331_p0840b05║亦無所現物。眼耳鼻舌身，心意諸情根，一切空無
X17n0331_p0840b06║性，妄心分別有，如理而觀察，一切皆無性。譬如水
X17n0331_p0840b07║性自冷，假火故熱，止火停久，水則還冷。若水實有
X17n0331_p0840b08║自性，冷則不熱，熱則不冷矣。大集經云：一切諸法
X17n0331_p0840b09║究竟無生，是以緣不生因，因不生緣，自性不生自
X17n0331_p0840b10║性，他性不生他性，自性不生他性，他性不生自性，
X17n0331_p0840b11║是故說一切法自性無生。此初地菩薩所證無生
X17n0331_p0840b12║法忍境界。為若此故，宗鏡云：尋相以推性，見諸法
X17n0331_p0840b13║之無性；尋性以推相，見諸法之無相。性相互推，悉
X17n0331_p0840b14║無自性。是以若執有性，墮四見之稠林；若了性空，
X17n0331_p0840b15║歸一心之正道。
X17n0331_p0840b16║云何行空？謂陰離我、我所，因所成所作業方便生，是
X17n0331_p0840b17║名行空。大慧，即此如是行空，展轉緣起自性無性，是
X17n0331_p0840b18║名無行空。
X17n0331_p0840b19║遷流為行。此觀念念遷流，本無自性，故曰空也。然
X17n0331_p0840b20║遷流之始，基乎第七執我而起。今觀諸法離我、我
X17n0331_p0840b21║所，皆以無明為因，為能作、能成；業行為緣，為所成、
X17n0331_p0840b22║所作方便。由此二支為因緣故，而生陰、界、入聚，於
X17n0331_p0840b23║中念念遷流，不得暫停。而陰中本無我，亦無我所。
X17n0331_p0840b24║其計我及我所者，皆第七識虗妄計度也，故名行
X17n0331_p0840c01║空。中論云：云何知一切諸行皆是空義？答曰：一切
X17n0331_p0840c02║諸行，虗妄相故空；諸行生滅不住，無自性故空；諸
X17n0331_p0840c03║行名五陰，從行生故空。是五陰皆虗妄，無有定相。
X17n0331_p0840c04║何以故？如嬰兒時，非匍匐時色；匍匐時色，非行時
X17n0331_p0840c05║色；行時色，非童子時色；童子時色，非壯時色；壯時
X17n0331_p0840c06║色，非老年時色。如色念念不住故，分別決定性不
X17n0331_p0840c07║可得故。肇論疏云：紅顏自在童子之時，白首自處
X17n0331_p0840c08║老年之體，剎那不相知，念念不相到，故知是空。色
X17n0331_p0840c09║陰既爾，諸陰皆然。此二地至六地所證境界也。言
X17n0331_p0840c10║無行空者，謂即此遷流之法，雖從無知業愛因緣
X17n0331_p0840c11║和合而有，究其遷流之體，本無自性，本來空寂，斯
X17n0331_p0840c12║則本無諸行，名無行空。此七地菩薩念念入滅正
X17n0331_p0840c13║受境界也。故諸法無行經云：若菩薩見貪欲、嗔恚、
X17n0331_p0840c14║愚癡際即是真際，則能畢竟滅業障之罪。乃至凡
X17n0331_p0840c15║夫不知諸法畢竟滅相故，自見其身，亦見他人。以
X17n0331_p0840c16║是見故，便起身、口、意業，乃至不見佛、法、僧，是則不
X17n0331_p0840c17║見一切法。若不見一切法，於諸法中則不生疑；不
X17n0331_p0840c18║生疑故，則不受一切法；不受一切法故，則自寂滅。
X17n0331_p0840c19║此則所謂無行空也。
X17n0331_p0840c20║云何一切法離言說空？謂妄想自性無言說故一切
X17n0331_p0840c21║法離言說，是名一切法離言說空。云何一切法第一
X17n0331_p0840c22║義聖智大空？謂得自覺聖智一切見過習氣空，是名
X17n0331_p0840c23║一切法第一義聖智大空。
X17n0331_p0840c24║一切諸法，本來離言說相，離名字相。不自言我青、
X17n0331_p0841a01║我黃、我黑、我白、我生死、我涅槃，悉由意度而起言
X17n0331_p0841a02║說，名意言境。若知妄想既寂，言說何有？故說一切
X17n0331_p0841a03║法無言說，不容措口，是名離言說空。此即第八地
X17n0331_p0841a04║所證境界也。自覺聖智，妙湛圓寂，本來自空。但由
X17n0331_p0841a05║無始見過習氣，覆而不顯。若自覺聖智光明暉發，
X17n0331_p0841a06║則無始習氣，應念化成性自性第一義心聖智大
X17n0331_p0841a07║空。以一切法，皆依第一義心聖智建立。第一義聖
X17n0331_p0841a08║智空，則一切法無不空，是名大空。此即金剛道後
X17n0331_p0841a09║空異熟時所證境界也。大智度論云：若世諦如毫
X17n0331_p0841a10║釐許有實者，第一義諦亦應有實。以世諦無毫釐
X17n0331_p0841a11║有實，故第一義亦空。又云：若一法是有非無，摩訶
X17n0331_p0841a12║衍不能勝出。若更有一法，則不得稱獨尊獨勝，為
X17n0331_p0841a13║萬行之所依矣。
X17n0331_p0841a14║云何彼彼空？謂於彼無彼，是名彼彼空。大慧！譬如鹿
X17n0331_p0841a15║子母舍，無象馬牛羊等，非無比丘眾而說彼空，非舍
X17n0331_p0841a16║舍性空，亦非比丘比丘性空，非餘處無象馬，是名一
X17n0331_p0841a17║切法自相。彼於彼無彼，是名彼彼空。是名七種空。彼
X17n0331_p0841a18║彼空者，是空最麤，汝當遠離。
X17n0331_p0841a19║彼彼空者，謂於彼相無彼相，名彼彼空。譬如鹿子
X17n0331_p0841a20║之母毗舍佉優婆夷，深重三寶，造立精舍，安置比
X17n0331_p0841a21║丘於中，但不蓄象馬牛羊等，故言空。不知雖無象
X17n0331_p0841a22║馬牛羊等，尚有比丘在也。由彼不能達舍相與比
X17n0331_p0841a23║丘相空，亦不能達舍性與比丘性空。又非餘處無
X17n0331_p0841a24║象馬，但彼於一切法自共相，彼彼求空不可得，名
X17n0331_p0841b01║彼彼空。此即鈍根小乘析色求空也。七種空中，第
X17n0331_p0841b02║一義空最大，此空最小，故勉之曰，汝當遠離。
X17n0331_p0841b03║大慧，不自生，非不生，除住三昧，是名無生。
X17n0331_p0841b04║言不生者，謂一切法仗因托緣生，而非自生，故曰
X17n0331_p0841b05║不生。非若外道所計不生者能生生，及確定死常
X17n0331_p0841b06║之不生也。唯除八地菩薩住三昧中，以智慧力斷
X17n0331_p0841b07║煩惱種，煩惱不生，證無生忍，名真無生。今言無生
X17n0331_p0841b08║者，除八地無生外，是立法性本無生，以破外道諸
X17n0331_p0841b09║生見耳。故宗鏡云：無生有二：一、理無生，圓成實性
X17n0331_p0841b10║本不生故；二、事無生，緣生之法即無生故。
X17n0331_p0841b11║離自性即是無生，離自性剎那相續流注及異性現，
X17n0331_p0841b12║一切性離自性，是故一切性離自性。
X17n0331_p0841b13║離自性者，由諸法自性無生相可得，故離自性。所
X17n0331_p0841b14║以離者，以相續流注之體，從無始來剎那剎那流
X17n0331_p0841b15║入他性，他性現即離自性，是名一切性離自性。此
X17n0331_p0841b16║雖立本宗，亦是破外道執冥性、勝性、大有、和合、同
X17n0331_p0841b17║異諸自性耳。故曰：知離者名為法，覺法者名為佛。
X17n0331_p0841b18║知離者，色性離，受、想、行、識性亦離。黃檗云：若擬著
X17n0331_p0841b19║一法，印早成也。印著有，即四生文現；印著空，即空
X17n0331_p0841b20║界無想文現。但不印一切物，此印與虗空等。
X17n0331_p0841b21║云何無二？謂一切法如陰熱、如長短、如黑白。大慧！一
X17n0331_p0841b22║切法無二，非於涅槃彼生死、非於生死彼涅槃，異相
X17n0331_p0841b23║因有性故，是名無二。如涅槃、生死，一切法亦如是。是
X17n0331_p0841b24║故空、無生、無二，離自性相，應當修學。
X17n0331_p0841c01║此于不齊處顯至齊，故先言不齊以發端。一切法
X17n0331_p0841c02║如陰熱者，雲則陰而日則熱也。如長短者，鶴脛長
X17n0331_p0841c03║而鳧脛短也。如黑白者，烏色黑而鵠色白也。此略
X17n0331_p0841c04║舉物之不齊者言，然有至齊者在，故曰一切法無
X17n0331_p0841c05║二。如是則知非涅槃外有生死，非生死外有涅槃，
X17n0331_p0841c06║以生死涅槃實無異相，故無異因，亦非各各有性
X17n0331_p0841c07║故，是名無二。如生死涅槃無二，則知一切世間出
X17n0331_p0841c08║世間法，如陰熱黑白長短種種有對待法，悉皆無
X17n0331_p0841c09║二。此雖立自宗，亦是破外道小乘有無一異斷常
X17n0331_p0841c10║諸二見也。故不思議佛境界經云：佛告文殊：何者
X17n0331_p0841c11║是如來所住平等法？文殊言：一切凡夫起貪瞋癡
X17n0331_p0841c12║處，是如來所住平等法。佛言：云何一切凡夫起貪
X17n0331_p0841c13║瞋癡處，是如來所住平等法？文殊言：一切凡夫於
X17n0331_p0841c14║空無求無願法中起貪瞋癡，是故一切凡夫起貪
X17n0331_p0841c15║瞋癡處，即是如來所住平等法。佛言：童子！空豈是
X17n0331_p0841c16║有法，而言於中有貪瞋癡？文殊言：空是有，是故貪
X17n0331_p0841c17║瞋癡亦是有。佛言：童子！空云何有？貪瞋癡復云何
X17n0331_p0841c18║有？文殊言：空以言說故有，貪瞋癡亦以言說故有，
X17n0331_p0841c19║此即一切法平等無二也。故宗鏡云：若以齊不齊
X17n0331_p0841c20║者，未齊也。若以齊而齊，於齊未齊也。善齊物者，以
X17n0331_p0841c21║不齊齊之，何須夷岳實淵然後為平，續鳧截鶴於
X17n0331_p0841c22║焉始等？但了法法皆如自然平等，則青松綠蕙不
X17n0331_p0841c23║見短長，鵬翥蜎飛自忘大小矣。是故下。結勸當學。
X17n0331_p0841c24║爾時，世尊欲重宣此義，而說偈言：我常說空法，遠離
X17n0331_p0842a01║於斷常，生死如幻夢，而彼業不壞。虗空及涅槃，滅二
X17n0331_p0842a02║亦如是，愚夫作妄想，諸聖離有無。
X17n0331_p0842a03║我所說空者，以緣生故有，無性故空。無性故有，緣
X17n0331_p0842a04║生故空，所以遠離斷常二見。所言生死涅槃無二
X17n0331_p0842a05║者，以生死即涅槃，故生死雖無而不墮斷滅；涅槃
X17n0331_p0842a06║即生死，故涅槃雖有而不墮死常。虗空二句，即三
X17n0331_p0842a07║無為也。由愚夫不達真空無二之旨，故起妄想而
X17n0331_p0842a08║墮斷常二見。諸聖以自覺聖智照之，則一真凝寂，
X17n0331_p0842a09║萬法皆如，而有無皆離。若離之又離，至於無所離
X17n0331_p0842a10║處，所謂第一義心無上法也。故宗鏡云：緣起有二
X17n0331_p0842a11║法：一、無相如空，則蕩盡無有，是相空；二、無性如幻，
X17n0331_p0842a12║則業果不失，是性空。以相空故，萬法體虗，了無所
X17n0331_p0842a13║得；以性空故，不壞業相，因果歷然。是知自體常空，
X17n0331_p0842a14║不壞緣生之因果；本無作者，寧無善惡之業門？此
X17n0331_p0842a15║皆不二之宗也。
X17n0331_p0842a16║爾時世尊復告大慧菩薩摩訶薩言：大慧！空無生無
X17n0331_p0842a17║二離自性相，普入諸佛一切修多羅，凡所有經悉說
X17n0331_p0842a18║此義。諸修多羅悉墮眾生希望心故，為分別說顯示
X17n0331_p0842a19║其義，而非真實在於言說。如鹿渴想誑惑羣鹿，鹿於
X17n0331_p0842a20║彼相計著水性而彼無水。如是一切修多羅所說諸
X17n0331_p0842a21║法，為令愚夫發歡喜故，非實聖智在於言說，是故當
X17n0331_p0842a22║依於義莫著言說。
X17n0331_p0842a23║由前大慧謂如來說空無二等，是墮於無，故結勸
X17n0331_p0842a24║莫著言說也。言我雖說種種法，實無一法與人，不
X17n0331_p0842b01║過隨方解縛耳。由彼愚夫執我法為實有，故言空
X17n0331_p0842b02║以遣之；執自生、他生、共生、無因生，故言無生以誘
X17n0331_p0842b03║之；執生死、涅槃為二法，故言無二以曉之；執一切
X17n0331_p0842b04║法實有自性，故言離自性以諭之耳。故我所說一
X17n0331_p0842b05║切修多羅中，無非此義。但眾生迷根深固，希望心
X17n0331_p0842b06║多，諸修多羅悉是隨眾生心，曲提巧誘，施設種種
X17n0331_p0842b07║名言，令其因言以悟入耳，然非真實在言說也。故
X17n0331_p0842b08║下文云：如是一切法，不生空離自性等，皆不應立
X17n0331_p0842b09║宗也。而眾生不了此義，執言說以為實法，不知法
X17n0331_p0842b10║不在言。正如渴鹿執陽𦦨而為水，不知陽𦦨本非
X17n0331_p0842b11║是水。如是一大藏教，無非止啼黃葉，欲令愚夫發
X17n0331_p0842b12║歡喜心，非謂聖智實在言說也。故經云：佛坐道場
X17n0331_p0842b13║時，不得一法實，空拳嚇小兒，誘度於一切。是故欲
X17n0331_p0842b14║得自性宗通者，當依於義，莫著言說也。故宗鏡云：
X17n0331_p0842b15║因迷立覺，對妄說真，皆狥機宜，實無自體。約世俗
X17n0331_p0842b16║有，依實諦無，但除相待之名，非滅一靈之性。性唯
X17n0331_p0842b17║絕待，事有對治，遣蕩為破執情，建立為除斷見。苦
X17n0331_p0842b18║行伏諸外道，神通化彼愚癡，三昧降伏天魔，空觀
X17n0331_p0842b19║破其相縛。見苦斷集，為對增上慢人；證滅修道，欲
X17n0331_p0842b20║除戲論之語。盡將權智引入斯門，實無一法可立，
X17n0331_p0842b21║亦無一法可遣。顧此法是眾生之本原，諸佛之命
X17n0331_p0842b22║脉，超一切理，離一切相，豈可以言語智識推求而
X17n0331_p0842b23║得？但心心相印，印印相契，令自證知，光明受用而
X17n0331_p0842b24║已。
X17n0331_p0842c01║楞伽阿䟦多羅寶經合轍卷第二