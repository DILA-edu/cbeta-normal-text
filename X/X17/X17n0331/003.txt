X17n0331_p0842c02║
X17n0331_p0842c03║
X17n0331_p0842c04║
X17n0331_p0842c05║楞伽阿䟦多羅寶經合轍卷第三
X17n0331_p0842c06║明　二楞庵釋　通潤　述
X17n0331_p0842c07║一切佛語心品之二
X17n0331_p0842c08║爾時大慧菩薩摩訶薩白佛言：世尊！世尊修多羅說
X17n0331_p0842c09║如來藏自性清淨，轉三十二相入於一切眾生身中。
X17n0331_p0842c10║如大價寶垢衣所纏，如來之藏常住不變亦復如是。
X17n0331_p0842c11║而陰界入垢衣所纏，貪欲恚癡不實妄想塵勞所污，
X17n0331_p0842c12║一切諸佛之所演說。云何世尊同外道說我，言有如
X17n0331_p0842c13║來藏耶？世尊！外道亦說有常作者，離於求那周遍不
X17n0331_p0842c14║滅。世尊！彼說有我。
X17n0331_p0842c15║如來藏經云：眾生身中有佛三十二相、八十種好，
X17n0331_p0842c16║坐寶蓮華，與佛無異。但為煩惱所覆，未得其用。如
X17n0331_p0842c17║大價寶垢衣所纏，如來藏即是在纏法身。但眾生
X17n0331_p0842c18║具有如來藏，既為陰入界垢衣所纏，復為三毒虗
X17n0331_p0842c19║妄根塵所污，而不得其用。諸佛不過證眾生之體，
X17n0331_p0842c20║用眾生之用耳。故經云：隱為如來藏，顯為法身。此
X17n0331_p0842c21║諸佛金口所說如此，豈不同乎外道所說神我耶？
X17n0331_p0842c22║外道僧伽說有神我，量同虗空，離於五陰，是常周
X17n0331_p0842c23║遍，隨處造業，受苦受樂。世尊！彼所說有我，與如來
X17n0331_p0842c24║所說有如來藏，有何差別？此由前章大慧聞說人
X17n0331_p0843a01║法無我，遂疑世尊墮於無見，故以一切法空、無生、
X17n0331_p0843a02║無二為問。世尊一一詳明說空、無生、無二之故已，
X17n0331_p0843a03║此又引如來藏為問者，復疑世尊墮於有見也。豈
X17n0331_p0843a04║知如來所說如來藏，是常、樂、我、淨、無我。如來藏彼
X17n0331_p0843a05║所計者，是有我之假我哉？
X17n0331_p0843a06║佛告大慧：我說如來藏，不同外道所說之我。大慧！有
X17n0331_p0843a07║時說空、無相、無願、如、實際、法性、法身、涅槃、離自性、不
X17n0331_p0843a08║生不滅、本來寂靜、自性涅槃，如是等句說如來藏已，
X17n0331_p0843a09║如來。應供。等正覺，為斷愚夫畏無我句故，說離妄想
X17n0331_p0843a10║無所有境界如來藏門。大慧！未來現在菩薩摩訶薩，
X17n0331_p0843a11║不應作我見計著。
X17n0331_p0843a12║言：我所說法，原無一定，不可執為有我。我有時，為
X17n0331_p0843a13║著有見者，說空、無相、無願解脫法，此即空如來藏
X17n0331_p0843a14║也。為著無見者，說真如、實際、法性、法身、真實不虗
X17n0331_p0843a15║法，此即不空如來藏也。為著亦有亦無見者，說涅
X17n0331_p0843a16║槃離自性法，以顯本自不有，及不生不滅法，以顯
X17n0331_p0843a17║本自不無，此即空不空如來藏也。為著非有非無
X17n0331_p0843a18║見者，說本來寂靜，以顯原非非有，及說自性涅槃，
X17n0331_p0843a19║以顯原非非無，此即非空非不空如來藏也。如是
X17n0331_p0843a20║等句，皆是說如來藏自證法門，何曾說我有如來
X17n0331_p0843a21║藏耶？然如來復為愚夫，聞無我句，遂生怖畏。如來
X17n0331_p0843a22║欲斷其怖畏，故說自性清淨，離我我所，本來無物，
X17n0331_p0843a23║空如來藏門。此則捉子之矛，破子之盾，原非有我，
X17n0331_p0843a24║豈可作我見計著耶？故宗鏡云：朝四暮三，令眾狙
X17n0331_p0843b01║而喜悅；苦塗水洗，養嬰兒而適時。是則或時說我，
X17n0331_p0843b02║或說無我，皆是逗機，如彼慈母苦塗水洗耳。
X17n0331_p0843b03║譬如陶家於一泥聚，以人工水木輪繩方便作種種
X17n0331_p0843b04║器。如來亦復如是，於法無我離一切妄想相，以種種
X17n0331_p0843b05║智慧善巧方便，或說如來藏或說無我。以是因緣故
X17n0331_p0843b06║說如來藏，不同外道所說之我，是名說如來藏。開引
X17n0331_p0843b07║計我諸外道故說如來藏，令離不實我見妄想，入三
X17n0331_p0843b08║解脫門境界，希望疾得阿耨多羅三藐三菩提。是故
X17n0331_p0843b09║如來、應供、等正覺作如是說如來之藏，若不如是則
X17n0331_p0843b10║同外道。是故大慧！為離外道見故，當依無我如來之
X17n0331_p0843b11║藏。爾時世尊欲重宣此義，而說偈言：人相續陰，緣與
X17n0331_p0843b12║微塵，勝自在作，心量妄想。
X17n0331_p0843b13║譬如陶家，以一泥聚，而用種種方便，作種種器。如
X17n0331_p0843b14║來亦以法無我一法，用種種智慧善巧方便，作多
X17n0331_p0843b15║多之名。或說空無相際，如實際等。乃至或說如來
X17n0331_p0843b16║藏，或說無我。此皆曲順機宜，隨方引導。以是因緣
X17n0331_p0843b17║故，以種種名字，說如來藏，實不同於外道所說之
X17n0331_p0843b18║神我。而且說名如來藏者，不但不同外道說我已
X17n0331_p0843b19║也。實欲開示引發計著神我諸外道輩，令其捨離
X17n0331_p0843b20║所執虗妄神我，入空如來藏三解脫門，望其疾得
X17n0331_p0843b21║無上菩提。故我作如是說如來藏也。三解脫者，謂
X17n0331_p0843b22║如來藏自性清淨，故曰空。離一切相，故曰無相。眾
X17n0331_p0843b23║生性自具足，不假外求，故曰無願。此真入菩提之
X17n0331_p0843b24║大路也。使如來所說如來藏，不是說空無相無願
X17n0331_p0843c01║三解脫。令彼外道捨離我見，疾得菩提者，即謂之
X17n0331_p0843c02║同外道神我可也。實欲令彼捨離我見，而作是說，
X17n0331_p0843c03║豈同外道神我耶。是故欲離外道我見者，當依無
X17n0331_p0843c04║我空如來藏，以蕩滌之也。偈中直宣外道我見，以
X17n0331_p0843c05║顯當離也。言外道不知五陰假合而成人，本無有
X17n0331_p0843c06║我。而妄執冥性三德為因緣，神我為主，隨處造業，
X17n0331_p0843c07║受種種報，相續不斷。乃至有執微塵勝性大自在
X17n0331_p0843c08║天作者等因，皆屬妄想心量。豈知如來藏，為善不
X17n0331_p0843c09║善因哉。且彼所計神我，尚非是實。況將無我空如
X17n0331_p0843c10║來藏，而計為我耶。
X17n0331_p0843c11║爾時大慧！菩薩摩訶薩觀未來眾生，復請世尊：惟願
X17n0331_p0843c12║為說修行無間如諸菩薩摩訶薩修行者大方便。佛
X17n0331_p0843c13║告大慧：菩薩摩訶薩成就四法，得修行者大方便。云
X17n0331_p0843c14║何為四？謂善分別自心現觀，外性非性離生住滅，見
X17n0331_p0843c15║得自覺聖智善樂，是名菩薩摩訶薩成就四法得修
X17n0331_p0843c16║行者大方便。
X17n0331_p0843c17║此為末世眾生請進修方便也。此經以寂滅一心
X17n0331_p0843c18║為宗極，而寂滅一心即如來藏。故大慧首問百八
X17n0331_p0843c19║句，而世尊總非之，是以寂滅一心顯示矣。而復以
X17n0331_p0843c20║生滅諸識為請，欲令世尊向生滅門中，顯示寂滅
X17n0331_p0843c21║一心如來藏性。故世尊既已詳明諸識生滅根原
X17n0331_p0843c22║已，復束八識而歸五法，收五法而歸三性，總三性
X17n0331_p0843c23║而歸二無我，總二無我歸於聖智大空，至是則了
X17n0331_p0843c24║知寂滅一心無我空。如來藏在眾生生滅識海，未
X17n0331_p0844a01║曾動著一絲毫許，故曰如來藏自性清淨。轉三十
X17n0331_p0844a02║二相，入於一切眾生身中，則知一切眾生，同具如
X17n0331_p0844a03║來藏性，但為妄想塵勞所污，不得其用，故有修行
X17n0331_p0844a04║無間之請。修行而言無間者，謂用何等心，修何等
X17n0331_p0844a05║行，得與菩薩修行方便脗合，無有間隔。問：何故至
X17n0331_p0844a06║此，方請進修方便？前之惟心直進，觀察流注，乃至
X17n0331_p0844a07║觀察二種無我等，豈非修行方便乎？答：前為會中
X17n0331_p0844a08║諸大菩薩，一往開示，業已盡知，此為未來眾生請
X17n0331_p0844a09║方便也。以未來眾生，若不知自己身中有如來藏，
X17n0331_p0844a10║則不肯進修。今說一切眾生，具有如來藏性，故特
X17n0331_p0844a11║申請，欲令眾生即識藏而知如來藏。故如來告以
X17n0331_p0844a12║成就四法，自然得與菩薩修行脗合。然初內觀其
X17n0331_p0844a13║心，心無其心，次復外觀其境，境無其境，故曰善觀。
X17n0331_p0844a14║三則轉生滅識，故曰善離。四則證自覺智，故曰善
X17n0331_p0844a15║得。此四是菩薩從始至終，修行無間斷大方便也。
X17n0331_p0844a16║云何菩薩摩訶薩善分別自心現？謂如是觀三界惟
X17n0331_p0844a17║心分齊，離我、我所，無動搖、離去來，無始虗偽習氣所
X17n0331_p0844a18║熏，三界種種色行繫縛、身財建立、妄想隨入現，是名
X17n0331_p0844a19║菩薩摩訶薩善分別自心現。
X17n0331_p0844a20║經云：三界上下法，惟是一心作。故先觀三界所有
X17n0331_p0844a21║種種分齊，惟一真心，本無有我，亦無我所，亦無動
X17n0331_p0844a22║作去來之相，以性真常中求於去來搖動不可得
X17n0331_p0844a23║故。然有我及我所動搖去來之相者，皆由無始虗
X17n0331_p0844a24║妄習氣熏習真如，轉成業識，故現三界種種色行
X17n0331_p0844b01║受想五陰之身繫縛於內，而末那妄想執以為我。
X17n0331_p0844b02║次復建立身之受用資財、養身之具柴柵於外，而
X17n0331_p0844b03║意識妄想執為我。於是乎根身器界森然滿目，而
X17n0331_p0844b04║惟心之義黯然不彰矣。此由平昔不善觀察五陰
X17n0331_p0844b05║本空、器界匪實，故妄想隨入取著，而根身器界即
X17n0331_p0844b06║隨妄想發現。故圓覺云：種種幻化，皆生如來圓覺
X17n0331_p0844b07║玅心。若能念念觀察，心心無間，則妄想不入，而根
X17n0331_p0844b08║身器界亦不現矣。所謂善分別自心現也。故宗鏡
X17n0331_p0844b09║云：且如即今有漏之身，夜皆有夢，夢中所見好惡
X17n0331_p0844b10║境界，憂喜宛然，覺來牀上安眠，何曾是實？並是夢
X17n0331_p0844b11║中意識思想所為，則可比知覺時所見之事，皆如
X17n0331_p0844b12║夢中無實。夫過去未來現在境界，元是第八阿賴
X17n0331_p0844b13║耶識親相分，惟本識所變。若現在之境，是明了意
X17n0331_p0844b14║識分別；若過未之境，是獨散暗意識思惟。夢覺之
X17n0331_p0844b15║境雖殊，終不出於意識，則惟心之旨比況昭然矣。
X17n0331_p0844b16║云何菩薩摩訶薩善觀外性非性？謂炎、夢等一切性，
X17n0331_p0844b17║無始虗偽妄想習因觀一切性自性。菩薩摩訶薩作
X17n0331_p0844b18║如是善觀外性非性，是名菩薩摩訶薩善觀外性非
X17n0331_p0844b19║性。
X17n0331_p0844b20║善觀外性非性者，謂既達惟心，則知諸法皆是自
X17n0331_p0844b21║心，所現影像，實無自性。如陽𦦨，如夢中所見，如鏡
X17n0331_p0844b22║中像，如水中月，皆由能變之識，含藏無始虗偽妄
X17n0331_p0844b23║習為因，而起現行，本非實事。令觀能變之虗偽妄
X17n0331_p0844b24║習，尚無有性，況所變如𦦨夢等根身器界，廼有實
X17n0331_p0844c01║性耶？所謂皮既不存，毛將安附也？故宗鏡云：且如
X17n0331_p0844c02║現見青白物時，物本自虗，不言我青我黃，皆是眼
X17n0331_p0844c03║識見分自性，任運分別，與同時明了意識，計度分
X17n0331_p0844c04║別為青為黃。以意辨為色，以言說為青黃，皆是意
X17n0331_p0844c05║言，自妄安置。且如六塵鈍故，體不自立，名不自呼。
X17n0331_p0844c06║一色既然，萬法咸爾，皆無自性，悉是意言。故曰：萬
X17n0331_p0844c07║物本閑，而人自閙。是以有心起處，萬境皆有；空心
X17n0331_p0844c08║起處，萬境皆空。是則空不自空，因心故空；有不自
X17n0331_p0844c09║有，因心故有。既非空非有，則惟識惟心。若無於心，
X17n0331_p0844c10║萬法安寄？故知耿恭之水，靈潤之火，畢搆之乳，法
X17n0331_p0844c11║空之聲，元曉之吐，蔡順之痛，皆從心現，豈實有性
X17n0331_p0844c12║哉？故一切法中，心為最上。由此二門，故得理事相
X17n0331_p0844c13║融，心境互攝。由觀察惟心，則知心外更無別法。如
X17n0331_p0844c14║大海水，舉體全波，而波外無水。以一切法無非一
X17n0331_p0844c15║心，故大小等相，隨心回轉，即入無礙。由觀察無性，
X17n0331_p0844c16║則知既惟心現，從緣而生，無有定性，性相俱離。小
X17n0331_p0844c17║非定小，故能容太虗而有餘；大非定大，故能入小
X17n0331_p0844c18║塵而無間。是則等太虗之微塵，含微塵之廣剎，亦
X17n0331_p0844c19║何難哉？
X17n0331_p0844c20║云何菩薩摩訶薩善離生、住、滅見？謂如幻夢一切性
X17n0331_p0844c21║自他俱性不生，隨入自心分齊故，見外性非性、見識
X17n0331_p0844c22║不生及緣不積聚、見妄想緣生，於三界內外一切法
X17n0331_p0844c23║不可得，見離自性生見悉滅，知如幻等諸法自性得
X17n0331_p0844c24║無生法忍，得無生法忍已離生、住、滅見，是名菩薩摩
X17n0331_p0845a01║訶薩善分別離生、住、滅見。
X17n0331_p0845a02║前曰善分別，善觀察，猶未忘能取所取，此當三資
X17n0331_p0845a03║糧及加行菩薩所修方便也。故惟識頌云：乃至未
X17n0331_p0845a04║起識，求住唯識性，於二取隨眠，猶未能伏滅。此曰
X17n0331_p0845a05║善離生住滅見者，此則二取頓空，證唯識性，此當
X17n0331_p0845a06║通達修習二位菩薩所修方便也。故頌云：若時於
X17n0331_p0845a07║所緣，智都無所得，爾時住唯識，離二取相故。所謂
X17n0331_p0845a08║善離生住滅者，謂由觀察一切法如幻如夢，無自
X17n0331_p0845a09║性，無他性，無共性，而性本乎不生不滅之一心，故
X17n0331_p0845a10║不隨入外境，而隨入自心，故見外性。全見自心無
X17n0331_p0845a11║有自性，而所取空，故見外性非性。所取既空，次見
X17n0331_p0845a12║能變之識亦空，而能取亦空，故見識不生。此斷分
X17n0331_p0845a13║別我法二執，入初地時也。及緣不積聚者，謂六地
X17n0331_p0845a14║菩薩，觀察十二因緣，能生三界內身外境。今了諸
X17n0331_p0845a15║法從緣流轉還滅，悉無自性，故見內外一切法，無
X17n0331_p0845a16║纖毫可得。直至第八不動地，入一切法本來無生
X17n0331_p0845a17║無起，無性為性，初中後際，皆悉平等，無分別如如
X17n0331_p0845a18║智之所入處，離一切心意意識分別想，生見悉滅，
X17n0331_p0845a19║無所取著，猶如虗空。入一切法如虗空性，是名得
X17n0331_p0845a20║無生法忍。故曰見離自性，生見悉滅。此由最初聞
X17n0331_p0845a21║法界等流法已，於三資糧位，創觀根境識三，皆自
X17n0331_p0845a22║心現。於四加行位，復觀察根境識三，皆無自性，故
X17n0331_p0845a23║不生取著。至入地而能所兩亡，至八地而證無生
X17n0331_p0845a24║忍，得此忍而俱生我見永滅矣。
X17n0331_p0845b01║云何菩薩摩訶薩得自覺聖智善樂？謂得無生法忍
X17n0331_p0845b02║住第八菩薩地，得離心、意、意識、五法、自性、二無我相，
X17n0331_p0845b03║得意生身。世尊！意生身者何因緣？佛告大慧：意生身
X17n0331_p0845b04║者，譬如意去迅疾無礙，故名意生。譬如意去石壁無
X17n0331_p0845b05║礙，於彼異方無量由延，因先所見憶忘不忘，自心流
X17n0331_p0845b06║注不絕於身無障礙生。大慧！如是意生身得一時俱，
X17n0331_p0845b07║菩薩摩訶薩意生身，如幻三昧力自在神通玅相莊
X17n0331_p0845b08║嚴聖種類身一時俱生，猶如意生無有障礙，隨所憶
X17n0331_p0845b09║念本願境界，為成就眾生得自覺聖智善樂。如是菩
X17n0331_p0845b10║薩摩訶薩得無生法忍住第八地菩薩地，轉捨心、意、
X17n0331_p0845b11║意識、五法、自性、二無我相身，及得意生身，得自覺聖
X17n0331_p0845b12║智善樂。是名菩薩摩訶薩成就四法，得修行者大方
X17n0331_p0845b13║便，當如是學。
X17n0331_p0845b14║謂八地已前，雖亦離心意識，猶屬對治生滅。至八
X17n0331_p0845b15║地得無生忍，一切心意意識皆不現前，一切功用
X17n0331_p0845b16║靡不皆息，乃至菩薩心、佛心、涅槃心尚不現起，況
X17n0331_p0845b17║復起於世間之心？故得五法、三自性俱空，八識、二
X17n0331_p0845b18║無我悉遣。所謂生滅滅已，寂滅為樂，故得自覺聖
X17n0331_p0845b19║智善樂。由大願力，雖證聖智善樂，而不住著，不起
X17n0331_p0845b20║滅定，而能現無量身、無量智慧、無量受生、無量淨
X17n0331_p0845b21║土，教化無量眾生，供養無量諸佛，隨意所往，無處
X17n0331_p0845b22║不入，是名得意生身。以何因緣名意生身？譬如心
X17n0331_p0845b23║意憶先所見，於彼異方無量由旬，念念相續，速往
X17n0331_p0845b24║於彼，石壁無礙，身亦無礙，故能俛仰四海，呼吸九
X17n0331_p0845c01║州，故云意生。今至八地已上，則三昧、正受、覺法、自
X17n0331_p0845c02║性、種類、俱生、無行，作是三種意生身，一時俱得，無
X17n0331_p0845c03║有障礙。是意生身，皆以如幻三昧，自在神通，莊嚴
X17n0331_p0845c04║玅相，無不成就，故能隨聖種類，一時俱生。猶如意
X17n0331_p0845c05║生，隨往無礙，故能隨所憶念本願境界，成熟羣生，
X17n0331_p0845c06║得自覺聖智善樂。此雖九地已上事實，然由八地
X17n0331_p0845c07║轉捨八識、五法、三性，至十地而捨二無我相，轉得
X17n0331_p0845c08║意生身，及得自覺聖智善樂，得心自在，得法自在，
X17n0331_p0845c09║無不成就，至此則俱生法執始盡。是名下，結勸。當
X17n0331_p0845c10║如是學，由不達自心現，故起我執；由不達外性非
X17n0331_p0845c11║性，故起法執。以善知自心現，故我空；善知外性非
X17n0331_p0845c12║性，故法空。若如是學，則與菩薩修行方便脗合矣。
X17n0331_p0845c13║爾時大慧菩薩摩訶薩復請世尊：惟願為說一切諸
X17n0331_p0845c14║法緣因之相。以覺緣因相故，我及諸菩薩離一切性
X17n0331_p0845c15║有無妄想見漸次俱生。
X17n0331_p0845c16║因前顯示修行方便，故大慧領炎夢等一切性，皆
X17n0331_p0845c17║因無始虗偽妄習而有。又領見緣不積聚，見妄想
X17n0331_p0845c18║緣生等語，故深窮諸法因緣，欲令真修之士離心
X17n0331_p0845c19║緣相也。故問一切緣因之相，意謂真修之士，若不
X17n0331_p0845c20║了緣因之相，則執最初一念妄動為頓生，而執三
X17n0331_p0845c21║細六麤為漸生。外道不了，則執因中有果為頓生，
X17n0331_p0845c22║因中無果為漸生，而起有無二見。若覺緣因所起
X17n0331_p0845c23║之相，於一切法不起有無二見，不妄執諸法為頓
X17n0331_p0845c24║生漸生，則直下能了無生頓見，法性生見悉滅矣。
X17n0331_p0846a01║佛告大慧：一切法二種緣相，謂外及內。外緣者，謂泥
X17n0331_p0846a02║團柱輪繩水木人工諸方便緣，有瓶生。如泥瓶，縷㲲
X17n0331_p0846a03║草席種芽酪酥等方便緣生，亦復如是。是名外緣前
X17n0331_p0846a04║後轉生。云何內緣？謂無明愛業等法得緣名，從彼生
X17n0331_p0846a05║陰界入法得緣所起名，彼無差別而愚夫妄想，是名
X17n0331_p0846a06║內緣法。
X17n0331_p0846a07║世尊雙舉外內二種緣相詳示之，外即器界等，內
X17n0331_p0846a08║即根身等。外緣如泥團、輪、繩、水、木、人、工為緣，有瓶
X17n0331_p0846a09║生泥，瓶如是則縷緣成氎，草緣成蓆，種緣生芽，酪
X17n0331_p0846a10║緣生酥，亦復如是。而泥團不作念我能生瓶，瓶亦
X17n0331_p0846a11║不作念我從泥生，縷亦不念我能生氎，氎亦不念
X17n0331_p0846a12║我從縷生等，是名外緣。前後轉生，前謂緣，後謂果，
X17n0331_p0846a13║此即二緣生色也。內緣即十二緣也，無明即是發
X17n0331_p0846a14║業無明，業即是行，即過去二支因，愛即潤生無明，
X17n0331_p0846a15║即現在一支因也。由此三支有緣之名，從彼三支
X17n0331_p0846a16║生識、名色、六入、觸、受、取、有、生、死等，得緣所起名，所
X17n0331_p0846a17║謂過去二支因，現在五支果，現在三支因，未來二
X17n0331_p0846a18║支果也。此十二緣，雖分三世因果，總是惟心所現，
X17n0331_p0846a19║皆悉如幻，實無差別，而愚夫不達唯心幻現，妄想
X17n0331_p0846a20║計著，見有差別耳。是名內緣法。
X17n0331_p0846a21║大慧，彼因者有六種，謂當有因、相續因、相因、作因、顯
X17n0331_p0846a22║示因、待因。當有因者，作因已，內外法生。相續因者，作
X17n0331_p0846a23║攀緣已，內外法生陰種子等。相因者，作無間相，相續
X17n0331_p0846a24║生。作因者，作增上事，如轉輪王。顯示因者，妄想事生
X17n0331_p0846b01║已，相現作所作，如燈照色等。待因者，滅時作相續斷，
X17n0331_p0846b02║不妄想性生。
X17n0331_p0846b03║雖十二緣三世因果相緣而起，若無六因必不成
X17n0331_p0846b04║就，故復明六因也。當有因者，謂當時先有陰等種
X17n0331_p0846b05║子，而內身外境方得生起，是過去種子生現在現
X17n0331_p0846b06║行也。相續因者，謂由現在內外等法攀緣不斷，即
X17n0331_p0846b07║復熏成種子，是現在現行熏未來種子也。此二種
X17n0331_p0846b08║為親因緣，令有為法親辦自果。相因者，謂其在因
X17n0331_p0846b09║果中間有相不斷，即等無間緣。等者，謂能引所引
X17n0331_p0846b10║力用齊等。無間者，能所相望中間無自類間隔。故
X17n0331_p0846b11║唯識論云：謂八現識及彼心所，前聚於後自類無
X17n0331_p0846b12║間，等而開導令彼定生，多同種類俱時轉故。作因
X17n0331_p0846b13║者，即增上緣。謂若有法有勝勢用，能於餘法或順
X17n0331_p0846b14║或違皆名增上，如轉輪王有勝勢用，故能作增上
X17n0331_p0846b15║事。顯示因者，謂前五識妄想事生而境界相現，如
X17n0331_p0846b16║燈照色，即所緣緣也。故圓覺云：譬如眼光曉了前
X17n0331_p0846b17║境，其光徧滿得無憎愛。言作所作者，以境為能生
X17n0331_p0846b18║亦為所生。故唯識云：所緣緣者，謂若有法是帶己
X17n0331_p0846b19║相，心或相應所慮所託，若於能緣體不相離，是見
X17n0331_p0846b20║分等內所慮託，應知彼是親所緣緣。故曰己相現，
X17n0331_p0846b21║而又曰作所作也。待因者，謂此四緣滅時方能生
X17n0331_p0846b22║起，故曰滅時作。復釋之曰：所謂滅時作者，以相續
X17n0331_p0846b23║之緣斷，不生不滅之性方生也。此即唯識論中真
X17n0331_p0846b24║實見處，具前四緣辦有漏果，具後一緣得離繫果。
X17n0331_p0846c01║大慧！彼自妄想相，愚夫不漸次生不俱生。所以者何？
X17n0331_p0846c02║若復俱生者，作所作無分別，不得因相故。若漸次生
X17n0331_p0846c03║者，不得相我故，漸次生不生，如不生子無父名。大慧！
X17n0331_p0846c04║漸次生相續方便不然，但妄想耳，因攀緣次第增上
X17n0331_p0846c05║緣等生所生故。大慧！漸次生不生，妄想自性計著相
X17n0331_p0846c06║故；漸次俱不生，自心現受用故；自相共相外性非性。
X17n0331_p0846c07║大慧！漸次俱不生，除自心現，不覺妄想故相生，是故
X17n0331_p0846c08║因緣作事方便相，當離漸次俱現。
X17n0331_p0846c09║此下正顯緣生無性也。言彼凡愚自生分別，本非
X17n0331_p0846c10║頓生、漸生，而妄想為頓生、漸生耳。若使因中有果
X17n0331_p0846c11║是頓生者，此則因果同時，能作、所作了無差別，不
X17n0331_p0846c12║得言從因生果。若使因中無果稱漸生者，此則因
X17n0331_p0846c13║先果後。既先無果相，何說因生？喻如無子則無父，
X17n0331_p0846c14║既有子則有父，亦非漸生矣。若是，則漸次生實有
X17n0331_p0846c15║相續方便者，理不得成，故曰不然。但是愚夫妄想
X17n0331_p0846c16║不斷，故指其發現行處曰種子緣，攀緣外境處曰
X17n0331_p0846c17║所緣緣，相續不斷處曰等無間緣，有力助生處曰
X17n0331_p0846c18║增上緣。以是四緣為能生，諸法為所生，故名漸次。
X17n0331_p0846c19║其實漸次生本不生也，但是妄想計著，念念不斷，
X17n0331_p0846c20║謂是漸次生耳。故中論總破云：果先於緣中，有無
X17n0331_p0846c21║俱不可，先無為誰緣？先有何用緣？疏云：緣中先非
X17n0331_p0846c22║有果、非無果。若先有果，不名為緣；若先無果，亦不
X17n0331_p0846c23║名為緣，不生餘物故。是知說緣生者，皆約最初一
X17n0331_p0846c24║念無明生，發徧迷處為頓生，化迷不息處為漸生。
X17n0331_p0847a01║若果一念不生，豈惟漸生不可得，即頓生亦不可
X17n0331_p0847a02║得。故知一切法非漸生，亦非俱生，二俱不生，故曰
X17n0331_p0847a03║漸次俱不生。然則根身器界一切諸受用物，何自
X17n0331_p0847a04║而有？惟是自己真心所現影像，以此真心為一切
X17n0331_p0847a05║法大總相法門體。彼昏不知，妄執諸蘊各具一體
X17n0331_p0847a06║為自相，諸蘊和合成人為共相。豈知所謂自相、共
X17n0331_p0847a07║相，皆屬外性，實非自性。所以漸生、俱生，悉屬無生
X17n0331_p0847a08║也。然說有俱生、漸生者，除自真心現量外，但從無
X17n0331_p0847a09║明不覺而起能見、能現等相，故說諸法從緣。是故
X17n0331_p0847a10║因緣作事方便，但約無明第二義說，非約性自性
X17n0331_p0847a11║第一義說。是故真修第一義者，當離漸次俱生之
X17n0331_p0847a12║見。
X17n0331_p0847a13║爾時，世尊欲重宣此義，而說偈言：一切都無生，亦無
X17n0331_p0847a14║因緣滅，於彼生滅中，而起因緣想。非遮滅復生，相續
X17n0331_p0847a15║因緣起，惟為斷凡愚，癡惑妄想緣。有無緣起法，是悉
X17n0331_p0847a16║無有生，習氣所迷轉，從是三有現。真實無生緣，亦復
X17n0331_p0847a17║無有滅，觀一切有為，猶如虗空華。攝受及所攝，捨離
X17n0331_p0847a18║惑亂見，非已生當生，亦復無因緣。一切無所有，斯皆
X17n0331_p0847a19║是言說。
X17n0331_p0847a20║此總頌法本無生，離心緣相也。謂一切法本無生
X17n0331_p0847a21║滅，由彼法執未空者，於彼諸緣集會處，妄起緣生
X17n0331_p0847a22║緣滅之想耳。今言漸次俱不生者，非但遮彼滅生
X17n0331_p0847a23║相續諸緣起法而已，惟欲斷彼凡愚癡惑妄想所
X17n0331_p0847a24║著之緣，故說有緣起法，無緣起法，悉無有生，皆由
X17n0331_p0847b01║惑業習氣所迷，流轉不已，於是三界從茲發現，根
X17n0331_p0847b02║身由此建立，所謂言說別施行也。若夫真修之士，
X17n0331_p0847b03║親見自性者，尚無所生，欲何為滅？由彼觀見諸有
X17n0331_p0847b04║為法，猶如空華，故能遠離能取所取，及一切惑亂
X17n0331_p0847b05║妄見，則能了達諸法非已生當生，亦非無因緣生，
X17n0331_p0847b06║以一切法本無所有，但有言說，都無實義，所謂真
X17n0331_p0847b07║實離名字也。
X17n0331_p0847b08║爾時，大慧菩薩摩訶薩復白佛言：世尊！惟願為說言
X17n0331_p0847b09║說妄想相心經。世尊！我及餘菩薩摩訶薩，若善知言
X17n0331_p0847b10║說妄想相心經，則能通達言說、所說二種義，疾得阿
X17n0331_p0847b11║耨多羅三藐三菩提；以言說、所說二種趣，淨一切眾
X17n0331_p0847b12║生。佛告大慧：諦聽，諦聽！善思念之，當為汝說。大慧白
X17n0331_p0847b13║佛言：善哉，世尊！唯然受教。佛告大慧：有四種言說妄
X17n0331_p0847b14║想相，謂相言說、夢言說、過妄想計著言說、無始妄想
X17n0331_p0847b15║言說。相言說者，從自妄想色相計著生。夢言說者，先
X17n0331_p0847b16║所經境界隨憶念生，從覺己境界無性生。過妄想計
X17n0331_p0847b17║著言說者，先怨所作業隨憶念生。無始妄想言說者，
X17n0331_p0847b18║無始虗偽計著過，自種習氣生。是名四種言說妄想相。
X17n0331_p0847b19║此窮言說之因緣，欲令真修之士，離言說相也。言
X17n0331_p0847b20║說相者，即名言習氣也。意謂真修之士，若不了言
X17n0331_p0847b21║說本空，則為語脉所轉。故躡前一切法無有，斯皆
X17n0331_p0847b22║是言說。則言說為能說，一切法為所說。而此言說，
X17n0331_p0847b23║本依於聲，何故亦名妄想？若不知言說是妄想者，
X17n0331_p0847b24║則膠執名言，而不知所說之義。若能通達言說是
X17n0331_p0847c01║妄想，則能了知所說是義，則不依語而依於義，疾
X17n0331_p0847c02║得菩提。即以言說所說二種義趣，淨治眾生。佛謂
X17n0331_p0847c03║言說雖是音聲，所以名妄想者，以依八種識生故，
X17n0331_p0847c04║總名意言。大約有四：一者相言說，謂前五識及同
X17n0331_p0847c05║時意識，分別五塵色相，而生言說。二者夢言說，謂
X17n0331_p0847c06║晝則明了意識，憶念過去五塵，而生言說。夜則夢
X17n0331_p0847c07║中獨頭意識，形諸夢𥧌，醒覺已後，復追憶夢中不
X17n0331_p0847c08║實諸境，而生言說。故首楞嚴經云：晝則想心，寐為
X17n0331_p0847c09║諸夢。三過妄想計著言說，謂第七識計著我相，憶
X17n0331_p0847c10║念前人所作種種諸業，或恩或怨，皆思報復，而起
X17n0331_p0847c11║言說。無始妄想言說者，是第八識含藏無始虗偽，
X17n0331_p0847c12║計著名言種子，觸境則𨺗然鼓發，而生言說。此四
X17n0331_p0847c13║種言說，皆由八識為引導，而得生起，故總名妄想
X17n0331_p0847c14║也。
X17n0331_p0847c15║爾時大慧菩薩摩訶薩，復以此義勸請世尊：惟願更
X17n0331_p0847c16║說言說妄想所現境界。世尊！何處、何故、云何、何因，眾
X17n0331_p0847c17║生妄想言說生？佛告大慧：頭胸喉鼻唇舌齗齒，和合
X17n0331_p0847c18║出音聲。
X17n0331_p0847c19║大慧既知妄識為言說因，更詳問其緣從何出？何
X17n0331_p0847c20║故而出？云何而出？云何何故？只是一義。故以八種
X17n0331_p0847c21║和合為緣以答之。齗齒喉舌唇，五音所自出。又益
X17n0331_p0847c22║之以頭胸鼻者，頭是總會處，若胸隔則氣喘，鼻塞
X17n0331_p0847c23║則音𤮲，故必八緣和合。中氣皷激而成音，則言說
X17n0331_p0847c24║生。故知言說妄想，必藉四因八緣而有。若夫佛之
X17n0331_p0848a01║言說，有六十四種梵音，則不藉四因八緣矣。
X17n0331_p0848a02║大慧白佛言：世尊！言說妄想，為異為不異？佛告大慧：
X17n0331_p0848a03║言說妄想，非異非不異。所以者何？謂彼因生相故。大
X17n0331_p0848a04║慧！若言說妄想異者，妄想不應是因；若不異者，語不
X17n0331_p0848a05║顯義而有顯示，是故非異非不異。
X17n0331_p0848a06║妄想由諸識生，是言說因也。言說由四因出，是言
X17n0331_p0848a07║說相也。相非因不生，故知非異非不異。若異者，言
X17n0331_p0848a08║說不應以妄想為因。今妄想與言說，如根苗然，本
X17n0331_p0848a09║非異也。若不異者，語即是想，想即是語，何能顯示
X17n0331_p0848a10║所說之義？然而語能顯義，語固是能，義固是所，能
X17n0331_p0848a11║所歷然，何得不異？是則言說妄想本空，安可以思
X17n0331_p0848a12║議度之哉？宗鏡云：言說者，從覺觀生，是共相和合
X17n0331_p0848a13║而起。妄想者，因意識生，是計度分別而起。以要言
X17n0331_p0848a14║之，皆由不覺教觀隨生。若無不覺之心，一切諸法
X17n0331_p0848a15║悉無自相可說。
X17n0331_p0848a16║大慧復白佛言：世尊！為言說即是第一義，為所說者
X17n0331_p0848a17║即是第一義？佛告大慧：非言說是第一義，亦非所說
X17n0331_p0848a18║是第一義。所以者何？謂第一義聖樂言說所入是第
X17n0331_p0848a19║一義，非言說是第一義。第一義者，聖智自覺所得，非
X17n0331_p0848a20║言說妄想覺境界，是故言說妄想不顯示第一義。言
X17n0331_p0848a21║說者，生滅動搖展轉因緣起，若展轉因緣起者，彼不
X17n0331_p0848a22║顯示第一義。大慧！自他相無性故，言說相不顯示第
X17n0331_p0848a23║一義。復次，大慧！隨入自心現量故，種種相外性非性，
X17n0331_p0848a24║言說妄想不顯示第一義。是故，大慧！當離言說諸妄
X17n0331_p0848b01║想相。
X17n0331_p0848b02║大慧！既聞彼因生相故，則知非異；又聞語能顯義，
X17n0331_p0848b03║則非不異。非異，將無言說是第一義？非不異，將無
X17n0331_p0848b04║所說是第一義？是第一義不離能所之間，故問佛
X17n0331_p0848b05║言：不但言說非第一義，即所說亦非第一義。何故
X17n0331_p0848b06║言說非第一義？以言說是妄想語言，第一義是聖
X17n0331_p0848b07║智善樂，離四句、絕百非，要在因言悟入方是第一
X17n0331_p0848b08║義，非言說即是第一義也。如以手指月，豈指即月
X17n0331_p0848b09║哉？何故所說非第一義？以所說是妄想境界，第一
X17n0331_p0848b10║義是聖智自覺所得、自受用境界，非彼言說妄想
X17n0331_p0848b11║所緣境界，非妄想即第一義也。又言說者，必藉四
X17n0331_p0848b12║因八緣展轉而生，故有生滅動搖；第一義者，無生
X17n0331_p0848b13║滅、無動搖，非彼妄想因緣所生故。言說不能顯示
X17n0331_p0848b14║第一義，以生滅因緣不能顯示不生滅故。若第一
X17n0331_p0848b15║義是有相境，或可有說；今第一義既無自相又無
X17n0331_p0848b16║共相，豈言說所能顯示耶？以有相不能顯無相故。
X17n0331_p0848b17║又第一義是入自心現量一真境界，永離一切種
X17n0331_p0848b18║種虗妄外相，豈言說妄想比量之所顯示？以比量
X17n0331_p0848b19║不能顯現量故。由此諸義，言說畢竟不能顯示第
X17n0331_p0848b20║一義。是故欲得第一義者，當離言說妄想也。
X17n0331_p0848b21║爾時，世尊欲重宣此義，而說偈言：諸性無自性，亦復
X17n0331_p0848b22║無言說，甚深空空義，愚夫不能了。一切性自性，言說
X17n0331_p0848b23║法如影，自覺聖智子，實際我所說。
X17n0331_p0848b24║此頌直顯離言方見第一義也。若謂諸法實有自
X17n0331_p0848c01║性，容有言說。今諸法無性可得，安所用言說哉。良
X17n0331_p0848c02║以甚深空空第一義諦，非愚夫劣智所能了達。故
X17n0331_p0848c03║以言說說一切性自性者，皆是誘掖愚夫說影像
X17n0331_p0848c04║法，豈真實有哉。若夫自覺聖智真實修行者，方堪
X17n0331_p0848c05║為彼說實際法耳。故法華云，先說三車，然後等賜
X17n0331_p0848c06║大白牛車也。
X17n0331_p0848c07║爾時大慧菩薩摩訶薩復白佛言：世尊！惟願為說離
X17n0331_p0848c08║有無、一異、俱不俱、有無非有非無、常無常，一切外道
X17n0331_p0848c09║所不行，自覺聖智所行，離妄想自相共相，入於第一
X17n0331_p0848c10║真實之義，諸地相續漸次上上增進清淨之相，隨入
X17n0331_p0848c11║如來地相，無開發本願。譬如眾色摩尼境界無邊相
X17n0331_p0848c12║行，自心現趣部分之相一切諸法，我及餘菩薩摩訶
X17n0331_p0848c13║薩，離如是等妄想自性自共相見，疾得阿耨多羅三
X17n0331_p0848c14║藐三菩提，令一切眾生一切安樂具足充滿。
X17n0331_p0848c15║此亦躡前甚深空空義，愚夫不能了，欲令真修之
X17n0331_p0848c16║士離徧計也。徧計者，即我支習氣也。意謂四句百
X17n0331_p0848c17║非，皆名徧計，悉是外道所行境界。而離四句百非
X17n0331_p0848c18║甚深空空之境，是外道所不行，自覺聖智所行。然
X17n0331_p0848c19║不知此二境界，畢竟如何。若能了此，便可離妄想
X17n0331_p0848c20║自相共相，入於真實第一義諦。從此地地相續，漸
X17n0331_p0848c21║次增進上上清淨之相，入如來地。以無功用本願
X17n0331_p0848c22║力，應物現形，廣度眾生。譬如摩尼寶珠，隨類現色，
X17n0331_p0848c23║無邊境界，無邊相用，皆悉能行。一切諸法差別部
X17n0331_p0848c24║分，自心皆現。若果如此，我等不獨離外道有無妄
X17n0331_p0849a01║想等見，抑且離二乘於陰界入，作自共相見，速證
X17n0331_p0849a02║菩提，令諸眾生安樂具足，不復入於邪見矣。
X17n0331_p0849a03║佛告大慧：善哉，善哉！汝能問我如是之義，多所安樂，
X17n0331_p0849a04║多所饒益，哀愍一切諸天世人。佛告大慧：諦聽，諦聽！
X17n0331_p0849a05║善思念之！吾當為汝分別解說。大慧白佛言：善哉，世
X17n0331_p0849a06║尊！唯然受教。佛告大慧：不知心量愚癡凡夫，取內外
X17n0331_p0849a07║性，依於一異、俱不俱、有無非有非無、常無常，自性習
X17n0331_p0849a08║因，計著妄想。
X17n0331_p0849a09║前四種方便中，一曰善分別自心現，二曰觀外性
X17n0331_p0849a10║非性。今外道二乘，既不知自心現，又不達外性非
X17n0331_p0849a11║性，執著根身為內性，器界為外性，依此二性，生起
X17n0331_p0849a12║一異、有無、常無常見，此即依緣起而生徧計也。不
X17n0331_p0849a13║知此徧計性，皆由八識田中含藏種子，發起現行，
X17n0331_p0849a14║而生計著。故下文以七喻發明不達外性非性，以
X17n0331_p0849a15║五喻發明不善分別自心現。入大乘論云：迦毗羅
X17n0331_p0849a16║有計一過，僧伽有計異過，迦樓鳩䭾有計亦一亦
X17n0331_p0849a17║異過，若提子有計非一非異過。又云：若不得般若
X17n0331_p0849a18║方便，入阿毗曇，即墮有中；入空，即墮無中；入毗勒，
X17n0331_p0849a19║即墮亦有亦無中。中論云：執非有非無，名愚癡論。
X17n0331_p0849a20║故學摩訶衍四門，不得般若意，即墮四謗。故曰：般
X17n0331_p0849a21║若如大火聚，四面不可入。若得般若方便，則四門
X17n0331_p0849a22║皆可入。故曰：般若如清涼池，四面皆可入。故知自
X17n0331_p0849a23║覺聖智所行，即是外道所不行處；外道所不行，即
X17n0331_p0849a24║是自覺聖智所行處，非有二也。
X17n0331_p0849b01║譬如羣鹿為渴所逼，見春時炎而作水想，迷亂馳趨
X17n0331_p0849b02║不知非水；如是愚夫，無始虗偽妄想所熏習，三毒燒
X17n0331_p0849b03║心樂色境界，見生住滅取內外性，墮於一異、俱不俱、
X17n0331_p0849b04║有無非有非無、常無常妄想見攝受。
X17n0331_p0849b05║前云謂𦦨夢等一切性者，即此下所說種種喻也。
X17n0331_p0849b06║應立量云：外性是有法非性。宗因云：妄想熏習故，
X17n0331_p0849b07║喻如陽𦦨等。陽𦦨本非是水，以羣鹿渴逼而作水
X17n0331_p0849b08║想，妄生奔逐，不知本非水也。以況一切外性本無
X17n0331_p0849b09║自性，由愚夫無始習氣內熏三毒，遂發現行樂種
X17n0331_p0849b10║種色，於非色處妄作色想，見生住滅，執取根身器
X17n0331_p0849b11║界，以為實有自性，墮於四見之網。不知皆是妄見
X17n0331_p0849b12║攝受，非實有也。
X17n0331_p0849b13║如乾闥婆城，凡愚無智而起城想，無始習氣計著，想
X17n0331_p0849b14║現彼非有城、非無城。如是，外道無始虗偽習氣計著，
X17n0331_p0849b15║依於一異、俱不俱、有無非有非無、常無常見，不能了
X17n0331_p0849b16║知自心現量。
X17n0331_p0849b17║乾闥婆，此云尋香，乃帝釋樂神。彼於空中，現有城
X17n0331_p0849b18║郭，如蜃樓相似。其實空中無城，愚夫妄作城想。如
X17n0331_p0849b19║色界本無色相，而妄見有色界者，皆由愚癡無始
X17n0331_p0849b20║習氣計著，執為實有，於無色處，建立四句。不知自
X17n0331_p0849b21║心現量，本無色相，故於非可樂處，妄生貪著。此即
X17n0331_p0849b22║外道所計五現涅槃，前計欲界色，此計色界色也。
X17n0331_p0849b23║譬如有人夢見男女、象馬、車步、城邑、園林、山河、浴池
X17n0331_p0849b24║種種莊嚴，自身入中覺已憶念。大慧！於意云何？如是
X17n0331_p0849c01║士夫於前所夢憶念不捨，為黠慧不？大慧白佛言：不
X17n0331_p0849c02║也。世尊！佛告大慧：如是凡愚惡見所噬外道智慧，不
X17n0331_p0849c03║知如夢自心現性，依於一異、俱不俱、有無非有非無、
X17n0331_p0849c04║常無常見。
X17n0331_p0849c05║圓覺云：如夢中人，夢時非無，及至於醒，了不可得。
X17n0331_p0849c06║是夢境皆從意識所現，雖所行紛雜，未離枕上，歷
X17n0331_p0849c07║時久遠，未經斯須。是夢中所見，原非實事，而覺時
X17n0331_p0849c08║追憶不捨，豈稱黠慧？例如覺時所見種種諸受用
X17n0331_p0849c09║物，皆自心現，不異夢境。愚夫為彼惡見所噬，吸取
X17n0331_p0849c10║不已，依於夢境，而起有無四句，自以為智，豈真智
X17n0331_p0849c11║慧者哉？此明外境實無受用，而作受用想也。
X17n0331_p0849c12║譬如畫像不高不下，而彼凡愚作高下想；如是未來
X17n0331_p0849c13║外道惡見習氣充滿，依於一異、俱不俱、有無非有非
X17n0331_p0849c14║無、常無常見，自壞壞他，餘離有無無生之論，亦說言
X17n0331_p0849c15║無謗因果見，拔善根本壞清淨因，勝求者當遠離去。
X17n0331_p0849c16║作如是說，彼墮自他俱見有無妄想已，墮建立誹謗，
X17n0331_p0849c17║以是惡見當墮地獄。
X17n0331_p0849c18║此喻外道於平等法中，作高下想也。大莊嚴論云：
X17n0331_p0849c19║譬如善巧畫師，能畫平壁，起凹凸想，實無高下。而
X17n0331_p0849c20║彼愚夫，於平等處，夸己為高，卑視一切，而起四見，
X17n0331_p0849c21║不惟自壞，兼欲壞它。故指如來離有離無，無生滅
X17n0331_p0849c22║論，同於斷滅。所謂正人指邪為邪，邪人亦指正人
X17n0331_p0849c23║為邪也。故於如來所說因果無不謗，所修善根無
X17n0331_p0849c24║不拔，所種淨因無不壞。求勝法者，當遠避之，如避
X17n0331_p0850a01║蛇虺。又當指示他人，莫入此見。應作是言：彼等外
X17n0331_p0850a02║道，以己為是，以他為非，以己為有因果，指彼為無
X17n0331_p0850a03║因果，建立自己，誹謗他人，由墮自他俱見，有無妄
X17n0331_p0850a04║想，及墮建立誹謗。以是惡見，應墮地獄，固當遠離，
X17n0331_p0850a05║勿使染此惡習於八識田中也。
X17n0331_p0850a06║譬如翳目見有垂髮，謂眾人言：汝等觀此而是垂髮，
X17n0331_p0850a07║畢竟非性非無性，見不見故。如是外道妄見希望，依
X17n0331_p0850a08║於一異、俱不俱、有無非有非無、常無常見，誹謗正法，
X17n0331_p0850a09║自陷陷他。
X17n0331_p0850a10║此喻無邪見處生邪見也。譬如瞖目妄見空中垂
X17n0331_p0850a11║髮，謂眾人言：汝等觀此，汝等觀此。不知垂髮本無，
X17n0331_p0850a12║以有瞖者見，無瞖者不見。以況外道妄見諸法為
X17n0331_p0850a13║有為無，反責離有無者為非。既已自陷，兼復陷人，
X17n0331_p0850a14║所謂一盲引眾盲，相牽入火坑，固當遠離也。
X17n0331_p0850a15║譬如火輪非輪，愚夫輪想，非有智者；如是外道妄見
X17n0331_p0850a16║希望，依於一異、俱不俱、有無非有非無、常無常想，一
X17n0331_p0850a17║切性生。
X17n0331_p0850a18║此喻二乘無生死處執有生死也。首楞嚴經云：生
X17n0331_p0850a19║生死死，死死生生，如旋火輪，未有休息。不知火輪
X17n0331_p0850a20║本非實事，由彼定眼能回轉火，而愚夫以為實有
X17n0331_p0850a21║輪想，喻三界中本無流轉。愚夫於無流轉處見有
X17n0331_p0850a22║流轉，妄生四見，非有智者，以智者知是火輪即無
X17n0331_p0850a23║流轉故也。
X17n0331_p0850a24║譬如水泡似摩尼珠，愚小無知作摩尼想計著追逐，
X17n0331_p0850b01║而彼水泡非摩尼非非摩尼，取不取故。如是外道惡
X17n0331_p0850b02║見妄想習氣所熏，於無所有說有生緣，有者言滅。
X17n0331_p0850b03║此喻二乘非涅槃處計涅槃也。水泡有似摩尼，而
X17n0331_p0850b04║小兒作真摩尼想，而此水泡雖非真摩尼，亦非非
X17n0331_p0850b05║摩尼，以小兒取著則以為真，智者不取則知非真。
X17n0331_p0850b06║外道二乘妄取似涅槃為真，正如小兒妄取水泡
X17n0331_p0850b07║為真摩尼也。由彼妄習所熏，於無涅槃處說有涅
X17n0331_p0850b08║槃生起，以彼轉六識緣有者為寂滅，而不知非真
X17n0331_p0850b09║寂滅也。彼以未來境界諸根休息作涅槃想，非自
X17n0331_p0850b10║覺聖智趣藏識轉故也。
X17n0331_p0850b11║復次，大慧！有三種量五分論，各建立已得聖智自覺，
X17n0331_p0850b12║離二自性事而作有性妄想計著。大慧！心意意識身
X17n0331_p0850b13║心轉變，自心現攝所攝諸妄想，斷如來地自覺聖智
X17n0331_p0850b14║修行者，不於彼作性非性想。若彼修行者，如是境界
X17n0331_p0850b15║性非性攝取想生者，彼即取長養及取我人。大慧！若
X17n0331_p0850b16║說彼性自性自共相，一切皆是化佛所說非法佛說。
X17n0331_p0850b17║又諸言說悉由愚夫希望見生，不為別建立趣自性
X17n0331_p0850b18║法得聖智自覺三昧樂住者分別顯示。
X17n0331_p0850b19║此責大慧不善於義，計著言說，生種種遍計也。三
X17n0331_p0850b20║種量者，謂現量、比量、聖言量也。現量者，謂證境分
X17n0331_p0850b21║明，不帶名言，無籌度心，親得法體，故名現量。若前
X17n0331_p0850b22║所云離有無，離攀緣，七種性自性第一義心，現量
X17n0331_p0850b23║境界是也。比量者，謂以宗、因、譬、喻，令人比度而知，
X17n0331_p0850b24║若前所立三支等是也。聖言量者，即引諸佛證據
X17n0331_p0850c01║不謬，如云如諸佛所說生句、不生句等，此是過去、
X17n0331_p0850c02║未來、現在諸如來、應供、等正覺性自性第一等是
X17n0331_p0850c03║也。五分論即宗、因、譬三支，併合結也。各建立者，如
X17n0331_p0850c04║將內教、外教一一建立比量，使人知邪識正，不誤
X17n0331_p0850c05║修錯解也。如內教立諸識生滅為宗，展轉為因，泥
X17n0331_p0850c06║團、微塵為喻；外道以斷滅為宗，有種、無種為因，焦
X17n0331_p0850c07║芽、破瓶為喻等。言我以三種量、五分論各各建立
X17n0331_p0850c08║者，正欲令人知邪識正，得自覺聖智，遠離妄想緣
X17n0331_p0850c09║起，及離言說二種自性事。豈知未離心意意識妄
X17n0331_p0850c10║想計著，尚以為實有四句可離，墮於四句。若果能
X17n0331_p0850c11║轉八識成四智，變色身為法身，自心所現能取所
X17n0331_p0850c12║取諸妄想斷，得如來自覺聖智為因地心。而修行
X17n0331_p0850c13║者，自性清淨，於彼性自性自共相境界，決定不作
X17n0331_p0850c14║有無二想，墮四句中矣。若復修行者，於彼自共相
X17n0331_p0850c15║境，作性非性想，而生攝取者，彼即取著我人眾生
X17n0331_p0850c16║壽者四相，以生心動念，即涉迷倒故也。若爾，何故
X17n0331_p0850c17║如來說有性自性第一義心，亦說如來聖慧眼入
X17n0331_p0850c18║自共相。此皆化佛對機而說，非法佛說。以法佛說
X17n0331_p0850c19║法，離言說故。然雖化佛作如是說，亦是對愚夫希
X17n0331_p0850c20║望有所證得者。故權立涅槃為性自性，真如不變
X17n0331_p0850c21║為自相，隨緣為共相，使知趨向。不為真修之士，別
X17n0331_p0850c22║別建立趣自性法，及得自覺聖智三昧樂者，分別
X17n0331_p0850c23║顯示也。以真修之士，斷言語，絕思想，所謂言說別
X17n0331_p0850c24║施行，真實離名字也。
X17n0331_p0851a01║譬如水中有樹影現，彼非影非非影、非樹形非非樹
X17n0331_p0851a02║形；如是外道見習所熏妄想計著，依於一異、俱不俱、
X17n0331_p0851a03║有無非有非無、常無常想，而不能知自心現量。
X17n0331_p0851a04║此喻不善分別自心現，妄計實有相見二分也。水
X17n0331_p0851a05║喻藏識，樹影喻見相二分。彼實不作是相是見，由
X17n0331_p0851a06║彼外道為見習所熏，不知見相二分從自心現，如
X17n0331_p0851a07║蝸牛兩角，出則成雙，合則為一，本非實有，而妄立
X17n0331_p0851a08║四句。應立量云：見相是有，法自心現。宗因云：二俱
X17n0331_p0851a09║無性故，同喻如水中樹影。
X17n0331_p0851a10║譬如明鏡隨緣顯現一切色像而無妄想，彼非像非
X17n0331_p0851a11║非像而見像非像，妄想愚夫而作像想。如是外道惡
X17n0331_p0851a12║見，自心像現妄想計著，依於一異、俱不俱、有無非有
X17n0331_p0851a13║非無、常無常見。
X17n0331_p0851a14║此喻二乘不了自心，妄計心外實有五塵也。明鏡
X17n0331_p0851a15║隨緣現像，喻前五識隨緣而現。五塵是現量境，不
X17n0331_p0851a16║帶名言，無籌度心，故不計度。非像是像，但是見其
X17n0331_p0851a17║是像，不作像想，故曰：譬如明鏡現諸色像，現識現
X17n0331_p0851a18║處亦復如是。由彼外道不知此像從自心現，依於
X17n0331_p0851a19║此像而起有無諸徧計執，應立量云：五塵是有，法
X17n0331_p0851a20║自心現。宗因云：隨緣顯現故，喻如鏡現像。
X17n0331_p0851a21║譬如風水和合出聲，彼非性非非性；如是外道惡見
X17n0331_p0851a22║妄想，依於一異、俱不俱、有無非有非無、常無常見。
X17n0331_p0851a23║此喻二乘不達聲從四因八緣而出，妄執名句文
X17n0331_p0851a24║身為實有也。水喻諸識，風喻八緣，由內以眼等諸
X17n0331_p0851b01║識為因，外以齒等八種為緣，而生種種言說，不知
X17n0331_p0851b02║但有語言，都無實義。而二乘外道，尋行數墨，逐響
X17n0331_p0851b03║尋聲，執聲明而立論，執音聲為教體，而計有計無，
X17n0331_p0851b04║非惡見而何？應立量云：言語是有法，不實是宗因。
X17n0331_p0851b05║云：因緣和合而生故，喻如風水聲。
X17n0331_p0851b06║譬如大地無草木處，熱𦦨川流，波浪雲擁，彼非性非
X17n0331_p0851b07║非性，貪無貪故。如是愚夫，無始虗偽習氣所熏，妄想
X17n0331_p0851b08║計著，依生住滅、一異、俱不俱、有無非有非無、常無常
X17n0331_p0851b09║緣，自住事門，亦復如彼熱炎波浪。
X17n0331_p0851b10║此喻愚夫不達藏識從真如現，而第七妄執為我
X17n0331_p0851b11║也。喻如大地無草木處，羣鹿渴逼，妄執熱𦦨為水，
X17n0331_p0851b12║而見波浪雲擁。不知彼熱𦦨者，非性非非性，貪無
X17n0331_p0851b13║貪故。以羣鹿貪者見有，不貪者則不見有故。如是
X17n0331_p0851b14║愚夫，以無始虗偽無明為能熏，真如為所熏，轉成
X17n0331_p0851b15║藏識。而第七妄想，貪阿賴耶，愛阿賴耶，堅執為我。
X17n0331_p0851b16║依彼藏識，俱生俱滅，起種種徧計，緣自住事門。亦
X17n0331_p0851b17║復如彼渴鹿之貪熱𦦨為波浪，而熱𦦨實非水也。
X17n0331_p0851b18║自住事門，指藏識也。以第七識，依彼藏識而起滅，
X17n0331_p0851b19║復緣彼為境故。故唯識論云：依彼轉緣彼。
X17n0331_p0851b20║譬如有人呪術機發，以非眾生數、毗舍闍鬼方便合
X17n0331_p0851b21║成，動搖云為，凡愚妄想計著往來。如是外道惡見希
X17n0331_p0851b22║望，依於一異、俱不俱、有無非有非無、常無常見，戲論
X17n0331_p0851b23║計著，不實建立。
X17n0331_p0851b24║此喻愚夫不了自心，妄執五蘊身心為實我也。喻
X17n0331_p0851c01║如幻師以呪術力，能使機關木人發動，此豈實墮
X17n0331_p0851c02║眾生之數哉？由彼幻人呪力，依鬼物附合而成，動
X17n0331_p0851c03║搖云為，儼如人耳。故楞嚴云：譬如巧幻師，幻作諸
X17n0331_p0851c04║男女，雖見諸根動，要以一機抽。凡愚不知，計著實
X17n0331_p0851c05║有往來，而起種種計著。幻師喻真如，呪力喻藏識，
X17n0331_p0851c06║如是五蘊身心，皆由真如隨緣而成。藏識去後來
X17n0331_p0851c07║先，為生死根本，而彼外道惡見，希望建立種種異
X17n0331_p0851c08║因為生死本，非妄而何？
X17n0331_p0851c09║大慧，是故欲得自覺聖智事，當離生住滅、一異、俱不
X17n0331_p0851c10║俱、有無非有非無、常無常等惡見妄想。
X17n0331_p0851c11║此結勸真修行人，當離生滅四句惡見妄想，自然
X17n0331_p0851c12║得入自覺聖智也。良以心佛眾生，三無差別。但由
X17n0331_p0851c13║不達目前根身器界，悉是自心所現影像，本非實
X17n0331_p0851c14║有。故於五蘊身心，山河大地，妄執實我實法，而生
X17n0331_p0851c15║一異有無等見。由此生死流轉無窮，不能證入自
X17n0331_p0851c16║覺聖智。若能了彼根身器界，如陽𦦨乾城等，則不
X17n0331_p0851c17║起生滅想，不起有無諸見。當下即是自覺聖智，圓
X17n0331_p0851c18║成實性。豈自覺聖智外，別有妄想。妄想外，別有自
X17n0331_p0851c19║覺聖智哉。以大慧所問，一切外道所不行，自覺聖
X17n0331_p0851c20║智所行，離妄想自相共相，入於第一真實之義。似
X17n0331_p0851c21║將外道所行，與自覺聖智所行，分作兩橛。豈知外
X17n0331_p0851c22║道所不行，即是自覺聖智所行處。離亦無所離，入
X17n0331_p0851c23║亦何所入。以離處即入，入處即離。故圓覺云，知幻
X17n0331_p0851c24║即離，離幻即覺。豈離生滅外，別有聖智可得哉。
X17n0331_p0852a01║爾時，世尊欲重宣此義，而說偈言：幻夢水樹影，垂髮
X17n0331_p0852a02║熱時𦦨，如是觀三有，究竟得解脫。譬如鹿渴想，動轉
X17n0331_p0852a03║迷亂心，鹿想謂為水，而實無水事。如是識種子，動轉
X17n0331_p0852a04║作境界，愚夫妄想生，如為翳所翳。於無始生死，計著
X17n0331_p0852a05║攝受性，如逆楔出楔，捨離貪攝受。如幻呪機發，浮雲
X17n0331_p0852a06║夢電光，觀是得解脫，永斷三相續。於彼無有作，猶如
X17n0331_p0852a07║𦦨虗空，如是知諸法，則為無所知。言教惟假名，彼亦
X17n0331_p0852a08║無有相，於彼起妄想。
X17n0331_p0852a09║大經云：心如工𦘕師，𦘕出諸形像。五蘊悉從生，無
X17n0331_p0852a10║法而不造。故以如幻、如夢、如水中樹影、如垂髮、如
X17n0331_p0852a11║陽𦦨喻之。若能以種種深喻，觀察三者，便得究竟
X17n0331_p0852a12║解脫矣。所以不得解脫，正如渴鹿不了熱𦦨本虗，
X17n0331_p0852a13║動心轉念，迷亂顛倒，於非水處妄作水想，不知實
X17n0331_p0852a14║無有水。如是三界諸法，本非實有，皆由藏識含藏
X17n0331_p0852a15║種子，起諸現行。故動轉處，見有境界。而愚夫認為
X17n0331_p0852a16║實有，妄想計著，而生有無諸見。又如清淨目，為翳
X17n0331_p0852a17║所翳，妄見垂髮。此由無始以來，生生死死，死死生
X17n0331_p0852a18║生，計著能取所取，不得自脫。正如眼中著楔，不能
X17n0331_p0852a19║自出。如來為說如幻夢等種種深喻，令其用心觀
X17n0331_p0852a20║察，捨能取所取，如以楔出楔。故說能取者，如幻師、
X17n0331_p0852a21║如夢、如呪術機發；所取者，如浮雲、如夢、所見如電
X17n0331_p0852a22║光。若能如是觀察，便得解脫。所謂世間眾生業果，
X17n0331_p0852a23║三種相續，蕩然一空，誰為能作？誰為所作？直如陽
X17n0331_p0852a24║𦦨、如虗空，本無所有。以如是觀，觀一切法，則終日
X17n0331_p0852b01║分別一切法，不起分別想，不為諸法障礙矣。然此
X17n0331_p0852b02║言教，雖是逆楔出楔，亦是假名，實無有相。愚夫不
X17n0331_p0852b03║了，復執種種名言，起諸妄想。豈知因病設藥，今又
X17n0331_p0852b04║執藥成病哉。
X17n0331_p0852b05║陰行如垂髮，如𦘕垂髮幻，夢犍闥婆城，火輪熱時𦦨。
X17n0331_p0852b06║無而現眾生，常無常一異，俱不俱亦然，無始過相續。
X17n0331_p0852b07║愚夫癡妄想，明鏡水淨眼，摩尼妙寶珠，於中現眾色，
X17n0331_p0852b08║而實無所有。一切性顯現，於晝熱時炎，種種眾色現，
X17n0331_p0852b09║如夢無所有。
X17n0331_p0852b10║言不但三有如幻，即五蘊身心，亦如垂髮、如𦘕、如
X17n0331_p0852b11║幻、如夢、如乾城、如火輪、如陽𦦨，皆從本無而假現
X17n0331_p0852b12║為有。愚夫於此，計有計無，建立諸句。此由無始虗
X17n0331_p0852b13║偽過，妄想習氣相續，而起種種妄想。若能轉識成
X17n0331_p0852b14║智，習氣銷融，則本心清淨，猶如明鏡、如止水、如淨
X17n0331_p0852b15║眼、如摩尼，而於其中現種種色，實無纖毫取著。故
X17n0331_p0852b16║日用動轉處，雖見一切法齊陳并列，其實如晝時
X17n0331_p0852b17║熱𦦨所現種種色像，亦如夢中所現之境，實無所
X17n0331_p0852b18║有。此則四句自離，百非自絕，所謂究竟解脫，豈外
X17n0331_p0852b19║是哉！
X17n0331_p0852b20║復次，大慧！如來說法離如是四句，謂一異、俱不俱、有
X17n0331_p0852b21║無非有非無、常無常，離於有無建立、誹謗、分別、結集、
X17n0331_p0852b22║真諦、緣起、道、滅、解脫。如來說法以是為首，非性、非自
X17n0331_p0852b23║在、非無因、非微塵、非時、非自性相續而為說法。復次，
X17n0331_p0852b24║大慧！為淨煩惱爾炎障故，譬如商主次第建立百八
X17n0331_p0852c01║句無所有，善分別諸乘及諸地相。
X17n0331_p0852c02║此結顯如來終日說法，不墮四句，及建立誹謗戲
X17n0331_p0852c03║論分別。意在結集真諦，指示真修行路。故所說之
X17n0331_p0852c04║法，曰真諦，曰緣起，曰四諦，曰三解脫，以是為首。非
X17n0331_p0852c05║若外道所說，曰勝性，曰自在，曰無因，曰微塵，曰時，
X17n0331_p0852c06║曰自性相續，以為宗也。此自覺聖智所行，而外道
X17n0331_p0852c07║之所不行者如此，何由而得真諦解脫哉。雖曰如
X17n0331_p0852c08║來說法，既離四句，何故建立百八句，分別諸乘及
X17n0331_p0852c09║諸地相。故釋云，為淨二乘煩惱障，及除菩薩爾災
X17n0331_p0852c10║障故。譬如商主，為引導眾生至於寶所，從一由旬
X17n0331_p0852c11║入一由旬，必有次第。故建立百八句，分別諸乘及
X17n0331_p0852c12║諸地相。故為除煩惱障者，說有四果次第。為淨所
X17n0331_p0852c13║知障者，說有十地次第。其實百八句非百八句，二
X17n0331_p0852c14║乘句非二乘句，十地句非十地句也。已上廣明三
X17n0331_p0852c15║種習氣，以顯真修者，離心緣相，離言說相，離執著
X17n0331_p0852c16║相竟。下復辨明邪正因果也。
X17n0331_p0852c17║復次，大慧！有四種禪。云何為四？謂愚夫所行禪，觀察
X17n0331_p0852c18║義禪，攀緣如禪，如來禪。云何愚夫所行禪？謂聲聞緣
X17n0331_p0852c19║覺外道修行者，觀人無我性自相共相，骨鏁無常苦
X17n0331_p0852c20║不淨相，計著為首，如是相不異觀，前後轉進相不除
X17n0331_p0852c21║滅，是名愚夫所行禪。
X17n0331_p0852c22║此先辨邪正二因也。大約以生滅心為因者邪，不
X17n0331_p0852c23║生滅心為因者正也。愚夫所行禪者，謂二乘外道
X17n0331_p0852c24║所修因行，但觀察人無我性，謂觀五蘊各有自性
X17n0331_p0853a01║名自相，五蘊自相各有無常、苦、空、不淨名共相，由
X17n0331_p0853a02║彼不達真常、真樂、真我、真淨故，計著無常、苦、不淨、
X17n0331_p0853a03║無我四相為首，如是四相念茲在茲曾無異觀，從
X17n0331_p0853a04║禪入禪漸漸增進，以至無想及滅盡定，雖證涅槃
X17n0331_p0853a05║相不除滅，名愚夫所行禪。由不善自心現外性非
X17n0331_p0853a06║性，因地不真故也。宗鏡云：謂二乘外道見有差殊，
X17n0331_p0853a07║錯指妄心以為真實，認妄賊以為真子，收魚目以
X17n0331_p0853a08║作驪珠，遂使愚癡之輩陷有獄之重關，邪倒之人
X17n0331_p0853a09║溺見河之愛浪。
X17n0331_p0853a10║云何觀察義禪？謂人無我自相共相，外道自他俱無
X17n0331_p0853a11║性，己觀法無我，彼地相義漸次增進，是名觀察義禪。
X17n0331_p0853a12║此始教菩薩所修禪也。謂此菩薩既能觀察二乘
X17n0331_p0853a13║所修自相共相，知人無我已，亦能觀察外道所說
X17n0331_p0853a14║自生他生共生，知無性已，復能觀察名義自性差
X17n0331_p0853a15║別，知外性非性，了諸法無我，皆由藏識顯示，斷分
X17n0331_p0853a16║別我法二執，得入初地。入初地已，於諸地相諸地
X17n0331_p0853a17║義，次第觀察漸次增進，由觀察諸地相義，是名觀
X17n0331_p0853a18║察義禪。
X17n0331_p0853a19║云何攀緣如禪？謂妄想二：無我妄想、如實處不生妄
X17n0331_p0853a20║想，是名攀緣如禪。
X17n0331_p0853a21║此終教菩薩所修禪也。謂始教菩薩，於法相上，分
X17n0331_p0853a22║別人法無我，漸斷漸證，猶屬妄想對治。此菩薩直
X17n0331_p0853a23║觀法性如實處，本無人法，亦無心境，故不起分別。
X17n0331_p0853a24║此雖不緣法相，猶緣法性，故名攀緣。如禪上二教，
X17n0331_p0853b01║並依地位，漸次修成，故總名漸。
X17n0331_p0853b02║云何如來禪？謂入如來地，得自覺聖智相三種樂住，
X17n0331_p0853b03║成辦眾生不思議事，是名如來禪。
X17n0331_p0853b04║此頓教菩薩所修禪也。但一念不生即名為佛，不
X17n0331_p0853b05║依地位漸次而說，故名為頓。謂此菩薩初發心時，
X17n0331_p0853b06║頓悟自心徑超佛地，得自覺聖三空智，住三種寂
X17n0331_p0853b07║滅樂，如龍得水便能興雲布雨，廣作佛事成就眾
X17n0331_p0853b08║生，是名如來清淨禪。
X17n0331_p0853b09║爾時，世尊欲重宣此義，而說偈言：愚夫所行禪，觀察
X17n0331_p0853b10║相義禪，攀緣如實禪，如來清淨禪。譬如日月形，鉢頭
X17n0331_p0853b11║摩深險，如虗空火燼，修行者觀察。如是種種相，外道
X17n0331_p0853b12║道通禪，亦復墮聲聞，及緣覺境界。捨離彼一切，則是
X17n0331_p0853b13║無所有，以不思議手，一時摩其頂。隨順入如相。
X17n0331_p0853b14║愚夫斷除妄想，菩薩趨向真如，皆非清淨。若夫清
X17n0331_p0853b15║淨禪者，凡聖情盡，體自如如，所謂以不生不滅為
X17n0331_p0853b16║本修因，而能圓成果地修證者也。彼外道者，著相
X17n0331_p0853b17║而求，於入定時，或睹日月在虗空中，或見紅蓮在
X17n0331_p0853b18║深險處。若聲聞乘，灰身泯智，固如虗空；若緣覺乘，
X17n0331_p0853b19║漸斷諸緣，更侵習氣，猶如灰燼。諸修行人，觀察如
X17n0331_p0853b20║是種種相義，相不除滅，故墮外道，道通亦墮聲聞、
X17n0331_p0853b21║緣覺所修境界。若是上上根人，不但不習二乘、外
X17n0331_p0853b22║道禪，即菩薩觀察義攀緣如者，亦不習近。以有義
X17n0331_p0853b23║可察，未忘法相；有如可緣，未忘法性故。若性相俱
X17n0331_p0853b24║空，方便盡捨，如幻即離，離幻即覺，頓入法身無所
X17n0331_p0853c01║有清淨境界，故感十方諸佛一時灌頂，隨入如來
X17n0331_p0853c02║身，隨入如如化，成辦眾生不思議事，是名如來清
X17n0331_p0853c03║淨禪也。
X17n0331_p0853c04║爾時大慧菩薩摩訶薩復白佛言：世尊！般涅槃者，說
X17n0331_p0853c05║何等法謂為涅槃？佛告大慧：一切自性習氣藏意意
X17n0331_p0853c06║識，見習轉變名為涅槃。諸佛及我，涅槃自性空事境
X17n0331_p0853c07║界。
X17n0331_p0853c08║此辨邪正二果也。大約以證如來自性空事境界
X17n0331_p0853c09║為正，而二乘外道所證為邪也。大慧意謂禪觀不
X17n0331_p0853c10║同，證果應異，故問是何等法名為涅槃。佛謂清淨
X17n0331_p0853c11║禪所得涅槃，是一切識自性習氣轉變所成，所謂
X17n0331_p0853c12║藏識習氣，意習氣，意識習氣，前五識見習氣。此一
X17n0331_p0853c13║切識各有自性，各有習氣，若不轉變發生現行，即
X17n0331_p0853c14║生死法。若能轉八識而變成四智，我及諸佛說名
X17n0331_p0853c15║涅槃。此涅槃者，即是一切識自性空事境界。惟一
X17n0331_p0853c16║切識自性空，則陰界入處等法皆空，當處寂滅，當
X17n0331_p0853c17║處涅槃，更無餘事。
X17n0331_p0853c18║復次，大慧！涅槃者，聖智自覺境界，離斷常妄想性非
X17n0331_p0853c19║性。云何非常？謂自相共相妄想斷故非常。云何非斷？
X17n0331_p0853c20║謂一切聖去來現在得自覺故非斷。大慧！涅槃不壞
X17n0331_p0853c21║不死，若涅槃死者復應受生相續，若壞者應墮有為
X17n0331_p0853c22║相，是故涅槃離壞離死，是故修行者之所歸依。復次，
X17n0331_p0853c23║大慧！涅槃非舍非得非斷非常，非一義非種種義，是
X17n0331_p0853c24║名涅槃。
X17n0331_p0854a01║此復明自性空事涅槃，是自覺聖智境界，離斷離
X17n0331_p0854a02║常。以常者執有，而斷者執無，均為妄想故。若聖智
X17n0331_p0854a03║所證則不然，以離五陰自相共相諸妄想見，不執
X17n0331_p0854a04║為有，故非常。三世諸佛所得自覺聖智，亘古亘今，
X17n0331_p0854a05║光明不盡，故非斷。非若外道以斷常二見為涅槃
X17n0331_p0854a06║也。又涅槃者，是永斷二死，永異有為，非死壞法。若
X17n0331_p0854a07║涅槃可死，則如來復應受生，流轉三界。若涅槃可
X17n0331_p0854a08║壞，則如來是生滅法，不名寂滅。是故涅槃離壞離
X17n0331_p0854a09║死，為諸修行究竟歸托之地。非若二乘以可死可
X17n0331_p0854a10║壞處，便為涅槃也。是故涅槃者，不離諸法故非捨，
X17n0331_p0854a11║不即諸法故非得，常照常覺故非斷，絕言絕思故
X17n0331_p0854a12║非常，性即無性故非一，無性即性故非異。離此六
X17n0331_p0854a13║句，是名如來自性空事涅槃。
X17n0331_p0854a14║復次，大慧！聲聞、緣覺涅槃者，覺自相共相，不習近境
X17n0331_p0854a15║界，不顛倒見，妄想不生，彼等於彼作涅槃覺。
X17n0331_p0854a16║此明二乘所得之果也。謂此二乘所證涅槃殊非
X17n0331_p0854a17║真實，但以無常、苦、空、不淨、無我，覺五陰自相不生
X17n0331_p0854a18║貪著，又觀十二因緣是憒閙處不樂親近，此但斷
X17n0331_p0854a19║見惑而不起倒見，斷思惑而不生妄想，彼等於彼
X17n0331_p0854a20║作涅槃覺，此於識陰望如恬靜處認為涅槃，實非
X17n0331_p0854a21║究竟涅槃也。
X17n0331_p0854a22║復次，大慧！有二種自性相。云何為二？謂言說自性相
X17n0331_p0854a23║計著、事自性計著。言說自性相計著者，從無始言說
X17n0331_p0854a24║虗偽習氣計著生。事自性相計著者，從不覺自心現
X17n0331_p0854b01║分齊生。
X17n0331_p0854b02║上言一切識自性習氣轉變即是涅槃自性者，何
X17n0331_p0854b03║不出言說及事二種自性？此即名相、妄想二種也。
X17n0331_p0854b04║二乘不達名相本空，計名著相，謂有生死可捨，涅
X17n0331_p0854b05║槃可得。不知彼之生死、涅槃但有名字，皆由無始
X17n0331_p0854b06║言說虗偽習氣計著而生，名言說自性。復由不覺
X17n0331_p0854b07║諸法從自心現，而於諸法生起分齊，名事自性。由
X17n0331_p0854b08║二性不空，種種計著以為實有，不知但有虗名，都
X17n0331_p0854b09║無實證。如來了知言說如響，故轉言說自性而為
X17n0331_p0854b10║涅槃，雖終日言說，未嘗談著一字。如來了知一切
X17n0331_p0854b11║諸法從自心現，如鏡現像，本非實有，故轉事自性
X17n0331_p0854b12║習氣而為涅槃，雖終日見色聞聲，而無一毫聲色
X17n0331_p0854b13║之相。故知二種自性為邪正之通關，聖凡之共路。
X17n0331_p0854b14║學道者先從空二自性始。
X17n0331_p0854b15║復次，大慧！如來以二種神力建立，菩薩摩訶薩頂禮
X17n0331_p0854b16║諸佛聽受問義。云何二種神力建立？謂三昧正受，為
X17n0331_p0854b17║現一切身面言說神力，及手灌頂神力。大慧！菩薩摩
X17n0331_p0854b18║訶薩初菩薩地住佛神力，所謂入菩薩大乘照明三
X17n0331_p0854b19║昧。入是三昧已，十方世界一切諸佛，以神通力為現
X17n0331_p0854b20║一切身面言說，如金剛藏菩薩摩訶薩，及餘如是相
X17n0331_p0854b21║功德成就菩薩摩訶薩。大慧！是名初菩薩地。菩薩摩
X17n0331_p0854b22║訶薩得菩薩三昧正受神力，於百千劫積習善根之
X17n0331_p0854b23║所成就，次第諸地對治所治相，通達究竟至法雲地，
X17n0331_p0854b24║住大蓮華微妙宮殿，坐大蓮華寶師子座，同類菩薩
X17n0331_p0854c01║摩訶薩眷屬圍繞，眾寶瓔珞莊嚴其身，如黃金簷蔔
X17n0331_p0854c02║日月光明，諸最勝子從十方來，就大蓮華宮殿座上
X17n0331_p0854c03║而灌其頂，譬如自在轉輪聖王及天帝釋太子灌頂，
X17n0331_p0854c04║是名菩薩手灌頂神力。大慧！是名菩薩摩訶薩二種
X17n0331_p0854c05║神力。若菩薩摩訶薩住二種神力，面見諸佛如來，若
X17n0331_p0854c06║不如是則不能見。
X17n0331_p0854c07║由達二種自性空，即與十方如來氣分交接，故感
X17n0331_p0854c08║諸佛以二種神力建立，菩薩方得頂禮諸佛，聽受
X17n0331_p0854c09║佛法，問佛深義。二種神力者，一謂修行者住三昧
X17n0331_p0854c10║中，如來親現身面而為說法；二謂如來寂無言說，
X17n0331_p0854c11║但以手灌頂，默授如來大法王位。所以現身面言
X17n0331_p0854c12║說者，謂初地菩薩頓空二種自性，頓斷分別我法
X17n0331_p0854c13║二執，得入大乘光明定，能發照了大乘理教行果
X17n0331_p0854c14║智慧光明，創得法性，故感諸佛現身說法。如華嚴
X17n0331_p0854c15║金剛藏菩薩住初地時，即蒙如來神力加持，餘菩
X17n0331_p0854c16║薩亦爾。以菩薩有如是身面言說相，如來即以如
X17n0331_p0854c17║是身面言說相之功德成就菩薩，是名初地菩薩
X17n0331_p0854c18║三昧正受中所得神力。此菩薩由於一僧祗積集
X17n0331_p0854c19║善根，故得神力加持，三昧成就，非漫然也。由是而
X17n0331_p0854c20║去，從地至地，漸次而進，各有能治之智，所治之惑，
X17n0331_p0854c21║以至九地，得斷諸法，未得自在障，得證法自在，所
X17n0331_p0854c22║依真如，通達究竟，入法雲地，於色究竟天現廣大
X17n0331_p0854c23║身，無量大寶蓮華宮殿，坐無量大寶蓮華師子座，
X17n0331_p0854c24║同類菩薩一時圍繞而為眷屬，皆以眾寶瓔珞莊
X17n0331_p0855a01║嚴身相，色如黃金，香如薝蔔，光明如日月，諸佛如
X17n0331_p0855a02║來皆從十方異佛剎來，同時以手灌頂，即紹佛位，
X17n0331_p0855a03║譬如轉輪聖王太子灌頂，即紹王位，是名菩薩手
X17n0331_p0855a04║灌頂神力。自初地以至十地，住是二種神力，故得
X17n0331_p0855a05║親見諸佛，聽受問義。若無如來神力加持，不得成
X17n0331_p0855a06║就真如三昧，不得面見諸佛說法，亦不見諸佛以
X17n0331_p0855a07║手灌頂也。
X17n0331_p0855a08║復次，大慧！菩薩摩訶薩凡所分別三昧神足說法之
X17n0331_p0855a09║行，是等一切悉住如來二種神力。大慧！若菩薩摩訶
X17n0331_p0855a10║薩離佛神力能辨說者，一切凡夫亦應能說。所以者
X17n0331_p0855a11║何？謂不住神力故。大慧！山石樹木及諸樂器城郭宮
X17n0331_p0855a12║殿，以如來入城威神力故，皆自然出音樂之聲，何況
X17n0331_p0855a13║有心者。聾盲瘖瘂無量眾苦皆得解脫，如來有如是
X17n0331_p0855a14║等無量神力利安眾生。
X17n0331_p0855a15║此妨難也。恐難云：何故如來神力不加三賢，顧獨
X17n0331_p0855a16║私於十聖？故復告云：一切菩薩凡所分別三昧神
X17n0331_p0855a17║足說法之行，此等皆是如來二種神力冥加，故得
X17n0331_p0855a18║無礙辯才分別諸法，但彼不能親見耳。若使離佛
X17n0331_p0855a19║神力而能說者，則一切凡夫亦應能說，何故不能？
X17n0331_p0855a20║由凡夫不住二種神力，故不能分別三昧神通說
X17n0331_p0855a21║法之行。然則諸佛神力何以能使菩薩便能分別
X17n0331_p0855a22║三昧神通及說法耶？故答之曰：以神力故，即山石
X17n0331_p0855a23║樹木無情之物皆出玅音，況有心者不能說法？以
X17n0331_p0855a24║神力故，即聾盲瘖瘂皆得解脫，況三賢菩薩不能
X17n0331_p0855b01║分別三昧解脫乎？以如來有無量神力利安眾生，
X17n0331_p0855b02║故能冥加菩薩入於三昧現通說法也。
X17n0331_p0855b03║大慧菩薩復白佛言：世尊！以何因緣，如來、應供、等正
X17n0331_p0855b04║覺，菩薩摩訶薩住三昧正受時，及勝進地灌頂時，加
X17n0331_p0855b05║其神力？佛告大慧：為離魔業煩惱故，及不墮聲聞地
X17n0331_p0855b06║禪故，為得如來自覺地故，及增進所得法故，是故如
X17n0331_p0855b07║來、應供、等正覺，咸以神力建立諸菩薩摩訶薩。若不
X17n0331_p0855b08║以神力建立者，則墮外道惡見妄想，及諸聲聞眾魔
X17n0331_p0855b09║希望，不得阿耨多羅三藐三菩提。以是故，諸佛如來
X17n0331_p0855b10║咸以神力攝受諸菩薩摩訶薩。爾時世尊欲重宣此
X17n0331_p0855b11║義，而說偈言：神力人中尊，大願悉清淨，三摩提灌頂，
X17n0331_p0855b12║初地及十地。
X17n0331_p0855b13║大慧復問：入地菩薩，住三昧時，及灌頂時，自己皆
X17n0331_p0855b14║有勝定力持，何故如來復以神力加之，得無錦上
X17n0331_p0855b15║添華耶？初地菩薩，雖初得見道，發菩提心，若不加
X17n0331_p0855b16║持，則忘失菩提心，墮於魔業，或躭著三昧，墮聲聞
X17n0331_p0855b17║地，故須加持。至十地時，尚有最極微細所知障在，
X17n0331_p0855b18║若不加持，不能增進得所得法，亦不能得到究竟
X17n0331_p0855b19║覺地，故須加持。是故如來於初入地時，及灌頂時，
X17n0331_p0855b20║必以二種神力加持。入初地時，若不加持，則墮外
X17n0331_p0855b21║道聲聞，若灌頂時，不加持，則不得正覺，是故如來
X17n0331_p0855b22║必用二種神力加持也。唐偈云：世尊清淨願，有大
X17n0331_p0855b23║加持力，初地及十地，三昧及灌頂。此偈較顯，意謂
X17n0331_p0855b24║二種神力，皆從如來清淨願心流出，無非欲令菩
X17n0331_p0855c01║薩離外道二乘，隨順真如，同歸正覺而已。自請修
X17n0331_p0855c02║行無間之後，大慧即窮緣因，次窮言說，三窮徧計。
X17n0331_p0855c03║以緣因是業習氣，言說是名言習氣，徧計是我支
X17n0331_p0855c04║習氣，欲令真修之士，斷此三種習氣，方是修行無
X17n0331_p0855c05║間也。三者既明，而復辯邪正因果者，正顯空我相
X17n0331_p0855c06║而不空法相者為小乘，空法相而不空法性者為
X17n0331_p0855c07║菩薩，若性相俱空，有無雙遣者，為如來清淨因果
X17n0331_p0855c08║矣。至此又作一結。
X17n0331_p0855c09║爾時大慧菩薩摩訶薩復白佛言：世尊！佛說緣起，即
X17n0331_p0855c10║是說因緣，不自說道。世尊！外道亦說因緣，謂勝自在
X17n0331_p0855c11║時微塵生，如是諸性生。然世尊！所謂因緣生諸性，言
X17n0331_p0855c12║說有間悉檀、無間悉檀。世尊！外道亦說有無有生，世
X17n0331_p0855c13║尊亦說無有生生已滅。如世尊所說，無明緣行乃至
X17n0331_p0855c14║老死，此是世尊無因說、非有因說。世尊！建立作如是
X17n0331_p0855c15║說，此有故彼有，非建立漸生觀。外道說勝，非如來也。
X17n0331_p0855c16║所以者何？世尊！外道說因，不從緣生而有所生。世尊
X17n0331_p0855c17║說觀因有事、觀事有因，如是因緣襍亂，如是展轉無
X17n0331_p0855c18║窮。
X17n0331_p0855c19║此辨邪正因緣也。大慧！復恐內教因緣濫同外道，
X17n0331_p0855c20║故重辨析。意謂世尊所說緣起法，即是從無明業
X17n0331_p0855c21║愛等為因，而生識名色等果，亦不說從自性真如
X17n0331_p0855c22║體現。外道亦說因緣，謂從勝性自在時微塵等因
X17n0331_p0855c23║為能生，如是諸法為所生。然世尊所說因能生果，
X17n0331_p0855c24║與諸外道所說因能生果，此二法施為有異乎？為
X17n0331_p0856a01║無異乎？外道亦說有果從無因生，世尊亦說一切
X17n0331_p0856a02║諸法從本無處而有，無明忽生，生已忽復還滅，此
X17n0331_p0856a03║與外道有果從無因生亦無有異。如世尊所說，無
X17n0331_p0856a04║明為因生行為果，行復為因生識為果，此亦不說
X17n0331_p0856a05║自心現，是從意識獨頭發業無明生起，此則世尊
X17n0331_p0856a06║亦墮無因不墮有因也。世尊復說無明緣行行緣
X17n0331_p0856a07║識等，是則此有故彼有，亦是因中有果，此亦如來
X17n0331_p0856a08║建立俱生不建立漸生。然外道計勝性為冥初主
X17n0331_p0856a09║諦，從冥生覺，從覺生我知，從我知生五唯，從五唯
X17n0331_p0856a10║生五大，從五大生十一根，其二十三法為神我受
X17n0331_p0856a11║用。如是外道建立漸次生，不建立俱生。然觀外道
X17n0331_p0856a12║所說漸生，反勝如來所說俱生也。所以勝者，謂外
X17n0331_p0856a13║道以勝性一因為能生，而勝性不從他緣生，而能
X17n0331_p0856a14║生一切法。是則因自為因，為待於果；果自為果，無
X17n0331_p0856a15║待於因。如是因果分明，不相淆混。若世尊所說十
X17n0331_p0856a16║二因緣展轉相生，以無明為因，生行為果；以行為
X17n0331_p0856a17║因，生識為果；乃至老死為因，復生無明為果。此則
X17n0331_p0856a18║一法為因，旋復為果；因中有果，果中有因。如是展
X17n0331_p0856a19║轉，雜亂無窮，復墮亦因亦果。我故曰：外道說勝，非
X17n0331_p0856a20║如來可及也。此問有三：初辨內教全同外教，次辨
X17n0331_p0856a21║如來反墮無因，三辨如來建立俱生不如外道漸
X17n0331_p0856a22║生。此非大慧法眼清明，懸見末法之弊，何能及此？
X17n0331_p0856a23║佛告大慧：我非無因說，及因緣襍亂說，此有故彼有
X17n0331_p0856a24║者，攝所攝非性，覺自心現量。大慧！若攝所攝計著，不
X17n0331_p0856b01║覺自心現量，外境界性非性，彼有如是過，非我說緣
X17n0331_p0856b02║起。我常說言，因緣和合而生諸法，非無因生。
X17n0331_p0856b03║此以緣起無生示之，以明不墮無因，亦非因緣雜
X17n0331_p0856b04║亂也。然我所說十二因緣，展轉相生，因此有而故
X17n0331_p0856b05║彼有者，正顯心無能取之因，亦無所取之果。故說
X17n0331_p0856b06║此生故彼生，彼生故此生，二俱無性，如鏡現像，令
X17n0331_p0856b07║人覺知自心現量，隨緣不變，不變隨緣而已。由不
X17n0331_p0856b08║變而隨緣，不墮無因；由隨緣而不變，不墮雜亂。彼
X17n0331_p0856b09║外道者，計著能取所取，以為實有，不知諸法惟心，
X17n0331_p0856b10║不達外境非性，妄取一切法有從有生，無從無生。
X17n0331_p0856b11║此由無始虗偽見習，及邪師邪教所熏，成此種性，
X17n0331_p0856b12║世世相承，覺想地轉。以彼有如是過故，不同我所
X17n0331_p0856b13║說緣起，而反謂我因緣雜亂者，何也？且吾所說不
X17n0331_p0856b14║生，非是一向不生，同於斷滅。我常說言，因緣和合
X17n0331_p0856b15║而生諸法，故雖生而實未嘗生，誰謂無因而生耶？
X17n0331_p0856b16║外道智不及此，妄謂一切諸法無因而生。生既無
X17n0331_p0856b17║因，誰為之果？無因無果，是真斷滅。豈我所說緣起
X17n0331_p0856b18║無生之旨哉？百門義海云：達無生者，謂塵是心緣，
X17n0331_p0856b19║心為塵因，因緣和合，幻相方生。由從緣起，必無自
X17n0331_p0856b20║性。何以故？塵不自塵，必待於因；心不自心，必待於
X17n0331_p0856b21║緣。由相待故，則無定屬。緣生則是無生，非去緣生
X17n0331_p0856b22║說無生也。
X17n0331_p0856b23║大慧復白佛言：世尊！非言說有性、有一切性耶？世尊！
X17n0331_p0856b24║若無性者，言說不生。世尊！是故言說有性、有一切性。
X17n0331_p0856c01║此因攝所攝非性而興，難以顯言說有性，而攝所
X17n0331_p0856c02║攝必有性也。意謂世間言說有性，必是目前實有
X17n0331_p0856c03║一切所說法，為言說之端，而後言說方得生起。若
X17n0331_p0856c04║知攝所攝悉無有性，則言說亦無有性矣。故問：非
X17n0331_p0856c05║言說有性，有一切性耶？若果一切法無性，則言說
X17n0331_p0856c06║亦不得生。以言不虗生，必有諸法而生；法不自顯，
X17n0331_p0856c07║必藉言說而顯。故有言說，必有所說，不可言攝所
X17n0331_p0856c08║攝非性矣。
X17n0331_p0856c09║佛告大慧：無性而作言說，謂兔角龜毛等世間現言
X17n0331_p0856c10║說。大慧！非性非非性，但言說耳。如汝所說，言說有性
X17n0331_p0856c11║有一切性者，汝論則壞。大慧！非一切剎土有言說，言
X17n0331_p0856c12║說者是作耳。或有佛剎瞻視顯法，或有作相，或有揚
X17n0331_p0856c13║眉，或有動睛，或笑或欠，或謦咳，或念剎土，或動搖。大
X17n0331_p0856c14║慧！如瞻視及香積世界普贒如來國土，但以瞻視令
X17n0331_p0856c15║諸菩薩得無生法忍及諸勝三昧，是故非言說有性
X17n0331_p0856c16║有一切性。大慧！見此世界蚊蚋蟲蟻，是等眾生無有
X17n0331_p0856c17║言說而各辦事。爾時世尊欲重宣此義，而說偈言：如
X17n0331_p0856c18║虗空兔角，及與槃大子，無而有言說，如是性妄想。因
X17n0331_p0856c19║緣和合法，凡愚起妄想，不能如實知，輪回三有宅。
X17n0331_p0856c20║世尊即其兩端而破之，故曰：世間亦有諸法無性
X17n0331_p0856c21║而有言說，如兔角、龜毛、牛翼、馬手、石女兒之類，雖
X17n0331_p0856c22║無兔角等體，而有兔角等名，安在諸法有性而有
X17n0331_p0856c23║言說？若謂諸法有性而有言說，則汝論自壞矣。故
X17n0331_p0856c24║永嘉云：今之體外施名者，此但名其無體耳，豈有
X17n0331_p0857a01║體當其名耶？譬如兔無角而施名，此則名其無角
X17n0331_p0857a02║耳，豈有角當其名耶？無體而施名者，則名無實名
X17n0331_p0857a03║也。名無實名，則所名非也。所名既無，能名亦不有
X17n0331_p0857a04║也。若所名既無，能名不有，則言說、所說兩皆無性，
X17n0331_p0857a05║誰謂言說、所說皆有自性耶？又有佛剎不待言說
X17n0331_p0857a06║而能顯法者，非一切剎土皆有言說也。故知言說
X17n0331_p0857a07║皆是妄想因緣所作，非實有性。或有佛剎以直視
X17n0331_p0857a08║不瞬代說法者，有以直爾示相代說法者，有以動
X17n0331_p0857a09║眉代說法者，有以轉睛代說法者，或以笑、以欠、以
X17n0331_p0857a10║謦咳代說法者，或以意念代說法者，有以身動搖
X17n0331_p0857a11║代說法者。如是則六根皆可說法，奚必藉口舌所
X17n0331_p0857a12║出音聲為法哉？如不眴世界、香積世界、普賢國土
X17n0331_p0857a13║諸菩薩等，但以目睛不眴，觀察如來得無生忍，及
X17n0331_p0857a14║得無量殊勝三昧。此豈言說有性，有一性耶？然不
X17n0331_p0857a15║特他方剎土為然，即此世界諸蚊蟻等，雖無言說，
X17n0331_p0857a16║而各各皆能辦事，豈待言說而後能顯法耶？故知
X17n0331_p0857a17║言說皆是眾生妄想假立，非實有性。故復以偈申
X17n0331_p0857a18║之：如虗空、兔角、石女兒，皆是本無而有其名。是言
X17n0331_p0857a19║說本無實性，而妄想計以為實有自性也。即知言
X17n0331_p0857a20║說無性，則知因緣和合所生諸法亦無自性。而凡
X17n0331_p0857a21║愚起諸妄想，妄謂言說有性，有一切性。此由不能
X17n0331_p0857a22║如實了知一切諸法自心所現外性非性，取著言
X17n0331_p0857a23║說所說皆實有性，所以輪回三有，不能自出，良有
X17n0331_p0857a24║以也。
X17n0331_p0857b01║楞伽阿䟦多羅寶經合轍卷第三