X17n0331_p0873b04║
X17n0331_p0873b05║
X17n0331_p0873b06║
X17n0331_p0873b07║楞伽阿䟦多羅寶經合轍卷第五
X17n0331_p0873b08║明　二楞庵釋　通潤　述
X17n0331_p0873b09║一切佛語心品之三
X17n0331_p0873b10║爾時世尊告大慧菩薩摩訶薩言：意生身分別通相，
X17n0331_p0873b11║我今當說。諦聽諦聽！善思念之。大慧白佛言：善哉世
X17n0331_p0873b12║尊！唯然受教。佛告大慧：有三種意生身。云何為三？所
X17n0331_p0873b13║謂三昧樂正受意生身、覺法自性意生身、種類俱生
X17n0331_p0873b14║無行作意生身。修行者了知初地上增進相，得三種
X17n0331_p0873b15║身。
X17n0331_p0873b16║前四無間章中，修行至住第八地，得離心、意、意識、
X17n0331_p0873b17║五法、三性、二無我相，得意生身。今以自覺聖智，觀
X17n0331_p0873b18║察妄想無性，便能離妄想，上上昇進，入如來地。恐
X17n0331_p0873b19║人不解其義，故復與發明意生身分別通相也。言
X17n0331_p0873b20║通相者，謂意生身不止第八地獨得，即八地已前、
X17n0331_p0873b21║八地已後皆得，以斷惑有差別故。所得意生身亦
X17n0331_p0873b22║有差別，謂初地斷分別我、法二執，六、七俱生，地地
X17n0331_p0873b23║漸除，至於七地，入滅正受，總名三昧樂正受意生
X17n0331_p0873b24║身。至八地，六、七俱生我執悉已除滅，雖未能盡除
X17n0331_p0873c01║法執，已能通達諸法自性皆悉如幻，故從滅正受
X17n0331_p0873c02║中起諸幻行，廣度眾生，以至十地，總名覺法自性
X17n0331_p0873c03║意生身。至十一地，以金剛心斷盡生相，無明遷流
X17n0331_p0873c04║已盡，能現千種萬類之身，度脫一切，此從等入妙，
X17n0331_p0873c05║總名種類俱生無行作意生身，修行者所當了知。
X17n0331_p0873c06║此是初地已上漸斷漸證所得有三種身，非專指
X17n0331_p0873c07║第八地也。
X17n0331_p0873c08║大慧，云何三昧樂正受意生身？謂第三、第四、第五地
X17n0331_p0873c09║三昧樂正受故，種種自心寂靜安住，心海起浪，識相
X17n0331_p0873c10║不生，知自心現境界性非性，是名三昧樂正受意生
X17n0331_p0873c11║身。
X17n0331_p0873c12║所謂三昧正受樂意生身者，謂從初地斷分別我
X17n0331_p0873c13║法二執，證徧行真如，復轉六七二識，成妙乎二智，
X17n0331_p0873c14║即以此智觀察俱生我法二執，從地至地，漸漸增
X17n0331_p0873c15║進，以至七地，念念趨寂，念念入滅正受，故得自心
X17n0331_p0873c16║種種寂靜，八識心海始得安住，而前七現起波浪
X17n0331_p0873c17║之相，已不復生。雖未能即空法執，已知境界從自
X17n0331_p0873c18║心現，外性非性，不生取著，故心體澄渟，得滅盡定，
X17n0331_p0873c19║即以此定為受用境，仍與二乘躭寂無異。但二乘
X17n0331_p0873c20║取證涅槃，菩薩知涅槃亦從心現，不作證心，故不
X17n0331_p0873c21║同耳。此名三昧樂意生身也。
X17n0331_p0873c22║大慧！云何覺法自性性意生身？謂第八地，觀察覺了
X17n0331_p0873c23║如幻等法悉無所有，身心轉變，得如幻三昧及餘三
X17n0331_p0873c24║昧門，無量相力自在明，如妙華莊嚴迅疾如意，猶如
X17n0331_p0874a01║幻夢水月鏡像，非造所造如造所造，一切色種種支
X17n0331_p0874a02║分具足莊嚴，隨入一切佛剎大眾，通達自性法故，是
X17n0331_p0874a03║名覺法自性性意生身。
X17n0331_p0874a04║所謂覺法自性意生身者，謂從七地已知境界，從
X17n0331_p0874a05║自心現外性非性；至八地已，以法空智觀察如幻
X17n0331_p0874a06║等法悉無所有故，不守寂滅，從三昧起現無量身、
X17n0331_p0874a07║無量智慧，得無量如幻三昧及無量餘三昧、無量
X17n0331_p0874a08║自在神通及無量自在三明，所現之身如妙蓮華
X17n0331_p0874a09║種種莊嚴，隨意所往迅速無礙。所以得無礙者，由
X17n0331_p0874a10║彼已證如幻三昧故，所現身如幻人、如夢境、如水
X17n0331_p0874a11║月、如鏡像，非有色香味觸為能造、非有地水火風
X17n0331_p0874a12║為所造，但似有能造所造之相耳。故見有一切色、
X17n0331_p0874a13║一切支節分段，悉皆具足莊嚴，而能隨入一切佛
X17n0331_p0874a14║剎，承事諸佛度諸眾生迅速無礙。此由通達諸法
X17n0331_p0874a15║從自心現，不生法執得心自在，得法自在故能隨
X17n0331_p0874a16║心現種種身，是名覺法自性性意生身。
X17n0331_p0874a17║大慧，云何種類俱生無行作意生身？所謂覺一切佛
X17n0331_p0874a18║法緣自得樂相，是名種類俱生無行作意生身。大慧，
X17n0331_p0874a19║於彼三種身相觀察覺了，應當修學。
X17n0331_p0874a20║所謂種類俱生無行作意生身者，謂八地以至十
X17n0331_p0874a21║地，皆能現無量身，承事諸佛，度諸眾生，已證菩薩
X17n0331_p0874a22║極果。今從等入妙覺，了諸佛自所證法，得自覺聖
X17n0331_p0874a23║智善樂故，一切法皆是佛法，一切相皆寂滅相。能
X17n0331_p0874a24║事已畢，從妙嚴果海逆流而出，現十界身，一時俱
X17n0331_p0874b01║生，無類不應，而無心無緣，無行無作，是名種類俱
X17n0331_p0874b02║生無行作意生身。若修行者，於彼三種身相，觀察
X17n0331_p0874b03║覺了。其始也，得菩薩三昧正受神力，能見諸佛身
X17n0331_p0874b04║面言說；其次也，得菩薩手灌頂神力，能現蓮華宮
X17n0331_p0874b05║殿種種莊嚴；其終也，得諸佛無量神力，利安眾生。
X17n0331_p0874b06║此三種意生身之通相，應當修學。
X17n0331_p0874b07║爾時，世尊欲重宣此義，而說偈言：非我乘大乘，非說
X17n0331_p0874b08║亦非字，非諦非解脫，非無有境界。然乘摩訶衍，三摩
X17n0331_p0874b09║提自在，種種意生身，自在華莊嚴。
X17n0331_p0874b10║因。上說自覺聖智及一乘相為因，遂指三種意生
X17n0331_p0874b11║身為果，所謂以不生滅為本修因，然後圓成果地
X17n0331_p0874b12║修證。故牽引前文，總頌言我所乘之大乘，非有乘
X17n0331_p0874b13║相可立，非有文字可說，非有聖諦可為，非有解脫
X17n0331_p0874b14║可入。以纔涉纖毫，便墮建立，故說無有乘建立，我
X17n0331_p0874b15║說為一乘，亦非絕無境界成斷滅也。然乘此一乘
X17n0331_p0874b16║摩訶衍法，方得初地已上三昧樂正受，次得八地
X17n0331_p0874b17║已上自在神力，如妙華莊嚴，及得最後自覺聖智
X17n0331_p0874b18║樂相。故起信云，一切如來本所乘故，一切菩薩皆
X17n0331_p0874b19║乘此法到如來地。故自修行無間章至此，又總作
X17n0331_p0874b20║一結。
X17n0331_p0874b21║爾時大慧菩薩摩訶薩白佛言：世尊！如世尊說：若男
X17n0331_p0874b22║子女人行五無間業，不入無擇地獄。世尊！云何男子
X17n0331_p0874b23║女人行五間業，不入無擇地獄？佛告大慧：諦聽諦聽！
X17n0331_p0874b24║善思念之！當為汝說。大慧白佛言：善哉世尊！唯然受
X17n0331_p0874c01║教。佛告大慧：云何五無間業？所謂殺父母，及害羅漢，
X17n0331_p0874c02║破壞眾僧，惡心出佛身血。大慧！云何眾生母？諸愛更
X17n0331_p0874c03║受生貪喜俱，如緣母立無明為父，生入處聚落斷二
X17n0331_p0874c04║根本，名害父母。彼諸使不現如鼠毒發，諸法究竟害
X17n0331_p0874c05║彼，名害羅漢。云何破僧？謂異相諸陰和合積聚，究竟
X17n0331_p0874c06║斷彼，名為破僧。大慧！不覺外自共相，自心現量七識
X17n0331_p0874c07║身，以三解脫無漏惡想，究竟斷彼七種識佛，名為惡
X17n0331_p0874c08║心出佛身血。若男子女人行此無間者，名五無間事，
X17n0331_p0874c09║亦名無間等。
X17n0331_p0874c10║大慧！意謂修行四無間行者，即得三種意生身；若
X17n0331_p0874c11║作五無間業者，必入五無間獄。此則因果如影隨
X17n0331_p0874c12║形，不相混濫。而世尊說言行五間業，不入無間地
X17n0331_p0874c13║獄者，將無因果不相符耶？不知更是何等無間業
X17n0331_p0874c14║也？故詳問之。佛言：所謂五無間業者，即是尋常所
X17n0331_p0874c15║說殺父、殺母、害阿羅漢、破和合僧、出佛身血，五逆
X17n0331_p0874c16║罪也。然行此業而不入無間獄者，名雖同而義實
X17n0331_p0874c17║不侔也。所謂殺父母者，非殺其有形之父母，是殺
X17n0331_p0874c18║其無形之父母也。良以眾生受形之初，以貪愛因
X17n0331_p0874c19║緣故，現所愛境，復發愛涎於所愛境，流愛為種，納
X17n0331_p0874c20║想為胎，故更受後生，而貪喜與之俱生，名俱生貪。
X17n0331_p0874c21║由此潤生無明，為受生根本，如人緣母而立，故以
X17n0331_p0874c22║貪愛為母。然單愛不生，要與過去發業無明和合
X17n0331_p0874c23║一處，方能生名色芽及五陰聚落，故以發業無明
X17n0331_p0874c24║為父。由此二種無明，招感後有生死。若以人無
X17n0331_p0875a01║我智，頓斷二種無明，則分段生死立斷，名害父母，
X17n0331_p0875a02║此聲聞乘所行逆也。然界內煩惱雖除，分段生死
X17n0331_p0875a03║已斷，而業習未盡，遇緣猶發，如迦葉之舞、畢陵之
X17n0331_p0875a04║慢、身子之瞋等；如鼠囓人，毒藏於內，瘡雖愈而遇
X17n0331_p0875a05║雷即發，故立羅漢之名，由已斷現種，未斷習氣故
X17n0331_p0875a06║也。今究竟斷彼諸業習氣，而諸使永不復現，名害
X17n0331_p0875a07║羅漢，此緣覺所行逆也。習氣雖除，而五陰未破，尚
X17n0331_p0875a08║見異相積聚和合，故以質礙者為色，領納者為受，
X17n0331_p0875a09║緣慮者名想，遷流者名行，分別者名識，五種異相
X17n0331_p0875a10║和合，名五陰身，故僧之名，由五陰和合而立也。今
X17n0331_p0875a11║以法無我智，究竟斷彼法執，空五陰相，名破和合
X17n0331_p0875a12║僧，此即初地菩薩所行逆也。五陰雖空，識情未盡，
X17n0331_p0875a13║由七識身執彼第八相分為真實法，不知自相共
X17n0331_p0875a14║相皆是自心現量之境，即是法身境界，而為七識
X17n0331_p0875a15║妄覺染污，故謂之血。今以空、無相、無願三種無漏
X17n0331_p0875a16║惡想，斷彼七識無知染污，得見法身，名為惡心出
X17n0331_p0875a17║佛身血，此即二地以至等覺菩薩所行逆也。祖師
X17n0331_p0875a18║所謂逢父母殺父母，逢羅漢殺羅漢，逢佛殺佛，逢
X17n0331_p0875a19║祖殺祖，義蓋如此，故曰度生須是殺，殺盡始安居，
X17n0331_p0875a20║故羅漢名殺賊，菩薩名一闡提也。若人行此五種
X17n0331_p0875a21║無間者，亦名無間所作業，亦名無間所證法，此即
X17n0331_p0875a22║出世間大五逆人，非地獄可得拘攝，故修首楞嚴
X17n0331_p0875a23║大定，只是以逆生死流為首，逆之一字，是修行人
X17n0331_p0875a24║一柄金剛王寶劒也。
X17n0331_p0875b01║復次大慧！有五無間今當演說，汝及餘菩薩摩訶薩
X17n0331_p0875b02║聞是義已，於未來世不墮愚癡。云何五無間？謂先所
X17n0331_p0875b03║說無間，若行此者於三解脫一一不得無間等法，除
X17n0331_p0875b04║此已餘化神力現無間等，謂聲聞化神力、菩薩化神
X17n0331_p0875b05║力、如來化神力，為餘作無間罪者除疑悔過，為勸發
X17n0331_p0875b06║故神力變化現無間等，無有一向作無間事不得無
X17n0331_p0875b07║間等，除覺自心現量，離身財妄想，離我我所攝受，或
X17n0331_p0875b08║時遇善知識解脫餘趣相續妄想。
X17n0331_p0875b09║上明內無間竟。此明造外無間業，必墮無間地獄，
X17n0331_p0875b10║令彼聞已，必不墮愚癡而造無間業也。云何名外
X17n0331_p0875b11║無間？即前所說五種。若實行此五種無間業行，即
X17n0331_p0875b12║修此三解脫，一一不得證此三解脫法，應須償業，
X17n0331_p0875b13║必入無間獄也。除此真造五逆者，必墮五無間獄
X17n0331_p0875b14║已，餘如聲聞、菩薩、如來所得意生身，為餘真實作
X17n0331_p0875b15║無間等業者，或令除疑，或令悔過，或令勸發，故以
X17n0331_p0875b16║神力現作五無間業。此則雖現五無間業，則不墮
X17n0331_p0875b17║無間獄也。無有一向真實作無間業，而不入無間
X17n0331_p0875b18║獄者。然則墮無間獄者，何時乃得脫耶？除彼宿有
X17n0331_p0875b19║靈根在地獄中熾然受苦處，忽覺此身此獄皆是
X17n0331_p0875b20║自心所現，不從外來，當時歇下，內不見有根身，外
X17n0331_p0875b21║不見有器界，亦不見我囚首垢面等為受苦之人，
X17n0331_p0875b22║刀山劒林等為我所受之苦，尚何地獄之有？或於
X17n0331_p0875b23║過去曾種般若靈根，不能自發，今生緣熟，遇善知
X17n0331_p0875b24║識開導，頓悟自心，斷生死根本，便得解脫諸趣相
X17n0331_p0875c01║續。若除此二種，更無可脫離者。故楞嚴經云：除佛
X17n0331_p0875c02║出世及奢摩他，不得停寢。
X17n0331_p0875c03║爾時，世尊欲重宣此義，而說偈言：貪愛名為母，無明
X17n0331_p0875c04║則為父，覺境界為佛，諸使為羅漢，陰集名為僧，無間
X17n0331_p0875c05║次第斷，謂是五無間，不入無擇獄。
X17n0331_p0875c06║若行外無間者，必墮無間地獄無疑已。若行內無
X17n0331_p0875c07║間者，則以貪愛為母，無明為父，覺境界七種識心
X17n0331_p0875c08║為佛，能斷諸使不現者為羅漢，破五陰和合積聚
X17n0331_p0875c09║者為破僧。若以五種無間行次第斷除，證無間平
X17n0331_p0875c10║等真實法，此則名為行無間業而不入無間獄也。
X17n0331_p0875c11║爾時大慧菩薩復白佛言：世尊！唯願為說佛之知覺。
X17n0331_p0875c12║世尊！何等是佛之知覺？佛告大慧：覺人法無我，了知
X17n0331_p0875c13║二障，離二種死，斷二煩惱，是名佛之知覺。聲聞緣覺
X17n0331_p0875c14║得此法者，亦名為佛。以是因緣故，我說一乘。爾時世
X17n0331_p0875c15║尊欲重宣此義，而說偈言：善知二無我，二障煩惱斷，
X17n0331_p0875c16║永離二種死，是名佛知覺。
X17n0331_p0875c17║大慧！已聞五逆因是聲聞、緣覺、菩薩所知所斷，故
X17n0331_p0875c18║問如來所知所斷也。佛言：我所知者，即是一乘；我
X17n0331_p0875c19║所斷者，即是二我、二障、二死及二煩惱，更無別法。
X17n0331_p0875c20║以一切眾生因有界內、界外二種煩惱，則有人、法
X17n0331_p0875c21║二我；既有二我，遂有煩惱、所知二障；既有二障，遂
X17n0331_p0875c22║有分段、變易二種生死。若斷界內煩惱，則無我執；
X17n0331_p0875c23║我執空，則煩惱障空；煩惱障空，則分段生死空。若
X17n0331_p0875c24║斷界外煩惱，則無法執；法執空，則所知障空；所知
X17n0331_p0876a01║障空，則變易生死空。如是方名我生已盡，梵行已
X17n0331_p0876a02║圓，不受後有，名為入佛知見，名為佛之知覺。若聲
X17n0331_p0876a03║聞、緣覺但得人無我，未得法無我；但斷煩惱障，未
X17n0331_p0876a04║斷所知障；但斷分段死，未斷變易死；但斷界內惑，
X17n0331_p0876a05║未斷界外惑。若聲聞、緣覺一一證此法者，亦名為
X17n0331_p0876a06║佛，非實有三乘也。以是因緣，故我說言：但有一乘，
X17n0331_p0876a07║無有餘乘。偈中言善知者，正明佛之知覺也。由二
X17n0331_p0876a08║乘斷我執而證人無我，菩薩斷法執而證法無我，
X17n0331_p0876a09║皆費功力，不名善知。若如來者，知幻即離，離幻即
X17n0331_p0876a10║覺，更不作漸次方便，乃名善知。以二乘、菩薩皆屬
X17n0331_p0876a11║漸知、漸修、漸斷、漸證，如來一知、一切知，一修、一切
X17n0331_p0876a12║修，一斷、一切斷，一證、一切證，是名佛之所覺，異乎
X17n0331_p0876a13║二乘、菩薩也。
X17n0331_p0876a14║爾時大慧菩薩白佛言：世尊！何故世尊於大眾中唱
X17n0331_p0876a15║如是言：我是過去一切佛及種種受生。我爾時作漫
X17n0331_p0876a16║陀轉輪聖王、六牙大象及鸚鵡鳥、釋提桓因、善眼仙
X17n0331_p0876a17║人，如是等百千生經說。佛告大慧：以四等故，如來、應
X17n0331_p0876a18║供、等正覺於大眾中唱如是言：我爾時作拘留孫、拘
X17n0331_p0876a19║那含、牟尼、迦葉佛。云何四等？謂字等、語等、法等、身等，
X17n0331_p0876a20║是名四等。以四種等故，如來、應供、等正覺於大眾中
X17n0331_p0876a21║唱如是言：云何字等？若字稱我為佛，彼字亦稱一切
X17n0331_p0876a22║諸佛，彼字自性無有差別，是名字等。云何語等？謂我
X17n0331_p0876a23║六十四種梵音言語相生，彼諸如來、應供、等正覺亦
X17n0331_p0876a24║如是六十四種梵音言語相生，無增無減無有差別。
X17n0331_p0876b01║迦陵頻伽！梵音聲性云何身等？謂我與諸佛法身及
X17n0331_p0876b02║色身相好無有差別，除為調伏彼彼諸趣差別眾生
X17n0331_p0876b03║故，示現種種差別色身，是名身等。云何法等？謂我及
X17n0331_p0876b04║彼佛得三十七菩提分法，略說佛法無障礙智，是名
X17n0331_p0876b05║四等。是故如來、應供、等正覺於大眾中唱如是言：爾
X17n0331_p0876b06║時世尊欲重宣此義，而說偈言：迦葉拘留孫，拘那含
X17n0331_p0876b07║是我，以此四種等，我為佛子說。
X17n0331_p0876b08║大慧意謂：諸佛覺道即是一乘法身，既是一乘，不
X17n0331_p0876b09║應復有種種差別，何故世尊說我即是過去諸佛，
X17n0331_p0876b10║又說過去為頂生王、為帝釋、為仙人、為象、為馬，如
X17n0331_p0876b11║是等百千生？佛言：由我上與諸佛性善平等，故說
X17n0331_p0876b12║過去諸佛是我；下與眾生性惡平等，故能現種種
X17n0331_p0876b13║差別身相也。所謂字等者，字即名字，名為實賓，故
X17n0331_p0876b14║實等而名亦等也。如一水而有甘水、苦水之多名，
X17n0331_p0876b15║一火而有草火、木火之別號，故名雖不同，名之自
X17n0331_p0876b16║性未嘗不同也。既自性不同，謂我即過去諸佛，亦
X17n0331_p0876b17║何不可？所謂語等者，謂六十四種梵音言語皆同
X17n0331_p0876b18║也。如密跡力士經云：佛聲有八轉：一、有體，詮諸法
X17n0331_p0876b19║體，名體聲；二、有用，謂詮所作業，名業聲；三、有器具，
X17n0331_p0876b20║謂詮作具及能作者，名具聲；四、有因由，謂詮所為
X17n0331_p0876b21║事，名為聲；五、有相從，謂詮所因事，名從聲；六、有繫
X17n0331_p0876b22║屬，謂詮所屬事，名屬聲；七、有所向，謂詮所依事，名
X17n0331_p0876b23║於聲；八、有名，謂詮呼召事，名呼聲。是八轉聲各具
X17n0331_p0876b24║八德，謂調和、柔輭、諦了、易解、無雌小、無錯謬、廣大、
X17n0331_p0876c01║深遠，八八成六十四聲。雖言語不同，皆是迦陵頻
X17n0331_p0876c02║伽梵音聲性，彼亦不增，我亦不減。此與諸佛口業
X17n0331_p0876c03║平等，謂我即諸佛，亦何不可？所謂身等者，謂諸佛
X17n0331_p0876c04║法身、報身悉無有異。報身有二，謂自受用身及他
X17n0331_p0876c05║受用身。自受用身者，恒自受用廣大法樂，如釋迦
X17n0331_p0876c06║阿僧祇劫修菩薩行，則感圓滿報身。身有無量色，
X17n0331_p0876c07║色有無量相，相有無量好，所住依果亦有無量種
X17n0331_p0876c08║種莊嚴，隨所示現，悉無有邊，不可窮盡，離分齊相。
X17n0331_p0876c09║他受用身者，謂十地菩薩所現身相，令菩薩眾各
X17n0331_p0876c10║得受用大乘法樂。若化身者，復有三種，謂大化、小
X17n0331_p0876c11║化、隨類化。大化千丈，小化丈六。隨類化，如頂生、天
X17n0331_p0876c12║帝、大象、鸚鵡等，無類不入。此之三身，即是四智。大
X17n0331_p0876c13║圓鏡智是法身，平等性智是報身，妙觀察智、成所
X17n0331_p0876c14║作智是化身。此之四智，諸佛皆具。由我法、報二身
X17n0331_p0876c15║與諸佛同，故與諸佛平等；由我應、化二身與眾生
X17n0331_p0876c16║同，故與眾生平等。既身業與諸佛、眾生同，謂我即
X17n0331_p0876c17║諸佛、我即眾生，亦何不可？所謂法等者，謂諸佛所
X17n0331_p0876c18║證皆同也。三十七品菩提分法者，謂四念處、四正
X17n0331_p0876c19║勤、四神足、五根、五力、七覺支、八聖道也。四念處者，
X17n0331_p0876c20║謂身、受、心、法念處也。四正勤者，謂未生惡令不生、
X17n0331_p0876c21║已生惡令永斷、未生善令生、已生善令長也。四神
X17n0331_p0876c22║足者，謂欲、勤、心、觀三摩地也。五根者，謂信、進、念、定、
X17n0331_p0876c23║慧根也。五力者，謂信、進、念、定、慧力也。七覺支者，謂
X17n0331_p0876c24║念、擇法、精進、喜、輕安、定、捨覺支也。八聖道者，謂正
X17n0331_p0877a01║見、正思惟、正語、正業、正命、正精進、正念、正定也。若
X17n0331_p0877a02║總以喻顯，謂法性如地、念處如種子、正勤如種植、
X17n0331_p0877a03║神足如抽芽、五根如生根、五力如莖葉、開七覺華、
X17n0331_p0877a04║結八正果。既與諸佛所證不異，是意業平等也。已
X17n0331_p0877a05║上四等，略說諸佛所證身口意業悉皆平等，於平
X17n0331_p0877a06║等中無障無礙。是故如來唱如是言，即過去佛耳。
X17n0331_p0877a07║究而言之，則法法皆等，豈止與諸佛眾生等哉？現
X17n0331_p0877a08║在賢劫第一佛曰拘留孫，此云應所斷。第二佛曰
X17n0331_p0877a09║拘那含牟尼，此云金寂。第三佛曰迦葉，此云飲光。
X17n0331_p0877a10║大慧復白佛言：如世尊所說：我從某夜得最正覺，乃
X17n0331_p0877a11║至某夜入般涅槃，於其中間乃至不說一字，亦不已
X17n0331_p0877a12║說、當說，不說是佛說。大慧白佛言：世尊，如來應供等
X17n0331_p0877a13║正覺，何因說言不說是佛說？佛告大慧：我因二法故，
X17n0331_p0877a14║作如是說。云何二法？謂緣自得法及本住法，是名二
X17n0331_p0877a15║法。因此二法故，我如是說。云何緣自得法？若彼如來
X17n0331_p0877a16║所得，我亦得之，無增無減；緣自得法，究竟境界，離言
X17n0331_p0877a17║說妄想，離字二趣。云何本住法？謂古先聖道，如金銀
X17n0331_p0877a18║等性，法界常住；若如來出世、若不出世，法界常住，如
X17n0331_p0877a19║趣彼城道。譬如士夫行曠野中，見向古城平坦正道，
X17n0331_p0877a20║即隨入城受如意樂。大慧，於意云何？彼作是道及城
X17n0331_p0877a21║中種種樂耶？答言：不也。佛告大慧：我及過去一切諸
X17n0331_p0877a22║佛，法界常住亦復如是。是故說言：我從某夜得最正
X17n0331_p0877a23║覺，乃至某夜入般涅槃，於其中間不說一字，亦不已
X17n0331_p0877a24║說、當說。爾時，世尊欲重宣此義，而說偈言：我某夜成
X17n0331_p0877b01║道，至某夜涅槃，於此二中間，我都無所說。緣自得住
X17n0331_p0877b02║法，故我作是說，彼佛及與我，悉無有差別。
X17n0331_p0877b03║大慧意謂，如來既與諸佛四種皆等，則是有佛可
X17n0331_p0877b04║成，有身可見，有法可說可證矣。何故又說自始至
X17n0331_p0877b05║終，未曾談著一字，以不說為說者，何耶？佛言：以緣
X17n0331_p0877b06║自得法及本住法，本不可說故也。所謂緣自得法
X17n0331_p0877b07║者，謂各各本具，毫無假借故。彼佛所得，我今亦得；
X17n0331_p0877b08║彼佛不增，我亦不減；彼不曾與，我不曾受。以自得
X17n0331_p0877b09║法，是自證自悟究竟境界，離言說相，離名字相，離
X17n0331_p0877b10║此二趣，但可自知，不由於他，是名緣自得法。故雲
X17n0331_p0877b11║門云：佛法大煞有，只是舌頭短。所謂本住法者，謂
X17n0331_p0877b12║往古聖道，是本有之性，如金在鑛，如火在木，不從
X17n0331_p0877b13║外得，故名法界常住。華嚴經云：如來成正覺時，與
X17n0331_p0877b14║不成正覺，等無有異。故說若佛出世，若不出世，法
X17n0331_p0877b15║界常住，無有增減。如來說法，不過作指路人，令彼
X17n0331_p0877b16║趨向古城之道而已。譬如士夫，行曠野中，茫無趨
X17n0331_p0877b17║向。如來為彼作指路人，令彼得見入城坦道。就彼
X17n0331_p0877b18║坦道，隨即入城，受如意樂。於意云何？是人既入城
X17n0331_p0877b19║中，得到家已，彼還思路途之樂，及城中種種樂否？
X17n0331_p0877b20║答言：若未到家時，還思彼樂。既到家已，更不作念，
X17n0331_p0877b21║復思路途之樂矣。故曰不也。如是則知如來說法，
X17n0331_p0877b22║亦如指路，不過令人到法界常住，受用法樂。既到
X17n0331_p0877b23║法界常住，受用法樂，更不思種種語言文字之樂
X17n0331_p0877b24║矣。所以如來現在，自始至終，不曾說著一字。亦非
X17n0331_p0877c01║過去已說，未來當說也。以如來所說者，皆是城中
X17n0331_p0877c02║路途邊樂，非親到家自受用樂。以自受用樂，是自
X17n0331_p0877c03║得法，是本住法。只可自知，向人吐露不得。故偈中
X17n0331_p0877c04║復申此義，言不但我無開口處，即三世諸佛，口掛
X17n0331_p0877c05║壁上，亦無開口處。故曰我都無所說，而不說是佛
X17n0331_p0877c06║說也。
X17n0331_p0877c07║爾時大慧菩薩復請世尊：惟願為說一切法有無有
X17n0331_p0877c08║相，令我及餘菩薩摩訶薩離有無相，疾得阿耨多羅
X17n0331_p0877c09║三藐三菩提。佛告大慧：諦聽諦聽！善思念之！當為汝
X17n0331_p0877c10║說。大慧白佛言：善哉世尊！唯然受教。佛告大慧：此世
X17n0331_p0877c11║間依有二種，謂依有及無，墮性非性，欲見不離離相。
X17n0331_p0877c12║大慧！云何世間依有？謂有世間因緣生非不有，從有
X17n0331_p0877c13║生非無有生。大慧！彼如是說者，是說世間無因。大慧！
X17n0331_p0877c14║云何世間依無？謂受貪恚癡性已，然後妄想計著貪
X17n0331_p0877c15║恚癡性非性。大慧！若不取有性者，性相寂靜故，謂諸
X17n0331_p0877c16║如來聲聞緣覺，不取貪恚癡性為有為無。
X17n0331_p0877c17║大慧！意謂自得與本住法，是本來自有，不待外求，
X17n0331_p0877c18║則一切眾生皆可作佛，云何於此起有無見，卒墮
X17n0331_p0877c19║外道，不得正覺？故請為說一切法有無有相，知已
X17n0331_p0877c20║即得離二見，證菩提。佛謂起有無見者，皆是不依
X17n0331_p0877c21║自得本住而起，樂有見則墮於有，樂無見則計為
X17n0331_p0877c22║無，墮有者計實有自性，墮無者計有已還無，皆於
X17n0331_p0877c23║未出離中作出離相也。所謂依有者，以彼不達本
X17n0331_p0877c24║住法本來非有，妄計世間因緣生法為有體，非不
X17n0331_p0878a01║有故，計一切法皆從有生，非無有生，此則不達緣
X17n0331_p0878a02║生無性，而妄計有生也。故斷之云，若彼妄計因緣
X17n0331_p0878a03║生法是實有者，此墮外道無因論中，以不知不生
X17n0331_p0878a04║滅本住法為因故也。所謂依無者，謂先實受有三
X17n0331_p0878a05║毒性，而後妄說三毒為斷滅非性，此由不知本住
X17n0331_p0878a06║法隨緣不變，本來非無，而妄說三毒為斷滅無也。
X17n0331_p0878a07║故佛出其計云，彼謂實有三毒，但不去取著為有
X17n0331_p0878a08║性者，則性相如如，本來寂靜，此即如來聲聞緣覺
X17n0331_p0878a09║所證法也。謂諸如來聲聞緣覺，亦是先受貪恚癡
X17n0331_p0878a10║性，但不去取著三毒之性為有為無耳。
X17n0331_p0878a11║大慧！此中何等為壞者？大慧白佛言：若彼取貪恚癡
X17n0331_p0878a12║性，後不復取。佛告大慧：善哉！善哉！汝如是解。大慧！非
X17n0331_p0878a13║但貪恚癡性非性為壞者，於聲聞緣覺及佛亦是壞
X17n0331_p0878a14║者。所以者何？謂內外不可得故，煩惱性異不異故。大
X17n0331_p0878a15║慧！貪恚癡若內若外不可得，貪恚癡性無身故無取
X17n0331_p0878a16║故，非佛聲聞緣覺是壞者，佛聲聞緣覺自性解脫故，
X17n0331_p0878a17║縛與縛因非性故。大慧！若有縛者應有縛，是縛因故。
X17n0331_p0878a18║大慧！如是說壞者，是名無有相。大慧！因是故，我說寧
X17n0331_p0878a19║取人見如須彌山，不起無所有增上慢空見。大慧！無
X17n0331_p0878a20║所有增上慢者，是名為壞，墮自共相希望，不知自心
X17n0331_p0878a21║現量，見外性非性，剎那展轉壞，陰界入相續流注變
X17n0331_p0878a22║滅，離文字相妄想，是名壞者。
X17n0331_p0878a23║世尊既與發明墮有墮無之弊，復審，大慧！此二種
X17n0331_p0878a24║人，一是非生計生，一是非滅計滅，其弊皆同。二者
X17n0331_p0878b01║較之，何者最能破壞正法？大慧！則以先受三毒性，
X17n0331_p0878b02║而後妄說不復取者，此等是妄說法空，最能破壞
X17n0331_p0878b03║正法。故佛讚其善解，而復語之曰：若此輩人，作如
X17n0331_p0878b04║是說者，不但說自己三毒性非性，墮於斷滅，且將
X17n0331_p0878b05║三乘聖人所證性相寂靜之法，亦入斷滅中矣。所
X17n0331_p0878b06║以者何？彼謂內身外境，悉不可得，而煩惱性，與內
X17n0331_p0878b07║外法，非異不異，故亦不可得。煩惱性所以在內在
X17n0331_p0878b08║外皆不可得者，以彼本自無體，如兔角然，故雖現
X17n0331_p0878b09║受貪恚癡性，後不復取，此即所謂豁達空斷滅見
X17n0331_p0878b10║也。豈三乘聖人，亦若此輩斷滅哉？以三乘聖人，見
X17n0331_p0878b11║本住法，自性解脫，故無生死可繫縛，無煩惱為縛
X17n0331_p0878b12║因，故說生死煩惱，皆無自性。豈若凡愚，滿腔三毒，
X17n0331_p0878b13║贓物現存，乃自謂無身不可取，甘墮壞滅見中耶？
X17n0331_p0878b14║若使三乘聖人，不見自性解脫，不了三毒非性，則
X17n0331_p0878b15║是有繫縛人，亦應有生死縛之矣。以有煩惱為縛
X17n0331_p0878b16║因故，而三乘聖人，豈如是哉。故知所謂受貪恚癡
X17n0331_p0878b17║性已，然後妄想計著貪恚癡性非性者，是名撥無
X17n0331_p0878b18║之人也。是故我說，寧起人見，高於須彌，莫起增上
X17n0331_p0878b19║慢空見。雖此二種，皆非正見，而惡取空，為害尤甚。
X17n0331_p0878b20║故甚言空見之不可起耳，非謂有見真可起也。以
X17n0331_p0878b21║起有見者，尚不失人天小果。起無見者，卒墮泥犁。
X17n0331_p0878b22║故永嘉云，豁達空，撥因果，莽莽蕩蕩招殃禍。故結
X17n0331_p0878b23║過云，此等心心著有，口口談空者，是未得謂得，未
X17n0331_p0878b24║證謂證，名為無所有增上慢人。此增上慢人，即是
X17n0331_p0878c01║世間第一等破壞正法之人。由彼墮自相共相，起
X17n0331_p0878c02║希望心，欲齊諸聖，故作大言以欺人耳。其實不知
X17n0331_p0878c03║自心現量，妄見外性無常，剎那剎那，展轉變壞，而
X17n0331_p0878c04║謂之空。復見陰界入等，相續流注，皆悉變滅，而謂
X17n0331_p0878c05║之離文字相，離妄想相。是真壞滅正法之人，豈與
X17n0331_p0878c06║三乘聖人，見自性解脫者，同日而語哉。
X17n0331_p0878c07║爾時，世尊欲重宣此義，而說偈言：有無是二邊，乃至
X17n0331_p0878c08║心境界，淨除彼境界，平等心寂滅。無取境界性，滅非
X17n0331_p0878c09║無所有，有事悉如如，如賢聖境界。無種而有生，生已
X17n0331_p0878c10║而復滅，因緣有非有，不住我教法。非外道非佛，非我
X17n0331_p0878c11║亦非餘，因緣所集起，云何而得無？誰集因緣有，而復
X17n0331_p0878c12║說言無？邪見論生法，妄想計有無。若知無所生，亦復
X17n0331_p0878c13║無所滅，觀此悉空寂，有無二俱離。
X17n0331_p0878c14║不依本住而依有依無，皆是邊見，亦是妄心所行
X17n0331_p0878c15║境界。但淨除二種境界，即是平等寂滅一心矣。若
X17n0331_p0878c16║不取境界為實有性，故雖有而不有；不取貪等為
X17n0331_p0878c17║實無性，故雖無而不無。斯則有無俱遣，事事皆如。
X17n0331_p0878c18║此如如者，即是如來、聲聞、緣覺所證自性解脫境
X17n0331_p0878c19║界也，豈凡夫所可及哉？彼謂無種而有生，是以有
X17n0331_p0878c20║為因緣也，則墮有見；又謂生已而復滅，是以無為
X17n0331_p0878c21║因緣也，則墮無見。既待因緣而有，待因緣而無，即
X17n0331_p0878c22║墮生滅法中，豈本住不生不滅之法乎？故不住我
X17n0331_p0878c23║教法也。所謂不生不滅本住法者，非外道因緣之
X17n0331_p0878c24║所集起，亦非諸佛及我所說展轉因緣之所集起，
X17n0331_p0879a01║亦非餘弟子所說四大和合因緣之所集起，是不
X17n0331_p0879a02║生不滅本住法隨眾緣而集起也。既本住法隨眾
X17n0331_p0879a03║緣而集起者，云何而得無之聖？且此因緣本無生
X17n0331_p0879a04║滅，本無自性，是誰集之而為有？又誰散之而為無？
X17n0331_p0879a05║由彼墮於邪見，但論因緣所生之法，妄計為有為
X17n0331_p0879a06║無，由不知我教法中所說不生不滅因緣之義，故
X17n0331_p0879a07║論其末而遺其本。若知自心因緣本無有生，亦無
X17n0331_p0879a08║有滅，當體空寂，自性解脫，則有無俱遣，而本住法
X17n0331_p0879a09║不待證而自證矣。
X17n0331_p0879a10║爾時大慧菩薩復白佛言：世尊！唯願為我及諸菩薩
X17n0331_p0879a11║說宗通相。若善分別宗通相者，我及諸菩薩通達是
X17n0331_p0879a12║相。通是相已，速成阿耨多羅三藐三菩提，不隨覺想
X17n0331_p0879a13║及眾魔外道。佛告大慧：諦聽，諦聽！善思念之！當為汝
X17n0331_p0879a14║說。大慧白佛言：唯然受教。佛告大慧：一切聲聞、緣覺、
X17n0331_p0879a15║菩薩有二種通相，謂宗通及說通。大慧！宗通者，謂緣
X17n0331_p0879a16║自得勝進相，遠離言說文字妄想，趣無漏界自覺地
X17n0331_p0879a17║自相，遠離一切虗妄覺想，降伏一切外道眾魔自覺
X17n0331_p0879a18║趣，光明暉發，是名宗通相。云何說通相？謂說九部種
X17n0331_p0879a19║種教法，離異不異有無等相，以巧方便隨順眾生，如
X17n0331_p0879a20║應說法令得度脫，是名說通相。大慧！汝及餘菩薩應
X17n0331_p0879a21║當修學。
X17n0331_p0879a22║大慧意謂，計有計無，皆由不達自性宗通，不得本
X17n0331_p0879a23║住法故，隨妄想流轉，墮於魔外。若知自性宗通，見
X17n0331_p0879a24║本住法，則不隨妄想流轉，速證菩提。必如何而得
X17n0331_p0879b01║自性宗通耶？佛謂三乘聖人，皆有二種通相，謂宗
X17n0331_p0879b02║通、說通。宗通者，謂以一心，緣自得本住法，本無一
X17n0331_p0879b03║物。以無漏正戒，證諸地修行，得勝進相。遠離言說
X17n0331_p0879b04║文字分別，唯心直進，趣至上上無漏界。入自覺聖
X17n0331_p0879b05║智地，得見真如自相境界。遠離一切我法二執，虗
X17n0331_p0879b06║妄分別，降伏一切眾魔外道。自己光明，喚然暉發，
X17n0331_p0879b07║照天照地，如大地火發相似，名宗通相。故宗鏡云：
X17n0331_p0879b08║內證自心第一義諦，住自覺地，入聖智門，以此相
X17n0331_p0879b09║應，名宗通相。此是行時，非是解時。說通者，謂得自
X17n0331_p0879b10║性宗通已，廣說九部教法，離異不異，有無等句。而
X17n0331_p0879b11║以方便，逗機說法，令彼眾生，隨得解脫，名說通相。
X17n0331_p0879b12║若不達宗通，則於心外，妄計有無。若不達說通，則
X17n0331_p0879b13║隨語生解，而妄起有無。若宗通，則自出有無。說通，
X17n0331_p0879b14║則出人有無。以起有無二見，皆由不了二通故也。
X17n0331_p0879b15║故曰：宗通說亦通，如日處虗空。
X17n0331_p0879b16║爾時，世尊欲重宣此義，而說偈曰：宗及說通相，緣自
X17n0331_p0879b17║與教法，若見善分別，不隨諸覺想。非有真實性，如愚
X17n0331_p0879b18║夫妄想，云何起欲想？非性為解脫。觀察諸有為，生滅
X17n0331_p0879b19║等相續，增長於二見，顛倒無所知。一是為真諦，無罪
X17n0331_p0879b20║為涅槃，觀察世妄想，如幻夢芭蕉。雖有貪恚癡，而實
X17n0331_p0879b21║無有人，從愛生諸陰，有皆如幻夢。
X17n0331_p0879b22║謂此二通，一是緣自得法，二是流通教法。若能善
X17n0331_p0879b23║見自性，復能善分別教法，則不隨有無妄想流轉
X17n0331_p0879b24║矣。蓋有無二見，皆由不了二通而起。由不了說通，
X17n0331_p0879c01║不知如來悉隨眾生希望心故而有言說，非是聖
X17n0331_p0879c02║智在於言說而有真實之性，不過皆隨凡愚妄想
X17n0331_p0879c03║為彼解粘去縛，實無一法與人。云何凡愚隨語生
X17n0331_p0879c04║解，乃執因緣以為實有而生樂欲，又執因緣非性
X17n0331_p0879c05║以為解脫乎？由不了宗通，不解觀察不生不滅是
X17n0331_p0879c06║本住法，不見自性而反觀察自性所生諸有為法，
X17n0331_p0879c07║但見生滅滅生相續不斷，於不生處見其為生，於
X17n0331_p0879c08║不滅處見其為滅，見其生者計以為有，見其滅者
X17n0331_p0879c09║遂計為無，增長二見，此皆不見自性，乃為顛倒無
X17n0331_p0879c10║知所使故也。若不作二見了此一是，則當處真如；
X17n0331_p0879c11║若不依妄想起惑造罪，則當處涅槃矣。若果見真
X17n0331_p0879c12║諦住涅槃，觀察世間五陰妄想皆如幻夢芭蕉，悉
X17n0331_p0879c13║無真實，雖有貪恚癡性，實無主宰，則我執頓空，證
X17n0331_p0879c14║人空慧，豈更作我見耶？復能了五陰身心原從無
X17n0331_p0879c15║知業愛生起，縱有諸陰皆如幻夢，則法執頓空，證
X17n0331_p0879c16║法空慧，又豈更作法見耶？故知不達二通，妄生二
X17n0331_p0879c17║見；若達二通，有無雙遣矣。
X17n0331_p0879c18║爾時，大慧菩薩白佛言：世尊！唯願為說不實妄想相，
X17n0331_p0879c19║不實妄想云何而生？說何等法名不實妄想？於何等
X17n0331_p0879c20║法中不實妄想？佛告大慧：善哉！善哉！能問如來如是
X17n0331_p0879c21║之義，多所饒益，多所安樂，哀愍世間一切天人。諦聽！
X17n0331_p0879c22║諦聽！善思念之，當為汝說。大慧白佛言：善哉！世尊！唯
X17n0331_p0879c23║然受教。佛告大慧：種種義，種種不實妄想，計著妄想
X17n0331_p0879c24║生。大慧！攝所攝計著，不知自心現量，及墮有無見，增
X17n0331_p0880a01║長外道見妄想習氣，計著外種種義，心心數妄想，計
X17n0331_p0880a02║著我我所生。
X17n0331_p0880a03║此究二種妄想根源也。意謂真諦涅槃，本來清淨，
X17n0331_p0880a04║則不實妄想，云何忽生？此究妄想生起之所以也。
X17n0331_p0880a05║說何等法名不實妄想者，此究妄想之體也。於何
X17n0331_p0880a06║等法中不實妄想者，此究妄想生處也。佛謂一切
X17n0331_p0880a07║天人，皆由妄想流轉，若了其生處，即悟無生，當下
X17n0331_p0880a08║即是。故能究此義者，多所饒益，多所安樂，故戒令
X17n0331_p0880a09║善聽也。種種義者，即一切世間名相諸法也。謂心
X17n0331_p0880a10║體本來清淨，本無妄想，由彼種種名相處，起種種
X17n0331_p0880a11║不實妄想，計名著相，而妄想於是乎生。此計著者，
X17n0331_p0880a12║即妄想生之所以也。能取是心，所取是境，心境元
X17n0331_p0880a13║是一體，本無能取所取計著之相。所以計著者，皆
X17n0331_p0880a14║由不知從自心現，而凡愚起諸現行，妄執為有，妄
X17n0331_p0880a15║執為無，增長外道有無二見，熏成種子，在八識田
X17n0331_p0880a16║中，復起現行。此種現相生，即不實妄想之體也。復
X17n0331_p0880a17║由外種種義，牽引心王心所相應而起，生徧計執，
X17n0331_p0880a18║遂計一陰為我，餘陰為我所，或計根身為我，而器
X17n0331_p0880a19║界為我所，此即妄想所生之處也。故知妄想所以
X17n0331_p0880a20║由乎計著，妄想之體由乎現種，妄想所生之處由
X17n0331_p0880a21║乎種種義也。故妄想一空，則一切處無非涅槃
X17n0331_p0880a22║矣。
X17n0331_p0880a23║大慧白佛言：世尊，若種種義、種種不實妄想，計著妄
X17n0331_p0880a24║想生，攝所攝計著，不知自心現量，及墮有無見，增長
X17n0331_p0880b01║外道見妄想習氣，計著外種種義，心心數妄想，我、我
X17n0331_p0880b02║所計著生。世尊，若如是外種種義相，墮有無相，離性
X17n0331_p0880b03║非性，離見相。世尊，第一義亦如是，離量根分譬因相。
X17n0331_p0880b04║世尊，何故一處妄想不實義，種種性計著妄想生，非
X17n0331_p0880b05║計著第一義處相妄想生？將無世尊說邪因論耶？說
X17n0331_p0880b06║一生一不生？佛告大慧：非妄想一生一不生。所以者
X17n0331_p0880b07║何？謂有無妄想不生故，外現性非性，覺自心現量妄
X17n0331_p0880b08║想不生。大慧，我說餘愚夫自心種種妄想相故，事業
X17n0331_p0880b09║在前，種種妄想性相計著生。云何愚夫得離我、我所
X17n0331_p0880b10║計著見？離作所作因緣過，覺自妄想心量，身心轉變，
X17n0331_p0880b11║究竟明解一切地如來自覺境界，離五法自性事見
X17n0331_p0880b12║妄想。以是因緣故，我說妄想從種種不實義計著生，
X17n0331_p0880b13║知如實義，得解脫自心種種妄想。
X17n0331_p0880b14║此審問何故俗諦生妄想，而真諦不生也。大慧，因
X17n0331_p0880b15║聞不實妄想，從計著種種義生，故牒佛語而問。若
X17n0331_p0880b16║如是外種種義，而凡夫計有，二乘計無，故墮有無
X17n0331_p0880b17║二相者。然究其外種種義，本非實有，離性非性；即
X17n0331_p0880b18║究其妄想，亦非實有，離二見相。此則能見所見，皆
X17n0331_p0880b19║非實有，則有無皆離。若如是者，即與第一義諦，了
X17n0331_p0880b20║無異相矣。然第一義諦，所以異世諦者，以其離數
X17n0331_p0880b21║量，離根境，離比量，離譬喻，離因緣也。若使外種種
X17n0331_p0880b22║義，離性非性，離見相，與第一義無異者，則真俗二
X17n0331_p0880b23║諦，元是一法，元在一處，則妄想生則俱生，不生則
X17n0331_p0880b24║俱不生，不應有二。云何妄想，偏計著俗諦種種不
X17n0331_p0880c01║實義處生，不計著第一義諦處妄想生？將無世尊
X17n0331_p0880c02║同於外道邪？因一分常一分無常論，而說一生一
X17n0331_p0880c03║不生耶？佛言：非我說世諦生妄想，第一義諦不生
X17n0331_p0880c04║妄想，以有無妄想本來無性本不生故。謂覺一切
X17n0331_p0880c05║性從自心現外性非性者，尚不見有世諦可得，何
X17n0331_p0880c06║從而有妄想可生乎？然我說有妄想生者，正為愚
X17n0331_p0880c07║夫不了自心現外性非性自生分別，即有種種妄
X17n0331_p0880c08║想相現。此妄想相總不離目前種種事業，由見種
X17n0331_p0880c09║種事業故，有八種識心各了前境，種種妄想計著
X17n0331_p0880c10║由是而生，是則妄想本來曷嘗有生哉？若不作如
X17n0331_p0880c11║是說，云何令彼愚夫得離我我所計著妄想見，及
X17n0331_p0880c12║離能作所作善惡因緣生死過患？云何能令覺自
X17n0331_p0880c13║妄想心量？云何能令轉五蘊身得意生身，變無明
X17n0331_p0880c14║識成自覺智，究竟明解十地相，得到如來自覺境
X17n0331_p0880c15║界，乃至離五法三自性妄想乎？以是因緣，我說妄
X17n0331_p0880c16║想從種種不實義計著妄想生者，欲令眾生知如
X17n0331_p0880c17║實義，庶得解脫自心不實種種妄想耳，豈謂實有
X17n0331_p0880c18║妄想生耶？
X17n0331_p0880c19║爾時，世尊欲重宣此義，而說偈言：諸因及與緣，從此
X17n0331_p0880c20║生世間；妄想著四句，不知我所通。世間非有生，亦復
X17n0331_p0880c21║非無生；不從有無生，亦非非有無。諸因及與緣，云何
X17n0331_p0880c22║愚妄想？非有亦非無，亦復非有無。如是觀世間，心轉
X17n0331_p0880c23║得無我；一切性不生，以從緣生故。一切緣所作，所作
X17n0331_p0880c24║非自有；事不自生事，有二事過故。無二事過故，非有
X17n0331_p0881a01║性可得；觀諸有為法，離攀緣所緣。無心之心量，我說
X17n0331_p0881a02║為心量；量者自性處，緣性二俱離。性究竟妙淨，我說
X17n0331_p0881a03║名為量；施設世諦我，彼則無實事。諸陰陰施設，無事
X17n0331_p0881a04║亦復然；有四種平等，相及因性生。第三無我等，第四
X17n0331_p0881a05║修修者。
X17n0331_p0881a06║言我說諸因緣法生世間者，意顯諸法無生。而愚
X17n0331_p0881a07║夫不達，隨語生解，反依因緣所生之法，計著四句，
X17n0331_p0881a08║妄想分別，此不知我所通義也。我所通義者，謂世
X17n0331_p0881a09║間諸法，非從有生，不從無生，不從亦有亦無生，不
X17n0331_p0881a10║從非有非無生。是因緣生，本無自生。云何愚夫不
X17n0331_p0881a11║達此義，墮我見中，妄計有無四句，不知世間諸法，
X17n0331_p0881a12║本非是有，亦非是無，亦非非有，亦非非無。若能如
X17n0331_p0881a13║是觀察世間，則心轉有我而為無我矣。人但知一
X17n0331_p0881a14║切法從緣而生，不知一切法從緣而未嘗生也。故
X17n0331_p0881a15║經云：一切法以因緣故生，以因緣故不生。既一切
X17n0331_p0881a16║法從緣所作，皆非自有。既非自有，則果不自果，必
X17n0331_p0881a17║待緣生。若不待緣而自生果者，則有果生有果，無
X17n0331_p0881a18║果生無果，二俱有過，以無緣必無果之自性可得
X17n0331_p0881a19║故也。故我觀察世間諸有為法，內無攀緣之心，外
X17n0331_p0881a20║無所緣之境，心境雙忘，名為無心之心，無量之量，
X17n0331_p0881a21║是我所說心量也。然既無心，應無有量，而又說為
X17n0331_p0881a22║量者，此量即是如來藏性，徧一切處，能緣所緣，二
X17n0331_p0881a23║性俱離，此自性處，隨聲現聲，隨色現色，而毫無染
X17n0331_p0881a24║污，究竟妙淨，故我說名為量，此非有無數量心可
X17n0331_p0881b01║得擬也。所以得此量者，由斷二種我，而證四種平
X17n0331_p0881b02║等性故。唯識論云：謂識體轉似二分，相見俱依自
X17n0331_p0881b03║證起故，依斯二分，施設我法。今達世諦我，是假施
X17n0331_p0881b04║設，本無實體，達五陰法，亦假施設，亦無實體，此則
X17n0331_p0881b05║我法雙空，名相悉遣，而轉識成智，故有四種平等，
X17n0331_p0881b06║謂有相與無相等，因性生與果性等，我與無我等，
X17n0331_p0881b07║所修與能修等，此我所謂性，究竟妙淨，我說名為
X17n0331_p0881b08║量者如此。
X17n0331_p0881b09║妄想習氣轉，有種種心生，境界於外現，是世俗心量。
X17n0331_p0881b10║外現而非有，心見彼種種，建立於身財，我說名為量。
X17n0331_p0881b11║離一切諸見，及離想所想，無得亦無生，我說為心量。
X17n0331_p0881b12║非性非非性，性非性悉離，謂彼心解脫，我說為心量。
X17n0331_p0881b13║如如與空際，涅槃及法界，種種意生身，我說為心量。
X17n0331_p0881b14║由彼藏識，含藏無始妄想習氣，念念流轉，故有種
X17n0331_p0881b15║種現行心生。妄見心外有法，故計有計無，墮於四
X17n0331_p0881b16║句，是名世俗心量。由於種種不實義生，此則以世
X17n0331_p0881b17║俗心觀第一義，故第一義轉為世俗諦耳。故唯識
X17n0331_p0881b18║論云：如愚所分別，外境實皆無，習氣擾濁心，故似
X17n0331_p0881b19║彼而轉。若自覺聖智，達心外無法，雖外現而無有，
X17n0331_p0881b20║皆是自心建立種種根身器界。此由了達境從心
X17n0331_p0881b21║現，心外無法，轉前五識為成所作智，而得相平等。
X17n0331_p0881b22║此我所說自心現量，非世俗有相者所通也。又不
X17n0331_p0881b23║但了達心外無法，亦能遠離能見所見，及能想所
X17n0331_p0881b24║想。以離能見所見故，心外無一法可得。以離能想
X17n0331_p0881c01║所想故，法外無一心可生。由無得無生故，轉六識
X17n0331_p0881c02║而成妙觀察智，而得因性平等。此我所說自心現
X17n0331_p0881c03║量，非世俗所通也。又不但離見所見，離想所想，亦
X17n0331_p0881c04║能離一切虗妄計著性，故不執第八為是我非我，
X17n0331_p0881c05║令彼集起心即得解脫。由捨藏識，不執為我，故轉
X17n0331_p0881c06║七識成平等智，而得無我平等。此我所說自心現
X17n0331_p0881c07║量，非世俗有我者所通也。又不但離性非性而已，
X17n0331_p0881c08║即如如、實際、涅槃，及種種意生身，悉皆遠離。無能
X17n0331_p0881c09║證人，無所證法，故轉八識成大圓鏡智，而得修修
X17n0331_p0881c10║者平等。此我所說自心現量，非妄想有修有證者
X17n0331_p0881c11║可通也。此則以第一義觀世俗諦，故世諦即是第
X17n0331_p0881c12║一義心。所謂於諦常自一，於解常自二，故知生不
X17n0331_p0881c13║生在人，而諦未甞有異也。
X17n0331_p0881c14║爾時大慧菩薩白佛言：世尊！如世尊所說，菩薩摩訶
X17n0331_p0881c15║薩當善語義。云何為菩薩善語義？云何為語？云何為
X17n0331_p0881c16║義？佛告大慧：諦聽諦聽！善思念之，當為汝說。大慧白
X17n0331_p0881c17║佛言：善哉世尊！唯然受教。佛告大慧：云何為語？謂言
X17n0331_p0881c18║字妄想和合，依咽㗋唇舌齒齗頰輔，因彼我言說妄
X17n0331_p0881c19║想習氣計著生，是名為語。大慧！云何為義？謂離一切
X17n0331_p0881c20║妄想相言說相，是名為義。大慧！菩薩摩訶薩於如是
X17n0331_p0881c21║義，獨一靜處聞思修慧，緣自覺了向涅槃城，習氣身
X17n0331_p0881c22║轉變已自覺境界，觀地地中間勝進相，是名菩薩摩
X17n0331_p0881c23║訶薩善義。
X17n0331_p0881c24║前在因緣法中，計頓生漸生，故世尊謂其隨語生，
X17n0331_p0882a01║解不善語義，隨說善語義以明之。此在真俗二諦
X17n0331_p0882a02║中，計一生一不生，甚為近理，而世尊又非之，則知
X17n0331_p0882a03║語義尤難善故。問：如世尊所說，菩薩當善語義，不
X17n0331_p0882a04║知作何等解，名為善語義者？又不知何者為語？何
X17n0331_p0882a05║者為義？佛言：所謂語者，謂言字與妄想和合而成
X17n0331_p0882a06║語，此依咽喉唇舌等為緣，妄想習氣種子為因，而
X17n0331_p0882a07║彼我相對，談事談理，言語於是乎生，此妄想俗諦
X17n0331_p0882a08║邊事也。所謂義者，謂離心緣相，離言說相，二相既
X17n0331_p0882a09║離，則言語道斷，心行處滅，此第一義真諦邊事也。
X17n0331_p0882a10║若諸菩薩，欲依是義，當獨居靜處，以聞思修三慧，
X17n0331_p0882a11║反緣自覺，漸向涅槃，轉習氣身，證入自覺境界，觀
X17n0331_p0882a12║察地地中間所有無明，漸斷漸進，至等覺已，以勝
X17n0331_p0882a13║進相，入無間道，頓斷生相無明，入於妙覺，是名菩
X17n0331_p0882a14║薩能善義者。此即前自性宗，通得本住法也。
X17n0331_p0882a15║復次，大慧！善語義菩薩摩訶薩，觀語與義非異非不
X17n0331_p0882a16║異，觀義與語亦復如是。若語異義者，則不因語辨義，
X17n0331_p0882a17║而以語入義，如燈照色。復次，大慧！不生不滅自性涅
X17n0331_p0882a18║槃，三乘一乘心自性等，如緣言說義計著，墮建立及
X17n0331_p0882a19║誹謗見，異建立異妄想如幻，種種妄想現。譬如種種
X17n0331_p0882a20║幻，凡愚眾生作異妄想，非聖賢也。
X17n0331_p0882a21║若菩薩善語而復善義者，但觀語義非異非不異，
X17n0331_p0882a22║此則語義兼善者也。若謂語是語、義是義，決相異
X17n0331_p0882a23║者，則不因言語而辯義，是則為異。今因言語而入
X17n0331_p0882a24║義，如燈照物，是因燈而照物矣。菩薩以言語燈照
X17n0331_p0882b01║離言境，豈得言異哉？故善語義者，即世諦語言皆
X17n0331_p0882b02║可入第一義。若隨語生解，即不生不滅、自性涅槃、
X17n0331_p0882b03║三乘一乘、八識三自性等。若即之為有，即是建立；
X17n0331_p0882b04║若取之為無，即墮誹謗。所以誹謗者，由彼異於建
X17n0331_p0882b05║立而起異妄想故也。豈知如來所說一切世出世
X17n0331_p0882b06║法悉皆如幻，但有言說都無實義，由彼種種妄想
X17n0331_p0882b07║計著為有為無，正如幻人作諸幻事種種變現，而
X17n0331_p0882b08║凡愚眾生作異妄想計著實有實無，豈聖賢之謂
X17n0331_p0882b09║乎？若夫聖賢者，生死涅槃同於昨夢，智慧愚癡通
X17n0331_p0882b10║為般若，豈言說所能惑哉？所謂善語義者為如此。
X17n0331_p0882b11║爾時，世尊欲重宣此義，而說偈言：彼言說妄想，建立
X17n0331_p0882b12║於諸法，以彼建立故，死墮泥犁中。陰中無有我，陰非
X17n0331_p0882b13║即是我，不如彼妄想，亦復非無我。一切悉有性，如凡
X17n0331_p0882b14║愚妄想，若如彼所見，一切應見諦。一切法無性，淨穢
X17n0331_p0882b15║悉無有，不實如彼見，亦非無所有。
X17n0331_p0882b16║此頌不善語義，墮二種惡見也。意謂世尊所說種
X17n0331_p0882b17║種諸法，皆是隨他意語，與人解粘去縛，而實不在
X17n0331_p0882b18║言。愚夫不知以種種言說妄想建立諸法，不知法
X17n0331_p0882b19║本離言，非言說可得建立也。以彼建立，即隨彼流
X17n0331_p0882b20║轉，其墮泥犁，無足怪者。先德云：記得元字脚在心，
X17n0331_p0882b21║入地獄如箭射。況建立諸法乎？其誹謗者，作異建
X17n0331_p0882b22║立妄想以反之。如建立五陰者，說陰中有我，陰即
X17n0331_p0882b23║是我。彼則反之曰：陰中無我，陰非是我。此雖不同
X17n0331_p0882b24║建立妄想者計為有我，殊不知亦非無我也。是則
X17n0331_p0882c01║建立有我者固非，而計無我者亦未為是。以有我
X17n0331_p0882c02║者墮死常，而無我者墮斷滅也。且彼建立者，妄謂
X17n0331_p0882c03║一切悉有自性。若果如彼所見，則一切言說應皆
X17n0331_p0882c04║是實。如此則說火便應燒口，談水自合濕衣。今則
X17n0331_p0882c05║不然，則知言說非實有也。彼誹謗者，妄謂一切法
X17n0331_p0882c06║皆無自性。若果如彼見，則應世出世間淨法穢法
X17n0331_p0882c07║總歸於無，皆成斷滅。今則不然，則知一切法亦非
X17n0331_p0882c08║無所有也。此皆不了諸法有非真有，無非真無，而
X17n0331_p0882c09║妄計實有實無，故總歸妄想。若知有非真有，對無
X17n0331_p0882c10║言有；無非真無，對有言無。即說有說無，皆歸第一
X17n0331_p0882c11║義諦。斯則語義兼善者乎。
X17n0331_p0882c12║復次，大慧！智識相今當說。若善分別智識相者，汝及
X17n0331_p0882c13║諸菩薩則能通達智識之相，疾成阿耨多羅三藐三
X17n0331_p0882c14║菩提。大慧！彼智有三種，謂：世間、出世間、出世間上上
X17n0331_p0882c15║智。云何世間智？謂一切外道凡夫計著有無。云何出
X17n0331_p0882c16║世間智？謂一切聲聞緣覺墮自共相希望計著。云何
X17n0331_p0882c17║出世間上上智？謂諸佛菩薩觀無所有法，見不生不
X17n0331_p0882c18║滅離有無品，如來地人法無我緣自得生。
X17n0331_p0882c19║逐言語而分別者是識，忘言語而默契者是智，故
X17n0331_p0882c20║欲善語義應辯智識，故為說智識相也。智有三種，
X17n0331_p0882c21║謂世間、出世間、出世間上上智。所謂世間智者，即
X17n0331_p0882c22║外道自然四智，凡夫所計聰明詳察之智，於世法
X17n0331_p0882c23║中分貴賤、定名分、辯是非、斷曲直、定有無等是也，
X17n0331_p0882c24║此則以無智為智。出世間智者，即愚法聲聞八忍
X17n0331_p0883a01║八智，緣覺推因審因智，由彼不了三界唯心，於五
X17n0331_p0883a02║陰法妄計實有生死可出、涅槃可證者是也，此則
X17n0331_p0883a03║以愚為智。出世間上上智者，謂諸佛菩薩觀一切
X17n0331_p0883a04║法悉無所有，親見自性不生不滅離有無品，不墮
X17n0331_p0883a05║外道凡夫生滅之智，入如來地證二無我，不墮二
X17n0331_p0883a06║乘法我未亡之智，此智乃無師智、自然智、緣自得
X17n0331_p0883a07║法生。此三智者，初則純分別智，次則一分無分別
X17n0331_p0883a08║智，三則純無分別智也。
X17n0331_p0883a09║大慧！彼生滅者是識，不生滅者是智。復次，墮相無相
X17n0331_p0883a10║及墮有無種種相因是識，超有無相是智。復次，長養
X17n0331_p0883a11║相是識，非長養相是智。
X17n0331_p0883a12║前則隨他意語，故總為智。此則隨如來自意，故以
X17n0331_p0883a13║前二為識，後一為智也。世間凡夫，皆用妄想意識
X17n0331_p0883a14║分別，總屬生滅。此生滅者，即是意識，故謂之識。若
X17n0331_p0883a15║諸佛菩薩，親見本來不生不滅，已離分別意識，故
X17n0331_p0883a16║謂之智。一切聲聞緣覺，計生死為有相，涅槃為無
X17n0331_p0883a17║相，於自共相，計有無一異等四句，皆以三毒六識
X17n0331_p0883a18║為因而起者，為識。若諸佛菩薩，觀一切法，皆無所
X17n0331_p0883a19║有，生死涅槃，同於昨夢者，為智。若世間外道，計著
X17n0331_p0883a20║冥初為主諦，而以二十三法，長養士夫者，名識。若
X17n0331_p0883a21║諸佛菩薩，四相俱空，纖塵不立者，名智也。
X17n0331_p0883a22║復次，有三種相，謂知生滅、知自共相、知不生不滅。
X17n0331_p0883a23║此顯如來上上智，超凡夫、二乘、菩薩智，實不離凡
X17n0331_p0883a24║夫、二乘、菩薩智也。謂達妄想自性空，故知生滅；唯
X17n0331_p0883b01║其知生滅，故不墮生滅。達緣起自性空，故知自共
X17n0331_p0883b02║相；唯其知自共相，故不墮自共相希望計著。達成
X17n0331_p0883b03║自性空，故知不生不滅；唯其知不生不滅，故不墮
X17n0331_p0883b04║菩薩而直證如來地。唯達此三者，所以名上上智
X17n0331_p0883b05║也。
X17n0331_p0883b06║復次，無礙相是智，境界種種礙相是識。復次，三事和
X17n0331_p0883b07║合生方便相是識，無事方便自性相是智。復次，得相
X17n0331_p0883b08║是識，不得相是智；自得聖智境界，不出不入故，如水
X17n0331_p0883b09║中月。
X17n0331_p0883b10║此顯上上智，即凡夫、二乘、菩薩智，而實超凡夫、二
X17n0331_p0883b11║乘、菩薩智也。以如來無境界相故，見色聞聲，不為
X17n0331_p0883b12║聲色障礙，名之為智。若凡夫者，則頭頭繫絆，處處
X17n0331_p0883b13║牽心，故見不超色，聽不出聲，名之為識。由二乘計
X17n0331_p0883b14║無知、業、愛三緣和合，而生五陰方便事，名之為識。
X17n0331_p0883b15║如來直見自性不生不滅，尚非生因之所生，何有
X17n0331_p0883b16║所作方便事，名之為二乘、菩薩。有無明可斷，有真
X17n0331_p0883b17║如可得，名之為識。若如來則識陰都盡，圓滿菩提，
X17n0331_p0883b18║歸無所得，名之為智。以如來以自得智所證境界，
X17n0331_p0883b19║雖不出凡夫、二乘、菩薩境界，而亦不入凡夫、二乘、
X17n0331_p0883b20║菩薩境界，正如水中之月，了無所著。此智雖等一
X17n0331_p0883b21║切智，而一切智皆不能等，是名無等等上上智也。
X17n0331_p0883b22║智識之相如此，其可不詳辯乎？
X17n0331_p0883b23║爾時，世尊欲重宣此義而說偈言：採集業為識，不採
X17n0331_p0883b24║集為智。觀察一切法，通達無所有，逮得自在力，是則
X17n0331_p0883c01║名為慧。縛境界為心，覺想生為智，無所有及勝，慧則
X17n0331_p0883c02║從是生。心意及與識，遠離思惟想，得無思想法，佛子
X17n0331_p0883c03║非聲聞。寂靜勝進忍，如來清淨智，生於善勝義，所行
X17n0331_p0883c04║悉遠離。我有三種智，聖開發真實，於彼想思惟，悉攝
X17n0331_p0883c05║受諸性。二乘不相應，智離諸所有，計著於自性，從諸
X17n0331_p0883c06║聲聞生。超度諸心量，如來智清淨。
X17n0331_p0883c07║此頌轉識成智也。葢自覺聖智不離心識紛飛之
X17n0331_p0883c08║處，只在採集不採集間以分智識，故曰採集種種
X17n0331_p0883c09║業者為含藏識，若不採集種種業轉名大圓鏡智
X17n0331_p0883c10║矣。然採集業種者雖係第八，而能廣採集者是七
X17n0331_p0883c11║識，造種種業者是六識，取種種塵者是前五識，總
X17n0331_p0883c12║不離藏識轉變，故但舉第八已該餘七，若不集諸
X17n0331_p0883c13║業空諸所有，則一識轉而餘識亦盡轉矣。故自資
X17n0331_p0883c14║糧位中觀察一切諸法，從自心現外性非性得入
X17n0331_p0883c15║初地，爾時轉第六識為妙觀察智，前五為成所作
X17n0331_p0883c16║智，通達無所有境界，於諸境相不生取著，至於八
X17n0331_p0883c17║地則轉七識為平等性智，得心自在名勝慧地。然
X17n0331_p0883c18║所以名心名智名慧者，以前五識隨其五塵對至
X17n0331_p0883c19║即現，而為境界所縛不得自由名之為心，由第六
X17n0331_p0883c20║識不了諸法唯自心現生諸覺想，於諸境界計染
X17n0331_p0883c21║計淨名為智識，故自初地轉前六識名無所有，至
X17n0331_p0883c22║八地轉第七識名勝慧也。若夫第八名勝慧者，以
X17n0331_p0883c23║轉第七識為平等智，不執第八為自內我，捨藏識
X17n0331_p0883c24║名，遠離心意意識思惟想心，而得無思想法證無
X17n0331_p0884a01║生法忍，此是菩薩所證境界，非二乘可及，故名勝
X17n0331_p0884a02║慧。由此勝慧勝進不已證寂滅忍，爾時轉第八識
X17n0331_p0884a03║為大圓鏡智，此即如來最勝清淨智也。至此即證
X17n0331_p0884a04║勝義諦中真勝義性，異熟識中種種微細行相亦
X17n0331_p0884a05║皆遠離。若得此最勝智，即十地菩薩尚不能測，況
X17n0331_p0884a06║餘菩薩及二乘乎？是故言我有三種智，所謂知生
X17n0331_p0884a07║滅、知自共相、知不生不滅。唯我具此三智，於彼外
X17n0331_p0884a08║道二乘思惟想法，及彼所取種種諸性，一一皆與
X17n0331_p0884a09║開發真實第一諦。然此智離諸所有，不與二乘相
X17n0331_p0884a10║應，以彼二乘計著種種自性，實有生死可出、涅槃
X17n0331_p0884a11║可證，雖曰無相而實未離相，以不能超越自心現
X17n0331_p0884a12║量故。唯如來智了達諸法唯自心現一無所有故，
X17n0331_p0884a13║能超越心量，不為心量所縛。此如來智所以獨名
X17n0331_p0884a14║清淨，以超越外道二乘，而又能化導外道二乘故
X17n0331_p0884a15║也。
X17n0331_p0884a16║復次，大慧！外道有九種轉變論，外道轉變見生，所謂
X17n0331_p0884a17║形處轉變、相轉變、因轉變、成轉變、見轉變、性轉變、緣
X17n0331_p0884a18║分明轉變、所作分明轉變、事轉變。大慧！是名九種轉
X17n0331_p0884a19║變見，一切外道因是起有無生轉變論。
X17n0331_p0884a20║辨智識後繼之九種轉變者何？以一切法皆從諸
X17n0331_p0884a21║識熏變展轉相因而起，外道不知妄生九種轉變
X17n0331_p0884a22║論，此即數論師所計二十五諦也。分為九位，就其
X17n0331_p0884a23║中二十三諦自有七位：一、覺，二、我慢，三、五唯量，四、
X17n0331_p0884a24║五大，五、五知根，六、五作業根，七、心平等根。兼其初
X17n0331_p0884b01║後，初為冥諦，後為神我，共為九位。一、計冥，初自性
X17n0331_p0884b02║是第一諦，是本性故無變異，謂本性能生大等二
X17n0331_p0884b03║十三法故名本，不從他生故非變異。二、計大等亦
X17n0331_p0884b04║本變，謂大、我慢、五，唯此七亦本亦變。大從本性生
X17n0331_p0884b05║故變異，能生我慢故為本；慢從大生故變異，能生
X17n0331_p0884b06║五唯故為本；五唯從慢生故變異，能生五大故為
X17n0331_p0884b07║本。三、十六但變異，謂五大、五知根、五作業根、心平
X17n0331_p0884b08║等根，但從他生故唯變異，不能生他故不名本。四、
X17n0331_p0884b09║知者非本變，謂我知為體故不從他生，亦不能生
X17n0331_p0884b10║他故非本非變。此中形處轉變者，是總舉根身器
X17n0331_p0884b11║界有轉變也。相轉變者，謂二十三法各別相狀也。
X17n0331_p0884b12║因轉變者，謂謂埵剌闍答摩三德為因而生諸法
X17n0331_p0884b13║也。成轉變者，謂三德成此而復成彼也。見轉變者，
X17n0331_p0884b14║見即是覺，謂能生我知也。性轉變者，性即冥性，能
X17n0331_p0884b15║轉生二十三法者也。緣轉變者，緣即五唯，謂能一
X17n0331_p0884b16║一分明轉生五大也。所作分明轉變者，所作即十
X17n0331_p0884b17║一根，謂五大一一分明能轉生十一根也。事轉變
X17n0331_p0884b18║者，即指二十三事皆能轉變也。由此二十五諦分
X17n0331_p0884b19║為九位，轉變相生，故名九種轉變見。世世相承，一
X17n0331_p0884b20║切外道因此九種轉變而起有無二見。此數論師
X17n0331_p0884b21║為一切外道之首，而且混亂諸識展轉因，為害尤
X17n0331_p0884b22║甚，故獨舉之也。
X17n0331_p0884b23║云何形處轉變？謂形處異見。譬如金變作諸器物，則
X17n0331_p0884b24║有種種形處顯現，非金性變，一切性變亦復如是。或
X17n0331_p0884c01║有外道作如是妄想，乃至事變妄想，彼非如非異妄
X17n0331_p0884c02║想故，如是一切性轉變。當知如乳酪酒果等熟，外道
X17n0331_p0884c03║轉變妄想，彼亦無有轉變，若有若無自心現外性非
X17n0331_p0884c04║性。大慧！如是凡愚眾生自妄想修習生。大慧！無有法
X17n0331_p0884c05║若生若滅，如見幻夢色生。
X17n0331_p0884c06║所謂形處轉變者，謂外道於諸法形處，起種種異
X17n0331_p0884c07║見。復自喻云：如金作種種器，形狀雖變，而金性不
X17n0331_p0884c08║變。則一切法形處，雖見有變壞，而冥性不變。此即
X17n0331_p0884c09║所計一分常一分無常論也。或有外道，作如是形
X17n0331_p0884c10║處分別，乃至若見若性，若因若成，若見若緣，若所
X17n0331_p0884c11║作若事，種種轉變妄想。彼亦自謂非如非異，不知
X17n0331_p0884c12║但是妄想所計半生半滅之論耳。非我所說真如
X17n0331_p0884c13║隨緣不變，不變隨緣為非如非異，而喻之以金莊
X17n0331_p0884c14║嚴具也。然彼所計一切性轉變者，正如乳之成酪，
X17n0331_p0884c15║米之成酒，華之成果，漸漸成熟，謂之轉變耳，非展
X17n0331_p0884c16║轉相因也。且彼計云：世間生有二種：一者轉變生，
X17n0331_p0884c17║二者非轉變生。轉變生者，如乳中生酪。非轉變生
X17n0331_p0884c18║者，如父生子。此從轉變生處計為有也。又云：無間
X17n0331_p0884c19║自之散壞，如乳酪酒果。轉變中間，不可見無常，毀
X17n0331_p0884c20║壞一切性。此從轉變滅處計為無也。世尊斷之曰：
X17n0331_p0884c21║彼外道雖從轉變生滅處計有計無，彼實無有轉
X17n0331_p0884c22║變若有若無。以一切法皆自心現，外性非性故。如
X17n0331_p0884c23║是計度，皆是凡愚眾生，用自妄想習氣生起，實無
X17n0331_p0884c24║一法若生若滅。如因幻夢所見諸色，如石女兒說
X17n0331_p0885a01║有生死。
X17n0331_p0885a02║爾時，世尊欲重宣此義，而說偈言：形處時轉變，四大
X17n0331_p0885a03║種諸根，中陰漸次生，妄想非明智。最勝於緣起，非如
X17n0331_p0885a04║彼妄想，然世間緣起，如乾闥婆城。
X17n0331_p0885a05║此形處轉變，初以四唯生四大，次以四大生十一
X17n0331_p0885a06║根，此在中陰父母胎中，漸次轉變如此。總之皆是
X17n0331_p0885a07║愚夫妄想所計，非明智也。若如來具最勝智，觀形
X17n0331_p0885a08║處及事等法，皆從無知業愛為緣而生，陰入界處
X17n0331_p0885a09║悉無自性，非如彼妄想所計，實有冥初自性為主，
X17n0331_p0885a10║而轉變種種諸法也。然我所說，世間諸法皆從緣
X17n0331_p0885a11║起，如乾闥婆城，於虗空中種種莊嚴，非有實法，豈
X17n0331_p0885a12║可定執為有為無？由彼外道不了如幻，故外九種
X17n0331_p0885a13║轉變論，不可語於最勝之門也。
X17n0331_p0885a14║
X17n0331_p0885a15║楞伽阿䟦多羅寶經合轍卷第五