X17n0331_p0897c01║
X17n0331_p0897c02║
X17n0331_p0897c03║
X17n0331_p0897c04║楞伽阿䟦多羅寶經合轍卷第七
X17n0331_p0897c05║明　二楞庵釋　通潤　述
X17n0331_p0897c06║一切佛語心品之四
X17n0331_p0897c07║爾時大慧菩薩白佛言：世尊！唯願為說三藐三佛陀，
X17n0331_p0897c08║我及餘菩薩摩訶薩，善於如來自性自覺覺他。佛告
X17n0331_p0897c09║大慧：恣所欲問，我當為汝隨所問說。大慧白佛言：世
X17n0331_p0897c10║尊！如來、應供、等正覺，為作耶為不作耶？為事耶為因
X17n0331_p0897c11║耶？為相耶為所相耶？為說耶為所說耶？為覺耶為所
X17n0331_p0897c12║覺耶？如是等辭句，為異為不異？
X17n0331_p0897c13║三藐三佛陀，此云正徧知。如來自性，即如如平等
X17n0331_p0897c14║佛性。因前，世尊引外道請問：一切法作耶？非作耶？
X17n0331_p0897c15║等，世尊一一斥為世論。然如來平等法性，無法不
X17n0331_p0897c16║遍，若善知此如來自性，即能到自覺境界，亦能令
X17n0331_p0897c17║人到自覺境界。故大慧問云：為能修六度萬行而
X17n0331_p0897c18║得者，是如來自性耶？抑不修六度萬行而自得者，
X17n0331_p0897c19║是如來自性耶？為所證之果，是如來自性耶？抑所
X17n0331_p0897c20║修之因，是如來自性耶？為有可見之相，是如來自
X17n0331_p0897c21║性耶？抑不可見之所相，是如來自性耶？為能說者，
X17n0331_p0897c22║是自性耶？抑所說之法，是自性耶？為能覺之智，是
X17n0331_p0897c23║自性耶？抑所覺之理，是自性耶？此等辭句，如來自
X17n0331_p0897c24║性，為異此等辭句耶？為不異此等辭句耶？
X17n0331_p0898a01║佛告大慧：如來應供等正覺，於如是等辭句，非事非
X17n0331_p0898a02║因。所以者何？俱有過故。大慧！若如來是事者，或作或
X17n0331_p0898a03║無常。無常故，一切事應是如來，我及諸佛皆所不欲。
X17n0331_p0898a04║若非所作者，無所得故，方便則空，同於兔角槃大之
X17n0331_p0898a05║子，以無所有故。大慧！若無事無因者，則非有非無。若
X17n0331_p0898a06║非有非無，則出於四句。四句者，是世間言說。若出四
X17n0331_p0898a07║句者，則不墮四句。不墮故，智者所取。一切如來句義
X17n0331_p0898a08║亦如是。慧者當知，如我所說，一切法無我。當知此義，
X17n0331_p0898a09║無我性是無我。一切法有自性、無他性，如牛馬。大慧！
X17n0331_p0898a10║譬如非牛馬性、非馬牛性，其實非有非無，彼非無自
X17n0331_p0898a11║性。如是，大慧！一切諸法非無自相、有自相，但非無我，
X17n0331_p0898a12║愚夫之所能知，以妄想故。如是一切法空、無生、無自
X17n0331_p0898a13║性，當如是知。
X17n0331_p0898a14║此言如如自性，非因果法，不墮因果也。若墮因果，
X17n0331_p0898a15║二俱有過。若如來自性是所作之果，則同有作法，
X17n0331_p0898a16║亦是無常。若以無常為如來，則一切無常法皆是
X17n0331_p0898a17║如來，屬於斷滅，我及諸佛皆所不許。若謂如來自
X17n0331_p0898a18║性非所作之果，則如來絕無自性可得，雖設種種
X17n0331_p0898a19║修行方便，空無所得，同於兔角石女之子，是畢竟
X17n0331_p0898a20║無，亦屬斷滅，我及諸佛亦所不許。故知如來自性
X17n0331_p0898a21║在因果，而不墮於因果。既不墮因果，亦不墮四句。
X17n0331_p0898a22║以四句法是世間言說妄想，智者不取。若超四句
X17n0331_p0898a23║外者，則不墮四句，獨露真常，智者所取。我及一切
X17n0331_p0898a24║如來所說法身自性，皆是離因果法，離四句法。具
X17n0331_p0898b01║慧眼者，當解乎此。即我向來所說一切法無我義。
X17n0331_p0898b02║具慧眼者，亦當解此。所謂無我者，謂一切法皆自
X17n0331_p0898b03║心現，實無主宰。以彼無徧計所執我性，名曰無我，
X17n0331_p0898b04║非無法身真我也。以一切法各具真實自性，但無
X17n0331_p0898b05║徧計所執依他起性。如人說牛而兼馬，非謂牛性
X17n0331_p0898b06║上有馬性，亦非謂馬性上有牛性，以馬牛各有真
X17n0331_p0898b07║性故。齕草飲水，翹足而立，馬之真性也。但念水草，
X17n0331_p0898b08║餘無所知，牛之真性也。但牛性上不得說馬性是
X17n0331_p0898b09║有是無，非無牛自性。馬性上不得說牛性是有是
X17n0331_p0898b10║無，非無馬自性。正如真月上不得言第二月是有
X17n0331_p0898b11║是無，然非無真月。故曰：其實非有非無，彼非無自
X17n0331_p0898b12║性也。則知一切法但無徧計所執依他性，非無法
X17n0331_p0898b13║身自性也。然有性必有相，性既如此，有亦應然。一
X17n0331_p0898b14║切諸法但無徧計所執依他相，非無真如自相。喻
X17n0331_p0898b15║如木中無火相，非無水之真相也。然一切法具有
X17n0331_p0898b16║真如性相，但不是得人無我、二乘愚夫之所能知。
X17n0331_p0898b17║以彼法執未空，未得證法無我，不見真我故。既一
X17n0331_p0898b18║切法無我，如是則一切法空、無生、離自性，亦當如
X17n0331_p0898b19║是例知也。謂但空我性，非空自性；但我性不生，非
X17n0331_p0898b20║自性不生；但徧計我無自性，非真我無自性也。問：
X17n0331_p0898b21║此經既說無我性、無自性、無他性，又說有自性，不
X17n0331_p0898b22║亦犯矯亂過乎？答：言雖錯綜，各有條理。言無我性、
X17n0331_p0898b23║無自性者，盖指徧計所執性也。以徧計執性執見
X17n0331_p0898b24║分實有我自性為主宰，又執相分實有法自性為
X17n0331_p0898c01║軌持，而起我法二見，故曰我性、曰自性。今言無此
X17n0331_p0898c02║二種徧計所執性，故云無我性、無自性也。言他性
X17n0331_p0898c03║者，指一切依他法也。以依他法皆是仗因托緣而
X17n0331_p0898c04║生，實無自性。故論云：依他起自性，分別緣所生。今
X17n0331_p0898c05║言無此依他起性，故曰無他性也。言有自性者，指
X17n0331_p0898c06║成自性。此顯徧計依他是無，圓成是有也。
X17n0331_p0898c07║如是如來與陰非異非不異，若不異陰者應是無常，
X17n0331_p0898c08║若異者方便則空，若二者應有異。如牛角相似故不
X17n0331_p0898c09║異，長短差別有異，一切法亦如是。大慧！如牛右角異
X17n0331_p0898c10║左角、左角異右角，如是長短種種色各二異。大慧！如
X17n0331_p0898c11║來於陰界入非異非不異，如是如來解脫非異非不
X17n0331_p0898c12║異，如是如來以解脫名說。若如來異解脫者應色相
X17n0331_p0898c13║成，色相成故應無常。若不異者，修行者得相應無分
X17n0331_p0898c14║別，而修行者見分別，是故非異非不異。如是智及爾
X17n0331_p0898c15║炎非異非不異。
X17n0331_p0898c16║上言法身無妄我，非無真我。下明法身真我，在五
X17n0331_p0898c17║陰而不屬五陰，在解脫而不屬解脫，在般若而不
X17n0331_p0898c18║屬般若，故亦非異非不異也。若法身不異五陰，五
X17n0331_p0898c19║陰是遷流相，則法身應是無常。若法身異於五陰，
X17n0331_p0898c20║五陰有相，而法身無相，成斷滅空，應無方便。若法
X17n0331_p0898c21║身與五陰，果是二物，應離五陰而別有法身，離法
X17n0331_p0898c22║身而別有五陰，乃可說異。今法身不離五陰，五陰
X17n0331_p0898c23║不離法身，豈可謂異哉？譬如牛之兩角，總在一身，
X17n0331_p0898c24║故不異。左右長短差別，則有異。牛角既爾，則知五
X17n0331_p0899a01║陰一切法，皆是平等法身，故不異。所現陰相，長短
X17n0331_p0899a02║大小不同，故異。正如牛之右角異左角，左角異右
X17n0331_p0899a03║角，但是長短色相不同，故曰異。而兩角皆出於牛
X17n0331_p0899a04║體，未嘗異也。如是則知法身與五陰，非異非不異
X17n0331_p0899a05║矣。若法身與陰界入，非異非不異，則知法身與解
X17n0331_p0899a06║脫，非異非不異。以如來證解脫故，說名如來。若如
X17n0331_p0899a07║來異解脫者，如來應是色相所成。若如來是色相
X17n0331_p0899a08║成，則如來應是無常。法身豈如是而言異乎？若如
X17n0331_p0899a09║來不異解脫者，諸修行者，得解脫相時，則能證所
X17n0331_p0899a10║證，應無分別。今見能證所證，歷然不紊，豈法身如
X17n0331_p0899a11║是而言不異乎？既知法身與解脫，非異不異，則知
X17n0331_p0899a12║法身與般若，及般若所知之境，亦非異不異。以般
X17n0331_p0899a13║若是智，法身是理。智為始覺，理為本覺。始本一體，
X17n0331_p0899a14║故非異。始本二名，故非不異。
X17n0331_p0899a15║大慧，智及爾𦦨，非異非不異者，非常非無常，非作非
X17n0331_p0899a16║所作，非有為非無為，非覺非所覺，非相非所相，非陰
X17n0331_p0899a17║非異陰，非說非所說，非一非異，非俱非不俱。非一非
X17n0331_p0899a18║異、非俱非不俱故，悉離一切量；離一切量，則無言說；
X17n0331_p0899a19║無言說，則無生；無生，則無滅；無滅，則寂滅；寂滅，則自
X17n0331_p0899a20║性涅槃；自性涅槃，則無事無因；無事無因，則無攀緣；
X17n0331_p0899a21║無攀緣，則出過一切虗偽；出過一切虗偽，則是如來；
X17n0331_p0899a22║如來，則是三藐三佛陀。大慧，是名三藐三佛陀佛陀。
X17n0331_p0899a23║大慧，三藐三佛陀佛陀者，離一切根量。
X17n0331_p0899a24║此下總非一切攝歸如來自性也。由法身如來與
X17n0331_p0899b01║五陰非異不異，與解脫非異不異，與般若非異不
X17n0331_p0899b02║異，已具因中三德。則知不變隨緣故非常，隨緣不
X17n0331_p0899b03║變故非無常。本性不動故非作，非他所造故非所
X17n0331_p0899b04║作。於有為法示無為性，而不滅壞有為之相，故不
X17n0331_p0899b05║墮有為。於無為法示有為相，而不分別無為之性，
X17n0331_p0899b06║故不墮無為。無有涅槃佛，亦無佛涅槃，故不墮覺
X17n0331_p0899b07║所覺。本無能見相，亦無所見相，故不墮相所相。不
X17n0331_p0899b08║即名色，不離名色，故不墮陰非陰。無言關，歿義路，
X17n0331_p0899b09║故不墮說所說。離四句，絕百非，故不墮一異、俱不
X17n0331_p0899b10║俱。既離四句，則離心緣。既離心緣，則離言說。既離
X17n0331_p0899b11║言說，則見一切法本來無生。無生則無滅，無滅則
X17n0331_p0899b12║寂滅。至於生滅既滅，寂滅現前，則見自性清淨涅
X17n0331_p0899b13║槃。見自性清淨涅槃，則捨藏識，故超出三界，不墮
X17n0331_p0899b14║因果。因果既亡，心識亦斷，故無攀緣。無攀緣則無
X17n0331_p0899b15║習氣，故出過一切虗偽。現種既除，即是如如不動。
X17n0331_p0899b16║如如不動，則是正等正覺。故上與諸佛平等，下與
X17n0331_p0899b17║眾生平等，是名正等正覺。所證平等果，名為三藐
X17n0331_p0899b18║三佛陀佛陀也。故知三藐三佛陀者，離一切根量，
X17n0331_p0899b19║非妄想數量所能攝也。若有纖毫心量不盡，妄計
X17n0331_p0899b20║外塵即流入他性，非是自性。必妄想心量盡，而平
X17n0331_p0899b21║等法身無處不在矣。
X17n0331_p0899b22║爾時，世尊欲重宣此義，而說偈言：悉離諸根量，無事
X17n0331_p0899b23║亦無因，已離覺所覺，亦離相所相。陰緣等正覺，一異
X17n0331_p0899b24║莫能見，若無有見者，云何而分別？非作非不作，非事
X17n0331_p0899c01║亦無因，非陰不在陰，亦非有餘雜。亦非有諸性，如彼
X17n0331_p0899c02║妄想見，當知亦非無，此法法自爾。以有故有無，以無
X17n0331_p0899c03║故有有，若無不應受，若有不應想。或於我非我，言說
X17n0331_p0899c04║量流連，沈溺於二邊，自壞壞世間。解脫一切過，正觀
X17n0331_p0899c05║察我通，是名為正觀，不毀大導師。
X17n0331_p0899c06║此總頌法身遠離諸過也。根量不出見聞覺知，若
X17n0331_p0899c07║離見聞覺知，便證清淨法身，故不墮因果相，不涉
X17n0331_p0899c08║能覺所覺，不涉能相所相。故如來雖在五陰十二
X17n0331_p0899c09║緣中成等正覺，不見有一異等相，此見尚無，云何
X17n0331_p0899c10║而有分別哉。故知法身清淨，不墮作不作中，亦不
X17n0331_p0899c11║墮因果中，亦不離陰，亦不在陰，亦不雜於餘物，亦
X17n0331_p0899c12║不在有為法中作有性，無為法中作無性，如彼小
X17n0331_p0899c13║乘外道諸妄想見。然又當知非無法身自性也。既
X17n0331_p0899c14║知法身自在，本無有我，則法法皆無有我明矣。以
X17n0331_p0899c15║有無等性，皆是妄想對待而有，本非實事。故有者
X17n0331_p0899c16║不應作有想，而無有亦不應作無想，以有無皆是
X17n0331_p0899c17║他性，非自性故。或有知此有無二見，是徧計所執
X17n0331_p0899c18║之我性，而以不墮二見為非我之自性，著於言說
X17n0331_p0899c19║妄想量中，留連不捨，猶然沈溺，不得解脫。既已自
X17n0331_p0899c20║壞，亦壞世間，其過無量。故欲解脫一切過者，當以
X17n0331_p0899c21║正觀觀察我之所說自性宗通，得見平等法身，不
X17n0331_p0899c22║起分別，是名正觀不謗如來正法輪矣。故前文云，
X17n0331_p0899c23║牟尼寂靜觀，是則遠離生，是名為不取，今世後世
X17n0331_p0899c24║淨。若不如是計有計無，留連不捨者，皆是毀佛謗
X17n0331_p0900a01║法之人，可不勉諸。
X17n0331_p0900a02║爾時大慧菩薩復白佛言：世尊！如世尊說：修多羅攝
X17n0331_p0900a03║受不生不滅。又世尊說：不生不滅是如來異名。云何
X17n0331_p0900a04║世尊為無性故說不生不滅？為是如來異名？佛告大
X17n0331_p0900a05║慧：我說一切法不生不滅，有無品不現。
X17n0331_p0900a06║此躡前章無言說則無生，無生則無滅，無滅則寂
X17n0331_p0900a07║滅，乃至云出過一切虗偽則是如來，如來則是三
X17n0331_p0900a08║藐三佛陀等，復起有無二見也。意謂不生不滅是
X17n0331_p0900a09║所證之理，如來是能證之人，不應以不生不滅作
X17n0331_p0900a10║如來異名。故問：世尊所說契經，處處說不生不滅
X17n0331_p0900a11║攝受一切法，此經又說不生不滅是如來異名。此
X17n0331_p0900a12║意云何？為一切法皆無自性，故說不生不滅耶？為
X17n0331_p0900a13║是如來異名，而說不生不滅耶？若說諸法不生不
X17n0331_p0900a14║滅為無性者，既墮於無，不應說如來異名。若說如
X17n0331_p0900a15║來異名，是墮於有，不應說不生不滅。此則如來不
X17n0331_p0900a16║墮於無，則墮於有。以不生滅是無法，如來是有法，
X17n0331_p0900a17║是故不生不滅不應作如來異名。前章是以法顯
X17n0331_p0900a18║人，此章復以人顯法，故有是問。佛言：佛說一切法
X17n0331_p0900a19║不生不滅，即是如來異名，且不墮有無。以全人是
X17n0331_p0900a20║法，故不墮有；全法是人，故不墮無。故曰：有無品不
X17n0331_p0900a21║現。
X17n0331_p0900a22║大慧白佛言：世尊！若一切法不生者，則攝受法不可
X17n0331_p0900a23║得；一切法不生故，若名字中有法者，惟願為說。佛告
X17n0331_p0900a24║大慧：善哉！善哉！諦聽！諦聽！善思念之，吾當為汝分別
X17n0331_p0900b01║解說。大慧白佛言：唯然受教。佛告大慧：我說如來非
X17n0331_p0900b02║無性，亦非不生不滅，攝一切法亦不待緣故，不生不
X17n0331_p0900b03║滅亦非無義。大慧！我說意生法身如來名號，彼不生
X17n0331_p0900b04║者，一切外道聲聞緣覺七住菩薩非其境界。大慧！彼
X17n0331_p0900b05║不生即如來異名。大慧！譬如因陀羅釋迦不蘭陀羅，
X17n0331_p0900b06║如是等諸物亦各有多名，亦非多名而有多性，亦非
X17n0331_p0900b07║無自性。
X17n0331_p0900b08║大慧，以無法為不生不滅，不計是如來異名，正恐
X17n0331_p0900b09║末世以斷滅為如來，故重問云：若一切法以無性
X17n0331_p0900b10║故名不生者，則不生不滅攝受一切法皆不可得，
X17n0331_p0900b11║便成斷滅，何處更有如來而說是如來異名耶？若
X17n0331_p0900b12║謂別有有法是不生滅為如來異名者，唯願為說。
X17n0331_p0900b13║故唐譯云：若法不生則不可取，無有少法誰是如
X17n0331_p0900b14║來？佛言：如來法身非是無法，亦非不生不滅攝一
X17n0331_p0900b15║切法皆不可得而墮於斷，亦非仗因托緣而生言
X17n0331_p0900b16║不生不滅而墮於有，亦非虗妄說不生不滅但有
X17n0331_p0900b17║名而無義。我謂意生法身生而不生，彼不生者即
X17n0331_p0900b18║是如來異名。此唯八地菩薩斷心意意識，實證無
X17n0331_p0900b19║生法忍，得覺法自性意生身，故生即無生，無生即
X17n0331_p0900b20║生，更無異相可得。若一切外道小乘及七地菩薩，
X17n0331_p0900b21║所證境界猶未捨藏識，生滅猶存，不能知此不生
X17n0331_p0900b22║境界，故依意生身有無生名，依無生義有如來名，
X17n0331_p0900b23║我故曰不生不滅是如來異名，非無義也。故金剛
X17n0331_p0900b24║經云：如來者，即諸法如義。譬如帝釋，一名釋提桓
X17n0331_p0900c01║因，一名富蘭陀，一名憍尸迦，乃至地及虗空手足
X17n0331_p0900c02║等物，一一各有多名。帝釋如是，諸物如是，諸佛亦
X17n0331_p0900c03║如是，非以多名而有多體，亦非無真如自性淪於
X17n0331_p0900c04║斷滅，誰謂不生不滅有異名耶？
X17n0331_p0900c05║如是，大慧，我於此娑訶世界，有三阿僧祗百千名號，
X17n0331_p0900c06║愚夫悉聞各說我名，而不解我如來異名。大慧，或有
X17n0331_p0900c07║眾生知我如來者，有知一切智者，有知佛者，有知救
X17n0331_p0900c08║世者，有知自覺者，有知導師者，有知廣導者，有知一
X17n0331_p0900c09║切導者，有知仙人者，有知梵者，有知毗紐者，有知自
X17n0331_p0900c10║在者，有知勝者，有知迦毗羅者，有知真實邊者，有知
X17n0331_p0900c11║月者，有知日者，有知生者，有知無生者，有知無滅者，
X17n0331_p0900c12║有知空者，有知如如者，有知諦者，有知實際者，有知
X17n0331_p0900c13║法性者，有知涅槃者，有知常者，有知平等者，有知不
X17n0331_p0900c14║二者，有知無相者，有知解脫者，有知道者，有知意生
X17n0331_p0900c15║者。大慧，如是等三阿僧祗百千名號不增不減，此及
X17n0331_p0900c16║餘世界皆悉知我，如水中月不出不入。彼諸愚夫不
X17n0331_p0900c17║能知我，墮二邊故。然悉恭敬供養於我，而不善解知
X17n0331_p0900c18║辭句義趣，不分別名，不解自通，計著種種言說章句，
X17n0331_p0900c19║於不生不滅作無性想；不知如來名號差別，如因陀
X17n0331_p0900c20║羅、釋迦、不蘭陀羅；不解自通會歸終極，於一切法隨
X17n0331_p0900c21║說計著。
X17n0331_p0900c22║此詳明多名而體不異也。娑呵，舊云娑婆。阿僧祗，
X17n0331_p0900c23║云無數。如來者，從如實道來成正覺，故曰如來。聖
X17n0331_p0900c24║智大空，覺一切法，名一切智。自覺覺他，覺行圓滿，
X17n0331_p0901a01║名之曰佛。入微塵國，度脫眾生，名救世。得自覺智，
X17n0331_p0901a02║覺實相法，名自覺者。接引眾生，出生死海，名導師。
X17n0331_p0901a03║眾生無量，隨類悉化，名廣導。剎剎塵塵，現身說法，
X17n0331_p0901a04║名一切導。能行忍辱，不著世相，名仙人。戒行清淨，
X17n0331_p0901a05║蕩無纖塵，名梵者。毗紐，此云大力。具足十力，諸法
X17n0331_p0901a06║不動，名大力。無物非自，無處不在，名自在。超過一
X17n0331_p0901a07║切，無與等者，名勝者。迦毗羅，此云金色。習諸苦行，
X17n0331_p0901a08║具金色相，證真實法，住如實際，名真實邊。能破黑
X17n0331_p0901a09║破，與人清涼，名月。能與眾生作利益事，名日。具足
X17n0331_p0901a10║性德，出生善法，曰生。不善不生，善法不滅，曰不生
X17n0331_p0901a11║不滅。離微細念，斷無明漏，曰空。隨緣不變，名如如。
X17n0331_p0901a12║證第一義，名諦。盡真如際，名實際。得法自性，名法
X17n0331_p0901a13║性。超越二死，名涅槃。覺體不壞，名常。等視眾生，曰
X17n0331_p0901a14║平等。證一乘道，名不二。不見諸相，曰無相。永離繫
X17n0331_p0901a15║縛，曰解脫。無事不達，曰道。隨心普現，曰意生。如是
X17n0331_p0901a16║無數百千名號，雖有多名，而體不異，不增不減。此
X17n0331_p0901a17║及餘世界，皆悉知我。如水中月，不出不入。水喻眾
X17n0331_p0901a18║生心，月喻如來身。眾生心水若淨，如來自然影現，
X17n0331_p0901a19║實無出入。而彼愚夫，不知此義，墮於二邊。雖供養
X17n0331_p0901a20║我，不知辭句，不解義趣。既不識名之所以，又不達
X17n0331_p0901a21║自性宗通。計著言說章句，於不生不滅，超過有無
X17n0331_p0901a22║之表者，作無性斷滅論。既以不生為無，又以如來
X17n0331_p0901a23║為有。不知此不生不滅，即是如來差別名號。亦如
X17n0331_p0901a24║帝釋，有種種名。由彼不達自通，不能消歸自己究
X17n0331_p0901b01║竟處。而反隨語生解，謂不生滅，不應作如來異名
X17n0331_p0901b02║者，何耶？
X17n0331_p0901b03║大慧！彼諸癡人作如是說，義如言說義說無異。所以
X17n0331_p0901b04║者何？謂義無身故，言說之外更無餘義唯止言說。大
X17n0331_p0901b05║慧！彼惡燒智不知言說自性，不知言說生滅義不生
X17n0331_p0901b06║滅。大慧！一切言說墮於文字義則不墮，離性非性故，
X17n0331_p0901b07║無受生亦無身。大慧！如來不說墮文字法，文字有無
X17n0331_p0901b08║不可得故，除不墮文字。大慧！若有說言如來說墮文
X17n0331_p0901b09║字法者，此則妄說，法離文字故。是故，大慧！我等及諸
X17n0331_p0901b10║菩薩，不說一字不答一字。所以者何？法離文字故，非
X17n0331_p0901b11║不饒益義說言說者眾生妄想故。大慧！若不說一切
X17n0331_p0901b12║法者教法則壞，教法壞者則無諸佛菩薩緣覺聲聞，
X17n0331_p0901b13║若無者誰說為誰？是故，大慧！菩薩摩訶薩莫著言說，
X17n0331_p0901b14║隨宜方便廣說經法，以眾生希望煩惱不一故，我及
X17n0331_p0901b15║諸佛為彼種種異解眾生而說諸法，令離心意意識
X17n0331_p0901b16║故，不為得自覺聖智處。大慧！於一切法無所有覺，自
X17n0331_p0901b17║心現量離二妄想，諸菩薩摩訶薩依於義不依文字。
X17n0331_p0901b18║所以隨語生解者，由彼癡人不知名義，妄謂義外
X17n0331_p0901b19║無言、言外無義，義即是言、言即是義。所以者何？謂
X17n0331_p0901b20║義無體，因言說而有體，言說之外更無餘義故。無
X17n0331_p0901b21║言說則無生，無生則無滅，無滅則寂滅，至於寂滅
X17n0331_p0901b22║不可復有如來異名也。彼惡燒智不知言說實有
X17n0331_p0901b23║自性，又不知言說有生滅而義趣無生滅也。言說
X17n0331_p0901b24║所以有生滅者，為其墮於語言文字故，有二邊可
X17n0331_p0901c01║執、有生相可見、有定體可得故。有生滅義所以不
X17n0331_p0901c02║生滅者，為其因文字而顯實不墮文字故，無二邊
X17n0331_p0901c03║可執、無生相可見、無自體可得，是為義不生滅也。
X17n0331_p0901c04║此則言有盡而義無窮，誰謂言說之外更無餘義
X17n0331_p0901c05║乎？故如來終日言說了無一字，以不說墮文字法
X17n0331_p0901c06║故。所以不墮文字者，以法離有無而文字亦離有
X17n0331_p0901c07║無，了不可得故不墮二邊。除離有無不墮文字法，
X17n0331_p0901c08║是如來常說。若有說言如來說墮文字法者，此人
X17n0331_p0901c09║則為謗法，以法本離文字非言說可及故。故諸佛
X17n0331_p0901c10║菩薩終日說法，不曾自說一字，亦不答人一字，以
X17n0331_p0901c11║一切法離文字故。然欲以此義饒益眾生，非不隨
X17n0331_p0901c12║義而說。故言說者，皆是對眾生妄想，不得已而說
X17n0331_p0901c13║也。以眾生有種種妄想，若不隨機逗教，則無教法，
X17n0331_p0901c14║無法則無佛，無佛則無僧。三種俱無，則誰為說法？
X17n0331_p0901c15║為誰說法？故不有說法人，有聽法眾，然後有法可
X17n0331_p0901c16║說。此則教法從緣而起，皆是止啼黃葉，豈實有哉？
X17n0331_p0901c17║是故菩薩當究離言第一義諦，莫著言說。即有如
X17n0331_p0901c18║來十二部經，皆是一期應機方便。但以眾生希望
X17n0331_p0901c19║不同，煩惱不一，我及諸佛為彼異解眾生應病設
X17n0331_p0901c20║藥，令離心意意識耳，不為真修得自覺聖趣者說
X17n0331_p0901c21║也。所以不為說者，以彼於一切法如實了知無所
X17n0331_p0901c22║有覺，自心現量，離能說所說二種妄想。此諸菩薩
X17n0331_p0901c23║皆是大乘根器，但依於義，不依文字，無事言說也。
X17n0331_p0901c24║故經云：佛說一切法，為度一切心。我無一切心，安
X17n0331_p0902a01║用一切法？
X17n0331_p0902a02║若善男子、善女人依文字者，自壞第一義亦不能覺
X17n0331_p0902a03║他，墮惡見相續而為眾說，不善了知一切法、一切地、
X17n0331_p0902a04║一切相，亦不知章句。若善一切法、一切地、一切相，通
X17n0331_p0902a05║達章句具足性義，彼則能以正無相樂而自娛樂，平
X17n0331_p0902a06║等大乘建立眾生。大慧！攝受大乘者，則攝受諸佛、菩
X17n0331_p0902a07║薩、緣覺、聲聞；攝受諸佛、菩薩、緣覺、聲聞者，則攝受一
X17n0331_p0902a08║切眾生；攝受一切眾生者，則攝受正法；攝受正法者，
X17n0331_p0902a09║則佛種不斷；佛種不斷者，則能了知得殊勝入處；知
X17n0331_p0902a10║得殊勝入處菩薩摩訶薩，常得化生建立大乘，十自
X17n0331_p0902a11║在力現眾色像，通達眾生形類希望煩惱諸相，如實
X17n0331_p0902a12║說法。如實者不異，如實者不來不去相，一切虗偽息，
X17n0331_p0902a13║是名如實。大慧！善男子、善女人不應攝受，隨說計著
X17n0331_p0902a14║真實者，離名字故。
X17n0331_p0902a15║所以不依文字者，以依文字，不獨自壞第一義趣，
X17n0331_p0902a16║塞自悟門，亦不能開人茅塞，令人覺悟。正由自宗
X17n0331_p0902a17║不通，墮於惡見，即以己見為眾說法，不善了知所
X17n0331_p0902a18║修一切法、所證一切地、所斷一切相，亦不了知能
X17n0331_p0902a19║詮三種之章句，是則且不能自悟。何以悟人？若善
X17n0331_p0902a20║了知一切法、一切地、一切相，又令通達章句，會歸
X17n0331_p0902a21║終極，性自具足無量妙義，不依文字，彼則能以自
X17n0331_p0902a22║覺聖智正無相樂而自娛樂，即以無相平等大乘
X17n0331_p0902a23║之法建立眾生，是人即名攝受大乘教法。若攝受
X17n0331_p0902a24║大乘教法者，則能攝受證法、說法四種聖人。若攝
X17n0331_p0902b01║受四種聖人，則能轉彼生滅歸不生滅，故能攝受
X17n0331_p0902b02║六凡。既能攝受六凡歸不生滅，則一切虗偽妄想
X17n0331_p0902b03║法不能搖動，則能攝受如來正法。既能攝受如來
X17n0331_p0902b04║正法，則能依教修行，而佛種不斷。佛種不斷者，則
X17n0331_p0902b05║能生如來家，了知殊勝入處，紹隆佛位。知殊勝入
X17n0331_p0902b06║處者，則能以無量身化諸眾生，安立大乘。乃以十
X17n0331_p0902b07║力現眾色像，通達眾生若干形類、若干希望、若干
X17n0331_p0902b08║煩惱，隨其所宜，說如實法。所謂如實法者，謂平等
X17n0331_p0902b09║不二法、不來不去法，以息虗息偽，故名如實。是故
X17n0331_p0902b10║皆應攝受如實法，不應攝受隨說計著，以真實法
X17n0331_p0902b11║本離名字故也。
X17n0331_p0902b12║大慧！如為愚夫以指指物，愚夫觀指不得實義，如是
X17n0331_p0902b13║愚夫隨言說指，攝受計著至竟不捨，終不能得離言
X17n0331_p0902b14║說指第一實義。大慧！譬如嬰兒應食熟食不應食生，
X17n0331_p0902b15║若食生者則令發狂，不知次第方便熟故。大慧！如是
X17n0331_p0902b16║不生不滅不方便修則為不善，是故應當善修方便，
X17n0331_p0902b17║莫隨言說如視指端。是故，大慧！於真實義當方便修，
X17n0331_p0902b18║真實義者微妙寂靜是涅槃因，言說者妄想合，妄想
X17n0331_p0902b19║者集生死。大慧！實義者從多聞者得。大慧！多聞者謂
X17n0331_p0902b20║善於義非善言說，善義者不墮一切外道經論，身自
X17n0331_p0902b21║不隨亦不令他隨，是則名曰大德多聞。是故欲求義
X17n0331_p0902b22║者當親近多聞，所謂善義與此相違，計著言說應當
X17n0331_p0902b23║遠離。
X17n0331_p0902b24║此以喻明不應攝受。隨說計著者何也？如為愚夫
X17n0331_p0902c01║不見物者，以指指物。愚夫但觀其指，不觀其物，故
X17n0331_p0902c02║終不得物。如是愚夫但觀言說，計著不捨，終不得
X17n0331_p0902c03║見。離言說指第一義諦，故名曰愚。然說法人，尤當
X17n0331_p0902c04║隨其明處而開導之也。譬如嬰兒，應食熟食，不應
X17n0331_p0902c05║食生。若以生物食之，必發狂亂，以不知次第方便
X17n0331_p0902c06║漸熟故。如是不生不滅第一義諦，離言說相太生，
X17n0331_p0902c07║而名言習氣太熟。若不以方便漸漸調熟，彼將執
X17n0331_p0902c08║而不化，反為不善。固當以四種方便令彼善修，則
X17n0331_p0902c09║生處漸熟。熟處漸生，彼則不隨言說，如視指端而
X17n0331_p0902c10║不見物。故於真實義當修，而言說不當著也。且真
X17n0331_p0902c11║實義所以當修者，以真實義不生不滅，微妙寂靜，
X17n0331_p0902c12║是涅槃正因。以涅槃妙果，非此不契。故欲證涅槃
X17n0331_p0902c13║果者，必修真實義為涅槃因也。言說所以不當著
X17n0331_p0902c14║者，以一切言說與妄想合。以有妄想，則集生死，是
X17n0331_p0902c15║則言說為生死因。故欲斷生死因者，必以斷言說
X17n0331_p0902c16║為本也。且真實義，必從多聞而得。然多聞者，謂聞
X17n0331_p0902c17║而思，思而修，修而得。一聞一切聞，是善義之人，非
X17n0331_p0902c18║出口入耳之謂。故善義者，能躬行實踐，不為外道
X17n0331_p0902c19║一切經論所轉。不但自身不隨語脉轉，亦不令他
X17n0331_p0902c20║人隨語脉轉，是則名曰大德多聞。故欲求真實義
X17n0331_p0902c21║者，當親近大德多聞，所謂善義者是也。若口口談
X17n0331_p0902c22║空，心心著有，名實不當，言行相乖者，雖有多聞，亦
X17n0331_p0902c23║當遠離，其可近之乎？
X17n0331_p0902c24║爾時，大慧菩薩復承佛威神而白佛言：世尊！世尊顯
X17n0331_p0903a01║示不生不滅無有奇特。所以者何？一切外道因亦不
X17n0331_p0903a02║生不滅，世尊亦說虗空非數緣滅，及涅槃界不生不
X17n0331_p0903a03║滅。世尊！外道說因生諸世間，世尊亦說無明愛業妄
X17n0331_p0903a04║想為緣生諸世間，彼因此緣名差別耳。外物因緣亦
X17n0331_p0903a05║如是，世尊與外道論無有差別。微塵、勝妙、自在、眾生
X17n0331_p0903a06║主等，如是九物不生不滅，世尊亦說一切性不生不
X17n0331_p0903a07║滅，有無不可得。外道亦說四大不壞自性不生不滅，
X17n0331_p0903a08║四大常是四大，乃至周流諸趣不捨自性，世尊所說
X17n0331_p0903a09║亦復如是。是故我說無有奇特，唯願世尊為說差別。
X17n0331_p0903a10║所以奇特勝諸外道，若無奇特者，一切外道皆亦是
X17n0331_p0903a11║佛，以不生不滅故。而世尊說一世界中多佛出世者，
X17n0331_p0903a12║無有是處。如向所說，一世界中應有多佛，無差別故。
X17n0331_p0903a13║前認不生滅為斷滅，故不許是如來異名，此計不
X17n0331_p0903a14║生滅為死常，又混同於外道，故說世尊所說不生
X17n0331_p0903a15║不滅無有奇特，故一一歷敘以問之。一謂外道計
X17n0331_p0903a16║作者為因諸法生滅而作者不生滅，此不生滅與
X17n0331_p0903a17║世尊所說三種無為無異。二謂外道計冥諦三德
X17n0331_p0903a18║和合因緣生諸眾生，亦同世尊無明業愛因緣生
X17n0331_p0903a19║諸世間無異，但彼因此緣名異而實同也。無論陰
X17n0331_p0903a20║界入等從緣生起，乃至種種外物如瓶衣穀草必
X17n0331_p0903a21║藉因緣生起，此世尊與外道論所說因緣亦無有
X17n0331_p0903a22║異也。三謂外道計微塵九物如時方空微塵大種
X17n0331_p0903a23║梵天勝妙大自在天神我等通名作者皆不生不
X17n0331_p0903a24║滅，亦與世尊說一切性不生不滅無異。四謂外道
X17n0331_p0903b01║計四大不壞周流諸趣不捨自性，亦與世尊所說
X17n0331_p0903b02║四大性真周遍法界等無有異。是則世尊與彼外
X17n0331_p0903b03║道所說皆同，有何奇特勝過外道？唯願為說奇特
X17n0331_p0903b04║所以差別，若無差別則外道亦皆是佛，以同證不
X17n0331_p0903b05║生不滅故。世尊向說一世界中無有多佛，如向所
X17n0331_p0903b06║說不生不滅是如來異名，復列三十二種別號，今
X17n0331_p0903b07║說外道又同如來，則一世界應有多佛，佛亦安足
X17n0331_p0903b08║奇特哉？
X17n0331_p0903b09║佛告大慧：我說不生不滅，不同外道不生不滅。所以
X17n0331_p0903b10║者何？彼諸外道有性自性，得不生不變相，我不如是
X17n0331_p0903b11║墮有無品。大慧！我者離有無品離生滅，非性非無性，
X17n0331_p0903b12║如種種幻夢現，故非無性。云何無性？謂色無自性相
X17n0331_p0903b13║攝受，現不現故，攝不攝故，以是故一切性無性非無
X17n0331_p0903b14║性，但覺自心現量妄想不生，安隱快樂世事永息。愚
X17n0331_p0903b15║癡凡夫妄想作事，非諸賢聖不實妄想，如乾闥婆城
X17n0331_p0903b16║及幻化人。大慧！如揵闥婆城及幻化人，種種眾生商
X17n0331_p0903b17║賈出入，愚夫妄想謂真出入，而實無有出者入者，但
X17n0331_p0903b18║彼妄想故。如是，大慧！愚癡凡夫起不生不滅惑，彼亦
X17n0331_p0903b19║無有有為無為，如幻人生，其實無有若生若滅，性無
X17n0331_p0903b20║性無所有故，一切法亦如是離於生滅。愚癡凡夫墮
X17n0331_p0903b21║不如實起生滅妄想，非諸賢聖，不如實者不爾，如性
X17n0331_p0903b22║自性妄想亦不異，若異妄想者，計著一切性自性不
X17n0331_p0903b23║見寂靜，不見寂靜者終不離妄想。是故，大慧！無相見
X17n0331_p0903b24║勝非相見，相者受生因故不勝。大慧！無相者，妄想不
X17n0331_p0903c01║生不起不滅，我說涅槃。大慧！涅槃者，如真實義見，離
X17n0331_p0903c02║先妄想心心數法，逮得如來自覺聖智，我說是涅槃。
X17n0331_p0903c03║佛謂我說不生不滅，不同外道不生無常論。所以
X17n0331_p0903c04║者何？外道所計不生不滅者，謂一切法皆有實體，
X17n0331_p0903c05║不生不變謂之死常。雖曰不變，實墮斷滅。我不作
X17n0331_p0903c06║如是說。我所說者，隨緣不變，不變隨緣，離有離無，
X17n0331_p0903c07║離於生滅，非彼有自性無自性之說也。云何非無
X17n0331_p0903c08║性？如幻夢現故。云何非性？謂色等諸法無自性相，
X17n0331_p0903c09║亦無能取所取相，亦如幻夢雖現而未甞現，雖取
X17n0331_p0903c10║而未甞取。是故我說一切法離有離無，但能覺了
X17n0331_p0903c11║一切諸法從自心現，如水月鏡像本非有無。不於
X17n0331_p0903c12║諸法起有無見故，妄想不生，即得安隱寂滅之樂，
X17n0331_p0903c13║而世事永息，安所不解脫哉？彼諸外道不達自心，
X17n0331_p0903c14║愚於諸法，而以妄想作種種事，計著攝取不生不
X17n0331_p0903c15║變，非諸賢聖。由彼於不實事妄想為實，以斷滅常
X17n0331_p0903c16║妄為不變，不知妄想所見境界，如犍城中所現化
X17n0331_p0903c17║人商賈出入等事。愚夫妄想謂真有出入，其實無
X17n0331_p0903c18║有出者入者，但彼妄想計著，以為真得不生不變
X17n0331_p0903c19║之相。豈知彼所計不生不變者，是神我微塵勝妙
X17n0331_p0903c20║等物也。又彼計冥性是作者是有為，神我非作者
X17n0331_p0903c21║是受者是無為，不知彼亦無有有為無為也。如計
X17n0331_p0903c22║幻人有生有滅，其實非有若生若滅，以有性無性
X17n0331_p0903c23║悉不可得故。幻人既爾，一切諸法亦復如是，離於
X17n0331_p0903c24║生滅。愚癡凡夫不見自心如實處，墮不如實起生
X17n0331_p0904a01║滅妄想。故知不獨計生滅者為生滅，即彼計不生
X17n0331_p0904a02║不滅者亦生滅也。此皆愚夫顛倒分別，豈賢聖之
X17n0331_p0904a03║謂乎？以彼賢聖覺自心現量如實處，不為幻事所
X17n0331_p0904a04║惑，故名為智。彼墮不如實妄想者，不然。彼謂有性
X17n0331_p0904a05║自性，得不生不變相，與生滅妄想異。不知所計不
X17n0331_p0904a06║生不滅，實與生滅妄想亦不異也。若果性自性不
X17n0331_p0904a07║生不變相，異生滅妄想故，計著一切性自性為不
X17n0331_p0904a08║生不滅者，不知即此一念計著，不見諸法本來寂
X17n0331_p0904a09║靜相矣。由彼不見寂靜相故，雖曰得不生不變相，
X17n0331_p0904a10║終不離生滅妄想也。故知見本來寂靜，不見有性
X17n0331_p0904a11║自性相，是名無相見，故勝。非若計著一切法實有
X17n0331_p0904a12║性自性者，即不見本來寂靜者比也。若據實而論，
X17n0331_p0904a13║見有不生不滅相者，是生死因，非真不生不滅，不
X17n0331_p0904a14║得涅槃，故不勝。若不見有不生不滅相者，是妄想
X17n0331_p0904a15║寂滅，非受生因，故我說名真涅槃也。所謂涅槃者，
X17n0331_p0904a16║見諸法如實處本來寂靜，遠離外道妄想心心所
X17n0331_p0904a17║法，逮得如來自覺聖智境界。此聖智境界，即第一
X17n0331_p0904a18║義諦。我所說涅槃者，此也。若外道所執有相見者，
X17n0331_p0904a19║是妄想，非涅槃。
X17n0331_p0904a20║爾時，世尊欲重宣此義，而說偈言：滅除彼生論，建立
X17n0331_p0904a21║不生義；我說如是法，愚夫不能知。一切法不生，無性
X17n0331_p0904a22║無所有；乾闥婆幻夢，有性者無因。不生無自性，何因
X17n0331_p0904a23║空當說？以離於和合，覺知性不現。是故空不生，我說
X17n0331_p0904a24║無自性；謂一一和合，性現而非有。分析無和合，非如
X17n0331_p0904b01║外道見；夢幻及垂髮，野馬犍闥婆。世間種種事，無因
X17n0331_p0904b02║而相現；折伏有因論，申暢無生義。申暢無生者，法流
X17n0331_p0904b03║永不斷；熾然無因論，恐怖諸外道。
X17n0331_p0904b04║此頌如來建立不生，異於外道不生也。由彼外道，
X17n0331_p0904b05║妄執種種生因，故建立不生。一以破彼宗，一以立
X17n0331_p0904b06║自宗。我說如是法，唯諸賢聖，方能明了，非凡愚所
X17n0331_p0904b07║能知也。所以建立不生者，是破彼有性無性二種
X17n0331_p0904b08║計也。以一切法，如乾城夢幻，非無性故。說無性無
X17n0331_p0904b09║所有，是無所有者不生也。以一切法，非有性故。說
X17n0331_p0904b10║有性者無因，而無因者亦不生也。然既說不生無
X17n0331_p0904b11║自性，而又說空者何因，亦當為汝說之。以彼諸法，
X17n0331_p0904b12║離於和合，因緣分別之性，不復現起。故說空即不
X17n0331_p0904b13║生，不生即無性也。所以無自性者，謂一切法，皆是
X17n0331_p0904b14║因緣和合而有。若一一分析，各無自性，實無和合。
X17n0331_p0904b15║非如外道，妄計冥性三德和合，而生二十三法，以
X17n0331_p0904b16║為實有。故我說如夢、如幻、如垂髮、如陽𦦨、如乾城
X17n0331_p0904b17║等喻，以喻世間因緣所作之事，本無自性，皆是無
X17n0331_p0904b18║因，而妄相自現。一以折伏外道種種生因，一以申
X17n0331_p0904b19║暢己宗無生之義。若申暢己宗，則使法流永不斷
X17n0331_p0904b20║絕。若恐怖外道，令彼邪因不敢妄立。故我所說無
X17n0331_p0904b21║因，即與空、無生、無自性，同途共轍，非有二也。
X17n0331_p0904b22║爾時，大慧以偈問曰：云何何所因？彼以何故生？於何
X17n0331_p0904b23║處和合，而作無因論？爾時，世尊復以偈答：觀察有為
X17n0331_p0904b24║法，非無因有因，彼生滅論者，所見從是滅。
X17n0331_p0904c01║世尊建立不生者，為破外道種種生因也。而又說
X17n0331_p0904c02║熾然無因論者，亦為除外道種種生因也。大慧正
X17n0331_p0904c03║恐濫同外道無因，故問之曰：一切諸法生必有所
X17n0331_p0904c04║因，必有故必有和合之處，云何於有因有故有和
X17n0331_p0904c05║合處而作無因論，不亦成斷滅乎？佛言：我說無因
X17n0331_p0904c06║者，非外道有因無因對待生滅之論，是破有因無
X17n0331_p0904c07║因皆屬生滅知見，悉無有因故。我說無因者，是滅
X17n0331_p0904c08║其生滅知見，豈與外道無因同日而語哉？
X17n0331_p0904c09║爾時大慧說偈問曰：云何為無生？為是無性耶？為顧
X17n0331_p0904c10║視諸緣，有法名無生？名不應無義，唯為分別說。
X17n0331_p0904c11║爾時，世尊以偈答曰：非無性無生，亦非顧諸緣，非有
X17n0331_p0904c12║性而名，名亦非無義。一切諸外道，聲聞及緣覺，七住
X17n0331_p0904c13║非境界，是名無生相。遠離諸因緣，亦離一切事，唯有
X17n0331_p0904c14║微心住，想所想俱離，其身隨轉變，我說是無生。無外
X17n0331_p0904c15║性非性，亦無心攝受，斷除一切見，我說是無生。如是
X17n0331_p0904c16║無自性，空等應分別，非空故說空，無生故說空。
X17n0331_p0904c17║大慧始以無生為無法，為斷滅，世尊以即是如來
X17n0331_p0904c18║異名答之。既又以無生為有法，為死常，故以無相
X17n0331_p0904c19║見勝以答之。疑在兩岐，故重請問：無生畢竟以何
X17n0331_p0904c20║為義？謂諸法必無自性，一向是無，謂之無生耶？為
X17n0331_p0904c21║觀察諸緣，非一向無，而別有法名無生耶？凡有名
X17n0331_p0904c22║必有義，其義何居？佛言：若一向無性為無生者，則
X17n0331_p0904c23║墮斷見。若觀察諸緣，別有一法名無生者，則墮常
X17n0331_p0904c24║見。我說無生非無性，亦非有性，亦非無義，而浪說
X17n0331_p0905a01║此名。此無生義，一切外道小乘，及七地菩薩，未離
X17n0331_p0905a02║心意意識，皆不能知。唯八地已上菩薩，捨離藏識，
X17n0331_p0905a03║實證無生法忍者，乃能知其境界。以無生相可得，
X17n0331_p0905a04║以是得名無生也。所謂無生相者，謂第八地離心
X17n0331_p0905a05║緣相，一切世間出世間事，止息不行。惟有微妙真
X17n0331_p0905a06║心，逈然獨露，更無所有。而能想所想，亦復遠離。覺
X17n0331_p0905a07║法自性，得意生身，隨往無礙。此則身心一如，我說
X17n0331_p0905a08║是無生也。又彼見一切法，如乾城陽𦦨，證如幻三
X17n0331_p0905a09║昧。外不見有無二境為所取，內不見有無二心為
X17n0331_p0905a10║能取。由斷除一切分別見妄，我說是無生也。既無
X17n0331_p0905a11║生之義，如是分別，則無自性及空，亦如是分別。非
X17n0331_p0905a12║謂一切法斷滅故說空，以無生故說空。亦非一切
X17n0331_p0905a13║法斷滅說無性，以無生故說無性也。此則無生之
X17n0331_p0905a14║義，即是真如，豈同外道斷滅不生哉？
X17n0331_p0905a15║因緣數和合，則有生有滅，離諸因緣數，無別有生滅。
X17n0331_p0905a16║捨離因緣數，更無有異性，若言一異者，是外道妄想。
X17n0331_p0905a17║有無性不生，非有亦非無，除其數轉變，是悉不可得。
X17n0331_p0905a18║但有諸俗數，展轉為鈎鏁，離彼因緣鏁，生義不可得。
X17n0331_p0905a19║生無性不起，離諸外道過，但說緣鈎鏁，凡愚不能了。
X17n0331_p0905a20║此明生滅不生滅，皆由因緣也。世間因緣法有十
X17n0331_p0905a21║二，謂無明乃至老死是也。若無明生，則緣數不斷，
X17n0331_p0905a22║故有生。若無明滅，則緣數皆離，則有滅。此則生滅
X17n0331_p0905a23║悉由因緣。若使捨離因緣，別無異法為生滅矣。若
X17n0331_p0905a24║離此因緣，而別有生法，如數論計能生所生是一，
X17n0331_p0905b01║勝論計能生所生是異者，皆墮外道妄想矣。故知
X17n0331_p0905b02║一切世間法，有性不能生，無性不能生，非有非無
X17n0331_p0905b03║不能生，亦有亦無不能生。唯除十二緣數轉變生
X17n0331_p0905b04║滅外，更無生滅之相可得。故說生滅之相，但隨世
X17n0331_p0905b05║諦，假說十二因緣，展轉生滅，如鈎如鏁，連環不斷。
X17n0331_p0905b06║若離世俗因緣，則法法解脫，了無交涉，何生滅之
X17n0331_p0905b07║可得哉。故我所說緣生無性，原不曾起者，是不離
X17n0331_p0905b08║生法，以顯無生，正欲遠離外道有生有自性之過
X17n0331_p0905b09║也。若但說因緣鈎鏁，而不言緣生無性，彼凡愚者，
X17n0331_p0905b10║豈能了因緣即無生，無生即因緣耶。故知生滅與
X17n0331_p0905b11║不生滅，皆不離因緣法也。故曰：一切法以因緣故
X17n0331_p0905b12║生，一切法以因緣故不生。
X17n0331_p0905b13║若離緣鈎鏁，別有生性者，是則無因論，破壞鈎鏁義。
X17n0331_p0905b14║如燈顯眾像，鈎鏁現若然，是則離鈎鏁，別更有諸性。
X17n0331_p0905b15║無性無有生，如虗空自性，若離於鈎鏁，慧無所分別。
X17n0331_p0905b16║復有餘無生，賢聖所得法，彼生無生者，是則無生忍。
X17n0331_p0905b17║若使諸世間，觀察鈎鏁者，一切離鈎鏁，從是得三昧。
X17n0331_p0905b18║若離鈎鏁緣生外而別有生因，如勝妙微塵等者，
X17n0331_p0905b19║是則墮無因論而破壞鈎鏁之義矣。譬如燈光能
X17n0331_p0905b20║顯眾像，則知鈎鏁之現，身境亦然。若可離燈而顯
X17n0331_p0905b21║眾像，亦可離鈎鏁而別有諸性矣。故我說無因論
X17n0331_p0905b22║者，破壞鈎鏁義也。應立量云：一切內外法，是有法
X17n0331_p0905b23║緣生。宗因云：鈎鏁現故，喻如燈顯像。若使離鈎鏁
X17n0331_p0905b24║而說無性為無生者，猶如虗空自性，此則墮二乘
X17n0331_p0905c01║偏空。以離鈎鏁而別求無生，智慧所不能緣，故應
X17n0331_p0905c02║立量云：一切法是有法無性。宗因云：無有生故，同
X17n0331_p0905c03║喻如虗空。此外復有餘無生者，是三賢十聖菩薩
X17n0331_p0905c04║所得之法，以彼能達緣生無性，生即無生，是則真
X17n0331_p0905c05║無生忍，所謂唯有微心住，想所想俱離者也。蓋外
X17n0331_p0905c06║道以異因破壞鈎鏁，不知世間一切法無非鈎鏁
X17n0331_p0905c07║為因，不可破也。二乘愚夫欲離鈎鏁而求寂滅，不
X17n0331_p0905c08║知離鈎鏁而求寂滅，非大定也。若使世間皆如賢
X17n0331_p0905c09║聖觀察鈎鏁，解悟十二因緣本無自性，此則即鈎
X17n0331_p0905c10║鏁而離鈎鏁，不為鈎鏁所縛，從是而得三昧證無
X17n0331_p0905c11║生，可與賢聖齊驅矣。
X17n0331_p0905c12║癡愛諸業等，是則內鈎鏁，鑽燧泥團輪，種子等名外。
X17n0331_p0905c13║若使有他性，而從因緣生，彼非鈎鏁義，是則不成就。
X17n0331_p0905c14║若生無自性，彼為誰鈎鏁？展轉相生故，當知因緣義。
X17n0331_p0905c15║堅濕煖動法，凡愚生妄想，離數無異法，是則說無性。
X17n0331_p0905c16║如醫療眾病，無有若干論，以病差別故，為設種種治。
X17n0331_p0905c17║我為彼眾生，破壞諸煩惱，知其根優劣，為彼說度門。
X17n0331_p0905c18║非煩惱根異，而有種種法，唯說一乘法，是則為大乘。
X17n0331_p0905c19║所謂鈎鏁者，有內有外。如無知、業、愛等，三世輪轉，
X17n0331_p0905c20║為內鈎鏁；如鑽燧得火，泥團成瓶，種子生芽，為外
X17n0331_p0905c21║鈎鏁。若使不以鈎鏁為緣而生，而以他性為緣而
X17n0331_p0905c22║生者，則鎻、燧可以生芽，種子可以成瓶，生、老、病、死
X17n0331_p0905c23║不由癡、愛發生。然彼皆非鈎鏁之義，何因而得成
X17n0331_p0905c24║就？故彼無因之說，皆成戲論。若謂諸法無因，生無
X17n0331_p0906a01║自性，則人人皆得解脫，彼則為誰鈎鏁而不得解
X17n0331_p0906a02║脫耶？所以不得解脫者，皆由無明、業、愛展轉相生，
X17n0331_p0906a03║輪回不息，當知此即是因緣義，誰謂無因哉？至於
X17n0331_p0906a04║堅、濕、煖、動，凡愚妄想，計為四大之性，以為生因，能
X17n0331_p0906a05║生四大。然顧視諸緣，悉無自性。不知此四大法，皆
X17n0331_p0906a06║由津潤妄想而生水大，堪能妄想而生火大，斷截
X17n0331_p0906a07║妄想而生地大，飄動妄想而生風大。是則離數緣
X17n0331_p0906a08║外，則無異法為生因。若離數法，別有異法為生因
X17n0331_p0906a09║者，則是斷滅無因論矣。是故建立不生，有多種義，
X17n0331_p0906a10║非無義也。一、以因緣故不生，所以破外道之生因；
X17n0331_p0906a11║二、以無性故不生，所以破外道計四大各有自性；
X17n0331_p0906a12║三、以空故不生，所以破有無、一異等見。譬如醫師
X17n0331_p0906a13║之療眾病，本無種種議論，以病有差別故，治法亦
X17n0331_p0906a14║有差別。我為眾生除煩惱病，以煩惱有粗細之別，
X17n0331_p0906a15║根性有優劣之異，故為彼說空、無生、離自性以度
X17n0331_p0906a16║之。亦非煩惱、根性實有差別，亦非實有種種對治
X17n0331_p0906a17║法也。我唯以空、無性、無生一乘之法，引導眾生入
X17n0331_p0906a18║無生忍，是則名為大乘法耳。
X17n0331_p0906a19║爾時大慧菩薩摩訶薩復白佛言：世尊！一切外道皆
X17n0331_p0906a20║起無常妄想，世尊亦說一切行無常是生滅法，此義
X17n0331_p0906a21║云何？為邪為正？為有幾種無常？佛告大慧：一切外道
X17n0331_p0906a22║有七種無常，非我法也。何等為七？彼有說言作已而
X17n0331_p0906a23║捨是名無常，有說形處壞是名無常，有說即色是無
X17n0331_p0906a24║常，有說色轉變中間是名無常，無間自之散壞如乳
X17n0331_p0906b01║酪等，轉變中間不可見，無常毀壞一切性轉，有說性
X17n0331_p0906b02║無常，有說性無性無常，有說一切法不生，無常入一
X17n0331_p0906b03║切法。
X17n0331_p0906b04║此因不生不滅，遂及生滅無常也。意謂世尊所說
X17n0331_p0906b05║不生不滅，既與外道異，則世尊尋常所說一切諸
X17n0331_p0906b06║行無常，是生滅法，與外道所說無常，孰為邪？孰為
X17n0331_p0906b07║正？而外道所計無常，為有幾種？世尊略舉外道所
X17n0331_p0906b08║計無常有七種，皆非我教法所說壞不壞相展轉
X17n0331_p0906b09║因，因滅果生，果生因滅，如秤兩頭低昂時等之無
X17n0331_p0906b10║常也。有說作已而捨名無常者，此計能作者為無
X17n0331_p0906b11║常也。有說形處壞名無常者，有說即色是無常者，
X17n0331_p0906b12║此皆計四大所造色為無常，固不能空四大也。有
X17n0331_p0906b13║說色轉變中間名無常者，謂色轉變中間有不變
X17n0331_p0906b14║者存，故計能造所造俱常。但兩色中間有箇無常
X17n0331_p0906b15║性，能使兩色相續變異，自之散壞。正如乳酪酒果，
X17n0331_p0906b16║成熟轉變，但無形狀，不可得見，故說無常壞一切
X17n0331_p0906b17║性。此即行陰遷流，微細幽隱，不能窺測，故不可見，
X17n0331_p0906b18║計為冥諦。中間我執，相續不斷，計為神我。如人自
X17n0331_p0906b19║少而至壯，壯而至老，雖念念遷流，而不自覺，所謂
X17n0331_p0906b20║有力者負之而趨，昧者不覺是也。有說性無常者，
X17n0331_p0906b21║此計有箇無常，自性不壞，而能壞一切性，所謂彼
X17n0331_p0906b22║為衰殺非衰殺者是也。有說性無性無常者，謂能
X17n0331_p0906b23║造所造俱是無常也。有說一切法不生，無常入一
X17n0331_p0906b24║切法者，此計生與不生，分作兩橛，不知滅即是生，
X17n0331_p0906c01║妄謂生滅法中，有不生滅者在，所謂不生者能生
X17n0331_p0906c02║生是也。
X17n0331_p0906c03║大慧，性無性無常者，謂四大及所造自相壞，四大自
X17n0331_p0906c04║性不可得不生。彼不生無常者，非常無常，一切法有
X17n0331_p0906c05║無不生，分析乃至微塵不可見，是不生義非生，是名
X17n0331_p0906c06║不生無常相。若不覺此者，墮外道生無常義。
X17n0331_p0906c07║外道七種無常，不出斷常二見，故先舉二種斷見
X17n0331_p0906c08║也。性無性者，唐云物無物。謂能造之物，及所造之
X17n0331_p0906c09║物，自性俱壞。謂四大既造色已，自體已壞，而所造
X17n0331_p0906c10║者，本非四大，故亦隨壞。如種生芽，種芽俱壞，則四
X17n0331_p0906c11║大之性，亦不可得。既性相皆無，故知不生。此以性
X17n0331_p0906c12║相斷滅為不生也。彼不生無常，入一切法者，此非
X17n0331_p0906c13║聖教，常與無常，二俱不生之謂也。彼謂有箇不生
X17n0331_p0906c14║無常，徧在一切有無法中，乃至分析有無諸法，至
X17n0331_p0906c15║於微塵，亦不可見，是彼不生義也。以分析諸法，無
X17n0331_p0906c16║一毫生相可得，是名不生無常相。我內教弟子，當
X17n0331_p0906c17║知此不生者，即是生。以彼所計此不生無常，能生
X17n0331_p0906c18║一切有無諸法，是與生法對待之不生，非離有離
X17n0331_p0906c19║無之不生也。故曰：若不覺此，即墮彼生無常論矣。
X17n0331_p0906c20║大慧，性無常者，是自心妄想，非常無常性。所以者何？
X17n0331_p0906c21║謂無常自性不壞。大慧，此是一切性無性無常事。除
X17n0331_p0906c22║無常，無有能令一切法性無性者。如杖瓦石破壞諸
X17n0331_p0906c23║物，現見各各不異。是性無常事，非作所作有差別，此
X17n0331_p0906c24║是無常，此是事。作所作無異者，一切性常無因性。大
X17n0331_p0907a01║慧，一切性無性有因，非凡愚所知，非因不相似事生。
X17n0331_p0907a02║若生者，一切性悉皆無常。是不相似事，作所作無有
X17n0331_p0907a03║別異，而悉見有異。若性無常者，墮作因性相；若墮者，
X17n0331_p0907a04║一切性不究竟。一切性作因相墮者，自無常應無常；
X17n0331_p0907a05║無常無常故，一切性不無常應是常。若無常入一切
X17n0331_p0907a06║性者，應墮三世。彼過去色與壞俱，未來不生；色不生
X17n0331_p0907a07║故，現在色與壞相俱。色者，四大積聚差別，四大及造
X17n0331_p0907a08║色自性不壞；離異不異故，一切外道一切四大不壞。
X17n0331_p0907a09║一切三有，四大及造色在所知有生滅；離四大造色，
X17n0331_p0907a10║一切外道於何所思惟？性無常，四大不生，自性相不
X17n0331_p0907a11║壞故。
X17n0331_p0907a12║此計所造無常能造常也。性無常者，魏云：以無物
X17n0331_p0907a13║故，名曰無常。是自心妄想在非常非無常處，而妄
X17n0331_p0907a14║計諸法非常中有無常性，令諸法壞，而無常自性
X17n0331_p0907a15║不壞，此無常性能令一切法作壞滅無常之事。若
X17n0331_p0907a16║除此無常性，無有能令一切法至於壞滅者。如杖
X17n0331_p0907a17║槌瓦石能壞諸物，而自體不壞，此無常性亦復如
X17n0331_p0907a18║是。此即數論所計能造所造法異也。應立量云：性
X17n0331_p0907a19║無常是有法不壞。宗因云：破壞諸物故，喻如杖槌
X17n0331_p0907a20║瓦石。因外道計異故，世尊以非異破之。若果無常
X17n0331_p0907a21║性能壞諸法，必能壞性與所壞法異者，而今現見
X17n0331_p0907a22║各各不異，不見能作無常性與所壞諸物有差別。
X17n0331_p0907a23║若果有差別，則應分明指出此是能作無常性，此
X17n0331_p0907a24║是所作無常事。今則不然，不可謂異。若謂能作所
X17n0331_p0907b01║作無異者，則能作所作一切皆常，以不見無常因
X17n0331_p0907b02║性破壞諸物故，則彼所立無常因性為作者，其義
X17n0331_p0907b03║不成。故唐云：不見有法能令諸法成於無故。然一
X17n0331_p0907b04║切法有性無性生起壞滅，實亦有因，以緣合則生，
X17n0331_p0907b05║緣散則壞，但非凡愚所能知耳。故唐云：諸法壞滅
X17n0331_p0907b06║實亦有因也。且有是因，必有是果，因果必然相似。
X17n0331_p0907b07║若無是因而生是果，則是異因而生異果，謂之非
X17n0331_p0907b08║因不相似事生。若使異因生異果者，則一切異法
X17n0331_p0907b09║應並相生，如種粟得豆，種麻得麥，則彼法此法能
X17n0331_p0907b10║生所生悉皆無常，應無差別。而今現見諸法各各
X17n0331_p0907b11║有異，各有能作所作，因果歷然，云何異因而生異
X17n0331_p0907b12║果？此非一切性悉皆無常矣，誰謂性無常能生一
X17n0331_p0907b13║切物哉？應立量破云：性無常是有法，不能生諸物。
X17n0331_p0907b14║宗因云：因果不相似故，喻如桃不能生李。下復約
X17n0331_p0907b15║因果相如破之。若性無常是能作性，墮所作法中
X17n0331_p0907b16║生一切法，則一切所作法皆不究竟，悉屬壞滅無
X17n0331_p0907b17║常，以果如因故。若一切性墮作因性中，則無常性
X17n0331_p0907b18║亦應無常，以隨一切所生法皆無常故。若能作無
X17n0331_p0907b19║常性既無常已，則所作一切法不應無常，應是常，
X17n0331_p0907b20║以因如果故。下復約無常性墮三世法成斷滅破
X17n0331_p0907b21║之。若謂無常性入一切法中，而無常性應墮三世，
X17n0331_p0907b22║同歸壞滅。若入過去，過去色壞；若入未來，未來不
X17n0331_p0907b23║生；若入現在，現在不住。剎那變滅，與壞相俱。色既
X17n0331_p0907b24║壞，而無常性亦俱壞，安得無常性獨不壞哉？且色
X17n0331_p0907c01║者，是四大種積集差別性。四大種者，即四大自性。
X17n0331_p0907c02║若能造之四大種不壞，則所造之色自性亦不壞，
X17n0331_p0907c03║以能造、所造體性無二，離異不異故，豈有所造壞
X17n0331_p0907c04║而能造者不壞耶？一切外道妄計一切四大自性
X17n0331_p0907c05║不壞，今觀一切三有中，一切四大及所造色，在在
X17n0331_p0907c06║處處，莫不皆知有生滅相。今離四大造色外，一切
X17n0331_p0907c07║外道更於何所思惟尋覓能壞諸物之無常性在
X17n0331_p0907c08║四大不生，而自性不壞者耶？吾固謂無常入一切
X17n0331_p0907c09║性者，悉墮三世，同歸於壞也。既同歸於壞，而所立
X17n0331_p0907c10║不壞之宗亦自壞矣。應立量破云：性無常是有法
X17n0331_p0907c11║壞滅。宗因云：墮於三世故，喻如所造色。
X17n0331_p0907c12║離始造無常者，非四大復有異，四大各各異，相自相
X17n0331_p0907c13║故，非差別可得。彼無差別，斯等不更造，二方便不作，
X17n0331_p0907c14║當知是無常。
X17n0331_p0907c15║前計能造是常，所造是無常；此計所造是常，其能
X17n0331_p0907c16║造者造已即捨是無常。佛破之曰：汝謂能造無常
X17n0331_p0907c17║而所造者為常耶？既能造者離此而去，則四大種
X17n0331_p0907c18║不復更造四大矣，安得常？以四大各有異相，自相
X17n0331_p0907c19║不見有差別可得故。自相不能獨造，異相不能共
X17n0331_p0907c20║造，以不見一水大自相獨能生地、生火、生風故。又
X17n0331_p0907c21║不見地、火、風互生一水大，火、風、水其生一地大，風、
X17n0331_p0907c22║地、水共生一火大故。彼四大既不見自相、異相種
X17n0331_p0907c23║種差別可得，則知不更造異四大矣。此則不但能
X17n0331_p0907c24║造捨此而不作為無常，即所造者亦未嘗復作。此
X17n0331_p0908a01║則能造、所造二種方便悉是不作，總皆無常，安得
X17n0331_p0908a02║謂所造常而能造者無常耶？
X17n0331_p0908a03║彼形處壞無常者，謂四大及造色不壞，至竟不壞。大
X17n0331_p0908a04║慧，竟者，分析乃至微塵，觀察壞四大及造色形處，異
X17n0331_p0908a05║見長短不可得，非四大；四大不壞，形處壞現，墮在數
X17n0331_p0908a06║論。
X17n0331_p0908a07║此計能造四大及所造，皆究竟常也。其究竟壞者，
X17n0331_p0908a08║分析其色，乃至微塵，觀察其可壞者，但是四大及
X17n0331_p0908a09║所造色，形處長短，變壞不可得，非四大及造色體
X17n0331_p0908a10║性壞也。故佛斷之曰：四大不壞，但形處壞者，此即
X17n0331_p0908a11║墮數論所計四大之性，周流諸趣，體常不變，謂四
X17n0331_p0908a12║大亦常也。
X17n0331_p0908a13║色即無常者，謂色即是無常，彼則形處無常非四大。
X17n0331_p0908a14║若四大無常者，非俗數言說。世俗言說非性者，則墮
X17n0331_p0908a15║世論。見一切性但有言說，不見自性生。
X17n0331_p0908a16║此亦計能造所造俱無常，故曰色即無常。彼數論
X17n0331_p0908a17║師但計形處無常，非計四大種性亦是無常也。故
X17n0331_p0908a18║破之曰：若使四大種性亦是無常者，則無俗諦言
X17n0331_p0908a19║說，以俗諦言說不出四大故。若無俗諦言說，則墮
X17n0331_p0908a20║盧迦耶見，成斷滅矣。以彼見一切法但有言說，不
X17n0331_p0908a21║見從如實自相處生，故成斷滅也。
X17n0331_p0908a22║轉變無常者，謂色異性現，非四大。如金作莊嚴具轉
X17n0331_p0908a23║變現，非金性壞，但莊嚴具處所壞。如是餘性轉變等
X17n0331_p0908a24║亦如是。如是等種種外道無常見。妄想火燒四大時，
X17n0331_p0908b01║自相不燒。各各自相壞者，四大造色應斷。
X17n0331_p0908b02║此計能造所造俱常，但兩性中間有箇無常性，能
X17n0331_p0908b03║使色法相續轉變。故一切色有異性現，則謂之壞，
X17n0331_p0908b04║非四大自性壞也。如金莊嚴具有轉變，則謂之壞，
X17n0331_p0908b05║非金性壞。餘性轉變亦如是。如乳作酥酪等，酥酪
X17n0331_p0908b06║有轉變，非乳性壞。如是外道種種虗妄分別作無
X17n0331_p0908b07║常見，自謂火燒四大時，四大自體俱各散壞，而自
X17n0331_p0908b08║相實不燒。若火能燒四大，而四大自相若各各壞
X17n0331_p0908b09║者，則四大造色應斷，誰為能造所造乎？已上四種
X17n0331_p0908b10║邪見，謂四大有形者畢竟有滅，四大無形者終不
X17n0331_p0908b11║能壞，即半生半滅半不生滅之論也。
X17n0331_p0908b12║大慧，我法起非常非無常。所以者何？謂外性不決定
X17n0331_p0908b13║故。唯說三有微心，不說種種相有生有滅，四大會合
X17n0331_p0908b14║差別，四大及造色故。妄想，二種事攝、所攝。知二種妄
X17n0331_p0908b15║想，離外性、無性二種見，覺自心現量。妄想者，思想作
X17n0331_p0908b16║行生，非不作行，離心性、無性妄想。世間、出世間、出世
X17n0331_p0908b17║間、上上，一切法非常非無常，不覺自心現量，墮二邊
X17n0331_p0908b18║惡見相續。一切外道不覺自妄想，此凡夫無有根本，
X17n0331_p0908b19║謂世間、出世間、出世間、上上。彼說妄想生，非凡愚所
X17n0331_p0908b20║覺。
X17n0331_p0908b21║以上七種無常，皆外道邪見，非我法已。若我法所
X17n0331_p0908b22║起，唯說大種及諸塵非常非無常，是謂真常，超過
X17n0331_p0908b23║外道心量。所以者何？外道於外境界起決定見，或
X17n0331_p0908b24║計常，或計無常，不知外境界如鏡像水月，不可謂
X17n0331_p0908c01║決有決無。故我唯說三界皆是微妙真心，不說種
X17n0331_p0908c02║種諸相有生有滅，唯是四大因緣和合而有差別，
X17n0331_p0908c03║四大及有造色故。非四大及造色是實有法，皆是
X17n0331_p0908c04║能取所取二種妄想分別而有。若知二種是妄想，
X17n0331_p0908c05║即不見有能取所取，遠離外性有無二見，唯覺一
X17n0331_p0908c06║切諸法皆是自心理量，如鏡華水月，不計為有為
X17n0331_p0908c07║無。所謂妄想者，皆從思慮作意生起，非是無思無
X17n0331_p0908c08║慮不作意生也。若不作意，則離自心所現有無分
X17n0331_p0908c09║別，即能了達世間出世間、出世間上上法非常非
X17n0331_p0908c10║無常。彼外道者，不覺自心現量，墮二妄想，復墮二
X17n0331_p0908c11║種惡見，相續不斷，建立七種無常論。此諸外道，不
X17n0331_p0908c12║覺種種妄想，皆是自心虗妄分別，無有根本，自謂
X17n0331_p0908c13║已得世間出世間、出世間上上法。不知彼作是說，
X17n0331_p0908c14║皆是妄想作意生。豈知世間出世間、出世間上上
X17n0331_p0908c15║法，非凡愚妄想作意所覺也。以彼不覺自妄想，不
X17n0331_p0908c16║見根本故。
X17n0331_p0908c17║爾時，世尊欲重宣此義，而說偈言：遠離於始造，及與
X17n0331_p0908c18║形處異，性與色無常，外道愚妄想。諸性無有壞，大大
X17n0331_p0908c19║自性住，外道無常想，沒在種種見。彼諸外道等，無若
X17n0331_p0908c20║生若滅，大大性自常，何謂無常想？一切唯心量，二種
X17n0331_p0908c21║心流轉，攝受及所攝，無有我我所。梵天為樹根，枝條
X17n0331_p0908c22║普周徧，如是我所說，唯是彼心量。
X17n0331_p0908c23║長行分破已竟，此復括而破之。一者作已而捨，謂
X17n0331_p0908c24║能造無常，遠離所造，故曰遠離於始造也。二者形
X17n0331_p0909a01║處異，謂能造所造俱常，唯形處異。三者性無常，謂
X17n0331_p0909a02║計無常性能壞諸物。四者性無性無常，謂能造所
X17n0331_p0909a03║造俱壞。五者即色是無常，謂所造無常而能造四
X17n0331_p0909a04║大是常，故曰性與色無常。六者謂轉變中間有不
X17n0331_p0909a05║壞性，故曰諸性無有壞。七者謂一切法不生，徧入
X17n0331_p0909a06║諸法，四大自性常住不滅，故曰大大性自常。既曰
X17n0331_p0909a07║不壞，又曰常住，而又作無常想，此由沒在種種見
X17n0331_p0909a08║中，故作斯論。彼諸外道皆說一切法不生不滅，而
X17n0331_p0909a09║四大性各各不壞，性自常住。若然者，則一切皆常，
X17n0331_p0909a10║誰是無常法而作無常想乎？此無論彼所謂常者
X17n0331_p0909a11║非真，即其言亦自相違矣，其義安可成乎？若我所
X17n0331_p0909a12║說三界所有，唯是自心現量，由彼能取所取二種
X17n0331_p0909a13║妄心流轉不已，故計我我所，其實無有能取者為
X17n0331_p0909a14║我所，取者為我所也。然外道復有計梵天初造眾
X17n0331_p0909a15║生為有情本，喻如樹根發為枝條，普遍世界。若如
X17n0331_p0909a16║是者，則有樹根為我，有枝條為我所。由彼作如是
X17n0331_p0909a17║計，故我說言唯是彼之妄想心量，非我法所收。若
X17n0331_p0909a18║我所說三界上下法，唯是一心造，更無二法。若覺
X17n0331_p0909a19║了唯心，是名根本，豈梵天勝妙等為根本耶？
X17n0331_p0909a20║爾時，大慧菩薩復白佛言：世尊，唯願為說一切菩薩、
X17n0331_p0909a21║聲聞、緣覺滅正受次第相續。若善於滅正受次第相
X17n0331_p0909a22║續相者，我及餘菩薩終不妄捨滅正受樂門，不墮一
X17n0331_p0909a23║切聲聞、緣覺外道愚癡。佛告大慧：諦聽！諦聽！善思念
X17n0331_p0909a24║之，當為汝說。大慧白佛言：世尊，唯願為說。佛告大慧：
X17n0331_p0909b01║六地起菩薩摩訶薩，及聲聞、緣覺入滅正受；第七地
X17n0331_p0909b02║菩薩摩訶薩，念念正受離一切性自性相正受，非聲
X17n0331_p0909b03║聞、緣覺，諸聲聞、緣覺墮有行攝所攝相滅正受，是故
X17n0331_p0909b04║七地非念正受。得一切法無差別相，非分得種種相
X17n0331_p0909b05║性，覺一切法善不善性相正受，是故七地無善念正
X17n0331_p0909b06║受。大慧，八地菩薩及聲聞、緣覺，心、意、意識妄想相滅；
X17n0331_p0909b07║初地乃至七地菩薩摩訶薩，觀三界心、意、意識量，離
X17n0331_p0909b08║我、我所自妄想修，墮外性種種相愚夫，二種自心攝
X17n0331_p0909b09║所攝向，無知不覺無始過惡虗偽習氣所熏。
X17n0331_p0909b10║此詳問三乘修證差別相也。蓋滅盡一定，可以入
X17n0331_p0909b11║大，可以入小，是三乘之所共修，亦三乘之所共證。
X17n0331_p0909b12║以入滅定而受樂躭著不捨者為小乘，不起滅度
X17n0331_p0909b13║現諸威儀者為菩薩；入滅定而不忘相者為二乘，
X17n0331_p0909b14║入滅定而念念無相者為菩薩。故唯識論云：二乘
X17n0331_p0909b15║見道，唯斷一種，名為聖性（謂斷分別我執，證初果，從是次第斷三界八十
X17n0331_p0909b16║一品思惑，得寂滅定，得四果）；菩薩見道，具斷二種，名為聖性（謂斷
X17n0331_p0909b17║分別我法二執，得入初地，名見道，從是次第斷俱生我法二執，至八地得滅盡定）。所見未
X17n0331_p0909b18║嘗異，所造未嘗同，故問一切三乘滅正受次第相
X17n0331_p0909b19║續。若善知此次第相續修斷之相，終不妄捨菩薩
X17n0331_p0909b20║滅正受樂，決不墮二乘外道執著愚癡。佛謂初地
X17n0331_p0909b21║至六地，菩薩入滅正受，與聲聞緣覺無異，以定相
X17n0331_p0909b22║不忘，有出有入故。若至七地，則念念入滅正受，遠
X17n0331_p0909b23║離定相，即有涅槃性自性相，亦不取著，非二乘可
X17n0331_p0909b24║及，以二乘人厭生死，欣涅槃，墮有為行，而有能取
X17n0331_p0909c01║所取，是故不能得七地念念正受，以得生死涅槃
X17n0331_p0909c02║種種相故；不得一切法無差別相，以覺一切法有
X17n0331_p0909c03║涅槃之善、生死之不善，捨不善而取善故。二乘有
X17n0331_p0909c04║善念正受，而無七地無善念正受也。至於八地，捨
X17n0331_p0909c05║離藏識，不但一切種種相滅，即二乘所斷心意意
X17n0331_p0909c06║識虗妄想相皆悉斷滅。故唯識論云：從初地至五
X17n0331_p0909c07║地，未能多時住無相觀，有相觀多；若至六地，無相
X17n0331_p0909c08║觀多，有相觀少；至於七地，純無相觀，雖恒相續而
X17n0331_p0909c09║有加行，未能任運現相及土；八地已得無功用道，
X17n0331_p0909c10║常在三昧無出入相，而能任運現相及土。三界煩
X17n0331_p0909c11║惱永不現行，第七識中細所知障猶可現起，以有
X17n0331_p0909c12║異熟未得空故，所謂妄想識滅名為涅槃。所以必
X17n0331_p0909c13║至八地方得心意意識妄想相滅者，何故？以初地
X17n0331_p0909c14║乃至七地菩薩所修觀行，觀察三界皆是心意意
X17n0331_p0909c15║識妄想量中所現，本無有我亦無我所，然所修觀
X17n0331_p0909c16║行未忘未超心量，猶是自妄想修，見有外法，故墮
X17n0331_p0909c17║外性種種相，實與愚法聲聞計著自心能取所取
X17n0331_p0909c18║無異。由彼一向無知不觀察，流注妄想認賊為子，
X17n0331_p0909c19║不覺無始過惡虗偽習氣所熏，故至八地方得二
X17n0331_p0909c20║乘心意意識妄想相滅。
X17n0331_p0909c21║大慧！八地菩薩摩訶薩聲聞緣覺涅槃，菩薩者三昧
X17n0331_p0909c22║覺所持，是故三昧門樂不般涅槃，若不持者如來地
X17n0331_p0909c23║不滿足，棄捨一切為眾生事佛種則斷，諸佛世尊為
X17n0331_p0909c24║示如來不可思議無量功德，聲聞緣覺三昧門得樂
X17n0331_p0910a01║所牽故作涅槃想。大慧！我分部七地，善修心意意識
X17n0331_p0910a02║相，善修我我所，攝受人法無我生滅自共相，善四無
X17n0331_p0910a03║礙決定力三昧門，地次第相續入道品法，不令菩薩
X17n0331_p0910a04║摩訶薩不覺自共相，不善七地墮外道邪徑故立地
X17n0331_p0910a05║次第。大慧！彼實無有若生若滅，除自心現量，所謂地
X17n0331_p0910a06║次第相續，及三界種種行，愚夫所不覺。愚夫所不覺
X17n0331_p0910a07║者，謂我及諸佛說地次第相續，及說三界種種行。
X17n0331_p0910a08║此明八地菩薩，與二乘滅心意意識則同，所證涅
X17n0331_p0910a09║槃，逈然各異。以菩薩有自覺聖智力所持，不為涅
X17n0331_p0910a10║槃所醉，故雖在涅槃，而不取涅槃也。若無自覺智
X17n0331_p0910a11║力所持，遂認化城而為寶所，上則不求究竟佛果，
X17n0331_p0910a12║下則不度一切眾生，則佛種永斷。故諸佛世尊，見
X17n0331_p0910a13║八地菩薩，不起三昧，三橋七勸，開示如來不可思
X17n0331_p0910a14║議無量功德，令彼進趨，不住涅槃。若聲聞緣覺，為
X17n0331_p0910a15║三昧樂所醉者，得少為足，是故於中作涅槃想，此
X17n0331_p0910a16║豈可與八地相角哉。故我所以分部七地者，亦在
X17n0331_p0910a17║無階級處，強立階級，正欲顯示菩薩所證階差，與
X17n0331_p0910a18║二乘所證果位，逈然有異。以菩薩善修心意意識
X17n0331_p0910a19║生滅流注相，非若二乘但修習六識粗分別相。善
X17n0331_p0910a20║修我我所生滅自共相，而又善修法我生滅自共
X17n0331_p0910a21║相，證二無我，非若二乘但修我我所執，得人無我。
X17n0331_p0910a22║善知四無礙智所證決定力三昧，非若二乘但知
X17n0331_p0910a23║四諦寂滅三昧。故我所以分部七地者，欲令菩薩
X17n0331_p0910a24║善知種種差別相，從地入地，次第相續，入菩提法。
X17n0331_p0910b01║不令菩薩不善了知自相共相，不善七地修行次
X17n0331_p0910b02║第，則墮外道斷常邪徑。故於無漸次中，強設漸次，
X17n0331_p0910b03║謂斷異生障，證徧行真如，得入初地等。然實無有
X17n0331_p0910b04║若生若滅，以除自心現量外，無障可斷，無真可證。
X17n0331_p0910b05║故我雖是建立諸地次第相續，及斷三界種種障，
X17n0331_p0910b06║皆是強立階差。愚夫不覺，乃謂我及諸佛，實有諸
X17n0331_p0910b07║地次第相續相，實有所斷三界種種障也。不知世
X17n0331_p0910b08║尊說行布，說圓融，皆有深意。若不說行布，則儱侗
X17n0331_p0910b09║真如，而混於邪小。若不說圓融，則顢頇佛性，而外
X17n0331_p0910b10║於邪小。若論行布不礙圓融，則闡提皆可作佛，況
X17n0331_p0910b11║邪小乎。若論圓融不礙行布，即二乘尚不及初地，
X17n0331_p0910b12║況二地以至佛地哉。
X17n0331_p0910b13║復次，大慧！聲聞緣覺第八菩薩地，滅三昧樂門醉所
X17n0331_p0910b14║醉，不善自心現量自共相習氣所障，墮人法無我法
X17n0331_p0910b15║攝受，見妄想涅槃想，非寂滅智慧覺。大慧！菩薩者見
X17n0331_p0910b16║滅三昧門樂，本願哀愍大悲成就，知分別十無盡句，
X17n0331_p0910b17║不妄想涅槃想，彼已涅槃妄想不生故，離攝所攝妄
X17n0331_p0910b18║想，覺了自心現量一切諸法妄想不生，不墮心意意
X17n0331_p0910b19║識外性自性相計著妄想，非佛法因不生，隨智慧生
X17n0331_p0910b20║得如來自覺地。如人夢中方便度水未度而覺，覺已
X17n0331_p0910b21║思惟為正為邪非正非邪，餘無始見聞覺識因相，種
X17n0331_p0910b22║種習氣種種形處，墮有無想心意意識夢現。大慧！如
X17n0331_p0910b23║是菩薩摩訶薩於第八菩薩地見妄想生，從初地轉
X17n0331_p0910b24║進至第七地，見一切法如幻等方便，度攝所攝心妄
X17n0331_p0910c01║想行已，作佛法方便，未得者令得。大慧！此是菩薩涅
X17n0331_p0910c02║槃方便，不壞離心意意識，得無生法忍。大慧！於第一
X17n0331_p0910c03║義無次第相續，說無所有妄想寂滅法。
X17n0331_p0910c04║此復明三乘涅槃所以差別者，以能證之人心量
X17n0331_p0910c05║不同也。謂二乘人同在第八滅正受樂中，而為滅
X17n0331_p0910c06║正受樂所醉，不知此滅正受樂皆是自心現量，未
X17n0331_p0910c07║超量外，由不善此故，為自共相風皷蕩，復為煩惱
X17n0331_p0910c08║習氣所障，於無我無法處妄取我法二見，無涅槃
X17n0331_p0910c09║處妄作涅槃，非若八地菩薩真得無生法忍，從寂
X17n0331_p0910c10║滅定中得智慧覺者也。若復於此慧光發明照十
X17n0331_p0910c11║方界，即名回心大阿羅漢，名為菩薩。若菩薩者，雖
X17n0331_p0910c12║見三昧門樂而不躭著，以有本願哀愍眾生，大悲
X17n0331_p0910c13║成就，知分別十無盡句，所謂眾生無盡乃至轉法
X17n0331_p0910c14║輪無盡，實欲究竟菩提，不捨一切度眾生事故，不
X17n0331_p0910c15║妄想涅槃而生取證，以彼達一切法本來寂滅不
X17n0331_p0910c16║復更滅故。以離能取所取二種妄想，覺了自心現
X17n0331_p0910c17║量外性非性故，於諸法妄想不生，以證無生法忍
X17n0331_p0910c18║故，內不墮心意意識，外不墮有無諸法計著妄想，
X17n0331_p0910c19║以此妄想皆非成佛正因，故不生也。故大經云：此
X17n0331_p0910c20║菩薩菩提涅槃心尚不起，況復起於世間之心。故
X17n0331_p0910c21║佛勸之曰：善男子，此忍第一順諸法性，此諸法性
X17n0331_p0910c22║若佛出世若不出世常住不異，諸佛不以得此故
X17n0331_p0910c23║名為如來，一切二乘亦能得此無分別智等。爾時
X17n0331_p0910c24║菩薩聞佛勸發，從三昧覺作諸佛事，故曰隨智慧
X17n0331_p0911a01║生，以此不生不滅為因地心，得入善慧地，乃至入
X17n0331_p0911a02║如來自覺地。如人夢中方便度水，水雖未度而忽
X17n0331_p0911a03║從夢覺。夢中方便喻修滅盡定，水喻煩惱河。蓋八
X17n0331_p0911a04║地已前，菩薩從生死此岸度煩惱中流到菩提彼
X17n0331_p0911a05║岸，然實有生死可除、實有煩惱可斷、實有涅槃可
X17n0331_p0911a06║證，正如夢中方便度水而不知是夢也。至八地而
X17n0331_p0911a07║後覺，覺已思惟為正為邪者，此喻向之所修滅定
X17n0331_p0911a08║直是一夢，不知此夢是邪是正。若言此夢是正，不
X17n0331_p0911a09║應喚作是夢；若言此夢是邪，不應從夢而覺。乃知
X17n0331_p0911a10║此夢非正非邪，由彼滅盡煩惱而得此定，故非邪。
X17n0331_p0911a11║尚餘根中積生無始虗習及種種影像相分，墮有
X17n0331_p0911a12║無二想，心意意識未淨故現斯夢，故非正。菩薩至
X17n0331_p0911a13║此地纔覺得此夢是妄想生，始得心意意識妄想
X17n0331_p0911a14║滅盡，所謂酒消然後覺，覺而後知其為夢也。然此
X17n0331_p0911a15║八地所以從夢覺者，皆從初地觀察三界心意意
X17n0331_p0911a16║識量離我我所，轉進至七地已，方見前地所修種
X17n0331_p0911a17║種方便皆如幻夢。既知前七所修是夢，又知自地
X17n0331_p0911a18║所證不真，不生取著，却將從前所寶惜者一時放
X17n0331_p0911a19║下，故能超度能取所取二種妄想行已，從三昧起
X17n0331_p0911a20║作佛法方便，興大法雲、布大法雨，未度者令度、未
X17n0331_p0911a21║得者令得、未圓滿者令得圓滿，是名八地菩薩雖
X17n0331_p0911a22║證涅槃不廢度生之事，離心意意識得無生法忍，
X17n0331_p0911a23║與二乘逈別者。如此是名從初地至八地建立次
X17n0331_p0911a24║第相續相。若於第一義諦觀之，實無諸地次第相
X17n0331_p0911b01║續，亦無三界種種妄想，是名真寂滅法、真實涅槃。
X17n0331_p0911b02║爾時，世尊欲重宣此義，而說偈言：心量無所有，此住
X17n0331_p0911b03║及佛地，去來及現在，三世諸佛說。心量地第七，無所
X17n0331_p0911b04║有第八，二地名為住，佛地名最勝。自覺知及淨，此則
X17n0331_p0911b05║是我地，自在最勝處，清淨妙莊嚴。照耀如盛火，光明
X17n0331_p0911b06║悉徧至，熾𦦨不壞目，周輪化三有。化現在三有，或有
X17n0331_p0911b07║先時化，於彼演說乘，皆是如來地。十地則為初，初則
X17n0331_p0911b08║為第八，第九則為七，七亦復為八。第二為第三，第四
X17n0331_p0911b09║為第五，第三為第六，無所有何次？
X17n0331_p0911b10║謂此心量無所有寂滅法門，唯住地菩薩及如來
X17n0331_p0911b11║自覺地方能究竟，此三世諸佛所說也。第七名心
X17n0331_p0911b12║量地者，以此地雖得純無相觀，而加行未忘，藏識
X17n0331_p0911b13║未淨，不得任運現身現土，名心量地。第八名無所
X17n0331_p0911b14║有者，由轉捨藏識，心量都盡，證無生忍，入不動地，
X17n0331_p0911b15║名無所有地。然此二地均名住者，以皆得不退轉
X17n0331_p0911b16║故也。雖無退轉，可名為勝，然非最勝。唯至等妙二
X17n0331_p0911b17║地，以自覺聖智證清淨覺，方名佛地。至佛地已，隨
X17n0331_p0911b18║心自在，處處稱尊，名最勝處。故從清淨法身為地
X17n0331_p0911b19║上菩薩，於色究竟天現圓滿報身，成等正覺。身有
X17n0331_p0911b20║無量色，色有無量相，相有無量好，乃至光明亦復
X17n0331_p0911b21║無量，無處不遍，至此方得證金剛不壞身，得金剛
X17n0331_p0911b22║不壞目。復為二乘凡夫現種種身，化導三有。或有
X17n0331_p0911b23║眾生在菩薩地已經化導，此即於彼演說三乘。雖
X17n0331_p0911b24║說三乘，令歸正覺。是故如來出世，唯以一乘而為
X17n0331_p0911c01║教法，更無餘乘。故雖說諸地，實無諸地次第相續
X17n0331_p0911c02║之相。故十地即初，同證如故。初即是八，煩惱皆不
X17n0331_p0911c03║動故。九可為七，同得無生忍故。七可為八，同無相
X17n0331_p0911c04║觀故。二可為三，同信忍故。四可為五，同順忍故。三
X17n0331_p0911c05║可為六，同得般若故。若夫無所有處，即是無位真
X17n0331_p0911c06║人所住境界，有何次第相續可得？所謂不涉程途，
X17n0331_p0911c07║不立階級，向上一路也。故祖師云：聖諦亦不為，何
X17n0331_p0911c08║階級之有？
X17n0331_p0911c09║爾時，大慧菩薩復白佛言：世尊！如來、應供、等正覺，為
X17n0331_p0911c10║常無常？佛告大慧：如來、應供、等正覺，非常非無常，謂
X17n0331_p0911c11║二俱有過。常者，有作主過；常者，一切外道說作者無
X17n0331_p0911c12║所作。是故如來常非常，非作常有過故。若如來無常
X17n0331_p0911c13║者，有作無常過。陰所相，相無性，陰壞則應斷，而如來
X17n0331_p0911c14║不斷。大慧！一切所作皆無常，如瓶衣等一切皆無常
X17n0331_p0911c15║過。一切智眾具方便應無義，以所作故；一切所作皆
X17n0331_p0911c16║應是如來，無差別因性故。是故，大慧！如來非常非無
X17n0331_p0911c17║常。復次，大慧！如來非如虗空常。如虗空常者，自覺聖
X17n0331_p0911c18║智眾具無義過。大慧！譬如虗空非常非無常，離常無
X17n0331_p0911c19║常、一異、俱不俱、常無常過故不可說，是故如來非常。
X17n0331_p0911c20║復次，大慧！若如來無常者，如兔馬等角。以無生常過
X17n0331_p0911c21║故，方便無義；以無生常過故，如來非常。
X17n0331_p0911c22║世尊既破七種無常已，復曰：我法起非常非無常。
X17n0331_p0911c23║故問：如來畢竟為常為無常？佛言：如來非常非無
X17n0331_p0911c24║常，以常與無常二俱有過故。若如來是常，即同外
X17n0331_p0912a01║道所計微塵勝妙自在等有作者過。今如來雖不
X17n0331_p0912a02║變而隨緣，本無所作，是故如來雖常而非常。非若
X17n0331_p0912a03║外道之作者常，以凡是作者必不能常，故說常有
X17n0331_p0912a04║過也。應立量云：如來是有法，常為宗因云，是能作
X17n0331_p0912a05║性故，同喻如微塵等。而如來豈如微塵等之常耶？
X17n0331_p0912a06║若如來是無常者，則墮有所作過。以五陰是所作
X17n0331_p0912a07║相，而相相無性，應成斷滅。今如來雖隨緣而不變，
X17n0331_p0912a08║以非所作性，故非斷滅。以一切所作皆是無常，如
X17n0331_p0912a09║瓶衣。　若如來果斷滅，則如來一切智、一切方便
X17n0331_p0912a10║悉空無義，以如來是所作故。若所作是如來，則世
X17n0331_p0912a11║間一切所作法皆是如來。以無常因性皆是所作，
X17n0331_p0912a12║無差別故。應立量云：若如來是常，所作為因性，喻
X17n0331_p0912a13║如瓶衣等。而如來豈同瓶衣等之無常耶？故總申
X17n0331_p0912a14║一量云：如來是有法，非常非無常。宗因云：性非所
X17n0331_p0912a15║作故，同喻如虗空。然如來以虗空喻無作常者，不
X17n0331_p0912a16║取虗空頑然無知，不待因成為無作常也。若如來
X17n0331_p0912a17║果如虗空無作之常，則如來所具大智慧光明及
X17n0331_p0912a18║恒沙稱性功德悉皆無義，不亦成斷滅乎？然以虗
X17n0331_p0912a19║空為同喻者，以虗空離四句絕百非，而與如來離
X17n0331_p0912a20║念之相相似，是故如來取虗空為常。如曰離念相
X17n0331_p0912a21║者等虗空果，不取頑然無知為常也。亦非如來以
X17n0331_p0912a22║無生為常。若以無生為常，則如來同於兔馬等角
X17n0331_p0912a23║之絕無，則應如來從無量劫所修方便悉皆無義，
X17n0331_p0912a24║故如來非無生常。應立量云：若如來是常，因云無
X17n0331_p0912b01║生故，喻如兔馬角。以兔角無生，是外道斷滅常，是
X17n0331_p0912b02║故如來非外道斷滅常。問：前以兔角為喻立不生
X17n0331_p0912b03║宗，此又以兔角為外道宗者，得無混濫乎？答：前以
X17n0331_p0912b04║兔角為喻，是借彼破彼。此以兔角為斷滅，是破彼
X17n0331_p0912b05║以成立己宗也。故曰一切法不生不應立宗者，具
X17n0331_p0912b06║有多種義，故不應立也。
X17n0331_p0912b07║復次，大慧！更有餘事知如來常。所以者何？謂無間所
X17n0331_p0912b08║得智常，故如來常。大慧！若如來出世、若不出世，法畢
X17n0331_p0912b09║定住。聲聞、緣覺、諸佛如來無間住，不住虗空，亦非愚
X17n0331_p0912b10║夫之所覺知。大慧！如來所得智，是般若所熏。大慧！如
X17n0331_p0912b11║來非心、意、意識，彼陰、界、入處所熏。大慧！一切三有皆
X17n0331_p0912b12║是不實妄想所生，如來不從不實虗妄想生。大慧！以
X17n0331_p0912b13║二法故，有常、無常、非不二。不二者寂靜，一切法無二
X17n0331_p0912b14║生相故。是故如來、應供、等正覺，非常、非無常。大慧！乃
X17n0331_p0912b15║至言說分別生，則有常、無常過；分別覺滅者，則離愚
X17n0331_p0912b16║夫常、無常見；不寂靜慧者，永離常、無常、非常、無常熏。
X17n0331_p0912b17║爾時，世尊欲重宣此義，而說偈言：眾具無義者，生常
X17n0331_p0912b18║無常過，若無分別覺，永離常無常。從其所立宗，則有
X17n0331_p0912b19║眾雜義，等觀自心量，言說不可得。
X17n0331_p0912b20║上言如來既非虗空常，又非無生常，然則以何為
X17n0331_p0912b21║常？更有餘事知如來常，謂依四種無間大方便行，
X17n0331_p0912b22║轉八識而成四智，無有間斷，故名為常。此無間智，
X17n0331_p0912b23║前際非生，後際非滅，不論有佛出世、無佛出世，此
X17n0331_p0912b24║法常住，無有間斷。不唯如來，即聲聞、緣覺皆住無
X17n0331_p0912c01║間智，不住虗空，不住無生。但彼愚夫為無明所覆，
X17n0331_p0912c02║心、意、意識所熏，不自覺知，唯是如來獨得耳。然如
X17n0331_p0912c03║來所以獨得者，以如來是般若熏，非心、意、意識陰、
X17n0331_p0912c04║界、處、入妄想熏，是故如來名之為常。一切三有眾
X17n0331_p0912c05║生，不出心、意、意識不實妄想所生，故有生滅不常；
X17n0331_p0912c06║如來不從心、意、意識不實妄想生，故有如實真常。
X17n0331_p0912c07║又三有眾生不見寂滅，平等一心見有生滅，或計
X17n0331_p0912c08║生處為常，或計滅處為無常，此非見不二者也。若
X17n0331_p0912c09║真見不二者，即常即無常，當處寂滅，更無分別，何
X17n0331_p0912c10║曾見常而生常見？何曾見無常而生無常見耶？是
X17n0331_p0912c11║故如來見一切寂靜，故說非常非無常。由彼未曾
X17n0331_p0912c12║離言說相，離分別相，故妄計此是常，此是無常。若
X17n0331_p0912c13║離分別覺觀，則不墮常無常二見。所以愚夫作常
X17n0331_p0912c14║無常二見者，由不見寂滅一心，故不寂靜。若得無
X17n0331_p0912c15║間慧者，則不習近其說，永離常無常，故見寂靜。頌
X17n0331_p0912c16║中言眾具無義者，生常無常過者，以言常則眾具
X17n0331_p0912c17║無義，言無常則眾具同壞，一切性德悉皆斷滅，於
X17n0331_p0912c18║此二法不生分別，即不為常無常所熏，永離二見
X17n0331_p0912c19║矣。且彼二見起於能作所作，從彼外道自所立宗，
X17n0331_p0912c20║故有眾多雜亂知見。若以平等智慧觀察自心現
X17n0331_p0912c21║量，則一切法悉皆無異，即言說亦不可得，何有常
X17n0331_p0912c22║無常論哉？此錯簡當在七無常後。
X17n0331_p0912c23║
X17n0331_p0912c24║楞伽阿䟦多羅寶經合轍卷第七