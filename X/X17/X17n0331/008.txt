X17n0331_p0913a01║
X17n0331_p0913a02║
X17n0331_p0913a03║
X17n0331_p0913a04║楞伽阿䟦多羅寶經合轍卷第八
X17n0331_p0913a05║明　二楞菴釋　通潤　述
X17n0331_p0913a06║爾時，大慧菩薩復白佛言：世尊，唯願世尊，更為我說
X17n0331_p0913a07║陰界入生滅。彼無有我，誰生誰滅？愚夫者依於生滅，
X17n0331_p0913a08║不覺苦盡，不識涅槃。佛言：善哉！諦聽！當為汝說。大慧
X17n0331_p0913a09║白佛言：唯然受教。佛告大慧：如來之藏是善不善因，
X17n0331_p0913a10║能徧興造一切趣生。譬如伎兒變現諸趣，離我我所
X17n0331_p0913a11║不覺彼故，三緣和合方便而生。外道不覺計著作者，
X17n0331_p0913a12║為無始虗偽惡習所熏，名為識藏，生無明住地與七
X17n0331_p0913a13║識俱，如海浪身常生不斷，離無常過，離於我論，自性
X17n0331_p0913a14║無垢畢竟清淨。
X17n0331_p0913a15║此承上章以發問也。言我雖知菩薩、二乘同修滅
X17n0331_p0913a16║定，同證涅槃，即其分量，兩相懸絕。然二乘已得滅
X17n0331_p0913a17║定，已得我空，則不當復有生滅，然猶未脫陰、界、入
X17n0331_p0913a18║生滅之地。不知彼二乘者，既無有我，而令陰、界、入
X17n0331_p0913a19║生滅不停者，更是何物作主宰，為之生，為之然耶？
X17n0331_p0913a20║由彼愚此，不覺不知，坐寂滅中，而為三相遷流，不
X17n0331_p0913a21║覺苦盡，不識涅槃，皆由不知生滅根源，故曰更為
X17n0331_p0913a22║我說。二乘已斷六識，已得我空，不覺陰、界、入生滅
X17n0331_p0913a23║者，是誰為生滅之主耶？故世尊示之曰：生滅根源，
X17n0331_p0913a24║是如來藏與識藏，非六識三毒也。二乘尋常但知
X17n0331_p0913b01║作善作惡者是意識，故說意識為善惡因，招感生
X17n0331_p0913b02║死為果；不知如來藏為善不善因，作三界四生六
X17n0331_p0913b03║趣之體，能徧興造六趣四生。譬如伎兒，逢場作戲，
X17n0331_p0913b04║為生為旦，為丑為未，其實本體非生非旦，非丑非
X17n0331_p0913b05║未，本無有身為之我，亦無戲場為我所。應立量云：
X17n0331_p0913b06║如來藏是有法，能徧興造一切趣生。宗因云：能善
X17n0331_p0913b07║不善故，離我我所故，同喻如伎兒。伎兒能隨緣為
X17n0331_p0913b08║貴賤，而體不變；如來藏能隨染淨緣作善惡，而體
X17n0331_p0913b09║亦不變。故前文云：如來藏具三十二相，入於一切
X17n0331_p0913b10║眾生身中，本無有我是也。二乘不知如來藏為生
X17n0331_p0913b11║死因，妄謂根、塵、識三和合，種種方便，起惑造業，是
X17n0331_p0913b12║故三界生死不斷。外道不覺計著，冥初自性，能造
X17n0331_p0913b13║二十三法為生死因，不知如來本來清淨，為彼前
X17n0331_p0913b14║七無始名言有支及業三種虗偽惡習所熏，為生
X17n0331_p0913b15║相無明，遂轉此如來藏，名為識藏，含藏一切善惡
X17n0331_p0913b16║種子，為善不善因。依此藏識，復生住地無明，起前
X17n0331_p0913b17║七現行，與前七俱。由此現種相生，無有斷絕，如海
X17n0331_p0913b18║生浪，浪復依海，相續不斷。其實識藏本來不變，離
X17n0331_p0913b19║於二乘無常之過，本自無我，亦離外道神我之執。
X17n0331_p0913b20║其實識藏自性，即如來藏，本來無垢。雖由前七過
X17n0331_p0913b21║惡熏習，未嘗染汙，則知不變，故能隨緣也。應立量
X17n0331_p0913b22║云：識藏是有法，常生不斷，是宗因。云：與七種俱故，
X17n0331_p0913b23║喻如海生浪。故知性相兩宗，雖各立宗因，實無有
X17n0331_p0913b24║二。由如來藏為前七所熏，即轉名識藏，是全性成
X17n0331_p0913c01║相。前七若轉，不熏識藏，則識藏即如來藏，是全相
X17n0331_p0913c02║是性。故知轉與不轉，皆由前七。而如來藏，本無轉
X17n0331_p0913c03║與不轉，即說轉識成智，但轉名言。其實如來藏性，
X17n0331_p0913c04║本未嘗動，云何說轉？故云：寂滅者，名為一心。一心
X17n0331_p0913c05║者，即如來藏。而如來藏，亦名在纏法身。故經云：隱
X17n0331_p0913c06║為如來藏，顯為法身。以如來藏，具含二義：一、約體
X17n0331_p0913c07║絕相義，即真如門。謂非染非淨，非生非滅，不動不
X17n0331_p0913c08║轉，平等一味，性無差別。眾生即涅槃，不待滅也。凡
X17n0331_p0913c09║夫即彌勒，非二際也。二、隨緣起滅義，即生滅門。謂
X17n0331_p0913c10║隨熏轉動，成於染淨。染淨雖成，性恒不動。祗由不
X17n0331_p0913c11║動，能成染淨。是故不動，不離動門。此即起信論中
X17n0331_p0913c12║所立二門也。
X17n0331_p0913c13║其餘諸識有生有滅，意意識等念念有七，因不實妄
X17n0331_p0913c14║想取諸境界，種種形處計著名相，不覺自心所現色
X17n0331_p0913c15║相，不覺苦樂不至解脫，名相諸纏貪生生貪，若因若
X17n0331_p0913c16║攀緣彼諸受根滅，次第不生餘自心妄想，不知苦樂
X17n0331_p0913c17║入滅受想，正受第四禪善真諦解脫，修行者作解脫
X17n0331_p0913c18║想，不離不轉名如來藏，識藏七識流轉不滅。所以者
X17n0331_p0913c19║何？彼因攀緣諸識生故。非聲聞、緣覺修行境界，不覺
X17n0331_p0913c20║無我，自共相攝受生陰界入，見如來藏五法自性人
X17n0331_p0913c21║法無我，則滅地次第相續轉進，餘外道見不能傾動，
X17n0331_p0913c22║是名住菩薩不動地。得十三昧道門樂，三昧覺所持
X17n0331_p0913c23║觀察不思議佛法，自願不受三昧門樂，及實際向自
X17n0331_p0913c24║覺聖趣，不共一切聲聞、緣覺及諸外道所修之道，得
X17n0331_p0914a01║十賢聖種性道，及身智意生離三昧行。是故，大慧，菩
X17n0331_p0914a02║薩欲求勝進者，當淨如來藏及識藏名。大慧，若無識
X17n0331_p0914a03║藏名，如來藏者則無生滅。
X17n0331_p0914a04║上明如來藏、識藏，為善不善生死因。而實如來藏
X17n0331_p0914a05║性，本無生滅，畢竟清淨。然如來藏所以為生滅因
X17n0331_p0914a06║者，皆由受前七熏，遂轉如來藏而為識藏。此則生
X17n0331_p0914a07║滅根源，基於七識也。故前問云：彼無有我，誰生誰
X17n0331_p0914a08║滅？故答之曰：如來藏雖為善不善因，實無有我，亦
X17n0331_p0914a09║不見有生滅之相。其計有我而有生滅者，皆前諸
X17n0331_p0914a10║識也。故曰：其餘諸識，有生有滅。所謂諸識者，謂意
X17n0331_p0914a11║與意識，及眼等五識也。然彼諸識所以生滅者，由
X17n0331_p0914a12║無明住地，不實妄想為因，六塵境界為緣。而諸識
X17n0331_p0914a13║妄取境界，所謂自心取自心也（此即六粗智相相續相也）。復於
X17n0331_p0914a14║所見形處，計著種種名相，以為實有（此即六粗執取相計名字
X17n0331_p0914a15║相也）。不知此等名相，本非實有，皆是自己與彼安名
X17n0331_p0914a16║立號，是自心現。以不了故，貪著外境，生苦樂受。不
X17n0331_p0914a17║知苦樂是生死因，不得解脫（此即六粗起業相及業繫苦相也）。由
X17n0331_p0914a18║彼名相諸纏，互相繫縛，種現相生，無有間斷。諸識
X17n0331_p0914a19║之生，實基於此。若無明住地滅，則種子滅。種種境
X17n0331_p0914a20║界滅，則所緣滅。彼諸受根滅，則根滅。三緣既滅，則
X17n0331_p0914a21║前七次第，亦不得生。故起信云：因滅則不相應心
X17n0331_p0914a22║滅，緣斷則相應心滅。此即菩薩真寂滅涅槃也。若
X17n0331_p0914a23║因緣不盡，尚餘自心流注妄想，又不知藏識是苦
X17n0331_p0914a24║樂因，而妄謂受想是苦樂因。或有入滅受想定，以
X17n0331_p0914b01║斷苦樂二受，為小乘涅槃者；或有入四禪捨念清
X17n0331_p0914b02║淨地，以伏苦樂二受，為無想外道涅槃者；或有善
X17n0331_p0914b03║觀四諦，知集為苦本，道為樂因，自謂斷集修道，已
X17n0331_p0914b04║見真諦得解脫者。雖有種種差別涅槃，總之不離
X17n0331_p0914b05║如來藏中識藏之名，亦未曾滅七識流轉之名也。
X17n0331_p0914b06║然識藏之名不轉，而七識流轉之名亦不滅者，何
X17n0331_p0914b07║故？以彼藏識為七識之因，復為七識流轉之緣，故
X17n0331_p0914b08║識藏不轉，習氣猶存，復生諸識暴流故也。然此藏
X17n0331_p0914b09║識甚深微細，未易窺測，故非聲聞、緣覺境界。以彼
X17n0331_p0914b10║但了人空，證人無我，未了法空，不了法無我，故於
X17n0331_p0914b11║蘊、處、界、入執取自相、共相，不知此陰、界、入由執取
X17n0331_p0914b12║而生也。由前問云：彼無有我，此陰、界、入是誰生？故
X17n0331_p0914b13║答云：由是七識取著自相、共相，而生陰、界、入也。若
X17n0331_p0914b14║見如來藏所謂五法者，已離名相妄想，而證正智
X17n0331_p0914b15║如如。所謂三性者，已離妄想緣起，而證成自性。所
X17n0331_p0914b16║謂二無我者，不但人無我，且得法無我矣。由前云：
X17n0331_p0914b17║彼無有我，是誰滅故？答云：若見如來藏，則識藏之
X17n0331_p0914b18║名轉，而七識流轉之名亦滅矣。是則如來藏，本無
X17n0331_p0914b19║有我，亦無生滅。由七識執我，而有生滅，故七識生
X17n0331_p0914b20║而識藏生，七識滅而識藏亦轉也。此由初地，次第
X17n0331_p0914b21║相續，轉進至第八地，一切外道惡見，不能傾動，是
X17n0331_p0914b22║名菩薩住不動地。住此地已，即得十種三昧門樂，
X17n0331_p0914b23║如華嚴十大三昧等。以三昧中，有自覺智力所持，
X17n0331_p0914b24║故能觀察不思議佛法。不忘自願，故不捨利眾生
X17n0331_p0914c01║事。雖住三昧，而不躭三昧。雖居實際，而不戀實際。
X17n0331_p0914c02║回心趨向自覺聖智，最究竟趣，不共二乘外道，取
X17n0331_p0914c03║涅槃樂。所修行道，得住十地聖種性，及得如來智
X17n0331_p0914c04║身，及意生身。如初地意生身，能以一身，化百類身，
X17n0331_p0914c05║往百佛世界，教化眾生。地地增進，故能離三昧樂，
X17n0331_p0914c06║而不住著。是故菩薩，欲得勝進滿足如來地者，當
X17n0331_p0914c07║淨如來藏中識藏之名。若轉識成智，則不名識藏。
X17n0331_p0914c08║名如來藏，則無生滅，是名寂滅一心如來藏也。
X17n0331_p0914c09║大慧！然諸凡聖悉有生滅，修行者自覺聖趣，現法樂
X17n0331_p0914c10║住不捨方便。大慧！此如來藏識藏，一切聲聞緣覺心
X17n0331_p0914c11║想所見，雖自性淨，客塵所覆故猶見不淨，非諸如來。
X17n0331_p0914c12║大慧！如來者現前境界，猶如掌中視阿摩勒果。大慧！
X17n0331_p0914c13║我於此義以神力建立，令勝鬘夫人及利智滿足諸
X17n0331_p0914c14║菩薩等，宣揚演說如來藏及識藏名，七識俱生聲聞
X17n0331_p0914c15║計著，見人法無我故。勝鬘夫人承佛威神，說如來境
X17n0331_p0914c16║界，非聲聞緣覺及外道境界。如來藏識藏，餘佛及餘
X17n0331_p0914c17║利智依義菩薩智慧境界。是故汝及餘菩薩摩訶薩，
X17n0331_p0914c18║於如來識藏當勤修學，莫但聞覺作知足想。
X17n0331_p0914c19║然一切凡夫及諸聖人，皆依彼識藏而有生滅。凡
X17n0331_p0914c20║夫生滅無足為怪，而修行者何故亦有生滅耶？以
X17n0331_p0914c21║修行者雖得自覺聖智現法樂住，而不捨離勇猛
X17n0331_p0914c22║精進上求下化，故亦不離生滅也。然如來藏在識
X17n0331_p0914c23║藏中本自清淨，一切二乘不見其淨，以一切二乘
X17n0331_p0914c24║皆以心想見如來藏。雖如來藏自性清淨，即為心
X17n0331_p0915a01║想客塵染汙，故雖本淨而猶見不淨。即使等覺見
X17n0331_p0915a02║如來藏，如隔羅糓視月，以生相無明所覆異熟未
X17n0331_p0915a03║空，故即彼所見亦非如來所見境界也。若如來者，
X17n0331_p0915a04║生滅已盡寂滅現前，觀如來藏如觀掌果毫髮分
X17n0331_p0915a05║明，方名究竟清淨，豈二乘心想所可及哉？故我於
X17n0331_p0915a06║此自性清淨如來藏義，復以神力加持勝鬘夫人
X17n0331_p0915a07║及利智滿足諸菩薩，令彼宣揚如來藏及識藏名，
X17n0331_p0915a08║與七識俱生。令諸聲聞計著我法者，令彼捨離意
X17n0331_p0915a09║識見人無我已，而又令彼捨離藏識見法無我，得
X17n0331_p0915a10║證自性清淨如來藏也。勝鬘夫人即波斯匿王女，
X17n0331_p0915a11║為踰闍王夫人。勝鬘經中說二種如來藏：一空如
X17n0331_p0915a12║來藏，脫離一切煩惱；二不空如來藏，具足過？河沙
X17n0331_p0915a13║不思議佛法。佛為勝鬘夫人說此二種如來藏，勝
X17n0331_p0915a14║鬘夫人承佛威力代佛轉輪，說如來藏是如來所
X17n0331_p0915a15║證清淨境界，非二乘外道所證境界，以二乘外道
X17n0331_p0915a16║皆未離識藏故。此如來藏即識藏，識藏即如來藏，
X17n0331_p0915a17║唯佛及餘利智依義不依文字。諸大菩薩所證境
X17n0331_p0915a18║界，以法性不離法相，法相不離法性，非利智依義，
X17n0331_p0915a19║菩薩不足語此。是故汝等菩薩，於如來藏識藏當
X17n0331_p0915a20║勤觀察，分明曉了如觀掌果，不可但以耳聞便為
X17n0331_p0915a21║覺了作知足想，終不得見如來藏也。
X17n0331_p0915a22║爾時，世尊欲重宣此義，而說偈言：甚深如來藏，而與
X17n0331_p0915a23║七識俱，二種攝受生，智者則遠離。如鏡像現心，無始
X17n0331_p0915a24║習所熏，如實觀察者，諸事悉無事。如愚見指月，觀指
X17n0331_p0915b01║不觀月，計著名字者，不見我真實。心為工伎兒，意如
X17n0331_p0915b02║和伎者，五識為伴侶，妄想觀眾伎。
X17n0331_p0915b03║甚深如來藏，而與七識俱，故名識藏。因不實妄想
X17n0331_p0915b04║取諸境界，乃有能取所取計著不捨。智者若能觀
X17n0331_p0915b05║察見如來藏，則能取所取之相當下遠離。所以遠
X17n0331_p0915b06║離者，以如來藏心本來清淨，為無始惡習所熏轉
X17n0331_p0915b07║為識藏，而生二種攝受，似外境現，正如鏡中所現
X17n0331_p0915b08║影像全像是鏡。故以智慧觀察如來藏心見如實
X17n0331_p0915b09║處，不見心外有毫髮六塵境界可得也。且此如來
X17n0331_p0915b10║藏心是利智依義菩薩所證境界，非尋常計著言
X17n0331_p0915b11║說妄想尋行數墨者可得見也。彼尋行數墨之人
X17n0331_p0915b12║言說妄想未破，喻如愚夫見人指月，但觀其指不
X17n0331_p0915b13║觀真月，計著名字不見真實義處，亦由愚夫執指
X17n0331_p0915b14║不見真月也。若知如來藏心能變能現猶如伎兒，
X17n0331_p0915b15║又知末那意識依彼緣彼如和伎者，又知五識緣
X17n0331_p0915b16║境叢生猶如伴侶，又知意識分別好醜如觀伎眾。
X17n0331_p0915b17║若能如是觀察，則知一切皆悉如幻，而如來藏心
X17n0331_p0915b18║真實之義得見矣。故王文公觀俳優偈云：諸優戲
X17n0331_p0915b19║場中，一貴復一賤，心知本自同，所以無欣怨。
X17n0331_p0915b20║爾時大慧菩薩復白佛言：唯願為說一切諸法剎那
X17n0331_p0915b21║壞相。世尊！云何一切法剎那？佛告大慧：諦聽諦聽，善
X17n0331_p0915b22║思念之，當為汝說。佛告大慧：一切法者，謂善不善無
X17n0331_p0915b23║記、有為無為、世間出世間、有罪無罪、有漏無漏、受不
X17n0331_p0915b24║受。大慧！略說心意意識及習氣，是五受陰因，是心意
X17n0331_p0915c01║意識習氣，長養凡愚善不善妄想。大慧！修三昧樂三
X17n0331_p0915c02║昧正受現法樂住，名為善無漏。
X17n0331_p0915c03║此承前如來藏章一切凡聖悉有生滅，發來錯簡。
X17n0331_p0915c04║於此意謂一切凡夫皆住生滅，一切聖人皆證不
X17n0331_p0915c05║生不滅，而云凡聖悉有生滅，斯則世間出世間法
X17n0331_p0915c06║皆墮剎那壞相，更無證不生滅者矣。故問云何一
X17n0331_p0915c07║切法皆墮剎那壞相也。以如來藏具有二義：一真
X17n0331_p0915c08║如門，二生滅門。蓋生滅門中有覺不覺二義，恐人
X17n0331_p0915c09║不解故發此問，欲顯生滅門中有剎那不剎那也。
X17n0331_p0915c10║故唐譯以如來藏章為剎那，魏譯以此章為剎那
X17n0331_p0915c11║品。佛言：所謂一切法者，有世間一切法，有出世間
X17n0331_p0915c12║一切法。世間一切法者，謂十一善法根，隨二十六
X17n0331_p0915c13║煩惱法，二十四種不相應無記法，有為生滅法，有
X17n0331_p0915c14║漏有罪有受五蘊法也。出世間一切法者，即不生
X17n0331_p0915c15║不滅無為法，及無罪無漏無受五蘊法也。若略而
X17n0331_p0915c16║言之，世間五蘊總以心意意識及彼所熏名言我
X17n0331_p0915c17║支及業三種習氣為因，由此八種識三種習氣為
X17n0331_p0915c18║因，生起現行念念遷流，長養凡愚善不善妄想五
X17n0331_p0915c19║陰之果，此名不善有漏習氣也。若真修行人修三
X17n0331_p0915c20║昧樂，斷分別我法二執，得入初地以至七地，得三
X17n0331_p0915c21║昧樂意生身，住三昧中現受法樂。然有十種習氣
X17n0331_p0915c22║不妄，所謂菩提心習氣，善根習氣，教化眾生習氣，
X17n0331_p0915c23║見佛習氣，於清淨世界受生習氣，願習氣，波羅蜜
X17n0331_p0915c24║習氣，思惟平等法習氣，種種境界差別習氣。若菩
X17n0331_p0916a01║薩安住此法，則永離一切煩惱習氣，得入如來大
X17n0331_p0916a02║智習氣非習氣智，是名善無漏習氣也。
X17n0331_p0916a03║大慧！善不善者，謂八識。何等為八？謂如來藏名識藏，
X17n0331_p0916a04║心、意、意識及五識身，非外道所說。大慧！五識身者，心、
X17n0331_p0916a05║意、意識俱善不善相，展轉變壞相續流注，不壞身生
X17n0331_p0916a06║亦生亦滅，不覺自心現次第滅餘識生，形相差別攝
X17n0331_p0916a07║受意識俱相應生，剎那時不住名為剎那。大慧！剎那
X17n0331_p0916a08║者名識藏，如來藏意俱生識習氣剎那，無漏習氣非
X17n0331_p0916a09║剎那，非凡愚所覺，計著剎那論故，不覺一切法剎那
X17n0331_p0916a10║非剎那，以斷見壞無為法。大慧！七識不流轉，不受苦
X17n0331_p0916a11║樂非涅槃因。大慧！如來藏者，受苦樂與因俱若生若
X17n0331_p0916a12║滅，四住地無明住地所醉，凡愚不覺剎那見妄想熏
X17n0331_p0916a13║心。復次，大慧！如金金剛佛舍利，得奇特性終不損壞。
X17n0331_p0916a14║大慧！若得無間有剎那者，聖應非聖而聖未曾不聖，
X17n0331_p0916a15║如金金剛雖經劫數稱量不減，云何凡夫不善於我
X17n0331_p0916a16║隱覆之說，於內外一切法作剎那想？
X17n0331_p0916a17║所謂世間有漏善不善習氣者，謂八識所熏習氣
X17n0331_p0916a18║也。八識者，即是如來藏心，為無始惡習所熏，轉名
X17n0331_p0916a19║識藏。復生無明住地，與七識俱，以能含藏諸法種
X17n0331_p0916a20║子，名曰識藏。以能傳出送入，通內外門，名意。以能
X17n0331_p0916a21║總緣五塵差別形相，名意識。以能各緣自分境界，
X17n0331_p0916a22║名五識。五識不離四大色根，故名為身。此八種識，
X17n0331_p0916a23║皆由無始根本無明，熏習如來藏，而如來藏隨染
X17n0331_p0916a24║熏習，轉名識藏。而有習氣，長養五陰，中間微細生
X17n0331_p0916b01║滅，剎那不住，非彼外道所知，故不能說。然五識身，
X17n0331_p0916b02║雖各緣自分境，必以六識為分別依，以七識為染
X17n0331_p0916b03║淨依，以八識為根本依。如一眼識緣色時，必與後
X17n0331_p0916b04║三識俱時而轉，以五識明了，牽引六識分別，六識
X17n0331_p0916b05║分別，招攬七識計著，七識計著，牽引八識受熏。故
X17n0331_p0916b06║前七現行，所取善不善相，生住滅，展轉變壞，而與
X17n0331_p0916b07║第八識藏，流注生滅，相續不斷，熏成種子。復由第
X17n0331_p0916b08║八相續不斷之身，集諸種子，起諸現行，亦與前七
X17n0331_p0916b09║俱生俱滅，所謂壞不壞相，展轉因也。良由不知前
X17n0331_p0916b10║五塵境，皆是自心所現，或九緣會而生眼識，取色
X17n0331_p0916b11║塵，或眼識滅，八緣會而生耳識，取聲塵等，故曰形
X17n0331_p0916b12║相差別攝受。然五識雖各各緣差別境，必有同時
X17n0331_p0916b13║意識俱時相應而生，總緣五識差別之境。故唯識
X17n0331_p0916b14║頌云：依止根本識，五識隨緣現，或俱或不俱，如波
X17n0331_p0916b15║濤依水。如是展轉生滅，新新不住，名為剎那。此剎
X17n0331_p0916b16║那者，即是如來藏轉成識藏，與第七識俱。此第七
X17n0331_p0916b17║識復引生前六種識，是心意意識所熏三界善不
X17n0331_p0916b18║善習氣，總名妄想，故有剎那。若是出三界人，斷異
X17n0331_p0916b19║生性障，修三昧樂，得現法樂，住諸無漏法所熏無
X17n0331_p0916b20║漏習氣，此雖在剎那法中，而實非剎那。而凡愚不
X17n0331_p0916b21║知，但計著剎那之論，不覺一切法中有剎那者，有
X17n0331_p0916b22║非剎那者，乃總將一切有為無為、有漏無漏等法，
X17n0331_p0916b23║一例皆入剎那法中，以斷滅見壞無為法。此何以
X17n0331_p0916b24║故？良由不知七識不流轉、如來藏流轉二義也。七
X17n0331_p0916c01║識所以不流轉者，以非生死因。非涅槃因故，不受
X17n0331_p0916c02║生死苦，亦不受涅槃樂。以前七識不能持種，非異
X17n0331_p0916c03║熟心，非趣生體故。凡愚不知，謂斷七識出生死，而
X17n0331_p0916c04║不知出者是分段生死、變易生死猶在也。謂斷七
X17n0331_p0916c05║識得涅槃，而不知得者是有餘涅槃，非無餘涅槃
X17n0331_p0916c06║也。如來藏所以流轉者，以生死涅槃二果，皆是如
X17n0331_p0916c07║來藏，為善不善因故，受苦受樂，若生若滅也。故阿
X17n0331_p0916c08║毗達磨經之無始時來界，一切法等依，由此有諸
X17n0331_p0916c09║趣，及涅槃證得。是則剎那者非剎那，而非剎那者
X17n0331_p0916c10║成剎那矣。故所謂不生不滅，是無常義也。然我前
X17n0331_p0916c11║說彼諸凡聖悉有生滅者，以凡愚為四住地煩惱
X17n0331_p0916c12║所醉，聖人為住地無明所醉，故說皆有剎那生滅。
X17n0331_p0916c13║而凡愚不覺剎那處有不剎那者在，而為妄想熏
X17n0331_p0916c14║心，作剎那見，豈如來藏實有剎那耶？然如來藏自
X17n0331_p0916c15║性清淨，畢竟無垢，雖在剎那，未嘗變壞，如金中之
X17n0331_p0916c16║金剛，如佛身之舍利，得奇特性，超過諸物，終不損
X17n0331_p0916c17║壞。若使修行四無間行，所得自覺聖智，已證無生
X17n0331_p0916c18║法忍，而有剎那者，此則聖應同凡，不名為聖。然聖
X17n0331_p0916c19║人證無生忍，雖為三相遷流，實不生滅，如金金剛，
X17n0331_p0916c20║雖經累劫，而稱量不滅。若知此，則不唯聖人不剎
X17n0331_p0916c21║那，即凡愚又何嘗剎那耶？云何凡夫不善於此隱
X17n0331_p0916c22║覆之說，計著凡聖悉有生滅之語，妄謂一切內外，
X17n0331_p0916c23║有漏無漏，有為無為等法，一類皆作剎那生滅者，
X17n0331_p0916c24║不亦謬乎？
X17n0331_p0917a01║大慧菩薩復白佛言：世尊！如世尊說：六波羅蜜滿足
X17n0331_p0917a02║得成正覺。何等為六？佛告大慧：波羅蜜有三種分別，
X17n0331_p0917a03║謂：世間、出世間、出世間上上。大慧！世間波羅蜜者，我、
X17n0331_p0917a04║我所攝受，計著攝受二邊，為種種受生處，樂色、聲、香、
X17n0331_p0917a05║味、觸故，滿足檀波羅蜜，戒、忍、精進、禪定、智慧亦如是，
X17n0331_p0917a06║凡夫神通得生梵天。大慧！出世間波羅蜜者，聲聞、緣
X17n0331_p0917a07║覺墮攝受涅槃故，行六波羅蜜，樂自己涅槃樂。出世
X17n0331_p0917a08║間上上波羅蜜者，覺自心現妄想量攝受，及自心二
X17n0331_p0917a09║故不生妄想，於諸趣攝受非分，自心色相不計著，為
X17n0331_p0917a10║安樂一切眾生故，生檀波羅蜜，起上上方便；即於彼
X17n0331_p0917a11║緣妄想不生戒，是尸波羅蜜；即彼妄想不生忍，知攝
X17n0331_p0917a12║所攝，是羼提波羅蜜；初、中、後夜精勤方便，隨順修行
X17n0331_p0917a13║方便，妄想不生，是毗離耶波羅蜜；妄想悉滅，不墮聲
X17n0331_p0917a14║聞涅槃攝受，是禪波羅蜜；自心妄想非性，智慧觀察
X17n0331_p0917a15║不墮二邊，先身轉勝而不可壞，得自覺聖趣，是般若
X17n0331_p0917a16║波羅蜜。
X17n0331_p0917a17║此承上修行者正受住於正法得如來智具足而
X17n0331_p0917a18║問也。意謂住正受者便得如來正智，住於正法證
X17n0331_p0917a19║金剛身矣。何故又說六波羅蜜滿足方得正覺耶？
X17n0331_p0917a20║佛謂波羅蜜有三種分別：一者世間，即人天所修；
X17n0331_p0917a21║二者出世間，即小乘所修；三者出世間上上，即菩
X17n0331_p0917a22║薩所修。世間波羅蜜者，謂諸凡愚著我我所，計我
X17n0331_p0917a23║能施計有所施，不離能取所取二見，為求未來受
X17n0331_p0917a24║生人天勝處，受用色等五塵之樂，此名住相布施，
X17n0331_p0917b01║乃至餘度亦如是，此以有漏因感有漏果，成就五
X17n0331_p0917b02║通得生梵世，雖修六度不離世間，此人天所修六
X17n0331_p0917b03║度也。出世間波羅蜜者，謂二乘人厭生死取涅槃，
X17n0331_p0917b04║修習四諦十二緣，併修六種劣無漏行，但求自己
X17n0331_p0917b05║得涅槃樂，無心與人共證，此雖比於世間已得超
X17n0331_p0917b06║勝，然非究竟，此則二乘所修六度也。出世間上上
X17n0331_p0917b07║波羅蜜者，是菩薩於真如法深解現前，覺一切有
X17n0331_p0917b08║漏無漏有為無為一切諸法，皆是自心現妄想量，
X17n0331_p0917b09║本無有二，但是自心執取，故見有二。以如實覺知
X17n0331_p0917b10║此義故，不生妄想，雖修六度，於人天二乘趣，不能
X17n0331_p0917b11║攝受，此由了知一切色相，皆是自心所現，不生計
X17n0331_p0917b12║著故也。但為安樂眾生，故行布施，起上上方便，不
X17n0331_p0917b13║見施者受者，及中間所施之物，以知法性，體無慳
X17n0331_p0917b14║貪，隨順修行，是名自性到彼岸布施。即此行布施，
X17n0331_p0917b15║而不生妄想，於諸境界，不起五欲，是名自性金剛
X17n0331_p0917b16║戒。即彼妄想不生，如實而知，能取所取，皆無自性，
X17n0331_p0917b17║不與心鬬，是名自性無生忍。雖初中後夜，勤修匪
X17n0331_p0917b18║懈，隨順修行，如實方便，而中心樹了，毫無所動，是
X17n0331_p0917b19║名自性精進。由不生妄想，不取外道二乘涅槃，是
X17n0331_p0917b20║名到彼岸自性定。由知自心所現妄想，本來非性，
X17n0331_p0917b21║即以智慧觀察，不墮有無二邊惡見，得智慧身，地
X17n0331_p0917b22║地轉勝，不可壞滅，得自覺聖智趣，此非二乘智慧
X17n0331_p0917b23║可及，是名到彼岸自性金剛慧。然則修行得正受，
X17n0331_p0917b24║住正法，具足智慧者，即是具此六種波羅蜜也。
X17n0331_p0917c01║爾時，世尊欲重宣此義，而說偈言：空無常剎那，愚夫
X17n0331_p0917c02║妄想作，如河燈種子，而作剎那想。剎那息煩亂，寂靜
X17n0331_p0917c03║離所作，一切法不生，我說剎那義。物生則有滅，不為
X17n0331_p0917c04║愚者說，無間相續性，妄想之所熏。無明為其因，心則
X17n0331_p0917c05║從彼生，乃至色未生，中間有何分？相續次第滅，餘心
X17n0331_p0917c06║從彼生，不住於色時，何所緣而生？以從彼生故，不如
X17n0331_p0917c07║實因生，云何無所成，而知剎那壞？修行者正受，金剛
X17n0331_p0917c08║佛舍利，光音天宮殿，世間不壞事。住於正法得，如來
X17n0331_p0917c09║智具足，比丘得平等，云何見剎那？犍闥婆幻等，色無
X17n0331_p0917c10║有剎那，於不實色等，視之若真實。
X17n0331_p0917c11║此頌剎那非剎那也。言我因彼凡愚，於一切法無
X17n0331_p0917c12║常計常，故我說一切法無生。一切法剎那，悉由愚
X17n0331_p0917c13║夫妄想施設，故喻之如河流、如燈、如種子，以破其
X17n0331_p0917c14║常見耳。豈意遂將一切法作剎那想耶？豈知我說
X17n0331_p0917c15║剎那者，正欲息其煩亂妄想，令其見一切法本來
X17n0331_p0917c16║寂靜，本來離所作，本來不生，此我所說剎那義也。
X17n0331_p0917c17║以一切法仗因托緣而起，當處出生，隨處滅盡，是
X17n0331_p0917c18║生即無生，故以不生為剎那，非以無常為剎那。而
X17n0331_p0917c19║愚者不知，故不為彼說也。所謂緣者，謂等無間緣、
X17n0331_p0917c20║因緣、增上緣、所緣緣也。若四緣不具，生滅不成，是
X17n0331_p0917c21║則生則緣生，滅則緣滅，而一切法何曾有剎那耶？
X17n0331_p0917c22║所謂剎那者，豈非等無間緣為開導依，令前念滅
X17n0331_p0917c23║而後念生，為相續性乎？然此無間相續，不能自生
X17n0331_p0917c24║自滅，皆從妄想熏習而有，故內以無明為因，外以
X17n0331_p0918a01║色法為緣，而生滅心方從彼生。若使內雖有因，而
X17n0331_p0918a02║無根境二種相分，色為所緣增上，更依何分而生
X17n0331_p0918a03║中間相續之性乎？若謂五識相續，實隨境緣滅而
X17n0331_p0918a04║心次第滅，實隨境緣生而心亦次第生者，然心不
X17n0331_p0918a05║住色，色不住心，各各不相知，各各不相到，是以何
X17n0331_p0918a06║物為所緣而生乎？則知心本無生明矣。以心本無
X17n0331_p0918a07║生，從彼而生，則知非是實從因生也。是則求其剎
X17n0331_p0918a08║那生相尚不可得，云何知其剎那壞相乎？此我所
X17n0331_p0918a09║謂即剎那非剎那也。且一切法在剎那中，尚無剎
X17n0331_p0918a10║那可得，況修行者證無生忍，現法樂住，得有剎那
X17n0331_p0918a11║耶？且如金金剛佛、舍利光音天宮，此皆世間有形
X17n0331_p0918a12║相者，尚有種種不壞之事，何況菩薩安住如來正
X17n0331_p0918a13║法，具足如來正智，乃至比丘得證平等法性者，云
X17n0331_p0918a14║何見有剎那之相耶？由彼見一切法如乾城、如夢
X17n0331_p0918a15║幻，雖現有色相，實無剎那相可得，云何愚夫於種
X17n0331_p0918a16║種不實色等視為真實，妄謂實有剎那壞相哉？吾
X17n0331_p0918a17║故謂愚夫不善於我隱覆之說，於內外一切法作
X17n0331_p0918a18║剎那想者，此也。
X17n0331_p0918a19║爾時大慧菩薩白佛言：世尊！唯願為說五法、自性、識、
X17n0331_p0918a20║二種無我究竟分別相。我及餘菩薩摩訶薩，於一切
X17n0331_p0918a21║地次第相續，分別此法入一切佛法。入一切佛法者，
X17n0331_p0918a22║得到如來自覺地。佛告大慧：諦聽諦聽！善思念之。大
X17n0331_p0918a23║慧白佛言：唯然受教。佛告大慧：五法、自性、識、二無我
X17n0331_p0918a24║分別趣相者，謂名、相、妄想、正智、如如。若修行者，修行
X17n0331_p0918b01║入如來自覺聖趣，離於斷常有無等見，現法樂正受
X17n0331_p0918b02║住現在前。大慧！不覺彼五法、自性、識、二無我，自心現
X17n0331_p0918b03║外性凡夫妄想，非諸賢聖。大慧白佛言：世尊！云何愚
X17n0331_p0918b04║夫妄想生，非諸賢聖？佛告大慧：愚夫計著俗數名相，
X17n0331_p0918b05║隨心流散。流散已，種種相像貌墮我、我所見，希望計
X17n0331_p0918b06║著妙色。計著已，無知覆障生染著。染著已，貪恚所生
X17n0331_p0918b07║業積集。積集已，妄想自纏如蠶作繭，墮生死海諸趣
X17n0331_p0918b08║曠野如汲井輪。以愚癡故，不能知如幻野馬水月。自
X17n0331_p0918b09║性離我、我所，起於一切不實妄想，離相、所相及生、住、
X17n0331_p0918b10║滅，從自心妄想生，非自在時節微塵勝妙生。愚癡凡
X17n0331_p0918b11║夫隨名、相流
X17n0331_p0918b12║一往分辨，總顯凡聖、邪正、因果，皆依五法、三性、八
X17n0331_p0918b13║識、二種無我而出。今將八識、三性、二無我皆攝入
X17n0331_p0918b14║五法，復顯五法不出寂滅一心也。故問五法、自性、
X17n0331_p0918b15║識、二種無我究竟分別相。若知究竟分別相，則知
X17n0331_p0918b16║菩薩入一切地次第相續之相。如四加行觀察名
X17n0331_p0918b17║義自性差別，得入初地，始斷分別我法二執，證徧
X17n0331_p0918b18║行真如，得分別我法二空智。從是而進，以二空智
X17n0331_p0918b19║觀察俱生名相妄想，證俱生我法二空智，得入等
X17n0331_p0918b20║妙二覺。又如空六識我法得入初地，空七識我法
X17n0331_p0918b21║得入八地，空八識法執得入佛地。故知五法、三性、
X17n0331_p0918b22║八識、二無我攝一切法，而能分別此法者，則能入
X17n0331_p0918b23║一切佛法。能入一切佛法者，方得從初地乃至如
X17n0331_p0918b24║來自覺地也。故世尊一一示之。所謂五法者，起信
X17n0331_p0918c01║論云：所言法者，謂眾生心。言五種法皆不出寂滅
X17n0331_p0918c02║一心也。言三自性者，謂此三法皆從如來藏自性
X17n0331_p0918c03║流出也。言八識者，謂十一色法是所緣唯識，心所
X17n0331_p0918c04║法是相應唯識，不相應法是分位唯識，八識是自
X17n0331_p0918c05║性唯識，無為法是識性唯識，是故百法皆歸唯識。
X17n0331_p0918c06║是三種法皆由我法二執妄生分別，故有心、意、意
X17n0331_p0918c07║識妄想名相種種差別。若證二空，即是正智如如，
X17n0331_p0918c08║圓成實性。故纔有我相，則一切法森然滿目；若無
X17n0331_p0918c09║我相，則一切法空無生，離自性矣。故一切法不出
X17n0331_p0918c10║五法，而五法該一切法。若修行者觀察五法，明見
X17n0331_p0918c11║無謬，依之修行，漸漸入於如來自覺聖趣，不由於
X17n0331_p0918c12║他，通達佛法，則能遠離斷常、有無二見，不墮名相
X17n0331_p0918c13║妄想。現在法樂正受，常得在前，便得如來自覺聖
X17n0331_p0918c14║智，證於如如。若不覺五法、三性、八識悉皆無我，又
X17n0331_p0918c15║不知諸法皆自心現，妄計心外實有諸法者，此皆
X17n0331_p0918c16║凡愚妄想分別，非聖賢也。何以故？一切名相，皆是
X17n0331_p0918c17║世俗假立，原非實有。愚夫計著俗數名相，而心即
X17n0331_p0918c18║隨名相流轉，如水流風散，奔蕩而不可收拾。既流
X17n0331_p0918c19║散已，復於種種形像相貌，分別妍醜，生執取相，墮
X17n0331_p0918c20║我我所，希望計著，以為妙色。既計著已，即為無明
X17n0331_p0918c21║覆障，生起惑染。既染著已，於順境生貪，違境生恚，
X17n0331_p0918c22║貪恚二心，造諸惡業，日積月累，無有休息。既積集
X17n0331_p0918c23║已，為業所牽，不能自脫，如蠶作繭，自纏自縛，墮於
X17n0331_p0918c24║生死大海，六趣曠野，一上一下，頭出頭沒，如汲井
X17n0331_p0919a01║輪，輪輪不絕。如是惑、業、苦三，輪轉不已，皆由無明
X17n0331_p0919a02║所覆，計著名相而起。不知一切俗數名相自性，如
X17n0331_p0919a03║幻如𦦨，如水中月，其中原無主宰而為之我，亦無
X17n0331_p0919a04║依止之處而為之我所。愚夫於無我我所處，而起
X17n0331_p0919a05║一切不實妄想，不知一切法本離能相，亦離所相，
X17n0331_p0919a06║亦離生住滅相，安有種種妙善之色，安有起惑造
X17n0331_p0919a07║業受報之事乎？此諸名相，悉從自心妄想生起，非
X17n0331_p0919a08║自在時微塵勝妙等生。其計為自在等生者，皆是
X17n0331_p0919a09║凡夫計名執相之流，非達名相本空者也。
X17n0331_p0919a10║大慧！彼相者，眼識所照名為色，耳鼻舌身意識所照
X17n0331_p0919a11║名為聲香味觸法，是名為相。大慧！彼妄想者，施設眾
X17n0331_p0919a12║名顯示諸相，如此不異象馬車步男女等名，是名妄
X17n0331_p0919a13║想。大慧！正智者，彼名相不可得，猶如過客諸識不生
X17n0331_p0919a14║不斷，不墮一切外道聲聞緣覺之地。復次，大慧！菩薩
X17n0331_p0919a15║摩訶薩以此正智，不立名相非不立名相，捨離二見
X17n0331_p0919a16║建立及誹謗，知名相不生，是名如如。大慧！菩薩摩訶
X17n0331_p0919a17║薩住如如者，得無所有境界故，得菩薩歡喜地，得菩
X17n0331_p0919a18║薩歡喜地已，永離一切外道惡趣，正住出世間趣，法
X17n0331_p0919a19║相成熟，分別幻等一切法，自覺法趣相，離諸妄想見
X17n0331_p0919a20║性異相，次第乃至法雲地，於其中間三昧力自在神
X17n0331_p0919a21║通開敷，得如來地已，種種變化圓照示現，成熟眾生
X17n0331_p0919a22║如水中月，善究竟滿足十無盡句，為種種異解眾生
X17n0331_p0919a23║分別說法，法身離意所作，是名菩薩入如如所得。
X17n0331_p0919a24║上言名即是相，此顯相即是名也。相之與名，即色
X17n0331_p0919b01║心二法。形狀可觀曰相，表呼詮召曰名。如根塵皆
X17n0331_p0919b02║相，而目之為根塵即名。此即全相是名，全名是相，
X17n0331_p0919b03║所謂相名常相隨也。妄想者，謂迷有迷無曰妄，從
X17n0331_p0919b04║相起心曰想。謂名不自名，相不自相，必有施設顯
X17n0331_p0919b05║示假名假相，如象馬車步男女等名。妄謂此名非
X17n0331_p0919b06║彼名，此相非彼相者，謂之妄想。論云：心能為一切
X17n0331_p0919b07║法作名，若無心則無一切名字。當知世出世名字，
X17n0331_p0919b08║皆從心起，故名意言境。言正智者，於彼妄想施設
X17n0331_p0919b09║顯示種種名相，微細觀察，求其實相，了不可得。猶
X17n0331_p0919b10║如過客暫時停泊，故呼牛應牛，呼馬應馬，不復更
X17n0331_p0919b11║起虗妄分別。故諸識不生，不起二見，不墮外道二
X17n0331_p0919b12║乘偏邪之智，名為正智。大般若經云：如一切法名，
X17n0331_p0919b13║唯客所攝。於十方三世，無所從來，亦無所至，亦無
X17n0331_p0919b14║所住。一切法中無名，名中亦無一切法，非合非散，
X17n0331_p0919b15║但假既設。所以者何？以一切法與名，俱自性空。是
X17n0331_p0919b16║以法從心生，名因法立。所生之法無處，能生之心
X17n0331_p0919b17║亦然。則心境俱空，俱無處所，是名正智。如如者，謂
X17n0331_p0919b18║菩薩以此正智觀察，無一可立，以一切法悉皆真
X17n0331_p0919b19║故，故不立名相；無一可遣，以一切法悉皆如故，故
X17n0331_p0919b20║不遣名相。以不立故，不墮建立見；以不遣故，不墮
X17n0331_p0919b21║誹謗見。以知名相猶如過客，本自不生，以不生故，
X17n0331_p0919b22║名如如也。若菩薩在四加行位中，起四尋思智，觀
X17n0331_p0919b23║察名義自性差別，離識非有，斷分別我法二執，證
X17n0331_p0919b24║徧行真如，得入無所有寂靜境界，入初地住。住初
X17n0331_p0919c01║地時，斷異生性障，永離一切外道惡趣，生如來家，
X17n0331_p0919c02║正住出世間趣。從初地觀察法相，至第七地，法相
X17n0331_p0919c03║成熟，得純無相，觀知一切法猶如幻等，不被相縛，
X17n0331_p0919c04║證自覺法趣，得入八地，離心意意識諸妄想見，及
X17n0331_p0919c05║種種有無性異相。次第乃至入法雲地，則三昧十
X17n0331_p0919c06║力自在神通諸華，一時開敷，莊嚴佛地。入如來地
X17n0331_p0919c07║已，即得種類俱生無行作意生身，故有種種變化，
X17n0331_p0919c08║分身無量，圓照法界，成熟眾生，如水中月，不出不
X17n0331_p0919c09║入，善能究竟滿足十無盡句，所謂眾生無盡，世界
X17n0331_p0919c10║無盡等。為種種意解眾生，隨其根樂而為說法，雖
X17n0331_p0919c11║現種種身，說種種法，而法身本自不動，離於所作，
X17n0331_p0919c12║當體如如，是名菩薩入如如所得境界。所謂五法
X17n0331_p0919c13║者，如此
X17n0331_p0919c14║爾時大慧菩薩白佛言：世尊！云何世尊為三種自性
X17n0331_p0919c15║入於五法？為各有自相宗？佛告大慧：三種自性及八
X17n0331_p0919c16║識二無我，悉入五法。大慧！彼名及相是妄想自性。大
X17n0331_p0919c17║慧！若依彼妄想生心心法，名俱時生如日光俱，種種
X17n0331_p0919c18║相各別分別持，是名緣起自性。大慧！正智如如者不
X17n0331_p0919c19║可壞故，名成自性。復次，大慧！自心現妄想八種分別，
X17n0331_p0919c20║謂識藏意意識及五識身，相者不實相妄想故，我我
X17n0331_p0919c21║所二攝受滅二無我生。是故，大慧！此五法者，聲聞緣
X17n0331_p0919c22║覺菩薩如來，自覺聖智諸地相續次第，一切佛法悉
X17n0331_p0919c23║入其中。
X17n0331_p0919c24║前明五法已竟，此將三性、八識、二無我，皆攝入五
X17n0331_p0920a01║法也。彼五法中名相攝三性中徧計妄想者，以有
X17n0331_p0920a02║名相故起徧計，若無名相徧計亦無，此名相所以
X17n0331_p0920a03║攝徧計妄想自性也。彼五法中妄想攝三性中緣
X17n0331_p0920a04║起自性者，以依彼妄想生心心所法，有種種名俱
X17n0331_p0920a05║時而生，如日與光俱時而有。既有種種名俱時生，
X17n0331_p0920a06║則有種種相各別現，而諸所生心心所法中，有分
X17n0331_p0920a07║別者、有執持者，亦各有別。此由妄想而生名相，是
X17n0331_p0920a08║名緣起自性。若無妄想則緣起不生，以妄想緣起，
X17n0331_p0920a09║有則俱有、無則俱無，非謂先緣起而後妄想，亦非
X17n0331_p0920a10║先妄想而後緣起，此妄想所以攝緣起自性也。正
X17n0331_p0920a11║智如如攝成自性者，以正智如如遠離虗妄二種
X17n0331_p0920a12║自性，以如如智證如如理故不可壞，以不可壞故
X17n0331_p0920a13║不生不滅，圓同太虗無欠無餘，此正智如如所以
X17n0331_p0920a14║攝成自性也。所謂五法攝三自性，如此五法攝八
X17n0331_p0920a15║識者，謂自心所現見相二分是為名相，於此執著
X17n0331_p0920a16║而起八種分別各緣自境即是妄想，謂了此八種
X17n0331_p0920a17║差別之相皆是不實，但以妄想分別展轉生起，故
X17n0331_p0920a18║未轉識時名為識藏，即是名相妄想，識既轉已名
X17n0331_p0920a19║如來藏，即是正智如如，此五法所以攝八識也。五
X17n0331_p0920a20║法攝二我二無我者，若識陰未破，內取識藏為我，
X17n0331_p0920a21║外取識所分別五塵為我所，謂之我執，既捨識藏
X17n0331_p0920a22║則取能捨者為我，取所證者為我所，謂之法執，此
X17n0331_p0920a23║從名相二種取我我所即是妄想，若二攝受滅二
X17n0331_p0920a24║無我生即是正智如如，此五法所以攝二我二無
X17n0331_p0920b01║我也。此五法者，不但三性八識二無我悉入其中，
X17n0331_p0920b02║即四聖所斷所修所證若因若果，一切佛法悉能
X17n0331_p0920b03║該攝，以不出如來藏寂滅一心故也。
X17n0331_p0920b04║復次，大慧！五法者，相、名、妄想、如如、正智。大慧！相者，若
X17n0331_p0920b05║處所形相色像等現，是名為相。若彼有如是相名為
X17n0331_p0920b06║瓶等，即此非餘是說為名。施設眾名顯示諸相，瓶等
X17n0331_p0920b07║心心法是名妄想。彼名彼相畢竟不可得，始終無覺，
X17n0331_p0920b08║於諸法無展轉離不實妄想，是名如如。真實決定究
X17n0331_p0920b09║竟自性不可得，彼是如相。我及諸佛隨順入處，普為
X17n0331_p0920b10║眾生如實演說施設顯示，於彼隨入正覺，不斷不常
X17n0331_p0920b11║妄想不起，隨順自覺聖趣，一切外道聲聞緣覺所不
X17n0331_p0920b12║得相，是名正智。大慧！是名五法、三種自性、八識、二種
X17n0331_p0920b13║無我，一切佛法悉入其中。是故，大慧！當自方便學，亦
X17n0331_p0920b14║教他人勿隨於他。爾時，世尊欲重宣此義，而說偈言：
X17n0331_p0920b15║○五法三自性，及與八種識，二種無有我，悉攝摩訶
X17n0331_p0920b16║衍。名相虗妄想，自性二種相，正智及如如，是則為成
X17n0331_p0920b17║相。
X17n0331_p0920b18║已上將三性，八識，二無我，悉入五法已。然如如正
X17n0331_p0920b19║智，本非二物。以法體論，則先如而後智。以修證論，
X17n0331_p0920b20║則先智而後如。故前約修證，以顯先智後如。此約
X17n0331_p0920b21║法體，以顯先如後智。故復申言，所謂相者，即彼諸
X17n0331_p0920b22║法形像色相是也。所謂名者，即彼相而安立彼名，
X17n0331_p0920b23║如即瓶相而安立瓶名，即此名非彼名，不可移易
X17n0331_p0920b24║是也。所謂妄想者，即是能施設瓶等眾名，能顯示
X17n0331_p0920c01║瓶等眾相之心心所法是也。所謂如如者，即能覺
X17n0331_p0920c02║種種名相，物不當名，名不當物，名物無當，兩無定
X17n0331_p0920c03║處。若了名空，則毀譽不能動，故始終無分別。若了
X17n0331_p0920c04║相空，則妍醜不能亂，故諸法無展轉。由了名相皆
X17n0331_p0920c05║空，能離不實妄想，諸識不生，故名相皆如，是名如
X17n0331_p0920c06║如。此如如者，不但真實究竟名相皆如，亦真實究
X17n0331_p0920c07║竟如之自性，亦不可得。非若地上菩薩，皆有如之
X17n0331_p0920c08║自性可證，所謂即如亦如。此如如相，即是我及諸
X17n0331_p0920c09║佛隨順覺性所入之處也。所謂正智者，由證此如
X17n0331_p0920c10║如實相，普為眾生如實演說如是種種名相皆是
X17n0331_p0920c11║妄想，施設顯示悉不可得，即令於彼名相隨入正
X17n0331_p0920c12║覺。既不毀名相而入斷，亦不執名相而墮常，遠離
X17n0331_p0920c13║心意意識，妄想不起，即能隨順自覺聖趣，此即一
X17n0331_p0920c14║切外道所不得相也。以彼外道二乘不離心識，此
X17n0331_p0920c15║自覺聖智心識不到，故非彼所得也。以一切心識
X17n0331_p0920c16║所不能緣，是名正智。然非正智不能契如如，非契
X17n0331_p0920c17║如如亦不知是正智，故智無如外之智，如無智外
X17n0331_p0920c18║之如，以如如智契如如理，此即自覺聖智所證境
X17n0331_p0920c19║界。如此是名五法，能以三性、八識、二種無我、一切
X17n0331_p0920c20║佛法悉入其中也。然此五法不離尋常日用，汝等
X17n0331_p0920c21║菩薩當從己躬用四無間方便修學，勿隨他人言
X17n0331_p0920c22║語流轉，亦當教人自修學，亦勿隨他也。頌中先以
X17n0331_p0920c23║五法攝三性、八識及二無我、一切佛法，總入大乘。
X17n0331_p0920c24║次頌五法攝三自性，一如前說。
X17n0331_p0921a01║爾時大慧菩薩復白佛言：如世尊所說句，過去諸佛
X17n0331_p0921a02║如恒河沙，未來現在亦復如是。云何世尊為如說而
X17n0331_p0921a03║受？為更有餘義？唯願如來哀愍解說。佛告大慧：莫如
X17n0331_p0921a04║說受，三世諸佛量非如恒河沙。所以者何？過世間望
X17n0331_p0921a05║非譬所譬，以凡愚計常外道妄想，長養惡見生死無
X17n0331_p0921a06║窮，欲令厭離生死趣輪精勤勝進故，為彼說言諸佛
X17n0331_p0921a07║易見，非如優曇鉢華難得見故息方便求。有時復觀
X17n0331_p0921a08║諸受化者，作是說言：佛難值遇如優曇鉢華。優曇鉢
X17n0331_p0921a09║華無已見今見當見，如來者世間悉見，不以建立自
X17n0331_p0921a10║通故，說言如來出世如優曇鉢華。大慧！自建立自通
X17n0331_p0921a11║者過世間望，彼諸凡愚所不能信，自覺聖智境界無
X17n0331_p0921a12║以為譬，真實如來過心意意識所見之相不可為譬。
X17n0331_p0921a13║前以五法總攝一切諸法，皆歸如如。此如如者，即
X17n0331_p0921a14║是法身境界。今欲顯諸佛法身常住，大慧乃舉世
X17n0331_p0921a15║尊尋常所說三世諸佛如恒河沙者，為當如佛所
X17n0331_p0921a16║說而信受耶？抑亦更有餘義耶？佛言：莫如說而受。
X17n0331_p0921a17║三世諸佛，心量無盡，超過一切，無與等者，不止如
X17n0331_p0921a18║恒河沙之多而已也。所以者何？為其超出世間，即
X17n0331_p0921a19║非世間瞻望可及，不可以世間可知可見之物而
X17n0331_p0921a20║比擬之。故經云：三界有無一切法，不能與佛為譬
X17n0331_p0921a21║喻。然我作此譬喻者，以彼凡愚計常，外道計斷，長
X17n0331_p0921a22║養惡見，輪轉生死，不能得見真如境界。我欲令彼
X17n0331_p0921a23║厭離生死六趣苦輪，精勤修習勝進之法，故說諸
X17n0331_p0921a24║佛易見如恒河沙，非如優曇之難見也。若說佛難
X17n0331_p0921b01║值遇如優曇華，必生退怯，便息方便，不生勝求，不
X17n0331_p0921b02║名善誘，是故我說諸佛易見如恒河沙。若有根熟
X17n0331_p0921b03║已受化者，見其生懈怠想，有時復說佛難值遇如
X17n0331_p0921b04║優曇華，當生戀慕心，生希有想，此亦方便，非真說
X17n0331_p0921b05║也。優曇華非已見、今見、當見，而如來出世悉知悉
X17n0331_p0921b06║見，豈優曇可比哉？如此二喻，一易一難，皆是如來
X17n0331_p0921b07║方便誘掖愚蒙之辭耳，不為建立自性宗通者說
X17n0331_p0921b08║也。以彼建立自通者，自覺聖智光明，暉發觸目，無
X17n0331_p0921b09║非是佛，如是境界，過世間望，非彼凡愚所能信解，
X17n0331_p0921b10║故借優曇鉢華難得值遇，以激其生信耳。其實得
X17n0331_p0921b11║自性宗通，及得自覺聖智境界者，過諸譬喻，不但
X17n0331_p0921b12║不可以恒河沙喻，亦不可以優曇擬之也。所以者
X17n0331_p0921b13║何？世間所可見者，不離心意意識，皆可推測而知，
X17n0331_p0921b14║若真實如來離心意意識所見之相，豈可以世間
X17n0331_p0921b15║悉知悉見之恒河沙為喻哉？
X17n0331_p0921b16║大慧！然我說譬，佛如恒沙無有過咎。大慧！譬如恒沙，
X17n0331_p0921b17║一切魚鼈輸收魔羅師子象馬人獸踐踏沙，不念言：
X17n0331_p0921b18║彼惱亂我。而生妄想，自性清淨無諸垢污。如來、應供、
X17n0331_p0921b19║等正覺聖智恒河，大力神通自在等沙，一切外道諸
X17n0331_p0921b20║人獸等一切惱亂，如來不念而生妄想，如來寂然無
X17n0331_p0921b21║有念想，如來本願以三昧樂安眾生故無有惱亂，猶
X17n0331_p0921b22║如恒沙等無有異，又斷貪恚故。
X17n0331_p0921b23║如來法身既無可喻，然佛常喻三世諸佛如恒河
X17n0331_p0921b24║沙者，亦無自語相違過，以有別義，如下七種是也。
X17n0331_p0921c01║初顯法身離念故喻如恒沙，以彼恒沙一切魚鼈
X17n0331_p0921c02║及殺子魚師子象馬等踐踏其上，沙不作念彼惱
X17n0331_p0921c03║亂我而生妄想，以彼本來自性清淨無垢染故。諸
X17n0331_p0921c04║佛如來證得自覺聖智如彼恒河，於中具足德相
X17n0331_p0921c05║大力神通自在如彼？河沙。一切天魔外道愚癡魚
X17n0331_p0921c06║鼈以瞋恚心惱亂如來，如來不以惱亂故而生一
X17n0331_p0921c07║念妄想，以如來見一切法寂靜離心緣相無有想
X17n0331_p0921c08║念。且如來本願欲令一切眾生如己無異，皆令得
X17n0331_p0921c09║三昧樂，豈有反生惱亂者耶？故彼雖惱亂如來，如
X17n0331_p0921c10║來了不作念，故說諸佛如恒河沙。又離貪恚故，以
X17n0331_p0921c11║離貪故敬之而不加喜，離瞋故惱之而不加怒，由
X17n0331_p0921c12║怨親平等物我一如不起分別，故說諸佛如恒河
X17n0331_p0921c13║沙。故黃壁云：恒河沙者，佛說是？沙。諸佛如來釋梵
X17n0331_p0921c14║諸天步履而過，沙亦不喜；牛羊蟲蟻踐踏而行，沙
X17n0331_p0921c15║亦不怒；珍寶馨香，沙亦不貪；糞溺臭穢，沙亦不惡。
X17n0331_p0921c16║亦是此義。
X17n0331_p0921c17║譬如恒沙是地自性，劫盡燒時燒一切地，而彼地大
X17n0331_p0921c18║不捨自性，與火大俱生故；其餘愚夫作地燒想而地
X17n0331_p0921c19║不燒，以火因故。如是，大慧！如來法身如恒沙不壞。
X17n0331_p0921c20║次顯法身不壞，喻如恒沙。以彼恒沙是地自性，劫
X17n0331_p0921c21║火洞然，大千俱壞。而恒沙不捨自性，以與火大俱
X17n0331_p0921c22║生故。愚癡凡夫謂地被燒，而地實不燒，以火為因
X17n0331_p0921c23║而生故。如來法身亦復如是。愚夫妄謂無明火燒，
X17n0331_p0921c24║法身亦壞。不知法身實因無明而顯，以無明佛性
X17n0331_p0922a01║同一性故。是故法身不壞，亦如恒沙。故法華云：眾
X17n0331_p0922a02║生見劫盡，大火所燒時，我此土安隱，天人常充滿。
X17n0331_p0922a03║是顯法身在無明火中，未甞壞也。
X17n0331_p0922a04║大慧！譬如恒沙無有限量；如來光明亦復如是，無有
X17n0331_p0922a05║限量，為成熟眾生故，普照一切諸佛大眾。
X17n0331_p0922a06║三、顯法身不墮數量故。喻如恒沙恒沙無量，如來
X17n0331_p0922a07║光明亦復無量。以如來自體具有大智慧光明，徧
X17n0331_p0922a08║照法界，義為成熟眾生，普照恒沙諸佛國土。其中
X17n0331_p0922a09║有一眾生根成熟者，即現是身而為說法。由世界
X17n0331_p0922a10║無限，眾生無限，而光明亦無限也。
X17n0331_p0922a11║大慧，譬如恒沙別求異沙永不可得；如是，大慧，如來、
X17n0331_p0922a12║應供、等正覺無生死生滅，有因緣斷故。
X17n0331_p0922a13║四、顯法身一相。喻如恒沙，唐云恒沙自性，不更改
X17n0331_p0922a14║變而為餘物，故別求異沙永不可得。如來法身亦
X17n0331_p0922a15║復如是，常住一相，本無生滅，不墮分段、變易二生
X17n0331_p0922a16║死中，以彼三有因緣皆悉斷盡，無生死因故。以如
X17n0331_p0922a17║來無生死異相，亦如恒河之無異沙也。
X17n0331_p0922a18║大慧！譬如恒河沙增減不可得知。如是，大慧！如來智
X17n0331_p0922a19║慧成熟眾生不增不減，非身法故。身法者有壞，如來
X17n0331_p0922a20║法身非是身法。
X17n0331_p0922a21║五、喻法身無增減。如恒河沙，投之而入於河，不見
X17n0331_p0922a22║其增；取之而出於河，不見其減。如來智慧亦復如
X17n0331_p0922a23║是，取之無禁，用之不竭，即以如來智慧成熟眾生。
X17n0331_p0922a24║而眾生智慧不曾增，如來智慧亦不曾減。以法身
X17n0331_p0922b01║無相，非如身法有形相故。身法有形，即可增減，究
X17n0331_p0922b02║竟可壞。如來法身，非是身法無可增減，何壞之有？
X17n0331_p0922b03║以法身無增減故。如恒沙
X17n0331_p0922b04║如壓恒沙油不可得，如是一切極苦眾生逼迫如來，
X17n0331_p0922b05║乃至眾生未得涅槃，不捨法界自三昧願樂，以大悲
X17n0331_p0922b06║故。
X17n0331_p0922b07║六、喻如來無瞋如恒河沙。譬如有人欲得蘇油，壓
X17n0331_p0922b08║恒河沙終不可得。無蘇油故，眾生在極苦中，如來
X17n0331_p0922b09║以種種方便令彼解脫。而諸眾生不肯受化、不得
X17n0331_p0922b10║涅槃，受大苦惱逼迫如來。如來不以不受化故而
X17n0331_p0922b11║生瞋恚，以不捨廣大法界，自三昧願樂具足大悲
X17n0331_p0922b12║故，雖不受化終無瞋惱，如壓沙求油終不可得。
X17n0331_p0922b13║大慧，譬如恒沙隨水而流，非無水也；如是，大慧，如來
X17n0331_p0922b14║所說一切諸法隨涅槃流，是故說言如恒河沙。如來
X17n0331_p0922b15║不隨諸去流轉，去是壞義故。大慧，生死本際不可知，
X17n0331_p0922b16║不知故云何說去？大慧，去者斷義，而愚夫不知。
X17n0331_p0922b17║七、喻如來說法不離涅槃。如恒河沙，魏云譬如恒
X17n0331_p0922b18║沙隨水而流，非是無水。諸佛如來為諸眾生說一
X17n0331_p0922b19║切法無非皆是順涅槃流，是故說言如恒河沙隨
X17n0331_p0922b20║水而流。然亦未甞隨順生死去流，以生死去流隨
X17n0331_p0922b21║諸趣轉，是生滅義故。然生死本際即涅槃本際，涅
X17n0331_p0922b22║槃本際不可知，則生死本際亦不可知。既不可知，
X17n0331_p0922b23║不應說生死為去流，云何我說生死有去流耶？所
X17n0331_p0922b24║言去者，即是斷義。謂生死流可斷，而涅槃流無盡，
X17n0331_p0922c01║故以生死為去流也。而愚夫不知，謂如來亦隨去
X17n0331_p0922c02║流成斷滅見。不知如來雖在生死去流，常居涅槃，
X17n0331_p0922c03║正如河沙隨水而流，實無去也。
X17n0331_p0922c04║大慧白佛言：世尊，若眾生生死際不可知者，云何解
X17n0331_p0922c05║脫可知？佛告大慧：無始虗偽過惡妄想習氣因滅，自
X17n0331_p0922c06║心現知外義，妄想身轉解脫不滅，是故無邊，非都無
X17n0331_p0922c07║所有。為彼妄想作無邊異名，觀察內外離於妄想，無
X17n0331_p0922c08║異眾生智及爾𦦨，一切諸法悉皆寂靜。不識自心現
X17n0331_p0922c09║妄想，故妄想生，若識則滅。
X17n0331_p0922c10║大慧意謂：生死本際是斷義故不可知者，則應解
X17n0331_p0922c11║脫亦是斷義亦不可知。云何解脫可知耶？所謂解
X17n0331_p0922c12║脫者，謂無始虗偽妄想習氣悉皆滅盡，不為妄想
X17n0331_p0922c13║習氣所纏。又知外性皆自心現，不起分別，不為妄
X17n0331_p0922c14║想現行所縛。此則生死妄想身轉名為解脫，而解
X17n0331_p0922c15║脫實不滅，故說解脫無有邊際。非謂生死滅而解
X17n0331_p0922c16║脫悉滅，都無所有故不可知也。然說解脫無邊，亦
X17n0331_p0922c17║是為彼轉無邊生死妄想，作無邊解脫異名。其實
X17n0331_p0922c18║生死本際即涅槃本際，無異體也。故曰：色無邊際，
X17n0331_p0922c19║當知般若亦無邊。不但離妄想外無生死，若以智
X17n0331_p0922c20║慧觀察內身外境，離妄想外即眾生相亦不可得，
X17n0331_p0922c21║乃至能觀之智、所觀之境悉皆寂靜，是故妄想滅
X17n0331_p0922c22║而得無邊解脫也。由不知一切法是自心現，以自
X17n0331_p0922c23║心取自心故，妄想生即是生死本際。若了唯心則
X17n0331_p0922c24║妄想滅，便得無邊解脫，豈謂解脫是斷滅法哉？
X17n0331_p0923a01║爾時，世尊欲重宣此義，而說偈言：觀察諸導師，猶如
X17n0331_p0923a02║恒河沙，不壞亦不去，亦復不究竟，是則為平等。觀察
X17n0331_p0923a03║諸如來，猶如恒沙等，悉離一切過，隨流而性常，是則
X17n0331_p0923a04║佛正覺。
X17n0331_p0923a05║觀察導師如恒沙者，謂火燒不壞，隨流不去，亦不
X17n0331_p0923a06║究竟，是斷滅法。此顯平等法身，不壞不去，不生不
X17n0331_p0923a07║滅也。又復觀察如來如恒沙者，謂如恒沙，無念離
X17n0331_p0923a08║愛憎過，無異離因緣故，無油離苦逼過，隨涅槃流，
X17n0331_p0923a09║而自性常住，是則佛之正覺也。故恒沙一喻，有種
X17n0331_p0923a10║種別義，豈謂如恒沙之多，便足擬如來過量之智
X17n0331_p0923a11║哉？
X17n0331_p0923a12║爾時大慧菩薩復白佛言：世尊！世尊記阿羅漢得成
X17n0331_p0923a13║阿耨多羅三藐三菩提，與諸菩薩等無差別。一切眾
X17n0331_p0923a14║生法不涅槃，誰至佛道？從佛至般涅槃，於其中間不
X17n0331_p0923a15║說一字亦無所答。如來常定故，亦無慮亦無察，化佛
X17n0331_p0923a16║化作佛事，何故說識剎那展轉壞相？金剛力士常隨
X17n0331_p0923a17║侍衛，不施設本際現魔魔業惡業果報，旃遮摩納孫
X17n0331_p0923a18║陀利女空鉢而出惡業障現，云何如來得一切種智
X17n0331_p0923a19║而不離諸過？佛告大慧：諦聽諦聽！善思念之！當為汝
X17n0331_p0923a20║說。大慧白佛言：善哉世尊！唯然受教。
X17n0331_p0923a21║前說恒河一喻，有多種義，故無自語相違。此復廣
X17n0331_p0923a22║舉種種相違語以發問也。一問：定性聲聞如蕉芽
X17n0331_p0923a23║敗種，永不成佛，何故世尊又授記得成菩提，與菩
X17n0331_p0923a24║薩無異？豈非相違？二問：世尊既說凡是有情皆可
X17n0331_p0923b01║作佛，又說一切眾生法不涅槃，畢竟是誰成佛？世
X17n0331_p0923b02║尊既說從始至終說法四十九年，談經三百餘會，
X17n0331_p0923b03║而云中間不曾說一字，亦未曾答一字，豈非相違？
X17n0331_p0923b04║三問：既如來在定，無慮無察，應不現起一切佛事，
X17n0331_p0923b05║何故又說化佛分身徧十方界，廣作佛事？豈非相
X17n0331_p0923b06║違？四問：如來既說藏識，即如來藏自性清淨，本無
X17n0331_p0923b07║生滅，何故又說心意意識剎那展轉壞？豈非相違？
X17n0331_p0923b08║五問：既云如來無相可見，何故又說金剛力士常
X17n0331_p0923b09║隨侍衛？豈非相違？六問：既云不施設本際，何故又
X17n0331_p0923b10║說知解脫？豈非相違？七問：如來既證一切種智，離
X17n0331_p0923b11║諸過惡，云何不離諸過，復有種種苦惱？豈非相違？
X17n0331_p0923b12║天魔興兵，是魔業。旃遮婆羅門以木盂繫腰，與孫
X17n0331_p0923b13║陀利外道殺女共謗佛，是惡業。又佛往婆利那村
X17n0331_p0923b14║乞食，無施，空鉢而出，及食馬麥，受木鎗，頭痛背痛，
X17n0331_p0923b15║毒刺傷足，調達推山壓佛，設火坑，醉象毒藥，皆果
X17n0331_p0923b16║報也。
X17n0331_p0923b17║佛告大慧：為無餘涅槃故，說誘進行菩薩行者故，此
X17n0331_p0923b18║及餘世界修菩薩行者，樂聲聞乘涅槃，為令離聲聞
X17n0331_p0923b19║乘進，而大乘化佛授聲聞記，非是法佛。大慧！因是故，
X17n0331_p0923b20║記諸聲聞與菩薩不異。大慧！不異者，聲聞緣覺諸佛
X17n0331_p0923b21║如來，煩惱障斷解脫一味，非智障斷。大慧！智障者，見
X17n0331_p0923b22║法無我殊勝清淨；煩惱障者，先習見人無我斷七識
X17n0331_p0923b23║滅；法障解脫，識藏習滅究竟清淨。
X17n0331_p0923b24║言所以授記聲聞作佛者，有二義：一為聲聞自取
X17n0331_p0923c01║有餘涅槃，欲令策進入無餘涅槃故。二為此界他
X17n0331_p0923c02║方發心行菩薩行者，本意為求佛道，但聞佛道長
X17n0331_p0923c03║遠，久受勤苦，乃可得成，遂生退縮，但樂小乘涅槃
X17n0331_p0923c04║故。為誘進行菩薩行者，令彼捨小向大，同證無餘
X17n0331_p0923c05║涅槃，故與授記。此是化佛授聲聞記，非法性佛所
X17n0331_p0923c06║說因。是故說如來授記聲聞，與菩薩無異，無非誘
X17n0331_p0923c07║進之意也。且聲聞所以不異菩薩者，謂二乘較諸
X17n0331_p0923c08║佛菩薩，於三界四住地，煩惱障斷盡已，得人空一
X17n0331_p0923c09║味解脫相同耳。非謂所知障亦斷，與佛菩薩無異
X17n0331_p0923c10║也。若所知障斷者，解脫法執，見法無我，較得人無
X17n0331_p0923c11║我者，更得殊勝清淨。彼煩惱障斷者，但初修習，斷
X17n0331_p0923c12║煩惱惑，見人無我，雖得人空，未得法空，未為究竟
X17n0331_p0923c13║清淨。以但轉前七識心意，意識不行，我執頓斷，是
X17n0331_p0923c14║名得人空慧，非轉識藏也。若斷法障，得法解脫者，
X17n0331_p0923c15║則藏識含藏，無始虗偽無明習氣，悉皆除滅，名白
X17n0331_p0923c16║淨識，是名得法空慧，始得究竟清淨。此固二乘所
X17n0331_p0923c17║不能知，豈可與菩薩齊驅並駕，而稱不異，謂相違
X17n0331_p0923c18║耶？
X17n0331_p0923c19║因本住法故，前後非性。
X17n0331_p0923c20║我說一切眾生法不解脫，又說始終不說一字者，
X17n0331_p0923c21║謂一切眾生本來即寂滅相不復更滅，故說無佛
X17n0331_p0923c22║可成。為一切法本來離言說相，故說無法可說。若
X17n0331_p0923c23║有佛可成即名謗佛，有法可說即名謗法。以本住
X17n0331_p0923c24║法，有佛無佛法界常住，有法無法法界常住。以前
X17n0331_p0924a01║後本無自性，故說無成無說，豈相違耶？
X17n0331_p0924a02║無盡本願故，如來無慮無察而演說法。正智所化故，
X17n0331_p0924a03║念不妄故，無慮無察。四住地、無明住地習氣斷故，二
X17n0331_p0924a04║煩惱斷。離二死，覺人、法、無我及二障斷。
X17n0331_p0924a05║如來在定無慮無察，又說化佛化作佛事者，以如
X17n0331_p0924a06║來無盡本願救護眾生，故雖在定無心無緣，而能
X17n0331_p0924a07║應彼一切心緣說種種法，即其所說皆從正智海
X17n0331_p0924a08║中流出，不待思慮而後說也。所以無思無慮者，以
X17n0331_p0924a09║五住究盡、二死永亡、二空齊證、二障悉斷，故雖無
X17n0331_p0924a10║慮無察而能化作佛事，豈相違哉？
X17n0331_p0924a11║大慧，心、意、意識、眼識等，七剎那習氣因善，無漏品離
X17n0331_p0924a12║不復輪轉。大慧，如來藏者輪轉涅槃，苦樂因空，亂意
X17n0331_p0924a13║慧愚癡凡夫所不能覺。
X17n0331_p0924a14║我說如來藏自性清淨，又說諸識剎那展轉壞者，
X17n0331_p0924a15║謂心、意、意識及前七種識，念念遷流，剎那不住。因
X17n0331_p0924a16║虗妄習氣含藏識藏，故藏識與前七種識俱生俱
X17n0331_p0924a17║滅，以未得無漏，故有輪轉。若彼聖者住三昧，現得
X17n0331_p0924a18║善無漏者，即能遠離心、意、意識，不復剎那輪轉矣。
X17n0331_p0924a19║此則但滅識藏，非滅如來藏也。以如來藏雖在識
X17n0331_p0924a20║藏，本來清淨，而能隨緣為生死、涅槃、苦樂之因。故
X17n0331_p0924a21║隨染緣而入於生死，而如來藏清淨不變，自如也；
X17n0331_p0924a22║即隨淨緣而入於涅槃，而如來藏清淨不變，亦自
X17n0331_p0924a23║如也。故知如來藏空而不空，不空而空。而彼愚癡
X17n0331_p0924a24║凡夫，以空亂意，以空亂慧測之，故但知空而不知
X17n0331_p0924b01║不空。故我說諸識剎那展轉壞，而又說如來藏本
X17n0331_p0924b02║來清淨，豈相違哉？
X17n0331_p0924b03║大慧！金剛力士所隨護者，是化佛耳，非真如來。大慧！
X17n0331_p0924b04║真如來者離一切根量，一切凡夫聲聞緣覺及外道
X17n0331_p0924b05║根量悉滅，得現法樂住無間法智忍故，非金剛力士
X17n0331_p0924b06║所護。一切化佛不從業生，化佛者非佛不離佛，因陶
X17n0331_p0924b07║家輪等眾生所作相而說法，非自通處說自覺境界。
X17n0331_p0924b08║又我說金剛力士常隨侍衛者，是隨侍化佛，非隨
X17n0331_p0924b09║侍法佛也。以法佛遠離一切諸根、一切數量，一切
X17n0331_p0924b10║凡愚二乘外道根量悉皆滅盡故，一切凡夫二乘
X17n0331_p0924b11║皆不能知、不能見。以凡夫二乘心所見者名為應
X17n0331_p0924b12║身，以不知轉識現故，見從外來取色分齊不能盡
X17n0331_p0924b13║知故。唯如實修行者親證真如，見法身得現法樂
X17n0331_p0924b14║住，成就無間法智及無間法忍，此即金剛喻定也。
X17n0331_p0924b15║以法身如來常住金剛定中故，不假金剛力士衛
X17n0331_p0924b16║護，其所護者但應化佛耳。佛而言化者，謂不從自
X17n0331_p0924b17║己業力生，皆是隨人善根而現，故謂之化。此化佛
X17n0331_p0924b18║者，雖非真佛亦是真佛，隨緣所化故亦不離真佛
X17n0331_p0924b19║也。譬如陶師所作器物，以輪繩泥水人工變化諸
X17n0331_p0924b20║器，以應眾生之用。真佛所作化佛，亦隨眾生所作
X17n0331_p0924b21║事相為因，現起三十二相而為說法，以應眾生之
X17n0331_p0924b22║心故有根量，非自通真實無根量處說自覺聖智
X17n0331_p0924b23║境界。故我說力士所衛者是化佛，豈相違哉？
X17n0331_p0924b24║復次，大慧！愚夫依七識身滅起斷見，不覺識藏故起
X17n0331_p0924c01║常見，自妄想故不知本際，自妄想慧滅故解脫。
X17n0331_p0924c02║所以不施設本際者，以彼愚夫依七識身念念滅
X17n0331_p0924c03║處而起斷見，又不覺識藏微細生滅，復執流注為
X17n0331_p0924c04║真常而起常見，不知計斷計常皆是自己妄想分
X17n0331_p0924c05║別，實不知本際不生不滅之地，故不為彼施設本
X17n0331_p0924c06║際。若能遠離妄想，識滅即得轉識成智，便知解脫
X17n0331_p0924c07║矣。故說本際不可知，而又言知解脫者，豈相違哉？
X17n0331_p0924c08║四住地、無明住地習氣斷故，一切過斷。
X17n0331_p0924c09║證一切種智而不離諸過者，謂如來五住究盡，實
X17n0331_p0924c10║離一切過惡。然又不免種種業報者，正顯定業不
X17n0331_p0924c11║可轉為諸人天作榜樣耳，非謂如來未離一切過
X17n0331_p0924c12║惡，豈相違哉？
X17n0331_p0924c13║爾時，世尊欲重宣此義，而說偈言：三乘亦非乘，如來
X17n0331_p0924c14║不磨滅，一切佛所記，說離諸過惡。為諸無間智，及無
X17n0331_p0924c15║餘涅槃，誘進諸下劣，是故隱覆說。諸佛所起智，即分
X17n0331_p0924c16║別說道，諸乘非為乘，彼則非涅槃。欲色有及見，說是
X17n0331_p0924c17║四住地，意識之所起，識宅意所住。意及眼識等，斷滅
X17n0331_p0924c18║說無常，或作涅槃見，而為說常住。
X17n0331_p0924c19║此頌授記一義也。意謂真如界內本無三乘，況三
X17n0331_p0924c20║乘皆非乘，固無授記之事，即法身如來亦無涅槃
X17n0331_p0924c21║之事，故曰如來不磨滅。既無三乘而復說授記作
X17n0331_p0924c22║佛者，謂其已斷煩惱離諸過惡，誘而進之可以入
X17n0331_p0924c23║無間法智，可以證無餘涅槃，故密意說三乘皆可
X17n0331_p0924c24║作佛也。且諸佛唯以一大事因緣出現於世，故即
X17n0331_p0925a01║諸佛所起智慧說一切法非無，即是分別此道更
X17n0331_p0925a02║無餘乘，故說三乘皆是權說，即彼所證涅槃亦非
X17n0331_p0925a03║真實。所以不真實者，謂彼但斷四住地煩惱，所謂
X17n0331_p0925a04║欲愛住地、色愛住地、有愛住地、見一切住地。此四
X17n0331_p0925a05║煩惱即見思二惑，乃從意識生起，以藏識為宅，依
X17n0331_p0925a06║末那而住，故第七末那堅執第八為我，而為分段
X17n0331_p0925a07║生死種子，故曰意識之所起，識宅意所住也。彼二
X17n0331_p0925a08║乘人但見意及眼等六識以為可斷可滅，計為無
X17n0331_p0925a09║常，謂滅此無常即是涅槃常住，不知但盡虗妄名
X17n0331_p0925a10║為涅槃，其實未得自性空事如來大涅槃也。
X17n0331_p0925a11║爾時大慧菩薩以偈問言：彼諸菩薩等，志求佛道者，
X17n0331_p0925a12║酒肉及與葱，飲食為云何？唯願無上尊，哀愍為演說。
X17n0331_p0925a13║愚夫所貪著，臭穢無名稱，虎狼所甘嗜，云何而可食？
X17n0331_p0925a14║食者生諸過，不食為福善，惟願為我說，食不食罪福。
X17n0331_p0925a15║大慧菩薩說偈問已，復白佛言：唯願世尊！為我等說
X17n0331_p0925a16║食不食肉功德過惡。我及諸菩薩於現在未來，當為
X17n0331_p0925a17║種種希望食肉眾生分別說法，令彼眾生慈心相向。
X17n0331_p0925a18║得慈心已，各於住地清淨明了，疾得究竟無上菩提。
X17n0331_p0925a19║聲聞緣覺自地止息已，亦復逮成無上菩提。惡邪論
X17n0331_p0925a20║法諸外道輩，邪見斷常顛倒計著，尚有遮法不聽食
X17n0331_p0925a21║肉，況復如來世間救護正法成就而食肉耶？佛告大
X17n0331_p0925a22║慧：善哉善哉！諦聽諦聽！善思念之！當為汝說。大慧白
X17n0331_p0925a23║佛言：唯然受教。
X17n0331_p0925a24║食肉一端，是夜叉之業習，故因之而請，欲令知其
X17n0331_p0925b01║過惡而自斷也。故問菩薩志求佛道者，先以斷殺
X17n0331_p0925b02║為首戒，故願如來哀愍演說。若不說其過惡，彼愚
X17n0331_p0925b03║夫者，不知厭離，貪著臭穢，福德日消，名稱亦損。況
X17n0331_p0925b04║乎肉者，皆是虎狼甘心嗜好之物，云何與天地並
X17n0331_p0925b05║立，為萬物之最靈者，乃與虎狼同其嗜好，亦甘心
X17n0331_p0925b06║食之耶？且食肉者，有多種過。若在現在，一者多病，
X17n0331_p0925b07║二者短命。若在未來，則劫劫生生，互相食噉，無有
X17n0331_p0925b08║窮已。若不食者，亦有多種福善，如現在生無病長
X17n0331_p0925b09║壽，未來則生善處，享諸福樂。若如來廣說食肉之
X17n0331_p0925b10║過，及不食之福，我及菩薩，知此義已，不令生起種
X17n0331_p0925b11║種殺心，令彼慈心相向。得慈心已，於諸眾生，更相
X17n0331_p0925b12║親愛，猶如一子，各於住地，清淨明了，不生貪著，疾
X17n0331_p0925b13║得無上菩提。復令二乘，止息化滅，不肯護生，缺慈
X17n0331_p0925b14║心者，亦得回心無上菩提。且諸外道，住於邪見，計
X17n0331_p0925b15║斷計常，顛倒執著，持牛狗戒，尚有禁戒，不許食肉。
X17n0331_p0925b16║況復如來，以清淨正法，救護眾生，令彼成就清白
X17n0331_p0925b17║梵行者，乃聽其食肉，而不設遮禁之法乎？
X17n0331_p0925b18║佛告大慧：有無量因緣不應食肉，然我今當為汝略
X17n0331_p0925b19║說。謂一切眾生從本已來，展轉因緣常為六親，以親
X17n0331_p0925b20║想故不應食肉。驢騾駱駝狐狗牛馬人獸等肉，屠者
X17n0331_p0925b21║雜賣故不應食肉。不淨氣分所生長故不應食肉。眾
X17n0331_p0925b22║生聞氣悉生恐怖，如栴陀羅及譚婆等，狗見憎惡驚
X17n0331_p0925b23║怖群吠故不應食肉。又令修行者慈心不生故不應
X17n0331_p0925b24║食肉。凡愚所嗜臭穢不淨無善名稱故不應食肉。令
X17n0331_p0925c01║諸呪術不成就故不應食肉。以殺生者見形起識深
X17n0331_p0925c02║味著故不應食肉。彼食肉者諸天所棄故不應食肉。
X17n0331_p0925c03║令口氣臭故不應食肉。多惡夢故不應食肉。空閑林
X17n0331_p0925c04║中虎狼聞香故不應食肉。令飲食無節量故不應食
X17n0331_p0925c05║肉。令修行者不生厭離故不應食肉。我當說言，凡所
X17n0331_p0925c06║飲食作食子肉想作服藥想故不應食肉。聽食肉者，
X17n0331_p0925c07║無有是處。
X17n0331_p0925c08║佛為略陳過患：一者互為六親眷屬，是有同體之
X17n0331_p0925c09║親，不應食肉。故菩薩戒經云：六道眾生，皆是我父
X17n0331_p0925c10║母。而殺而食者，即殺我父母，亦殺我巳身。奈何食
X17n0331_p0925c11║父母肉，而併食己肉者，謂之人乎？二者人畜等肉，
X17n0331_p0925c12║屠者雜賣。有人心者，寧不戚然而甘食之乎？三者
X17n0331_p0925c13║一切諸肉，皆是精血腥臊不淨氣分所成。求清淨
X17n0331_p0925c14║者，其可食乎？四者食肉之人，眾生聞氣，悉皆恐怖。
X17n0331_p0925c15║如屠兒獵師，狗見憎惡，驚怖羣吠。攝眾生者，其可
X17n0331_p0925c16║食乎？五者殺心一動，慈心不生。修慈心者，其可食
X17n0331_p0925c17║乎？六者凡愚所嗜，臭穢不淨。若我弟子，食噉於肉，
X17n0331_p0925c18║猶如凡愚所嗜臭穢，壞清淨行。令諸世人，唱如是
X17n0331_p0925c19║言：云何有實沙門，修淨行而食肉者？修清淨行者，
X17n0331_p0925c20║其可食乎？七者於冢間樹下，或持呪術，或求解脫。
X17n0331_p0925c21║以食肉故，一切障礙，不得成就。求勝果者，其可食
X17n0331_p0925c22║乎？八者、久遠食肉眾生殺機習熟，見其形色深生
X17n0331_p0925c23║味著，有食噉心護念眾生，如護眼目者，其可食乎？
X17n0331_p0925c24║九者、捨於聖人所食法味食眾生肉，是羅剎所親
X17n0331_p0926a01║近、諸天所棄者，其可食乎？十者、如燒死屍臭氣不
X17n0331_p0926a02║淨，云何可嗅而入口中？一切諸肉令口氣臭，其可
X17n0331_p0926a03║食乎？十一者、食肉之人殺心增勝夢寐不寧，多於
X17n0331_p0926a04║夢中見種種惡身毛驚竪。求安心者，其可食乎？十
X17n0331_p0926a05║二者、食肉之人乏諸善力住空閑處，多有非人而
X17n0331_p0926a06║伺其便，虎狼師子亦來伺求，欲食其肉不得安隱。
X17n0331_p0926a07║求安隱者，其可食乎？十三者、諸食肉人食不知足
X17n0331_p0926a08║增長疾病。善攝生者，其可食乎？十四者、菩薩修行
X17n0331_p0926a09║為出生死，見諸飲食如膿血想，繫念聖道不生貪
X17n0331_p0926a10║味，若生貪著不能厭離。厭離生死者，其可食乎？是
X17n0331_p0926a11║故我常說言：凡夫為求淨命噉於淨食，尚應作六
X17n0331_p0926a12║親想、作食子想，如有病觀作服藥想，何況食肉？聽
X17n0331_p0926a13║食肉者，無有是處。
X17n0331_p0926a14║復次，大慧！過去有王名師子蘇陀娑，食種種肉遂至
X17n0331_p0926a15║食人，臣民不堪即便謀反斷其俸祿，以食血者有如
X17n0331_p0926a16║是過故不應食肉。復次，大慧！凡諸殺者為財利故殺
X17n0331_p0926a17║生屠販，彼諸愚癡食肉眾生，以錢為網而捕諸肉，彼
X17n0331_p0926a18║殺生者若以財物若以鈎綱，取彼空行水陸眾生，種
X17n0331_p0926a19║種殺害屠販求利。大慧！亦無不教不求不想而有魚
X17n0331_p0926a20║肉，以是義故不應食肉。大慧！我有時遮五種肉或制
X17n0331_p0926a21║十種，今於此經一切種一切時，開除方便一切悉斷。
X17n0331_p0926a22║大慧！如來、應供、等正覺尚無所食，況食魚肉亦不教
X17n0331_p0926a23║人，以大悲前行故，視一切眾生猶如一子，是故不聽
X17n0331_p0926a24║令食子肉。
X17n0331_p0926b01║上言食肉有種種過，此言食肉之現報也。故引師
X17n0331_p0926b02║子蘇陀娑王，躭著肉味，乃至食人，遂亡其國，以證
X17n0331_p0926b03║唐云釋提桓因處天王位。以餘過去食肉餘習，變
X17n0331_p0926b04║身為膺，而逐於鴿。我時作王，名曰尸毗，愍念其鴿，
X17n0331_p0926b05║自割身肉，以代其命。大慧！帝釋餘習，尚惱眾生，況
X17n0331_p0926b06║餘無慙常食肉者？當知食肉，自惱惱他，是故菩薩
X17n0331_p0926b07║不應食肉。大慧！昔有一王，乘馬游獵，馬驚奔逸，入
X17n0331_p0926b08║於山險，既無歸路，又絕人居。有牝師子，與同遊處，
X17n0331_p0926b09║遂行醜行，生諸子息。其最長者，名曰斑足，後得作
X17n0331_p0926b10║王，領七億家。食肉餘習，非肉不食，初食禽獸，後乃
X17n0331_p0926b11║食人，所生男女，悉是羅剎。轉此身已，復生師子豺
X17n0331_p0926b12║狼虎豹鵰鷲等中，欲求人身，終不可得，況出生死
X17n0331_p0926b13║入涅槃善道耶？彼食肉者，有如是過，凡愚不知，乃
X17n0331_p0926b14║謂食肉無與殺事，故可無罪。不知凡殺生者，多為
X17n0331_p0926b15║人食，若人不食，亦無殺事，是故食肉與殺同罪。彼
X17n0331_p0926b16║諸殺者雖不自食，為財利故殺生販賣，是因財而
X17n0331_p0926b17║屠殺。彼食肉者雖不自殺，以求味故捕取諸肉，是
X17n0331_p0926b18║因錢而網捕。彼食肉者因財得味，彼殺生者因網
X17n0331_p0926b19║得財，以財味故設諸方便，羅山罝谷截河堰瀆，水
X17n0331_p0926b20║陸空行無不戕害。若謂非自殺、非教他殺、不疑殺
X17n0331_p0926b21║而可食者，世間無有不教人取、不求其物、不想其
X17n0331_p0926b22║味而有魚肉，無因自至為三淨肉而可食者。故我
X17n0331_p0926b23║曾於餘經中說，不許食五種淨肉，所謂不見、不聞、
X17n0331_p0926b24║不疑、自死、鳥殘，遮不令食。或斷十種，謂人、蛇、象、馬、
X17n0331_p0926c01║龍、狐、猪、狗、師子、獼猴等，制不許食。此皆漸次禁斷
X17n0331_p0926c02║為方便說。今於此會一切種肉都不許食，向時所
X17n0331_p0926c03║立方便權教，一切開明悉皆除斷。何以故？如來法
X17n0331_p0926c04║身非雜食身，以法為身不食一切，況食魚肉不淨
X17n0331_p0926c05║之物？其教諸弟子但飡法味，亦不以食魚肉教之
X17n0331_p0926c06║也。以我滌除習氣，但以大悲為第一行，等視眾生
X17n0331_p0926c07║猶如一子，豈有教諸弟子食子肉哉？是故此經一
X17n0331_p0926c08║切悉斷。
X17n0331_p0926c09║爾時，世尊欲重宣此義，而說偈言：
X17n0331_p0926c10║曾悉為親屬，鄙穢不淨雜，不淨所生長，聞氣悉恐怖。
X17n0331_p0926c11║一切肉與葱，及諸韭蒜等，種種放逸酒，修行當遠離。
X17n0331_p0926c12║亦常離麻油，及諸穿孔牀，以彼諸細蟲，於中極恐怖。
X17n0331_p0926c13║飲食生放逸，放逸生諸覺，從覺生貪欲，是故不應食。
X17n0331_p0926c14║由食生貪欲，貪令心迷醉，迷醉長愛欲，生死不解脫。
X17n0331_p0926c15║為利殺眾生，以財網諸肉，二俱是惡業，死墮呌呼獄。
X17n0331_p0926c16║若無教想求，則無三淨肉，彼非無因有，是故不應食。
X17n0331_p0926c17║彼諸修行者，由是悉遠離，十方佛世尊，一一咸呵責。
X17n0331_p0926c18║展轉更相食，死墮虎狼類，臭穢不厭惡，所生常愚癡。
X17n0331_p0926c19║多生旃陀羅，獵師譚婆種，或生陀夷尼，及諸食肉性。
X17n0331_p0926c20║羅剎猪貍等，徧於是中生。
X17n0331_p0926c21║前已略說食肉過患，頌復詳明。言不但曾為眷屬
X17n0331_p0926c22║不忍食，鄙穢不淨不可食，雜諸人畜不宜食，獸見
X17n0331_p0926c23║恐怖不當食。以不淨之故，不但肉不應食，推之葱
X17n0331_p0926c24║蒜五辛及酒，熟噉則發婬，生噉則發恚，躭飲則生
X17n0331_p0927a01║放逸，亦當遠離。以眾生恐怖之故，不但食肉驚吠，
X17n0331_p0927a02║推之麻油及穿孔牀，亦有細蟲恐怖，亦當遠離。若
X17n0331_p0927a03║飲食而生慙愧，不生放逸，猶之可也。若一生放逸，
X17n0331_p0927a04║便生邪念，念既邪已，便生貪欲，貪則心迷，迷則躭
X17n0331_p0927a05║著，著則纏縛，縛則生死不得解脫矣。是則生死欲
X17n0331_p0927a06║根，皆由五辛及放逸酒食為助因，故欲刳正性，必
X17n0331_p0927a07║先除助因也。若使不得解脫，不墮惡道，猶之可也。
X17n0331_p0927a08║乃彼殺生者，以財利而殺，彼貪味者，以財利而網，
X17n0331_p0927a09║雖殺者與食者不同，同是殺業，皆墮呌呼獄中。若
X17n0331_p0927a10║不教不求不想，而有魚肉無因自至者，或可食也。
X17n0331_p0927a11║今若不教不想不求，則三淨肉安得無因而有？故
X17n0331_p0927a12║凡有淨肉，皆是教想求得之，其究皆與殺生同罪，
X17n0331_p0927a13║故不應食。此修行者所以遠離，如來所以呵責也。
X17n0331_p0927a14║若使離地獄苦，免於酬償，猶之可也。由其殺習不
X17n0331_p0927a15║忘，業債不了，生於一處，更相噉食，即生人間，或為
X17n0331_p0927a16║屠者，或作獵師，或為羅剎，皆不離乎愚癡，死則復
X17n0331_p0927a17║墮虎狼貓狸之類，其報如此，安得不禁止乎？
X17n0331_p0927a18║縛象與大雲，央掘利魔羅，及此楞伽經，我悉制斷肉。
X17n0331_p0927a19║諸佛及菩薩，聲聞所呵責，食已無慙愧，生生常癡冥。
X17n0331_p0927a20║先說見聞疑，已斷一切肉，妄想不覺知，故生食肉處。
X17n0331_p0927a21║如彼貪欲故，障礙聖解脫，酒肉葱韭蒜，悉為聖道障。
X17n0331_p0927a22║未來世眾生，於肉愚癡說，言此淨無罪，佛聽我等食。
X17n0331_p0927a23║食如服藥想，亦如食子肉，知足生厭離，修行行乞食。
X17n0331_p0927a24║安住慈心者，我說常厭離，虎狼諸惡獸，恒可同遊止。
X17n0331_p0927b01║若食諸血肉，眾生悉恐怖，是故修行者，慈心不食肉。
X17n0331_p0927b02║食肉無慈悲，永背正解脫，及違聖表相，是故不應食。
X17n0331_p0927b03║得生梵志種，及諸修行處，智慧富貴家，斯由不食肉。
X17n0331_p0927b04║言食肉之報如此。故我有時說象脇諸經，以及此
X17n0331_p0927b05║經悉制斷肉，以諸佛菩薩一切賢聖共所呵責，謂
X17n0331_p0927b06║食肉者是無慙愧人，劫劫生生常癡常暗，以不知
X17n0331_p0927b07║禮義、不知恩德故也。故我先說見殺、聞殺、疑殺皆
X17n0331_p0927b08║不可食，已是斷一切肉。世間豈有不見、不聞、不疑
X17n0331_p0927b09║之肉而可食乎？凡愚為妄想所覆，不覺不知，妄謂
X17n0331_p0927b10║如來許食三種淨肉，遂生食肉之想，心馳食肉之
X17n0331_p0927b11║處，此與貪欲之過等無有異，障礙解脫實基乎此。
X17n0331_p0927b12║故即五辛及放逸酒為助因者，皆聖道之障也。乃
X17n0331_p0927b13║末世眾生妄想食肉，作愚癡說，言此三種淨肉食
X17n0331_p0927b14║之無罪，是佛聽許我食，可謂不善觀如來密意矣。
X17n0331_p0927b15║不知我常訓諸弟子作知足頭陀等行者，即日中
X17n0331_p0927b16║一食，尚令作服藥想、作食子肉想，不令生著，令彼
X17n0331_p0927b17║厭離，教其常行乞食之行，豈令聽許食肉耶？故不
X17n0331_p0927b18║食肉者安住慈心，入獸不亂群、入鳥不亂行，雖虎
X17n0331_p0927b19║狼惡獸可與同遊。若食肉者，狗聞之而驚、獸見之
X17n0331_p0927b20║而走，豈修行所宜乎？故修聖行者當住慈心，不應
X17n0331_p0927b21║食肉。若食肉者，不念眾生同體，即缺慈心。既無慈
X17n0331_p0927b22║心為因，安有解脫之果？既無聖果，亦無護生威儀、
X17n0331_p0927b23║諸聖表相、化利眾生。故修行者不應食肉。若不食
X17n0331_p0927b24║肉，遠離不淨，得生梵志淨種之家；能順教法，常生
X17n0331_p0927c01║清淨修行之處；能捨愚癡，故常生智慧；能絕貪求，
X17n0331_p0927c02║故常生富貴。此皆不食肉之所致。斷食肉者，豈非
X17n0331_p0927c03║修行之急務乎？
X17n0331_p0927c04║
X17n0331_p0927c05║楞伽阿䟦多羅寶經合轍卷第八（終）