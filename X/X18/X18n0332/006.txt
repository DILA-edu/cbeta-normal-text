X18n0332_p0044a16║
X18n0332_p0044a17║
X18n0332_p0044a18║
X18n0332_p0044a19║楞伽阿䟦多羅寶經參訂疏卷第六
X18n0332_p0044a20║劉宋天竺沙門求那䟦陀羅　譯
X18n0332_p0044a21║皇明吳興後學沙門廣莫　參訂
X18n0332_p0044a22║夏官大夫擕李袁黃　閱正
X18n0332_p0044a23║一切佛語心品第一之三
X18n0332_p0044a24║爾時大慧菩薩復白佛言：世尊！惟願為說一切法相
X18n0332_p0044b01║續義解脫義。若善分別一切法相續不相續相，我及
X18n0332_p0044b02║諸菩薩善解一切相續巧方便，不墮如所說義計著
X18n0332_p0044b03║相續。（問中二義，相續可知。解脫義者，即後文所謂一切法無相續不相續相，得寂靜故，即彼寂靜名解脫
X18n0332_p0044b04║義也。不墮下，謂善解相續方便故，不墮隨言執義病中，勿令自心計著相續。）。善於一切諸
X18n0332_p0044b05║法相續不相續相，及離言說文字妄想覺，遊行一切
X18n0332_p0044b06║諸佛剎土，無量大眾力自在通總持之印，種種變化
X18n0332_p0044b07║光明照耀覺慧。善入十無盡句無方便行，猶如日月
X18n0332_p0044b08║摩尼四大。（集註云：日月之照臨，摩尼之隨色，地水火風之周徧，皆無作也。菩薩無方便行如之。）。
X18n0332_p0044b09║於一切地離自妄想相見，見一切法如幻夢等，入佛
X18n0332_p0044b10║地身；於一切眾生界，隨其所應而為說法而引導之，
X18n0332_p0044b11║悉令安住一切諸法如幻夢等，離有無品及生滅妄
X18n0332_p0044b12║想異言說義，其身轉勝。（此上大慧自述所問之益也。異言說義者，謂異見言說及
X18n0332_p0044b13║義也。善二義菩薩現形度生，令彼離諸異見，其身得勝轉依故。）。佛告大慧：善哉善哉！
X18n0332_p0044b14║諦聽諦聽！善思念之！當為汝說。大慧白佛言：唯然受
X18n0332_p0044b15║教。佛告大慧：無量一切諸法，如所說義計著相續，所
X18n0332_p0044b16║謂相計著相續，緣計著相續，性非性計著相續，生不
X18n0332_p0044b17║生妄想計著相續，滅不滅妄想計著相續，乘非乘妄
X18n0332_p0044b18║想計著相續，有為無為妄想計著相續，地地自相妄
X18n0332_p0044b19║想計著相續，自妄想無間妄想計著相續，有無品外
X18n0332_p0044b20║道依妄想計著相續，三乘一乘無間妄想計著相續。
X18n0332_p0044b21║（此酬大慧隨言取義相續之著，有無量相。約而言之，有十一種也。所謂下，列十一種計著相續之名。初云相者，
X18n0332_p0044b22║即陰界入相也。緣者，十二因緣也。性非性，生不生等，可知。乘非乘者，乘是三一之迹，非乘是三一之本。凡計三
X18n0332_p0044b23║一本迹而不忘者，亦為計著妄想也。地地自相妄想者，從初地至等覺，地地有自境界相，相則不無。若計而不
X18n0332_p0044b24║捨，亦為計著妄想矣。自妄想無間妄想者，謂由自心，依無間法，生諸妄想故。三乘一乘，教道雖別，同證真諦，故
X18n0332_p0044c01║云無間。然而計此三一無間，亦是妄想計著相續。）復次，大慧！此及餘凡愚眾
X18n0332_p0044c02║生自妄想相續，以此相續故，凡愚妄想如蠶作繭，以
X18n0332_p0044c03║妄想絲自纏纏他，有無相續相計著。（此及餘者，此指上十一計著也。
X18n0332_p0044c04║謂此十一計著，及餘凡愚所計著者，有無量相，不能盡述，故云及餘也。以此下，結顯計著相續之過。如蠶作繭，
X18n0332_p0044c05║妄想如絲，言其稠密交互，以自纏也。復以此法，妄教於人，為纏他也。然諸計著，不出有無二品，故結云有無相
X18n0332_p0044c06║續計著。上明相續義竟，下明解脫義。）。復次，大慧！彼中亦無相續及不相
X18n0332_p0044c07║續相，見一切法寂靜妄想不生故，菩薩摩訶薩見一
X18n0332_p0044c08║切法寂靜。（彼中，即指上文十一相續中也。言此相續忘處，即是解脫。何者？以能見法寂靜故，了
X18n0332_p0044c09║知諸法無相續不相續相，名解脫義也。）。復次，大慧！覺外性非性，自心現
X18n0332_p0044c10║相無所有，隨順觀察自心現量有無，一切性無相，見
X18n0332_p0044c11║相續寂靜故，於一切法無相續不相續相。（謂覺外境非性，內心
X18n0332_p0044c12║無相，隨順觀察自心現量有無體性，皆無相見，故得相續寂靜。以寂靜故，於一切法無相續不相續相，名解脫
X18n0332_p0044c13║義也。）。復次，大慧！彼中無有若縛若解，餘墮不如實覺知
X18n0332_p0044c14║有縛有解。（彼中，指寂靜中也。以寂靜義中無縛無解，餘諸外道不如實知彼寂靜，故有相續之
X18n0332_p0044c15║縛，不相續之解。）。所以者何？謂於一切法有無，有無眾生可得
X18n0332_p0044c16║故。（唐譯云：一切諸法，若有若無，求其體性，不可得故。○今文眾生字，即體性義。按唐譯可解。）。復次，
X18n0332_p0044c17║大慧！愚夫有三相續，謂：貪、恚、癡及愛，未來有喜、愛俱。
X18n0332_p0044c18║（泐師解云：貪恚癡者，相續之因也。五趣者，相續之果也。由過去因，成現在果。現在作因，復招未來之報。言三續
X18n0332_p0044c19║者，三世循環，相續靡間。貪愛喜三，如次配。）。以此相續故，有趣相續。彼相續
X18n0332_p0044c20║者，續五趣。（魏譯云：以此相續，故有後生。大慧！眾生相續，生於五道。○泐師解云：以此三毒相續，
X18n0332_p0044c21║故有諸趣輪轉。言趣者，即六道也。以修羅徧於五道，故但云五趣。）大慧，相續斷者，無
X18n0332_p0044c22║有相續、不相續相。（謂貪等三續斷者，則無相續不相續相。然則相續解脫，二義皆空矣。）。
X18n0332_p0044c23║復次，大慧！三和合緣作方便，計著識相續無間生。（謂以
X18n0332_p0044c24║根、塵、識三因緣和合方便作計著者，則諸識相續生起，長劫無間。）。方便計著，則有相
X18n0332_p0045a01║續。三和合，緣識斷，見三解脫，一切相續不生。（有方便計著，則
X18n0332_p0045a02║有相續。三緣識斷，見三解脫。見解脫已，一切相續不生。此結顯相續解脫二義之因也。）。爾時，世
X18n0332_p0045a03║尊欲重宣此義，而說偈言：
X18n0332_p0045a04║不真實妄想，是說相續相，若知彼真實，相續網則
X18n0332_p0045a05║斷。（以不實妄想計著，則有相續。若知彼實性者，則相續網斷。以相續喻如網者，謂相續無量，彼此交互，
X18n0332_p0045a06║如網羅罩，難脫離故。此頌相續、解脫二義也。）於諸性無知，隨言說攝受。
X18n0332_p0045a07║譬如彼蠶虫，結網而自纏，愚夫妄想縛，相續不觀
X18n0332_p0045a08║察。（謂於諸性無知覺故，隨所說義相續計著。如蠶作繭自纏其中，凡愚眾生為妄想所縛亦復如是，故
X18n0332_p0045a09║於相續無慧觀察。）。
X18n0332_p0045a10║大慧復白佛言：如世尊所說：以彼彼妄想，妄想彼彼
X18n0332_p0045a11║性，非有彼自性，但妄想自性耳！（魏譯意同。○此大慧引佛昔言為問也。彼
X18n0332_p0045a12║彼性，指諸法而言。以彼彼之妄想，妄想彼彼諸法。然彼諸法，非有自性，但一妄想自性耳。）。大慧白
X18n0332_p0045a13║佛言：世尊！若但妄想自性非性自性相待者，非為世
X18n0332_p0045a14║尊如是說煩惱清淨無性過耶？一切法妄想自性非
X18n0332_p0045a15║性故。（魏譯云：世尊若唯自心分別，非彼法相者，如世尊說：一切諸法，應無染淨。何以故？如來說言：一切諸
X18n0332_p0045a16║法，妄分別見，無實體故。○上文大慧先引佛言為據，此正牒難。謂若但妄想自性，非有一切性自性相待者，豈
X18n0332_p0045a17║非世尊當作是言：濁穢清淨，墮無性之過耶？何者？以一切法非性，但妄想自性故。）。佛告大慧：
X18n0332_p0045a18║如是，如是，如汝所說。大慧，非如愚夫性自性妄想真
X18n0332_p0045a19║實。（大慧以無性為難，而不知所難之意合正義也。故世尊順其所難，即證言：如是，如汝所說。要知染淨無性
X18n0332_p0045a20║二法叵得，非如愚夫以性自性計為真實。）。此妄想自性，非有性自性相。（唐譯
X18n0332_p0045a21║云：此但妄執，無有性相。○此牒前妄想自性，非有外性自性相。）。然，大慧，如聖智有性
X18n0332_p0045a22║自性、聖知、聖見、聖慧眼，如是性自性知。（唐譯云然諸聖者云云。○
X18n0332_p0045a23║前明諸法無性，但一妄想。今顯聖智有自體性也。聖知見者，即佛之知見。無知之知，無見之見，為真知見耳。聖
X18n0332_p0045a24║慧眼者，謂徹諸法之真，達羣情之妄。華嚴疏第一云：分別名慧，照矚稱眼。又云：五眼之中，慧眼觀理，理無異味。
X18n0332_p0045b01║慧眼觀事，事無不見。名聖慧眼也。然而聖性非空，妄想無實。不可以前妄想為例。文初然字，舊註分屬上句。今
X18n0332_p0045b02║按唐譯，義當連此。蓋為轉文之辭也。）大慧白佛言：若使如聖，以聖知、聖
X18n0332_p0045b03║見、聖慧眼，非天眼、非肉眼，性自性如是知，非如愚夫
X18n0332_p0045b04║妄想。（此大慧述上文意，以生後難也。謂若使如聖人，以聖知聖，見性自性，如是而知，是實非虗，非如凡夫
X18n0332_p0045b05║天眼肉眼妄想可比。）世尊！云何愚夫離是妄想？不覺聖性事故。
X18n0332_p0045b06║（唐譯云：云何凡愚得離分別？不能覺了諸聖法故。○大慧問意，謂諸愚夫云何能離如是妄想？而彼不離妄想
X18n0332_p0045b07║者，以不覺聖性事故。）。世尊！彼亦非顛倒非不顛倒。所以者何？謂
X18n0332_p0045b08║不覺聖事性自性故，不見離有無相故。（魏譯云：世尊！彼癡凡夫，非
X18n0332_p0045b09║顛倒見，非不顛倒見。何以故？以不能見聖人境界如實法體故，以見轉變有無相故。○按魏譯意，大慧謂彼愚
X18n0332_p0045b10║夫，以不覺聖性自性故，非不顛倒也。又以見轉變有無相故，非顛倒也。今文末句不見，不字，魏譯作以字。離字，
X18n0332_p0045b11║魏譯作轉變。字離，即轉變義。今文不字，當從魏譯作以。觀大慧意，謂彼愚夫，亦有一種非顛倒見可取，而聖或
X18n0332_p0045b12║亦有一種如妄想見不可取，故有下文之難。蓋疑聖人有自語相違之過也。已上二節，以難凡聖有覺不覺之
X18n0332_p0045b13║異，因惜凡夫具倒不倒之疵。）。世尊！聖亦不如是見，如事妄想，不以
X18n0332_p0045b14║自相境界為境界故。（唐譯云：聖亦不如凡所分別如是得故，非自所行境界相故。○
X18n0332_p0045b15║此難意謂，聖亦不應如是見聖性等事，如愚夫事妄想計著。何以故？如來不應以自相境界為境界故。是故聖
X18n0332_p0045b16║人亦有一種如妄想見不可取。）。世尊！彼亦性自性相妄想自性如是
X18n0332_p0045b17║現，不說因無因故，謂墮性相見故。（魏譯云：彼諸聖人，見有法體，分別法
X18n0332_p0045b18║相。以世尊不說有因，不說無因。何以故？以墮有法相故。○此大慧出佛正見，以生後難也。謂彼聖人，亦見諸法
X18n0332_p0045b19║性自性相，如妄想性現。但不說有因無因。何以故？若說因無因，則墮性相見矣。蓋謂聖人，雖見諸法同凡夫現，
X18n0332_p0045b20║能了如幻。故不說有無，不墮性相見也。如第二經云：以彼惑亂，諸聖亦現，而非顛倒。同今文意。）。異境界，
X18n0332_p0045b21║非如彼等如是無窮過。世尊！不覺性自性相故。（魏譯云：餘
X18n0332_p0045b22║人見境，不如是見。世尊！如是說者，有無窮過。何以故？以不覺知所有法相，無自體相故。○異境界，非如彼等者。
X18n0332_p0045b23║按魏譯，異指餘人而言。餘人，即眾生也。彼等，指上諸聖也。謂餘眾生所見境界，非如彼等諸聖所見。如是則成
X18n0332_p0045b24║無窮之過矣。世尊下，出非如彼等之意。謂餘眾生不覺性自性相，無實體故。聖性有，凡境無，非過而何？）。世
X18n0332_p0045c01║尊，亦非妄想自性、因性、自性相，彼云何妄想非妄想
X18n0332_p0045c02║如實知妄想？（唐譯云：世尊！諸法性相，不因分別。云何而言以分別故，而有諸法？○大慧意謂：
X18n0332_p0045c03║性自性相，非因妄想自性而有。彼諸聖人，云何以聖性妄想，謂非妄想，而言如實知性自性相，但一妄想耶？此
X18n0332_p0045c04║難前文但妄想自性句之非也。按唐譯可解。）。世尊，妄想異，自性相異。世尊，
X18n0332_p0045c05║不相似因妄想自性相，彼云何各各不妄想，而愚夫
X18n0332_p0045c06║不如實知？（妄想異者，謂能緣之心有種種差別。自性相異者，謂所緣之境亦有種種差別。然則
X18n0332_p0045c07║能緣所緣因不相似，彼諸聖人云何於妄想自性相上各各不妄想，而愚夫云何不如實知彼不妄想相耶？）。
X18n0332_p0045c08║然為眾生離妄想故，說如妄想相不如實有。（此大慧以意妄
X18n0332_p0045c09║度，出佛方便所以。謂〔今〕眾生離妄想故，說諸聖性為有。以有故，故云如妄想相也。然以方便云有，有必非有，故
X18n0332_p0045c10║云不如實有。）。世尊！何故遮眾生有無有見事自性計著，聖
X18n0332_p0045c11║智所行境界計著，墮有見說空法非性，而說聖智自
X18n0332_p0045c12║性事？（唐譯云：世尊何故令諸眾生離有無見所執著法，而復執著聖智境界，墮於有見。何以故？不說寂靜
X18n0332_p0045c13║空無之法，而說聖智自性事故。○此難如來自語相違也。謂世尊何故遮諸眾生有無有見，而世尊自復計著
X18n0332_p0045c14║聖知見等，墮於有見。說眾生法空而非性，說自境界有聖智事，豈非自語相違耶？已上從若使如聖至此，文有
X18n0332_p0045c15║十節。詳觀十節之意，第一節大慧牒聖性之事，後陳九意，宛轉成難，總以說空墮有結之。是知說空墮有，為立
X18n0332_p0045c16║難之本。故下文世尊答語，獨標結難之言，以辨聖性為實也。奚必分列難名，駢枝語意？愚故但於語勢斷處，略
X18n0332_p0045c17║疏其情，使來學臨文，明識辭義足矣。故於舊解，不復參入。）。佛告大慧：非我說空法
X18n0332_p0045c18║非性，亦不墮有見說聖智自性事，然為令眾生離恐
X18n0332_p0045c19║怖句故。（此辨大慧所難之非，以明說聖事之由也。謂佛所說聖智事者，因說諸法非性，眾生聞此，生於
X18n0332_p0045c20║斷滅恐怖故。說離妄想有聖智事，為令離此怖故。然前難語，新說以五難截之。詳其五難，有是者非者，故不取
X18n0332_p0045c21║焉。今從大慧語意，釋之如上。竊觀世尊答語，但依說空墮有為辨。蓋此語係是難本，故舉其要而總答之。以得
X18n0332_p0045c22║如實空故，聖性斯顯。答中大意，如斯而已。）。眾生無始以來，計著性自性相，
X18n0332_p0045c23║聖智自性計著相，見說空法。（佛為眾生從無始來，計著性自性相，及聖智事
X18n0332_p0045c24║等，皆計有相見，故因說空也。對有說空，空非實法。）。大慧，我不說性自性相。（魏譯
X18n0332_p0046a01║云：大慧！我不說言法體有無。○上文因眾生著有故說空，今文復申云：我於性自性相不說有無，則有無雙遣。
X18n0332_p0046a02║今文闕有無字，按魏譯可解。）。大慧，但我住自得如實空法。（如實空者，是真
X18n0332_p0046a03║常中道之法，非前對有所說之空。有無不著，非即都忘，故云如實空也。）。離惑亂即見，離
X18n0332_p0046a04║自心現性非性見，得三解脫。如實印所印，於性自性
X18n0332_p0046a05║得緣自覺觀察住，離有無事見相。（此明如實空之德相也。如實空中，本
X18n0332_p0046a06║離惑亂，及自心所現有無性相之見，故得空無相願三解脫門。所證法行，皆由如實空印之。所印，定言法法離
X18n0332_p0046a07║於相見，而𭰞乎中道也。依自覺聖智，觀性自性相，則一切性相，不離本位，即常住故。是故如實空法，離於有無
X18n0332_p0046a08║事相之見。）。復次，大慧！一切法不生者，菩薩不應立是宗。（謂不
X18n0332_p0046a09║生宗是外道所計，凡依佛修行者，不應立是宗，此是有法不生宗。）。所以者何？謂宗一
X18n0332_p0046a10║切性非性故，及彼因生相故，說一切法不生宗，彼宗
X18n0332_p0046a11║則壞。（此微明不生宗者有過也。謂彼外道以無性為宗，言一切性有即非有，故云不生。然彼不生，因生所
X18n0332_p0046a12║待而有其相。說一下，承上徵語，明不生宗者有壞也。）。彼宗一切法不生，彼宗壞
X18n0332_p0046a13║者，以宗有待而生故。（此明不生宗壞之所由也。謂其以生為待而立，不生因有所待，
X18n0332_p0046a14║不生無能自立，故壞也。中論云：若法為待成，是法還成待。信矣。）。又彼宗不生，入一切法
X18n0332_p0046a15║故。（古注云：又彼不生宗，即入一切法數中。一切法者，生不生、一異、常無常等法也。言若立不生宗，即入此一
X18n0332_p0046a16║切法數，故不得立不生宗也。）。不壞相不生故，立一切法不生宗者，
X18n0332_p0046a17║彼說則壞。（楊彥國纂云，不壞真相，本自不生。今乃建立是宗，而入一切法。則彼建立，何為不壞。）。
X18n0332_p0046a18║大慧，有無不生宗，彼宗入一切性有無相不可得。（前單
X18n0332_p0046a19║約有法立不生宗，此又兼取有無立不生宗，故云有無不生也。集註云，就有無上立不生宗，則入一切有無之
X18n0332_p0046a20║性。有無性相既不可得，却於何處立有無不生宗也。）大慧，若使彼宗不生，一切
X18n0332_p0046a21║性不生而立宗，如是彼宗壞；以有無性相不生故，不
X18n0332_p0046a22║應立宗。（謂若使彼依有無性不生而立宗者，一切性既不生，更於何法論不生耶？是知彼宗當壞矣。何
X18n0332_p0046a23║以故？以有無性相不生故，不應立宗。）。五分論多過故，展轉因異相故，及
X18n0332_p0046a24║為作故，不應立宗分。（此明前文二宗多過也。五分論見前註。其以五分簡過，過有三
X18n0332_p0046b01║十三種，詳如因明入正理論說。集註云：言五分論多過，展轉因於相違、不成、不定、不遺等異相，及有為、有作法，
X18n0332_p0046b02║故不應立其宗分。）。謂一切法不生，如是一切法空，如是一切
X18n0332_p0046b03║法無自性，不應立宗。（不生一句，牒前二宗名。如是下，收攝餘所立法空、法無自性等。
X18n0332_p0046b04║凡我正修行人，不應於是立宗。）。大慧！然菩薩摩訶薩說一切法如幻
X18n0332_p0046b05║夢，現不現相故，及見覺過故。（上誡行者不應立諸邪宗，此以正義教令如法
X18n0332_p0046b06║說也。謂應說法如幻如夢，現不現無二相故。見覺過者，指上一切邪宗，悉由妄見知覺過患所起。菩薩能示其
X18n0332_p0046b07║過，名善說法者。）。當說一切法如幻夢性。（承上見覺有過，因勸菩薩說法如幻夢也。）。
X18n0332_p0046b08║除為愚夫離恐怖句故。（愚夫或墮有無恐怖之間，則以方便說有說無，令彼離於
X18n0332_p0046b09║恐怖。方便說者，不入此例，故云除為。）。大慧，愚夫墮有無見，莫令彼恐怖，
X18n0332_p0046b10║遠離摩訶衍。（此誡菩薩說法，應觀人根，善巧為說，無自固執，令彼驚怖，遠離大乘義也。）。爾
X18n0332_p0046b11║時，世尊欲重宣此義，而說偈言：
X18n0332_p0046b12║無自性無說，無事無相續，彼愚夫妄想，如死屍惡
X18n0332_p0046b13║覺。（集註云：言一切法初無自性，離言說相，亦無事法而為相續。愚夫妄起惡覺，其計執如同死屍，故唐
X18n0332_p0046b14║譯云惡覺如死屍。）。一切法不生，非彼外道宗，至竟無所生，
X18n0332_p0046b15║性緣所成就。（集註云：佛說一切法本自不生，非彼外道妄計為宗。諸法至竟無所生，以
X18n0332_p0046b16║一切性從緣所成就故。）。一切法不生，慧者不作想，彼宗因生
X18n0332_p0046b17║故，覺者悉除滅。（古註云：慧者知諸法體不生，故不作不生想。彼不生宗，因生相而立，
X18n0332_p0046b18║故覺者悉除滅之。）。譬如翳目視，妄見垂髮相，計著性亦然，
X18n0332_p0046b19║愚夫邪妄想。（喻立不生宗者，是妄想計著，如翳目之見垂髮。）。施設於三有，
X18n0332_p0046b20║無有事自性，施設事自性，思惟起妄想。相事設言
X18n0332_p0046b21║教，意亂極震掉，佛子能超出，遠離諸妄想。（謂世間三有之
X18n0332_p0046b22║法，唯假施設，一切因果事業，皆無自性。由諸眾生，妄自思惟，起諸惑想。諸外道輩，計著自共相事，施設言
X18n0332_p0046b23║教，意極惑亂，震動掉舉。佛子！能超如是言教，遠離諸想，是名正修行者。）。非水水想受，
X18n0332_p0046b24║斯從渴愛生，愚夫如是惑，聖見則不然。（謂三有事業，本無自
X18n0332_p0046c01║性。諸凡愚人，以癡愛故，於無性處，妄起性自性想。如鹿渴愛，見彼陽燄，本非是水，而作水想。世間愚夫，妄
X18n0332_p0046c02║有如是惑亂佛之知見，則不然也。）。聖人見清淨，三脫三昧生，遠離
X18n0332_p0046c03║於生滅，遊行無所有。修行無所有，亦無性非性，性
X18n0332_p0046c04║非性平等，從是生聖果。（遊行無所有，魏譯作得無障寂靜。○承上聖見不然
X18n0332_p0046c05║之意，以明聖行也。謂聖人知見清淨，故三脫正定，因之而生。諸生滅行，亦因之而離也。於無所有境，念念
X18n0332_p0046c06║相應。既無性非性相，則寂然平等。從是平等，生諸聖果。）云何性非性？云何為
X18n0332_p0046c07║平等？謂彼心不知，內外極漂動，若能壞彼者，心則
X18n0332_p0046c08║平等見。（此徵心見得失，以明迷悟之原也。謂何者性非性，以其心無所知，內外漂動，故有性
X18n0332_p0046c09║非性相。若能壞彼無知，則內外寂然。以寂然故，心則平等，得正見矣。）
X18n0332_p0046c10║爾時，大慧菩薩復白佛言：世尊！如世尊說：如攀緣事，
X18n0332_p0046c11║智慧不得。（如世下，魏譯云：如世尊說，智慧觀察，不能見前境界諸法。○如攀緣事者，如，真如也。
X18n0332_p0046c12║謂依如緣事，則屬智慧，不得前境。蓋慧眼能觀一切法空，故不得也。）。是施設量建立，施
X18n0332_p0046c13║設所攝受非性，攝受亦非性，以無攝故智則不生，唯
X18n0332_p0046c14║施設名耳。（謂能攝所攝唯假建立，能所攝受既無，智則不生，故云唯施設名。）云何？世
X18n0332_p0046c15║尊！為不覺性、自相、共相、異、不異故，智不得耶？為自相、
X18n0332_p0046c16║共相、種種性、自性相隱蔽故，智不得耶？為山巖、石壁、
X18n0332_p0046c17║地、水、火、風障故，智不得耶？為極遠、極近故，智不得耶？
X18n0332_p0046c18║為老小、盲冥、諸根不具故，智不得耶？（此總立五意以起疑情，下別躡
X18n0332_p0046c19║前意以成質難。）。世尊！若不覺自共相異不異、智不得者，不應
X18n0332_p0046c20║說智、應說無智，以有事不得故。（此躡第一意，辨智無智也。難意謂：若言自
X18n0332_p0046c21║相共相異者，自相非因，共相何有？故非異也。若言不異，自共無別，而實別故，非不異也。於此不覺，不得名智，應
X18n0332_p0046c22║說無智。何以智稱，而云不得耶？）若復種種自共相性，自性相隱蔽故，
X18n0332_p0046c23║智不得者，彼亦無智，非是智。世尊！有爾𦦨故智生，非
X18n0332_p0046c24║無性會爾𦦨，故名為智。（此躡第二意，辨智無智也。種種自共相者，謂萬物各有自
X18n0332_p0047a01║共相，各有性自性。隱，蔽障也。如日月光明，雲烟為障；太虗寥廓，峯巒為礙。智得於此，不得於彼，亦應非智矣。世
X18n0332_p0047a02║尊下，大慧釋智名義爾。燄，謂所知也。所知是境，能知是智。所知現前，能知乃生。非能知無體可會所知，智與境
X18n0332_p0047a03║合，乃名為智。此大慧謬釋智體，以明不得之過。）若山巖石壁、地水火風、極遠
X18n0332_p0047a04║極近、老小盲冥、諸根不具、智不得者，此亦非智，應是
X18n0332_p0047a05║無智，以有事不可得故。（此躡第三四五意，同辨智非智也。謂或以山巖石壁之所
X18n0332_p0047a06║障礙，地水火風之所間隔，則極遠之物，不可得矣。或老小盲冥，諸根不具，則極近之物，亦不可得矣。此曷稱智？
X18n0332_p0047a07║應是無智。以有如上諸事，而智不可得故。）佛告大慧：不如是無智，應是智
X18n0332_p0047a08║非非智。我不如是隱覆說攀緣事，智慧不得是施設
X18n0332_p0047a09║量建立。（佛謂不應如是作無智論也。所言不得者，應是智，非非智。何者？不以如是隱覆說攀緣事故。而
X18n0332_p0047a10║言智慧不得者，謂了前境非實，是施設量假建立故。）。覺自心現量，有無有外，性
X18n0332_p0047a11║非性知，而事不得。不得故，智於爾𦦨不生，順三解脫
X18n0332_p0047a12║智亦不得。（以知前境假立，覺彼是內心所現。知外物有即無有，性即非性，於事不得。以不得故，
X18n0332_p0047a13║智於所知，不生返順三脫。然即返順智境，亦不可得。）非妄想者，無始性非性虗
X18n0332_p0047a14║偽習智，作如是知，是知彼不知。（承上聖智，非妄想愚夫可知也。蓋彼妄想
X18n0332_p0047a15║愚夫，依於無始有性無性虗偽習氣之智，於如是佛之知見，不能了知。故云此知彼不知，言其智所不徹。）故
X18n0332_p0047a16║於外事處所相性無性妄想不斷，自心現量建立說
X18n0332_p0047a17║我、我所相攝受計著。（謂諸凡愚智不徹故，於外所緣事處一切相中，體性有無妄想
X18n0332_p0047a18║不斷，以自心現量建立說有我我所之相，堅固攝受生諸計著。）。不覺自心現量，於智
X18n0332_p0047a19║爾𦦨而起妄想。妄想故，外性非性觀察，不得依於斷
X18n0332_p0047a20║見。（由不覺自心現量，則於能知所知，起諸妄想。以妄想故，觀察外性有無不可得。由不可得故，依於斷見。所
X18n0332_p0047a21║言智不得處，差別如此。正修行者，於此當善分別。稍差則千里逈隔，可不慎諸。）。爾時，世尊欲
X18n0332_p0047a22║重宣此義，而說偈言：
X18n0332_p0047a23║有諸攀緣事，智慧不觀察，此無智非智，是妄想者
X18n0332_p0047a24║說。（前二句，述大慧所疑諸攀緣事智不得者。後二句，承上意云：由攀緣而稱智不得者，此無智之言，蓋
X18n0332_p0047b01║非智也，是妄想者之所說耳。）。於不異相性，智慧不觀察，障礙及
X18n0332_p0047b02║遠近，是名為邪智。老小諸根冥，而智慧不生，而實
X18n0332_p0047b03║有爾𦦨，是亦說邪智。（初二句頌佛正智，謂相性非實，故智不觀察。次二句述諸
X18n0332_p0047b04║隱覆，是妄想所計，故斥名邪智。後四句可知。）。
X18n0332_p0047b05║復次，大慧！愚癡凡夫無始虗偽惡邪妄想之所迴轉，
X18n0332_p0047b06║迴轉時自宗通及說通不善了知。（此承前文智不得處來也。謂諸凡愚
X18n0332_p0047b07║為惡邪妄想所轉，則於宗說二通不善了知。）。著自心現外性相故，著方便
X18n0332_p0047b08║說於自宗四句清淨通相不善分別。（集註云，謂其執文遺旨，未能得
X18n0332_p0047b09║意忘言，以計著性相，執方便言說，於離四句自宗通法，不善分別。）。大慧白佛言：誠如
X18n0332_p0047b10║尊教，惟願世尊為我分別說通及宗通，我及餘菩薩
X18n0332_p0047b11║摩訶薩善於二通，來世凡夫聲聞緣覺不得其短。（集註
X18n0332_p0047b12║云：宗說既通，解行相應，無復過失。故凡夫二乘，求其短隙，不可得也。）。佛告大慧：善哉善
X18n0332_p0047b13║哉！諦聽諦聽！善思念之！當為汝說。大慧白佛言：唯然
X18n0332_p0047b14║受教。佛告大慧：三世如來有二種法通，謂說通及自
X18n0332_p0047b15║宗通。說通者，謂隨眾生心之所應，為說種種眾具契
X18n0332_p0047b16║經，是名說通。（眾具者，指十二部經也。是經有論議、重頌、因緣、譬喻、本生、本事，眾名不同，故云
X18n0332_p0047b17║眾具。）。自宗通者，謂修行者離自心現種種妄想，謂不墮
X18n0332_p0047b18║一、異、俱、不俱品，超度一切心、意、意識，自覺聖境界，離
X18n0332_p0047b19║因成見相。（宗者，主也，趣也。謂行有所主，得正趣故。自宗屬行，說通屬解。行緣自覺，不向外求，故
X18n0332_p0047b20║言自宗也。離因成見相者，謂得自覺，遠離因緣所成見相故。）。一切外道、聲聞、緣覺
X18n0332_p0047b21║墮二邊者所不能知。（謂宗通者，是大乘義。諸凡小輩，墮有無二邊，不能知此。）我
X18n0332_p0047b22║說是名自宗通法。（結宗通相）。大慧，是名自宗通及說通相，
X18n0332_p0047b23║汝及餘菩薩摩訶薩應當修學。（大慧下，總結二通。汝及下，勉應修學。集註
X18n0332_p0047b24║云：宗說二通，前文已明。今再說者，蓋有以也。前約二乘，則先宗後說；此約一乘，則先說後宗。機感有殊，非重也。）。
X18n0332_p0047c01║爾時，世尊欲重宣此義，而說偈言：
X18n0332_p0047c02║我謂二種通，宗通及言說，說者授童蒙，宗為修行
X18n0332_p0047c03║者。（童蒙，指諸聲聞，未能開佛知見故。修行者，指諸菩薩，能修如實行故。）。
X18n0332_p0047c04║爾時，大慧菩薩白佛言：世尊！如世尊一時說言：世間
X18n0332_p0047c05║諸論種種辯說，慎勿習近。（世間諸論，魏唐二譯作盧伽耶陀。○集註云：盧伽耶
X18n0332_p0047c06║陀，譯云左世，亦云惡論，即外道論也。）。若習近者，攝受貪欲，不攝受法。（若人
X18n0332_p0047c07║習近世間諸論，則攝受名聞利養一切貪欲。如今世間研攻章句，燒煮黃白等者，皆貪欲事，非出世法也。）。世
X18n0332_p0047c08║尊，何故作如是說？佛告大慧：世間言論種種句味，因
X18n0332_p0047c09║緣譬喻採集莊嚴，誘引誑惑愚癡凡夫，不入真實自
X18n0332_p0047c10║通，不覺一切法，妄想顛倒墮於二邊；凡愚癡惑而自
X18n0332_p0047c11║破壞，諸趣相續不得解脫。（唐譯云盧伽耶陀。所有詞論，但飾文句，誑惑凡愚，隨
X18n0332_p0047c12║順世間虗妄言說，不如於義，不稱於理，不能證入真實境界，不能覺了一切諸法，恒墮二邊，自失正道，亦令他
X18n0332_p0047c13║人輪迴諸趣，永不出離。）。不能覺知自心現量。不離外性自性妄
X18n0332_p0047c14║想計著。是故世間言論種種辯說。不脫生老病死憂
X18n0332_p0047c15║悲苦惱誑惑迷亂。（上明習近世論之害，下示世論之不足恃者。）。大慧！釋提
X18n0332_p0047c16║桓因廣解眾論，自造聲論。彼世論者，有一弟子持龍
X18n0332_p0047c17║形像，詣釋天宮建立論宗，要壞帝釋千輻之輪：隨我
X18n0332_p0047c18║不如，斷一一頭以謝所屈。作是要已，即以釋法摧伏
X18n0332_p0047c19║帝釋。釋墮負處，即壞其車還來人間。（梵語釋提桓因，譯云能天帝。持
X18n0332_p0047c20║龍形像者，謂以龍形自飾，欲嚴其威也。斷一一頭者，外道師及所從之眾也。外道專以斷首為要，建立論義。如
X18n0332_p0047c21║對佛立義，不說有言無言等，亦以斷首謝屈，佛不之許。今佛引釋天之論說者，益明世論之不足恃也。何者？釋
X18n0332_p0047c22║天位出人寰，智過天表，論猶可壞，況其餘天而及於人乎？此舉勝者，誡其不逮。故曰：世間諸論，慎勿習近。）。如
X18n0332_p0047c23║是，大慧，世間言論因譬莊嚴，乃至畜生亦能以種種
X18n0332_p0047c24║句味，惑彼諸天及阿修羅著生滅見，而況於人！（謂諸世間
X18n0332_p0048a01║種種異類，乃至畜生，亦能造諸言論，以因譬莊嚴種種句味，破惑諸天及修羅等著生滅見者，而況於人不破
X18n0332_p0048a02║壞乎？）。是故，大慧，世間言論應當遠離，以能招致苦生因
X18n0332_p0048a03║故，慎勿習近。（結顯世論之咎，誡諸行者，慎勿習近。）。大慧，世論者，唯說身
X18n0332_p0048a04║覺境界而已。（此明世論之義，以示其淺近也。說身者，固精氣神，坎離交運，飡采吐納，欲希長
X18n0332_p0048a05║生者，是其類也。說覺者，冥初生覺，覺生大種，以神我為覺者，是其類也。此二者，所謂性命之學近是乎？）大
X18n0332_p0048a06║慧，彼世論者乃有百千。（言世論之多種也）。但於後時，後五百
X18n0332_p0048a07║年，當破壞結集惡覺，因見盛故，惡弟子受。（佛讖正像末法為五
X18n0332_p0048a08║五百年，今云後五百年，正當末法之初。其時鬬爭堅固，廣興異論，彼此破壞，然皆惡覺異因之見，熾盛世間，魔
X18n0332_p0048a09║氣所熏，及自種惡發，為其弟子。）。如是，大慧，世論破壞結集種種句味，
X18n0332_p0048a10║因譬莊嚴說外道事，著自因緣無有自通。（世論以因譬莊嚴所
X18n0332_p0048a11║說者，不離有無一異等句，及諸勝性微塵等事，著自邪種因緣，而於如來自通之義，非其分也。）大慧，
X18n0332_p0048a12║彼諸外道無自通論，於餘世論廣說無量百千事門
X18n0332_p0048a13║無有自通，亦不自知愚癡世論。（謂世論中，雖廣說無量百千事門，曾無如
X18n0332_p0048a14║來自通之義。且彼外道，各各自謂成無上道，而不自知其為愚痴之論也。）。爾時大慧白佛
X18n0332_p0048a15║言：世尊！若外道世論種種句味因譬莊嚴，無有自通
X18n0332_p0048a16║自事計著者，世尊亦說世論，為種種異方諸來會眾
X18n0332_p0048a17║天人阿修羅，廣說無量種種句味，亦非自通耶？亦入
X18n0332_p0048a18║一切外道智慧言說數耶？（大慧牒上文語為難，謂若外道百千事門無自
X18n0332_p0048a19║通者，世尊亦廣說種種句味。無量他方來集之眾，天人修羅等輩，事同外道所說，亦非自通耶？亦入外道智慧
X18n0332_p0048a20║言說之數耶？）。佛告大慧：我不說世論亦無來去，唯說不來
X18n0332_p0048a21║不去。大慧，來者趣聚會生，去者散壞。（不來不去是正法之本，來去是
X18n0332_p0048a22║因緣聚散之迹。）。不來不去者，是不生不滅。我所說義，不墮世
X18n0332_p0048a23║論妄想數中。（承上文意，以明不墮世論之數也。蓋世論是生滅法，佛義獨超其上，故不墮其
X18n0332_p0048a24║數中。）。所以者何？謂不計著外性非性自心現處，二邊妄
X18n0332_p0048b01║想所不能轉。（二邊者，指外性非性及內心現處二邊也。佛融中道，乃能轉物，不為二邊妄想
X18n0332_p0048b02║所轉。）。相境非性，覺自心現，則自心現，妄想不生。妄想不
X18n0332_p0048b03║生者，空、無相、無作，入三脫門，名為解脫。（覺有無相境，皆自心現，故
X18n0332_p0048b04║非性也。既覺自心現量，則自心現妄想不生。以內外妄想不生故，則人空無相願三解脫門，名為如來正解脫
X18n0332_p0048b05║者。）。大慧，我念一時於一處住，有世論婆羅門來詣我
X18n0332_p0048b06║所，不請空間。（不請空間者，謂欲有所問，願佛時答，勿作無記，止我空閑，即無記止意也。舊註
X18n0332_p0048b07║以空閑作無我解者，非也。集註云：婆羅門，具云婆羅賀磨拏，譯云淨裔。自稱祖自梵天口生，因從梵姓。諸經中
X18n0332_p0048b08║梵志，即同此名。唯五天竺有，餘國無之。又云：外意其種，別有經書，世承為業。或在家，或出家，恃術倨傲，亦云淨
X18n0332_p0048b09║行。）。便問我言：瞿曇！一切所作耶？我時報言：婆羅門！一
X18n0332_p0048b10║切所作是初世論。（不稱佛而召瞿曇者，是外道倨傲不敬之語，佛能容之，猶有所答。言
X18n0332_p0048b11║所作者，是計有也。世論百千，計有最淺，故先說耳。）。彼復問言：一切非所作耶？
X18n0332_p0048b12║我復報言：一切非所作。是第二世論。（非所作者，是計無也。無甚於有，
X18n0332_p0048b13║故次之。）。彼復問言：一切常耶？一切無常耶？一切生耶？一
X18n0332_p0048b14║切不生耶？我時報言：是六世論。（從前次第增上，故云六世論也。）。大慧！
X18n0332_p0048b15║彼復問我言：一切一耶？一切異耶？一切俱耶？一切不
X18n0332_p0048b16║俱耶？一切因種種受生現耶？我時報言：是十一世論。
X18n0332_p0048b17║（外道所計不出四句，如文。因種種受生現者，外道計一切法從勝性微塵等受生現故。十一增上如前。）。大
X18n0332_p0048b18║慧，彼復問言：一切無記耶？一切記耶？有我耶？無我耶？
X18n0332_p0048b19║有此世耶？無此世耶？有他世耶？無他世耶？有解脫耶？
X18n0332_p0048b20║無解脫耶？一切剎那耶？一切不剎那耶？虗空耶？非數
X18n0332_p0048b21║滅耶？涅槃耶？瞿曇，作耶？非作耶？有中陰耶？無中陰耶？
X18n0332_p0048b22║大慧，我時報言：婆羅門，如是說者悉是世論，非我所
X18n0332_p0048b23║說是汝世論。（非數滅，唐譯作非擇滅。○初云所作非所作，今重云作非作者，蓋初約所作邊
X18n0332_p0048b24║說，今約作者邊說。無記者，謂一切非性，故不可記。記者反上。我、無我，世、非世，剎那、不剎那，皆然。虗空等三者，即
X18n0332_p0048c01║六無為之三也。非擇滅者，識論云：不由擇力，本性清淨，或緣闕所顯，故名非擇滅。中陰者，謂此生已盡，彼生未
X18n0332_p0048c02║成，中有陰身，名中陰也。雜阿毗曇云：二有中間，起雜趣故。上自初世論至此，皆外道所計。持問佛者，佛皆答以
X18n0332_p0048c03║世論非我所說。）。我唯說無始虗偽妄想習氣種種諸惡三有
X18n0332_p0048c04║之因，不能覺知自心現量而生妄想，攀緣外性如外
X18n0332_p0048c05║道法。我諸根義三合知生，我不如是。（如外下，魏譯云：大慧外道說言：
X18n0332_p0048c06║我、根、意、義三種和合，能生於智。婆羅門！我不如是。唐譯云：如外道說：我及根、境三和合生，我不如是。○我諸根，
X18n0332_p0048c07║我字即外道所計神我。按二譯可解。）。婆羅門！我不說因，不說無因，唯說
X18n0332_p0048c08║妄想攝所攝性施設緣起，非汝及餘墮受我相續者
X18n0332_p0048c09║所能覺知。（非汝下，唐譯云非汝及餘，取著我者之所能測。○今文受我相續，即著神我不捨之
X18n0332_p0048c10║義。）。大慧，涅槃、虗空、滅，非有三種，但數有三耳！（滅，唐譯作非擇
X18n0332_p0048c11║滅。）。復次，大慧！爾時，世論婆羅門復問我言：癡、愛、業因
X18n0332_p0048c12║故，有三有耶？為無因耶？我時報言：此二者亦是世論
X18n0332_p0048c13║耳。（以癡愛有因無因為二）。彼復問言：一切性皆入自共相耶？我
X18n0332_p0048c14║復報言：此亦世論。婆羅門！乃至意流妄計外塵皆是
X18n0332_p0048c15║世論。（乃至下，唐譯云：少有心識流動，分別外境，皆是世論。○乃至者，謂不及盡述外計，超其餘者，故云乃
X18n0332_p0048c16║至。）復次大慧！爾時世論婆羅門復問我言：頗有非世
X18n0332_p0048c17║論者不？我是一切外道之宗，說種種句味因緣譬喻
X18n0332_p0048c18║莊嚴。我復報言：婆羅門！有，非汝有者，非為非宗非說，
X18n0332_p0048c19║非不說種種句味，非不因譬莊嚴。（婆羅門聞佛所答世論之過，驚怖其
X18n0332_p0048c20║言，因逆問云：頗有非世論者否？佛復答云：有。但彼所有，非汝有者。婆羅門又云：我是一切外道之所宗者，能作
X18n0332_p0048c21║種種句味。因譬莊嚴之論，亦有能如是作者否？佛答云：有。但彼之所有，宗說二通，皆正義也，不為非宗。然亦非
X18n0332_p0048c22║說非不說，種種句味，具足莊嚴。所言如實，無妄想計著之咎，故非汝有。）。婆羅門言：何等
X18n0332_p0048c23║為非世論、非非宗、非非說？（牒問上語）。我時報言：婆羅門，有
X18n0332_p0048c24║非世論，汝諸外道所不能知，以於外性不實妄想虗
X18n0332_p0049a01║偽計著故。（世尊但答有非世論，而不明示其人者，蓋佛自許。然復默指菩薩乘人耳。以其所行
X18n0332_p0049a02║出世之道，緣自得法，非外道妄想可比。其道深遠，故非外道所知。以於下，出非世論者覺了之意。謂覺於外性，
X18n0332_p0049a03║乃不實妄想所計著故。）。謂妄想不生，覺了有無自心現量，妄想
X18n0332_p0049a04║不生，不受外塵，妄想永息，是名非世論。此是我法，非
X18n0332_p0049a05║汝有也。（非世論者，具足智慧，覺了有無性相，是自心現量，故妄想不生。妄想不生，故不受外塵，妄想永
X18n0332_p0049a06║息矣。是名非世論者之道也。佛所說法，非外道有，以牒前文非汝有句。）。婆羅門！略說彼
X18n0332_p0049a07║識，若來、若去，若死、若生，若樂、若苦，若溺、若見，若觸、若
X18n0332_p0049a08║著種種相，若和合相續，若愛、若因計著。婆羅門！如是
X18n0332_p0049a09║比者，是汝等世論，非是我有。（妄識所計之相，皆世論有，如來法中則無，故稱
X18n0332_p0049a10║非我有也。已上佛引昔破外論之事，以證行者不可習近，為酬大慧所問，意令行者深入自宗，隨機演說，具足
X18n0332_p0049a11║二通，遠離諸過，是以廣明世論之非也。）大慧！世論婆羅門作如是問，我
X18n0332_p0049a12║如是答。彼即默然，不辭而退，思自通處，作是念言：沙
X18n0332_p0049a13║門釋子出於通外，說無生、無相、無因，覺自妄想現相，
X18n0332_p0049a14║妄想不生。（婆羅門退思自所通處，反疑沙門出其自通之外，別說無生等義，意猶未悟，仍致此
X18n0332_p0049a15║疑。）。大慧，此即是汝向所問：我何故說習近世論種種
X18n0332_p0049a16║辯說，攝受貪欲、不攝受法？（結初問語）。大慧白佛言：世尊！攝
X18n0332_p0049a17║受貪欲及法有何句義？（大慧問，謂世論攝受貪欲有何害，而沙門攝受法者有何
X18n0332_p0049a18║利，利害二途有何句義。）。佛告大慧：善哉，善哉！汝乃能為未來眾
X18n0332_p0049a19║生，思惟諮問如是句義。（大慧於利害處，豈不明悟。蓋為末世眾生，故發此問。佛因
X18n0332_p0049a20║歎其利他之行，勤且博也。主伴同慈，相為酬唱。於我等有大恩德，孰能報復。）。諦聽！諦聽！善
X18n0332_p0049a21║思念之，當為汝說。大慧白佛言：唯然受教。佛告大慧：
X18n0332_p0049a22║所謂貪者，若取若捨若觸若味，繫著外塵墮二邊見，
X18n0332_p0049a23║復生苦陰生老病死憂悲苦惱，如是諸患皆從愛起，
X18n0332_p0049a24║斯由習近世論及世論者，我及諸佛說名為貪，是名
X18n0332_p0049b01║攝受貪欲不攝受法。（何等為貪？謂取其順意，捨其違情，身觸細滑，舌味甘美，即外六
X18n0332_p0049b02║塵也。進而或計有無，墮二邊見，今世苦陰已謝復生，未來苦陰生而復死，死已復生，生老病死，憂悲苦惱，輪迴
X18n0332_p0049b03║不息。如是諸患，皆從愛起，愛為生死之源，人莫之知避也。良由不悟無生，習近世論及依世論者為之師友，互
X18n0332_p0049b04║相牽引，佛說此輩名為貪欲。如今世間智者，或慕長生，嗜於飡采，或善章句，博於功名，列子御風，陶朱致富，此
X18n0332_p0049b05║皆世欲之貪，輪迴安息。又愚者或習羅清之愚誕，口妄說空，或欺初祖之真修，名希即佛，暗室單傳，聯趺默運，
X18n0332_p0049b06║男女不別，飡飲勿拘，此皆世論之害，自墮墮他，泥犂窮劫，猶不能盡耳。）大慧！云何攝受
X18n0332_p0049b07║法？謂善覺知自心現量，見人無我及法無我相妄想
X18n0332_p0049b08║不生，善知上上地離心意意識，一切諸佛智慧灌頂，
X18n0332_p0049b09║具足攝受十無盡句，於一切法無開發自在，是名為
X18n0332_p0049b10║法。（法義如文。夫為沙門者，攝受此法，離生死苦，得涅槃樂，自覺覺他，為利若此。嗟彼不悟，反詆異端，如來說
X18n0332_p0049b11║為可憐愍者。）。所謂：不墮一切見、一切虗偽、一切妄想、一切
X18n0332_p0049b12║性、一切二邊。（此言正法不墮如是見中）。大慧，多有外道癡人墮於
X18n0332_p0049b13║二邊，若常、若斷。非黠慧者受無因論，則起常見；外因
X18n0332_p0049b14║壞，因緣非性，則起斷見。（集註云：言無𭶑慧者，受此無因論，則起常見。或計造色外
X18n0332_p0049b15║因壞滅，不復更生，因緣之性亦無，則起斷見。）。大慧！我不見生、住、滅故說名
X18n0332_p0049b16║為法。（即前所謂不生不滅，是如來正法之本）。大慧，是名貪欲及法，汝及
X18n0332_p0049b17║餘菩薩摩訶薩應當修學。（此總結貪欲及法利害。若此以勉行者，貪欲當離，法
X18n0332_p0049b18║當修也。）。爾時，世尊欲重宣此義，而說偈言：
X18n0332_p0049b19║一切世間論，外道虗妄說，妄見作所作，彼則無自
X18n0332_p0049b20║宗。（新說云：言梵天為能作一切諸法，為所作妄計能所，如來法身真實自宗，彼不能成。）。唯我
X18n0332_p0049b21║一自宗，離於作所作，為諸弟子說，遠離諸世論。心
X18n0332_p0049b22║量不可見，不觀察二心，攝所攝非性，斷常二俱離。
X18n0332_p0049b23║乃至心流轉，是則為世論，妄想不轉者，是人見自
X18n0332_p0049b24║心。（前四句可知。心量下。謂諸心量無實體性，故不可見。不觀察，即不可見。能所斷常，皆為戲論。二故離
X18n0332_p0049c01║也。世論百千，乃至心意少有流動，皆是世論。若不為妄想流轉者，是人能見自心，離諸世論心量，得究竟
X18n0332_p0049c02║實際，攝受正法。）。來者謂事生，去者事不現，明了知去來，妄
X18n0332_p0049c03║想不復生。有常及無常，所作無所作，此世他世等，
X18n0332_p0049c04║斯皆世論通。（頌意可知）。
X18n0332_p0049c05║爾時大慧菩薩復白佛言：世尊！所言涅槃者，說何等
X18n0332_p0049c06║法名為涅槃，而諸外道各起妄想？（一切外道各說有涅槃義，是故舉此
X18n0332_p0049c07║為問，意欲如來顯出真實涅槃，發露彼計是妄想，非涅槃故。）。佛告大慧：諦聽！諦聽！
X18n0332_p0049c08║善思念之，當為汝說。如諸外道妄想涅槃，非彼妄想
X18n0332_p0049c09║隨順涅槃。（如諸下，魏譯云：諸外道等虗妄分別涅槃之相。如彼外道所分別者，無是涅槃。○如
X18n0332_p0049c10║諸下，謂如諸外道妄想涅槃，然非如彼隨順妄想所現涅槃。蓋譯者艱於華言，故語澀若是。）。大慧白
X18n0332_p0049c11║佛言：唯然受教。佛告大慧：或有外道陰界入滅，境界
X18n0332_p0049c12║離欲見法無常，心心法品不生，不念去來現在境界，
X18n0332_p0049c13║諸受陰盡如燈火滅，如種子壞妄想不生，斯等於此
X18n0332_p0049c14║作涅槃想。大慧！非以見壞名為涅槃。（佛破上義，謂不以見法滅壞名
X18n0332_p0049c15║為涅槃，此墮斷見焦種，破瓶無復用故。）。大慧！或以從方至方名為解脫，
X18n0332_p0049c16║境界想滅猶如風止。（解脫，唐譯作涅槃。○從方至方者，指計方外道也。謂若無異趣，
X18n0332_p0049c17║則彼此境界想滅，如風止息於此，名涅槃也。若方境不滅，彼此相在，從此至彼，猶如風行，故以風止喻於想滅。
X18n0332_p0049c18║楊彥國纂云：從方至方，謂無異趣，境界之想雖滅，而想性不滅，如風暫止。）。或復以覺所覺
X18n0332_p0049c19║見壞，名為解脫；或見常無常，作解脫想。（見常無常作解脫者，首楞
X18n0332_p0049c20║云：是人觀妙明心徧十方界，湛然以為究竟神我，從是則計我徧十方，凝明不動。一切眾生於我心中自生自
X18n0332_p0049c21║死，則我心性名之為常。彼生滅者，真無常性，同此見也。）或見種種相想招致苦
X18n0332_p0049c22║生因，思惟是已，不善覺知自心現量，怖畏於相而見
X18n0332_p0049c23║無相，深生愛樂作涅槃想。（有相想中具諸貪愛，故致未來受生苦因。由是撥有
X18n0332_p0049c24║見無，於無相境深生愛樂，即於此處作涅槃想。）。或有覺知內外諸法自相共
X18n0332_p0050a01║相、去來現在，有性不壞作涅槃想。（謂計內心外境自共三世諸性不壞，
X18n0332_p0050a02║以此常見作涅槃想。）。或謂我、人、眾生、壽命，一切法壞，作涅槃想。
X18n0332_p0050a03║（上是計常，此是計斷。）。或以外道惡燒智慧，見自性及士夫，彼二
X18n0332_p0050a04║有間，士夫所出名為自性。如冥初比求那轉變，求那
X18n0332_p0050a05║是作者，作涅槃想。（自性，即極微自性也。士夫，即作者之名也。彼二有者，牒上句自性及
X18n0332_p0050a06║士夫也。謂極微與作者二有之間，極微自性從作者出，故云士夫所出名為自性也。如冥初比者，引例。謂冥初
X18n0332_p0050a07║生覺，覺生五大，大從覺生，例今士夫出極微自性也。求那，譯云依諦，即極微也。謂諸緣依求那轉變，蓋計諸緣
X18n0332_p0050a08║無常，求那是常，因計求那是作者，以此作涅槃想。）或謂福非福盡。（魏譯云：復次大慧！有
X18n0332_p0050a09║餘外道說如是言：罪盡故福德亦盡，名為涅槃。○今文非福即罪義。）。或謂諸煩惱盡，
X18n0332_p0050a10║或謂智慧，或見自在是真實，作生死者作涅槃想。（自在，
X18n0332_p0050a11║謂大自在天也。外道共執此天是萬物之因。華嚴鈔謂此天有四德：一體，二徧，三常，四能生諸法。是故執此天
X18n0332_p0050a12║是常，是一，是萬物因，是涅槃因故。）。或謂展轉相生生死，更無餘因，如
X18n0332_p0050a13║是即是計著因。而彼愚癡不能覺知，以不知故作涅
X18n0332_p0050a14║槃想。（魏譯云有餘外道。言諸眾生迭共因生，非餘因作。如彼外道執著於因，不知不覺，愚癡暗鈍，虗妄分
X18n0332_p0050a15║別，名為涅槃。○此蓋以相續常為涅槃也。）或有外道言：得真諦道，作涅槃
X18n0332_p0050a16║想。（得真諦者，謂見生滅盡處，名真諦也。妄證此諦，名為涅槃。）。或見功德，功德所起
X18n0332_p0050a17║和合、一異、俱不俱，作涅槃想。（魏譯云：有餘外道，作如是言：有作所作，而共和
X18n0332_p0050a18║合，見一異、俱不俱，虗妄分別，名為涅槃。○功德者，指萬物能生之德也。蓋功德是能作，功德所起是所作。能所
X18n0332_p0050a19║和合，以四句見，作涅槃想。）或見自性所起孔雀、文彩、種種雜寶及
X18n0332_p0050a20║利棘等性，見已作涅槃想。（唐譯云：或計諸物，從自然生。孔雀文彩，棘針銛利。生
X18n0332_p0050a21║寶之處，出種種寶。如此等事，是誰能作？即執自然，以為涅槃。○自性，言自然性也。謂孔雀之文彩，孰與之飾？棘
X18n0332_p0050a22║針之銛利，孰與之造？鵠白烏玄，鶴長𠒎短，皆起自然，無能造者。以此自然，作涅槃想。）大慧，或有
X18n0332_p0050a23║覺二十五真實；或王守護國，受六德論，作涅槃想。（唐譯
X18n0332_p0050a24║云：或謂能解二十五諦，即得涅槃。或有說言：能受六分，守護眾生，斯得涅槃。○瑜伽論十五因明處中云：論體
X18n0332_p0050b01║性有六種：一言論，二尚論，三諍論，四毀謗論，五順正論，六教道論。蓋謂王守護國，受此六種。如中庸舜好問一
X18n0332_p0050b02║節，含此六論，是護國義。論中釋毀謗，直以彼此毀謗為言。今從德稱，故作是解。）。或見時是作
X18n0332_p0050b03║者時節，世間如是覺者作涅槃想。（古注云：以時節為因，能生世間法者，
X18n0332_p0050b04║以此作涅槃想。）。或謂性，或謂非性，或謂知性非性。（或計有性，或計無性，
X18n0332_p0050b05║或計能知二性者以為涅槃。）。或見有覺與涅槃差別，作涅槃想。（或計
X18n0332_p0050b06║有覺之性異乎涅槃，作涅槃想。）。有如是比種種妄想。（結前。此可取提婆論二十涅槃
X18n0332_p0050b07║合看。）。外道所說，不成所成，智者所棄。（不成所成者，謂外道所成涅槃，皆是
X18n0332_p0050b08║妄想，故不成也。）。大慧，如是一切悉墮二邊作涅槃想。如是等
X18n0332_p0050b09║外道涅槃妄想，彼中都無若生若滅。（大慧下，明前外道涅槃之過，謂
X18n0332_p0050b10║墮二邊也。有無、一異、俱不俱、常無常，盡入二邊之論。如是下，重明外道涅槃之妄，謂彼涅槃自性不可得，安有
X18n0332_p0050b11║生滅之相。）。大慧，彼一一外道涅槃，彼等自論智慧觀察都
X18n0332_p0050b12║無所立，如彼妄想心意來去漂馳流動，一切無有得
X18n0332_p0050b13║涅槃者。（謂彼外道自妄成論，以智觀彼，總一虗妄，都無所立。然彼妄想心意，去來馳動，一切計中，實無
X18n0332_p0050b14║得涅槃者。已上廣明外道妄計涅槃，下文方顯如來真實涅槃。）大慧！如我所說涅槃
X18n0332_p0050b15║者，謂善覺知自心現量，不著外性，離於四句，見如實
X18n0332_p0050b16║處，不墮自心現妄想二邊，攝所攝不可得，一切度量
X18n0332_p0050b17║不見所成，愚於真實不應攝受。棄捨彼已，得自覺聖
X18n0332_p0050b18║法，知二無我，離二煩惱，淨除二障，永離二死，上上地、
X18n0332_p0050b19║如來地，如影幻等諸深三昧，離心意意識，說名涅槃。
X18n0332_p0050b20║（文義可知。集註云：前文云：我所說妄想識滅，名為涅槃。此云：我所說涅槃者，善覺知自心現量。以善覺知自心
X18n0332_p0050b21║現量故，妄想識滅。大經云：涅言不生，槃言不滅。不生不滅，名大涅槃。乃知二經之旨，名異而體同也。）大慧，
X18n0332_p0050b22║汝等及餘菩薩摩訶薩，應當修學，當疾遠離一切外
X18n0332_p0050b23║道諸涅槃見。（佛以正涅槃義勉諸當學，而復誡其外見當離也。）。爾時，世尊欲
X18n0332_p0050b24║重宣此義，而說偈言：
X18n0332_p0050c01║外道涅槃見，各各起妄想，斯從心想生，無解脫方
X18n0332_p0050c02║便。愚於縛縛者，遠離善方便，外道解脫想，解脫終
X18n0332_p0050c03║不生。眾智各異趣，外道所見通，彼悉無解脫，愚癡
X18n0332_p0050c04║妄想故。（愚於縛縛者，謂外道之愚，縛於妄想，以涅槃為所縛，妄想為能縛。縛是所縛者，是能
X18n0332_p0050c05║耳。集註云：外道於有無種種起涅槃見，是縛於涅槃也。又於涅槃各各起妄想分別，是縛於妄想也。不知
X18n0332_p0050c06║此縛從心想生，故無解脫方便。而世間愚夫，依於外道，起種種妄計，昧著不捨，轉失方便，妄生解脫想，而
X18n0332_p0050c07║實無解脫。由外道執此邪智異趣，自謂所見通達，不知正墮愚癡妄想，無有解脫。）。一切癡
X18n0332_p0050c08║外道，妄見作所作，有無有品論，彼悉無解脫。凡愚
X18n0332_p0050c09║樂妄想，不聞真實慧，言語三苦本，真實滅苦因。（集註
X18n0332_p0050c10║云：法界次第云：苦有三種，曰苦苦、壞苦、行苦。苦以逼惱為義，妄想言說是三苦之本。離妄想言說，證真實
X18n0332_p0050c11║慧，則滅其苦因。）。譬如鏡中像，雖現而非有，於妄想心鏡，愚
X18n0332_p0050c12║夫見有二。（鏡喻真實慧，像喻有無法品也。夫鏡體虗涵，眾像斯照。像非色質，但影而已。故
X18n0332_p0050c13║云雖現而非有也。真實之慧，照有無法，亦復如是。然彼愚夫，以妄想心鏡照之，則有無之相紛然，故見有
X18n0332_p0050c14║二也。）不識心及緣，則起二妄想，了心及境界，妄想則
X18n0332_p0050c15║不生。（此出妄想心鏡之過，兼明覺真遺妄之功也。謂彼不識能緣所緣之妄，則起心境二想。若了心
X18n0332_p0050c16║境二非，則能所不生矣。）心者即種種，遠離相所相，事現而無
X18n0332_p0050c17║現，如彼愚妄想。三有唯妄想，外義悉無有，妄想種
X18n0332_p0050c18║種現，凡愚不能了。（外義，魏唐二譯作外境。○心非真心，即前塵種種分別影事，故
X18n0332_p0050c19║云心即種種。若能遠離相所相事，心既不緣，則雖現而無現矣。如彼愚夫妄想三有，則心與境唯是妄想。
X18n0332_p0050c20║然外境界本悉無有，而愚夫妄想見種種現。以凡愚不了，故生妄想。）。經經說妄想，終
X18n0332_p0050c21║不出於名，若離於言說，亦無有所說。（此因外妄兼顯內經也。謂
X18n0332_p0050c22║如上所陳外道諸論，虗妄可知矣。然即內經多種，亦是言說妄想。蓋經者，能詮也。如標月之指，渡河之筏。
X18n0332_p0050c23║學者須會旨而忘〔全〕可也。若執言說，則終不出於名言之外。〔修〕二句，謂能離言說，則所說事亦無。能所既
X18n0332_p0050c24║無，妄想斯斷，真心斯顯。此世尊因諸外計，而別有所警云耳。）
X18n0332_p0051a01║楞伽阿䟦多羅寶經參訂疏卷第六