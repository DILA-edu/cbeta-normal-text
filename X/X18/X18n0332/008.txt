X18n0332_p0059c15║
X18n0332_p0059c16║
X18n0332_p0059c17║
X18n0332_p0059c18║楞伽阿䟦多羅寶經參訂疏卷第八
X18n0332_p0059c19║劉宋天竺沙門求那䟦陀羅　譯
X18n0332_p0059c20║皇明吳興後學沙門廣莫　參訂
X18n0332_p0059c21║夏官大夫檇李袁黃　閱正
X18n0332_p0059c22║一切佛語心品第一之四
X18n0332_p0059c23║爾時，大慧菩薩復白佛言：世尊！惟願世尊更為我說
X18n0332_p0059c24║陰、界、入生滅。彼無有我，誰生、誰滅？愚夫者依於生滅，
X18n0332_p0060a01║不覺苦盡、不識涅槃。（不覺，唐譯作不求。○陰、界、入生滅之相，前文具明。今復問者，蓋
X18n0332_p0060a02║大慧重起疑情，疑謂雖知陰、界、入等是生滅法，然彼等法中，既無主宰，無我相可得，誰為生滅？且彼愚夫，不知
X18n0332_p0060a03║生滅無主，更反依之，不求盡苦之要，不識涅槃之名，有悲愍意，故發此問。嗟夫！今之世不求盡苦，不識涅槃者，
X18n0332_p0060a04║充滿兩間，而達道者有幾？）。佛言：善哉！諦聽！當為汝說。大慧白佛言：
X18n0332_p0060a05║唯然受教。佛告大慧：如來之藏是善不善因，能徧興
X18n0332_p0060a06║造一切趣生，譬如伎兒變現諸趣離我我所。（上文大慧所問
X18n0332_p0060a07║生滅法中誰為主宰，今佛答如來藏是善不善因為之主也。謂如來藏性，一切心善惡之法因之而有，蓋以生
X18n0332_p0060a08║滅不生滅和合成諸趣耳。譬如下，舉喻明變現之主。伎兒即幻師，喻如來藏也。所現幻事，喻變現諸趣也。然所
X18n0332_p0060a09║現事皆幻，故離我我所。）。不覺彼故，三緣和合方便而生。外道不
X18n0332_p0060a10║覺，計著作者為無始虗偽惡習所熏，名為識藏，生無
X18n0332_p0060a11║明住地，與七識俱，如海浪身，常生不斷，離無常過，離
X18n0332_p0060a12║於我論，自性無垢，畢竟清淨。（諸凡愚者，不覺諸識皆幻妄，依三緣和合方便
X18n0332_p0060a13║而生諸趣。彼外道輩，以不覺故，計為作者，生於諸法。此總為無始虗偽惡習所熏，名為藏識生相，即此藏識為
X18n0332_p0060a14║無明住地也。住地即根本義。此無明與前七識俱，俱者不離也。如海浪身長生不斷者，海喻藏識，浪喻七識。浪
X18n0332_p0060a15║不離海，離海無浪故，喻如前七不離藏識。離藏識無前七故，從無始來相續不斷。以惡習熏故，如來藏體翻為
X18n0332_p0060a16║藏識。本性不易故，離無常及我等過。以無過故，自性無垢。以無垢故，畢竟清淨。）其餘諸識有
X18n0332_p0060a17║生有滅，意意識等念念有七，因不實妄想取諸境界，
X18n0332_p0060a18║種種形處計著名相。（藏識無垢，本然常住。其餘七識，則有生滅。何以故？謂意意識等，
X18n0332_p0060a19║念念攀緣，七體不斷。以依不實妄想，取諸境界長短大小種種形處，計著名相，故有生滅。）。不覺自
X18n0332_p0060a20║心所現色相。不覺苦樂。不至解脫。名相諸纏。貪生生
X18n0332_p0060a21║貪。若因若攀緣。（承上不實妄想取外境界，由不覺自心現相，依貪生著，著故生貪，不覺貪
X18n0332_p0060a22║欲為苦，不知解脫為樂，念念塵勞恒受繫縛，是故不能至於解脫，隨順因緣相續長劫。）。彼諸受
X18n0332_p0060a23║根滅，次第不生餘自心妄想，不知苦樂，入滅受想。正
X18n0332_p0060a24║受、第四禪、善真諦、解脫，修行者作解脫想。（言諸受根者，受有三
X18n0332_p0060b01║種，謂苦、樂、不苦不樂也。違情則苦，順意則樂，平常則無苦無樂。此三種受，從六根起，故云諸受根也。若諸受根
X18n0332_p0060b02║滅，則次第不生。次第即相續義。言不生者，但是相續麤相已滅，尚餘自心微細妄想。此微細妄想，正是捨念清
X18n0332_p0060b03║淨境界，故云不知苦樂，乃至入於滅受想定。其間或於第四禪，或善真諦道，解脫修行者，於此作解脫想。）不
X18n0332_p0060b04║離不轉，名如來藏。識藏七識流轉不滅。所以者何？彼
X18n0332_p0060b05║因攀緣諸識生故。非聲聞、緣覺修行境界，不覺無我，
X18n0332_p0060b06║自共相攝受，生陰、界、入。（此承上文修行者出其未了之過也。謂彼修滅定者，即依
X18n0332_p0060b07║此定作解脫想，而實不離不轉如來藏中識藏之名。何以故？滅盡定中未離識故。若住滅定，七識應滅。今文何
X18n0332_p0060b08║言七識不滅？蓋通指未及滅定者說，故兼第四禪也。成唯識引契經說：住滅定者，根無變壞，識不離身。此指眼
X18n0332_p0060b09║等轉識不離身故。由是成唯識廣破其說，謂此定眼等轉識非不離身，不離身者但第八識耳。又云：由未永斷
X18n0332_p0060b10║第七種子故，從滅盡定起已，此復現行。又云：第七差別有三種：一、數取趣我見相應，二、法我見相應，三、平等性
X18n0332_p0060b11║智相應。蓋滅定但滅初相，故知今文七識不滅之言，指第七識耳。然此定中染污末那雖滅，無染末那猶在，法
X18n0332_p0060b12║我見未空故。今文與唯識相符，故詳出於此。蓋藏識因緣甚深微細，如楞嚴所謂如急流水，望如恬靜，流急不
X18n0332_p0060b13║見，非謂無流。二乘不了作解脫想，是故此識非其境界。不覺下，謂二乘不盡覺知無我法故，猶故攝受自共相
X18n0332_p0060b14║及諸陰界入等，言其法執未破故也。）見如來藏、五法、自性、人、法、無我，則
X18n0332_p0060b15║滅地次第相續轉進，餘外道見不能傾動。（古註云：若見如來藏，
X18n0332_p0060b16║五法三自性，人法無我等，法數則滅。以見如來藏故，復得入地，轉進至八地，外道惡見不能傾動。）。是名
X18n0332_p0060b17║住菩薩不動地得十三昧道門樂。三昧覺所持觀察
X18n0332_p0060b18║不思議佛法，自願不受三昧門樂及實際。（是名下，結前法空進
X18n0332_p0060b19║地之樂。三昧下，更明菩薩自願度生之意。楊彥國纂云：以觀察佛法自願，則能顧愍眾生不滯空寂，故於三昧
X18n0332_p0060b20║門樂及實際皆不受。）。向自覺聖趣，不共一切聲聞、緣覺及諸外
X18n0332_p0060b21║道所修行道，得十賢聖種性道，及身智意生離三昧
X18n0332_p0060b22║行。是故，大慧，菩薩摩訶薩欲求勝進者，當淨如來藏
X18n0332_p0060b23║及識藏名。（謂不動地菩薩不受三昧門樂，顧愍眾生向自覺聖趣，不與二乘外道所共，得十地
X18n0332_p0060b24║聖道及法身真智如意受生，遠離七地已還有功用，定是菩薩自願無作行相也。四教儀云：十住名習種性，十
X18n0332_p0060c01║行名性種性，十迴向名道種性，十地名聖種性。今云十賢聖種性，謂得十地種性也。彼文又云：地前三十位為
X18n0332_p0060c02║三賢，登地名十聖。今文賢聖並舉，而以十數標名者，意以十地望上等妙為賢，望下三十位名聖耳。是故下，結
X18n0332_p0060c03║勸勝進之要。）大慧，若無藏識名如來藏者，則無生滅。（此明無漏
X18n0332_p0060c04║藏性，則無生滅也。或問：前經屢言藏識常住，不生不滅。今文何言藏識滅耶？答曰：此識通有漏無漏，元以生滅
X18n0332_p0060c05║不生滅和合為體。生滅是有漏，不生滅是無漏。今所滅者，但滅有漏業相耳。生滅既滅，其體本真，故無生滅。）
X18n0332_p0060c06║大慧！然諸凡聖悉有生滅，修行者自覺聖趣，現法樂
X18n0332_p0060c07║住，不捨方便。（魏譯云：一切凡夫及諸聖人，依彼阿黎耶識，故有生滅。以依阿黎耶識故，諸修
X18n0332_p0060c08║行者，入自內身聖行所證法樂行，而不休息。○此明凡聖修行者，未易離此藏識生滅也。何者？謂藏識淵深，至
X18n0332_p0060c09║不動地，始捨藏名。金剛道後，始空異熟。是故今文意云：雖住現法，而不捨方便，即微細生滅未忘也。故成唯識
X18n0332_p0060c10║云：七地已前，猶有俱生我見愛等。又云：但地上菩薩所起煩惱，皆由正知，不為過失。）。大慧，此如
X18n0332_p0060c11║來藏、識藏，一切聲聞、緣覺心想所見；雖自性清淨，客
X18n0332_p0060c12║塵所覆故，猶見不淨，非諸如來。（唐譯云：大慧！此如來藏藏識，本性清淨，客
X18n0332_p0060c13║塵所染，而為不淨。一切二乘，及諸外道，憶度起見，不能現證。○此明藏識本淨，而諸聲聞，以所知心，妄見此識，
X18n0332_p0060c14║謂為不淨。然由客塵覆故，非諸如來有淨不淨也。）大慧，如來者現前境界，猶
X18n0332_p0060c15║如掌中視阿摩勒果。（此承前藏識之意，直明如來切見，反顯二乘不了也。視如掌中
X18n0332_p0060c16║果者，謂於此識切近曉了無纖疑故，無淨不淨異二乘故。阿摩勒見第一註。）。大慧，我於此
X18n0332_p0060c17║義以神力建立，令勝鬘夫人及利智滿足諸菩薩等，
X18n0332_p0060c18║宣揚演說如來藏及識藏，名七識俱生，聲聞計著，見
X18n0332_p0060c19║人法無我。（唐譯云：我為勝鬘夫人，及餘深妙淨智菩薩，說如來藏名。藏識與七識俱起，令諸聲
X18n0332_p0060c20║聞見法無我。○佛以方便神力，建立藏識名義。乃令勝鬘夫人，及利智滿足諸菩薩等，宣演此義。謂以藏識不
X18n0332_p0060c21║滅，七識俱生。而諸聲聞，依於此識，證得涅槃。見思惑破，但得人空。法執全在，猶稱計著。今示此義，令見法無我。
X18n0332_p0060c22║故文中闕略，會意可知。勝鬘夫人，是匿王正后優婆夷也。佛舉在家一眾，及出家利智菩薩者，意明此義，不簡
X18n0332_p0060c23║在家出家，若男若女。但解此旨，盡得宣揚故也。）。故勝鬘夫人承佛威神，說如
X18n0332_p0060c24║來境界，非聲聞、緣覺及外道境界。如來藏、識藏，唯佛
X18n0332_p0061a01║及餘利智、依義菩薩智慧境界。（勝鬘既奉佛旨演說如來藏境，自力不及，
X18n0332_p0061a02║必承佛威乃可說也。餘文可解。）。是故汝及餘菩薩摩訶薩，於如來藏、
X18n0332_p0061a03║識藏當勤修學，莫但聞覺作知足想。（佛以此義結勸修學，復勉依義
X18n0332_p0061a04║深修，莫但從聞覺解，便以為得作知足想。）。爾時，世尊欲重宣此義，而說偈
X18n0332_p0061a05║言：
X18n0332_p0061a06║甚深如來藏，而與七識俱，二種攝受生，智者則遠
X18n0332_p0061a07║離。（如來藏非二乘所知，故稱甚深也。直以識體即如來藏，離如來藏無識體故。是故識藏與七識俱生
X18n0332_p0061a08║之時，全體即如來藏也。二種者，承上二句，謂如來藏真也，七識妄也，真妄和合而有生滅。攝受即和合義，
X18n0332_p0061a09║愚者執之，智者則離。）如鏡像現心，無始習所熏，如實觀察者，
X18n0332_p0061a10║諸事悉無事。（古注云：如鏡因前境，故有像現。以譬如來藏心鏡，因七轉識無始妄習薰
X18n0332_p0061a11║故，乃有三界依正妄法現。如實觀者，一切悉無耳。）。如愚見指月，觀指不觀
X18n0332_p0061a12║月，計著名字者，不見我真實。（新說云：智者見指，必知有月。愚夫反是。故
X18n0332_p0061a13║但觀文字之指，不得真實法也。）。心為工伎兒，意如和伎者，五識為
X18n0332_p0061a14║伴侶，妄想觀伎眾。（新說云：言如來藏，識藏受熏，持種變起，根身器界，如工伎兒。染
X18n0332_p0061a15║污末那，執我法故，如和伎者。前五轉識，取塵相資，譬之伴侶。第六意識，虗妄了別，類彼觀人。）
X18n0332_p0061a16║爾時大慧菩薩白佛言：世尊！惟願為說五法、自性、識、
X18n0332_p0061a17║二種無我究竟分別相。我及餘菩薩摩訶薩，於一切
X18n0332_p0061a18║地次第相續，分別此法入一切佛法。入一切佛法者，
X18n0332_p0061a19║乃至如來自覺地。（大慧因前聞說見如來藏則五法、自性、識等滅，因知如來藏中一切
X18n0332_p0061a20║法數悉不可得，何故復有五法、三自性等種種差別？究竟諸相何所攝屬？又前文但標總名，未明其相，今請別
X18n0332_p0061a21║顯，故發此問。我及下，大慧自敘所問之益。）。佛告大慧：諦聽！諦聽！善思念之。
X18n0332_p0061a22║大慧白佛言：唯然受教。佛告大慧：五法、自性、識，二種
X18n0332_p0061a23║無我分別。趣相者，謂名、相、妄想，正智如如。若修行者，
X18n0332_p0061a24║修行入如來自覺聖趣，離於斷常、有無等見，現法樂
X18n0332_p0061b01║正受住現在前。（次佛告下，牒問語。謂名下，示五法名。若修下，明所修益。謂修行者能行此
X18n0332_p0061b02║法，乃能入於如來自覺聖趣。既入聖趣，則離斷常等見，因得正受法樂現在其前。）。大慧不覺
X18n0332_p0061b03║彼，五法自性識。二。無我自心現外性，凡夫妄想非諸
X18n0332_p0061b04║聖。贒。（此明不覺五法等從自心現者，是凡非聖也。）。大慧白佛言：世尊，云何
X18n0332_p0061b05║愚夫妄想生非諸聖贒（上文佛謂五法等數，皆是凡愚妄想所生，非聖賢有。大慧
X18n0332_p0061b06║躡此生疑，謂正智如如，豈非聖賢所有？然其名數雖知，義意未了，故發此問。）。佛告大慧：愚
X18n0332_p0061b07║夫計著俗數名相，隨心流散；流散已，種種相像貌墮
X18n0332_p0061b08║我、我所見，希望計著妙色；計著已，無知覆障故生染
X18n0332_p0061b09║著；染著已，貪恚癡所生業積集；積集已，妄想自纏，如
X18n0332_p0061b10║蠶作繭，墮生死海、諸趣曠野，如汲井輪；以愚痴故，不
X18n0332_p0061b11║能知如幻、野馬、水月自性，離我、我所，起於一切不實
X18n0332_p0061b12║妄想。離相所相及生住滅，從自心妄想生，非自在、時
X18n0332_p0061b13║節、微塵、勝妙生，愚痴凡夫隨名相流。（唐譯云：佛言：大慧！凡愚不知名
X18n0332_p0061b14║是假立，心隨流動，見種種相，計我、我所，染著於色，覆障聖智，起貪、瞋、痴，造作諸業。如蠶作繭，妄想自纏，隨於諸
X18n0332_p0061b15║趣生死大海，如汲井輪，循環不絕。不知諸法如幻、如燄、如水中月，自心所見，妄分別起，離能、所取，及生、住、滅。謂
X18n0332_p0061b16║從自在、時節、微塵、勝性而生，隨名、相流。○答：謂由著名、相，妄事隨生，依妄生妄，無窮已也。文中流散已、計著已、
X18n0332_p0061b17║染著已、積集已，此四已句，即牒上義。生下妄情，展轉積妄，墮生死海，如汲井輪，循環上下，莫知遇絕。以愚下，明
X18n0332_p0061b18║其愚故，不知妄所由生而異計也。末二句，結牒妄因。此按下文相等，皆有釋文。然無釋名一節，大約依相攝名，
X18n0332_p0061b19║故略之耳。）大慧！彼相者，眼識所照名為色，耳、鼻、舌、身、意、意
X18n0332_p0061b20║識所照名為聲、香、味、觸、法，是名為相。（本文可知，釋相竟）。大慧！
X18n0332_p0061b21║彼妄想者，施設眾名顯示諸相，如此不異象馬車步
X18n0332_p0061b22║男女等名，是名妄想。（如此不異者，謂以妄想計著名相堅執不移，如計象等名言非
X18n0332_p0061b23║謬，非以象作馬等、馬作象等畢竟不異，即此堅計是名妄想。釋妄想竟。）。大慧，正智者，彼
X18n0332_p0061b24║名相不可得，猶如過客，諸識不生，不斷不常，不墮一
X18n0332_p0061c01║切外道、聲聞、緣覺之地。（集註云：正智者，觀彼名相不實，如過客。客非住義，故不可
X18n0332_p0061c02║得。以不可得故，諸識不生。蓋以智為主人，以名相為客也。此智既不斷不常，則不墮凡夫二乘之地。釋正智竟。）。
X18n0332_p0061c03║復次，大慧！菩薩摩訶薩以此正智，不立名相非不立
X18n0332_p0061c04║名相，捨離二見建立及誹謗，知名相不生，是名如如。
X18n0332_p0061c05║（謂以正智觀察法數不可得故，名相不立。非不下。防難也。或謂名相滿前，何云不立？故此通云非不立名相。但
X18n0332_p0061c06║捨離有無二見，則建立誹謗二過不生也。了知名相不生處，即如如故。）。大慧，菩薩摩訶
X18n0332_p0061c07║薩住如如者，得無所有境界故，得菩薩歡喜地；得菩
X18n0332_p0061c08║薩歡喜地已，永離一切外道惡趣，正住出世間趣，法
X18n0332_p0061c09║相成熟，分別幻等一切法，自覺法趣相，離諸妄想見
X18n0332_p0061c10║性異相。（以住如如故，得無所有。無所有境，上通妙覺，下及初地。見無所有境，即得初地。得初地已，永離
X18n0332_p0061c11║世間一切外道邪趣，住持出世正趣。正趣法相成熟，分別幻等諸法，即自覺趣相。以悟自覺趣相故，則能離諸
X18n0332_p0061c12║妄想所見一切性之異相也。）次第乃至法雲地，於其中間三昧力，
X18n0332_p0061c13║自在神通開敷。（依前初歡喜地次第，乃至第十法雲地，於其十次第中，三昧神力自在成
X18n0332_p0061c14║就，開敷一切神通變化，入如來地也。）。得如來地已，種種變化圓照示現，
X18n0332_p0061c15║成熟眾生如水中月，善究竟滿足十無盡句，為種種
X18n0332_p0061c16║意解眾生分別說法，法身離意所作，是名菩薩入如
X18n0332_p0061c17║如所得。（菩薩得入如來地已，覺行滿足，乃能種種變化現身，圓照一切，成熟眾生。然所現身，如水中月，
X18n0332_p0061c18║無出無入。是故善得究竟滿足十無盡句，為種種心意識解眾生分別說法。而此菩薩意生法身，離意所作，所
X18n0332_p0061c19║謂無行作意生身也。是名菩薩入如如所得之相。從前住如如者，至此獨明得如如者之益。）爾時
X18n0332_p0061c20║大慧菩薩白佛言：世尊！云何？世尊！為三種自性入於
X18n0332_p0061c21║五法？為各有自相宗？佛告大慧：三種自性及八識、二
X18n0332_p0061c22║種無我，悉入五法。大慧！彼名及相是妄想自性。（新說云：大
X18n0332_p0061c23║慧前舉四門而問，如來但約五法一門而答。故此再問，為三自性入五法中，為三自性別有自相宗耶？佛答言：
X18n0332_p0061c24║餘三法門悉入五法中者，以但修一門，則諸門備攝，餘三亦爾。謂其中名相生妄想自性，此妄想自性入五法
X18n0332_p0062a01║名相也。）。大慧，若依彼妄想生心心法，名俱時生；如日光
X18n0332_p0062a02║俱，種種相各別分別持，是名緣起自性。（唐譯云：以依彼分別心心
X18n0332_p0062a03║所法俱時而起，如日與光是緣起性。○按唐譯謂：緣起性依彼分別心心所法而生，分別心入五法中妄想也。
X18n0332_p0062a04║葢妄想與緣起相因有故，俱時顯現而不相離故。如日光俱者，蓋日喻心王，日之光喻心所有法，光所照相喻
X18n0332_p0062a05║緣起性，故文可了。）大慧，正智如如者，不可壞故，名成自性。（集註
X18n0332_p0062a06║云：正智如如，非有作法，故不可壞，名成自性。入五法，正智如如也。已上明三自性入五法竟。）。復次，
X18n0332_p0062a07║大慧！自心現妄想八種分別，謂識藏、意、意識及五識
X18n0332_p0062a08║身相者，不實相妄想故，我、我所二攝受滅，二無我生。
X18n0332_p0062a09║是故，大慧！此五法者，聲聞、緣覺、菩薩、如來，自覺聖智
X18n0332_p0062a10║諸地相續次第，一切佛法悉入其中。（前文以三自性會入五法，此復
X18n0332_p0062a11║以八識二無我會入五法也。是故下，結前五法，是三乘諸地世出世間一切佛法之本，由是一切悉入其中。）。
X18n0332_p0062a12║復次，大慧！五法者，相、名、妄想、如如、正智。大慧！相者，若
X18n0332_p0062a13║處所、形相、色像等現，是名為相。（五法數相，前文已明。今重出者，蓋前文以
X18n0332_p0062a14║三自性會入五法，故先明五法之相，次會三性也。今復以八識、二無我等會入五法，故亦先陳五法，次會入之。
X18n0332_p0062a15║經家敷演之緒如此。）若彼有如是相名為瓶等，即此非餘，是說
X18n0332_p0062a16║為名。施設眾名顯示諸相瓶等心心法，是名妄想。（謂施
X18n0332_p0062a17║名顯相，即能顯心心所法者，名為妄想。）。彼名彼相畢竟不可得，始終無
X18n0332_p0062a18║覺，於諸法無展轉，離不實妄想，是名如如。（謂彼名相妄想，始終
X18n0332_p0062a19║非覺，當體虗寂，無展轉生相，是名如如。）真實決定究竟自性不可得。彼
X18n0332_p0062a20║如是相，我及諸佛隨順入處，普為眾生如實演說施
X18n0332_p0062a21║設顯示。於彼隨入正覺，不斷不常、妄想不起，隨順自
X18n0332_p0062a22║覺聖趣，一切外道、聲聞、緣覺所不得相，是名正智。（真實
X18n0332_p0062a23║下，先明所入如相。我及下，佛云：所如者，是我及諸佛隨順入處。又能普為眾生如實演說開示於彼，令彼隨入
X18n0332_p0062a24║正覺，不令著於斷常，則妄想不起。隨順自覺聖趣，不向外馳，一切外道二乘所不得之相，是名正智也。）。大
X18n0332_p0062b01║慧，是名五法、三種自性、八識、二種無我，一切佛法悉
X18n0332_p0062b02║入其中。（此總結一切名數悉入五法中也。前則單約三性會入五法，今則總會一切悉入其中，故重釋
X18n0332_p0062b03║其義也。）。是故，大慧，當自方便學，亦教他人勿隨於他。（此誡
X18n0332_p0062b04║行者當學五法圓融，一切自覺覺他，無令隨他外道。）。爾時，世尊欲重宣此義，而
X18n0332_p0062b05║說偈言：
X18n0332_p0062b06║五法三自性，及與八種識，二種無有我，悉攝摩訶
X18n0332_p0062b07║衍。（謂五法等數，普能攝入摩訶衍中。摩訶衍，譯語見前註。）。名相虗妄想，自性
X18n0332_p0062b08║二種相，正智及如如，是則為成相。（謂名相及妄想，屬三性中妄想
X18n0332_p0062b09║緣起二種相也。正智如如，屬三性中圓成實相也。前經大慧總別諸問，皆不出五法等數。今文收攝顯示，
X18n0332_p0062b10║此中甚明。）。
X18n0332_p0062b11║爾時大慧菩薩復白佛言：世尊！如世尊所說句，過去
X18n0332_p0062b12║諸佛如恒河沙，未來現在亦復如是。云何世尊為如
X18n0332_p0062b13║說而受？為更有餘義？惟願如來哀愍解說。（大慧嘗聞世尊稱三
X18n0332_p0062b14║世佛如恒沙之多，在三世一多之間，疑滯未通，故引此為問。蓋謂三世佛興，若此之多，則違平等真如。故問：為
X18n0332_p0062b15║如說而受耶？為有別義耶？）。佛告大慧：莫如說受三世諸佛量，非如
X18n0332_p0062b16║恒河沙。所以者何？過世間望，非譬所譬。（如如虗寂，無說無受。以度
X18n0332_p0062b17║生故，方便有所說受耳。今佛據如實義答，故云莫如說受也。若以事說，則無始劫來，諸佛興世，無量無邊，筭莫
X18n0332_p0062b18║能及，強以恒沙而喻其多也。然恒沙雖多，不出數量。諸佛出興，固未可測也。若以理說，則諸佛法身，湛然無相，
X18n0332_p0062b19║無出無沒，故云非如恒沙也。出過世間知見，一切譬喻所不能及。故徵釋云：過世間望，非譬所譬。）以凡
X18n0332_p0062b20║愚計常，外道妄想，長養惡見，生死無窮，欲令厭離生
X18n0332_p0062b21║死趣輪，精勤勝進故，為彼說言：諸佛易見，非如優曇
X18n0332_p0062b22║鉢華難得見故，息方便求。（世尊說法，巧觀人根。此以計常外道長養惡見，長淪
X18n0332_p0062b23║生死，欲令彼等捨生死輪，精勤勝進，故為彼言：應捨生死，當求涅槃。諸佛能證此道，應往求之，現在某處而易
X18n0332_p0062b24║見也。非如優曇鉢華難得見故，以難見故，息方便求。優曇鉢，譯云瑞應。般泥洹經云：閻浮提內有尊樹王，名優
X18n0332_p0062c01║曇鉢，有實無華。若優曇鉢樹有金華者，世乃有佛。今以此樹實而不華，故難得見。佛乃機感相應，顯現則易，非
X18n0332_p0062c02║如此華之難見也。）。有時復觀諸受化者，作是說言：佛難值遇，
X18n0332_p0062c03║如優曇鉢華。（世尊又復有時觀懈怠機，說佛難遇，如優曇鉢華。上文說易，此復說難。世尊說
X18n0332_p0062c04║法，如走盤珠也。）。優曇鉢華無已見、今見、當見，如來者世間悉
X18n0332_p0062c05║見，不以建立自通故，說言如來出世如優曇鉢華。大
X18n0332_p0062c06║慧！自建立自通者，過世間望。（此謂優曇三世必無見者。佛興世間，眾生悉見，
X18n0332_p0062c07║是故前云非如彼華。然而佛雖易見，若不建立自通，則遇如不遇。由是告以如來出世，如優曇華，難值遇故。於
X18n0332_p0062c08║此見時，當如說行。若寶山空返，再遇誠難。是故建立自通者，超過世間，而世人仰之如天之高也。）。彼諸
X18n0332_p0062c09║凡愚所不能信，自覺聖智境界無以為譬，真實如來
X18n0332_p0062c10║過心、意、意識所見之相不可為譬。（彼凡愚者，邪謬異見，種種不一。顛倒
X18n0332_p0062c11║之惑，深廣無涯。於自覺聖智境界，所不能信者，非譬可及，蓋言其多也。如來真實境界，超過心意識見，甚深微
X18n0332_p0062c12║妙，亦不可以譬喻顯也。凡愚言自覺，如來言心意。自覺與心意，影帶顯故。蓋謂凡愚著心意識，而不信自覺，故
X18n0332_p0062c13║為眾生。如來證自覺，而超心意識相，故為如來。迷悟迢然，皆難以譬喻明其迷悟之深且廣也。）大慧，
X18n0332_p0062c14║然我說譬佛如恒河沙無有過咎。（此成前無過，以起下文之餘義也。初
X18n0332_p0062c15║大慧問云：為如說而受？為更有餘義？已上佛所答者，先明恒沙，喻佛之多言無過也。下文次答更有餘義之問，
X18n0332_p0062c16║以顯恒沙無我不壞等，即所謂餘義耳。）大慧，譬如恒沙一切魚、鱉、輸收
X18n0332_p0062c17║摩羅、師子、象、馬、人、獸踐踏，沙不念言彼惱亂我而生
X18n0332_p0062c18║妄想，自性清淨無諸垢污。（輸收摩羅，譯云殺子魚，又云鱷魚。善見律云：鱷魚長
X18n0332_p0062c19║二丈餘，有四足，齒至利，禽鹿入水，齧腰即斷。昔韓潮州所伏者，是此類也。餘文可解。）。如來、應供、
X18n0332_p0062c20║等正覺自覺聖智恒河，大力神通自在等沙。一切外
X18n0332_p0062c21║道諸人獸等一切惱亂，如來不念而生妄想，如來寂
X18n0332_p0062c22║然無有念想。如來本願以三昧樂安眾生故無有惱
X18n0332_p0062c23║亂，猶如恒沙等無有異，又斷貪恚故。（合上喻也。集註云：如來自覺聖
X18n0332_p0062c24║智如恒河，力通自在等如恒河中沙，諸外道等來相惱亂，如來未嘗起一念恚彼而生憎愛分別。）。譬如
X18n0332_p0063a01║恒沙是地自性，劫盡燒時燒一切地，而彼地大不捨
X18n0332_p0063a02║自性，與火大俱生故。其餘愚夫作地燒想而地不燒，
X18n0332_p0063a03║以火因故。（恒沙自性，即地大也。劫火雖燒，地性不壞。縱令燒至極微，終不捨自性。何以故？地大
X18n0332_p0063a04║火大，同本生故。同本生者，如楞嚴所謂同一妄明，生諸大故。諸凡愚人，妄見燒相，實地性不燒也。何以故？以地
X18n0332_p0063a05║為火之因故。如楞嚴所謂風金相磨，故有火光，為變化性。金即地大故。大意火以風金為因。風金之因，出自妄
X18n0332_p0063a06║明，則其體本妄。本因既妄，而因所生者亦妄矣。如實性中，更何所燒？）。如是，大慧，如來法
X18n0332_p0063a07║身如恒沙不壞。（結合可知，此合如來法身德也。）。大慧！譬如恒沙無有
X18n0332_p0063a08║限量；如來光明亦復如是，無有限量，為成熟眾生故，
X18n0332_p0063a09║普照一切諸佛大眾。（此合如來般若德也，光明屬般若德故。）。大慧，譬如
X18n0332_p0063a10║恒沙別求異沙永不可得；如是，大慧，如來、應供、等正
X18n0332_p0063a11║覺無生死生滅，有因緣斷故。（恒河所有純是金沙，其沙細甚如麵，別無瓦礫
X18n0332_p0063a12║麤質，故云別求異沙永不可得。此合如來解脫德也，生死因緣斷是解脫故。）大慧！譬如恒
X18n0332_p0063a13║沙增減不可得知。如是，大慧！如來智慧成熟眾生不
X18n0332_p0063a14║增不減，非身法故。身法者有壞，如來法身非是身法。
X18n0332_p0063a15║（恒沙自性本然靜故，彼增此減俱不我知。如來自性亦復如是，雖承智慧願力現身說法成熟眾生，而自性法
X18n0332_p0063a16║身不增不減，非如色身有相之法。色身有壞，如來法身湛然虛寂，非有相法故。）。如壓恒沙油
X18n0332_p0063a17║不可得，如是一切極苦眾生逼迫如來，乃至眾生未
X18n0332_p0063a18║得涅槃，不捨法界自三昧願樂，以大悲故。（如是下，魏譯云：大慧！
X18n0332_p0063a19║諸佛如來為諸眾生苦惱所壓，嗔不可得，不捨自法界相，不捨自法昧相，不捨本願與眾生樂，以得具足大慈
X18n0332_p0063a20║大悲。我若不令一切眾生入涅槃者，我身亦不入於涅槃。○恒沙，喻如來。油不可得，喻如來。嗔不可得壓，喻眾
X18n0332_p0063a21║生。苦惱逼迫如來，謂假使眾生以種種苦惱逼迫如來，而如來不為眾生所逼迫故，退捨大悲，而反令其獲諸
X18n0332_p0063a22║功德。然彼眾生乃至未得涅槃，如來終不捨離法界三昧度生智願。何以故？如來以大悲之心深故。）。大慧！
X18n0332_p0063a23║譬如恒沙隨水而流，非無水也。如是，大慧！如來所說
X18n0332_p0063a24║一切諸法隨涅槃流，是故說言如恒河沙。如來不隨
X18n0332_p0063b01║諸去流轉，去是壞義故。（非無水也一句，魏譯作終不逆流。○恒沙，喻如來所說諸
X18n0332_p0063b02║法。水，喻涅槃。如是下，法合。謂如來所說諸法，皆隨順涅槃而流，終不逆也。如沙隨水，不逆流故。隨涅槃流者，流
X18n0332_p0063b03║即不流，非去義也。是故如來不隨世間生滅諸法流轉，以世間諸去是壞義故。）。大慧，生死本
X18n0332_p0063b04║際不可知，不知故云何說去？大慧，去者斷義，而愚夫
X18n0332_p0063b05║不知。（生死本際者，謂究竟生死無實，本際是空，故不可知。不知則空，空即實相，故不可以說去也。而諸愚
X18n0332_p0063b06║夫說去者，是斷滅義。如來去即不去，愚夫不知。）。大慧白佛言：世尊！若眾生生
X18n0332_p0063b07║死本際不可知者，云何解脫可知？（此因生死不可知，故問解脫云何可
X18n0332_p0063b08║知也。古注云：若眾生生死本際始時不可知者，云何後時得解脫，終時可知耶？）。佛告大慧：無
X18n0332_p0063b09║始虗偽過惡妄想習氣因滅，自心現知外義，妄想身
X18n0332_p0063b10║轉解脫不滅，是故無邊；非都無所有，為彼妄想作無
X18n0332_p0063b11║邊等異名。（謂解脫者何？即彼無始過惡妄想習氣因滅，名為解脫。此習因滅者，為了知外境界
X18n0332_p0063b12║義。由自心現，知唯自心。於外不著，於內則空。自此習因滅，而解脫現矣。由是妄想之身，轉為法身。妄想雖滅，解
X18n0332_p0063b13║脫不滅。不滅則常，常則為實。實故可知也。是故下，出解脫異名。謂解脫即真空也。以真空徧故，因稱無邊。然此
X18n0332_p0063b14║無邊，非都無所有，名無邊也。為彼妄想有量，而解脫無量，故作無邊等異名耳。）觀察內外，離
X18n0332_p0063b15║於妄想。無異眾生，智及爾𦦨。一切諸法，悉皆寂靜。不
X18n0332_p0063b16║識自心現妄想，故妄想生，若識則滅。（此承上解脫之意，以明妄想不
X18n0332_p0063b17║生也。謂由解脫故，以智觀察內心外境二俱非實，因離妄想。妄想既離，即無差別體相也。眾生即體相義，是故
X18n0332_p0063b18║能所諸法悉皆寂靜。然由不識妄想依自心現，故妄想生。若識自心現者，妄想則滅。）。爾時，世尊
X18n0332_p0063b19║欲重宣此義，而說偈言：
X18n0332_p0063b20║觀察諸導師，猶如恒河沙，不壞亦不去，亦復不究
X18n0332_p0063b21║竟，是則為平等。（頌上三世佛量及諸性德等義）。觀察諸如來，猶如
X18n0332_p0063b22║恒沙等，悉離一切過，隨流而性常，是則佛正覺。（頌上
X18n0332_p0063b23║佛所說法，隨涅槃流，無所去壞，而影括長行全義。）。
X18n0332_p0063b24║爾時大慧菩薩復白佛言：世尊！惟願為說一切諸法
X18n0332_p0063c01║剎那壞相。世尊！云何一切法剎那？（集註云：因上佛言身法者有壞，即是
X18n0332_p0063c02║說陰界入無常，故舉一切諸法剎那壞相以請問。）。佛告大慧：諦聽！諦聽！善思
X18n0332_p0063c03║念之，當為汝說。佛告大慧：一切法者，謂善不善無記、
X18n0332_p0063c04║有為無為、世間出世間、有罪無罪、有漏無漏、受不受。
X18n0332_p0063c05║大慧！略說心意意識及習氣，是五受陰因，是心意意
X18n0332_p0063c06║識習氣，長養凡愚善不善妄想。（善不善等，是一切法之名也。此諸法中，有
X18n0332_p0063c07║漏者是剎那，無漏者非剎那。略說下，先舉有漏法，明剎那義。謂一切法以五受陰為體，心意識習氣為五受陰
X18n0332_p0063c08║因。凡愚不了心意識習氣故，長養善不善妄想。）大慧！修三昧樂，三昧正受，現
X18n0332_p0063c09║法樂住，名為賢聖善無漏。（次舉無漏法，明非剎那義也。初大慧但問剎那壞相，
X18n0332_p0063c10║今世尊因剎那兼明非剎那意，令擇其善者而從之也。）。大慧！善不善者，謂八識。
X18n0332_p0063c11║何等為八？謂如來藏、名識藏，心、意、意識及五識身，非
X18n0332_p0063c12║外道所說。（謂如來藏為無明所熏，即轉名識藏。意意識等可知。此出善不善等之本，所謂萬法
X18n0332_p0063c13║唯識也。）。大慧，五識身者，心、意、意識俱，善不善相，展轉變
X18n0332_p0063c14║壞，相續流注，不壞身生，亦生亦滅。（謂五識身，與心意意識，同時俱起，所
X18n0332_p0063c15║造善不善相，展轉變壞，即剎那法也。此剎那法，相續長劫，流注不壞。以相續故，不壞身生，非真不壞。生已復滅，
X18n0332_p0063c16║滅已復生，故云亦生亦滅。）不覺自心現，次第滅餘識生，形相差別
X18n0332_p0063c17║攝受。（古注云：此明五識不覺諸法自心現故，取種種塵，隨取即滅，故言次第滅。隨次第滅處，即六識生，故
X18n0332_p0063c18║言餘識生。餘識生，記五識所取形相差別法。）。意識、五識俱相應生。（此明餘識生意
X18n0332_p0063c19║也。餘識指第六意識，蓋謂意識與前五識和合，取塵相應俱起攝受差別形相，即唯識所謂同時意識也。）剎
X18n0332_p0063c20║那時不住，名為剎那。（此結前文，心意識等所造諸法，剎那不住，名剎那義也。）。大
X18n0332_p0063c21║慧，剎那者，名識藏。如來藏意，俱生識習氣剎那，無漏
X18n0332_p0063c22║習氣非剎那，非凡愚所覺，計著剎那論故。（此牒明剎那非剎那
X18n0332_p0063c23║意也。謂如來藏是八識果體，若如來藏與有漏識相應，名為藏識，生諸識習氣，名剎那也。若如來藏與無漏習
X18n0332_p0063c24║氣相應，名如來藏，無漏習氣，非剎那也。凡愚不覺此義，故計剎那言論。）。不覺一切法剎
X18n0332_p0064a01║那非剎那，以斷見壞無為法。（凡愚不覺善不善等諸法即剎那非剎那，遂因
X18n0332_p0064a02║剎那壞法作斷滅論，計著斷見，故不知無為非剎那之常，亦以斷見壞之。）。大慧，七識不流
X18n0332_p0064a03║轉，不受苦樂，非涅槃因。（謂前七識念念生滅，無自性故，不能作生死涅槃之因。意
X18n0332_p0064a04║顯藏識不滅，能為漏無漏之本也。宗鏡云：七識從緣，本無自性，尚不能為生死苦樂之本，豈復與涅槃作因？）。
X18n0332_p0064a05║大慧，如來藏者，受苦樂與因俱，若生若滅。（此承上文，以明如來
X18n0332_p0064a06║藏識藏，能為生死涅槃之因，故云受苦樂與因俱也。由是長劫，若生若滅。）。四住地。無明住
X18n0332_p0064a07║地。所醉凡愚不覺，剎那見、妄想熏心。（四住及無明者，為五住地惑也。
X18n0332_p0064a08║華嚴鈔云：一、一切見住地惑，二、欲愛住地惑，三、色愛住地惑，四、有愛住地惑，五、無明住地惑。蓋凡愚以此五惑
X18n0332_p0064a09║醉心，不覺如來藏義，作剎那見，種種妄想熏心。）。復次，大慧！如金金剛佛舍利，
X18n0332_p0064a10║得奇特性終不損壞。（謂如來藏性，如金、金剛、佛舍利等，一任鎔冶槌擊，體性不壞，有
X18n0332_p0064a11║奇特義。以喻如來藏性，恒受苦樂生死，不為彼所淪滅也。）。大慧，若得無間有剎那
X18n0332_p0064a12║者，聖應非聖，而聖未曾不聖。（集注云：謂得如來所證無間之法，非剎那不住。
X18n0332_p0064a13║若有剎那不住者，則聖應非聖。以非剎那不住故，而聖未嘗不聖也。）。如金金剛，雖經劫
X18n0332_p0064a14║數，稱量不減。云何凡愚不善於我隱覆之說，於內外
X18n0332_p0064a15║一切法作剎那想？（承前得無間法者，如金剛等經劫不滅，言不壞也。然佛有時說諸生
X18n0332_p0064a16║滅流轉等法，是如來隱覆之說，非真實義。諸凡愚人不善了知，於內外法作剎那想。殊不知生即不生，滅即不
X18n0332_p0064a17║滅，如來藏性無所增減。）。大慧菩薩復白佛言：世尊！如世尊說：六
X18n0332_p0064a18║波羅蜜滿足得成正覺。何等為六？（大慧前聞諸去流轉是壞滅義，故有
X18n0332_p0064a19║剎那之問也。今剎那既明，復從建立自通義中演出六波羅蜜為問。雖不明指自通義意所自來者，然或遠從
X18n0332_p0064a20║總問偈中抽繹問耳。）。佛告大慧：波羅蜜有三種分別，謂世間、出
X18n0332_p0064a21║世間、出世間上上。（梵語波羅蜜，譯云到彼岸。大論又翻事究竟。天竺國人，凡作事畢，謂
X18n0332_p0064a22║為到彼岸也。謂施、戒、忍、進、禪定、智慧，此六俱稱到彼岸者，各得究竟實際故。雖云究竟，亦有淺深權實之不同。
X18n0332_p0064a23║稱機巧說，自分三種。）。大慧！世間波羅蜜者，我、我所攝受，計著攝
X18n0332_p0064a24║受二邊，為種種受生處，樂色、聲、香、味、觸故，滿足檀波
X18n0332_p0064b01║羅蜜；戒、忍、精進、禪定、智慧亦如是，凡夫神通及生梵
X18n0332_p0064b02║天。（世間六度，謂世善、究竟也。世善有為，三輪不空，著我、我所，攝受施者、受者二邊。依此行施，求生未來善處，
X18n0332_p0064b03║貪樂彼處五欲樂故。得生彼已，為施事究竟，名世間波羅蜜也。餘戒等五，亦復如是。修世度者，得凡夫神通，及
X18n0332_p0064b04║生梵天，為究竟處。凡夫神通有五種：一、天眼通；二、天耳通；三、他心通；四、宿命通；五、身如意通。未離生死，所以不
X18n0332_p0064b05║得第六漏盡通也。得漏盡者，乃名聖人。）大慧，出世間波羅蜜者，聲聞、緣
X18n0332_p0064b06║覺墮攝受涅槃故，行六波羅蜜樂、自己涅槃樂。（新說云：出
X18n0332_p0064b07║世間波羅蜜者，是二乘人厭捨生死，欣趣涅槃，求於自度，修習六種劣無漏行，故不得作佛。）。出世
X18n0332_p0064b08║間上上波羅蜜者，覺自心現妄想量，攝受及自心二
X18n0332_p0064b09║故，不生妄想。於諸趣攝受非分，自心色相不計著，為
X18n0332_p0064b10║安樂一切眾生故，生檀波羅蜜，起上上方便。（出世上上六度
X18n0332_p0064b11║者，是大乘菩薩所修之行，能覺自心現量及外所攝并內自心，了達內外二法無實性故，不生妄想，故於諸趣
X18n0332_p0064b12║受生非其分矣。自心證得殊勝色相，無所計著，但為安樂一切眾生故，修行檀度。三輪既空，四攝巧作，超過二
X18n0332_p0064b13║乘，起出世上上方便。）。即於彼緣妄想不生戒，是尸波羅蜜。即彼
X18n0332_p0064b14║妄想不生忍，知攝所攝，是羼提波羅蜜。初中後夜精
X18n0332_p0064b15║勤方便，隨順修行方便，妄想不生，是毗黎耶波羅蜜。
X18n0332_p0064b16║妄想悉滅，不墮聲聞涅槃攝受，是禪波羅蜜。自心妄
X18n0332_p0064b17║想非性，智慧觀察不墮二邊，先身轉勝而不可壞，得
X18n0332_p0064b18║自覺聖趣，是般若波羅蜜。（於彼外緣，妄想不生，不生即無生，無生即戒，是名戒
X18n0332_p0064b19║度。不生有忍義，知攝所攝非性，是無生忍，名忍度。精勤方便，而無勤行之著，雖終日行，而未嘗行者，為上上方
X18n0332_p0064b20║便，是名進度。妄想悉滅，不墮二乘見處，是名禪度。自心現量，妄想非性，以智觀察，不墮有無，先所證得，離妄想
X18n0332_p0064b21║身，展轉增勝，而不可壞，自覺聖趣，由此滿足，是名智度。前文檀是梵語，具云檀那，譯云施。尸，具云尸羅，譯云滅
X18n0332_p0064b22║惡。羼提，譯云忍辱。毗黎耶，譯云精進。禪，具云禪那，譯云靜慮，又云思惟。修般若，譯云智慧。蓋即一心而具六度，
X18n0332_p0064b23║故今文中，皆稱自心。宗鏡云：檀因心施，圓清淨之施門。戒因心持，成自性之淨律。辱因心受，具無生之大忍。勤
X18n0332_p0064b24║因心作，備牢強之進門。能觀心性，名為上定，則禪因心發。般若靈鑒，窮幽洞微，則智心起。故經云：空心不動，具
X18n0332_p0064c01║足六波羅蜜。）。爾時，世尊欲重宣此義，而說偈言：
X18n0332_p0064c02║空無常剎那，愚夫妄想作，如河燈種子，而作剎那
X18n0332_p0064c03║想。（集註云：世尊常以如河流、如種子、如燈等喻，破彼妄想有為作法，皆是空無常剎那。凡愚不善
X18n0332_p0064c04║此隱覆之說，計作剎那想也。）。剎那息煩亂，寂靜離所作，一切法
X18n0332_p0064c05║不生，我說剎那義。（集註云：說剎那者，息愚夫妄想計著煩亂。然煩亂性本寂靜，離
X18n0332_p0064c06║作所作法。一切下，新說云：以一切法剎那流轉，必無自性。無自性故，即是無生。若非無生，則不流轉。契無
X18n0332_p0064c07║生者，方見剎那。）。初生則有滅，不為愚者說。無間相續性，妄
X18n0332_p0064c08║想之所熏。（世間萬物有生有滅，智者即於生滅了悟無生，愚者因觀代謝計為斷滅，由是
X18n0332_p0064c09║不為愚者說耳。如來藏性與有漏和合，相續長劫無有間斷，為妄想之所熏故。）。無明為其
X18n0332_p0064c10║因，心則從彼生，乃至色未生，中間有何分？（以無明為因，生
X18n0332_p0064c11║彼識心。賴耶心體，未涉六麤。心無初相，中何可分？蓋言其妄耳。）。相續次第滅，餘心
X18n0332_p0064c12║隨彼生，不住於色時，何所緣而生？（前二句頌長行次第滅餘識生
X18n0332_p0064c13║義，後二句言其妄體無依也。故魏譯云：色不一念住，觀於何法生？斯可知矣。）。以從彼生
X18n0332_p0064c14║故，不如實因生。云何無所成，而知剎那壞？（承前次第滅餘
X18n0332_p0064c15║心生者，謂從不如實因所生，念念不住無自體性，無自體性則無所成，無所成則剎那非實。是故微云：云
X18n0332_p0064c16║何無所成，而知剎那壞？）。修行者正受，金剛佛舍利，光音天宮
X18n0332_p0064c17║殿，世間不壞事。（前長行中，但有金剛舍利之言，而無光音宮殿。此天劫壞時，水灾所
X18n0332_p0064c18║及。今云不壞者，蓋用長阿含經意，謂世界初成，光音天人下生此間，為人之始，似不壞故。金及金剛，亦是
X18n0332_p0064c19║可壞。經意但取堅久於萬物者，用為喻耳。唯佛舍利，實為不壞。至劫壞時，沉金輪下，終不磨滅。）。住於
X18n0332_p0064c20║正法得，如來智具足，比丘得平等，云何見剎那？（此頌
X18n0332_p0064c21║得無間法者，非剎那也。住於正法，得如來智具足二句，語倒置。應云：得住於正法，具足如來智，語始順也。
X18n0332_p0064c22║集註云：如來智滿足，比丘得八地平等，云何有剎那之見？）。捷闥婆幻等，色無有
X18n0332_p0064c23║剎那，於不實色等，視之若真實。（集註云：色等諸法，如犍城幻夢，無有
X18n0332_p0064c24║剎那生住異滅之相。於不實色相，計著剎那，視犍城等，若實有也。）。
X18n0332_p0065a01║爾時，大慧菩薩復白佛言：世尊！世尊記阿羅漢得成
X18n0332_p0065a02║阿耨多羅三藐三菩提，與諸菩薩等無差別。（此問從前三種
X18n0332_p0065a03║波羅蜜及剎那非剎那義中來也。蓋今羅漢得菩提記出自三種波羅蜜，下文一切眾生法不涅槃出自非剎
X18n0332_p0065a04║那，化佛說法出自剎那，不施本際出自次前恒沙章中，生死本際諸業果報出自隱覆之說。按經文義秪發五
X18n0332_p0065a05║問，集註列而為十，其言似枝。今乃順文疏釋，殊為妥當，幸諸達者校焉。今文起第一問羅漢得記與菩薩無別
X18n0332_p0065a06║者，夫法華以前未經開顯，蓋密記也，非與法華義同，詳如輔行中辨，引見下註。）一切眾生法
X18n0332_p0065a07║不涅槃，誰至佛道？從初得佛至般涅槃，於其中間不
X18n0332_p0065a08║說一字，亦無所答。如來常定故，亦無慮，亦無察。（此第二問
X18n0332_p0065a09║也。諸法本然，無起滅相，生佛平等，誰至道者？所以從初得佛，乃至涅槃，於其中間，何所說示？亦無問者答者，所
X18n0332_p0065a10║以終日說示，而未嘗說示也。如法華云：諸法寂滅相，不可以言宣。此之謂歟？如來常寂光定，無慮無察。然則東
X18n0332_p0065a11║涌西沒，何嘗非定？談天論人，一何非寂？如肇論云：旋嵐偃嶽而常靜，江湖競注而不流。法乃如斯，非作故爾。經
X18n0332_p0065a12║初偈云：一切無涅槃，無有涅槃佛，無有佛涅槃，遠離覺所覺。義同於此。）化佛，化作佛事。
X18n0332_p0065a13║何故說識剎那展轉壞相，金剛力士常隨侍衛？（此第三問
X18n0332_p0065a14║也。第一經云：法佛所說離心意識相，然則心意識相剎那壞滅，一切權乘佛事悉由化佛所作。故今問謂法佛
X18n0332_p0065a15║本然無慮無察，云何復有化佛作事無威德力假借侍衛耶？金剛護法神名，梵語跋闍羅波膩，譯云金剛手，謂
X18n0332_p0065a16║手執金剛杵以立名也。正法念經云：昔有國王夫人生千子，欲試當來成佛次第，拘留孫探得第一籌，釋迦得
X18n0332_p0065a17║第四籌，乃至樓至得末籌。第二夫人生二子，一願為梵王請千兄轉法輪，次願為密迹金剛神護千兄教法。此
X18n0332_p0065a18║金剛護法之由也。）何不施設本際？（此第四問也。前恒沙章中云：生死本際不可知，不可
X18n0332_p0065a19║知即不施設。今問：何故不施設本際？中論云：大聖之所說，本際不可知。生死無有始，亦復無有終。若無有始終，
X18n0332_p0065a20║中間云何有？蓋以虗妄故，不施設也。）現魔、魔業、惡業果報。旃遮摩納！孫
X18n0332_p0065a21║陀利女空鉢而出，惡業障現。云何如來得一切種智
X18n0332_p0065a22║而不離諸過？（此第五問也。不示本然，全彰隱覆。大意明宿業必報，無可忘者。故維摩經云：無
X18n0332_p0065a23║我無造無受者，善惡之業亦不亡。理之然也。現魔魔業者，上魔字言外魔也。魔業者，言自造魔業也。梵語魔羅，
X18n0332_p0065a24║譯云能奪命。謂能作奪命因緣，外則奪乎身命，內則奪乎慧命故也。輔行云：古譯經論，魔字從石。自梁武來，謂
X18n0332_p0065b01║能惱人，字宜從鬼。觀佛三昧海經云：佛坐道樹，肌骨枯槁，以成佛道。有魔名波旬，欲往征之。乃興天神地祗、精
X18n0332_p0065b02║魅妖怪、一切鬼部，莫不畢至。殊形異狀，惡獸火雷，擎山持杵，弓弩鎗戟，如雲如雨。死人膿血，穢污不淨，嬈害於
X18n0332_p0065b03║佛。佛以慈心三昧力，一一對之，刀兵悉變蓮華，不能加害。此外魔也。佛本行經？捔術爭婚品云：悉達調達及諸
X18n0332_p0065b04║王子，爭婚瞿夷，種種捔術。瞿夷爾時在高樓上，觀其捔試，乃至彎弓徹鼓，納妃生子。此為自造魔業也。惡業果
X18n0332_p0065b05║報等者，謂佛宿生惡業，報不可忘。今雖成佛，宿業必酬。大聖尚爾，吾儕豈為？因錄其詳，以備觀者，知有所警也。
X18n0332_p0065b06║旃遮摩納，出曜經作旃摩那祗，興起行經乃作旃沙。蓋旃遮是名，摩納是婆羅門姓也。西域風俗，先名後姓。故
X18n0332_p0065b07║婆羅門，具云婆羅賀摩拏。今云摩納，即摩拏字形稍差。又略上三字，偏稱摩納耳。興起行經云：佛為六師等諸
X18n0332_p0065b08║比丘，及諸王臣、清信士女，說法之時，以宿業故，旃沙多舌童女，繫盂起腹，來於佛前，謗曰：瞿曇沙門，何以不說
X18n0332_p0065b09║家事，乃說他事？今汝自樂，不知我苦。汝先共我通，使我有身。今當臨月，事須酥油以養小兒，盡當給我。爾時眾
X18n0332_p0065b10║會皆低頭默然。時釋提桓因化作一鼠，入其衣裏，嚙盂繫斷，忽然落地。眾等見已，皆大歡喜。孫陀利，未詳譯語。
X18n0332_p0065b11║準孫陀羅，譯云好愛，又云端正。疑孫陀利即孫陀羅，梵音稍異，是婆羅門女名也。佛言：往昔波羅奈城有博戲
X18n0332_p0065b12║人，名淨眼。時有婬女，名鹿相。淨眼誘此女人，共車出城，至樹園中，相為娛樂。時彼園中有辟支佛，修行道法。淨
X18n0332_p0065b13║眼待辟支佛入城乞食，遂殺鹿相，埋辟支佛廬中。後累辟支佛，將至死地。淨眼見已，即起悲心：我所造作〔白〕當
X18n0332_p0065b14║受故，自說罪因。國王即殺淨眼。時彼淨眼，則我身是。彼鹿相者，孫陀利女是。又寶積經去來方便會中云：諸婆
X18n0332_p0065b15║羅門殺婆羅門女孫陀利，埋祗洹園塹中。爾時如來知孫陀利女命根將盡，必為他殺。以此方便，令諸外道不
X18n0332_p0065b16║善障露，墮不如意處。令多眾生生清淨心，增善根故。空鉢而出者，大智度論云：佛昔一時於舍婆提國受歲竟，
X18n0332_p0065b17║阿難從佛遊行，欲到婆羅門城。彼城有王，知佛神德，今來到此，誰復樂我？便作制限：若有與佛食者，輸五百金
X18n0332_p0065b18║錢。制已，佛到其國，將阿難持鉢入城乞食。眾人皆閉門不應，佛因空鉢而出。此諸問意，總謂佛得一切種智，超
X18n0332_p0065b19║諸心量。云何不離諸過耶？）。佛告大慧：諦聽諦聽，善思念之，當為汝
X18n0332_p0065b20║說。大慧白佛言：善哉世尊！唯然受教。佛告大慧：為無
X18n0332_p0065b21║餘涅槃故，說誘進行菩薩行者故，此及餘世界修菩
X18n0332_p0065b22║薩行者，樂聲聞乘涅槃，為令離聲聞乘進向大乘，化
X18n0332_p0065b23║佛授聲聞記，非是法佛。（將酬前問，且立答意。謂五問中義，若權、若實、若事、若理，皆
X18n0332_p0065b24║為無餘涅槃誘進修菩薩行者故，又為怖大樂小者令離著故。又明化佛授聲聞記非是法佛。輔行云：大慧問
X18n0332_p0065c01║佛：如來何故授聲聞記？佛言：三意故記：一、為入無餘界者，密勸修菩薩行故；二、為此界他土菩薩樂求聲聞涅
X18n0332_p0065c02║槃者，勸捨此心修大行故；三、變化佛授聲聞記非法性佛。然授聲聞記與菩薩不異，此是秘密說也。又云：若聞
X18n0332_p0065c03║法華是顯露記，不同方等隱密與記。若據斯理，淨名、大品皆應有之，何獨楞伽？又云：當知大慧發起密說，是故
X18n0332_p0065c04║問授記之事。）。大慧，因是故記諸聲聞與菩薩不異。大慧，不
X18n0332_p0065c05║異者，聲聞、緣覺、諸佛如來煩惱障斷，解脫一味非智
X18n0332_p0065c06║障斷。大慧，智障者，見法無我殊勝清淨；煩惱障者，先
X18n0332_p0065c07║習見人無我斷七識滅；法障解脫，識藏習滅究竟清
X18n0332_p0065c08║淨。（此答第一問也。因是故者，牒上三意，以起答文也。不異下，明有異不異之義也。不異者，謂三乘同斷煩惱
X18n0332_p0065c09║障，同得一味解脫，故言不異。若其異者，則佛菩薩智障永斷，而諸聲聞未斷智障。今約煩惱障斷，暫言不異，非
X18n0332_p0065c10║謂智障斷也。智障下，明二障斷相。謂智障斷者，見法無我，得諦理殊勝清淨，是智障斷相。煩惱障斷者，先所修
X18n0332_p0065c11║習，見人無我已，則煩惱障斷，七識滅也。以法障解脫故，藏識習因亦滅。二障既滅，則得究竟清淨。）因本
X18n0332_p0065c12║住法故，前後非性；無盡本願故，如來無慮無察而演
X18n0332_p0065c13║說法；正智所化故，念不妄故，無慮無察；四住地、無明
X18n0332_p0065c14║住地習氣斷故，二煩惱障斷；離二種死，覺人、法、無我
X18n0332_p0065c15║及二障斷。（此答第二問也。謂本住法，三際平等，湛然一心，故云前後非性。如來本願，稱性周普，
X18n0332_p0065c16║故無盡也。以本住故，無慮無察。以願無盡故，而演說法。正智所化者，正中道義。謂以中道之智被物，念離有無，
X18n0332_p0065c17║故不妄也。說即非說，度生同空，故又稱云無慮無察。此由如來斷盡諸障，圓具三覺故爾。）。大慧，心
X18n0332_p0065c18║意意識、眼識等，七剎那習氣因，善無漏品離，不復輪
X18n0332_p0065c19║轉。大慧，如來藏者，輪轉涅槃苦樂因，空亂意慧愚痴
X18n0332_p0065c20║凡夫所不能覺。大慧，金剛力士所隨護者，是化佛耳，
X18n0332_p0065c21║非真如來。大慧，真如來者，離一切根量，一切凡夫、聲
X18n0332_p0065c22║聞、緣覺及外道根量悉滅，得現法樂，住無間法智忍
X18n0332_p0065c23║故，非金剛力士所護。（此答第三問也。謂眼識等七是剎那習氣因，修善無漏品則離
X18n0332_p0065c24║此七不復輪轉，是故不能與生死苦樂作因。唯如來藏常住不滅，能與生死涅槃作因，此非凡小所能覺也。空
X18n0332_p0066a01║亂意慧者，謂空慧亂意慧也。空屬二乘，亂屬外道。金剛所護者，是化佛隱覆之迹，非真法佛之本也。真如來下，
X18n0332_p0066a02║牒明法佛本義，謂法佛離諸心量，一切凡小心量悉滅，得現前法樂及住持平等法忍。無間，魏譯作平等。離對
X18n0332_p0066a03║所對，眾魔所不能動，故非力士所護。）一切化佛不從業生。化佛者，非佛
X18n0332_p0066a04║不離佛，因陶家輪等眾生所作相而說法，非自通處
X18n0332_p0066a05║說自覺境界。（此答第五問也。謂化佛非真，隨機現相說法，亦從權耳。由是不從自通業行所
X18n0332_p0066a06║生也。化佛權現，故非佛。去法無化，故不離佛。如月臨四海，萬影同真。佛應羣生，眾權皆實。因陶家輪眾生作相
X18n0332_p0066a07║說法者，謂諸眾生輪轉六道，互為昇降，如陶家之輪。如來現身，亦同勝劣。此非法佛自通，及說自覺境界。）復
X18n0332_p0066a08║次，大慧！愚夫依七識身滅起斷見，不覺識藏故起常
X18n0332_p0066a09║見，自妄想故不知本際，自妄想慧滅故解脫，四住地、
X18n0332_p0066a10║無明住地習氣斷故一切過斷。（此答第四問也。謂彼愚夫，依七識身剎那
X18n0332_p0066a11║滅處，則起斷見。見相續處，不知是藏識體，則起常見。然諸生滅，從自妄想生。以妄想故，本際虗妄，故不知也。若
X18n0332_p0066a12║自妄想慧滅，則得解脫生死本際。四住下，明其滅妄想得解脫之斷德也。）爾時，世尊欲重
X18n0332_p0066a13║宣此義，而說偈言：
X18n0332_p0066a14║三乘亦非乘，如來不磨滅，一切佛所說，說離諸過
X18n0332_p0066a15║惡。（三乘權設，則乘非乘也。化佛非真，然不離法，故不磨滅。一切佛所同說者，謂同說佛離諸過也。）。
X18n0332_p0066a16║為諸無間智，及無餘涅槃，誘進諸下劣，是故隱覆
X18n0332_p0066a17║說。（此頌初文三意也）。諸佛所起智，即分別說道，諸乘非為
X18n0332_p0066a18║乘，彼則非涅槃。（謂諸佛以如實所起智，分別說彼諸乘非為實乘，彼所得涅槃亦非
X18n0332_p0066a19║實處。）。欲色有及見，說是四住地，意識之所起，識宅意
X18n0332_p0066a20║所住。（欲等四住由意所起，意以識藏為宅，依之而住。）。意及眼識等，斷滅說
X18n0332_p0066a21║無常，或作涅槃見，而為說常住。（謂前七識剎那斷滅故說無常，見無
X18n0332_p0066a22║常即著於斷，識藏相續作涅槃見，計以為實則著於常。）。
X18n0332_p0066a23║爾時，大慧菩薩以偈問曰：
X18n0332_p0066a24║彼諸菩薩等，志求佛道者，酒肉及與葱，飲食為云
X18n0332_p0066b01║何？惟願無上尊，哀愍為演說。愚夫所貪著，臭穢無
X18n0332_p0066b02║名稱，虎狼所甘嗜，云何而可食？食者生諸過，不食
X18n0332_p0066b03║為福善，惟願為我說，食不食罪福。（葱者，五辛之總名也。然雖獨舉，
X18n0332_p0066b04║意實兼之。是故後偈云：一切肉與葱，及諸韭薤等。五辛者，梵網經云：一、大蒜，二、茖葱，即薤也。三、慈葱，乃葱
X18n0332_p0066b05║之正名也。四、蘭葱，即小蒜也。雜阿含經云：非小蒜，是木葱，即韭也。五、興渠，又云興宜，葉如蔓菁，根如蘿蔔，
X18n0332_p0066b06║生熟皆臭如蒜，出于闐國。此方無，故不翻。）
X18n0332_p0066b07║大慧菩薩說偈問已，復白佛言：惟願世尊！為我等說
X18n0332_p0066b08║食不食肉功德過惡。我及諸菩薩於現在未來，當為
X18n0332_p0066b09║種種希望食肉眾生分別說法，令彼眾生慈心相向。
X18n0332_p0066b10║得慈心已，各於住地清淨明了，疾得究竟無上菩提。
X18n0332_p0066b11║聲聞緣覺自地止息已，亦得速成無上菩提。惡邪論
X18n0332_p0066b12║法諸外道輩，邪見斷常顛倒計著，尚有遮法不聽食
X18n0332_p0066b13║肉，況復如來世間救護正法成就而食肉耶？佛告大
X18n0332_p0066b14║慧：善哉善哉！諦聽諦聽！善思念之！當為汝說。大慧白
X18n0332_p0066b15║佛言：唯然受教。佛告大慧：有無量因緣不應食肉，然
X18n0332_p0066b16║我今當為汝當說。謂一切眾生從本已來，展轉因緣
X18n0332_p0066b17║常為六親，以親想故不應食肉。驢騾駱駝狐狗牛馬
X18n0332_p0066b18║人獸等肉，屠者雜賣故不應食肉。不淨氣分所生長
X18n0332_p0066b19║故不應食肉。眾生聞氣悉生恐怖，如旃陀羅及譚婆
X18n0332_p0066b20║等，狗見憎惡驚怖羣吠故不應食肉。（旃陀羅，譯云嚴幟，謂持杖搖鈴，
X18n0332_p0066b21║以惡幟自嚴故。又云屠者譚婆，譯云食狗肉人。）。又令修行者慈心不生故，不
X18n0332_p0066b22║應食肉。凡愚所嗜，臭穢不淨，無善名稱故，不應食肉。
X18n0332_p0066b23║令諸呪術不成就故，不應食肉。以殺生者見形起識，
X18n0332_p0066b24║深味著故，不應食肉。（食肉之人，見彼禽獸之形，起於識想，深生味著，故不應食。）。彼
X18n0332_p0066c01║食肉者，諸天所棄，故不應食肉。（首楞云：十方天仙，嫌其臭穢，咸皆遠離。諸
X18n0332_p0066c02║餓鬼等，因其食次，舐其唇吻，常與鬼住。）。令口氣臭故，不應食肉。多惡夢
X18n0332_p0066c03║故，不應食肉。空閑林中虎狼聞香故，不應食肉。令飲
X18n0332_p0066c04║食無節量故，不應食肉。（如彼飽飫之徒，烹調五鼎，炮炙八珍，於飲食無節者，奚以
X18n0332_p0066c05║過此。）。令修行者不生厭離故，不應食肉。我常說言：凡所
X18n0332_p0066c06║飲食，作食子肉想、作服藥想故，不應食肉。聽食肉者，
X18n0332_p0066c07║無有是處。（佛誡食肉之人，作食子肉想，以制其心。復制比丘乞食人間，不自熟食。凡食不別精
X18n0332_p0066c08║麤食者，為療饑故，作服藥想。療饑求食，豈必於肉？）。復次，大慧！過去有王名師
X18n0332_p0066c09║子蘇陀娑，食種種肉遂至食人，臣民不堪即便謀反
X18n0332_p0066c10║斷其俸祿。以食肉者有如是過故，不應食肉。（此示食肉有過
X18n0332_p0066c11║之微也。王名師子蘇陀娑，魏譯作師子奴，唐譯作師子生。據奴生二義，蓋是蘇陀娑之譯語耳。考其立名之由
X18n0332_p0066c12║者，唐譯云：昔有一王，乘馬遊獵。馬驚奔逸，入於山險。既無歸路，又絕人居。有牝師子，與同遊處。遂行醜行，生諸
X18n0332_p0066c13║子息。其最長者，名曰斑足。後得作王，領七億家，食肉不厭。初食禽獸，後乃至人。此似立名之由也。）復次，
X18n0332_p0066c14║大慧！凡諸殺者，為財利故殺生屠販。彼諸愚癡食肉
X18n0332_p0066c15║眾生，以錢為網而捕諸肉。彼殺生者，若以財物若以
X18n0332_p0066c16║鈎網，取彼空行水陸眾生，種種殺害屠販求利。大慧！
X18n0332_p0066c17║亦無不教不求不想而有魚肉，以是義故不應食肉。
X18n0332_p0066c18║（此示殺因也。以二因故殺：一、因財利，二、因貪食。凡諸下，因利故殺者也。彼諸下，因食故殺者也。彼殺下，謂因殺
X18n0332_p0066c19║故造諸殺具，或以食、或以利殺諸眾生，是故不應食肉。集註云：世間之肉，未有不殺而得肉者。縱使不教、不求、
X18n0332_p0066c20║不想而得之，是必從於殺也，故不應食。）。大慧，我有時說，遮五種肉，或制
X18n0332_p0066c21║十種；今於此經，一切種、一切時，開除方便，一切悉斷。
X18n0332_p0066c22║（集註云：諸經遮制五種十種，以不能頓斷眾生食肉故，尚有開除方便。今此經中一切悉斷，為最後清淨明誨。
X18n0332_p0066c23║十種者，謂人、蛇、象、馬、龍、狐、猪、狗、師子、獼猴。五種者，謂不見、不聞、不疑、自死、鳥殘。）。大慧，如來應
X18n0332_p0066c24║供等正覺，尚無所食，況食魚肉？亦不教人。（集註云：如來但以法
X18n0332_p0067a01║喜禪悅為味，故無所食。況於淨不淨肉，豈教他人食之耶？）。以大悲前行故，視一切
X18n0332_p0067a02║眾生猶如一子，是故不聽令食子肉。（大悲前行者，謂世尊度生，以大
X18n0332_p0067a03║悲為前導，故無苦不㧞，無樂不與，等視眾生，猶如一子，是故不聽食肉也。子肉子字，承上一子，意謂等視眾生，
X18n0332_p0067a04║作一子想，食眾生肉，即食子肉。）爾時，世尊欲重宣此義，而說偈言：
X18n0332_p0067a05║曾昔為親屬，鄙穢不淨雜，不淨所生長，聞氣悉恐
X18n0332_p0067a06║怖。一切肉與葱，及諸韭薤等，種種放逸酒，修行常
X18n0332_p0067a07║遠離。（放逸酒者，酒能發人貪嗔欲惡，家國滅亡。故禮有生禍之規，書著崇飲之旨。世教尚爾，況
X18n0332_p0067a08║修無上菩提而不戒之哉？靡惡不從此發，故稱放逸酒也。是故智論開三十五失，始於現生虛乏，終於來
X18n0332_p0067a09║世愚癡。四分律又明三十六失，始於不孝父母、不敬三寶，終於落水失火、凍死熱亡。酒過如此，修出世行
X18n0332_p0067a10║者應制。）。亦常離麻油，及諸穿孔牀，以彼諸細蟲，於中
X18n0332_p0067a11║極恐怖。（新說云：自下諸偈多示其過，悉令遠離，少頌長行。言離麻油者，外國風俗，擣麻使生
X18n0332_p0067a12║蟲，合壓之，規多汁益肥，如何可食？及孔隙諸牀多有蟲聚，皆不可坐臥，以諸蟲於坐臥之時生驚怖故。）。
X18n0332_p0067a13║飲食生放逸，放逸生諸覺，從覺生貪欲，是故不應
X18n0332_p0067a14║食。（覺，謂惡覺也。）。由食生貪欲，貪令心迷醉，迷醉長愛欲，
X18n0332_p0067a15║生死不解脫。為利殺眾生，以財網諸肉，二俱是惡
X18n0332_p0067a16║業，死墮叫呼獄。若無教想求，則無三淨肉，彼非無
X18n0332_p0067a17║因有，是故不應食。（新說云，既無教想求，則三淨肉非有。凡諸肉者，皆殺命而得，如
X18n0332_p0067a18║何可食。）。彼諸修行者，由是悉遠離，十方佛世尊，一切
X18n0332_p0067a19║咸訶責。展轉更相食，死墮虎狼類，臭穢可厭惡，所
X18n0332_p0067a20║生常愚癡。多生旃陀羅，獵師譚婆種，或生陁夷尼。
X18n0332_p0067a21║（陀夷尼，魏譯作羅剎女。）。及諸食肉性，羅剎猫狸等，徧於是中
X18n0332_p0067a22║生。（死墮虎狼類，猶約近而言也。諸經皆云：先墮地獄，經無數劫，復入餓鬼。餓鬼罪畢，方作畜生，酬償先
X18n0332_p0067a23║債。償債畢已，始復人身。三途劇報，動經塵劫。覩此應生怖畏，速戒可也。所生下，謂雖復人身，殺習未盡，故
X18n0332_p0067a24║作旃陀羅等。）。縛象與大雲，央掘利摩羅。（縛象，魏譯作象掖，唐譯作象脇。
X18n0332_p0067b01║央掘利摩羅，西域記譯云指鬘。皆如來所說經名。）。及此楞伽經，我悉制斷
X18n0332_p0067b02║肉。諸佛及菩薩，聲聞所訶責，食已無慚愧，生生常
X18n0332_p0067b03║癡冥。先說見聞疑，已斷一切肉，妄想不覺知，故生
X18n0332_p0067b04║食肉處。（集註云：佛先所說見聞疑殺等肉，不應食之。而彼愚夫，不明如來所制淨不淨肉，悉
X18n0332_p0067b05║已令斷。於開遮方便處，起諸妄想，謂聽食其淨肉。）。如彼貪欲過，障礙聖解
X18n0332_p0067b06║脫，酒肉葱韭蒜，悉為聖道障。未來世眾生，於肉愚
X18n0332_p0067b07║癡說，言此淨無罪，佛聽我等食。食如服藥想，亦如
X18n0332_p0067b08║食子肉，知足生厭離，修行行乞食。安住慈心者，我
X18n0332_p0067b09║說常厭離，虎狼諸惡獸，恒可同遊止。若食諸血肉，
X18n0332_p0067b10║眾生悉恐怖，是故修行者，慈心不食肉。（以不食故，永絕冤對。
X18n0332_p0067b11║縱虎狼之惡，可同遊止。人若無慈，殺心偏盛。物見生怖，或飛或走。豈獨生怖，亦復含嗔。由是群吠屠狗，追
X18n0332_p0067b12║逐啣齧。雖無害於此物，固傷其類耳。）食肉無慈慧，永背正解脫，及違
X18n0332_p0067b13║聖表相，是故不應食。（新說云，背正解脫者，由無慈慧，虧利自他，及違聖人護生
X18n0332_p0067b14║儀表。）。得生梵志種，及諸修行處，智慧富貴家，斯由不
X18n0332_p0067b15║食肉。（前明食肉之過，此示不食之功。總答大慧食不食肉，功德過惡之問也。是經大部，未至來
X18n0332_p0067b16║此土者，佛語心一品耳。一品問答，唯談一心。此心之邪正偏圓，全經具顯。然而妙心既明，群邪既破，無復
X18n0332_p0067b17║所事矣。是心雖明，壇穢不止。則慈慧不發，正觀不淨，正行不勤，卒難臻其妙域。故以斷肉一章，結其全義，
X18n0332_p0067b18║良有以也。是猶首楞立三漸次，除助因，刳正性，違現業者同耳。）
X18n0332_p0067b19║（閣筆偈）
X18n0332_p0067b20║筆底楞伽一字無，浮雲散去月明孤。
X18n0332_p0067b21║恩深欲報辭難盡，塵劫分身舌不枯。
X18n0332_p0067b22║
X18n0332_p0067b23║楞伽阿䟦多羅寶經參訂疏卷第八（終）
X18n0332_p0067b24║
X18n0332_p0067c01║
X18n0332_p0067c02║No. 332-E
X18n0332_p0067c03║ 楞伽經參訂疏後䟦
X18n0332_p0067c04║
X18n0332_p0067c05║緬惟吾心之體也，不遺照而恒寂謂之妙，非反寂而
X18n0332_p0067c06║恒照謂之明。妙而明，明而妙，體用互回，偏正兼到，此
X18n0332_p0067c07║非人情可以盡之也。於是凡外之流，各建綱宗，發明
X18n0332_p0067c08║心旨，然皆不得其正。何也？據其情量言之，不越乎有
X18n0332_p0067c09║無等四句故也。是故迦文委悉披剝，曲盡幽致，使其
X18n0332_p0067c10║理極情忘而自悟也。以其悟故，始覺吾心之自聖，如
X18n0332_p0067c11║演若狂，歇頭非外來本然，其頭曾無得失，吾心之本
X18n0332_p0067c12║體亦復然耳。然而背此心，論迷悟，證此心，則迷悟兩
X18n0332_p0067c13║途俱為剩語，而況經之與疏乎？夫以斯道覺斯民，則
X18n0332_p0067c14║此經言言皆心，何可廢也？惜乎其辭質，其義微，學者
X18n0332_p0067c15║未之解，然後疏而通之，則疏獨非其心乎？茲疏也，其
X18n0332_p0067c16║言切，其旨平，無支離汗漫之習，直明本經，使諸學者
X18n0332_p0067c17║過目了然，會文歸己，恍若披雲霧而見青天，吾願足
X18n0332_p0067c18║矣。若其流芳貽惠，施者之功居多，我何與焉？
X18n0332_p0067c19║時
X18n0332_p0067c20║萬曆三十七年歲次己酉秋八月既望，西湖秦亭山
X18n0332_p0067c21║沙門釋迦廣莫和南謹識。