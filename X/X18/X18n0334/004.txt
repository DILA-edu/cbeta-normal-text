X18n0334_p0143c13║
X18n0334_p0143c14║
X18n0334_p0143c15║
X18n0334_p0143c16║楞伽阿䟦多羅寶經心印卷四
X18n0334_p0143c17║宋天竺三藏沙門求那䟦陀羅譯
X18n0334_p0143c18║曹洞三十四世博山三世雷峯沙
X18n0334_p0143c19║門釋圅昰疏
X18n0334_p0143c20║嗣法門人沙門　釋（今無今覞）較
X18n0334_p0143c21║○十、示諸法常住如幻，以顯如來藏自性無生。分
X18n0334_p0143c22║四：△初、顯惑亂常。
X18n0334_p0143c23║爾時大慧菩薩摩訶薩復白佛言：世尊！常聲者，何事
X18n0334_p0143c24║說？佛告大慧：為惑亂。以彼惑亂，諸聖亦現，而非顛倒。
X18n0334_p0144a01║（唐譯云：大慧！依妄法說。以諸妄法，聖人示現，然不顛倒。）
X18n0334_p0144a02║大慧！如春時𦦨、火輪、垂髮、乾闥婆城、幻、夢、鏡像，世間
X18n0334_p0144a03║顛倒，非明智也，然非不現。大慧！彼惑亂者，有種種現，
X18n0334_p0144a04║非惑亂作無常。所以者何？謂離性非性故。（唐譯云：大
X18n0334_p0144a05║慧！妄法現時，無量差別，然非無常。何以故？離有無故。）
X18n0334_p0144a06║一切諸法，悉無自性。如春𦦨火輪，不可有無。此如
X18n0334_p0144a07║來所以說常也。計有無惑亂者，顛倒想耳。顛倒可
X18n0334_p0144a08║滅，法性常住。法華云：無上兩足尊，知法常無性。佛
X18n0334_p0144a09║種從緣起，是故說一乘。諸法住法位，世間相常住。
X18n0334_p0144a10║涅槃亦云：我亦不說內外六入，及六意識常。我乃
X18n0334_p0144a11║宣說，滅內外入所生六識，名之為常。夫內外唯心，
X18n0334_p0144a12║聖凡同現。惑亂由識，迷覺攸分。所謂一切凡夫，有
X18n0334_p0144a13║二種想：一世流布想，二著想。一切聖人，唯有世流
X18n0334_p0144a14║布想，無有著想。故知著想若滅，離性有無。春𦦨火
X18n0334_p0144a15║輪，法爾常然也。
X18n0334_p0144a16║大慧！云何離性非性惑亂？謂一切愚夫種種境界故。
X18n0334_p0144a17║如彼恒河餓鬼，見不見故無惑亂性，於餘現故非無
X18n0334_p0144a18║性。如是惑亂諸聖，離顛倒不顛倒，是故惑亂常，謂相
X18n0334_p0144a19║相不壞故。大慧！非惑亂種種相，妄想相壞，是故惑亂
X18n0334_p0144a20║常。（唐譯云：大慧！妄法是常，相不異故。非諸妄法有差別
X18n0334_p0144a21║相，以分別故而有別異，是故妄法其體是常。）
X18n0334_p0144a22║一恒河水，餓鬼不見，不可言有；餘眾生見，不可言
X18n0334_p0144a23║無。無有無性，而非無水，所謂不壞世間相，而成出
X18n0334_p0144a24║世法也。一切諸法，妄想分別，法無分別；無分別法，
X18n0334_p0144b01║是名常住。顛倒屬凡夫法，不顛倒屬二乘法。顛倒
X18n0334_p0144b02║與不顛倒，皆為分別，非法實相，故諸聖悉離耳。
X18n0334_p0144b03║大慧！云何惑亂真實？若復因緣，諸聖於此惑亂，不起
X18n0334_p0144b04║顛倒覺，非不顛倒覺。（魏譯云：云何迷惑法名之為實？
X18n0334_p0144b05║以諸聖人迷惑法中，不生顛倒心，亦不生實心。）大慧！除
X18n0334_p0144b06║諸聖於此惑亂有少分想，非聖智事相。大慧！凡有者，
X18n0334_p0144b07║愚夫妄說，非聖言說。
X18n0334_p0144b08║此復言聖智事，於惑亂法無有少想也。凡外於如
X18n0334_p0144b09║幻法上，無常計常，乃至無我樂淨計我樂淨，此凡
X18n0334_p0144b10║外所為顛倒也。二乘於如幻法上，常計無常，乃至
X18n0334_p0144b11║我樂淨計無我樂淨，此二乘對治凡外，而自以為
X18n0334_p0144b12║不顛倒也。不知顛倒與不顛倒，皆為覺想所轉，而
X18n0334_p0144b13║於惑亂真實自相，不得相應。故知有少分想，即不
X18n0334_p0144b14║能入聖智事耳。○二示惑亂起二種性以顯真如
X18n0334_p0144b15║平等分二。△初、示惑亂起二種性。
X18n0334_p0144b16║彼惑亂者，倒不倒妄想起二種種性，謂聖種性及愚
X18n0334_p0144b17║夫種性。聖種性者，三種分別，謂聲聞乘、緣覺乘、佛乘。
X18n0334_p0144b18║云何愚夫妄想起聲聞乘種性？謂自共相計著起聲
X18n0334_p0144b19║聞乘種性，是名妄想起聲聞乘種性。大慧，即彼惑亂
X18n0334_p0144b20║妄想起緣覺乘種性，謂即彼惑亂自共相不親計著
X18n0334_p0144b21║起緣覺乘種性。云何智者即彼惑亂起佛乘種性？謂
X18n0334_p0144b22║覺自心現量外性非性不妄想相起佛乘種性，是名
X18n0334_p0144b23║即彼惑亂起佛乘種性。又種種事性，凡夫惑想起愚
X18n0334_p0144b24║夫種性。
X18n0334_p0144c01║此即惑亂顯示起二種性，以明惑亂之法本自平
X18n0334_p0144c02║等，但能離諸分別即名真如也。自共相計著者，謂
X18n0334_p0144c03║聲聞觀陰界入空作無我想，證人無我而自共相
X18n0334_p0144c04║不滅，故不得法無我也。自共相不親計著者，謂緣
X18n0334_p0144c05║覺於自共相計於緣起不樂憒閙，而於法我猶未
X18n0334_p0144c06║頓忘也。即彼惑亂起佛乘種性者，謂即惑亂即非
X18n0334_p0144c07║惑亂，當處想盡即如如佛。此覺自心現量者，見一
X18n0334_p0144c08║切法無有法體，故妄想不生也。一切凡外執現前
X18n0334_p0144c09║種種事物將為實有，是為愚夫種性，所謂非常常
X18n0334_p0144c10║想、非樂我淨作樂我淨想也。△二、示離妄平等真
X18n0334_p0144c11║如。
X18n0334_p0144c12║彼非有事非無事，是名種性義。大慧，即彼惑亂不妄
X18n0334_p0144c13║想諸聖心意意識，過習氣自性法轉變性，是名為如
X18n0334_p0144c14║（魏譯云：聖人觀察彼迷惑法不虗妄分別，是故聖人能
X18n0334_p0144c15║轉心意意識身相，離煩惱習故，是故聖人轉彼迷惑法
X18n0334_p0144c16║名為真如）。是故說如離心。我說此句顯示離想，即說
X18n0334_p0144c17║離一切想。
X18n0334_p0144c18║承上於惑亂法所起種性，彼惑亂法，非有實事，非
X18n0334_p0144c19║無實事，由依妄想而有分別耳。諸聖智者，觀彼惑
X18n0334_p0144c20║亂，離諸分別，但能轉心意意識一切妄想習氣，復
X18n0334_p0144c21║本自性，得見法性，名為真如，所謂如離心也。離一
X18n0334_p0144c22║切分別之心，真如法性，自然顯示，此句謂真如法
X18n0334_p0144c23║性也。真如法性，顯示離分別法門，離一切分別，更
X18n0334_p0144c24║無餘義也。故知一切惑亂法非分別，一切妄想性
X18n0334_p0145a01║非分別，皆由不覺，內起妄心，外見妄法，內外惑亂，
X18n0334_p0145a02║悉無實事，惟在迷中，亦非無事耳。○上二示惑亂
X18n0334_p0145a03║起二種性以顯真如平等竟。三示惑亂無法分二。
X18n0334_p0145a04║△初、示惑亂無法如幻。
X18n0334_p0145a05║大慧白佛言：世尊！惑亂為有為無？佛告大慧：如幻無
X18n0334_p0145a06║計著相，若惑亂有計著相者，計著性不可滅，緣起應
X18n0334_p0145a07║如外道說因緣生法。
X18n0334_p0145a08║此問惑亂之法為有為無者，因上惑亂常義計也。
X18n0334_p0145a09║不知所謂常者，滅內外入所生六識名常，非實有
X18n0334_p0145a10║法常也。內外所生六識既滅，則法無自性，不可有
X18n0334_p0145a11║無，謂之如幻，計著之相無所從生矣。若如幻猶有
X18n0334_p0145a12║計著之相，則計著法必不可滅。如外道說，外道於
X18n0334_p0145a13║十二因緣計從因生，此由不知自心所現，妄見實
X18n0334_p0145a14║有耳。
X18n0334_p0145a15║大慧白佛言：世尊！若惑亂如幻者，復常與餘惑作因。
X18n0334_p0145a16║佛告大慧：非幻惑因，不起過故。大慧！幻不起過，無有
X18n0334_p0145a17║妄想。大慧！幻者從他明處生（唐譯云：大慧！夫幻事者，
X18n0334_p0145a18║從他明呪而得生起），非自妄想過習氣處生，是故不
X18n0334_p0145a19║起過。大慧！此是愚夫心惑計著，非聖賢也。
X18n0334_p0145a20║惑亂如幻，復當與餘惑作因者，謂此惑亂之法，雖
X18n0334_p0145a21║是如幻，若猶於此而起妄計，則幻不能止惑，復當
X18n0334_p0145a22║為惑作因。此防撥無者，不能深達如幻，則迷情未
X18n0334_p0145a23║盡，著想猶存，藉口空華，反成顛倒。不知西域幻法，
X18n0334_p0145a24║從於明呪而得生起，喻如幻法，從自心不覺，妄有
X18n0334_p0145b01║所現，無有主者，無有覺知，所謂幻不起過，無有妄
X18n0334_p0145b02║想也。非自妄想過，習氣處生者，謂妄想由不達自
X18n0334_p0145b03║心所現一切諸法，悉同幻起，隨順習氣，妄計有無，
X18n0334_p0145b04║遂為過患。達法如幻，妄計頓停，所謂幻非惑因也。
X18n0334_p0145b05║迷生惑亂，悟同幻者，妄想之心無附，即因緣之遘
X18n0334_p0145b06║徒然，古今聖賢，真無兩旨耳。
X18n0334_p0145b07║爾時，世尊欲重宣此義，而說偈言：聖不見惑亂，中間
X18n0334_p0145b08║亦無實，中間若真實，惑亂即真實。捨離一切惑，若有
X18n0334_p0145b09║相生者，是亦為惑亂，不淨猶如翳。
X18n0334_p0145b10║聖不見惑亂者，謂惑亂即真實，不於惑亂中間復
X18n0334_p0145b11║有不惑亂以為真實也。故曰：中間若真實，惑亂即
X18n0334_p0145b12║真實，知妄即真頓，離內外相見。此覺自心現者，至
X18n0334_p0145b13║無所有，猶如瑠璃無有餘翳也。住九地菩薩見法
X18n0334_p0145b14║有性，猶云不見佛性，謂見佛性則不復見一切法
X18n0334_p0145b15║性。涅槃云：菩薩摩訶薩實無所見，無所見者即無
X18n0334_p0145b16║所有，無所有者即一切法，所謂惑亂即真實也。△
X18n0334_p0145b17║二、再示如幻無過。
X18n0334_p0145b18║復次，大慧！非幻，無有相似，見一切法如幻。（唐譯云：復
X18n0334_p0145b19║次，大慧！見諸法非幻，無有相似，故說一切法如幻。）大慧
X18n0334_p0145b20║白佛言：世尊！為種種幻相計著，言一切法如幻？為異
X18n0334_p0145b21║相計著？若種種幻相計著，言一切性如幻者，世尊！有
X18n0334_p0145b22║性不如幻者。所以者何？謂色種種相非因。世尊！無有
X18n0334_p0145b23║因色種種相現如幻。（唐譯云：若依執著種種幻相，言
X18n0334_p0145b24║一切法猶如幻者，世尊！非一切法悉皆如幻。何以故？見
X18n0334_p0145c01║種種色相不無因故。世尊！都無有因令種種色相顯現
X18n0334_p0145c02║如幻。）世尊！是故無種種幻相計著相似性如幻。（唐譯
X18n0334_p0145c03║云：世尊！不可說言依於執著種種幻相，言一切法與幻
X18n0334_p0145c04║相似。）
X18n0334_p0145c05║一切諸法無有主者，無有覺知，非幻無以為喻，故
X18n0334_p0145c06║世尊重言之，而非以種種計著相言如幻也。若以
X18n0334_p0145c07║種種計著相言如幻者，則現前色相不由計著而
X18n0334_p0145c08║有所現，是有性不如幻者，便非無因。葢欲顯一切
X18n0334_p0145c09║法由迷自心，而不同於作者因相，故曰無有因種
X18n0334_p0145c10║種相現如幻也。復終之曰無種種幻相計著相似
X18n0334_p0145c11║性如幻，則世尊所說一切法如幻旨趣自曉然耳。
X18n0334_p0145c12║故知外道異因，總由不知現前色相皆自心現，有
X18n0334_p0145c13║無諸性悉不可得，一切法不生，一切法如幻，此如
X18n0334_p0145c14║來秘密之旨。大慧深領法要，而以如幻非計著相，
X18n0334_p0145c15║所謂直顯法性歟。
X18n0334_p0145c16║佛告大慧：非種種幻相計著，相似一切法如幻。大慧，
X18n0334_p0145c17║然不實一切法速滅如電，是則如幻。大慧，譬如電光
X18n0334_p0145c18║剎那頃現，現已即滅，非愚夫現；如是一切性自妄想
X18n0334_p0145c19║自共相，觀察無性，非現色相計著。
X18n0334_p0145c20║此言非因計著諸相而言一切法如幻，謂一切法
X18n0334_p0145c21║速滅如電，故言如幻也。一切諸法如電光現，不可
X18n0334_p0145c22║有無。愚夫不達諸法實相，妄起分別，以為實有自
X18n0334_p0145c23║共相現，而不知妄現非性，但由色相計著，當下無
X18n0334_p0145c24║生，抗行回互，俱無所用耳。
X18n0334_p0146a01║爾時，世尊欲重宣此義，而說偈言：非幻無有譬，說法
X18n0334_p0146a02║性如幻，不實速如電，是故說如幻。
X18n0334_p0146a03║法無自性，當生不生，不生說無生，而無生故說如
X18n0334_p0146a04║幻，此得法實相者之所顯示也。○上三示惑亂無
X18n0334_p0146a05║法竟。△四、直示無生如幻，令離希望。
X18n0334_p0146a06║大慧復白佛言：如世尊所說，一切性無生及如幻，將
X18n0334_p0146a07║無世尊前後所說自相違耶？說無生性如幻。
X18n0334_p0146a08║一切法不生，一切法如幻，此當生不生之旨也。性
X18n0334_p0146a09║無自性，故曰無生，是無而非無也。如虗空華，故曰
X18n0334_p0146a10║如幻，是有而非有也。如來秘密，非智所及，前後相
X18n0334_p0146a11║違之難，葢欲明此耳。
X18n0334_p0146a12║佛告大慧：非我說無生性如幻前後相違過。所以者
X18n0334_p0146a13║何？謂生無生覺自心現量，有非有外性非性無生現。
X18n0334_p0146a14║大慧，非我前後說相違過；然壞外道因生故，我說一
X18n0334_p0146a15║切性無生。大慧，外道癡聚欲令有無有生，非自妄想
X18n0334_p0146a16║種種計著緣。大慧，我非有無有生，是故我以無生說
X18n0334_p0146a17║而說。
X18n0334_p0146a18║生無生，此如來決定之旨。為覺自心現量者，說是
X18n0334_p0146a19║秘密也。自心所現，故非無性；現唯自心，故非有性。
X18n0334_p0146a20║一切外性非性，即無生現前。說有因生，說無因生，
X18n0334_p0146a21║皆自妄想計著也。
X18n0334_p0146a22║大慧！說性者，為攝受生死故，壞無見斷見故，為我弟
X18n0334_p0146a23║子攝受種種業受生處故，以聲性說攝受生死。
X18n0334_p0146a24║性，法也。佛說有法者，為令弟子知生死攝受之因，
X18n0334_p0146b01║所以破無因斷見也。涅槃云：眾生行業不常不斷
X18n0334_p0146b02║而得果報，雖念念滅而無所失，雖無作者而有作
X18n0334_p0146b03║業，雖無受者而有果報，受者雖滅果不敗亡，無有
X18n0334_p0146b04║慮知和合而有。一切眾生雖與十二因緣共行而
X18n0334_p0146b05║不見知，不見知故無有終始。此佛所以說因緣性
X18n0334_p0146b06║也。聲猶名句也，謂有法攝受亦空有言說，葢復示
X18n0334_p0146b07║其行業因迷覺則當下性離。涅槃為眾生而言非
X18n0334_p0146b08║為覺者，此不可與迷情未盡者道也。
X18n0334_p0146b09║大慧！說幻性自性相，為離性自性相故，墮愚夫惡見
X18n0334_p0146b10║相希望，不知自心現量，壞因所作生緣自性相計著，
X18n0334_p0146b11║說幻夢自性相一切法，不令愚夫惡見希望計著自
X18n0334_p0146b12║及他一切法，如實處見作不正論。大慧！如實處見一
X18n0334_p0146b13║切法者，謂超自心現量。
X18n0334_p0146b14║幻無自性，唯心所現，現如夢幻，不能為一切法而
X18n0334_p0146b15║作生因，所以壞愚夫希望計著也。如實處，即指自
X18n0334_p0146b16║心所現一切如幻之法，不墮有無能所，所謂諸法
X18n0334_p0146b17║實相也。不見一法，方見實相，此覺自心現量境界，
X18n0334_p0146b18║唯證相應也。
X18n0334_p0146b19║爾時，世尊欲重宣此義，而說偈言：無生作非性，有性
X18n0334_p0146b20║攝生死，觀察如幻等，於相不妄想。
X18n0334_p0146b21║一切諸法，無有生性，妄有所作，即受生死。生死如
X18n0334_p0146b22║幻，而為妄想之所攝持，所謂不自生，非不生，無生
X18n0334_p0146b23║緣起，緣起無生。悟此者，可以超然自得也。○上十
X18n0334_p0146b24║示諸法常住如幻，以顯如來藏自性無生竟。十一
X18n0334_p0146c01║示離言得義，止外別愚，選擇覺心，建立涅槃。分五。
X18n0334_p0146c02║△初、示離言得義。
X18n0334_p0146c03║復次，大慧！當說名句形身相（魏譯云說名句字身相）。
X18n0334_p0146c04║善觀名句形身菩薩摩訶薩，隨入義句形身，疾得阿
X18n0334_p0146c05║耨多羅三藐三菩提。如是覺已，覺一切眾生。大慧！名
X18n0334_p0146c06║身者，謂若依事立名，是名名身。句身者，謂句有義身，
X18n0334_p0146c07║自性決定究竟，是名句身。形身者，謂顯示名句，是名
X18n0334_p0146c08║形身。又形身者，謂長短高下。又句身者，謂徑跡，如象
X18n0334_p0146c09║馬人獸等所行徑跡，得句身名。大慧！名及形者，謂以
X18n0334_p0146c10║名說無色四陰故說名，自相現故說形，是名名句形
X18n0334_p0146c11║身。說名句形身相分齊，應當修學。
X18n0334_p0146c12║前謂言說不顯示第一義，此言隨入義句形身，疾
X18n0334_p0146c13║得阿耨多羅三藐三菩提。謂非言說是第一義，亦
X18n0334_p0146c14║非所說是第一義。第一義聖智樂處，言說所入。故
X18n0334_p0146c15║知言說所入，即自性決定究竟之句。入決定究竟，
X18n0334_p0146c16║則言說所說，不足顯示。然所以達此者，亦由言說
X18n0334_p0146c17║謂之以楔出楔，所當善觀也。依事立名者，如依水
X18n0334_p0146c18║土人工所作漿具，名之為缾。自性決定究竟者，如
X18n0334_p0146c19║依諸法如幻之句，得一切法決定無有自性究竟
X18n0334_p0146c20║如來藏真如之義也。字畫有長短，音韻有高下，因
X18n0334_p0146c21║字得名，累字成句，所謂顯示名句也。徑跡，謂觀徑
X18n0334_p0146c22║跡，知為象馬人獸所行，如觀句而得義也。無色四
X18n0334_p0146c23║陰，謂受想行識也。因受想行識之名，而知四無色
X18n0334_p0146c24║陰，觀點畫長短，音韻高下，而字之自相現也。由名
X18n0334_p0147a01║句形身，而入第一究竟之義，所謂疾得菩提，自覺
X18n0334_p0147a02║覺他耳。
X18n0334_p0147a03║爾時，世尊欲重宣此義，而說偈言：名身與句身，及形
X18n0334_p0147a04║身差別，凡夫愚計著，如象溺深泥。
X18n0334_p0147a05║偈責愚外不知離言得義，反為覺想境界所轉，如
X18n0334_p0147a06║象溺泥，深用憐憫也。△二、示止論以明義不在言。
X18n0334_p0147a07║復次，大慧！未來世智者，以離一異、俱不俱見相我所
X18n0334_p0147a08║通義，問無智者。彼即答言：此非正問，謂色等常無常、
X18n0334_p0147a09║為異不異，如是涅槃諸行相所相、求那所求那、造所
X18n0334_p0147a10║造、見所見、塵及微塵、修與修者，如是比展轉相如是
X18n0334_p0147a11║等問，而言佛說無記止論，非彼癡人之所能知。謂聞
X18n0334_p0147a12║慧不具故，如來、應供、等正覺令彼離恐怖句故，說言
X18n0334_p0147a13║無記，不為記說。又止外道見論故，而不為說。
X18n0334_p0147a14║止論四論之一有二義：一止外道無記論，不為記
X18n0334_p0147a15║說，為癡無智故，離彼怖畏故，止邪論故。二止根未
X18n0334_p0147a16║熟者，令離執著故，默契無言故，時節因緣故。故設
X18n0334_p0147a17║未來智者，若以如來離四句通義問於無智，必致
X18n0334_p0147a18║非正之答，反以色等諸相能所展轉多所難問，此
X18n0334_p0147a19║佛說無記故止不為論。以彼癡人無知聞慧不具，
X18n0334_p0147a20║苟為記說必生恐怖，以離四句甚深空義非識所
X18n0334_p0147a21║泊，若墮四句又成戲論增益邪見，如來所以為後
X18n0334_p0147a22║世勗也。色等，謂於陰界入諸法所有常異四句也。
X18n0334_p0147a23║涅槃諸行，謂能證涅槃之行也。相所相，謂能相所
X18n0334_p0147a24║相。依所依，謂能依所依。造所造，謂能造所造。見所
X18n0334_p0147b01║見，謂能見所見。塵及微塵，謂泥團微塵也。修與修
X18n0334_p0147b02║者，謂人我法我也。此展轉相待虗無實義不可記
X18n0334_p0147b03║錄，故曰無記也。
X18n0334_p0147b04║大慧！外道作如是說，謂命即是身，如是等無記論。大
X18n0334_p0147b05║慧！彼諸外道愚癡，於因作無記論，非我所說。大慧！我
X18n0334_p0147b06║所說者，離攝所攝，妄想不生。云何止彼？大慧！若攝所
X18n0334_p0147b07║攝計著者，不知自心現量，故止彼。大慧！如來。應供。等
X18n0334_p0147b08║正覺，以四種記論，為眾生說法。大慧！止記論者，我時
X18n0334_p0147b09║時說，為根未熟，不為熟者。
X18n0334_p0147b10║此明止記論之所由說也。命，生死之根，以此為身，
X18n0334_p0147b11║成於因作。此外道無記，非如來所說。謂如來所說，
X18n0334_p0147b12║離能所取，妄想不生。而不直示唯心者，以有因作
X18n0334_p0147b13║計著，不知自心所現，故止之也。然諸佛如來四種
X18n0334_p0147b14║記論，引導眾生。止記論者，非但為外道，亦為根未
X18n0334_p0147b15║熟者。時節未至，不可增其意言；時節將至，且欲悟
X18n0334_p0147b16║之言外。所謂但遮其非，不言其是。涅槃云：如彼鴛
X18n0334_p0147b17║鴦，巡鄰提鳥，共相遊止，不相捨離。如來謂異法是
X18n0334_p0147b18║苦，異法是樂；異法是常，異法無常；異法是我，異法
X18n0334_p0147b19║無我。時節若至，其理自彰也。
X18n0334_p0147b20║復次，大慧！一切法離所作因緣不生，無作者故一切
X18n0334_p0147b21║法不生。大慧！何故一切性離自性？以自覺觀時自共
X18n0334_p0147b22║性相不可得故，說一切法不生。何故一切法不可持
X18n0334_p0147b23║來不可持去？以自共相欲持來無所來，欲持去無所
X18n0334_p0147b24║去，是故一切法離持來去。大慧！何故一切諸法不滅？
X18n0334_p0147c01║謂性自性相無故，一切法不可得故，一切法不滅。大
X18n0334_p0147c02║慧！何故一切法無常？謂相起無常性，是故說一切法
X18n0334_p0147c03║無常。大慧！何故一切法常？謂相起無生性無常，常故
X18n0334_p0147c04║說一切法常。
X18n0334_p0147c05║此正言止論說也。一切法不生，離能所無作者故；
X18n0334_p0147c06║一切法無自性，自共相不可得故；一切法無去來，
X18n0334_p0147c07║自共相來無從去無至故；一切法不滅，無性相故；
X18n0334_p0147c08║一切法無常相，起無常性故；一切法常起即不起，
X18n0334_p0147c09║無常性常故。詳此六義唯無所有，除無所有不容
X18n0334_p0147c10║有說，故曰止論。以此制諸外道，即以此別示玄義，
X18n0334_p0147c11║如來深密唯當默契也。
X18n0334_p0147c12║爾時，世尊欲重宣此義，而說偈言：記論有四種，一向
X18n0334_p0147c13║反詰問，分別及止論，以制諸外道。有及非有生，僧佉
X18n0334_p0147c14║毗舍師，一切悉無記，彼如是顯示。正覺所分別，自性
X18n0334_p0147c15║不可得，以離於言說，故說離自性。
X18n0334_p0147c16║一向，直答也。反詰，質難答。分別，條暢答。止論，即置
X18n0334_p0147c17║答也。僧伽，指數論所立二十五冥諦。毗舍，指勝論
X18n0334_p0147c18║所立六句。因與無因，無有實義，無可為說，唯說無
X18n0334_p0147c19║性耳。○三別四果以出真覺分六。△初、問四果差
X18n0334_p0147c20║別。
X18n0334_p0147c21║爾時大慧菩薩摩訶薩復白佛言：世尊！唯願為說諸
X18n0334_p0147c22║須陀洹、須陀洹趣差別通相。若菩薩摩訶薩善解須
X18n0334_p0147c23║陀洹趣差別通相，及斯陀含、阿那含、阿羅漢方便相，
X18n0334_p0147c24║分別知已，如是如是為眾生說法，謂二無我相及二
X18n0334_p0148a01║障淨度諸地相，究竟通達，得諸如來不思議究竟境
X18n0334_p0148a02║界。如眾色摩尼，善能饒益一切眾生，以一切法境界
X18n0334_p0148a03║無盡身財攝養一切。
X18n0334_p0148a04║問四果相，欲明四果與覺地通別，為眾生分別顯
X18n0334_p0148a05║示，令捨人法二障證二無我，超諸地相通達佛地，
X18n0334_p0148a06║究竟莊嚴獲如意寶，以無所有轉相度脫也。一切
X18n0334_p0148a07║法境界，謂無所有境界也。○二列三種須陀洹分
X18n0334_p0148a08║二。△初、示須陀洹果相。
X18n0334_p0148a09║佛告大慧：諦聽！諦聽！善思念之，今為汝說。大慧白佛
X18n0334_p0148a10║言：善哉！世尊！唯然聽受。佛告大慧：有三種須陀洹，須
X18n0334_p0148a11║陀洹果差別。云何為三？謂下、中、上。下者，極七有生；中
X18n0334_p0148a12║者，三五有生而般涅槃；上者，即彼生而般涅槃。此三
X18n0334_p0148a13║種有三結，下、中、上。云何三結？謂身見、疑、戒取。是三結
X18n0334_p0148a14║差別，上上昇進，得阿羅漢。
X18n0334_p0148a15║須翻無漏，陀洹翻修習，謂修習無漏也。又須翻流，
X18n0334_p0148a16║陀洹翻逆，謂逆生死流也。又翻入，謂入聖流也。上
X18n0334_p0148a17║中下分利鈍二種，鈍根人天七返乃般涅槃現生，
X18n0334_p0148a18║葢指極利也。此三種人斷三種結，唐譯無下中上
X18n0334_p0148a19║三字，然斷結亦分利鈍，故云三結差別也。△二、示
X18n0334_p0148a20║須陀洹斷結差別。
X18n0334_p0148a21║大慧，身見有二種，謂俱生及妄想，如緣起妄想、自性
X18n0334_p0148a22║妄想。譬如依緣起自性，種種妄想自性計著生；以彼
X18n0334_p0148a23║非有非無、非有無無實妄想相故。愚夫妄想，種種妄
X18n0334_p0148a24║想自性相計著；如熱時𦦨、鹿渴水想，是須陀洹妄想
X18n0334_p0148b01║身見。彼以人無我，攝受無性，斷除久遠無知計著。
X18n0334_p0148b02║身見二種，謂俱生分別，妄想即分別也。分別屬見
X18n0334_p0148b03║惑，雖廣攝內外諸法，亦依五蘊妄計有無，如幻人
X18n0334_p0148b04║從緣而起男女屈伸諸相，生一切眾生分別，而實
X18n0334_p0148b05║非有非無，都無實事，唯妄想相，如彼渴鹿妄見水
X18n0334_p0148b06║性。此須陀洹以人無我智，觀攝受無性而得除斷
X18n0334_p0148b07║也。按須陀洹斷二種煩惱，不墮外道作因，猶依人
X18n0334_p0148b08║無我智滅攝受性，故法無我非分也。
X18n0334_p0148b09║大慧！俱生者，須陀洹身見，自他身等四陰無色相故，
X18n0334_p0148b10║色生造及所造故，展轉相因相故，大種及色不集故。
X18n0334_p0148b11║須陀洹觀有無品不現，身見則斷。如是身見斷，貪則
X18n0334_p0148b12║不生，是名身見相。
X18n0334_p0148b13║俱生屬思惑聲聞㭊五蘊空而得解脫，謂受等四
X18n0334_p0148b14║蘊無色相可得，色蘊依四大及四大造色互相和
X18n0334_p0148b15║合，無有自他，遠離有無邪見，貪想不生，總二種斷，
X18n0334_p0148b16║是名身見斷。
X18n0334_p0148b17║大慧！疑相者，謂得法善見相故，及先二種身見妄想
X18n0334_p0148b18║斷故，疑法不生，不於餘處起大師見為淨不淨，是名
X18n0334_p0148b19║疑相須陀洹斷。
X18n0334_p0148b20║得法善見相者，所謂見諦也。離有無因，見於真諦，
X18n0334_p0148b21║是為證法善見。身見隨斷，疑則不生。疑有三種，謂
X18n0334_p0148b22║疑法、疑己、疑人也。證法善見則不疑法，身見已斷
X18n0334_p0148b23║則不疑己，不疑法、不疑己則亦不疑人，謂法、己二
X18n0334_p0148b24║疑得人而斷，故不於餘處起大師想也。為淨、不淨
X18n0334_p0148c01║者，疑詞也。
X18n0334_p0148c02║大慧！戒取者。云何須陀洹不取戒？謂善見受生處苦
X18n0334_p0148c03║相故，是故不取。大慧！取者，謂愚夫決定受習苦行，為
X18n0334_p0148c04║眾具樂故求受生，彼則不取，除回向自覺勝離妄想
X18n0334_p0148c05║無漏法相，行方便受持戒支，是名須陀洹取戒相斷。
X18n0334_p0148c06║求生樂處而取戒支，是為戒取。須陀洹所有受持，
X18n0334_p0148c07║皆為自覺勝回向無漏法行，故戒取斷。
X18n0334_p0148c08║須陀洹斷三結，貪癡不生。若須陀洹作是念：此諸結
X18n0334_p0148c09║我不成就。者，應有二過：墮身見及諸結不斷。大慧白
X18n0334_p0148c10║佛言：世尊！世尊說眾多貪欲，彼何者貪斷？佛告大慧：
X18n0334_p0148c11║愛樂女人纏綿貪著，種種方便身口惡業，受現在樂
X18n0334_p0148c12║種未來苦，彼則不生。所以者何？得三昧正受樂故，是
X18n0334_p0148c13║故彼斷，非趣涅槃貪斷。
X18n0334_p0148c14║金剛般若云：須陀洹能作是念：我得須陀洹果。不？
X18n0334_p0148c15║須菩提言：不也。世尊！何以故？須陀洹名為入流，而
X18n0334_p0148c16║實無所入。乃至若阿羅漢作是念：我得阿羅漢道。
X18n0334_p0148c17║即為著我、人、眾生、壽者可知，作斷結想，為墮身見
X18n0334_p0148c18║及諸結不斷也。須陀洹唯斷欲貪，若涅槃貪則四
X18n0334_p0148c19║果不斷。三昧正受即證法善見所生，謂三昧正受
X18n0334_p0148c20║障彼貪欲而得現斷，以思惑須陀洹未盡也。○上
X18n0334_p0148c21║二列三種須陀洹竟。△三、示斯陀含果相
X18n0334_p0148c22║大慧！云何斯陀含相？謂頓照色相，妄想生相，見相不
X18n0334_p0148c23║生，善見禪趣相故，頓來此世，盡苦際得涅槃（唐譯云：
X18n0334_p0148c24║謂不了色相，起色分別，一往來已，善修禪行，盡苦邊際
X18n0334_p0149a01║而般涅槃），是故名斯陀含。
X18n0334_p0149a02║頓照色相妄想生相者，謂此一來為了色相所生
X18n0334_p0149a03║分別，分別不生也。此分別指思惑，非見惑。善見禪
X18n0334_p0149a04║趣，即證法善見所起禪定。大般涅槃云：斯陀含人
X18n0334_p0149a05║繫心修道，為斷貪欲、瞋、癡、憍慢，以此繫心一往來
X18n0334_p0149a06║已，盡苦邊際而般涅槃。△四、示阿那含果相。
X18n0334_p0149a07║大慧！云何阿那含？謂過去未來現在色相，性非性生
X18n0334_p0149a08║見過患，使妄想不生故，及結斷故（唐譯云：謂於過未
X18n0334_p0149a09║現在色相，起有無見，分別過惡，隨眠不起，永捨諸結，更
X18n0334_p0149a10║不還來），名阿那含。
X18n0334_p0149a11║阿那含能見三世色相所起分別過患，盡諸分別，
X18n0334_p0149a12║永捨諸結，此分別亦指思惑也。阿那含般涅槃有
X18n0334_p0149a13║七種：一、中般涅槃，謂捨欲界，未至色界；於中涅槃，
X18n0334_p0149a14║除現在般涅槃，則中為利根也。行般涅槃有二種：
X18n0334_p0149a15║一、精進無自在定，二、懈怠有自在定。按此惟見分
X18n0334_p0149a16║別過患，不言禪樂，當指利根精進也。△五、示阿羅
X18n0334_p0149a17║漢果相。
X18n0334_p0149a18║大慧！阿羅漢者，謂諸禪三昧解脫力，明煩惱苦妄想
X18n0334_p0149a19║非性（唐譯云謂諸禪三昧解脫力通悉已成就，煩惱諸
X18n0334_p0149a20║苦分別永盡），故名阿羅漢。
X18n0334_p0149a21║阿羅漢即是無學，由戒、定、慧、解脫、解脫知見五分
X18n0334_p0149a22║法身得到彼岸，永斷三世生因，亦斷三界陰身，所
X18n0334_p0149a23║謂我生已盡，梵行已立，不受後有也。△六、別阿羅
X18n0334_p0149a24║漢不同超覺。
X18n0334_p0149b01║大慧白佛言：世尊！世尊說三種阿羅漢，此說何等阿
X18n0334_p0149b02║羅漢？世尊！為得寂靜一乘道，為菩薩摩訶薩方便示
X18n0334_p0149b03║現阿羅漢，為佛化化？佛告大慧：得寂靜一乘道聲聞
X18n0334_p0149b04║非餘，餘者行菩薩行及佛化化，巧方便本願故，於大
X18n0334_p0149b05║眾中示現受生，為莊嚴佛眷屬故。大慧！於妄想處種
X18n0334_p0149b06║種說法，謂得果得禪，禪者入禪悉遠離故，示現得自
X18n0334_p0149b07║心現量得果相，說名得果。復次，大慧！欲超禪無量無
X18n0334_p0149b08║色界者，當離自心現量相。大慧！受想正受超自心現
X18n0334_p0149b09║量者不然。何以故？有心量故。
X18n0334_p0149b10║上言阿羅漢，謂指三乘中定性一乘，而非菩薩示
X18n0334_p0149b11║現及佛化化。若菩薩、佛化，於妄想眾生中種種說
X18n0334_p0149b12║法，謂得果、得禪，都無能所為示自心現量。此得果
X18n0334_p0149b13║相與定性不同，攝諸同事，引進大乘也。故欲超世
X18n0334_p0149b14║間四禪、四無量、四無想定者，當離自心現量相。又
X18n0334_p0149b15║出世間滅受想定，亦屬心量，超自心現量者不然。
X18n0334_p0149b16║下文若覺得解脫，正指此也。一言得自心現量，一
X18n0334_p0149b17║言離自心現量。得即覺義，覺即離也。
X18n0334_p0149b18║爾時，世尊欲重宣此義，而說偈言：諸禪四無量，無色
X18n0334_p0149b19║三摩提，一切受想滅，心量彼無有。須陀槃那果，往來
X18n0334_p0149b20║及不還，及與阿羅漢，斯等心惑亂。禪者禪及緣，斷知
X18n0334_p0149b21║見真諦，此則妄想量，若覺得解脫。
X18n0334_p0149b22║禪者及禪，即上能入所入，既有能所，即有禪所緣
X18n0334_p0149b23║境界也。斷斷集，知知苦，由知苦斷集，所見真諦，不
X18n0334_p0149b24║離心量。覺謂覺自心現量，覺則頓離，離心現量，乃
X18n0334_p0149c01║真證心現量耳。○上三別四果以出真覺竟。四選
X18n0334_p0149c02║擇覺心分三。△初、正示觀察覺相。
X18n0334_p0149c03║復次，大慧！有二種覺，謂觀察覺，及妄想相攝受計著
X18n0334_p0149c04║建立覺。大慧！觀察覺者，謂若覺性自性相選擇，離四
X18n0334_p0149c05║句不可得，是名觀察覺。大慧！彼四句者，謂離一異、俱
X18n0334_p0149c06║不俱、有無非有非無、常無常，是名四句。大慧！此四句
X18n0334_p0149c07║離，是名一切法。大慧！此四句觀察一切法，應當修學。
X18n0334_p0149c08║一切眾生不得自覺聖智者，皆由不了目前諸法
X18n0334_p0149c09║唯心所現，妄生計度。纔有計度，便為四句所攝。若
X18n0334_p0149c10║能觀察一切諸法，離四句不可得，自心妄想隨歇，
X18n0334_p0149c11║覺體自如，動靜出沒，無依無主，無有覺知，無不照
X18n0334_p0149c12║了，無有自他，不容安置。所謂若覺得解脫，是為觀
X18n0334_p0149c13║察覺，所當修學也。性自性相選擇者，謂於一切諸
X18n0334_p0149c14║法體相，精詳選擇，知其虗實，不為目前所愚，乃能
X18n0334_p0149c15║超然頓離也。△二、并示妄想覺相，以明自覺聖樂。
X18n0334_p0149c16║大慧！云何妄想相攝受計著建立覺？謂妄想相攝受，
X18n0334_p0149c17║計著堅濕煖動不實妄想相，四大種宗因相譬喻，計
X18n0334_p0149c18║著不實建立而建立，是名妄想相攝受計著建立覺。
X18n0334_p0149c19║是名二種覺相。若菩薩摩訶薩成就此二覺相，人法
X18n0334_p0149c20║無我相，究竟善知方便無所有覺，觀察行地得初地，
X18n0334_p0149c21║入百三昧得差別三昧，見百佛及百菩薩，知前後際
X18n0334_p0149c22║各百劫事，光照百剎土，知上上地相，大願殊勝神力
X18n0334_p0149c23║自在法雲灌頂，當得如來自覺地，善繫心十無盡句
X18n0334_p0149c24║成熟眾生，種種變化光明莊嚴，得自覺聖樂三昧正
X18n0334_p0150a01║受。
X18n0334_p0150a02║堅、濕、動、煖，指四大種。謂依四大種諸不實相，妄自
X18n0334_p0150a03║攝取分別建立。如依地相立量云：是實有法，以是
X18n0334_p0150a04║為宗。因云堅故，喻云如金剛。此為不實分別之相，
X18n0334_p0150a05║妄自攝取分別建立也。若能了達二種覺相，如是
X18n0334_p0150a06║為愚外妄覺分別，如是為我法無所有自覺觀察，
X18n0334_p0150a07║始知一切目前諸法，皆由自心不覺妄現，現唯自
X18n0334_p0150a08║心無別因相。知其無別，總由不覺。不覺之中，無有
X18n0334_p0150a09║作者，是為無人。不覺之外，無有別因，是為無法。此
X18n0334_p0150a10║二無我，究竟如是。如是觀察，分別頓息，自能善知
X18n0334_p0150a11║方便，以無所有覺心，了解行地，即入初地，得百千
X18n0334_p0150a12║差別三昧，十方三世無邊剎土，一時頓見頓入，本
X18n0334_p0150a13║願神力，自在無礙，徧歷諸地，超法雲灌頂，至如來
X18n0334_p0150a14║自覺究竟法身，依十無盡善根，普現化身，轉相教
X18n0334_p0150a15║授，無有窮盡，而不出自覺聖智，安住勝樂境界也。
X18n0334_p0150a16║△三、示善四大造色入觀察覺。
X18n0334_p0150a17║復次，大慧！菩薩摩訶薩當善四大造色。云何菩薩善
X18n0334_p0150a18║四大造色？大慧！菩薩摩訶薩作是覺，彼真諦者四大
X18n0334_p0150a19║不生（唐譯云彼諸大種真實不生）。於彼四大不生，作
X18n0334_p0150a20║如是觀察。觀察已，覺名相妄想分齊，自心現分齊，外
X18n0334_p0150a21║性非性，是名心現妄想分齊。謂三界觀彼四大造色
X18n0334_p0150a22║性，離四句通淨，離我我所，如實相自相分段住，無生
X18n0334_p0150a23║自相成。
X18n0334_p0150a24║此教善四大造色入觀察覺也。四大謂地水火風，
X18n0334_p0150b01║造色謂色香味觸也。覺彼真諦者，謂四大真諦也。
X18n0334_p0150b02║何謂四大真諦？謂四大無有自性分別，見有分別
X18n0334_p0150b03║未起法性常寂，即三界現在名相分齊，皆自心分
X18n0334_p0150b04║別想相，而此常寂法性不因分別而有出沒，故知
X18n0334_p0150b05║四大及四大造色清淨無餘，離四句、離我我所，常
X18n0334_p0150b06║住自相如實法中，住如實法建立分段，自相無生
X18n0334_p0150b07║法忍當處成就。
X18n0334_p0150b08║大慧，彼四大種，云何生造色？謂津潤妄想大種，生內
X18n0334_p0150b09║外水界；堪能妄想大種，生內外火界；飄動妄想大種，
X18n0334_p0150b10║生內外風界；斷截色妄想大種，生內外地界。色及虗
X18n0334_p0150b11║空，俱計著邪諦，五陰集聚，四大造色生。
X18n0334_p0150b12║四大種從妄想成，生內外四大，所謂妄想津潤成
X18n0334_p0150b13║於水大種，生內外水界，地、火、風亦復如是也。葢由
X18n0334_p0150b14║迷自心故，有妄想生起，非有因生，亦非無同，亦不
X18n0334_p0150b15║能為他作生因。外道妄計五大能生十一根，不知
X18n0334_p0150b16║色及虗空自無始不覺一時頓現。佛頂經云：覺海
X18n0334_p0150b17║性澄圓，圓澄覺元妙，元明照生所，所立照性亡。迷
X18n0334_p0150b18║妄有虗空，依空立世界，想澄成國土，知覺乃眾生。
X18n0334_p0150b19║而謬以色空皆能作因，故為邪諦也。
X18n0334_p0150b20║大慧，識者，因樂種種跡境界故，餘趣相續。大慧，地等
X18n0334_p0150b21║四大及造色等，有四大緣，非彼四大緣。所以者何？謂
X18n0334_p0150b22║性形相處所作方便，無性大種不生。大慧，性形相處
X18n0334_p0150b23║所作方便和合生，非無形；是故四大造色相，外道妄
X18n0334_p0150b24║想非我。
X18n0334_p0150c01║承上四大妄想生起，此復出四生諸趣，皆由不覺
X18n0334_p0150c02║妄現，非彼四大能作生因也。識，即妄想也。四大既
X18n0334_p0150c03║為內識變現，而此識性，又樂見種種色相，復能於
X18n0334_p0150c04║餘趣相續，則知三界內外色相，始由識想變。既由
X18n0334_p0150c05║識想續，非彼四大能作生因也。四大從妄想生，故
X18n0334_p0150c06║曰有四大緣。四大不能復作生因，故曰非彼四大
X18n0334_p0150c07║緣。且地等各有自體，各有形相，各有方位，所作方
X18n0334_p0150c08║便，雖無自性，而非無形色，形色豈能為形色作因，
X18n0334_p0150c09║況能作無色蘊因，此大謬也。故曰外道妄想非我
X18n0334_p0150c10║法也。
X18n0334_p0150c11║復次，大慧！當說諸陰自性相。云何諸陰自性相？謂五
X18n0334_p0150c12║陰。云何五？謂色、受、想、行、識。彼四陰非色，謂受、想、行、識。
X18n0334_p0150c13║大慧！色者，四大及造色，各各異相。大慧！非無色有四
X18n0334_p0150c14║數如虗空，譬如虗空過數相離於數，而妄想言一虗
X18n0334_p0150c15║空。大慧！如是陰過數相離於數，離性非性，離四句數
X18n0334_p0150c16║相者，愚夫言說，非聖賢也。
X18n0334_p0150c17║復分別五陰自性，以見四大不能生五陰也。謂色
X18n0334_p0150c18║陰從四大生者，以所造色，猶有四數，各各異相。至
X18n0334_p0150c19║無色陰，無有四數，猶如虗空。彼虗空者，離於數相，
X18n0334_p0150c20║且無虗空名字，由妄分別，謂一虗空耳。諸陰亦然，
X18n0334_p0150c21║離於數相，離於有無四句故。謂四大能生者，固外
X18n0334_p0150c22║道邪見。即謂色受想行識，實有自相可得，亦愚夫
X18n0334_p0150c23║妄執之說，非諸聖者也。按此分別五陰自性，雖見
X18n0334_p0150c24║四大不能生五陰，然亦直指五陰離於諸相，離於
X18n0334_p0151a01║有無四句，當體無生也。
X18n0334_p0151a02║大慧！聖者如幻，種種色像離異不異施設，又如夢影
X18n0334_p0151a03║士夫身離異不異故。大慧！聖智趣同陰妄想現，是名
X18n0334_p0151a04║諸陰自性相，汝當除滅，滅已說寂靜法，斷一切佛剎
X18n0334_p0151a05║諸外道見。大慧！說寂靜時，法無我見淨及入不動地，
X18n0334_p0151a06║入不動地已無量三昧自在，及得意生身得如幻三
X18n0334_p0151a07║昧，通達究竟力明自在，救攝饒益一切眾生，猶如大
X18n0334_p0151a08║地載育眾生，菩薩摩訶薩普濟眾生亦復如是。
X18n0334_p0151a09║五陰如幻，離異不異，覺自相如實，是名聖智趣。不
X18n0334_p0151a10║覺自相，妄有分別，是名妄想同。此五陰迷覺攸分，
X18n0334_p0151a11║故曰聖智趣同妄想現也。佛告憍陳如云：色是無
X18n0334_p0151a12║常，因滅是色，獲得解脫常住之色。受、想、行、識亦是
X18n0334_p0151a13║無常，因滅是識，獲得解脫常住之識。色即是苦，因
X18n0334_p0151a14║滅是色，獲得解脫安樂之色。受、想、行、識亦復如是。
X18n0334_p0151a15║色即是空，因滅是空色，獲得解脫不空之色。受、想、
X18n0334_p0151a16║行、識亦復如是。色是無我，因滅是色，獲得解脫真
X18n0334_p0151a17║我之色。受、想、行、識亦復如是。故知此當除滅者，即
X18n0334_p0151a18║滅此無常、苦、空、無我之五陰也。滅已說者，即說此
X18n0334_p0151a19║解脫常住、解脫安樂、解脫不空、解脫真我之五陰，
X18n0334_p0151a20║所謂寂靜法也。凡外即色是我，於無常、無我、無淨、
X18n0334_p0151a21║無樂法中，妄見常、樂、我、淨。愚夫離色，有我對治。凢
X18n0334_p0151a22║外又於常、樂、我、淨法中，妄見無常、無樂、無我、無淨，
X18n0334_p0151a23║皆妄想也。滅此妄想，離異不異，四句施設，當體寂
X18n0334_p0151a24║靜，法無我見，清淨無餘，即入第八不動地，成就無
X18n0334_p0151b01║量三昧，得意生身，如幻力通，自在無礙，猶如大地
X18n0334_p0151b02║普育羣生也。葢從不覺所起，妄有分別，即為惑亂。
X18n0334_p0151b03║覺分別起處，悉唯自心。一切惑亂，如幻如夢，本自
X18n0334_p0151b04║如如。即此分別，成妙觀察。所謂凡夫見二，智者了
X18n0334_p0151b05║達，其性無二也。○上四示選擇覺心竟。五示建立
X18n0334_p0151b06║涅槃分三。△初、別列外道二乘涅槃以顯如來涅
X18n0334_p0151b07║槃。
X18n0334_p0151b08║復次，大慧！諸外道有四種涅槃。云何為四？謂：性自性
X18n0334_p0151b09║非性涅槃，種種相性非性涅槃，自相自性非性覺涅
X18n0334_p0151b10║槃，諸陰自共相相續流注斷涅槃。是名諸外道四種
X18n0334_p0151b11║涅槃，非我所說法。大慧！我所說者，妄想識滅，名為涅
X18n0334_p0151b12║槃。（唐譯云：大慧！我所說者，分別爾燄識滅，名為涅槃。）
X18n0334_p0151b13║先列四種涅槃，以斥邪因邪果，然後出我法正涅
X18n0334_p0151b14║槃也。性自性非性者，數論師昧為冥諦，從冥生覺，
X18n0334_p0151b15║從覺生我心，究竟歸於冥諦也。種種相性非性者，
X18n0334_p0151b16║明論師計大梵時方本際虗空，我七法常住，能生
X18n0334_p0151b17║一切法，一切法悉還常住也。自相自性非性覺者，
X18n0334_p0151b18║順世師計一切色心等法，皆以四大極微為因，即
X18n0334_p0151b19║四大中最精靈，能緣覺體用為心法。一切有情無
X18n0334_p0151b20║情，自相自性，皆有極微覺體，所謂執一切覺以為
X18n0334_p0151b21║涅槃也。諸陰自共相，相續流注斷者，相續流注，即
X18n0334_p0151b22║行陰也。行陰滅時，此湛不搖，非真寂滅，如急流水，
X18n0334_p0151b23║望如恬靜，所謂湛入合湛，歸識邊際。二乘不覺自
X18n0334_p0151b24║心所現，於相續滅，作涅槃想，總不離識也。如來涅
X18n0334_p0151c01║槃，妄想識滅，即滅分別識也。此分別識，從迷自心
X18n0334_p0151c02║不覺而起，覺自心現，分別不生，斯即涅槃。自覺為
X18n0334_p0151c03║因，識滅為果，此言識滅，以果明因也。△二、示妄想
X18n0334_p0151c04║識滅即為涅槃。
X18n0334_p0151c05║大慧白佛言：世尊，不建立八識耶？佛言：建立。大慧白
X18n0334_p0151c06║佛言：若建立者，云何離意識非七識？佛告大慧：彼因
X18n0334_p0151c07║及彼攀緣故，七識不生。意識者，境界分段計著生，習
X18n0334_p0151c08║氣長養；藏識意俱，我、我所計著，思唯因緣生，不壞身
X18n0334_p0151c09║相；藏識因攀緣，自心現境界，計著心聚生，展轉相因。
X18n0334_p0151c10║譬如海浪，自心現境界風吹，若生、若滅亦如是。是故
X18n0334_p0151c11║意識滅，七識亦滅。
X18n0334_p0151c12║如來已答建立八種識，而大慧獨疑不離七識者，
X18n0334_p0151c13║以迷如來藏舉體成識，全識即藏，故八識不可離。
X18n0334_p0151c14║然八識妄起見分成七識，我疑應斷除也。不知六
X18n0334_p0151c15║識與八識為因，而八識與六識為緣，七識依起，無
X18n0334_p0151c16║自體性，以顯意識為過。此下發明因緣二義，證成
X18n0334_p0151c17║七識不生，故意識當滅也。意識攬外塵境界，妄有
X18n0334_p0151c18║分別，引發習氣，加藏識迷，由是七識意同時俱起，
X18n0334_p0151c19║計我我所，思惟因緣，相繼而生。而實七識與藏識
X18n0334_p0151c20║同一如來藏，不壞真相，迷真而起，無有二體。此明
X18n0334_p0151c21║六識與八識為因，而七識依起，無自體性也。藏識
X18n0334_p0151c22║為因，所現六塵自心境界，六識由是攀緣計著，起
X18n0334_p0151c23║七識心聚。此明八識與六識為緣，七識依起，無自
X18n0334_p0151c24║體性也。因緣展轉，意識為過。如心海意浪，以六識
X18n0334_p0152a01║緣自心現境界，風吹而有生滅。六識若滅，則心意
X18n0334_p0152a02║自停，如大海無風，斯境像明徹矣。然總由迷自心
X18n0334_p0152a03║量，見相隨生，見執為意，緣相生識。若覺自心現量，
X18n0334_p0152a04║一切境界分別不生，見執隨謝，如來藏心應念圓
X18n0334_p0152a05║寂。而此不言覺自心量為涅槃者，佛性為因，涅槃
X18n0334_p0152a06║為果。是因非果，名為佛性；是果非因，名為涅槃。今
X18n0334_p0152a07║以果言，故言識滅也。
X18n0334_p0152a08║爾時，世尊欲重宣此義，而說偈言：我不涅槃性，所作
X18n0334_p0152a09║及與相，妄想爾𦦨識，此滅我涅槃。彼因彼攀緣，意趣
X18n0334_p0152a10║等成身，與因者是心，為識之所依。如水大流盡，波浪
X18n0334_p0152a11║則不起，如是意識滅，種種識不生。
X18n0334_p0152a12║涅槃無有性，亦無有取捨，但自心所現覺想滅處，
X18n0334_p0152a13║斯為涅槃耳。雖八識因與六識緣七意身轉，然彼
X18n0334_p0152a14║壞相俱轉，唯心所現六塵境界似有現前，為識所
X18n0334_p0152a15║依無有斷絕，非達自心分別難停也。如水大流盡，
X18n0334_p0152a16║波浪則不起，此約識滅心海自如也。△三、窮妄想
X18n0334_p0152a17║差別，以顯智如成實涅槃果海。
X18n0334_p0152a18║復次，大慧！今當說妄想自性分別通相。若妄想自性
X18n0334_p0152a19║分別通相善分別，汝及餘菩薩摩訶薩，離妄想到自
X18n0334_p0152a20║覺聖外道通趣，善見覺攝所攝妄想斷（唐譯云：善知
X18n0334_p0152a21║此義超諸妄想，證聖智境知外道法，遠離能取所取分
X18n0334_p0152a22║別），緣起種種相妄想自性行，不復妄想。
X18n0334_p0152a23║上言妄想識斷，即名涅槃，故此欲菩薩窮妄想差
X18n0334_p0152a24║別，直下頓離，到自覺聖也。緣起本無二法，覺妄亦
X18n0334_p0152b01║非兩心，窮妄無因，悟覺非別，至能所斷處，始知與
X18n0334_p0152b02║外道同一緣起，而妄想自性所行，即為自覺聖智
X18n0334_p0152b03║所顯爾。
X18n0334_p0152b04║大慧！云何妄想自性分別通相？謂言說妄想、所說事
X18n0334_p0152b05║妄想、相妄想、利妄想、自性妄想、因妄想、見妄想、成妄
X18n0334_p0152b06║想、生妄想、不生妄想、相續妄想、縛不縛妄想，是名妄
X18n0334_p0152b07║想自性分別通相。大慧！云何言說妄想？謂種種妙音
X18n0334_p0152b08║歌詠之聲美樂計著（唐譯云為執著種種美妙音詞），
X18n0334_p0152b09║是名言說妄想。大慧！云何所說事妄想？謂有所說事
X18n0334_p0152b10║自性聖智所知，依彼而生言說妄想，是名所說事妄
X18n0334_p0152b11║想。大慧！云何相妄想？謂即彼所說事如鹿渴想，種種
X18n0334_p0152b12║計著而計著，謂堅濕煖動相一切性妄想，是名相妄
X18n0334_p0152b13║想。大慧！云何利妄想？謂樂種種金銀珍寶，是名利妄
X18n0334_p0152b14║想。大慧！云何自性妄想？謂自性持此如是不異惡見
X18n0334_p0152b15║妄想，是名自性妄想。大慧！云何因妄想？謂若因若緣
X18n0334_p0152b16║有無分別因相生，是名因妄想。大慧！云何見妄想？謂
X18n0334_p0152b17║有無一異俱不俱惡見，外道妄想計著妄想，是名見
X18n0334_p0152b18║妄想。大慧！云何成妄想？謂我我所想成決定論，是名
X18n0334_p0152b19║成妄想。大慧！云何生妄想？謂緣有無性生計著，是名
X18n0334_p0152b20║生妄想。大慧！云何不生妄想？謂一切性本無生，無種
X18n0334_p0152b21║因緣生無因身，（唐譯云：謂計著一切法本來不生，未
X18n0334_p0152b22║有諸緣而先有體，不從因起。）是名不生妄想。大慧！云
X18n0334_p0152b23║何相續妄想？謂彼俱相續如金縷，（唐譯云：謂此與彼
X18n0334_p0152b24║遞相繫屬，如針與線。）是名相續妄想。大慧！云何縛不
X18n0334_p0152c01║縛妄想？謂縛不縛因緣計著，如士夫方便若縛若解，
X18n0334_p0152c02║是名縛不縛妄想。於此妄想自性分別通相，一切愚
X18n0334_p0152c03║夫計著有無
X18n0334_p0152c04║妙音歌詠兼聲韻文辭也。聲韻清濁、文詞雅俗，分
X18n0334_p0152c05║別所依也。有所說事，謂言說所詮事理也。聖智所
X18n0334_p0152c06║知依彼而生者，謂於聖智顯示所入，不能因指見
X18n0334_p0152c07║月，於所顯示翻成覺想境界也。即彼所說事如鹿
X18n0334_p0152c08║渴想者，如說地而作堅想，說水而作濕想，說火煖
X18n0334_p0152c09║想，說風動想，說五蘊而謂色受想行識有實法相，
X18n0334_p0152c10║計即計離起諸分別，如鹿渴想也。利妄想，謂依金
X18n0334_p0152c11║銀珍寶而起樂著也。自性持此如是不異者，謂分
X18n0334_p0152c12║別一切諸法有自體性，執持不捨也。若因若緣有
X18n0334_p0152c13║無分別因相生者，謂於因緣起有無因相分別，謂
X18n0334_p0152c14║此因緣此、彼因緣彼、彼因無此因、此因無彼因，一
X18n0334_p0152c15║切因相分別而生也。有無一異俱不俱者，此四句
X18n0334_p0152c16║法外道邪見分別也。我我所想成決定論者，謂執
X18n0334_p0152c17║我所為一定法，如分別心境自他或根身器界，成
X18n0334_p0152c18║決定論也。緣有無性生者，謂一切有無諸法皆從
X18n0334_p0152c19║緣生，緣有有現、緣無無現，無有因果也。一切性本
X18n0334_p0152c20║無生無種因緣生無因身者，謂一切法無生因不
X18n0334_p0152c21║由緣起，如鵠定白、如烏定玄，歘爾而現無有因性
X18n0334_p0152c22║也。彼俱相續如金縷者，謂一切法以和合成，如空
X18n0334_p0152c23║和色、如缾和水土，以遞相繫屬成一切法。縛不縛
X18n0334_p0152c24║因緣計著如士夫方便若縛若解者，謂由能縛而
X18n0334_p0153a01║有所縛，縛解由我執方便力而生分別也。此十二
X18n0334_p0153a02║妄想差別，一切愚夫因是計著有無，一切智者因
X18n0334_p0153a03║是了達除斷，所謂自覺聖智善分別外道通趣也。
X18n0334_p0153a04║大慧！計著緣起而計著者，種種妄想計著自性，如幻
X18n0334_p0153a05║示現種種之身，凡夫妄想見種種異幻。（唐譯云：大慧！
X18n0334_p0153a06║於緣起中執著種種妄計自性，如依於幻見種種物，凡
X18n0334_p0153a07║愚分別見異於幻。）大慧！幻與種種非異非不異，若異
X18n0334_p0153a08║者幻非種種因，若不異者幻與種種無差別而見差
X18n0334_p0153a09║別，是故非異非不異。是故大慧！汝及餘菩薩摩訶薩，
X18n0334_p0153a10║如幻緣起妄想自性，異不異有無莫計著。
X18n0334_p0153a11║幻喻緣起一切諸法也。幻現種種凡夫妄見，喻緣
X18n0334_p0153a12║起計著種種性相也。依於幻者現種種身，如依於
X18n0334_p0153a13║夢有諸夢事，愚夫見實謂異於幻。如異幻者，幻不
X18n0334_p0153a14║應為種種作因，而實因幻，如夢中事實因於夢。若
X18n0334_p0153a15║不異者，幻與種種無有差別，而實種種現時非無
X18n0334_p0153a16║種種，如夢現時實見現事。故知幻現種種非異非
X18n0334_p0153a17║不異，如幻緣起與種種計著法相亦非異非不異。
X18n0334_p0153a18║覺自心現者，不應於此作有無異不異想，世尊所
X18n0334_p0153a19║為直捷顯示也。
X18n0334_p0153a20║爾時，世尊欲重宣此義，而說偈言：心縛於境界，覺想
X18n0334_p0153a21║智隨轉，無所有及勝，平等智慧生。妄想自性有，於緣
X18n0334_p0153a22║起則無，妄想或攝受，緣起非妄想。種種支分生，如幻
X18n0334_p0153a23║則不成，彼相有種種，妄想則不成。
X18n0334_p0153a24║此言迷緣起即為徧計，達緣起即是圓成。緣起如
X18n0334_p0153b01║幻，非覺自心者不能達也。不覺自心所現，於所現
X18n0334_p0153b02║境，妄計有無，所謂心縛境界，覺想隨轉也。無所有
X18n0334_p0153b03║勝處，即覺自心境界。自相如實知，所謂平等智也。
X18n0334_p0153b04║此一偈已盡旨趣，後乃深明緣起實無自性，所有
X18n0334_p0153b05║計著種種，皆妄想也。故曰妄想自性有，於緣起則
X18n0334_p0153b06║無。然此妄想，在迷惑中，似有攝受。若達緣起如幻，
X18n0334_p0153b07║始知妄想本非攝受之性。性非攝受，即無妄想可
X18n0334_p0153b08║得。而幻現支分，不成實事。種種諸相，亦無容分別
X18n0334_p0153b09║耳。故曰妄想則不成。到此當自憬然已。
X18n0334_p0153b10║彼相則是過，皆從心縛生。妄想無所知，於緣起妄想，
X18n0334_p0153b11║此諸妄想性，即是彼緣起。妄想有種種，於緣起妄想。
X18n0334_p0153b12║上言緣起無性，支分不成，諸相元虗，妄想無託。今
X18n0334_p0153b13║復云：若見有相，即心縛之過。此原妄想無知，故於
X18n0334_p0153b14║緣起如幻，起分別見耳。然分別之性，既無所知，即
X18n0334_p0153b15║同緣起。心縛之相無因，惑相之心亦偶。故曰：此諸
X18n0334_p0153b16║妄想性，則是彼緣起也。分別雖有種種，亦如幻種
X18n0334_p0153b17║種現，總不可得也。
X18n0334_p0153b18║世諦第一義，第三無因生，妄想說世諦，斷則聖境界。
X18n0334_p0153b19║此言世諦、第一義諦，在迷悟轉變，無有別說也。迷
X18n0334_p0153b20║則聖智皆同覺想，悟則分別悉是妙觀。世諦因迷，
X18n0334_p0153b21║第一義諦因悟，捨此迷悟，則二諦無因，無因妄計，
X18n0334_p0153b22║非聖所說，故曰第三無因生也。如來於緣起諸法，
X18n0334_p0153b23║欲人覺自心現，妄計頓停，即是第一義境界，直下
X18n0334_p0153b24║承當，無有餘遺，非此則彼，不容擬議也。
X18n0334_p0153c01║譬如修行事，於一種種現，於彼無種種，妄想相如是。
X18n0334_p0153c02║譬如種種翳，妄想眾色現，翳無色非色，緣起不覺然。
X18n0334_p0153c03║譬如鍊真金，遠離諸垢穢，虗空無雲翳，妄想淨亦然。
X18n0334_p0153c04║禪觀所現，色相元虗，翳目見色，不可有無。以喻不
X18n0334_p0153c05║了緣起，妄想相生，法爾如是也。然緣起本幻，妄想
X18n0334_p0153c06║非他。不覺之垢穢若離，真金宛爾；眚目之雲翳頓
X18n0334_p0153c07║消，虗空如然。復喻妄淨，非別有真也。
X18n0334_p0153c08║無有妄想性，及有彼緣起，建立及誹謗，悉由妄想壞。
X18n0334_p0153c09║妄想若無性，而有緣起性，無性而有性，有性無性生。
X18n0334_p0153c10║依因於妄想，而得彼緣起，相名常相隨，而生諸妄想。
X18n0334_p0153c11║究竟不成就，則度諸妄想，然後智清淨，是名第一義。
X18n0334_p0153c12║妄想緣起，悉皆不實。而有無之執，甞見由妄想壞。
X18n0334_p0153c13║是妄想無性，人或易知；緣起法虗，最難了達。故設
X18n0334_p0153c14║妄想若無而有緣起者，則離妄想而有緣生，是有
X18n0334_p0153c15║法從無因生也。不知迷藏為識，妄有見生，而起於
X18n0334_p0153c16║相。依相立名，轉生分別，如朿蘆然，無有實事。知無
X18n0334_p0153c17║實事，應念圓明，是為第一義清淨無翳也。楞嚴云：
X18n0334_p0153c18║根塵同源，縛脫無二。識性虗妄，猶若空華。由塵發
X18n0334_p0153c19║知，因根有相。相見無性，同於交蘆。又云：知見立知，
X18n0334_p0153c20║即無明本。知見無見，斯即涅槃無漏真淨，云何於
X18n0334_p0153c21║中更容他物？夫根塵即緣起法也，識性猶妄想也。
X18n0334_p0153c22║識論謂色心等法，皆由內識變似現前。故知緣起
X18n0334_p0153c23║本從識生，復更生識。識性元虗，根塵何立？彼知見
X18n0334_p0153c24║性，清淨無餘耳。
X18n0334_p0154a01║妄想有十二，緣起有六種，自覺知爾𦦨，彼無有差別。
X18n0334_p0154a02║五法為真實，自性有三種，修行分別此，不越於如如。
X18n0334_p0154a03║承上妄想清淨成第一義，故此言證自覺聖者所
X18n0334_p0154a04║見妄想緣起智，及所知五法三性俱無差別，會歸
X18n0334_p0154a05║真實自相如如也。
X18n0334_p0154a06║眾相及緣起，彼名起妄想，彼諸妄想相，從彼緣起生。
X18n0334_p0154a07║覺慧善觀察，無緣無妄想，成已無有性，云何妄想覺？
X18n0334_p0154a08║彼妄想自性，建立二自性，妄想種種現，清淨聖境界。
X18n0334_p0154a09║妄想如畫色，緣起計妄想，若異妄想者，則依外道論。
X18n0334_p0154a10║妄想說所想，因見和合生，離二妄想者，如是則為成。
X18n0334_p0154a11║此五偈，反覆言妄想即正智，名相即如如，緣起即
X18n0334_p0154a12║成實。愚夫分別見二，智者了達其性無二也。依於
X18n0334_p0154a13║緣起，妄計名相。緣起如幻，相計本虗。諸虗幻盡，成
X18n0334_p0154a14║實現前。無別實性，覺想何存？性本無二，妄建立有
X18n0334_p0154a15║耳。涅槃云：有智慧時，則無煩惱。有煩惱時，則無智
X18n0334_p0154a16║慧。又云：若言一切法無我，如來秘藏亦無有我。凡
X18n0334_p0154a17║夫謂二，智者了達其性無二。無二之性，即是實性。
X18n0334_p0154a18║故曰：妄想種種現，清淨聖境界也。始知無明實性，
X18n0334_p0154a19║即是佛性。悟妄元真，不離妄有。但除妄計，性計無
X18n0334_p0154a20║妄。離此別求，即為異因耳。妄想如畫色，緣起計妄
X18n0334_p0154a21║想者，言緣起本從妄想而現，復即緣起而生分別。
X18n0334_p0154a22║如畫獄相，自畫自怖，猶以妄想而說所想也。能現
X18n0334_p0154a23║所現，合成二妄。覺妄即離，離妄即實，無有二致也。
X18n0334_p0154a24║○上三示如來藏超過愚外妄想言說，成就諸地，
X18n0334_p0154b01║究竟果海竟。四示自覺一乘，照明諸地，善斷諸漏，
X18n0334_p0154b02║圓滿佛身，不墮有無，分四。初示自覺一乘，分五。△
X18n0334_p0154b03║初、示自覺聖智。
X18n0334_p0154b04║大慧菩薩摩訶薩復白佛言：世尊！唯願為說自覺聖
X18n0334_p0154b05║智相及一乘。若自覺聖智相及一乘，我及餘菩薩善
X18n0334_p0154b06║自覺聖智相及一乘，不由於他通達佛法。佛告大慧：
X18n0334_p0154b07║諦聽諦聽！善思念之！當為汝說。大慧白佛言：唯然受
X18n0334_p0154b08║教。佛告大慧：前聖所知轉相傳授妄想無性，菩薩摩
X18n0334_p0154b09║訶薩獨一靜處自覺觀察，不由於他離見妄想，上上
X18n0334_p0154b10║昇進入如來地，是名自覺聖智相。
X18n0334_p0154b11║此答自覺聖智而言。前聖所知，轉相傳授，妄想無
X18n0334_p0154b12║性。故知一切凡夫，不能明達覺性，皆為妄想之所
X18n0334_p0154b13║留滯，旋旋破除，細想旋生。若知無性，則即妄即真，
X18n0334_p0154b14║覺想盡處，不由他悟，所謂自覺。永明覺云：同一無
X18n0334_p0154b15║性，故得現成。妄性本虗，生元是佛。真性叵得，非今
X18n0334_p0154b16║始成。此葢約根本智也。△二、示一乘
X18n0334_p0154b17║大慧，云何一乘相？謂得一乘道覺，我說一乘。云何得
X18n0334_p0154b18║一乘道覺？謂攝所攝妄想，如實處不生妄想，是名一
X18n0334_p0154b19║乘覺。大慧，一乘覺者，非餘外道、聲聞、緣覺、梵天王等
X18n0334_p0154b20║之所能得，唯除如來，以是故說名一乘。
X18n0334_p0154b21║攝所攝妄想，如實處不生。妄想者，葢謂現前眾生
X18n0334_p0154b22║妄想境界，即是諸佛如來真俗無二大寂滅場，等
X18n0334_p0154b23║一法界無有差別也。最勝王經曰：修菩提行者，於
X18n0334_p0154b24║諸聖境體非一異，不捨於俗不離於真依於法界。
X18n0334_p0154c01║夫法界者，一切眾生真空常住，自相自性如實本
X18n0334_p0154c02║際，不生不滅無有覺知。此如來行處，非凡所知非
X18n0334_p0154c03║聖所識，故曰非餘外道聲聞緣覺梵天王之所能
X18n0334_p0154c04║得，所謂究竟覺也。△三、示三乘隨機。
X18n0334_p0154c05║大慧白佛言：世尊！何故說三乘而不說一乘？佛告大
X18n0334_p0154c06║慧：不自般涅槃法故，不說一切聲聞、緣覺一乘。以一
X18n0334_p0154c07║切聲聞、緣覺，如來調伏授寂靜方便而得解脫，非自
X18n0334_p0154c08║己力，是故不說一乘。復次，大慧！煩惱障業習氣不斷
X18n0334_p0154c09║故，不說一切聲聞、緣覺一乘。不覺法無我，不離分段
X18n0334_p0154c10║死（魏譯云：聲聞、辟支佛未證法無我，未得不可思議變
X18n0334_p0154c11║易生。唐譯云：未覺法無我，未名不思議變易死。），故說三
X18n0334_p0154c12║乘。
X18n0334_p0154c13║如來不為聲聞、緣覺說一乘法，謂聲聞、緣覺不能
X18n0334_p0154c14║離言說所說，得自覺聖智，不得自般涅槃法。自般
X18n0334_p0154c15║涅槃，謂自性涅槃也。本有自性，本自寂滅，不受生
X18n0334_p0154c16║死。處生死中，不為生死之法所入，常自寂滅，當體
X18n0334_p0154c17║如如。如如之性，不能自覺，要藉緣起。遇世間緣，便
X18n0334_p0154c18║起分別，攝取聲色，作三界因，招輪迴果。遇出世緣，
X18n0334_p0154c19║便起厭離，攝取禪定，作四諦十二支因，成解脫果。
X18n0334_p0154c20║然如如自性，非輪迴，不離輪迴；非解脫，不離解脫；
X18n0334_p0154c21║非此兩邊，亦不離兩邊也。如來憫諸凡夫躭著世
X18n0334_p0154c22║間，謂世間常，為說無常；謂世間樂，為說是苦；謂世
X18n0334_p0154c23║間淨，為說不淨；謂世間我，為說無我。二乘以此調
X18n0334_p0154c24║伏，得解脫道。而非自性解脫，起煩惱斷。習煩惱不
X18n0334_p0155a01║斷，得人無我，不覺法無我也。習煩惱起於無明，不
X18n0334_p0155a02║覺業動，非覺自性，不能遠離。業習不斷，惟不知不
X18n0334_p0155a03║覺耳。世尊甞云：聲聞、緣覺尚不見無我真性，何況
X18n0334_p0155a04║有我真性？同一真性，無我所入，非自性覺。故曰：不
X18n0334_p0155a05║見眾生分別吾我。不覺為咎，無用即離。所謂攝所
X18n0334_p0155a06║攝，妄想如實處，最難擔荷。稍生分別，便墮所知耳。
X18n0334_p0155a07║不離分段死，魏譯未得不可思議變易生。分段，二
X18n0334_p0155a08║乘已離；變易，二乘未斷。而言不可思議變易生，當
X18n0334_p0155a09║指隨類對現，則二乘非分也。△四、示一乘平等
X18n0334_p0155a10║大慧！彼諸一切起煩惱過習氣斷，及覺法無我。彼一
X18n0334_p0155a11║切起煩惱過習氣斷，三昧樂味著非性無漏界覺，覺
X18n0334_p0155a12║已復入出世間上上無漏界滿足眾具，當得如來不
X18n0334_p0155a13║思議自在法身。
X18n0334_p0155a14║佛頂經云：覺非所明，因明立所。所既妄立，生汝妄
X18n0334_p0155a15║能。所即相分。佛頂言：所先於能，則法我根極，習氣
X18n0334_p0155a16║最為微隱，此菩薩至妙覺方盡也。起煩惱，謂人我
X18n0334_p0155a17║也。二乘起煩惱雖斷，而見過習氣未忘。此俱云斷
X18n0334_p0155a18║者，當是時節既至，忽然覺悟習氣斷處，則法無我，
X18n0334_p0155a19║自然明達也。三昧味著，此即法我習氣。彼於非轉
X18n0334_p0155a20║處而生轉想，如彼醉人見上日月，實非迴轉，生迴
X18n0334_p0155a21║轉想。故以無常、苦、空、無我等想，味著三昧，對彼流
X18n0334_p0155a22║轉，得世間解，入無漏界。於此若覺，則三昧味著，亦
X18n0334_p0155a23║非定性，習氣頓斷，一切見息，即是出世無漏。本覺
X18n0334_p0155a24║性現，法身宛然，非謂別有出世無漏界也。△五總
X18n0334_p0155b01║頌。
X18n0334_p0155b02║爾時，世尊欲重宣此義，而說偈言：諸天及梵乘，聲聞
X18n0334_p0155b03║緣覺乘，諸佛如來乘，我說此諸乘，乃至有心轉，諸乘
X18n0334_p0155b04║非究竟。若彼心滅盡，無乘及乘者，無有乘建立，我說
X18n0334_p0155b05║為一乘。
X18n0334_p0155b06║即如來乘，有心分別，尚非究竟，故所知愚，至十一
X18n0334_p0155b07║地，猶有微細待盡，得盡此已，真如自性，方始現前，
X18n0334_p0155b08║無有乘及與乘者，過於數量，不可建立，所謂一乘
X18n0334_p0155b09║也。佛語舍利弗云：如來一切悉知見覺，亦不自知
X18n0334_p0155b10║我知見覺，若使如來作知見覺相，是則非佛世尊，
X18n0334_p0155b11║名為凡夫。故知一乘之道，泯相離性，獨一無侶，脫
X18n0334_p0155b12║三種緣集氣類，唯妙圓覺，更無所有。圓覺云：一切
X18n0334_p0155b13║如來妙圓覺心，本無菩提及與涅槃，亦無成佛及
X18n0334_p0155b14║不成佛，無妄輪迴及非輪迴，此非達一切法真如
X18n0334_p0155b15║平等自性，無能見也。
X18n0334_p0155b16║引導眾生故，分別說諸乘。解脫有三種，及與法無我，
X18n0334_p0155b17║煩惱智慧等，解脫則遠離。譬如海浮木，常隨波浪轉，
X18n0334_p0155b18║聲聞愚亦然，相風所漂蕩。彼起煩惱滅，餘習煩惱愚，
X18n0334_p0155b19║味著三昧樂，安住無漏界。無有究竟趣，亦復不退還，
X18n0334_p0155b20║得諸三昧身，乃至劫不覺。譬如昏醉人，酒消然後覺，
X18n0334_p0155b21║彼覺法亦然，得佛無上身。
X18n0334_p0155b22║三種解脫，即三乘果證也。人法無我，煩惱爾𦦨，皆
X18n0334_p0155b23║為引導二乘之說。得一乘解脫者，此皆遠離所謂
X18n0334_p0155b24║無乘及乘者也。二乘斷起煩惱，為習煩惱之所愚，
X18n0334_p0155c01║常為空寂所轉，如彼浮木為風所漂，見一切內外
X18n0334_p0155c02║諸法，隨所知轉，味著三昧，安住界外，頓絕生因，故
X18n0334_p0155c03║亦不退還也。此三昧醉，經劫不覺，覺即無上所謂
X18n0334_p0155c04║自性真如，非諸解脫，亦不離解脫也。△上初、示自
X18n0334_p0155c05║覺一乘竟。
X18n0334_p0155c06║
X18n0334_p0155c07║楞伽阿䟦多羅寶經心印卷四
X18n0334_p0155c08║
X18n0334_p0155c09║音釋
X18n0334_p0155c10║種（之仲切。）歘（風骨切，與欻同，風有所吹起也。）