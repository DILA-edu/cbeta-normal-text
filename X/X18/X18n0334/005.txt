X18n0334_p0155c11║
X18n0334_p0155c12║
X18n0334_p0155c13║
X18n0334_p0155c14║楞伽阿䟦多羅寶經心印卷五
X18n0334_p0155c15║宋天竺三藏沙門求那䟦陀羅譯
X18n0334_p0155c16║曹洞三十四世博山三世雷峯沙
X18n0334_p0155c17║門釋圅昰疏
X18n0334_p0155c18║嗣法門人沙門　釋（今無今覞）較
X18n0334_p0155c19║一切佛語心品之三
X18n0334_p0155c20║○二示聖智照明諸地分四。△初、列三種意生身。
X18n0334_p0155c21║爾時世尊告大慧菩薩摩訶薩言：意生身分別通相，
X18n0334_p0155c22║我今當說。諦聽諦聽！善思念之。大慧白佛言：善哉世
X18n0334_p0155c23║尊！唯然受教。佛告大慧：有三種意生身。云何為三？所
X18n0334_p0155c24║謂三昧樂正受意生身、覺法自性性意生身、種類俱
X18n0334_p0156a01║生無行作意生身。修行者了知初地上上增進相，得
X18n0334_p0156a02║三種身。
X18n0334_p0156a03║三種身從初地至佛地，分別所證三昧樂正受為
X18n0334_p0156a04║初地至七地，覺法自性性為八地至十地，種類俱
X18n0334_p0156a05║生無行作，則金剛地最後所證法身，如摩尼珠隨
X18n0334_p0156a06║類對現也。此三種可配三觀，三昧正受奢摩他攝，
X18n0334_p0156a07║覺法自性性三摩鉢提攝，種類聖種類一切佛自
X18n0334_p0156a08║性影現不可思議，即中道禪那攝也。覺自心現者，
X18n0334_p0156a09║三觀一時具足，此自性三德，即一而三，即三而一，
X18n0334_p0156a10║不同權始一位不知一位，然隨地深淺，不妨各有
X18n0334_p0156a11║親證，所謂圓融不礙行布也。△二、示七地以上身
X18n0334_p0156a12║相
X18n0334_p0156a13║大慧，云何三昧樂正受意生身？謂第三、第四、第五地
X18n0334_p0156a14║三昧樂正受故，種種自心寂靜安住，心海起浪，識相
X18n0334_p0156a15║不生，知自心現境界性非性，是名三昧樂正受意生
X18n0334_p0156a16║身。
X18n0334_p0156a17║自初地至四地，斷見惑盡；自五地至七地，斷思惑
X18n0334_p0156a18║盡。大乘覺自心現。所斷二惑，雖不同二乘見有實
X18n0334_p0156a19║法，味著三昧，對治生死，然從識浪轉變，覺自心現，
X18n0334_p0156a20║悉無所有，自心寂靜，瞥爾現前，所有三昧，皆從了
X18n0334_p0156a21║因，所謂安住心海，無有受樂也。△三、示八地身相
X18n0334_p0156a22║大慧！云何覺法自性性意生身？謂第八地，觀察覺了
X18n0334_p0156a23║如幻等法悉無所有，身心轉變，得如幻三昧及餘三
X18n0334_p0156a24║昧門，無量相力自在明，如妙華莊嚴迅疾如意，猶如
X18n0334_p0156b01║幻夢水月鏡像，非造非所造如造所造，一切色種種
X18n0334_p0156b02║支分具足莊嚴，隨入一切佛剎大眾，通達自性法故，
X18n0334_p0156b03║是名覺法自性性意生身。
X18n0334_p0156b04║第八地，見法無我，覺自心現一切境界悉如夢幻，
X18n0334_p0156b05║即以自覺照了身心轉變，順性起用，入如幻三昧
X18n0334_p0156b06║及無量三昧力，通現一切水月鏡像身，如意自在，
X18n0334_p0156b07║徧諸佛剎，深達法性非有非無，不由造作，自然具
X18n0334_p0156b08║足莊嚴也。△四、示佛地無行作身相并頌。
X18n0334_p0156b09║大慧！云何種類俱生無行作意生身？所謂覺一切佛
X18n0334_p0156b10║法緣自得樂相（唐譯云謂了達諸佛自證法相），是名
X18n0334_p0156b11║種類俱生無行作意生身。大慧！於彼三種身相觀察
X18n0334_p0156b12║覺了，應當修學。
X18n0334_p0156b13║覺一切佛法緣自得樂相者，謂證一切如來所證
X18n0334_p0156b14║自性法身。如摩尼珠隨五色現，如來自性法身亦
X18n0334_p0156b15║復如是，隨眾生心對至即現。如來無有心念，此由
X18n0334_p0156b16║百劫悲願所成，亦自性法相法爾如是，惟佛一人
X18n0334_p0156b17║方能圓證也。
X18n0334_p0156b18║爾時，世尊欲重宣此義，而說偈言：非我乘大乘（魏譯
X18n0334_p0156b19║云我乘非大乘），非說亦非字，非諦非解脫，非無有境
X18n0334_p0156b20║界。然乘摩訶衍，三摩提自在，種種意生身，自在華莊
X18n0334_p0156b21║嚴。
X18n0334_p0156b22║偈顯如來自覺聖智，離諸乘相，非言說到，非一切
X18n0334_p0156b23║諦，非一切解脫，亦非無所有境界。此正顯示第一
X18n0334_p0156b24║義自證自知大乘法門。入此法門，自然得三種身，
X18n0334_p0156c01║莊嚴自在，不勤功用也。○上二示聖智照明諸地
X18n0334_p0156c02║竟。三示方便善內五行分六。△初、因大慧問列五
X18n0334_p0156c03║無間行。
X18n0334_p0156c04║爾時大慧菩薩摩訶薩白佛言：世尊！如世尊說：若男
X18n0334_p0156c05║子女人行五無間業，不入無擇地獄。世尊！云何男子
X18n0334_p0156c06║女人行五無間業，不入無擇地獄？佛告大慧：諦聽諦
X18n0334_p0156c07║聽！善思念之！當為汝說。大慧白佛言：善哉世尊！唯然
X18n0334_p0156c08║受教。佛告大慧：云何五無間業？所謂殺父母，及害羅
X18n0334_p0156c09║漢，破壞眾僧，惡心出佛身血。
X18n0334_p0156c10║殺父、殺母、害阿羅漢、破壞眾僧、出佛身血，此五無
X18n0334_p0156c11║間業定得無擇地獄報。然佛亦有時云：亦有行五
X18n0334_p0156c12║無間業不得無擇獄。故下發明也。△二、示二根本
X18n0334_p0156c13║斷。
X18n0334_p0156c14║大慧！云何眾生母？謂愛更受生貪喜俱，如緣母立無
X18n0334_p0156c15║明為父，生入處聚落斷二根本，名害父母。
X18n0334_p0156c16║愛十二緣愛支，以能潤生，故曰更受生。貪喜俱有
X18n0334_p0156c17║養育義，故曰如緣母。立無明支，以能發業，名之為
X18n0334_p0156c18║父。貪愛母合無明父，即入六處聚落，成後有身。此
X18n0334_p0156c19║二為生死因，故曰根本。斷二根本，即名害父母也。
X18n0334_p0156c20║△三、示諸法究竟斷。
X18n0334_p0156c21║彼諸使不現，如鼠毒發，諸法究竟斷，彼名害羅漢。
X18n0334_p0156c22║羅漢斷十正使未斷習氣，謂如鼠毒發者，如鼠齧
X18n0334_p0156c23║人，瘡雖已愈，遇雷復發，喻羅漢斷內色，未斷外色，
X18n0334_p0156c24║故遇緣搖動也。證自覺智，習氣頓除，所有如鼠毒
X18n0334_p0157a01║發，一切諸法皆悉永斷，名害羅漢。△四、示諸陰究
X18n0334_p0157a02║竟斷。
X18n0334_p0157a03║云何破僧？謂異相諸陰和合積聚，究竟斷彼，名為破
X18n0334_p0157a04║僧。
X18n0334_p0157a05║色、受、想、行、識，乃諸陰異相，五陰和合，積聚生死，所
X18n0334_p0157a06║謂集也。若能斷之，即名破僧。僧，和合義也。△五、示
X18n0334_p0157a07║七種識斷。
X18n0334_p0157a08║大慧！不覺外自共相，自心現量七識身，以三解脫無
X18n0334_p0157a09║漏惡想，究竟斷彼七種識佛（唐譯云：謂八識身妄生
X18n0334_p0157a10║思覺，見自心外自相共相，以三解脫無漏惡心，究竟斷
X18n0334_p0157a11║彼八識身佛），名為惡心出佛身血。若男子女人，行此
X18n0334_p0157a12║無間事者，名五無間，亦名無間等。
X18n0334_p0157a13║八識有覺不覺二義，不覺外自共相，皆自心現，則
X18n0334_p0157a14║覺為七識我相，以八識見分妄覺，即七識我執，此
X18n0334_p0157a15║謂七識身，唐謂八識，同此旨耳。若覺自心所現，即
X18n0334_p0157a16║能以無作無相無願，安住不覺寂靜心海，所謂三
X18n0334_p0157a17║解脫無漏惡想，斷彼覺身也。合此五行，是為證於
X18n0334_p0157a18║正真實法，故名無間等也。△六、示外無間行并頌。
X18n0334_p0157a19║復次大慧！有外無間今當演說，汝及餘菩薩摩訶薩
X18n0334_p0157a20║聞是義已，於未來世不墮愚癡。云何五無間？謂先所
X18n0334_p0157a21║說無間。若行此者，於三解脫一一不得無間等法。除
X18n0334_p0157a22║此已，餘化神力現無間等，謂聲聞化神力、菩薩化神
X18n0334_p0157a23║力、如來化神力。為餘作無間罪者，除疑悔過為勸發
X18n0334_p0157a24║故，神力變化現無間等。無有一向作無間事不得無
X18n0334_p0157b01║間等，除覺自心現量，離身財妄想，離我我所攝受，或
X18n0334_p0157b02║時遇善知識解脫餘趣相續妄想。
X18n0334_p0157b03║對前五種無間，故云外無間也。餘三等神力所化，
X18n0334_p0157b04║為作無間罪者，除疑悔過，如律中所犯，悉屬權示。
X18n0334_p0157b05║調達處地獄，如三禪天樂，卒為世尊授記，未有一
X18n0334_p0157b06║向作無間業，不得無擇報也。除覺自心現，謂除此
X18n0334_p0157b07║人現，生覺自心現，頓離根器一切能所妄想，則業
X18n0334_p0157b08║性不在內外中間。如自心然，業性亦爾。不則遇善
X18n0334_p0157b09║知識，教令除滅，即得解脫餘趣。如阿闍世，即在佛
X18n0334_p0157b10║前，獲無根信，破壞惡心，非謂更待餘生也。以本生
X18n0334_p0157b11║若捨，則因果難逃耳。
X18n0334_p0157b12║爾時世尊欲重宣此義，而說偈言：貪愛名為母，無明
X18n0334_p0157b13║則為父，覺境識為佛（魏譯云了境識為佛），諸使為羅
X18n0334_p0157b14║漢，陰集名為僧，無間次第斷，謂是五無間，不入無擇
X18n0334_p0157b15║獄。
X18n0334_p0157b16║覺為佛性，然在眾生迷中了境，則為妄覺，是所應
X18n0334_p0157b17║斷，亦可謂出佛身血也。羅漢諸使不現，而曰諸使
X18n0334_p0157b18║為羅漢，省文耳。○上三示方便善內五行竟。四示
X18n0334_p0157b19║圓滿佛覺分四。△初、示佛覺。
X18n0334_p0157b20║爾時大慧菩薩復白佛言：世尊！唯願為說佛之知覺。
X18n0334_p0157b21║世尊！何等是佛之知覺？佛告大慧：覺人法無我，了知
X18n0334_p0157b22║二障，離二種死，斷二煩惱，是名佛之知覺。聲聞緣覺
X18n0334_p0157b23║得此法者，亦名為佛。以是因緣故，我說一乘。爾時世
X18n0334_p0157b24║尊欲重宣此義，而說偈言：善知二無我，二障煩惱斷，
X18n0334_p0157c01║永離二種死，是名佛知覺。
X18n0334_p0157c02║三乘同一知覺之性，而不同知覺。以知覺差別，故
X18n0334_p0157c03║所證亦差別耳。如來如其性而覺，無有別覺。如其
X18n0334_p0157c04║性而知，無有別知。如其性而覺，則無不覺。無有別
X18n0334_p0157c05║覺，則無妄覺。無不覺，無妄覺，是謂真如自性，清淨
X18n0334_p0157c06║無翳也。覺有人，覺有法，此由不覺自性而起妄覺。
X18n0334_p0157c07║覺有自他，是為人相。覺有自性他性，是為法相。如
X18n0334_p0157c08║其性而覺，無有別覺，則人法二我，當下釋然矣。二
X18n0334_p0157c09║障，謂惑障，智障。惑謂見思二惑，智謂所知二惑。空
X18n0334_p0157c10║時能空之智，與所空之理，毫釐未盡。此障未忘，至
X18n0334_p0157c11║十一地，猶有二分極微細所知。愚如隔縠紋，唯佛
X18n0334_p0157c12║能了。總之如其性而覺，無有別覺，則一時頓了也。
X18n0334_p0157c13║二種死，謂凡夫分段生死，三乘變易生死。變易謂
X18n0334_p0157c14║因移果易，離三界分段生死，猶有方便等土變易
X18n0334_p0157c15║生死也。四住煩惱，感分段生死。無明煩惱，感變易
X18n0334_p0157c16║生死。二死既離，則二煩惱斷。四住，三界見惑為一
X18n0334_p0157c17║住。謂一切見住地惑，即三界分別見惑。由意根對
X18n0334_p0157c18║法塵分別，起諸邪見，住著三界也。三界思惑，分為
X18n0334_p0157c19║三住。謂欲愛住地惑，由五根對五塵境，起貪愛心，
X18n0334_p0157c20║而於欲界住著。色愛住地惑，即色界思惑。由不了
X18n0334_p0157c21║此惑，住著色界禪定，不能捨離。有愛住地惑，即無
X18n0334_p0157c22║色界思惑。由不了此惑，住無色界禪定，不能捨離
X18n0334_p0157c23║也。無明煩惱，指根本無明。謂迷如來藏，不覺發業。
X18n0334_p0157c24║此煩惱，二乘不知。即大乘菩薩，斷惑未盡，猶居實
X18n0334_p0158a01║報，唯佛能了。然亦如其性而覺，無有別覺，則一時
X18n0334_p0158a02║頓了。故曰：聲聞緣覺，得此法者，亦名為佛。以是因
X18n0334_p0158a03║緣，我說一乘也。乃知一乘，即知覺性。知覺之性無
X18n0334_p0158a04║異，性之知覺不同。由此不同，故所證亦別。此二乘
X18n0334_p0158a05║不覺自性，妄有所覺，是為別也。然妄覺元虗，真性
X18n0334_p0158a06║常住。覺妄即真，知真妄滅，亦究竟無二耳。△二、示
X18n0334_p0158a07║如來字語身法四等。
X18n0334_p0158a08║爾時大慧菩薩白佛言：世尊！何故世尊於大眾中唱
X18n0334_p0158a09║如是言：我是過去一切佛及種種受生。我爾時作曼
X18n0334_p0158a10║陀轉輪聖王、六牙大象及鸚鵡鳥、釋提桓因、善眼僊
X18n0334_p0158a11║人，如是等百千生經說。
X18n0334_p0158a12║此疑始本二覺，既有差殊，法報化身，豈無同異？故
X18n0334_p0158a13║有此問也。不知由本有始，始如其本，法生報化，報
X18n0334_p0158a14║化如法，一道平等，始終無二。華嚴論云：無邊剎土，
X18n0334_p0158a15║自他不隔於毫端；十世古今，始終不離於當念。證
X18n0334_p0158a16║自覺聖智者，自然不疑古，不疑今，不疑人，不疑我，
X18n0334_p0158a17║不疑因，不疑果，不疑根身，不疑器界，不疑有情，不
X18n0334_p0158a18║疑無情，不疑一，不疑異，不疑現成，不疑作起，一切
X18n0334_p0158a19║不疑，方始證知也。
X18n0334_p0158a20║佛告大慧：以四等故，如來、應供、等正覺，於大眾中，唱
X18n0334_p0158a21║如是言：我爾時作拘留孫拘那含牟尼迦葉佛。云何
X18n0334_p0158a22║四等？謂字等、語等、法等、身等，是名四等。以四種等故，
X18n0334_p0158a23║如來、應供、等正覺，於大眾中，唱如是言：
X18n0334_p0158a24║以四等故，如來於大眾中唱言，迦葉，拘留孫，拘那
X18n0334_p0158b01║含，是我。此如來權實互顯之答。證自覺聖智者，自
X18n0334_p0158b02║知自證，無可說示。權為指陳，故曰權。亦可即此冥
X18n0334_p0158b03║會，故曰實。所謂權實互顯也。
X18n0334_p0158b04║云何字等？若字稱我為佛，彼字亦稱一切諸佛，彼字
X18n0334_p0158b05║自性無有差別，是名字等。云何語等？謂我六十四種
X18n0334_p0158b06║梵音言語相生，彼諸如來、應供、等正覺亦如是，六十
X18n0334_p0158b07║四種梵音言語相生，無增無減、無有差別，迦陵頻伽
X18n0334_p0158b08║梵音聲性。
X18n0334_p0158b09║字等，字即名字，三世如來皆名為佛也。字自性，謂
X18n0334_p0158b10║佛字所顯覺自性義，亦無差別也。語等，古註謂西
X18n0334_p0158b11║域聲有八轉：一體，二業，三俱，四為，五從，六屬，七於，
X18n0334_p0158b12║八呼。如來於此八轉各具八德：一調和，二柔軟，三
X18n0334_p0158b13║諦了，四易解，五無錯謬，六無雌小，七廣大，八深遠。
X18n0334_p0158b14║故有八八六十四相。然不思議秘密大乘經亦云：
X18n0334_p0158b15║佛告寂慧菩薩：如來非於唇齒舌喉及其面門出
X18n0334_p0158b16║諸音聲，當知如來音聲從虗空出，具六十四種殊
X18n0334_p0158b17║妙之相：一流澤，二柔軟，三悅意，四可樂，五清淨，六
X18n0334_p0158b18║離垢，七明亮，八甘美，九樂聞，十無劣，十一圓具，十
X18n0334_p0158b19║二調順，十三無澀，十四無惡，十五善柔，十六悅耳，
X18n0334_p0158b20║十七適身，十八心生勇銳，十九心喜，二十悅樂，二
X18n0334_p0158b21║十一無熱惱，二十二如教令，二十三善了知，二十
X18n0334_p0158b22║四分明，二十五善愛，二十六令生歡喜，二十七使
X18n0334_p0158b23║他如教令；二十八、令他善了知；二十九、如理；三十、
X18n0334_p0158b24║利益；三十一、離重復過失；三十二、如獅子音；三十
X18n0334_p0158c01║三、如龍音；三十四、如雲雷吼；三十五、如龍王；三十
X18n0334_p0158c02║六、如緊那羅妙歌；三十七、如迦陵頻伽；三十八、如
X18n0334_p0158c03║梵王；三十九、如共命鳥；四十、如帝釋美妙；四十一、
X18n0334_p0158c04║如振皷；四十二、不高；四十三、不下；四十四、隨入；四
X18n0334_p0158c05║十五、無缺減；四十六、無破壞；四十七、無污染；四十
X18n0334_p0158c06║八、無希取；四十九、具足；五十、莊嚴；五十一、顯示；五
X18n0334_p0158c07║十二、圓滿一切音；五十三、諸根適悅；五十四、無譏
X18n0334_p0158c08║毀；五十五、無輕轉；五十六、無動搖；五十七、隨入一
X18n0334_p0158c09║切眾會；五十八、諸相具足；五十九、令眾生心意歡
X18n0334_p0158c10║喜；六十、說眾生心行；六十一、入眾生心意；六十二、
X18n0334_p0158c11║隨眾生信解；六十三、聞者無分量；六十四、眾生不
X18n0334_p0158c12║能思惟稱量。合此參觀極音聲微妙殊特，故三世
X18n0334_p0158c13║如來語等也。迦陵頻伽，鳥名，聲過眾鳥，取以為喻。
X18n0334_p0158c14║云何身等？謂我與諸佛法身及色身相好無有差別，
X18n0334_p0158c15║除為調伏彼彼諸趣差別眾生故，示現種種差別色
X18n0334_p0158c16║身，是名身等。云何法等？謂我及彼佛得三十七菩提
X18n0334_p0158c17║分法，略說佛法無障礙智，是名四等。是故如來、應供、
X18n0334_p0158c18║等正覺，於大眾中唱如是言：爾時，世尊欲重宣此義，
X18n0334_p0158c19║而說偈言：迦葉拘留孫，拘那含是我，以此四種等，我
X18n0334_p0158c20║為佛子說。
X18n0334_p0158c21║如來法身有二種：一、理法，謂性淨明體，本來離念，
X18n0334_p0158c22║等虗空界，無有不徧，生佛皆同也。二、智法，謂究竟
X18n0334_p0158c23║始覺之智，契合本覺清淨之理，理智互融，色心不
X18n0334_p0158c24║二，由智所現，故名智法。色身即報身，亦有二種：一、
X18n0334_p0159a01║自受用身，亦名圓滿報身，謂自己修因之所感，稱
X18n0334_p0159a02║性受用，種種法樂，自在無礙，身土不離，故亦名自
X18n0334_p0159a03║受用土，亦名實報莊嚴土。諸佛如來，歷無數劫，修
X18n0334_p0159a04║習無量善根所感，周徧法界，為自受用，諸大菩薩，
X18n0334_p0159a05║但可得聞，而不能見也。二、他受用身，謂他機之所
X18n0334_p0159a06║感，見諸佛如來，為令諸菩薩眾，受大法樂，進修勝
X18n0334_p0159a07║行，隨宜而現，土亦如之，令他受用也。種種差別色
X18n0334_p0159a08║身即化身，亦有三種：一、大化，謂千丈盧舍那所被
X18n0334_p0159a09║大乘菩薩，或現八萬四千相好，或現微塵數相好，
X18n0334_p0159a10║徧滿虗空。二、小化，謂丈六金身，三十二相所被小
X18n0334_p0159a11║乘人天等機。三、隨類化，謂如頂生轉輪聖王，及釋
X18n0334_p0159a12║提天帝，善眼大象，鸚鵡猿鹿等，隨類而入也。約此
X18n0334_p0159a13║報化，皆色身攝。從智法所得，迷理法，即為妄覺，隨
X18n0334_p0159a14║妄覺因緣，而有三界十二類身。悟理法則轉妄覺
X18n0334_p0159a15║為始覺，以始合本，成根本智，以根本無作智力，感
X18n0334_p0159a16║發悲願，一切報化，任運成就。此三世如來，無二無
X18n0334_p0159a17║別也。三十七菩提分法，謂四念處：身、受、心、法。四正
X18n0334_p0159a18║勤：已生惡令永斷，未生惡令不生，未生善令生，已
X18n0334_p0159a19║生善令增長。四如意足：欲如意足、精進如意足、念
X18n0334_p0159a20║如意足、思惟如意足。五根：信根、精進根、念根、定根、
X18n0334_p0159a21║慧根。五力：信力、精進力、念力、定力、慧力。七覺支：擇
X18n0334_p0159a22║覺、精進覺、喜覺、除覺、捨覺、定覺、念覺。八正道：正見、
X18n0334_p0159a23║正思惟、正語、正業、正命、正精進、正念、正定。共為三
X18n0334_p0159a24║十七品。此大乘三十七助菩提法攝。無量阿僧祗
X18n0334_p0159b01║助菩提法，是了因，非作因。大般涅槃經云：大涅槃
X18n0334_p0159b02║者，不從作因而有，唯從了因。了因者，所謂三十七
X18n0334_p0159b03║助道法。三世如來，用此了因，成就第一義，自覺聖
X18n0334_p0159b04║趣，自度教他，等無差別。合此四等，故如來於大眾
X18n0334_p0159b05║中唱言：迦葉、拘留孫、拘那含，是我秘密之旨。庶幾
X18n0334_p0159b06║藉是冥會耳。過此以往，無可說示，惟證相應，豈盡
X18n0334_p0159b07║思度量之所能測歟？△三、示佛覺自證不可說示。
X18n0334_p0159b08║大慧復白佛言：如世尊所說，我從某夜得最正覺，乃
X18n0334_p0159b09║至某夜入般涅槃，於其中間，乃至不說一字，亦不已
X18n0334_p0159b10║說當說，不說是佛說。世尊，如來應供等正覺，何因說
X18n0334_p0159b11║言不說是佛說？佛告大慧：我因二法故，作如是說。云
X18n0334_p0159b12║何二法？謂緣自得法，及本住法，是名二法。因此二法
X18n0334_p0159b13║故，我如是說。
X18n0334_p0159b14║如來自成佛以至涅槃，於其中間不說一字者，示
X18n0334_p0159b15║人離言說所說，得第一義，自覺聖趣也。前言四等，
X18n0334_p0159b16║此言不說，是四等猶為稱性之談，非自證境界。到
X18n0334_p0159b17║自證處，始知言說不可顯示，故曰不說。緣自得即
X18n0334_p0159b18║指智法，本住即理法，理法有佛無佛，法性如然，智
X18n0334_p0159b19║法千佛萬佛，同一智證，俱非言說妄想覺境界也。
X18n0334_p0159b20║云何緣自得法？若彼如來所得，我亦得之，無增無減。
X18n0334_p0159b21║緣自得法究竟境界，離言說妄想，離字二趣。
X18n0334_p0159b22║無增無減究竟境界，謂此根本智證，如其性然不
X18n0334_p0159b23║可增減，究竟聖樂所行之處，離言說相，離分別相，
X18n0334_p0159b24║離能詮所詮一切境界之相也。字二趣，謂能詮所
X18n0334_p0159c01║詮也。
X18n0334_p0159c02║云何本住法？謂古先聖道。如金銀等性，法界常住；若
X18n0334_p0159c03║如來出世、若不出世，法界常住。如趣彼城道，譬如士
X18n0334_p0159c04║夫行曠野中，見向古城平坦正道，即隨入城受如意
X18n0334_p0159c05║樂。大慧，於意云何？彼作是道及城中種種樂耶？答言：
X18n0334_p0159c06║不也。佛告大慧：我及過去一切諸佛，法界常住亦復
X18n0334_p0159c07║如是。是故說言：我從某夜得最正覺，乃至某夜入般
X18n0334_p0159c08║涅槃，於其中間不說一字，亦不已說、當說。爾時，世尊
X18n0334_p0159c09║欲重宣此義，而說偈言：我某夜成道，至某夜涅槃，於
X18n0334_p0159c10║此二中間，我都無所說。緣自得法住，故我作是說，彼
X18n0334_p0159c11║佛及與我，悉無有差別。
X18n0334_p0159c12║理法本住，同於法界。如金銀等，雖在鑛中，金性不
X18n0334_p0159c13║易。如古城道，及種種樂，非由今作。故知本覺自性，
X18n0334_p0159c14║聖凡同具。依不覺而成三界，依智法而圓三身。非
X18n0334_p0159c15║有非無，如幻如𦦨，唯證相應。三世如來，同此秘密，
X18n0334_p0159c16║都無所說耳。○四示佛覺境界遠離二邊分四。△
X18n0334_p0159c17║初、示世間有無二計。
X18n0334_p0159c18║爾時大慧菩薩復請世尊：惟願為說一切法有無有
X18n0334_p0159c19║相，令我及餘菩薩摩訶薩離有無有相，疾得阿耨多
X18n0334_p0159c20║羅三藐三菩提。佛告大慧：諦聽諦聽！善思念之！當為
X18n0334_p0159c21║汝說。大慧白佛言：善哉世尊！唯然受教。佛告大慧：此
X18n0334_p0159c22║世間依有二種，謂依有及無，墮性非性，欲見不離離
X18n0334_p0159c23║相。
X18n0334_p0159c24║此有無二計，皆指正法，墮外道見者。然側重計無，
X18n0334_p0160a01║謂依傍聖教，破壞正法，莫此為甚。展轉發明，懸鑑
X18n0334_p0160a02║後世，令修行者，知所擇法也。依有，謂因色心等法，
X18n0334_p0160a03║目前現有，計諸法自性，作遠離想。依無，謂因色心
X18n0334_p0160a04║等法，無常變滅，計諸法非性，作寂靜想。此皆不離
X18n0334_p0160a05║離相也。△二、出有無二計因相。
X18n0334_p0160a06║大慧！云何世間依有？謂有世間因緣生，非不有從有
X18n0334_p0160a07║生，非無有生。大慧！彼如是說者，是說世間無因。大慧！
X18n0334_p0160a08║云何世間依無？謂受貪恚癡性已，然後妄想計著貪
X18n0334_p0160a09║恚癡性非性。大慧！若不取有性者，性相寂靜故，謂諸
X18n0334_p0160a10║如來聲聞緣覺，不取貪恚癡性為有為無。
X18n0334_p0160a11║世間諸法，從因緣生，遂有離蘊別有，捨妄求真之
X18n0334_p0160a12║解。此由不知自心所現，妄見因緣，即是無因也。此
X18n0334_p0160a13║計有者，因於聖言，妄計實法，終不如計無之害尤
X18n0334_p0160a14║甚也。如來所言貪嗔癡無性者，以貪嗔癡心，但因
X18n0334_p0160a15║不覺，初無一定之性，正示人當下瞥然，迷妄頓息，
X18n0334_p0160a16║所為不取有無也。彼外道受貪嗔癡性，現在有中，
X18n0334_p0160a17║然後妄想計著貪嗔癡性，原非有性。推其妄計，以
X18n0334_p0160a18║為非有性者，徒見性相寂靜，遂附聖教，謂如來聲
X18n0334_p0160a19║聞緣覺，不取有無。不知一切性相，本雖寂靜，然受
X18n0334_p0160a20║有之心，現在流轉，此妄想計，非自覺智。自覺智者，
X18n0334_p0160a21║覺所現境界，由迷自心，妄有所現，妄現非性，因迷
X18n0334_p0160a22║而有，覺迷迷滅，覺不生迷，心境內外，應時清淨。楞
X18n0334_p0160a23║嚴云，自心取自心，非幻成幻法，不取無非幻，非幻
X18n0334_p0160a24║尚不生，幻法從何立。此顯秘密旨趣，三世如來，同
X18n0334_p0160b01║一心要，千載懸示，乃今自負心宗，妄談無礙，何不
X18n0334_p0160b02║取此細味，生大慚懼也。△三、斥計無能壞正法。
X18n0334_p0160b03║大慧！此中何等為壞者？大慧白佛言：世尊！若彼取貪
X18n0334_p0160b04║恚癡性，後不復取。佛告大慧：善哉！善哉！汝如是解。大
X18n0334_p0160b05║慧！非但貪恚癡性非性為壞者，於聲聞緣覺及佛亦
X18n0334_p0160b06║是壞者。所以者何？謂內外不可得故，煩惱性異不異
X18n0334_p0160b07║故。大慧！貪恚癡若內若外不可得，貪恚癡性無身故
X18n0334_p0160b08║無取故，非佛聲聞緣覺是壞者，佛聲聞緣覺自性解
X18n0334_p0160b09║脫故，縛與縛因非性故。大慧！若有縛者應有縛，是縛
X18n0334_p0160b10║因故。大慧！如是說壞者，是名無有相。
X18n0334_p0160b11║再申計無者，自附正法，謂如來亦說貪嗔癡性為
X18n0334_p0160b12║不可得，使無智眾生疑謗正法，以明其為壞也。豈
X18n0334_p0160b13║知貪嗔癡內外不可得者，以貪嗔癡本無自性，因
X18n0334_p0160b14║迷妄現，故曰無身。覺迷迷滅，覺不生迷，是為無取，
X18n0334_p0160b15║非如來聲聞緣覺同彼壞說也。如來明見自性，妄
X18n0334_p0160b16║想不生，既無能縛之心，亦無所縛之境，能所俱捐，
X18n0334_p0160b17║方名解脫。若有所縛之境，必有能縛之心，所謂縛
X18n0334_p0160b18║因。縛因未斷，妄計為無，說名壞者，即此計無有相
X18n0334_p0160b19║也。
X18n0334_p0160b20║大慧！因是故，我說寧取人見如須彌山，不起無所有
X18n0334_p0160b21║增上慢空見。大慧！無所有增上慢者，是名為壞，墮自
X18n0334_p0160b22║共相見希望（唐譯云墮自共見樂欲之中），不知自心
X18n0334_p0160b23║現量，見外性無常，剎那展轉壞，陰界入相續流注變
X18n0334_p0160b24║滅，離文字相妄想，是名為壞者。
X18n0334_p0160c01║人見即有見。寧取者，謂其蔽止於人天，不若計空
X18n0334_p0160c02║之蕩滅因果，誣罔正法，流毒無窮也。墮自共相希
X18n0334_p0160c03║望者，謂一切色心諸法，所有自相共相妄想境界，
X18n0334_p0160c04║現墮其中，起樂欲想，不離縛因。所謂不達心量，徒
X18n0334_p0160c05║見外法無常，陰界變滅，以為空無所有，而不知其
X18n0334_p0160c06║莽蕩招殃也。離文字相妄想者，原夫覺自心現量，
X18n0334_p0160c07║則言語道斷，心行處滅。此離文字相，葢自其直達
X18n0334_p0160c08║心源也。彼不知自心現量，藉口遠離文字，徒背聖
X18n0334_p0160c09║訓，恣意荒唐。此乃破壞心器，隨順妄想，適以自壞
X18n0334_p0160c10║壞他，滅佛種族耳。△四總頌。
X18n0334_p0160c11║爾時，世尊欲重宣此義，而說偈言：有無是二邊，乃至
X18n0334_p0160c12║心境界，淨除彼境界，平等心寂滅。無取境界性，滅非
X18n0334_p0160c13║無所有，有事悉如如，如賢聖境界。無種而有生，生已
X18n0334_p0160c14║而復滅，因緣有非有，不住我教法。非外道非佛，非我
X18n0334_p0160c15║亦非餘，因緣所集起，云何而得無？誰集因緣有，而復
X18n0334_p0160c16║說言無？邪見論生法，妄想計有無。若知無所生，亦復
X18n0334_p0160c17║無所滅，觀此悉空寂，有無二俱離。
X18n0334_p0160c18║離有無二邊，覺自心量平等寂滅，不取境界，乃真
X18n0334_p0160c19║如本有，聖賢所行，非滅無所有耳。此上二偈，言平
X18n0334_p0160c20║等心遠離有無境界也。下一偈，無種而生謂計有，
X18n0334_p0160c21║已生還滅謂計無，此因緣有無同於外道，謂非如
X18n0334_p0160c22║來教法也。此下三偈，言因緣集生，謂依法性則無
X18n0334_p0160c23║佛、無生、無外道、無人我，因緣集起始有差別，法華
X18n0334_p0160c24║所謂無上兩足尊，知法常無性，佛種從緣起也。苟
X18n0334_p0161a01║有集因而復言無，則墮外道邪見，此由不知流注
X18n0334_p0161a02║生因，妄計有無。若知心本無生，因迷似有，悟本無
X18n0334_p0161a03║生，則亦無滅，本來空寂，性相一如，不取生性有無，
X18n0334_p0161a04║皆戲論耳。○上四示自覺一乘，照明諸地，善斷諸
X18n0334_p0161a05║漏，圓滿佛身，不墮有無竟。五、示宗說二通。以善語
X18n0334_p0161a06║義識智之用，揀別愚外，扶進自他正法解脫，分三：
X18n0334_p0161a07║初、示宗說二通。遠離妄想計著，分二：△初、示宗說
X18n0334_p0161a08║二通。
X18n0334_p0161a09║爾時大慧菩薩復白佛言：世尊！唯願為我及諸菩薩
X18n0334_p0161a10║說宗通相。若善分別宗通相者，我及諸菩薩通達是
X18n0334_p0161a11║相。通達是相已，速成阿耨多羅三藐三菩提，不隨覺
X18n0334_p0161a12║想及眾魔外道。佛告大慧：諦聽諦聽！善思念之！當為
X18n0334_p0161a13║汝說。大慧白佛言：唯然受教。佛告大慧：一切聲聞緣
X18n0334_p0161a14║覺菩薩有二種通相，謂宗通及說通。
X18n0334_p0161a15║自性詣極為宗，圓融不二為通，隨機顯示，不滯權
X18n0334_p0161a16║教，所謂說通也。菩薩得此，自成成他，不墮魔外覺
X18n0334_p0161a17║想境界，此為當學也。
X18n0334_p0161a18║大慧！宗通者，謂緣自得勝進相，遠離言說文字妄想，
X18n0334_p0161a19║趣無漏界自覺地自相，遠離一切虗妄覺想，降伏一
X18n0334_p0161a20║切外道眾魔，緣自覺趣光明輝發，是名宗通相。
X18n0334_p0161a21║緣自得勝進相者，自自性自得，其性最尊最上，即
X18n0334_p0161a22║所證根本智也。緣此根本智，遠離言說妄想，究竟
X18n0334_p0161a23║無漏覺地，所謂佛性為因，涅槃為果也。此自覺宗，
X18n0334_p0161a24║通聖樂所行，智慧明達，降伏一切，一切不能降伏
X18n0334_p0161b01║也。
X18n0334_p0161b02║云何說通相？謂說九部種種教法，離異不異有無等
X18n0334_p0161b03║相，以巧方便隨順眾生，如應說法令得度脫，是名說
X18n0334_p0161b04║通相。大慧！汝及餘菩薩應當修學。
X18n0334_p0161b05║九部：一、修多羅，翻契經；二、祗夜，翻應頌；三、伽陀，翻
X18n0334_p0161b06║偈；四、伊帝目多，翻本事；五、闍多伽，翻本生；六、阿浮
X18n0334_p0161b07║達磨，翻未曾有；七、優陀那，翻自說；八、毗佛略，翻方
X18n0334_p0161b08║廣；九、和伽羅，翻授記。不言十二部者，謂大乘諸經，
X18n0334_p0161b09║直說大法，不假因緣，唯談圓理，絕諸論議，獨顯真
X18n0334_p0161b10║常，不待譬喻，故無三部。然亦具有三部也。此九部
X18n0334_p0161b11║經，皆方便隨機，顯示所入，不離自性，真俗圓融，度
X18n0334_p0161b12║脫諸見，非有實法，故曰通也。
X18n0334_p0161b13║爾時，世尊欲重宣此義，而說偈言：宗及說通相，緣自
X18n0334_p0161b14║與教法，善見善分別，不隨諸覺想。非有真實性，如愚
X18n0334_p0161b15║夫妄想，云何起妄想？非性為解脫。觀察諸有為，生滅
X18n0334_p0161b16║等相續，增長於二見，顛倒無所知。一是為真諦，無罪
X18n0334_p0161b17║為涅槃，觀察世妄想，如幻夢芭蕉。雖有貪恚癡，而實
X18n0334_p0161b18║無有人，從愛生諸陰，有皆如幻夢。
X18n0334_p0161b19║第一偈，言正法宗說，皆緣自性自覺，所有言教，惟
X18n0334_p0161b20║達此旨，當善分別，莫隨覺想也。二三偈，謂愚夫妄
X18n0334_p0161b21║想，非真實性，不可解脫，唯觀生滅，增長二見，顛倒
X18n0334_p0161b22║所成耳。四五偈，謂此自覺真諦，唯一無二，但於自
X18n0334_p0161b23║覺體上，無增罪垢，即為涅槃。然世間垢妄，一切色
X18n0334_p0161b24║心諸法，猶如夢幻，雖有貪嗔等毒，亦當處無人，現
X18n0334_p0161c01║在諸陰，皆從愛生，總不可得，若能知此，則直下頓
X18n0334_p0161c02║離見本實性耳。○二、示窮妄想生相以顯第一義。
X18n0334_p0161c03║分四：△初、因大慧問示妄想生相。
X18n0334_p0161c04║爾時，大慧菩薩白佛言：世尊！唯願為說不實妄想相，
X18n0334_p0161c05║不實妄想云何而生？說何等法名不實妄想？於何等
X18n0334_p0161c06║法中不實妄想？佛告大慧：善哉！善哉！能問如來如是
X18n0334_p0161c07║之義，多所饒益，多所安樂，哀愍世間一切天人。諦聽！
X18n0334_p0161c08║諦聽！善思念之，當為汝說。大慧白佛言：善哉！世尊！唯
X18n0334_p0161c09║然受教。佛告大慧：種種義，種種不實妄想，計著妄想
X18n0334_p0161c10║生。大慧！攝所攝計著，不知自心現量，及墮有無見，增
X18n0334_p0161c11║長外道見妄想習氣，計著外種種義，心心數妄想，計
X18n0334_p0161c12║著我我所生。
X18n0334_p0161c13║此窮妄想生相，將以發明第一義不生妄想也。大
X18n0334_p0161c14║慧問：不實妄想相，從何而生？世尊云：因種種義，不
X18n0334_p0161c15║實妄想生。種種，謂一切色心等法，及聖凡一切真
X18n0334_p0161c16║妄名相，此諸法相，無有自性，離有無，離四句，依此
X18n0334_p0161c17║而生妄想，故云不實妄想。此但言不實妄想依此
X18n0334_p0161c18║生起，下乃言妄想不實之故，以答何法不實，何法
X18n0334_p0161c19║中不實也。能攝所攝，即妄想體性，謂此妄想，由不
X18n0334_p0161c20║知種種義皆自心現，墮有無見，增長外道習氣，熏
X18n0334_p0161c21║發心王心所一切妄想，起能所計著也。原世尊所
X18n0334_p0161c22║答，只指不知自心現量，為妄想根由，若所依種種
X18n0334_p0161c23║義，雖現起種種不實能所有無諸見，然此種種義，
X18n0334_p0161c24║悉無自性，本自離見離相，當下即為第一義。故知
X18n0334_p0162a01║同此種種義，一為種種義妄想依起，一為第一義
X18n0334_p0162a02║妄想不生，此下文之所難明也。總之，覺自心現，即
X18n0334_p0162a03║妄想不生，不覺自心現，則妄想依起，非以種種義
X18n0334_p0162a04║離性離見，而為妄想有無差別，不可不細察耳。心，
X18n0334_p0162a05║謂八識。心王數，謂五十一心所：一、徧行五，二、別境
X18n0334_p0162a06║五，三、善十一，四、根本煩惱六，五、隨煩惱二十，六、不
X18n0334_p0162a07║定四，八識各具也。△二難妄想一生一不生。
X18n0334_p0162a08║大慧白佛言：世尊，若種種義、種種不實妄想，計著妄
X18n0334_p0162a09║想生，攝所攝計著，不知自心現量，及墮有無見，增長
X18n0334_p0162a10║外道見妄想習氣，計著外種種義，心心數妄想，我我
X18n0334_p0162a11║所計著生。世尊，若如是外種種義相，墮有無相，離性
X18n0334_p0162a12║非性，離見相。世尊，第一義亦如是，離量根分譬因相。
X18n0334_p0162a13║世尊，何故一處妄想不實義，種種性計著妄想生，非
X18n0334_p0162a14║計著第一義處相妄想生？將無世尊說邪因論耶？說
X18n0334_p0162a15║一生、一不生？
X18n0334_p0162a16║此牒世尊答詞，而獨出外。種種義及有無見相，皆
X18n0334_p0162a17║當下性離見相不可得，而世尊乃謂妄想依起。第
X18n0334_p0162a18║一義根量宗因譬喻，亦當下性離見相不可得，而
X18n0334_p0162a19║世尊乃謂妄想不生。同一離性離相離見，一謂種
X18n0334_p0162a20║種義有無妄計，一謂第一義妄想不生，將無世尊
X18n0334_p0162a21║亦墮邪論，謂一計有生，一計無生也。不知外道所
X18n0334_p0162a22║計，與聖教所說，雖一切性相悉不可得，諸見頓離，
X18n0334_p0162a23║然由覺自心量，一切俱息，與不覺自心量，而以為
X18n0334_p0162a24║一切不可得者，毫釐千里也。今天下所言心宗者，
X18n0334_p0162b01║謂一切不可得，自在無礙，皆不出妄想心量，隨覺
X18n0334_p0162b02║想流轉，猶囂囂自命，以為發明自心一切性，離世
X18n0334_p0162b03║諦第一義諦，無二無別。不知現取有性，而後言無
X18n0334_p0162b04║與不取有性，平等寂滅，此為覺自心與不覺自心
X18n0334_p0162b05║真偽之別，學者不可不諦觀也。△三、示覺自心量
X18n0334_p0162b06║妄想不生。
X18n0334_p0162b07║佛告大慧：非妄想一生一不生。所以者何？謂有無妄
X18n0334_p0162b08║想不生故，外現性非性，覺自心現量妄想不生。大慧！
X18n0334_p0162b09║我說餘愚夫自心種種妄想相故，事業在前，種種妄
X18n0334_p0162b10║想性相計著生。云何愚夫得離我我所計著見？離作
X18n0334_p0162b11║所作因緣過，覺自妄想心量，身心轉變，究竟明解一
X18n0334_p0162b12║切地如來自覺境界，離五法自性事見妄想。以是因
X18n0334_p0162b13║緣故，我說妄想從種種不實義計著生，知如實義，得
X18n0334_p0162b14║解脫自心種種妄想。
X18n0334_p0162b15║非妄想一生一不生，謂有無妄想不生，此直指覺
X18n0334_p0162b16║自心現量者，一切有無妄想不生也。今現在有中，
X18n0334_p0162b17║而謂一切性離，一切不可得者，此妄想計覺自心
X18n0334_p0162b18║現量，都無此想，所謂不取有性，平等寂滅也。愚夫
X18n0334_p0162b19║於種種相，事業現前，計以為有，與計為無，皆妄想
X18n0334_p0162b20║流轉，不覺自心現量，動念息念，皆歸迷悶，故曰欲
X18n0334_p0162b21║得遠離我所諸過，須覺自妄想心量，覺一切妄想，
X18n0334_p0162b22║悉由心現，所現不實，自心想離，即得轉彼，不覺身
X18n0334_p0162b23║心，隨自覺智，照明諸地，到如來地，一切五法自性，
X18n0334_p0162b24║皆為戲論也。妄想依種種不實義，計著第一義，由
X18n0334_p0162c01║知如實自性，自體解脫，妄想不生，此為決定也。△
X18n0334_p0162c02║四總頌。
X18n0334_p0162c03║爾時，世尊欲重宣此義，而說偈言：諸因及與緣，從此
X18n0334_p0162c04║生世間；妄想著四句，不知我所通。世間非有生，亦復
X18n0334_p0162c05║非無生；不從有無生，亦非非有無。諸因及與緣，云何
X18n0334_p0162c06║愚妄想？非有亦非無，亦復非有無。如是觀世間，心轉
X18n0334_p0162c07║得無我；一切性不生，以從緣生故。一切緣所作，所作
X18n0334_p0162c08║非自有；事不自生事，有二事過故。無二事過故，非有
X18n0334_p0162c09║性可得（唐譯云：果不自生果，有二果失故；無有二果故，
X18n0334_p0162c10║非有性可得）。
X18n0334_p0162c11║此言一切世間，從因緣生，不知緣生，妄計有無四
X18n0334_p0162c12║句耳。然此世間，直下實無四句可得，皆由愚夫妄
X18n0334_p0162c13║想，不達此理。若能如是諦觀，始知一切無我，自性
X18n0334_p0162c14║不生，悉從緣起，緣起亦無，作與所作，俱無實性，當
X18n0334_p0162c15║下頓離也。事不自生事，事即果事，謂果必待因，因
X18n0334_p0162c16║成於果，無自生性也。總之，初心不覺，不能自主，誤
X18n0334_p0162c17║隨因緣，似有生滅，愚夫不知，妄計有無，覺即頓離，
X18n0334_p0162c18║本無實性爾。
X18n0334_p0162c19║觀諸有為法，離攀緣所緣，無心之心量，我說為心量。
X18n0334_p0162c20║量者自性處，緣性二俱離，性究竟妙淨，我說名心量。
X18n0334_p0162c21║上言世間緣生，緣生無性，此乃出覺。自心量者，但
X18n0334_p0162c22║能離攀緣所緣，直下無心，便合心量。謂此心自性，
X18n0334_p0162c23║本無能緣所緣，究竟圓妙。若於心外稍有取著，便
X18n0334_p0162c24║墮妄想，非本現量也。
X18n0334_p0163a01║施設世諦我，彼則無實事，諸陰陰施設，無事亦復然。
X18n0334_p0163a02║有四種平等，相及因性生，第三無我等，第四修修者。
X18n0334_p0163a03║上言自性心量，一切性離，當體妙淨。此言五蘊施
X18n0334_p0163a04║設，若人若法，乃至相與無相，生與無生，我與無我，
X18n0334_p0163a05║能修所修，悉皆平等，無有實性。以顯唯有心量自
X18n0334_p0163a06║性，此外別無也。世諦施設，謂人相。諸陰施設，謂法
X18n0334_p0163a07║相。四種平等，謂相因我修。相即五陰之相，五陰無
X18n0334_p0163a08║實，則相與無相平等。相必有因，因即四諦中集諦，
X18n0334_p0163a09║謂五蘊生因也。果相既虗，則生與無生平等。因果
X18n0334_p0163a10║相生，具有我義。因果不生，則我與無我平等。了我
X18n0334_p0163a11║非我，是之謂修。了無所了，則修與無修平等也。
X18n0334_p0163a12║妄想習氣轉，有種種心生，境界於外現，是世俗心量。
X18n0334_p0163a13║外現而非有，心見彼種種，建立於身財，我說為心量。
X18n0334_p0163a14║此言世俗心量，由習氣所轉，妄生分別，似有外境，
X18n0334_p0163a15║覺此則反為自性心量也。外現非有，謂非別有，由
X18n0334_p0163a16║心妄見根身器界所現唯心也。
X18n0334_p0163a17║離一切諸見，及離想所想，無得亦無生，我說為心量。
X18n0334_p0163a18║非性非非性，性非性悉離（唐譯云：非有亦非無，有無
X18n0334_p0163a19║二俱離），謂彼心解脫，我說為心量。如如與空際，涅槃
X18n0334_p0163a20║及法界，種種意生身，我說為心量。
X18n0334_p0163a21║諸見，謂人法二我見。想所想，謂能想所想。離此則
X18n0334_p0163a22║得本自心，而非新得，故曰無得。心量現前，不取有
X18n0334_p0163a23║性，則生因俱斷，故曰無生也。有無二法，四句所生。
X18n0334_p0163a24║四句既離，即當下解脫、如如、空際、涅槃、法界，皆指
X18n0334_p0163b01║心量。真淨圓滿，乃至種種意生，體用俱妙，總言自
X18n0334_p0163b02║性。詣，極也。○上初示宗說二通，遠離妄想計著竟。
X18n0334_p0163b03║二示語義識智，以顯宗通之用，分五。初示語義，分
X18n0334_p0163b04║五。△初因大慧問先示語相。
X18n0334_p0163b05║爾時大慧菩薩白佛言：世尊！如世尊所說，菩薩摩訶
X18n0334_p0163b06║薩當善語義。云何為菩薩善語義？云何為語？云何為
X18n0334_p0163b07║義？佛告大慧：諦聽諦聽！善思念之！當為汝說。大慧白
X18n0334_p0163b08║佛言：善哉世尊！唯然受教。佛告大慧：云何為語？謂言
X18n0334_p0163b09║字妄想和合，依咽喉唇舌齒齗頰輔，因彼我言說妄
X18n0334_p0163b10║想習氣計著生，是名為語。
X18n0334_p0163b11║語即如來所說三乘一乘之言教也，義即第一義
X18n0334_p0163b12║聖樂行處也。第一義聖樂行處，言說所入，入第一
X18n0334_p0163b13║義聖樂行處，即能遠離一切言說妄想覺境界。因
X18n0334_p0163b14║語入義，所謂照了，而非依語生義，反墮覺想也。先
X18n0334_p0163b15║別語義二種體相，然後謂以語入義，如燈照色，非
X18n0334_p0163b16║燈即色。此宗通者，顯示宗趣，借言說入，不可依言
X18n0334_p0163b17║說計著妄想異相耳。妄想習氣，和合咽喉七事，成
X18n0334_p0163b18║語體相，此依世間而言。若聖言教，則第一義妙心，
X18n0334_p0163b19║善為顯示，故下有語不異義，因語辨義，以語入義，
X18n0334_p0163b20║所謂了義教也。夫妄想習氣，與第一義妙心，體一
X18n0334_p0163b21║名異，總由迷覺所轉，故知宗通，顯示言說所入，非
X18n0334_p0163b22║妄想境界也。△二、示義相。
X18n0334_p0163b23║大慧！云何為義？謂離一切妄想相言說相，是名為義。
X18n0334_p0163b24║大慧！菩薩摩訶薩於如是義，獨一靜處聞思修慧，緣
X18n0334_p0163c01║自覺了向涅槃城，習氣身轉變已自覺境界，觀地地
X18n0334_p0163c02║中間勝進義相，是名菩薩摩訶薩善義。
X18n0334_p0163c03║此示義體相，而不言何者為義。但云離一切妄想
X18n0334_p0163c04║言說，是名為義。葢欲人於離言說妄想處，得所自
X18n0334_p0163c05║覺也。緣此自覺，始能於獨一靜處，頓了聞思修慧，
X18n0334_p0163c06║迴向涅槃。所謂轉習氣身，全為自覺境界。以自覺
X18n0334_p0163c07║妙慧，照明諸地，上上增進，不由於他也。此於義相，
X18n0334_p0163c08║以見如來第一義妙心，善為顯示，而能令人因語
X18n0334_p0163c09║辨義，以語入義。所謂語不異義，下文乃申言之。△
X18n0334_p0163c10║三、示以語入義。
X18n0334_p0163c11║復次，大慧！善語義菩薩摩訶薩，觀語與義非異非不
X18n0334_p0163c12║異，觀義與語亦復如是。若語異義者，則不因語辨義，
X18n0334_p0163c13║而以語入義，如燈照色（唐譯云因言語燈入離言說
X18n0334_p0163c14║自證境界）。
X18n0334_p0163c15║此正申明宗通，顯示所入。所有章句，皆為了義。故
X18n0334_p0163c16║善語義菩薩，觀語知義，為非異非不異也。異則不
X18n0334_p0163c17║因語辨義，而必以語入義。到自證處，離言所得。乃
X18n0334_p0163c18║知一切言教，照了心源，離一切言說妄想境界。眾
X18n0334_p0163c19║生習氣所覆，不能因語知歸，反緣言說，隨有無計，
X18n0334_p0163c20║非聖教過也。△四、別依語取義。
X18n0334_p0163c21║復次，大慧！不生不滅、自性、涅槃、三乘、一乘、心自性等，
X18n0334_p0163c22║如緣言說義計著，墮建立及誹謗見。異建立、異妄想，
X18n0334_p0163c23║如幻種種妄想現（唐譯云：若有於不生不滅、自性、涅
X18n0334_p0163c24║槃、三乘、一乘、五法、諸心自性等中，如言取義，則墮建立
X18n0334_p0164a01║及誹謗見，以異於彼起分別故）。譬如種種幻，凡愚眾
X18n0334_p0164a02║生作異妄想，非聖賢也。
X18n0334_p0164a03║此謂愚夫不能因語入義，於諸法自體不生滅等
X18n0334_p0164a04║第一義中，無所照了，反依言說，計著所說覺想境
X18n0334_p0164a05║界，墮於有無，是異於諸法自體第一如義，而起建
X18n0334_p0164a06║立所有妄計，如依於幻，起諸分別也。故知一切諸
X18n0334_p0164a07║法，皆第一義，聖凡同現，迷覺攸分。覺自心現者，離
X18n0334_p0164a08║言說相，離心緣相，親得法體，始信日用無別，如彼
X18n0334_p0164a09║天人，同一食器，隨福涼厚，所見各異耳。△五總頌。
X18n0334_p0164a10║爾時，世尊欲重宣此義，而說偈言：彼言說妄想，建立
X18n0334_p0164a11║於諸法，以彼建立故，死墮泥犁中。陰中無有我，陰非
X18n0334_p0164a12║即是我，不如彼妄想，亦復非無我。一切悉有性，如凡
X18n0334_p0164a13║愚妄想，若如彼所見，一切應見諦。一切法無性，淨穢
X18n0334_p0164a14║悉無有，不實如彼見，亦非無所有。
X18n0334_p0164a15║此言外道依言說妄想建立有無，此邪法因見固
X18n0334_p0164a16║當墮矣。然二乘謂陰中無我，雖不如即陰是我之
X18n0334_p0164a17║妄想，而不知無我亦非第一義也。凡外不分迷覺，
X18n0334_p0164a18║濫妄為真。二乘對治邪執，棄真同妄。此皆不達本
X18n0334_p0164a19║具之性，不離妄想而見真實。若必離妄，何異濫妄。
X18n0334_p0164a20║故曰：若如彼所見，一切應見諦。謂二乘無我，不為
X18n0334_p0164a21║真實也。故知一切真實之法，本無自性，所有淨穢，
X18n0334_p0164a22║皆由見生。但除不實之見，則真實現前。所謂第一
X18n0334_p0164a23║義，如實本際，默契相應，無有取捨。此自通境界，非
X18n0334_p0164a24║無所有，而非言說妄想之所能詮。末偈所為微示
X18n0334_p0164b01║歟。○上初、示語義竟。二、辨識智，分三：△初、示三種
X18n0334_p0164b02║智相。
X18n0334_p0164b03║復次，大慧！智識相今當說。若善分別智識相者，汝及
X18n0334_p0164b04║諸菩薩則能通達智識之相，疾得阿耨多羅三藐三
X18n0334_p0164b05║菩提。大慧！彼智有三種，謂：世間、出世間、出世間上上。
X18n0334_p0164b06║云何世間智？謂一切外道凡夫計著有無。云何出世
X18n0334_p0164b07║間智？謂一切聲聞緣覺墮自共相希望計著。云何出
X18n0334_p0164b08║世間上上智？謂諸佛菩薩觀無所有法，見不生不滅
X18n0334_p0164b09║離有無品，如來地人法無我緣自得生。
X18n0334_p0164b10║一切眾生不得緣自覺了，皆由不達智識二相，以
X18n0334_p0164b11║為是智，而實是識，成增上慢，如來所為反覆顯示
X18n0334_p0164b12║也。三種智中，世間智指外道，亦言智者，以外道自
X18n0334_p0164b13║謂智者也。二乘達諸陰無我，猶執陰法，而不知皆
X18n0334_p0164b14║自心現，所謂隨自共相希望也。諸佛菩薩覺自心
X18n0334_p0164b15║現，達一切法悉無所有，離有無生滅，自性如如，所
X18n0334_p0164b16║以如來地人法雙忘，緣自得生，不與外道二乘有
X18n0334_p0164b17║無自共希望較勝也。△二、示識智差別。
X18n0334_p0164b18║大慧！彼生滅者是識，不生不滅者是智。復次，墮相無
X18n0334_p0164b19║相及墮有無種種相因是識，超有無相是智。復次，長
X18n0334_p0164b20║養相是識，非長養相是智。
X18n0334_p0164b21║不覺自心現，妄見一切法生，妄見一切法滅。覺自
X18n0334_p0164b22║心現，所現唯心，無有生滅，此智與識所由分別也。
X18n0334_p0164b23║依此生滅，計有無相與有無因為識，故能超此即
X18n0334_p0164b24║為智也。長養生義，於一切法而作生因為識，於一
X18n0334_p0164c01║切法而作了因為智。如來所有三十七助菩提法，
X18n0334_p0164c02║及六波羅蜜，一切無量波羅蜜，皆為了因，而非生
X18n0334_p0164c03║因也。
X18n0334_p0164c04║復次有三種智，謂知生滅、知自共相、知不生不滅。復
X18n0334_p0164c05║次無礙相是智，境界種種礙相是識。復次三事和合
X18n0334_p0164c06║生方便相是識，無事方便自性相是智。復次得相是
X18n0334_p0164c07║識，不得相是智。自得聖智境界，不出不入故，如水中
X18n0334_p0164c08║月。
X18n0334_p0164c09║生滅即迷真緣集，謂諸凡外迷自真性所起一切
X18n0334_p0164c10║生滅緣因也。自共相即滯真緣集，謂二乘滯於法
X18n0334_p0164c11║執，不達真性所起一切自共相，厭離緣因也。不生
X18n0334_p0164c12║滅即自真緣集，謂始教菩薩見自真性不離真際，
X18n0334_p0164c13║所起一切不生滅菩提法因也。知此三種，方名為
X18n0334_p0164c14║智。能知三種，知非三種，所謂一切智智清淨也。無
X18n0334_p0164c15║礙即華嚴四無礙義，謂理無礙、事無礙、事理無礙、
X18n0334_p0164c16║事事無礙。無礙真詮，稍有矜重，即墮識心。三事謂
X18n0334_p0164c17║根、塵、識也。了知根塵皆內識變似，無有根塵可得。
X18n0334_p0164c18║一切分別即無分別智，所謂隨順分別諸法相，於
X18n0334_p0164c19║第一義而不動也。相即一切色心等相，覺自心現，
X18n0334_p0164c20║無有諸相可得，謂不得相。此皆自覺聖智境界，如
X18n0334_p0164c21║水中月，非有非無，非出非入，不可顯示，唯證相應
X18n0334_p0164c22║也。
X18n0334_p0164c23║爾時，世尊欲重宣此義，而說偈言：採集業為識，不採
X18n0334_p0164c24║集為智，觀察一切法，通達無所有，逮得自在力，是則
X18n0334_p0165a01║名為慧。縛境界為心，覺想生為智，無所有及勝，慧則
X18n0334_p0165a02║從是生（魏譯云：無相及勝境，是慧所住處）。
X18n0334_p0165a03║此分智慧，智約覺了自心，不循分別識心攝受，指
X18n0334_p0165a04║根本智也。慧約差別，得一切處無差別智，入普賢
X18n0334_p0165a05║法行，任運莊嚴也。縛境界，謂為一切生滅諸法所
X18n0334_p0165a06║縛，覺此縛境之心，本自圓淨，但由妄想悉不可得，
X18n0334_p0165a07║亦根本智攝。覺則能了，了無所了，至無相處，轉轉
X18n0334_p0165a08║增勝，亦差別攝。無相謂八地境界，勝即如來地也。
X18n0334_p0165a09║心意及與識，遠離思惟想，得無思想法，佛子非聲聞。
X18n0334_p0165a10║寂靜勝進忍，如來清淨智，生於善勝義，所行悉遠離。
X18n0334_p0165a11║此即心意意識，而得如來清淨智，非二乘所及也。
X18n0334_p0165a12║心意意識，當體全空，但能離諸分別，得無分別法
X18n0334_p0165a13║體，即能入寂滅忍，至如來清淨智地。以如來清淨
X18n0334_p0165a14║智，悉從無分別法生，無分別法，即善勝義也。此善
X18n0334_p0165a15║勝無分別法，即思惟分別之體，迷故依體起妄，覺
X18n0334_p0165a16║故體合想停，本住現前，心行頓盡，是為無分別最
X18n0334_p0165a17║勝義諦也。五、忍伏信順無生寂滅。自三賢以至佛
X18n0334_p0165a18║地，淺深所證寂滅忍，為第十法雲。等覺及妙覺，佛
X18n0334_p0165a19║地諸惑斷盡，共此忍攝也。
X18n0334_p0165a20║我有三種智，聖開發真實，於彼想思惟，悉攝受諸性。
X18n0334_p0165a21║二乘不相應，智離諸所有，計著於自性，從諸聲聞生。
X18n0334_p0165a22║超度諸心量，如來智清淨。
X18n0334_p0165a23║三種，即長行知生滅等之三種也。此三種之能知，
X18n0334_p0165a24║即如來真實清淨智體。因妄思惟起諸攝受，即攝
X18n0334_p0165b01║受諸法耳。與攝受不相應，即屬二乘。若達法性無
X18n0334_p0165b02║所有，則攝受頓離，便同聖智。故知二乘但於無所
X18n0334_p0165b03║有妄生計著，遂成心量。超此即當下清淨，非更別
X18n0334_p0165b04║有如來智也。○三、示外道轉變不離識妄，分二：△
X18n0334_p0165b05║初出外道轉變名相。
X18n0334_p0165b06║復次，大慧！外道有九種轉變論，外道轉變見生，所謂
X18n0334_p0165b07║形處轉變、相轉變、因轉變、成轉變、見轉變、性轉變、緣
X18n0334_p0165b08║分明轉變、所作分明轉變、事轉變。大慧！是名九種轉
X18n0334_p0165b09║變見，一切外道因是起有無生轉變論。云何形處轉
X18n0334_p0165b10║變？謂形處異見。譬如金變作諸器物，則有種種形處
X18n0334_p0165b11║顯現，非金性變，一切性變亦復如是。或有外道作如
X18n0334_p0165b12║是妄想，乃至事變妄想，彼非如非異妄想故。
X18n0334_p0165b13║外道九種轉變因四大蘊身，及一切世間有為諸
X18n0334_p0165b14║法，目前現見因果生滅，成敗苦樂，種種變遷，實有
X18n0334_p0165b15║如是，著為定論也。不知自心所現，如金作器，金無
X18n0334_p0165b16║器性，器非金外，非一非異，非有非無，迷故宛然，覺
X18n0334_p0165b17║故如幻，識論所謂隨緣不變，不變隨緣也。如來示
X18n0334_p0165b18║此，雖出外道妄計所由，亦為天下後世一切眾生
X18n0334_p0165b19║及修行者，捐除目前戲論之障，以達自心所現，實
X18n0334_p0165b20║無自性也。形即蘊身，身有六道流轉，相有妍媸不
X18n0334_p0165b21║定，形相有因，因具果成，老少之見屢遷，苦樂之性
X18n0334_p0165b22║頓易，所生之緣分明，緣生之法了別，能所既具，生
X18n0334_p0165b23║事儼然，此九種轉變，外道依之成有無因見也。再
X18n0334_p0165b24║舉形事，括盡九種，以金器為喻，離金言器，與即器
X18n0334_p0165c01║言金，非即非離，即即即離，同於戲論，悉由妄想，此
X18n0334_p0165c02║亦識攝也。△二、示轉變無性皆由識妄并頌。
X18n0334_p0165c03║如是一切性轉變，當知如乳酪酒果等熟，外道轉變
X18n0334_p0165c04║妄想，彼亦無有轉變若有若無，自心現外性非性。大
X18n0334_p0165c05║慧！如是凡愚眾生自妄想修習生。大慧！無有法若生
X18n0334_p0165c06║若滅，如見幻夢色生。
X18n0334_p0165c07║再舉一切法如乳酪酒果等現見轉變，以見外道
X18n0334_p0165c08║依此而起轉變妄想，然實一切法無轉變性也。乳
X18n0334_p0165c09║無酪性，果無酒性，因緣變易，若有若無，皆自心現
X18n0334_p0165c10║而無自性，如見夢幻。一切色相，非生非滅，非有非
X18n0334_p0165c11║無，凡愚不知，以為自修習生，妄見實法耳。
X18n0334_p0165c12║爾時，世尊欲重宣此義，而說偈言：形處時轉變，四大
X18n0334_p0165c13║種諸根，中陰漸次生，妄想非明智。最勝於緣起，非如
X18n0334_p0165c14║彼妄想，然世間緣起，如乾闥婆城。
X18n0334_p0165c15║見四大諸根有形處時轉變之相，及中陰身漸次
X18n0334_p0165c16║生長，皆妄想，非明智也。世間緣起如揵闥婆城，非
X18n0334_p0165c17║有非無，非一非異，諸佛如來決不於緣起有無稍
X18n0334_p0165c18║生分別，如彼妄計也。現生謂前陰，後生謂後陰，捨
X18n0334_p0165c19║現生未至後生中有身現，謂中陰也。○上二辨識
X18n0334_p0165c20║智竟。三別依語取義成深密執分五。△初、大慧請
X18n0334_p0165c21║問。
X18n0334_p0165c22║爾時大慧菩薩復白佛言：世尊！惟願為說一切法相
X18n0334_p0165c23║續義、解脫義。若善分別一切法相續不相續相，我及
X18n0334_p0165c24║諸菩薩善解一切相續巧方便，不墮如所說義計著
X18n0334_p0166a01║相續。（唐譯云：惟願如來為我解說於一切法深密義及
X18n0334_p0166a02║解義相，令我及諸菩薩摩訶薩善知此法不墮如言取
X18n0334_p0166a03║義深密執著。）善於一切諸法相續不相續相，及離言
X18n0334_p0166a04║說文字妄想覺。遊行一切諸佛剎土，無量大眾力自
X18n0334_p0166a05║在通總持之印，種種變化光明照耀覺慧。善入十無
X18n0334_p0166a06║盡句無方便行，猶如日月摩尼四大。於一切地離自
X18n0334_p0166a07║妄想相見，見一切法如幻夢等，入佛地身。於一切眾
X18n0334_p0166a08║生界，隨其所應而為說法而引導之，悉令安住一切
X18n0334_p0166a09║諸法如幻夢等，離有無品及生滅妄想異言說義，其
X18n0334_p0166a10║身轉勝。
X18n0334_p0166a11║此領緣言說義計著，欲世尊發明得言說所，入第
X18n0334_p0166a12║一義聖樂行處，以趨究竟，不墮岐路也。緣言說義，
X18n0334_p0166a13║所執深密，覺想不斷，故云相續。二乘一乘，共有此
X18n0334_p0166a14║障，所謂法執。如因聖教所云，五蘊無我，二乘緣此，
X18n0334_p0166a15║入無我觀，證人無我，以為實有五蘊之法，實有所
X18n0334_p0166a16║證無我之法。此障至七地未入，八地尚不能免。若
X18n0334_p0166a17║法無我，微細所知，則佛地始盡也。所知，即所證之
X18n0334_p0166a18║空理，能證之空智。稍存所了，則於第一義聖樂行
X18n0334_p0166a19║處，尚未圓滿。此葢窮相續細相之盡。然菩薩若能
X18n0334_p0166a20║善解方便，亦不墮言說妄想覺境界，而得解脫總
X18n0334_p0166a21║持覺慧。以此覺慧，遊行一切佛剎，神通變化，卒能
X18n0334_p0166a22║乘十無盡願，如日月摩尼，四大十方圓照，無住無
X18n0334_p0166a23║著，歷一切地，離諸相見，達如幻之法，究竟如來身
X18n0334_p0166a24║土。然後隨眾生機而為引導，如己所解，頓除有無
X18n0334_p0166b01║生滅，超一切言說妄想相續也。故知外道二乘，皆
X18n0334_p0166b02║由不善方便，執於言說妄想，不能發明解脫覺慧。
X18n0334_p0166b03║此智與識之所由分，迷與覺之須撥轉，大慧請意，
X18n0334_p0166b04║關棙固自微耳。十無盡句，華嚴初歡喜地菩薩，發
X18n0334_p0166b05║廣大如法界願，以十無盡而得成就。此十句有盡，
X18n0334_p0166b06║則我願有盡；以此十句無盡，故我願無盡也。一、眾
X18n0334_p0166b07║生界無盡，二、世界無盡，三、虗空界無盡，四、法界無
X18n0334_p0166b08║盡，五、涅槃界無盡，六、佛出現界無盡，七、如來智界
X18n0334_p0166b09║無盡，八、心所緣無盡，九、佛智所入境界無盡，十、世
X18n0334_p0166b10║間轉法轉智轉無盡。如日月摩尼四大者，日月空
X18n0334_p0166b11║行無依，摩尼隨方色現，無有自性，地水火風周徧
X18n0334_p0166b12║法界，無有妨礙也。△二、出十一種相續深密。
X18n0334_p0166b13║佛告大慧：善哉善哉！諦聽諦聽！善思念之！當為汝說。
X18n0334_p0166b14║大慧白佛言：唯然受教。佛告大慧：無量一切諸法，如
X18n0334_p0166b15║所說義計著相續，所謂相計著相續，緣計著相續，性
X18n0334_p0166b16║非性計著相續，生不生妄想計著相續，滅不滅妄想
X18n0334_p0166b17║計著相續，乘非乘妄想計著相續，有為無為妄想計
X18n0334_p0166b18║著相續，地地自相妄想計著相續，自妄想無間妄想
X18n0334_p0166b19║計著相續，有無品外道依妄想計著相續，三乘一乘
X18n0334_p0166b20║無間妄想計著相續。
X18n0334_p0166b21║相即二乘所執，五蘊法相，及十地法無我智相，皆
X18n0334_p0166b22║相也。緣即因緣，亦二乘所執，及緣自覺了，稍有所
X18n0334_p0166b23║依，皆法緣也。性猶法也，性非性，生不生，滅不滅，乘
X18n0334_p0166b24║非乘，為無為，皆世間出世對待所執。地地自相者，
X18n0334_p0166c01║地地俱無實法，華嚴一地，即具諸地。又諸地各入
X18n0334_p0166c02║一地，如帝網珠，互相攝入，無有自性。若有所證之
X18n0334_p0166c03║地相，便有能證之自相，所謂自妄想也。有無品，即
X18n0334_p0166c04║前依有，及受貪嗔癡性，而後言無，皆依聖言，成增
X18n0334_p0166c05║上慢，破壞佛法，同於外道者也。三乘一乘，亦聖教
X18n0334_p0166c06║所說，不知方便，因言取義，執為實法，悉相續攝也。
X18n0334_p0166c07║△三、示相續深密自壞壞他。
X18n0334_p0166c08║復次，大慧！此及餘凡愚眾生自妄想相續，以此相續
X18n0334_p0166c09║故，凡愚妄想如蠶作繭，以妄想絲自纏纏他，有無有
X18n0334_p0166c10║相續相計著。
X18n0334_p0166c11║承上廣推，更有餘無量種深密執著，自纏纏他，此
X18n0334_p0166c12║皆依言取義，妄生異相，以為秘密，自壞壞法，為眾
X18n0334_p0166c13║生障，深可憐愍，如來所為太息也。△四、示諸法寂
X18n0334_p0166c14║靜，遠離相續及不相續。
X18n0334_p0166c15║復次，大慧！彼中亦無相續及不相續相，見一切法寂
X18n0334_p0166c16║靜，妄想不生故，菩薩摩訶薩見一切法寂靜。復次，大
X18n0334_p0166c17║慧！覺外性非性，自心現相無所有，隨順觀察自心現
X18n0334_p0166c18║量有無，一切性無相，見相續寂靜故，於一切法無相
X18n0334_p0166c19║續不相續相。復次，大慧！彼中無有若縛若解，餘墮不
X18n0334_p0166c20║如實覺知有縛有解。所以者何？謂於一切法有無，有
X18n0334_p0166c21║無眾生可得故。
X18n0334_p0166c22║亦無相續及不相續相，又為計不相續者發也。得
X18n0334_p0166c23║自覺第一義，見一切法寂靜，妄想不生，相續與不
X18n0334_p0166c24║相續，悉成戲論。所以然者，為覺外一切法，無有自
X18n0334_p0167a01║性，由自心現，如幻如夢，悉無所有。如實觀察，覺自
X18n0334_p0167a02║心量，有無俱泯，純一寂靜，無相續相，故亦無不相
X18n0334_p0167a03║續相也。若有縛有脫，皆墮不如實覺知，非一切法
X18n0334_p0167a04║自相真如。一切法自相真如有無，有無有主者，此
X18n0334_p0167a05║為自覺第一義，內外相應也。
X18n0334_p0167a06║復次，大慧！愚夫有三相續，謂貪恚癈及愛，未來有喜
X18n0334_p0167a07║愛俱，以此相續故有趣相續，彼相續者續五趣。大慧！
X18n0334_p0167a08║相續斷者，無有相續不相續相。復次，大慧！三和合緣
X18n0334_p0167a09║作方便計著，識相續無間生，方便計著則有相續，三
X18n0334_p0167a10║和合緣識斷見三解脫，一切相續不生。
X18n0334_p0167a11║愚夫有三種相續，二乘依此相續，證不相續，成不
X18n0334_p0167a12║相續見，故如來特詔之曰：相讀斷者，無有相續不
X18n0334_p0167a13║相續相也。貪嗔癡即相續之因，此因從無明不覺，
X18n0334_p0167a14║是生見相，人法宛然，煩惱依起，由是愛及來生，與
X18n0334_p0167a15║貪喜俱，以此相續，遂成五趣。二乘雖斷相續之因，
X18n0334_p0167a16║而不知無明不覺，悉同夢幻，誤為有可斷相，所謂
X18n0334_p0167a17║法執也。三和合緣方便計著識生者，三和合謂根
X18n0334_p0167a18║塵識，此識雖該八識，然於此取義，則唯七我執識，
X18n0334_p0167a19║以此識二乘唯斷人執外我，此外我斷無攝受者，
X18n0334_p0167a20║則三界生因自斷，以無明未斷，見分內我猶存，內
X18n0334_p0167a21║我即法我，由有法我故，於生因斷時，作不相續想，
X18n0334_p0167a22║非真解脫。若七我內外俱斷，見大乘三解脫門，則
X18n0334_p0167a23║一切相續不生，二乘作不相續相，猶是因說取義，
X18n0334_p0167a24║此之相續，更為深密，至證解脫，方能永斷也。三解
X18n0334_p0167b01║脫謂空、無相、無願，無願尤二我真藥，故入此門，則
X18n0334_p0167b02║一切法寂靜耳。△五總頌。
X18n0334_p0167b03║爾時，世尊欲重宣此義，而說偈言：不真實妄想，是說
X18n0334_p0167b04║相續相，若知彼真實，相續網則斷。於諸性無知，隨言
X18n0334_p0167b05║說攝受，譬如彼蠶蟲，結網而自纏。愚夫妄想縛，相續
X18n0334_p0167b06║不觀察。
X18n0334_p0167b07║偈意謂但入真實第一義，則相續自斷，無有相續
X18n0334_p0167b08║與不相續相也。愚夫現在相續縛中，不善觀察，依
X18n0334_p0167b09║說取義，妄生異相，欲求解脫，反自纏縛，皆由不得
X18n0334_p0167b10║第一義自覺也。上三別依語取義成深密執竟。
X18n0334_p0167b11║
X18n0334_p0167b12║楞伽阿䟦多羅寶經心印卷五
X18n0334_p0167b13║
X18n0334_p0167b14║音釋
X18n0334_p0167b15║殺（式至切。）齧（魚列切。）縠（胡谷切。）澀（色入切，不滑也。）囂（叶驕切。自得貌。）