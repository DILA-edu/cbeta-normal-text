X18n0338_p0462a01║
X18n0338_p0462a02║No. 338-A
X18n0338_p0462a03║ 廣本淨名經疏序
X18n0338_p0462a04║
X18n0338_p0462a05║《淨名經文疏》二十八卷，曩時比睿大眾惠順等有欲
X18n0338_p0462a06║梓行之志，請言於余。余比歲善病，故許而未果。嗚呼！
X18n0338_p0462a07║維摩大士，因疾起教；余則病而損志，何相左之如是
X18n0338_p0462a08║耶！乃慚愧自責，三拜，秉毫云：顧夫　智者大師弘法
X18n0338_p0462a09║三十年，樂說縱辯，率賴門人結集，得以傳于後代；獨
X18n0338_p0462a10║此書也，為晉王親著章句。其申釋四教，深切著明，無
X18n0338_p0462a11║復餘蘊，後人尊信莫過焉。但恨毗陵刪裁後，原文寥
X18n0338_p0462a12║寥，若存若亡。宋時台教入藏，不幸見遺，人間罕傳，逮
X18n0338_p0462a13║胡元，終爾亡失。靈峰旭師〈復張中柱書〉有言：「《維摩疏》
X18n0338_p0462a14║久錮海東，儻仗鼎力，復照此地，乃千古奇事，日夜祝
X18n0338_p0462a15║之。」吁以中華之文獻也，逸而不傳，覓而不獲，豈大法
X18n0338_p0462a16║之東漸，彼涸此溢，理有不可奈何者耶！然《寧樂古藏》
X18n0338_p0462a17║僅存一部，若非梓而廣之，雖存而與亡同也。況彼文
X18n0338_p0462a18║獻之邦，為宗匠者，百方求覓，珠不復還，而幸存乎！我
X18n0338_p0462a19║乃韞櫃掩光，彼其謂我：「何今惠順等勇於為義，其志
X18n0338_p0462a20║可不嘉乎！」余雖無似，務在扶宗，亦將植德本而行饒
X18n0338_p0462a21║益。此書一出，人滋尊信，依教以修，則庶幾乎。不二之
X18n0338_p0462a22║門大啟，而眾生之病有愈矣，遂書與之。
X18n0338_p0462a23║皇和寶曆十一年辛巳正月
X18n0338_p0462a24║准三宮一品公遵親王謹撰
X18n0338_p0462b01║
X18n0338_p0462b02║
X18n0338_p0462b03║
X18n0338_p0462b04║
X18n0338_p0462b05║No. 338-B
X18n0338_p0462b06║ 新刻維摩經文疏序
X18n0338_p0462b07║
X18n0338_p0462b08║葢聞淨佛國土之教者，摩訶衍之通衢，學佛者之要
X18n0338_p0462b09║津也。然玄蹤沖䆳，必仰四依之指揮；法海宏曠，會藉
X18n0338_p0462b10║再來之舟梁。往昔彌天造論於晉世，淨影述章於隋
X18n0338_p0462b11║代，雖復文富義博，而未聞統說四種淨邦，該括五科
X18n0338_p0462b12║依因。爰吾　高祖聖師在台嶠，甞講毗耶大典，感碧
X18n0338_p0462b13║眼降堂席之瑞，為晉王親撰一家疏章，致七寶瀉殿
X18n0338_p0462b14║閣之兆，乃懸譚三義，雙暢教觀；《玄》、《文》二疏，具釋經旨，
X18n0338_p0462b15║古所未發，今皆發之；諸所壅滯，我而通之。於是乎，行
X18n0338_p0462b16║人投足有地，下手不忒。所謂淨土法門至天台，究竟
X18n0338_p0462b17║無餘蘊者，信不誣也。自隋帝始令開談於東都，南山
X18n0338_p0462b18║編之顯錄，殷稱雅典；荊溪述之記釋，復製刪本，盛行
X18n0338_p0462b19║海內。運洎五代，數種寢亡，當慈雲入藏已失。觀悉二
X18n0338_p0462b20║義，復遺廣本，別行藏外，下迄元明，略疏亦湮，僅存四
X18n0338_p0462b21║教一本。嗟乎！真寶之易沈，教迹之難傳，有如是耶。幸
X18n0338_p0462b22║哉！本邦弘通，接軫唐朝，運輾未熄，菴園全籍，鬱乎可
X18n0338_p0462b23║觀矣。但憾文疏一部，本山失傳，其僅存數卷，亦惟殘
X18n0338_p0462b24║簡不足。采覽往歲，雞頭慈瑗，揬得《寧樂古藏》，併《荊溪
X18n0338_p0462c01║記》，齎來珍祕，既而以覺常、惠順等苦奬，乃許弘通。因
X18n0338_p0462c02║共奉　東睿大王命旨，得以入定心藏中。尋又謀梓
X18n0338_p0462c03║行，俾余校閱。或曰：略疏既行布寰中，又何用此浩繁
X18n0338_p0462c04║為？余謂不然。初　祖師之製，合玄文為三十有四卷，
X18n0338_p0462c05║《玄疏》六卷既淹流行，宜接以《文疏》二十八卷，使完書
X18n0338_p0462c06║竝行於世。荊溪刪繁，意在廣、略偕行，說見梁翰林之
X18n0338_p0462c07║〈序〉，則偏貴略本，非尊者意。三卷記述，釋其廣疏，近既
X18n0338_p0462c08║梓行，而人或暗起盡，況斯本招提之所始傳來，山家
X18n0338_p0462c09║之所甞引用，由此等意，那沮鏤梓至，於彼饜長章、嫌
X18n0338_p0462c10║多文者，非吾所敢強也。寶曆庚辰，沙門某甲等，勇進
X18n0338_p0462c11║捨資，遂得上木焉。幸蒙　大王賜〈序文〉，安鎮卷軸。夫
X18n0338_p0462c12║大法之將行也，要賴明喆致崇護真詮，使遺文陳篇
X18n0338_p0462c13║曠世而逾新。紹隆之任，豈復有過之者乎！因粗錄其
X18n0338_p0462c14║緣由，以冠卷首云爾。旹
X18n0338_p0462c15║寶曆辛巳秋八月此睿山北谿前住龍珠沙門（本純）
X18n0338_p0462c16║守篤謹識
X18n0338_p0462c17║
X18n0338_p0462c18║
X18n0338_p0462c19║
X18n0338_p0462c20║
X18n0338_p0462c21║
X18n0338_p0462c22║
X18n0338_p0462c23║
X18n0338_p0462c24║
X18n0338_p0463a01║凡例
X18n0338_p0463a02║前二十五卷牒經釋義，元取式於《大智度論》，以望
X18n0338_p0463a03║末代會經疏者，優足以為摸楷。但經疏連書，初機
X18n0338_p0463a04║易惑，今皆概高低一字，以便覽者。
X18n0338_p0463a05║後三卷乃章安續補，元本不會經文。今倣前卷，合
X18n0338_p0463a06║以宋刻經本，所以與舊來會本其體不同也。
X18n0338_p0463a07║每卷文字異、同、脫、剩，更無全本可盡對較，大率照
X18n0338_p0463a08║看略疏，以從其正可也。
X18n0338_p0463a09║
X18n0338_p0463a10║
X18n0338_p0463a11║
X18n0338_p0463a12║
X18n0338_p0463a13║
X18n0338_p0463a14║
X18n0338_p0463a15║
X18n0338_p0463a16║
X18n0338_p0463a17║
X18n0338_p0463a18║
X18n0338_p0463a19║
X18n0338_p0463a20║
X18n0338_p0463a21║
X18n0338_p0463a22║
X18n0338_p0463a23║
X18n0338_p0463a24║
X18n0338_p0463b01║
X18n0338_p0463b02║
X18n0338_p0463b03║
X18n0338_p0463b04║維摩羅詰經文疏目錄
X18n0338_p0463b05║
X18n0338_p0463b06║卷第一　序　釋〈佛國品〉初
X18n0338_p0463b07║卷第二　從「如是」訖「菴羅樹園」
X18n0338_p0463b08║卷第三　從「與大比丘」訖「無礙解脫」
X18n0338_p0463b09║卷第四　從「念定」訖「三萬二千人俱」
X18n0338_p0463b10║卷第五　從「復有萬梵」訖「目不蹔捨」
X18n0338_p0463b11║卷第六　從「長者子」訖「稽首如空無所依」
X18n0338_p0463b12║卷第七　從「爾時長者子寶積」訖「來生其國」
X18n0338_p0463b13║卷第八　從「布施」訖品
X18n0338_p0463b14║卷第九　釋〈方便品第二〉初
X18n0338_p0463b15║卷第十　〈方便品〉之二
X18n0338_p0463b16║卷第十一　〈弟子品第三〉初
X18n0338_p0463b17║卷第十二　〈弟子品〉之二
X18n0338_p0463b18║卷第十三　〈弟子品〉之三
X18n0338_p0463b19║卷第十四　〈弟子品〉之四
X18n0338_p0463b20║卷第十五　〈弟子品〉之五
X18n0338_p0463b21║卷第十六　〈菩薩品第四〉初
X18n0338_p0463b22║卷第十七　〈菩薩品〉之二
X18n0338_p0463b23║卷第十八　〈菩薩品〉之三
X18n0338_p0463b24║卷第十九　〈問疾品第五〉初
X18n0338_p0463c01║卷第二十　〈問疾品〉之二
X18n0338_p0463c02║卷第二十一　〈問疾品〉之三
X18n0338_p0463c03║卷第二十二　〈不思議品第六〉
X18n0338_p0463c04║卷第二十三　〈觀眾生品第七〉初
X18n0338_p0463c05║卷第二十四　〈觀眾生品〉之二
X18n0338_p0463c06║卷第二十五　〈佛道品第八〉
X18n0338_p0463c07║卷第二十六　〈入不二法門品第九〉
X18n0338_p0463c08║卷第二十七　〈香積品第十〉　〈菩薩行品第十一〉
X18n0338_p0463c09║卷第二十八　〈阿閦品第十二〉　〈法供養品第十三〉
X18n0338_p0463c10║　〈囑累品第十四〉
X18n0338_p0463c11║
X18n0338_p0463c12║維摩羅詰經文疏目錄（終）
X18n0338_p0463c13║
X18n0338_p0463c14║
X18n0338_p0463c15║
X18n0338_p0463c16║
X18n0338_p0463c17║
X18n0338_p0463c18║
X18n0338_p0463c19║
X18n0338_p0463c20║
X18n0338_p0463c21║
X18n0338_p0463c22║
X18n0338_p0463c23║
X18n0338_p0463c24║
X18n0338_p0464a01║
X18n0338_p0464a02║
X18n0338_p0464a03║
X18n0338_p0464a04║
X18n0338_p0464a05║
X18n0338_p0464a06║No. 338
X18n0338_p0464a07║維摩羅詰經文疏卷第一
X18n0338_p0464a08║
X18n0338_p0464a09║釋〈佛國品〉初
X18n0338_p0464a10║次明入此經文，大為五意：第一明經度不盡、第二
X18n0338_p0464a11║略分文、第三辨佛國義、第四釋品、第五正入經文。
X18n0338_p0464a12║第一明經度不盡者，此五前後翻譯經文，雖復不
X18n0338_p0464a13║同，今古兩本，正各三卷。竊尋此經來意，不盡在於
X18n0338_p0464a14║西土，文義巨多。何以知之？如命十弟子問疾，各有
X18n0338_p0464a15║辭對稱述，不堪著在經文近於十紙；如是命五百
X18n0338_p0464a16║聲聞，又辭不任，不任之辭，皆悉不度；次命四大菩
X18n0338_p0464a17║薩，亦各固辭述昔呵彈，復有數紙；次命諸大菩薩，
X18n0338_p0464a18║又辭不堪，不堪之言，竝不來度。推此論往，經卷不
X18n0338_p0464a19║少。又，文殊入室問疾，傳如來旨，慇懃無量；兼八千
X18n0338_p0464a20║菩薩，各說不二法門。此諸言談，恐何止半卷？爰至
X18n0338_p0464a21║出室，詣菴羅園，對揚如來，辨佛國義，當時敷演，商
X18n0338_p0464a22║論往復，豈容止有數紙經文！意謂振旦生民，神根
X18n0338_p0464a23║狹劣，不堪具足讀、誦、受持彼富文，採其綱格，傳流
X18n0338_p0464a24║茲土，略存義焉。問：此經在於西土文言浩大，將不
X18n0338_p0464b01║即是《大智度論》明佛所說《不思議經》有十萬偈耶？
X18n0338_p0464b02║答：有師解云「即是」。今謂不爾，《大智論》所明《不思議
X18n0338_p0464b03║經》，是《華嚴》之別名耳！故論云：「般若有二種：一，共二
X18n0338_p0464b04║乘說；二，不共二乘說。」不共二乘說者，如《不可思議
X18n0338_p0464b05║經》，故《華嚴》云「此經不入二乘人手」。共二乘說者，即
X18n0338_p0464b06║是《摩訶般若》、諸方等及此經也。問：《華嚴》之名，豈得
X18n0338_p0464b07║不思議耶？此經一名不思議解脫，何故翻謂非耶？
X18n0338_p0464b08║答：此經親有兩號：一名維摩詰所說，亦名不思議
X18n0338_p0464b09║解脫法門，豈獨《華嚴》，更無異稱？然細尋《大智論》前
X18n0338_p0464b10║後所引《不思議經》，悉是《華嚴經》文。如說謳舍那優
X18n0338_p0464b11║婆夷，為須達那菩薩說度眾生數量，乃是《華嚴經》
X18n0338_p0464b12║明善財入法界所聞事。若引此經，即云「毗摩羅詰
X18n0338_p0464b13║所說經」，不稱「不思議」也。第二分經文者，即為兩意：
X18n0338_p0464b14║一，明先出古今諸法師開經不同；二，明一家判釋。
X18n0338_p0464b15║一、明諸法師不同者：此經有十四品，若什、生二師，
X18n0338_p0464b16║及古舊諸師，悉不開科段，直帖文解釋。而肇師云：
X18n0338_p0464b17║「始乎淨土，終法供養，其間所明雖殊，不思議一也。」
X18n0338_p0464b18║是則寶積發問以前用為序，說〈囑累〉一品以為流
X18n0338_p0464b19║通，其間竝是正說也。次有靈味法師判云：「此經題
X18n0338_p0464b20║既云淨名所說，從〈方便品〉皆是正說。」開善法師約
X18n0338_p0464b21║此經文分為四段：一、序說，訖〈菩薩品〉；二、正說，即室
X18n0338_p0464b22║內六品；三、證成，即〈菩薩行〉、〈阿閦佛〉兩品；四、流通，即
X18n0338_p0464b23║〈法供養〉、〈囑累〉兩品。若莊嚴光宅，同用初四品為序
X18n0338_p0464b24║說，入室六品為正說，後四品為流通。晚三論法師
X18n0338_p0464c01║亦同此釋。若北方地論師，用〈佛國〉一品為序說；〈方
X18n0338_p0464c02║便品〉訖〈見阿閦佛〉十一品，為正說；後兩品，為流通。
X18n0338_p0464c03║但古今不同，互有分別；承習之者，各有宗門。是以
X18n0338_p0464c04║諸禪師見此分別，多延紛諍，解此經文，不開科節；
X18n0338_p0464c05║但約觀門，直明入道意耳。二、明今家判釋者，若不
X18n0338_p0464c06║開科段，則不識經文起盡，佛教承躡；若不開科段，
X18n0338_p0464c07║執諍紛然，於解脫法，橫生繫累。今正述一家尋經
X18n0338_p0464c08║意趣，傍經開科，而非固執。夫如來說法，雖復殊源，
X18n0338_p0464c09║初、中、後善，文必備矣。今約此三善，用對序、正、流通，
X18n0338_p0464c10║仍為三意：一，正開此經；二，約觀心；三，簡異眾家。一、
X18n0338_p0464c11║正分此經科段者，經無大小，例有三意：一序；二正
X18n0338_p0464c12║說；三者流通。序者，大聖將說法，必現瑞表發以為
X18n0338_p0464c13║由藉，如欲說《大品經》，放支節雜色之光，表欲說般
X18n0338_p0464c14║若出一切諸行；欲說《法華》，放眉間白豪相光，表說
X18n0338_p0464c15║中道實相。今此經合蓋現土，表欲說佛國。既現相
X18n0338_p0464c16║由藉不同，表教門赴機有異，發起物情，使咸信慕，
X18n0338_p0464c17║歸宗有在，故為序也。二、正說者，四眾覩瑞，悉皆欣
X18n0338_p0464c18║仰，堪聞聖旨；大聖知時，赴機說教；時眾聞經，咸沾
X18n0338_p0464c19║法利，故名正說也。三、流通者，流譬水之下霔，通則
X18n0338_p0464c20║無滯無壅。如來大慈平等說法，非止但為現在，亦
X18n0338_p0464c21║欲遠被正、像、末代有緣，使沾法潤，是則法水流霑
X18n0338_p0464c22║無窮，未來弟子竝沾斯澤，故名流通也。今開此經
X18n0338_p0464c23║文，為三分者：一、始從「如是我聞」，訖寶積說七言偈
X18n0338_p0464c24║文，具通、別兩序。此於正說，由藉義足，名為序分也。
X18n0338_p0465a01║二、從寶積請問佛國因果已去，訖〈見阿閦佛品〉，有
X18n0338_p0465a02║十一品半經文，皆明不思議解脫佛國因果，皆是
X18n0338_p0465a03║赴機之教，現在沾益，竝為正說也。從〈法供養品〉訖
X18n0338_p0465a04║〈囑累品〉，明天帝發誓弘經，如來印可，勸發囑累，宣
X18n0338_p0465a05║通未來，使流傳不絕，此竝屬流通也。問曰：此經題
X18n0338_p0465a06║稱維摩詰所說，今何得從〈佛國品〉為正說耶？答：淨
X18n0338_p0465a07║名承佛威神，助國揚化，化導有功，故從其受稱耳。
X18n0338_p0465a08║譬如國王敕臣布政有功，而臣受賞，政令之主歸
X18n0338_p0465a09║於國王，受功之名而臣取稱；不可謂臣受賞而臣
X18n0338_p0465a10║為正教，君垂政令而翻為傍說也。淨名得佛印定，
X18n0338_p0465a11║方乃為正，故名維摩詰所說經也。二約觀心辨序、
X18n0338_p0465a12║正、流通者，即約三分，前二觀為方便，即是「序」義；得
X18n0338_p0465a13║入中道，即是「正」義；雙照二諦，心心寂滅，自然流入
X18n0338_p0465a14║薩婆若海，即「流通」義也。三、簡異眾家者：問：何不依
X18n0338_p0465a15║什法師及諸禪師不分科段耶？答：若論行道觀行，
X18n0338_p0465a16║實不繁開。今欲令學者，知經文起盡，識聖人赴緣
X18n0338_p0465a17║善巧，言不孤致，必有承躡，若於文句無壅，帖釋觀
X18n0338_p0465a18║行，轉覺分明也。問：何不全用肇師註意？答：〈法供養〉
X18n0338_p0465a19║屬於正說，義不應然也。問：何故不依靈味？答：用〈佛
X18n0338_p0465a20║國〉為序說，義不應爾。所以然者，佛為法王、道王，三
X18n0338_p0465a21║千有所宣說，豈非正也！但寶積所請，佛所酬答，赴
X18n0338_p0465a22║此機緣，明佛國因果，時眾聞經，悟道獲大、小乘，豈
X18n0338_p0465a23║可折以為序！又且淨名助佛闡揚，正是㢡成佛教，
X18n0338_p0465a24║豈可弟子助說為正，大師所說翻為序乎！問：何不
X18n0338_p0465b01║同開善分文為四段耶？答：經無大小，例有三意。何
X18n0338_p0465b02║得此經，獨開四也！問：何意不同莊嚴光宅及三論
X18n0338_p0465b03║師？答：〈佛國〉為序，其妨同前。又用〈菩薩行品〉、〈見阿閦
X18n0338_p0465b04║佛品〉以屬流通，恐此不然。所以者何？淨名掌擎大
X18n0338_p0465b05║眾，菴羅對佛，印定室內所說，始得成經。又，佛還對
X18n0338_p0465b06║淨名，辨佛國因果，撮經終始，宗旨分明，大眾蒙益
X18n0338_p0465b07║過乎室內，此是正說，豈謂流通！問：何不依北地大
X18n0338_p0465b08║乘師？答：用〈佛國〉為序，今家為妨，義同前也。
X18n0338_p0465b09║佛國品
X18n0338_p0465b10║第三釋佛國品者，此品明長者子寶積請問佛國
X18n0338_p0465b11║因果，世尊答佛國因果，身子生疑，佛以神力現淨
X18n0338_p0465b12║土相，時諸大眾得大乘益，還復穢土，求聲聞眾得
X18n0338_p0465b13║小乘道。約此標名，故云佛國品也。此經既以佛國
X18n0338_p0465b14║為宗，必須識佛國義，今略為八重：第一總明佛國、
X18n0338_p0465b15║第二別明佛國、第三明修佛國因、第四明見佛國
X18n0338_p0465b16║不同、第五明往生、第六明說教、第七約觀心、第八
X18n0338_p0465b17║用佛國義通釋此經。第一總明佛國者，大聖前說
X18n0338_p0465b18║《普集經》及諸方等，多明法身正報；今因寶積獻蓋，
X18n0338_p0465b19║如來合蓋現土，即表欲說依報也。所以者何？正報
X18n0338_p0465b20║既顯，故須廣明依報，譬如若說王及臣民，必須知
X18n0338_p0465b21║國土治政事業。所言佛國者，所居域，故名佛國。譬
X18n0338_p0465b22║如王國，雖與臣民共住，而從王稱國，名某王國也。
X18n0338_p0465b23║今佛雖與有緣眾生共居，而從佛受，名某佛國也；
X18n0338_p0465b24║亦名佛土，佛身所依處，故名佛土；亦名佛世界，佛
X18n0338_p0465c01║所住處之分界，故名佛剎；佛所居止，萬境相現不
X18n0338_p0465c02║同，故名為剎。佛國有事有理，事即應身所居之域，
X18n0338_p0465c03║理則約極智所照之境，而至理虗寂，本無境智之
X18n0338_p0465c04║殊，豈有能居界域之別？但以隨機化物，說其真、應
X18n0338_p0465c05║兩身，故明事、理二土也。然，非本無以垂迹，故有應
X18n0338_p0465c06║形、應土；非迹無以顯本，故引物同歸法身真國也。
X18n0338_p0465c07║是以此經云「雖觀諸佛國土永寂如空，而現種種
X18n0338_p0465c08║清淨佛國土」，則應同凡聖，現有封壃。凡聖果報高
X18n0338_p0465c09║下殊別，現淨穢亦非也，故《瓔珞經》云「起一切眾生
X18n0338_p0465c10║應，一切國土應」。或有釋言：應或國者，是眾生集業
X18n0338_p0465c11║所感，故此經云「眾生之類，是菩薩淨土」。聖人慈悲
X18n0338_p0465c12║之力，此現生，故《法華經》云「而生三界朽故火宅，為
X18n0338_p0465c13║度眾生生、老、病、死」。或有釋言「諸佛法身，猶如明鏡，
X18n0338_p0465c14║一切色像，悉現其內」，是則一切國土皆從法身本
X18n0338_p0465c15║國應出，國由佛有，故名佛國，故《法華經》云「今此三
X18n0338_p0465c16║界，皆是我有。其中眾生，悉是吾子」。今詳覈斯語，若
X18n0338_p0465c17║云「應國從法身出」，即是自生；若謂「從眾生業有」，即
X18n0338_p0465c18║是佗生；若「眾生對法身故得有」，即是共生；若「離業、
X18n0338_p0465c19║離法身而有」，即是無因緣生而有國土也。此皆墮
X18n0338_p0465c20║四種性，性義須破，類前可知。當知，國土若淨、若穢，
X18n0338_p0465c21║皆不可說；有因緣故而可說者，悉檀機四句，皆得
X18n0338_p0465c22║說也。第二別明佛國者，諸佛隨緣利物，差別之相
X18n0338_p0465c23║無量無邊，今略作四種分別：一者，染淨國，即凡聖
X18n0338_p0465c24║共居也；二者，有餘國，即方便行人所住也；三者，果
X18n0338_p0466a01║報國，純法身大士所居，即因陀羅網無障礙土也；
X18n0338_p0466a02║四者，常寂光土，即究竟妙覺所居處也。此四國者，
X18n0338_p0466a03║前二國，竝是應，應佛之所居也；第三土亦應亦報
X18n0338_p0466a04║佛所居；最後一土，但是真淨，非應非報，是法身佛
X18n0338_p0466a05║之所居也。所言染淨國者，即是九道眾生雜共栖
X18n0338_p0466a06║止。所以者何？六道皆具見、思凡鄙穢法，故名為染；
X18n0338_p0466a07║三乘同見真諦，斷三界結，無見、思染，故名為淨；六
X18n0338_p0466a08║道三乘共居，故云染淨，亦名凡聖同居國也。就染
X18n0338_p0466a09║淨國者，即有二種：一，穢；二，淨。一、穢者，善惡凡居。凡
X18n0338_p0466a10║居即有二種，聖居亦有二種。凡居二種者：一，惡眾
X18n0338_p0466a11║生居，即四惡趣也；二者，善眾生居，即人天也。聖同
X18n0338_p0466a12║居二種者：一，實聖居；二，權聖居。實聖者，三果及後
X18n0338_p0466a13║身羅漢、辟支佛、通教六地、別教十住、圓教十信後
X18n0338_p0466a14║心，界內煩惱雖斷，報身猶在三界。二權聖同居者，
X18n0338_p0466a15║方便國羅漢、辟支、菩薩，受偏真法性身，為利有緣
X18n0338_p0466a16║眾生，願應生同居土、實報無障礙國，及常寂光國；
X18n0338_p0466a17║圓真法性身菩薩、妙覺佛，為利有緣眾生，應現來
X18n0338_p0466a18║生同居之土，皆是權居也。是等聖人，與凡共住，故
X18n0338_p0466a19║云凡聖同居之穢土也。所言穢者，穢惡也。以此土
X18n0338_p0466a20║四惡趣眾生共住，故云穢土。二、明凡聖同居淨土
X18n0338_p0466a21║者，西方無量壽國，雖復果報勝此，難可比喻，然亦
X18n0338_p0466a22║是染淨凡聖同居國也。所以者何？彼土雖無四惡
X18n0338_p0466a23║趣，而有天、人兩道。何以知之？然生彼土者，未必悉
X18n0338_p0466a24║是得道之人，故經云「犯重罪者，臨終懺悔念佛，業
X18n0338_p0466b01║相便轉，即得往生」。若但得道人生彼土者，凡夫行
X18n0338_p0466b02║人何得願生彼佛土也！故知雖具惑染，亦得居彼
X18n0338_p0466b03║土也。聖生有權有實，類可知，是名染淨凡聖同居
X18n0338_p0466b04║淨國也。但以無四惡趣故，故名為淨。舉此往類，同
X18n0338_p0466b05║居之國，優劣非一。雖復穢、淨多種，如《法華經》為諸
X18n0338_p0466b06║弟子授記，所住國土，束而明之，竝屬凡聖同居土
X18n0338_p0466b07║也。問：染淨國名，出何經耶？答：《思益論》釋日月光明
X18n0338_p0466b08║佛命梵天來此土「汝當用十法遊彼世界」，論云「娑
X18n0338_p0466b09║婆國土，名為染淨世界」，染即是凡，淨即是耶。問：穢
X18n0338_p0466b10║土十惡所感四趣，正、依兩報皆穢可然。但十善果
X18n0338_p0466b11║聖人有淨土因同，何得正、依兩報頓殊則耶？答：二
X18n0338_p0466b12║處修因，善名雖同，淨土修善，精微勝故，彼凡聖所
X18n0338_p0466b13║得正、依兩報殊妙，不同穢土也。二、明有餘土者，二
X18n0338_p0466b14║乘三種菩薩，證方便道之所居也。所以者何？若修
X18n0338_p0466b15║二觀方便，斷界內通惑盡，及斷恒沙，餘別無明見
X18n0338_p0466b16║思未斷，捨分段身而生界外，受法性身，即有變易
X18n0338_p0466b17║生死，其受報所居之域，名有餘土也。《法華經》云「我
X18n0338_p0466b18║於餘國作佛」，今傍此立名有餘國也，亦名方便行
X18n0338_p0466b19║人之所居也，故《攝大乘》明有七種生死，此即是第
X18n0338_p0466b20║四方便生死之所居土也。問：有餘國出何經論？答：
X18n0338_p0466b21║《法華經》云「我滅度後，復有弟子，不聞是經，自於所
X18n0338_p0466b22║得功德生滅度想。我於餘國作佛，更有異名，是人
X18n0338_p0466b23║雖生滅度之想，而於彼土求佛智慧，得聞是經，唯
X18n0338_p0466b24║以佛乘而得滅度」，又云「則為見佛常在耆闍崛山，
X18n0338_p0466c01║共大菩薩、諸聲聞眾圍遶說法」，如此亦是明有餘
X18n0338_p0466c02║國之文也。《大智論》云：「阿羅漢、辟支佛入涅槃，雖不
X18n0338_p0466c03║生三界，界外有淨土，於彼受法性身也。」三、明果報
X18n0338_p0466c04║國者，即是因陀羅網蓮華藏世界，純諸法身菩薩
X18n0338_p0466c05║所居也。以其觀一實諦，能破無明、顯法性，得真實
X18n0338_p0466c06║果報，而無明未盡，猶為無明潤無漏業，受法性報
X18n0338_p0466c07║身，報身所居依報淨域，即是國也。以觀實相之理，
X18n0338_p0466c08║發真無漏，所得果報故，名為實修；因無定報，得色
X18n0338_p0466c09║心果，所居依報無礙自在，故名果報，亦得言實報
X18n0338_p0466c10║無障礙土也。言無障土者，一世界攝一切世界，一
X18n0338_p0466c11║切世界亦如是，此名世界海，亦名世界無盡藏。別
X18n0338_p0466c12║教依初地入此世界，有七種淨義：一、同體淨，如一
X18n0338_p0466c13║佛土一切佛土，一切佛土一佛土。二、自在淨，一切
X18n0338_p0466c14║國土平等清淨也。三、莊嚴淨，一切佛土神通莊嚴，
X18n0338_p0466c15║光相具足也。四、受用淨，離一切煩惱，成就清淨道
X18n0338_p0466c16║也。五、住處淨，無量智慧眾生悉滿其處也。六、因淨，
X18n0338_p0466c17║入佛上玅平等境界也。七、果淨，隨諸眾生心之所
X18n0338_p0466c18║樂，而為示現也。前五是體滿，有體、有相、有用也；第
X18n0338_p0466c19║六明因圓，第七是果滿也。若圓教義，初住已上，生
X18n0338_p0466c20║實報土，出何經說？答：《仁王般若經》云「三賢、十聖住
X18n0338_p0466c21║果報」，當知以果報為土也。《法華經》云「又此娑婆世
X18n0338_p0466c22║界，坦然平正，其諸菩薩咸處其中」，《大智論》云「法性
X18n0338_p0466c23║身佛，為法身菩薩說法，其國無聲聞、辟支佛之名」，
X18n0338_p0466c24║《華嚴經》明因陀羅網世界，《攝大乘論》明華王世界，
X18n0338_p0467a01║如此經論皆明果報土無障礙相也。四、明常寂光
X18n0338_p0467a02║土者，玅覺極智所照如如法界之理，名之為國。但
X18n0338_p0467a03║大乘法性，即是真寂之智性，不同二乘斷空偏真
X18n0338_p0467a04║之理，故《涅槃經》云「第一義空，名為智慧」，此經云「若
X18n0338_p0467a05║知無明性即是明」，如此皆是明常寂光土義，不思
X18n0338_p0467a06║義玅覺極智之所居，故云常寂光土也。法身所居，
X18n0338_p0467a07║亦名法性土，但真如佛性非身非土而說身說土。
X18n0338_p0467a08║離土無身而說土者，一法二義也，《金剛般若論》云：
X18n0338_p0467a09║「智集唯識通，如是取淨土，非形第一體，非莊嚴莊
X18n0338_p0467a10║嚴。」問：常寂光國出何經論？答：《仁王般若經》云「三賢、
X18n0338_p0467a11║十聖住果報，唯佛一人居淨土」，此經云「如其心淨，
X18n0338_p0467a12║即佛土淨」，心淨之極，極於佛也。《普賢觀經》云「釋迦
X18n0338_p0467a13║牟尼，名毗盧遮那，遍一切處。其佛住處，名常寂光」，
X18n0338_p0467a14║是其義也。問：諸經論散明四土，可如向說，那不見
X18n0338_p0467a15║經論有四土之名一處出也？答：經論度此，本自不
X18n0338_p0467a16║多，尋讀之者，又不備悉，四土共出，何必無文！正如
X18n0338_p0467a17║此經云答長者子，以四義辨佛國，何必不即是其
X18n0338_p0467a18║意也。經云「隨所化眾生而取佛國，隨所調伏眾生
X18n0338_p0467a19║而取佛國，隨諸眾生應以何國入佛智慧，隨諸眾
X18n0338_p0467a20║生應以何國起菩薩根」，此之四義，若對四土，宛然
X18n0338_p0467a21║相似。但名目既異，佛意難量，在下文入文，別當解
X18n0338_p0467a22║釋。問：此經未明開權顯實，何得明二乘生有餘土
X18n0338_p0467a23║也？答：此經云「佛以一音演說法，眾生隨類各得解」，
X18n0338_p0467a24║何妨二乘、通教菩薩竝作同居，橫解別、圓兩教菩
X18n0338_p0467b01║薩，橫豎之解無礙也！問曰：《華嚴經》明有十種佛土，
X18n0338_p0467b02║此四種土攝盡不？答：何但皆攝十土，乃至有人言
X18n0338_p0467b03║「經明二十七品佛土，無量壽佛土，止是第六品淨
X18n0338_p0467b04║土」，若見文對四土，攝無不盡也。問：若爾，何不依《華
X18n0338_p0467b05║嚴》十土教，乃至二十七種佛土明義也？答：一往有
X18n0338_p0467b06║經文，雖便欲對四教明義，事數則多對當，廣略義
X18n0338_p0467b07║難安厝，取意難見也。第三明修佛國因者，此經非
X18n0338_p0467b08║但約正報之果明依報之國，亦約正因明於依因。
X18n0338_p0467b09║依因者，即佛國之因也。故佛答寶積，橫約十七正
X18n0338_p0467b10║因以明依因；豎約十三正因以明依因。國既有四，
X18n0338_p0467b11║即須明四種之因也。一往明四教菩薩所有願行
X18n0338_p0467b12║之因，能感四種佛果，依因感四土也。細而窮覈，非
X18n0338_p0467b13║無小妨，今還約四教分別：一者，菩薩修權三教願
X18n0338_p0467b14║行、修實一教願行之因，成就眾生。若四種眾生，若
X18n0338_p0467b15║未斷界內緣集，若斷緣集未盡，菩薩於界內成佛
X18n0338_p0467b16║時，四種修行眾生來往同居之土，修四種解行之
X18n0338_p0467b17║因也。二者，菩薩修權、實四行，成就四種眾生。四種
X18n0338_p0467b18║眾生方便觀行成，斷界內結盡，菩薩於有餘土成
X18n0338_p0467b19║佛時，四種眾生同來生其國，修別、圓兩教之因也。
X18n0338_p0467b20║三者，若菩薩修別、圓兩願行之因，成就二種眾生。
X18n0338_p0467b21║界內見思既盡，能斷界外無明，菩薩於果報國成
X18n0338_p0467b22║佛時，別、圓兩教眾生成實相無漏之因，來生其國，
X18n0338_p0467b23║同修圓教之因也。四者，修圓教願行之因，因極果
X18n0338_p0467b24║滿，道成玅覺，居常寂光國。所稟圓教圓教眾生，若
X18n0338_p0467c01║修圓因，願行圓極，栖常寂光國也。如此十方諸佛
X18n0338_p0467c02║湛若虗空，無增無減，為成就眾生，常起四土之因，
X18n0338_p0467c03║引四種眾生同栖佛國，修願行之因，成菩提之果，
X18n0338_p0467c04║同居常寂國，盡未來際。如《法華．壽量品》之所明也。
X18n0338_p0467c05║第四明見佛國不同者，此經云「譬如諸天，共寶器
X18n0338_p0467c06║食，隨其果報，飯色有異」，至論諸佛國土，皆如虗空，
X18n0338_p0467c07║尚不言其所有，豈有不同之可見耶！若不見相而
X18n0338_p0467c08║可見者，佛國不同，具有十番，下入文釋「飯色有異」，
X18n0338_p0467c09║當分別也。問：經言「諸天同寶器食，隨其果報，飯色
X18n0338_p0467c10║有異」，此定是一質異見、異質一見耶？答：此應四句
X18n0338_p0467c11║分別：一、異質異見，如此娑婆是穢，彌陀是淨，土見
X18n0338_p0467c12║穢，彼土見淨也。二、異質一見，如娑婆、彌陀，垢淨質，
X18n0338_p0467c13║別、圓兩教菩薩用天眼見，但依一有餘土耳。三、一
X18n0338_p0467c14║質異見，如身子見此土穢，螺髻見此土淨，皆於一
X18n0338_p0467c15║有餘土見同居淨、穢異也。四、一質一見，謂羅漢、辟
X18n0338_p0467c16║支佛、三種意生身菩薩，此五種人斷界內結盡，同
X18n0338_p0467c17║生有餘國，所見國土無異也。問：何意約有餘國明
X18n0338_p0467c18║一質？答：三乘之人，同以第一義諦無言說道，發真
X18n0338_p0467c19║無漏五陰，於彼所感國土一往相同，故言實也。問：
X18n0338_p0467c20║此經譬「諸天同寶器食，而見飯色有異」，為當是無
X18n0338_p0467c21║障礙色有障礙見、有障礙色有障礙見有異也？答：
X18n0338_p0467c22║此應四句分別：一、「有障礙色、有障礙見」，即是染淨、
X18n0338_p0467c23║有餘兩土所見不同也。二、「有障礙色、無障礙見」，法
X18n0338_p0467c24║身菩薩依無礙天眼，染淨、有餘兩土悉是無障礙
X18n0338_p0468a01║色也。三、「無障礙色、有障礙見」，即是因陀羅網世界，
X18n0338_p0468a02║染淨、有餘二種眾生見有障礙國也。四、「無障礙色、
X18n0338_p0468a03║無障礙見」，即是三賢、十聖住果報土，所見國土無
X18n0338_p0468a04║障礙也。問：此經言「諸天同寶器食，見飯色有異」，為
X18n0338_p0468a05║當有質見異、無質見異耶？答：此應四句分別：一、若
X18n0338_p0468a06║染淨土、有餘土、實報土，悉是有質見異。二、有質礙
X18n0338_p0468a07║異、見無質礙，即是菩薩依佛慧，見三土皆是常寂
X18n0338_p0468a08║光土也。三、無障礙色見有質礙土異，即是三土眾
X18n0338_p0468a09║生於常寂光土，見有三土之異質也。四、無質礙還
X18n0338_p0468a10║見無質礙土，即是十方諸佛心淨佛土淨，見法性
X18n0338_p0468a11║如如平等法界，常寂光土無形無質也。如此略出
X18n0338_p0468a12║十二番見佛國土不同，若委曲推尋，感土之相即
X18n0338_p0468a13║有無量；雖有無量，皆畢竟無所有，猶如虗空。故淨
X18n0338_p0468a14║名居士空其室內，表一切十方諸佛國悉空也。第
X18n0338_p0468a15║五明往生者，即為二釋：一，總約四土明往生；二，別
X18n0338_p0468a16║約四土明往生。一、總約四土明往生者，亦云往生，
X18n0338_p0468a17║亦云來生，此具如《大品經》所明「若從此國，至彼國
X18n0338_p0468a18║受生，名為往生；若從彼土，來此土受生，名為來生」。
X18n0338_p0468a19║次二土亦然，但橫、豎相望之殊耳。常寂光土絕於
X18n0338_p0468a20║生，名不可言往來生也，但有應來三土，無應往也。
X18n0338_p0468a21║二、別約四土明往生，即為四：一、明染淨土往生者，
X18n0338_p0468a22║有穢、淨兩土。若穢土受生，以見思惑潤，惑潤惡業，
X18n0338_p0468a23║生四惡趣；惑潤善業，則生人天。若明三乘聖人往
X18n0338_p0468a24║生者，須陀洹雖斷見惑，未斷欲界思惟九品思惟，
X18n0338_p0468b01║潤生人天七反；斯陀含三品惑潤欲界，猶一往來；
X18n0338_p0468b02║阿那含色、無色思惟惑潤故，往生二界；通教菩薩
X18n0338_p0468b03║六地以來，斷界內惑不盡者，來生類三果可知；別
X18n0338_p0468b04║教十住，斷通惑未盡，來生亦類三果可知；圓教五
X18n0338_p0468b05║品弟子，乃至初入十信，斷通惑未盡，來生亦類三
X18n0338_p0468b06║果可知。皆是實來生同居土也。若權來生者，三乘
X18n0338_p0468b07║聖人斷界內惑盡，或從方便土願來生，或從果報
X18n0338_p0468b08║無障礙土、常寂光土同用應來生同居穢土也。次
X18n0338_p0468b09║明若淨土凡夫實來生者，無四惡趣，但以見思煩
X18n0338_p0468b10║惱潤善業，來生人天。聖實來生、權來生，類前可知。
X18n0338_p0468b11║二、明有餘土往生者，三乘同見第一義，斷四住盡，
X18n0338_p0468b12║皆得往生，受法性身。若三藏教羅漢、緣覺、通教三
X18n0338_p0468b13║乘，斷見思盡者，皆往受生；別教十行菩薩，及圓教
X18n0338_p0468b14║十信後心，長別三界苦輪海，皆往生有餘土，此皆
X18n0338_p0468b15║論其實生，故《勝鬘經》云「變易生死者，二乘及大力
X18n0338_p0468b16║菩薩、三種意生身，所不能斷」，故但得往生有餘土，
X18n0338_p0468b17║受法性身。問：何等是三種意生身？答：一者、三昧正
X18n0338_p0468b18║受意生身，此恐是通教菩薩同入真空寂定之乘，
X18n0338_p0468b19║故《涅槃經》云：「聲聞定力多，故不見佛性。」二、覺法性
X18n0338_p0468b20║意生身，此恐是別教菩薩雖證偏空法性，而覺知
X18n0338_p0468b21║有中道法性也。三、無作意生身，此恐是圓教菩薩
X18n0338_p0468b22║觀中道無作四諦，圓伏無明也。此三皆言「意」者，未
X18n0338_p0468b23║發真修，緣修猶是作意，無明為緣，無漏業為因，即
X18n0338_p0468b24║得生受法身也。問：如《楞伽經》明「三種意生身悉在
X18n0338_p0468c01║十地」，應生果報土，何得生有餘土？答：約別教十地
X18n0338_p0468c02║判三種意生身，即生果報土；若約通教十地判三
X18n0338_p0468c03║種意生身，正與向解三教菩薩斷界內惑盡者齊，
X18n0338_p0468c04║則同生有餘土也。權來生者，實報、常寂光土，破無
X18n0338_p0468c05║明、顯法身，應來生有餘土也。三、明果報無障礙土
X18n0338_p0468c06║來生者，若於同居土、有餘土斷通惑盡，侵除無明，
X18n0338_p0468c07║別教初地、圓教初住皆得往生，乃至十地也。四、明
X18n0338_p0468c08║常寂光土，若究竟常寂，即是不生不生，豈得有往
X18n0338_p0468c09║生、來生也！若分明常寂光土，下寂滅忍十地有二
X18n0338_p0468c10║生在，中寂滅忍等覺地有一生在也。或云圓教初
X18n0338_p0468c11║住分破無明，見佛性理，亦得分生；乃至等覺，皆有
X18n0338_p0468c12║分生之義。但有無明變易生死果報所拘，故云住
X18n0338_p0468c13║果報也。玅覺永盡，故言「一人居淨土」也。前四十一
X18n0338_p0468c14║地，若果報土，名為生果報土；若分見真寂之理，名
X18n0338_p0468c15║為生常寂光土也。問：分段、同居要斷見思盡，捨報
X18n0338_p0468c16║身，方生有餘土。有餘土亦應斷別見思盡，捨變易
X18n0338_p0468c17║報身，方得生於果報土也？答：未然也。分段、果報質
X18n0338_p0468c18║礙，煩惱雖盡，必捨報。若有餘土，隨破別惑，因移果
X18n0338_p0468c19║易，即實果報也。問：報受生，常寂光亦受生不？答：既
X18n0338_p0468c20║云常寂，豈得受生！生即流動，何名常寂！問：上何得
X18n0338_p0468c21║云生常寂光土？答：果報土有邊論生，發慧見真，真
X18n0338_p0468c22║即不生，即是不生生義也。問：若不生生，亦應云不
X18n0338_p0468c23║常常？答：亦如是竝。所以者何？究竟常寂，即是不生
X18n0338_p0468c24║不生；四十一地分居常寂，即是不生生、不常常也。
X18n0338_p0469a01║第六明四土說教不同，即為四意：一，明染淨土說
X18n0338_p0469a02║教不同；二，明有餘土說教不同；三，明果報無障礙
X18n0338_p0469a03║土說不同；四，明常寂光國說不同。一、明染淨土說
X18n0338_p0469a04║教不同者，凡聖同居土既有二種：一，穢；二，淨。一、穢
X18n0338_p0469a05║土者，五濁鄣重，而根有利、鈍。利根感頓教大乘，譬
X18n0338_p0469a06║如日出，前照高山。若鈍根，五濁鄣重，即開《三藏》、《方
X18n0338_p0469a07║等》、《大品》，方便調伏，於《法華》、《涅槃》，始聞圓教，見佛性、
X18n0338_p0469a08║開祕密藏也。二、淨土者，若如華光淨土，雖非惡世，
X18n0338_p0469a09║以本願故，說三乘法，此亦得有頓漸之教也。問：淨
X18n0338_p0469a10║亦得開漸者，香積菩薩何故驚恠也？（似欠答）二、明有
X18n0338_p0469a11║餘土說教不同者，三乘行人斷結盡，皆得往生。就
X18n0338_p0469a12║此不無利、鈍，若三藏教義二乘、通教二乘皆鈍，故
X18n0338_p0469a13║《大智論》明阿羅漢受法性身鈍，以其於佛道紆迴
X18n0338_p0469a14║也。通教菩薩，利於二乘；別教菩薩入假，利於通教
X18n0338_p0469a15║菩薩；圓教菩薩，利於別教菩薩。如來於彼，但說一
X18n0338_p0469a16║乘，雖無復開三乘方便，而於一乘不無權別教大
X18n0338_p0469a17║乘，實圓教大乘赴兩緣也。若明開權顯實，雖無開
X18n0338_p0469a18║三藏、通教之權，而有開別教之權，顯圓教之實也，
X18n0338_p0469a19║故《法華經》明「羅漢生彼國，求佛智慧，得聞此經，唯
X18n0338_p0469a20║以佛乘，而得滅度。」三、明果報無障礙國說教不同
X18n0338_p0469a21║者，既皆破無明，其往生者同一根性，大直道無復
X18n0338_p0469a22║紆迴，佛於彼土，但說一圓教也。四、明常寂光國說
X18n0338_p0469a23║教不同者，若究竟常寂光土，無說無示，過「荼」無字
X18n0338_p0469a24║可說也；而言說法者，法身即法界，常普冥資一切
X18n0338_p0469b01║眾生，即是法身說法也。若約果報、常寂光分別二
X18n0338_p0469b02║種說法不同者，說無作四諦，即是果報無障礙土
X18n0338_p0469b03║所說法也；說一實諦，即是常寂光所說法也。下兩
X18n0338_p0469b04║土類此分別可知。第七約觀心明四種者，心性本
X18n0338_p0469b05║來畢竟空寂，而眾生多顛倒、少不顛倒，無明因緣
X18n0338_p0469b06║而起善惡，即因緣所生法也。即空、即假、即中道，道
X18n0338_p0469b07║是因緣善惡之境，即是凡聖同居之土。所以者何？
X18n0338_p0469b08║觀此善惡，所觀惡心，即是穢土；所觀善心，即是淨
X18n0338_p0469b09║土。若了因緣之法虗假，或析法入空、體法入空觀
X18n0338_p0469b10║第一義，第一義境，即是有餘土也。知空非空，不以
X18n0338_p0469b11║空為證，亦知中道非因非果、而因而果，皆無定性，
X18n0338_p0469b12║若了因果無障者，即是果報無障礙土也。雖復空、
X18n0338_p0469b13║假方便入出之殊，而無明心之源即佛性，若無明
X18n0338_p0469b14║性即是明，是為常寂光土也，故此經云「隨其心淨，
X18n0338_p0469b15║即佛土淨」，《大集經》云「欲淨佛國，當淨汝心也」，《華嚴
X18n0338_p0469b16║經》云「無量諸世界，悉從心緣起，一切諸法，皆入一
X18n0338_p0469b17║毛道」。第八用佛國義釋此經者，即為三意：一，通序
X18n0338_p0469b18║分；二，通正說；三，釋流通。一、通序分者，如來合蓋現
X18n0338_p0469b19║土，此瑞正是表說佛國，故寶積述歎云「今奉世尊
X18n0338_p0469b20║此微蓋，於中現我三千界」。寶積深知合蓋欲說淨
X18n0338_p0469b21║土，故稱歎竟，即請問佛國因果，敘述現瑞正意，表
X18n0338_p0469b22║欲說佛國也。二、明通正說者，即有三分經文：一，室
X18n0338_p0469b23║外；二，室內；三，出室。一、通室外者，三品半文：寶積請
X18n0338_p0469b24║說佛國因果，如來答佛國因果，故佛足指案地，現
X18n0338_p0469c01║於淨土，令諸眾生得大乘益；復土如故，求聲聞人
X18n0338_p0469c02║得小乘益也。若不解佛國依報之義，豈識此一品
X18n0338_p0469c03║經文之玄旨也！次通〈方便品〉者，為國王長者說析、
X18n0338_p0469c04║體兩種觀門，勸求佛果，正因若成，依因則具。諸國
X18n0338_p0469c05║王、長者，界內結業未斷，得生同居淨國；界內結業
X18n0338_p0469c06║若斷，則生有餘土。若成佛時，則二種眾生來生其
X18n0338_p0469c07║國。次通〈弟子品〉呵十大弟子，五百羅漢意在斷界
X18n0338_p0469c08║外緣集。若至《法華》斷別惑，即生果報國。後成佛時，
X18n0338_p0469c09║三種眾生來生其國。次通〈菩薩品〉呵四大菩薩及
X18n0338_p0469c10║八千菩薩，若斷無明法界煩惱，即生常寂光土。後
X18n0338_p0469c11║成究竟玅覺佛時，一種眾生生其國也。二、通室內
X18n0338_p0469c12║六品經文者：文殊問病，入毗耶離城，淨名即現室
X18n0338_p0469c13║空，云「以十方諸佛國土空，故現室空也」，此豈非正
X18n0338_p0469c14║表顯佛國義，符成如來說佛國也。次通〈不思議品〉，
X18n0338_p0469c15║現須彌入芥等不思議事，皆是佛國依報自在無
X18n0338_p0469c16║礙也。次通〈觀眾生品〉，天女住室十有二年，即是同
X18n0338_p0469c17║淨名在常寂國，正是助顯佛國，故云：「十方諸佛淨
X18n0338_p0469c18║土，常現此室。」次通〈佛道品〉者，「行於非道，通達佛道」，
X18n0338_p0469c19║即是於不淨國，顯現一切諸淨國也，故淨名說偈
X18n0338_p0469c20║云：「雖知諸佛國，及以眾生空，而常修淨土，教化諸
X18n0338_p0469c21║群生。」次通〈入不二法門品〉，諸菩薩各說入不二法
X18n0338_p0469c22║門者，欲破前二土無明，入果報土，住常寂土也。次
X18n0338_p0469c23║〈香積品〉，此室現眾香之淨國對娑婆穢土，即是證
X18n0338_p0469c24║成室內五品，符成佛說菩薩淨、穢兩國。三、通出室
X18n0338_p0470a01║兩品經文者，〈菩薩行品〉，淨名掌擎大眾還菴羅園，
X18n0338_p0470a02║佛對阿難廣說種種佛土，復宗明義。若不精解此
X18n0338_p0470a03║品經文，何由可別！次通〈阿閦佛品〉，即是室外現土，
X18n0338_p0470a04║證成如來說種種土，其義分明，聞經得道，倍於前
X18n0338_p0470a05║也。三、明用佛國釋流通兩品者，〈法供養品〉，天帝發
X18n0338_p0470a06║誓傳經，如來印可，正為流通不思議解脫之體、佛
X18n0338_p0470a07║國因果之宗也。〈囑累品〉，即是如來付囑彌勒及阿
X18n0338_p0470a08║難等，流通不思議解脫法門，及上來所明佛國因
X18n0338_p0470a09║果，令使不絕也。品第四釋品者（此即卷之首總章第四重），品以
X18n0338_p0470a10║品類為義。經文義類同者，晚人聚為一段，標稱「品」。
X18n0338_p0470a11║但此品題，應云「序品」，而言「佛國品」者，從正說以當
X18n0338_p0470a12║名也。問：此品既有序、正，何得但用佛國「正說」以標
X18n0338_p0470a13║品目也？答：此非問也。若用「序」當品，復應問「何不用
X18n0338_p0470a14║『正』當品？」今解餘經，不無其例。如《摩訶般若》初半品
X18n0338_p0470a15║是序；從「告舍利弗」後半品是正說。而用「序」標品，復
X18n0338_p0470a16║應何妨？若不許此經序分受正說名者，今亦不許
X18n0338_p0470a17║《大品》初半品是序，次半品是正，而用「序」標品也。問：
X18n0338_p0470a18║若爾，定應用「序」標題也？答：《金光明經》由藉「序」與「正
X18n0338_p0470a19║說」同品，亦應為妨。此既晚人安品厝意不同，非佛
X18n0338_p0470a20║所製，亦非阿難，不足定執也。此經雖不標「序品」為
X18n0338_p0470a21║初，而序義宛然，事須懸釋也。「序」義眾多，今略用三
X18n0338_p0470a22║意通釋：一，略釋序義；二，明通別；三，約觀心。一、略釋
X18n0338_p0470a23║序義者，略用三義解釋也：一，序以次序為義；二，序
X18n0338_p0470a24║以由藉為義；三，序以序述為義。一、序以次序為義
X18n0338_p0470b01║者，夫著文初、次，名之為序，今「如是」六義，是佛經教
X18n0338_p0470b02║之首，故名為序也。二、序以由藉為義者，大聖說教
X18n0338_p0470b03║必須由藉，是以現瑞，表發生物喜心，故云道從歡
X18n0338_p0470b04║喜生也。以此為由，故得說教也。三、序以序述為義
X18n0338_p0470b05║者，物情既生欣慕，而聖意難量，時眾歸心，靡知所
X18n0338_p0470b06║趣，所以須假高位弟子，或化佛、菩薩，預先稱述，眾
X18n0338_p0470b07║疑既息，歸宗有在，方可致教，故云「序述」也。今明此
X18n0338_p0470b08║經，經初六義，即是次序；合蓋現土，即是由藉之序；
X18n0338_p0470b09║寶積七言述歎，即是序述之序。問：諸經悉具三序
X18n0338_p0470b10║不？答：此義不定，有具、不具，或但二義，或但一義，皆
X18n0338_p0470b11║為序分也。問：諸序所訓，字各不同，何得俱用此次
X18n0338_p0470b12║序之序通會眾義？答：若依書字，有此分別經之意，
X18n0338_p0470b13║竝會此三義在，既備共用次序之字，亦應無妨經
X18n0338_p0470b14║明四依，依義不依語也。二、明通別者，還束前三序，
X18n0338_p0470b15║以為通、別兩序。初「如是」六義是通序，現瑞、序述二
X18n0338_p0470b16║序合為別序。所言通者，眾經之初，通以六義為首，
X18n0338_p0470b17║名通序。次別序者，眾之初，現瑞不同，序述各異，有
X18n0338_p0470b18║所表發異故，故云別序也。問：何故有此通、別兩序
X18n0338_p0470b19║不同？答：具如前解，一切眾經名題，必具通別。今因
X18n0338_p0470b20║別名，則有序，有別言教也；因通名，則有通序，通皆
X18n0338_p0470b21║是佛之所說也。乃至約前行明通別、理通別，因此
X18n0338_p0470b22║故得有通、別兩序義。問：若以通別兩序，從別、通兩
X18n0338_p0470b23║名出者立名，則前別後通為序，何得前通後別耶？
X18n0338_p0470b24║答：立名之便，應前別後通；為序之便，應前通後別。
X18n0338_p0470c01║復次，一途明義，亦前別後通。所以者何？如現瑞，由
X18n0338_p0470c02║藉是昔說經之前，「如是」等六義乃是如來將入涅
X18n0338_p0470c03║槃方說此語，故知在後。經前序正為發起現在弟
X18n0338_p0470c04║子信心，經後序為令未來弟子生信。問：若爾，佛在
X18n0338_p0470c05║世，經前未有序，不名經也？答：別序前雖未說六義，
X18n0338_p0470c06║佛說法時，以自具有，得名經也。三、明約觀心對通
X18n0338_p0470c07║別兩序者，心即是通，觀即是別。因此心、觀成就一
X18n0338_p0470c08║切佛法，故觀心即入道之初門由藉也。問：若爾，以
X18n0338_p0470c09║觀心是入道，筌為通別兩序義者，豈不顛倒耶？答：
X18n0338_p0470c10║立名之便，故言觀心；修行之便，即是心觀。此類前
X18n0338_p0470c11║事，義理釋然。問：前者《玄義》處處明觀心已，恐不可
X18n0338_p0470c12║入文復爾，將不壞亂經教耶？答：說經教者，本為教
X18n0338_p0470c13║人入道，懷道之賢，觸處觀行，豈有尋求聖典而不
X18n0338_p0470c14║觀行者乎！但巧說得宜，非止無損文義，兼得觀慧
X18n0338_p0470c15║分別，豈致壞亂之咎也！
X18n0338_p0470c16║
X18n0338_p0470c17║維摩羅詰經文疏卷第一