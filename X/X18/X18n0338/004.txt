X18n0338_p0483c01║
X18n0338_p0483c02║
X18n0338_p0483c03║
X18n0338_p0483c04║維摩羅詰經文疏卷第四（從「念、定」訖「三萬二千人俱」）
X18n0338_p0483c05║
X18n0338_p0483c06║念、定、總持，辯才不斷。
X18n0338_p0483c07║二、歎智德。文有三別：一，總歎智德；二，別歎智德；三，
X18n0338_p0483c08║歎位釋成。一、明總歎智德者，即是念、定、總持也。若
X18n0338_p0483c09║類餘經，悉歎三昧陀羅尼德。今歎念、定、總持，即是
X18n0338_p0483c10║歎三昧陀羅尼之德，以此雙標歎章也。「念」，即是念
X18n0338_p0483c11║佛三昧等諸三昧，菩薩得此念佛三昧，十方諸佛
X18n0338_p0483c12║常現在前；亦名王三昧，入此三昧，一切三昧悉入
X18n0338_p0483c13║其中。所以者何？若根本禪、背捨、勝處、九次第定、師
X18n0338_p0483c14║子奮迅、超越等竝俗諦三昧；觀四諦、十二因緣、空、
X18n0338_p0483c15║無相、無作，竝是真諦三昧；自性等九種大禪，及般
X18n0338_p0483c16║舟、一行、首楞嚴等百八三昧，皆是中道第一義諦
X18n0338_p0483c17║三昧。《仁王經》云「若得三諦三昧，即入王三昧。菩薩
X18n0338_p0483c18║入是三昧，一切三昧皆入其中。十方諸佛，悉現在
X18n0338_p0483c19║前」，故知歎念。「定」，是歎諸三昧德也。約四教分別，若
X18n0338_p0483c20║析俗入真，即是三藏教明二諦三昧；但約二諦，名
X18n0338_p0483c21║王三昧。若體俗入真，即是通教二諦三昧；但約二
X18n0338_p0483c22║諦，名王三昧。若從根本俗諦入中道，即是別教三
X18n0338_p0483c23║諦三昧；約三諦，名王三昧。若一心圓入三諦，即圓
X18n0338_p0483c24║教三諦三昧明王三昧也。《大智論》出「異家解三昧、
X18n0338_p0484a01║王三昧不同」，意在此也。若約觀心，即是三觀觀三
X18n0338_p0484a02║諦，修三諦三昧，成王三昧，任運可知。「總持」者，即是
X18n0338_p0484a03║歎陀羅尼德。此言能持、能遮，持諸善法不令漏失，
X18n0338_p0484a04║遮諸惡法不令得起，故名遮持，亦言總持一切善
X18n0338_p0484a05║法不漏失也。《法華經》明三陀羅尼：一者，旋陀羅尼；
X18n0338_p0484a06║二者，百千萬億旋陀羅尼；三者，法音方便陀羅尼。
X18n0338_p0484a07║旋陀羅尼者，旋轉義也。從假入空觀能旋轉觀假
X18n0338_p0484a08║入空，即轉破界內、外諸見愛，得入空真諦。若但破
X18n0338_p0484a09║界內，即是通教陀羅尼；一心圓破界內外故，即是
X18n0338_p0484a10║圓教陀羅尼。百千萬億旋陀羅尼者，即是從空入
X18n0338_p0484a11║假，旋轉分別入界內世諦、界外世諦，旋轉破塵沙
X18n0338_p0484a12║界內、外無知，顯恒沙佛法。若別破界外無知，則別
X18n0338_p0484a13║教陀羅尼也。今一心圓破界內、外無知，即是圓教
X18n0338_p0484a14║陀羅尼也。法音方便陀羅尼者，即是二觀為方便
X18n0338_p0484a15║道，得入中道第一義諦。若斷無明，次第入中道，猶
X18n0338_p0484a16║是別教陀羅尼；不斷無明，一心圓入中道，即圓教
X18n0338_p0484a17║陀羅尼也。所言法音方便陀羅尼者，得此陀羅尼，
X18n0338_p0484a18║解一切言音也，亦能一音說法，令眾生隨類得解。
X18n0338_p0484a19║菩薩得此三陀羅尼，即入無礙陀羅尼，具足一切
X18n0338_p0484a20║陀羅尼也。問：此經歎補處陀羅尼，何得約初心釋？
X18n0338_p0484a21║答：發心、畢竟二不別也。而後心入三諦無礙，橫廣
X18n0338_p0484a22║細極，豎深窮源，即是補處無礙陀羅尼也。問：三藏
X18n0338_p0484a23║菩薩有陀羅尼不？答：如尸毗王得歸命救護陀羅
X18n0338_p0484a24║尼，當知亦有諸小陀羅尼也。輪王亦得，況菩薩也！
X18n0338_p0484b01║問：聲聞小得陀羅尼不？答：二乘入涅槃，不須陀羅
X18n0338_p0484b02║尼也。約觀心修陀羅尼，三觀類作易見，不煩分別。
X18n0338_p0484b03║「辯才」者，即四辯也。《大品經》明七辯，《大集經》明二十
X18n0338_p0484b04║辯，《華嚴經》明四十辯也。此歎三昧陀羅尼力用，須
X18n0338_p0484b05║約四教明辯義：初約三藏，若分別生滅四諦名字
X18n0338_p0484b06║之法無滯，即是法無礙辯；若分別生滅四諦義無
X18n0338_p0484b07║滯，即義無礙辯也；若通達六道言辭不同，亦能同
X18n0338_p0484b08║其語，為說生滅四諦，言辭無滯，即辭無礙辯；若稱
X18n0338_p0484b09║根緣，於生生不可說，用四悉檀赴機而說，說無窮
X18n0338_p0484b10║盡，即樂說無礙辯。辯是辯了，才是才能，以蜜助藥，
X18n0338_p0484b11║服之者易，才助文言化道行也。通教約無生，別教
X18n0338_p0484b12║約無量，圓教約無作，類解可見。而言「不斷」者，不盡
X18n0338_p0484b13║也。法辯、義辯緣苦、集，知病不盡也；法辯、義辯緣道、
X18n0338_p0484b14║滅，識藥無盡也；辭辯、樂說辯，隨病授藥無盡。「無盡」，
X18n0338_p0484b15║即不滅義也。復次，從生滅辯，起無生辯；從無生辯，
X18n0338_p0484b16║出無量辯；從無量辯，出無作辯。無作辯者，如風於
X18n0338_p0484b17║空中，說法無障礙，故言不斷也。三觀約心修四辯，
X18n0338_p0484b18║類解可知。
X18n0338_p0484b19║布施、持戒、忍辱、精進、禪定、智慧，及方便力，無不具足。
X18n0338_p0484b20║此二別歎智德，還從定、慧開七度，從定下開四，慧
X18n0338_p0484b21║下開方便，故言別也。若作十波羅蜜對十地者，開
X18n0338_p0484b22║禪出力、願，開般若出方便及智也。若約四教分別
X18n0338_p0484b23║不同者，但約四種四諦修布施，乃至方便，即四教
X18n0338_p0484b24║所明布施、持戒，乃至方便，四種不同也。而言無不
X18n0338_p0484c01║具足者，波羅蜜義。波羅蜜義者，此翻事究竟，亦翻
X18n0338_p0484c02║到彼岸。布施具足，即是事究竟，到彼岸也，乃至方
X18n0338_p0484c03║便亦如是，故云無不具足，即是七波羅蜜也。約三
X18n0338_p0484c04║觀明七度者，若觀心因緣生滅即空、即假、即中，不
X18n0338_p0484c05║見慳、施，不見持、犯，不見恚、忍，不見進、怠，不見定、亂，
X18n0338_p0484c06║不見愚、智，不見巧、拙，畢竟無所有，而能善分別慳、
X18n0338_p0484c07║施，乃至巧、拙，泠然自曉，即是無不具足也。
X18n0338_p0484c08║逮無所得，不起法忍。
X18n0338_p0484c09║此下三歎位釋成者。「逮」之言及。「不起」者，不起界內、
X18n0338_p0484c10║界外煩惱生死。諸行休息，無有動念，究竟寂滅，故
X18n0338_p0484c11║名「不起法忍」也，即是大無生忍，亦名寂滅忍。而言
X18n0338_p0484c12║無所得者，非是都無所得，無所得以為得也，故《大
X18n0338_p0484c13║品經》言「無所得以為得，以此得無所得」也。又《仁王
X18n0338_p0484c14║經》明五忍，《瓔珞經》明四忍，兩經雖復不同，俱明寂
X18n0338_p0484c15║滅忍。寂滅忍有上、下，若金剛心，名下忍；佛地，名上
X18n0338_p0484c16║忍。若開十地，別出等覺，亦得作三品，謂下、中、上也。
X18n0338_p0484c17║今經歎德既隣果，復言「逮」者，當知逮於下忍，乃至
X18n0338_p0484c18║中忍也。若就四教各分別四忍者，三藏教本無此
X18n0338_p0484c19║文，今約義作，亦得分作四忍：初僧祇，為伏忍；二僧
X18n0338_p0484c20║祇、三僧祇，為順忍；百劫種相，伏惑不起，為無生忍；
X18n0338_p0484c21║三十四心斷結，名寂滅忍也。通教乾慧地，名伏忍；
X18n0338_p0484c22║性地，名順忍；從須陀洹若智、若斷，乃至九地，名無
X18n0338_p0484c23║生忍；十地為如佛，名寂滅。別教鐵輪十信，名伏忍；
X18n0338_p0484c24║三十心，名順忍；初地至九地，名無生忍；十地、金剛
X18n0338_p0485a01║心，名寂滅忍也。圓教五品弟子，名伏忍；鐵輪十信，
X18n0338_p0485a02║六根清淨，是順忍；初住乃至九地，名無生忍；十地、
X18n0338_p0485a03║金剛心，名寂滅忍。通論圓教，初心以上，亦名伏忍，
X18n0338_p0485a04║亦名順忍，亦名無生忍，亦名寂滅忍，故《仁王》云：「從
X18n0338_p0485a05║初發心，至金剛頂，皆名伏忍。」普賢賢首之義，意在
X18n0338_p0485a06║此也。問：下文歎淨名德，但言得無生忍。當知「不起
X18n0338_p0485a07║法忍」只是無生忍，今何用寂滅釋「不起法忍」耶？答：
X18n0338_p0485a08║在因讓果，說無生忍。若通義無生，只是寂滅之異
X18n0338_p0485a09║名。故《大涅槃經》云「涅槃」，此經云「法本不生，今則無
X18n0338_p0485a10║滅」，義若然者，寂滅忍即是無生忍，何所疑也？若約
X18n0338_p0485a11║觀行，一心三觀、三諦，惑不起者，即是修不起法忍
X18n0338_p0485a12║也，故《法華經》云：「著如來衣。如來衣者，柔和忍辱心
X18n0338_p0485a13║是也。」
X18n0338_p0485a14║已能隨順，轉不退輪，善解法相，知眾生根。
X18n0338_p0485a15║此二廣歎化佗者，復為二：一，明內具化佗法；二，正
X18n0338_p0485a16║明化佗法。一、內具化佗法，復為三：一，明內具化佗
X18n0338_p0485a17║法；二，明外具化佗法；三，總釋內外具化佗法。如《大
X18n0338_p0485a18║智論》明「內具智慧，名為力；外用無怯，名無畏」。若內
X18n0338_p0485a19║智不明，外儀不具，處眾有畏，何能伏物？若內、外備
X18n0338_p0485a20║足，可化眾生。一、明內具化佗法者，即是「已能隨順」。
X18n0338_p0485a21║隨順有三種：一，順佛；二，順理；三，順眾生根緣。佛為
X18n0338_p0485a22║眾生轉四種四諦法輪，菩薩順佛而轉，即順佛也。
X18n0338_p0485a23║因緣生滅三諦之理即空、即假、即中，順理而解，順
X18n0338_p0485a24║理而說，故言順理也。眾生根性雖多，不出四種，用
X18n0338_p0485b01║四悉檀赴機無爽，名順眾生也。復次，若順理而說，
X18n0338_p0485b02║是順實智；順眾生說，是順權智；順佛出沒，方便不
X18n0338_p0485b03║同，是順權、實二智也。今言隨順者，具此三義也。「轉
X18n0338_p0485b04║不退法輪」者，四種四諦是輪體，用四悉檀為轉也。
X18n0338_p0485b05║不退法輪即有四種：一、事不退法輪轉生滅四諦
X18n0338_p0485b06║也；二、位不退法輪轉無生滅四諦也；三、行不退法
X18n0338_p0485b07║輪轉無量四諦也；四、念不退法輪轉無作四諦也。
X18n0338_p0485b08║若三藏教生滅四諦約菩薩位，事不退法輪。三藏
X18n0338_p0485b09║教明不退位，不取斷結，但言「不生四惡道、不受女
X18n0338_p0485b10║人身、不生邊地、諸根具足、得宿命智」，具此五事，名
X18n0338_p0485b11║為阿鞞䟦致，此是事不退也。若通教初果已去，齊
X18n0338_p0485b12║羅漢，名位不退；從七地涉有化物，修種種行，名行
X18n0338_p0485b13║不退；八地道觀雙流，名念不退也。若別教者，十住
X18n0338_p0485b14║位不退，十行行不退，十迴向修初念不退，十地分
X18n0338_p0485b15║證念不退。若圓教者，一心具三不退，初住法身不
X18n0338_p0485b16║墮通、別之位，名位不退；一心具一切行，名行不退；
X18n0338_p0485b17║念念入法流水，即念不退也。約別相三觀釋者，從
X18n0338_p0485b18║假入空觀，修位不退；從空入假，修行不退；正觀中
X18n0338_p0485b19║道，修念不退。若約三觀判三不退，此義猶疎。今約
X18n0338_p0485b20║一心三觀，正觀中道，修位不退；雙照二諦，修行不
X18n0338_p0485b21║退；自然流入薩婆若海，名念不退也。「善解法相，知
X18n0338_p0485b22║眾生根」者，善解法相即是如法相解，知眾生根即
X18n0338_p0485b23║是識病。善解四種四諦之法藥，善知四種眾生之
X18n0338_p0485b24║病，以此化佗，決無差機之失。十力中有是處非處
X18n0338_p0485c01║力，即是法相也；有知上下根力，即是知眾生根，皆
X18n0338_p0485c02║是內力具足也。約四教以明，四種苦集即是根，四
X18n0338_p0485c03║種道滅即法相也。
X18n0338_p0485c04║蓋諸大眾，得無所畏。
X18n0338_p0485c05║此是二明外具化佗法也。以無緣大慈，覆十法界，
X18n0338_p0485c06║故言「蓋諸大眾」也。又，蓋之言過，深達四種四諦，出
X18n0338_p0485c07║過物上，故能蓋也。「得無所畏」者，慈悲福慧，能益一
X18n0338_p0485c08║切，故言得無所畏，即是釋「外用無怯、無畏法」也。
X18n0338_p0485c09║功德智慧，以修其心。
X18n0338_p0485c10║此是三明總釋內外化佗法。即為三：一，釋內心無
X18n0338_p0485c11║畏；二，釋外用無畏；三，結成無畏。一、釋內心無畏者，
X18n0338_p0485c12║具二莊嚴，能師子吼，釋成內心無畏也。心即是自
X18n0338_p0485c13║性清淨心，亦為法身福、慧，能顯出自性清淨心，故
X18n0338_p0485c14║言「以修其心」，還用莊嚴自性清淨心，即是具二莊
X18n0338_p0485c15║嚴莊嚴法身也。四教明福、慧，三權一實，總此權實，
X18n0338_p0485c16║以修其心，故心無所畏也。
X18n0338_p0485c17║相好嚴身，色像第一，捨諸世間所有飾好。
X18n0338_p0485c18║二、釋外用無畏法者，種種色身，物所尊重，如迦旃
X18n0338_p0485c19║延子所明種三十二相業，此是世間輪王、梵王共
X18n0338_p0485c20║有，種小功德所致，何足為奇！故不名第一。若通教
X18n0338_p0485c21║以空相應心，修三十二相者，此約真諦修相，諦理
X18n0338_p0485c22║未極，相非第一。別教明相者，緣修顯真，修緣修相，
X18n0338_p0485c23║緣修既是智障相好，亦非第一。若圓教所明相好
X18n0338_p0485c24║者，法身若顯，即相好具足，故《法華經》云「深達罪福
X18n0338_p0486a01║相，遍照於十方，微妙淨法身，具相三十二」。法身有
X18n0338_p0486a02║此玅相，眾生無由能識，為顯此相，故於應身示白
X18n0338_p0486a03║毫相，表中道之理；示紺眼相，表無緣大悲。餘相亦
X18n0338_p0486a04║各有表，故知此相，即是法身三十二相也。色像第
X18n0338_p0486a05║一者，即是法性色也。《大涅槃經》云：「玅色湛然恒安
X18n0338_p0486a06║住，不為生老病死之所遷。」此之玅色，於諸色中最
X18n0338_p0486a07║為第一，故能現十法界像，如如意珠。應身色，表真
X18n0338_p0486a08║色，真色理中第一。應佛身色，於所化身色第一也。
X18n0338_p0486a09║「捨諸世間所有飾好」，此傳釋真相好也。非捨世間
X18n0338_p0486a10║衣服、嚴飾之具，若捨此者，二乘外道亦能，何足可
X18n0338_p0486a11║歎！今言捨者，若三藏教菩薩，捨人天飾好，百劫修
X18n0338_p0486a12║種相，以自莊嚴，為菩提器也。若通教菩薩，捨有所
X18n0338_p0486a13║得心修相好，有所得心修即是世間嚴飾，故《大智
X18n0338_p0486a14║論》破百劫相，《金剛般若》云「若以色見我……是人行邪
X18n0338_p0486a15║道」。若別教菩薩，捨界內空心修相好，用界外緣修，
X18n0338_p0486a16║修相好也。若圓教菩薩，界內外所修皆是世間飾
X18n0338_p0486a17║好，悉皆併捨，法身若顯，真相自現，故說「相好嚴身，
X18n0338_p0486a18║色像第一」，豈同虗妄修因相好嚴飾也！
X18n0338_p0486a19║名稱高遠，逾於須彌。
X18n0338_p0486a20║此下三結成也，即為二意：一，結成外；二，結成內。一、
X18n0338_p0486a21║結成外者，「名稱高遠，逾於須彌」即是成外無畏也。
X18n0338_p0486a22║明菩薩外化之德，遍十法界，名高物表，故言高遠
X18n0338_p0486a23║逾於須彌。又解，通、別兩教明十地如十寶山，通、別
X18n0338_p0486a24║兩教明佛如須彌。今圓教十地位高通、別兩教所
X18n0338_p0486b01║明佛果，故言逾須彌也。又，須彌盤固高遠，法性不
X18n0338_p0486b02║動，理高無上，智有顯理之功，故言逾於須彌也。
X18n0338_p0486b03║深信堅固，猶若金剛。
X18n0338_p0486b04║二、結成內無畏法也。信有二種：一者，聞信；二者，證
X18n0338_p0486b05║信。四教分別，各有位次，今但約圓教分別二信，若
X18n0338_p0486b06║五品弟子一向聞信，信何等法？信不思議三德之
X18n0338_p0486b07║理；若十信六根清淨，亦是聞信，亦得相似證信；若
X18n0338_p0486b08║初發心住已上，亦聞信，亦真證信；佛地但證信。今
X18n0338_p0486b09║此諸大菩薩，既居高位，二信圓深，故言深信。牢固
X18n0338_p0486b10║者，二信不為內外諸緣之所沮壞也。「猶若金剛」譬
X18n0338_p0486b11║顯深信。金剛有二義：一，利徹本際；二，體牢萬物，所
X18n0338_p0486b12║不能損。一、利徹本際者，內合聞、證二信，定慧利用，
X18n0338_p0486b13║窮實際也。體牢萬物，所不能沮，譬二信真慧，煩惱、
X18n0338_p0486b14║生死諸緣所不能損也。此歎內具化佗法也。
X18n0338_p0486b15║法寶普照，
X18n0338_p0486b16║正明化佗。此下至「及心所行」，即有三別：一，放光說
X18n0338_p0486b17║法明化佗；二，正說法明化佗；三，說進修化佗法。一、
X18n0338_p0486b18║放光說法化佗者，又為二：一，正明放光說法；二，明
X18n0338_p0486b19║深入緣起釋成放光說法也。一、放光說法者，即為
X18n0338_p0486b20║三：一，放光；二，說法；三，釋歎。一、放光者，此釋成化佗，
X18n0338_p0486b21║即是「法寶普照」。菩薩慈悲智慧，緣三諦理，生諸善
X18n0338_p0486b22║法之寶也。所言普照者，入放光三昧、普光三昧故，
X18n0338_p0486b23║能普照也。若諸凡夫應以世間善法得度，即入世
X18n0338_p0486b24║諦三昧，放世間善法光照，令離眾苦，得世間樂；若
X18n0338_p0486c01║應以出世善法得度，即入真諦三昧，放世間善法
X18n0338_p0486c02║光照，令得二乘道果；若應以出世間上上善法得
X18n0338_p0486c03║度，即入中道三昧，放出世間上上善法光照，即開
X18n0338_p0486c04║佛知見，入菩薩位，故《華嚴經》、《思益經》悉云「佛有光
X18n0338_p0486c05║明，名無慳。若放此光照眾生，即能離慳、行布施，乃
X18n0338_p0486c06║至六度，一切事亦如是」，《請觀音》云「普放淨光明，滅
X18n0338_p0486c07║除癡闇冥」，故《大品》先放身支節光，次放毛孔光，觸
X18n0338_p0486c08║眾生身，盲者得視，聾者得聽，如是等種種世間利
X18n0338_p0486c09║益，亦能令得道發菩提心。譬如網魚，初網不得者，
X18n0338_p0486c10║後更網之；初光未度者，更放光度之，如是有緣者，
X18n0338_p0486c11║皆得利益入道。菩薩入道亦爾，放光普照十法界，
X18n0338_p0486c12║眾生皆得利益入道也。復次，若放一光止除慳，一
X18n0338_p0486c13║光除瞋者，是別教意，不名普照。復次，若放二諦光，
X18n0338_p0486c14║亦不名普。今此諸菩薩，能放中道圓光普照，只放
X18n0338_p0486c15║一光，照一切處，皆令各得利益，隨機入道，故名法
X18n0338_p0486c16║寶照也。問：光照云何能破惡生善？答：譬如熏藥烟
X18n0338_p0486c17║𧢻，病苦即除，身得安樂。放光觸身，破惡生善，亦復
X18n0338_p0486c18║如是，以光從諸善根出故，隨𧢻有緣眾生，苦悉除
X18n0338_p0486c19║也。
X18n0338_p0486c20║而雨甘露。
X18n0338_p0486c21║此二明說法。雨甘露者，甘露是諸天玅藥，服之安
X18n0338_p0486c22║樂不死。《中論》云：「實相，名天甘露。能令三乘，同得聖
X18n0338_p0486c23║道涅槃常樂也。」實相、甘露即有二種：一，真諦實相；
X18n0338_p0486c24║二，中道實相。眾生應以真諦得度，即雨偏真甘露，
X18n0338_p0487a01║三乘同得化城涅槃也。若有大乘圓機，即雨中道
X18n0338_p0487a02║實相甘露，即開佛知見，見佛性，住大涅槃也。故《法
X18n0338_p0487a03║華經》云：「佛平等說，如一味雨。隨眾生性，所稟不同。」
X18n0338_p0487a04║此諸菩薩說甘露法，亦皆如是。
X18n0338_p0487a05║於眾言音，微玅第一。
X18n0338_p0487a06║此三明釋歎雨甘露雨。此諸菩薩何故能說甘露
X18n0338_p0487a07║法雨？為有微玅之言音也。微玅言音，如《法華》明舌
X18n0338_p0487a08║根功德「若欲以一言遍三千界，隨意即能至」，鐵輪
X18n0338_p0487a09║菩薩尚能如是，何況補處大士而不能以玅音遍
X18n0338_p0487a10║滿十法界！眾生隨類各得解，普得受行，獲其利也。
X18n0338_p0487a11║微玅第一者，降佛以還，一切世間言語音聲，莫能
X18n0338_p0487a12║過也。又解，即是法性言音，故云「微妙第一」也。
X18n0338_p0487a13║深入緣起，
X18n0338_p0487a14║二、明深入緣起，釋成放光說法者，即有二：一，明深
X18n0338_p0487a15║入緣起，此歎智德釋成放光說法；二，「斷諸邪見」以
X18n0338_p0487a16║下，此歎斷德，釋成放光說法。一、歎智德釋成放光
X18n0338_p0487a17║說法者，所以能放光說法，利益深普，良由智能深
X18n0338_p0487a18║入緣起也。緣起有二種：一，生死緣起；二，解脫緣起。
X18n0338_p0487a19║生死緣起即是無明十二因緣，一切生死也。解脫
X18n0338_p0487a20║緣起即是觀十二因緣智慧，起一切解脫佛法也。
X18n0338_p0487a21║今明「深入緣起」者，深入十二因緣生死緣起，即成
X18n0338_p0487a22║解脫緣起也，故《大涅槃經》云：「十二因緣有四種觀，
X18n0338_p0487a23║若深入者，得上上智，了了見佛性也。」所以者何？若
X18n0338_p0487a24║觀十二因緣生滅，即是三藏菩薩調伏諸根，滿足
X18n0338_p0487b01║六度，未名深入。若觀十二因緣即空，斷界內惑，即
X18n0338_p0487b02║是通教菩薩，亦未名深入。若觀十二因緣知空非
X18n0338_p0487b03║空入假，名破界內、外恒沙無知，得進入中道，破十
X18n0338_p0487b04║一品無明，是別教菩薩，亦未名深入。圓教菩薩，一
X18n0338_p0487b05║心圓觀十二因緣，從初住發真見中道，至補處破
X18n0338_p0487b06║四十一品，乃名「深入緣起」也。是諸菩薩，非但入十
X18n0338_p0487b07║二因緣正報緣起，亦深入世界依報緣起，知世界
X18n0338_p0487b08║因緣成、世界因緣壞也；既自能深入緣起，是以能
X18n0338_p0487b09║說因緣實相甘露也，深入之義意亦顯也。
X18n0338_p0487b10║斷諸邪見、有無二邊，無復餘習。
X18n0338_p0487b11║此二歎斷德釋成放光說法者，普注甘露，只以自
X18n0338_p0487b12║無惑闇，能普放光照眾生闇；只以自無繫縛，能雨
X18n0338_p0487b13║甘露，解眾生縛。斷諸邪見、有無二邊者，諸邪見有
X18n0338_p0487b14║二種：一者，界內；二者，界外。一、界內邪見者，六十二
X18n0338_p0487b15║見等種種邪見，皆屬有、無二見也。二、界外亦有種
X18n0338_p0487b16║種諸見，亦竝屬有、無二見。今總界內諸見，竝是屬
X18n0338_p0487b17║有邊；總界外諸見，竝屬無邊，故《大涅槃經》云「凡夫
X18n0338_p0487b18║者，有；二乘者，無；菩薩之法，不有不無」。正見中道佛
X18n0338_p0487b19║性，則破有、無二邊，一切邪見，故言「斷諸邪見、有無
X18n0338_p0487b20║二邊」也。又解云，正觀中道，破真俗有無二邊，至金
X18n0338_p0487b21║剛頂邊際智滿，中道體顯，三諦之惑方盡也。而言
X18n0338_p0487b22║無復餘習者，圓教始從初住，終至法雲，圓斷有、無
X18n0338_p0487b23║諸見，猶有習在；等覺入重玄門，無量百千萬億劫
X18n0338_p0487b24║重修凡夫事，見理分明，習氣微薄，事等微烟，故名
X18n0338_p0487c01║無復餘習。譬如一升鹽，投於大河，無復鹹味也，故
X18n0338_p0487c02║《大智論》云：「有、無二見滅無餘，諸法實相佛所說。」問：
X18n0338_p0487c03║此不應然？答：若常徒解釋「斷界內有無二見」，豈得
X18n0338_p0487c04║銷此文也！又，若用《地論》別教解義，登地離凡夫我
X18n0338_p0487c05║相障，斷有、無二見，豈得銷此文也！問：此有何過？答：
X18n0338_p0487c06║三藏、通教初見道，即斷諸邪見、有無二邊，豈可用
X18n0338_p0487c07║此歎補處之德！別教登初地、見佛性，斷界外邪見、
X18n0338_p0487c08║有無二邊，見惑皆空，豈可用銷此文，歎補處之德
X18n0338_p0487c09║也！《優婆塞經》云「九地斷見習，十地斷愛習」，《地持論》
X18n0338_p0487c10║云「離一切見清淨淨禪」，此據金剛等覺之位。今約
X18n0338_p0487c11║《地持論》銷此經文，一家用圓教明斷惑，義轉分明。
X18n0338_p0487c12║演法無畏，猶師子吼。
X18n0338_p0487c13║二、正說法歎化佗者，此下至「過量」，皆歎說法也。初
X18n0338_p0487c14║即雙舉兩譬歎化佗，成就後一總歎化佗功德無
X18n0338_p0487c15║量也。初譬云師子吼，師子吼者，名決定說；決定說
X18n0338_p0487c16║者，說一切眾生皆有佛性也。所言「演法無畏」者，演
X18n0338_p0487c17║之言廣，心無怯弱，故名無畏。是諸菩薩，能於四不
X18n0338_p0487c18║可說，用四悉檀赴緣，而廣起四教也。「猶師子吼」即
X18n0338_p0487c19║是譬演實相甘露法，得無畏也。如師子吼時，非但
X18n0338_p0487c20║不畏禽獸，亦能令香象失糞，飛者墮落。此諸菩薩
X18n0338_p0487c21║演甘露法，非但於一切天魔、外道，及諸眾生，心無
X18n0338_p0487c22║怯弱，亦令天魔失愛論糞，外道執見高心墮落，亦
X18n0338_p0487c23║令一切眾生愛見煩惱皆滅。
X18n0338_p0487c24║其所講說，乃如雷震。
X18n0338_p0488a01║此次譬雨甘露法，能令生善也。《釋論》具出四種法
X18n0338_p0488a02║師，雷喻多聞，雨喻美行，具在論文。今明雷以驚蟄，
X18n0338_p0488a03║雨以潤生，將說甘露雨，震八音雷，用驚二邊邪見
X18n0338_p0488a04║之蟄，使一切善根萌芽開發，謂三草兩木，一地所
X18n0338_p0488a05║生，一切行人，宿世善根開發增長，故言「其所說法，
X18n0338_p0488a06║乃如雷震」也。
X18n0338_p0488a07║無有量，已過量。
X18n0338_p0488a08║此二句總歎化佗之功無量也。此諸菩薩，神通智
X18n0338_p0488a09║慧，放光說法，十方世界所化眾生無有限量，不可
X18n0338_p0488a10║以阿僧祇數也。「已過量」者，其所化度，不可說也。復
X18n0338_p0488a11║次，「無有量」者，七種方便行人，用思量智，所不能量
X18n0338_p0488a12║也。「已過量」者，圓教十地以下不思議智，所不能知
X18n0338_p0488a13║也。
X18n0338_p0488a14║集眾法寶，如海導師，了達諸法深玅之義，善知眾生
X18n0338_p0488a15║往來所趣，及心所行。
X18n0338_p0488a16║此三進修化佗法，明諸菩薩化佗之功雖大，未證
X18n0338_p0488a17║極果，猶須進修化佗之法，即是菩薩入等覺地，於
X18n0338_p0488a18║百千萬億劫入重玄門，修化佗行。重玄門者，《地持
X18n0338_p0488a19║論》云：「入住起力禪，捨復入力禪。」入者，從凡心入一
X18n0338_p0488a20║切法門，乃至上地也。起力者，從等覺地一切法門，
X18n0338_p0488a21║起入一切法門。住者，隨住一法門，即住一切法門
X18n0338_p0488a22║也。捨復入力者，從無量百千萬億劫重修也。故《法
X18n0338_p0488a23║華經》彌勒歎下方菩薩言「善入、出、住無量百千萬
X18n0338_p0488a24║億三昧，得大神通，久修梵行，善能次第習諸善法，
X18n0338_p0488b01║巧於問答，人中之寶」也。「集眾法寶，如海導師」，導師
X18n0338_p0488b02║者，將導眾人入海採寶，非但眾人得寶，已亦自獲。
X18n0338_p0488b03║菩薩導眾生，入生死海，非但令眾生得佛法寶，化
X18n0338_p0488b04║功歸已，入重玄門，法利亦多，無量無邊也，故此經
X18n0338_p0488b05║云「不入大海，不得無價寶珠。菩薩不入煩惱巨海，
X18n0338_p0488b06║不得一切智寶也」。補處菩薩入重玄門，無量百千
X18n0338_p0488b07║萬億劫報修凡夫事，故能放光說法，利益眾生也。
X18n0338_p0488b08║了達諸法深玅之義者，菩薩入重玄門，內慧莊嚴
X18n0338_p0488b09║增進也。了達是智慧之異名，諸法即是十法界一
X18n0338_p0488b10║切諸法也。深妙之義，十法界諸法、二諦、三諦之理
X18n0338_p0488b11║甚深，故名深見；三德不縱不橫，故名深玅義也。「善
X18n0338_p0488b12║知眾生往來所趣，及心所行」，此兩句明菩薩入住
X18n0338_p0488b13║重玄門，增進外見所化眾生根緣也。此諸菩薩得
X18n0338_p0488b14║真天眼，常在三昧，不以二相見諸眾生死此生彼，
X18n0338_p0488b15║名往；死彼生此，名來。所趣者，知因能趣果，善、惡業
X18n0338_p0488b16║緣之因，趣受報好、醜之果也。而言及心所行者，用
X18n0338_p0488b17║種智知其宿世習因所行，三草兩木，一地所生，根
X18n0338_p0488b18║性不同也。三草兩木，即是三藏、通教、別教七種方
X18n0338_p0488b19║便善根；一地所生，即是圓教之根緣也。前明用藥，
X18n0338_p0488b20║今明知病，既識藥知病，即能隨病授藥，故知住重
X18n0338_p0488b21║玄門，化佗之德轉深大也。
X18n0338_p0488b22║近無等等佛自在慧。
X18n0338_p0488b23║第三約隣果歎德，此文有三別：一，歎自行；二，歎化
X18n0338_p0488b24║佗；三，總釋成。一、歎自行者，復為二別：一，歎自行智
X18n0338_p0488c01║德；二，歎自行斷德。一、歎自行智德，復為二：一、總歎
X18n0338_p0488c02║自行智德者，即「近無等等佛自在慧」也。「無等等」者，
X18n0338_p0488c03║十方諸佛無與等者，今等於十方諸佛，故言無等
X18n0338_p0488c04║等；又，約理為釋，實相之理無能與等，佛種智圓極，
X18n0338_p0488c05║能等實相之理，故名無等等也。若圓教初住，雖發
X18n0338_p0488c06║真見理，得無等法，猶有四十一品無明，去玅覺遠，
X18n0338_p0488c07║不名隣果，約佛約理，俱非近無等等；金剛心菩薩，
X18n0338_p0488c08║約佛約理皆近，故言無等等。約四教作無等等義，
X18n0338_p0488c09║分別可知。
X18n0338_p0488c10║十力、無畏、十八不共。
X18n0338_p0488c11║二、別歎自行智德，如《大智論》解此有二：一云，菩薩
X18n0338_p0488c12║自有無畏、不共之法；二云，菩薩分得佛力、無畏、不
X18n0338_p0488c13║共法。補處如十四之月，佛如十五之月，相隣近也。
X18n0338_p0488c14║若約四教明力、無畏者，如三藏釋十力、無畏，皆同
X18n0338_p0488c15║大乘名教，《毗曇》釋不共法，別作名教，故《大智論》彈
X18n0338_p0488c16║《毗曇》云：「力、無畏名，既同大乘，不共何得別立！」今但
X18n0338_p0488c17║約其斷伏分別同異名義，異非妨也。通教約照二
X18n0338_p0488c18║諦，八地分得十力、無畏等，十地當知如佛近無等
X18n0338_p0488c19║等也。別教明中道，初地已上分得十力等法，至十
X18n0338_p0488c20║地所得十力等法，名近無等等也。圓教初住已上，
X18n0338_p0488c21║明分得力、無畏、不共等法，《華嚴經》明初住云「得如
X18n0338_p0488c22║來是處、非處等十力智」也；至等覺位，乃是近佛力、
X18n0338_p0488c23║無畏、不共法也。此即歎隣果智德也。前云「佛自在
X18n0338_p0488c24║慧」者，佛慧中無無明，故究竟自在；菩薩雖有無明，
X18n0338_p0489a01║如微烟，將得佛慧，故以此為歎也。
X18n0338_p0489a02║關閉一切諸惡趣門，
X18n0338_p0489a03║此歎自行斷德。諸惡趣門者，惡趣雖多，不出二種
X18n0338_p0489a04║緣集，通教菩薩見空，關閉有為緣集惡趣之門；別
X18n0338_p0489a05║教菩薩見不空，關閉無為緣集惡趣之門也。此諸
X18n0338_p0489a06║菩薩見佛性中道之源，故能關一切諸惡趣門也。
X18n0338_p0489a07║或屬歎化佗，關閉一切眾生惡趣門也。
X18n0338_p0489a08║而生五道以現其身，為大醫王，善療眾病，應病與藥，
X18n0338_p0489a09║令得服行。
X18n0338_p0489a10║此二歎化佗也。若開修羅，即是六道示現其身也。
X18n0338_p0489a11║若三藏教明，帶結願生，或用神通示五道之身，於
X18n0338_p0489a12║染淨土化眾生。若約通教解，明七地斷界內結，願
X18n0338_p0489a13║扶餘習，生五道示現其身，亦用神通化生也。若別
X18n0338_p0489a14║教明，登地以上應生，不須扶習也。若圓教明，初住
X18n0338_p0489a15║以上，得一身、無量身，「清淨玅法身，湛然應一切」，即
X18n0338_p0489a16║是二十五三昧力，熏生二十五有，是名「而生五道
X18n0338_p0489a17║以現其身」也。今言「而生五道以現其身」者，即補處
X18n0338_p0489a18║大士法身得二十五三昧，內破二十五有，關諸惡
X18n0338_p0489a19║趣，慈善冥熏，隨機應現，十方示受五道身，利眾生
X18n0338_p0489a20║也。「為大醫王，療治眾病」，此明既生五道，意在利物。
X18n0338_p0489a21║利物者，正為治眾生結業病也。又解，對小明大，三
X18n0338_p0489a22║教菩薩及圓教下地菩薩，皆是小醫；今此諸菩薩，
X18n0338_p0489a23║名大醫也，亦能現八相成道，作大醫王也。療治眾
X18n0338_p0489a24║病者，治界內、外一切煩惱、不善業病也。「應病與藥」
X18n0338_p0489b01║者，赴機用四悉檀說四教之法藥也。「令得服行」者，
X18n0338_p0489b02║眾生聞法修行，能斷界內、界外煩惱，得大、小兩乘
X18n0338_p0489b03║聖道解脫也。
X18n0338_p0489b04║無量功德皆成就，無量佛土皆嚴淨。其見聞者，無不
X18n0338_p0489b05║蒙益；諸有所作，亦不唐捐。
X18n0338_p0489b06║此三總釋成隣果歎也。「無量功德皆成就」者，釋自
X18n0338_p0489b07║行功德滿；「無量佛土皆嚴淨」，此釋化佗功德滿也。
X18n0338_p0489b08║「其見聞者，無不蒙益」，法身非色非聲，隨機有應，若
X18n0338_p0489b09║現形、聲，必為利物，以有緣故，見形聞聲，即獲世間、
X18n0338_p0489b10║出世間之益也。「諸有所作，亦不唐捐」，唐之言虗，捐
X18n0338_p0489b11║之言棄，亦謂失也。約自行而解者，隨心所行，任運
X18n0338_p0489b12║契會，必成勝因，感果不失，故言不虗棄其功也。就
X18n0338_p0489b13║化佗為釋者，眾生雖不得入第一義悉檀，不失三
X18n0338_p0489b14║悉檀發心、歸向、生善、破惡之利，故言不虗棄其功
X18n0338_p0489b15║也。化功歸已，亦是不失也。
X18n0338_p0489b16║如是一切功德，皆悉具足。
X18n0338_p0489b17║第三結成歎德，如上來所歎功德「是諸菩薩，悉皆
X18n0338_p0489b18║成就」。若依南、北摘句配地歎德，豈得言諸菩薩皆
X18n0338_p0489b19║成就也！一家解釋，理自冥會也。又解云，菩薩功德
X18n0338_p0489b20║無量，上所歎止是數十耳，類歎無量皆成就，不可
X18n0338_p0489b21║具述也。
X18n0338_p0489b22║其名曰：等觀菩薩、不等觀菩薩、等不等觀菩薩、
X18n0338_p0489b23║第四累名證成同聞。雖歎勝德，若不的顯名字，莫
X18n0338_p0489b24║知其人，故須略出五十二菩薩，以證同聞，勸信之
X18n0338_p0489c01║義成也。若約四教解釋，事轉繁多，今略就三觀釋
X18n0338_p0489c02║名，足知大況。「等觀」者，從二觀入中，即是不二平等，
X18n0338_p0489c03║故云等觀菩薩。「不等觀」者，但就雙照二諦分別，則
X18n0338_p0489c04║有無量殊別，故名不等觀菩薩也。「等不等」者，是正
X18n0338_p0489c05║觀中道，雙照二諦，照中，名等；照二諦，名不等；合體
X18n0338_p0489c06║用得名，名等不等觀菩薩也。此悉須用六即分別，
X18n0338_p0489c07║則不混濫也：一切眾生即是實相，是為理即之等
X18n0338_p0489c08║觀菩薩也；若聞實相名字，自知即是實相之理，即
X18n0338_p0489c09║是名字即等觀菩薩也；若觀中道，通達無礙，即是
X18n0338_p0489c10║觀行即等觀菩薩；若發相似之解，得六根清淨，名
X18n0338_p0489c11║為相似即等觀菩薩；若發真明，初住以上，皆名分
X18n0338_p0489c12║證真實即等觀菩薩；若照窮實相之源，名等觀佛
X18n0338_p0489c13║也。今此等觀菩薩乃是分證之極位，隣究竟即，故
X18n0338_p0489c14║名等觀菩薩、不等觀、等不等觀，乃至文殊師利類，
X18n0338_p0489c15║須深得此意，不得一往聞「觀心即是」，而便混濫，生
X18n0338_p0489c16║增上慢，作菩薩旃陀羅也。若不受此語，即是不信
X18n0338_p0489c17║一切大乘經了義之說也。
X18n0338_p0489c18║定自在王菩薩、
X18n0338_p0489c19║用一心三觀，能觀心性，名為上定。得此上定，於一
X18n0338_p0489c20║切真俗禪定即得自在，如國王也。
X18n0338_p0489c21║法自在菩薩、
X18n0338_p0489c22║一心三觀正觀三諦，心無滯礙，於十法界一切諸
X18n0338_p0489c23║法自在也。
X18n0338_p0489c24║法相菩薩、
X18n0338_p0490a01║一心三觀，顯十法界諸法三諦法相也。
X18n0338_p0490a02║光相菩薩、
X18n0338_p0490a03║一心三觀，此之慧光，能顯實相也。
X18n0338_p0490a04║光嚴菩薩、
X18n0338_p0490a05║一心三觀，觀心智慧光明，莊嚴法身也。
X18n0338_p0490a06║大嚴菩薩、
X18n0338_p0490a07║一心三觀，觀於心性，其性廣博，猶若虗空，境大故
X18n0338_p0490a08║智大，大智以嚴法身也。
X18n0338_p0490a09║寶積菩薩、
X18n0338_p0490a10║一心三觀，正觀心性雖空，具足萬行之法寶聚積，
X18n0338_p0490a11║故名寶積也。
X18n0338_p0490a12║辯積菩薩、
X18n0338_p0490a13║一心三觀若與法性相應，即四辯蘊蓄也。
X18n0338_p0490a14║寶手菩薩、
X18n0338_p0490a15║三觀心成，即具權實二智之寶為手也。
X18n0338_p0490a16║寶印手菩薩、
X18n0338_p0490a17║以實相印，印一心三觀智慧手也。
X18n0338_p0490a18║常舉手菩薩、
X18n0338_p0490a19║正觀之心手上，求佛果也。
X18n0338_p0490a20║常下手菩薩、
X18n0338_p0490a21║三觀智慧手，即無緣大慈，下化眾生也。
X18n0338_p0490a22║常慘菩薩、
X18n0338_p0490a23║住正觀心悲愍眾生也。
X18n0338_p0490a24║喜根菩薩、
X18n0338_p0490b01║正觀得如來藏，如貧得寶藏，大喜充遍心也。
X18n0338_p0490b02║喜王菩薩、
X18n0338_p0490b03║一心三觀得真中道，法喜自在，如王也。
X18n0338_p0490b04║辯音菩薩、
X18n0338_p0490b05║一心三觀分別法界殊方之音，皆一心中通達無
X18n0338_p0490b06║礙也。
X18n0338_p0490b07║虗空藏菩薩、
X18n0338_p0490b08║若觀心性譬如虗空，無所積聚，乃名為藏也。
X18n0338_p0490b09║執寶炬菩薩、
X18n0338_p0490b10║一心三觀具三十七品之寶炬，照顯心源也。
X18n0338_p0490b11║寶勇菩薩、
X18n0338_p0490b12║正觀心性，見一切法寶於生死意，而有勇也。
X18n0338_p0490b13║寶見菩薩、
X18n0338_p0490b14║用一心三觀觀智慧寶，了了見佛性也。
X18n0338_p0490b15║帝網菩薩、
X18n0338_p0490b16║譬如帝王法網無量，一心三觀觀三諦理，具足無
X18n0338_p0490b17║量諸法之網，網一切煩惱及眾生。
X18n0338_p0490b18║明網菩薩、
X18n0338_p0490b19║如《思益經》明「光明為法網」，《大智論》釋「放光作網魚」，
X18n0338_p0490b20║喻一心三觀，觀心光明網。
X18n0338_p0490b21║無緣觀菩薩、
X18n0338_p0490b22║一心三觀觀因緣畢竟不可得，不見能觀所觀，真
X18n0338_p0490b23║修體顯，無緣無念，寂而常觀也。
X18n0338_p0490b24║慧積菩薩、
X18n0338_p0490c01║一心三觀，具一切智慧聚。
X18n0338_p0490c02║寶勝菩薩、
X18n0338_p0490c03║勝觀寶，勝一切世間之寶。
X18n0338_p0490c04║天王菩薩、
X18n0338_p0490c05║正觀顯第一義天，得第一義天自在如王也。
X18n0338_p0490c06║壞魔菩薩、
X18n0338_p0490c07║正觀之心能壞二邊、八魔也。
X18n0338_p0490c08║電德菩薩、
X18n0338_p0490c09║一心三觀發真見理迅速，即成三觀，譬如夜見電
X18n0338_p0490c10║光，即得見道也。
X18n0338_p0490c11║自在王菩薩、
X18n0338_p0490c12║一心三觀得真我性，於一切法得自在如王也。
X18n0338_p0490c13║功德相嚴菩薩、
X18n0338_p0490c14║一心三觀能具萬善，萬善功德之相莊嚴法身也。
X18n0338_p0490c15║師子吼菩薩、
X18n0338_p0490c16║正觀中道得佛性，成師子吼三昧也。
X18n0338_p0490c17║雷音菩薩、
X18n0338_p0490c18║觀心見中道多聞，美行如雷音震吼，驚一切二邊
X18n0338_p0490c19║氷蟄也。
X18n0338_p0490c20║山相擊音菩薩、
X18n0338_p0490c21║如二山相擊，音遍四方。正觀境智相應，出四辯也。
X18n0338_p0490c22║香象菩薩、
X18n0338_p0490c23║正觀無煩惱臭，能荷負一切也。
X18n0338_p0490c24║白香象菩薩、
X18n0338_p0491a01║正觀法性之本，本無黑惡之氣，而生白淨善法五
X18n0338_p0491a02║分身香，故名之白；香起諸慈悲，荷負一切，如白香
X18n0338_p0491a03║象也。
X18n0338_p0491a04║常精進菩薩、
X18n0338_p0491a05║正觀精進，見法性真常，成無作四正勤也。
X18n0338_p0491a06║不休息菩薩、
X18n0338_p0491a07║正觀於空、不空，不住偏空化城休息也。
X18n0338_p0491a08║妙生菩薩、
X18n0338_p0491a09║觀心不生，則一切法不生，般若妙生。
X18n0338_p0491a10║華嚴菩薩、
X18n0338_p0491a11║觀心具福慧之因華莊嚴法身。
X18n0338_p0491a12║觀世音菩薩、
X18n0338_p0491a13║《請觀音經》云：「觀於心脉，使想一處，即見觀世音也。」
X18n0338_p0491a14║得大勢菩薩、
X18n0338_p0491a15║正觀成就，降伏魔怨，制諸外道也。
X18n0338_p0491a16║梵網菩薩、
X18n0338_p0491a17║「梵」名清淨，正觀清淨法，網內、外一切眾生也。
X18n0338_p0491a18║寶杖菩薩、
X18n0338_p0491a19║觀心具功德智慧為杖，憑此法寶杖，進菩提果也。
X18n0338_p0491a20║又云，眾生憑杖入中道也。
X18n0338_p0491a21║無勝菩薩、
X18n0338_p0491a22║一心三觀得實相智慧，一切世間、出世間法，莫之
X18n0338_p0491a23║能勝也。
X18n0338_p0491a24║嚴土菩薩、
X18n0338_p0491b01║一心觀，心淨則佛土淨也。
X18n0338_p0491b02║金髻菩薩、
X18n0338_p0491b03║一心三觀成實相慧，名金髻者，權智也，以此嚴心、
X18n0338_p0491b04║首，故云金髻也。
X18n0338_p0491b05║珠髻菩薩、
X18n0338_p0491b06║一心三觀即是實相智慧，如《法華經》明轉輪聖王
X18n0338_p0491b07║髻中明珠也。
X18n0338_p0491b08║彌勒菩薩、
X18n0338_p0491b09║此云「慈氏」。一心三觀得無緣慈，如礠石吸鐵也。
X18n0338_p0491b10║文殊師利法王子菩薩，
X18n0338_p0491b11║一心三觀若見佛性，即具三德，不縱不橫，故云玅
X18n0338_p0491b12║德也。如是等菩薩，隨舉一觀門別以標菩薩名，引
X18n0338_p0491b13║物歸心。若一人各具一切觀門，即名字互通，即是
X18n0338_p0491b14║字等、身等、法等。其能如是解者，即於正觀心中見
X18n0338_p0491b15║一切諸佛也，故《法華經》云：「若人有能信汝所說，則
X18n0338_p0491b16║為見我，亦見於汝，及比丘僧，并諸菩薩。」此言何謂？
X18n0338_p0491b17║《華嚴》云「十方諸如來，同共一法身，一身一智慧，力
X18n0338_p0491b18║無畏亦然」，故上來佛菩薩竝約觀心明也。問：凡夫
X18n0338_p0491b19║觀心，何得用此釋諸佛、菩薩義？答：此經自云：「諸佛
X18n0338_p0491b20║解脫，當於何求？當於一切眾生心行中求。」若執文
X18n0338_p0491b21║字，離心而求諸佛菩薩解脫者，可謂抱石投淵，夜
X18n0338_p0491b22║遊去燭也。
X18n0338_p0491b23║如是等三萬二千人。
X18n0338_p0491b24║此是第五大段結眾數。問：此諸菩薩，定皆是十地、
X18n0338_p0491c01║等覺補處位不？答：北方諸師，從初地至十地；南土
X18n0338_p0491c02║諸師云，是八地、九地、十地也。復有師，例如《大品經》
X18n0338_p0491c03║云「皆補處也」。今謂不爾，前明本迹，已判高下莫測，
X18n0338_p0491c04║何須定判？
X18n0338_p0491c05║
X18n0338_p0491c06║維摩羅詰經文疏卷第四