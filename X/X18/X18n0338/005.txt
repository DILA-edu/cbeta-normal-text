X18n0338_p0491c07║
X18n0338_p0491c08║
X18n0338_p0491c09║
X18n0338_p0491c10║維摩羅詰經文疏卷第五（從「復有萬梵」訖「目不蹔捨」）
X18n0338_p0491c11║
X18n0338_p0491c12║復有萬梵天王尸棄等，從餘四天下，來詣佛所而聽
X18n0338_p0491c13║法；
X18n0338_p0491c14║此下第三辨凡夫眾，雜明諸天、八部、四眾同聞此
X18n0338_p0491c15║經，為證成傳經不繆也。此中不無大、小兩乘聖人，
X18n0338_p0491c16║但以從多為論。又，對前聖眾，故制為凡夫也。就此
X18n0338_p0491c17║有實有權，若實隨結業受生，即是實凡；若法身菩
X18n0338_p0491c18║薩住二十五三昧，破二十五有，應迹受生，即是權
X18n0338_p0491c19║也。此經上歎菩薩云「而生五道，以現其身」，即其義
X18n0338_p0491c20║也。又云「以眾生病，故菩薩亦病」，意在此也。所以諸
X18n0338_p0491c21║天、八部、四眾預座聞經者，應作四句料簡，今傍《涅
X18n0338_p0491c22║槃經》云「於戒緩者，不名為緩；於乘緩者，乃名為緩」，
X18n0338_p0491c23║解此乃有多途，今取一邊義便，用通此經文，具作
X18n0338_p0491c24║四句分別：一，戒乘俱急；二，戒緩乘急；三，戒急乘緩；
X18n0338_p0492a01║四，乘戒俱緩。若通論戒乘，一切善法、一切觀行，皆
X18n0338_p0492a02║得是戒，皆得是乘。今別判戒乘不同者，三歸、五戒、
X18n0338_p0492a03║十善、八齋、出家律儀，乃至定共，能防身口遮惡道
X18n0338_p0492a04║果，得人天報，名之為戒。乘者，若聞經生解，若觀智
X18n0338_p0492a05║推尋四諦、十二因緣生滅、無生滅理，智慧能破煩
X18n0338_p0492a06║惱，運出三界，名為乘也。故《大品經》云：「有相之善，不
X18n0338_p0492a07║動不出；無相之善，能動出。」但戒有麤細之殊，乘有
X18n0338_p0492a08║大小之別，今明此義，即為二別：一，玄釋；二，帖經文。
X18n0338_p0492a09║一、玄釋，略為七意：
X18n0338_p0492a10║第一，明乘戒緩急值佛不同；第二，明信法兩
X18n0338_p0492a11║行根性；第三，明大小兩乘根性；第四，明
X18n0338_p0492a12║聞漸頓根性；第五，明菩薩應迹同凡；第
X18n0338_p0492a13║六，明觀心；第七，明化佗。
X18n0338_p0492a14║第一明戒乘緩急值佛不同者，則是正釋前四句
X18n0338_p0492a15║也。一、明戒乘俱急。戒急，受人天報，加修禪定，發定
X18n0338_p0492a16║共戒，受梵天身；乘急，見佛得道，今此經諸天、四眾，
X18n0338_p0492a17║來會是也。二、戒緩乘急。戒緩，有所毀犯，生三惡道；
X18n0338_p0492a18║乘急，值佛聞法，今得聖道，龍、神、夜叉、阿脩羅、乾闥
X18n0338_p0492a19║婆、緊那羅、迦樓羅伽等皆來聽法，意在此也。乃至
X18n0338_p0492a20║說《大方等陀羅尼》時，婆藪從地獄出，將諸罪人共
X18n0338_p0492a21║來聽法，又諸餓鬼眾亦來聽法；佛說《大涅槃經》，種
X18n0338_p0492a22║種諸鬼神、鳥獸等悉來。又，《大品》佛放光地獄，即得
X18n0338_p0492a23║捨地獄身，生六欲天，來下聽法，皆是往昔戒緩乘
X18n0338_p0492a24║急也。問曰：三惡道既是難處，云何得道？答曰：少故
X18n0338_p0492b01║言不得，非都不得道也。《大智度論》云：「譬如人身有
X18n0338_p0492b02║黑靨子，雖不名黑人，非不有黑。」三、明戒急乘緩。戒
X18n0338_p0492b03║急得天人身，受諸樂報；乘緩不得值佛聞經，設得
X18n0338_p0492b04║值佛聞經，亦不得入道，如舍衛國三萬億家，不得
X18n0338_p0492b05║見佛；三萬億家雖得見佛，不來聽法也。上界諸天
X18n0338_p0492b06║貪著天樂，不來聽法，即是其事。周時，佛興於世，雖
X18n0338_p0492b07║復星殞如雨，而此土不得見佛聞經，皆其義也。四、
X18n0338_p0492b08║明戒乘俱緩。則墮三塗，乘緩不得見佛聞經。流轉
X18n0338_p0492b09║生死，未有邊際也。第二明信法兩行根性不同者，
X18n0338_p0492b10║即為二意：一，信行根性；二，法行根性。一、信行根性
X18n0338_p0492b11║者，聞慧勳習所成也。此人悉是過去多聞、受持、讀、
X18n0338_p0492b12║誦、聽講、講說等人也。就此即有四：一、戒乘俱急，得
X18n0338_p0492b13║人天身，見佛聞經入聖道也；二、戒緩乘急，受龍、鬼
X18n0338_p0492b14║等身，值佛聞經，亦得入聖道也；三、戒急乘緩，雖生
X18n0338_p0492b15║人天，受五欲樂，不得見佛聞經入道也；四、戒乘俱
X18n0338_p0492b16║緩，生三惡道，不得值佛聞法，流轉生死，沈淪苦海，
X18n0338_p0492b17║未有邊際也。今時義學之人，必須善得此意。二、法
X18n0338_p0492b18║行根性者，修慧勳習所成，即是過去坐禪觀行之
X18n0338_p0492b19║人，乘戒四句分別得失，類信行根性可知，但利根
X18n0338_p0492b20║有殊，少有所聞即能觀達，為異也。坐禪觀行人，亦
X18n0338_p0492b21║深須在意也。第三明大小根性不同者，還約信法
X18n0338_p0492b22║兩種根性，各有大小根性不同。即為二：一，信行；二，
X18n0338_p0492b23║法行根性。一、明信行根性，二種不同：一，大乘根性
X18n0338_p0492b24║信行人；二，小乘根性信行人。初、大乘根性信行人，
X18n0338_p0492c01║過去聞大乘，戒乘俱急，戒急生人天，乘急還聞大
X18n0338_p0492c02║乘，從聞得悟。餘三句，得失不同，類前可知。次、小乘
X18n0338_p0492c03║根性信行人，過去聞小乘，戒乘俱急，戒急生人天，
X18n0338_p0492c04║乘急還聞小乘，從聞得悟；餘三句，得失不同，類可
X18n0338_p0492c05║知。二、明法行根性，亦有大小兩乘根性不同。戒乘
X18n0338_p0492c06║緩急四句，類信行可知。但過去修觀行利根少聞，
X18n0338_p0492c07║自惟見理，為異耳。第四明頓漸根性不同，即為二：
X18n0338_p0492c08║一，明大乘法兩行各有頓根性；二，明小乘信法兩
X18n0338_p0492c09║行各有漸根性。一、明大乘信法兩行各有頓根性，
X18n0338_p0492c10║即為二：初、明大乘信行頓根性，若從無量劫來聞
X18n0338_p0492c11║大乘經，受持、讀、誦、解說、書寫，若乘戒俱急，即生人
X18n0338_p0492c12║天，釋、梵身，值盧舍那，聞七處八會之說，入佛知見，
X18n0338_p0492c13║譬如日出，前照高山。若戒緩、乘急，墮三惡道，受龍、
X18n0338_p0492c14║鬼、脩羅、摩睺伽、風雨神等身，見盧舍那，亦聞七處
X18n0338_p0492c15║八會之說，悟解大乘，入佛知見。戒急、乘緩雖受人
X18n0338_p0492c16║天之身，佛值舍那，聞七處八會之說。若乘戒俱緩，
X18n0338_p0492c17║墮三惡道，不得值佛聞七處八會之說，流轉生死，
X18n0338_p0492c18║未有邊際。次、明大乘法行頓根性，即是過去學大
X18n0338_p0492c19║乘，坐禪修一心三觀，假中、中假觀行之人，乘、戒、急、
X18n0338_p0492c20║緩四句得失，類大乘信行可知。但利根少有所聞，
X18n0338_p0492c21║自能觀達，致有異耳。二、明小乘信法兩行漸根性
X18n0338_p0492c22║人，即為二：一、信行漸根性人，既無頓悟之機，不預
X18n0338_p0492c23║《華嚴》七處八會之說，由有漸悟之根緣，得聞三藏、
X18n0338_p0492c24║方等、大品、法華等教，但須分別戒、乘、急、緩四句，行
X18n0338_p0493a01║有得失之殊，類前知，此如《涅槃經》明毒鼓之喻，若
X18n0338_p0493a02║聞毒鼓聲，近者亦死，遠者亦死。「近者死」喻聞華嚴
X18n0338_p0493a03║之教始見佛身，即便信受，入如來慧。「遠者亦死」即
X18n0338_p0493a04║喻於漸悟根緣，初作二乘，遠離佛道；次聞方等、般
X18n0338_p0493a05║若，至法華、涅槃，即皆巳如來滅度而滅度之，喻如
X18n0338_p0493a06║聞毒鼓聲，遠者亦死。五味相生，即其意也。今此不
X18n0338_p0493a07║思議解脫法座而有天龍八部為同聞眾者，即是
X18n0338_p0493a08║戒急乘急、戒緩乘急。信法兩行，大小、漸頓根緣，唯
X18n0338_p0493a09║得戒乘俱急、戒緩乘急二種根性，值佛聞經得道。
X18n0338_p0493a10║問曰：戒急乘緩、戒乘俱緩，亦有信法兩行根緣，何
X18n0338_p0493a11║當得道？答曰：若值如來，即為作乘戒俱急因緣；若
X18n0338_p0493a12║不值佛聞經，即於正、像佛法，為作戒乘俱急因緣。
X18n0338_p0493a13║故如來將入涅槃，遺囑令依波羅提木叉住，四念
X18n0338_p0493a14║處修道；又付囑流通，皆為作信行乘戒俱急因緣
X18n0338_p0493a15║也。問曰：若但作戒乘俱急因緣，何得復有戒緩乘
X18n0338_p0493a16║急之根緣也？答曰：諸佛如來用安隱道為作因緣，
X18n0338_p0493a17║但眾生罪垢深重，雖受持大乘坐禪觀行，不能淨
X18n0338_p0493a18║持梵戒，致成戒緩乘急之根緣也。雖復戒緩，墮三
X18n0338_p0493a19║惡道，未來若值彌勒千佛出，得聞漸頓之教，便得
X18n0338_p0493a20║入道，故《涅槃經》云「於戒緩者，不名為緩」，即其義也。
X18n0338_p0493a21║「於乘緩者，乃名為緩」，乘緩戒急，雖生人天，受五欲
X18n0338_p0493a22║樂，不值佛聞經，果報若盡，流轉生死，是故於乘緩
X18n0338_p0493a23║者，乃名為緩也。故云「寧為調達，死入地獄；不作鬱
X18n0338_p0493a24║頭藍弗，生天受樂」，調達本得燸法，惡業退墮，地獄
X18n0338_p0493b01║出，得人身，成辟支佛，聰明利智，過舍利弗；鬱頭藍
X18n0338_p0493b02║弗雖得生天，天福報盡，即墮三塗，生死流轉，未有
X18n0338_p0493b03║邊際也。第五明菩薩應迹同凡者，為接有緣共往
X18n0338_p0493b04║佛所聽經也。法身菩薩住二十五三昧，眾生二十
X18n0338_p0493b05║五有機感，即應受二十五有之身，若受四惡趣身，
X18n0338_p0493b06║即是無垢三昧、不退三昧、心樂三昧、歡喜三昧，慈
X18n0338_p0493b07║善根力故，受四趣之身，為引戒緩乘急信法兩行、
X18n0338_p0493b08║大小兩乘、頓漸根性眾生來聽釋迦漸頓二教，令
X18n0338_p0493b09║入道。若戒乘俱緩，為作俱急因緣也。次住如幻三
X18n0338_p0493b10║昧等二十一三昧慈善根力，受人天二十一種之
X18n0338_p0493b11║身，為引乘戒俱急信法兩行、大小兩乘、漸頓眾生
X18n0338_p0493b12║皆來聽漸頓兩教，令得入道；二為戒急乘緩著人
X18n0338_p0493b13║天樂，令修乘戒俱急之因緣也。今不思議法座天
X18n0338_p0493b14║龍八部、四眾之中，有法身菩薩現受八部、四眾之
X18n0338_p0493b15║身，即其義也。第六約觀心，若人觀行，莫問大、小兩
X18n0338_p0493b16║乘，若乘戒俱急，未來當受人天之身，得見彌勒，聞
X18n0338_p0493b17║法入道；若戒緩乘急，未來當受三惡道身，得見彌
X18n0338_p0493b18║勒，聞法入道；若戒急乘緩，未來受人天之身，不見
X18n0338_p0493b19║彌勒，設使得見，著樂放逸，不能親近；若戒乘俱緩，
X18n0338_p0493b20║未來墜墮三途，終不值佛聞經，設使見聞，終不能
X18n0338_p0493b21║發心歸向。若不能坐禪、觀行、讀誦、講說，即成信行
X18n0338_p0493b22║根性，戒、乘、急、緩得失可知。第七明化佗者，若觀行
X18n0338_p0493b23║純熟，坐禪、講說，當觀看心行，用此四意分別得失，
X18n0338_p0493b24║即見所化之人行業不同，未來苦樂昇沉、入道得
X18n0338_p0493c01║失，宛然可知，當以此意而導之。第二釋經文。就辨
X18n0338_p0493c02║凡夫眾為四：一，明梵天眾；二，明釋天眾；三，明八部
X18n0338_p0493c03║眾；四，明四部眾。一、明萬梵天王者，「梵」是天竺語，此
X18n0338_p0493c04║翻為離，或云淨行。梵王是娑婆世界主，住初禪中
X18n0338_p0493c05║問，《毗曇》云「二禪以上，無言語法，不立王也」，《瓔珞經》
X18n0338_p0493c06║明「禪禪皆有梵王」。今謂但加修無量心，果報勝故
X18n0338_p0493c07║為王，無有統御也。初禪有覺觀，言語則有主領之
X18n0338_p0493c08║事，故作娑婆世界主也。此由往昔戒乘俱急，戒急
X18n0338_p0493c09║得初禪，加修四無量心，得生梵天為王，領初禪諸
X18n0338_p0493c10║梵來聽法也。若菩薩應迹，即是白色三昧，種種三
X18n0338_p0493c11║昧力薰，故生初禪梵天，化引諸梵眾來聽大乘也。
X18n0338_p0493c12║所言「尸棄」，此翻云火，或云火首。又言翻為蠡髻也，
X18n0338_p0493c13║頂上肉髻似蠡，故名蠡髻也。望《法華．序》，恐是二禪
X18n0338_p0493c14║王也。又言「等」者，等三禪、四禪王也。此皆是往昔戒、
X18n0338_p0493c15║乘俱急，戒急得二禪、三禪、四禪，悉加修四無量心，
X18n0338_p0493c16║隨禪生上天也；乘急，故來聽法也。若菩薩應迹，即
X18n0338_p0493c17║是住雙三昧，生二禪；雷音三昧，生三禪；霔雨三昧，
X18n0338_p0493c18║生四禪，引諸梵眾來聽法也。問曰：何故從餘四天
X18n0338_p0493c19║下來？答曰：上界處空浩漫，來處難知，以下擬上，則
X18n0338_p0493c20║知當向，故言從餘四天下來也。
X18n0338_p0493c21║復有萬二千天帝，亦從餘四天下來在會座；
X18n0338_p0493c22║此第二明釋眾。「帝」是釋提桓因，地居天主也；釋提
X18n0338_p0493c23║因，翻為能作。若此間釋提桓因，昔迦葉佛滅度後，
X18n0338_p0493c24║有塔頹壞，有一女人，發治塔；復有三十二人發心
X18n0338_p0494a01║助治塔。治塔功德，作忉利天主；三十二人助治塔
X18n0338_p0494a02║者，作三十二輔臣。君臣合數，名三十三天。此諸天
X18n0338_p0494a03║帝及眷屬，皆是往昔戒、乘俱急，加修淨施諸功德，
X18n0338_p0494a04║故得生彼天，以乘急故，同來此會也。菩薩權迹，天
X18n0338_p0494a05║帝及眷屬，皆是難伏三昧薰生彼天，為引著樂諸
X18n0338_p0494a06║天來聽法也。「從餘四天下來」者，此四天下，但有一
X18n0338_p0494a07║天帝，今既有萬二千，故說從餘四天下來也。問曰：
X18n0338_p0494a08║上界勝天甚多，何故別出梵王、帝釋也？答曰：梵王
X18n0338_p0494a09║色界初天，又是娑婆世界主，故須別出；又是請佛
X18n0338_p0494a10║轉法輪主，又是佛檀越，故別。先辨又言等者，等上
X18n0338_p0494a11║色界也，天帝是欲界地居天主，亦請轉法輪主，亦
X18n0338_p0494a12║是佛檀越主也。
X18n0338_p0494a13║并餘大威德諸天、龍、神、夜叉、乾闥婆、阿脩羅、迦樓、緊
X18n0338_p0494a14║那羅、摩睺羅伽等，悉來會座。
X18n0338_p0494a15║此是第三累八部眾。八部義，多有所關，今不具辨，
X18n0338_p0494a16║但案此經文釋八部。「并餘大威力諸天」，大威力通
X18n0338_p0494a17║貫八部，取勝而說，悉是大威力也。上所辨天，但出
X18n0338_p0494a18║梵王、天帝欲色大威力，諸天及眷屬竝來會座。今
X18n0338_p0494a19║更總出欲界有四天王，及炎摩、兜率、化樂天、佗化
X18n0338_p0494a20║自在天，各有王眷屬與眷屬俱來聽法也。若色界
X18n0338_p0494a21║四禪，亦是五那含天王及眷屬，此皆往昔戒乘俱
X18n0338_p0494a22║急，及加修禪，故生彼天，乘急與諸眷屬皆來聽法
X18n0338_p0494a23║也。若菩薩權迹生此等天者，住不動三昧，生四天
X18n0338_p0494a24║王天；悅意三昧，生炎摩天；青色三昧，生兜華天；黃
X18n0338_p0494b01║色三昧，生化樂天；赤色三昧，生佗化自在天；照鏡
X18n0338_p0494b02║三昧，生五那含天，皆為引此諸天來聽法也。問曰：
X18n0338_p0494b03║無想天、四無色何不來也？答曰：無想是外道天，菩
X18n0338_p0494b04║薩住如空三昧，亦生彼天，從多為論，往昔戒急乘
X18n0338_p0494b05║緩，多不來也。四無色天，菩薩住無礙三昧，生虗空
X18n0338_p0494b06║處；住常三昧，生識處；住樂三昧，生不用處；住我三
X18n0338_p0494b07║昧，生非有想非無想處。亦生彼天，但彼無色，故不
X18n0338_p0494b08║來聽法；設來，無色不可見，不可用證成同聞也。如
X18n0338_p0494b09║此等諸天所未辨，故重云諸天也。「龍」者，是畜生道，
X18n0338_p0494b10║正報似蛇，依報有七寶宮殿，與天相似，亦能變作
X18n0338_p0494b11║甚端正人，往昔戒緩乘急也。戒緩墮龍，布施得好
X18n0338_p0494b12║依報，似天；乘急故，與眷屬來聽法也。如僧護比丘
X18n0338_p0494b13║為四龍說法，閉口遠去，而聞法即悟也。菩薩住不
X18n0338_p0494b14║退三昧生龍道，引諸龍聽法也。「神、夜叉」皆是鬼道，
X18n0338_p0494b15║「夜叉」此翻云輕疾，有三種夜叉：一，在地；二，在虗空；
X18n0338_p0494b16║三，在天為天給使。此皆戒緩乘急，毀戒故，墮鬼神；
X18n0338_p0494b17║以惡毒故，受夜叉身，少行布施，亦微有果報，車馬
X18n0338_p0494b18║施故，故能飛空而行。乘急故，得與眷屬來聽法也。
X18n0338_p0494b19║若菩薩迹同，即是住心樂三昧，作神、鬼、夜叉，引其
X18n0338_p0494b20║來聽法也。「乾闥婆」，此翻云香陰，此是陵空之神，不
X18n0338_p0494b21║噉酒、宍香，唯須香資五陰。又云，是天主幢倒樂神，
X18n0338_p0494b22║居十寶山，身異相現，即上天奏樂，往世好觀聽妓
X18n0338_p0494b23║樂，戒緩墮鬼神，作樂神布施，果報似諸天也。「阿脩
X18n0338_p0494b24║羅」，舊言無酒，或言身大，採四天下華於海釀酒不
X18n0338_p0494c01║成，故言無酒。又翻云非天，此神果報最勝，隣亞諸
X18n0338_p0494c02║天而非天也。又翻云不端正，唯生女舍脂端正，父、
X18n0338_p0494c03║兄、眷屬皆醜，故云不端正也。有言「男醜、女端正」，此
X18n0338_p0494c04║神往昔嫉妬好[女*圣]佗，故受報恒多怖畏也。此亦是
X18n0338_p0494c05║戒緩乘急，戒緩墮脩羅，乘急故聽法也。菩薩住歡
X18n0338_p0494c06║喜三昧，應生彼，引來聽法也。「迦樓羅」，此翻云金翅
X18n0338_p0494c07║鳥，此畜生道攝，亦是往昔戒緩乘急，戒緩多慢，故
X18n0338_p0494c08║墮迦樓羅，行布施故，頸下有如意珠，以龍為食也；
X18n0338_p0494c09║以乘急故，得來聽法也。菩薩住不退三昧，迹同受
X18n0338_p0494c10║生，引來聽法也。《華嚴經》云「法身金翅鳥，四如意為
X18n0338_p0494c11║足，慈悲明淨眼，住一切智樹。菩薩金翅鳥王，生死
X18n0338_p0494c12║大海中，搏撮天人龍，安置涅槃岸」，此是不退三昧
X18n0338_p0494c13║金翅法門也。當知，法身住諸三昧，龍、神、阿脩羅等，
X18n0338_p0494c14║皆有法門，類金翅可知也。「緊那羅」，此翻云疑神，頭
X18n0338_p0494c15║上有角，諸天絲竹之神果報小弱乾闥婆，此亦往
X18n0338_p0494c16║昔戒緩乘急，好樂音樂，生鬼神道作樂神，少修功
X18n0338_p0494c17║德，微有果報也，乘急故來聽法。菩薩住心樂三昧
X18n0338_p0494c18║生彼，引來聽法也。「摩睺羅伽」，此是蟒神，亦云地龍，
X18n0338_p0494c19║無足腹行神，即世間廟神，受人酒肉，悉入蟒腹，此
X18n0338_p0494c20║亦戒緩乘急，毀戒邪諂多瞋，少行惠施，貪嗜酒肉，
X18n0338_p0494c21║戒緩墮鬼神而多瞋，蟲入其身而唼食之，少行施
X18n0338_p0494c22║謙敬，得人供養，多送酒肉，乘急值佛聞法。菩薩住
X18n0338_p0494c23║心樂三昧，現受此身，引其聽法也。釋八部皆一一
X18n0338_p0494c24║約信法兩行、大小乘、頓漸根緣不同，類前可知。
X18n0338_p0495a01║諸比丘、比丘尼、優婆塞、優婆夷，俱來會座。
X18n0338_p0495a02║此是第四累四部眾。「比丘」名含三義，如前釋；「尼」者，
X18n0338_p0495a03║女也，有經云「除饉男、除饉女」。「優婆塞、優婆夷」，此翻
X18n0338_p0495a04║清信士、清信女也，亦云善宿男、善宿女，或云勳士、
X18n0338_p0495a05║勳女，雖在居家，持五戒、斷婬欲，男女不同宿，故云
X18n0338_p0495a06║善宿，此解未可定用。此往昔行因，皆戒乘俱急，戒
X18n0338_p0495a07║急生人道，乘急值佛聞法，為佛弟子學道也。問曰：
X18n0338_p0495a08║四眾即悉備戒乘俱急，何意有出家、不得出家也？
X18n0338_p0495a09║答曰：自有人心樂剪落，好味佛法，心形俱厭，是故
X18n0338_p0495a10║值佛出家悟道；自有雖樂佛法，形不厭離，是故值
X18n0338_p0495a11║佛在家悟道也。菩薩住日光三昧、月光三昧、如幻
X18n0338_p0495a12║三昧、熱炎三昧，生四天下，為佛四眾弟子，引諸凡
X18n0338_p0495a13║夫令作四眾，聽法入道也。
X18n0338_p0495a14║彼時，佛與無量百千之眾，恭敬圍繞，而為說法。
X18n0338_p0495a15║此下訖七言偈，是第二段別序也。所言現瑞、敘述，
X18n0338_p0495a16║皆表別欲說此經相不同餘經也。就此即為二：一、
X18n0338_p0495a17║從「彼時佛與……」，至長行盡，名發起序；二、從「長者子說
X18n0338_p0495a18║偈」……竟，名敘述序。一、發起者，即是現相，別表欲說此
X18n0338_p0495a19║經也。但相以表發為義，既將說不思議解脫法身
X18n0338_p0495a20║之體、佛國因果之宗，故現三瑞，表於欲說不思議
X18n0338_p0495a21║三德解脫法身、三種所依之淨土也。一、現巍巍尊
X18n0338_p0495a22║特之身，表欲說真性解脫法身之體，亦表欲說性
X18n0338_p0495a23║淨真境常寂光國。二、長者子所獻五百寶蓋，佛之
X18n0338_p0495a24║威神合為一蓋，又表欲說眾因圓聚，合成一實慧
X18n0338_p0495b01║解脫圓報法身，亦表欲說圓淨實報之國也。三、現
X18n0338_p0495b02║三千國土，諸佛說法悉現蓋中，此是無方大用，表
X18n0338_p0495b03║欲說方便解脫應身也。問曰：何以得知是現尊特
X18n0338_p0495b04║身，表欲說不思儀真性解脫法身耶？答曰：如《大品
X18n0338_p0495b05║經》明「尊特身以須彌映海為喻，眾山無能及」者，此
X18n0338_p0495b06║經亦爾。復次，《法華》明「長者所止一城，威德特尊，窮
X18n0338_p0495b07║子驚避」者，此是如來示尊特身，說華嚴教，小機不
X18n0338_p0495b08║堪，是故遠避也；「即脫瓔珞，著弊垢衣」，此是作老比
X18n0338_p0495b09║丘身，擬說三藏教也；「過是以後，心相體信，入出無
X18n0338_p0495b10║難」，出現弊衣之身，入現威德之體，即是現尊特身，
X18n0338_p0495b11║說方等教也；「長者在宅內現威德之體，命於窮子
X18n0338_p0495b12║領知家物」，即是現尊特身，命須菩提為諸菩薩轉
X18n0338_p0495b13║教說般若也；又在宅內，集國王、大臣、眷屬，定父子
X18n0338_p0495b14║天性「汝實我子，我實汝父」，即是《法華》現尊特身，為
X18n0338_p0495b15║諸聲聞受記時也。初見遠避，次出入無難，次則領
X18n0338_p0495b16║知眾物，後則定父子天性，凡四現尊貴長者，瓔珞
X18n0338_p0495b17║嚴身，皆譬釋迦勝應尊特之身，光明色像，無量無
X18n0338_p0495b18║邊，悉為表欲說實相法身也。此經是方等之教，入
X18n0338_p0495b19║出無難，雖復出處草菴，見弊衣長者；入於宅內，見
X18n0338_p0495b20║瓔珞長者。瓔珞長者，即是今佛，與無量之眾恭敬
X18n0338_p0495b21║圍繞，現尊特之身。問曰：那得知現尊特勝應，表說
X18n0338_p0495b22║法身？答曰：《法華經》云「我以相嚴身，光明照世間。無
X18n0338_p0495b23║量眾所尊，為說實相印」，《大品經》云「諸法如實相即
X18n0338_p0495b24║是佛，諸法實相無去」，故此經亦云「觀身實相，觀佛
X18n0338_p0495c01║亦然」也。問曰：何得復表寂光淨土？答曰：此經既以
X18n0338_p0495c02║佛國為宗，既表淨智法身，豈不即表淨境之國土
X18n0338_p0495c03║也！法身即淨土，離身無別土，離土無別身。但真如
X18n0338_p0495c04║實相，非智非境，說智說境；非身非土，說身說土；既
X18n0338_p0495c05║表於身，即是表土也，故《金剛般若論》云「智習唯識
X18n0338_p0495c06║通」。如是取佛土非形，第一體非莊嚴莊嚴，此經言
X18n0338_p0495c07║「如其心淨，則佛土淨」表說實相真心，豈非表說常
X18n0338_p0495c08║寂光土也！但表身義通，通前說《普集經》表土；義別，
X18n0338_p0495c09║正表將說佛國也。問曰：合蓋現土，何得知表報、應
X18n0338_p0495c10║二身土也？答曰：五百小蓋合成一大蓋，豈非表眾
X18n0338_p0495c11║因合成一大果！大果者，即是圓報法身，有報身即
X18n0338_p0495c12║有報土，故此經云：「菩薩修檀等行，成佛時，如是眾
X18n0338_p0495c13║生來生其國。」問曰：此明應身成道，豈得證報土也？
X18n0338_p0495c14║答曰：由報身成，則有應身、應國成也。就發起序分
X18n0338_p0495c15║為二：一、明佛現身者，文有三別：一，明佛為大眾說
X18n0338_p0495c16║法；二，譬顯；三，合譬。一、明佛為大眾說法者，巍巍尊
X18n0338_p0495c17║重勝應之形，表說不思議解脫法身者。「彼時，佛與
X18n0338_p0495c18║無量百千之眾，恭敬圍繞，而為說法」，眾者有四種：
X18n0338_p0495c19║一、發起眾，如寶積、文殊、彌勒等，更相發起者是也。
X18n0338_p0495c20║二者、影響眾，此土、佗方法身菩薩權迹，天龍八部、
X18n0338_p0495c21║四眾等是也。三、當機眾，若聞說得益，如五百長者，
X18n0338_p0495c22║戒乘俱急、戒緩乘急天龍八部、四眾等是也。四、結
X18n0338_p0495c23║緣眾者，為作毛孔受潤之緣，為未來解悟由漸，即
X18n0338_p0495c24║是戒急乘緩、戒乘俱緩天龍八部、四眾是也。此四，
X18n0338_p0496a01║通攝一切眾也。「恭敬圍繞」者，明內善機發。圍繞者，
X18n0338_p0496a02║四面周帀也。此表如城四門通入，見一帝主也。四
X18n0338_p0496a03║門機動，隨佛教轉，見一不思議真性解脫法身也。
X18n0338_p0496a04║而為說法者，昔尚統師問長身耳三藏師云：「佛時
X18n0338_p0496a05║與無量大眾說何等法？」答曰：「說《普集經》。」普集者，即
X18n0338_p0496a06║方等教攝，所以得為今經作序者，彼說正報因果，
X18n0338_p0496a07║今說依報佛國因果，正得有依，故得為序也。例如
X18n0338_p0496a08║先說《無量義》，次說《法華》，《無量義》即為序也。
X18n0338_p0496a09║譬如須彌山王，顯于大海。
X18n0338_p0496a10║此二譬顯也。「須彌山」者，此翻云安明。亦云好高，何
X18n0338_p0496a11║但好高，亦是好大。此譬佛實報尊特之身，窮實相
X18n0338_p0496a12║頂，故言好高；功德智慧遍滿法界，故言好大。「顯于
X18n0338_p0496a13║大海」者，即顯此座有緣四眾四門善根，亦顯一切
X18n0338_p0496a14║眾生生死海也。如山盤峙滄溟而能秀出海外，佛
X18n0338_p0496a15║不住生死，不捨生死，不住生死，如山高出；不捨生
X18n0338_p0496a16║死，故影現大海。如海水非青、黃、白、頗棃等四色，而
X18n0338_p0496a17║山四邊寶映之水，則四邊有四種之色。此明眾生
X18n0338_p0496a18║心非四門，佛以悉檀方便說四門，令善惡之心失
X18n0338_p0496a19║滅本相，同佛法四門之教解，更無異解也。
X18n0338_p0496a20║安處眾寶師子之座，蔽於一切諸來大眾。
X18n0338_p0496a21║此三合譬。「安處眾寶」是法性萬善之理，「師子無畏
X18n0338_p0496a22║之座」是諸法空，是為萬善、無畏空為座也。身相巍
X18n0338_p0496a23║巍，與寶座相稱，譬實慧微玅，與眾善無畏空理相
X18n0338_p0496a24║應也，此合須彌山譬。「蔽於一切諸來大眾」者，明說
X18n0338_p0496b01║大乘之教，蔽於大眾妄解，同成一大乘解也。此即
X18n0338_p0496b02║蔽諸邪見四門，亦蔽於小乘四門之解，同成佛法
X18n0338_p0496b03║大乘四門之解也，此合映顯大海譬。
X18n0338_p0496b04║爾時，毗耶離城有長者子，名曰寶積，與五百長者子，
X18n0338_p0496b05║俱持七寶蓋，來詣佛所，頭面禮足，各以其蓋，共供養
X18n0338_p0496b06║佛。
X18n0338_p0496b07║此二明長者子獻蓋，為三：一，長者子為表發之由，
X18n0338_p0496b08║故獻蓋；二，如來合蓋現瑞；三，大眾覩瑞歡喜。即此
X18n0338_p0496b09║現相，以表三義。何以故？長者獻蓋，如來合為一者，
X18n0338_p0496b10║表因中慈迴向佛果，成無緣慈，即表圓報法身，亦
X18n0338_p0496b11║表依報淨國，即是表此經以佛國因果為宗也。而
X18n0338_p0496b12║於此蓋現一切土，即表果地淨土現一切應土，表
X18n0338_p0496b13║此經之力用。又見十方佛說法者，表應土必有佛
X18n0338_p0496b14║化主也；大眾歡喜者，即是聞不思議解脫佛國機
X18n0338_p0496b15║發，必沾大利，預生歡喜，故知現相密表發即此經
X18n0338_p0496b16║之由藉，故為別序。一、長者子為表發之由，故獻蓋
X18n0338_p0496b17║者，為三意：一，明長者子與同類俱；二，明䖍敬；三，奉
X18n0338_p0496b18║蓋。一、明長者子與同類俱來者，「毗耶離」具如前釋，
X18n0338_p0496b19║「城」表涅槃，故《華嚴經》云「白淨法為城，觀慧為墻壁；
X18n0338_p0496b20║無上智樓閣，慚愧為深壍；三空解脫門，正念為防
X18n0338_p0496b21║守；四道為正路，遊之出界；建無上法幢，摧滅一切
X18n0338_p0496b22║魔」，今明性淨涅槃如城，非長者子，亦非如來，長者
X18n0338_p0496b23║子、如來共住此城，因故稱子，果故稱佛，本性非因
X18n0338_p0496b24║非果，而因果依於本性，義同城也。釋寶積名義，如
X18n0338_p0496c01║前與五百長者子，事數可知。若表法門，或表五種
X18n0338_p0496c02║種性善根也。五種性，一種性有百，即是五百種善
X18n0338_p0496c03║根也，皆是因故，悉稱為子也。「七寶蓋」者，表七覺調
X18n0338_p0496c04║停，生實相真解，名七寶；歷法起慈，名之為蓋。蓋以
X18n0338_p0496c05║蓋覆為義，慈心覆蔭一切眾生也。「來詣佛所」者，因
X18n0338_p0496c06║修歷法緣之慈，迴向於果，將成無緣大慈圓蓋也。
X18n0338_p0496c07║二、䖍敬者，「頭面禮足」申其敬儀也，表因智之上，接
X18n0338_p0496c08║果智之下也。三、明奉蓋者，因有資成果之義，故言
X18n0338_p0496c09║供養。
X18n0338_p0496c10║佛之威神，令諸寶蓋，合成一蓋，遍覆三千大千世界。
X18n0338_p0496c11║此是二明如來合蓋現瑞，通表欲說不思議解脫
X18n0338_p0496c12║法身淨土，故現此不思議之相；別而為言，正表欲
X18n0338_p0496c13║說依報淨土、佛國因果也。就此為二：一，明合蓋；二，
X18n0338_p0496c14║正現相也。一、明蓋覆三千界者，五百長者子各獻，
X18n0338_p0496c15║即是表各各修因；合為一蓋，即表成一圓果也。既
X18n0338_p0496c16║有正因，能感正果，則成佛國依因，感得佛國之依
X18n0338_p0496c17║果也。而言「遍覆三千」者，表一果之體，即是無緣大
X18n0338_p0496c18║慈普覆法界也。若論正報，佛於《普集經》已說，今所
X18n0338_p0496c19║現相，正表欲說依報國土普覆法界也。
X18n0338_p0496c20║而此世界廣長之相，悉於中現。
X18n0338_p0496c21║二、明正現相者，即有二：一，現國土；二，現諸佛說法。
X18n0338_p0496c22║一、現「世界廣長之相」下，正表欲說依報國土。現相
X18n0338_p0496c23║者，有四：一，現國土廣長之相；二，現十山；三，現大海
X18n0338_p0496c24║江河；四，現日月天宮。一、現國土廣長，即表國土依
X18n0338_p0497a01║報世間也。橫極百億，稱廣；豎至有頂，名長。又解，橫
X18n0338_p0497a02║極十方，稱廣；豎際四土，名長也。
X18n0338_p0497a03║又此三千大千世界諸須彌山、雪山、目真隣陀山、摩
X18n0338_p0497a04║訶目真隣陀山、香山、寶山、金山、黑山、鐵圍山、大鐵圍
X18n0338_p0497a05║山，
X18n0338_p0497a06║二、現十山，恐表眾生世間也。
X18n0338_p0497a07║大海江河，川流泉源，
X18n0338_p0497a08║三、現大海江河也，恐表五陰世間也。
X18n0338_p0497a09║及日月星辰，天宮、龍宮，諸尊神宮，悉現於寶蓋中；
X18n0338_p0497a10║四、現日月天宮也，或可是表器世間也。上現四種
X18n0338_p0497a11║相，恐是表四種世間也。此四世間現蓋中者，表既
X18n0338_p0497a12║說正報，將說依報世間。依報世間，眾生五陰、器世
X18n0338_p0497a13║間之所依也。問曰：現無情相，何得表於情？答曰：佛
X18n0338_p0497a14║欲說一切大乘經，現相何曾不爾！若當合眾生世
X18n0338_p0497a15║間、五陰世間、器世間，非不歷然，但佛意難知，且置
X18n0338_p0497a16║之也。
X18n0338_p0497a17║又十方諸佛、諸佛說法，亦現於寶蓋中。
X18n0338_p0497a18║此二明現諸佛、諸佛說法。若說依報佛國，必有能
X18n0338_p0497a19║依之眾生，既有可化眾生，必應佛化導，故蓋中現
X18n0338_p0497a20║佛、現說法也。以有四佛住於四土，故皆名佛國也。
X18n0338_p0497a21║爾時，一切大眾覩佛神力，歎未曾有，合掌禮佛，瞻仰
X18n0338_p0497a22║尊顏，目不蹔捨。
X18n0338_p0497a23║此三明大眾覩瑞歡喜也。就此文有三別：一者、稱
X18n0338_p0497a24║歎未曾有，是口業供養。而言「未曾有」，自昔以來，未
X18n0338_p0497b01║曾現合蓋之瑞，表欲說佛國之相也。二、「合掌禮佛」
X18n0338_p0497b02║即是身業供養也。三、「瞻仰尊顏」是意業供養也。以
X18n0338_p0497b03║現瑞故，必聞說不思議佛國，當得三業清淨、三輪
X18n0338_p0497b04║不思議化，當得如是等無量功德，故喜心預發，所
X18n0338_p0497b05║以皆申三業供養也。但現瑞表發，正為發起物情，
X18n0338_p0497b06║物情敬仰既發，大聖即須赴緣說法。喜敬為序，義
X18n0338_p0497b07║轉親也。
X18n0338_p0497b08║
X18n0338_p0497b09║維摩羅詰經文疏卷第五