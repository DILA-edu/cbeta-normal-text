X18n0338_p0497b10║
X18n0338_p0497b11║
X18n0338_p0497b12║
X18n0338_p0497b13║維摩羅詰經文疏卷第六（從「長者子」訖「稽首如空無所依」）
X18n0338_p0497b14║
X18n0338_p0497b15║長者子寶積即於佛前，以偈頌曰：
X18n0338_p0497b16║此第二別序，敘述序也。大聖現相難測，自非寶積
X18n0338_p0497b17║神智高明，孰知所表？寶積欲發起時眾，令知現瑞
X18n0338_p0497b18║表說佛國，信解分別，故說三十六行偈歎述也。
X18n0338_p0497b19║「目淨脩廣如青蓮，
X18n0338_p0497b20║就此三十六行偈述歎，文有二別：一，前有十七行，
X18n0338_p0497b21║述歎表發之由；後，次有十九行，正述歎現瑞表發。
X18n0338_p0497b22║就前表發之由，又為二：初九行，述歎勝應法身為
X18n0338_p0497b23║發起近由；後八行，述歎劣應為發起遠由。所言勝
X18n0338_p0497b24║應法身者，若為諸菩薩說大乘，所現色身，相好光
X18n0338_p0497c01║明，威德殊勝，尋此勝應，即得法身。所言劣應者，若
X18n0338_p0497c02║為聲聞說三藏教，所現身相則劣，尋此劣應，不見
X18n0338_p0497c03║法身也。故《法華經》云「長者即脫瓔珞，著弊垢衣，塵
X18n0338_p0497c04║土坌身，狀有所畏」也。問曰：何故勝應為近由？劣應
X18n0338_p0497c05║為遠由？答曰：勝應，是即座說《普集經》，由此現瑞，故
X18n0338_p0497c06║是近由也；劣應，是昔說三藏教，身遠藉為由，故是
X18n0338_p0497c07║遠由也。問曰：說三藏劣應自是昔事，何得為此經
X18n0338_p0497c08║作遠由也？答曰：《法華經》云「於二十年，常令除糞，過
X18n0338_p0497c09║是已後，心相體信，入出無難」，是故今時共諸聲聞
X18n0338_p0497c10║說大乘經，現勝應身，合葢現瑞，表說佛國。當知，由
X18n0338_p0497c11║昔之劣應，得顯今之勝應現瑞表發，故得為遠由。
X18n0338_p0497c12║就九行偈述歎現瑞近由，為二：初兩行，略歎勝應
X18n0338_p0497c13║法身形、聲兩益；次七行偈，廣歎勝應法身形、聲兩
X18n0338_p0497c14║益。今此略、廣歎形、聲兩益，竝是述前佛在四眾說
X18n0338_p0497c15║《普集經》，明中道正報因果。何以得知？下偈歎云：「說
X18n0338_p0497c16║法不有亦不無，以因緣故諸法生。」就前兩行歎形、
X18n0338_p0497c17║聲益為二：初一行，正歎形益；次一行，歎聲益也。初
X18n0338_p0497c18║一句，歎色功德；次一句，歎心功德，故《大涅槃經》云：
X18n0338_p0497c19║「佛性者，亦色非色……云何名色？金剛身故，亦言三十
X18n0338_p0497c20║二相故。云何非色？十力、四無所畏，非色法故。」今初
X18n0338_p0497c21║句歎色功德，約眼歎者，即是金剛身三十二之一
X18n0338_p0497c22║相也。但身分雖多，所尊者首；首分又多，要用者目。
X18n0338_p0497c23║歎勝攝劣，舉目為歎也。十力、無畏等智慧功德雖
X18n0338_p0497c24║多，歎心則罄，無不攝故，舉要雙歎色、心也。所言「目」
X18n0338_p0498a01║者，是眼之異名。眼主肝，肝悲則眼流淚，歎眼即是
X18n0338_p0498a02║歎大悲也。《大智論》云「般若是佛母，大悲是般若母」，
X18n0338_p0498a03║故約此相，以歎色功德也。問曰：法身亦有相耶？答
X18n0338_p0498a04║曰：此是勝應，表法身。尋此眼相，得法身佛眼，故歎
X18n0338_p0498a05║應即是歎法身佛眼。餘相類此可知。故《法華》云「微
X18n0338_p0498a06║妙淨法身，具相三十二」。但眼是總名，從用分別，則
X18n0338_p0498a07║有五眼：一，肉眼見麤事色；二，天眼見因果細色；三，
X18n0338_p0498a08║慧眼見麤細色心、偏真之理；四，法眼見色心麤細
X18n0338_p0498a09║因緣假名，俗諦諸法；五，佛眼見中道圓真佛性之
X18n0338_p0498a10║理，又能雙照麤細因緣事理。今約四教，明有四種
X18n0338_p0498a11║佛不同；分別五眼義，亦有四種不同也。《金剛般若
X18n0338_p0498a12║經》明「須菩提，如來有肉眼……乃至有佛眼不？須菩提
X18n0338_p0498a13║白佛言：世尊！如來有肉眼……乃至有佛眼」。今寶積偈
X18n0338_p0498a14║歎，言「目淨」者，五眼皆離垢障，故言目淨也。「修廣」者，
X18n0338_p0498a15║脩之言長，廣之言闊；五眼見境，豎深窮源，故名修；
X18n0338_p0498a16║橫遍法界，故言廣也。「如青蓮」者，事解云，西國有青
X18n0338_p0498a17║蓮華葉，形相脩廣，青白可愛，相似佛眼，故以青蓮
X18n0338_p0498a18║譬佛眼也。又解云，非但青蓮形似佛眼，青蓮雖處
X18n0338_p0498a19║汙泥而不為所染，如來五眼亦爾，非但見境豎深
X18n0338_p0498a20║橫廣，甚可愛敬，雖照世境而不為世境所染，故歎
X18n0338_p0498a21║云「目淨脩廣如青蓮」也。今略分別五眼，帖釋「目淨
X18n0338_p0498a22║脩廣如青蓮」義不同：肉眼脩廣如青蓮者，功德果
X18n0338_p0498a23║熏肉眼故，眼無惡業之障，名目淨；豎從地獄，上至
X18n0338_p0498a24║有頂，諸色悉見，故名脩；橫遍百億，無色不見，故言
X18n0338_p0498b01║廣；雖見諸色，不染不著，故云如青蓮也。天眼脩廣
X18n0338_p0498b02║青蓮者，因禪定離貪瞋五葢，發四大造色清淨眼
X18n0338_p0498b03║根，名目淨；豎見界外諸色，故名脩；橫見十法界諸
X18n0338_p0498b04║色，故名廣；雖見諸色，不染不著，如青蓮也。慧眼脩
X18n0338_p0498b05║廣如青蓮者，無有界內、界外見思，名目淨；豎照界
X18n0338_p0498b06║內、界外真諦之理究竟，故言脩；橫見界內、界外真
X18n0338_p0498b07║諦之理，故言廣；雖能見真，而不染真，如青蓮也。法
X18n0338_p0498b08║眼脩廣如青蓮者，無恒沙無知，名目淨；豎見界內、
X18n0338_p0498b09║界外四種四諦之法，故名脩；橫見界內、界外十方
X18n0338_p0498b10║法界四種四諦之法，故言廣；不著諸法，如青蓮也。
X18n0338_p0498b11║佛眼脩廣如青蓮者，無有法界無明，名目淨；豎見
X18n0338_p0498b12║界內、界外中道法界，窮源盡性，故言脩；橫見十方
X18n0338_p0498b13║法界眾生中道法界海，一時圓照，故名廣；不為法
X18n0338_p0498b14║界無明、一切煩惱、生死之所染汙，如青蓮也。此但
X18n0338_p0498b15║略取別、圓教意明五，三藏、通教皆約界內二諦明
X18n0338_p0498b16║五眼。但約隨情因緣色心分別，即是三藏教明五
X18n0338_p0498b17║眼；若約幻化因緣色心分別，即是通教明五眼也。
X18n0338_p0498b18║問曰：長者子說偈，四教、五眼定歎何眼？答曰：此經
X18n0338_p0498b19║既屬方等之教，具四教之說，隨眾生四教根緣，常
X18n0338_p0498b20║所聞知，歎無乖隔，故下偈言「佛以一音演說法，眾
X18n0338_p0498b21║生隨類各得解」。今寶積偈歎，豈非乖佛心而不能
X18n0338_p0498b22║一音令眾生隨類各得解也！若觀心明五眼，一心
X18n0338_p0498b23║三觀照心因緣麤細境，名修肉眼；天眼照因緣即
X18n0338_p0498b24║空，名修慧眼；照因緣法即假，名修法眼；照因緣即
X18n0338_p0498c01║中道法界，名修佛眼。故《大涅槃經》云：「聲聞之人，雖
X18n0338_p0498c02║有慧眼，名為肉眼；學大乘者，雖有肉眼，名為佛眼
X18n0338_p0498c03║也。」
X18n0338_p0498c04║心淨已度諸禪定。
X18n0338_p0498c05║此約非色法以歎心功德者，即是歎十力、四無所
X18n0338_p0498c06║畏等一切功德，皆是心也。而言「心淨」者，佛心一切
X18n0338_p0498c07║結漏、生死眾惡以盡，眾善普會，故言心淨也。「已度
X18n0338_p0498c08║諸禪定」者，若通論禪定，禪定通因、通果，故《大涅槃
X18n0338_p0498c09║經》云「大般涅槃，名深禪定窟」，豈得歎言「心淨已度
X18n0338_p0498c10║大涅槃」也！若約別義禪定據因，佛心據果，果出因
X18n0338_p0498c11║外，故言已度諸禪定也。問曰：何以得知別義禪是
X18n0338_p0498c12║因名？答曰：如《大智論》云「禪，隋言思惟修」，佛心智鑑
X18n0338_p0498c13║圓明，豈繁思惟！究竟無學，豈得言修也！又翻云「禪
X18n0338_p0498c14║名棄惡」，如來眾惡可棄，故《大涅槃經》云「有所斷者，
X18n0338_p0498c15║名有上士；無所斷者，名無上士」，故知思惟修惡翻
X18n0338_p0498c16║禪，皆是因也。今約四教明佛「心淨已度」不同：若三
X18n0338_p0498c17║藏教明，佛無正、習，故名心淨也；於四禪、四空、八背
X18n0338_p0498c18║捨、九次第定、師子奮迅三昧、超越三昧等一切諸
X18n0338_p0498c19║禪定，永離法愛，出入自在，故名已度諸禪定也。但
X18n0338_p0498c20║十力、無畏，歷別照境，不能一時等照。若通教明心
X18n0338_p0498c21║淨已度諸禪定者，佛心照真諦極本淨之源，界內
X18n0338_p0498c22║結習永盡，於一切禪定無礙自在，無出入相，一念
X18n0338_p0498c23║十力、無畏，一時照境，故名已度諸禪定也。若別教
X18n0338_p0498c24║明心淨者，緣修正智，顯自性清淨心，非但界內正、
X18n0338_p0499a01║習已盡，界外十二品無明究竟永滅，故名心淨已
X18n0338_p0499a02║度諸禪定。《地持論》明菩薩有九種禪：一，自性禪；二，
X18n0338_p0499a03║一切禪；三，難禪；四，一切門禪；五，善人禪；六，一切行
X18n0338_p0499a04║禪；七，除惱禪；八，此世、他世樂禪；九，清淨菩薩依清
X18n0338_p0499a05║淨禪，得大菩提果。大菩提果出過清淨，故言心淨
X18n0338_p0499a06║已度諸禪定也。此約三十心修自性禪，登地得一
X18n0338_p0499a07║切禪，乃至等覺住清淨禪，斷十一品無明，入重玄
X18n0338_p0499a08║門，名清淨禪也。佛果出過此清淨禪，故言心淨已
X18n0338_p0499a09║度。若約圓教明心淨已度諸禪定者，鐵輪位六根
X18n0338_p0499a10║清淨，即是自性禪；初發心住，即是一切禪，以究竟
X18n0338_p0499a11║離虗妄，顯自性清淨心，如是乃至清淨禪，破四十
X18n0338_p0499a12║一品無明，住無垢地，如來心淨度此禪定，登妙覺
X18n0338_p0499a13║果，故言已度諸禪定也。是以《金光明經》云「是時，如
X18n0338_p0499a14║來遊於無量甚深法性，過諸菩薩所行清淨」，即其
X18n0338_p0499a15║義也。《瓔珞經》明「昔在華嚴，集八禪眾」，即是自性禪。
X18n0338_p0499a16║至此世、他世樂禪為八禪眾為說《華嚴》，得入清淨
X18n0338_p0499a17║禪，住金剛無垢地也。常徒舊取四禪、四空為八禪
X18n0338_p0499a18║眾，說《華嚴經》，聲聞在座，尚如聾啞；八禪外道，何足
X18n0338_p0499a19║可集？若約觀心，一心三觀眾生心即如來心，本性
X18n0338_p0499a20║清淨，故言心淨；能度修事相禪定，故言度禪定也。
X18n0338_p0499a21║久積淨業稱無量，導眾以寂故稽首。
X18n0338_p0499a22║此一行偈歎化他形、聲兩益。所以然者，「久積淨業
X18n0338_p0499a23║稱無量」即是無量劫來修福德，內成三十二相，外
X18n0338_p0499a24║能神通變化，稱會物情。又，無量劫來常修智慧，內
X18n0338_p0499b01║能離結，稱法相理，故得心淨度諸禪定；外能稱無
X18n0338_p0499b02║量眾生根緣，故能於四不可說，用四悉檀起四教，
X18n0338_p0499b03║化導一切眾生，證四番滅諦之理，故云導眾以寂。
X18n0338_p0499b04║既有形、聲兩益，荷利恩深，是可敬重，故須稽首也。
X18n0338_p0499b05║又解云，導眾者，般若能導眾行；若至佛果，導義便
X18n0338_p0499b06║息，故言已寂。是則「久積淨業稱無量」一句，釋成目
X18n0338_p0499b07║淨脩廣；「導眾已寂」，釋心淨已度也。
X18n0338_p0499b08║既見大聖以神變，普現十方無量土。
X18n0338_p0499b09║此下七行偈廣歎形、聲兩益。就此，文有二別：前五
X18n0338_p0499b10║行，廣歎形益色用；次二行，廣歎聲益。「既見大聖以
X18n0338_p0499b11║神變」者，即是廣歎見佛色功德用也。神變即是神
X18n0338_p0499b12║通，約色為神變，法身之色，清淨無礙，應化變現，如
X18n0338_p0499b13║如意珠，亦如明鏡，故放光動地，十方國土皆悉現
X18n0338_p0499b14║也。是則，一切法趣色，是趣不過。色為不思議藏色，
X18n0338_p0499b15║為色入法界海，是以任運能變，能現廣大如空，無
X18n0338_p0499b16║有涯際，故歎色功德用也。
X18n0338_p0499b17║其中諸佛演說法，於是一切悉見聞。
X18n0338_p0499b18║此一行還釋成色用神變也。若非佛神力被，此會
X18n0338_p0499b19║四眾何得見他方諸佛聞佛說法也？如《法華經》明
X18n0338_p0499b20║「踊出菩薩四眾，以佛神力故，得見百千萬億國土
X18n0338_p0499b21║虗空菩薩」也。問曰：此即是現相表發，何得是表發
X18n0338_p0499b22║近由也？答曰：亦有師謬取，謂此是合葢現土。今細
X18n0338_p0499b23║尋偈文，不爾。此是歎說《普集經》現相，非是合葢現
X18n0338_p0499b24║瑞，如下偈云「今奉世尊此微葢，於中現我三千界」，
X18n0338_p0499c01║此始是歎正表發也。
X18n0338_p0499c02║法王法力超羣生，
X18n0338_p0499c03║此兩行即是歎佛心用。言「法王」者，得三昧王三昧，
X18n0338_p0499c04║故名法王也。「法力」者，於二諦、三諦、四種四諦諸法，
X18n0338_p0499c05║得自在無礙也。「超羣生」者，佛心清淨，智斷超過三
X18n0338_p0499c06║界，逈出十法界眾生也。
X18n0338_p0499c07║常以法財施一切。
X18n0338_p0499c08║此即四教所論四種道諦、七聖法財，常施十法界
X18n0338_p0499c09║眾生也。問曰：法財為屬色用、為屬心用？答曰：法財
X18n0338_p0499c10║施通色、心，如無盡意施瓔珞，淨名施瓔珞，皆名法
X18n0338_p0499c11║施。但能施是心，約色、聲，皆得是法財施也。
X18n0338_p0499c12║能善分別諸法相，於第一義而不動。
X18n0338_p0499c13║此正約二智釋心用，成法財施義也。「能善分別」者，
X18n0338_p0499c14║權智分別世諦法相也。於第一義不動者，實智照
X18n0338_p0499c15║第一義不動也。問曰：上多約三諦明義，今此經何
X18n0338_p0499c16║得用二諦歎也？答曰：合真入中，合真入俗，通、別二
X18n0338_p0499c17║諦具在《玄義》料簡也。又釋，若隨情辨真，即是權智
X18n0338_p0499c18║所照分別法相；若隨智之真，是實智寂而常照，是
X18n0338_p0499c19║故歎言於第一義而不動也。
X18n0338_p0499c20║已於諸法得自在，是故稽首此法王。
X18n0338_p0499c21║此一行結歎色心用。已於「色」諸法得自在，故能神
X18n0338_p0499c22║通轉變，普現佛土；已於「心」法得自在，故二諦開合，
X18n0338_p0499c23║隨機利物。色心功用既備，是可歸依，故致敬稽首
X18n0338_p0499c24║也。
X18n0338_p0500a01║說法不有亦不無，以因緣故諸法生。
X18n0338_p0500a02║此下兩行第二正廣歎聲益，述歎上「四眾圍繞，而
X18n0338_p0500a03║為說法」也。上現尊勝之身，表說大乘；今猶現說法，
X18n0338_p0500a04║將表當說不思議依報之土，驗非異席，所以為序，
X18n0338_p0500a05║致有此歎也。說法不有亦不無者，即中道之法也。
X18n0338_p0500a06║不有故非俗，不無故非真。然說法本約二諦，既雙
X18n0338_p0500a07║非二邊，說何等法？當知，正說大乘中道也。所以者
X18n0338_p0500a08║何？凡夫者有，二乘者無，菩薩正觀中道佛性，是故
X18n0338_p0500a09║大乘方等為諸菩薩說法多說中道入不二法門，
X18n0338_p0500a10║故言「不有亦不無」也。問曰：上用二諦歎佛智，今明
X18n0338_p0500a11║說法何得約三諦也？答曰：無、有為俗，中道即是真
X18n0338_p0500a12║諦，即是說二諦也。問曰：外道亦說非有非無，如言
X18n0338_p0500a13║「神及世間，非常非無常」，即是非有非無也。小乘聲
X18n0338_p0500a14║聞經亦說非有非無，如為車匿說《離有無經》。今何
X18n0338_p0500a15║得言但大乘說非有非無也？答曰：凡夫、外道顛倒
X18n0338_p0500a16║妄計，尚不見真諦之無，何況見非無！聲聞經雖說
X18n0338_p0500a17║非有非無，只見真諦之無，何曾見中道非無之理
X18n0338_p0500a18║也？今約四教明非有非無不同：若外人所計，非但
X18n0338_p0500a19║計單非有非無、計複非有非無、計具足非有非無，
X18n0338_p0500a20║乃至畢竟不可說，皆是妄情橫計，流轉生死。不見
X18n0338_p0500a21║真空非有，皆名為有，不出二十五有也。尚不得非
X18n0338_p0500a22║有，何得說非無！悉三藏教有門之所破。若三藏教
X18n0338_p0500a23║破見入理，凡有四門：為車匿說《離有無經》，即是三
X18n0338_p0500a24║藏教非有非無門。若得方便，從四門入理見真，但
X18n0338_p0500b01║名非有，不得名非無；若不得方便，即墮有、無，與外
X18n0338_p0500b02║道不異，縱令入理，亦非大乘不有不無也。三藏教
X18n0338_p0500b03║雖無外道妄計諸見之有，猶有滅色等見論、愛論，
X18n0338_p0500b04║說無是故還是有無，非是不有不無。通若通教明
X18n0338_p0500b05║觀色等，皆如夢幻，無有定性，不可言有，不可言無。
X18n0338_p0500b06║通教有四門入道，此即非有非無門也。若向道之
X18n0338_p0500b07║人聞說即悟，即得見理，言語道斷。若執即為愚癡
X18n0338_p0500b08║論，邪見火燒，縱令入理，但見真諦之無，善滅諸戲
X18n0338_p0500b09║論，亦非真中道非有非無也。又，別教觀中道破二
X18n0338_p0500b10║邊，明不有非俗諦之有，不無非真諦之無。若入中
X18n0338_p0500b11║道不二法門，故言不有不無也。此約別教就如來
X18n0338_p0500b12║藏佛性之門，明不有不無門不同前兩教。若別教
X18n0338_p0500b13║四門得入理故，不須破非有非無；若未悟者，亦是
X18n0338_p0500b14║愚癡論，非真中道不有不無也。圓教雖立四門，只
X18n0338_p0500b15║一門即是四門，四門即是一門，不定有，故不有；不
X18n0338_p0500b16║定無，故不無。無所依倚，將此虗心豁然入不二法
X18n0338_p0500b17║門，見中道佛性，即是真名不有不無。若於此生著，
X18n0338_p0500b18║猶尚應破，何況餘邪！若其未悟，徒百千說，終成有、
X18n0338_p0500b19║無，非不有不無也。今簡偽顯真，點出圓教得意之
X18n0338_p0500b20║者，為不有不無，以歎勝、應如來說法不有亦不無
X18n0338_p0500b21║也，即是說於圓教真佛性中道不有不無也。復次，
X18n0338_p0500b22║前三教明不有不無，竝是權；若圓教明不有不無，
X18n0338_p0500b23║即是實也。若權若實，皆說不有不無，故言「說法不
X18n0338_p0500b24║有亦不無」也。以因緣故諸法生者，是歎說緣起用
X18n0338_p0500c01║也。緣起有二種，如前說。今此歎文，備含二種緣起。
X18n0338_p0500c02║法體既不有不無，豈得有生！有因緣故，亦得說生
X18n0338_p0500c03║者，以界內無明見思惑因緣故，即有滅苦集生、無
X18n0338_p0500c04║生苦集生；以因滅無明見思故，則有生滅道諦生、
X18n0338_p0500c05║無生道諦生。以界外無明塵沙無知故，故有無量
X18n0338_p0500c06║苦集生；以因滅無明塵沙無知故，故有無量道諦
X18n0338_p0500c07║生；以法界無明故，故有無作苦集生；以因滅法界
X18n0338_p0500c08║無明故，故有無作道諦生，故言「以因緣故諸法生」
X18n0338_p0500c09║也。有四種道諦生，故即有四種滅諦，名之為無，是
X18n0338_p0500c10║明不有不無，雙照有、無也。
X18n0338_p0500c11║無我、無造、無受者，
X18n0338_p0500c12║自此一句，及下一句，結成不有不無也。以無我、無
X18n0338_p0500c13║受，故不有；善惡之業不敗亡，故不無也。今此一句
X18n0338_p0500c14║正明無我、無受，正結不有。分別歷四教，明三種無
X18n0338_p0500c15║我、無受（云云）。若有我，可論造；若無我，誰造善惡也。
X18n0338_p0500c16║善惡之業亦不亡。
X18n0338_p0500c17║此一句，結「因緣故諸法生」也。通無明見思因緣故，
X18n0338_p0500c18║則善惡業三界之集不敗亡，隨有善惡不失，能感
X18n0338_p0500c19║二十五有報也；以因滅此通無明見思故，則二乘
X18n0338_p0500c20║三菩提燈善業不敗亡。以有無明，不了染真法生
X18n0338_p0500c21║愛故，則有無量集善惡之業不敗亡；以有無量道
X18n0338_p0500c22║故，則有菩提之善不敗亡。以有無明順道法愛生
X18n0338_p0500c23║故，則有無作集善惡之業不敗亡；以因滅法界無
X18n0338_p0500c24║明故，則有無上菩提燈善不敗亡。此結因緣生善
X18n0338_p0501a01║惡不敗亡也。問曰：集能感苦，可說不敗亡，道何所
X18n0338_p0501a02║感？答曰：四種之道，必得四種滅諦解脫果，故不敗
X18n0338_p0501a03║必也。
X18n0338_p0501a04║始在佛樹力降魔，得甘露滅覺道成。
X18n0338_p0501a05║此下有八行偈，是第二歎劣應為遠由也。就此，文
X18n0338_p0501a06║有二別：初兩行，歎應體形益；次六行，歎劣應用聲
X18n0338_p0501a07║益。今就歎體為二：前，歎應色；二，歎應心。「佛樹」者，佛
X18n0338_p0501a08║坐此樹成佛，故名佛樹也。有言元吉樹，亦云菩提
X18n0338_p0501a09║樹。菩薩成道時，初詣此樹坐，魔王恐菩薩道成，化
X18n0338_p0501a10║其眷屬，空其宮殿，前遣三女，三女不能惑亂，即變
X18n0338_p0501a11║為三老姥還歸，魔王增忿，遂將欲界十八億鬼神
X18n0338_p0501a12║兵眾，至菩薩所，魔自敗散，具在《瑞應經》明。「甘露滅」
X18n0338_p0501a13║者，魔王去後，菩薩中夜入四禪三十四心，見四諦
X18n0338_p0501a14║理，名得甘露。甘露是四諦理，今言甘露，是得四諦
X18n0338_p0501a15║理也。滅者，即是滅諦，界內見思惑，正習俱盡，故名
X18n0338_p0501a16║滅也。「覺道成」者，只見四諦，即發真智，名覺道也。又
X18n0338_p0501a17║解云，因四諦發真見第一義時，朗然大悟，知一切
X18n0338_p0501a18║有常法、無常法，眾生數、非眾生數等一切法了了
X18n0338_p0501a19║覺見，足十力、四無畏等一切諸佛法，名為覺道成
X18n0338_p0501a20║也。以神力降魔，神通即是色法功德用也。
X18n0338_p0501a21║已無心意、無受行，而悉摧伏諸外道。
X18n0338_p0501a22║「無心意、無受行」者，得甘露，一切見受、顛倒四陰滅，
X18n0338_p0501a23║故名無心意也。所以者何？若有心意，即有心顛倒；
X18n0338_p0501a24║有顛倒，即有三受，三受即三苦，是苦諦也。行即行
X18n0338_p0501b01║陰，行陰思數作業，業招生死，輪轉不息，即集諦也。
X18n0338_p0501b02║無心則無受，無受則無行，無行則無業，無業故無
X18n0338_p0501b03║集，無集則無三苦，苦集滅，即是「得甘露滅覺道成」
X18n0338_p0501b04║也。《大品經》明五受、五行，行即是集諦，集諦斷故，佛
X18n0338_p0501b05║無心意。無心意故，無此五見受行，故能破外道五
X18n0338_p0501b06║見受行也。雖無五受、五行，為調伏外道，用四悉檀
X18n0338_p0501b07║說三藏教五門調伏外道也。如佛問破長爪云：「汝
X18n0338_p0501b08║見汝受不？汝有不受之見，即還成受。受即是苦，與
X18n0338_p0501b09║眾生與眾人何異？而猗不受，憍慢輕他，起心口意，
X18n0338_p0501b10║即是行，行即成集，招生感死，何名得實相也？」長爪
X18n0338_p0501b11║信伏，得法眼淨。此五門伏諸外道例爾。問：長爪是
X18n0338_p0501b12║後時事，此歎意明未轉法輪前已伏外道，是何等
X18n0338_p0501b13║外道？答曰：舊解云「佛昔為凡夫時，從阿羅邏仙受
X18n0338_p0501b14║八禪定，菩薩實無心從其受學，但為化之」。今謂此
X18n0338_p0501b15║解乖偈，明佛未成道降魔，成道後伏外道，何得以
X18n0338_p0501b16║凡夫時受八禪為伏彼也！恐是如來初成道竟，未
X18n0338_p0501b17║轉法輪前，為提謂長者說五戒，符其本習，對五戒
X18n0338_p0501b18║辨五行、六甲陰陽曆數。其既信伏，令歸依佛法。有
X18n0338_p0501b19║當來僧，汝當歸依佛，為提謂說五戒長者得須陀
X18n0338_p0501b20║洹果。佛實無心受行五行、六甲世事，但為摧伏外
X18n0338_p0501b21║道故說也。案結集法藏明從波羅奈至涅槃夜結
X18n0338_p0501b22║為修多羅藏，故知伏提謂在法輪前，從是以後皆
X18n0338_p0501b23║以不受之法破諸外道，如向所引長爪之類。
X18n0338_p0501b24║三轉法輪於大千，其輪本來常清淨；
X18n0338_p0501c01║此下有六行偈，是第二歎轉法輪，即歎劣應聲益
X18n0338_p0501c02║也。文有三別：初兩行，歎轉法輪；次兩行，歎天人得
X18n0338_p0501c03║益；次兩行，結歎也。今言「三轉法輪」者，是即趣波羅
X18n0338_p0501c04║奈，說生滅四諦也。言輪者，佛證四諦之法，四諦之
X18n0338_p0501c05║法有可轉之義，名之為輪。又解，能壞煩惱，名之為
X18n0338_p0501c06║輪，如王輪寶能壞怨歒，佛法輪寶能壞煩惱，故名
X18n0338_p0501c07║法輪也。如來成道，經三七日，方趣波羅奈，生生雖
X18n0338_p0501c08║不可說，以悉檀方便，赴天、人、小乘機而說四諦，轉
X18n0338_p0501c09║入彼心，壞彼煩惱，故名轉法輪也。而言三轉者：一、
X18n0338_p0501c10║示轉，謂是苦、是集、是滅、是道。二、勸轉，謂苦應知、集
X18n0338_p0501c11║應斷、滅應證、道應修。三、證轉，謂苦我已知、集我已
X18n0338_p0501c12║斷、滅我已證、道我已修。初轉示見諦道，勸轉示修
X18n0338_p0501c13║道，證轉示無學道，是為三轉十二行法輪。初一轉，
X18n0338_p0501c14║即生眼智明覺也。若曇無德解三轉不同，事如別
X18n0338_p0501c15║明。所言大千者，即娑婆三千世界是釋迦之土，轉
X18n0338_p0501c16║法輪王所化之所也。「其輪本來常清淨」者，如三藥
X18n0338_p0501c17║中，無三種病；三種病中，無三種藥。四諦法轉，無見
X18n0338_p0501c18║思惑垢，故名本來清淨也。又解，生生不可說而說
X18n0338_p0501c19║四諦法輪，不說即是真諦，真諦無苦、集，故說本來
X18n0338_p0501c20║常清淨。如《大集經》云：「甚深之理不可說，第一實義
X18n0338_p0501c21║無聲字。陳如比丘於諸法，獲得真實之知見。」問曰：
X18n0338_p0501c22║若陳如見真，即如《成論》明「見空得道」不？答曰：陳如
X18n0338_p0501c23║有門見真，《成論》空門見真，見真雖一，教門有異也。
X18n0338_p0501c24║今用數解者，三藏教起有門為初，陳如得道正是
X18n0338_p0502a01║有門得道；其次，空門得道，是須菩提也。
X18n0338_p0502a02║天人得道此為證，三寶於是現世間。
X18n0338_p0502a03║「天人得道」，天是八萬諸天，人即拘隣五人。五人聞
X18n0338_p0502a04║法，初得見諦初果；八萬諸天，得法眼淨也。有人解
X18n0338_p0502a05║云「五人，拘隣始得道，餘四人至夏初方得」，恐是經
X18n0338_p0502a06║論異出不同。此經親云「天人得道，三寶現世間」，若
X18n0338_p0502a07║四人不得見道，即非見諦得戒；但拘隣一人不成
X18n0338_p0502a08║僧寶也。故知若用此釋，非便也。所言此為證者，證
X18n0338_p0502a09║佛說法，契理契緣不虗，非如六師妄說，不能令人
X18n0338_p0502a10║得道也。「三寶於是現世間」者，不用一體三寶為釋，
X18n0338_p0502a11║初得甘露覺道成，始有佛寶；三轉法輪，即是法寶；
X18n0338_p0502a12║拘隣等見諦得戒，即是僧寶也。自迦葉佛滅度，三
X18n0338_p0502a13║寶隱沒，但有舊醫之化；今佛興出，三寶始具現出
X18n0338_p0502a14║世也。
X18n0338_p0502a15║以斯妙法濟羣生，
X18n0338_p0502a16║此歎妙法，故能濟一切也。「以斯妙法」者，生滅四諦，
X18n0338_p0502a17║為妙法也。能令眾生發真見理，畢故不造新，謂之
X18n0338_p0502a18║妙法也。
X18n0338_p0502a19║一受不退常寂然。
X18n0338_p0502a20║即是初見聖諦得果，永不退失，常寂也。若世智斷
X18n0338_p0502a21║結，遇緣更起。今無漏真智斷結，諸見戲論滅，畢竟
X18n0338_p0502a22║不起，故言常寂然。《大涅槃經》云「世醫所療治，差已
X18n0338_p0502a23║還復發；如來所療治，差已不復發」，故歎言常寂然
X18n0338_p0502a24║也。案《婆沙》見有得道，至盡智，猶有退，退至須陀洹。
X18n0338_p0502b01║曇無德見空得道，一向無退也。修道教門不同，見
X18n0338_p0502b02║道不退，其義無別。今偈歎意，正歎見道發無漏，永
X18n0338_p0502b03║不退為凡夫也。
X18n0338_p0502b04║度老病死大醫王，當禮法海德無邊。
X18n0338_p0502b05║此歎醫王，能除思惟惑也。佛自度此三界思惟老、
X18n0338_p0502b06║病、死，亦度眾生三界思惟老、病、死，故名大醫王也。
X18n0338_p0502b07║所以能度者，眾生病無量，佛法藥亦無量，如大海
X18n0338_p0502b08║無邊，是可歸敬也。
X18n0338_p0502b09║毀譽不動如須彌，於善不善等以慈。
X18n0338_p0502b10║此總歎生身佛，有八風不動、大慈三念之德。如栴
X18n0338_p0502b11║遮邏女謗而不戚，諸天大梵讚而不欣，八風不移；
X18n0338_p0502b12║如須彌山八方風所不能動。此山高廣三百三十
X18n0338_p0502b13║六萬里，翻為安明，又翻好高也，是歎斷德也。「於善
X18n0338_p0502b14║不善等以慈」者，歎智德也。雖復羅睺三摩，調達三
X18n0338_p0502b15║呵，呵令改惡、摩令進善，慈心也。
X18n0338_p0502b16║心行平等如虗空，孰聞人寶不敬承？
X18n0338_p0502b17║「平等」三念處，所謂：一、香塗左；二、刀割右；三、不塗不
X18n0338_p0502b18║割，視之平等，無有異想。此據色法，為三念處也。順
X18n0338_p0502b19║我法不喜，違我法不瞋，不違不順，常行捨心。此約
X18n0338_p0502b20║心明三念處，佛心於此善惡皆慈念平等也。孰，誰
X18n0338_p0502b21║也。人寶者，用智人為寶也。智人能別真偽，故聞者
X18n0338_p0502b22║敬承也。
X18n0338_p0502b23║今奉世尊此微葢，於中現我三千界，諸天龍神所居
X18n0338_p0502b24║宮，乾闥婆等及夜叉，悉見世間諸所有，十力哀現此
X18n0338_p0502c01║化變。
X18n0338_p0502c02║此十九行，是第二正述歎表發之事，即為二：初四
X18n0338_p0502c03║行，總述歎現三瑞表發；二，有十五行，別述歎佛三
X18n0338_p0502c04║密。今就初為三：初半行，述歎五百奉葢；次二行半，
X18n0338_p0502c05║正述歎如來受葢，合成一蓋，現瑞表發；次一行，述
X18n0338_p0502c06║歎眾覩希有，大眾歡喜也。「奉微蓋」者，微之言小，因
X18n0338_p0502c07║小果大，表不思議大果淨土無方莫測也。「現三千
X18n0338_p0502c08║界」者，是述上蓋內現土、現佛、現佛說法，表說應土、
X18n0338_p0502c09║應身之事也。「哀現」者，慈念欲為羣品說此佛國因
X18n0338_p0502c10║果，是故先現瑞作由漸，方得開闡，故稱哀現也。
X18n0338_p0502c11║眾覩希有皆歎佛，今我稽首三界尊。
X18n0338_p0502c12║此述上「大眾歎未曾有」也。
X18n0338_p0502c13║大聖法王眾所歸，淨心觀佛靡不欣，各見世尊在其
X18n0338_p0502c14║前，斯則神力不共法。
X18n0338_p0502c15║此下十五行，是別述歎佛現三密利物也。即為三：
X18n0338_p0502c16║前兩行，歎身密；次六行，歎口密；次七行，歎意密。此
X18n0338_p0502c17║三密，即是三輪不思議化三無失、三不護也。「大聖
X18n0338_p0502c18║法王眾所歸」是歎法身、勝應，若法身三昧王三昧，
X18n0338_p0502c19║三諦自在，為四十一心菩薩聖眾所歸；勝應現化
X18n0338_p0502c20║自在，為四眾所歸，即是上來所明「佛安處眾寶師
X18n0338_p0502c21║子之座」，映蔽諸來大眾，故為眾所歸也。「淨心」者，即
X18n0338_p0502c22║四眾大乘機發，心無疑濁，欲聞淨道；亦是諸大菩
X18n0338_p0502c23║薩淨心入觀佛三昧，故言淨心。各見世尊在其前
X18n0338_p0502c24║者，此明應身對十法界眾生，眾生各見同己所宜，
X18n0338_p0503a01║譬如一月，影現百盆，方圓隨器。然身非勝應、劣應，
X18n0338_p0503a02║而眾生機有大小、根有利鈍種種不同，各各見異
X18n0338_p0503a03║身，或如老比丘像，或光明相好，或見尊特之身，或
X18n0338_p0503a04║現小相、大相坐寶蓮華，或身如虗空。《像法決疑經》
X18n0338_p0503a05║所明，此則法身非勝非劣，眾生感見種種勝劣之
X18n0338_p0503a06║身不同，此是身密之德，故前釋佛在毗耶離，眾生
X18n0338_p0503a07║見不同，意在此也。不共者，如此身密，不與二乘及
X18n0338_p0503a08║下地共也。
X18n0338_p0503a09║佛以一音演說法，眾生隨類各得解，皆謂世尊同其
X18n0338_p0503a10║語，斯則神力不共法。
X18n0338_p0503a11║此是歎佛口密。六行偈歎四辯，文有三別，初兩行，
X18n0338_p0503a12║即是辭辯、法辯。「同其語」即辭辯，「各得解」即歎法辯。
X18n0338_p0503a13║辭辯者，一切眾生殊方，異不類同，言音各異。如來
X18n0338_p0503a14║能同其類音，故知是辭辯也。法辯者，是一切諸法
X18n0338_p0503a15║名字差別種種不一，雖是一物而名字各異，一切
X18n0338_p0503a16║名字不同，各有所召，得法辯者，皆識異類語法，以
X18n0338_p0503a17║同其語音，故即辭辯；同其語下之法，令得解，即法
X18n0338_p0503a18║辯也。佛以一音而辭、法異趣，用二辯應物者，是口
X18n0338_p0503a19║密也。佛尚非是梵音，況同眾生、鳥獸音，而令異類
X18n0338_p0503a20║得解者，即是非辭而現辭、非而說種種名字之法，
X18n0338_p0503a21║口密之力也。
X18n0338_p0503a22║佛以一音演說法，眾生各各隨所解，普得受行獲其
X18n0338_p0503a23║利，斯則神力不共法。
X18n0338_p0503a24║此兩行是二歎義辯。一音說法，受行獲利，即是尋
X18n0338_p0503b01║言求旨，得言下所以。所以即是義也。如來本無句
X18n0338_p0503b02║義，豈有義辯而能為眾生分別一切句義者！此口
X18n0338_p0503b03║密也。
X18n0338_p0503b04║佛以一音演說法，或有恐怖或歡喜，或生厭離或斷
X18n0338_p0503b05║疑，斯則神力不共法。
X18n0338_p0503b06║此兩行偈是三歎樂說辯也。「或恐畏、或歡喜」者，即
X18n0338_p0503b07║樂說辯也。旋轉無窮，眾皆樂聞。約四諦逗機，我當
X18n0338_p0503b08║為說怖畏之事，三界皆苦，苦故生怖，苦諦也。樂求
X18n0338_p0503b09║涅槃，即歡喜，滅諦也。「厭離」者，諸苦所因，貪欲為本，
X18n0338_p0503b10║即集諦也。「斷疑」，即道諦也。又，約悉檀者，三界苦可
X18n0338_p0503b11║畏，即世界悉檀也。歡喜，即為人，令生善根，故歡喜。
X18n0338_p0503b12║厭離，是厭煩惱，即對治，藥病相對也。斷疑，即見諦
X18n0338_p0503b13║道，是第一義。一音之演，其力如是，如來本非四諦、
X18n0338_p0503b14║非四悉檀，而能以四諦、四悉檀善巧利益，即是口
X18n0338_p0503b15║密也。
X18n0338_p0503b16║稽首十力大精進，稽首已得無所畏。
X18n0338_p0503b17║此下七行偈，正歎心密。佛心非權非實，能現權實
X18n0338_p0503b18║化物，即是心密也。文為二別：初四行，約三種權實
X18n0338_p0503b19║二智以歎心密；次三行，約三種二諦結歎心密。「稽
X18n0338_p0503b20║首十力」初一行，約內外歎自行。十力據內，智圓滿
X18n0338_p0503b21║無畏；據外，用不怯弱。此為一雙，即是約自行權實
X18n0338_p0503b22║歎心密也。
X18n0338_p0503b23║稽首住於不共法，稽首一切大導師。
X18n0338_p0503b24║此一行偈歎自行化他。不共法是自證，導師是化
X18n0338_p0503c01║他也。
X18n0338_p0503c02║稽首能斷眾結縛，稽首已到於彼岸。
X18n0338_p0503c03║此一行兩用，若作歎自行，即是歎佛自行智、斷兩
X18n0338_p0503c04║德，能斷是斷德，到彼岸是智德；若作歎化他，此一
X18n0338_p0503c05║行約化他權、實智斷，以歎心密也。能斷眾結縛者，
X18n0338_p0503c06║即是化他權實，明智斷也。眾是眾人，故為化他。問
X18n0338_p0503c07║曰：何得一偈兩用？答曰：佛智斷，自既無縛，能解他
X18n0338_p0503c08║縛，故得兩用也。
X18n0338_p0503c09║稽首能度諸世間，稽首永離生死道。
X18n0338_p0503c10║此即是總結上三種權實智斷也。
X18n0338_p0503c11║悉知眾生去來相，善於諸法得解脫。
X18n0338_p0503c12║下三行是舉三種二諦以諦歎心密也。初一行「知
X18n0338_p0503c13║眾生去來」者，是隨情二諦也。何以故？俗諦百千，心
X18n0338_p0503c14║亦無量，或是求真，或欲樂俗，情有去取，故言去來
X18n0338_p0503c15║去取。無量佛亦赴情說無量二諦，即是隨情二諦
X18n0338_p0503c16║也。
X18n0338_p0503c17║不著世間如蓮華，常善入於空寂行。
X18n0338_p0503c18║此偈約隨情智二諦也。隨情而無染，隨智故言空
X18n0338_p0503c19║寂也。
X18n0338_p0503c20║達諸法相無罣礙，稽首如空無所依。」
X18n0338_p0503c21║一行是歎隨智二諦，智心所照，皆入一相，而無所
X18n0338_p0503c22║礙，如空無所依，故名隨智二諦也。
X18n0338_p0503c23║
X18n0338_p0503c24║維摩羅詰經文疏卷第六