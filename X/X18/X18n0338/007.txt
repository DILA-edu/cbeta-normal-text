X18n0338_p0504a01║
X18n0338_p0504a02║
X18n0338_p0504a03║
X18n0338_p0504a04║維摩羅詰經文疏卷第七（從「爾時，長者子」訖「來生其國」）
X18n0338_p0504a05║
X18n0338_p0504a06║爾時，長者子寶積說此偈已，白佛言：「世尊！是五百長
X18n0338_p0504a07║者子，皆已發阿耨多羅三藐三菩提心。願聞得佛國
X18n0338_p0504a08║土清淨，唯願世尊說諸菩薩淨土之行。」
X18n0338_p0504a09║從此下訖〈阿閦佛品〉，有十一品半經是第二正說
X18n0338_p0504a10║分。就正說文，分為三：初〈佛國〉半品，即是大聖法王
X18n0338_p0504a11║自對機命宗，說佛國因果；第二從〈方便品〉訖〈香積〉
X18n0338_p0504a12║九品，是淨名大士助佛闡揚，說不思議解脫佛國
X18n0338_p0504a13║因果；從〈菩薩品〉訖〈阿閦〉兩品，是淨名接諸大眾還
X18n0338_p0504a14║菴羅園，如來對大眾復宗，明佛國因果也。所以如
X18n0338_p0504a15║來赴機，酬寶積請，正明說依報佛國因果者，為成
X18n0338_p0504a16║前《普集經》說法身正報因果也。所以淨名居士助
X18n0338_p0504a17║佛宣揚，符成佛說不思議解脫法門佛國因果，啟
X18n0338_p0504a18║悟有緣，譬如尚書符奉宣勅旨開化臣民也。所以
X18n0338_p0504a19║淨名還菴羅園，佛對大眾具明佛國義者，譬如大
X18n0338_p0504a20║臣，為國開境，事畢還朝，至尊悅可印定也。問：如來
X18n0338_p0504a21║未對寶積說佛國，淨名已前彈呵，豈得助成此教
X18n0338_p0504a22║耶？答：佛雖未說佛國因果，淨名預前彈呵，冥會佛
X18n0338_p0504a23║意，成今不思議佛國之教。世間國正閫外之事，將
X18n0338_p0504a24║軍裁之，但令合於天心，何必一一須待詔也！但諸
X18n0338_p0504b01║弟子述昔被呵，如來默然印定，即是懸會佛心，豈
X18n0338_p0504b02║非助成今教！故昔日彈呵，通助成正報因果；今聲
X18n0338_p0504b03║聞菩薩重述，即成今佛所說依報佛國因果也。問：
X18n0338_p0504b04║此半品、後出室兩品，悉是佛自說，皆明佛國。其間
X18n0338_p0504b05║淨名所說九品明佛國，葢不足言，何得符佛國之
X18n0338_p0504b06║教也？答：佛正說既始終皆明佛國，淨名其間所說
X18n0338_p0504b07║豈乖佛意！如佛答寶積，種種諸行皆是淨土之因；
X18n0338_p0504b08║今淨名前後所說種種諸行，何得非淨土因也！問：
X18n0338_p0504b09║始終皆明佛國乃是佛之所說，其間九品淨名所
X18n0338_p0504b10║說都無說佛國之言，豈是符成佛國之教耶？答：此
X18n0338_p0504b11║經〈佛國品〉明淨土義云「隨其方便，即成就眾生；隨
X18n0338_p0504b12║成就眾生，即佛土淨」，淨名有大方便，故室外彈呵
X18n0338_p0504b13║折伏，室內慰諭攝受。彈呵折伏，除物緣集；慰諭攝
X18n0338_p0504b14║受，生長物善。是則調伏眾生，義不過此。眾生既被
X18n0338_p0504b15║調伏，以折伏故，心無垢穢；以攝受故，眾善莊嚴。若
X18n0338_p0504b16║眾生正報清淨莊嚴，則依報國土皆嚴淨也。是以
X18n0338_p0504b17║經云：「隨成就眾生，即佛土淨。」如此而推，淨名所說，
X18n0338_p0504b18║雖不彰言說淨土因果，隨其所說折伏彈呵，調伏
X18n0338_p0504b19║眾生，即是符成佛說淨土因果，其義宛然也。問：若
X18n0338_p0504b20║爾，為是淨名符成佛淨佛國土？為是淨名自淨佛
X18n0338_p0504b21║國土？為是成弟子菩薩淨佛國土？答：深求其理，皆
X18n0338_p0504b22║有此義。如《法華經．壽量品》所明「釋迦成佛以來，甚
X18n0338_p0504b23║大久遠。而今分身諸佛，在十方淨土說法者，未來
X18n0338_p0504b24║亦復然也」，是則淨名符成釋迦淨土因果之義也。
X18n0338_p0504c01║淨名既能折伏、攝受有緣之類，若淨名成佛之時，
X18n0338_p0504c02║如此被折伏、攝受眾生，皆來生其國，即是淨名具
X18n0338_p0504c03║足方便，能調伏眾生，則佛土淨也。弟子菩薩方便
X18n0338_p0504c04║示受折伏，即是調伏眾生，眾生既因弟子菩薩斷
X18n0338_p0504c05║惡生善，弟子菩薩後成佛時，所調伏有緣眾生皆
X18n0338_p0504c06║來生其國，故言「隨所調伏眾生，則佛土淨」也。問：菩
X18n0338_p0504c07║薩可爾，聲聞弟子皆當無常，入無餘涅槃，豈有此
X18n0338_p0504c08║義？答：所以言「深求其理，得有此者」，如《法華經》佛發
X18n0338_p0504c09║諸聲聞弟子迹，歎言「少欲厭生死，實自淨佛土」也。
X18n0338_p0504c10║又，〈問疾品〉文殊至，淨名即空其室，表佛國空，因此
X18n0338_p0504c11║往復論佛國義；次〈不思議品〉現須彌燈王佛國，〈香
X18n0338_p0504c12║積品〉現眾香佛國，此意何在？豈不成佛說佛國因
X18n0338_p0504c13║果為此經之宗也！若不許佛國因果以當宗者，古
X18n0338_p0504c14║來何得多云「室內六品皆因空室而生」也？空至既
X18n0338_p0504c15║十方諸佛國土皆悉是空，六品因此而生，豈非從
X18n0338_p0504c16║佛國而生！淨名符成佛國為宗，其義成也！問：此經
X18n0338_p0504c17║明不思議解脫法門，何關佛國義也？答：此經〈不思
X18n0338_p0504c18║議品〉約依報佛國明不思議，如須彌入芥子、大海
X18n0338_p0504c19║納於毛孔等，多是約依報國土顯不思議也。就佛
X18n0338_p0504c20║答寶積，有半品經文，分為二意：一，寶積請說佛國
X18n0338_p0504c21║因果；二，如來答。一、就請說，又為二：一，述其同類有
X18n0338_p0504c22║堪聞佛國之機；二，正請說。一、明堪聞之機者，是先
X18n0338_p0504c23║已發菩提心，言阿耨多羅三藐三菩提心者，此土
X18n0338_p0504c24║翻云無上正遍知道心。但發菩提心有三種：一，名
X18n0338_p0505a01║字發菩提心；二，相似發菩提心；三，分證真實發菩
X18n0338_p0505a02║提心。今五百長者子發菩提心，是相似發菩提心
X18n0338_p0505a03║之位，未是分證真實發菩提心位也。何以知然？下
X18n0338_p0505a04║文明「佛現淨土，五百方得無生法忍」，始是分證真
X18n0338_p0505a05║發菩提心位耳。今言相似發菩提心位者，若通教、
X18n0338_p0505a06║別教，位在三十心；若圓教，位在十信，六根清淨也。
X18n0338_p0505a07║問：既有三種發菩提心，何意但據相似發心耶？答：
X18n0338_p0505a08║如聲聞乾慧地，未發燸法，未有發義；若性地，皆發
X18n0338_p0505a09║善有漏五陰，方有發義；菩薩亦爾，伏忍未有發義，
X18n0338_p0505a10║柔順發相似解方有發義。故多約此，明發菩提心
X18n0338_p0505a11║位也。願聞得佛國土清淨者，寶積同類既有堪聞
X18n0338_p0505a12║之機，騰致請說佛國因果也。二、明正請，有二意：一、
X18n0338_p0505a13║「願聞得佛國土」是請說佛國果；二、「願聞說菩薩淨
X18n0338_p0505a14║土之行」即請說佛國因也。若論次第，應先因後果，
X18n0338_p0505a15║今為時眾慕果行因，是以前請說果，後方請因也。
X18n0338_p0505a16║寶積所以請問佛國因果者，以上來覩佛合葢現
X18n0338_p0505a17║瑞，深知意欲說佛國因果前現此相，是故請說果
X18n0338_p0505a18║也。次請說佛國因者，淨國之果必藉勝因，大眾若
X18n0338_p0505a19║聞淨國之果，則慕果行因，故願請說因也。寶積又
X18n0338_p0505a20║聞說《普集經》明「善惡之業不敗亡」，正因得正果前
X18n0338_p0505a21║經以顯，今更願聞「依因不敗亡」，感得依果，請說淨
X18n0338_p0505a22║土因也。
X18n0338_p0505a23║佛言：「善哉！寶積！乃能為諸菩薩，問於如來淨土之行。
X18n0338_p0505a24║此下二明如來答。此文為四意：一者，如來讚許；二，
X18n0338_p0505b01║誡聽；三，寶積受教；四，如來答。「善哉，寶積」者，即初明
X18n0338_p0505b02║讚許。所以佛讚許者，寶積發問，深得現瑞所表之
X18n0338_p0505b03║意，又能為同朋致請，諮稟得宜，故大聖讚許也。
X18n0338_p0505b04║諦聽！諦聽！善思念之，當為汝說。」
X18n0338_p0505b05║此下是二明誡聽。此之誡意，欲令聽者，生三慧之
X18n0338_p0505b06║善也。「諦聽」者，生聞慧善；「善思」者，生思慧善；「念之」者，
X18n0338_p0505b07║生修慧善。若聞所說，不能專心靜聽，心無受潤之
X18n0338_p0505b08║因。若聞而不思，豈能深得旨趣？若思而不修，終不
X18n0338_p0505b09║證理。三慧若備，乃入道也。
X18n0338_p0505b10║於是，寶積及五百長者子，受教而聽。
X18n0338_p0505b11║此是三明受教而聽，即是奉受大師三慧之誡旨
X18n0338_p0505b12║也。
X18n0338_p0505b13║佛言：「寶積！眾生之類，是菩薩佛土。
X18n0338_p0505b14║此下四明如來正答。文有五意：一，正答；二，身子生
X18n0338_p0505b15║疑；三，佛釋疑；四，梵王自述所見，顯佛誠言；五，佛現
X18n0338_p0505b16║淨國，時眾得益。第一就初正答，文即為二：一、正答
X18n0338_p0505b17║果，文有二別：一，正答果；二，譬顯。一、明正答果，文有
X18n0338_p0505b18║三別：一，標章總答；二，別釋；三，結成。一、初標章總答
X18n0338_p0505b19║者，所言「眾生之類是菩薩佛土」者，菩薩虗通至寂，
X18n0338_p0505b20║境智俱忘，何在土與非土耶？但為化眾生，而取佛
X18n0338_p0505b21║土，故舉「眾生之類是菩薩佛土」，意在此也。然土不
X18n0338_p0505b22║在菩薩，亦不在眾生，不共、不無因，是則永寂如空，
X18n0338_p0505b23║非可說示，悉檀方便隨意赴緣，自在無失，已如前
X18n0338_p0505b24║具說。今約所化，故言「眾生之類是菩薩佛土」也。解
X18n0338_p0505c01║釋眾生，事如前辨「十方界」義。言之類者，即氣類也。
X18n0338_p0505c02║眾生氣類，無量無邊，元其正要，不出二種緣集氣
X18n0338_p0505c03║類：一者，有為緣集之類；二者，無為緣集之類。一、言
X18n0338_p0505c04║有為緣集之類者，即是界內染淨國土，悉迷真滯
X18n0338_p0505c05║有而起結業，稟分段生死，皆是有為緣集眾生之
X18n0338_p0505c06║類也。二、無為緣集之類者，即是界外餘國土，及果
X18n0338_p0505c07║報土，乃至開下品、中品常寂光土。此三土眾生迷
X18n0338_p0505c08║中道佛性，滯真空無為，緣無為起諸結業，受變易
X18n0338_p0505c09║生死，皆是無為緣集眾生之類。若約四教辨四種
X18n0338_p0505c10║眾生之類者，約前三藏教、通教有為緣集，明兩種
X18n0338_p0505c11║眾生之類，所謂生滅眾生之類、無生眾生之類。次
X18n0338_p0505c12║約別、圓兩教，開無為緣集，明兩種眾生之類者：一
X18n0338_p0505c13║者，無量眾生之類；二無作眾生之類。當知，約四教
X18n0338_p0505c14║開兩種緣集，有四種眾生。問：所明三土眾生稟報
X18n0338_p0505c15║不同，所居各異，云何悉同無為緣集之類也？答：所
X18n0338_p0505c16║迷理同，皆是無明變易生死，故通一類也。問：若爾，
X18n0338_p0505c17║云何分別三土不同？答：若有餘土五人，雖同見真
X18n0338_p0505c18║類斷界內惑乃盡，都未見中道、斷無為緣集，故同
X18n0338_p0505c19║生有餘土，受變生死，亦名方便生死也。若別、圓兩
X18n0338_p0505c20║教菩薩，雖斷通惑，得見於空及與不空，以見空故，
X18n0338_p0505c21║斷有為緣集；及見不空故，侵斷無為緣集。別教登
X18n0338_p0505c22║地已上，圓教從初發心以上訖于九地，斷三十九
X18n0338_p0505c23║品無明，即斷三十九品無為緣集，同生果報土，受
X18n0338_p0505c24║變易生死，亦名因緣生死也。若十地下寂滅忍，餘
X18n0338_p0506a01║有二生在；位居等覺中寂滅忍，餘有一生在。分論
X18n0338_p0506a02║住常寂光土者，即開變易生死，出後有生死。無後
X18n0338_p0506a03║有生死者，此皆斷無明、無為緣集將盡之名耳！是
X18n0338_p0506a04║則，雖復果報不同，所居之土各異，而竝是界外眾
X18n0338_p0506a05║生，同迷中道佛性，無明別惑悉是無為緣集，變易
X18n0338_p0506a06║生死氣類同也。問：何不依四種緣集對四土，明四
X18n0338_p0506a07║種眾生之類耶？答：此乃一往似便深研，於理有妨，
X18n0338_p0506a08║無別有自體緣集、法界緣集異無為緣集也。得失
X18n0338_p0506a09║之事，至解〈問疾品〉當分別。若還約無為緣集，分出
X18n0338_p0506a10║二種，則便無失，必應須開。但約四教開四種眾生
X18n0338_p0506a11║之類，即自便也。若約觀心辨，即須約三觀也。若約
X18n0338_p0506a12║因緣所生法，即有為緣集之類也；若從假入空，即
X18n0338_p0506a13║破有為緣集，成無為緣集；無為緣集未盡，皆名無
X18n0338_p0506a14║為緣集眾生之類也。
X18n0338_p0506a15║所以者何？菩薩隨所化眾生而取佛土，
X18n0338_p0506a16║此下二明別釋。但聖心難卜，今作五意通此經文：
X18n0338_p0506a17║一，但橫約染淨土通明四番經文；二，對四土解釋；
X18n0338_p0506a18║三，類通四土；四，約觀心；五，約四教帖文。第一橫約
X18n0338_p0506a19║同居土明四種解釋意者，有四：一、經云「隨所化眾
X18n0338_p0506a20║生而取佛土」，此先明國土闊狹不同，由眾生多少
X18n0338_p0506a21║故爾。如釋迦用百億日月為同居國，富樓那成佛
X18n0338_p0506a22║用恒河沙三千大世界為一同居國。釋迦所化少
X18n0338_p0506a23║則狹，滿願所化多而國闊也。如世人作宅，眷屬少
X18n0338_p0506a24║作宅即；眷屬若多，作宅即大。宅之小皆由眷屬有
X18n0338_p0506b01║少多。今明佛國有小有大者，皆為隨所化眾生少
X18n0338_p0506b02║多而取佛國也。復次，菩薩法教化，眾生修善若少，
X18n0338_p0506b03║國土莊嚴則劣；眾生修善若多，國土莊嚴則勝。同
X18n0338_p0506b04║居國土莊嚴勝劣，起在眾生修善多少，故云「眾生
X18n0338_p0506b05║之類是菩薩佛土」也。二、隨所調伏眾生而取佛土
X18n0338_p0506b06║者，明諸菩薩淨佛國土淨穢不同乃有百千種，皆
X18n0338_p0506b07║為調伏成就眾生得宜，非功德智慧有優、劣也。譬
X18n0338_p0506b08║如父母養育其子，自有杖肅成人，自有愛護成人，
X18n0338_p0506b09║父母所以剛、柔者，為調其子也。今諸菩薩取淨佛
X18n0338_p0506b10║土，為調眾生。若有眾生苦惱逼迫，不得用心，不能
X18n0338_p0506b11║入道，若得安樂，即得修道，用淨國安之；或有眾生，
X18n0338_p0506b12║若得五欲自恣，憍奢放逸，不得用心，不能入道，即
X18n0338_p0506b13║用穢土以調伏之，故有淨、穢諸土。菩薩正意皆為
X18n0338_p0506b14║調伏成就眾生，非為故欲以穢惡土令諸眾生受
X18n0338_p0506b15║於苦惱；亦非淨土安置眾生使其著樂。所以者何？
X18n0338_p0506b16║菩薩不為眾生作煩惱因緣，何得非淨、穢兩土增
X18n0338_p0506b17║長眾生，受諸煩惱結業，令流轉生死也！復次，調伏
X18n0338_p0506b18║者，菩薩說法，破眾生惡業，隨其惡盡多少不同，感
X18n0338_p0506b19║於同居、淨穢兩國，故云「眾生之類是菩薩佛土」也。
X18n0338_p0506b20║三、隨諸眾生應以何國入佛智慧者，《法華經》云「諸
X18n0338_p0506b21║佛為一大事因緣故，出現於世。所謂為令眾生開
X18n0338_p0506b22║佛知見，乃至入佛知見故，出現於世」，今明菩薩說
X18n0338_p0506b23║法，教化調伏眾生，起淨穢土，皆為令入佛智慧故。
X18n0338_p0506b24║自有眾生，應以淨國入佛智慧，則教化調伏，事理
X18n0338_p0506c01║俱急，令於淨土，入佛智慧也；自有眾生，應以穢國
X18n0338_p0506c02║入佛智慧，菩薩說法，教化調伏，則事寬理急，令入
X18n0338_p0506c03║佛慧。正為眾生入佛智慧根性不同，是以菩薩諸
X18n0338_p0506c04║土有異，故言「眾生之類是菩薩佛土」也。四、隨諸眾
X18n0338_p0506c05║生應以何國起菩薩根而取佛土者，眾生入佛智
X18n0338_p0506c06║慧，要由六根受法，依法修行，方入佛慧。菩薩觀諸
X18n0338_p0506c07║眾生眼等六根，何根偏利。若耳根偏利，堪起入道，
X18n0338_p0506c08║即用聲為佛事，一切法趣聲，是趣不過，聲詮三諦
X18n0338_p0506c09║之理，則用聲宣四教，起一段眾生耳根為菩薩根，
X18n0338_p0506c10║聚置一國，菩薩若成佛時，即以音聲為佛事也；復
X18n0338_p0506c11║有眾生餘根偏利，菩薩則用餘塵起其根性，聚置
X18n0338_p0506c12║一國，菩薩成佛時，色塵為佛事，乃至香、味、觸、法塵
X18n0338_p0506c13║等以為佛事，例此可知。下文〈菩薩行品〉分別正由
X18n0338_p0506c14║眾生六根偏利類例不同，菩薩於諸國作佛事亦
X18n0338_p0506c15║有異，皆為起眾生根類有異。有異者，娑婆世界音
X18n0338_p0506c16║聲為佛事，乃至香積佛國以眾香為佛事，故國名
X18n0338_p0506c17║眾香，皆由眾生根類異，故同居國土佛事不同，故
X18n0338_p0506c18║云「眾生之類是菩薩佛土」也。第二豎樹四土解釋
X18n0338_p0506c19║者：一，隨所化眾生對同居土；二，隨所調伏眾生對
X18n0338_p0506c20║有餘土；三，隨眾生入佛智慧對果報土；四，隨眾生
X18n0338_p0506c21║起菩薩根對寂光土。一、隨所化眾生而取佛土者，
X18n0338_p0506c22║同居國土界內眾生具縛煩惱，未見真理，心神動
X18n0338_p0506c23║散，善惡無定。菩薩方便教化或生或熟，生則成穢
X18n0338_p0506c24║土，熟則成淨土，如此生熟根緣無量，淨穢諸國種
X18n0338_p0507a01║種不同而取佛土也。二、明調伏眾生而取佛者，即
X18n0338_p0507a02║有餘土也。所以者何？諸阿羅漢能調難調，摩訶那
X18n0338_p0507a03║伽心調柔軟，是名調伏，下文云「若住伏心，是聲聞
X18n0338_p0507a04║法」。當知，聲聞、緣覺乃至通、別、圓三教菩薩，斷界內
X18n0338_p0507a05║見思盡，皆名調伏。既出三界，即應有土。土者，即有
X18n0338_p0507a06║餘土也。當知，此諸調伏眾生之類，是菩薩有餘佛
X18n0338_p0507a07║土，菩薩為此等眾生，取有餘土也。三、「隨諸眾生，應
X18n0338_p0507a08║以何國入佛智慧」者，初住已上，入佛智慧見中道，
X18n0338_p0507a09║破無為緣集一品盡，乃至三十九品盡，皆得生因
X18n0338_p0507a10║陀羅網果報無鄣礙土也。當知，菩薩為此，入佛智
X18n0338_p0507a11║慧。四、應以何國起菩薩根者，此對寂光土。前入佛
X18n0338_p0507a12║慧，直是總相見中道；今明起根，是別相見中道法
X18n0338_p0507a13║界之類，上地菩薩事理無滯，圓融通達。如聲聞是
X18n0338_p0507a14║總慧為劣，緣覺別相慧為勝，故《華嚴》云「佛眼、佛耳、
X18n0338_p0507a15║佛鼻、佛舌、佛身、佛意」，《鴦掘經》云「所謂彼眼於諸如
X18n0338_p0507a16║來常具足、無減修，了了分明見」，又云「明見來入門」，
X18n0338_p0507a17║即是於一根塵中，了達三諦，一切諸法趣於根、塵，
X18n0338_p0507a18║是趣不過，寂而常照，無不通達，一切諸法亦復如
X18n0338_p0507a19║是。毗盧遮那遍一切處，是則以常寂光土起菩薩
X18n0338_p0507a20║根也。當知眾生之類是菩薩佛土，以法性、法界海
X18n0338_p0507a21║六塵，起後身菩薩之類，皆入常寂光土也。問：《仁王
X18n0338_p0507a22║經》云「三賢、十聖住果報土，唯佛一人居淨土」，今何
X18n0338_p0507a23║故言「十地亦居常寂光」耶？答：因果與奪，無生忍寂
X18n0338_p0507a24║滅一切種智也。第三明四番釋佛國，類通四土者：
X18n0338_p0507b01║一、通同居土，如前明具有四義，即是通也。二、次明
X18n0338_p0507b02║通有餘土者，隨所化住方便觀門，斷界內結惑盡，
X18n0338_p0507b03║一段眾生不無多少，福德智慧優劣不同，成就雖
X18n0338_p0507b04║一，如諸天同寶器食，飯色有異也。為化此眾生，以
X18n0338_p0507b05║於餘土淨穢調伏，調伏正為入於佛慧，即以十法
X18n0338_p0507b06║界六塵起其諸根，令於諸塵通達無滯，見常寂光
X18n0338_p0507b07║理。此即有餘土眾生之類，竝得通用四句也。次四
X18n0338_p0507b08║義通果報土者，菩薩取此土，正為教化別、圓兩教
X18n0338_p0507b09║眾生也。諸地功德既有優、劣，即是淨、穢調伏，進諸
X18n0338_p0507b10║法門。既入法門，即是法身入佛慧也。令諸根明了，
X18n0338_p0507b11║得諸佛法界海六根，即是起根也。四、次四義通常
X18n0338_p0507b12║寂光土者，元品無明未盡，故須化也。果報既有高
X18n0338_p0507b13║下，即是調伏，進於實相之解，即是入佛智慧義，入
X18n0338_p0507b14║重玄門虗空法界海，自行化他橫豎轉明，即是起
X18n0338_p0507b15║根也。第四觀心者，三觀觀四種境界，所謂因緣境、
X18n0338_p0507b16║空境、假境、中道境界，是心所依住，即是土也。眾生
X18n0338_p0507b17║者，佛告諸比丘等「日夜常生無量百千眾生」，今因
X18n0338_p0507b18║緣心多境亦多，心少境亦少；觀心照少境即是小
X18n0338_p0507b19║國土，觀心照多境即是大國土，如是觀因緣境，即
X18n0338_p0507b20║是化心眾生。若緣十惡之境，即是穢土調心；若緣
X18n0338_p0507b21║十善之境，即是淨國調心，觀所緣善惡之境，調伏
X18n0338_p0507b22║能緣善惡之心，令住正道，即是調伏也。如是調伏
X18n0338_p0507b23║心悟解不定，或觀善境而悟，即是淨土入佛智慧；
X18n0338_p0507b24║或觀惡境而悟，即是穢土佛智慧。善惡雖殊，入佛
X18n0338_p0507c01║慧不異也。起菩薩根者，隨所觀善惡之塵，了知此
X18n0338_p0507c02║塵即是一切法，此法本來畢竟常寂。常寂之境，發
X18n0338_p0507c03║於真智，真智所依佛土，即是常寂光土也。復次，行
X18n0338_p0507c04║人觀是四境，非為貪著境界，但化伏煩惱心數眾
X18n0338_p0507c05║生，隨約一一境，觀其闊狹、調與不調、得入不得入、
X18n0338_p0507c06║若起善根不起善根者，深識此義，在因緣境中，用
X18n0338_p0507c07║此四心而起誓願，願法界眾生皆得如我化此心
X18n0338_p0507c08║數，悉令清淨，即是淨土，安立有為集眾生也。以四
X18n0338_p0507c09║種觀，於空心多少、調伏、入慧、起根，即發誓願，願法
X18n0338_p0507c10║界眾生如我調伏，令心明淨，即是淨有餘土，安立
X18n0338_p0507c11║無為緣集眾生也。若但有行無願，不能淨佛國土，
X18n0338_p0507c12║如車牛無御，不能有所到；直爾有願無行，如有御
X18n0338_p0507c13║而無車牛，不能有所到。今行人住三觀心，願行具
X18n0338_p0507c14║足，安立一切眾生之類，成就眾生淨佛國土，意在
X18n0338_p0507c15║此也。《大集經》云「欲淨佛土，當淨爾心」。言爾心者，即
X18n0338_p0507c16║是四種心也。四種心淨，即四土行，即是此經佛答
X18n0338_p0507c17║寶積云「欲淨佛土，當淨其心；隨其心淨，即佛土淨」
X18n0338_p0507c18║也。行人當知，一切菩薩淨佛國土根本從此而起，
X18n0338_p0507c19║合抱之樹，起於豪末也。第五四教帖釋。「隨所化眾
X18n0338_p0507c20║生而取佛土」者，今約四教對四土解釋，即為四別：
X18n0338_p0507c21║一、前所化眾生而取同居土，若用四教化眾生，未
X18n0338_p0507c22║斷有為緣集，即是凡夫；或斷有為緣集不盡，即是
X18n0338_p0507c23║聖人，為此四教所化眾生，取同居淨穢諸土也。若
X18n0338_p0507c24║四教所化眾生，斷有為緣集盡者，為此四教所化
X18n0338_p0508a01║眾生取有餘土也。若別、圓二教所化眾生，斷有為
X18n0338_p0508a02║緣集盡，見真中道，斷無為緣集，此別、圓兩教所化
X18n0338_p0508a03║眾生，而取果報無鄣礙土也。若圓教所化眾生，取
X18n0338_p0508a04║常寂光土也。
X18n0338_p0508a05║隨所調伏眾生而取佛土，
X18n0338_p0508a06║此二為調伏取佛土者，若用四教調伏眾生，未斷
X18n0338_p0508a07║有為緣集，即是凡夫；若斷有為緣集不盡，即是聖
X18n0338_p0508a08║人為此調伏凡、聖而取淨穢同居土也。次明四教
X18n0338_p0508a09║所調伏眾生，若斷有為緣集盡者，為此四教所調
X18n0338_p0508a10║伏眾生，取有餘土也。若別、圓兩教所調伏眾生，能
X18n0338_p0508a11║見中道，斷無為緣集，為此圓、別兩教調伏眾生，而
X18n0338_p0508a12║取果報無礙土也。若圓教所調伏眾生，斷無為緣
X18n0338_p0508a13║集將盡，為此圓教所調伏眾生，而取常寂光土也。
X18n0338_p0508a14║隨諸眾生應以何國入佛智慧而取佛土，
X18n0338_p0508a15║此三明因國入佛慧，若為稟四教眾生未斷結業，
X18n0338_p0508a16║或結業斷未盡，於同居土得開權實，隨穢淨所相
X18n0338_p0508a17║應之上得入佛慧，而取同居土也。若為稟四教，斷
X18n0338_p0508a18║有為緣集盡，應在有餘土入佛慧者，而為取有餘
X18n0338_p0508a19║土也。若為稟別、圓兩教眾生於果報土得入佛慧
X18n0338_p0508a20║者，為此而取果報無鄣礙土也。若為稟圓教眾生，
X18n0338_p0508a21║斷無為緣集將盡，入重玄門而入佛慧者，為此眾
X18n0338_p0508a22║生而取常寂光土也。
X18n0338_p0508a23║隨諸眾生，應以何國起菩薩根而取佛土。
X18n0338_p0508a24║此四明起根取佛土。若為稟聲四教起耳根，本斷
X18n0338_p0508b01║有為緣集未盡，為取聲為佛事，同居之國也；色、香、
X18n0338_p0508b02║味、觸、法為佛事，起眼、鼻、舌、身、意根亦如是。若為稟
X18n0338_p0508b03║聲四教眾生，斷有為緣集盡，取有餘眾生音聲佛
X18n0338_p0508b04║事之國，色、香、味、觸、法為佛事起五根亦如是。若為
X18n0338_p0508b05║稟別、圓聲教，見中道、斷無為緣集眾生故，即取果
X18n0338_p0508b06║報無鄣礙國聲為佛事，起耳恨乃至意根，但此中
X18n0338_p0508b07║眾生六根互用，隨一塵起一根，即起六根也。若為
X18n0338_p0508b08║稟圓教眾生，斷無為緣集將盡，取常寂光國，以六
X18n0338_p0508b09║塵為佛事起六根者，皆是起寂照之六根，令成玅
X18n0338_p0508b10║覺，眼根乃至意根。此釋佛別為眾生取土，非無映
X18n0338_p0508b11║傍。映傍者，傍下文多倒釋，故難見，至文當別出也。
X18n0338_p0508b12║所以者何？菩薩取於淨國，皆為饒益諸眾生故。
X18n0338_p0508b13║正是三總明結成。此第三結成，重明此四種取佛
X18n0338_p0508b14║土皆為饒益眾生，即是饒益有為緣集眾生之類，
X18n0338_p0508b15║菩薩取同居土，安立饒益也；亦是饒益無為緣集
X18n0338_p0508b16║眾生之類，以有餘土、果報土、寂光土饒益也。若為
X18n0338_p0508b17║饒益二種眾生，成前佛標章總答云「眾生之類是
X18n0338_p0508b18║菩薩佛土」也。
X18n0338_p0508b19║譬如有人，欲於空地造立宮室，隨意無礙；若於虗空，
X18n0338_p0508b20║終不能成！
X18n0338_p0508b21║此下即二譬，文有二意：一，開譬；二；合譬。就開譬，文
X18n0338_p0508b22║有兩行：一，開成譬；二，開不成譬。一、開成譬者，「欲於
X18n0338_p0508b23║空地造立宮室」即是成譬，能於空中見不空，佛土
X18n0338_p0508b24║即成也。所言「空」者，即四可說，畢竟無所有，故名為
X18n0338_p0508c01║空。「不空」者，有因緣故，則有四種四諦因果，名不空
X18n0338_p0508c02║也。菩薩約四種苦集眾生之類，用四種道、滅修四
X18n0338_p0508c03║淨土，即得成也。二、開不成譬者，若於虗空，造立宮
X18n0338_p0508c04║室，終不成也。譬四不可說畢竟無所有，不見四種
X18n0338_p0508c05║四諦者，四種佛土終不成。
X18n0338_p0508c06║菩薩如是為成就眾生故，願取佛國。願取佛國者，非
X18n0338_p0508c07║於空也。
X18n0338_p0508c08║此二明合譬，即是合前成、不成譬也。初、合成譬者，
X18n0338_p0508c09║空地造室，即得成也。若但地無空，終不得成。有地
X18n0338_p0508c10║有空，可立宮室。欲淨佛國，亦須兩法合成，若純用
X18n0338_p0508c11║有者，凡夫三藏菩薩滯有，何能淨土！若純用空者，
X18n0338_p0508c12║二乘、通教菩薩滯空，亦何能淨土！若空、地具足，而
X18n0338_p0508c13║立宮室，乃得成就，以不可得空心，緣四種苦集眾
X18n0338_p0508c14║生之類，願修四種道、滅願行，乃成淨土因也。如《涅
X18n0338_p0508c15║槃經》明生生不可說，乃至不生不生俱不可說，即
X18n0338_p0508c16║是空也。有因緣故，亦可得說者，尚無一土之可存
X18n0338_p0508c17║可說，但以因緣故，菩薩起慈悲誓願修四土，說四
X18n0338_p0508c18║土也。不可說而說，不可立而立；論有不失空，論空
X18n0338_p0508c19║不失有，空、有不相妨，不思議得論依報四種佛國
X18n0338_p0508c20║也。如妙德問：「此室何故空？」淨名答云「十方佛土，亦
X18n0338_p0508c21║復皆空」，又云「雖知諸佛國土永寂如空，而起種種
X18n0338_p0508c22║殊勝國土」。故知，四不可說永寂如空，有因緣故，可
X18n0338_p0508c23║得說者，得起種種殊勝國土。二、合不成譬者，願取
X18n0338_p0508c24║佛國者，非於空也。此若但於空畢竟不可得，則淨
X18n0338_p0509a01║佛土不成也。此經斥二乘人、通教菩薩修因，但見
X18n0338_p0509a02║空，不成淨佛國也。
X18n0338_p0509a03║寶積當知：直心是菩薩淨土，菩薩成佛時，不諂眾生
X18n0338_p0509a04║來生其國；
X18n0338_p0509a05║此下第二段正答寶積問佛國因。文有二別：一，橫
X18n0338_p0509a06║廣歷諸行，明修淨土；二，豎窮心源相資，明修淨土
X18n0338_p0509a07║因。是則橫廣豎深，不得相離。論橫即知有豎，論豎
X18n0338_p0509a08║即知有橫，但言不疊書，故前後說耳。《法華經》言「如
X18n0338_p0509a09║來知見，廣大深遠」也。合葢現土廣長之相，正表此
X18n0338_p0509a10║也。若經文橫論，即須豎義帖釋；若經文豎辨，即須
X18n0338_p0509a11║橫義約解。是則，高廣義成也。今初先橫明修淨土
X18n0338_p0509a12║因，有十七法門，明淨土行。文有三別：前明三科，即
X18n0338_p0509a13║是約三心明淨土行；次有六科，約修自行明淨土
X18n0338_p0509a14║行；最後八科，約化他明淨土行。一、約三心明者，則
X18n0338_p0509a15║為四意：一，別明三心；二，通明三心；三，約觀心；四，釋
X18n0338_p0509a16║經文。一、別明三心者，即是三種菩提心也。一，觀四
X18n0338_p0509a17║諦心，名為直心；二，觀十二因緣心，名深心；三，發四
X18n0338_p0509a18║弘誓願心，名大乘心。一、約四諦觀心，名直心者，觀
X18n0338_p0509a19║四諦理即是三三昧，離諸邪見曲，名直心也。故《大
X18n0338_p0509a20║智論》云：「是心無始以來常曲不端，若得三昧心，即
X18n0338_p0509a21║端直。」今明聲聞三三昧，緣四真諦，能發無漏，斷諸
X18n0338_p0509a22║邪見，亦名調直定。又，四諦中有道諦，即是八正道，
X18n0338_p0509a23║亦名八直道。離邪見曲，名直心也。深心者，即是十
X18n0338_p0509a24║二因緣觀心，如佛告阿難「十二因緣，其義甚深。云
X18n0338_p0509b01║何愚癡人令觀因緣？佛言：愚癡者，非如牛羊，是人
X18n0338_p0509b02║利智，見心邪僻。若觀因緣，能破愚癡」。緣覺智慧深
X18n0338_p0509b03║於聲聞，以觀十二因緣，觀智既深，能侵除習氣。問：
X18n0338_p0509b04║淨土是菩薩行，何得行二乘心？答：《大品經》「三乘十
X18n0338_p0509b05║地菩薩，皆行皆學而不取證；佛地，亦學亦證」，《法華
X18n0338_p0509b06║經》云「知眾樂小法，而畏於大智，是故諸菩薩，作聲
X18n0338_p0509b07║聞緣覺，少欲厭生死，實自淨佛土」，若二乘心非淨
X18n0338_p0509b08║佛土者，何得諸菩薩成佛時，有二乘眾生來生其
X18n0338_p0509b09║國也！問：此經但云直心、深心，何俟強對二乘觀心
X18n0338_p0509b10║也？答：此經帶方便，有所避就，故不盲的準。望《大品》、
X18n0338_p0509b11║《法華》，恐是約二乘觀心修淨土行，為引二乘來生
X18n0338_p0509b12║其國也。故《智度論》釋《般若．勸學》中明「自有佛土，純
X18n0338_p0509b13║聲聞為僧；自有佛土，純辟支佛為僧；自有佛土，純
X18n0338_p0509b14║菩薩為僧」。四諦觀心、十二因緣觀心非淨土因者，
X18n0338_p0509b15║何得純是聲聞人來生其土，乃至緣覺、菩薩！類可
X18n0338_p0509b16║知也。問：此經云「隨諸眾生，應以何國入佛智慧」，又
X18n0338_p0509b17║《法華》明「十方三世佛於同居，悉開三顯一」。若遂有
X18n0338_p0509b18║一佛土純是聲聞為僧者，何得入佛慧，開三顯一
X18n0338_p0509b19║耶？答：從多為論，同居土多開三顯一。今《大品》有此
X18n0338_p0509b20║明者，亦是十方不無有此事耳。但諸佛如來諸有
X18n0338_p0509b21║所作，常為一事，雖於同居土不得顯一入佛慧，是
X18n0338_p0509b22║諸聲聞因得無學，若入無餘涅槃，必生有餘土，佛
X18n0338_p0509b23║即為說《法華》，悉以佛乘而得滅度，皆即得入佛慧
X18n0338_p0509b24║也。大乘心是菩薩淨土，緣四諦起慈悲，發四弘誓
X18n0338_p0509c01║願，名大乘心也。二通自為，而聲聞但直，緣覺兼深。
X18n0338_p0509c02║菩薩大悲弘誓普濟，能直能深，故加以大乘心名
X18n0338_p0509c03║也。二、通明三種心者，三心只是一心，名異義異耳。
X18n0338_p0509c04║所以者何？三心只是一自性清淨，因緣中道之理，
X18n0338_p0509c05║亦非二邊邪曲，名之為直；窮之難究源底，名之為
X18n0338_p0509c06║深；其性廣博，猶若虗空，目之為大。菩薩雖觀四諦
X18n0338_p0509c07║直心，不與聲聞共；菩薩無作四諦，修八正道，即是
X18n0338_p0509c08║佛性。佛性者，即是自性清淨心、中道之理，名真直
X18n0338_p0509c09║心也，故此經云「直心是道場，無虗假故」。若觀無作
X18n0338_p0509c10║四諦，修八正道，即離凡夫六十二見，亦離二乘紆
X18n0338_p0509c11║迴曲見，名真直心。當知，直心正在此也。次，菩薩雖
X18n0338_p0509c12║觀十二因緣深心，不與緣覺共者，《大品經》云「十二
X18n0338_p0509c13║因緣，獨菩薩法」，《大智論》云「菩薩度深法忍者，十二
X18n0338_p0509c14║因緣，名深忍也」，《大涅槃經》云「十二因緣，名為佛性」，
X18n0338_p0509c15║即十住菩薩見不了了諸佛如來，窮無明源，故了
X18n0338_p0509c16║了見，故知深心正在菩薩也。大乘心者，不共二乘、
X18n0338_p0509c17║三藏、通教菩薩也。《大涅槃》云「一實諦者，名為大乘」，
X18n0338_p0509c18║若非大乘，非一實諦也。今此三心只是一心，不與
X18n0338_p0509c19║二乘、三藏通教菩薩共，無三差別，不縱不橫，即是
X18n0338_p0509c20║三德異名。佛為向道之人說，令易解故，作三分別。
X18n0338_p0509c21║論直，必知有深有大；論深，必知有大有直；論大，必
X18n0338_p0509c22║知有直有深。是則，非一非三，如來方便，或時說三。
X18n0338_p0509c23║雖復說三，如世伊字。菩薩修此三心為眾心之本，
X18n0338_p0509c24║即是初心住於三德。若昔論三心，正感三身四教
X18n0338_p0510a01║佛身之果也；今明依因三心，即感三土四種佛國
X18n0338_p0510a02║也。三、約觀心明三心者，三觀初心，體假入空、空假
X18n0338_p0510a03║二觀方便，三心為別；若修中道正觀，三心只是一
X18n0338_p0510a04║心，三、三一也。四、釋經文，即為三：一，釋直心；二，釋深
X18n0338_p0510a05║心；三，釋大乘心。一、釋直心。今言「直心是淨土」者，前
X18n0338_p0510a06║約教明直心，是正因能感正果，即是此經答光嚴
X18n0338_p0510a07║所述「直心是道場，無虗假故」。今約直心明是依因，
X18n0338_p0510a08║能感依報國土果也。問：何故偏約四諦明直心？答：
X18n0338_p0510a09║約餘法門，非為不得，不如約四諦之便也。亦何離
X18n0338_p0510a10║四諦，別有餘法門也！直心有五種：一者，世間直心；
X18n0338_p0510a11║二，三藏教直心；三，通教直心；四，別教直心；五，圓教
X18n0338_p0510a12║直心。四教直心，即是四諦中四種八直道。一、世間
X18n0338_p0510a13║直心者，如世人內懷實錄，無有欺誑，即是直心。此
X18n0338_p0510a14║乃凡夫外道十善之直，雖世間妄情謂為是，直理
X18n0338_p0510a15║而言之猶諂曲諺言，癡直即是其義也。二、約三藏
X18n0338_p0510a16║教明直心者，見生滅四諦，離六十二見，住八直道，
X18n0338_p0510a17║名直心也。三、約通教直心者，觀無生四諦理，離生
X18n0338_p0510a18║滅曲，觀住真空八直，名直心也。四、約教明直心者，
X18n0338_p0510a19║修無量四諦，破恒沙無知，赴機利物，直會根緣，住
X18n0338_p0510a20║無量八直道，名直心也。五、圓教明直心者，圓觀正
X18n0338_p0510a21║道，見無作四諦實，破二邊邪曲，如金砂大河直入
X18n0338_p0510a22║西海，無有紆迴之曲，住一實諦八直之道，名直心
X18n0338_p0510a23║也。此五直心，四權一實。今圓教菩薩知一切法不
X18n0338_p0510a24║可言說，非權非實而能權實，雙修雙用；亦自遍修
X18n0338_p0510b01║五種直心，起慈誓願；亦教他修五種直心，歎五直
X18n0338_p0510b02║心法。見修五種直心者，深生隨喜。菩薩如是雖復
X18n0338_p0510b03║未能八相成道，而能神通變化，在在處處用五直
X18n0338_p0510b04║心成就眾生，淨佛土。若入初住，發真之時，即具真、
X18n0338_p0510b05║應兩身，隨機利物，應以佛身得度者，即現淨、穢同
X18n0338_p0510b06║居國，八相成道，化度眾生。非但往昔所化世間直
X18n0338_p0510b07║心無事中諂曲眾生，來生其國。若往昔所修生滅
X18n0338_p0510b08║八直，無六十二見諂曲眾生，往昔修無生八直、無
X18n0338_p0510b09║量八直、無作八直等諸直心眾生，未斷有為緣集、
X18n0338_p0510b10║斷未盡者，此諸無諂眾生，皆來生其國也。若此諸
X18n0338_p0510b11║眾生，過去有頓、漸、不定、祕密等根性不同，菩薩成
X18n0338_p0510b12║佛時，現四種身。現相不同，轉法輪亦異，謂頓、漸、不
X18n0338_p0510b13║定、祕密之殊，初則赴緣開權方便異說，若《法華》教
X18n0338_p0510b14║王，直捨方便，但說無上道，廢昔四權，同歸一實。所
X18n0338_p0510b15║化眾生，皆無住方便教之諂，故言「直心是菩薩淨
X18n0338_p0510b16║土，菩薩成佛時，不諂眾生來生國」。復次，菩薩於有
X18n0338_p0510b17║餘國得成佛時，往昔所化十善直心眾生不得來
X18n0338_p0510b18║生。何以故？三界內結業猶未斷，故生其國者皆是
X18n0338_p0510b19║往昔所化修四種四諦八直心眾生，能斷界內結
X18n0338_p0510b20║業盡，如此等人，來生其國，即是三藏二乘、生滅四
X18n0338_p0510b21║諦住八直道之直心。通教三乘，無生四諦住八直
X18n0338_p0510b22║道之直心。別教一乘，無量四諦住八直道之直心。
X18n0338_p0510b23║圓教一乘，無作四諦住八直道之直心。凡有七種
X18n0338_p0510b24║直心，斷界內結盡，無有為緣集妄諂眾生，來生有
X18n0338_p0510c01║餘國，故言「直心是菩薩淨土」，七種不諂眾生，來生
X18n0338_p0510c02║其國也。復次，菩薩果報土成佛時，三藏、通教三種
X18n0338_p0510c03║直心眾生，皆不得生果報之土。何以故？別惑未斷，
X18n0338_p0510c04║不得來生。但是往昔所化別教菩薩、圓教菩薩二
X18n0338_p0510c05║種直心眾生，無二邊之諂，來生其國。故言「不諂眾
X18n0338_p0510c06║生來生其國」也。復次，菩薩於常寂光土成佛時，但
X18n0338_p0510c07║是往昔所化圓教，無作八直道直心無諂眾生，來
X18n0338_p0510c08║生其國。直心生國，其義如是，豈可一種世間十善
X18n0338_p0510c09║癡直心之來生其國也！
X18n0338_p0510c10║深心是菩薩淨土，菩薩成佛時，具足功德眾生來生
X18n0338_p0510c11║其國；
X18n0338_p0510c12║是二釋十二因緣辨深心義，約餘法門非為不得，
X18n0338_p0510c13║亦何離十二因緣也。明深心亦有五種：一，事中深
X18n0338_p0510c14║心，世間深心修福也；四種約觀十二因緣明深心。
X18n0338_p0510c15║一，下智觀生滅因緣，是三藏教門深心也；中智觀
X18n0338_p0510c16║無生因緣，通教明深心也；上智觀無量因緣，即別
X18n0338_p0510c17║教明深心也；上上智觀無作因緣，即圓教明深心
X18n0338_p0510c18║也。此五種深心，四權一實。菩薩了知非權非實，而
X18n0338_p0510c19║權而實，雙修深心，成就眾生，淨佛國土，慈悲誓願
X18n0338_p0510c20║普薰一切，教他讚歎隨喜，上上深心成就，即具真、
X18n0338_p0510c21║應二身，八相成道，隨四國眾生應以佛身得度，即
X18n0338_p0510c22║於四土成佛，時是諸深心有緣之類來生其國，隨
X18n0338_p0510c23║其所修深心，若事若理，而為說法。分別諸義，類直
X18n0338_p0510c24║心可解。而言「具足功德」者，緣覺人能深心修諸福
X18n0338_p0511a01║德，故《法華經》云「若人有福，曾供養佛，志求勝法，為
X18n0338_p0511a02║說緣覺」，即是此義。但具有二種：一、橫具深心，淨同
X18n0338_p0511a03║居土，名具功德來生其國也。二、豎具深心，窮因緣
X18n0338_p0511a04║源，所有功德皆在三土具足，即是豎具。諸義，類直
X18n0338_p0511a05║心可知也。
X18n0338_p0511a06║菩提心是菩薩淨土，菩薩成佛時，大乘眾生來生其
X18n0338_p0511a07║國；
X18n0338_p0511a08║大乘心者，即是四教大乘、四種菩薩發菩提心也。
X18n0338_p0511a09║皆上求佛果，下化眾生，故名為大。三藏菩薩約生
X18n0338_p0511a10║滅四諦，起四弘誓願；通教約無生四諦，起四弘誓
X18n0338_p0511a11║願；別教約無量四諦，起四弘誓願；圓教約無作四
X18n0338_p0511a12║諦，起四弘誓願。願力因緣，薰被眾生。此四種大乘
X18n0338_p0511a13║心，三權一實。圓教菩薩修權實大乘之心，成就眾
X18n0338_p0511a14║生，淨佛國土，自發大乘心，亦教他發心，讚歎隨喜，
X18n0338_p0511a15║菩薩後成佛時，同居四種大乘眾生，來生其國；有
X18n0338_p0511a16║餘三種大乘眾生，來生其國果報土；二種大乘眾
X18n0338_p0511a17║生，來生其國常寂光土；一種大乘眾生，來生其國。
X18n0338_p0511a18║餘，類直心可知也。
X18n0338_p0511a19║
X18n0338_p0511a20║維摩羅詰經文疏卷第七