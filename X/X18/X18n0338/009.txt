X18n0338_p0518c02║
X18n0338_p0518c03║
X18n0338_p0518c04║
X18n0338_p0518c05║維摩羅詰經文疏卷第九（釋方便品第二初）
X18n0338_p0518c06║
X18n0338_p0518c07║今明此品次〈佛國〉而來者，即是初淨名正為破有
X18n0338_p0518c08║為緣集，欲顯不思議法身，符成如來淨佛國土之
X18n0338_p0518c09║教也。大聖為意多途，今略出三意，以通釋此品文
X18n0338_p0518c10║義也。第一，明此品次〈佛〉來；第二，略釋方便義；第三，
X18n0338_p0518c11║入文解釋。第一明此品次〈佛國〉者，大聖前於《普集》
X18n0338_p0518c12║說真性解脫之體，次於此經闡揚佛國因果之宗。
X18n0338_p0518c13║但為未曉之徒，必須菩薩勝人扶同開㢡。今淨名
X18n0338_p0518c14║大士住不思議解脫之權謀，故能輔助釋尊折伏、
X18n0338_p0518c15║攝受有機之徒，令離諸緣集，各成不思議解脫道。
X18n0338_p0518c16║若淨土行熟，則隨業來生，各於其土，得聞正法，因
X18n0338_p0518c17║入佛慧，起菩薩根也。問曰：說《普集經》明真性解脫
X18n0338_p0518c18║者，此是彼經之體，何得用為此經體也？答曰：真性
X18n0338_p0518c19║解脫通為諸大乘經體，豈不得近為此經體也！但
X18n0338_p0518c20║說〈佛國品〉此文未顯，至下處處顯說，竝與前說之
X18n0338_p0518c21║理不異，故得為此體也。第二釋方便義，即為四意：
X18n0338_p0518c22║一，略釋方便名；二，約教明方便不同；三，明方便所
X18n0338_p0518c23║用法；四，約觀心明方便。第一略釋方便名者，所言
X18n0338_p0518c24║方便者，為成實慧，故須方便也。「方」是智所詣之偏
X18n0338_p0519a01║法；「便」是善巧權用之能善巧。權用諸法，隨機利物，
X18n0338_p0519a02║故云方便，是以此經文云「智度菩薩母，善權方便
X18n0338_p0519a03║父」也。方便有三種，此開三種二智。三種二智者，一，
X18n0338_p0519a04║化佗二智；二者，自行化佗二智；三者，自行二智。分
X18n0338_p0519a05║別三種二智，具在《玄義》，今不重述也。第二明方便
X18n0338_p0519a06║不同者，今約四教明四種二智不同，即有四別：一、
X18n0338_p0519a07║明三藏教佛三種二智者：《毗曇》有門明義，若照事
X18n0338_p0519a08║無常、苦等十六諦，名為權智；若照理無常、苦等十
X18n0338_p0519a09║六諦，名為實智。若如《成論》空門明義，若如《毗曇》有
X18n0338_p0519a10║門照無常、苦等十六諦，若事若理，皆是權智；照四
X18n0338_p0519a11║諦十六行空理，方是實智。如是約四門，用四悉檀
X18n0338_p0519a12║赴緣化物，種種明二智不同，皆是三藏教明化佗
X18n0338_p0519a13║二智也。二、明三藏教自行化佗權實二智者，三藏
X18n0338_p0519a14║佛用四悉檀說上有無四門，種種權實二智，皆是
X18n0338_p0519a15║隨佗意語，皆是權智，坐道場時，所證二諦之理智
X18n0338_p0519a16║不可宣說，即是自行實智也。三、明三藏佛自行權
X18n0338_p0519a17║實二智者，坐道場時，所證俗諦智究竟分明，法障
X18n0338_p0519a18║皆盡，名為自行權智證真諦。真諦理究竟分明，正
X18n0338_p0519a19║習俱斷，名為實智。故佛答摩揵提：「汝依邪見門，我
X18n0338_p0519a20║知汝癡道，若不見妄想，爾時自當啞。」二、明通教佛
X18n0338_p0519a21║三種二智：一、若用四悉檀，上三藏教三種二智，以
X18n0338_p0519a22║化眾生，皆名權智。又，通教所明有門，若照幻化分
X18n0338_p0519a23║別之事有，名為權智；幻分別之理有，名為實智。故
X18n0338_p0519a24║《大品經》云：「設使有法，過於涅槃，我亦說言『如幻如
X18n0338_p0519b01║化』。」若約通教空門明義，照幻化事理之有，皆名權
X18n0338_p0519b02║智；若照幻化之理空，即是實智。如此約四門，用四
X18n0338_p0519b03║悉檀種種明權實二智，皆是通教明化佗權實二
X18n0338_p0519b04║智也。二、明通教自行化佗權實二智者，總前三藏
X18n0338_p0519b05║教所明三種權實二智，及通教四門所明種種權
X18n0338_p0519b06║實二智，皆是隨佗意語，竝屬化佗權智；通教佛及
X18n0338_p0519b07║八地以上，內心所證二諦之理不可宣說，皆名實
X18n0338_p0519b08║智也。三、明通教佛自行權實二智，佛及八地以上，
X18n0338_p0519b09║內照不可說俗諦之理，即是權智；內照不可說真
X18n0338_p0519b10║諦之理，即是實智也。三、約別教大乘明三種二智：
X18n0338_p0519b11║一、總前三藏通教各三種二智，四悉檀赴緣而說，
X18n0338_p0519b12║皆是權智。又，別教所明有門，若照有門，分別事相，
X18n0338_p0519b13║名為權智；若照有門，佛性如來藏真理，名為實智。
X18n0338_p0519b14║若別教空門化佗權實二智，為總前有門事理，皆
X18n0338_p0519b15║名權智；前有門權實，畢竟空寂，無有二相，名為實
X18n0338_p0519b16║智。如是約四門，用四悉檀明權實二智，皆是別教
X18n0338_p0519b17║明化佗二智也。二、約別教明自行化佗權實二智
X18n0338_p0519b18║者，總上二教所明三種二智，及別教四門種種化
X18n0338_p0519b19║佗二智，皆是隨佗意語，名為權智；諸佛及十地菩
X18n0338_p0519b20║薩，內證不可說二諦之理，名如實智也。三、明別教
X18n0338_p0519b21║自行權實二智，佛及十地菩薩，內證不可說俗諦
X18n0338_p0519b22║之理，名為權智；內證見不可說真諦之理，名為實
X18n0338_p0519b23║智也。四、明圓教大乘三種權實二智，一總前三教
X18n0338_p0519b24║所明三種二智，皆是權智。又，約圓教有門明二智，
X18n0338_p0519c01║若不斷煩惱，照界內外法界種種法門，名為權智；
X18n0338_p0519c02║若不斷煩惱，照不思議妙有法性實相自性清淨
X18n0338_p0519c03║心，即是實智。又：一、明圓教空門明權實二智者，若
X18n0338_p0519c04║不斷煩惱，照不思議界內外事理之有，名為權智；
X18n0338_p0519c05║若不斷煩惱，照不思議界內外事理皆空，名為實
X18n0338_p0519c06║智。是則空不異有，有不妨空，故名不思議也。如是
X18n0338_p0519c07║等約圓教四門用四悉檀赴上上根，說種種權實
X18n0338_p0519c08║二智義，皆名化佗權實二智也。二、明圓教自行化
X18n0338_p0519c09║佗權實二智者，總前三教所明三種二智及圓四
X18n0338_p0519c10║門種種二智是隨佗意語，悉是權智；及四十一心
X18n0338_p0519c11║菩薩所證不思議、不可說二諦之理，皆名自行實
X18n0338_p0519c12║智也。三、明圓教自行權實二智者，佛及四十一心
X18n0338_p0519c13║菩薩內證照不思議、不可說俗諦之理，名為權智；
X18n0338_p0519c14║照不思議、不可說真諦之理，名為實智也。是故文
X18n0338_p0519c15║殊請淨名說「入不二門」，淨名默然杜口，文殊稱歎，
X18n0338_p0519c16║意在此也。第二約教明方便不同者，至論諸法畢
X18n0338_p0519c17║竟無所有，非權非實而言權實者，此皆四悉檀利
X18n0338_p0519c18║物之善巧也。此經既是方等大乘所攝，一音演說，
X18n0338_p0519c19║隨眾機各感四種方便不同。又，此品正明大士助
X18n0338_p0519c20║佛闡揚，善巧權謀隨機利物，令入佛慧，起菩薩根，
X18n0338_p0519c21║故名方便品。但《瓔珞經》明方便有二種：一者，破諸
X18n0338_p0519c22║法方便；二者，教化眾生方便。今約此經遠論，室外
X18n0338_p0519c23║折伏，即是破佗執諸法之方便；室內攝受，即是為
X18n0338_p0519c24║引佗立法之方便也。以折、攝受故，令正法得久住。
X18n0338_p0520a01║前二方便，亦是化眾生之方便也。若約此經近論
X18n0338_p0520a02║者，此品「呵諸人」者，即破法折伏；「勸求佛身」，即是立
X18n0338_p0520a03║法攝受。以折伏、攝受，令正法得久住。「正法得久住」
X18n0338_p0520a04║者，令眾生住不思議真性解脫、清淨佛土也。是以
X18n0338_p0520a05║《中論》品品破義，即是破法方便；後〈四諦品〉明三寶
X18n0338_p0520a06║四諦沙門果，即是立法方便。又偈結云「因緣所生
X18n0338_p0520a07║法，我說即是空」，破法折伏義也；「亦名為假名」，立法
X18n0338_p0520a08║攝受義也；「亦名中道義」，教化眾生方便，令正法久
X18n0338_p0520a09║住也。正法得久住者，見佛性、住大涅槃，法身常存
X18n0338_p0520a10║也。故此經前品云「隨其方便，即能成就眾生；隨成
X18n0338_p0520a11║就眾生，即佛土淨」。當知歎淨名方便者，正是為助
X18n0338_p0520a12║佛闡揚不思議解脫佛國之教也。第三辨方便所
X18n0338_p0520a13║用法者，正約三業法，以明方便也。所以然者，諸佛
X18n0338_p0520a14║菩薩清淨三業，性如虗空，非一非異，不可分別，為
X18n0338_p0520a15║化眾生，慈悲誓願，神通感應十法界，現不可說、不
X18n0338_p0520a16║可說身種種事業，十方利物，是為身密方便示現
X18n0338_p0520a17║也。又以慈悲誓願，神通應化現同十法界音聲，十
X18n0338_p0520a18║方佛土不可說、不可說種種說法，是為口密方便
X18n0338_p0520a19║利益一切眾生也。又以慈悲誓願，神通應化現十
X18n0338_p0520a20║法界心，十方佛土現不可說、不可說心識分別，即
X18n0338_p0520a21║是心密方便利益一切眾生也。不思議十法界三
X18n0338_p0520a22║業，若三藏、通教，但明用神通變化三業名；若別教、
X18n0338_p0520a23║圓教明法身應現三業，亦明神通變化三業，故約
X18n0338_p0520a24║三業以明方便也。此品明六度攝物，即是約意業
X18n0338_p0520b01║心密，以明方便。「雖為白衣，奉持沙門律行」等示種
X18n0338_p0520b02║種身，即是約身業密，以明方便。「一切見敬」下，及託
X18n0338_p0520b03║病興教，說種種法，即口業、口密以明方便也。此三
X18n0338_p0520b04║業方便，無方利物，莫測其本，即是三密，亦是三輪
X18n0338_p0520b05║不思議化，亦名三無失，亦名三業不護，亦名三業
X18n0338_p0520b06║隨智慧行。良以法身三業化物，無失無謀無念寂，
X18n0338_p0520b07║而常用能無方赴機，應生四土，示身、口、意，折伏攝
X18n0338_p0520b08║受利益眾生，是以居方丈之內，無疾現疾，因以開
X18n0338_p0520b09║悟眾生，令超緣集之外，同栖方丈之室。從此標名，
X18n0338_p0520b10║故言方便品也。第四約觀心，若別相三觀，前二觀
X18n0338_p0520b11║為方便，若入第三中道正觀，即是實慧。初從假入
X18n0338_p0520b12║空觀，是破法方便，即折伏義；次從空入假觀，是立
X18n0338_p0520b13║法方便，即是攝受義；受三中道正觀，即是教化眾
X18n0338_p0520b14║生方便，入實慧也。入實慧者，即是正法得久住。正
X18n0338_p0520b15║法得久住者，法身常存也。若約一心三觀，方便、實
X18n0338_p0520b16║慧，不一不異也。三觀歷三業，明方便功用可知。問
X18n0338_p0520b17║曰：此〈方便品〉定是誰說？答曰：此有多解，有言「是集
X18n0338_p0520b18║經者，歎淨名德，因疾為諸來問疾者，說如是法。」有
X18n0338_p0520b19║言「前歎德是集經，歎說法是寶積向佛述『淨名今
X18n0338_p0520b20║有疾，不得來，為問疾者，說如是法。』」有言「是佛自歎，
X18n0338_p0520b21║說淨名有此方便說法利物之事。」今言恐是如來
X18n0338_p0520b22║正說《普集經》及〈佛國品〉，意在於淨名欲令助起發
X18n0338_p0520b23║宣揚。淨名玄知佛意，故方便託疾，以來諸人參問，
X18n0338_p0520b24║因得興教。阿難本願「所未聞經皆願聞」，佛為阿難
X18n0338_p0520c01║此一品，至結集時，次〈佛國品〉而誦出也。正如入室
X18n0338_p0520c02║六品，阿難在菴羅園佛邊不聞，而下文皆付阿難
X18n0338_p0520c03║者，亦是別重為說也；或是阿難得佛覺三昧，佛覺
X18n0338_p0520c04║三昧力皆得自聞，而結集也。
X18n0338_p0520c05║爾時，毗耶離大城中，有大長者，名維摩詰。
X18n0338_p0520c06║此下是第三入文解釋。淨名助佛宣化，凡九品經
X18n0338_p0520c07║文，分為二別：初半品歎德，正是形益之方便也；二
X18n0338_p0520c08║從「現身有疾」去，正明聲益之方便也。形益之中，亦
X18n0338_p0520c09║有聲益；聲益之，亦有形益。就其正傍為語，故有兩
X18n0338_p0520c10║益之殊。所以「初現形益」者，此為聲益而作哢胤也。
X18n0338_p0520c11║所以者何？此土正以音聲為佛事，故聲益為正也。
X18n0338_p0520c12║今就初歎德形益，文則為二：一，先歎德；二，明形益。
X18n0338_p0520c13║一、先歎德，復為二：一，初標住處、人名；二，正歎德。一、
X18n0338_p0520c14║初標住處人名者，「毗耶離城」，如前。釋「長者」者，有長
X18n0338_p0520c15║人之德也。但標處及人，意有所主，正言淨名與寶
X18n0338_p0520c16║積同住此城，二人本是法朋善友，寶積獨來，而淨
X18n0338_p0520c17║名不來者，為有疾也。因其有疾，致諸人參問，因問
X18n0338_p0520c18║說法，即是承機之便也。諸人既有參問，如來大師
X18n0338_p0520c19║迹同世儀，豈得不遣問？但被命問疾之徒，德有堪、
X18n0338_p0520c20║不堪。不堪者，即五百聲聞、八千菩薩，各迹往昔被
X18n0338_p0520c21║呵，即為顯淨名之德，亦令往昔所說重益今之大
X18n0338_p0520c22║眾也。堪，即文殊奉命室，對揚不思議解脫。其同往
X18n0338_p0520c23║者，方沾法利。是則淨名赴緣，興顯不思議大法佛
X18n0338_p0520c24║國因果之功成也。維摩義，前具翻釋。長者義，今當
X18n0338_p0521a01║略解。原其本地，舊云「金粟如來」，即是法身長者，故
X18n0338_p0521a02║《法華經》云「大富長者，即是如來」，語其迹也。位居法
X18n0338_p0521a03║雲，或云等覺，望佛為菩薩，即是長者子；望下地菩
X18n0338_p0521a04║薩，名等覺佛，即是長者也。今明長者義，略為四意：
X18n0338_p0521a05║一，外具十德，名世間大長者；二，內合法身具十德，
X18n0338_p0521a06║即是世間長者；三，約觀心明具十德；四，帖經文。第
X18n0338_p0521a07║一、外具十德，名世間大長者，一、姓貴，二、位高，三、大
X18n0338_p0521a08║富，四、威勢，五、智深，六、年耆，七、行無失，八、禮儀備足，
X18n0338_p0521a09║九、上人所歎，十、下人歸敬。備此十德，世間名大長
X18n0338_p0521a10║者也；若不爾者，非大長者。所以者何？國內勝人，稱
X18n0338_p0521a11║為長者，必是貴族也；雖是貴族，爵位卑微，不稱姓
X18n0338_p0521a12║望；雖高位，貧無財，世所不重；雖富有充積，無寵不
X18n0338_p0521a13║威，物不敬畏；雖有大勢，神用闇短，智人所輕；神解
X18n0338_p0521a14║明鑒，而年在幼童，物情不揖；雖年耆貌皓，內行斯
X18n0338_p0521a15║惡，人所鄙恠；雖操行無瑕，而外闕禮儀，無可瞻愛；
X18n0338_p0521a16║雖有進止容與，若上人不自，名不徹遠；雖豪貴歌
X18n0338_p0521a17║詠，無恩群下，豈為物所崇！十德若備，乃名世間大
X18n0338_p0521a18║長者也。第二、十義內合法身十德者，合淨名迹居
X18n0338_p0521a19║人世，具世間十德，故為毗耶所推稱大長者。原其
X18n0338_p0521a20║本地，眾德巍巍，不可稱說，略而言之，內具十德，即
X18n0338_p0521a21║是出世法身之長者也。一、從初發心已來，常值諸
X18n0338_p0521a22║佛稟教，正觀中道佛性，發生理慧，即是從過去法
X18n0338_p0521a23║王種性中生，即姓貴也。二、積功累德，證無生忍，即
X18n0338_p0521a24║位高也。三、萬善法財具足，即大富也。四、十力無畏，
X18n0338_p0521b01║降伏魔怨，制諸外道，即威勢也。五、權實二智，無不
X18n0338_p0521b02║通達，即智深也。六、久值諸佛，觀行淳熟，即年耆也。
X18n0338_p0521b03║七、三業隨智慧行，得三無失，即行無過也。八、具佛
X18n0338_p0521b04║威儀，即禮儀備也。十方佛皆稱名記別，即上人歎
X18n0338_p0521b05║也。十、釋梵天人所敬仰，下人歸崇也。此十德具足，
X18n0338_p0521b06║即是法身德滿，名為法身長者。故能為釋尊闡揚
X18n0338_p0521b07║不思議法，顯成淨土因果之教也。第三約正觀心
X18n0338_p0521b08║明十德具足者，一、供養佛者，正觀隨順佛教，即供
X18n0338_p0521b09║養佛。契理生智，即是發菩提心，生在佛家，種性真
X18n0338_p0521b10║正也。二、得無生忍者，觀三諦理，取相、無知、無明結
X18n0338_p0521b11║惑不起，即是修無生忍。雖未證上地無生法忍，觀
X18n0338_p0521b12║行之心，亦得為無生忍也。故《法華》云「若說是經，當
X18n0338_p0521b13║著如來衣。如來衣者，柔和忍辱心是；如來忍者，即
X18n0338_p0521b14║寂滅忍」，豈不得稱為無生忍！此即位高義，高出七
X18n0338_p0521b15║種方便人位也。三、大富者，正觀之心，三業清淨，包
X18n0338_p0521b16║含三諦三昧，一心萬善具足，富有諸財寶也。四、勢
X18n0338_p0521b17║力者，正觀能降伏愛魔，制見道也。五、智深者，正觀
X18n0338_p0521b18║中道為實，雙照二諦為權，即是二智具足也。六、積
X18n0338_p0521b19║功累德者，即久種善根人，方能修此正觀，久久研
X18n0338_p0521b20║習，自然流入薩婆若海也。七、無過失者，正觀心性，
X18n0338_p0521b21║則三業無諸瑕過也。八、威儀具足者，舉足下足，無
X18n0338_p0521b22║非道場，乃至著僧伽棃，悉皆一心，不失威儀也。九、
X18n0338_p0521b23║上人咨嗟者，觀行之人，常為十方諸佛之所讚歎，
X18n0338_p0521b24║故《法華經》云「能持是經者，諸佛皆歡喜，現無量神
X18n0338_p0521c01║力，歎美持經者」。十、下人所敬者，《法華》明「持經行人，
X18n0338_p0521c02║天龍四部皆來恭敬供養、歸依是人也」。當知觀行
X18n0338_p0521c03║之人即具淨名十德，同於大士，真是佛子，故《法華
X18n0338_p0521c04║經》云「佛子住是地，即是佛受用，常在於其中，經行
X18n0338_p0521c05║及坐臥」，豈不得名長者子也！
X18n0338_p0521c06║已曾供養無量諸佛，深殖善本，
X18n0338_p0521c07║此下四入文歎德，即分為十段，正釋淨名十德，不
X18n0338_p0521c08║多不少，信如符契者也。「供養諸佛」者，此兩句正是
X18n0338_p0521c09║以第一歎種性，真正如世長者，姓貴也。所以佛告
X18n0338_p0521c10║憍曇彌「汝隨我語，即供養佛」。今淨名值佛，既多聞，
X18n0338_p0521c11║法亦廣，聞必如聞而行，深觀實相，若發生理慧，是
X18n0338_p0521c12║為從法化生，得佛法分。三慧與理相應，即與天性
X18n0338_p0521c13║相關，名真佛子，名法王子，是則生在佛家，種性真
X18n0338_p0521c14║正也。「深殖善本」者，此便成種性之義也。「殖」之言種；
X18n0338_p0521c15║觀畢竟空，種大智，大智是眾行之本也。從解生行，
X18n0338_p0521c16║德無不備，故《大品經》云「殖諸法雖空，一心具萬行」，
X18n0338_p0521c17║即是法身初生，具足眾德。故《華嚴經》明習種性，初
X18n0338_p0521c18║發心住，即具一切法也。
X18n0338_p0521c19║得無生忍；
X18n0338_p0521c20║此一句是第二歎法身位高，如世長者，官位高也。
X18n0338_p0521c21║所以然者，若圓教明，初住一地具足諸地功德，此
X18n0338_p0521c22║義猶通。今淨名或云是金粟如來，已得上寂滅忍；
X18n0338_p0521c23║或云位居等覺，得中品寂滅忍；或云位在法雲，得
X18n0338_p0521c24║下寂滅忍。若中、下無明已斷，但有微習，不能牽生，
X18n0338_p0522a01║名無生忍，即高位也。所以不受寂滅忍名者，正為
X18n0338_p0522a02║讓佛，但受無生法忍也。
X18n0338_p0522a03║辯才無礙，遊戲神通，逮諸總持；
X18n0338_p0522a04║此三句是第三歎三業功德法身。萬法財無量，即
X18n0338_p0522a05║是善，善備，如世長者之大富也。所言「辯才」，即是口
X18n0338_p0522a06║無礙辯，攝一切口業功德法財。「遊戲神通」即身業，
X18n0338_p0522a07║攝一切身業功德。「逮諸總持」即是諸陀羅尼總持
X18n0338_p0522a08║一切意業功德，及餘一切功德法財也。
X18n0338_p0522a09║獲無所畏，降魔勞怨；
X18n0338_p0522a10║此兩句是第四歎無所畏。外用無怯，如世長者有
X18n0338_p0522a11║威勢也。所以者何？十方無畏，能降魔勞怨及制外
X18n0338_p0522a12║道也。「降魔」，即四魔、即八魔、十魔，如上具說。而言「勞
X18n0338_p0522a13║怨」者，魔有塵勞之力，能害菩薩智度母、善根父、諸
X18n0338_p0522a14║善法親，故名勞怨也。
X18n0338_p0522a15║入深法門，善於智度，通達方便，大願成就；明了眾生，
X18n0338_p0522a16║心之所趣；又能分別，諸根利鈍；
X18n0338_p0522a17║此八句是第五歎二智，如長者深智也。前四句正
X18n0338_p0522a18║歎，後四句釋歎。「入深法門」即歎實智門，不二法門
X18n0338_p0522a19║也。實相之理甚深，唯佛與佛乃能究盡，故名深法
X18n0338_p0522a20║門也。「善於智度」正歎實智。大智，彼岸實相義。故此
X18n0338_p0522a21║兩句，是歎實智也。「通達方便」即是歎權智。權智善
X18n0338_p0522a22║巧，能成大願。「大願成就」者，方便益物之用成也。此
X18n0338_p0522a23║兩歎權智也。「明了眾生，心之所趣」，此兩句釋歎實
X18n0338_p0522a24║智，一切眾生皆有佛性，凡有心者，皆得菩提，如泉
X18n0338_p0522b01║流必趣大海也。「又能分別，諸根利鈍」，此兩句釋歎
X18n0338_p0522b02║權智，眾生根有利、鈍不同，而能善巧逗機，令得悟
X18n0338_p0522b03║解，即是方便也。
X18n0338_p0522b04║久於佛道，心已純熟，決定大乘；
X18n0338_p0522b05║此三句歎修行積久，見理分明，如世長者年耆，見
X18n0338_p0522b06║事久故，可信也。《法華經》明文殊已曾久值諸，學來
X18n0338_p0522b07║久，故言純熟也。「決定大乘」者，見理分明，能師子吼。
X18n0338_p0522b08║師子吼者，說一切眾生悉有佛性；佛性者，《大涅槃
X18n0338_p0522b09║經》明，即是大乘也。
X18n0338_p0522b10║諸有所作，能善思量；
X18n0338_p0522b11║此兩句歎三業隨智慧行，得三無失，如長者內行，
X18n0338_p0522b12║無邊過也。所以者何？一切所作，皆是三業。「能善思
X18n0338_p0522b13║量」即是以智分別。若作前智，後者已失，不可過也；
X18n0338_p0522b14║今前智作後所作，則無差機之失，即是三業隨智
X18n0338_p0522b15║慧行，得三無失也。
X18n0338_p0522b16║住佛威儀，心大如海。
X18n0338_p0522b17║此兩句是第八歎形心二德。形則進止得宜，心則
X18n0338_p0522b18║含弘無隔。如世長者，禮儀備足，有大人之懷也。所
X18n0338_p0522b19║言「具佛威儀」者，如十地菩薩學佛，象王迴視等，舉
X18n0338_p0522b20║足下足，有所運為，無非佛事。有言「具佛好也」，今言
X18n0338_p0522b21║能如佛不起滅定，現諸威儀，普利一切也。「心大如
X18n0338_p0522b22║海」者，如《大涅槃經》明大海有八，不思議佛法亦爾，
X18n0338_p0522b23║具出彼經。今言菩薩無緣大慈，含容一切，心無取
X18n0338_p0522b24║相，故不增般若；雖觀諸法畢竟空，而不捨眾生，故
X18n0338_p0522c01║不減。猶如大海，泉流常入而不增，沃焦常煎而不
X18n0338_p0522c02║減，故言心大如海也。
X18n0338_p0522c03║諸佛咨嗟！
X18n0338_p0522c04║此一句是第九明諸佛之所稱歎，如世長者為天
X18n0338_p0522c05║王上人之所歎美。「諸佛咨嗟」者，既具諸功德，德無
X18n0338_p0522c06║不備，故為諸佛之所歎嗟也。
X18n0338_p0522c07║弟子、釋、梵、世主所敬。
X18n0338_p0522c08║此兩句是第十歎大士內德既充，外堪師軌，故為
X18n0338_p0522c09║物敬仰。如長者，下民之所尊崇也。所以弟子、釋、梵、
X18n0338_p0522c10║世主之所敬者，「弟子」即是諸聲聞，「釋、梵、世主」即是
X18n0338_p0522c11║欲、色界主，匠成恩重故，皆信敬也。主既歸敬，臣民
X18n0338_p0522c12║有識之類，誰不崇重者乎？
X18n0338_p0522c13║欲度人故，以善方便，居毗耶離。
X18n0338_p0522c14║此下正是第二明方便益物，即為三：一，標益物之
X18n0338_p0522c15║處；二，正明方便益物；三，結。一明益物之處者，淨名
X18n0338_p0522c16║將欲助佛闡揚大道，方便度脫眾生故，居廣嚴之
X18n0338_p0522c17║國，即是品之來意。如文。
X18n0338_p0522c18║資財無量，攝諸貧民；
X18n0338_p0522c19║此下第二明方便益物之事，亦為三：第一從「貲財
X18n0338_p0522c20║無量」下有六句，明心密方便益物；第二從「雖為白
X18n0338_p0522c21║衣」下有九句，明身密方便益物；第三從「一切見敬」
X18n0338_p0522c22║下二十句，明口密方便益物。所言「資財無量」下六
X18n0338_p0522c23║句，約六度攝物，此是從本以垂迹意也。若言雖為
X18n0338_p0522c24║白衣者，二十九事皆迹同凡俗，因迹顯本也。問：何
X18n0338_p0523a01║意心密是從本垂迹，身、口兩密垂迹以顯本也？答：
X18n0338_p0523a02║六度真心理隱，涉化方便隨機有事；白衣礙事，身
X18n0338_p0523a03║口一往同俗研求，方知表本也。今言「從本垂迹，益
X18n0338_p0523a04║物顯本，皆約六度」者，即是六波羅蜜滿足之身具
X18n0338_p0523a05║足三身三德，不縱不橫，如世「伊」字也。「資財無量，攝
X18n0338_p0523a06║諸貧民」，若常舊解，多云「資財只是世間財帛，無量
X18n0338_p0523a07║貧民只是世間之人」，此與凡俗之人行施何殊？何
X18n0338_p0523a08║足歎淨名垂迹方便、善巧攝物來生四土也！今言
X18n0338_p0523a09║資財無量，有事有理。事則可知，理即法財。故此經
X18n0338_p0523a10║上文云「法王法力超群生，常以法財施一切」，四教
X18n0338_p0523a11║法財施一切。四教法財施一切者，即是檀度，具足
X18n0338_p0523a12║遍法界，故言無量也。「攝諸貧民」者，非但世之貧民
X18n0338_p0523a13║因施衣食、金帛，攝來向己，以道教詔。今言攝貧民
X18n0338_p0523a14║者，七種稟方便教眾生，皆是貧民也。當知皆如來
X18n0338_p0523a15║密語，貧有多種不同：若是底下凡夫貧民，以世財
X18n0338_p0523a16║帛，以五戒、十善之財而攝取之。若二乘窮子幼稚，
X18n0338_p0523a17║捨父逃走，跰辛苦以求衣食者，以三藏教鹽酢、米
X18n0338_p0523a18║麵一日之價，生滅四諦三十七品法財，而攝取之，
X18n0338_p0523a19║二乘自以為足，已是富也；若比菩薩功德，猶是貧
X18n0338_p0523a20║民，故《法華經》云「止宿草菴，自念貧事，我無此物」。三
X18n0338_p0523a21║藏菩薩三僧祇劫修諸功德，雖復無量，比聲聞為
X18n0338_p0523a22║富。若竝通教菩薩，猶是貧民。通教菩薩無生四諦、
X18n0338_p0523a23║道品、諸波羅蜜法財無量，已為富；比別教菩薩，猶
X18n0338_p0523a24║是貧民。別教菩薩歷劫修行種種功德，無量四諦、
X18n0338_p0523b01║諸波羅蜜法財無量，自以為富；比於圓教菩薩，猶
X18n0338_p0523b02║是貧民。圓教三諦三昧具足，無作四諦、諸波羅蜜
X18n0338_p0523b03║法財圓足，金剛寶藏無有缺減，乃名為富，故純陀
X18n0338_p0523b04║自歎「貧於無上法之財寶」。無作四諦，即是無上法
X18n0338_p0523b05║之財寶也。大士法身住此非慳施圓滿之檀，能起
X18n0338_p0523b06║四教法施之財，攝七種貧民，乃至雖有圓教善根，
X18n0338_p0523b07║善根未發，只是貧民，如純陀自述也。以四教法財
X18n0338_p0523b08║取之，令生四土，此是從本垂迹，引物還本。又，約頓、
X18n0338_p0523b09║漸、不定、祕密四種法施攝取眾生，成菩薩行，令生
X18n0338_p0523b10║淨土，若淨名成佛時，布施所攝眾生來生其國。故
X18n0338_p0523b11║知，此言扶成前品佛自說「布施是菩薩淨土，菩薩
X18n0338_p0523b12║成佛時，一切能捨眾生來生其國」，此復若為不用
X18n0338_p0523b13║佛國因果為宗也。若約觀心明義，今之四眾若貴
X18n0338_p0523b14║若賤，其有能修別相三觀，或一心三觀，住此觀心，
X18n0338_p0523b15║不見慳相、施相，而能慈悲利益眾生，所有財物拯
X18n0338_p0523b16║濟貧乏，興諸福業，供養三尊，修故造新，隨喜獎成。
X18n0338_p0523b17║若是長者，一村施因、施說法，是則一村貧民四眾
X18n0338_p0523b18║受施之徒，感恩慕德，非但歸心受化，慳之心漸漸
X18n0338_p0523b19║微薄，亦復學是施主捨財修福也。若在一縣令長
X18n0338_p0523b20║官司，住正觀心，所有資財能如是財施者，則一縣
X18n0338_p0523b21║貧民四眾受施之徒，皆亦歸心受化，慳心自然休
X18n0338_p0523b22║息，捨財修福，利益興顯。乃至一管一國人主，官僚、
X18n0338_p0523b23║天王、帝，住正觀心，不見慳施，所有資財，慈愛貧民，
X18n0338_p0523b24║恩惠分施；因為善巧說四教法，州管國內所有貧
X18n0338_p0523c01║民四眾荷恩，慕德敬仰，歸心承事，親近受道，因是
X18n0338_p0523c02║慳心漸薄，皆能惠施，修諸福業，傳相教化，行恩布
X18n0338_p0523c03║德，正道居懷。是則諸州諸管，舉國人民，有義有惠，
X18n0338_p0523c04║有智有道。譬如一燈燃百千燈，本燈湛然，餘燈遍
X18n0338_p0523c05║滿，冥者皆明，明終不絕。是為四眾長者，官司、國君，
X18n0338_p0523c06║住檀波羅蜜無盡燈法門，攝一切眾生也。是諸所
X18n0338_p0523c07║攝眾生，未來在家、出家，還為眷屬，或為親戚，或為
X18n0338_p0523c08║臣民，或為弟子，同生淨土，依報巍巍，七珍無量，值
X18n0338_p0523c09║佛聞經，道心開發。是諸施主，若得無生法忍，住不
X18n0338_p0523c10║思議解脫，昔布施所攝眾生得道，諸施主即於有
X18n0338_p0523c11║因緣之國，示成正覺，昔布施所攝眾生皆來其國；
X18n0338_p0523c12║一切能捨，修三乘道，若聞《法華》開佛知見之說，即
X18n0338_p0523c13║同入大，乘此寶乘，遊於四方，嬉戲快樂。此即是淨
X18n0338_p0523c14║名大士，何處更往毗離別覓維摩詰耶！
X18n0338_p0523c15║奉戒清淨，攝諸毀禁；
X18n0338_p0523c16║淨名法身，住非持非犯、滿足尸羅三德之身，亦能
X18n0338_p0523c17║方便十種戒藏，攝諸毀禁。先以十善、五戒攝諸天、
X18n0338_p0523c18║人；次律儀攝缺、穿、雜等四戒者；次以有作、無生三
X18n0338_p0523c19║正，謂正語、正業、正命攝毀隨道戒無著者；又以無
X18n0338_p0523c20║量三正攝聖所讚戒、自在戒者；又以無作三正攝
X18n0338_p0523c21║毀具足戒、隨定戒者。餘人未得究竟非持非犯戒，
X18n0338_p0523c22║皆名為毀戒也，故經云「唯佛一人具淨戒，餘人皆
X18n0338_p0523c23║名汙戒者」。此諸眾生既蒙戒攝，已不毀禁，故各成
X18n0338_p0523c24║菩薩行，隨其所行戒善，來生佛土。淨名成佛時，戒
X18n0338_p0524a01║善所攝眾生來生其佛國也。〈佛國品〉云「持戒是菩
X18n0338_p0524a02║薩淨土，菩薩成佛時，持戒眾生來生其國」，是義具
X18n0338_p0524a03║足，如前解〈佛國品〉之所說。若約觀心明義，今佛弟
X18n0338_p0524a04║子四眾，若貴若賤，能修別相三觀，住此觀心，不見
X18n0338_p0524a05║罪、不見罪相而能慈悲，為利眾生淨持三歸、五戒，
X18n0338_p0524a06║或八齋戒，或十善戒，或出家律儀戒，菩薩十重四
X18n0338_p0524a07║十八輕戒。若持戒有德，世所尊重，若為物之所歸
X18n0338_p0524a08║仰，即可示以法門。若是長者，一村一鄉能持齋戒，
X18n0338_p0524a09║則一村百民四眾皆息惡修善；若是令長官司能
X18n0338_p0524a10║持齋戒，則一縣人民四眾自然息惡修善。若是使
X18n0338_p0524a11║君、總管、國君能持齋戒，則諸州、諸管、一國官僚臣
X18n0338_p0524a12║民四眾自然息惡修善。是則不言之化，種輪王、天
X18n0338_p0524a13║帝修淨土之因，國內人民皆行十善，修四教道也。
X18n0338_p0524a14║此亦譬如一燈，然百千燈。是為四眾、長官司、人王、
X18n0338_p0524a15║帝主尸波羅蜜無盡燈法門，攝一切眾生。是諸持
X18n0338_p0524a16║戒所攝眾生，未來在家、出家，還為眷屬，或為親戚、
X18n0338_p0524a17║臣民、弟子同生淨土，值佛聞經，道心開發。是諸持
X18n0338_p0524a18║戒有德之者，若得無生法忍，住不思議解脫，往昔
X18n0338_p0524a19║持所攝眾生，得道時至。是諸人王本能持戒攝物
X18n0338_p0524a20║之者，於有緣國成佛之時，往昔持所攝眾生皆來
X18n0338_p0524a21║生其國。若能隨力持修三乘道，若聞《法華》開佛知
X18n0338_p0524a22║見之說，即同入大乘，乘是寶乘，遊於四方，嬉戲快
X18n0338_p0524a23║樂。
X18n0338_p0524a24║以忍調行，攝諸恚怒；
X18n0338_p0524b01║淨名住非恚忍羼提三德滿足之身，能示住伏忍、
X18n0338_p0524b02║順忍、無生忍、寂滅忍，方便調於四種恚怒眾生，各
X18n0338_p0524b03║離瞋恚，成菩薩行，來生佛土也。淨名成佛時，忍辱
X18n0338_p0524b04║所攝眾生來生其國。此豈不符〈佛國〉所明也！若約
X18n0338_p0524b05║觀心，類前布施、持戒義可解。
X18n0338_p0524b06║以大精進，攝諸懈怠；
X18n0338_p0524b07║淨名法身住非進非怠毗棃耶三德滿足之身，能
X18n0338_p0524b08║以四種道品各有八種精方便，攝四種懈怠眾生，
X18n0338_p0524b09║眾生若離懈怠，隨所行精進成菩薩，來生其國也。
X18n0338_p0524b10║淨名成佛時，精進所攝眾生來生其國土，是則符
X18n0338_p0524b11║成〈佛國品〉義也。若約觀心，類前布施攝義，冷然可
X18n0338_p0524b12║解也。
X18n0338_p0524b13║一心禪寂，攝諸亂意；
X18n0338_p0524b14║淨名法身住非定非亂禪那三德滿足之身，能善
X18n0338_p0524b15║方便用四種道品中各八種禪定及諸禪定，攝四
X18n0338_p0524b16║種亂意眾生，令各得八種禪定及諸禪定，成菩薩
X18n0338_p0524b17║行，來生淨土也。淨名成佛時，是諸禪定所攝，各住
X18n0338_p0524b18║禪定來其國。此如解〈佛國品〉具明。若約觀心，類前
X18n0338_p0524b19║布施攝義可解也。
X18n0338_p0524b20║以決定慧，攝諸無智；
X18n0338_p0524b21║淨名法身住中道非愚非智究竟般若三德滿足
X18n0338_p0524b22║之身，善能分別諸法相，於第一義而不動，故能以
X18n0338_p0524b23║四種道品中各八種以決定慧，攝種無智眾生成
X18n0338_p0524b24║菩薩行，來生佛土。淨名成佛時，決定智慧所眾生，
X18n0338_p0524c01║其國。具如前解〈佛國品〉明。若約觀心，類前布施義
X18n0338_p0524c02║可知。是故住不思議菩薩從法身本地具六波羅
X18n0338_p0524c03║蜜，起方便迹六波羅蜜攝眾生，成菩薩道，即成就
X18n0338_p0524c04║眾生淨佛國土，令歸本地，竝符成佛所說不思議
X18n0338_p0524c05║解脫淨土教也。
X18n0338_p0524c06║雖為白衣，奉持沙門清淨律行。
X18n0338_p0524c07║自此凡有九事，是身密方便利物也。皆是身業行
X18n0338_p0524c08║於非道，通達佛道，方便利物也。今言雖為白衣垂
X18n0338_p0524c09║迹而修沙門者，名為無著，亦名勤行。《大涅槃經》云
X18n0338_p0524c10║「如來是大沙門、大婆羅門」，今約四教，即是四種沙
X18n0338_p0524c11║門也。律是詮量輕重，四教各明輕重，引諸眾生歸
X18n0338_p0524c12║於寂照之本地也。無言化者，口雖不說，密譏出家
X18n0338_p0524c13║人，歡喜在家也。密譏者，《大經》云「雖復染衣，心猶未
X18n0338_p0524c14║染者」，未染四教所明大乘之法也。此則雖是沙門，
X18n0338_p0524c15║名為白衣。密勸者，何須染服，但令染心立於沙門
X18n0338_p0524c16║無著之行，即入不思議，生淨佛土之因也，豈非無
X18n0338_p0524c17║言而化，成不思議解脫淨土之教耶！淨名菩薩後
X18n0338_p0524c18║成佛時，隨方便所攝眾生來生其國，皆有方便也。
X18n0338_p0524c19║是則符同前品佛國之說，其義宛然。但〈佛國品〉明
X18n0338_p0524c20║「方便是菩薩淨土，菩薩成佛時，具足方便眾生來
X18n0338_p0524c21║生其國」，上是標名而已，今淨名託疾興教，此下經
X18n0338_p0524c22║家具出二十九事，以開歎淨名方便之端。如是等
X18n0338_p0524c23║方便無量，〈佛國品〉明方便以為佛土之因，見此品
X18n0338_p0524c24║方乃顯也。若約觀心釋者，只今時白衣佛弟子，若
X18n0338_p0525a01║長者縣令、官司、刺史、總管、人君帝王，雖是白衣而
X18n0338_p0525a02║能斷惡修善、別相三觀、一心三觀，不染諸欲，觀行
X18n0338_p0525a03║明淨，即是「雖為白衣，奉持沙門清淨律行」也。
X18n0338_p0525a04║雖處居家，不著三界；
X18n0338_p0525a05║「雖處居」，垂迹也；「不著三界」，引物歸本也。天中之樂，
X18n0338_p0525a06║尚不染著，豈況毗耶離家宅？居此者，欲令四種眾
X18n0338_p0525a07║生，不著三界，得入不思議解脫，來生四種佛土耳。
X18n0338_p0525a08║三界有二種，開合對四土，細尋可知。約觀心，類前
X18n0338_p0525a09║可知。自此已下，例須約觀心明，不欲繁文，但細心
X18n0338_p0525a10║類前一番作，即得也。
X18n0338_p0525a11║示有妻子，常修梵行；
X18n0338_p0525a12║「示有妻子」，垂迹也；「常修梵行」，引歸本也。內心修四
X18n0338_p0525a13║種梵行，離四愛著，密譏出家、勸在家，無言之益，令
X18n0338_p0525a14║眾生入不思議，成四土之因也。
X18n0338_p0525a15║現有眷屬，常樂遠離；
X18n0338_p0525a16║「現有眷屬」，垂迹；「常遠」，引歸本也。方便行四種遠離，
X18n0338_p0525a17║為令眾生遠離四種縛，作入不思議因緣，來生四
X18n0338_p0525a18║土也。
X18n0338_p0525a19║雖服寶飾，而以相好嚴身；
X18n0338_p0525a20║「雖服寶飾」，垂迹也；「而以相好嚴身」，引歸本也。常用
X18n0338_p0525a21║四忍修相好，莊嚴法身，引四種眾生。其信行者，則
X18n0338_p0525a22║無言之益，引入淨土也。
X18n0338_p0525a23║雖服飲食，而以禪悅為味。
X18n0338_p0525a24║「雖服飲食」者，垂迹也；「而以禪悅為味」，引歸本也。四
X18n0338_p0525b01║種道品各有八種禪悅引眾生四土，得生禪悅之
X18n0338_p0525b02║味也。
X18n0338_p0525b03║若至博奕戲處，輒以度人；
X18n0338_p0525b04║「至博奕」者，垂迹也。博塞之博奕，是圍碁之類名。「輙
X18n0338_p0525b05║以度人」者，引歸本也。化物令不著無記、掉、散，空喪
X18n0338_p0525b06║出世之功，當各隨根性，常求四種道品出世寶利，
X18n0338_p0525b07║名為度人。度人入不思議解脫，置四土也。而言「輙」
X18n0338_p0525b08║者，機起即化，不待有諮請也。
X18n0338_p0525b09║受諸異道，不毀正信；
X18n0338_p0525b10║「受諸異道」者，垂迹也；「不毀正信」，引歸本也。異學雖
X18n0338_p0525b11║非佛道，為欲伏物，應須受學。不毀正信者，內心信
X18n0338_p0525b12║解無有增損，即明即用正法而度脫之也。《大集經》
X18n0338_p0525b13║明富樓那雖亦化外道，而反被譏哢，文殊作外道
X18n0338_p0525b14║往化也。諸外道等，現世遇邪因緣，而過去經值佛
X18n0338_p0525b15║聞法，內有佛法善根，赴機引入不思議也，則與生
X18n0338_p0525b16║四土之因也。
X18n0338_p0525b17║雖明世典，常樂佛法。
X18n0338_p0525b18║「雖明世典」，是垂迹也；「常樂佛法」，引物歸本也。世典，
X18n0338_p0525b19║即五經、書、史、四韋陀、十八大經、仙方、呪術等是也。
X18n0338_p0525b20║常樂佛法者，樂四教所明佛法，方便引導，令入不
X18n0338_p0525b21║思議解脫佛四土也。齊此皆迹同凡下，引物令尋
X18n0338_p0525b22║迹悟本，是為「行於非道，通達佛道」，不言方便引物
X18n0338_p0525b23║入不思議法門也。但法身本地，三德祕密，而能黃
X18n0338_p0525b24║葉、置毒於乳，同歸四土，此慈悲之至也。
X18n0338_p0525c01║一切見敬，為供養中最；
X18n0338_p0525c02║此下是第三，有二十句，是口密方便，聲教饒益也。
X18n0338_p0525c03║亦是垂迹，引物歸本也。今言「一切見敬」者，釋有二
X18n0338_p0525c04║種：一云淨名觀一切眾生即菩提相，即大涅槃，不
X18n0338_p0525c05║可復滅，故見一切皆敬。夫無學羅漢，尚是應供，何
X18n0338_p0525c06║況淨名於諸田中最為良勝，而非供養中最也！今
X18n0338_p0525c07║敬一切人者，非是才力不逮，謙卑也。持是引彼矜
X18n0338_p0525c08║高眾生，迹示謙下之心，破物憍慢，令入不思議四
X18n0338_p0525c09║淨土也。二云大士為化主，觸物沾恩，凡厥之流無
X18n0338_p0525c10║不荷澤，敬德知恩，皆恭敬供養。又是福田之上，既
X18n0338_p0525c11║為物歸敬，即可方便說法化歸本也。此一句通下
X18n0338_p0525c12║十九句。所以然者，方便設教物。若不敬重供養，化
X18n0338_p0525c13║導豈弘也！
X18n0338_p0525c14║執持正法，攝諸長幼；
X18n0338_p0525c15║「執持正法」者，外國之有德為三老，秉持國法，此垂
X18n0338_p0525c16║迹。「攝諸長幼」，何但凡俗有長幼，世間善根有大有
X18n0338_p0525c17║小，是則長幼。長幼雖殊，論善根，不出四種。若用四
X18n0338_p0525c18║教起其四種善，即是攝歸四土也。復次，何但人有
X18n0338_p0525c19║長幼，三乘行人行有深淺，深則為長，淺則為幼。四
X18n0338_p0525c20║教正法攝歸四土，亦名攝諸長幼。
X18n0338_p0525c21║一切治生諧偶，雖獲俗利，不以喜悅；
X18n0338_p0525c22║「一切治生諧偶」者，稱意為諧，獲利為偶。混迹同凡
X18n0338_p0525c23║俗，須求稱、利也。「不以喜悅」者，引物歸本也。所以然
X18n0338_p0525c24║者，一切凡夫愛著財物，得利喜悅，結惑覆其四種
X18n0338_p0526a01║善根；大士心不愛悅，即是示物情無所著。眾生著
X18n0338_p0526a02║情若破，四種善根即發，攝歸四土也。復次，菩薩證
X18n0338_p0526a03║四種功德，三權是俗，修此三法，發生定慧諸功德，
X18n0338_p0526a04║名得俗利；為人說四種法，名治生；眾生聞教得益，
X18n0338_p0526a05║名諧偶；菩薩常捨行，故名不以為悅。所以然者，若
X18n0338_p0526a06║貪著生愛，則為所燒，自既不著，令佗不著，攝歸四
X18n0338_p0526a07║土。
X18n0338_p0526a08║遊於四衢，饒益眾生；
X18n0338_p0526a09║「遊於四衢」，迹同凡也。遊十字路四達，即表遊四諦
X18n0338_p0526a10║路也。「饒益眾生」者，用四教、四門、四諦饒益四種眾
X18n0338_p0526a11║生，引入四土。
X18n0338_p0526a12║入治正法，救護一切；
X18n0338_p0526a13║「入治正法」者，迹同用禮、用刑也。「救護一切」者，若凡
X18n0338_p0526a14║人正執，多有狂滯。菩薩雖知王法無親，為護眾生，
X18n0338_p0526a15║方便與奪，因用四教救引入不思議解脫佛淨土
X18n0338_p0526a16║也。非是捨道涉世，謬參掌也。
X18n0338_p0526a17║入講論處，導以大乘；
X18n0338_p0526a18║「入講論處」者，迹示入凡夫、二乘，講論書二乘所應
X18n0338_p0526a19║行經之處，以大乘方便說四教大乘，引入不思議
X18n0338_p0526a20║解脫佛四土也。
X18n0338_p0526a21║入諸學堂，誘開朣朦；
X18n0338_p0526a22║「入諸學堂」者，迹示入。「誘開朣朦」者，幼小曰童，情昧
X18n0338_p0526a23║曰朦。世之學生，未必盡皆幼昧朣朦也。今言諸學
X18n0338_p0526a24║生各有四種善根，善根微小而悉為無明惑鄣，出
X18n0338_p0526b01║世信解未開未習，謂之朣朦若因四教引攝，破其
X18n0338_p0526b02║惑鄣，開發四種善根，增長成就，即入不思議解脫，
X18n0338_p0526b03║來生四土，故言誘開朣朦也。
X18n0338_p0526b04║入諸婬舍，示欲之過；
X18n0338_p0526b05║「入諸婬舍」者，迹示入也。「示欲之過」，為說九孔常流
X18n0338_p0526b06║汙露不淨，令知欲惡不善也。欲心若息，四種善根
X18n0338_p0526b07║發。貪染四法，亦名為婬。若示知貪愛之過不著者，
X18n0338_p0526b08║心淨得入不思議四土也。故經云「先以欲鈎牽，却
X18n0338_p0526b09║以法御人」也。
X18n0338_p0526b10║入諸酒肆，能立其志；
X18n0338_p0526b11║「入酒肆」，示迹也。「自其志」者，酒有三十六失，凡人若
X18n0338_p0526b12║飲，昏神亂道，勝志皆頹。大士能自立志，亦令佗立
X18n0338_p0526b13║志。志者，四種菩提心志不壞，即是不可思議解脫
X18n0338_p0526b14║四種淨土因不退也。復次，酒是煩惱，肆是五陰，凡
X18n0338_p0526b15║夫飲麵米酒，亦飲煩惱酒；二乘飲空、無相酒，二乘
X18n0338_p0526b16║不吐此酒，故於佛性生無常想，故經云「持空三昧
X18n0338_p0526b17║瓶，醉般若無相」也。通教同二乘，別教未見中道，亦
X18n0338_p0526b18║是醉無酒。舉要言之，一切煩惱昏醉，悉名為酒。菩
X18n0338_p0526b19║薩雖復入一切煩惱，而用煩惱為佛事，如飲千鍾
X18n0338_p0526b20║而不昏亂，故云能立其志。
X18n0338_p0526b21║若在長者，長者中尊，為說勝法；
X18n0338_p0526b22║此下歎尊之德，用口密方便益物也。至論大士無
X18n0338_p0526b23║方，尊卑皆現，今偏舉尊、勝者，為成歎德義也。大士
X18n0338_p0526b24║德為物軌，故居群所之先。今言「若在長者，長者中
X18n0338_p0526c01║尊」者，世間長者在鄉閭各懷勝德，故名自以為貴。
X18n0338_p0526c02║今大士迹為長者，德過於彼，故為彼所尊也。「為說
X18n0338_p0526c03║勝法」者，先為說世俗勝法，令皆揖伏；次赴四機，為
X18n0338_p0526c04║說四教勝法。既為所尊，乘上化下，無順從，引入不
X18n0338_p0526c05║思議解脫淨土之哢胤也。
X18n0338_p0526c06║若在居士，居士中尊，斷其貪著；
X18n0338_p0526c07║「居士中尊」者，外國居士，居財一億，稱下居士；乃至
X18n0338_p0526c08║百億，名上居士。此土居家德素，名居士。今恐是居
X18n0338_p0526c09║多家財、大富之士，名為居士也。常以財利為懷，淨
X18n0338_p0526c10║名迹示勝德，雖積財無量，惠施不窮，故為居士所
X18n0338_p0526c11║尊。因隨彼四機不同，為說四教行檀之法，令離貪
X18n0338_p0526c12║著，入不思議解脫淨土也。
X18n0338_p0526c13║若在剎利，剎利中尊，教以忍辱；
X18n0338_p0526c14║「利」，此翻云王種。《大智度論》翻云「田主」。淨名迹示慈
X18n0338_p0526c15║忍勝德，故為所尊。「教以忍辱」者，剎利自在，多恣威
X18n0338_p0526c16║嚴，故教忍辱也。剎利根性，亦有四種，四教赴緣，諸
X18n0338_p0526c17║慈忍，令入不思議解脫淨土之哢胤。
X18n0338_p0526c18║若在婆羅門，婆羅門中尊，除其我慢；
X18n0338_p0526c19║「婆羅門」者，此翻云外意，世世相承，外學高良也。又
X18n0338_p0526c20║翻云淨行，淨名垂迹，示同學問，超殊淨行，莫之能
X18n0338_p0526c21║比，故為彼尊敬也。「除其我慢」者，諸婆羅門自恃學
X18n0338_p0526c22║問、淨行，我心輕佗，若覩淨名深學勝法，我慢自摧。
X18n0338_p0526c23║但根性不同，不出四種，四教如應為說，各離我慢，
X18n0338_p0526c24║入不思議解脫淨土之哢胤也。
X18n0338_p0527a01║若在大臣，大臣中尊，教以正法；
X18n0338_p0527a02║「大臣中尊」者，國之大臣，各有所掌，若於所掌之不
X18n0338_p0527a03║明，淨名迹示明達，故皆為尊也。「教以正法」者，示諸
X18n0338_p0527a04║臣勝妙治道之正法也。又，臣之道，必正道輔君，其
X18n0338_p0527a05║姧諂者化令誠節。但諸臣根性不出四種，隨緣為
X18n0338_p0527a06║說四種四諦正法，令入不思議解脫四土，為說法
X18n0338_p0527a07║王之位也。
X18n0338_p0527a08║若在王子，王子中尊，示以忠孝；
X18n0338_p0527a09║「王子中尊」者，淨名迹聽達孝敬勝德，故為王子之
X18n0338_p0527a10║所尊也。教以篤孝者，王子為臣為子，須孝，為臣須
X18n0338_p0527a11║誠。但王子根性不同，隨其所宜四教為說佛法四
X18n0338_p0527a12║種誠孝之道，為四種法王之子，正順四教而行即
X18n0338_p0527a13║是孝，不惜身命弘宣四教即是忠也。四種誠孝，是
X18n0338_p0527a14║入不思議解脫來生四土之哢胤。
X18n0338_p0527a15║若在內官，內官中尊，化政宮女；
X18n0338_p0527a16║「內官中尊」，外國國法，取七世真正不邪婬有德者
X18n0338_p0527a17║為內官，委信入宮，整理內事，國君以為親要心祕
X18n0338_p0527a18║也。淨名迹示，不婬有德，最上無過，故為諸內官中
X18n0338_p0527a19║之所尊敬也。「化政宮女」者，宮女既外被禁制，多內
X18n0338_p0527a20║生邪想，若邪思不正，覆宿四種善根。大士四教赴
X18n0338_p0527a21║機，說四種八正道法，令得正見，入不思議之哢胤，
X18n0338_p0527a22║來生四土之因也。
X18n0338_p0527a23║若在庶民，庶民中尊，令興福力；
X18n0338_p0527a24║「庶民尊」者，庶民少福報，居下姓，常鄙不逮，敢慕上
X18n0338_p0527b01║流。大士雖迹示姓德高尊，而能汎愛群下，庶民感
X18n0338_p0527b02║荷，倍加尊重也。「令興福力」者，以庶民常鄙卑微，隨
X18n0338_p0527b03║其根性不同，為說四教修福檀施功德之力，當生
X18n0338_p0527b04║淨土，得尊勝之果報。
X18n0338_p0527b05║若在梵天，梵天中尊，誨以勝慧；
X18n0338_p0527b06║「梵天中尊」者，十八梵天雖四禪、四無量定，多味著，
X18n0338_p0527b07║所入不深。淨名迹示此諸禪，而觀練熏修深入無
X18n0338_p0527b08║際，故為諸梵之所。「誨以勝慧」者，為說淨禪、無垢禪，
X18n0338_p0527b09║入、住、出方便之勝慧。但諸梵根性不同，四教赴緣，
X18n0338_p0527b10║隨應為說四種四諦之勝慧，引入不思議解脫佛
X18n0338_p0527b11║四土也。
X18n0338_p0527b12║若在帝釋，帝釋中尊，示現無常；
X18n0338_p0527b13║「帝釋中尊」者，釋天著樂躭迷，自知沈沒欲網。淨名
X18n0338_p0527b14║離欲清高，天主之所敬尚也。「為說無常」者，天主保
X18n0338_p0527b15║常，著樂天，大士為說無常十五觀門，如《大品經》、《智
X18n0338_p0527b16║度》明也。但帝釋神根不同，四教赴緣，說無常相亦
X18n0338_p0527b17║不同，若三藏教，明無常生滅，即有定相；通教無常，
X18n0338_p0527b18║皆如幻化；別教金剛已還，皆是無常；圓教一切法
X18n0338_p0527b19║趣無常，是趣不過。四種無常教門，引入不思議解
X18n0338_p0527b20║脫佛四土也。
X18n0338_p0527b21║若在護世，護世中尊，護諸眾生。
X18n0338_p0527b22║「護世中尊」者，四天王在須彌山半四埵住，各主領
X18n0338_p0527b23║二部鬼神，令不害四天下人民。大士迹示慈悲護
X18n0338_p0527b24║物，復過護世也，故為護世所尊。「護諸眾生」者，四王
X18n0338_p0527c01║神根不同，大士為說法，令起四種四弘誓願，護四
X18n0338_p0527c02║諦善根之眾生也。四諦智所是四王，一諦下皆有
X18n0338_p0527c03║見思，即二部鬼神，攝此二鬼不擾諸善心數，即是
X18n0338_p0527c04║護諸眾生。逗緣說四教，令護四種四諦所生正法，
X18n0338_p0527c05║若不衰損四種善根，即是入不思議來生淨土之
X18n0338_p0527c06║哢胤也。
X18n0338_p0527c07║長者維摩詰，以如是等無量方便饒益眾生。
X18n0338_p0527c08║此是第三結成方便。居毗耶離，但淨名三業方便，
X18n0338_p0527c09║助顯不思議解脫，及佛國乃遍十方十法界，豈止
X18n0338_p0527c10║如上說三十五事也！如是無量饒益。問曰：今言為
X18n0338_p0527c11║世尊者，為以一身入諸身為尊？為當託生於彼，彼
X18n0338_p0527c12║以為尊？答曰：皆有此義，類如普門，現種種身。今正
X18n0338_p0527c13║取疾興教，以長者一身迹能巧用，一切隨所示處
X18n0338_p0527c14║無不敬，承機開化，無不蒙益。當知長者法身無此
X18n0338_p0527c15║業緣，示物故爾。將證長者身本無疾，為眾生託疾
X18n0338_p0527c16║興教，故須先述前諸方便為哢胤也。齊此結成上
X18n0338_p0527c17║來從本垂迹，顯本方便因緣，現形聲益物也。
X18n0338_p0527c18║
X18n0338_p0527c19║維摩羅詰經文疏卷第九