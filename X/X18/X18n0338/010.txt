X18n0338_p0528a01║
X18n0338_p0528a02║
X18n0338_p0528a03║
X18n0338_p0528a04║維摩羅詰經文疏卷第十（方便品之二）
X18n0338_p0528a05║
X18n0338_p0528a06║其以方便，現身有疾。
X18n0338_p0528a07║此下至入室竟，有八品半經文，正是大段第二淨
X18n0338_p0528a08║名方便託疾興教，助佛揚化，令入不思議解脫，除
X18n0338_p0528a09║物罪垢，得見淨剎，引入四土，成淨佛國之行也。今
X18n0338_p0528a10║明淨名方便託疾，正為四意：一，為化國王臣民等；
X18n0338_p0528a11║二，為起發〈弟子品〉；三，為起發〈菩薩品〉；四，為起發〈問
X18n0338_p0528a12║疾品〉。一、為化國臣長者，品以託疾故，國王長者皆
X18n0338_p0528a13║來慰問，因以身疾，寄言斥彼，誡勸為便。若厭、樂心
X18n0338_p0528a14║生，即能斷諸緣習，修行萬行，是為入不思議解脫
X18n0338_p0528a15║之哢胤，生同居有餘淨土之因成也。二、為起發〈弟
X18n0338_p0528a16║子品〉者，若不現疾，如來無由顧命弟子參問，弟子
X18n0338_p0528a17║若不被命，豈敢述其往昔被呵之事，普令今日二
X18n0338_p0528a18║乘同聞往昔滯小被呵，其樂小、執小之徒聞此，執
X18n0338_p0528a19║小心折伏，慕仰大乘，近為入室，聞不思議，成生蘇
X18n0338_p0528a20║之由藉，遠為《大品》、《法華》成熟蘇、醍醐之哢胤，亦是
X18n0338_p0528a21║生果報土之良緣也。三、為起發〈菩薩品〉者，若不託
X18n0338_p0528a22║疾，菩薩則無由被命，豈得各述往昔被呵之事，普
X18n0338_p0528a23║令今日三藏教、通教、別教菩薩折其執方便之滯，
X18n0338_p0528a24║同欣圓頓之道，成於入不思議解脫淨佛土之勝
X18n0338_p0528b01║因也。四、為起發〈問疾品〉者，若不託疾，何由得命文
X18n0338_p0528b02║殊？文殊承旨問疾，室內論道，廣開發物，令諸弟子
X18n0338_p0528b03║聲振三千，進諸菩薩三觀之行，入不思議解脫之
X18n0338_p0528b04║道，成淨佛土之因也。此之四意，皆由託疾而興。疾
X18n0338_p0528b05║非實有，故言方便。方便之力，寄在說法，此正屬聲
X18n0338_p0528b06║益也。今明淨名託疾興教，意乃有四，經文大判，總
X18n0338_p0528b07║為二段：第一從此下訖〈菩薩品〉，有兩品半是室外
X18n0338_p0528b08║說法，明彈呵折伏；第二從〈文殊問疾品〉去，入室有
X18n0338_p0528b09║六品，是室內說法，明引接攝受。以折伏、攝受故，令
X18n0338_p0528b10║正法得久住。正法得久住者，即是住不思議解脫
X18n0338_p0528b11║也。折伏中非無攝受；攝受之中不無折伏，但以從
X18n0338_p0528b12║多為論，議有傍正也。今就室外折伏，文為三：一，此
X18n0338_p0528b13║半品明折伏界內有為緣集眾生；二，〈弟子〉一品即
X18n0338_p0528b14║是折伏無為緣集眾生；三，〈菩薩〉一品，即是折伏自
X18n0338_p0528b15║體法界緣集也。問曰：無為緣集而自體緣集為異？
X18n0338_p0528b16║答曰：有大乘師說「不同」，今言名雖有別，惑體不殊。
X18n0338_p0528b17║二乘迷自體、起無為、生計著，著無為故，正受無為
X18n0338_p0528b18║緣集名；菩薩亦迷自體，起無為緣集，而菩薩觀破
X18n0338_p0528b19║無為，著無為緣集未盡此惑附體，別受自體緣集
X18n0338_p0528b20║之名。如凡夫迷真，起有為緣集，學人見真，斷見思
X18n0338_p0528b21║惟不盡，猶於真理有貪恚色染、無色染之名。問曰：
X18n0338_p0528b22║學人有為緣集不盡，見真猶有惑，不緣真，名自體
X18n0338_p0528b23║緣集；菩薩無為緣集不盡見真，何得別受自體緣
X18n0338_p0528b24║集之名？答曰：二乘見真，但是空理，空理非法身，不
X18n0338_p0528c01║得立自體之名；菩薩見真，真是法身，法身常住在，
X18n0338_p0528c02║故得別立自體緣集名也。菩薩惑未知，未知故，須
X18n0338_p0528c03║折伏也。今明此半品經文，自有四意：一，正明方便
X18n0338_p0528c04║現疾；二，明現疾諸人參問；三，明因為說法；四，明時
X18n0338_p0528c05║眾得益。第一現疾者，經言「其以方便，現身有疾」，淨
X18n0338_p0528c06║名法身無疾而現同此疾者，此表法身無為，無有
X18n0338_p0528c07║為緣集因果患累，為欲利物，方便現有凡夫有為
X18n0338_p0528c08║因果之患，又同二乘無為緣集因果之患，又同菩
X18n0338_p0528c09║薩自體法界因果緣集之患也。問曰：何得知然？答
X18n0338_p0528c10║曰：此經下文云「菩薩疾者，從大悲起，以眾生疾，故
X18n0338_p0528c11║我亦疾。若眾生得無疾者，則我無疾也」。問曰：淨名
X18n0338_p0528c12║迹居人道，可同凡夫而有事病，內示行菩薩道，同
X18n0338_p0528c13║菩薩有自體緣集病。既非二乘，何得同二乘無為
X18n0338_p0528c14║緣集之病？答：淨名住不思議，應以聲聞、緣覺身得
X18n0338_p0528c15║度者，即皆現之，何得不同其疾也！復次，現通教菩
X18n0338_p0528c16║薩身，即現無為緣集之疾也，此病與二乘同也。現
X18n0338_p0528c17║疾義（云云），至〈問疾品〉當具分別。
X18n0338_p0528c18║以其疾故，國王、大臣、長者、居士、婆羅門等，及諸王子，
X18n0338_p0528c19║并餘官屬，無數千人，皆往問疾。
X18n0338_p0528c20║此是第二問疾。淨名既為物所尊，具如前歎；且又
X18n0338_p0528c21║凡諸士庶，莫不蒙恩。今既有疾，何得不往參問也！
X18n0338_p0528c22║故諸王、臣、民，皆來問疾也。但諸來問疾眾，無數千
X18n0338_p0528c23║人，皆是淨名現世有緣知識，過去經結四教善緣，
X18n0338_p0528c24║機動致感，藉問疾為緣，故皆來參問也。
X18n0338_p0529a01║其往者，維摩詰因以身疾，廣為說法。
X18n0338_p0529a02║此是第三。若不現疾，無由彈諸豪族；設來，亦無緣
X18n0338_p0529a03║呵斥。且復約佗身而說過者，此為難也。淨名既同
X18n0338_p0529a04║彼有身有疾，我既有疾，彼豈得免故？因己之疾，廣
X18n0338_p0529a05║得為說身過患，令生厭離，勸求佛果也。就因疾說
X18n0338_p0529a06║法，復有二別：一、說觀門厭離，即是誡義；二、勸求佛
X18n0338_p0529a07║身，即是勸義。所以有此二種說法者，即是佛法大
X18n0338_p0529a08║意，觀行厭離，即是誡令斷惡；勸求佛身，即是勸令
X18n0338_p0529a09║生善，因此入不思議，成淨土之業也。又，若但勸厭
X18n0338_p0529a10║離，斷惡而不勸求佛，或怖畏世間，墮於二地。若墮
X18n0338_p0529a11║二地，依此經及《大品》所明，即成根敗之士。若依《法
X18n0338_p0529a12║華》、《涅槃》所明，即於佛道紆通也。今約此品觀門，多
X18n0338_p0529a13║是三藏教、通教觀門也。何以得知？如法如芭蕉之
X18n0338_p0529a14║譬，即是三藏教言；如幻、夢等譬，是通教意也。
X18n0338_p0529a15║「諸仁者！是身無常，無強、無力、無堅、速朽之法，不可信
X18n0338_p0529a16║也。
X18n0338_p0529a17║此即初觀說觀行，呵令厭離也。有餘師作五門解，
X18n0338_p0529a18║有師用五非常釋。此文用二門明義，略出五種：一、
X18n0338_p0529a19║約見、思兩道說法。何以得知？初明苦下四行，正是
X18n0338_p0529a20║約見道；次明不淨觀，即是約修道。故《大智論》釋十
X18n0338_p0529a21║想云「三想示見道，中四想示修道，後三想是無學
X18n0338_p0529a22║道」。今勸諸人求佛果，不須說後三想也。二、明約二
X18n0338_p0529a23║種念處說法，若說苦下四行，即是性念處；若說不
X18n0338_p0529a24║淨觀，即是共念處也。三、明約二種行說法，若說苦
X18n0338_p0529b01║下四，即是慧行；若說不淨，即是行行也。四、明約二
X18n0338_p0529b02║種觀說法，若約苦下四行，即是實觀；若說不淨，即
X18n0338_p0529b03║是得解脫觀也。五、明約正、助二道說法。若說苦下
X18n0338_p0529b04║四行，即是正道；若說不淨，即是九想、背捨、勝處等
X18n0338_p0529b05║諸禪定也。如是等種種二門，廣為諸人示教利喜
X18n0338_p0529b06║也。今明淨名約此等二邊，為諸來問疾而說法者，
X18n0338_p0529b07║意乃多途，略出五條：一、為令聞法之徒厭離，修觀
X18n0338_p0529b08║求無上道，若緣集未斷，即是來生染、淨佛土之因。
X18n0338_p0529b09║二、界內緣習若斷，即得往生有餘剎。三、若能心依
X18n0338_p0529b10║佛慧，當如螺髻之所見，故《普賢觀經》明「懺悔力故，
X18n0338_p0529b11║罪障漸除」，即於此身見淨玅國。四、若證真無生理
X18n0338_p0529b12║忍，即得往生果報土也。五、住不思議解脫，即能成
X18n0338_p0529b13║就眾生淨佛國土。眾緣熟，坐道場時，隨所化眾生
X18n0338_p0529b14║而取佛土。託疾說此等二種觀行，方便利益，略知
X18n0338_p0529b15║大意。今就見道苦下四行。初說無常，即有門明無
X18n0338_p0529b16║常。經云「此身無常」者，攬三事而有身，身但假名，三
X18n0338_p0529b17║事無常，故說身無常，無別身也。三事成身者，如《大
X18n0338_p0529b18║集經》云「歌羅邏時，有三事：一命、二燸、三識。出入息
X18n0338_p0529b19║者，名為壽命；不臭不爛，目之為燸；此中心意，謂之
X18n0338_p0529b20║為識。攬此三事，名歌羅邏時」，乃至出胎、盛年、衰老，
X18n0338_p0529b21║皆是業持三事，生滅相續不斷。凡夫不了，妄取身
X18n0338_p0529b22║相而生常想，起諸煩惱種種行業，不覺氣斷，三事
X18n0338_p0529b23║分離，驚怖悲哀，沉淪苦海，一生空過，黃泉雖悔，悔
X18n0338_p0529b24║無所及。今淨名善友，說身無常，破彼常倒。所以者
X18n0338_p0529c01║何？若攬三事成身，即息之出入計為壽命者，息出
X18n0338_p0529c02║不反，身如瓦礫，命寧可保！若燸氣持水，水潤於地，
X18n0338_p0529c03║妄謂此身為常存者，火從緣生，緣散故，即火滅，身
X18n0338_p0529c04║便臭爛，豈得常存！業繫妄識，剎那異趣，謂我常自
X18n0338_p0529c05║在，業繩若斷，心即託生，身便散滅。當知，此之三事，
X18n0338_p0529c06║皆悉無常，若悟無常之火燒諸世間，正報之身尚
X18n0338_p0529c07║不可保，依報世間何關人事！若能如是悟麤無常，
X18n0338_p0529c08║即能捨離諸緣事，觀細無常。若心在定，見無常理，
X18n0338_p0529c09║即入見道，是名須陀洹，若智若斷，是菩薩無生忍
X18n0338_p0529c10║也。若《毗曇》有門明義，見細無常理，即是見道；若《成
X18n0338_p0529c11║論》空門明義，因細無常入空，方是見道。今言，若約
X18n0338_p0529c12║有門明義，善修無常，能破身邊二見，即入見道。所
X18n0338_p0529c13║謂有見、無見、亦有亦無見、非有非無見，見如等六
X18n0338_p0529c14║十二見，及一切諸見，若知皆悉無常，即能見理，斷
X18n0338_p0529c15║見惑也。深觀無常，何止斷見，亦能斷思，故佛言「善
X18n0338_p0529c16║修無常想，能斷色染、無色染也」。經言「無強」者，為成
X18n0338_p0529c17║無常義也。若假名依三事，三事強者，則生滅莫之
X18n0338_p0529c18║能遷，遂為有生滅遷變無常者。當知，三法體羸，身
X18n0338_p0529c19║無強也。有經言「無力」者，此亦助成無常。若假名身
X18n0338_p0529c20║所依三法，三法有力，即能拒抗有為生滅，以三法
X18n0338_p0529c21║無力拒抗有為生滅故，猶為有為生滅之性所轉
X18n0338_p0529c22║變無常，當知此身無力也。經云「無堅」者，三法之體
X18n0338_p0529c23║皆無定性也。若有定性，性實即如金剛，豈有為生
X18n0338_p0529c24║滅之所改變，破令無常也！今以假名身三法因緣
X18n0338_p0530a01║無性不自在故，為有為生滅之所改破，當知此身
X18n0338_p0530a02║無剛也。如諸羅漢欲結集法藏時，前說偈云「無常
X18n0338_p0530a03║金剛來，破聖主山王」也。經云「速朽之法」，假名身依
X18n0338_p0530a04║三法，三法體羸劣，易毀峻急，當知此身是速朽法
X18n0338_p0530a05║也。經云「不可信也」，此即結句破執也。此身此三事，
X18n0338_p0530a06║若有常、有強、有力、牢固不朽，則可計常；若業盡不
X18n0338_p0530a07║與人期，是則出息不保，入息臨飡不保，入口前念
X18n0338_p0530a08║不保，後念有所運為皆不可保。所以然者，時見世
X18n0338_p0530a09║人，俄頃即往，無自覺者，云何妄計有常？信此妄情，
X18n0338_p0530a10║自寬作惡，而不修道、不修諸福業也。
X18n0338_p0530a11║為苦，為惱，眾病所集。諸仁者！如此身，明智者所不怙。
X18n0338_p0530a12║此是約苦觀門說法也，正約三句明苦。經言「為苦」，
X18n0338_p0530a13║無常故苦也。所以者何？若三事成身，三事悉為無
X18n0338_p0530a14║常所切者，假名之身即苦也。此之三事所成假名
X18n0338_p0530a15║之身，為三苦、四苦、八苦之所苦者，即是苦也。經云
X18n0338_p0530a16║「為惱」者，三事所成假名之身，為九惱及諸外緣苦
X18n0338_p0530a17║境之所惱也。是則內苦為苦，外苦來逼為惱。復次，
X18n0338_p0530a18║初苦為苦，重逼不已名之為惱也。經云「眾病所集」
X18n0338_p0530a19║者，三事和合成名身，息之與燸，即是色法四大，四
X18n0338_p0530a20║大即有四百四病聚在此身，心有四分煩惱，四分
X18n0338_p0530a21║煩惱之病，生八萬四千煩惱病。如是色、心之病皆
X18n0338_p0530a22║聚在假名之身，故言眾病所集也。復次，「為苦」者，行
X18n0338_p0530a23║苦也；無常行苦，無奢促行，苦無輕重，故言為苦也。
X18n0338_p0530a24║行「為惱」者，壞苦也；違緣惱壞樂受，故言惱也。「為病」
X18n0338_p0530b01║者，苦苦也；身即是四苦，重加四百四病之苦，故云
X18n0338_p0530b02║苦苦也。問：通苦有四，別苦亦四，別苦苦於通苦，是
X18n0338_p0530b03║則四種皆苦苦，何故別說病為苦苦？答曰：生苦已
X18n0338_p0530b04║逼過，死苦未至，老苦微薄，故約疾苦說苦苦也。又
X18n0338_p0530b05║解，淨名託病，故約病苦也。經言「明智所不怙」也，此
X18n0338_p0530b06║結成苦義也。假名身有三事，若能審諦觀察，了了
X18n0338_p0530b07║見苦，無蹔時樂，即是明智也。若三事皆為三苦所
X18n0338_p0530b08║苦，無一是樂者，亦無小時有樂，何可保著恃怙也？
X18n0338_p0530b09║故《瑞應經》云：「是故聖人，常以身為患；而愚者保之，
X18n0338_p0530b10║至死無厭也。」
X18n0338_p0530b11║是身如聚沫，不可撮摩；是身如泡，不得久立；是身如
X18n0338_p0530b12║炎，從渴愛生；是身如芭蕉，中無有堅；是身如幻，從顛
X18n0338_p0530b13║倒起；是身如夢，為虗妄見；是身如影，從業緣現；是身
X18n0338_p0530b14║如響，屬諸因緣；是身如浮雲，須臾變滅；是身如電，念
X18n0338_p0530b15║念不住。
X18n0338_p0530b16║此有十譬，正為空行作譬。解有二途：一，初作總別
X18n0338_p0530b17║解；二，通相釋。一、作總別者，初五譬，是別譬五陰；次
X18n0338_p0530b18║五譬，總譬五陰。何以知然？就經論誠文云「觀色如
X18n0338_p0530b19║聚沫，觀受如泡，觀想如炎，觀行如芭蕉，觀識如幻
X18n0338_p0530b20║色也」。次下五譬既無的文，別對當知，總譬身空也。
X18n0338_p0530b21║問：五譬別譬五陰，定屬何教？若是三藏教，不應言
X18n0338_p0530b22║炎譬想、幻譬識；若是通教，不應沫譬色、泡譬受、芭
X18n0338_p0530b23║蕉譬行。答：方等四教俱用雜譬五陰非疑，但《大智
X18n0338_p0530b24║論》云「聲聞經中，有時為利根人說法性如幻等譬」，
X18n0338_p0530c01║但是從多為論，教門各有宗徒也。《大品》有時牒前
X18n0338_p0530c02║二教說五陰，正宗六喻、十通譬五陰，乃至一切種
X18n0338_p0530c03║智也。問：此十喻若別若總，皆譬五陰空者，前後何
X18n0338_p0530c04║意不對五陰成假身，但多約三事成假身也？答：此
X18n0338_p0530c05║復何在？佛或時說二法成假身，所謂名色；或說三
X18n0338_p0530c06║法成假身，即今之所用；或說五法成身，即是五陰；
X18n0338_p0530c07║或說六法成身，即是六入，竝出經論，此之離合，隨
X18n0338_p0530c08║緣製立，赴機得宜，皆於理無失也。今多用三事者，
X18n0338_p0530c09║為明諸禪觀門為便也。次、明通釋。此十譬皆譬身
X18n0338_p0530c10║空者，餘經雖以前五譬別譬五陰，此經十譬皆云
X18n0338_p0530c11║是身，不別以前五譬五陰，故不可同前別總釋。今
X18n0338_p0530c12║但通明此十譬多譬假名身空，亦有譬法空也。就
X18n0338_p0530c13║此十譬門，五是三藏教譬，五是摩訶衍通教譬。一
X18n0338_p0530c14║家明此品，是約三藏教、通教觀門為諸人說法，用
X18n0338_p0530c15║拙、巧兩度斷界內有為緣集，意在此也。五譬是小
X18n0338_p0530c16║乘三藏教譬者，如聚沫，如泡、芭蕉，如雲、如電也。五
X18n0338_p0530c17║譬是大乘通教譬者，炎、如幻、如夢、如影、如響。問：何
X18n0338_p0530c18║以知然？答：《大智度論》有此分別，前以具明。問：三藏
X18n0338_p0530c19║教門如聚沫等譬意，與摩訶衍如炎等譬意有何
X18n0338_p0530c20║殊別？答：三藏教如聚沫等譬，世間有此色質，但是
X18n0338_p0530c21║虗微不實，分析易空，以人不知色身空故，用此為
X18n0338_p0530c22║譬。若摩訶衍所明如炎等譬，雖眼見似有，實無細
X18n0338_p0530c23║虗微體實質之色，譬一切麤細有質之色有體諸
X18n0338_p0530c24║法皆空也。問：諸法皆空，何得以空譬空？答：《大智度
X18n0338_p0531a01║論》云「以易解之空，譬難解之空」，故約六譬、十喻譬
X18n0338_p0531a02║法空也。問：如聚沫等譬，亦通為三乘人作譬，何意
X18n0338_p0531a03║非大乘通教？如炎等譬，亦為三乘人作譬，獨稱摩
X18n0338_p0531a04║訶衍通教譬也。答：如炎等譬，非但皆為三乘為通，
X18n0338_p0531a05║亦能通別、圓，故是摩訶衍經之所用也。《攝大乘論》
X18n0338_p0531a06║云「依阿棃耶識，說如幻、夢等八譬也」。聚沫摩譬不
X18n0338_p0531a07║爾也，豈得為類！今釋十譬門，但空門具約生、法兩
X18n0338_p0531a08║空。若三藏教，多譬人空，少譬法空；若摩訶衍教，如
X18n0338_p0531a09║炎摩等譬譬人空，即譬法空也。但兩教之譬，雜說
X18n0338_p0531a10║不分部者，正是觀隨機利物也。經云「是身聚沫，不
X18n0338_p0531a11║可撮摩」者，水流衝擊，因成聚沫，沫漸漸長，須臾自
X18n0338_p0531a12║滅。一往人見似有，撮之即無實也。此身亦爾，無明、
X18n0338_p0531a13║行、識流次託佗陰陽，身分三事，和合成身，名歌羅
X18n0338_p0531a14║邏。迷者謂有，智撿然照，不見定實身相，但有三事，
X18n0338_p0531a15║如撮沫無沫，但有水也。此譬人空意顯，法空未明
X18n0338_p0531a16║也。經云「如泡」者，上水渧下水，得有泡起，是則上水
X18n0338_p0531a17║為因，下水為緣，得有泡起，汎汎流長，斯須自滅，或
X18n0338_p0531a18║自物𧢻，即便破滅。一往見者，謂泡也。身亦如是，無
X18n0338_p0531a19║明、行、識為因，父母身分緣，即有三事身，亦如歌羅
X18n0338_p0531a20║邏來識漸漸增長，緣盡死滅，或佗傷害死滅，無智
X18n0338_p0531a21║謂有此身，異於三事。審觀之三事，之外無別身也。
X18n0338_p0531a22║經云「如炎」者，如炎以日光風動，於曠野起，炎炎相
X18n0338_p0531a23║續，明者見之，非水生水想，審諦求之，非但水不可
X18n0338_p0531a24║得，炎亦是無。此身亦爾，心智光妄想諸業，風動攬
X18n0338_p0531b01║佗，身分三事和合，歌羅邏生長相續不斷，染愛不
X18n0338_p0531b02║了，計以為身；智慧了達，非但身不可得，三事亦空，
X18n0338_p0531b03║故言如炎也。是則炎譬顯生、法二空之理，宛然不
X18n0338_p0531b04║同，如聚沫等譬也。經云「是身如芭蕉，中無有實」者，
X18n0338_p0531b05║芭蕉從生已來，葉重重相裹，至內竟無真實。此身
X18n0338_p0531b06║亦爾，從初歌羅邏來，三事虗假，無有身想。所以者
X18n0338_p0531b07║何？不臭不爛三大成，皮、肉、骨、髓各有九十九重，一
X18n0338_p0531b08║一檢之虗假，身不可得；如出入息相續百千萬出
X18n0338_p0531b09║入息，一一息中，身不可得；剎那心識，次第生滅無
X18n0338_p0531b10║量，一一剎那身不可得。離此三事，無別有身，故知
X18n0338_p0531b11║身相內外俱空，如芭蕉無有實也。經云「此身如幻，
X18n0338_p0531b12║從顛倒起」，如幻師用幻法，隨所幻物，幻作猨、猴、兔、
X18n0338_p0531b13║馬，外人見之，皆謂是實。無明幻師，用諸行幻法，幻
X18n0338_p0531b14║作三事，成歌羅邏，乃至出生、盛年、老死，外身見取
X18n0338_p0531b15║相，謂是定實；若知無明不起，取有身及三事，皆無
X18n0338_p0531b16║所有，如幻空也。經云「是身如夢，為虗妄見」，夢以無
X18n0338_p0531b17║明法覆心身臥，於此眠中，見身遊彼，言身有實，覺，
X18n0338_p0531b18║方知夢也。無明覆自性心，法身寂滅為臥，妄起諸
X18n0338_p0531b19║行託胎，三事和合，名歌羅邏，生長乃至老死，如夢
X18n0338_p0531b20║中見身，無所不至也。觀心覺悟，皆知虗妄，所見身
X18n0338_p0531b21║及三事，空無所有，故如夢也。經云「是身如影，從業
X18n0338_p0531b22║緣現」者，有物遮光，則有影現，物異則影異，物動則
X18n0338_p0531b23║影動。無明行業遮理智光，則三事和合，歌羅邏報
X18n0338_p0531b24║身影行，業異報身從生至死，流動非一也。若知無
X18n0338_p0531c01║明業所有，即報身三事所作，皆畢竟空如影也。經
X18n0338_p0531c02║云「是身如響，屬諸因緣」者，響因兩物相擊出聲，空
X18n0338_p0531c03║谷則有響應。身亦如是，因無明業行聲，母人腹內
X18n0338_p0531c04║空谷，有三事和合，歌羅邏假身相應也。屬諸因緣
X18n0338_p0531c05║者，無明業為因，母腹空谷為緣，因緣所生，不自、不
X18n0338_p0531c06║佗、不共、不無因緣，是故說無生，無生即如響空也。
X18n0338_p0531c07║復次，如唇舌、齒齶、咽喉，優陀那風觸身七處，故有
X18n0338_p0531c08║聲出，聲屬緣，亦不可得；身屬眾，亦不可得，如響也。
X18n0338_p0531c09║問：《攝大乘論》明八譬各有所譬，今經何意五譬竝
X18n0338_p0531c10║譬身空也？答：一明通、別、圓異，意正在此。若通教、圓
X18n0338_p0531c11║教，五譬、六譬、八譬、十譬，皆通譬，如《大品經》明色，乃
X18n0338_p0531c12║至一切種智，皆幻化也；此經亦通譬也。八譬、別譬
X18n0338_p0531c13║者，即是別教意也，如四德別對四三昧，破四種人。
X18n0338_p0531c14║圓教義，窮覈，皆不可解。經云「是身如浮雲，須臾變
X18n0338_p0531c15║滅」者，雲從龍出，亦是陰陽氣起，變為種種異色，遠
X18n0338_p0531c16║望為有，近看則無。無明行龍，父母陰陽氣合，起三
X18n0338_p0531c17║事假，名歌羅邏身，從生至長，種種所作。若遠望者，
X18n0338_p0531c18║則有身相；若近聖智者，即身相不可得也。而言須
X18n0338_p0531c19║臾變滅者，三藏教從無常以入空也。經云「是身如
X18n0338_p0531c20║電，念念不住」者，有人言「是龍睡眠生光」，或言「兩石
X18n0338_p0531c21║相𧢻生光」，迅速即滅，電義未詳也。但無明、行、識，託
X18n0338_p0531c22║佗身分，合即三事，歌羅邏身光，念念無常，故電疾
X18n0338_p0531c23║滅，空也。此譬無常入空，意轉明也。
X18n0338_p0531c24║是身無主，為如地；是身無我，為如火；是身無壽，為如
X18n0338_p0532a01║風；是身無人，為如水；是身不實，四大為家；是身為空，
X18n0338_p0532a02║離我、我所；是身無知，如草木、瓦礫；是身無作，風力所
X18n0338_p0532a03║轉。
X18n0338_p0532a04║四從「無主為如地」下，有八番明無我，約六種法，檢
X18n0338_p0532a05║破我等十六知見也。前五番，約四大種觀無我；次
X18n0338_p0532a06║二番，約空種觀無我；次一番，約識種觀無我。問：無
X18n0338_p0532a07║我行與空行有何殊？答：此有四句不定：一者、眾生
X18n0338_p0532a08║名空，陰名無我。即是內離人，故空；法不自在，故無
X18n0338_p0532a09║我也。二、陰名空，眾生為無我。陰但是法，故名空；眾
X18n0338_p0532a10║生是我人十六知見，故名無我。三、俱名空，如生、法
X18n0338_p0532a11║二空義也。四、俱名無我，三無我義也。今此經文明
X18n0338_p0532a12║空門，多明生、法二空。今明無我，多偏約法無我也。
X18n0338_p0532a13║問：上明空行既有兩教入空不同，今無我行亦得
X18n0338_p0532a14║為兩不？答：文雖是一，得作兩用。所以者何？如言「無
X18n0338_p0532a15║主為如地」，若分別破地，不見無主，即是三藏教無
X18n0338_p0532a16║我觀門；若體知法性如我，我性如法性如我，畢竟
X18n0338_p0532a17║無所有，謂法亦畢竟無所有，即是摩訶衍通教無
X18n0338_p0532a18║我觀門也。就初五番為二：一，別相檢；二，總相檢。四
X18n0338_p0532a19║大，即為四也。經云「是身無主，為如地」，此正約地種
X18n0338_p0532a20║明無我也。今例作兩釋：一，約破外人解；二，約內觀
X18n0338_p0532a21║明義。一、破外人者，外人計云「若言身無神我，那得
X18n0338_p0532a22║能擔輕負重」，內破言「地亦能荷負山岳，可有神我
X18n0338_p0532a23║耶！」次、約內觀解者，若《毗曇》明眾生是假名，地大是
X18n0338_p0532a24║實法。《成論》明地大亦是假名，四微是實法。今明雖
X18n0338_p0532b01║復假實之殊，同是苦諦下無我行觀門所攝，如地
X18n0338_p0532b02║是四微所成，若一微是主，三亦是主；若一非主，三
X18n0338_p0532b03║亦非主，當知無主。若內地四微所成無主者，外地
X18n0338_p0532b04║四微所成亦無主也。若內外地無主者，此身三事
X18n0338_p0532b05║所成何得有主！若無主，即是無我。故云「此身無主
X18n0338_p0532b06║為如地」也。又，《請觀音經》云「地無堅性」，地若是有者，
X18n0338_p0532b07║為自性有、佗性有、共性有、無因性有，四種中隨計
X18n0338_p0532b08║一性，即是有見，若謂是事實餘妄語者，即是剛義，
X18n0338_p0532b09║是性、是主義；若撿四性不得，此為見地是無，是事
X18n0338_p0532b10║實餘妄語者，即是剛、是性、是主；若見地亦有亦無，
X18n0338_p0532b11║是事實餘妄語者，即剛是性、是主；若見地是非有
X18n0338_p0532b12║無，是事實餘妄語者，即是剛、是性、是主。若於此四
X18n0338_p0532b13║句有所計執者，即是性實是。《金剛般若》經云：「是諸
X18n0338_p0532b14║眾生，若心取相，則著我、人、眾生、壽者；若取法相，亦
X18n0338_p0532b15║著我、人、眾生、壽者；若取非法相，亦著我、人、眾生、壽
X18n0338_p0532b16║者」也。若不取四句，則是觀地無剛性，若無實剛，則
X18n0338_p0532b17║無主、無我，故說「是身無主，猶如地也」。經云「是身無
X18n0338_p0532b18║我，為如火」，亦作兩釋：一、作破外人解者，外人計「有
X18n0338_p0532b19║神我。云何知耶？見身能東西馳走，及出音聲，故知
X18n0338_p0532b20║有神我也」，內人破曰「約火一法，破其兩計。所以者
X18n0338_p0532b21║何？火燒野草，亦能東西自在，亦是我也。又，燒著竹
X18n0338_p0532b22║木，出諸音聲，亦是有神我也」。次、約內觀釋者，火為
X18n0338_p0532b23║二微所成，無有定性，無性是即無火也。今身為名
X18n0338_p0532b24║色所成，身無定性，身無性即無我也。復次，此身中
X18n0338_p0532c01║諸煩惱燸即火，若外火無我，內火亦無我也。又，《請
X18n0338_p0532c02║觀音經》云「火大火，從因緣生」，若從緣生，即無實，即
X18n0338_p0532c03║無我。破性及破四句，類地可知。經云「是身無壽，為
X18n0338_p0532c04║如風」，亦作兩破：外、內觀釋。破外人者，計「有我者，云
X18n0338_p0532c05║何知耶？若無我者，何得有出入息相續不斷？」內人
X18n0338_p0532c06║破曰「入息者，但風相。外風無壽者，內風豈是壽者
X18n0338_p0532c07║也！」次、內觀解者，風相觸擊，故輕虗自在，遊中無礙，
X18n0338_p0532c08║有何壽命？《大集經》云「出入息者，名為壽命」，若觀此
X18n0338_p0532c09║出入息，無積聚，出無分散，來無逕遊，去無履涉。如
X18n0338_p0532c10║空中風，求不可得。風既非壽，息亦何得是壽也！又，
X18n0338_p0532c11║《請觀音經》云「風性無礙」，今言四句觀風，若言有性
X18n0338_p0532c12║生四句可得者，即是礙相，不得入道；若四句觀風，
X18n0338_p0532c13║風不可得，即是無礙，無礙故，即是入如實之際。觀
X18n0338_p0532c14║身三事，即非壽命，如風故說是身無壽，為如風也。
X18n0338_p0532c15║經云「是身無人，為如水」，約水種礙，外人、內觀解。初
X18n0338_p0532c16║明破人者，外人計「有神，即是人。云何知耶？若身中
X18n0338_p0532c17║無神，何能慈恩潤下，曲隨物情也！」內人破曰「我見
X18n0338_p0532c18║求，水能下潤，隨器方圓，水無神無人者，而汝能恩
X18n0338_p0532c19║潤順物，亦無神無人也」。今明內觀解者，水為三微
X18n0338_p0532c20║所成，無有定性，無性即無水，三事成身，無有定性，
X18n0338_p0532c21║無性即無身，無身即無人，故說「是身無人，為如水
X18n0338_p0532c22║也」。又解，如小兒水中見影，謂言水裏有人，入水求
X18n0338_p0532c23║人，終不可得。凡夫三事中生身見，謂身是人，深觀
X18n0338_p0532c24║三事不見身相，即無人也。又如《請觀音經》云「水性
X18n0338_p0533a01║不住」，以其住者，池沼方圓，礙之即住，非水有住性
X18n0338_p0533a02║也。今檢人亦如是，隨諸法得人，名無定性，若四句
X18n0338_p0533a03║檢水有性有著，即是住義；若檢水四句無性無著，
X18n0338_p0533a04║即是無住，無住故有，入如實際。經云「是身不實，四
X18n0338_p0533a05║大為家」，此是總約四大破我，說無我行也。若作破
X18n0338_p0533a06║外人計之解，外計云「若身中無實有神我者，今現
X18n0338_p0533a07║見六情依身而住，故知實有神我也」，內人破曰「現
X18n0338_p0533a08║身六情，依四大住，無別神我之可依也」。若約內觀
X18n0338_p0533a09║解者，身名是一，一身不應在四處我住。若一大，我
X18n0338_p0533a10║住三大，應無假名身，若有者，即有四身。若即若離
X18n0338_p0533a11║四句，約四大中檢身不得，故身無有。若不得身實，
X18n0338_p0533a12║即身見破；身見破，即我見、十六知見皆破也。經云：
X18n0338_p0533a13║「是身為空，離我、我所」者，此是第二約空種破身說
X18n0338_p0533a14║無我行也。若作破人解，外計「有我所。若無神我，何
X18n0338_p0533a15║得所有我所！若無神我，何得所有國土、人物是實
X18n0338_p0533a16║所！若見實，當知我亦是」，內人破曰「若爾，所是空義，
X18n0338_p0533a17║我亦應空。如身中空種，空種及一切外空是所，所
X18n0338_p0533a18║空故，我亦空也」。若約內觀解者，即是正約空種破
X18n0338_p0533a19║身見也。四大造色，圍虗空故，假名為身，離空即無
X18n0338_p0533a20║身。若外內空，不名身命。約空種檢身不可得，即身
X18n0338_p0533a21║見破，身見破，即離我、我所也。經云「是身無知，如草
X18n0338_p0533a22║木、瓦礫」者，此是第三檢識種、破我知，說無我行也。
X18n0338_p0533a23║若作破人解，外計云「若身中無神，那得知四時、氣
X18n0338_p0533a24║序等事也？」內人破曰「如草木、瓦礫，亦猶陰陽氣候，
X18n0338_p0533b01║逐時轉變，似有所知，而非神知者。今身雖有知，如
X18n0338_p0533b02║草木、瓦礫，無神知也」。又，外人計「身內有神，神使知
X18n0338_p0533b03║知」，內人破曰「若神使知知，復誰使神知？遂使神，何
X18n0338_p0533b04║須神使！若無神使，即無知者，即草木、瓦礫也」。若約
X18n0338_p0533b05║內觀，識種。所以者何？三事成身，命暖無知。知只是
X18n0338_p0533b06║識，若謂識能知者，過去識已滅，滅故不能知；現在
X18n0338_p0533b07║識剎那不住，無蹔停時，不得知；未來識未有，未有
X18n0338_p0533b08║之識，豈得有知！三世求識知不可得，離三世，無別
X18n0338_p0533b09║有知，故說此身無知，如草木、瓦礫也。經云「是身無
X18n0338_p0533b10║作，風力所轉」，次約風動，助成破識有作，說無我行
X18n0338_p0533b11║也。若作破外人解，外人計「身內有神我，故能執作
X18n0338_p0533b12║施為，作一切事」，內人破曰「此非身有所作，皆風力
X18n0338_p0533b13║轉也」。若約內觀心解，妄念心內依風得，有種種所
X18n0338_p0533b14║作，故《大集經》云「有風能上，有風能下」。心若念上，風
X18n0338_p0533b15║隨心牽起心；若念下，風隨心事牽下。運轉所作，是
X18n0338_p0533b16║風隨心轉，作一切事；若風道不通，手脚則不遂，心
X18n0338_p0533b17║雖有念，即舉動無從。譬如人牽關戾，即影伎種種，
X18n0338_p0533b18║所作戾繩若斷，手無所牽，當知皆是依風之所作。
X18n0338_p0533b19║今觀此依風，不自生，亦不佗生；若無生，即是空，空
X18n0338_p0533b20║尚不能自有。今三事成身，身不可得，誰是作也！
X18n0338_p0533b21║是身不淨，穢惡充滿；
X18n0338_p0533b22║此是第二說不淨觀破貪婬、欲界思惟、五下分結
X18n0338_p0533b23║也。若接前見道，此即是修道；若對前，即共念處。得
X18n0338_p0533b24║解觀行，行諸助道禪定，此不定。若前明，即是見道
X18n0338_p0533c01║方便；若一時明，即是助道也。今約見道後，說對修
X18n0338_p0533c02║道也。菩薩若入見道，進不淨諸對治禪定，先用此
X18n0338_p0533c03║四想，破欲界煩惱。若斷六品，即斯陀含，若智斷，即
X18n0338_p0533c04║是菩薩無生法忍；若九品盡，即是阿那含，若智若
X18n0338_p0533c05║斷，是菩薩無生法忍。今明此不淨觀思惟對治四
X18n0338_p0533c06║想者，一往經文，有此意也。四想者，一，不淨想；二，食
X18n0338_p0533c07║不淨想；三，世間不可樂想；四，死想。如經言「此身不
X18n0338_p0533c08║淨，穢惡充滿」，即是不淨想也。次經言「雖假以澡浴
X18n0338_p0533c09║衣食」，即是食不淨想。次經言「此身為災，百一病惱」，
X18n0338_p0533c10║乃至「如丘井」，此是世間不可樂想。次經言「此身無
X18n0338_p0533c11║定，為要當死」，即是死想也。次說「如毒蛇」等，即是總
X18n0338_p0533c12║譬前四想意也。復次，若生此經文，作四明義者，「是
X18n0338_p0533c13║身不淨」乃至「假以衣食」，即是生苦；次言「如災，百一
X18n0338_p0533c14║病惱」，即是病苦；次言「如丘井」，即是老苦；次言「為要
X18n0338_p0533c15║當死」，即死苦；次說「毒蛇」等譬，總譬顯前四句苦也。
X18n0338_p0533c16║有但明四苦有二種，若言即生、即老、即病、即死，此
X18n0338_p0533c17║是約理明四苦，此屬慧行，具如前解；若約事明四
X18n0338_p0533c18║苦，即是行行。今此一段經文所明四苦者，是事四
X18n0338_p0533c19║苦也。經云「此身不淨，穢惡充滿」，即是五種不淨。若
X18n0338_p0533c20║因隨息，見此不淨，即是十六特勝禪門；若因觀息，
X18n0338_p0533c21║見不淨，即是通明禪門；若因假想，見此不淨，即是
X18n0338_p0533c22║九想、背捨、勝處等諸門。又言屬生苦者，五種不淨，
X18n0338_p0533c23║除究竟不淨，餘四種皆是生苦也。
X18n0338_p0533c24║是身為虗空，雖假以澡浴、衣食，必歸磨滅。
X18n0338_p0534a01║此是食不淨想意。所以然者，只以食入腹內，爛成
X18n0338_p0534a02║屎尿、膏肉、膿，九孔及毛孔恒出不淨；雖澡浴，毛孔
X18n0338_p0534a03║續出垢穢；雖復淨好衣服嚴飾身出垢穢，須臾衣
X18n0338_p0534a04║服垢臭穢身，及衣服淨好磨滅。飲食體是不淨，入
X18n0338_p0534a05║口唾合如吐，生至腹內，便成屎尿、膿血，資長三十
X18n0338_p0534a06║六物，皆是不淨滿腹，九孔及遍身毛孔，流出臭處，
X18n0338_p0534a07║可惡皆從飲食起。此食不淨想，破貪食者也。言屬
X18n0338_p0534a08║生苦者，生則有此之患，智人觀之，即是苦也。
X18n0338_p0534a09║是身為災，百一病惱；是身如丘井，為老所逼；
X18n0338_p0534a10║此病、老兩苦，即是內眾生五陰世間有此可厭患
X18n0338_p0534a11║法，故屬世間不可樂想也。只以內身正報不可樂
X18n0338_p0534a12║故，依報國土、所有人物皆不可樂也。經云「是身為
X18n0338_p0534a13║災」者，是災禍種種病苦，從身而起，當知身是災禍
X18n0338_p0534a14║之處也。經云「百一病惱」者，一大不調，百一病動；四
X18n0338_p0534a15║大不調，四病因身而發。是諸病苦，皆惱於身，即是
X18n0338_p0534a16║災變禍患也。四苦分文，即說事病苦也。經云「是身
X18n0338_p0534a17║如丘井，為老所逼」，若作四想明義，猶屬內眾生五
X18n0338_p0534a18║陰世間，為老所逼故，不可樂也。若依四苦明義，正
X18n0338_p0534a19║是說老苦也。什師云「丘井，是朽井也」，昔有人有罪
X18n0338_p0534a20║於王，其人逸走，王令醉象逐之。其人怖急，自投空
X18n0338_p0534a21║井，得一葛藤臨在井上，以手執之，下有毒地龍吐
X18n0338_p0534a22║毒向之，傍有五毒蛇復加害，二鼠嚙藤，藤復次斷，
X18n0338_p0534a23║大象臨其上，復欲取之。其人危苦，極大怖畏，上有
X18n0338_p0534a24║一樹，時有蜜渧其口中，著味故而忘怖畏。丘井，死
X18n0338_p0534b01║也；醉象，無常也；毒龍，惡道也；五毒蛇，五陰也；腐草，
X18n0338_p0534b02║命根也；白、黑二鼠，譬晝夜也；蜜渧，五欲樂也；得蜜
X18n0338_p0534b03║渧而忘怖畏者，喻眾生得五欲蜜，不畏苦。
X18n0338_p0534b04║是身無定，為要當死。
X18n0338_p0534b05║此正是約死想說法，四苦明義即是死苦也。經言
X18n0338_p0534b06║「是身無定」者，身為三事所成，業力所持，無有定相，
X18n0338_p0534b07║因緣假合，一因散身滅，一眼即歸死；或為佗害終，
X18n0338_p0534b08║或自業盡死，從生乃至長死，至則無定期；或因病
X18n0338_p0534b09║尚，老至自然死；彭祖八百終，仙人空中死。當知山
X18n0338_p0534b10║海間，不得免此死，無貴亦無賤，愚、智無得免，故經
X18n0338_p0534b11║言「為要當死」也。如佛問諸比丘：「汝云何修死想？」有
X18n0338_p0534b12║比丘合掌白言：「我不保此身至七日。」佛意「為懈怠
X18n0338_p0534b13║修死想者」。復有比丘合掌白佛：「我不敢信此身，得
X18n0338_p0534b14║至六日」，有言「不信此身至五日」，有言「三日」，有言「二
X18n0338_p0534b15║日」，有言「一日」，有言「乃至半日」，佛言：「皆是懈怠修死
X18n0338_p0534b16║想者」。有言：「我出息，不保入。」佛言：「善哉！善哉！是真修
X18n0338_p0534b17║死想者。若能如是善修死想，不久當得解脫涅槃
X18n0338_p0534b18║也。」
X18n0338_p0534b19║是身如毒蛇、如怨賊、如空聚、陰、界、諸入，所共合成。
X18n0338_p0534b20║此即總譬前四想，云「身如毒蛇、空聚之可畏」，亦是
X18n0338_p0534b21║結成世間不可樂想，具足分明也。若約四苦明義，
X18n0338_p0534b22║即總譬此身有四苦，如毒蛇、怨賊不可樂也。此是
X18n0338_p0534b23║毒蛇喻，經文之所明，亦是《大涅槃經》之所具說，今
X18n0338_p0534b24║經略標章耳。經云「毒蛇」者，猶如世間毒蛇盛之一
X18n0338_p0534c01║篋，各相違返，不相順從，欲明身之四大各相違返，
X18n0338_p0534c02║如世間毒蛇無別。又如世間毒蛇，人雖養育，嗔時
X18n0338_p0534c03║即復蝎[虫*煞]於人，不識恩養。身之四大，為行者養育，
X18n0338_p0534c04║宜應報恩；四大違返，侵傷人善，使行行者未來墜
X18n0338_p0534c05║墮苦海，似如毒蛇無別，故言毒蛇也。經言「如怨賊」，
X18n0338_p0534c06║怨賊取人錢財，傷人軀命；欲明五陰入行者身中，
X18n0338_p0534c07║劫人善財，斷人慧命，與世間怨賊無別。經云「如空
X18n0338_p0534c08║聚」，空聚落本來蕭索無物，又不生人染；觀明六根
X18n0338_p0534c09║空無神我，茲味亦不生人染，觀如似空聚落也。又
X18n0338_p0534c10║如世閒空聚，本來無有居民，但有鬼魅、羅剎聚集
X18n0338_p0534c11║其中；觀此內六根聚落，非但空無神我，但有煩惱
X18n0338_p0534c12║羅剎聚集中，如似空聚落也。「陰」者，五陰；「界」者，十八
X18n0338_p0534c13║界；「入」者，十二入。陰、界、諸入所共合成，體是不實，何
X18n0338_p0534c14║得有我？故言「所共合成」也。若觀陰、界、入理，即是慧
X18n0338_p0534c15║行；若廣觀其事，即起種種行也。
X18n0338_p0534c16║諸仁者！此可患厭，當樂佛身。
X18n0338_p0534c17║此下第二勸求佛身。文有三意：一，標章勸求；二，正
X18n0338_p0534c18║勸；三，類勸。第一標章勸求佛身者，凡夫受身，沉淪
X18n0338_p0534c19║生死，淨名廣為說諸觀門呵責；若生厭離，則求二
X18n0338_p0534c20║乘，盡苦斷滅；佛種故，勸當樂佛身也。問曰：四教明
X18n0338_p0534c21║佛，勸求何身也？答曰：是事難可定判，或是勸求方
X18n0338_p0534c22║便兩教佛法身，或可勸求常住佛身。何以知爾？果
X18n0338_p0534c23║本酬因，既方便之因，還勸求住有餘涅槃之佛果
X18n0338_p0534c24║也。勸求常住涅槃之佛果者，諸人既厭患此身是
X18n0338_p0535a01║無常、苦積聚，勸佛身極，得妙勝法身，常樂涅槃，而
X18n0338_p0535a02║觀求也。豈可勸求樹王灰斷之佛身也！故此品下
X18n0338_p0535a03║文云「如來身者，從真實生也」。問：勸求常果佛身，何
X18n0338_p0535a04║得說方便兩種觀門也？答曰：如《大涅槃經》佛答梵
X18n0338_p0535a05║志問云「汝法因常，果是無常。何意？我法不得因無
X18n0338_p0535a06║常、果是常也」。但諸豪族士庶，既是在家具縛凡夫，
X18n0338_p0535a07║若不先因兩教方便觀門，斷界內見思障，即不能
X18n0338_p0535a08║從空入假，遊戲神通；亦不能空假一心，開佛知見。
X18n0338_p0535a09║故《法華經》云：「是諸眾生，未免生、老、病、死，何由能解
X18n0338_p0535a10║佛之智慧。」問：若作兩解，定用何判？答：此經既方等
X18n0338_p0535a11║大乘，一音演說法，何妨通勸四人！隨機所感，何可
X18n0338_p0535a12║定判也！又諸教明因果不同至，如《華嚴》別、圓二因，
X18n0338_p0535a13║感一常涅槃果；三藏明一生滅觀因，感一灰斷涅
X18n0338_p0535a14║槃果；《法華》明一圓因，但一常涅槃果；《大涅槃》具四
X18n0338_p0535a15║因，但一常涅槃果。此經是方等所攝依，如大部，即
X18n0338_p0535a16║有四因，得二種涅槃果也。故知今所勸求佛身，若
X18n0338_p0535a17║酬前兩觀之因，應是舉今兩佛涅槃果；若一音隨
X18n0338_p0535a18║類各解四種佛身，住兩種涅槃果，為觀也。隨其根
X18n0338_p0535a19║性，望果而修因也。問：何意四教明佛有四種涅槃，
X18n0338_p0535a20║但有二也？答：佛約用智，不同涅槃；但約斷德，如上
X18n0338_p0535a21║明拙、巧兩度不同，病、差是一也。義推，更開涅槃，非
X18n0338_p0535a22║不得經教、未見的文也。
X18n0338_p0535a23║所以者何？佛身者，即是法身也。
X18n0338_p0535a24║此即是第二正勸。但四教明佛法身不同，若三藏
X18n0338_p0535b01║教，正以五分法身為法身也。有時亦說偏空真理，
X18n0338_p0535b02║名為法身。《雜阿含．禪經》說「若罪障厚重，障禪難除，
X18n0338_p0535b03║當念佛法身」，法身者，即空也。又，須菩提入石室，佛
X18n0338_p0535b04║從忉利天下，四眾人物欣欣前見佛作禮，佛告華
X18n0338_p0535b05║色：「汝非見我。須菩提住石室見空，見我法身，名真
X18n0338_p0535b06║見我身也」。次明通教法身者，正以真智與法性真
X18n0338_p0535b07║空理合為法身也。有時但說偏真理為法身，如《大
X18n0338_p0535b08║品經》云「汝今當觀空法，空法即是佛空，法無來無
X18n0338_p0535b09║去故」。若別教所明法身者，正以中道佛為法身，功
X18n0338_p0535b10║德智慧為報身，法報合故，即有應身也。若圓教所
X18n0338_p0535b11║明，與別不殊，但以不斷煩惱而顯三身為異也。今
X18n0338_p0535b12║此雖法身，恐多是通教明法身。何以知然？下文云
X18n0338_p0535b13║「從如是清淨法，生如來身」，故知約功德智慧成，名
X18n0338_p0535b14║為法身。若約一句隨類異解，亦得即是別、圓二教
X18n0338_p0535b15║法身也。
X18n0338_p0535b16║從無量功德智慧力生，
X18n0338_p0535b17║此即是觀慕果以行因也。若三藏、通教所明，福德
X18n0338_p0535b18║智慧因，感福德智慧果，果中福德智慧真身，即是
X18n0338_p0535b19║法身，故言「從無量功德智慧生」。若作別、圓兩教明
X18n0338_p0535b20║義，無量功德智慧顯出中道佛性真身，佛以顯義
X18n0338_p0535b21║為生也；但無量功德智慧皆用慧行，行行而修習
X18n0338_p0535b22║也。菩薩發菩提心，為求佛果法身，從慧行修無量
X18n0338_p0535b23║智慧，行行修無量功德，二行圓滿，即是成法身也。
X18n0338_p0535b24║從戒、定、智慧、解脫、解脫知見生，
X18n0338_p0535c01║三藏教明律戒五篇七聚，無作二種戒身；根本淨
X18n0338_p0535c02║禪、觀、練、薰、修五種具足，名之為定身；觀生滅四諦，
X18n0338_p0535c03║乃至坐道場時，三十四心了了，見生滅四諦盡，名
X18n0338_p0535c04║為慧身；三界正使，及習俱盡，名解脫身；了了自知
X18n0338_p0535c05║正習已盡，戒、定、慧滿足，不受後有，名解脫知見法
X18n0338_p0535c06║身也。通教所明五分法身，戒如前說，罪不可得，罪
X18n0338_p0535c07║不可得故，名戒法身；定如前說，不亂不味，名定法
X18n0338_p0535c08║身；觀無生四諦，從解脫八人地，見真諦理，乃至佛
X18n0338_p0535c09║地，見真圓極，名慧法身；從初見地，解脫見縛，至已
X18n0338_p0535c10║辦地，思惟惑盡，入菩薩地，分證習氣解脫，坐道場
X18n0338_p0535c11║時，一念相應慧，證菩薩果，習氣都盡，住有餘涅槃，
X18n0338_p0535c12║名為解脫法身；了了不見縛脫，而能種智、佛眼自
X18n0338_p0535c13║見住有餘涅槃，無子縛；得入無餘涅槃，無果縛；亦
X18n0338_p0535c14║見一切眾生本來無縛脫，而見彼之縛脫無礙，名
X18n0338_p0535c15║解脫知見也。若別教所明五分法身，九種戒為戒
X18n0338_p0535c16║身，九種禪定為定身，九種智慧為智慧身，此皆出
X18n0338_p0535c17║《地論》；脫界內外正習盡，為解脫身；種智、佛眼了了
X18n0338_p0535c18║自知，見法身顯現，亦見佗法身隱顯，次位不亂，名
X18n0338_p0535c19║解脫知見法身也。若圓教所明五分法身者，一往
X18n0338_p0535c20║亦與別教無殊，若欲分別其異者，不斷凡夫界內
X18n0338_p0535c21║外五陰身，而能成就五分法身，即是不思議五分
X18n0338_p0535c22║法身也，事等須彌之大，不礙芥子之小。若欲知修
X18n0338_p0535c23║五分之因者，若聞前行，行行五說，厭離世間，即惡
X18n0338_p0535c24║心不起，善心任運，而生名修戒身；專修行行禪定，
X18n0338_p0536a01║名為定身；專修慧行緣理，名為慧身；正助既合，隨
X18n0338_p0536a02║分伏斷離惑，名為解脫身；分別六即位隨心所證，
X18n0338_p0536a03║而不叨濫，名解脫知見身，用此五身，佛身也。
X18n0338_p0536a04║從慈、悲、喜、捨生，
X18n0338_p0536a05║若三藏用生滅四諦，修法緣四無量心，成佛果法
X18n0338_p0536a06║身大慈大悲。若通教用無生四諦，修法緣四無量
X18n0338_p0536a07║心，成佛果法身大慈大悲也。若別教用無量四諦，
X18n0338_p0536a08║修法緣四無量心，及無緣四無量心，成佛果法身
X18n0338_p0536a09║無緣大慈大悲也。若圓教用無作四諦，修無緣四
X18n0338_p0536a10║無量心，成佛果法身無緣大慈大悲。若欲知初心
X18n0338_p0536a11║修學者，還行慧行，從慧行入空緣眾生，令得樂離
X18n0338_p0536a12║苦，慶喜忘懷，即是修四無量心能生法身大慈悲也。
X18n0338_p0536a13║從布施、持戒、忍辱、柔和、勤行精進、禪定、解脫、三昧、多
X18n0338_p0536a14║聞、智慧諸波羅蜜生，
X18n0338_p0536a15║分別四教六度，如前說。但四教明六度，各生四種
X18n0338_p0536a16║佛果；六波羅蜜滿足之身義，類冷然。而言「諸波羅
X18n0338_p0536a17║蜜」者，或開六度為七波羅蜜，或開為十波羅蜜義，
X18n0338_p0536a18║或開為百波羅蜜，或開為八萬四千波羅蜜，乃至
X18n0338_p0536a19║不可說、不可說諸波羅蜜，故言諸波羅蜜生。若欲
X18n0338_p0536a20║知初心修行六度者，行行起諸善事，即修五度；慧
X18n0338_p0536a21║行，是即修般若也。
X18n0338_p0536a22║從方便生，從六通生，從三明生，
X18n0338_p0536a23║四教明三種方便如前。「六通」，天眼、天耳、宿命、佗、漏
X18n0338_p0536a24║盡身通也。三明者，過去宿命、未來天眼、現在漏盡
X18n0338_p0536b01║明也。說從因中方便，生果地法身方便，故言「從方
X18n0338_p0536b02║便生」。經云「從六通生」者，三藏教五通，從行行根本
X18n0338_p0536b03║淨禪、練、薰、修五種禪修得；無漏通，從生滅四諦慧
X18n0338_p0536b04║行修得。菩薩因中成就五，約生滅四諦慧行相修
X18n0338_p0536b05║無漏通，三十四心滿足，即具果地法身六通，故言
X18n0338_p0536b06║從六通生。若通教明六通，修五通一往同前三教
X18n0338_p0536b07║修；無漏通，無生四諦修，在菩薩心中或說五通，或
X18n0338_p0536b08║說六通，斷正使，說菩薩得六；習未盡故，但說菩薩
X18n0338_p0536b09║得五通。今用因中通，得果地法身六度通，故言六
X18n0338_p0536b10║通生。別、圓兩教明六通，別約見界外方便、果報、常
X18n0338_p0536b11║寂光三土修六通，成法身六通。但聚斷分別、圓之
X18n0338_p0536b12║殊耳。經言「從三明生」，三藏教、通教，皆約三通，見三
X18n0338_p0536b13║世分明以為三明；而分通之別者，一往見遠事，名
X18n0338_p0536b14║通見報根本為明也。菩薩因中用行行修兩明，慧
X18n0338_p0536b15║行修無漏明，證果得佛地法身三明，故言從三明
X18n0338_p0536b16║生。別、圓兩教明者，別通達界外三世之三法，為三
X18n0338_p0536b17║明也。此經下文云「三明與無明等」，即是不思議圓
X18n0338_p0536b18║教之三明也。
X18n0338_p0536b19║從三十七道品生，從止觀生，
X18n0338_p0536b20║四教明四種三十七品，具如前分別。四教菩薩因
X18n0338_p0536b21║中各修三十七品，證菩薩果，名為法身，故言「從三
X18n0338_p0536b22║十七品生」。三十七品，悉屬四教慧行所攝也。經云
X18n0338_p0536b23║「從止觀生」者，止即是定因，觀是慧因。觀，若緣理之
X18n0338_p0536b24║止觀，即是慧行；若緣事之止觀，即是行行。四教菩
X18n0338_p0536c01║薩修慧行、行行理事止觀因，證佛果法身之定慧，
X18n0338_p0536c02║故言從止觀生也。
X18n0338_p0536c03║從十力、四無所畏、十八不共法生，
X18n0338_p0536c04║此三法一往是佛地果上功德，內實智十種智力，
X18n0338_p0536c05║名為力；外用四種無怯，名無畏；佛法地所得十八
X18n0338_p0536c06║法，不與二乘菩薩共有，故十八不共法。一往皆據
X18n0338_p0536c07║地功德而今說言，從此三法生者，當是四教菩薩
X18n0338_p0536c08║因中用慧行、行行修此三法，故言「從十力、四無所
X18n0338_p0536c09║畏、十八不共法生」。別、圓兩教，別約界外明此三法，
X18n0338_p0536c10║義推可知。
X18n0338_p0536c11║從斷一切不善法、集一切善法生，
X18n0338_p0536c12║四教菩薩各用慧行、行行，慧行斷見思，行行斷無
X18n0338_p0536c13║知法障，名一切不善法；慧行集一切緣理法，行行
X18n0338_p0536c14║集一切緣事善法，是故能感四種佛果法身，諸惡
X18n0338_p0536c15║永斷，眾善普會也。但別、圓兩教，別明斷界外不善，
X18n0338_p0536c16║集界外諸善法，不可思議不斷斷、不集集；別教小
X18n0338_p0536c17║殊，義推可解也。
X18n0338_p0536c18║從真實生，從不放逸生，
X18n0338_p0536c19║若三藏教，觀生滅四諦入偏真，名真實。通教，觀無
X18n0338_p0536c20║生四諦入偏真，名真實。若別教，觀無量四諦入中
X18n0338_p0536c21║道佛性，名真實。若圓教，觀無作四諦入中道佛性
X18n0338_p0536c22║一實諦，名真實。四教菩薩觀真若極，即證四種佛
X18n0338_p0536c23║果，故言從真實生也。經云「從不放逸生」者，若四教
X18n0338_p0536c24║菩薩用慧行觀真實，妄念緣事，即菩薩位，名為放
X18n0338_p0537a01║逸。今四教菩薩用慧行觀理，心心相續，不捨大悲，
X18n0338_p0537a02║名不放逸。不放逸者，即是顯阿䟦致相也。因是心
X18n0338_p0537a03║心寂滅，自然流入薩婆若海，故言從不放逸生也。
X18n0338_p0537a04║從如是無量清淨法，生如來身。
X18n0338_p0537a05║此是廣類勸也。如是功德法門行類，科目無量，淨
X18n0338_p0537a06║名約舉十三條為勸端，其諸清淨法門非一，悉須
X18n0338_p0537a07║約前見思慧行、行行性共念處實觀，得解正道、助
X18n0338_p0537a08║道，善巧用心，皆修習之，是則四教菩薩當分各各
X18n0338_p0537a09║因圓果滿之義，此諸功德皆是生如來身也。一音
X18n0338_p0537a10║演說，眾生隨類各解。各解者，四教所明因果行類
X18n0338_p0537a11║不同，非權非實，三權一實，四悉檀赴機利物，普得
X18n0338_p0537a12║受行，獲其利也。其尋學者，若能諦取前五番二種
X18n0338_p0537a13║說法意，初慕果行因，則此經語不空來也。
X18n0338_p0537a14║諸仁者！欲得佛身，斷一切眾生病者，當發阿耨多羅
X18n0338_p0537a15║三藐三菩提心。」
X18n0338_p0537a16║是第三結勸也。既知佛身功如此，猶如諸勝因，而
X18n0338_p0537a17║來若欲慕果行因，何止如前自利大士之懷，必為
X18n0338_p0537a18║利物。今淨名託病，助佛興教，故為利物。今諸仁若
X18n0338_p0537a19║能慕行因，亦應同佛、淨名為斷一切眾生病也。一
X18n0338_p0537a20║切眾生病者，如前所明，凡夫及六度菩薩有為緣
X18n0338_p0537a21║習因果之病，二乘及通教菩薩有為無為緣習因
X18n0338_p0537a22║果之病，別、圓兩教菩薩自體法界緣習因果之病。
X18n0338_p0537a23║今四教各隨所解，應為斷除，求無上道，是則結成
X18n0338_p0537a24║佗意也。
X18n0338_p0537b01║如是長者維摩詰，為諸問疾者，如應說法，令無數千
X18n0338_p0537b02║人皆發阿耨多羅三藐三菩提心。
X18n0338_p0537b03║此是第四明時眾得益也。淨名隨諸問疾機來不
X18n0338_p0537b04║同，則赴緣之教約誡、勸二門，用四悉檀赴四教根，
X18n0338_p0537b05║所說無差，故言「如應說法」也。經云「令無量眾生皆
X18n0338_p0537b06║發菩提心」者，既有四教根緣不同，即發菩提心亦
X18n0338_p0537b07║有四種，隨其四種各有無量道心開發，即是普得
X18n0338_p0537b08║受行獲其利，斯神力不共法也。四教菩提心義，緣
X18n0338_p0537b09║四種四諦，起四種慈悲、四弘誓願，如四教玄義明
X18n0338_p0537b10║四種發菩提心相也。
X18n0338_p0537b11║
X18n0338_p0537b12║維摩羅詰經文疏卷第十