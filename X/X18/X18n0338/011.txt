X18n0338_p0537b13║
X18n0338_p0537b14║
X18n0338_p0537b15║
X18n0338_p0537b16║維摩羅詰經文疏卷第十一（弟子品第三初）
X18n0338_p0537b17║
X18n0338_p0537b18║此品次〈方便品〉而來者，即是為破無為緣集，欲顯
X18n0338_p0537b19║不思議解脫法身，符成如來淨佛國之教也。其意
X18n0338_p0537b20║乃多，豈是凡情所測！今略用三意次通釋此品文
X18n0338_p0537b21║義：第一，正明此品來意；第二，略釋弟子義；第三，入
X18n0338_p0537b22║文解釋。第一此品次〈方便〉而來者，大聖慈悲，欲令
X18n0338_p0537b23║眾生得不思議正報解脫法身、依報淨佛國土。但
X18n0338_p0537b24║化物必在有緣，淨名菩薩於此忍國，當是與物久
X18n0338_p0537c01║結菩提勝業，是懸以知佛意，先因託疾廣為諸人
X18n0338_p0537c02║種種說法，符成不思議解脫佛國之教；今復寢臥
X18n0338_p0537c03║嘿念，意在如來大慈參問。若顧命弟子，必辭往昔
X18n0338_p0537c04║呵彈之事，即得顯成如來所說不思議解脫之道，
X18n0338_p0537c05║淨佛國土因果之妙法也。今明品之來意，略出五
X18n0338_p0537c06║意：一，為顯淨名勝智；二，為令四眾捨小慕大；三，為
X18n0338_p0537c07║符成佛國；四，為折二乘成生蘇之教；五，為印定成
X18n0338_p0537c08║經。第一為顯淨名勝智，若命弟子問疾，必述往昔
X18n0338_p0537c09║被彈為辭，現在大眾聞斯妙法，即於淨名生莫測
X18n0338_p0537c10║之想，彌加敬仰。若深信內發，是則堪聞入室，說不
X18n0338_p0537c11║思議解脫清淨佛土之教也。第二為令四眾捨小
X18n0338_p0537c12║慕大者，若是證果聲聞，故自未能迴心入大，如高
X18n0338_p0537c13║原陸地不生蓮華也；其諸聲聞四眾未入正位者，
X18n0338_p0537c14║雖樂小乘，今聞諸弟子各述往昔被彈之事，必當
X18n0338_p0537c15║發心學大乘也。如佛說《大品經》時，有諸聲聞未入
X18n0338_p0537c16║正位，捨所受持衣物，供養如來，即發大乘之心；佛
X18n0338_p0537c17║即放光，仍為受記也。亦是通開發四眾大乘道利
X18n0338_p0537c18║益無量。所以然者，淨名往昔呵諸弟子，當時聞者
X18n0338_p0537c19║不多，如呵優波離，止是二比丘心得清淨；如呵阿
X18n0338_p0537c20║那律，止是一萬梵天發菩提心，亦不多。如至此法
X18n0338_p0537c21║席，恒沙大眾普皆聞知，中其利益，理應無量，故須
X18n0338_p0537c22║命諸弟子各述被彈之事也。第三符成佛國者，欲
X18n0338_p0537c23║顯二乘昔日被呵，與今日當宗明佛國意是同也。
X18n0338_p0537c24║何以知然？眾生罪故，不見淨土，如身子自述所見
X18n0338_p0538a01║不淨也。淨名往昔破其執小之失，令各鄙小慕大
X18n0338_p0538a02║之善冥發；今得預此大乘座席，承佛神力，見清淨
X18n0338_p0538a03║土，令諸聲聞得聞此說，情同五百，因得入室，聞不
X18n0338_p0538a04║思議之說，得見燈王世界香積佛土無動之國，皆
X18n0338_p0538a05║現目前也。第四為欲顯成生蘇教者，至如頓教初
X18n0338_p0538a06║開，但有大機悟道；小根垢重，不預聽聞，於其無道，
X18n0338_p0538a07║譬之如乳。三藏次興方便，開三小根之徒，得聞修
X18n0338_p0538a08║多羅之說，因斷見思，隔凡成聖，即是轉乳成酪之
X18n0338_p0538a09║義也。次聞往昔大士折挫彈呵，今皆具述，乃至入
X18n0338_p0538a10║室，悔歎之聲遍滿三千，是則鄙小敬大，冰滯稍融，
X18n0338_p0538a11║信心漸轉，事等生蘇也。故《法華經》云：「過是以後，心
X18n0338_p0538a12║相體信，出入無難。」若至《大品》，即變成熟蘇。入《法華》、
X18n0338_p0538a13║《涅槃》，即得成醍醐也。是則重述所彈，入室有成生
X18n0338_p0538a14║蘇之由。問曰：若五百各述往昔被彈，顯淨名之德，
X18n0338_p0538a15║為入室成生蘇之由藉者，此定屬序非正說也？答
X18n0338_p0538a16║曰：成生蘇未必的在入室，諸聲聞或是前聞諸方
X18n0338_p0538a17║等經已成生蘇，如為央掘魔羅之所彈也呵；或是
X18n0338_p0538a18║往昔被彈之時，已有得成生蘇之者；或聞今時重
X18n0338_p0538a19║述，得成生蘇之者；或至入室，方成生蘇；或至在後
X18n0338_p0538a20║說諸方等大乘彈呵比斥，方成生蘇，豈得定為入
X18n0338_p0538a21║室成生蘇之哢胤，屬序分也！若以由藉哢胤即是
X18n0338_p0538a22║序分者，入室為還菴羅說兩品之由藉，入室亦即
X18n0338_p0538a23║是序也。第五為印定成經者，淨名往昔隨物機動，
X18n0338_p0538a24║隨處彈呵，即便教謝；若不因命弟子問疾，各重述
X18n0338_p0538b01║往日被彈為辭者，豈得大眾同聞如來嘿然印定
X18n0338_p0538b02║成經，利益正、像、末季三代之四眾也！問曰：此品彈
X18n0338_p0538b03║聲聞，三觀用幾觀、四教用幾教？答曰：此品具用三
X18n0338_p0538b04║觀，但彈初析假入空觀，正用摩訶衍三教，彈三藏
X18n0338_p0538b05║教也。第二略釋弟子義，即為九意：一，略釋弟子名
X18n0338_p0538b06║義；二，釋十弟子；三，總對通心數；四，別對十心數；五，
X18n0338_p0538b07║明莊嚴雙樹；六，明至果報土；七，明淨佛國土；八，約
X18n0338_p0538b08║觀心；九，明為問前後。第一略釋弟子名義者，夫師
X18n0338_p0538b09║有匠成之能，學者有資稟之德；資之，捨父從師，敬
X18n0338_p0538b10║師如父；師之，謙讓處資如弟，故夫子云「回也，處余
X18n0338_p0538b11║如父；余也，處回如弟」。今身子之徒，從佛受學，即是
X18n0338_p0538b12║師資之儀還同此土，說為弟子也。問曰：佛是一切
X18n0338_p0538b13║眾生之慈父，一切眾生皆是佛子，故《法華經》云「今
X18n0338_p0538b14║此三界，皆是我有。其中眾生，悉是吾子」，是則不從
X18n0338_p0538b15║謙敬，同夫子之制立也？答曰：佛經有二義，自有依
X18n0338_p0538b16║理以立名，自有順俗為目。如《法華經》云「我為太子
X18n0338_p0538b17║時，羅云為長子；我今成佛道，受法為法子」，此即是
X18n0338_p0538b18║約理明義世間、出世間皆是父子也。若順俗明義，
X18n0338_p0538b19║即如夫子言。尋佛教門，皆順俗無諍，心不違實法，
X18n0338_p0538b20║故依外義釋弟子，無咎也。問曰：若爾，俗人皆是弟
X18n0338_p0538b21║子，何得獨據聲聞？答曰：通論，實如來問；別而言之，
X18n0338_p0538b22║人在家，雖復時來受道，既形居俗網，事親、事君，豈
X18n0338_p0538b23║得晨宵承奉，常得資稟佛世尊也！菩薩常以利物
X18n0338_p0538b24║為懷，有機則赴，豈得專恒在佛邊資受承事也！聲
X18n0338_p0538c01║聞既捨家隨佛，為內眷屬；又從聞生解，事事資承，
X18n0338_p0538c02║弟子之義，事理圓足也。復次，聲聞經中明五種佛
X18n0338_p0538c03║子，不說有菩薩五種，得果亦不說有菩薩，是以弟
X18n0338_p0538c04║子之名，偏屬聲聞；若是摩訶衍，多說法身菩薩為
X18n0338_p0538c05║佛子也。今仍率約聲聞經立名，名弟子；世多信用，
X18n0338_p0538c06║故以弟子標品目也。第二別釋十弟子，經明十大
X18n0338_p0538c07║弟子，次第多有不同；今辨十弟子，還約此經為次
X18n0338_p0538c08║第，一往與《法華》明三根意亦似同，唯迦旃延在富
X18n0338_p0538c09║樓那後異耳。但如來法王，道王三千，初開三藏之
X18n0338_p0538c10║教，必須法臣輔翼，共化眾生。此十大聲聞，十德互
X18n0338_p0538c11║有所長，故各掌一法，助佛化一切眾生也。舍利弗
X18n0338_p0538c12║即是佛法智慧第一；二，目連即是神足第一；三，迦
X18n0338_p0538c13║葉頭陀苦行第一；四，須菩提即空行無諍三昧第
X18n0338_p0538c14║一；五，富樓那即是辯才說法第一；六，迦旃延即是
X18n0338_p0538c15║論義第一；七，阿那律即是天眼第一；八，優波離即
X18n0338_p0538c16║是持律第一；九，羅睺羅即是密行持戒第一；十，阿
X18n0338_p0538c17║難即是多聞總持第一。番釋十弟子因緣功德義，
X18n0338_p0538c18║入文當略明也。但十弟子皆有十德，但而互有所
X18n0338_p0538c19║長，隨其長者，標第一也。問曰：若十德各互有所長，
X18n0338_p0538c20║從長標第一者，如舍利弗神通持衣帶，目連盡其
X18n0338_p0538c21║神力，牽此衣帶，三千世界悉皆振動，而不能動身
X18n0338_p0538c22║子之衣帶。目連以此事白佛，佛言「佛入禪定，舍利
X18n0338_p0538c23║弗不聞其名；舍利弗入禪定，目連不聞其名；目連
X18n0338_p0538c24║入禪定，諸羅漢不聞其名」。若爾，何得目連稱神通
X18n0338_p0539a01║第一？若目連神足不偏長於身子，餘八弟子則未
X18n0338_p0539a02║必各有所長也？答曰：是義或是偏長，或非偏長。非
X18n0338_p0539a03║偏長，如目連神足不勝身子；是偏長偏短，如須菩
X18n0338_p0539a04║提說空，身子難問，往往推功。今十大弟子理而為
X18n0338_p0539a05║論，形佗未必定有所長，就其十德，自有偏長，故稱
X18n0338_p0539a06║第一。但如來既為法王，所置法臣，如世國家大臣，
X18n0338_p0539a07║雖有諸才能，而八座卿各有所掌，不可參濫。十弟
X18n0338_p0539a08║子德行雖各有所兼，或勝、或劣，不可一人獨當二
X18n0338_p0539a09║事，故分十德各屬十，一助佛宣揚十種教門，令物
X18n0338_p0539a10║慕仰，故須與一德第一之名，令一切眾生各隨根
X18n0338_p0539a11║緣，歸心有在。雖各助宣佛教，終同歸一道也。第三
X18n0338_p0539a12║明總對十心數者，三藏教《毗曇》偈云「想、欲、更樂、慧，
X18n0338_p0539a13║念、思及解脫，作意於境界，三摩提、以痛」。此心通大
X18n0338_p0539a14║地數法，扶心王起一切諸心數法，如國有十臣，共
X18n0338_p0539a15║輔佐一主，若君臣共行非道，國內人民悉皆作惡；
X18n0338_p0539a16║君臣相輔共行正治，國內人民皆悉有道。今眾生
X18n0338_p0539a17║有心王通十心數，若念不善，即有無量不善諸煩
X18n0338_p0539a18║惱數法起；若心王、十數，相扶念善，即有無量諸善
X18n0338_p0539a19║功德智慧心數而起也。復次，夫心王即是師，十數
X18n0338_p0539a20║即是十弟子，如師、資共作惡，即化一切人皆惡；如
X18n0338_p0539a21║師、資共作善，則化一切人修善。心王及十心數法，
X18n0338_p0539a22║亦如是。故此經云「弟子眾塵勞，隨意之所轉」也。今
X18n0338_p0539a23║一切眾生皆有心王、十通心數法，若遇天魔、外道
X18n0338_p0539a24║愛論、見論，即起諸煩惱，流轉生死，如為惡君、惡臣、
X18n0338_p0539b01║惡師、惡弟子之所化也。今佛為法王，十弟子為法
X18n0338_p0539b02║臣，即是正法之師、正法弟子用慧行、行行正法，共
X18n0338_p0539b03║化眾生心王、十通心數法；若眾生信受，修行慧行，
X18n0338_p0539b04║即見論諸煩惱滅，成一切見道無量諸善心數法
X18n0338_p0539b05║也；若眾生信受，修習行行，即破一切天魔、生死不
X18n0338_p0539b06║善諸心數法，成修道無量善心數法也。復次，此十
X18n0338_p0539b07║數即是法門，悉能通入涅槃也。初以十數為種子，
X18n0338_p0539b08║從此修習，遂致成道，如合抱之樹，起於豪末也。今
X18n0338_p0539b09║法王欲以半滿之教，化諸眾生，先當隨其樂欲，故
X18n0338_p0539b10║此經云「先以欲鉤牽，後令入佛道也」。今十弟子各
X18n0338_p0539b11║弘一法者，人以類聚，物以群分，隨其樂欲，各用一
X18n0338_p0539b12║行法門攝為眷屬也。雖各掌一法門，何曾不具十
X18n0338_p0539b13║德！如十心數，隨有一起，十數即隨起；雖用一數當
X18n0338_p0539b14║名，而實有十數也。第四別對弟子者：初想數即對
X18n0338_p0539b15║富樓那。富樓那當是想數偏強，從想入道，是故聲
X18n0338_p0539b16║聞弟子中說法第一也。所以然者，《成論》云「識得實
X18n0338_p0539b17║法，想得假名」。富樓那用想數分明，故能分別名相，
X18n0338_p0539b18║無礙辯才無滯於說法，人中最為第一也。有諸行
X18n0338_p0539b19║人樂說法入道者，即師事滿願。所以然者，佛德尊
X18n0338_p0539b20║重，不可輙有諮𧢻，故新學之徒，各隨所好，而歸事
X18n0338_p0539b21║之也。此品下文云「有二比丘，犯戒不敢問佛，往優
X18n0338_p0539b22║波離」，即其事也。今現見世間皆爾，其樂律者，則親
X18n0338_p0539b23║近律師；樂禪者，即隨逐禪師；樂義者，即隨近法師
X18n0338_p0539b24║也。故云「毗尼、毗尼共，禪那、禪那共」，是則發起如來
X18n0338_p0539c01║四枯四榮說法入道之教也。欲數對大迦葉。大迦
X18n0338_p0539c02║葉當是欲數偏強，用善欲數入道，故諸弟子中頭
X18n0338_p0539c03║陀第一也。所以然者，一切善法，欲為其本。迦葉絕
X18n0338_p0539c04║世榮華，志存出要，樂在山林，是則善欲心發，捨世
X18n0338_p0539c05║惡欲也。其有眾生，樂欲頭陀入道者，迦葉即以頭
X18n0338_p0539c06║陀法門攝取，以為眷屬，顯發如來四枯四榮頭陀
X18n0338_p0539c07║入道之教也。更樂數對迦旃延者，迦旃延當是更
X18n0338_p0539c08║樂數強，即起此數，研覈義理入道，故聲聞中論義
X18n0338_p0539c09║第一也。所以然者，問答往復，更相涉入室內，論義
X18n0338_p0539c10║不窮，無滯無礙，以其偏修更樂，故能如是也。若有
X18n0338_p0539c11║眾生樂論義入道，皆往師之；迦旃延即以論義法
X18n0338_p0539c12║門引為眷屬，為欲顯如來四枯四榮論義入道之
X18n0338_p0539c13║教也。慧心數對身子。身子當是慧數偏利，用慧數
X18n0338_p0539c14║入道，故於諸聲聞中智慧第一，法輪之大將也，顯
X18n0338_p0539c15║四枯四榮入道之教也。念數對優波離者，優波離
X18n0338_p0539c16║當是念數偏強，用念持律入道，於諸聲聞持律第
X18n0338_p0539c17║一也。所以然者，造緣憶持不忘，名之為念。波離身、
X18n0338_p0539c18║口對緣，詮量輕重而無忘失，持律之上也。若有眾
X18n0338_p0539c19║生樂欲律學入道者，即往依之；波離即以律藏法
X18n0338_p0539c20║門引為眷屬，顯發如來四枯四榮律藏入道之教
X18n0338_p0539c21║也。思數對羅云，羅云當是思數偏利，因祕行入道，
X18n0338_p0539c22║諸聲聞中密行第一也。所以然者，行陰即是思數，
X18n0338_p0539c23║思數若利，修諸戒行，覆藏功德，密行之上也。若眾
X18n0338_p0539c24║生樂持戒密行者，即歸從羅云；羅睺祕密行法門
X18n0338_p0540a01║而攝取之，令修思數入道，顯發如來半、滿祕行入
X18n0338_p0540a02║道教也。解脫數對善吉，善吉當是解脫數偏利，用
X18n0338_p0540a03║此數法修空解脫入道，故諸聲聞中解空第一，無
X18n0338_p0540a04║諍三昧蕭然獨脫，不與物競也。其有眾生樂空解
X18n0338_p0540a05║脫無諍入道者，即依隨受學；善吉以空解脫法門
X18n0338_p0540a06║引之入道，以為眷屬，即輔佛弘宣枯榮空解脫法
X18n0338_p0540a07║門入道之教也。作意於境界憶數對阿那律，那律
X18n0338_p0540a08║當是憶數強利，因其失眼，佛令起此數修天眼入
X18n0338_p0540a09║道，故於聲聞中天眼第一。所以然者，夫修天眼，必
X18n0338_p0540a10║須住心緣境，取日月星光相而修發天眼通也。若
X18n0338_p0540a11║眾生樂修天眼以入道者，那律以憶數教繼心外
X18n0338_p0540a12║境，修天眼法而攝之，以為眷屬，助顯如來枯榮天
X18n0338_p0540a13║眼入道之教也。三摩提數對目連，目連當是定數
X18n0338_p0540a14║偏強利，修此入定進道，故諸聲聞中禪定第一。所
X18n0338_p0540a15║以然者，凡夫皆有此定數，若無定者，平地顛墜，以
X18n0338_p0540a16║眾生不能修習，故不得深定。目連此數明利，偏修
X18n0338_p0540a17║得深禪，神足自在。若有眾生樂禪定神通入道者，
X18n0338_p0540a18║皆親近之受學也；目連以此禪定法門，引眾生入
X18n0338_p0540a19║道，助顯如來四枯四榮禪定入道之教。痛數對阿
X18n0338_p0540a20║難，阿難當是受數強利，聽受聞持以入道，故諸聲
X18n0338_p0540a21║聞中，多聞總持第一。所以然者，受數四卷，稱之為
X18n0338_p0540a22║痛；雜心為受。今通言「受」，以領納為義，故此數分明，
X18n0338_p0540a23║領持佛法，如完器盛水也。其有眾生樂多聞入道
X18n0338_p0540a24║者，即依阿難；阿難多聞總持為眷屬，令從受數入
X18n0338_p0540b01║道，成佛枯榮聞持入道教也。第五明雙樹者，上雖
X18n0338_p0540b02║明枯榮語少，義猶未顯，是十弟子共輔如來，莊嚴
X18n0338_p0540b03║半滿四枯四榮之教也。引眾生入中道、見佛性，住
X18n0338_p0540b04║大涅槃，即是住不思議解脫也，是為在雙樹間涅
X18n0338_p0540b05║槃義。若是三藏所明觀無常，破常等四倒，莊嚴四
X18n0338_p0540b06║枯，引接眾生，於一一數中，備修四悉檀攝物，或隨
X18n0338_p0540b07║世界樂欲攝，或隨為人，或隨對治，或隨第一義攝
X18n0338_p0540b08║取眾生，隨其善巧，輔佛法王成半字教，利益一切。
X18n0338_p0540b09║若一人作四悉檀攝者，十人即是四十種莊嚴四
X18n0338_p0540b10║枯，乃至五百，即有二千莊嚴四枯也。問曰：若十人
X18n0338_p0540b11║對十數，五百復對何法？答曰：法王所說，必有所以。
X18n0338_p0540b12║今既見五百人，所傳法門不可妄有準擬。若尋義
X18n0338_p0540b13║理，聊為解釋者，各一數即有十數，十數各有十，即
X18n0338_p0540b14║是百數，來對五根，即有五百數。又《大涅槃經》明五
X18n0338_p0540b15║百比丘各說身因，皆是半字四枯入道之殊也。次
X18n0338_p0540b16║明十弟子對十種法門，輔佛弘滿字四榮，以眾生
X18n0338_p0540b17║不堪，是故以方便力設四枯之教耳。是十弟子皆
X18n0338_p0540b18║是法身大士，內祕菩薩行，外現是聲聞。如來既託
X18n0338_p0540b19║生王宮，十弟子亦隨緣應出如來，既樹下學道，諸
X18n0338_p0540b20║弟子亦習異道，皆聰明利智，為外道師。故《法華》云
X18n0338_p0540b21║「我本著邪見，為諸梵志師。世尊知我心，拔邪說涅
X18n0338_p0540b22║槃」。所以為其師者，調伏為易，如來既成道，即來歸
X18n0338_p0540b23║命受四枯之道。其師主既降，學徒風而信，皆入四
X18n0338_p0540b24║枯半字法門也。過是已後，心相體信，佛欲說大乘，
X18n0338_p0540c01║入出無難，是故淨名斥小，呵諸二乘，令其欣大惡
X18n0338_p0540c02║小。諸弟子低頭受折，示居不及之地，此即為砧；大
X18n0338_p0540c03║士彈呵，此即為槌。共熟眾生器，令大事得興，顯於
X18n0338_p0540c04║如來方便，密教眾生皆恥小慕大，開佛知見，得常
X18n0338_p0540c05║樂，入滿字法門。皆由十弟子以十種法門皆相興
X18n0338_p0540c06║顯，而助成佛事也。明五味之義，委釋在《法華》非此
X18n0338_p0540c07║經正意，不具明也。又，《大涅槃經》明莊嚴四榮雙樹，
X18n0338_p0540c08║亦應具標十人，但取六不取四者，彼經對破六師，
X18n0338_p0540c09║六師取僻，毀壞雙樹，的取六人莊嚴雙樹，不取十
X18n0338_p0540c10║也。所以然者，一切眾生皆有心王十數，即是三種
X18n0338_p0540c11║佛性。何以知然？心王即正因佛性也，慧數即了因
X18n0338_p0540c12║佛性也，餘九數皆緣因佛性也。三種佛性宛然，煩
X18n0338_p0540c13║惱數覆，不能得發，是故如來共十弟子槌、砧，打除
X18n0338_p0540c14║諸煩惱數，成生、熟蘇，善數令入半、滿法門，開佛知
X18n0338_p0540c15║見，顯三種佛性，入三德祕藏也。今辨十弟子對十
X18n0338_p0540c16║心數，明如來為心王，共眾生半、滿兩益，其義冷然。
X18n0338_p0540c17║自古及今，既不明此義，豈知命弟子，意在扶成不
X18n0338_p0540c18║思議解脫之教也！第六明生果報土者，十大弟子
X18n0338_p0540c19║用此十門，助佛莊嚴雙樹。若所化眾生成就四枯，
X18n0338_p0540c20║得阿羅漢，入無餘涅槃，時是即生有餘國，受法性
X18n0338_p0540c21║身，是人根鈍，以於佛道紆迴也。今對淨名槌、砧，成
X18n0338_p0540c22║就轉入四榮，若至《法華》開佛知見，即是得無生法
X18n0338_p0540c23║忍，入初發心住。捨命之時，則不生有餘之國，即生
X18n0338_p0540c24║果報淨土華王世界，為盧舍那眷屬，唯聞圓教之
X18n0338_p0541a01║說，心心寂滅，自然流入薩婆若海也。第七明淨佛
X18n0338_p0541a02║國土者，此十弟子，用十法門莊嚴雙樹，即是成就
X18n0338_p0541a03║眾生淨佛國土，至《法華經》佛為授記，此十弟子未
X18n0338_p0541a04║來成佛時，所化眾生皆住在十種法門，來生其國。
X18n0338_p0541a05║是諸所化眾生，所修四枯四榮之因，復用調伏眾
X18n0338_p0541a06║生，淨佛國土，成佛之時，如是眾生皆亦來生其國
X18n0338_p0541a07║也。若一往齊此經教而明，只是呵責聲聞，讚諸菩
X18n0338_p0541a08║薩住不思議解脫，遊戲神通，淨佛國土，二乘永絕；
X18n0338_p0541a09║斯根敗之士，其於五欲，無所復堪，是故迦葉悔歎，
X18n0338_p0541a10║聲振三千。今取《法華經》意，望為身子、迦葉、滿願等
X18n0338_p0541a11║授記，而言「汝等所行，是菩薩道」，又言「少欲厭生死，
X18n0338_p0541a12║實自淨佛土」，是則理而推之，淨名呵折十大弟子、
X18n0338_p0541a13║五百羅漢，皆是槌、砧，成就聲聞、緣覺展轉皆成淨
X18n0338_p0541a14║佛國土之因也。是則弟子重述扶成〈佛國品〉意宛
X18n0338_p0541a15║然，自古及今，誰知之也！第八明觀心者，今案此解，
X18n0338_p0541a16║亦是觀心。何以故？行人具有心王、十數，心王即如
X18n0338_p0541a17║來，心數即弟子。但眾生剎那相續，日夜常生無量
X18n0338_p0541a18║百千，眾生心王、十數邪，一切法邪，魔眷屬也。心王、
X18n0338_p0541a19║十數正，則一切法正。復次，今時學道行人，須善得
X18n0338_p0541a20║此意，若修智慧，但當內起慧數，思惟分別，因此發
X18n0338_p0541a21║半、滿智慧，自行化佗，即同舍利弗莊嚴雙樹也；若
X18n0338_p0541a22║修定時，專心研習，內心研定數，因此得入諸深半、
X18n0338_p0541a23║滿禪定，神足自在，自行化佗，即同目連莊嚴雙樹
X18n0338_p0541a24║也；若欲頭陀，即當內心起善欲數，深山抖擻，戒行
X18n0338_p0541b01║清淨，自行化佗，即同大迦葉莊嚴雙樹也。如是一
X18n0338_p0541b02║一約心數行成化物，十弟子一一之行，顯由心也。
X18n0338_p0541b03║若能諦觀心性，即是見佛性，住大涅槃，即同如來
X18n0338_p0541b04║具足莊嚴娑羅雙樹也。若觀行心明心者，見心王
X18n0338_p0541b05║即法王，心數即大弟子莊嚴雙樹之義，猶如眼見
X18n0338_p0541b06║也。觀心語密疏，豈盡心也。第九料簡問疾前後：問
X18n0338_p0541b07║曰：如來何不先遣菩薩，而先遣諸聲聞也？答曰：前
X18n0338_p0541b08║遣菩薩若各述不堪，聲聞即望崖而退，則失五百
X18n0338_p0541b09║法門也。先命聲聞，聲聞若辭，則五百法門皆為印
X18n0338_p0541b10║可成經；次遣菩薩，即得具足述淨名往昔所說法
X18n0338_p0541b11║盡也。問曰：若論劣為始，應前遣阿難？答曰：十大弟
X18n0338_p0541b12║子各掌一法門，雖先命身子，身子不堪，餘人互有
X18n0338_p0541b13║所掌，須遣無咎也。
X18n0338_p0541b14║爾時，長者維摩詰自念：「寢疾于牀，世尊大慈，寧不垂
X18n0338_p0541b15║愍？」
X18n0338_p0541b16║第三入文解釋，即有二：一，明淨名嘿念；二，明如來
X18n0338_p0541b17║遣問。第一淨名嘿念，有二意：一，自念寢疾；二，念如
X18n0338_p0541b18║來垂旨。「維摩自念寢疾于床」者，即是初自念寢疾
X18n0338_p0541b19║也。但淨名既位居等覺，當有何疾而自念？有疾者，
X18n0338_p0541b20║正欲託疾起教，故興此念也。今釋自念，是解脫知
X18n0338_p0541b21║見法身住等覺三德之位也。自念寢表般若，疾表
X18n0338_p0541b22║解脫，于牀表法身，此即三德不縱不橫，如世「伊」字
X18n0338_p0541b23║也。所以然者，法身即是自性淨心，隱名如來藏，顯
X18n0338_p0541b24║名為法身，即是真性解脫也。寢表般若義者，如人
X18n0338_p0541c01║寢息，息諸勞煩，及諸事業，《大涅槃經》云「誰得安穩
X18n0338_p0541c02║眠？所謂諸佛是。常觀空三昧，身心寂不動」。今以般
X18n0338_p0541c03║若觀空修因已圓，諸行休息，本清淨理顯，故約寢
X18n0338_p0541c04║明般若義，即是實慧解脫也。疾表方便解脫者，般
X18n0338_p0541c05║若與真性理合，即有無緣大悲，不捨眾生，慈悲熏
X18n0338_p0541c06║身，故能方便現疾也。《大涅槃經》云「諸佛調伏眾生
X18n0338_p0541c07║之處，名為解脫也」。以眾生疾故，是故淨名疾；善巧
X18n0338_p0541c08║和光，不同其塵，故即是方便淨解脫也。問曰：淨名
X18n0338_p0541c09║何意自念寢疾？既是法身般若大悲起疾，示同眾
X18n0338_p0541c10║生緣縛之疾，今欲利益眾生，事既未彰，內懷不暢，
X18n0338_p0541c11║故寄自念也。經云「世尊大慈，寧不垂愍」者，此是第
X18n0338_p0541c12║二明淨名嘿然，欲須如來參問也。淨名居因，因地
X18n0338_p0541c13║尚悲眾生，欲拔其三種緣集之苦，而自現疾；如來
X18n0338_p0541c14║果地無緣大慈，常欲與眾生大涅槃樂，復甚淨名，
X18n0338_p0541c15║寧不垂愍！若遣參問，即得自述疾懷。此義若彰，則
X18n0338_p0541c16║三種緣集眾生因果之患得愈。淨名一段有緣眾
X18n0338_p0541c17║生疾愈，淨名之疾亦愈，豈不稱如來大慈與樂之
X18n0338_p0541c18║懷也。
X18n0338_p0541c19║佛知其意，即告舍利弗：「汝行詣維摩詰問疾。」
X18n0338_p0541c20║此即是第二如來遣問。有二意：一、佛知淨名心念；
X18n0338_p0541c21║二、遣參問。經言「佛知其意」，即是寂照之智懸鑒淨
X18n0338_p0541c22║名託疾之懷，無緣大悲而起為一切眾生疾，示有
X18n0338_p0541c23║疾也。智人能知智，如蛇知蛇足也。經言「舍利弗，汝
X18n0338_p0541c24║行詣維摩詰問疾」，此即是第二佛遣參問，即為二：
X18n0338_p0542a01║初，命十弟子；二，命五百聲聞。今就命十弟子，即依
X18n0338_p0542a02║文為十重。第一命舍利弗，文即為二：一者，佛命；二，
X18n0338_p0542a03║身子奉辭不堪。所以第一先命身子者，身子是佛
X18n0338_p0542a04║左面侍者，智慧第一，聲聞眾中，名高德重，內外莫
X18n0338_p0542a05║不敬揖。淨名雖復在家，精進通佛法，神悟辯才，難
X18n0338_p0542a06║為詶對，故先命身子傳旨參問也。但舍利弗因緣
X18n0338_p0542a07║甚多，難可具說，今略言之。「舍利弗」，此翻云身子。所
X18n0338_p0542a08║以然者，其母名舍利弗，此翻云身，以此女人聰明
X18n0338_p0542a09║有德，有好形身，時人為立名，稱為身也。弗之言子，
X18n0338_p0542a10║即是身之所生，從母得名，名身子也。母將有身，忽
X18n0338_p0542a11║感瑞夢，夢見一人，身被甲冑，手執金剛杵，摧破一
X18n0338_p0542a12║切山，然後在一山邊立。覺已，即以此夢向夫主大
X18n0338_p0542a13║論義師摩陀羅舍說，其夫主解曰「汝當有身，所懷
X18n0338_p0542a14║必男。身被甲冑，此兒必有厚德；手執金剛杵者，此
X18n0338_p0542a15║兒聰明，有大智慧也。摧碎一切山者，此兒當作大
X18n0338_p0542a16║論師，破一切論義也。然後在一山邊立者，當伏膺
X18n0338_p0542a17║一人，以為弟子也」。其母從有身來，神智非常，發與
X18n0338_p0542a18║其兄摩訶𤘽絺羅言論，兄發勝；自妹有身，兄恒屈
X18n0338_p0542a19║滯，即是兒智慧熏被其母也。出生至年八歲，登論
X18n0338_p0542a20║義座，摩陀國諸論義師莫不歎訝。至年十六，十六
X18n0338_p0542a21║大國，論義無雙。其與目連，共為朋友，同師事刪闍
X18n0338_p0542a22║耶，於諸外道聰智超過，遂與目連各有學徒。既聞
X18n0338_p0542a23║如來出世教化，迦葉兄弟三人，學徒一千，皆成羅
X18n0338_p0542a24║漢，即信心遙發，訪求欲至佛所，於路逢值頞鞞，為
X18n0338_p0542b01║說三諦之偈，即得甘露，成須陀洹果。迴還為目連
X18n0338_p0542b02║說，目連三聞，方得甘露，成須陀洹。二人各與門徒
X18n0338_p0542b03║共至如來所，出家為道，舍利弗七日方成羅漢，以
X18n0338_p0542b04║其欲為佛轉法輪之大將，故於學地七日，遊歷三
X18n0338_p0542b05║藏一切法門，通達無滯，方乃斷結，證成羅漢。是以
X18n0338_p0542b06║於出家聲聞弟子中，智慧第一也。所以託胎已來，
X18n0338_p0542b07║聰智過人者，欲化一切聰明外道皆為弟子也。後
X18n0338_p0542b08║值佛出家，成羅漢者，引一切聰明外道皆為佛弟
X18n0338_p0542b09║子，從半字受學，顯四枯之教也。今為維摩所呵，嘿
X18n0338_p0542b10║然不知何對者，欲令一切學四枯之徒，內心鄙折
X18n0338_p0542b11║敬仰四榮智慧之教也。至說《摩訶般若》，佛前對身
X18n0338_p0542b12║子說《大品經》者，令諸聲聞悉信解滿字四榮之智
X18n0338_p0542b13║慧也。至《法華》先對身子開佛知見，為受華光之記
X18n0338_p0542b14║者，一切聲聞、八部、四眾皆悉開佛知見，歡喜稱歎，
X18n0338_p0542b15║各共同聲而說偈曰「大智舍利弗，今得受尊記；我
X18n0338_p0542b16║等亦如是，必當得作佛。於一切世間，最尊無有上」，
X18n0338_p0542b17║是則悉悟四榮真解。故《大涅槃經》師子吼菩薩問
X18n0338_p0542b18║佛「何人能莊嚴娑羅雙樹？」佛答「大智舍利弗，即是
X18n0338_p0542b19║其人也」。有諸法師言「《法華》是無常之教，舍利弗，如
X18n0338_p0542b20║來涅槃三月以取滅度，既不聞《大涅槃》中說雙樹
X18n0338_p0542b21║之教，何得是莊嚴雙樹人也？」當知是說《法華》時，受
X18n0338_p0542b22║記八部、四眾，因身子同解，即是雙樹義顯也。此探
X18n0338_p0542b23║取《法華經》意，諸《方等》、《般若》教未出此意也。以是因
X18n0338_p0542b24║緣，佛遣問淨名疾，先告舍利弗身子，若述昔被彈，
X18n0338_p0542c01║重顯四榮，成前利益之義也。
X18n0338_p0542c02║舍利弗白佛言：「世尊！我不堪任詣彼問疾。
X18n0338_p0542c03║此是第二身子奉辭不堪。經文即有四意：一，身子
X18n0338_p0542c04║奉辭不堪；二，述不堪之由；三，述不堪之事；四，結成
X18n0338_p0542c05║不堪。第一正奉辭不堪者，正為往昔被彈，不識其
X18n0338_p0542c06║言，故不堪奉命往問疾也。
X18n0338_p0542c07║所以者何？憶念我昔，曾於林中宴坐樹下。
X18n0338_p0542c08║此是第二身子述不堪之由，由於林中宴坐樹下
X18n0338_p0542c09║也。宴坐者，有師釋云「即是縮止義，如龜能藏六野
X18n0338_p0542c10║干，不能得害。若宴坐，縮六識、六塵，及外魔所不能
X18n0338_p0542c11║惱，故言縮止也」。今明「宴」之言安，安住諸禪，乃至住
X18n0338_p0542c12║滅定，息外勞累，似涅槃法安置心中，身證想受滅，
X18n0338_p0542c13║故言宴坐也。
X18n0338_p0542c14║時維摩詰來，謂我言：『唯！舍利弗！不必是坐，為宴坐也。
X18n0338_p0542c15║此是第三正述被呵，即為三：初，總呵；二，別示真宴
X18n0338_p0542c16║坐；三，結成印定。初總呵，言「不必是坐，為宴坐」者，此
X18n0338_p0542c17║不全非，欲譏其僻處也。身子作何等宴坐而為大
X18n0338_p0542c18║士所呵？若將下文義意望此，多是依三藏半字教
X18n0338_p0542c19║入諸禪滅盡定也。既不能趣佛慧滿字宴坐，入諸
X18n0338_p0542c20║禪及滅定，則有六失，故呵言「不必」也。「不必」只是不
X18n0338_p0542c21║了義之異名，若思議宴坐，即是不必；若不思議宴
X18n0338_p0542c22║坐，即是必也。《毗曇》明滅盡不相應行來補處，有十
X18n0338_p0542c23║三種入滅定；《成論》明空、心二處滅。今明三藏教三
X18n0338_p0542c24║乘人入滅受想定，凡有五處，得入不同：一者，根本
X18n0338_p0543a01║通明淨禪入滅定；二，依八背捨觀禪入滅定；三，依
X18n0338_p0543a02║九次第定練禪入滅定；四，依師子奮迅薰禪入滅
X18n0338_p0543a03║定；五，依超越修禪入滅定。初，出《大集經》；後四，出《大
X18n0338_p0543a04║品經》，此是南嶽禪師之所出也。一、依根本淨禪入
X18n0338_p0543a05║滅定者，即是通明觀，發初禪觀色如沫，二禪觀色
X18n0338_p0543a06║如雲，三禪觀色如影，四禪如鏡像；次滅色取空，但
X18n0338_p0543a07║一心緣空，乃至緣破非想。雖無麤煩惱，而成就十
X18n0338_p0543a08║種細法，細法猶是煩惱生死，佛弟子知非聖法，即
X18n0338_p0543a09║能滅之，亦滅能滅之心、心數法，故言滅受想定，此
X18n0338_p0543a10║是根本淨禪入滅定。次、明八背捨觀禪入滅定者，
X18n0338_p0543a11║觀內、外身不淨，白骨流光，入初背捨二勝處，滅二
X18n0338_p0543a12║禪煩惱，爾時已不復見如沫、如雲、鏡像之色也。但
X18n0338_p0543a13║觀淨色入三禪，緣淨故淨，練八色流光，滅三禪惑，
X18n0338_p0543a14║成四禪、四勝處、八一切處。若滅色緣空，爾時緣虗
X18n0338_p0543a15║空處定，深觀空背捨，不著一向不迴，名無邊虗空
X18n0338_p0543a16║處背捨也。如是乃至非想，爾時亦知非想猶有四
X18n0338_p0543a17║陰、十種細煩惱法，深觀離是著心，進修滅受想，爾
X18n0338_p0543a18║時非想轉名為背捨。若背滅受諸心、心數法，身證
X18n0338_p0543a19║受想滅，即是滅受想背捨也。在因名背捨，若發無
X18n0338_p0543a20║漏，斷非想殘惑盡，爾時背捨轉名解脫。若因中說
X18n0338_p0543a21║果，背捨亦得名解脫；若果中說因，解脫亦得名背
X18n0338_p0543a22║捨，而今判背捨不得是解脫者，阿那含人依八背
X18n0338_p0543a23║捨得入九次第定，猶不得名解脫。若是解脫，即應
X18n0338_p0543a24║是羅漢，何得猶是證身阿那含也？約背捨明入滅
X18n0338_p0543b01║定力，用小勝通明入滅定也。三、約九次第練禪明
X18n0338_p0543b02║入滅定者，若前來背捨雖入滅，此作心用意要期，
X18n0338_p0543b03║用之方得入定，非是任運。今練背捨純熟，從初禪
X18n0338_p0543b04║次第而入至非想要期，無間任運，入滅定為易也。
X18n0338_p0543b05║但出時，如睡眠人覺也。四、約師子奮迅熏禪入滅
X18n0338_p0543b06║定者，向來練禪，但能次第入；今明非但次第入至
X18n0338_p0543b07║滅定無間，從滅定起，次第出非想，乃至次第至初
X18n0338_p0543b08║禪，自在無間，定力逾勝也。五、約超越修禪明入滅
X18n0338_p0543b09║定者，上來雖入出自在無間，未能超入、超出。今此
X18n0338_p0543b10║超禪，能於不用處，超入滅定；滅定起，超出不用處，
X18n0338_p0543b11║此如黃師子之超也，是名善入、出、住，出生百千三
X18n0338_p0543b12║昧，此定功力最大。今約此五種禪，明五味相生者，
X18n0338_p0543b13║根本通明淨禪如乳，背捨如酪，九次第定如生蘇，
X18n0338_p0543b14║奮迅如熟蘇，超越如醍醐。超禪最勝，能具願智、無
X18n0338_p0543b15║諍三昧、四辯、三明、六通、十八變化等功德，乃至頂
X18n0338_p0543b16║禪，於諸禪中，最為頂極。非但四禪獨有頂禪，餘亦
X18n0338_p0543b17║皆有頂，乃至於諸禪中超出、入，皆名頂極也。問曰：
X18n0338_p0543b18║何意根本禪更有觀、練、熏、修中五種之別？答：如治
X18n0338_p0543b19║皮，初通明如水漬，次背捨如刮除毛，次第定如入
X18n0338_p0543b20║腦，奮迅如火熏，超越如柔熟也。此與數家解熏、練
X18n0338_p0543b21║不同，料簡（云云）。聲聞羅漢若得超越，名摩訶那伽，心
X18n0338_p0543b22║調柔輭也。三乘事中，禪定齊此為極。身子既是大
X18n0338_p0543b23║阿羅漢，爾時當於林間遊此諸禪，入於滅定，息諸
X18n0338_p0543b24║勞累；從禪定起，為大士所呵，以其不能以趣佛慧，
X18n0338_p0543c01║超此諸禪，而忽避喧於林中宴坐，入諸禪定，故淨
X18n0338_p0543c02║名呵言「不必」，即是呵其不得趣向佛慧，非智慧第
X18n0338_p0543c03║一，何能入諸禪定得究竟也。復次，不必之言，非是
X18n0338_p0543c04║全奪，只不必如此為究竟耳。所以然者，上來所明
X18n0338_p0543c05║身子所得禪定，此是半字四枯諸禪，非是滿字四
X18n0338_p0543c06║榮九種大禪大般涅槃深禪定窟，名常寂定，故言
X18n0338_p0543c07║不必也。
X18n0338_p0543c08║夫宴坐者，不於三界現身意，是為宴坐；
X18n0338_p0543c09║此是二明別示真宴坐，即是不思議入諸禪滅定
X18n0338_p0543c10║等六種宴坐法也。就此經文有三雙：一者，約體用
X18n0338_p0543c11║兩法明真宴坐；二者，約法心兩法明真宴坐；三者，
X18n0338_p0543c12║約因果兩法明真宴坐。第一約體用，即為二：一、明
X18n0338_p0543c13║約體明真宴坐者，經言「不於三界現身意，是為宴
X18n0338_p0543c14║坐」，身子不以趣佛慧入如上所說諸禪滅定，必須
X18n0338_p0543c15║捨喧，依林間靜處，端身斂念，方得入定，是則三界
X18n0338_p0543c16║之中，依欲現身意相入諸禪；若入滅定，要期入出，
X18n0338_p0543c17║身如木石，心如死灰。身如木石，即是現身；心如死
X18n0338_p0543c18║灰而有要期入出，即是現意。雖名離喧，終未為永
X18n0338_p0543c19║滅；且復現相，使物驚異，何滅之有！真宴坐者，以趣
X18n0338_p0543c20║佛慧，隨入處九種大禪及同二乘所得一切諸禪，
X18n0338_p0543c21║乃至入不思議。不思議滅定隨意即入，不須避喧
X18n0338_p0543c22║就靜、端坐斂念、現相使物見聞知覺，即是不於三
X18n0338_p0543c23║界而現身意也，故此經下文云「在欲而行禪，令魔
X18n0338_p0543c24║心憒亂」。復次，菩薩知一切眾生，即涅槃相，不可復
X18n0338_p0544a01║滅，如《思益經》云「一切眾生皆滅盡定，我亦即是滅
X18n0338_p0544a02║定」，豈可異此更須求定也！是名以趣佛慧了一切，
X18n0338_p0544a03║即滅定；不端身，名不現身；不運想，名不現意。身意
X18n0338_p0544a04║同世，不乖滅定；雖入滅定，不妨威儀。既無出入動
X18n0338_p0544a05║念之過，又免三界現相之失，如此入定，即真宴坐
X18n0338_p0544a06║也。復次，法身菩薩受法性身，已離三界，於法性身
X18n0338_p0544a07║中入諸禪定，此不於三界而現身意，是真宴坐。若
X18n0338_p0544a08║即理而論，三界眾生皆是滅定，身子故自不知。若
X18n0338_p0544a09║就事明，勝定法性身中定無三界身入，身子猶有
X18n0338_p0544a10║三界身意，那得稱真宴坐？故嘿然也。是義類身子
X18n0338_p0544a11║答須陀耶沙彌云「色界得入滅定」，沙彌云「世尊說
X18n0338_p0544a12║色界不得入滅」，疑故，來至佛所請問，佛答「若欲界
X18n0338_p0544a13║本修滅定，生色界色得入；若欲界本不修，不得入
X18n0338_p0544a14║定。汝小鳥云何與大龍鵬諍訶？」今借此明身子不
X18n0338_p0544a15║知界外有身得入滅定，亦沙彌之失，嘿然在此，正
X18n0338_p0544a16║是譏身子不知真實宴坐體，示真宴坐體也。若修
X18n0338_p0544a17║一心三觀，即是學趣佛慧，起六種宴坐也。深思可
X18n0338_p0544a18║解，不繁一一對出也。
X18n0338_p0544a19║不起滅定而現諸威儀，是為宴坐；
X18n0338_p0544a20║此次示不思議勝用。「不起滅定而現諸威儀」者，是
X18n0338_p0544a21║譏其入滅定無用也。聲聞入定皆因心念，要期出
X18n0338_p0544a22║入，正在定時，不得現四威儀。如迦葉入定，不能自
X18n0338_p0544a23║所施用，彌勒起出，方乃現十八變。故知二乘入定，
X18n0338_p0544a24║於自無用，於佗無益也。如世人言「是物無用，棄而
X18n0338_p0544b01║不錄」。二乘之定，若無用者，即亦無體，是思議滅定，
X18n0338_p0544b02║故呵言不必也。今大乘不思議定有用，故有體也。
X18n0338_p0544b03║是以菩薩以趣佛慧入不思議定，能不起滅定，現
X18n0338_p0544b04║十法界威儀，如阿脩羅琴隨前人吐韻。菩薩滅定，
X18n0338_p0544b05║逐物機來，即能現諸威儀，此方入定，十方現形；餘
X18n0338_p0544b06║處宴坐，此間行住。汝聲聞入定，既作要期，何不誓
X18n0338_p0544b07║願熏定，使眾生機感，不起此定，現諸威儀！良由不
X18n0338_p0544b08║見不思議真性，由無願波羅蜜，故不能於滅定現
X18n0338_p0544b09║十法界四威儀也。無用之定，物所不重，故前呵言
X18n0338_p0544b10║不必也。復次，法身入定，則不如此。雖無三界生死
X18n0338_p0544b11║之身，而法性身以趣佛慧，入諸禪定，不思議滅定
X18n0338_p0544b12║能於三界現十法界四種威儀，一切諸法無不示
X18n0338_p0544b13║現，是為不思議究竟真宴坐也。
X18n0338_p0544b14║不捨道法而現凡夫事，是為宴坐；
X18n0338_p0544b15║此是第二約法心一雙。呵其法心之拙，非真宴坐，
X18n0338_p0544b16║故前呵言不必也。文即有二：一、約法呵。若身子出
X18n0338_p0544b17║真入俗，方能同凡夫進止；若不捨諸禪及滅定，何
X18n0338_p0544b18║得要期出定？當知即是捨道法，同凡夫法，是則凡
X18n0338_p0544b19║法、聖法有二，不得不捨也。菩薩不爾，以趣佛慧，知
X18n0338_p0544b20║凡即佛法，無二無別，豈捨道法，更入道法也！即是
X18n0338_p0544b21║「行於非道，通達佛道」，若於非道不能通達者，何謂
X18n0338_p0544b22║為道？是故菩薩以趣佛慧，方能不捨道法。「現凡夫
X18n0338_p0544b23║事道法」者，四教所明慧行道法、行行道法也。凡夫
X18n0338_p0544b24║事者，三業不善，事三業善事；三不善根，事三善根
X18n0338_p0544c01║事也。又，如前歎淨名云「雖為白衣，而奉持沙門清
X18n0338_p0544c02║淨律行」等二十九事，無量方便事也。法身常在三
X18n0338_p0544c03║昧，不捨一切道法，現行三界，遍同凡事；而於凡身
X18n0338_p0544c04║通達佛道，入王三昧，一切三昧悉入其中，不捨如
X18n0338_p0544c05║是等道法，現凡夫事，引物入不思議解脫佛之淨
X18n0338_p0544c06║土也，此即是究竟真宴坐也。以此譏其道法之拙，
X18n0338_p0544c07║故前呵云不必也。
X18n0338_p0544c08║心不住內，亦不在外，是為宴坐。
X18n0338_p0544c09║此次約心為呵。「心亦不住內，亦不在外」者，身子及
X18n0338_p0544c10║二乘人入定，心即住內；出，散心，即在外。緣諸理禪
X18n0338_p0544c11║心，即住內；若緣淨禪心，即在外。入滅，似涅槃法，心
X18n0338_p0544c12║即住內；若出滅定，心即在外。是則，心依內外入、出，
X18n0338_p0544c13║動散之過，何名宴寂？故前呵言不必。今菩薩以趣
X18n0338_p0544c14║佛慧，觀中道法性，尚不見涅槃生死、內外心可住
X18n0338_p0544c15║可在，何處有諸事滅定、出散之內外心可住可在
X18n0338_p0544c16║也！若有二邊，即有動散，非真宴坐，故言不必。今菩
X18n0338_p0544c17║薩冥心法性，則不亂不味，心無散動，即是不思議
X18n0338_p0544c18║究竟真宴坐也。此譏其心有依住，非真宴坐，之拙
X18n0338_p0544c19║也。
X18n0338_p0544c20║於諸見不動，而修行三十七品，是為宴坐。
X18n0338_p0544c21║是第三一雙約因果法，示真宴坐，斥其非真宴坐
X18n0338_p0544c22║也。文即為二：今言「於諸見不動」者，是譏其僻，非真
X18n0338_p0544c23║宴坐。「於諸見不動」即是因正，真宴坐也。今約此，應
X18n0338_p0544c24║四句分別：自有於見動，不修三十七品；自有於見
X18n0338_p0545a01║不動，亦不修三十七品；自有於諸見動，而修三十
X18n0338_p0545a02║七品；自有於諸見不動，而修道品。若於諸見動，不
X18n0338_p0545a03║修道品者，如諸外道，執於有見，又捨有取無，乃至
X18n0338_p0545a04║非有非無六十二見，如避虗空，雖捨諸見，欲取涅
X18n0338_p0545a05║槃，而不知修三十七品，故佛於《須䟦陀羅經》作師
X18n0338_p0545a06║子吼，以其無八正道故，決定無沙門四果也。於諸
X18n0338_p0545a07║見不動，亦不修三十七品者，外人起見，若言：「是事
X18n0338_p0545a08║實，餘妄語。」冰執不移，如取虗空也，亦不知修道品
X18n0338_p0545a09║也。於諸見動而修行三十七品者，三藏教二乘人
X18n0338_p0545a10║隨四見起，即知是身、邊二見汙穢五陰，顛倒因緣，
X18n0338_p0545a11║無常流動，故名於見動而修三十七品者。觀此身
X18n0338_p0545a12║邊二見、五陰，四枯、念處破四倒，生四正勤、如意、根、
X18n0338_p0545a13║力、覺道，成燸、頂、忍法，入見思無漏，名修三十七品。
X18n0338_p0545a14║故《大經》云「燸法觀者，七十三人，我弟子有，外道則
X18n0338_p0545a15║無也」。身子及諸二乘皆然，如是修三十七品宴坐，
X18n0338_p0545a16║故呵言不必也。於諸見不動而修三十七品者，菩
X18n0338_p0545a17║薩知六十二見，即是菩提不取不捨，故言於諸見
X18n0338_p0545a18║不動而修三十七品者。菩薩觀身、邊二見汙穢五
X18n0338_p0545a19║陰，修四念處時，觀色性非垢非淨，是身念處；觀受
X18n0338_p0545a20║性非苦非樂，是受念處；觀心性非常非無常，是修
X18n0338_p0545a21║心念處；觀想、行二陰性非我非無我，是修法念處。
X18n0338_p0545a22║此是別觀四念。故《仁王般若》云「法性色，法性受、想、
X18n0338_p0545a23║行、識」。菩薩以趣向佛慧，觀法性色非垢非淨，即是
X18n0338_p0545a24║畢竟淨；觀法性受非苦非樂，即大涅槃樂；觀心非
X18n0338_p0545b01║常非無常，即是法身真常；觀法性想、行兩陰非我
X18n0338_p0545b02║非無我，即是八自在我，即是以一切種修四榮四
X18n0338_p0545b03║念處。於中，懃䇿，是四正懃；入定安隱，即是四如意
X18n0338_p0545b04║足；五種法立，即是五根；增進勝用，遮諸煩惱，即是
X18n0338_p0545b05║五力；力成，能分別調停定、慧，即是七覺分；見中道
X18n0338_p0545b06║佛性理，安隱道中行，即八正道，是為不思議究竟
X18n0338_p0545b07║真宴坐也。此譏其於諸見動修三十七品宴坐之
X18n0338_p0545b08║拙也。
X18n0338_p0545b09║不斷煩惱而入涅槃，是為宴坐。
X18n0338_p0545b10║此是約果明真宴坐，譏身子二乘，取滅定果之僻
X18n0338_p0545b11║也。身子初值頞鞞，得見諦，已斷見惑，七日進入思
X18n0338_p0545b12║惟，斷五下分、五上分結，三界煩惱正使皆盡，是名
X18n0338_p0545b13║斷煩惱而入有餘涅槃；若此報身滅，身智俱盡，即
X18n0338_p0545b14║是因斷煩惱，得入無餘涅槃。此亦有四句：一、不斷
X18n0338_p0545b15║不入，是凡夫三藏菩薩；二、斷而入，是二乘無學人
X18n0338_p0545b16║及別教菩薩也；三、斷而不入，即通教菩薩；四、不斷
X18n0338_p0545b17║而入，即圓教菩薩。故「婬、怒、癡性，即是解脫；一切眾
X18n0338_p0545b18║生，即涅槃相，不可復滅」，若貪、恚、癡法性具一切佛
X18n0338_p0545b19║法者，即煩惱不可斷也，是即「不斷癡愛，起於明脫」。
X18n0338_p0545b20║若身子及二乘，斷惑入涅槃，此如破壁，得出怖畏
X18n0338_p0545b21║生死，不能用煩惱而作佛事。若菩薩以趣佛慧，不
X18n0338_p0545b22║斷而入，如得神通人從壁而出，壁不能鄣礙也。是
X18n0338_p0545b23║則還用煩惱，以為佛事，是名不斷煩惱而入涅槃。
X18n0338_p0545b24║佗解「煩惱是空。空故，不須斷也」。若爾者，須彌入芥
X18n0338_p0545c01║時，無芥可入。若言芥子空，終是須彌入空，不入芥
X18n0338_p0545c02║子，有如是過。若觀煩惱性，宛然不破不動，而能得
X18n0338_p0545c03║入涅槃者，芥子性非大非小，小不妨大，能受須彌
X18n0338_p0545c04║之大；須彌性非大非小，大不妨小，能入芥子之小。
X18n0338_p0545c05║雖言其入本處不動，若言不入而實入芥，不可思
X18n0338_p0545c06║議，不斷煩惱而入涅槃義同，是真宴坐。斥身子斷
X18n0338_p0545c07║入，非真宴坐之「不必」也。
X18n0338_p0545c08║若能如是坐者，佛所印可。』
X18n0338_p0545c09║此是第三結成真宴坐義也。若身子能趣佛慧，成
X18n0338_p0545c10║此六種宴坐，即是究竟宴坐，則為佛所印可，豈敢
X18n0338_p0545c11║呵彈，言「不必」也？正以身子不能如是，而在林間依
X18n0338_p0545c12║四枯教而宴坐，故前呵言「不必」也。
X18n0338_p0545c13║時我，世尊！聞是語，嘿然而止，不能加報！故我不任詣
X18n0338_p0545c14║彼問疾。」
X18n0338_p0545c15║此是第三身子結辭不堪。「聞是語，嘿然」者，不解是
X18n0338_p0545c16║法相，舉六義彈呵，對顯「不必」之意也。不解事，同於
X18n0338_p0545c17║聾；不能加報，事同於啞，非是無耳、舌也。既有如是
X18n0338_p0545c18║不達之事，豈堪傳旨，往彼參問也？故我不任詣彼
X18n0338_p0545c19║問疾。若作此格與《華嚴經》明聲聞在座，如聾如啞，
X18n0338_p0545c20║復何殊也！此意理而論，折二乘無學慧業，引入不
X18n0338_p0545c21║思議解脫，令生果報淨土，又成淨佛國之因也。問
X18n0338_p0545c22║曰：身子對慧數，是慧第一，而用定往呵；目連對定
X18n0338_p0545c23║數，是禪定神足第一，而用說法智慧往呵，此意云
X18n0338_p0545c24║何？答曰：經云「非禪不慧，非慧不禪」，遠師著《禪經．序》
X18n0338_p0546a01║云「禪無智無，以深其寂；智無禪無，以窮其照」，身子
X18n0338_p0546a02║若有深禪，可得大智；禪既不遠，智亦不長，故用禪
X18n0338_p0546a03║往呵。此經下文「以趣佛慧，起於宴坐」，既不依佛慧
X18n0338_p0546a04║而宴坐，彼四榮之折，意在於此。若目連深修禪定，
X18n0338_p0546a05║能得神通，何得神通差機說法，不赴根緣，說法既
X18n0338_p0546a06║謬，當知定淺，神通不鑒，故用定往呵，意在此也。
X18n0338_p0546a07║
X18n0338_p0546a08║維摩羅詰經文疏卷第十一