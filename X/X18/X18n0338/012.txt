X18n0338_p0546a09║
X18n0338_p0546a10║
X18n0338_p0546a11║
X18n0338_p0546a12║維摩羅詰經文疏卷第十二（弟子品之二）
X18n0338_p0546a13║
X18n0338_p0546a14║佛告大目犍連：「汝行詣維摩詰問疾。」
X18n0338_p0546a15║此次命大目犍連，文即為二：一，佛命問疾；二，目連
X18n0338_p0546a16║奉辭不堪。所以佛命大目連者，身子既辭不堪，目
X18n0338_p0546a17║連禪定第一，是以次命也。「大目犍連」，即其姓也；元
X18n0338_p0546a18║其本名拘律陀。其父母無兒，從拘律陀樹乞得，仍
X18n0338_p0546a19║樹以為名也。又，《問疾經》翻目連為「萊茯根」，其父好
X18n0338_p0546a20║食此物，以標兒名。真諦三藏譯《十八部論》翻云「胡
X18n0338_p0546a21║豆」，是上古仙人好食此豆，仍以為姓也。大目連是
X18n0338_p0546a22║輔相之子，非但姓貴，智德亦重，身子與之為友，良
X18n0338_p0546a23║以是大貴而有德也。其與身子出家因緣，前以略
X18n0338_p0546a24║明，但目連既從定數而學，是故禪定神足第一，其
X18n0338_p0546b01║諸四眾樂禪定神通入道者，皆師事焉，深求其致，
X18n0338_p0546b02║目連以定數法門引之入道，是則正顯發四枯禪
X18n0338_p0546b03║定之教也。而被淨名呵彈者，為折四枯之學，令鄙
X18n0338_p0546b04║小慕大也。今如來命令問疾，目連若述往昔被呵
X18n0338_p0546b05║之事，即四榮之義漸顯，成前五種利益之義也。
X18n0338_p0546b06║目連白佛言：「世尊！我不堪任詣彼問疾。
X18n0338_p0546b07║此第二奉辭不堪，文有四意：一，正奉辭不堪；二，述
X18n0338_p0546b08║不堪之由；三，正述被呵之事；四，結不堪。昔為居士
X18n0338_p0546b09║說法，遂被淨名彈呵，爾時莫知所對，豈堪傳如來
X18n0338_p0546b10║旨也？
X18n0338_p0546b11║所以者何？憶念我昔入毗耶離大城，於里巷中為諸
X18n0338_p0546b12║居士說法。
X18n0338_p0546b13║此是二明不堪之由，由於里巷為居士說法也。里
X18n0338_p0546b14║巷者，只是村隣小曲之路耳，或表溝巷，所斷之理，
X18n0338_p0546b15║非大直道也。為諸居士說法者，「居士」即是八百居
X18n0338_p0546b16║家大富之士也。為說法者，有師解言「為說五戒、十
X18n0338_p0546b17║善有相法也」。恐此不然，五戒、十善是人天乘，非是
X18n0338_p0546b18║諦理入道之說；今明目連，多是說三藏教門，析法
X18n0338_p0546b19║入空，小乘入道之意也。何以得知？類前後呵諸聲
X18n0338_p0546b20║聞，皆是半滿相對；又尋呵文，則應爾。
X18n0338_p0546b21║時，維摩詰來謂我言：『唯，大目連！為白衣居士說法，不
X18n0338_p0546b22║當如仁者所說。
X18n0338_p0546b23║此是第三述往昔被呵之事，就此文有三意：一，總
X18n0338_p0546b24║呵；二，別呵；三，居士聞法得益。一、總呵，云「不當如仁
X18n0338_p0546c01║者所說」，此是總呵也。用音不同，亦言不當，不當法
X18n0338_p0546c02║相、根緣也。今明總呵者，總三種不當：一，呵目連不
X18n0338_p0546c03║當法相；二，不當根緣；三者，不當佛心。一、不當法相
X18n0338_p0546c04║者，法相即空，那得說溝巷！破析入空，此乖法相，不
X18n0338_p0546c05║當道理也。二、不當根緣者，前人是大乘根緣，須說
X18n0338_p0546c06║大乘法，無以穢食置之寶器，非唯不得大道，又失
X18n0338_p0546c07║小益，是為不當根緣也。三、不當佛意者，佛意本為
X18n0338_p0546c08║大事因緣，眾生不堪，事不獲已而以小接；今有大
X18n0338_p0546c09║機，即應說大，此是佛之本意。那忽以小乘化於大
X18n0338_p0546c10║根，此不當佛心。故有三種不當，總此三意彈呵，故
X18n0338_p0546c11║云「不當如仁者所說」也。但目連禪定第一，而約說
X18n0338_p0546c12║法彈呵者，良以禪定力淺，見法相不明也。如水未
X18n0338_p0546c13║澄清，珠相不現。又，小定三昧，觀前人根，不明利鈍，
X18n0338_p0546c14║致有漏機之失，彈說法淺，是彈呵禪定之不及也。
X18n0338_p0546c15║是義，身子章具以料簡也。
X18n0338_p0546c16║夫說法者，當如法說。
X18n0338_p0546c17║自此以下是第二別呵，文有三意，即是用摩訶衍
X18n0338_p0546c18║三教，歷別破目連三不當也。此有三雙：一者，外如
X18n0338_p0546c19║法相說，內如法相解。即是用摩訶衍通教即空，斥
X18n0338_p0546c20║不空，破目連說法不當道理也。二，一雙者，外當了
X18n0338_p0546c21║根緣，內善於知見，得無罣礙，即是用別教大乘，破
X18n0338_p0546c22║目連說法不當根緣，不得四無礙也。三，一雙者，外
X18n0338_p0546c23║慈眾生，念報佛恩，即是用圓教大乘，破目連說法
X18n0338_p0546c24║運懷，不當佛心也。菩薩能用此摩訶衍三教說法，
X18n0338_p0547a01║即是「當如法說」，目連不能以此摩訶衍三教為諸
X18n0338_p0547a02║居士說法，今折其說三藏教之非，令依摩訶衍如
X18n0338_p0547a03║法相之說也。今就第一勸當如法說，文有二意：一，
X18n0338_p0547a04║正明當如法說；二，明當如法解。今就當如法說，文
X18n0338_p0547a05║有三意：一者，標章總勸；二者，別說；三者，結。經言「夫
X18n0338_p0547a06║說法者，當如法說」，此即標章總勸，勸令如摩訶衍
X18n0338_p0547a07║教所明體法三空，如法而說也。
X18n0338_p0547a08║法無眾生，離眾生垢故；
X18n0338_p0547a09║此是二別明，約摩訶衍體法三空破目連用三藏
X18n0338_p0547a10║教說三空之失，就此即為三：一者，初有四番明摩
X18n0338_p0547a11║訶衍體法生空，破三藏教明破析法生空也；二，次
X18n0338_p0547a12║有八番經文明體法空，破析法法空也；次有七番
X18n0338_p0547a13║經文并有六句，明體法平等空，破三藏明平等空
X18n0338_p0547a14║也。今略分別半、滿，明三空不同：前明三藏教三空，
X18n0338_p0547a15║彼教明五陰成人，即陰離陰，求人不得，名眾生空；
X18n0338_p0547a16║析五陰無常、生滅歸空，名法空。故《阿含經》云「誰老
X18n0338_p0547a17║死？是老死二俱邪見」，「誰老死」，名眾生空；「是老死」，是
X18n0338_p0547a18║名法空。若依《阿毗曇》門，但明生空義；若依《雜阿含》，
X18n0338_p0547a19║具有二空；若依《成論》云，明三空。有師解平等空云
X18n0338_p0547a20║「若有人、法之別，不名平等；無人法之殊，即是平等。
X18n0338_p0547a21║此平等即是空，故名平等空也」。今研此語，若平等
X18n0338_p0547a22║即是平等空者，亦應眾生實法即是生空、法空，若
X18n0338_p0547a23║直生法不名生法空，要破生破法，方名生法空者，
X18n0338_p0547a24║今亦要破平等，方名平等空也。若止作二空明義，
X18n0338_p0547b01║平等猶屬法空也。法語通漫，無所不收，故《大智論》
X18n0338_p0547b02║云「眾生無上佛，是法無上涅槃」，是故知涅槃平等
X18n0338_p0547b03║空猶是法空也。雖復二空、三空，皆是三藏析假入
X18n0338_p0547b04║空，名為拙度；破拙用巧故，為說大乘體法入空。今
X18n0338_p0547b05║以譬顯析、體巧拙之殊，如實拳指，鏡像拳指，具在
X18n0338_p0547b06║《玄義》，不繁重述也。智人體知鏡像無拳，即無指，無
X18n0338_p0547b07║指無空，不須破析，方無拳、無指、無空也。此三法不
X18n0338_p0547b08║可得，但有名字，說為三耳。名字之法，不在內、外、兩
X18n0338_p0547b09║中間，亦不常自有，是字不住，亦不不住。是字無所
X18n0338_p0547b10║有故，是則無名、無相；言語道斷，無說、無示。法相如
X18n0338_p0547b11║是，豈可說乎？若是三藏明三空，前二空皆方便，平
X18n0338_p0547b12║等空始是偏真之真諦也。若摩訶衍教明三空，名
X18n0338_p0547b13║字三俱得，即真入中也；若承稟通教，入此三空，同
X18n0338_p0547b14║得見真；菩薩上根利智，雖稟通教，能見於空，及與
X18n0338_p0547b15║不空，即見中道佛性也。淨名今用摩訶衍體法巧
X18n0338_p0547b16║度三空，即斥目連用拙度之三空，故前言「不當如
X18n0338_p0547b17║仁者所說」也。經言「法無眾生，離眾生垢故」，此有四
X18n0338_p0547b18║番，正明體法入眾生空，即是入中道佛性也。問曰：
X18n0338_p0547b19║眾生空何得入佛性？答曰：《大品經》明「一切法趣我
X18n0338_p0547b20║見、人見等見，是趣不過」，《大涅槃經》明「眾生佛性，不
X18n0338_p0547b21║即六法，不離六法」。是言何謂？此明六十二見是如
X18n0338_p0547b22║來種。今言法者，即無明心具一切諸法也。故此經
X18n0338_p0547b23║下文言「心垢，故眾生垢；心淨，故眾生淨也」，《華嚴經》
X18n0338_p0547b24║云「心如工畫師，造種種五陰；一切世間中，無不由
X18n0338_p0547c01║心造」，今約此以明一切法也。經言「法無眾生，離眾
X18n0338_p0547c02║生垢」者，今作三種解：一，約理性；二，約實慧；三，約方
X18n0338_p0547c03║便慧。一、約理性解者，所言法者，即是心及一切法，
X18n0338_p0547c04║即是法性。法性本來清淨，畢竟無所有，何處有眾
X18n0338_p0547c05║生！若無眾生，那得有眾生垢！是則自性清淨心，不
X18n0338_p0547c06║為煩惱所染，故名為離也。又，此經下文云「如優波
X18n0338_p0547c07║離，以心相得解脫。時，寧有垢不？」一切眾生無垢，亦
X18n0338_p0547c08║如是。故《勝天王般若》云：「自相空故，自相離故。」二、約
X18n0338_p0547c09║實慧釋者，若法即法性，法性無眾生即是。妄計有
X18n0338_p0547c10║眾生，故有十六知見、六十二見、一切屬見煩惱垢。
X18n0338_p0547c11║若了知法性畢竟無眾生，即得離十六知見、六十
X18n0338_p0547c12║二見、一切屬見煩惱，名離眾生垢也。三、約方便慧
X18n0338_p0547c13║解者，若實慧與理合，即能無眾生，現一切眾生；自
X18n0338_p0547c14║離眾生垢，亦能令一切眾生離眾生垢也。此即是
X18n0338_p0547c15║三種解脫不縱不橫，如世「伊」字。如此明眾生空義，
X18n0338_p0547c16║豈可同彼聲聞經之所辨乎？下番皆有此意，一一
X18n0338_p0547c17║無非觀心，故不須一一更作觀心解也。
X18n0338_p0547c18║法無有我，離我垢故；法無壽命，離生死故；法無有人，
X18n0338_p0547c19║前、後際斷故；
X18n0338_p0547c20║此是破聲聞經明我空。有我見故，即有一切見煩
X18n0338_p0547c21║惱垢。即陰離陰中求我不可得，我見即滅，方離一
X18n0338_p0547c22║切屬見煩惱垢也。今摩訶衍體法明我空，具有三
X18n0338_p0547c23║義：一、約理者，心及一切法即是法性，法性本來非
X18n0338_p0547c24║我、非無我，是真無我義。法性尚無有我，何處有我
X18n0338_p0548a01║見、一切屬見諸煩惱垢也？即是自性離我垢也。二、
X18n0338_p0548a02║約實慧解者，若法性無我而有我垢者，良以不知
X18n0338_p0548a03║真無我義也。若能體知法性真無我者，即我見及
X18n0338_p0548a04║一切屬見諸煩惱垢，自然而離，故言離我垢也。三、
X18n0338_p0548a05║方便慧明離我垢，類前可知，此即三種解脫義也。
X18n0338_p0548a06║經言「法無壽命，離生死故」者，亦作三釋：一約理解
X18n0338_p0548a07║者，心及一切法即是法性，法性既非垢染，何得有
X18n0338_p0548a08║妄報相續壽命？若無壽命，即無二十五有生死，故
X18n0338_p0548a09║言離生死也。若作實慧解，能體法即法性，即不見
X18n0338_p0548a10║壽命，得離二十五有生死也。三約方便解，若理智
X18n0338_p0548a11║合，雖無壽命，而能現受二十五有生死，生不為生
X18n0338_p0548a12║死所拘，即是離生死也。即三種解脫義，類前可知。
X18n0338_p0548a13║經言「法無有人，前、後際斷故」者，若約理解，前際是
X18n0338_p0548a14║生死，後際即是涅槃，心及一切法即是法性，法性
X18n0338_p0548a15║本來無人，何有生死之前際、涅槃之後際也？若法
X18n0338_p0548a16║性非生死、非涅槃，即是中道佛性，中道佛性畢竟
X18n0338_p0548a17║無前、後際相，故云斷也。次約實慧解，而言有前、後
X18n0338_p0548a18║際者，良以無明不了，妄計謂有也。若體法即法性，
X18n0338_p0548a19║不見有人，即不同凡夫生死流轉，亦不同二乘入
X18n0338_p0548a20║涅槃、灰身滅智，故云前後際斷也。若約理智合，方
X18n0338_p0548a21║便現同前、後際，無實繫業，即是斷也。即此是三種
X18n0338_p0548a22║解脫也。
X18n0338_p0548a23║法常寂然，滅諸相故；
X18n0338_p0548a24║此有八番正明體法入空。所言「法常寂然，滅諸相」
X18n0338_p0548b01║者，若約理解，心及一切法即是法性，本來常寂，則
X18n0338_p0548b02║一切法亦常寂然，即大涅槃，不可復滅；而言滅諸
X18n0338_p0548b03║相者，法性之理，本無相起，故言滅也。若實慧解，體
X18n0338_p0548b04║達寂然之理者，則妄想諸相自然滅也。若理智合，
X18n0338_p0548b05║即有無方大用，用而常無相、無念也。此即是三種
X18n0338_p0548b06║解脫義，如前可知也。
X18n0338_p0548b07║法離於相，無所緣故；法無名字，言語斷故；法無有說，
X18n0338_p0548b08║離覺觀故；
X18n0338_p0548b09║所言「法離於相，無所緣」者，若約理解，心及一切法
X18n0338_p0548b10║即是法性，法性本無十相，故言法離於相，若無相
X18n0338_p0548b11║境，則不為妄念及智、識之所緣也。若約實慧釋者，
X18n0338_p0548b12║若了知法性自性離相，則妄念自息，無所緣念也。
X18n0338_p0548b13║若理智合，即有無緣大慈，無所不被也。即是三種
X18n0338_p0548b14║解脫之義，類前可知。經言「法無名字，言語斷故」者，
X18n0338_p0548b15║若約理解，心及一切法即是法性，法性無名，即不
X18n0338_p0548b16║可說示，任運言語道斷也。若約實慧解者，若達法
X18n0338_p0548b17║性無名之理，即無可言說，言語道斷也。若約理合，
X18n0338_p0548b18║方便明義四不可說，用四悉檀而說也。即是三種
X18n0338_p0548b19║解脫，類前可知。經言「法無有說，離覺觀」者，若約理
X18n0338_p0548b20║解，心及一切法即是法性，法性之理本來無說，性
X18n0338_p0548b21║離覺觀故也。若約實慧解，若達法性不可說，則攀
X18n0338_p0548b22║緣覺觀任運不起，故言離覺觀也。若理智合，即如
X18n0338_p0548b23║阿脩羅琴也。三種解脫，宛然可見。
X18n0338_p0548b24║法無形相，如虗空故；法無戲論，畢竟空故；法無我所，
X18n0338_p0548c01║離我所故；法無分別，離諸識故；
X18n0338_p0548c02║經言「法無形相，如虗空故」者，若就理釋，心及一切
X18n0338_p0548c03║法即是法性，法性無形、無質、無有相貌，不分別，猶
X18n0338_p0548c04║如虗空也。若約實慧解釋，通達法性，即不見形相，
X18n0338_p0548c05║心如虗空也。若理智合，則無形現形，無相現相，遍
X18n0338_p0548c06║虗空法界。此即三種解脫也。經言「法無戲論，畢竟
X18n0338_p0548c07║空故」者，若約理解，心及一切法即是法性，法性本
X18n0338_p0548c08║無愛見之戲論，法性畢竟空也。若實慧解者，達法
X18n0338_p0548c09║性無戲論，即畢竟空也。若理智合，即能無方之辯，
X18n0338_p0548c10║言滿三千，無違言之失也。三種解脫，類前可知。經
X18n0338_p0548c11║言「法無我所，離我所」者，就理而解，心及一切法即
X18n0338_p0548c12║是法性，法性本無我，何有我所？即是自性離故。若
X18n0338_p0548c13║約實慧而釋，了達性無我，即離一切所有之愛著
X18n0338_p0548c14║也。若理智合，即能形充法界，種種施為，而內無我
X18n0338_p0548c15║所計著之患也。經言「法無分別，離諸識故」者，若約
X18n0338_p0548c16║理明義，心及一切法即是法性，法性之理，本無分
X18n0338_p0548c17║別性，非六識、七識、八識也。若約實慧而辨，若達法
X18n0338_p0548c18║性無分別理，即離六識、七識、八識之生死也。若理
X18n0338_p0548c19║智合，則能隨機普現諸眾生內無染著，故言離也。
X18n0338_p0548c20║是則三種解脫之義，宛然可知也。
X18n0338_p0548c21║法無有比，無相待故；
X18n0338_p0548c22║此下七番及諸句，似是平等空及法空雜明，破聲
X18n0338_p0548c23║聞經析法說平等及法空也。所言「法無有比，無相
X18n0338_p0548c24║待」者，若就理，則心及一切法即是法性，如《大品經》
X18n0338_p0549a01║云「菩薩行般若時，不見出法性外有法」。既其無法，
X18n0338_p0549a02║何所比竝？即是絕待義也。問曰：若言「法無有比，是
X18n0338_p0549a03║絕待義」者，只以待比說無比，豈得是絕待耶？答曰：
X18n0338_p0549a04║若以有待之心分別不待，亦計為待；若法性無心
X18n0338_p0549a05║分別，則一切有待皆是無待也。若約實慧解者，通
X18n0338_p0549a06║達法性之外，更無有可比之法，即相待之惑自然
X18n0338_p0549a07║而滅，故言無相待。若理智合明，無待而待，觀同法
X18n0338_p0549a08║界相待，而不滯相待，即是無相待義也。是則三種
X18n0338_p0549a09║解脫之義，類前可知。今以無待對平等空者，相待
X18n0338_p0549a10║之惑既細，乃至平等之理猶有所在；若能絕待，即
X18n0338_p0549a11║無等不等，故平等之法亦是空也。但三藏明平等
X18n0338_p0549a12║空，空是偏真之理，情既未斷，待何由絕？今明法無
X18n0338_p0549a13║比智障心滅，乃是真絕待之義。
X18n0338_p0549a14║法不屬因，不在緣故；法同法性，入諸法故；法隨於如，
X18n0338_p0549a15║無所隨故；法住實際，諸邊不動故；
X18n0338_p0549a16║經言「法不屬因，不在緣故」者，若就理解，心及一切
X18n0338_p0549a17║法即是法性，法性本來非六因，故不在四緣也，亦
X18n0338_p0549a18║可非十二因緣之流轉也；但六因有所作因，四緣
X18n0338_p0549a19║有增上緣，義深與相待意同，故屬平等空之所破
X18n0338_p0549a20║也。若約實慧解者，若了法性非六因，則四緣及十
X18n0338_p0549a21║二緣之惑倒皆悉滅。若理智合，雖不見因緣，而緣
X18n0338_p0549a22║起化物，無滯無的當，故不定在緣也。「法同法性，入
X18n0338_p0549a23║諸法」者，若就理釋，心及一切法即是法性，故言同
X18n0338_p0549a24║也；而一切法悉有安樂性，即是入一切法也；亦是
X18n0338_p0549b01║一法入一切法，一切法入一法，故說入諸法也。若
X18n0338_p0549b02║約實慧解者，若能通達法性，即智慧入，一切法無
X18n0338_p0549b03║非法性也。若理智合，即能以一法入一切法，入一
X18n0338_p0549b04║法應入一切法，無礙自在也。經言「法隨」者，若就理
X18n0338_p0549b05║解，心及一切法即是法性，法性即是如法，不乖如
X18n0338_p0549b06║故，言法隨於如；法性即如，無能隨所隨之異，故言
X18n0338_p0549b07║無所隨也。若約實慧解釋，通達法即法性，法性即
X18n0338_p0549b08║如如不異，故即不有能觀之智慧異於如，故言無
X18n0338_p0549b09║所隨也。若約理智合明，一切應用之法，皆順法性
X18n0338_p0549b10║真如而起，起即無所隨也。經言「法住實際，諸邊不
X18n0338_p0549b11║動」者，若約理釋，心及一切法即是法性，法性即是
X18n0338_p0549b12║實際之異名；若法依法性，即住實際之理，實際非
X18n0338_p0549b13║四邊，故無四邊之惑動也。若約實慧解，其能通達
X18n0338_p0549b14║一切法住實際者，即不為四邊邪見火之所動燒
X18n0338_p0549b15║也。若理智合解，雖無四邊而能起四教四門攝物，
X18n0338_p0549b16║雖用四門，而內無執著、流轉之過，故言諸邊不動。
X18n0338_p0549b17║此即是三種解脫也。
X18n0338_p0549b18║法無動搖，不依六塵故；法無去來，常不住故；
X18n0338_p0549b19║經言「法無動搖，不依六塵」者，若理明義，心及一切
X18n0338_p0549b20║法即是法性，法性非根機，故不依六塵也。若約實
X18n0338_p0549b21║慧解，若達法性不動，即得六根清淨，不著六塵也。
X18n0338_p0549b22║若就理智合，方便和光而不同塵，故言不依六塵
X18n0338_p0549b23║也。經言「法無去來，常不住故」，若約理明義，心及一
X18n0338_p0549b24║切法即是法性，法性無來無去，故無所住也。若約
X18n0338_p0549c01║實慧解釋，通達法性無去無來，即不住生死、涅槃
X18n0338_p0549c02║也。若就理智合，即有方便不去相而去，不來相而
X18n0338_p0549c03║來，是則不住去來相也。
X18n0338_p0549c04║法順空，隨無相，應無作；
X18n0338_p0549c05║若聲聞經明三三昧，約十六行；摩訶衍明三三昧，
X18n0338_p0549c06║同緣諸法實相，隨順應化，三名雖異，終同歸實相
X18n0338_p0549c07║法性。就此亦作三解，若約理明三三昧，如《思益經》
X18n0338_p0549c08║言「一切眾生即是滅定」。自有約實慧論三三昧，即
X18n0338_p0549c09║是復宗明義。自有約應用論三三昧，雖順有相有
X18n0338_p0549c10║作，內心不違實法也。即是三種解脫也。
X18n0338_p0549c11║法離好、醜，法無增損，法無生滅，法無所歸；法過眼、耳、
X18n0338_p0549c12║鼻、舌、身、心，法無高下，法常住不動，法離一切觀行。
X18n0338_p0549c13║經言「法離好醜」者，若約理解，心及一切法即是法
X18n0338_p0549c14║性，法性無可愛果及涅槃之好，無不可愛果及生
X18n0338_p0549c15║死之醜也。若實慧而明，其能通達法性無好醜之
X18n0338_p0549c16║相，得離好醜之報、生死涅槃之果也。若理智合，方
X18n0338_p0549c17║便雖同十法界現好醜之形，而無取捨，緣轉身即
X18n0338_p0549c18║是離也。三種解脫，只在一句耳。經言「法無增損」者，
X18n0338_p0549c19║心及一切法即是法性，法性無生死之增，無涅槃
X18n0338_p0549c20║之損也。實慧及理智合解，成三種解脫義，類「無好
X18n0338_p0549c21║醜」釋可知。經言「法無生滅」，心及一切法即是法性，
X18n0338_p0549c22║法性本自不生，今則無滅也。餘兩種釋成三種解
X18n0338_p0549c23║脫，類前可知。經言「法無所歸」者，心及一切法即是
X18n0338_p0549c24║法性，法性即是極理，豈有所歸！經言「法過眼、耳、鼻、
X18n0338_p0550a01║舌、身、心」者，心及一切法即是法性，法性之理過妄
X18n0338_p0550a02║報六根也。經言「法高下」者，心及一切法即是法性，
X18n0338_p0550a03║法性尚無種智、涅槃之高，豈是煩惱生死之下也。
X18n0338_p0550a04║經言「法常住不動」者，心及一切法即是法性，法性
X18n0338_p0550a05║者，常恒無變，故云不動也。經言「法離一切觀行」者，
X18n0338_p0550a06║心及一切法即是法性，法性本來無觀行，自性離
X18n0338_p0550a07║也。從「不生滅」來，有六句經文，皆應約實慧，及理智
X18n0338_p0550a08║合成、方便慧通釋，成三種解脫之義，但類前可知，
X18n0338_p0550a09║不繁一一解釋也。問曰：何得句句皆作三種釋，悉
X18n0338_p0550a10║有三種解脫義？答曰：《大涅槃經》明百句解脫，《華嚴
X18n0338_p0550a11║經》明微塵世界解脫，《法華經》明一切解脫，今約數
X18n0338_p0550a12║十句明解脫，何足為多也？若不句句辨三德即句
X18n0338_p0550a13║句縱橫，豈得同魔醯之目、世之伊字，異三藏教之
X18n0338_p0550a14║所明也。
X18n0338_p0550a15║唯，大目連！法相如是，豈可說乎？
X18n0338_p0550a16║此是三明結破，目連既不能如淨名如法相說，用
X18n0338_p0550a17║聲聞、辟支佛所應行經，為諸居士說法，此乖違法
X18n0338_p0550a18║相之理，故前呵云「不當如仁者所說」也。問曰：法性
X18n0338_p0550a19║不可說，淨名何得如法相而說？答曰：此經下文云
X18n0338_p0550a20║「無離文字，說解脫相；文字性離，即解脫也」。解脫，即
X18n0338_p0550a21║一切法也。淨名用四悉檀之善巧，無說而說，即是
X18n0338_p0550a22║如法相說也。
X18n0338_p0550a23║夫說法者，無說無示；其聽法者，無聞無得。譬如幻士，
X18n0338_p0550a24║為幻人說法，當建是意，而為說法。
X18n0338_p0550b01║此是二明彈目連不能如法相解脫，此文即有二：
X18n0338_p0550b02║一，彈其不能如法相解；二，借幻為譬。所以經言「夫
X18n0338_p0550b03║說法者，無說無示」者，此即是如法相解。法相真如
X18n0338_p0550b04║之理既無人無我，誰是說者？若無能說之者，即無
X18n0338_p0550b05║所說之法以示前人也。「無說」即如《大涅槃》明四不
X18n0338_p0550b06║可說，「無示」即無四理可以示物也。故《法華經》云：「是
X18n0338_p0550b07║法不可示，言辭相寂滅。諸餘眾生類，無有能得解。」
X18n0338_p0550b08║經言「其聽法者，無聞無得」者，若如法相解，法性非
X18n0338_p0550b09║但無能說之人，亦無聽法之者。既無聽者，誰聞？誰
X18n0338_p0550b10║得？「無聞」即無四聞聞於四說，「無得」即無四理之所
X18n0338_p0550b11║證也。若目連不能如此體達，為說居士說法者，即
X18n0338_p0550b12║是計有師資、能所，豈是如法相解者乎！「譬如幻士，
X18n0338_p0550b13║為幻人說法，當建是意，而為說法」者，菩薩入如幻
X18n0338_p0550b14║三昧，自知能說，猶如幻士；所有聽眾，亦如幻人。如
X18n0338_p0550b15║幻士雖知幻事不實，幻有所說，此即是菩薩知四
X18n0338_p0550b16║不可說，用四悉檀赴緣而有四說，示物之四理，四
X18n0338_p0550b17║理如幻。故《大品經》云「設使有法過於涅槃，我亦說
X18n0338_p0550b18║之如幻夢也」。人即譬聽眾，從無明幻師而有，是則
X18n0338_p0550b19║不有而有。雖有所聽，即幻聽；幻聽無實，即是無聞
X18n0338_p0550b20║無得也。目連為諸居士說法，若入如幻三昧而說
X18n0338_p0550b21║可，是如法相解脫；不能爾，即是不如法相解，何能
X18n0338_p0550b22║如法相說？故前呵云：「不當如仁者所說。」意在此也。
X18n0338_p0550b23║當了眾生，根有利鈍；善於知見，無所罣礙。
X18n0338_p0550b24║此即第二呵目連說法不契根緣，故前言「不當如
X18n0338_p0550c01║仁者所說」。此猶不解別教大乘，不能修從空入假
X18n0338_p0550c02║觀，故不得道種智、法眼，知病識藥，隨病授藥也。就
X18n0338_p0550c03║此經文，即有二：一，呵其不知根；二，呵其於知見有
X18n0338_p0550c04║滯。經言「當了眾生，根有利鈍」者，目連或當生念「如
X18n0338_p0550c05║來亦作此說法，何得見呵？」淨名斥云「如來知眾生
X18n0338_p0550c06║根鈍，故於聲聞經說此柝法空觀；今此八百居士，
X18n0338_p0550c07║即是利根，何得於拙度之教而為說法乎？」今所以
X18n0338_p0550c08║為說摩訶衍體法入法空之教者，以知此八百居
X18n0338_p0550c09║士皆是利根人也。經言「善於知見，得無罣礙」者，即
X18n0338_p0550c10║是斥其知見有滯，不得道種智、法眼，故說法有滯
X18n0338_p0550c11║礙也。今淨名通達別教大乘，得道種智，故知一切
X18n0338_p0550c12║法無罣礙，得法眼，故見一切法無罣礙也，故能知
X18n0338_p0550c13║病識藥，隨病授藥而無礙辯，赴機而說，無滯礙也。
X18n0338_p0550c14║以大悲心讚于大乘，念報佛恩，不斷三寶，然後說法。』
X18n0338_p0550c15║此是第三呵其說法運心，不稱佛意，此猶不解圓
X18n0338_p0550c16║教大乘，故前呵言「不當如仁者所說」耳。就此，文有
X18n0338_p0550c17║二意：一，明當起大悲心；二，明念報佛恩。此是用圓
X18n0338_p0550c18║教之意也。初、經云「以大悲心讚于大乘」者，夫悲能
X18n0338_p0550c19║拔苦，小悲說小乘，但能拔界內小苦，數亦有量；大
X18n0338_p0550c20║悲說大乘，即能拔眾生界內、界外一切眾苦，令得
X18n0338_p0550c21║不思議解脫，住大涅槃，數不可量也。次、言「念報佛
X18n0338_p0550c22║恩，不斷三寶」者，目連因佛得解脫，應報佛恩，應度
X18n0338_p0550c23║眾生，紹三寶種；而今說小乘無常觀入空，令八百
X18n0338_p0550c24║居士斷結入涅槃者，即是斷八百居士三寶種，豈
X18n0338_p0551a01║名報恩之人也？今若報佛恩，知八百居士有大乘
X18n0338_p0551a02║根塵勞，是如來種，教深觀一切法，開佛知見，即是
X18n0338_p0551a03║三種解脫、三德、三寶，不縱不橫，開發道心，心心寂
X18n0338_p0551a04║滅，自然流入薩婆若海，是為不斷三寶種，能報佛
X18n0338_p0551a05║恩也。若能如是運懷，然後說法，即是圓教大乘，稱
X18n0338_p0551a06║會佛心也。
X18n0338_p0551a07║維摩詰說是法時，八百居士發阿耨多羅三藐三菩
X18n0338_p0551a08║提心。
X18n0338_p0551a09║此是第三明居士得益也。淨名既能如法相解，如
X18n0338_p0551a10║法相說，說契大機，故八百居士皆發無上道心也。
X18n0338_p0551a11║我無此辯，是故不任詣彼問疾。」
X18n0338_p0551a12║此是大段第四結辭不堪。目連自惟：既無摩訶衍
X18n0338_p0551a13║三教之辯，致往被呵；今豈堪傳如來旨，往問疾也？
X18n0338_p0551a14║佛告大迦葉：「汝行詣維摩詰問疾。」
X18n0338_p0551a15║此是第三次命大迦葉也。文亦有二：一，佛命問疾；
X18n0338_p0551a16║二，大迦葉奉辭不堪。所以次命大迦葉者，以其聲
X18n0338_p0551a17║聞弟子中頭陀苦行第一也。迦葉即是姓，此翻為
X18n0338_p0551a18║龜，即以姓為名，如目連也。而言大者，或因智大、德
X18n0338_p0551a19║大、心大故，稱大迦葉也。所以然者，迦葉是大辟支
X18n0338_p0551a20║根性，若無佛出世，亦能獨覺，成辟支迦羅；今既值
X18n0338_p0551a21║佛，墮聲聞數，就其智慧勝利，故稱大也。從德以受
X18n0338_p0551a22║大者，是人頭陀苦行第一，其德重大，故稱大也。或
X18n0338_p0551a23║因心以受大者，是人聲聞弟子中，慈悲心大，故名
X18n0338_p0551a24║大也。有言「此人是僧上座，知眾事故，名大迦葉也」。
X18n0338_p0551b01║大迦葉有金色相，亦名無欲。迦葉其人，天性無欲，
X18n0338_p0551b02║雖有金色妻，同床隔疊，身不相觸；聞佛出世，棄金
X18n0338_p0551b03║色婦，隨佛出家，諸聲聞弟子中，少欲知足，十二頭
X18n0338_p0551b04║陀第一，常有慈悲，苦枯節悴，未得道者，不識其德，
X18n0338_p0551b05║不生尊重。一時，如來歎大迦葉，嘆曰「我斷三界結
X18n0338_p0551b06║盡，有大悲心；汝亦如是，與我何殊！」即分座令坐，四
X18n0338_p0551b07║眾見聞，方加敬重。當知此從善欲數入道，若深求
X18n0338_p0551b08║其致，方便欲輔如來弘半、滿頭陀之教，先以四枯
X18n0338_p0551b09║善欲，引物頭陀成道。次欲顯四榮頭陀故，因往貧
X18n0338_p0551b10║里乞食，受淨名呵析，令諸四眾咸恥小乘頭陀，慕
X18n0338_p0551b11║仰大乘頭陀之德。今佛命令問疾，大迦葉若述往
X18n0338_p0551b12║昔被彈，即重顯發四榮頭陀之教，成前五種利益
X18n0338_p0551b13║之義也。
X18n0338_p0551b14║迦葉白佛言：「世尊！我不堪任詣彼問疾。
X18n0338_p0551b15║此是第二迦葉奉辭不堪，文有四意：一，奉辭不堪；
X18n0338_p0551b16║二，述不堪之由；三，正明不堪之事；四，結成不堪。一、
X18n0338_p0551b17║奉辭不堪者，良以往昔因捨富從貧乞食，被彈，無
X18n0338_p0551b18║答，故不堪傳如來旨，往問疾也。
X18n0338_p0551b19║所以者何？憶念我昔於貧里而行乞。
X18n0338_p0551b20║此是第二述不堪之由，由乞食致被呵也。乞食者，
X18n0338_p0551b21║即是十二頭陀一也。釋十二頭陀，義有三意：一、約
X18n0338_p0551b22║半字事理明十二頭陀；二、約滿字事理明十二頭
X18n0338_p0551b23║陀；三、約觀心明十二頭陀也。具出文繁，略之不述。
X18n0338_p0551b24║有師云「小乘見理，名之為貧」。今難此語，若言貧里
X18n0338_p0551c01║是小乘者，須菩提捨貧從富，應是大乘；今善吉非
X18n0338_p0551c02║滿字得道，此義便壞，故不用也。今若作觀行解義，
X18n0338_p0551c03║則約有、空兩門，判其貧富。迦葉頭陀，有門入道，有
X18n0338_p0551c04║門局狹，名之為貧；善吉無諍，空門入道，空門寬曠，
X18n0338_p0551c05║名之為富。雖復有空之殊，同是三藏入道，非關大
X18n0338_p0551c06║乘。故《成論》明空門入道，往往斥於《毗曇》，意在此也。
X18n0338_p0551c07║恐人謬作觀行消經，故比斥此，非經正義，不須執
X18n0338_p0551c08║也。今言迦葉「於貧里而行乞食」者，當有二意：一，為
X18n0338_p0551c09║利佗；二，為自行。一、利佗者，迦葉有慈悲心，見貧窮
X18n0338_p0551c10║者，深生悲愍，持鉢福之，欲使現世轉報，來生免苦。
X18n0338_p0551c11║又，眾生不苦，不求涅槃；既遭貧苦，必易化度，故須
X18n0338_p0551c12║往也。富人著樂，會不從化，徒往，喚擾，於理無益也。
X18n0338_p0551c13║二、為自行者，富人門閣重深，求告難徹，必稽時廢
X18n0338_p0551c14║業，豈如貧之易至，不致妨廢也。又，貧者報劣，飲食
X18n0338_p0551c15║必麤，不生心著；富者豐足，食必甘美，或起習染，此
X18n0338_p0551c16║乖頭陀之行，非為物軌，是則情有偏存，致延彈斥，
X18n0338_p0551c17║不堪之由此也。
X18n0338_p0551c18║時，維摩詰來謂我言：『唯，大迦葉！有慈悲心而不能普，
X18n0338_p0551c19║捨豪富，從貧乞。
X18n0338_p0551c20║此是第三迦葉正述往昔被彈之事。就此，文有三
X18n0338_p0551c21║意：一，總呵；二，別呵；三，迦葉揖敬。一、總呵。云「有慈悲
X18n0338_p0551c22║心而不能普」者，聲聞弟子中，迦葉富有慈悲，如來
X18n0338_p0551c23║所歎，命共同坐，已如前說。但迦葉小乘慈悲，心不
X18n0338_p0551c24║圓普，利佗之懷不等，遂捨富從貧而乞。今大士呵
X18n0338_p0552a01║之者，佛說十二頭陀，本令次第而乞；今捨富從貧，
X18n0338_p0552a02║乖於佛旨。若以慈悲拔貧人現苦，令其種福，招未
X18n0338_p0552a03║來之樂果；今日富者躭著五欲，愛其果報，不知修
X18n0338_p0552a04║福，福盡未來窮困，將墜深坑，何不往化，令後世相
X18n0338_p0552a05║續！今若置而不化，果報則斷，何謂等慈耶！若言「住
X18n0338_p0552a06║有餘涅槃，從其乞食，作解脫因緣」者，何但貧人須
X18n0338_p0552a07║度，富者亦須度；但度貧人而不度富者，慈悲之心
X18n0338_p0552a08║豈得圓普也？若謂貧人厭苦易度，易度本關福德
X18n0338_p0552a09║利根，何必貧苦即易度也？若言「自行為易，而不從
X18n0338_p0552a10║富」者，何得自貪功德，惜少時之化，而令富者失無
X18n0338_p0552a11║量善根也？留神化富，何必妨於自行？若能不捨道
X18n0338_p0552a12║法，往貧里乞；亦應不捨道法，往富而乞；若捨道法
X18n0338_p0552a13║往貧乞者，亦應捨道法往富乞也。若捨道法往富，
X18n0338_p0552a14║妨自行；捨於道法往貧，亦妨自行。二俱有妨，何得
X18n0338_p0552a15║捨一往一？且復於法等者，於食亦等；若美、若不美，
X18n0338_p0552a16║皆悉平等，豈有富食好而生愛，貧食麤而無染？如
X18n0338_p0552a17║此分別，則於食不等，法亦不等，法、食不等，所有慈
X18n0338_p0552a18║悲、頭陀諸行悉皆不等，是故呵言「有慈悲而不能
X18n0338_p0552a19║普，捨豪富，從貧乞。」今時有觀行分衛之者，當依淨
X18n0338_p0552a20║名之說也。
X18n0338_p0552a21║迦葉！住平等法，應次行乞食；為不食故，應行乞食；為
X18n0338_p0552a22║壞和合相故，應取揣食；為不受故，應受彼食。
X18n0338_p0552a23║此是第二別呵。就此，文有四意：一者，呵其乞食心
X18n0338_p0552a24║非；二，呵入聚落心非；三，示正食法；結勸。今就呵乞
X18n0338_p0552b01║食心非，文有四意：一，約小乘證滅諦，破乞食心非；
X18n0338_p0552b02║二，約知苦諦，破乞食心非；三，約斷集破，乞食心非；
X18n0338_p0552b03║四，約修道，破乞食心非。問曰：若約四諦破乞食心
X18n0338_p0552b04║非者，應前對破苦，何得前對滅也？答曰：迦葉證有
X18n0338_p0552b05║餘涅槃行乞食心非，故須前約滅破，次破其昔心
X18n0338_p0552b06║所契。今事果乖心，故次約三諦破其乞食心非也。
X18n0338_p0552b07║一、約證滅破乞食心非者，經言「住平等法，應次行
X18n0338_p0552b08║乞食」者，此即破迦葉未得大乘平等滅諦之理，故
X18n0338_p0552b09║涉事心有去取，致乖次第乞食之法也。今明菩薩
X18n0338_p0552b10║若得本有滅諦平等之理，即心行平等，猶如虗空，
X18n0338_p0552b11║於善、不善等以慈，即於貧、富心無去取，涉事行乞
X18n0338_p0552b12║能次第而求也。所以然者，《大品經》明須菩提白佛
X18n0338_p0552b13║言「世尊！次第心中，應行般若不？」佛答「常不離薩婆
X18n0338_p0552b14║若心，為行、為生修般若波羅蜜」。「常不離薩婆若心」
X18n0338_p0552b15║即是住平等法而能次第行、生修，即是理中次第
X18n0338_p0552b16║求法喜禪悅之食也。猶本垂遠，故涉事次第行乞。
X18n0338_p0552b17║菩薩心依佛慧，能不捨八邪，入八解脫，故得大乘
X18n0338_p0552b18║法喜禪悅之食。若迦葉二乘破八邪，入解脫，但得
X18n0338_p0552b19║小乘法喜禪悅之食。若破八邪，入八解脫，此則捨
X18n0338_p0552b20║邪取正，何得名為次第求於法喜禪悅之食？今菩
X18n0338_p0552b21║薩雖知法性真滅平等，能不捨八邪，入八解脫，即
X18n0338_p0552b22║是次第求大乘法喜禪悅食也。所以然者，以薩婆
X18n0338_p0552b23║若心，從凡夫四禪、四空定次第而入世間禪定；又
X18n0338_p0552b24║次入二乘背捨、解脫、出世間禪；又次入菩薩九種
X18n0338_p0552c01║大禪、出世間上上諸禪，皆是摩訶衍，以不可得故，
X18n0338_p0552c02║菩薩始從凡夫初禪，修至清淨禪，於一一禪中皆
X18n0338_p0552c03║有一心三智，故得真法喜皆有三諦三昧，故得真
X18n0338_p0552c04║禪悅。如是次第從八邪八正諸禪中，求得不思議
X18n0338_p0552c05║法喜禪悅大乘法食，故云「住平等法，應次第行乞
X18n0338_p0552c06║食」，是為菩薩次第行、次第學、次第道。又，《法華經》明
X18n0338_p0552c07║「善能次第集諸善法也」。故，菩薩行十二頭陀時，大
X18n0338_p0552c08║慈平等心如虗空，不觀貧、富，心無去、取，依分衛法，
X18n0338_p0552c09║次第而行乞也。迦葉內心不得無緣大慈，不住本
X18n0338_p0552c10║有滅諦真平等法，故不能於邪、正諸禪次第得大
X18n0338_p0552c11║乘法喜禪悅，唯住偏真滅諦，棄捨生死，故涉事行
X18n0338_p0552c12║乞，心有去取，捨富從貧。淨名破其乞食心非，意在
X18n0338_p0552c13║此也。二、約知苦破乞食心非者，經云「為不食故，應
X18n0338_p0552c14║行乞食」者，只巳苦諦是陰、入、界報身，故須飲食，以
X18n0338_p0552c15║資性命。原迦葉初觀苦時，為欲破此苦諦，求涅槃
X18n0338_p0552c16║不食之法，故須乞食，資身行道。若發無漏，得有餘
X18n0338_p0552c17║涅槃因，入無餘涅槃，同如虗空，即是不食；若在學
X18n0338_p0552c18║地，雖發無漏斷結，結既不盡，不食之因未成，可許
X18n0338_p0552c19║為不食故而行乞食。迦葉結漏已盡，食因以忘，若
X18n0338_p0552c20║為不食，但七日不食，即入無餘涅槃，即無飲食之
X18n0338_p0552c21║患，何得猶存將養此身，日日乞食，意何所主？若迦
X18n0338_p0552c22║葉為福利眾生，令得不食，而行乞食者，不應捨富
X18n0338_p0552c23║也；又不應欲入無餘涅槃也。今菩薩觀苦，為不食
X18n0338_p0552c24║故而行乞食者，菩薩欲破界內、界外生死之食，求
X18n0338_p0553a01║大涅槃無食三昧，此行未成，故須乞食資身，修不
X18n0338_p0553a02║食之因，此則乞食無過也。菩薩為化眾生，令得不
X18n0338_p0553a03║食果，貧富俱往；又為眾故，未得不食常住涅槃，是
X18n0338_p0553a04║故菩薩在於世間行乞食法，終不灰身滅智，入不
X18n0338_p0553a05║食之涅槃也。此皆是觀心明義，不須一一更作觀
X18n0338_p0553a06║心解也。三、約斷集破乞食心非者，經言「為壞和合
X18n0338_p0553a07║相故，應取揣食」，是業、煩惱和合之相，所以招生滅
X18n0338_p0553a08║死，隨其受報，即須四食。原迦葉斷集，本欲破此和
X18n0338_p0553a09║合集因，是故乞求揣食資身。觀行若在學地，破集
X18n0338_p0553a10║諦和合之相未盡，可乞揣食資身，觀行斷此和合
X18n0338_p0553a11║集因盡也。今證有餘涅槃，煩惱已盡，不與集合；無
X18n0338_p0553a12║和合之集，食因已盡，何須更乞揣食資身，意何所
X18n0338_p0553a13║主也？若言「為破眾生集諦和合之相，應取揣食」者，
X18n0338_p0553a14║則不應捨富也；又不應欲入涅槃，捨眾生也。今菩
X18n0338_p0553a15║薩不爾，為欲破界內、界外和合集諦，集諦未盡，故
X18n0338_p0553a16║應受揣食資身，觀行破集諦和合之相也；若為化
X18n0338_p0553a17║眾生，眾生集諦和合未破，不簡貧、富，應受其揣食，
X18n0338_p0553a18║令得破界內、界外集諦和合之相，不忩忩入涅槃。
X18n0338_p0553a19║四、約修道破其乞食心非者，經言「為不受故，應受
X18n0338_p0553a20║彼食」者，原迦葉初修道，為得涅槃不食果，應受佗
X18n0338_p0553a21║飲食，資身修道，是則有食、有命、有身、有道。若在學
X18n0338_p0553a22║地，道既未成，聽許受彼飲食，以修不食涅槃道也。
X18n0338_p0553a23║今位登無學，道已修竟，不食之因已成，何得復受
X18n0338_p0553a24║彼食也？若言「為欲福利眾生，令得不食之因」者，即
X18n0338_p0553b01║不應捨富而從貧也；又不應捨眾生，入涅槃，不受
X18n0338_p0553b02║彼食也。今菩薩為修界內、界外無作道諦不食之
X18n0338_p0553b03║因，此因未成，故受彼食資身，修無作道諦不食之
X18n0338_p0553b04║因，求大涅槃不食之果，不食之因未成，故應受彼
X18n0338_p0553b05║食資身，以修無作道諦不食之因也。若為利益眾
X18n0338_p0553b06║生，令得不食之因，成大涅槃不食之果者，貧富之
X18n0338_p0553b07║食皆悉受也。又，眾生未得不食之因果，是菩薩久
X18n0338_p0553b08║住世間，為令眾生得不食之因果，故頭陀行乞應，
X18n0338_p0553b09║得受一切眾生飲食，及衣服供養。
X18n0338_p0553b10║以空聚想，入於聚落。
X18n0338_p0553b11║此是第二呵入聚落心非，文有二意：一，總呵；二，別
X18n0338_p0553b12║呵。一、總呵者，迦葉捨富從貧之非，意在有心而入
X18n0338_p0553b13║聚落，故有所去取也。所以然者，入聚落，見六塵，是
X18n0338_p0553b14║有分別，即分別有好、有惡，富家所有六塵為好，貧
X18n0338_p0553b15║家所有六塵為惡，迦葉恐於好塵生著，是故捨富
X18n0338_p0553b16║從貧，致令慈悲不普、頭陀之德不圓過生，因此致
X18n0338_p0553b17║為淨名所彈也。今「以空聚落想，入諸聚落」者，世間
X18n0338_p0553b18║空聚落無好惡人物，入者無可取。若能觀六塵皆
X18n0338_p0553b19║空，則無富家好塵，恐生心著之可避；貧家麤塵，於
X18n0338_p0553b20║行無損之可取。是則，何有慈悲不普、捨富從貧之
X18n0338_p0553b21║過也。
X18n0338_p0553b22║所見色與盲等，
X18n0338_p0553b23║此是二別呵迦葉入聚落心非也。若約外解聚落
X18n0338_p0553b24║者，以城、邑、村、家人物聚集所依之處，名為聚落；若
X18n0338_p0553c01║約內解聚落者，即是六根為一切六塵、六識之所
X18n0338_p0553c02║依集，名聚落也。故《金光明經》云「六入村落，結賊所
X18n0338_p0553c03║止，一切自住，各不相知」，《大品經》云「一切法趣眼，是
X18n0338_p0553c04║趣不過，乃至一切法趣意，是趣不過也」。當知六根
X18n0338_p0553c05║聚落一切好惡、塵識，如聚落一切好惡人物也。淨
X18n0338_p0553c06║名前已總約外聚落，呵迦葉滯有，入聚落心非，故
X18n0338_p0553c07║言「以空聚想，入於聚落」。今又約六根明內聚落，呵
X18n0338_p0553c08║迦葉觀智不能照了六根，致於六塵，有所滯礙，是
X18n0338_p0553c09║以慈悲不普，故有捨富從貧之失。初經言「所見色
X18n0338_p0553c10║與盲等」者，凡夫見色，分別好惡，故有愛憎。其盲者，
X18n0338_p0553c11║一向不見，是則無所分別去取。迦葉及諸聲聞，發
X18n0338_p0553c12║真無漏，名為聖人。若入觀緣真，不見諸法，一往同
X18n0338_p0553c13║盲；出觀緣俗，見色分別，還同凡夫有眼分別，情有
X18n0338_p0553c14║去取，故捨富家之色，以封貧家之色也。今菩薩所
X18n0338_p0553c15║見色與盲等，此是不捨道法而同凡所見，見色即
X18n0338_p0553c16║空，無所分別。此與盲等雖無分別取捨、愛恚，而能
X18n0338_p0553c17║分別一切諸色不同盲也；雖分別好惡諸色，而無
X18n0338_p0553c18║去取，故慈心平等，不捨富從貧也。復次，若「知一切
X18n0338_p0553c19║法趣眼，是趣不過」，若了眼根聚落，即得菩薩肉眼
X18n0338_p0553c20║清淨，雖知見十法界色而不壞眼根。見十法界色，
X18n0338_p0553c21║名之為見；無所染著，不壞眼根，即是與盲等也。《涅
X18n0338_p0553c22║槃經》明「學大乘者，雖有肉眼，名為佛眼」，是則五眼
X18n0338_p0553c23║具足，見因緣麤細三諦之理，名之為見實；無所見，
X18n0338_p0553c24║即是與盲等。故《大品經》云「我以五眼觀，不見三聚
X18n0338_p0554a01║眾生也」，亦是不見相而見，不見相故，即與盲等；而
X18n0338_p0554a02║見故，即是五眼具足，見因緣麤細三諦之理分明
X18n0338_p0554a03║也。是則無緣之慈，平等普覆；五眼清淨，見十法界。
X18n0338_p0554a04║欲拔苦與樂竝同福利，豈有一村之內捨富從貧？
X18n0338_p0554a05║鐵輪菩薩，似解尚爾；銅輪十住已上，豈可思量！
X18n0338_p0554a06║所聞聲與響等，所嗅香與風等，所食味不分別，受諸
X18n0338_p0554a07║觸如智證。
X18n0338_p0554a08║經云「所聞聲與響等」者，此譏呵迦葉不體耳根空，
X18n0338_p0554a09║有所好惡音聲，如空谷響，致有怖畏富家音樂歌
X18n0338_p0554a10║詠好聲，不難貧家憂歎惡聲，是故捨富從貧也。菩
X18n0338_p0554a11║薩體耳根聚落空，聞聲如響，但以慈心福利故，貧
X18n0338_p0554a12║富俱往也。菩薩若知一切法趣耳，是趣不過；若了
X18n0338_p0554a13║聞聲如響，即不得趣與非趣，得耳根清淨；雖聞十
X18n0338_p0554a14║法界音聲，聽之而不著。解釋類眼可知，所有功德
X18n0338_p0554a15║具如《法華經》明也。次，經云「所嗅香與風等」，此譏迦
X18n0338_p0554a16║葉不能體鼻空，致分別富貧好惡香塵故，捨富從
X18n0338_p0554a17║貧。今菩薩不爾，了鼻根空，故好惡諸香對鼻，皆如
X18n0338_p0554a18║風也。是則，無富家好香葐蒀之可避，貧家麤香羶
X18n0338_p0554a19║臊非妨之可近也。但為平等福利，故能貧富次第
X18n0338_p0554a20║乞也。若菩薩知一切法趣鼻，是趣不過；若了鼻根
X18n0338_p0554a21║空者，即不得趣與非趣。若得鼻根清淨，具說如《法
X18n0338_p0554a22║華經》也。經言「所食味不分別」者，此譏迦葉不能體
X18n0338_p0554a23║舌根空，謂富人之食精美，須遠；貧家麤味，足可資
X18n0338_p0554a24║身，須往造也。今菩薩不爾，體達舌根即空，設使天
X18n0338_p0554b01║厨味，食之不染；人間苦惱，亦不為惡。是故諸有苦
X18n0338_p0554b02║惱之味在其舌根，皆變成上味，如天甘露，無不美
X18n0338_p0554b03║者，何有惡味異好之可分別也！故不捨富家好味，
X18n0338_p0554b04║從貧乞麤澁也。若菩薩知「一切法趣舌，是趣不過」，
X18n0338_p0554b05║體達舌聚落空，即不見趣與非趣。若得舌根清淨
X18n0338_p0554b06║功德，廣說如《法華經》也。經云「受諸𧢻智證」者，此譏
X18n0338_p0554b07║迦葉出觀受觸，於富貧床、敷、服、翫，情有去取，異於
X18n0338_p0554b08║入觀證滅定也。菩薩不爾，了身根即空，非但入觀
X18n0338_p0554b09║證滅之時無念，隨對諸觸，身無去取，故不捨富家
X18n0338_p0554b10║上妙床敷嚴飾，亦不以貧家臥具為麤，但一相慈
X18n0338_p0554b11║心，次第行乞，而福利之也。若菩薩知「一切法趣身，
X18n0338_p0554b12║是趣不過」，體達身根即空，則不見趣與非趣。若得
X18n0338_p0554b13║身如淨明鏡，十法界依、正報皆於身中現，廣說如
X18n0338_p0554b14║《法華經》。
X18n0338_p0554b15║知諸法如幻相；無自性，無佗性；本自不然，今則無滅。
X18n0338_p0554b16║此譏迦葉不了意根即空，故分別貧富法，則有難
X18n0338_p0554b17║易之殊。富家則威儀、禮節、法則肅然，矜貴難近；貧
X18n0338_p0554b18║家則率爾形儀，往造為易，故慈悲有隔，福利致偏，
X18n0338_p0554b19║乖佛頭陀正法也。菩薩不爾，知一切法皆從無明
X18n0338_p0554b20║而起，猶如幻相。如德女問佛「無明為內外有耶？」佛
X18n0338_p0554b21║答德女「如幻，非內外，而現一切幻事」。無明亦爾，非
X18n0338_p0554b22║內外有，而能有一切法也。無自性、無佗性者，此如
X18n0338_p0554b23║《中論》破自、佗、共、無因生義也。經言「本自不然，今則
X18n0338_p0554b24║無滅」，菩薩體意根，四句撿生，生不得，是即本來無
X18n0338_p0554c01║生。有生，則有無明等一切煩惱火燒；若無生，則無
X18n0338_p0554c02║一切煩惱，故言本自不然。今則無滅者，若有生、有
X18n0338_p0554c03║煩惱，則有滅、有灰斷涅槃；若本無生、無煩惱，今則
X18n0338_p0554c04║無滅諦、灰斷之涅槃也。尚無生死法之可捨，何有
X18n0338_p0554c05║涅槃法之可取？豈有富家世俗法則難近之可捨、
X18n0338_p0554c06║貧家禮儀簡易之可取哉！菩薩達意根中道佛性，
X18n0338_p0554c07║能於生死、涅槃，心無取捨。為福利眾生，雙遊生死、
X18n0338_p0554c08║涅槃，是以於貧富之法心無取捨，而為福利眾生，
X18n0338_p0554c09║不礙貧富難易之法，慈悲次第行乞也。菩薩知一
X18n0338_p0554c10║切法趣意根，是趣不過；若菩薩體意根聚落空，則
X18n0338_p0554c11║不見趣與非趣。若獲意根清淨所有功德，廣說如
X18n0338_p0554c12║《法華經》。
X18n0338_p0554c13║迦葉！若不捨八邪，入八解脫，以邪相入正法；
X18n0338_p0554c14║此是第三示正食法，文有二意：一，示正食法；二，疊
X18n0338_p0554c15║釋。初示正食法，即有二：一，明食體；二，明食用。一、明
X18n0338_p0554c16║食體者，迦葉乞食心非，良以不知正食之法，是以
X18n0338_p0554c17║淨名次為說大乘正食之法也。此經下文呵身子
X18n0338_p0554c18║云「佛說八解脫，仁者受行，豈雜欲食而聞法乎？」小
X18n0338_p0554c19║乘明八解脫即真空法喜禪悅之食，但以不依佛
X18n0338_p0554c20║慧；捨八邪，入八解脫，即是思議解脫，故不得大乘
X18n0338_p0554c21║法喜禪悅之食也。所以《涅槃經》云「諸比丘雖行乞
X18n0338_p0554c22║食，而未曾得大乘法食」。今明菩薩能以佛慧見中
X18n0338_p0554c23║道佛性之理非邪非正，而邪正雙遊，入不思議八
X18n0338_p0554c24║解脫、八正，即是大乘真禪悅法喜之食。經云「不捨
X18n0338_p0555a01║八邪，入八解脫，以邪相入正法」者，邪有二種：一，事
X18n0338_p0555a02║邪；二，理邪。正亦有二：一，事正；二，理正。一、事邪者，即
X18n0338_p0555a03║是根本四禪、四空，名為味禪，皆生愛見、慢人、邪法
X18n0338_p0555a04║故，名事邪也。若望魔禪鬼定，此猶是世間正禪；若
X18n0338_p0555a05║望背捨、解脫，猶是事八邪也。理邪者，即是見心緣
X18n0338_p0555a06║理不正，名為邪見、邪思惟、邪語、邪業、邪命、邪念、邪
X18n0338_p0555a07║精進、邪定，是為緣理八邪也。次明正有二種者，一，
X18n0338_p0555a08║事正；二，理正。事正即是八解脫，破事八邪也。二種
X18n0338_p0555a09║正者，即是正見等八正道，對破緣理之八邪也。若
X18n0338_p0555a10║聲聞人不得中道慧，修八背捨，斷事邪八禪之味
X18n0338_p0555a11║著，方得八解脫，是為捨八邪，入解脫，即是得思議
X18n0338_p0555a12║之禪悅飲食也；修八正道，破緣理八邪，得入見諦，
X18n0338_p0555a13║是為離邪相，入正法，即是得思議之法喜食也。此
X18n0338_p0555a14║之法喜、禪悅食，即是聲聞、緣覺所得法食，非真大
X18n0338_p0555a15║乘法食也。今明菩薩能依佛慧，見中道佛性，不捨
X18n0338_p0555a16║八味禪事邪，而修背捨，入八解脫，邪正不妨，成三
X18n0338_p0555a17║諦三昧，即是大乘禪悅之食；又能觀八邪，入無作
X18n0338_p0555a18║八正，邪正不相妨，成一心三智，見三諦之理，即是
X18n0338_p0555a19║大乘法喜之食，是名真大乘法喜禪悅之飲食也。
X18n0338_p0555a20║迦葉不得此真飲食，故心有取捨，致有捨富從貧
X18n0338_p0555a21║之不著。住不思議菩薩，能如此得不思議大乘法
X18n0338_p0555a22║喜、禪悅之食，是故慈悲緣貧富，俱皆福利，如為一
X18n0338_p0555a23║人，眾多亦然。若於貧富不偏，即於一切眾生不偏，
X18n0338_p0555a24║是則於食等者，於法亦等也。
X18n0338_p0555b01║以一食施一切，供養諸佛，及眾賢聖，然後可食。
X18n0338_p0555b02║此是亦明食用。迦葉及二乘得思議法喜禪悅之
X18n0338_p0555b03║食，止是資其神智，不能以一食施一切及眾賢聖
X18n0338_p0555b04║也。菩薩能依佛慧，得不思議真法喜禪悅之食，雙
X18n0338_p0555b05║遊二諦，即得世間、出世間之食，故能以一食施一
X18n0338_p0555b06║切，供養諸佛及眾賢聖。如致香積，一鉢之飯，一眾
X18n0338_p0555b07║食之不賜，既得真法喜禪悅之食，此內得法喜食
X18n0338_p0555b08║非偽，故說「然後可食」；是真應供，能報施主，外為真
X18n0338_p0555b09║田，然後可食也。迦葉既不能爾，何得內心受虗偽
X18n0338_p0555b10║禪悅之食？外非良田，何得捨富受貧人之食？非但
X18n0338_p0555b11║不能福利富人，亦不能福利貧人也。
X18n0338_p0555b12║如是食者，非有煩惱，非離煩惱；非入定意，非起定意；
X18n0338_p0555b13║非住世間，非住涅槃。如是食者，非住涅槃。
X18n0338_p0555b14║此是二明疊釋。初番文亦有二意：一，釋食體；二，釋
X18n0338_p0555b15║食用。經云「如是食」者，此下有三番疊釋：初番疊釋，
X18n0338_p0555b16║約理，邪正不相妨礙。若依佛慧，不見邪見、邪思惟
X18n0338_p0555b17║等之八邪，故言非有煩惱；不見正思惟等之八正，
X18n0338_p0555b18║故言非離煩惱。二、次一番疊釋八邪八正。經言「非
X18n0338_p0555b19║入定意，非起定意」，菩薩心依佛慧，不見八解、九定
X18n0338_p0555b20║之可入，故言非入定意；不見出八味禪，及出邪亂，
X18n0338_p0555b21║故言非起定意也。問曰：前正示食體，事前理後；今
X18n0338_p0555b22║疊釋，何得理前事後？答曰：此明不思議之事理，不
X18n0338_p0555b23║可定有前、後。所以參互者，表不思議之事理，不可
X18n0338_p0555b24║定有前、後異也。三、總疊事理釋。經言「非住世間，非
X18n0338_p0555c01║住涅槃」，菩薩心依佛慧，不住事理二邪，故言非住
X18n0338_p0555c02║世間；不住事理二正，入有餘、無餘二種涅槃，故言
X18n0338_p0555c03║非住涅槃也。
X18n0338_p0555c04║其有施者，無大福、無小福，不為益、不為損。
X18n0338_p0555c05║此是二明釋不思議正食用，明菩薩得正食之用，
X18n0338_p0555c06║能為施主真實福田也。經言「其有施者，無大福、無
X18n0338_p0555c07║小福」，若作譏迦葉而解，不可貧人重心而施，故得
X18n0338_p0555c08║大福，應須詣貧；富人輕心而施，生彼小福，不須往
X18n0338_p0555c09║也。今菩薩是無上食因，其有施者，皆入佛道，豈有
X18n0338_p0555c10║大、小兩福之殊也！若案理釋，生施主涅槃之福，名
X18n0338_p0555c11║為大；生施主人天之福，名為小。菩薩真田，其有施
X18n0338_p0555c12║者，皆至佛道，無二邊大、小福也。經言「不為益，不為
X18n0338_p0555c13║損」者，若作譏迦葉，而釋迦葉心局，謂往貧而乞，即
X18n0338_p0555c14║彼此有利，名為益也；若往富而祈，彼心既輕，往乞
X18n0338_p0555c15║廢業，彼此皆為損也。今菩薩心依佛慧，貧富俱往，
X18n0338_p0555c16║不見輕心之施為損，不見重心之施為益也。俱慈
X18n0338_p0555c17║心平等，為顯法無增無減之理也。若案理而解，不
X18n0338_p0555c18║為益者，不為作世間生死果報之益；不為損者，不
X18n0338_p0555c19║為損之復之，令煩惱、生死盡，入涅槃灰斷也。
X18n0338_p0555c20║是為正入佛道，不依聲聞。
X18n0338_p0555c21║此是第四明顯頓，以斥漸也。正入佛道者，即是圓
X18n0338_p0555c22║觀，開佛知見，入初發心，即是佛也。不依聲聞者，漸
X18n0338_p0555c23║悟證真。若不了義解，畢竟不得菩提；若依了義解
X18n0338_p0555c24║說，漸入佛慧也。故《法華經》云：「是諸人等，應以是法，
X18n0338_p0556a01║漸入佛慧也。」
X18n0338_p0556a02║迦葉！若能如是食，為不空食人之施也。』
X18n0338_p0556a03║此是第五明結勸，亦是結呵也。若能以無緣大慈，
X18n0338_p0556a04║貧富俱往，一切普利，依大乘四諦行乞資身，正入
X18n0338_p0556a05║聚落，得大乘不思議真法食者，施主則隨有所施
X18n0338_p0556a06║之食，皆為作大乘無上福田，是則「不空食人之施
X18n0338_p0556a07║也。」
X18n0338_p0556a08║時我，世尊！聞說是語，得未曾有，即於一切菩薩深起
X18n0338_p0556a09║敬心。復作是念：斯有家名，辯才智慧，乃能如是！其誰
X18n0338_p0556a10║不發阿耨多羅三藐三菩提心？我從是來，不復勸人
X18n0338_p0556a11║以聲聞、辟支佛行。
X18n0338_p0556a12║此是第三迦葉諮述往昔聞此彈呵，敬揖之懷也。
X18n0338_p0556a13║迦葉聞淨名種種彈斥，示真食法，既昔所不聞，故
X18n0338_p0556a14║於菩薩行人咸起敬心，自惟無此智德，即內心揖
X18n0338_p0556a15║伏四枯之化；心折，即是顯發如來四榮之教也。
X18n0338_p0556a16║是故，不任詣彼問疾。」
X18n0338_p0556a17║此是第四大段奉辭不堪。既被如上之呵，爾時莫
X18n0338_p0556a18║知詶答，今豈堪傳如來旨，往問疾也？
X18n0338_p0556a19║
X18n0338_p0556a20║維摩羅詰經文疏卷第十二