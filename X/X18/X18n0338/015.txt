X18n0338_p0572b01║
X18n0338_p0572b02║
X18n0338_p0572b03║
X18n0338_p0572b04║維摩羅詰經文疏卷第十五（弟子品之五）
X18n0338_p0572b05║
X18n0338_p0572b06║佛告優波離：「汝行詣維摩詰問疾。」
X18n0338_p0572b07║此即是第八次命優波離。文亦有二：一，佛命問疾：
X18n0338_p0572b08║二，優波離奉辭不堪。所以佛次命優波離者，以其
X18n0338_p0572b09║聲聞弟子中持律第一也。優波離，此翻為上首，有
X18n0338_p0572b10║翻為化生，是人恐從念數入道。所以然者，三藏教
X18n0338_p0572b11║門修多羅、阿毗曇兩藏有是佛自說，或有弟子說，
X18n0338_p0572b12║或是化人、諸天、仙人等隨機而說，佛所印可，即成
X18n0338_p0572b13║經也。毗尼結戒，一一皆是佛自制可，為欲住持佛
X18n0338_p0572b14║法。正內眷屬，此須念持，令不忘失，念力若強，則無
X18n0338_p0572b15║遺漏。復次，持戒秉律，若不專念，明識輕重，則多有
X18n0338_p0572b16║所犯，行事僻謬。故佛教諸比丘，清旦常修六念，念
X18n0338_p0572b17║力若強，則不忘有所犯，行事無謬，故得持律之上
X18n0338_p0572b18║也。優波離為欲顯發如來半、滿戒藏，先以小乘四
X18n0338_p0572b19║枯毗尼引諸眾生入佛正法，令持不缺戒、不破戒、
X18n0338_p0572b20║不穿戒、不雜戒、隨道戒、無著戒此六種清淨，即成
X18n0338_p0572b21║小乘四果，是則莊嚴四枯之律藏也。次欲顯大乘
X18n0338_p0572b22║四榮智所讚戒、自在戒、具足戒、隨定戒，示受淨名
X18n0338_p0572b23║呵折，令諸四眾鄙小慕大。今佛命問疾者，優波離
X18n0338_p0572b24║若述昔被彈之事，即重顯發如來四榮之戒藏，成
X18n0338_p0572c01║前五種利益之義也。
X18n0338_p0572c02║優波離白佛言：「世尊！我不堪任詣彼問疾。
X18n0338_p0572c03║此是第二奉辭不堪。文即有四：一，正奉辭不堪；二，
X18n0338_p0572c04║述不堪之由；三，正述被呵之事；四，結成不堪。第一
X18n0338_p0572c05║奉辭不堪者，良以往昔解說律相，判斷不明，被淨
X18n0338_p0572c06║名呵折，豈堪傳如來旨也？
X18n0338_p0572c07║憶念昔者，有二比丘犯律行，以為恥，不敢問佛，來問
X18n0338_p0572c08║我，言：『唯，優波離！我等犯律，誠以為恥，不敢問佛。願解
X18n0338_p0572c09║疑悔，得免斯咎！』我即為其如法解說。
X18n0338_p0572c10║此是第二述不堪之由，由為二比丘解釋律相不
X18n0338_p0572c11║契於理也。文即有二：一者，二比丘犯戒疑問；二，上
X18n0338_p0572c12║首為如法解說。一、二比丘犯戒請問者，二比丘所
X18n0338_p0572c13║犯輕重，此未的知。若其輕者，何得不敢問佛？若其
X18n0338_p0572c14║重者，重罪毗尼無懺悔文，或可重罪之方便也。有
X18n0338_p0572c15║師曾見經說云「有一比丘，在蘭若臥，人根起衣，採
X18n0338_p0572c16║薪女見，欲發盜行非法；比丘臥覺，疑懼犯初重。又
X18n0338_p0572c17║一比丘，瞋此女人，欲打女人，怖走，墮坑而死；比丘
X18n0338_p0572c18║心疑懼犯煞戒。由是恥愧，世尊尊重，不敢諮問，從
X18n0338_p0572c19║優波離，請決所疑也」。上明十大弟子輔如來弘十
X18n0338_p0572c20║法門，意在此也。經言「我即為其如法解說」，此是二
X18n0338_p0572c21║明優波離為解說。為解說者，如毗尼所明「說諸罪
X18n0338_p0572c22║相，依律判斷輕重也」，或教集僧，羯磨除滅，一一依
X18n0338_p0572c23║毗尼所明，故言如法為說也。
X18n0338_p0572c24║時，維摩詰來，謂我言：『唯，優波離！無重增此二比丘罪！
X18n0338_p0573a01║此是第三正述被彈之事。文即有二：一，正述淨名
X18n0338_p0573a02║彈呵；二，明二比丘心得清淨。就第一述淨名彈呵，
X18n0338_p0573a03║文有七意：一，正彈呵；二，勸直除滅；三，為解釋；四，引
X18n0338_p0573a04║佛語為證；五，覈問優波離；六，約三假入真，分別斷
X18n0338_p0573a05║除；七，結成奉律。第一正彈呵者，若理心懺悔，則不
X18n0338_p0573a06║煩涉事集僧羯磨事相紛紜。經言「無重增此二比
X18n0338_p0573a07║丘罪」者，罪從妄想而生，應須為其除此妄想。優波
X18n0338_p0573a08║離強為二比丘分別說罪相，言是輕是重，應作如
X18n0338_p0573a09║是羯磨之法，此即涉事，增其妄想分別，因此生重
X18n0338_p0573a10║悔蓋，鄣於定慧，是重增二比丘罪也。
X18n0338_p0573a11║當直除滅，勿擾其心。
X18n0338_p0573a12║此是第二淨名勸直爾除滅，勿擾其心。若諦觀罪
X18n0338_p0573a13║性清淨，妄想自息，即是除滅也；不依事相，則心無
X18n0338_p0573a14║擾動。所以然者，罪從心生，還從心滅。心若是有，罪
X18n0338_p0573a15║即是有；心若是無，罪即是無。若觀心畢竟不可得，
X18n0338_p0573a16║即不見罪相，罪不可得，即是「直除滅，不擾其心」義
X18n0338_p0573a17║也。今明懺悔罪滅有三種：一，作法懺除滅違無作
X18n0338_p0573a18║罪，此是毗尼明懺悔法也；二，觀相懺悔除滅性罪，
X18n0338_p0573a19║此依定門明懺悔也；三，觀無生懺悔，除滅妄想、根
X18n0338_p0573a20║本罪，此依慧門懺悔也。復次，違無作罪障戒，性罪
X18n0338_p0573a21║鄣定，根本罪鄣慧。一、作法懺悔滅違無作罪者，如
X18n0338_p0573a22║律明諸治羯磨等懺罪方法，若作此法成就，能滅
X18n0338_p0573a23║違無作罪，而性罪不滅。故《大論》云「如比丘斬罸草
X18n0338_p0573a24║木，奪眾生命，二罪同篇，作法懺悔，違無作得滅；斬
X18n0338_p0573b01║伐草木，無償命罪，奪眾生命罪不滅」。雖復違無作
X18n0338_p0573b02║罪滅，此非直除滅，而作法紛動，廢修禪定，鄣入無
X18n0338_p0573b03║生，即是擾其心也。二、觀相懺者，如諸《大乘方等經》
X18n0338_p0573b04║所明「行法見罪滅相」，《菩薩戒》云「懺悔若見光、華種
X18n0338_p0573b05║種好相，罪即得滅；若不見好相，雖懺無益。」若見好
X18n0338_p0573b06║相，非但違無作罪滅，性罪亦滅，而根本罪不滅也。
X18n0338_p0573b07║取相心動，則心水不清，珠豈得現？此亦是擾其心
X18n0338_p0573b08║也。三、觀無生懺者，此觀成時，能除根本妄惑之罪，
X18n0338_p0573b09║如拔樹根，枝葉自滅也。《普賢觀經》云「一切業鄣海，
X18n0338_p0573b10║皆從妄想生。若欲懺悔者，端坐念實相。眾罪如霜
X18n0338_p0573b11║露，慧日能消除」。無勞作法、取相紛糺，即是不擾其
X18n0338_p0573b12║心義也。問曰：若爾者，諸經又說「懺悔必須生重慙
X18n0338_p0573b13║愧，怖畏改隔」，今何得言不須作法、取相也？答曰：人
X18n0338_p0573b14║有二種：一者，鈍根；二者，利根。若鈍根人，造罪時心
X18n0338_p0573b15║重，懺悔時心輕，輕心不能除重罪，為是人故，故令
X18n0338_p0573b16║生重慙愧，怖畏改隔，作法取相。若利根人，直正觀
X18n0338_p0573b17║心性，妄想罪本自滅，憂悔不起，是則畢故不造新，
X18n0338_p0573b18║即是直爾除滅，不擾其心也。故《大智論》云：「若人罪
X18n0338_p0573b19║能悔，悔已莫復憂，如是心安樂，不應常念著。」若生
X18n0338_p0573b20║重悔，悔箭入心，痛不可拔，現世憂苦，死入地獄也。
X18n0338_p0573b21║復次，若執有此罪，罪則轉重；若不執罪，罪則漸輕。
X18n0338_p0573b22║若能見理，事、性、根本，一切諸罪，即皆滅也，是為直
X18n0338_p0573b23║爾滅，不擾其心也。
X18n0338_p0573b24║所以者何？彼罪性不在內、不在外、不在中間。
X18n0338_p0573c01║此是第三解釋也。經言「彼罪性不在內、不在外、不
X18n0338_p0573c02║在中間」者，罪性本空，畢竟無罪，雖復妄想造罪，若
X18n0338_p0573c03║觀罪空，即是無罪。所以然者，若罪是有，即有定性；
X18n0338_p0573c04║若有定性，不出三處：一者內，即己心；二者外，即是
X18n0338_p0573c05║外境；三者兩中間，即是心與境合，共生罪也。今撿
X18n0338_p0573c06║若在內者，即是自性，自性是罪者，則未對境時，常
X18n0338_p0573c07║有罪也；今現見未對境時常無罪起，何得在內有
X18n0338_p0573c08║自性也！若不在內，謂罪在外者，外即是境，即是佗，
X18n0338_p0573c09║佗即是性，若佗性有，罪自屬佗，何關己也！若罪不
X18n0338_p0573c10║定在內心、外境，謂內外合，即有罪生者，即是共生
X18n0338_p0573c11║罪也。共生即有二過，所謂自佗性。若有自佗性，即
X18n0338_p0573c12║是兩罪竝生。若爾，如斬伐草木，內人有罪，外草木
X18n0338_p0573c13║亦應有罪也。若謂中間，是刀刀應有罪，人與草木
X18n0338_p0573c14║俱無罪也。當知，罪非共生在兩間也。又解，「罪不在
X18n0338_p0573c15║內」，不在內六根也；「罪不在外」，不在外六塵也；「不在
X18n0338_p0573c16║兩中間」，不在六識也。若十八界本來自空，則無罪
X18n0338_p0573c17║性尚不自有，何能有罪也！復次，罪從心生，觀心不
X18n0338_p0573c18║自生、不佗生、不共生，則心不在內、不在外、不在兩
X18n0338_p0573c19║中間。如其心然，罪垢亦然，一切法亦然。故《普賢觀
X18n0338_p0573c20║經》云「觀心無心，法不住法，我心自空，罪福無主。一
X18n0338_p0573c21║切法如是無住、無壞，作是懺悔，名大懺悔，名莊嚴
X18n0338_p0573c22║懺，名無罪懺悔，名破壞心識懺悔。行此懺悔，心如
X18n0338_p0573c23║流水，念念見普賢菩薩及十方諸佛」。前兩解亦是
X18n0338_p0573c24║觀行小疎，而不與此經文相符；後解正是要用，與
X18n0338_p0574a01║下文淨名引佛語正相符也。若能如是觀罪，見罪
X18n0338_p0574a02║無生者，即是觀無生懺，是則直爾除滅，不擾其心
X18n0338_p0574a03║也。淨名以此為釋，前呵彈意即可見也。
X18n0338_p0574a04║如佛所說：「心垢，故眾生垢；心淨，故眾生淨。」心亦不在
X18n0338_p0574a05║內、不在外、不在中間，如其心然，罪垢亦然，諸法亦然，
X18n0338_p0574a06║不出於如。
X18n0338_p0574a07║此是第四引佛誠言，為證釋優波離疑也。所以然
X18n0338_p0574a08║者，優波離心念「毗尼親是佛口自說，我依此判，當
X18n0338_p0574a09║有何失？」今大士即引佛語，何得不受？但佛語有二
X18n0338_p0574a10║種：一，了義語；二，不了義語。豈得執不了義之言，而
X18n0338_p0574a11║不受了義之語也？亦是為成二比丘，令信心分明，
X18n0338_p0574a12║故引佛語也。優波離疑執，若作此判者，則違佛語。
X18n0338_p0574a13║佛《毗尼》中問「汝何心作？」若有垢心作事，輕之與重，
X18n0338_p0574a14║悉皆是罪，何得言無罪也？大士即引佛語「心垢，故
X18n0338_p0574a15║眾生垢」。當知罪從心生，若見心有眾生有垢，即有
X18n0338_p0574a16║罪；若知心空，即是心淨，心淨即眾生淨，眾生淨即
X18n0338_p0574a17║無罪也。此即能知所知之心，皆不在內、外、兩中間，
X18n0338_p0574a18║是則無心。若無心，尚不見心，何得有垢？故經言「罪
X18n0338_p0574a19║垢亦然，諸法亦然，不出於如者」。如《大品經》言「菩薩
X18n0338_p0574a20║行般若時，不見有法，出法性外」，法即是如之異名
X18n0338_p0574a21║也。
X18n0338_p0574a22║如優波離以心相得解脫時，寧有垢不？』我言：『不也。』維
X18n0338_p0574a23║摩詰言：『一切眾生，心相無垢，亦復如是。
X18n0338_p0574a24║此是第五覈問。即為三：一，大士問；二，波離答；三，大
X18n0338_p0574b01║士還仍其言，類真空無垢之相。初經言「如優波離
X18n0338_p0574b02║以心相得解脫時，寧有垢不？」此問優波離析法觀
X18n0338_p0574b03║心，入偏真時，寧有垢不？優波離答言「不也」，因析法
X18n0338_p0574b04║觀心，見真之時，心真無有垢相。維摩詰言「一切眾
X18n0338_p0574b05║生，心相無垢，亦復如是」，此即是三明類顯也。摩訶
X18n0338_p0574b06║衍教體法明眾生心相即空，空中無垢亦如是。
X18n0338_p0574b07║唯，優波離！妄想是垢，無妄想是淨；顛倒是垢，無顛倒
X18n0338_p0574b08║是淨；取我是垢，不取我是淨。
X18n0338_p0574b09║此是第六明三假入空分判斷除也。三假者，一因
X18n0338_p0574b10║成假、二相續假、三相待假，即是摩訶衍所明體三
X18n0338_p0574b11║假以入空也，故下文用如幻夢等之譬以辨假相
X18n0338_p0574b12║也。如此體假，亦得入圓真也。此對破三藏教所明
X18n0338_p0574b13║析三假以入真也。所以然者，三藏教明三假，即是
X18n0338_p0574b14║用隨情三假以入真；摩訶衍所明三假，即用隨理
X18n0338_p0574b15║三假以入真也。是經前《玄義》已具分別，今不重述。
X18n0338_p0574b16║此是即辨二種毗尼滅罪不同，優波離用拙度毗
X18n0338_p0574b17║尼滅罪，淨名用巧度毗尼滅罪也。文即有三：一，前
X18n0338_p0574b18║明體因成假入空；二，明體相續假入空；三，明體相
X18n0338_p0574b19║待假入空。體此三假入空，若見即真即中，則無罪
X18n0338_p0574b20║相，即是大乘毗尼直除滅也。就初因成，文即有三，
X18n0338_p0574b21║今正約無明因緣，明因成假。所以然者，無明即是
X18n0338_p0574b22║汙穢五陰，能成假名罪人，即是因成假也。無明即
X18n0338_p0574b23║是顛倒，顛倒不出三種，所謂想顛倒、心顛倒、見顛
X18n0338_p0574b24║倒。此三即是無明因緣，能成三假三陰，此三倒三
X18n0338_p0574c01║陰符心王，則有一切諸行罪垢。若能了知三倒不
X18n0338_p0574c02║自生、亦不從佗生、不共、不無因，即是無生。無生無
X18n0338_p0574c03║滅、無心無罪，此即是約體因成假入真，明除滅也。
X18n0338_p0574c04║經言「優波離！妄想是垢，無妄想是淨」，此明想顛倒，
X18n0338_p0574c05║顛倒即是因成假，約假論垢，體假即空，妄想不起，
X18n0338_p0574c06║則無罪垢，故言無妄想是淨也。經言「顛倒是垢，無
X18n0338_p0574c07║顛倒即淨」，此明心顛倒，顛倒者即是因成假，約假
X18n0338_p0574c08║說垢，體假即空，顛倒不起，則無罪垢，故言無顛倒
X18n0338_p0574c09║即是淨也。經言「取我是垢，不取我即是淨」，取我見
X18n0338_p0574c10║即我，是顛倒，顛倒即因成假，約假說垢，體假即空，
X18n0338_p0574c11║即不取我，若不取我，則無罪垢，故言不取我是淨
X18n0338_p0574c12║也。
X18n0338_p0574c13║優波離！一切法生滅不住，如幻如電。
X18n0338_p0574c14║此二明約體相續假以明入空。如幻即譬相續之
X18n0338_p0574c15║法但假施設，猶相續有罪，若體相續相不自生、不
X18n0338_p0574c16║佗、不共、不無因生，即入空，空即不見罪相，虗妄罪
X18n0338_p0574c17║垢即自滅也。如電譬為顯相續生滅迅速。問曰：如
X18n0338_p0574c18║電是三藏教譬，何得入摩訶衍用也？答曰：已說幻
X18n0338_p0574c19║譬相續不實，於迅速義未顯故，借如電譬顯迅速。
X18n0338_p0574c20║諸法不相待，乃至一念不住；諸法皆妄見，如夢如炎，
X18n0338_p0574c21║如水中月，如鏡中像，以妄想生。
X18n0338_p0574c22║是三明體相待假入空也。待有二種：一者，異時明
X18n0338_p0574c23║相待；二者，同時明相待。此約異時論相待，故云「乃
X18n0338_p0574c24║至一念不住」也。若自、佗等四句撿相待，亦不可得，
X18n0338_p0575a01║入空故。而說言相待者，皆虗妄見也。又，從「諸法皆
X18n0338_p0575a02║妄見」下，或是總譬三假成一切法。一切法皆畢竟
X18n0338_p0575a03║無所有，而分別三假成一切法者，皆是妄見也。故
X18n0338_p0575a04║經云「如夢、炎、水月，以妄想生」也。若體三假即空，則
X18n0338_p0575a05║妄想不起；心無罪，即是清淨，故淨名前說「當直爾
X18n0338_p0575a06║除滅」也。
X18n0338_p0575a07║其知此者，是名奉律；其知此者，是名善解。』
X18n0338_p0575a08║此是第七結成奉律。今明佛所說經戒正意，本欲
X18n0338_p0575a09║為眾生斷惡入道，若深得佛意，知輕識重，善用經
X18n0338_p0575a10║戒赴機判斷，能除物罪，令得入道者，則不乖佛教，
X18n0338_p0575a11║即真奉律也。經言「其知此者，是名善解」者，律是詮
X18n0338_p0575a12║量輕重，知輕重之相皆如幻化，善解輕重，入無輕
X18n0338_p0575a13║無重第一義諦涅槃，即是善解巧度之毗尼也。
X18n0338_p0575a14║於是二比丘言：『上智哉！是優波離所不及。持律之上，
X18n0338_p0575a15║而不能說。』
X18n0338_p0575a16║此是第二明二比丘心得清淨。就此文有三意：一，
X18n0338_p0575a17║二比丘稱嘆淨名；二，優波離愜伏述誠；三，二比丘
X18n0338_p0575a18║心得清淨，發菩提心。一、二比丘歎，優波離拙度奉
X18n0338_p0575a19║律，淨名巧度奉律，拙巧之殊，故歎「上智者哉！」優波
X18n0338_p0575a20║離拙度奉律之不及也。經言「優波離，持律之上而
X18n0338_p0575a21║不能說」者，優波離但能持三藏教明律之上，不能
X18n0338_p0575a22║用摩訶衍通、別、圓教赴機，說律判斷也。
X18n0338_p0575a23║我答言：『自捨如來，未有聲聞及菩薩能制其樂說之
X18n0338_p0575a24║辯；其智慧明達，為若此也。』
X18n0338_p0575b01║此是二優波離愜伏，述誠二比丘之所歎也。「自捨
X18n0338_p0575b02║如來，未有聲聞及菩薩能制其樂說之辯」者，稟三
X18n0338_p0575b03║教行人，皆不能制淨名權實樂說之辯也。經言「其
X18n0338_p0575b04║智慧明達，為若此」者，即是體法見理，照機分明，知
X18n0338_p0575b05║病識藥，隨病授藥，通達無礙也。
X18n0338_p0575b06║時，二比丘疑悔即除，發阿耨多羅三藐三菩提心，作
X18n0338_p0575b07║是願言：『令一切眾生，皆得是辯。』
X18n0338_p0575b08║此是三明比丘發菩提心也。經言「時二比丘疑悔
X18n0338_p0575b09║即除」者，疑婬煞之罪除也。悔者，一，犯罪悔除；二，優
X18n0338_p0575b10║波離增其重悔葢亦除也。「即發菩提心」，如前分別。
X18n0338_p0575b11║「作是願言：令一切皆得是辯」者，願令得摩訶衍無
X18n0338_p0575b12║礙辯才，如大士也。
X18n0338_p0575b13║故我不任詣彼問疾。」
X18n0338_p0575b14║此是四結不堪也。優波離自惟：拙度奉律，昔不能
X18n0338_p0575b15║除滅二比丘罪，致被大士所彈，爾來揖敬，故不堪
X18n0338_p0575b16║傳如來旨，往問疾也。
X18n0338_p0575b17║佛告羅睺羅：「汝行詣維摩詰問疾。」
X18n0338_p0575b18║此是第九次命羅睺羅問疾也。文亦有二：一，佛命
X18n0338_p0575b19║問疾；二，羅睺羅奉辭不堪。所以次命羅睺羅者，以
X18n0338_p0575b20║其聲聞弟子中密行第一也。羅睺羅是佛菩薩時
X18n0338_p0575b21║子，亦言羅云，此翻為覆鄣，以其在母胎六年不出
X18n0338_p0575b22║故，名覆障。《因緣經》、《明宿世經》「塞鼠穴，今得此報也」。
X18n0338_p0575b23║《大智論》明，羅云往昔為王，期看仙人，王著樂遂忘，
X18n0338_p0575b24║六日方憶出看仙人，仙人六日在外悒悒故，六年
X18n0338_p0575c01║處胎，因名覆障也。有翻云宮生，悉達太子時，欲逾
X18n0338_p0575c02║城出家，以指指其妃腹，語言「却後六年，汝當生男」，
X18n0338_p0575c03║耶輸陀羅因覺有身，國人皆疑太子出家，太妃在
X18n0338_p0575c04║宮，何得有身？將非邪通？佛共淨飯王於後證是太
X18n0338_p0575c05║子之子，親宮之所生，因是名宮生也。又《未曾有經》
X18n0338_p0575c06║明，淨飯王與親族謂非太子遺體，以火坑焚之耶。
X18n0338_p0575c07║輸陀羅自誓，抱子入火，蓮華捧出，母子安存。王與
X18n0338_p0575c08║親族、臣僚，方信是太子之子也。《大智論》明耶輸陀
X18n0338_p0575c09║羅被疑，求待生出，既出，見之，方知似父，王疑乃息，
X18n0338_p0575c10║倍加愛念也。羅云當是從思數入道，故密行第一
X18n0338_p0575c11║也。為欲顯發如來半、滿密行教門，故先示四枯密
X18n0338_p0575c12║行第一，引諸樂密行四眾，入半字之道也，故《法華
X18n0338_p0575c13║經》云「羅睺羅密行，唯我能知之。現為我長子，以示
X18n0338_p0575c14║諸眾生」。次欲開發四榮密行，示受淨名呵折，令諸
X18n0338_p0575c15║眾生鄙小慕大。今佛命令問疾者，羅云若述往昔
X18n0338_p0575c16║被彈之事，即重顯四榮祕行教門，成前五種利益
X18n0338_p0575c17║之義也。
X18n0338_p0575c18║羅睺羅白佛言：「世尊！我不堪任詣彼問疾。
X18n0338_p0575c19║此是第二奉辭不堪。文即有四：一，正辭不堪；二，述
X18n0338_p0575c20║不堪之由；三，述被呵之事；四，結成不堪。一、奉辭不
X18n0338_p0575c21║堪者，良以往昔為長者子說出家功德，被淨名呵
X18n0338_p0575c22║折，豈堪傳如來旨也？
X18n0338_p0575c23║所以者何？憶念昔時，毗耶離諸長者子來詣我所，稽
X18n0338_p0575c24║首作禮，問我言：『唯，羅睺羅！汝佛之子，捨轉輪王位，出
X18n0338_p0576a01║家為道，其出家者，有何等利？』
X18n0338_p0576a02║此是第二述不堪之由。由往昔為諸長者子說出
X18n0338_p0576a03║家功德，被呵彈也。就此，文有二：一，長者子問出家
X18n0338_p0576a04║功德；二，羅睺答。一、明長者子問者，佛若在家，應作
X18n0338_p0576a05║轉輪聖王，既出家成佛；羅云若在家，亦得作金輪
X18n0338_p0576a06║聖帝，果報人間最極，十善化導，此功德無量；而忽
X18n0338_p0576a07║出家，單身自善，有何勝利？必有深見，故請問也。
X18n0338_p0576a08║我即如法為說出家功德之利。
X18n0338_p0576a09║此是二明羅云答，為說出家功德利也。有師言「如
X18n0338_p0576a10║《賢愚經》明格量度人出家功德之利」。今謂不爾，長
X18n0338_p0576a11║者問羅云出家功德，豈論度人得福多少也？當是
X18n0338_p0576a12║為說三藏教，明出家得十智、三三昧、三明、六通、八
X18n0338_p0576a13║解脫等，出離生死，得有餘、無餘涅槃等諸出世功
X18n0338_p0576a14║德。豈同輪王生死果報，報若盡，流轉三有，未有邊
X18n0338_p0576a15║也？
X18n0338_p0576a16║時，維摩詰來謂我言：『唯，羅睺羅！不應為說出家功德
X18n0338_p0576a17║之行。
X18n0338_p0576a18║此是第三正述被彈之事。文即有五：一，正彈呵；二，
X18n0338_p0576a19║為解釋；三，廣示出家功德；四，結真出家；五，勸諸長
X18n0338_p0576a20║者子出家。一、正彈呵，經云「不說出家功德之利」，所
X18n0338_p0576a21║以淨名彈呵「不說出家功德利」者，此有三意：一者，
X18n0338_p0576a22║羅云既是密行第一，何得說出家功德之利？若說
X18n0338_p0576a23║功德，即是自顯，何謂密行也？二，歎小乘出家功德
X18n0338_p0576a24║狹劣，不稱長者子大乘根緣。三，若說形服出家功
X18n0338_p0576b01║德，諸長者子既各有礙會，不得此形服出家功德。
X18n0338_p0576b02║羅云說出家功德有此三失，故被淨名彈呵言「不
X18n0338_p0576b03║應為說」也。
X18n0338_p0576b04║所以者何？無利、無功德，是為出家；有為法者，可說有
X18n0338_p0576b05║利、有功德。夫出家者，為無為法。無為法中，無利、無功
X18n0338_p0576b06║德。
X18n0338_p0576b07║此是第二解釋。三藏教明，若能覆藏戒、定、智慧、有
X18n0338_p0576b08║為、無為功德，不令佗覺，名為祕行。今大士彈呵，即
X18n0338_p0576b09║有事有理。一、事彈者，若是祕行，不應為諸長者子
X18n0338_p0576b10║自說出家功德之利；若言為利益眾生說，非為自
X18n0338_p0576b11║顯出家功德利者，既不知根緣，說不赴機，有何利
X18n0338_p0576b12║益也！二、約理彈呵者，經言「無利、無功德，是為出家」，
X18n0338_p0576b13║今明無為法即是虗空佛性，虗空佛性無功德。若
X18n0338_p0576b14║見佛性，即住大涅槃，出二邊生死之家，是真出家；
X18n0338_p0576b15║若見虗空佛性，得三德大涅槃者，是則無所積聚，
X18n0338_p0576b16║乃名為藏，名真密行也。此即是對四枯密行，顯四
X18n0338_p0576b17║榮密行也。經言「有為法中，可說有利、有功德」者，此
X18n0338_p0576b18║呵羅云見偏真、成智斷，猶是有為法，有利有功德。
X18n0338_p0576b19║既是有為，不得出離變易生死，何名出家？故《大涅
X18n0338_p0576b20║槃經》云「空者，即是生死；不空者，即是大涅槃也」。經
X18n0338_p0576b21║言「夫出家者，為無為法。無為法中，無利、無功德」，此
X18n0338_p0576b22║呵羅云出家心非，夫出家人，本為出生死家，求真
X18n0338_p0576b23║無為法。真無為者，如下文云「佛身無為，不墮諸數」。
X18n0338_p0576b24║若未免生死而住有為者，此求出家之心非也。所
X18n0338_p0576c01║以然者，小乘見真，得數緣盡有餘涅槃，謂是無為。
X18n0338_p0576c02║若大乘明義，未見中道，斷無明別惑，猶是變易生
X18n0338_p0576c03║死有為法也；若見中道佛性，住大涅槃，斷無明別
X18n0338_p0576c04║惑、變易生死者，乃是真無為法，即是平等真法界，
X18n0338_p0576c05║佛不度眾生，故云「無為法中，無利、無功德」也。故《大
X18n0338_p0576c06║涅槃經》云：「聲聞僧者，名有為僧；菩薩僧者，名無為
X18n0338_p0576c07║僧。」問曰：淨名呵羅云正用無為破有為，無為只是
X18n0338_p0576c08║虗空佛性之理，何得言「用大乘真密行破羅云不
X18n0338_p0576c09║真密行」也？答曰：羅云既著有為，所有密行皆是有
X18n0338_p0576c10║為。今淨名一往先將無為來破，若了真無為，即如
X18n0338_p0576c11║得如意寶珠，無所不有也。故前說無為，次即廣明
X18n0338_p0576c12║出家功德，皆是真無為法中具一切功德之行，即
X18n0338_p0576c13║真密行義也。
X18n0338_p0576c14║羅睺羅！夫出家者，無彼、無此，亦無中間；離六十二見，
X18n0338_p0576c15║處於涅槃；智者所受，聖所行處；
X18n0338_p0576c16║此是三明廣為羅云說大乘出家功德，即是無為
X18n0338_p0576c17║法中具一切諸行，名真密行也。文即有二：一，明自
X18n0338_p0576c18║行功德；二，明化佗功德。一、自行功德者，即是正觀
X18n0338_p0576c19║中道，破小乘彼、此、中間無為涅槃也。所以者何？聲
X18n0338_p0576c20║聞經明涅槃為彼岸，生死為此岸，煩惱為中流，是
X18n0338_p0576c21║則彼、此、中流皆是大乘此岸，菩薩若觀中道，得真
X18n0338_p0576c22║無為，則不見彼、此、中流，性如虗空，即見佛性，住大
X18n0338_p0576c23║涅槃，名真無為也。經言「離六十二，見處於涅槃」，菩
X18n0338_p0576c24║薩若正觀中道得真無為，非但離界內六十二見，
X18n0338_p0577a01║亦離界外諸見，故《地持論》解清淨禪云「離一切見
X18n0338_p0577a02║清淨淨禪」，此即其義也。經云「處於涅槃」者，若觀中
X18n0338_p0577a03║道，即見佛性住本有涅槃城，不思議三德之祕藏，
X18n0338_p0577a04║法身、般若、解脫不縱不橫，如世「伊」字也。經言「智者
X18n0338_p0577a05║所受，聖所行處」者，此即舉果以成因也。智是一切
X18n0338_p0577a06║智人，雖無所受，而心冥中道實相之理，名之為受
X18n0338_p0577a07║也。經言「聖所行處」者，中道實相即是聖所行處，故
X18n0338_p0577a08║《大智論》云「智度大道，佛從來也」。復次，「智者所受」即
X18n0338_p0577a09║是觀中道以證果也，「聖所行處」即是觀中道以修
X18n0338_p0577a10║因也。中道非因非果，而能成大乘因果萬行功德，
X18n0338_p0577a11║即是真密行。
X18n0338_p0577a12║降伏眾魔，度五道，淨五眼，得五力，立五根；不惱於彼，
X18n0338_p0577a13║離眾雜惡；
X18n0338_p0577a14║此即是二明大乘出家化佗功德。文有二意：一，降
X18n0338_p0577a15║伏眾魔，即破愛論；二，摧諸外道，即是破見論。但愛
X18n0338_p0577a16║見二種：一者，界內愛見，即是波旬、六師之徒黨也。
X18n0338_p0577a17║二，界外愛見，即是聲聞、緣覺及通教菩薩。經言「降
X18n0338_p0577a18║伏眾魔，度五道」者，即是一明降魔化佗功德也。所
X18n0338_p0577a19║言降魔者，《大集經》明「得菩薩道，破煩惱魔；得法性
X18n0338_p0577a20║身，即破陰魔；得菩薩道、得法身，即破死魔；得不動
X18n0338_p0577a21║三昧，破佗化自在天子魔」，《大涅槃經》明「魔有八種，
X18n0338_p0577a22║所謂常、樂、我、淨魔，無常、無樂、無我、無淨魔，前四魔
X18n0338_p0577a23║即是界內魔，後四魔即是界外魔」，今約前煩惱等
X18n0338_p0577a24║四魔，若因常、樂、我、淨，起煩惱等四魔，即是界內四
X18n0338_p0577b01║魔；若因無常、無樂、無我、無淨，起煩惱等四魔，即是
X18n0338_p0577b02║界外四魔。菩薩正觀中道，得真無為法、破八倒，即
X18n0338_p0577b03║是自行破八魔；若為眾生說中道非有，即是化佗
X18n0338_p0577b04║破常等四魔；若說中道非無，即是破無常等四魔，
X18n0338_p0577b05║故言降伏眾魔也。度五道者，五道眾生皆是魔之
X18n0338_p0577b06║眷屬，若菩薩慈善根力而生五道，示現其身，同事
X18n0338_p0577b07║說法，即能度五道及六道。開六道出二十五有，菩
X18n0338_p0577b08║薩觀中道，雙照二諦，即得三諦三昧，成二十五三
X18n0338_p0577b09║昧，十番破二十五有，即能度界內五道，及界外聲
X18n0338_p0577b10║聞、緣覺、大力菩薩三種意生身也。經言「淨五眼」者，
X18n0338_p0577b11║菩薩修真無為，即須一心圓觀三諦，觀俗諦麤境，
X18n0338_p0577b12║破諸惡業，名淨肉眼；若觀俗諦細境，破諸亂心，名
X18n0338_p0577b13║淨天眼；若觀真諦，破界內見思煩惱，名淨慧眼；若
X18n0338_p0577b14║觀界內、界外俗諦之法，破恒沙無知，名淨法眼；若
X18n0338_p0577b15║觀中道，雙照二諦，圓除法界見思無明，即是淨佛
X18n0338_p0577b16║眼也。經言「得五力」者，若淨五眼，即得五力，所謂得
X18n0338_p0577b17║四種道品中之五力也。所以者何？若觀真諦，從析、
X18n0338_p0577b18║體二種入真，即淨慧眼，即得生滅五力、無生五力；
X18n0338_p0577b19║若從空入假，觀俗諦，淨法眼，即得無量五力；若觀
X18n0338_p0577b20║中道，圓照法界，淨佛眼，即得無作之五力也。前三
X18n0338_p0577b21║五力是權，後一五力是實也。經言「立五根」者，菩薩
X18n0338_p0577b22║知平等法界猶如虗空，非權非實，而能善巧成就
X18n0338_p0577b23║權實之五力，用化四種眾生，各令生五根，即是立
X18n0338_p0577b24║眾生根也。經言「不惱於彼」者，菩薩用四悉檀赴四
X18n0338_p0577c01║種眾生根緣，無有差機，壞佗善根之過，是則真不
X18n0338_p0577c02║惱彼。經言「離眾雜惡」者，菩薩自成四種五力，即能
X18n0338_p0577c03║離界內、界外一切雜惡，而能立眾生四種五根，離
X18n0338_p0577c04║疑、邪念、懈怠、散亂、愚癡等諸不善煩惱，此即是令
X18n0338_p0577c05║眾生離眾雜惡也。
X18n0338_p0577c06║摧諸外道，超越假名；出淤泥，無繫著；無我所，無所受；
X18n0338_p0577c07║無擾亂，內懷喜；護彼意，隨禪定，離眾過。
X18n0338_p0577c08║此是二約摧伏外道以明化佗功德也。經言「摧諸
X18n0338_p0577c09║外道」者，即是摧界內六師九十六種外道，界外聲
X18n0338_p0577c10║聞、緣覺、通教菩薩也。所以者何？菩薩正觀中道，得
X18n0338_p0577c11║真無為，即能自破二邊外道，若為眾生說非有，摧
X18n0338_p0577c12║伏界內外道；若說非無，即摧伏界外外道。所以者
X18n0338_p0577c13║何？若心行理外，一切皆是外道，摧伏令入中道，即
X18n0338_p0577c14║是化佗功德成就也。經言「超越假名」，生死及涅槃，
X18n0338_p0577c15║皆是假名也。菩薩若觀中道，得真無為，即心超二
X18n0338_p0577c16║邊之假名也，若為眾生說非有，即令界內眾生超
X18n0338_p0577c17║出俗諦生死假名；若為說非無，即令界外眾生超
X18n0338_p0577c18║出真諦涅槃化城之假名也。經言「出淤泥」者，菩薩
X18n0338_p0577c19║正觀中道，即出界內、界外二種見思煩惱之淤泥，
X18n0338_p0577c20║若為眾生說非有，則界內眾生出見思煩惱之淤
X18n0338_p0577c21║泥；若為眾生說非無，即界外眾生出別惑見思煩
X18n0338_p0577c22║惱之淤泥。經言「無繫著」，繫是業，著即愛。煩惱潤業，
X18n0338_p0577c23║故名繫著。菩薩正觀中道，能斷二邊之業愛也。若
X18n0338_p0577c24║為眾生說非有，即斷界內業煩惱繫著；若為眾生
X18n0338_p0578a01║說非無，即斷界外業煩惱之繫著也。經言「無我所」
X18n0338_p0578a02║者，菩薩若正觀中道，即不見界內界外有我、我所，
X18n0338_p0578a03║若為眾生說非有，即破界內我所；若為說非無，即
X18n0338_p0578a04║破界外我所也。經言「無所受」者，菩薩正觀中道，即
X18n0338_p0578a05║不受二邊，若為眾生說非有，即界內眾生不受涅
X18n0338_p0578a06║槃也。經言「無擾亂」，菩薩正觀中道，即無二邊散動
X18n0338_p0578a07║之擾亂也。若為眾生說非有，即破界內攀緣擾亂；
X18n0338_p0578a08║若說非無，則破界外分別真空之擾亂。故《勝鬘經》
X18n0338_p0578a09║云「空亂意眾生，非其境界也」。經言「內懷喜」者，菩薩
X18n0338_p0578a10║若觀中道，雙照二諦，即得四種喜覺分之喜，若為
X18n0338_p0578a11║眾生說中道二諦四種喜覺，若眾生得四喜覺，菩
X18n0338_p0578a12║薩慶眾生得四喜覺，即成喜無量心，即是內懷喜
X18n0338_p0578a13║也。經云「護彼意」者，觀四種眾生根緣，用四悉檀說
X18n0338_p0578a14║三諦，不乖四種眾生心，即是護彼意也。經言「隨禪
X18n0338_p0578a15║定」，菩薩若觀中道，雙照二諦，即入三諦三昧，住大
X18n0338_p0578a16║涅槃深禪定窟，能不起滅定而現諸威儀，為眾生
X18n0338_p0578a17║說法，如阿脩羅琴，令一切眾生皆得三諦三昧諸
X18n0338_p0578a18║禪定也。經言「離眾過」者，菩薩若觀中道，即無界內、
X18n0338_p0578a19║界外二種煩惱之過失，即得三無失、三不護、三業
X18n0338_p0578a20║隨智慧行、三輪不思議化，化一切界內、界外眾生，
X18n0338_p0578a21║無有損佗根緣、差機之過，而能令一切眾生離界
X18n0338_p0578a22║內、界外之過失也。
X18n0338_p0578a23║若能如是，是真出家。』
X18n0338_p0578a24║此是第四結真出家。經言「若能如是」者，即是「如」中
X18n0338_p0578b01║道，得真無為，具一切自行、化佗功德之「是」也。是則
X18n0338_p0578b02║一心具足萬行，如如意寶珠，具一切寶，即是四榮
X18n0338_p0578b03║真密行也。經言「是真出家」者，正觀中道虗空佛性，
X18n0338_p0578b04║得真無為，能出凡夫二十五有家，及出一切聲聞、
X18n0338_p0578b05║通教菩薩家，即是出真、俗二諦家，出生死、涅槃家，
X18n0338_p0578b06║故名出家也。
X18n0338_p0578b07║於是維摩詰語諸長者子：『汝等於正法中，宜共出家。
X18n0338_p0578b08║所以者何？佛世難值。』
X18n0338_p0578b09║此是第五淨名勸諸長者出家。文即有四：一，淨名
X18n0338_p0578b10║勸長者出家；二，諸長者子各辭有閡；三，淨名重勸
X18n0338_p0578b11║發菩提心；四，明長者子發菩提心。一、淨名勸長者
X18n0338_p0578b12║子出家者，即是勸其修中道正觀，求真無為，出二
X18n0338_p0578b13║邊生死之家也，故淨名言「汝等於正法中，宜求出
X18n0338_p0578b14║家」。正法者，即是中道之正法也。若能共觀此理，即
X18n0338_p0578b15║皆得出二邊生死之家也。經言「所以者何？佛世難
X18n0338_p0578b16║值」，若有佛出世，得聞中道無為之法；若無佛出世，
X18n0338_p0578b17║則百千萬億劫，何有得聞中道實相佛法？既難值
X18n0338_p0578b18║聞，今值得聞正法，豈可不觀行修習，出二邊生死
X18n0338_p0578b19║之家也？
X18n0338_p0578b20║諸長者子言：『居士！我聞佛言，父母不聽，不得出家。』
X18n0338_p0578b21║此是第二諸長者子各辭有礙，不得剃剪、變服出
X18n0338_p0578b22║家。淨名本勸觀中道，求真無為出家，但長者子未
X18n0338_p0578b23║得此意，謂言勸其剪落出家，是故同辭有礙，云「我
X18n0338_p0578b24║聞佛說，父母不聽，不得出家」。佛戒所制，具出《僧祇》
X18n0338_p0578c01║也。
X18n0338_p0578c02║維摩詰言：『然，汝等便發阿耨多羅三藐三菩提心，是
X18n0338_p0578c03║則出家，是則具足。』
X18n0338_p0578c04║此是三明淨名的勸觀行出家。出家義有四句：一
X18n0338_p0578c05║者，形心俱不出家；二者，形出家，心不出家；三者，形
X18n0338_p0578c06║不出家，心出家，即是觀行出家也；四者，形心俱出
X18n0338_p0578c07║家。今淨名重勸言「然，汝等便發菩提心」，此即然其
X18n0338_p0578c08║佛制父母不聽，不得變服、剃髮出家也。而淨名本
X18n0338_p0578c09║知有此事，是故然可。但諸長者子各有大乘觀行
X18n0338_p0578c10║善根，淨名所以勸其令發無上道心，修習正觀，求
X18n0338_p0578c11║真無為，即出二邊生死之家。但戒從心生，道心若
X18n0338_p0578c12║發，菩薩戒善即隨心俱發，故云即是具足也。
X18n0338_p0578c13║爾時，三十二長者子，皆發阿耨多羅三藐三菩提心。
X18n0338_p0578c14║此是四明諸長者子依淨名勸，皆發無上道心。發
X18n0338_p0578c15║菩提心義，具如前釋也。
X18n0338_p0578c16║故我不任詣彼問疾。」
X18n0338_p0578c17║此是四段結辭不堪。羅睺自惟：往昔為諸長者子
X18n0338_p0578c18║說出家功德，文義麤淺，非真密行之言；又不稱長
X18n0338_p0578c19║者子根緣，既被淨名呵折，豈堪傳如來旨也？
X18n0338_p0578c20║佛告阿難：「汝行詣維摩詰問疾。」
X18n0338_p0578c21║此是第十次命阿難問疾。文亦有二：一，佛命問疾；
X18n0338_p0578c22║二，阿難奉辭不堪。所以如來次命阿難問疾者，以
X18n0338_p0578c23║其聲聞弟子中，多聞第一也。阿難即是如來從弟，
X18n0338_p0578c24║此翻云歡喜。所以名歡喜者，《大智度論》明有三因
X18n0338_p0579a01║緣得名：一，從本願得名；二，父母作字；三，從人見得
X18n0338_p0579a02║名。一、從本願得名，名歡喜者，即是釋迦牟尼佛因
X18n0338_p0579a03║地為陶師時，值過去釋迦牟尼佛，有聞持侍者，名
X18n0338_p0579a04║曰阿難，即發誓願，願於未來得佛之時，還名釋迦，
X18n0338_p0579a05║所有聞持侍者，還名阿難。又，阿難世世已來，發願
X18n0338_p0579a06║為佛侍者，今得為侍者，故名歡喜也。二、父母作名，
X18n0338_p0579a07║名歡喜者，如來將欲成道，魔王妬忿，興十八億鬼
X18n0338_p0579a08║兵、魔眾來惱菩薩，菩薩心正，魔軍退壞，便至淨飯
X18n0338_p0579a09║王所，說言「汝子昨夜將欲成道，為魔所壞，今以死
X18n0338_p0579a10║沒」。王與眷屬皆生愁苦，淨居諸天即報王言：「汝子
X18n0338_p0579a11║以成正覺，不須憂苦。」王猶疑惑，即遣使參訪，使還
X18n0338_p0579a12║啟：「太子已成正覺。」王及眷屬，國內臣民，皆大歡喜。
X18n0338_p0579a13║須臾，斛飯王信報生男，王重復歡喜，此兒既是歡
X18n0338_p0579a14║喜時生，當立名，名歡喜也。是為父母作字，名歡喜
X18n0338_p0579a15║也。三、從見者得名，阿難世世慈恩，報得身形相好
X18n0338_p0579a16║端嚴，見者無不愛敬，生歡喜心，故名歡喜也。故結
X18n0338_p0579a17║集法藏時，諸阿羅漢說偈，歎阿難云：
X18n0338_p0579a18║「面如淨滿月，　眼若青蓮華；　佛法大海水，　流
X18n0338_p0579a19║入阿難身。」　阿難當是從受數入道，是以聞如來
X18n0338_p0579a20║說法，如完器盛水，無有零漏。此是如來法身眷屬，
X18n0338_p0579a21║為欲顯發大聖半、滿多聞入道之教，故先以四枯
X18n0338_p0579a22║多聞，引諸四眾入道；次顯四榮多聞入道之教，故
X18n0338_p0579a23║示受淨名呵折，令一切眾生鄙小慕大也。今佛命
X18n0338_p0579a24║令問疾者，阿難若述往昔被彈之事，重顯發四榮
X18n0338_p0579b01║多聞入道之教，成前五種利益之義也。
X18n0338_p0579b02║阿難白佛言：「世尊！我不堪任詣彼問疾。
X18n0338_p0579b03║此是第二阿難奉辭不堪。文有四意：一，正辭不堪；
X18n0338_p0579b04║二，述不堪之由；三，正述被彈之事；四，結成不堪。一、
X18n0338_p0579b05║奉辭不堪者，良以往昔為如來乞乳，被彈無答，豈
X18n0338_p0579b06║敢傳佛聖旨，往彼問疾？
X18n0338_p0579b07║所以者何？憶念昔時，世尊身小有疾，當用牛乳。我即
X18n0338_p0579b08║持鉢，詣大婆羅門家門下立。
X18n0338_p0579b09║此是第二述不堪之由。由世尊身小有疾，當用牛
X18n0338_p0579b10║乳，持鉢往乞，故被彈也。所以者何？三藏教但明生
X18n0338_p0579b11║身佛為真佛，不說有法性身佛、三身三德之佛也。
X18n0338_p0579b12║生身佛住有餘涅槃，猶有報身，故有金鏘、馬麥、飢
X18n0338_p0579b13║渴、寒熱疾等事，所以身小有疾，須用牛乳。阿難不
X18n0338_p0579b14║知有法性三身之佛，所以謂有餘報身有疾是實，
X18n0338_p0579b15║故持鉢乞乳，是則半字多聞，不聞法身功德，金剛
X18n0338_p0579b16║之體，常住湛然，猶此被彈也。
X18n0338_p0579b17║時，維摩詰來，謂我言：『唯，阿難！何為晨朝持鉢住此？』我
X18n0338_p0579b18║言：『居士！世尊身小有疾，當用牛乳，故來至此。』
X18n0338_p0579b19║此是第三正述被彈之事。文即有三：一，先覈問阿
X18n0338_p0579b20║難乞意；二，正彈呵；三，明阿難恥愧。就初問乞乳意，
X18n0338_p0579b21║文即有二：一，淨名問；二，阿難答。一、淨名所以問阿
X18n0338_p0579b22║難乞意者，分衛之時未至，晨朝持鉢詣婆羅門欲
X18n0338_p0579b23║何求？將欲彈呵，必須先定其意，故問「何為晨朝持
X18n0338_p0579b24║鉢至此也？」阿難答「為世尊身小有疾，當用牛乳，朝
X18n0338_p0579c01║故來至此也」，是則阿難但取三藏意，謂佛有餘報
X18n0338_p0579c02║身有病須乳，弟子之儀，侍省恭待，事不可虧，故來
X18n0338_p0579c03║詣門而乞乳也。
X18n0338_p0579c04║維摩詰言：『止！止！阿難莫作是語！
X18n0338_p0579c05║此是第二正彈呵阿難。文即有四：一，重止阿難二
X18n0338_p0579c06║謗；二，顯如來金剛之身；三，結二謗；四，疊釋對破。一、
X18n0338_p0579c07║重止呵阿難二謗者，經言「止！止！阿難莫作是說」，以
X18n0338_p0579c08║重有兩止者，為止二謗也。言二謗者，一是增謗，二
X18n0338_p0579c09║是損謗。一、增謗者，如來真實法身，斷德具足，無有
X18n0338_p0579c10║若果。而說有苦因苦果者，即是增加惡法，以謗法
X18n0338_p0579c11║身也。二、損謗者，如來真實法身，智德圓備，即是常
X18n0338_p0579c12║樂之果。而言眾善未足，樂果不圓，猶有疾惱者，即
X18n0338_p0579c13║是損謗也。今阿難說佛，身小有疾，即是增、損二謗
X18n0338_p0579c14║也。初一止，止阿難增謗；二一止，止阿難損謗，故言
X18n0338_p0579c15║「止！止！阿難莫作二謗之說也。」
X18n0338_p0579c16║如來身者，金剛之體，諸惡已斷，眾善普會，當有何疾？
X18n0338_p0579c17║當有何惱？
X18n0338_p0579c18║此是二顯如來金剛之身。既先止阿難二謗，令莫
X18n0338_p0579c19║作是語，阿難不測重止之意，所以淨名為顯如來
X18n0338_p0579c20║金剛之身，對破三藏教明生身佛也。經言「如來身
X18n0338_p0579c21║者，金剛之體」，金剛之體即法身常身。所以借金剛
X18n0338_p0579c22║為喻者，金剛體堅牢用利，徹至本際。體牢即譬法
X18n0338_p0579c23║身不為妄惑、生死所侵，常住無變也；用利即喻法
X18n0338_p0579c24║身智德、摩訶般若照用，無所不備也；徹至本際即
X18n0338_p0580a01║譬法身斷德，竟窮實際，眾障斯斷，即是解脫、涅槃
X18n0338_p0580a02║也。是則三德法身，不縱不橫，如世「伊」字，故借金剛
X18n0338_p0580a03║譬法身也。經言「諸惡已斷，眾善普會」者，諸惡已斷，
X18n0338_p0580a04║即是界內、界外見思皆斷。眾善普會者，即是摩訶
X18n0338_p0580a05║般若能導萬善冥於中道理，究竟圓極。是則法身
X18n0338_p0580a06║智、斷具足，三德圓極，其義宛然。經言「當有何疾、當
X18n0338_p0580a07║有何惱」者，若眾惡已盡，則無苦果，當有何疾？若眾
X18n0338_p0580a08║善普會，即得究竟常樂，當有何惱也？此破三藏教
X18n0338_p0580a09║約有餘報身明智、斷，故言疾也。若摩訶衍教約究
X18n0338_p0580a10║竟法身明智、斷，法身無苦，故無疾也。而阿難說「有
X18n0338_p0580a11║疾惱」者，即是二謗也。但舊作四時、五時教義，或說
X18n0338_p0580a12║般若，猶是八十年佛；此經是方等教，謂同《首楞嚴》
X18n0338_p0580a13║明佛壽七百阿僧祇劫而不受。今所釋十弟子，顯
X18n0338_p0580a14║枯、榮之教，豈得銷此經文也？
X18n0338_p0580a15║嘿往，阿難！勿謗如來，莫使異人聞此麤言；無令大威
X18n0338_p0580a16║德諸天，及佗方淨土諸來菩薩得聞斯語。阿難！轉輪
X18n0338_p0580a17║聖王，以小福故，尚得無病，豈況如來無量福會普勝
X18n0338_p0580a18║者哉！
X18n0338_p0580a19║此是三結成二謗。就此文即有二：一，結成損謗；二，
X18n0338_p0580a20║結成增謗。一、明結成損謗者，此文以轉輪王證其
X18n0338_p0580a21║義顯也。經言「嘿往，阿難！勿謗如來」者，所言嘿往者，
X18n0338_p0580a22║止阿難損謗之言，故嘿也；往者，勸令去也。如來真
X18n0338_p0580a23║身無疾，何勞乞乳？故令去也。若說如來有疾，即是
X18n0338_p0580a24║增謗也。經言「莫使異人聞此麤言」者，外道心懷異
X18n0338_p0580b01║見，即異人。若聞如來有疾，即謂佛行善猶麤，樂果
X18n0338_p0580b02║不滿，猶有疾惱，此與世人何殊！增其邪謗之罪也。
X18n0338_p0580b03║言「無令大威德諸天、佗方淨土諸來菩薩得聞斯
X18n0338_p0580b04║語」者，大威德諸天，小善之報，皆無病；佗方淨土所
X18n0338_p0580b05║有眾生，小善之報，悉皆無病，若聞阿難說佛有疾，
X18n0338_p0580b06║即深恠不達也。經言「轉輪聖王，以少福故，尚得無
X18n0338_p0580b07║病」者，轉輪聖王，三生行十善，自行教佗，此之少福
X18n0338_p0580b08║尚得無病。經言「豈況如來無量福會普勝者哉」，如
X18n0338_p0580b09║來無量劫來，修摩訶般若，導眾萬行，會理真極，證
X18n0338_p0580b10║常樂涅槃，豈得有疾？若言有疾，是則功德減少，不
X18n0338_p0580b11║如輪王，淨土眾生乃大威德諸天，豈非大損！
X18n0338_p0580b12║行矣！阿難！勿使我等受斯恥也。外道、梵志若聞此語，
X18n0338_p0580b13║當作是念：「何名為師？自疾不能救，而能救諸疾人？」可
X18n0338_p0580b14║密速去，勿使人聞。
X18n0338_p0580b15║此是二結成增謗。經云「行矣！阿難！勿使我等受斯
X18n0338_p0580b16║恥也」，此之呵意，若說如來有疾，即是增謗。法身無
X18n0338_p0580b17║疾，而說有疾者，若有疾果，必有疾因，疾因即惡，不
X18n0338_p0580b18║善煩惱也。若有疾惡，即是惡人，何得同共師於此
X18n0338_p0580b19║也？阿難既是行人，不應恥諸同行，若說此語，則恥
X18n0338_p0580b20║諸菩薩四眾弟子，故云勿使我等受斯恥也。經云
X18n0338_p0580b21║「外道、梵志若聞此語，當作是念：何名為師？自疾不
X18n0338_p0580b22║能救，而能救諸疾人？」此即是具足出師徒同有被
X18n0338_p0580b23║恥辱之事也。又增邪見之人誹謗重罪，是事不可，
X18n0338_p0580b24║故勸令可密，速去，勿使人聞。若人不聞，即恥辱之
X18n0338_p0580c01║事不彰，不致損辱聞徒，增佗誹謗之罪也。
X18n0338_p0580c02║當知，阿難！諸如來身，即是法身，非思欲身。佛為世尊，
X18n0338_p0580c03║過於三界；佛身無漏，諸漏已盡；佛身無為，不墮諸數。
X18n0338_p0580c04║如此之身，當有何疾？』
X18n0338_p0580c05║此是四疊釋。即是疊釋法身無疾，破阿難見生身
X18n0338_p0580c06║有疾，執此而說，即成增、損二謗也。就此，即有四番
X18n0338_p0580c07║經文：「當知，阿難！如來身者，即是法身，非思欲身」，此
X18n0338_p0580c08║釋法身斷德，思即是行，欲即是愛，等諸煩惱。煩惱
X18n0338_p0580c09║若與行合，即潤業受生。法身界內、界外業煩惱已
X18n0338_p0580c10║斷，故言非思欲身也。所以作此釋者，即是破三藏
X18n0338_p0580c11║明住有餘涅槃報身佛，猶是界內業煩惱果，故有
X18n0338_p0580c12║小疾。若執此而說有疾，即成增謗也。經言「佛為世
X18n0338_p0580c13║尊，過於三界」，此釋法身智德摩訶般若出分段、變
X18n0338_p0580c14║易二種三界之外，豈有界內三界報身之疾？即是
X18n0338_p0580c15║破三藏教有餘生身之佛，猶是界內人身，故有疾
X18n0338_p0580c16║也。若執之有疾，即成損謗。經言「佛身無漏，諸漏已
X18n0338_p0580c17║盡」，此重釋佛法身斷德無界內、界外二種三漏，故
X18n0338_p0580c18║不漏落二種生死，豈有界內有漏之果而有疾也？
X18n0338_p0580c19║此破三藏教住有餘生身之佛，猶是有漏果報，故
X18n0338_p0580c20║有小疾。執此而說有疾，即是增謗。經言「佛身無為，
X18n0338_p0580c21║不墮諸數」，此重釋法身智德，無為常湛，非界內有
X18n0338_p0580c22║為，亦非界外有為，即無二種陰、界、入假合數法，豈
X18n0338_p0580c23║有界內果報陰、界、入之數法依此有小疾也？即破
X18n0338_p0580c24║三藏教明生身住有餘涅槃之佛，猶有果報，陰、界、
X18n0338_p0581a01║入諸數法，依此故有疾也。若執此而說有疾，即成
X18n0338_p0581a02║損謗。經言「如此之身，當有何疾？」此即是總結，法身
X18n0338_p0581a03║智斷既無此四過，豈得有疾？破阿難取三藏教意，
X18n0338_p0581a04║說生身佛有疾，致成二謗也。前釋須菩提章，明謗
X18n0338_p0581a05║佛義，至此意顯。
X18n0338_p0581a06║時我，世尊！實懷慚愧，得無近佛而謬聽耶！
X18n0338_p0581a07║此是第三明阿難內懷恥愧。就文，即有二：一，正明
X18n0338_p0581a08║阿難恥愧；二，聞空中有聲，和通慰喻。一、明阿難恥
X18n0338_p0581a09║愧，從來自謂多聞，領持不謬；今被大士所呵，遂成
X18n0338_p0581a10║有二謗之罪，是則大損辱師徒，故內懷恥愧也。又
X18n0338_p0581a11║恐雖復近佛，佛之誠言不容落莫，當是謬聽，故為
X18n0338_p0581a12║大士之所呵也。
X18n0338_p0581a13║即聞空中聲曰：『阿難！如居士言，「但為佛出五濁惡世，
X18n0338_p0581a14║現行斯法，度脫眾生。」行矣，阿難！取乳勿慚。』
X18n0338_p0581a15║此是二明阿難聞空中聲，和通慰喻。阿難既深懷
X18n0338_p0581a16║恥愧，恐有二謗之罪，是以聞空中聲，解釋安慰也。
X18n0338_p0581a17║空中聲者，當是毗盧遮那法身之聲，如《普賢觀經》
X18n0338_p0581a18║之所明也。經言「如居士言」者，淨名說法身智斷具
X18n0338_p0581a19║足，此身無疾，不須乞乳，即是實智說法，其言不虗
X18n0338_p0581a20║也。經言「但為佛出五濁世，現行斯法，度脫眾生」，五
X18n0338_p0581a21║濁者，一，劫濁；二，煩惱濁；三，眾生濁；四，見濁；五，命濁。
X18n0338_p0581a22║若佛出此五濁惡世，為度鈍根聲聞弟子現劣應
X18n0338_p0581a23║同人法，故現有疾，即是權智說法；今為化婆羅門
X18n0338_p0581a24║故，宜須取乳，為其福田，不勞恥愧。是則真、應二身
X18n0338_p0581b01║義不同，本地法身雖無有疾，迹中應同有疾，方便
X18n0338_p0581b02║利物。若知此意，乞乳豈成二謗？不須恥愧也。
X18n0338_p0581b03║世尊！維摩詰智慧辯才為若此也。是故不任詣彼問
X18n0338_p0581b04║疾。」
X18n0338_p0581b05║此是第四結成不堪。阿難自惟：淨名大乘多聞辯
X18n0338_p0581b06║才，往昔呵彈如此，爾時莫知詶對，豈堪傳如來旨，
X18n0338_p0581b07║往問疾也？
X18n0338_p0581b08║如是五百大弟子，各各向佛說其本緣，稱述維摩詰
X18n0338_p0581b09║所言，皆曰：「不任詣彼問疾。」
X18n0338_p0581b10║此是大段第二次命五百大弟子問疾。經本既略，
X18n0338_p0581b11║竝不度此，若五百皆被彈呵，即是五百比丘依三
X18n0338_p0581b12║藏教門入道，各說身因；淨名還用摩訶衍五百法
X18n0338_p0581b13║門彈呵折挫，別相分別，顯發枯榮之教也。其文既
X18n0338_p0581b14║不傳此土，寧可厝心而解釋也？
X18n0338_p0581b15║
X18n0338_p0581b16║維摩羅詰經文疏卷第十五