X18n0338_p0599a01║
X18n0338_p0599a02║
X18n0338_p0599a03║
X18n0338_p0599a04║維摩羅詰經文疏卷第十八（菩薩品之三）
X18n0338_p0599a05║
X18n0338_p0599a06║佛告持世菩薩：「汝行詣維摩詰問疾。」
X18n0338_p0599a07║此是第三命持世問疾。文即有二：一，佛命問疾；二，
X18n0338_p0599a08║持世奉辭不堪。所以佛命持世問疾者，其既是出
X18n0338_p0599a09║家菩薩，亦是法身大士，紹尊位者。所言持世者，領
X18n0338_p0599a10║憶不忘，名之為持世。以隔別為義，實相真心，領憶
X18n0338_p0599a11║諸法，無有遺忘，故名持世。持義乃有多徒，略說有
X18n0338_p0599a12║五種：一者，遮持；二者，總持；三者，聞持；四者，住持；五
X18n0338_p0599a13║者，任持。四教菩薩皆有此五種持義，但三權一實，
X18n0338_p0599a14║今約圓教明五種持義：一、遮持者，菩薩得實相真
X18n0338_p0599a15║明，能遮一切法界煩惱惡業、生死苦報。二、總持者，
X18n0338_p0599a16║持一切萬行，自利利佗功德，如完器盛水，無有漏
X18n0338_p0599a17║失也。三、聞持者，若十方諸佛說法，乃至十法界所
X18n0338_p0599a18║有言辭，一聞便憶，如雲持雨，不忘失也。四、住持者，
X18n0338_p0599a19║住持十方諸佛法門，興隆使不斷絕也。五、任持者，
X18n0338_p0599a20║無緣大慈，荷負度脫一切眾生，保任不捨也。菩薩
X18n0338_p0599a21║從發心，心如虗空，非偏非圓，而能權實皆持，乃至
X18n0338_p0599a22║法雲、等覺也。持世居補處之位，權實五持將極，豈
X18n0338_p0599a23║不知波旬化身為帝釋？但為令眾知魔界如佛界
X18n0338_p0599a24║如，一如無二如，故於往昔示不知魔，示受淨名呵
X18n0338_p0599b01║折，令眾生悟佛知見也。開即是總，示是別，總別不
X18n0338_p0599b02║二，即是悟也。此還約初心不須遠求，乃至妙覺亦
X18n0338_p0599b03║如是。但前呵彌勒、光嚴，皆破果上之僻執，故約菩
X18n0338_p0599b04║提道場以彈也；次呵持世、善得，皆破因中之謬取，
X18n0338_p0599b05║故約魔來施會以彈破。今佛次命持世問疾者，持
X18n0338_p0599b06║世若述往昔被彈之事，令諸菩薩覺知魔事，悟佛
X18n0338_p0599b07║知見，大眾同聞，即成前五種利益之義。
X18n0338_p0599b08║持世白佛言：「世尊！我不堪任詣彼問疾。
X18n0338_p0599b09║此是第二持世奉辭不堪。文即有四：一，奉辭不堪；
X18n0338_p0599b10║二，述不堪之由；三，正明不堪之事；四，結成不堪。第
X18n0338_p0599b11║一奉辭不堪者，良以昔不覺魔作帝釋，為淨名所
X18n0338_p0599b12║彈，豈堪傳如來旨也？
X18n0338_p0599b13║所以者何？憶念我昔，住於靜室。
X18n0338_p0599b14║此是第二述不堪之由，由不識魔作帝釋來也。文
X18n0338_p0599b15║有五意：一，自述往昔住於靜室；二，述魔作帝釋來；
X18n0338_p0599b16║三，自述魔來不識而為說法；四，魔更施女為亂；五，
X18n0338_p0599b17║自述謙恠不受。一、自述往昔住於靜室者，持世住
X18n0338_p0599b18║靜室，當是欲避喧，入諸禪定，修道進行也。持世法
X18n0338_p0599b19║身大士，豈須生身入道？迹同方便菩薩，為物之軌，
X18n0338_p0599b20║應須引進，故住靜室，示修禪定也。
X18n0338_p0599b21║時，魔波旬從萬二千天女，狀如帝釋，鼓弦歌，來詣我
X18n0338_p0599b22║所，與其眷屬，稽首我足，合掌恭敬，於一面立。
X18n0338_p0599b23║此是二述魔作帝釋來也。所以魔作帝釋來者，帝
X18n0338_p0599b24║釋是佛弟子，已得聖道；又是佛檀越，故來親近諮
X18n0338_p0599c01║承。持世既是出家菩薩，見大檀越來，即須慰問，便
X18n0338_p0599c02║是妨亂。今約四菩薩知魔不同，即有四種：一、三藏
X18n0338_p0599c03║教明菩薩自未離煩惱魔、陰魔，但觀行覺知折伏，
X18n0338_p0599c04║寄此修菩薩道耳。佗化天子魔，若得神通，作意知
X18n0338_p0599c05║天魔；不作意，不知。若知，能以神通伏天魔，未能永
X18n0338_p0599c06║破。若至道王樹下，先降破佗化天子魔，魔退之後，
X18n0338_p0599c07║方三十四心斷結，界內四魔皆盡也。二、通教明菩
X18n0338_p0599c08║薩初入見地，已分斷見煩惱魔，得五分法身，分除
X18n0338_p0599c09║陰魔。至六地無正使潤業後生，除界內陰魔、死魔，
X18n0338_p0599c10║而猶有誓願符習界內受生，有陰、死，不能壞菩薩
X18n0338_p0599c11║道。七地雖得神通自在，作意能知佗化天子魔，不
X18n0338_p0599c12║作意，則不能知；作意能破，不作意則不能破。至道
X18n0338_p0599c13║樹下方究竟，破佗化自在天子魔，一念相應慧斷
X18n0338_p0599c14║習盡，既無習，誓願不能牽生，即四魔永盡也。三、別
X18n0338_p0599c15║教明十住入偏真理，即破煩惱魔、陰魔、死魔；十行
X18n0338_p0599c16║得神通自在，作意知佗化天子魔，不作意不知不
X18n0338_p0599c17║能伏；至初地，得一身無量身，百佛世界作佛，界內
X18n0338_p0599c18║煩惱習氣既盡，陰魔、死魔、天子魔悉皆破也。四、若
X18n0338_p0599c19║圓教明五品弟子圓伏四魔，若入十信六根清淨，
X18n0338_p0599c20║圓斷四魔，不作意，自覺魔來也。此略分別四教破
X18n0338_p0599c21║四魔不同。若約常、樂、我、淨、無常、無我等八魔，三藏
X18n0338_p0599c22║教菩薩未能除，但能伏四魔，至三十四心滿方除。
X18n0338_p0599c23║若通教見地已能除常、樂、我、淨之四魔。別教十住，
X18n0338_p0599c24║已除常、樂、我、淨之四魔；十行、十迴向，已伏無常等
X18n0338_p0600a01║四魔；登地已分破無常等四魔，因雖無常，而果是
X18n0338_p0600a02║常，如《大涅槃經》佛答梵志也；別教佛地，八魔皆盡
X18n0338_p0600a03║也。若圓教初發心住，已圓破八魔，界內四魔永盡，
X18n0338_p0600a04║界外無常等四魔，乃至後心究竟盡也。次明持世
X18n0338_p0600a05║何意為魔所嬈？若論持世迹現諸方便教補處，此
X18n0338_p0600a06║則何啻知魔？有教無人，不須研覈。但持世為稟諸
X18n0338_p0600a07║方便教之軌，故示不知也。所以然者，解此有三意：
X18n0338_p0600a08║其諸方便教菩薩，未能於魔界如與佛界如，一如
X18n0338_p0600a09║平等無二，佛界即理，魔界即事。諸方便教所明菩
X18n0338_p0600a10║薩雖能入真理，不能事不礙理，理不礙事；若斷結，
X18n0338_p0600a11║避事入理，如人畏時，非人得其，不能體之與佛界
X18n0338_p0600a12║無別，是則為魔所惱，大士於二界不二通達，無所
X18n0338_p0600a13║去取，故覺知，能降伏也。二、諸方便教竝明緣修照
X18n0338_p0600a14║寂，有入、出觀，若作意觀，即知覺魔事；若不作意，則
X18n0338_p0600a15║不知覺。圓教真修，無出、入觀，常在三昧，見諸佛土，
X18n0338_p0600a16║不以二相，寂而常照。持世既方在靜，猶未入觀，不
X18n0338_p0600a17║作意往照，是故不知魔變為帝釋；大士寂而常照，
X18n0338_p0600a18║故能即覺知也。譬如深山坐禪人，若不別邪魅者，
X18n0338_p0600a19║必須安大方鏡，魍魅雖能惑人眼，而不能變本形，
X18n0338_p0600a20║本形現鏡，得知虗偽。波旬亦爾，但能誑緣修未入
X18n0338_p0600a21║觀者，令不能知；不能誑真修寂照行人也。三、諸稟
X18n0338_p0600a22║方便菩薩，雖能入觀覺知魔事，或能蹔時降伏，不
X18n0338_p0600a23║能於其境界無礙自在。譬如人不能調惡弟子，捨
X18n0338_p0600a24║之不受；有人善巧，不捨惡人，方便調熟，堪任使伇，
X18n0338_p0600b01║得成善人。圓教菩薩調魔亦爾，非但調其惡心，令
X18n0338_p0600b02║歸善化；亦能使發菩提心，證無盡燈，廣化一切，自
X18n0338_p0600b03║於佛法未曾損減，而大饒益無量魔眾。諸稟方便
X18n0338_p0600b04║教菩薩闕此三義，故為魔所亂也。今持世住靜室，
X18n0338_p0600b05║魔作天主之形，欲為惱亂，持世不覺，因鄣入定也。
X18n0338_p0600b06║如佛知人機，化物成道；魔亦知人應有得道者，及
X18n0338_p0600b07║其未成，逆來壞之也。
X18n0338_p0600b08║我意謂是帝釋，而語之言：『善來，憍尸迦！雖福應有，不
X18n0338_p0600b09║當自恣，當觀五欲無常，以求善本，於身、命、財而修堅
X18n0338_p0600b10║法。』
X18n0338_p0600b11║此是三明持世自述往昔魔來不識而為說法。持
X18n0338_p0600b12║世嘆言善來者，既不知是魔，謂是帝釋以善心來，
X18n0338_p0600b13║為求善法，故嘆言善來也。「憍尸迦」是帝釋本人中
X18n0338_p0600b14║姓，從本姓為名。「雖福應有」，宿福得為天主，果報富
X18n0338_p0600b15║貴，不可自恣放逸，不修道也。「當觀五欲無常，以求
X18n0338_p0600b16║善本」者，謬為帝釋說法也。若小乘，但以無常為出
X18n0338_p0600b17║世善本也。《大智論》明天主多著五欲，佛為說無常
X18n0338_p0600b18║等十五種觀門，破欲竟，乃令轉教說般若。持世既
X18n0338_p0600b19║謂是天主，故勸令觀無常離欲。「於身、命、財而修犖
X18n0338_p0600b20║法」，三犖有五種：一、世間三堅，慈忍不杖楚佗惠施
X18n0338_p0600b21║飲食，得未來身犖；放生止煞，得未來命犖；真心布
X18n0338_p0600b22║施，得未來財犖。此是世間三犖之報，若觀無常，天
X18n0338_p0600b23║報不久，須種未來牢固之業也。二者、聲聞經修三
X18n0338_p0600b24║牢法者，若觀無常，得五分法身、無漏慧命、七聖財，
X18n0338_p0600c01║無能損破，故言牢也。菩薩為眾生佛法，修諸功德，
X18n0338_p0600c02║不惜身命，無所悋者，華報得世間三牢，成得五分
X18n0338_p0600c03║法身、七財滿足之三牢也。三、若通教明三牢者，觀
X18n0338_p0600c04║五分法身、無漏慧命、七聖財即空，無生無滅，一切
X18n0338_p0600c05║煩惱、生死及天魔、外道無能破壞，即是三牢也。四、
X18n0338_p0600c06║別教三牢者，登地離界內生死，法身顯現，即是金
X18n0338_p0600c07║剛之體，名為身牢；般若慧命，終不斷滅，即是命牢；
X18n0338_p0600c08║萬善法財，不可侵奪，即是財牢也。五、圓教明三牢
X18n0338_p0600c09║者，捨身、命、財，皆與生死後際等，離老病死，得不壞
X18n0338_p0600c10║常住，即是一切法趣身、命、財，亦是三德之三牢也。
X18n0338_p0600c11║持世謬為天主說三牢法，五種三牢義，未知定為
X18n0338_p0600c12║說何也？
X18n0338_p0600c13║即語我言：『正士！受是萬二千女，可備掃灑。』
X18n0338_p0600c14║此是四明魔更施女魔。變身為帝釋，已廢持世禪
X18n0338_p0600c15║坐，既不覺知，今更強以女施重妨亂。先現釋身，軟
X18n0338_p0600c16║賊得入，此今以女施，令其起真，強賊又入。魔以此
X18n0338_p0600c17║強、軟二賊妨擾，令失定心，持世不覺，即是以為魔
X18n0338_p0600c18║所壞也。
X18n0338_p0600c19║我言：『憍尸迦！無以此非法之物要我沙門釋子，此非
X18n0338_p0600c20║我宜。』
X18n0338_p0600c21║此是五明持世自述恠不受其女。女是非法之境，
X18n0338_p0600c22║何得強有此施？故言「無以此非法之物要我」也。沙
X18n0338_p0600c23║門是梵行清素之士，不應受此汙染之境，非法供
X18n0338_p0600c24║養，故言「此非我宜」也。
X18n0338_p0601a01║所言未訖，維摩詰來，謂我言：『非帝釋也。是為魔來，嬈
X18n0338_p0601a02║固汝耳！』
X18n0338_p0601a03║此是第三正述被彈之事。就此，文即有八：一，淨名
X18n0338_p0601a04║正來覺悟持世；二，淨名就魔索女；三，魔驚懼欲去；
X18n0338_p0601a05║四，空中聲勸令捨女；五，魔捨女；六，大士為女說法；
X18n0338_p0601a06║七，魔乞女；八，大士還女。一、淨名正來覺悟者，持世
X18n0338_p0601a07║既被魔幻，不能別覺，良以緣修不逮，致被魔幻，不
X18n0338_p0601a08║覺知也。大士悟佛知見，非但自悟，亦以悟佗；寂照
X18n0338_p0601a09║圓明，非但能自照，亦照一切。故能即到其前，發魔
X18n0338_p0601a10║幻偽，示持世是非。初示其非，非帝釋也；次示其魔
X18n0338_p0601a11║來，欲壞正道，故言「嬈固汝耳」。
X18n0338_p0601a12║即語魔言：『是諸女等，可以與我，如我應受。』
X18n0338_p0601a13║此是二明淨名索女也。淨名所以自說「如我應受」
X18n0338_p0601a14║者，此有二意：一者，淨名是俗人，納之非妨。二者，圓
X18n0338_p0601a15║教之行，是非無礙；違順強軟，無非正道。所以不以
X18n0338_p0601a16║魔女為妨，故言「如我應受」也。
X18n0338_p0601a17║魔即驚懼，念：『維摩詰將無惱我？』欲隱形去，而不能隱；
X18n0338_p0601a18║盡其神力，亦不得去。
X18n0338_p0601a19║此是三明魔驚懼欲去也。魔所以驚懼者，本緣持
X18n0338_p0601a20║世欲壞他成己，忽見淨名發其幻偽，又知神力非
X18n0338_p0601a21║敵，必被挫辱，故大驚懼。「欲隱形而去，既不得去，又
X18n0338_p0601a22║盡神力不能去」者，魔雖有神力，豈如法身大士神
X18n0338_p0601a23║力神力所制？故盡力不能去也。
X18n0338_p0601a24║即聞空中聲曰：『波旬！以女與之，乃可得去。』
X18n0338_p0601b01║此是四明空中聲，勸捨女也。空中聲者，關河舊解
X18n0338_p0601b02║云「是化魔菩薩，因機助化。汝向欲施持世，今淨名
X18n0338_p0601b03║索，何得不與？與之，不違本心，乃得去耳。」或是淨名
X18n0338_p0601b04║空中作聲，為調伏魔。或釋迦法身毗盧遮那之聲，
X18n0338_p0601b05║如《普賢經》所明也。
X18n0338_p0601b06║魔以畏故，俛仰而與。
X18n0338_p0601b07║此是五明魔輸女。魔神力既不能自陰，取去不得，
X18n0338_p0601b08║空聲又勸，魔當自念：若不輸女，將恐致諸挫辱，畏
X18n0338_p0601b09║不獲已，便輸女也。
X18n0338_p0601b10║爾時，維摩詰語諸女言：『魔以汝等與我，汝今皆當發
X18n0338_p0601b11║阿耨多羅三藐三菩提心。』即隨所應而為說法，令發
X18n0338_p0601b12║道意。
X18n0338_p0601b13║此是六明維摩受女，為說法也。為調伏魔心，故受；
X18n0338_p0601b14║利益諸女故，須為說法也。就此，文即有二：一，勸發
X18n0338_p0601b15║心；二，勸修行。此二是菩薩要法，發心即是目，修行
X18n0338_p0601b16║即是足，備，得入涅槃清涼池也，是以淨名先勸諸
X18n0338_p0601b17║女發菩提心。如應說法者，四教明菩提心，隨其機
X18n0338_p0601b18║緣，四悉檀赴機，令各發道心也。
X18n0338_p0601b19║復言：『汝等已發道意，有法樂可以自娛，不應復樂五
X18n0338_p0601b20║欲樂也。』
X18n0338_p0601b21║此是二勸修行。既發心，若不修行，或恐還墮，故須
X18n0338_p0601b22║勸修菩薩法樂之行，為對破魔宮欲樂，說法樂也。
X18n0338_p0601b23║就此，即有三：一，淨名勸修法樂；二，天女請問；三，淨
X18n0338_p0601b24║名答也。
X18n0338_p0601c01║天女即問：『何謂法樂？』
X18n0338_p0601c02║此是二明天女請說也。諸女在魔宮，雖受五欲樂，
X18n0338_p0601c03║未曾聞法樂，今始得聞，未能解，故致請也。
X18n0338_p0601c04║答言：『樂常信佛，樂欲聽法，樂供養眾；
X18n0338_p0601c05║此是三明淨名答天女，為說法樂，破其著五欲樂
X18n0338_p0601c06║也。所言法樂者，一切善法，欲為其本。若有樂欲之
X18n0338_p0601c07║心，是則為樂，如世人愛念父母、親眷、家業，以此為
X18n0338_p0601c08║樂。若為佛弟子，以佛代父，以法代母，以諸親屬，修
X18n0338_p0601c09║道法代諸財物。其深樂者，即是出世法樂也。就此，
X18n0338_p0601c10║文即有五：一，常樂歸事三寶；二，樂離集諦；三，樂觀
X18n0338_p0601c11║苦諦；四，樂修道諦；五，結成法樂。若能如此，非但因
X18n0338_p0601c12║中即得法樂，後得滅諦涅槃，即是究竟常樂也。經
X18n0338_p0601c13║言「樂常信佛」者，上既云「隨應說法」，四教明佛隨，天
X18n0338_p0601c14║女生信愛樂，即是法樂也。經言「樂欲聽法」者，四教
X18n0338_p0601c15║明大乘之法，隨心樂聞，即是法樂也。經言「樂供養
X18n0338_p0601c16║僧」者，四教明僧隨樂供養，即是法樂也。
X18n0338_p0601c17║樂離五欲；
X18n0338_p0601c18║此是二明樂離集諦也。集應斷故，說樂離五欲也。
X18n0338_p0601c19║《法華經》明「諸苦所因，貪欲為本」，故知五欲即是集
X18n0338_p0601c20║也。如人病差，即得安樂。若離五欲，即得法樂也。四
X18n0338_p0601c21║教明離五欲不同，隨其宿習所用也。但既初呵天
X18n0338_p0601c22║女著五欲，多用三藏教意明離也。
X18n0338_p0601c23║樂觀五陰如怨賊，樂觀四大如毒蛇，樂觀內入如空
X18n0338_p0601c24║聚；
X18n0338_p0602a01║此是三明樂觀苦諦。若不樂觀，為苦所苦，豈得法
X18n0338_p0602a02║樂！故能觀苦者，即不為所苦，免苦得觀智法樂也。
X18n0338_p0602a03║四教觀苦，隨根神所用也。
X18n0338_p0602a04║樂隨護道意，樂饒益眾生，樂敬供養師；
X18n0338_p0602a05║此是四勸修道諦萬行法。文有三意：一，修行本；二，
X18n0338_p0602a06║正行；三，遍行。一、修行本者，經言「樂隨護道意」，此勸
X18n0338_p0602a07║自行善，須將護道心，道心安隱不壞，以道自娛，即
X18n0338_p0602a08║是法樂。經言「樂饒益眾生」者，即勸修化佗之法樂，
X18n0338_p0602a09║如父母見子離苦得樂，父母亦歡樂也。經言「樂敬
X18n0338_p0602a10║養師」者，捨父從師，能成人勝德，敬師道法，翫味娛
X18n0338_p0602a11║神，即是法樂；養暢其知恩之懷，亦即法樂也。是則
X18n0338_p0602a12║內修自行化佗之道，外有明師開示，因緣具足，無
X18n0338_p0602a13║行不成，所求稱心，即是法樂義也。
X18n0338_p0602a14║樂廣行施，樂堅持戒，樂忍辱柔和，樂懃集善根，樂禪
X18n0338_p0602a15║定不亂，樂離垢明慧；
X18n0338_p0602a16║此是二菩薩正行六度。總眾行之要，四教菩薩莫
X18n0338_p0602a17║不皆行此道以求菩提。但教門不同，故有生滅、無
X18n0338_p0602a18║生滅、無量、無作六度之殊，具如釋〈佛國品〉嘆菩薩
X18n0338_p0602a19║德及淨土行，以略解釋。但淨名隨應而說，任諸天
X18n0338_p0602a20║女因緣各有所，隨其樂行，道味沾神，稱心適意，六
X18n0338_p0602a21║度皆是法樂也。
X18n0338_p0602a22║樂廣菩提心，樂降伏眾魔，樂斷諸煩惱，樂淨佛國土，
X18n0338_p0602a23║樂成就相好故，修諸功德；樂嚴道場，樂聞深法不畏；
X18n0338_p0602a24║樂三脫門，不樂非時；樂近同學，樂於非同學中，心無
X18n0338_p0602b01║恚閡；樂將護惡知識，樂親近善知識；樂心喜清淨，樂
X18n0338_p0602b02║修無量道品之法，
X18n0338_p0602b03║此是三明遍行。菩薩修道，即有二種：一總，二別，總
X18n0338_p0602b04║即是六波羅蜜總攝眾行，別是歷別萬行遍行。今
X18n0338_p0602b05║此所明，即是勸諸天女遍行。略舉十餘條，以成法
X18n0338_p0602b06║樂之義也。經言「樂廣菩提心」，即是慈、悲四弘誓願，
X18n0338_p0602b07║必令普遍，故名為廣。復次，從生滅四諦起慈悲弘
X18n0338_p0602b08║誓，乃至無作四諦，即是菩提心轉增廣也，勝道之
X18n0338_p0602b09║心增長法樂也。經言「樂降伏眾魔」者，如平怨得勝，
X18n0338_p0602b10║心則快樂也。經言「樂斷諸煩惱」病差，即是涅槃樂
X18n0338_p0602b11║也。經言「樂淨佛國土」者，淨佛國土義，已如前說。如
X18n0338_p0602b12║世人家宅，清淨賓主，覩之歡娛悅樂也。經言「樂成
X18n0338_p0602b13║就相好，修諸功德」者，如人自見形儀端正，內有美
X18n0338_p0602b14║德，心即悅樂也。經言「樂嚴道場」者，四教道場義略，
X18n0338_p0602b15║如釋光嚴中已辨。如此除偽顯真，偽滅得真，則悅
X18n0338_p0602b16║樂也。經言「樂聞深法不畏」者，四教乃各有深法，三
X18n0338_p0602b17║藏教、通教，但明界內偏真之理，未足為深。別、圓兩
X18n0338_p0602b18║教，明界外圓真，是深難到底，若有畏心，即驚疑成
X18n0338_p0602b19║苦；若聞而不畏，愛樂讚求，即得真常之樂分也。經
X18n0338_p0602b20║言「樂三脫門，不樂非時」者，四教明三脫門，前兩教
X18n0338_p0602b21║有時、非時，非時即是二乘，時即是菩薩也。復次，前
X18n0338_p0602b22║兩教菩薩亦是非時，別圓兩教觀中道實相，修三
X18n0338_p0602b23║脫門，即是時也。將別望圓，復是非時，圓教乃是真
X18n0338_p0602b24║時也。所以者何？諸方便教門，行時非證時，若欲取
X18n0338_p0602c01║證，皆是非時；若是時而求，即得究竟真理，成真三
X18n0338_p0602c02║脫，即是真法樂也。經言「樂近同學，於非同學，心無
X18n0338_p0602c03║恚礙」者，四教明菩薩各有同學親近，同修和同，㢡
X18n0338_p0602c04║成順心，即是法樂也。若於凡夫、二乘及非同行菩
X18n0338_p0602c05║薩心有恚礙者，壞真法樂；若心無恚礙，能以隨喜
X18n0338_p0602c06║過其上者，即還得隨喜之法樂也。經言「樂將護惡
X18n0338_p0602c07║知識」者，若不將護彼，即能壞法樂；能善將護彼，則
X18n0338_p0602c08║惡口不生，不致破損內善法樂，恒得安存也。經言
X18n0338_p0602c09║樂「親近善知識」，能示教利喜，成人善法樂。經言「樂
X18n0338_p0602c10║心喜清淨」者，《大集經》言「如真實知大知，心動至心，
X18n0338_p0602c11║故名為喜」。如真實知大知，即真法喜；心動至心，名
X18n0338_p0602c12║為清淨法樂也。經言「樂修無量道品」者，四教有四
X18n0338_p0602c13║種道品，若在菩薩心中修習，為化眾生，皆名無量
X18n0338_p0602c14║道品。所以說道品名為法樂者。《法華經》言「無漏根、
X18n0338_p0602c15║力、覺、道，便得無量安穩快樂」，二乘尚爾，況菩薩乎？
X18n0338_p0602c16║但分別無量道品，開四教義，去取難解。
X18n0338_p0602c17║是為菩薩法樂。』
X18n0338_p0602c18║此是五結成法樂。菩薩若有樂欲之心，修如此道
X18n0338_p0602c19║法皆是法樂，但舉一類諸萬行道法，若有欲樂之
X18n0338_p0602c20║心而修習者，無非法樂，如即自行道之人，讀誦、聽
X18n0338_p0602c21║習、禪坐心樂；若心不樂，強自逼制，則生苦受。
X18n0338_p0602c22║於此波旬告諸女：『我欲與汝，俱還天宮。』諸女言：『以我
X18n0338_p0602c23║等與此居士有法樂，我等甚樂，不復樂五欲樂也。』魔
X18n0338_p0602c24║言：『居士！可捨此女。一切所有施於彼者，是為菩薩。』
X18n0338_p0603a01║此是七明魔欲誘女還天宮。文即有三：一，魔欲誘
X18n0338_p0603a02║女還天宮；二，女樂法樂，不肯隨還；三，魔就淨名乞
X18n0338_p0603a03║女竝。如文可解。
X18n0338_p0603a04║維摩詰言：『我已捨矣！汝便將去，令一切眾生得法願
X18n0338_p0603a05║具足。』
X18n0338_p0603a06║此是八明淨名還魔女。此有四：一，淨名還魔女；二，
X18n0338_p0603a07║諸女請法辭還；三，淨名為說無盡燈法門；四，諸女
X18n0338_p0603a08║致敬還隨魔去。一、淨名還為魔女者，大士本常捨
X18n0338_p0603a09║行，正為調魔，利益眾生；魔已調伏，諸女發心，放還
X18n0338_p0603a10║魔宮，又能廣化，故捨還魔。令一切眾生法願具足
X18n0338_p0603a11║者，還魔即滿魔願，因此立願：令一切求法者，皆得
X18n0338_p0603a12║法願具足。
X18n0338_p0603a13║於是，諸女問維摩詰：『我等云何止於魔宮？』
X18n0338_p0603a14║此是二明諸女欲還請法。弟子別師，事須諮請誡
X18n0338_p0603a15║勸所行之事。
X18n0338_p0603a16║維摩詰言：『諸姊！有法門，名無盡燈，汝等當學。無盡燈
X18n0338_p0603a17║者，譬如一燈然百千燈，冥者皆明，明終不盡。如是，諸
X18n0338_p0603a18║姊！夫一菩薩開導百千眾生，令發阿耨多羅三藐三
X18n0338_p0603a19║菩提心，於其道意，亦不滅盡，隨所說法，而自增益一
X18n0338_p0603a20║切善法，是名無盡燈也。汝等雖住魔宮，以是無盡燈，
X18n0338_p0603a21║令無數天子、天女發阿耨多羅三藐三菩提心者，為
X18n0338_p0603a22║報佛恩，亦大饒益一切眾生。』
X18n0338_p0603a23║此是三明淨名為說無盡燈法門。無盡燈者，四教
X18n0338_p0603a24║菩薩皆有無盡燈法門，但有究竟、不究竟。若三藏
X18n0338_p0603b01║教、通教灰身滅智，入涅槃，不化佗，果中是有盡燈；
X18n0338_p0603b02║而因中傳化，不絕至果，雖入涅槃，轉次授記，佛化
X18n0338_p0603b03║不斷，此是有盡燈之無盡也。若別、教圓教明無盡
X18n0338_p0603b04║燈者，觀中道智慧，見一切法如虗空不可盡，智慧
X18n0338_p0603b05║亦不可盡，此之法燈自不可盡，化佗亦不可盡也。
X18n0338_p0603b06║譬如二燈，一油少炷小，二油多炷大，油多炷大者，
X18n0338_p0603b07║本燈不盡，更傳餘燈，亦不可盡也。淨名以法門傳
X18n0338_p0603b08║度於佗，復使饒益百千皆發心，而於本燈無所損
X18n0338_p0603b09║減，故以此為譬。是則，冥者皆明，明終不絕，令一切
X18n0338_p0603b10║眾生紹法王種，即是能報佛恩，饒益一切眾生也。
X18n0338_p0603b11║爾時，天女頭面禮維摩詰足，隨魔還宮，忽然不現。
X18n0338_p0603b12║此是四明天女受教，致敬還宮。如文。
X18n0338_p0603b13║世尊！維摩詰有如是自在神力，智慧辯才，故我不任
X18n0338_p0603b14║詣彼問疾。」
X18n0338_p0603b15║此是第四結辭不堪也。維摩詰有此神力者，寂照
X18n0338_p0603b16║知見，自在調伏魔也。智慧辯才者，為魔女說法，樂
X18n0338_p0603b17║無盡燈法門也。持世自惟：往昔有此不逮，豈堪傳
X18n0338_p0603b18║如來旨，往問疾也？
X18n0338_p0603b19║佛告長者子善得：「汝行詣維摩詰問疾。」
X18n0338_p0603b20║此是第四次命長者子善得。文即有二：一，佛命問
X18n0338_p0603b21║疾；二，長者子善得奉辭不堪。所以次命問疾者，善
X18n0338_p0603b22║得是在家菩薩，即是五百長者子中之一人也；亦
X18n0338_p0603b23║是法身大士，示居補處之位。所以名善得者，善是
X18n0338_p0603b24║善巧也，得是得理也。善巧得理，故名善得。但四教
X18n0338_p0603c01║明善得義不同：一、三藏教明善得義，二乘自善，聲
X18n0338_p0603c02║聞得理，不能斷習；緣覺斷習不盡，非善得義。菩薩
X18n0338_p0603c03║不爾，意在兼濟，至果得理，正習俱盡，故名善得也。
X18n0338_p0603c04║二、通教明善得義者，前三藏教明析假入空，拙度
X18n0338_p0603c05║得理，三乘皆非善得；通教明體假見真，即是巧度，
X18n0338_p0603c06║三乘悉是善得第一義之理。但二乘無大悲方便，
X18n0338_p0603c07║得理即入涅槃，不名善得；菩薩得理，不住涅槃，能
X18n0338_p0603c08║廣利群生，深窮源底，必至佛果，習氣皆盡，故名善
X18n0338_p0603c09║得也。三、別教明善得義者，通教菩薩正得偏真，豈
X18n0338_p0603c10║名善得？得真不住，修恒沙佛法，斷別惑見思，得見
X18n0338_p0603c11║別教中道之理，乃名善得也。四、圓教明善得義，別
X18n0338_p0603c12║教菩薩緣修斷結，豈名善得？圓教菩薩一心三觀，
X18n0338_p0603c13║不斷煩惱，五眼具足，得圓見法界之理，心心寂滅，
X18n0338_p0603c14║自然流入薩婆若海，成三德究竟涅槃，始是真善
X18n0338_p0603c15║得義。是則無得以為得，以此得無所得，故名善得
X18n0338_p0603c16║也。前三教明善得是權，後圓教明善得是實。今長
X18n0338_p0603c17║者子義知非權非實而能成就權實之善，以此化
X18n0338_p0603c18║物，自利利他，令得入佛知見，故名善得也。其義既
X18n0338_p0603c19║爾，豈容不知法施之會？為淨名呵折，當是砧槌成
X18n0338_p0603c20║物，為顯入佛知見耳。何以知然？今命諸菩薩問疾，
X18n0338_p0603c21║的取四大士，前三義推，以顯開、示、悟初心三義；今
X18n0338_p0603c22║命善得，當是欲顯入佛知見道也。前持世顯悟佛
X18n0338_p0603c23║知見，正明降魔界如不異佛如，即是事理不二義；
X18n0338_p0603c24║今明入佛知見，即約法施之無前無後，一時等施，
X18n0338_p0604a01║此即是不二而二，道觀雙流，心心自然流入薩婆
X18n0338_p0604a02║若海也。故淨名受善得瓔珞，分作二分，一分施難
X18n0338_p0604a03║勝如來，一分施城中最下乞人，即是法施之會。此
X18n0338_p0604a04║還約初心，遠求也。淨名往昔破善得財施七日之
X18n0338_p0604a05║會，即是寄意破稟三教菩薩，未入中道雙照二諦，
X18n0338_p0604a06║所有檀施，皆非法施之會。今如來命令問疾者，善
X18n0338_p0604a07║得若述昔日被彈之事，則大眾普聞，其諸稟方便
X18n0338_p0604a08║教菩薩，竝皆恥折，求真法施之會，即是成前五種
X18n0338_p0604a09║利益之義也。
X18n0338_p0604a10║善得白佛言：「世尊！我不堪任詣彼問疾。
X18n0338_p0604a11║此是第二善得奉辭不堪。文即有四：一，述奉辭不
X18n0338_p0604a12║堪；二，述不堪之由；三，正明被彈之事；四，結成不堪。
X18n0338_p0604a13║第一奉辭不堪者，良由往昔七日設大施會非法
X18n0338_p0604a14║施之會，故不能令物得道，致為淨名所彈，豈堪傳
X18n0338_p0604a15║如來旨往問疾？
X18n0338_p0604a16║所以者何？憶念我昔自於父舍，設大施會，供養一切
X18n0338_p0604a17║沙門、婆羅門，及諸外道、貧窮下賤、孤獨乞人，期滿七
X18n0338_p0604a18║日。
X18n0338_p0604a19║此是第二述不堪之由，由於父舍設大施會，供養
X18n0338_p0604a20║一切，期滿日，不知法施之會也。所言父舍者，是善
X18n0338_p0604a21║得父祖相乘，舊所居住之處，故言父舍也。設大施
X18n0338_p0604a22║會者，關河舊解云「其家父祖，邪見世代，恒修邪祠，
X18n0338_p0604a23║祭祀神祇，下祠用羊，中祠宰牛，上祠用人」。善得既
X18n0338_p0604a24║是菩薩，教化其父回邪入正，絕此邪祠，勸修正道，
X18n0338_p0604b01║行真檀施，其家大富，四事豐有，故營斯大會。供養
X18n0338_p0604b02║一切出家、在家、內道、外道及諸貧賤來者，無隔供
X18n0338_p0604b03║給所須，期滿七日也。但施會即是菩薩檀度，當依
X18n0338_p0604b04║四教分別檀度不同，即有四種：一、三藏教明施，若
X18n0338_p0604b05║一切財物能捨乃至身命不惜，方成檀度。如尸毗
X18n0338_p0604b06║王以身代鴿，心無悔恨也。二、通教明檀度者，若止
X18n0338_p0604b07║能一切皆捨，身、命不惜，此乃是檀非度；若了三事
X18n0338_p0604b08║皆空，隨有所施，是檀是度也。三、別教明檀度者，雖
X18n0338_p0604b09║知三事俱空，此由是檀非度；若能度於別惑，至大
X18n0338_p0604b10║涅槃，又能分別布施，有無量相，赴機度物，此是檀
X18n0338_p0604b11║是度也。四、圓教明檀度者，若布施雖知欲破別惑，
X18n0338_p0604b12║隨機之施有無量種，此由是檀而非度也。所以然
X18n0338_p0604b13║者，非究竟故。若知一切法趣檀，是趣不過，檀尚不
X18n0338_p0604b14║可得，云何當有趣？非趣者，即是檀度也。所以然者，
X18n0338_p0604b15║於檀究竟通達一切法也。前三種檀度是權，非法
X18n0338_p0604b16║施之會；後圓教所明檀度是實，即是法施之會。善
X18n0338_p0604b17║得當是方便示行，前所明檀，七日於父舍設大施
X18n0338_p0604b18║會，不了圓教所明究竟檀度法施之會，故為淨名
X18n0338_p0604b19║之所彈呵，不堪之由，義在於此。
X18n0338_p0604b20║時，維摩詰來入會中，謂我言：『長者子！夫大施會不當
X18n0338_p0604b21║如汝所設，當為法施之會，何用是財施會為？』
X18n0338_p0604b22║此是第三善得自述往昔被彈之事。就此，文有六
X18n0338_p0604b23║意：一，淨名正彈呵；二，善得請說；三，淨名略說法施
X18n0338_p0604b24║之會；四，善得重請；五，淨名重廣為說法施之會；六，
X18n0338_p0604c01║明時眾得益。一、淨名彈呵者，呵善得雖有財施大
X18n0338_p0604c02║會，不知財中有法，故非法施大會。是以前呵後勸，
X18n0338_p0604c03║前呵者，財施之會不名大會，以不見財中一切佛
X18n0338_p0604c04║法，豈名為大也！後勸者，即是勸修法施大會，若能
X18n0338_p0604c05║知財中具足一切佛法，即是法施大會也。問曰：法
X18n0338_p0604c06║施之會，為當說法為法施之會？為當財中具足一
X18n0338_p0604c07║切法，以財施時即是法施之會？答曰：備有兩義。若
X18n0338_p0604c08║諸經論，一往多明財物為財施，說法為法施，此是
X18n0338_p0604c09║通徒。四教所明，此二施之別也。今明不思議圓通
X18n0338_p0604c10║之道，非但說法名為法施，財中具足一切佛法以
X18n0338_p0604c11║施眾生者，財施即是法施也。如無盡意菩薩，解頸
X18n0338_p0604c12║眾寶珠、瓔珞，施觀世音菩薩，即云「當受此法施珍
X18n0338_p0604c13║寶」。瓔珞寶不為觀世音菩薩說法，但施瓔珞而言
X18n0338_p0604c14║法施者，當是瓔珞中具足一切佛法，施瓔珞即法
X18n0338_p0604c15║施也。今淨名說法施會云「無前無後，一時供養一
X18n0338_p0604c16║切眾生，是名法施之會」，此如上呵迦葉說「以一食
X18n0338_p0604c17║施一切，供養諸佛及眾賢聖」。若以此為法施之會
X18n0338_p0604c18║者，何關為說法為法施會也？又，淨名受善得瓔珞，
X18n0338_p0604c19║分作二分，一分奉難勝如來，一分施城中最下乞
X18n0338_p0604c20║人，而言「若施主等心，施最下乞人，猶如如來福田
X18n0338_p0604c21║之相，無所分別；等于大悲，不求果報，是則名為具
X18n0338_p0604c22║足法施」，如此而明，復何關以說法為法施也？今依
X18n0338_p0604c23║此經明法施之會呵善得者，正是約財施具足一
X18n0338_p0604c24║切法，即是法施之會也。所以然者，財施即是色、聲、
X18n0338_p0605a01║香、味、觸。《大品經》云「一切法趣色，是趣不過，色尚不
X18n0338_p0605a02║可得，云何當有趣、不趣，乃至聲、香、味、觸亦如是」。若
X18n0338_p0605a03║菩薩通達財相如此具一切佛法，以慈悲誓願、福
X18n0338_p0605a04║德智慧勳修此財施眾生者，隨其所得，猶如置毒
X18n0338_p0605a05║於乳也。亦如聞毒鼓聲，非但近即終，遠者亦死也。
X18n0338_p0605a06║如此之施利益受者，非但七日施之眾同獲斯利，
X18n0338_p0605a07║一切眾生亦皆同沾此益也。善得七日施會，不達
X18n0338_p0605a08║此義，故淨名彈其迷惑，故云「夫大施會，不當如汝
X18n0338_p0605a09║所設」，導其此施令成法施會，故勸其「當為法施之
X18n0338_p0605a10║會，何用是財施會為？」問曰：但圓教有此法施之會，
X18n0338_p0605a11║三教亦有此法施之會？答曰：三教菩薩於檀中用
X18n0338_p0605a12║心觀行，亦得有此義，但不為圓普。又，方便教門出
X18n0338_p0605a13║沒，未必盡明此事，故淨名於圓教欲顯入佛知見，
X18n0338_p0605a14║通達無礙，寄意彈善得，令時眾諸有稟方便教菩
X18n0338_p0605a15║薩，達此不思議財施之檀，即成法施檀波羅蜜也。
X18n0338_p0605a16║我言：『居士！何謂法施之會？』
X18n0338_p0605a17║此是二明善得請說法施之會。所以請說者，善得
X18n0338_p0605a18║豈不知說法為法施，但卜淨名意不在此，必別有
X18n0338_p0605a19║深致，未知是何，故請說也。
X18n0338_p0605a20║『法施會者，無前無後，一時供養一切眾生，是名法施
X18n0338_p0605a21║之會。』
X18n0338_p0605a22║此是三明淨名略答善得，說法施之會。經言「法施
X18n0338_p0605a23║會者，無前無後」，此即是觀所施色、聲、香、味、觸之財，
X18n0338_p0605a24║一切法趣色，即是色中具足十法界法，名之為法。
X18n0338_p0605b01║以此色法施他，即是施一切法，譬如用如意珠施
X18n0338_p0605b02║他，即是一切寶受者，即是得一切寶。其不別珠者，
X18n0338_p0605b03║施者止言施珠，受者止言得珠，此如諸方便教菩
X18n0338_p0605b04║薩。其施珠者施珠，即知施一切寶，受珠即知得一
X18n0338_p0605b05║切寶，此如圓教菩薩也。故《大涅槃經》云「有二種人，
X18n0338_p0605b06║得大福利：一者，如法而施；二者，如法而受」，此即法
X18n0338_p0605b07║施之會。無前無後者，前際即生死六道眾生，後際
X18n0338_p0605b08║即涅槃四種聖人也。菩薩觀三事，一如無二如，皆
X18n0338_p0605b09║是中道，非生死即無前際，非涅槃即無後際也。經
X18n0338_p0605b10║言「一時供養一切眾生，是名法施之會」者，中道非
X18n0338_p0605b11║生死非涅槃，能雙照生死，即有六道眾生；照涅槃，
X18n0338_p0605b12║即有四種人，此是十法界眾生攝一切眾生。菩薩
X18n0338_p0605b13║因施一色，一切眾生皆得見中道，即是一大事因
X18n0338_p0605b14║緣，令一切眾生得開、示、悟、入，故言施一切。復次，若
X18n0338_p0605b15║眾生未獲此平等大利，隨其根緣，各得善法之利，
X18n0338_p0605b16║亦是施一切也。是則非權非實，雙照二施，心心寂
X18n0338_p0605b17║滅，自然流入薩婆若海，即是入佛知見，是名法施
X18n0338_p0605b18║之會也。
X18n0338_p0605b19║『何謂也？』
X18n0338_p0605b20║此是四明善得重請法施之會也。所以善得重請
X18n0338_p0605b21║者，淨名略答，言略而義深廣，雖復顯法施之會，其
X18n0338_p0605b22║意宛然。迹中善得猶示未悟，重請為令時眾皆得
X18n0338_p0605b23║開解，普得法施之益。
X18n0338_p0605b24║『謂以菩提，起於慈心；以救眾生，起大悲心；以持正法，
X18n0338_p0605c01║起於喜心；以攝智慧，行於捨心；
X18n0338_p0605c02║此是五明淨名重答善得，廣為說法施之會。有三
X18n0338_p0605c03║十二番明法施之相，諸句法門一一皆約財中而
X18n0338_p0605c04║辨法施，不得離財，則有法施；若離財者，此則財中
X18n0338_p0605c05║無法檀度，攝法不盡，是故須約財明一切法。一切
X18n0338_p0605c06║法趣檀，是趣不過，何但止有三十二番耶？當知是
X18n0338_p0605c07║略說耳。若具明一切萬行，財中皆得備有。若觀此
X18n0338_p0605c08║財具足一切法者，以財施人，此諸觀法，悉隨財而
X18n0338_p0605c09║去，前人受此財，則是受一切法也；或受色、聲、香、味、
X18n0338_p0605c10║觸等，但令有所受，即一切得入。譬如以毒塗箭，射
X18n0338_p0605c11║於前人，隨所著人，毒即得入，毒發煞身。菩薩亦如
X18n0338_p0605c12║是，以一切觀法入此財中，財名法施，隨前人六根
X18n0338_p0605c13║所受施法即得入。如《大涅槃經》明「置毒於乳，遍于
X18n0338_p0605c14║五味，皆能煞人」。眾生受此財已，一切觀法薰之，為
X18n0338_p0605c15║作善根，後得值佛開發宿善，即便得悟，如毒發殺
X18n0338_p0605c16║人，或於乳得悟，或於酪，或生蘇，或熟蘇，乃至醍醐，
X18n0338_p0605c17║亦能煞人。是則財為法施，煞煩惱身，生功德智慧
X18n0338_p0605c18║之法身。若不如此，只以財施，現前少益，未來無有
X18n0338_p0605c19║入道因緣，是故財不名法，亦無煞他煩惱義。又如
X18n0338_p0605c20║薰藥，隨氣入處，眾病皆愈也。是故圓觀財施具一
X18n0338_p0605c21║切法，以施眾生，即是法施。非為說法，名法施也。然
X18n0338_p0605c22║此，文即有五：一，約四等；二，約六度；三，約三脫門；四，
X18n0338_p0605c23║約雜眾行；五，結成法施之會。一、約四等者，此是菩
X18n0338_p0605c24║薩利物之懷也。經言「謂以菩提，起於慈心」，上文云
X18n0338_p0606a01║「寂滅是菩提」，若觀一切法趣財，財畢竟寂滅，即是
X18n0338_p0606a02║真菩提，即起無緣大慈，如慈石吸鐵，與大涅槃樂
X18n0338_p0606a03║也。經言「以救眾生，起大悲心」者，一切眾生皆為二
X18n0338_p0606a04║邊惑沈淪苦海，若觀此財，離二邊者，即起無緣大
X18n0338_p0606a05║悲，拔眾生二邊生死苦也。經言「以持正法，起於喜
X18n0338_p0606a06║心」者，正法是一實諦理，若見此理，即具足一切正
X18n0338_p0606a07║法。此法能令眾生離二邊苦，得大涅槃，成無緣大
X18n0338_p0606a08║喜也。經言「以攝智慧，起於捨心」者，若觀三事，見虗
X18n0338_p0606a09║空佛性三諦之理，即攝三種智慧，無施無受，知四
X18n0338_p0606a10║不可說平等真法界，佛不度眾生。雖復拔苦與樂，
X18n0338_p0606a11║心無分別，不存有恩於物，即是起於無緣大捨心
X18n0338_p0606a12║也。
X18n0338_p0606a13║以攝慳貪，起檀波羅蜜；以化犯戒，起尸羅波羅蜜；以
X18n0338_p0606a14║無我法，起羼提波羅蜜；以離身、心相，起毗棃耶波羅
X18n0338_p0606a15║蜜；以菩提相，起禪波羅蜜；以一切智，起般若波羅蜜。
X18n0338_p0606a16║此是二約六度正行明法施之會也。經言「以攝慳
X18n0338_p0606a17║貪，起檀波羅蜜」者，若觀三事見中道，即離於二邊，
X18n0338_p0606a18║不慳不施，名為真檀。為攝五種眾生慳貪，起五種
X18n0338_p0606a19║檀，四權一實，檀攝諸眾生，如前歎淨名德，已略分
X18n0338_p0606a20║別。經言「以化犯禁，起尸羅波羅蜜」，菩薩行施，若見
X18n0338_p0606a21║一實諦，即忘持犯，是真羅，為化五種眾生犯禁，現
X18n0338_p0606a22║持五種尸羅，四權一實，如前釋淨名，已具分別。經
X18n0338_p0606a23║言「以無我法，起羼提」者，菩薩觀施，即見一實諦，即
X18n0338_p0606a24║於我、無我而不二，是真無我。若見真無我，則不恚
X18n0338_p0606b01║不忍，是真羼提。為化五種嗔恚眾生，起五種羼提，
X18n0338_p0606b02║四權一實，如前分別。經言「以離身心相，起毗棃耶」
X18n0338_p0606b03║者，菩薩觀施三事，見一實諦，即不見身心若有相、
X18n0338_p0606b04║若無相，即不進不怠，是真毗棃耶。為化五種懈怠
X18n0338_p0606b05║眾生，起五精進，四權一實，具如前釋。經言「以菩提
X18n0338_p0606b06║相起禪」者，菩薩觀施三事，若見一實諦即是寂滅，
X18n0338_p0606b07║寂滅是菩提，即不見定亂相，是真禪定。為化五種
X18n0338_p0606b08║亂意眾生，起五種禪定，四權一實，具如前分別。經
X18n0338_p0606b09║言「以一切智起般若」者，菩薩觀施三事，若見正道
X18n0338_p0606b10║即不見愚、智，是真一切智。為化五種愚癡眾生，起
X18n0338_p0606b11║五種智慧，四權一實，具如前釋。問曰：約四等釋法
X18n0338_p0606b12║施，何意但取實？釋六度明法施，何故雙釋也？答曰：
X18n0338_p0606b13║四等但據內懷外所不知，六度為欲攝物，物情非
X18n0338_p0606b14║一，故須權實雙起也。復次，四等釋實，即攝權也。內
X18n0338_p0606b15║隱密會，不可知故，不具實釋。
X18n0338_p0606b16║教化眾生，而起於空；不捨有為法，而起無相；示現受
X18n0338_p0606b17║生，而起無作；
X18n0338_p0606b18║此是三約三脫門明法施。經言「教化眾生，而起於
X18n0338_p0606b19║空」者，菩薩觀施，若見一實諦，即是真空三昧。為教
X18n0338_p0606b20║化眾生，斷其界內、界外緣習，起四教，明四種空三
X18n0338_p0606b21║昧，三權一實也。經言「不捨有為法，而起無相」者，菩
X18n0338_p0606b22║薩觀施二邊有為，即見正道，是真無相三昧。為化
X18n0338_p0606b23║眾生說四教，起四種無相三昧，三權一實也。經言
X18n0338_p0606b24║「示現受生，而起無作」者，二乘無業不受生，故名無
X18n0338_p0606c01║作解脫。菩薩觀施，見一道清淨，離二邊生死業，即
X18n0338_p0606c02║真無作三昧慈善根力，示現受生，為眾生說四教
X18n0338_p0606c03║無作，三權一實，即是而起無作也。
X18n0338_p0606c04║護持正法，起方便力；以度眾生，起四攝法；以敬事一
X18n0338_p0606c05║切，起除慢法；於身命財，起三堅法；於六念中，起思念
X18n0338_p0606c06║法；於六和敬，起質直心；正行善法，起於淨命；心淨歡
X18n0338_p0606c07║喜，起近賢聖；不憎惡人，起調伏心；以出家法，起於深
X18n0338_p0606c08║心；以如說行，起於多聞；以無諍法，起空閑處；趣向佛
X18n0338_p0606c09║慧，起於宴坐；解眾生縛，起修行地；以具相好，及淨佛
X18n0338_p0606c10║土，起福德業；知一切眾生心念，如應說法，起於智業；
X18n0338_p0606c11║知一切法，不取不捨，入一相門，起於慧業；斷一切煩
X18n0338_p0606c12║惱、一切鄣閡、一切不善法，起一切善業；以得一切智
X18n0338_p0606c13║慧、一切善法，起於一切助佛道法。
X18n0338_p0606c14║此是四約眾行明法施也。經言「護持正法，起方便
X18n0338_p0606c15║力」，菩薩觀施，若見正道，即是正法寶城。為護此正
X18n0338_p0606c16║法故，起三乘方便，三輪不思議化，於四不可說用
X18n0338_p0606c17║四悉檀說四教，即是起方便力也。經言「為度眾生，
X18n0338_p0606c18║起四攝法」者，菩薩觀施見理，欲以此理度眾生，因
X18n0338_p0606c19║檀起四攝也。經言「以敬事一切，起除慢法」者，菩薩
X18n0338_p0606c20║行施，觀受者皆如佛，起敬愛心施，不生輕慢，即是
X18n0338_p0606c21║起除慢業也。經言「於身、命、財起三堅法」者，菩薩若
X18n0338_p0606c22║見施一實諦，即能起三堅法，如前所明。經言「於六
X18n0338_p0606c23║念中起思念法」者，菩薩念覺檀一實，即是念佛檀；
X18n0338_p0606c24║法性常恒無變，即是念法；念智慧與檀合，即是念
X18n0338_p0607a01║僧；念檀能斷惡生善，即是念戒；念檀能捨一切法，
X18n0338_p0607a02║即是念捨；念因檀得生天、生淨天、成第一義三十
X18n0338_p0607a03║三天，即是念天。但法語通漫，六念所緣，四教分別
X18n0338_p0607a04║權實，有種種法，思念不濫，是名起思念法也。「於六
X18n0338_p0607a05║和敬起質直心」者，菩薩行施時，即四教所明四種
X18n0338_p0607a06║六和，謂身同慈、口同慈、意同慈、施同、見同、戒同，三
X18n0338_p0607a07║權一實而行檀也。既知四不可說，則能起質直心
X18n0338_p0607a08║也。經言「正行善法，起於淨命」者，菩薩行施，要住四
X18n0338_p0607a09║教正善之法，起四種淨命，三權一實，皆為利物，不
X18n0338_p0607a10║生邪命之心也。經言「心淨歡喜，起近賢聖」者，菩薩
X18n0338_p0607a11║行施，見一實諦本性清淨，得真法喜，而近諸方便
X18n0338_p0607a12║教所明賢聖，同諸得道人，以利眾生也。經言「不憎
X18n0338_p0607a13║惡人，起調伏心」者，菩薩行施，見惡人來乞，不生艱
X18n0338_p0607a14║礙，調心入平等法界一切施也。經云「以出家法，起
X18n0338_p0607a15║於深心」者，菩薩行施，見一實諦，出二邊生死家，觀
X18n0338_p0607a16║諸稟方便教，明出家法，知悉歸一大乘出家法，故
X18n0338_p0607a17║起深心也。經言「以如說行，起於多聞」者，菩薩布施，
X18n0338_p0607a18║觀一實諦，即心調軟，能如說行，起於多聞，普欲聞
X18n0338_p0607a19║四教三權一實之說也。經言「以無諍法，起空閑處」
X18n0338_p0607a20║者，菩薩行施，知四不可說，則無所諍，方便起諸空
X18n0338_p0607a21║閑處，攝諸憒閙眾生也。經言「趣向佛慧，起於宴坐」
X18n0338_p0607a22║者，菩薩行施，見一實諦，即是趣向佛慧而起宴坐
X18n0338_p0607a23║者，如身子章，以具釋也。經言「解眾生縛，起修行地」
X18n0338_p0607a24║者，菩薩行施，觀一實諦，能以方便解眾生界內、界
X18n0338_p0607b01║外縛，約諸教門，起修行地種種判實聖位，斷伏不
X18n0338_p0607b02║同，如前《玄義》分別也。經言「以具相好，及淨佛土，起
X18n0338_p0607b03║福德業」者，菩薩行施，起三十二相業，如《大智度論》
X18n0338_p0607b04║明；因施起淨土業，如前釋〈佛國品〉已辯也。經言「知
X18n0338_p0607b05║一切眾生心念，如應說法，起於智業」者，菩薩行施，
X18n0338_p0607b06║若見一實諦，即知一切眾生心念，能赴機說法，起
X18n0338_p0607b07║隨情權、實二智業也。經言「知一切法不取不捨，入
X18n0338_p0607b08║一相門，起於慧業」者，菩薩行施，知一切法趣檀，見
X18n0338_p0607b09║一實諦，即無取捨，入一相。而言起於慧業者，忘前
X18n0338_p0607b10║權、實二智也。經言「斷一切煩惱、一切鄣礙、一切不
X18n0338_p0607b11║善法，起一切善業，以得一切智慧、一切善法，起一
X18n0338_p0607b12║切助佛道法」者，菩薩行施，若見一實諦，真修顯現，
X18n0338_p0607b13║則能如是。但更欲深進自行化佗，必須起緣修，助
X18n0338_p0607b14║佛道之法也。
X18n0338_p0607b15║如是，善男子！是為法施之會。若菩薩住是法施會者，
X18n0338_p0607b16║為大施主，亦為一切世間福田。』
X18n0338_p0607b17║此是第五結成法施之會也。是住檀中，具一切佛
X18n0338_p0607b18║法也。隨所施財，如毒箭、熏藥之氣，若有著處，即諸
X18n0338_p0607b19║煩惱滅，成一切善根，是為法施之會，為大施主也。
X18n0338_p0607b20║經言「亦為一切眾生福田」者，若菩薩內心成就一
X18n0338_p0607b21║切佛法，其有施者，即能生長彼一切善根，是為真
X18n0338_p0607b22║福田也。
X18n0338_p0607b23║世尊！維摩詰說是法時，婆羅門眾中二百人皆發阿
X18n0338_p0607b24║耨多羅三藐三菩提心。
X18n0338_p0607c01║此是六明時眾得益。文有二：一，婆羅門發菩提心；
X18n0338_p0607c02║二，明善得心得清淨。一、婆羅門發菩提心者，聞說
X18n0338_p0607c03║檀度具足一切佛法，即法施之會，心開意解，無上
X18n0338_p0607c04║道心即發。
X18n0338_p0607c05║我時心得清淨，歎未曾有！稽首禮維摩詰足，即解瓔
X18n0338_p0607c06║珞，價直百千以上之。
X18n0338_p0607c07║此是二明善得心得清淨。文即有四：一，善得心得
X18n0338_p0607c08║清淨，致敬供養；二，淨名謙讓不受；三，善得重請受
X18n0338_p0607c09║瓔珞；四，淨名受瓔珞迴善。得心得清淨者，善得聞
X18n0338_p0607c10║說法，即見施中一切佛法，徹照無染，即是心得清
X18n0338_p0607c11║淨也。昔所稟方便教未曾聞此教，故得未曾有，淨
X18n0338_p0607c12║名利益事大，感德致敬，解瓔珞供養，以報恩也。
X18n0338_p0607c13║不肯取。
X18n0338_p0607c14║此是二明淨名讓不受。本為法利，意不存物，忽即
X18n0338_p0607c15║受者，容致譏嫌；亦是表菩薩內懷不受一切法也。
X18n0338_p0607c16║我言：『居士！願必納受，隨意所與。』
X18n0338_p0607c17║此是三明善得重請。敬重報恩，供養之懷不申，故
X18n0338_p0607c18║重請受。各非所須，受以迴施，亦暢丹誠，故重請受
X18n0338_p0607c19║也。
X18n0338_p0607c20║維摩詰乃受瓔珞，分作二分：持一分，施此會中一最
X18n0338_p0607c21║下乞人；一分奉彼難勝如來。
X18n0338_p0607c22║此是四明淨名受以迴施。善得心重，亦表菩薩為
X18n0338_p0607c23║化眾生，以無所受而受諸受，受已迴施悲敬兩田。
X18n0338_p0607c24║文即有四：一，迴施悲敬兩田；二，時眾見瓔珞在彼
X18n0338_p0608a01║佛上；三，淨名略說法施之會；四，城中乞人發菩提
X18n0338_p0608a02║心。一、迴施悲敬兩田者，表福田不二，即是法施之
X18n0338_p0608a03║會也。
X18n0338_p0608a04║一切眾會，皆見光明國土難勝如來，又見珠瓔在彼
X18n0338_p0608a05║佛上，變成四柱寶臺，四面嚴飾，不相鄣蔽。
X18n0338_p0608a06║此是二明眾會見。難勝如來受淨名瓔珞，而變成
X18n0338_p0608a07║四柱寶臺者，將表淨名因此施，未來得果上四德，
X18n0338_p0608a08║無鄣礙大般涅槃也。
X18n0338_p0608a09║時，維摩詰現神變已，作是言：『若施主等心施一最下
X18n0338_p0608a10║乞人，猶如如來福田之相，無所分別，等于大悲，不求
X18n0338_p0608a11║果報，是則名曰：具足法施。』
X18n0338_p0608a12║此是三明淨名因施瓔珞，說法施之會。淨名言「若
X18n0338_p0608a13║施乞人，猶如如來福田之相，無所分別」，此即是觀
X18n0338_p0608a14║施之田，平等法界，無有二相，成無緣大悲，具足一
X18n0338_p0608a15║切佛法，不求緣修之報，即是具足法施之會。如此
X18n0338_p0608a16║明文，諸法師何得約說法以明法施？
X18n0338_p0608a17║城中一最下乞人，見是神力，聞其所說，皆發阿耨多
X18n0338_p0608a18║羅三藐三菩提心。
X18n0338_p0608a19║此是四明城內乞人發菩提心。乞人因覩神力，又
X18n0338_p0608a20║聞說法施之會，心開意悟，即發無上道心。
X18n0338_p0608a21║故我不任詣彼問疾。」
X18n0338_p0608a22║此是第四結成不堪。長者子善得自惟：往昔父舍
X18n0338_p0608a23║設會，不閑法施，遂為名彈呵，心即清淨，豈堪傳如
X18n0338_p0608a24║來旨往問疾也？
X18n0338_p0608b01║如是諸菩薩，各各向佛說其本緣，稱述維摩詰所言，
X18n0338_p0608b02║皆曰：「不任詣彼問疾。」
X18n0338_p0608b03║此是品之大段第二，出經者存略，不一一出，或是
X18n0338_p0608b04║將經來者不盡將度。諸菩薩被命，皆辭不任之事，
X18n0338_p0608b05║若依歎德而明者，即是三萬二千菩薩；若依隨文
X18n0338_p0608b06║殊入室，但說有八千菩薩之諸數，未可定判。但四
X18n0338_p0608b07║菩薩述往昔被彈之辭，文以數紙；經家若述諸菩
X18n0338_p0608b08║薩各有所陳，其文則數千紙也。如此大眾同聞，如
X18n0338_p0608b09║來印定，皆成五種利益之義，豈可偏序分也！
X18n0338_p0608b10║
X18n0338_p0608b11║維摩羅詰經文疏卷第十八