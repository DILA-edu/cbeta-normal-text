X18n0338_p0627a01║
X18n0338_p0627a02║
X18n0338_p0627a03║
X18n0338_p0627a04║維摩羅詰經文疏卷第二十一（問疾品之三）
X18n0338_p0627a05║
X18n0338_p0627a06║文殊師利言：「居士！有疾菩薩云何調伏其心？」
X18n0338_p0627a07║此是第二文殊為實疾菩薩問調伏之觀法也。就
X18n0338_p0627a08║此即有二：一，文殊問；二，淨名答。一、文殊問，意已如
X18n0338_p0627a09║前明為法行菩薩，亦通為菩薩解行互相資發故
X18n0338_p0627a10║問也。
X18n0338_p0627a11║維摩詰言：「有疾菩薩應作是念：『今我此病，皆從前世
X18n0338_p0627a12║妄想顛倒、諸煩惱生，無有實法，誰受病者！』
X18n0338_p0627a13║此是第二淨名答，正約三觀明調伏也。所以然者，
X18n0338_p0627a14║三觀破三種煩惱，即是修三智，明調伏界外通教、
X18n0338_p0627a15║別教、圓教三種菩薩實疾，亦是調伏三土菩薩因、
X18n0338_p0627a16║果之實疾也。就此，文即有三：一、從此以去，正是約
X18n0338_p0627a17║從假入空觀明調伏界內見思疾；二、從「以無所受
X18n0338_p0627a18║而愛諸受」去，明從空入假觀調伏恒沙無知病也；
X18n0338_p0627a19║三、從「有疾菩薩自念『如我此病，非真非有』」去，明中
X18n0338_p0627a20║道正觀調伏無明實病也。淨名答文殊既正明三
X18n0338_p0627a21║觀調伏有疾菩薩，三觀義具如前明，今須更略分
X18n0338_p0627a22║別三觀之相，三藏教菩薩既不見真，不須論也；若
X18n0338_p0627a23║通教菩薩，但約二諦作三觀覈實，只成二觀，無第
X18n0338_p0627a24║三觀，亦非淨名今答之正意也。今但約別教、圓教
X18n0338_p0627b01║二種，以簡別三觀之相不同則有三種：一者，別相
X18n0338_p0627b02║三觀；二者，通相三觀；三者，一心三觀。一、別相三觀
X18n0338_p0627b03║者，歷別觀三諦，若從假入空，但得觀真，尚不得觀
X18n0338_p0627b04║俗，豈得觀中道也？若從空入假，但得觀俗，亦未得
X18n0338_p0627b05║觀中道；若入中道正觀，方得雙照二諦，是義如前
X18n0338_p0627b06║三觀，《玄義》已具分別也。二、通相三觀者，則異於此
X18n0338_p0627b07║從假入空，非但知俗假是空，真諦、中道亦通是空
X18n0338_p0627b08║也；若從空入假，非但知俗假是假，真空、中道亦通
X18n0338_p0627b09║是假；若入中道正觀，非但知中道是中，俗、真通是
X18n0338_p0627b10║中也。是則一空一切空，無假無中而不空；一假一
X18n0338_p0627b11║切假，無空無中而不假；一中一切中，無假無空而
X18n0338_p0627b12║不中。但以一觀當名，解心無不通也。雖然，此是信
X18n0338_p0627b13║解虗通，就觀位除疾，不無患盡前後之殊別也。三、
X18n0338_p0627b14║一心三觀者，知一念心不可得、不可說，而能圓觀
X18n0338_p0627b15║三諦也，即是此經云「一念知一切法，即是坐道場，
X18n0338_p0627b16║成就一切智」。故此觀前於三觀，《玄義》已具分別也。
X18n0338_p0627b17║此三種三觀，初別相三觀的在別教歷別觀三諦
X18n0338_p0627b18║也，若通相三觀、一心三觀，的屬圓教也。今此經室
X18n0338_p0627b19║內六品明三觀，正是通相三觀意，或用一心三觀
X18n0338_p0627b20║也。何以故知？初明從假入空觀，云「唯有空病，空病
X18n0338_p0627b21║亦空」，此語似空於中道也。又，〈觀眾生品〉從假入空，
X18n0338_p0627b22║徹觀三諦，入文解釋，方見此意分明也。問：此兩觀
X18n0338_p0627b23║既竝是圓教，何意為兩？答曰：通相三觀約通論圓，
X18n0338_p0627b24║此恐是方等教帶方便之圓，非如《法華》所明也。今
X18n0338_p0627c01║明從假入空觀，亦名二諦觀，即是修一切智慧眼
X18n0338_p0627c02║也。此一段經文，正為〈觀眾生品〉作本也。今就此文，
X18n0338_p0627c03║即有三：一，入眾生假空；二，入實法假空；三，入平等
X18n0338_p0627c04║假空有。一、入眾生假空者，一往經文似如析假入
X18n0338_p0627c05║空。所以然者，初破我想及眾生想，即是入眾生空。
X18n0338_p0627c06║此言「當起法想」，即是別修法空，此乖鏡像、拳指之
X18n0338_p0627c07║喻也。今明不爾，此別有意，若聲聞人但求自度，總
X18n0338_p0627c08║相明破人空，即破法入法空。菩薩為化眾生，總相、
X18n0338_p0627c09║別相入空，若總，但體三假，皆如幻化，即入空；若別
X18n0338_p0627c10║相入空，須前分別眾生、實法平等無謬，然後入空。
X18n0338_p0627c11║何以故？菩薩為一切眾生集法藥，那可不細分別
X18n0338_p0627c12║假法，逆助出假？分別藥、病，作方便也。是以《智度論》
X18n0338_p0627c13║釋菩薩用道慧入空，遍分別諸道方入空也。故此
X18n0338_p0627c14║經文雖前觀眾生入空，而猶須更起法想。下文云
X18n0338_p0627c15║「以何為空？但以名字故空」，若言「但名字」者，此即是
X18n0338_p0627c16║幻化體入空意也。今第一明眾生空，文即有三：一、
X18n0338_p0627c17║正明破眾生假入空，即是約因破果；二、釋，即是約
X18n0338_p0627c18║果破因；三、結，即是結眾生空也。一、正入空者，經言
X18n0338_p0627c19║「有疾菩薩，應作是念：今我此病，皆從前世妄想生」
X18n0338_p0627c20║者，此約因以破果也。「前世妄想」，即是無明、行，能感
X18n0338_p0627c21║今世識等五果，若有此果，即有病也。虗妄之因既
X18n0338_p0627c22║不實，果報身病理然虗假，是中無的人我，故言「誰
X18n0338_p0627c23║受病者」。此文亦不的判是析假、體假，今望下文義
X18n0338_p0627c24║推，多是用體假入空也。
X18n0338_p0628a01║所以者何？四大合故，假名為身；四大無主，身亦無我；
X18n0338_p0628a02║又此病起，皆由著我。是故於我，不應生著。
X18n0338_p0628a03║此是二釋，即是以果破因也。以果破因者，果即是
X18n0338_p0628a04║此身有四大。四大無主，無主即無我，破四大如前
X18n0338_p0628a05║約《請觀音經》明也。而言以果破因者，經重釋云「又
X18n0338_p0628a06║此病者，皆由著我也」。由迷此果計我，即是癡，若順
X18n0338_p0628a07║則生貪，逆即生瞋，即是愛、取、有，故有未來生、老、病、
X18n0338_p0628a08║死眾生苦不斷，若知此身四大無主，則不計我，起
X18n0338_p0628a09║愛、取、有，故言以果破因也。
X18n0338_p0628a10║既知病本，即除我想，及眾生想。
X18n0338_p0628a11║此是三明結成從眾生假入空也。若知妄計我人
X18n0338_p0628a12║是病本者，觀假入空，即除我想及眾生想。若我人
X18n0338_p0628a13║想滅，則十六知見及六十二見，一切屬見煩惱滅，
X18n0338_p0628a14║即是須陀洹若智若斷是菩薩無生法忍也。
X18n0338_p0628a15║當起法想，應作是念：『但以眾法合成此身，起唯法起，
X18n0338_p0628a16║滅唯法滅。又此法者，各不相知，起時，不言我起；滅時，
X18n0338_p0628a17║不言我滅。』
X18n0338_p0628a18║此是第二明法空。文即有三：一，先分別法；二，破除；
X18n0338_p0628a19║三，釋。一、先分別法者，菩薩為化眾生，先須分別法
X18n0338_p0628a20║相分明，方入空也。故《智度論》云「先用法智分別諸
X18n0338_p0628a21║法，次用涅槃智也」。所以入眾生空竟，更起法想分
X18n0338_p0628a22║別諸法，然後體法入空者，如身子利根見道竟，即
X18n0338_p0628a23║能斷結，成羅漢果；而停留七日，為作隨佛轉法輪
X18n0338_p0628a24║大將，須在學地，遍知學人所行法，方證羅漢果也。
X18n0338_p0628b01║今菩薩欲觀法假入空，須先起法想也。經言「但以
X18n0338_p0628b02║眾法合成此身」者，即先分別法也。眾因緣法，所謂
X18n0338_p0628b03║過去二因，成今五果，陰、入、界眾法共聚，成此假名
X18n0338_p0628b04║身也，亦是十法界也。何以知然？眾生身具有六道
X18n0338_p0628b05║法，後破涅槃，即是破四種行人計涅槃也。經言「起
X18n0338_p0628b06║唯法起」者，陰、入、界生，唯是法生，是中無有我人使
X18n0338_p0628b07║起使滅。又解，「起唯法起」者，六道因果法起也。「滅唯
X18n0338_p0628b08║法滅」，四種聖人得二種涅槃，即是三界因果法滅
X18n0338_p0628b09║也。經言「又此法各不相知」者，色不知心，心不知色，
X18n0338_p0628b10║陰、入、界皆如是各不相知也。所以各不相知者，諸
X18n0338_p0628b11║法無相性，各無知者見者。以何而知也？經言「起時，
X18n0338_p0628b12║不言我起」者，前言「知」者，此是互不相知；今言「諸法
X18n0338_p0628b13║無性」，各自不知起也。此即雖有法起，無自、佗性，皆
X18n0338_p0628b14║虗假不實也。
X18n0338_p0628b15║彼有疾菩薩，為滅法想，當作是念：『此法想者，亦是顛
X18n0338_p0628b16║倒。顛倒者，是即大患，我應離之。云何為離？離我、我所。
X18n0338_p0628b17║云何離我、我所？謂離二法。云何離二法？謂不念內外
X18n0338_p0628b18║諸法，行於平等。云何平等？謂我等、涅槃等。
X18n0338_p0628b19║此是二明破除法想也。經言「為滅法想，知法想顛
X18n0338_p0628b20║倒是大患」者，無法而生法想，即是顛倒。此即是已
X18n0338_p0628b21║體知如幻化，不同數人也。若有法想，即是癡使，違
X18n0338_p0628b22║順即有貪恚，因此有十使、九十八使善惡業起，即
X18n0338_p0628b23║有分段、三界因果實疾，故言即是大患也，乃至計
X18n0338_p0628b24║有四種人得涅槃，皆是大患也。經言「我應當離」者，
X18n0338_p0628c01║離此顛倒分別二邊之法想也。此有二義：一、知所
X18n0338_p0628c02║分別法如化，得離法想；二、知由心有分別。若體內
X18n0338_p0628c03║心隨理三假所成，不自生、不佗生、不共生、不無因
X18n0338_p0628c04║生，能如前《玄義》明從假入空，四十八番破見惑，即
X18n0338_p0628c05║無、有等四見法想；又用九百七十二番破思惑，即
X18n0338_p0628c06║三界惑法想究竟盡，是為須陀洹、斯陀含、阿那含、
X18n0338_p0628c07║羅漢若智若斷皆是菩薩無生法忍，即是體法假
X18n0338_p0628c08║入空也。經言「云何為離？離我、我所」者，內心能有法
X18n0338_p0628c09║想，為我；計十法界，為所。若體知內心能起法想顛
X18n0338_p0628c10║倒、如幻如化、虗假、不自生、不佗生，如前破者，即是
X18n0338_p0628c11║離我也；若體知所分別十法界，皆如幻如化、虗假、
X18n0338_p0628c12║不自生、不佗生者，即是離所也。經言「云何離我、我
X18n0338_p0628c13║所？謂離二法，不念內外」者，若約前解，即是離能觀
X18n0338_p0628c14║之我為內，所觀之所為外，名不念二法。若約後解，
X18n0338_p0628c15║即是生死界內為內，涅槃界外為外，名不念二法
X18n0338_p0628c16║也。若二邊皆空，名為平等，即是體假入法空之行。
X18n0338_p0628c17║經言「謂我等、涅槃等」者，如前明能起法想之心為
X18n0338_p0628c18║我，此我即空；涅槃為所，所計涅槃即是空，空理無
X18n0338_p0628c19║二，即是等也。亦應說生死為所，但以涅槃為所尚
X18n0338_p0628c20║空，生死之法為所豈不空也？
X18n0338_p0628c21║所以者何？我及涅槃，此二皆空。以何為空？但以名字
X18n0338_p0628c22║故空。如此二法，無決定性。
X18n0338_p0628c23║是三釋也。以「我及涅槃，此二皆空」者，此即是從體
X18n0338_p0628c24║二邊法假以入空也。又重釋言「以何為空？以名字
X18n0338_p0629a01║故空，二法無決定性」者，此即是正顯體隨理假入
X18n0338_p0629a02║空，非是析隨假入空，正意在此，故前判此明初觀
X18n0338_p0629a03║是摩訶衍體三假入空，為有此明文也。經言「以名
X18n0338_p0629a04║字，無決定性」者，即是生死、涅槃相待，故有名字，無
X18n0338_p0629a05║定生死、涅槃之法也。此須用不自、不佗四句覈，若
X18n0338_p0629a06║不可得，而說二法者，即是「但有名字，無決定性」也。
X18n0338_p0629a07║得是平等，無有餘病，唯有空病，空病亦空。
X18n0338_p0629a08║此是第三平等空也，即是體平等假以入空也。所
X18n0338_p0629a09║言平等者，生死是有為法相，涅槃是無為法相，二
X18n0338_p0629a10║法相異，故不等也。今二法相皆空空，無二種法相
X18n0338_p0629a11║之異，即名平等。若存平等而不破者，只是平等，非
X18n0338_p0629a12║平等空。如存眾生，實法不破，只是生法，非生法空
X18n0338_p0629a13║也。今經言「得平等，唯有空病，空病亦空」者，即是破
X18n0338_p0629a14║平等體、平等假以入空也。所以平等是假者，待不
X18n0338_p0629a15║平等，故有平等，即是相待假也。若體平等入空者，
X18n0338_p0629a16║當約自、佗四句檢覈，若不可得，但有名字，名字即
X18n0338_p0629a17║是空，即是體平等假入空，空病亦空也。問曰：此與
X18n0338_p0629a18║《瓔珞經》相違，《瓔珞經》明第二觀從空入假方是平
X18n0338_p0629a19║等觀，今此始是初觀，何得以言平等空也？答曰：利
X18n0338_p0629a20║根菩薩若不得生死，即知涅槃亦空，能玄破體空
X18n0338_p0629a21║之病。此有二種，若作通教入空，未發真智，妄計涅
X18n0338_p0629a22║槃為有而生戲論者，此如《大智論》明破第一義空，
X18n0338_p0629a23║引《毗曇》有無為緣使也，知此空病亦空，即無空病，
X18n0338_p0629a24║見偏真第一義，是通教意也。若別教、圓教則不爾，
X18n0338_p0629b01║若見偏真涅槃，起染著者，則不能入假，如住化城，
X18n0338_p0629b02║故名空病；知此空病亦空，即見中道也。復次，若言
X18n0338_p0629b03║「我等即是生死但空，涅槃等即真諦空，空病亦空」，
X18n0338_p0629b04║即是妄計中道之病空也。若一往望經文意，謂如
X18n0338_p0629b05║此。但此觀既是通相從假入空，如前說「非但假空，
X18n0338_p0629b06║真亦空，中道亦空」。初觀之者雖如此知位行，終在
X18n0338_p0629b07║從假入空觀，不可以知中道空即已斷無明也。類
X18n0338_p0629b08║如聲聞在方便道，未入正位，雖復虗心破空，實未
X18n0338_p0629b09║入見諦也。細尋此一段經文意，與前初番慰喻意
X18n0338_p0629b10║同也。
X18n0338_p0629b11║是有疾菩薩，以無所受而受諸受。
X18n0338_p0629b12║此是第二約從空入假明調伏也。此觀正調伏界
X18n0338_p0629b13║內界外恒沙無知實疾，亦名平等觀；即是修道種
X18n0338_p0629b14║智、法眼，此正為〈佛道品〉作本也。經云「是有疾菩薩，
X18n0338_p0629b15║以無所受而受諸受」者，「以無所受」即是仍上明從
X18n0338_p0629b16║假入空觀，以斷界內見思諸受也；所以「受此諸受」
X18n0338_p0629b17║者，為化愛見眾生也。菩薩出假不同，略有三意：一，
X18n0338_p0629b18║從念處、燸、頂等入相似空即出假；二，發見諦而出
X18n0338_p0629b19║假；三者，斷見思盡而出假。所以然者，菩薩行行，本
X18n0338_p0629b20║為眾生，化物心重，斷煩惱是自行則輕，故慈悲重
X18n0338_p0629b21║者，不務怱怱進行斷結，從念處、燸、頂、忍相似空解，
X18n0338_p0629b22║即便出假教化眾生，界內見思未斷，故言「有疾菩
X18n0338_p0629b23║薩」也。二，從得見諦真解，終不退為凡夫，即出假教
X18n0338_p0629b24║化眾生，三界思惑未盡，即是有疾菩薩也。三，斷見
X18n0338_p0629c01║思盡，內心清淨，方從空入假，教化眾生，通教明出
X18n0338_p0629c02║假齊此，此乃無三界正病，猶有習氣、恒沙無知，亦
X18n0338_p0629c03║是有疾菩薩也。若別教明，入界外無量四諦、恒沙
X18n0338_p0629c04║煩惱佛法之假，故名從空入假也。但別教、圓教皆
X18n0338_p0629c05║有入假之觀，今取通教斷分段盡時，正是別教明
X18n0338_p0629c06║出假之位，故借通教來顯，非是用通教也。但別教
X18n0338_p0629c07║明恒沙別惑、見思無明之惑，猶自未除，故於別教、
X18n0338_p0629c08║圓教所明，猶是界外具足有疾菩薩也。前明有疾
X18n0338_p0629c09║菩薩從入空，既體三假入空；今明入假，亦還入三
X18n0338_p0629c10║種假也。上第二明別教慰喻，約入假慰喻，經文具
X18n0338_p0629c11║有五；今此第二觀明入假調伏，經文具有五，此文
X18n0338_p0629c12║雖不次第，大意孱同也。今約此五意，文即有五：一、
X18n0338_p0629c13║以無所受而受諸受，此是神根利，堪出假也；二、未
X18n0338_p0629c14║具佛法，不應滅受取證者，此是大精進，能為眾生
X18n0338_p0629c15║集佛法也；三、設身有苦，當起悲心，即是大悲也；四、
X18n0338_p0629c16║我既自調，亦當調彼，即是四弘誓願也；五、能調伏
X18n0338_p0629c17║惠利，即是勇健心也。今解「以無所受而受諸受」，若
X18n0338_p0629c18║是念處、燸、頂，於方便道伏見，名無所受；若見諦，一
X18n0338_p0629c19║受不退永寂然，不受六十二見，名無所受。斷見思
X18n0338_p0629c20║已盡，則位齊羅漢，故《法華經》言「於諸法不受，皆成
X18n0338_p0629c21║阿羅漢，若智若斷是菩薩無生忍，以有為緣集斷
X18n0338_p0629c22║處齊，即是真無所受也。若形比界外，猶名為受，不
X18n0338_p0629c23║妨三界見愛已斷，隨分得名，真無所受也。《大品經》
X18n0338_p0629c24║明不受有五，謂受不受、不受亦不受、亦受亦不受
X18n0338_p0630a01║亦不受、非受非不受亦不受、不受不受亦不受。前
X18n0338_p0630a02║四不受，破我人不受，即是不受生死，故得入涅槃；
X18n0338_p0630a03║後一不受不受亦不受，正是不受涅槃也。若不受
X18n0338_p0630a04║涅槃，不沈空故，能入假也。菩薩慈力故，愍念眾生，
X18n0338_p0630a05║應須拔濟，云何捨而不受而受涅槃，此事不可，應
X18n0338_p0630a06║須入假度物，受其諸受，故云「眾生病，則我病」也。眾
X18n0338_p0630a07║生若得離此見思諸受，我亦離受，故言「若眾生病
X18n0338_p0630a08║愈，我病則愈」，為是義故，以無所受而受諸受。諸受
X18n0338_p0630a09║總有三種：一，凡夫受；二，聲聞、辟支受；三，菩薩受。一、
X18n0338_p0630a10║凡夫受，有二種：一，屬愛；二，屬見。愛見各有二種：一
X18n0338_p0630a11║惡，二善。一、屬愛惡受者，即是魔羅樂生死，起三毒、
X18n0338_p0630a12║十使、闡提、謗方等、五逆無間、四重、十惡、三途，如是
X18n0338_p0630a13║等一切諸惡之受，菩薩以無所受而受此諸惡受，
X18n0338_p0630a14║如調達、婆藪受重罪業，入地獄受苦化眾生，乃至
X18n0338_p0630a15║受諸餓鬼、畜生亦復如是。此即是入假，受於愛惡
X18n0338_p0630a16║之受也。二、屬愛善受者，受從愛等煩惱起十善、十
X18n0338_p0630a17║二門禪，受脩羅、人、天果報也；同事方便附近，用四
X18n0338_p0630a18║悉檀而化導之，故名屬愛善受也。二、屬見受者，見
X18n0338_p0630a19║有二種：一，因見造惡，如尼揵見也；二，因見造善，即
X18n0338_p0630a20║梵志見也。菩薩心無諸見，實非九十六種，而愍此
X18n0338_p0630a21║二種屬見眾生，受於尼揵惡見、梵志善見，和光不
X18n0338_p0630a22║同塵，用四悉檀而化度之也。二、明受二乘受者，此
X18n0338_p0630a23║有二種：一，三藏教二乘；二，通教二乘。一、三藏教有
X18n0338_p0630a24║四門受：一、見有得道，如《毗曇》菩薩入空，知生生不
X18n0338_p0630b01║可說，豈有生滅有之可受為？眾生應以生滅有門
X18n0338_p0630b02║而得度者，而受此受，說法造《毗曇》，用四悉檀有門
X18n0338_p0630b03║化眾生也。二、受空門者，如《成實論》明見空得道菩
X18n0338_p0630b04║薩，久知生生不可說，豈有析生、法二空乃至滅三
X18n0338_p0630b05║心涅槃之不可受也？為接從析法空門入道眾生，
X18n0338_p0630b06║受此生、法二空，作《成論》，用四悉檀空門化眾生也。
X18n0338_p0630b07║受亦有亦無門，如《昆勒論》所明。受非有非無門，如
X18n0338_p0630b08║為車匿說《離有無經》也。二、受通教受二乘者，通教
X18n0338_p0630b09║約十喻明四門，如《中論．觀法品》明也。故《大智論》歎
X18n0338_p0630b10║般若云「般若譬如大火炎，四邊不可取」。菩薩從假
X18n0338_p0630b11║入空，久知不生生不可受不說，但為眾生有此四
X18n0338_p0630b12║門入道根性而入假，受此四門，說法《造論》，用四悉
X18n0338_p0630b13║檀教化二乘人也。三、明菩薩受者，菩薩從假入空，
X18n0338_p0630b14║知四不可說，不受四教大乘，但有四種大乘根性
X18n0338_p0630b15║眾生，從空入假而受三藏教四門、通教四門、別教
X18n0338_p0630b16║四門、圓教四門，化四教大乘根性，用四悉檀說法
X18n0338_p0630b17║造論而度脫之也。是為菩薩從空入假，以無所受
X18n0338_p0630b18║而受諸受也。問曰：若入假受圓教四門者，何須更
X18n0338_p0630b19║說第三觀也？答曰：上已說通相從空入假，一切假，
X18n0338_p0630b20║非但假是假，若空、若中，無非假也。觀此經文意，必
X18n0338_p0630b21║須要此義通釋也。
X18n0338_p0630b22║未具佛法，亦不滅受而取證也。
X18n0338_p0630b23║此是二明精進能具佛法也。利根菩薩從空入假，
X18n0338_p0630b24║雖能以無所受而受諸受，如空中種樹，若無大精
X18n0338_p0630c01║進力，即不能於諸受成就一切佛法，猶如嬾人，雖
X18n0338_p0630c02║得作器，不能有所成辦。若大精進，即如大施太子
X18n0338_p0630c03║止用蜯殻，能空大海水也。如《華嚴》明「七地欲沈空，
X18n0338_p0630c04║諸佛所不許」，勸發更起其精進力也。故菩薩入假，
X18n0338_p0630c05║未具足一切佛法，當勤精進，不應滅受取證也。今
X18n0338_p0630c06║明具佛法者，當還約三種受中，入假修習，具一切
X18n0338_p0630c07║佛法：一，約凡夫受修；二，約二乘受修；三，約菩薩受
X18n0338_p0630c08║修。一、約凡夫受修一切佛法者，即約屬愛受、屬見
X18n0338_p0630c09║受也。屬愛即有惡受者，一闡提，謗方等，造五逆、四
X18n0338_p0630c10║重、十不善、三毒、十使、三途，受此諸受，具足修一切
X18n0338_p0630c11║佛法也。菩薩於諸不善受，知病識藥，知病即是知
X18n0338_p0630c12║苦、集，識藥即是知道、滅，知四不可說，而通四種四
X18n0338_p0630c13║諦，即是「行於非道，通達佛道」。此不善道，即是如來
X18n0338_p0630c14║種，用四悉檀自行化佗，此如〈佛道品〉之所具明也。
X18n0338_p0630c15║次約屬愛善受具足佛法者，此受於十善、十二門
X18n0338_p0630c16║禪生三善道也，於此善受，能知天文、地理、韋陀、書
X18n0338_p0630c17║史、五明、六藝，輪王十善、化法五通之人、神仙之論、
X18n0338_p0630c18║釋提桓因種種善論、諸梵天王說《出欲論》無不皆
X18n0338_p0630c19║知；又於此法知四不可說，而能通達四種四諦，用
X18n0338_p0630c20║四悉檀自行化佗，即是「行於非道，通達佛道」也。次
X18n0338_p0630c21║明屬愛見惡受、善受，以邪相入正法，修一切佛法
X18n0338_p0630c22║亦如是。二、明受二乘受具一切佛法，即是三藏教
X18n0338_p0630c23║四門二門二乘，通教四門皆知四不可說，而通達
X18n0338_p0630c24║四種四諦，具一切佛法也。二乘非佛道，而知有四
X18n0338_p0631a01║種者，即是四教之佛道，是為「行於非道，通達佛道」，
X18n0338_p0631a02║具如〈佛道品〉之所明。三、明受菩薩受具一切佛法
X18n0338_p0631a03║者，四教明菩薩如前說菩薩知四不可說，入假度
X18n0338_p0631a04║眾生。三藏教菩薩有門生滅四諦，起四弘誓願，阿
X18n0338_p0631a05║僧祇劫行六度，具一切佛法，而能於生滅四諦通
X18n0338_p0631a06║達三種四諦，通教佛道、別教佛道、圓教佛道自利
X18n0338_p0631a07║利佗也；三藏教餘三門亦如是。通教四門、別教四
X18n0338_p0631a08║門、圓教四門皆如是。若受凡夫受取證，乃至受二
X18n0338_p0631a09║乘受、菩薩受亦如是也。《華嚴經》呵七地沉空，意當
X18n0338_p0631a10║在此。《瓔珞經》云「等覺地，無量百千萬劫入重玄門，
X18n0338_p0631a11║修凡夫事」，即是未滅凡夫受取證也。凡夫受尚爾，
X18n0338_p0631a12║二乘、菩薩受，未具佛法，豈得滅而取證也！
X18n0338_p0631a13║設身有苦，念惡趣眾生，起大悲心：
X18n0338_p0631a14║此是三明入假起悲也。菩薩入假，欲精進具學一
X18n0338_p0631a15║切佛法，本為化佗，若大悲心少，則精進心羸，故須
X18n0338_p0631a16║加修悲心也。經言「設身有苦」者，若是念處、燸、頂出
X18n0338_p0631a17║假，止伏惑，未斷，若入生死，苦來逼身，或生退悔；若
X18n0338_p0631a18║斷結見真有苦，或自存己樂，欲入涅槃，放捨精進，
X18n0338_p0631a19║故勸愍念「止惡趣眾生無量劫來不識真正，沈淪
X18n0338_p0631a20║苦海，此苦難忍，今得念處、燸、頂知空，苦尚難忍，何
X18n0338_p0631a21║況彼耶？」如此念時，悲心即當增長也；乃至見諦出
X18n0338_p0631a22║假，今有思惟「苦尚難忍，況具縛眾生惡趣受苦？乃
X18n0338_p0631a23║至斷見思盡出假，今正使盡，止有習氣，苦猶難忍，
X18n0338_p0631a24║況三界凡夫受苦也？」如是念時，大悲皆悉增長，甘
X18n0338_p0631b01║心受苦，荷負眾生，出假精進，終不退也。此義具如
X18n0338_p0631b02║前慰喻中釋，以己之疾，愍於彼疾，此意同也。
X18n0338_p0631b03║我既調伏，亦當調伏一切眾生：但除其病，而不除法，
X18n0338_p0631b04║為斷病本，而教導之。何謂病本？謂有攀緣，從有攀緣，
X18n0338_p0631b05║則為病本。何所攀緣？謂之三界。云何斷攀緣？以無所
X18n0338_p0631b06║得，若無所得，則無攀緣。何謂無所得？謂二見。何謂二
X18n0338_p0631b07║見？謂內見、外見，是無所得。』
X18n0338_p0631b08║此是四明弘誓心也。就此文即有四：一，明酬本願
X18n0338_p0631b09║欲化物；二，去取；三，正化物；四，傳釋。經言「我既調伏，
X18n0338_p0631b10║亦當調伏一切眾生」者，此是一明酬本願也。所以
X18n0338_p0631b11║然者，大悲誓願為利物，但為內疾猶重，未成化佗
X18n0338_p0631b12║之法；今已修二觀，調伏取相若薄若盡，恒沙無知
X18n0338_p0631b13║稍破，故言「我既調伏」。本願度物，今須調伏一切眾
X18n0338_p0631b14║生也。經言「但除其病，而不除其法」者，即是二明去
X18n0338_p0631b15║取也。有師解言：「如人眼病，見空中華；眼病差時，即
X18n0338_p0631b16║無華可除。眾生亦爾者，妄見諸法，但除妄義，妄惑
X18n0338_p0631b17║亦滅，則無法可除，此是本無法義，何謂不除法也？」
X18n0338_p0631b18║今言一切眾生悉具十法界法，不明不了，觸處病
X18n0338_p0631b19║生；若有智慧，即無礙自在，悉為佛事。譬如火是燒
X18n0338_p0631b20║法，若觸燒痛，謹慎不觸，即是除病，不可除火；若除
X18n0338_p0631b21║此火，則失溫身、照闇、成食之能。十二因緣、三道之
X18n0338_p0631b22║法亦爾，此有去取，法不同除也。又，火能燒人，得法
X18n0338_p0631b23║術者，出入無礙，不須除火，故八萬四千煩惱凡夫
X18n0338_p0631b24║為之受惱，諸佛菩薩以為佛事也。亦如治眼之法，
X18n0338_p0631c01║去病，不得損睛珠也。經言「為斷病本而教導之」，此
X18n0338_p0631c02║是三正明化物也。「病本」即是一念無明取相，故《華
X18n0338_p0631c03║嚴經》「三界無別法，唯是一心作」。今謂唯是一念無
X18n0338_p0631c04║明取相心作也，此即三界生死之病本也！若知無
X18n0338_p0631c05║明不起，取、有即畢，故不造新，即是斷病本也。經言
X18n0338_p0631c06║「何謂病本，謂攀緣」者，此是四傳釋也。文即有二：一，
X18n0338_p0631c07║初釋出病本；二，釋教化斷除。何謂病本者，即是釋
X18n0338_p0631c08║出病本也。攀緣只是妄念取相，若過去，即是無明
X18n0338_p0631c09║與行合；若現在，即是愛、取與有合也。過去攀緣，為
X18n0338_p0631c10║現在病本；現在攀緣，為未來病本也。經言「何所攀
X18n0338_p0631c11║緣，謂之三界」者，過去、現在攀緣，皆緣三界，若離三
X18n0338_p0631c12║界，無別攀緣之境也。經言「云何息攀緣」者，此次釋
X18n0338_p0631c13║「教導為斷病本」也。經言「謂以無所得」者，無相空慧，
X18n0338_p0631c14║不得一念無明取三界內外相，即心無所得，妄念
X18n0338_p0631c15║攀緣皆息，如經「無所攀緣」也。經言「謂離二見」，如前
X18n0338_p0631c16║謂「我及涅槃，是二皆空」，即是內見外見，心無所得。
X18n0338_p0631c17║若心無所得，無明取相、攀緣、覺觀皆息，則心水澄
X18n0338_p0631c18║清，珠相自現；若得清淨心常一，則能見般若，是為
X18n0338_p0631c19║化物之要道也。
X18n0338_p0631c20║文殊師利！是為有疾菩薩調伏其心，為斷老、病、死苦，
X18n0338_p0631c21║是菩薩菩提。若不如是，已所修治，為無惠利。譬如勝
X18n0338_p0631c22║怨，乃可為勇。如是兼除老、病、死者，菩薩之謂也。
X18n0338_p0631c23║此是五明勇健心，結釋前四義也。文即有二：一，正
X18n0338_p0631c24║結釋；二，譬顯。經言「是為有疾菩薩調伏其心」者，結
X18n0338_p0632a01║從空入假伏心，修一切佛法，能利益一切眾生。如
X18n0338_p0632a02║《金剛般若經》明「菩薩降伏其心，滅度無量眾生，實
X18n0338_p0632a03║無眾生得滅度者」，即是此之調伏義也。經言「為斷
X18n0338_p0632a04║老、病、死苦，是菩薩菩提」者，菩提言道，若不利物，即
X18n0338_p0632a05║是二乘道；若利眾生，是為菩薩菩提名道。薩埵名
X18n0338_p0632a06║成眾生，若不如是，為無惠利者，眾生不得其法施
X18n0338_p0632a07║之惠利，於物無出生死之大益也。經言「譬如勝怨」
X18n0338_p0632a08║者，即是二明譬顯菩薩利物勇健心也。愛見能化
X18n0338_p0632a09║眾生入於天魔、外道，化眾生入生死，即是眾生入
X18n0338_p0632a10║佛道之怨。菩薩能如前化度，斷其見思，破其老、病、
X18n0338_p0632a11║死因，即是勝怨之義也。兼除者，兼言未正，菩薩因
X18n0338_p0632a12║法界結惑、生死未盡，猶須自行，傍兼利物，故言兼
X18n0338_p0632a13║除也。又，兼除者，在因且兼除眾生生死，成佛則究
X18n0338_p0632a14║竟為斷除也。
X18n0338_p0632a15║彼有疾菩薩，應作是念：『如我此病，非真非有；眾生病
X18n0338_p0632a16║亦非真非有。』
X18n0338_p0632a17║此是第三明有疾菩薩用中道正觀調伏也。前二
X18n0338_p0632a18║觀為方便，此觀即是學佛菩薩智，為斷無明法界
X18n0338_p0632a19║自體實疾，故《勝鬘經》言「無明住地，其力最大，佛菩
X18n0338_p0632a20║提智之所能斷」。若因此觀發真，即開佛知見，亦名
X18n0338_p0632a21║一切種智，亦名佛眼，此即是為〈入不二法門品〉作
X18n0338_p0632a22║本也。正觀義，具如前《玄義》已明。修此觀位，約教分
X18n0338_p0632a23║別，有三種不同：若是通教六地斷四住盡，七地行
X18n0338_p0632a24║方便斷塵沙，八地道觀雙流；若將別接通，八地正
X18n0338_p0632b01║是修中道位，為治無明病也；若生似解入九地，名
X18n0338_p0632b02║為聞見，若發真解入十地，名眼見也。若別教明，初
X18n0338_p0632b03║十住位已斷四住惑，十行除塵沙，因前解行，得修
X18n0338_p0632b04║此觀；若生十品似解即是迴向，若發真即入初地
X18n0338_p0632b05║分破無明，道觀雙流，自然流入薩婆若海也。若圓
X18n0338_p0632b06║教明，初五品弟子，即修此觀；若生相似解，入十信，
X18n0338_p0632b07║得六根清淨；若發真明，即入初發心住，斷見自體
X18n0338_p0632b08║無明法界實疾，道觀雙流，心心寂滅，自然流入薩
X18n0338_p0632b09║婆若海。但此位至等覺地，斷無明未究竟，皆名有
X18n0338_p0632b10║疾菩薩也。以別接通斷伏，別教斷伏，此皆是方便。
X18n0338_p0632b11║若今圓教明從初發心行生修，乃至坐道場者，當
X18n0338_p0632b12║知圓觀初心十信，即學中道正觀位也。就此，文即
X18n0338_p0632b13║有二：一，正明中道觀體；二，明道觀雙流用。今就明
X18n0338_p0632b14║觀體，文即有二：一，正明觀體；二，簡非。又就明正觀
X18n0338_p0632b15║體，文亦有二：一，明自觀；二，明觀眾生也。經言「如我
X18n0338_p0632b16║此病，非真非有」者，即是初門自觀中道法身有無，
X18n0338_p0632b17║明自體之病也。非真即是非空，非有即是非假。非
X18n0338_p0632b18║真者，非前從假入空觀所治之病也；次非有者，非
X18n0338_p0632b19║前從空入假觀所治病也。故前二觀為方便，非是
X18n0338_p0632b20║正觀。若因前二空得入今中道第一義諦觀，無明
X18n0338_p0632b21║不自生、不佗生四句檢，無明畢竟不可得，即知無
X18n0338_p0632b22║明性即是明，明亦不可得，是為入不二法門，即見
X18n0338_p0632b23║如虗空之一實諦佛性，名為中道正觀也。此如前
X18n0338_p0632b24║《玄義》已明第三觀相，今不重出也。若如是觀者，即
X18n0338_p0632c01║破迷一實諦無明之疾也。修此觀時，非但自知菩
X18n0338_p0632c02║薩疾非真非有，亦知一切眾生疾非真非有，即是
X18n0338_p0632c03║二明觀眾生根本疾也。所以然者，眾生從本以來，
X18n0338_p0632c04║即是非真非有，與菩薩非真非有一如無二如，不
X18n0338_p0632c05║異不別，真是眾生迷故，作有解、真解，故墮二邊，有
X18n0338_p0632c06║界內界外生死也。菩薩了知十法界一切眾生，皆
X18n0338_p0632c07║有中道佛性、無明自體之疾，此即己疾佗疾同是
X18n0338_p0632c08║真體一無明也。將此一語驗知，此經明觀中，則無
X18n0338_p0632c09║假無空而不中也。
X18n0338_p0632c10║作是觀時，於諸眾生，若起愛見大悲，即應捨離。
X18n0338_p0632c11║此是二明簡非。為三：一，約愛見大悲簡非；二，約禪
X18n0338_p0632c12║定簡非；三，約二智簡非。此三種簡非，正就法身福
X18n0338_p0632c13║慧二種莊嚴簡也。一、約愛見簡非者，經言「若起愛
X18n0338_p0632c14║見大悲，即應捨離」，若觀中道生愛、見者，即不能雙
X18n0338_p0632c15║照二諦；若照二諦，亦不能照中道也。今觀中道不
X18n0338_p0632c16║生愛、見，若照中道，即能雙照二諦，不失中道，即是
X18n0338_p0632c17║一心三觀，即真中觀之正體。此之愛、見，正約中道，
X18n0338_p0632c18║不得就二諦；若約二諦，即屬前二觀也。若就三諦
X18n0338_p0632c19║明權實者，此是自行權實也。所以然者，自行照一
X18n0338_p0632c20║實諦為實，照二諦為權也。若約正道生愛、見大悲，
X18n0338_p0632c21║是法身之體有疾也。就此為四：一，正明起愛見；二，
X18n0338_p0632c22║釋是非；三，引佛語證；四，結勸捨。經言「若起愛見大
X18n0338_p0632c23║悲，須捨離」者，若於中道法身起愛、見者，即是順道
X18n0338_p0632c24║法愛生，名為頂墮。菩薩雖不墮二地，而障不得菩
X18n0338_p0633a01║薩位。若用此心而觀眾生，欲拔二邊生死苦者，名
X18n0338_p0633a02║為愛見大悲也。是則非唯自體成病，亦於定慧大
X18n0338_p0633a03║悲雙照不明，損方便力，障於大用也。如人身若有
X18n0338_p0633a04║疾，脚手逶迤，不能進趣、執作營辦正觀之體。若有
X18n0338_p0633a05║愛見患者，定慧大悲皆有障也。又如人若脚手有
X18n0338_p0633a06║疾，亦能累身，令身羸困。若定慧有障，亦能障於正
X18n0338_p0633a07║觀之體也。今此經明正觀之體，若有愛用此心緣
X18n0338_p0633a08║眾生者，即是愛見大悲，非但自體有障，此亦福慧
X18n0338_p0633a09║障莊嚴、二諦雙照、普利眾生也。
X18n0338_p0633a10║所以者何？菩薩斷除客塵煩惱，而起大悲。愛、見悲者，
X18n0338_p0633a11║則於生死有疲厭心，若能離此，無有疲厭，在在所生，
X18n0338_p0633a12║不為愛、見之所覆也。所生無縛，能為眾生說法解縛。
X18n0338_p0633a13║此是二明解斷釋除失顯得也。即文有二：一，除失；
X18n0338_p0633a14║二，顯得。一、除失者，經言「菩薩斷除客塵」者，愛見即
X18n0338_p0633a15║是無明客塵煩惱，能覆自性清淨心，若用此心欲
X18n0338_p0633a16║拔眾生二邊苦者，結經言「即於生死有疲厭心」。所
X18n0338_p0633a17║以者何？觀體若有愛見，照二諦用則不分明，慈悲
X18n0338_p0633a18║外化即有疲怠，如身有所為，作此是簡非也。經言
X18n0338_p0633a19║「若能離此，無有疲厭」者，此明顯是也。所謂若能離
X18n0338_p0633a20║此愛見客塵，則內觀明徹，雙照無滯，無緣大悲，化
X18n0338_p0633a21║物無倦也。如內心無疾，脚手行涉，所作成辦也。經
X18n0338_p0633a22║言「在在生處，不為愛、見覆」者，若斷無明愛見客塵，
X18n0338_p0633a23║則無界外煩惱，慈悲誓願，隨有疾眾生有緣之處，
X18n0338_p0633a24║受身化物，自既無分段、變易縛，能解界內界外眾
X18n0338_p0633b01║生之縛，故經言「所生無縛，能為眾生說法解縛」，此
X18n0338_p0633b02║即顯是得義也。
X18n0338_p0633b03║如佛所說：『若自有縛，能解彼縛，無有是處！若自無縛，
X18n0338_p0633b04║能解彼縛，斯有是處。』是故菩薩不應起縛。
X18n0338_p0633b05║此是第三引佛語證也。淨名釋正觀義既邃，其有
X18n0338_p0633b06║淺行未達，容各生疑網，故引佛語以證是非也。解
X18n0338_p0633b07║釋分明，證據有實，足以斷疑生信，故結勸「不應起
X18n0338_p0633b08║縛」也。
X18n0338_p0633b09║何謂縛？何謂解？貪著禪味，是菩薩縛；以方便生，是菩
X18n0338_p0633b10║薩解。
X18n0338_p0633b11║此是第二約禪簡非顯是。文即有二，一，約禪簡非；
X18n0338_p0633b12║二，約禪顯是。一、約禪簡非者，經言「貪著禪味，是菩
X18n0338_p0633b13║薩縛」，縛即非是也。所謂禪者，禪名功德叢林，即是
X18n0338_p0633b14║根本、觀、練、薰、修禪、九種大禪也。若貪著有漏根本
X18n0338_p0633b15║十二門禪，是菩薩縛者，即隨禪生同居土；若貪著
X18n0338_p0633b16║無漏觀、練、薰、修禪定，是菩薩縛者，即隨禪生有餘
X18n0338_p0633b17║土也；若貪著九種大禪、首楞嚴等百八三昧，是菩
X18n0338_p0633b18║薩縛者，即隨禪生果報土也。經言「以方便生，是菩
X18n0338_p0633b19║薩解」者，二明約禪顯是也。若觀中道，不染凡夫十
X18n0338_p0633b20║二門禪而慈悲誓願，生同居土；若觀中道，不染無
X18n0338_p0633b21║漏觀、練、薰、修禪而大悲誓願，生有餘土；若修中道，
X18n0338_p0633b22║不染九種大禪、百八三昧，大悲誓願，生果報土，即
X18n0338_p0633b23║「以方便生」也。菩薩三土皆非煩惱業生三，雖生三
X18n0338_p0633b24║土，無三種業煩惱縛，又能解三土眾生縛，故言「以
X18n0338_p0633c01║方便生，是菩薩解」也。
X18n0338_p0633c02║又無方便慧縛，有方便慧解；無慧方便縛，有慧方便
X18n0338_p0633c03║解。
X18n0338_p0633c04║此是第三約二智明縛脫。就此文有二：一，約修行
X18n0338_p0633c05║明二智；二，約真應明二智。修行即是約因明二智，
X18n0338_p0633c06║真應即是約果明二智也。一、約修行相二智縛脫，
X18n0338_p0633c07║文即有三：一，略用四句標章；二，四番解釋；三，總結。
X18n0338_p0633c08║一、初四句略標章者，初兩句標實智縛脫章門，次
X18n0338_p0633c09║兩句標權智縛脫章門也。
X18n0338_p0633c10║何謂無方便慧縛？謂菩薩以愛見心莊嚴佛土，成就
X18n0338_p0633c11║眾生；於空、無相、無作法中，而自調伏，是名無方便慧
X18n0338_p0633c12║縛。何謂有方便慧解？謂不以愛、見心莊嚴佛土，成就
X18n0338_p0633c13║眾生；於空、無相、無作法中，以自調伏，而不疲厭，是名
X18n0338_p0633c14║有方便慧解。何謂無慧方便縛？謂菩薩住貪欲、瞋恚、
X18n0338_p0633c15║邪見等煩惱，而殖眾德本，是名無慧方便縛。何謂有
X18n0338_p0633c16║慧方便解？謂離諸貪欲、瞋恚、邪見等諸煩惱，而殖眾
X18n0338_p0633c17║德本，迴向阿耨多羅三藐三菩提，是名有慧方便解。
X18n0338_p0633c18║此是二釋前四章門也。一、經釋無方便慧縛，謂以
X18n0338_p0633c19║愛見心者，此是修正觀時，不能體達不生不生不
X18n0338_p0633c20║可說，又不能巧用助道，資發實慧，實慧不發，致起
X18n0338_p0633c21║愛見。若見用心行六度，莊嚴佛土，成就眾生，修三
X18n0338_p0633c22║解脫門而自調伏者，即不能發真破無明，障顯出
X18n0338_p0633c23║法身自利利佗，即是無方便慧縛也。如人身疾，手
X18n0338_p0633c24║足亦不能運為也。二、經釋有方便慧解，謂不為愛
X18n0338_p0634a01║見心者，此是修正觀時，體達不生不生不可說，又
X18n0338_p0634a02║能巧用助道，資發實慧，實慧既發，能破無明，顯出
X18n0338_p0634a03║法身，以此真無漏心修行六度，莊嚴佛土，成就眾
X18n0338_p0634a04║生，修三脫門而自調伏，即能自利利佗，無有疲怠，
X18n0338_p0634a05║是為有方便慧。如人內身無疾，手足運為，即能成
X18n0338_p0634a06║辦，無疲倦也。三、經釋無慧方便縛，謂住三毒者，此
X18n0338_p0634a07║是修正觀時，不加修真慧，破通教三毒，用不淨心
X18n0338_p0634a08║入方便，萬行無導，即是無慧方便縛。如人手足有
X18n0338_p0634a09║疾，不安快也。四、經釋有慧方便解，謂離三毒者，此
X18n0338_p0634a10║修正觀時，加修真慧，破通別三毒，用清淨心入方
X18n0338_p0634a11║便，導萬行迴向菩提，即是有慧方便解。如人手足
X18n0338_p0634a12║無患，身亦安快，手足皆有力也。問曰：愛見與後三
X18n0338_p0634a13║毒何殊也？答曰：前愛見是順道而起，後三毒著妄
X18n0338_p0634a14║果依正而生也。問曰：前明成就眾生，後明殖眾德
X18n0338_p0634a15║本，此有何異也？答曰：前是利物，明無緣大悲，成就
X18n0338_p0634a16║眾生，即是智集唯識通，如是取淨土也；後明自行，
X18n0338_p0634a17║一心具萬行，迴向三菩提，即是非形，第一義非莊
X18n0338_p0634a18║嚴莊嚴也。
X18n0338_p0634a19║文殊師利！彼有疾菩薩，應如是觀諸法。
X18n0338_p0634a20║此是三總結勸。有無明實疾菩薩，應如是巧用二
X18n0338_p0634a21║智觀諸法，即是以助資正，以正導助，此即善用二
X18n0338_p0634a22║智自利利佗也。
X18n0338_p0634a23║又復觀身無常、苦、空、無我，是名為慧。雖身有疾，常在
X18n0338_p0634a24║生死，饒益一切，而不厭倦，是名方便。
X18n0338_p0634b01║此是二明約真應辨二智，亦是約因果辨二智也。
X18n0338_p0634b02║文即有二：一，觀身有實疾權疾明二智；二，觀身疾
X18n0338_p0634b03║不離不滅明二智。一、觀身有實疾權疾明二智者，
X18n0338_p0634b04║初觀法身有實疾，即是實智；次觀應身權疾，即是
X18n0338_p0634b05║權智也。所以然者，照實、權兩境，隨境立二智名也。
X18n0338_p0634b06║一、觀法身實疾是實智者，經言「又復觀身無常、苦、
X18n0338_p0634b07║空、無我，是名為慧也」。所以言「又復觀身無常」者，前
X18n0338_p0634b08║明實慧，正觀中道法身之理湛然，實境以為實慧；
X18n0338_p0634b09║今有疾菩薩法身猶有因疾、果疾，是無常、苦、空、無
X18n0338_p0634b10║我，即事不實，即是真如法性為實慧也。菩薩未證
X18n0338_p0634b11║極果地，法身有常、無常二鳥俱遊之義，意在此也。
X18n0338_p0634b12║次、經言「雖身有疾，常在生死，饒益一切」者，即是二
X18n0338_p0634b13║明照應身權疾之境，即是方便智也。所以然者，經
X18n0338_p0634b14║言「雖身有疾」，即是菩薩法身惑累未盡，猶有無明、
X18n0338_p0634b15║變易實疾也。經言「常在生死」者，即是應身常在界
X18n0338_p0634b16║內、界外生死也，所以常在生死者。經言「為饒益一
X18n0338_p0634b17║切，而無厭倦，是名方便」，即是照權境，為權智也。
X18n0338_p0634b18║又復觀身，身不離病，病不離身，是疾是身，非新非故，
X18n0338_p0634b19║是名為慧。設身有疾，而不永滅，是名方便。
X18n0338_p0634b20║此是二約觀身不離不滅明二智也。文即有二：一，
X18n0338_p0634b21║約不離明實智；二，約不滅明權智。一、約不離明實
X18n0338_p0634b22║智者，經言「又復觀身，身不離病」者，有疾菩薩觀身
X18n0338_p0634b23║實相即是自性清淨心，不染而染，難可了知；而染
X18n0338_p0634b24║若斷除未盡者，此即是身不離病也。又，法身大悲，
X18n0338_p0634c01║同眾生疾，法身應疾，故言「身不離病」也。經言「病不
X18n0338_p0634c02║離身」者，實疾、權疾皆不得離法身而有也。經言「是
X18n0338_p0634c03║病是身，非新非故」者，若無明實病與本有法身無
X18n0338_p0634c04║前無後，俱非始有、本有也。若眾生病，菩薩亦病，眾
X18n0338_p0634c05║生無始已來，病非新非故；菩薩同眾生有病，亦非
X18n0338_p0634c06║新非故。「是名為慧」者，即實智之慧也。經言「設身有
X18n0338_p0634c07║疾，而不永滅」者，二約不滅明權智也。有疾菩薩既
X18n0338_p0634c08║住正觀，不應四大增動；而宿業所知，設有重疾，即
X18n0338_p0634c09║觀此入法門，故言不永滅。又，設是假設，權實二疾
X18n0338_p0634c10║皆是假設也。實疾即是無明妄起之假設，故《金光
X18n0338_p0634c11║明經》云「無所有故，假名無明也」。權疾因眾生而起，
X18n0338_p0634c12║無疾現疾，亦是假設，故云設也。而不永滅者，亦有
X18n0338_p0634c13║二義：一，約實疾；二，約權疾。一、約實疾者，雖有此疾
X18n0338_p0634c14║體，此疾即是無疾，不斷不破，以己之疾愍於彼疾。
X18n0338_p0634c15║若觀此疾入實相者，即得無緣大悲，還用此疾化
X18n0338_p0634c16║眾生，故不永滅也。二、約權疾不永滅者，若一段眾
X18n0338_p0634c17║生疾滅，於餘眾生，猶須為現此病，故不永滅也。
X18n0338_p0634c18║文殊師利！有疾菩薩應如是調伏其心，不住其中，亦
X18n0338_p0634c19║復不住、不調伏心。
X18n0338_p0634c20║此是第二大段因觀成行也。此正為〈香積品〉作本，
X18n0338_p0634c21║〈香積品〉明淨、穢土菩薩行，為成此義，文即有二：一，
X18n0338_p0634c22║約前觀以為行本；二，正明成雙流之行。一、結前為
X18n0338_p0634c23║行本者，文即有三：一，明調伏觀成；二，釋；三，結成行
X18n0338_p0634c24║本。一、明調伏觀成者，如經「菩薩如是調伏其心」也。
X18n0338_p0635a01║經言「亦復不住、不調伏心」者，上來明不斷煩惱，不
X18n0338_p0635a02║除其法，若不得意，則縱煩惱心隨妄法，還同凡夫
X18n0338_p0635a03║行也。
X18n0338_p0635a04║所以者何？若住不調伏心，是愚人法；若住調伏心，是
X18n0338_p0635a05║聲聞法。
X18n0338_p0635a06║此是二明結過釋也。「若住不調伏心，是愚人法」者，
X18n0338_p0635a07║一往同凡愚，未必即是凡愚也。如罵人癡如驢，非
X18n0338_p0635a08║即是驢也。「若住調伏心，是聲聞法」，亦一往相似，非
X18n0338_p0635a09║剉同聲聞也。
X18n0338_p0635a10║是故菩薩不當住於調伏、不調伏心，離此二法，是菩
X18n0338_p0635a11║薩行。
X18n0338_p0635a12║此是三結成行本。若離二法，則縱容得所，是菩薩
X18n0338_p0635a13║行也。
X18n0338_p0635a14║在於生死，不為汙行；住於涅槃，不永滅度，是菩薩行；
X18n0338_p0635a15║非凡夫行，非賢聖行，是菩薩行；非垢行，非淨行，是菩
X18n0338_p0635a16║薩行；
X18n0338_p0635a17║此是第二正明雙流行。就文，即有五：一，雙明雙流；
X18n0338_p0635a18║二，單明雙流行；三，約道品、止觀明雙流行；四，約現
X18n0338_p0635a19║相自在明雙流行；五，約依、正明雙流行。一、雙明雙
X18n0338_p0635a20║流行，文即有三，經言「在於生死，不為汙行」者，若中
X18n0338_p0635a21║道正觀相應，自然流入俗不染也。住於涅槃，而不
X18n0338_p0635a22║永滅，自然流入偏真不取證也。次，經云「非凡夫行」
X18n0338_p0635a23║者，流入真也；「非賢聖行」，流入俗也。自在不同二乘
X18n0338_p0635a24║也。次，經言「非垢行」者，流入真也；「非淨行」，流入俗也。
X18n0338_p0635b01║雖過魔行，而現降伏眾魔，是菩薩行；求一切智，無非
X18n0338_p0635b02║時求，是菩薩行；雖觀諸法不生，而不入正位，是菩薩
X18n0338_p0635b03║行；雖觀十二緣起，而入諸邪見，是菩薩行；雖攝一切
X18n0338_p0635b04║眾生，而不愛著，是菩薩行；雖樂遠離，而不依身、心盡，
X18n0338_p0635b05║是菩薩行；雖行三界，而不壞法性，是菩薩行；雖行於
X18n0338_p0635b06║空，而殖德本，是菩薩行；雖行無相，而度眾生，是菩薩
X18n0338_p0635b07║行；雖行無作，而現受身，是菩薩行；雖行無起，而起一
X18n0338_p0635b08║切善行，是菩薩行；雖行六波羅蜜，而遍知眾生心、心
X18n0338_p0635b09║數法，是菩薩行；雖行六通，而不盡漏，是菩薩行；雖行
X18n0338_p0635b10║四無量心，而不貪著生於梵世，是菩薩行；雖行禪定、
X18n0338_p0635b11║解脫、三昧，而不隨禪生，是菩薩行。
X18n0338_p0635b12║此是二單明雙流，有十五行。經言「雖過魔行，而現
X18n0338_p0635b13║降魔」者，正觀相應，即能流入俗諦降魔也。經言「求
X18n0338_p0635b14║一切智」者，流入真空，不非時證一切智，墮二地也。
X18n0338_p0635b15║經言「雖觀諸法不生」者，流入真空無生，雖化二乘，
X18n0338_p0635b16║不墮二地也。經言「雖觀十二緣起」者，流入俗諦、十
X18n0338_p0635b17║二緣起、六十二見，化諸外道也。經言「雖攝一切眾
X18n0338_p0635b18║生」者，流入俗諦，用四攝攝諸眾生入一實諦，和光
X18n0338_p0635b19║不同塵，故不愛著也。經言「雖樂遠離」者，流入真空，
X18n0338_p0635b20║能遠煩惱、生死喧煩，而不灰斷也。經言「雖行三界」
X18n0338_p0635b21║者，流入行三界，道照世諦，而不壞法性，即是照真
X18n0338_p0635b22║諦也。經言「雖行於空」者，流入偏真，具修萬行，如空
X18n0338_p0635b23║中種樹也。經言「雖行無相」者，流入偏真無作，不妨
X18n0338_p0635b24║受六道身也。經言「雖行無起」者，流入偏真無起，起
X18n0338_p0635c01║萬善也。經言「雖行六度」者，流入俗同六度菩薩，而
X18n0338_p0635c02║任運圓照一切眾生心、心數也。經言「雖行六通」者，
X18n0338_p0635c03║自然流入俗，故得五通入真，而不盡漏，不同二乘
X18n0338_p0635c04║也。經言「雖行四無量心」者，流入梵天行俗諦而不
X18n0338_p0635c05║成集，受梵世生死、梵王身也。經言「雖行禪定、解脫、
X18n0338_p0635c06║三昧」者，若流入俗諦諸禪，而不隨禪生色界，隨定
X18n0338_p0635c07║生無色界，隨解脫生五淨居，不隨四空三昧生無
X18n0338_p0635c08║色界，亦不隨解脫三昧生有餘土也。
X18n0338_p0635c09║雖行四念處，而不永離身、受、心、法，是菩薩行；雖行四
X18n0338_p0635c10║正懃，而不捨身心精進，是菩薩行；雖行四如意足，而
X18n0338_p0635c11║得自在神通，是菩薩行；雖行五根，而分別眾生諸根
X18n0338_p0635c12║利、鈍，是菩薩行；雖行五力，而樂求佛十力，是菩薩行；
X18n0338_p0635c13║雖行七覺分，而分別佛之智慧，是菩薩行；雖行八正
X18n0338_p0635c14║道，而樂行無量佛道，是菩薩行；雖行止觀助道之法，
X18n0338_p0635c15║而不畢竟隨於寂滅，是菩薩行。
X18n0338_p0635c16║此是三約三十七品、止觀明雙遊之行。經言「雖行
X18n0338_p0635c17║四念處」者，正觀相應，自然流入析、體四念處見真，
X18n0338_p0635c18║而不捨俗諦身、受、心、法也。經言「雖行四正懃」者，流
X18n0338_p0635c19║入析、體四正懃入真，而不捨俗諦身心精進也。經
X18n0338_p0635c20║言「雖行四如意足」者，流入析、體如意見真，而能得
X18n0338_p0635c21║俗諦自在神通也。經言「雖行五根」者，流入析、體五
X18n0338_p0635c22║根見真，而能入俗分別眾生諸根利鈍也。經言「雖
X18n0338_p0635c23║行五力」者，自然流入析、體五力見真，而能求佛照
X18n0338_p0635c24║俗之十力也。經言「雖行七覺分」者，流入析、體七覺
X18n0338_p0636a01║見真，而分別佛一切種智也。經言「八正道」者，流入
X18n0338_p0636a02║析、體八聖道見真而樂行佛道也。經言「雖行止觀
X18n0338_p0636a03║助道之法」者，流入事止觀助道，析、體見真，不入空
X18n0338_p0636a04║灰斷，常在俗行化也。此則二諦雙流皆異二乘，故
X18n0338_p0636a05║悉結成菩薩行也。
X18n0338_p0636a06║雖行諸法不生不滅，而以相好莊嚴其身，是菩薩行；
X18n0338_p0636a07║雖現聲聞、辟支佛威儀，而不捨佛法，是菩薩行；雖隨
X18n0338_p0636a08║諸究竟淨相，而隨所應，為現其身，是菩薩行。
X18n0338_p0636a09║此是第四約現相明雙遊之行。文即有三：經言「雖
X18n0338_p0636a10║行不生不滅」者，若正觀相應，任運流入真諦，不生
X18n0338_p0636a11║不滅，而現俗諦相好莊嚴也。經言「雖現聲聞、辟支
X18n0338_p0636a12║佛威儀」者，流入現外威儀標入真，而能入俗不捨
X18n0338_p0636a13║一切佛法，此即內祕菩薩行，外現作聲聞也。經言
X18n0338_p0636a14║「雖隨諸究竟淨相」者，流入知平等法界四不可說，
X18n0338_p0636a15║而能界內、界外隨現身利益也。
X18n0338_p0636a16║雖觀諸佛國土永寂如空，而現種種清淨佛土，是菩
X18n0338_p0636a17║薩行；雖得佛道，轉于法輪，入於涅槃，而不捨於菩薩
X18n0338_p0636a18║之道，是菩薩行。」
X18n0338_p0636a19║此是第五約依正結撮，符成此經宗體也。文即有
X18n0338_p0636a20║二，經言「雖觀諸佛國土永寂如空，而現種種清淨
X18n0338_p0636a21║佛土」者，若正觀相應，即知常寂光土，而能起界內
X18n0338_p0636a22║同居淨土，界外有餘、果報淨土，此結成佛國因果
X18n0338_p0636a23║為宗也。經言「雖得佛道，轉于法輪，入於涅槃，而不
X18n0338_p0636a24║捨於菩薩之道」者，若正觀相應，別教入初地，圓教
X18n0338_p0636b01║入初住，若有眾生應以佛身得度者，即能現八相
X18n0338_p0636b02║成道，而真應未極，應十住、十行、十迴向、十地、等覺
X18n0338_p0636b03║地諸菩薩道，故言「不捨於菩薩行」也。此是正結成
X18n0338_p0636b04║住不思議之正體、用也。若諸師不信此經明界外
X18n0338_p0636b05║淨土法身者，云何得消此文也？
X18n0338_p0636b06║說是語時，文殊師利所將大眾，其中八千天子，皆發
X18n0338_p0636b07║阿耨多羅三藐三菩提心。
X18n0338_p0636b08║此是品之第五大段明時眾得益也。八千天子皆
X18n0338_p0636b09║發菩提心，發菩提心義，具如前釋。
X18n0338_p0636b10║
X18n0338_p0636b11║維摩羅詰經文疏卷第二十一