X18n0338_p0636b12║
X18n0338_p0636b13║
X18n0338_p0636b14║
X18n0338_p0636b15║維摩羅詰經文疏卷第二十二（不思議品第六）
X18n0338_p0636b16║
X18n0338_p0636b17║此下五品經文次問疾品來者，即是入室大段第
X18n0338_p0636b18║二重決前〈問疾品〉也。所以然者，前〈問疾品〉約權疾
X18n0338_p0636b19║辨果實疾明因，所說既略，利根之徒如八千天子
X18n0338_p0636b20║已發無上道心，其諸未悟之流，為此更廣辨果明
X18n0338_p0636b21║因，決前權疾義，故次有此五品來也。就此，第二大
X18n0338_p0636b22║段五品，即分為二：第一、此〈不思議〉一品正為決前
X18n0338_p0636b23║問疾品，約權疾明果也。第二、從〈觀眾生品〉至〈香積〉
X18n0338_p0636b24║四品正為決前〈問疾品〉，約實疾明三教慰喻、三觀
X18n0338_p0636c01║調伏之因。今略用三意，通釋此一品文義：第一，明
X18n0338_p0636c02║此品來意；第二，略釋不思議；第三，入文帖釋。第一
X18n0338_p0636c03║明此品來意者，〈問疾品〉明疾有二種，一權，二實。權
X18n0338_p0636c04║疾即是果地法身應用，是則有本迹、有所居，各有
X18n0338_p0636c05║其土，故淨名空室、現疾而臥表土、表本、表迹；文殊
X18n0338_p0636c06║覩相，知有所表，故因疾往復，論決果地依、正；義意
X18n0338_p0636c07║雖顯，而不思議垂迹權疾、依正莫測之用猶未具
X18n0338_p0636c08║明，故因身子覩室空，念欲須床座，淨名因致須彌
X18n0338_p0636c09║燈王之座入室，小室能容大座，其數甚多而無妨
X18n0338_p0636c10║礙，即顯不思議垂迹權疾所居神用莫測，因此廣
X18n0338_p0636c11║論果地從本起迹，迹中變用依、正自在，重廣顯前
X18n0338_p0636c12║權疾。若垂迹同眾生疾，能如是不思議變現利物；
X18n0338_p0636c13║若眾生疾愈，即諸佛菩薩淨名之疾亦愈，故有此
X18n0338_p0636c14║品來重顯前權疾不思議也。第二略釋不思議義
X18n0338_p0636c15║者，即有二意：一，明三德解脫不思議；二，明本迹所
X18n0338_p0636c16║居土不思議。一、明三德解脫不思議者，即有三種：
X18n0338_p0636c17║一，真性解脫不思議；二，實慧解脫不思議；三，方便
X18n0338_p0636c18║解脫不思議。故淨名云「諸佛菩薩有解脫，名不思
X18n0338_p0636c19║議。若菩薩住此解脫，能以須彌之高內于芥子，乃
X18n0338_p0636c20║至種種變現莫測」，即是三種解脫不思議義也。所
X18n0338_p0636c21║以然者，「諸佛菩薩有解脫，名不思議」者，即是真性
X18n0338_p0636c22║解脫之理不思議也；「若菩薩住此解脫」者，即是實
X18n0338_p0636c23║慧解脫不思議也；「能以須彌內於芥子，種種示現」，
X18n0338_p0636c24║即是方便解脫不思議。但四教皆明三種之理，悉
X18n0338_p0637a01║有不思議義，而不思議義有二種不同：一者，相待
X18n0338_p0637a02║不思議；二者，絕待不思議。所明即是相待之不思
X18n0338_p0637a03║議。所以然者，三教既是隨佗意語，約斷結明解脫，
X18n0338_p0637a04║即是相待不思議也。圓教是隨自意說，約不斷結
X18n0338_p0637a05║明解脫，即是絕待不思議也。相待即是有思之不
X18n0338_p0637a06║思，絕待即是無思之不思，若有思之不思，覈理而
X18n0338_p0637a07║言，皆是思議也；若絕待明不思議，即是無思之不
X18n0338_p0637a08║思，具足不思議也。今明此品正以絕待不思以釋
X18n0338_p0637a09║不思議也。所以三教亦明三法皆是相待不思議
X18n0338_p0637a10║者，如三藏教明佛果見真斷正習盡，所得神用變
X18n0338_p0637a11║化，凡夫、二乘及諸菩薩之所莫測，即是不思議也；
X18n0338_p0637a12║若待通教體法解脫，還是思議也。若通教所明八
X18n0338_p0637a13║地以上見真斷正使盡，侵除習氣，道觀雙流，二乘、
X18n0338_p0637a14║下地之所莫測，即是不思議；若待佛地，猶是思議
X18n0338_p0637a15║也；通教若待別教，還是思議也。若別教明登地見
X18n0338_p0637a16║真一實諦、斷無明、得三德解脫，三乘通教菩薩、別
X18n0338_p0637a17║教三十心所不解量，即是不思議；若待上地，是思
X18n0338_p0637a18║議也。此三教即是更相形待，明下地望上地，所不
X18n0338_p0637a19║能思上地，非是當位絕待之不思議也。今明圓教
X18n0338_p0637a20║明絕待不思議者，十二因緣、三種非道即是三德
X18n0338_p0637a21║解脫之佛道，若菩薩能行此十二因緣、三種煩惱，
X18n0338_p0637a22║不破三法而解住三種解脫之道，即是不思議絕
X18n0338_p0637a23║待三德之解脫也。是則非但下地不能思上地，名
X18n0338_p0637a24║不思議；乃至十地諸佛、菩薩，亦不思下地及一切
X18n0338_p0637b01║眾生十二因緣、三道，此即是絕待之不可思議也。
X18n0338_p0637b02║故《文殊般若》云「佛界不可思議，眾生界不可思議，
X18n0338_p0637b03║二界不可思議，無有異也」，是義，前釋此經一名「不
X18n0338_p0637b04║可思議解脫」以具明，今不重述也。二、約依報佛土
X18n0338_p0637b05║明不思議者，前品空室表土，文殊見相，往伏問於
X18n0338_p0637b06║佛國，但明常寂光土畢竟空寂，此但是法身本土
X18n0338_p0637b07║不可思議，未顯應身迹居不思議相。今用神力致
X18n0338_p0637b08║座，廣明迹居淨、穢國土，現不思議事，須彌、大海、地、
X18n0338_p0637b09║水、火、風、十方佛國集在一國，示一切人，如是等皆
X18n0338_p0637b10║是於依報佛土現不思議莫測之相，具出下文。若
X18n0338_p0637b11║迹居分段依報國土塊然之有，尚爾無礙不思議
X18n0338_p0637b12║者，迹居有餘土、果報土，豈當可測量？皆是不可思
X18n0338_p0637b13║議也！問曰：此經十四品皆明不思議義，今何得獨
X18n0338_p0637b14║此一品標不思議名？答曰：雖復品品皆是明不思
X18n0338_p0637b15║議，但此品廣出不思議變用莫測之事義顯，故別
X18n0338_p0637b16║以不思議用標品題也。如《摩訶波若》從始至終皆
X18n0338_p0637b17║明波若，而佛言「欲求波若，當於〈須菩提品〉中求」，而
X18n0338_p0637b18║須菩提對佛、釋提桓因、舍利弗問難論，一向皆入
X18n0338_p0637b19║真空實相，即是波若正意，故勸〈須菩提〉中求也。此
X18n0338_p0637b20║品別受不思議名，其義亦爾也。
X18n0338_p0637b21║爾時，舍利弗見此室中無有床座，作是念：「斯諸菩薩、
X18n0338_p0637b22║大弟子眾，當於何座？」
X18n0338_p0637b23║就此一品文殊有六意：一，身子為眾念牀座；二，維
X18n0338_p0637b24║摩現神力借座；三，明不思議解脫神用；四，迦葉歎
X18n0338_p0637c01║仰；五，時眾得益；六，維摩述成。就第一身子為眾念
X18n0338_p0637c02║須牀座，文即為五：第一，身子生念；二，維摩問；三，身
X18n0338_p0637c03║子答；四，維摩彈呵；五，天子得法眼淨。第一身子生
X18n0338_p0637c04║念欲須牀座者，身子往古大聖，迹示此念，欲為開
X18n0338_p0637c05║發不思議之端。若不生念，無由得顯不思議解脫
X18n0338_p0637c06║之大用也。又欲為令諸小乘未證果者，得法眼淨，
X18n0338_p0637c07║或因此發菩提心；已入正位者，得成生蘇，故示此
X18n0338_p0637c08║生念也。所以然者，若因此念致淨名彈呵，為借須
X18n0338_p0637c09║彌之座廣說不思議解脫大用者，則諸聲聞未證
X18n0338_p0637c10║果者，得法眼淨，或發大乘心；已證果者，鄙小慕大，
X18n0338_p0637c11║堪聞《大品》之說，入《法華》，即得開佛知見也。若約事
X18n0338_p0637c12║為言，大眾倚立已久，而維摩、文殊方論大道，言論
X18n0338_p0637c13║未已，恐大眾疲怠，不染法利，若有牀座，咸得安隱
X18n0338_p0637c14║坐，心無疲怠，必獲大益，故生此念也。是則因前空
X18n0338_p0637c15║室，致身子今有斯念，若淨名因此彈呵，神力借座，
X18n0338_p0637c16║猶此得廣說不思議解脫神用。此之神用，皆是垂
X18n0338_p0637c17║迹權疾利物之功能也。若有如此之能而化物者，
X18n0338_p0637c18║則除眾生實疾、生死因果，豈得不念？若眾生煩惱
X18n0338_p0637c19║疾愈者，則佛、菩薩、淨名應同之疾皆愈，是則成前
X18n0338_p0637c20║說果地明權實之義。淨名前現空室，今身子因此
X18n0338_p0637c21║生念，意在此也。
X18n0338_p0637c22║長者維摩詰知其意，語舍利弗言：「云何？仁者！為法來
X18n0338_p0637c23║耶？求牀座耶？」
X18n0338_p0637c24║此是第二淨名問身子所念。身子雖生此念，大眾
X18n0338_p0638a01║未必盡知，淨名將欲呵彈，故先問其所念「為法界
X18n0338_p0638a02║耶？求牀座耶？」若為求床座，此非行人；若言為法，不
X18n0338_p0638a03║應欲求床座，故須覈問。若疑心路，大眾同知，方可
X18n0338_p0638a04║彈折也。
X18n0338_p0638a05║舍利弗言：「我為法來，非為牀座。」
X18n0338_p0638a06║此是第三身子答也。身子即依實以所念而答「為
X18n0338_p0638a07║法來，非為牀座」也。尋此答意，即有三失：一、心念牀
X18n0338_p0638a08║而道為法，即是違心之失也。二、其所念聲聞經明
X18n0338_p0638a09║陰、界、入、三寶、四諦等法，即是不稱理之失也。三、真
X18n0338_p0638a10║法無念，而今興念者，此是捨道法、入凡夫之失也。
X18n0338_p0638a11║維摩詰言：「唯，舍利弗！夫求法者，不貪軀命，何況床座！
X18n0338_p0638a12║此是第四正彈。文即有三：一，正約事呵彈違心之
X18n0338_p0638a13║失；二，約法呵為法不稱理失；三，呵興念有捨道法
X18n0338_p0638a14║矣失。呵其違心失者，經言「夫求法者，不貪軀命」，豈
X18n0338_p0638a15║辭倚久，不沾法味，身有疲怠，謂眾亦然，遂念須牀
X18n0338_p0638a16║座？而今覈問，答言為法。若其為法，不惜身命，何得
X18n0338_p0638a17║疲怠，念須牀座？是則今之所念，違本欲求法心也。
X18n0338_p0638a18║夫求法者，非有色、受、想、行、識之求，非有界、入之求，非
X18n0338_p0638a19║有欲、色、無色之求。
X18n0338_p0638a20║此是二約法呵也。以身子雖聞大乘，既不染心，猶
X18n0338_p0638a21║存小法，致身有疲怠，念須牀座，故呵其所存之小
X18n0338_p0638a22║法也。就此，為四：一，約陰、入、三界呵；二，約三寶呵；三，
X18n0338_p0638a23║總約四諦呵；四，別約四諦呵。一、約陰、入、界呵者，身
X18n0338_p0638a24║子是聲聞人，依三藏教門入道，陰、入、界正是其報
X18n0338_p0638b01║身，因此身修禪，發欲界定、四禪、四空，住此諸禪，觀
X18n0338_p0638b02║三界陰、入、界生滅四諦之理，斷三界結，今雖成羅
X18n0338_p0638b03║漢，巡觀入無漏，還從此入也。今淨名用摩訶衍教
X18n0338_p0638b04║意呵其入拙度、入生滅觀，求理不得，即空法性色，
X18n0338_p0638b05║法性受、想、行、識，非真求法，不免還招變易生死；又
X18n0338_p0638b06║以拙求，故有入、出觀，以捨道法，現凡夫事，出觀則
X18n0338_p0638b07║有疲怠，故念牀座。
X18n0338_p0638b08║唯，舍利弗！夫求法者，不著佛求，不著法求，不著眾求；
X18n0338_p0638b09║此是二約三寶呵也。所以須約三寶呵者，身子是
X18n0338_p0638b10║聲聞人，從聞生解，觀三空得入道，由佛說法得入
X18n0338_p0638b11║僧數。若呵其非者，是過猶佛、法、一切僧亦非也，故
X18n0338_p0638b12║淨名呵其不應取著不了義教所明三十二相為
X18n0338_p0638b13║佛、九部經為法、羯磨得戒為事僧、見四諦得四果
X18n0338_p0638b14║為理僧也。大乘究盡諸法實相智即是佛，法性即
X18n0338_p0638b15║是法，智理不二為僧；又知法名佛，離相為法，無為
X18n0338_p0638b16║即僧。若不識如斯一體三寶，何得著別相三寶為
X18n0338_p0638b17║實也？
X18n0338_p0638b18║夫求法者，無見苦求，無斷集求，無造盡證修道之求。
X18n0338_p0638b19║所以者何？法無戲論，若言我當見苦、斷集、證滅、修道，
X18n0338_p0638b20║是則戲論，非求法也。
X18n0338_p0638b21║此是三總約四諦呵也。所以淨名次約四諦呵者，
X18n0338_p0638b22║身子不愜，若言三寶不實不應存著者，親聞四諦
X18n0338_p0638b23║見理，何得無三寶之可存也？淨名即呵有作四諦
X18n0338_p0638b24║非究竟也。文有二意：一，呵；二，釋。一、呵，云「無見苦、斷
X18n0338_p0638c01║集、造盡修道之求」者，此正是呵三藏教所明生滅
X18n0338_p0638c02║四諦也。若住此四諦見理不進求者，如住化城，終
X18n0338_p0638c03║不至寶所也。如此上呵須菩提云「不壞於身，而隨
X18n0338_p0638c04║一相」，豈得破析觀苦，言見理也？不斷婬、怒、癡，亦不
X18n0338_p0638c05║與俱，豈定斷集也？以五逆相得解脫，豈以煩惱盡
X18n0338_p0638c06║以為證滅？此如化城之造作也。有師作「造詣之造」
X18n0338_p0638c07║解，恐此不如作化城義解也。「不斷癡愛，起於明脫」
X18n0338_p0638c08║即是於非道，通達佛道，豈可離非道而別有正道
X18n0338_p0638c09║之修也！若如聲聞經所明四諦，執此為實者，此之
X18n0338_p0638c10║見諦，不見大乘無生、無量、無作等四諦也。二、釋者，
X18n0338_p0638c11║經云「法無戲論，若言我當見苦、斷集、證滅、修道，是
X18n0338_p0638c12║則戲論」者，若執生滅四諦不悟有諍論者，即是界
X18n0338_p0638c13║內有為緣集見論之戲論也；若實因此見真，斷界
X18n0338_p0638c14║內愛論、見論者，猶是界內無為緣集之戲論也。今
X18n0338_p0638c15║身子雖斷有為緣集，猶存此四諦者，即是無為緣
X18n0338_p0638c16║集之戲論，非求大乘即空、假、中三諦之法，豈得見
X18n0338_p0638c17║佛性？入三昧王三昧，一切三昧悉入其中也。
X18n0338_p0638c18║唯，舍利弗！法名寂滅，若行生滅，是求生滅，非求法也；
X18n0338_p0638c19║此是四別約四諦呵也。此猶是四諦，而淨名更歷
X18n0338_p0638c20║別呵者，當是身子情猶未愜，若言四諦是戲論者，
X18n0338_p0638c21║何得佛開四諦，作種種法門化眾生也？又解，當時
X18n0338_p0638c22║眾生有未悟者，故須歷別呵也。即有四意：初一番，
X18n0338_p0638c23║約苦諦呵；次兩番，別約集諦呵；次四番，別約滅諦
X18n0338_p0638c24║呵；次二番，約道諦呵。初呵苦諦，云「法名寂滅」者，陰、
X18n0338_p0639a01║界、入等苦法，本自不生，今則無滅，即是陰滅義。若
X18n0338_p0639a02║觀陰、界、入等苦法見生滅，乃是行於生滅，豈得見
X18n0338_p0639a03║無生一實諦理？若不得見理，即非求法，如呵迦旋
X18n0338_p0639a04║延「無以生滅心，說實相法」。若作如此求法者，既不
X18n0338_p0639a05║得無生一實諦理，還招變易生死之苦也。
X18n0338_p0639a06║法名無染，若染於法，乃至涅槃，是則染著，非求法也；
X18n0338_p0639a07║法無行處，若行於法，是則行處，非求法也；
X18n0338_p0639a08║此是二，次有兩番別呵集者。集為二因所成：一，習
X18n0338_p0639a09║因；二，報因。習因多約煩惱，報因多約業。習報相依，
X18n0338_p0639a10║煩惱業合，能招苦果，故名集諦。今初呵習，經云「法
X18n0338_p0639a11║名無染」者，如《大涅槃經》明愛有九種，能令生死相
X18n0338_p0639a12║續，如染世諦，即有分段生死，名界內集；若染真諦
X18n0338_p0639a13║涅槃，即有變易生死，即是界外之集，何謂得真斷
X18n0338_p0639a14║集也？次呵報因，云「法無行處」者，即是呵行業也。能
X18n0338_p0639a15║觀之智，為行；所觀之境，即是處也。故經云「說智及
X18n0338_p0639a16║智處，皆名為般若。」心行於境，即是行業，若凡夫行
X18n0338_p0639a17║世諦，能招界內之苦；二乘行真諦之理，亦能招變
X18n0338_p0639a18║易生死苦，即是集也。
X18n0338_p0639a19║法無取捨，若取捨法，是則取捨，非求法也；法無處所，
X18n0338_p0639a20║若著處所，是則著處，非求法也；法名無相，若隨相識，
X18n0338_p0639a21║是則求相，非求法也；法不可住，若住於法，是則住法，
X18n0338_p0639a22║非求法也；
X18n0338_p0639a23║此是三，次有四番別呵滅諦者。經云「法無取捨」者，
X18n0338_p0639a24║一實諦真滅之理，本無取捨，而凡夫取世諦、捨涅
X18n0338_p0639b01║槃，故有界內生死，不得真滅；今二乘取真諦涅槃，
X18n0338_p0639b02║捨世諦生死，即受變易生死，亦非真滅諦也，猶有
X18n0338_p0639b03║取捨，不見中道，非求法也。「法無處所」者，此亦呵滅
X18n0338_p0639b04║諦，滅諦即是有餘、無餘涅槃，三乘行人歸心究竟
X18n0338_p0639b05║之處，若著滅諦涅槃之處，即有煩惱、生死，非真滅
X18n0338_p0639b06║諦，非求法也。經云「法名無相」者，此亦呵取滅諦，無
X18n0338_p0639b07║相涅槃也。所以然者，凡夫取世間相，生六識，故有
X18n0338_p0639b08║界內生死，不名為滅；聲聞經明無相三昧緣滅，若
X18n0338_p0639b09║取滅諦相者，即生七識，亦是隨相生識，則有界外
X18n0338_p0639b10║生死，非真滅求法也。經言「法不可住」者，此亦是呵
X18n0338_p0639b11║住滅諦。所以然者，凡夫住俗諦，分段生死不滅；二
X18n0338_p0639b12║乘住真諦有餘、無餘涅槃，即有變易生死，豈得真
X18n0338_p0639b13║滅！以住真諦，得有餘、無餘滅諦，不見佛性，不得大
X18n0338_p0639b14║涅槃究竟滅，豈是求法也！
X18n0338_p0639b15║法不可見聞覺知，若行見聞覺知，是則見聞覺知，非
X18n0338_p0639b16║求法也；法名無為，若行有為，是求有為，非求法也。
X18n0338_p0639b17║此是四，次有兩番別呵滯道諦。經云「法不可見聞
X18n0338_p0639b18║覺知」者，凡夫有世俗見聞覺知，則有見思煩惱，是
X18n0338_p0639b19║以流轉生死，此非見思無漏道；若小乘慧眼見真，
X18n0338_p0639b20║即是見；從聞生解，即是聞；十六心悟理，即是覺知
X18n0338_p0639b21║義，故《大涅槃經》云「須陀洹人，以正覺道斷煩惱，亦
X18n0338_p0639b22║名為佛也」。一切智知即是知也，故於見諦道說智
X18n0338_p0639b23║眼，明覺也。若行如此見聞覺知，不見一實諦者，非
X18n0338_p0639b24║求大乘見思無漏道，豈是真求法也！見聞覺知，即
X18n0338_p0639c01║四假也。經言「法名無為」者，小乘明滅諦是無為，道
X18n0338_p0639c02║諦是有為；無漏大乘明道諦、滅諦皆是無為，故《大
X18n0338_p0639c03║涅槃經》云「聲聞弟子，是有為僧」，上呵羅睺羅說「有
X18n0338_p0639c04║為功德之利，非為無為出家」，意在此也。
X18n0338_p0639c05║是故舍利弗！若求法者，於一切法應無所求。」
X18n0338_p0639c06║此是三明結呵身子興念之失也。只猶念求法，致
X18n0338_p0639c07║有疲怠，則念牀座。若真求法，無念無求，待水澄清，
X18n0338_p0639c08║珠相自現，始是真求。此無疲怠，豈念牀座？
X18n0338_p0639c09║說此語時，五百天子於諸法中，得法眼淨。
X18n0338_p0639c10║此是第五明天子得法眼淨。五百天人得法眼者，
X18n0338_p0639c11║有師云「是大乘法眼」，今推此文，亦不的判大小，比
X18n0338_p0639c12║准上來恐猶是小乘法眼淨。所以然者，淨名含中
X18n0338_p0639c13║道入真諦，用摩訶衍通教說之，求小乘人聞此巧
X18n0338_p0639c14║度之說，即得法眼淨也。又，昔來分別推求法相道
X18n0338_p0639c15║理，心水波動，不得見理；今聞說「應無所求」，求心既
X18n0338_p0639c16║息，心水澄清，豁然便得見理，如阿難竟夜懃劬策
X18n0338_p0639c17║觀，欲盡殘結，而不得盡，放心就枕，豁然發真，三界
X18n0338_p0639c18║結漏盡，此亦應然也。
X18n0338_p0639c19║爾時，長者維摩詰問文殊師利：「仁者！遊於無量千萬
X18n0338_p0639c20║億阿僧祇國，何等佛土有好上妙功德，成就師子之
X18n0338_p0639c21║座？」
X18n0338_p0639c22║此是第二維摩現神力以借座。上呵身子但為牀
X18n0338_p0639c23║座，非為求法，因此說法，天人得道，未顯不思議神
X18n0338_p0639c24║力。淨名若不致座，似如貧無財力，不能營辦呵責
X18n0338_p0640a01║賓客；今以神力借座，用酬身子所念，以為說不思
X18n0338_p0640a02║議解脫之由藉也。就此文即有六：一，問文殊有好
X18n0338_p0640a03║座處；二，文殊答座處；三，現神力借座；四，燈王遣座；
X18n0338_p0640a04║五，大眾歎仰；六，淨名令時眾就座。第一維摩詰先
X18n0338_p0640a05║問有座處者，欲顯不思議神力設座，必須稱賓客
X18n0338_p0640a06║之心，所以先問有勝妙之座。處理而解者，文殊所
X18n0338_p0640a07║將大眾是機，今淨名將欲逗機，說不思議法，必使
X18n0338_p0640a08║稱會，是故先問也。
X18n0338_p0640a09║文殊師利言：「居士！東方度三十六恒河沙國，有世界
X18n0338_p0640a10║名須彌相，佛號須彌燈王，今現在。彼佛身長八萬四
X18n0338_p0640a11║千由旬，其師子座高八萬四千由旬，嚴飾第一。」
X18n0338_p0640a12║此是第二明文殊答。文殊知燈王有好妙座，正稱
X18n0338_p0640a13║今日時眾機宜，故指須彌相世界有好嚴飾師子
X18n0338_p0640a14║座答也。「彼佛身長八萬四千由旬」，表八萬四千諸
X18n0338_p0640a15║波羅蜜所成圓滿之法身。「其座高八萬四千由旬」
X18n0338_p0640a16║者，將表八萬四千真空無畏之境也。
X18n0338_p0640a17║於是長者維摩詰，現神通力。
X18n0338_p0640a18║此是第三明神力借座也。若如下經文淨名神力
X18n0338_p0640a19║遣化菩薩，香積取飯；今此經文不見有神力變化
X18n0338_p0640a20║之事，當是大士心念靈通冥感，所以須彌燈王如
X18n0338_p0640a21║來稱其心念，遣座來也；或可經家脫落，不載其事
X18n0338_p0640a22║也。
X18n0338_p0640a23║即時，彼佛遣三萬二千師子座，高廣嚴淨，來入維摩
X18n0338_p0640a24║詰室。
X18n0338_p0640b01║此是第四彼佛遣座也。三萬二千師子座入維摩
X18n0338_p0640b02║詰方丈室內，小室能容大座三萬二千座不迫窄
X18n0338_p0640b03║者，住不思議神力能爾，即表果報土無鄣礙之依
X18n0338_p0640b04║報也。問曰：神力何由頓爾？答曰：《靈鬼志》明千年狐
X18n0338_p0640b05║狸以車入塚，塚口無損，車不破壞。小魅尚爾，況不
X18n0338_p0640b06║思議菩薩神力也！
X18n0338_p0640b07║諸菩薩、大弟子、釋、梵四天王等，昔所未見！其室廣博，
X18n0338_p0640b08║悉皆苞容三萬二千師子座，無所妨礙。於毗耶離城，
X18n0338_p0640b09║及閻浮提四天下，亦不迫窄，悉見如故。
X18n0338_p0640b10║此是第五明大眾歎仰。如此大座入于小室，了無
X18n0338_p0640b11║迫窄，毗耶等處，本相無毀，此是不思議希有，昔所
X18n0338_p0640b12║未覩，故稱歎也。
X18n0338_p0640b13║爾時，維摩詰語文殊師利：「就師子座，與諸菩薩上人
X18n0338_p0640b14║俱坐，當自立身，如彼座像。」
X18n0338_p0640b15║此是第六命就座也。文即有三：一者，令文殊及菩
X18n0338_p0640b16║薩就座；二者，得神通皆座而坐；三者，新發心及弟
X18n0338_p0640b17║子不能昇。淨名語令就座而言「身與座相稱現像」
X18n0338_p0640b18║者，如彼土菩薩之像而坐也。
X18n0338_p0640b19║其得神通菩薩，即自變身為四萬二千由旬，坐師子
X18n0338_p0640b20║座。
X18n0338_p0640b21║此是第二明神通皆稱座而坐也。諸得神通菩薩
X18n0338_p0640b22║皆為四萬二千由旬身者，上明佛身具足八萬四
X18n0338_p0640b23║千由旬，今菩薩在因以讓果，故折半也。
X18n0338_p0640b24║諸新發意菩薩，及大弟子，皆不能昇。
X18n0338_p0640c01║此是第三明新發意及弟子皆不能昇也。文即有
X18n0338_p0640c02║四：第一，淨名語身子就座；第二，身子辭不能昇；第
X18n0338_p0640c03║三，維摩令禮燈王如來；四，新發意菩薩、大弟子作
X18n0338_p0640c04║禮，方得昇座。第一明淨名語身子。
X18n0338_p0640c05║爾時，維摩詰語舍利弗：「就師子座。」
X18n0338_p0640c06║身子上來念須牀座，今既致座，何意不同諸菩薩
X18n0338_p0640c07║坐也？
X18n0338_p0640c08║舍利弗言：「居士！此座高廣，吾不能昇。」
X18n0338_p0640c09║此是第二明身子辭不能昇也。此高廣，《法華經》明
X18n0338_p0640c10║「諸法空為座」，此空理豎深橫廣，如前明「其車高廣」
X18n0338_p0640c11║義也。身子內心未證此理，及諸弟子、新發意菩薩
X18n0338_p0640c12║等皆未得入佛慧，不得不思議神通，寧得同大菩
X18n0338_p0640c13║薩而昇也？故雖見此座而不能昇，如人見幻，雖見
X18n0338_p0640c14║一為多、多為一，自不能作。身子等又爾，雖見室包
X18n0338_p0640c15║乾像，而無此神力，故不能昇也。所以新發意菩薩
X18n0338_p0640c16║不能昇者，若三藏教菩薩伏結，雖得五神通，既不
X18n0338_p0640c17║及二乘界內漏盡，即是新發意，豈能昇也！若通教
X18n0338_p0640c18║菩薩六地斷結，與羅漢齊功，得界內六神通，若望
X18n0338_p0640c19║圓教，猶是新發意菩薩，羅漢既不能昇，六地豈能
X18n0338_p0640c20║昇也！若別教三十心菩薩，雖得界外五通，亦名新
X18n0338_p0640c21║發意，未入初住不思議解脫，豈能昇也！若圓教菩
X18n0338_p0640c22║薩在十信位，雖得六根清淨，亦名新發意，未入初
X18n0338_p0640c23║發心住得如來真、應二身，豈能昇座也！
X18n0338_p0640c24║維摩詰言：「唯，舍利弗！為須彌燈王如來作禮，乃可得
X18n0338_p0641a01║坐。」
X18n0338_p0641a02║此是第三明淨名勸禮燈王如來。所以勸禮者，身
X18n0338_p0641a03║子及諸大弟子雖得羅漢，皆是小乘，未入大道；新
X18n0338_p0641a04║發意等雖是菩薩，未住不思議解脫，皆內心有礙，
X18n0338_p0641a05║不得自在。自力既不能昇，若禮燈王如來，承佛神
X18n0338_p0641a06║力，乃可得昇也。又解，小乘歸向如來，即是迴心向
X18n0338_p0641a07║大，表其至法華座當得安住實智，授記作佛，故得
X18n0338_p0641a08║昇也。諸新發意菩薩若聞此不思議之說，即心開
X18n0338_p0641a09║悟，或至《大品》得入，若至《法華》聞「正直捨方便」之教，
X18n0338_p0641a10║皆有得入之義，故得昇座也。
X18n0338_p0641a11║於是新發意菩薩及大弟子，即為須彌燈王如來作
X18n0338_p0641a12║禮，便得坐師子座。
X18n0338_p0641a13║此是四明受旨作禮，即得昇座也。得昇座者，即是
X18n0338_p0641a14║承佛神力，亦是遠表將有內心稱大乘空理，故得
X18n0338_p0641a15║昇座也。
X18n0338_p0641a16║舍利弗言：「居士！未曾有也！如是小室，乃容受此高廣
X18n0338_p0641a17║之座，於毗耶離城無所妨礙，又於閻浮提聚落、城邑
X18n0338_p0641a18║及四天下諸天、龍王、鬼神宮殿，亦不迫窄。」
X18n0338_p0641a19║此是第三正明淨名說不思議解脫大力用也。就
X18n0338_p0641a20║此，文即有二：一，身子見此不思議神用，歎未曾有；
X18n0338_p0641a21║二，維摩答，廣明諸佛菩薩住不思議解脫果，有大
X18n0338_p0641a22║神用。此是一明身子歎未曾有者，身子見此神力，
X18n0338_p0641a23║諸座高廣直置一座八萬四千由旬，閻浮提已不
X18n0338_p0641a24║容受。所以然者，閻浮提地只長七千由旬，豈得容
X18n0338_p0641b01║斯一座？何況三萬二千來入此室，於毗耶離閻浮
X18n0338_p0641b02║提眾生依正兩報無所妨損，了不迫窄，莫測之然，
X18n0338_p0641b03║故身子歎訝也。問曰：何得小室容諸大座也？答曰：
X18n0338_p0641b04║世諦有二種：一、思議世諦，此小不能容大；二、不思
X18n0338_p0641b05║議世諦，小則容大，如尺面之鏡，萬像皆現於內也。
X18n0338_p0641b06║維摩詰言：「唯，舍利弗！諸佛、菩薩有解脫，名『不可思議』。
X18n0338_p0641b07║此是第二維摩約果地三德不思議解脫。所以果
X18n0338_p0641b08║地三德解脫答者，身子既覩不思議，歎未曾有，而
X18n0338_p0641b09║不測是何法門；時眾未住不思議解脫，亦莫知所
X18n0338_p0641b10║以然也，故淨名顯諸佛所得不思議解脫法門答
X18n0338_p0641b11║也。菩薩位住此解脫，即能有大神力用，今淨名是
X18n0338_p0641b12║大菩薩，住此解脫，故現此不思議之事也。就此文
X18n0338_p0641b13║即有三：第一，約佛菩薩顯不思議之體；二，約菩薩
X18n0338_p0641b14║明住不思議之智；三，明不思議之大力。此即是正
X18n0338_p0641b15║明三德解脫，顯上問疾，明果地法身大悲權疾之
X18n0338_p0641b16║用也。所以然者，上淨名現空室，唯置一牀，以疾而
X18n0338_p0641b17║臥，今還重顯前意也。所言「諸佛、菩薩有解脫，名不
X18n0338_p0641b18║思議」者，即是諸佛、菩薩所得真性解脫也。上唯置
X18n0338_p0641b19║一牀，正表此也。菩薩住是解脫者，此是實慧解脫，
X18n0338_p0641b20║智慧與真性相應，入理波若，名為住。住者，安靜休
X18n0338_p0641b21║息義，實慧得見圓理，息諸方便之行。上現寢臥，正
X18n0338_p0641b22║表此也。能以須彌之高廣內於芥子，即是方便解
X18n0338_p0641b23║脫。上無疾方便現疾，正表此也。所以淨名重顯三
X18n0338_p0641b24║德解脫者，上雖明權疾，正為利物，而未明利益物
X18n0338_p0641c01║不思議無量方便，時眾豈知迹處權疾十方佛土，
X18n0338_p0641c02║利物無涯之事也？故今因神力借座入室，為證迹
X18n0338_p0641c03║處權疾有不思議利物之大用也。第一所以約「諸
X18n0338_p0641c04║佛菩薩有解脫，顯真性解脫」者，真性之理乃與一
X18n0338_p0641c05║切眾生共有，但以諸佛、菩薩能得此理故，能有大
X18n0338_p0641c06║用，如得如意珠，則能雨寶也。
X18n0338_p0641c07║若菩薩住是解脫者，
X18n0338_p0641c08║此是第二正明住不思議之智，即是實慧解脫也。
X18n0338_p0641c09║所以然者，只以菩薩得實慧，能以不住法，住此真
X18n0338_p0641c10║性之理也。若三藏、通教，皆不明此理；所有菩薩，皆
X18n0338_p0641c11║不得此理也。別教明，登初地即住此理。圓教明入
X18n0338_p0641c12║初發心住，即住此理，皆能有無方大用，如意珠也。
X18n0338_p0641c13║今淨名後心住此理，工用近無等等也。
X18n0338_p0641c14║以須彌之高廣內芥子中，無所增減，須彌王本相如
X18n0338_p0641c15║故，而四天王、忉利諸天不覺不知己之所入，唯應度
X18n0338_p0641c16║者，乃見須彌入芥子中，是名不思議解脫法門」。又以
X18n0338_p0641c17║四大海水入一毛孔，不嬈魚、鼈、黿、鼉水性之屬，而彼
X18n0338_p0641c18║大海本相如故，諸龍、鬼神、阿脩羅等不覺不知己之
X18n0338_p0641c19║所入，於此眾生亦無所嬈。
X18n0338_p0641c20║此是第三明不思議之大用也。正以實慧與真性
X18n0338_p0641c21║合故，得有斯莫測之用，此如《大智論》云「水銀和真
X18n0338_p0641c22║金，能度諸色像；功德和法身，處處應現往」。就此文
X18n0338_p0641c23║即有二：一，略別明不思議用；二，總廣明不思議用。
X18n0338_p0641c24║一、略別明不思議用者，此止出十六事，八雙相對
X18n0338_p0642a01║也。初一雙，山海相對，亦是依正相對，以明不思議
X18n0338_p0642a02║莫測之用也。經云「以須彌高廣，內於芥子，而無增
X18n0338_p0642a03║減，亦不迫窄，不覺不知」者，其不思議解脫者，迹居
X18n0338_p0642a04║依報之境，得自在也。此義難解，有師言「神力能爾」，
X18n0338_p0642a05║今謂不思議性非天人、脩羅、佛之所作，神力何能
X18n0338_p0642a06║爾？有師言「小無小相，大無大相，故得入也」，今謂小
X18n0338_p0642a07║是小，大是大，是自性，小大不得相入者；小大、大小，
X18n0338_p0642a08║既是佗性之小大，何得入也？今解，《華嚴經》明「一微
X18n0338_p0642a09║塵有大千經卷，觀眾生一念無明心即是如來心」，
X18n0338_p0642a10║若見此心，則能以須彌入芥子無相妨也。下諸不
X18n0338_p0642a11║思議事，窮劫說不能盡，皆是此意耳。所以然者，此
X18n0338_p0642a12║經云「諸佛解脫，當於眾生心行中求」，若觀眾生心
X18n0338_p0642a13║行得諸佛解脫，住此解脫，則能現如是種種不思
X18n0338_p0642a14║議事也。所以然者，諸方便教二乘得偏真之理，解
X18n0338_p0642a15║脫是思議解脫，如得頗棃珠，不能雨寶。大乘圓教
X18n0338_p0642a16║明菩薩中道圓真真性解脫，即是不思議解脫，如
X18n0338_p0642a17║得如意珠，能雨大千寶也。見眾生心行真性，得芥
X18n0338_p0642a18║子須彌真性，一如無二。若得芥子真性之小，能容
X18n0338_p0642a19║須彌之大；得須彌真性，則須彌之大不礙芥子之
X18n0338_p0642a20║小。舉此一意，可以例下諸事也。而言「其中眾生，不
X18n0338_p0642a21║覺不知；唯應度者，乃能見之」者，眾生既不見小、大
X18n0338_p0642a22║真性之理，豈覺知也？其有得度之機，神力加之，即
X18n0338_p0642a23║得見此事也。又，若能觀此真性，入觀行即、相似即，
X18n0338_p0642a24║因此必得如來滅度，故言「乃能見之」，故《法華經》明
X18n0338_p0642b01║六根清淨云「唯獨自明了，餘人所不知」也。經言「又
X18n0338_p0642b02║以四大海水，入一毛孔」者，海水對須彌也。又解云
X18n0338_p0642b03║「海水入一毛孔」者，正報得自在也。若會海水不思
X18n0338_p0642b04║議真性，即是一毛不思議真性者，能以水入一毛
X18n0338_p0642b05║孔，於正報之身無所妨損也。
X18n0338_p0642b06║又，舍利弗！住不思議解脫菩薩，斷取三千大千世界，
X18n0338_p0642b07║如陶家輪，著右掌中，擲過恒沙世界之外，其中眾生
X18n0338_p0642b08║不覺不知己之所往；又復還置本處，都不使人有往
X18n0338_p0642b09║來想，而世界本相如故。
X18n0338_p0642b10║此是第二一雙，擲世界去還相對也。若菩薩住世
X18n0338_p0642b11║界真性解脫之理，即能如此也。
X18n0338_p0642b12║又，舍利弗！或有眾生，樂久住世界而可度者，菩薩即
X18n0338_p0642b13║演七日以為一劫，令彼眾生謂之一劫；或有眾生，不
X18n0338_p0642b14║樂久住而可度者，菩薩即促一劫以為七日，令彼眾
X18n0338_p0642b15║生謂之七日。
X18n0338_p0642b16║此是第三雙，延時促時相對也。若菩薩住時節真
X18n0338_p0642b17║性解脫者，即能如是一念眠夢而見三世事，若言
X18n0338_p0642b18║其短，見三世事；若言其長，只是一念眠時也。
X18n0338_p0642b19║又，舍利弗！住不可思議解脫菩薩，以一切佛土嚴飾
X18n0338_p0642b20║之事，集在一國，示於眾生；又，菩薩以一切佛土眾生
X18n0338_p0642b21║置之右掌，飛到十方，遍示一切，而不動本處。
X18n0338_p0642b22║此是第四雙，彼土現此、此土現彼相對。若菩薩住
X18n0338_p0642b23║依報國土真性解脫，即能如此也。
X18n0338_p0642b24║又，舍利弗！十方眾生供養諸佛之具，菩薩於一毛孔
X18n0338_p0642c01║皆令得見；又，十方國土所有日月星宿，於一毛孔普
X18n0338_p0642c02║使見之。
X18n0338_p0642c03║此是第五雙，供養物、國土所有相對。「於毛孔普使
X18n0338_p0642c04║見之」，若會依正真性解脫者，即能如此也。
X18n0338_p0642c05║又，舍利弗！十方世界所有諸風，菩薩能吸著口中，而
X18n0338_p0642c06║身無損，外諸樹木，亦不摧折；又，十方世界劫盡燒時，
X18n0338_p0642c07║以一切火內於腹中，火事如故，而不為害。
X18n0338_p0642c08║此是第六雙，風火相對。若會風火真性，即能如此
X18n0338_p0642c09║也。
X18n0338_p0642c10║又，於下方過恒河沙等諸佛國土，取一佛土，舉著上
X18n0338_p0642c11║方，過恒河沙無數世界，如持鍼鋒，舉一棗葉，而無所
X18n0338_p0642c12║嬈。
X18n0338_p0642c13║此是第七雙，明舉世界上下相對。若會依報國土
X18n0338_p0642c14║真性，即能如此。但經略，不將上著下，義推必有其
X18n0338_p0642c15║事也。
X18n0338_p0642c16║又，舍利弗！住不可思議解脫菩薩，能以神通現作佛
X18n0338_p0642c17║身，或現辟支佛身，或現聲聞身，或現帝釋身，或現梵
X18n0338_p0642c18║王身，或現世主身，或現轉輪王身；又，十方世界所有
X18n0338_p0642c19║眾聲，上、中、下音，皆能變之，令作佛聲，演出無常、苦、空、
X18n0338_p0642c20║無我之音，及十方諸佛所說種種之法，皆於其中普
X18n0338_p0642c21║令得聞。
X18n0338_p0642c22║此是第八雙，現身聲相對。若會正報真性，即能如
X18n0338_p0642c23║此。若能如是，即是垂迹權疾變現，形聲利物，是則
X18n0338_p0642c24║其見聞者，皆已得度。
X18n0338_p0643a01║舍利弗！我今略說菩薩不可思議解脫之力，若廣說
X18n0338_p0643a02║者，窮劫不盡。」
X18n0338_p0643a03║此是第二總結廣明不思議大用無量也。若住真
X18n0338_p0643a04║性解脫，真性即諸法性，法性無量無邊，則不思議
X18n0338_p0643a05║大用亦無量無邊，豈是窮劫之所能說！即是三土
X18n0338_p0643a06║垂迹權疾利物，與虗空等也。成法身果地，大悲權
X18n0338_p0643a07║疾，其義孱然也。
X18n0338_p0643a08║爾時，大迦葉聞說菩薩不可思議解脫法門，歎未曾
X18n0338_p0643a09║有。
X18n0338_p0643a10║此是第四大迦葉稱歎也。就此文即有二：一，大迦
X18n0338_p0643a11║葉稱歎希有；二，語舍利弗說可歎之事。一、大迦葉
X18n0338_p0643a12║稱歎希有者，迦葉聞說不可思議解脫大用莫測，
X18n0338_p0643a13║二乘所得思議解脫無如此事，亦是昔所未聞，故
X18n0338_p0643a14║稱歎未曾有也。
X18n0338_p0643a15║謂舍利弗：「譬如有人，於盲者前，現眾色像，非彼所見；
X18n0338_p0643a16║一切聲聞，聞是不可思議解脫法門，不能解了，為若
X18n0338_p0643a17║此也！
X18n0338_p0643a18║此是第二語舍利弗，說可歎之事也。文即有四，慶
X18n0338_p0643a19║菩薩得利。一、明小乘聞不能解者，以小乘人無大
X18n0338_p0643a20║乘三無漏根故，雖聞不可思議解脫，不能解也。大
X18n0338_p0643a21║迦葉自作盲者，譬顯斯義，即有二意：一，開譬；二，合
X18n0338_p0643a22║譬。「於盲者前，現色像」者，盲雖不見，非不聞有色之
X18n0338_p0643a23║事，此喻二乘無大乘三無漏根，聞說不可思議解
X18n0338_p0643a24║脫神力，既不見真性之理，不知神用意趣。何所因
X18n0338_p0643b01║由？如盲不見色，雖聞異說，莫知因起，故言「不能解
X18n0338_p0643b02║了，若此也」。所以然者，二乘雖得慧眼，以取證故，法
X18n0338_p0643b03║眼根壞，雖聞說不可思議事，不能發起識，得見其
X18n0338_p0643b04║事，如世盲人，肉眼根壞，雖對眾色，不能發識，有所
X18n0338_p0643b05║見也。
X18n0338_p0643b06║智者聞是，其誰不發阿耨多羅三藐三菩提心？
X18n0338_p0643b07║此是第二勸智者發心也。除已入正位二乘人，餘
X18n0338_p0643b08║五乘行人有智之者皆可發心，學此不可思議解
X18n0338_p0643b09║脫法門也。
X18n0338_p0643b10║我等何為永絕其根？於此大乘已如敗種！一切聲聞，
X18n0338_p0643b11║聞是不可思議解脫法門，皆應號泣，聲振三千大千
X18n0338_p0643b12║世界；
X18n0338_p0643b13║此是第三明迦葉自責聲聞於此無分也。一切聲
X18n0338_p0643b14║聞永絕其根者，種子不能生牙也。「聞此皆應號泣，
X18n0338_p0643b15║聲震三千」者，此明無有三界之用，因於大千世界
X18n0338_p0643b16║永無不可思議益物之事，故傷歎自責也。大迦葉
X18n0338_p0643b17║此意欲折諸入正位小乘人成生蘇，入《大品》成熟
X18n0338_p0643b18║蘇，至《法華》成醍醐也。
X18n0338_p0643b19║一切菩薩，應大欣慶，頂受此法。若有菩薩信解不可
X18n0338_p0643b20║思議解脫法門者，一切眾魔，無如之何。」
X18n0338_p0643b21║此是第四明大迦葉慶諸菩薩得益也。即有二：一、
X18n0338_p0643b22║慶勸頂受，如文。二、明得此真法大士住此法門，即
X18n0338_p0643b23║知魔幻，故言「菩薩信解法門者，一切魔無如之何」
X18n0338_p0643b24║也。
X18n0338_p0643c01║大迦葉說是語時，三萬二千天子皆發阿耨多羅三
X18n0338_p0643c02║藐三菩提心。
X18n0338_p0643c03║此是第五時眾聞法得益也。天人得益，正由聞淨
X18n0338_p0643c04║名說不可思議大用，亦是迦葉自歎㢡勸，故皆發
X18n0338_p0643c05║菩提心也。
X18n0338_p0643c06║爾時，維摩詰語大迦葉：「仁者！十方無量阿僧祇世界
X18n0338_p0643c07║中作魔王者，多是住不可思議解脫菩薩，以方便力
X18n0338_p0643c08║故，教化眾生，現在魔王。
X18n0338_p0643c09║此是第六淨名述成大迦葉也。上迦葉云「此法門
X18n0338_p0643c10║者，魔不能壞」，今大士述成，此意有二：一，述魔不能
X18n0338_p0643c11║壞；二，明住不可思議菩薩能成就行人。一、魔不能
X18n0338_p0643c12║壞者，作魔王者，多是住此法門，擊諸初學方便教
X18n0338_p0643c13║菩薩及修圓道初學之者。若是真道不可壞，如金
X18n0338_p0643c14║剛寶缾無能破者，亦如野猪揩金柱，轉益光色。若
X18n0338_p0643c15║修道魔來，更增功德智慧也。
X18n0338_p0643c16║又，迦葉！十方無量菩薩，或有人從乞手足耳鼻、頭目
X18n0338_p0643c17║髓腦、血肉皮骨、聚落城邑、妻子奴婢、象馬車乘、金銀
X18n0338_p0643c18║琉璃、車渠馬腦、珊瑚虎魄、真珠珂貝、衣服飲食，如此
X18n0338_p0643c19║乞者，多是住不可思議解脫菩薩，以方便力，而往試
X18n0338_p0643c20║之，令其堅固。所以者何？住不可思議解脫菩薩，有威
X18n0338_p0643c21║德力，故行逼迫，示諸眾生，如是難事。凡夫下劣，無有
X18n0338_p0643c22║勢力，不能如是逼迫菩薩。譬如龍象蹴蹈，非驢所堪，
X18n0338_p0643c23║是名『住不可思議解脫菩薩智慧方便之門。』」
X18n0338_p0643c24║此是二明住不可思議菩薩能成就行人也。若諸
X18n0338_p0644a01║稟方便教及圓教初學菩薩行檀等六度，明住不
X18n0338_p0644a02║可思議菩薩多來試之，令其牢固，如《法華經》明釋
X18n0338_p0644a03║迦因地恒為調達所成也。若小菩薩，則不能爾，即
X18n0338_p0644a04║作譬顯，開譬、合譬如文可解也。
X18n0338_p0644a05║
X18n0338_p0644a06║維摩羅詰經文疏卷第二十二