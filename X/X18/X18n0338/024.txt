X18n0338_p0652c01║
X18n0338_p0652c02║
X18n0338_p0652c03║
X18n0338_p0652c04║維摩羅詰經文疏卷第二十四（觀眾生品之二）
X18n0338_p0652c05║
X18n0338_p0652c06║時，維摩詰室有一天女，見諸大人聞所說法，便現其
X18n0338_p0652c07║身，
X18n0338_p0652c08║此是品之大段第四，明天女室內現身，與舍利弗
X18n0338_p0652c09║論議，顯觀眾生徹三諦，住不思議義。就此一段，文
X18n0338_p0652c10║即有七：第一、正明天女現身散華，與身子往復論
X18n0338_p0652c11║不思議解脫惑盡不同；第二、從「身子問：天！止此室
X18n0338_p0652c12║為已久如」去，明欲顯思議不思議解脫體異；第三、
X18n0338_p0652c13║從「身子問天，於三乘為何志求」，明思議不思議解
X18n0338_p0652c14║脫力用不同；第四、從「身子問：天！汝何不轉女身」去，
X18n0338_p0652c15║明不思議法門轉變無礙自在；第五、從「身子問天，
X18n0338_p0652c16║汝於此沒，當生何處」，明不思議解脫出沒自在，真
X18n0338_p0652c17║應、本迹莫測；第六、從「身子問：天！久如當得菩提」，明
X18n0338_p0652c18║法身得道，異生身成道；第七、即是淨名述成天女
X18n0338_p0652c19║所說也。今就第一明天女現身散華，文即有四：一，
X18n0338_p0652c20║天女聞法現身；二，散華供養；三，至菩薩皆墮；四，至
X18n0338_p0652c21║大弟子則著。一、明室有天女現身者，關河解云「此
X18n0338_p0652c22║是淨名宅神守護方丈，聞法歡喜，現身供養也」。今
X18n0338_p0652c23║解此是大慈法身影響淨名共弘大道，本地與淨
X18n0338_p0652c24║名同契無生，住不思議解脫，則栖常寂光土。而於
X18n0338_p0653a01║室內現身者，即表隱名如來藏，顯名為法身，此大
X18n0338_p0653a02║慈應化法身現為女像，助弘大道，欲因散華，呵彈
X18n0338_p0653a03║身子住思議之失，為顯不思議解脫之得也。又解
X18n0338_p0653a04║云，上明淨名神力空其室內，表十方佛土亦復皆
X18n0338_p0653a05║空，淨名以果智栖此空理，即是居常寂光土；實智
X18n0338_p0653a06║法身臥真性牀，現同物故有疾，即是大悲現應身
X18n0338_p0653a07║疾。而室有天女者，天是天然，此表淨名、文殊達第
X18n0338_p0653a08║一義天天然之理常慈眾生有三十二種，故於真
X18n0338_p0653a09║空性淨而現天女形者，隱名如來藏，現名法身，法
X18n0338_p0653a10║身即慈，慈即如來，如來即法身，法身有應身，應為
X18n0338_p0653a11║天女像，以表淨名大慈法門，故現女身也。
X18n0338_p0653a12║即以天華，散諸菩薩大弟子上。
X18n0338_p0653a13║此是二明散華供養也。華者，如《大品經》諸天子言
X18n0338_p0653a14║「是華非樹生，華是心樹生」，須菩提言「是華非生華，
X18n0338_p0653a15║不從心樹生也」。今明是法身菩薩修無生斷，於別
X18n0338_p0653a16║惑起行萬行之因，稟得實報無障礙土勝妙之果，
X18n0338_p0653a17║故言「三賢十聖住果報」。此華即是清淨果報、無生
X18n0338_p0653a18║之華，淨妙功德無生因法華，天女法身菩薩以無
X18n0338_p0653a19║分別，普散供養諸菩薩大弟子也。
X18n0338_p0653a20║華至諸菩薩，即皆墮落；
X18n0338_p0653a21║此是三明至菩薩墮落。所以然者，此表菩薩住不
X18n0338_p0653a22║思議解脫，生實報土，已離別惑，彼妙五欲所不能
X18n0338_p0653a23║動，故華不著身，皆自墮落也。
X18n0338_p0653a24║至大弟子，便著不墮。
X18n0338_p0653b01║此是四明華至大弟子便著。就此文即有五：一，華
X18n0338_p0653b02║至大弟子便著；二，大弟子盡其神力不能去華；三，
X18n0338_p0653b03║天女問去意；四，身子答去華意；五，天女彈呵。一、明
X18n0338_p0653b04║華至大弟子便著不墮者，二乘但斷界內五欲、三
X18n0338_p0653b05║界通惑，故世間五欲所不能動；別惑未除，故為界
X18n0338_p0653b06║外上妙色聲之所染汙也。故天女呵言「結習未盡，
X18n0338_p0653b07║華則著身」。如《大論》明迦葉聞甄迦羅女琴，其身不
X18n0338_p0653b08║能自安，即云「八方風不能動須彌山，隨藍風至碎
X18n0338_p0653b09║之如腐草；三界五欲，我已斷竟，不能動羅漢心。是
X18n0338_p0653b10║菩薩果報，淨妙五欲，吾於此事，不能自安」，即其義
X18n0338_p0653b11║也。
X18n0338_p0653b12║一切弟子神力去華，不能令去。
X18n0338_p0653b13║此是二明諸大弟子不能去華。今身子等去華而
X18n0338_p0653b14║不得離者，良由住思議解脫，未斷別惑，如迦葉之
X18n0338_p0653b15║所述也。問曰：此經習未盡，華則著身，何關未斷別
X18n0338_p0653b16║惑也？答曰：《大智論》云「於聲聞經說為習氣，摩訶衍
X18n0338_p0653b17║說為正使」。正使者，即是別惑也。問曰：斷通惑，作四
X18n0338_p0653b18║住之名；菩薩斷別惑，亦作四住名不？答曰：若通教
X18n0338_p0653b19║為語，通教界內有見思四住之名；若將別教接通
X18n0338_p0653b20║界外，但名無明，無明是障佛性惑，不得名見思。若
X18n0338_p0653b21║就別教為語，無明即是別教正使，亦得見見思、四
X18n0338_p0653b22║住之名，故天女呵身子云「若於佛法有分別者，為
X18n0338_p0653b23║不如法」。既有分別，則是見惑。又云「結習未盡，華則
X18n0338_p0653b24║著身」，故知有思惟惑，亦得分思惑為三住也。今言
X18n0338_p0653c01║大弟子神力去華者，事而為語，明大弟子見天女
X18n0338_p0653c02║散華，諸菩薩皆墮，至大弟子不墮，或謂天女有愛
X18n0338_p0653c03║染心，所以散華為不如法，身子遠嫌避疑，所以去
X18n0338_p0653c04║華也。若案理釋去華義者，明二乘人厭惡世間五
X18n0338_p0653c05║欲，捨離色聲，而取涅槃寂滅真諦，此則心有去取；
X18n0338_p0653c06║今見菩薩果報五欲，亦謂不如法，捨離推却而不
X18n0338_p0653c07║得去。經言「盡其神力」者，以羅漢住思議解脫，得盡
X18n0338_p0653c08║智、無生智漏盡神通之力，雖有此之神力，於菩薩
X18n0338_p0653c09║別惑既不斷，不得界外不思議解脫無漏，不得自
X18n0338_p0653c10║在，故不能去華也。
X18n0338_p0653c11║爾時，天問舍利弗：「何故去華？」
X18n0338_p0653c12║此是三明天問去華意。將欲呵其去華之非，故先
X18n0338_p0653c13║問去華意也。
X18n0338_p0653c14║答曰：「此華不如法，是以去之。」
X18n0338_p0653c15║此是四明身子答去華意。言此華不如法者，意謂
X18n0338_p0653c16║天有染心，不如法，故須去之也。
X18n0338_p0653c17║天曰：「勿謂此華為不如法。所以者何？是華無所分別，
X18n0338_p0653c18║仁者自生分別想耳！苦於佛法出家，有所分別，為不
X18n0338_p0653c19║如法；若無所分別，是則如法。觀諸菩薩華不著者，斷
X18n0338_p0653c20║一切分別想故。譬如怯者畏時，非人得其便，如是弟
X18n0338_p0653c21║子畏生死故，色、聲、香、味、觸得其便；已離畏者，一切五
X18n0338_p0653c22║欲無能為也。結習未盡，華著身耳；結習盡者，華不著
X18n0338_p0653c23║也！」
X18n0338_p0653c24║此是五明天女呵彈。文即有四：一，正呵彈；二，釋出
X18n0338_p0654a01║得失為呵；三，譬；四，結。就正呵，云「勿謂此華為不如
X18n0338_p0654a02║法」，此華是如法之華，是不思議華，非是世間思議
X18n0338_p0654a03║之華，此乃修無生如理、萬行之因，感此如法實報
X18n0338_p0654a04║無障礙之華。又以如法心散之平等供養，何謂不
X18n0338_p0654a05║如法也？「所以者何」去，是二釋出。此華無所分別者，
X18n0338_p0654a06║天以無分別感此華，還用無分別心散，以諸菩薩
X18n0338_p0654a07║無分別心，華則不著；以身子等諸大弟子強作分
X18n0338_p0654a08║別，謂生死異涅槃、涅槃異生死，故不能斷別惑見
X18n0338_p0654a09║思、入菩薩位、住鳩摩羅伽地，正以有分別，分別即
X18n0338_p0654a10║是別見惑也。類如界內因身見，有邊見、六十二見
X18n0338_p0654a11║分別邪獲，則有一切見使，不得入須陀洹聖位；若
X18n0338_p0654a12║能息見，無所執諍，即斷見諦，成須陀洹果。別見惑
X18n0338_p0654a13║亦爾，分別生死、涅槃為二，是則為見，若能離此見
X18n0338_p0654a14║者，即斷別見惑，入別教聖位也。「汝於佛法出家，有
X18n0338_p0654a15║所分別」，不能出別見惑。何謂佛法出家是不如法？
X18n0338_p0654a16║此呵諸大弟子之非也。觀諸菩薩華不著身者，以
X18n0338_p0654a17║斷分別想，即是法身顯，出界內、界外二種見思生
X18n0338_p0654a18║死是真佛法出家，名為如法，故華自落也。此即是
X18n0338_p0654a19║約得失以往呵也。「譬如人畏時，非人得其便」，此是
X18n0338_p0654a20║三譬顯也。開譬、合譬，顯捨生死、取涅槃，即是分別，
X18n0338_p0654a21║故有見惑，名不如法，其意可解。「結習盡者，華不著
X18n0338_p0654a22║身；結習不盡，華則著身」，即是四結呵也。此經文不
X18n0338_p0654a23║但明有習，亦有別見思之時，即有界內通見思習
X18n0338_p0654a24║氣，具如前引《智度論》解釋也。問曰：定是有別結未
X18n0338_p0654b01║斷，為是通結之習未盡也？答曰：若通教，是界內結
X18n0338_p0654b02║習解，迦葉是習氣起儛；若約別教，即別結未斷，故
X18n0338_p0654b03║有習氣。如《智度論》明結使有二種：一，共二乘斷；二，
X18n0338_p0654b04║不共二乘斷。共二乘斷者，迦葉已斷；不共者，迦葉
X18n0338_p0654b05║未斷，故聞甄迦琴聲，不能自安，如上說也。今此經
X18n0338_p0654b06║既明不思議解脫，豈不用別、圓二教斷也？但經文
X18n0338_p0654b07║不的明者，此是方等教猶帶方便明義，不得類《法
X18n0338_p0654b08║華經》、《大涅槃經》也。
X18n0338_p0654b09║舍利弗言：「天！止此室，其已久如？」答曰：「我止此室，如耆
X18n0338_p0654b10║年解脫。」舍利弗言：「止此久也？」天曰：「耆年解脫，亦何如
X18n0338_p0654b11║久？」舍利弗默然不答。
X18n0338_p0654b12║此是第二明二種解脫體別不同。二種體相不同，
X18n0338_p0654b13║即是思議解脫、不思議解脫二種不同也。此約但
X18n0338_p0654b14║空、不可得空分別不同義。就此文即有四：一，明身
X18n0338_p0654b15║子約事問，天以理答；二，天以事問，身子以理答；三，
X18n0338_p0654b16║身子重決，天女呵彈；四，身子稱歎。就第一，文即有
X18n0338_p0654b17║五：一，身子約事問「天止此空久如？」二，明天以理答；
X18n0338_p0654b18║三，身子心迷重問；四，明天還以理答；五，身子方悟
X18n0338_p0654b19║而默解。今就身子問「天止此室久如」者，身子是起
X18n0338_p0654b20║教之端，故就事止室久近而致問也。二、明天答「如
X18n0338_p0654b21║耆年解脫」者，此約理而答。如耆年所得但空思議
X18n0338_p0654b22║解脫之時，真諦之理無久無近；我處此室即是得
X18n0338_p0654b23║不可得空，住不思議解脫正道第一義之理本無
X18n0338_p0654b24║言說，無有久近。耆年解脫既無久近，那得問覓久
X18n0338_p0654c01║近耶？故將耆年解脫以斥答身子也。三、身子本以
X18n0338_p0654c02║事問，天忽將理答，倉卒不解，是故重問「為久耶？」四、
X18n0338_p0654c03║天重答「耆年亦何如久」，汝問我「止此久如」，答「如耆
X18n0338_p0654c04║年解脫」，解脫之理無久無近，云何問有久耶？若爾
X18n0338_p0654c05║者，仁者所得解脫有久耶？若仁解脫非久，何得重
X18n0338_p0654c06║問有久耶？五、身子悟天懸旨，默而領解也。
X18n0338_p0654c07║天曰：「如何耆舊大智而默？」答曰：「解脫者，無所言說。故
X18n0338_p0654c08║吾於是不知所云。」天曰：「言說文字，皆解脫相。所以者
X18n0338_p0654c09║何？解脫者，不內、不外、不在兩間，文字亦不內、不外、不
X18n0338_p0654c10║在兩間。是故舍利弗，無離文字說解脫也。所以者何？
X18n0338_p0654c11║一切諸法解脫相也。」
X18n0338_p0654c12║此是第三天以事問，身子用理答也。就此文即有
X18n0338_p0654c13║五：一，明天以事問；二，明身子用理答；三，明天辨不
X18n0338_p0654c14║思議解脫相；四，解脫釋；五，結會一切法皆是也。一、
X18n0338_p0654c15║天以事問「耆舊大智如何而默」者，即是問何故默
X18n0338_p0654c16║然無言也？二、身子用理答默然無言者，正以見真
X18n0338_p0654c17║諦理得解脫時，言語道斷，無有言說，今不知所云，
X18n0338_p0654c18║故默然也。此就理故，在事默然，以為答也。問曰：身
X18n0338_p0654c19║子於三藏教聞阿說示說三諦，即是見有得道，三
X18n0338_p0654c20║諦有即是言說，今何得言「解脫無有言說，不知所
X18n0338_p0654c21║云」也？答曰：有是教門，豈非言說！此用得證答，故言
X18n0338_p0654c22║無有是言說也。如《大集經》明憍陳如比丘最初得
X18n0338_p0654c23║第一義無言說之理，此亦因有門入第一義無言
X18n0338_p0654c24║說也。三藏教明見有、見空得道，皆是教門；若得道
X18n0338_p0655a01║時，同入第一義無言說理，何處見有與見空之異？
X18n0338_p0655a02║若言異者，今身子見有理得道，那言「吾聞解脫無
X18n0338_p0655a03║言說」也。三、明用不思議解脫斥身子等住思議解
X18n0338_p0655a04║脫者，天曰「言說文字，皆解脫相」，此正以不思議解
X18n0338_p0655a05║脫斥身子等住思議解脫也。所以者何？二乘於文
X18n0338_p0655a06║字生死之法不得自在，為文字生死所礙，故捨入
X18n0338_p0655a07║涅槃，非不思議解脫也。今明文字相離，生死即涅
X18n0338_p0655a08║槃，則生死不礙涅槃，如芥子不礙須彌，即是不思
X18n0338_p0655a09║議解脫之相也。四、明解脫釋者，天言「所以者何？解
X18n0338_p0655a10║脫者，不內、不外、不在兩間，文字亦不內、不外、不在
X18n0338_p0655a11║兩間」。所以然者，名本召體，體即是法，法若是內、是
X18n0338_p0655a12║外、兩間，名亦在內、在外、兩間；今求體法不可得，無
X18n0338_p0655a13║內外兩間，求名亦不可得，無內外兩間，即是解脫，
X18n0338_p0655a14║豈得離文字方名解脫？又，解脫諸法無體但有名，
X18n0338_p0655a15║名若不可得，即是解脫相，此即是顯出不思議解
X18n0338_p0655a16║脫相，異思議解脫相，明二種解脫相之隔別，意在
X18n0338_p0655a17║此也。五、明結會者，天言「是故舍利弗，無離文字說
X18n0338_p0655a18║解脫也」，若不離文字說解脫者，何但解文字是解
X18n0338_p0655a19║脫，二十五有、世間一切法皆是解脫也。天自釋言
X18n0338_p0655a20║「所以者何？一切諸法悉皆平等，即是解脫相也」。
X18n0338_p0655a21║舍利弗言：「不復以離婬、怒、癡為解脫乎？」天曰：「佛為增
X18n0338_p0655a22║上慢人，說『離婬、怒、癡，為解脫耳！』若無增上慢者，佛說
X18n0338_p0655a23║『婬、怒、癡性，即是解脫。』」
X18n0338_p0655a24║此是三明身子重決，天女彈呵也。文即有二：一，舍
X18n0338_p0655b01║利弗重決；二，天女彈呵。初舍利弗重決，言「不復以
X18n0338_p0655b02║離婬、怒、癡為解脫乎？」所以身子作此重決者，身子
X18n0338_p0655b03║昔聞三藏教，發真斷三毒，得子縛解脫，證有餘涅
X18n0338_p0655b04║槃，即是思議解脫；今云「言語文字皆解脫相」，如此
X18n0338_p0655b05║者，身子得思議解脫相，是故有此問。復次，若言「離
X18n0338_p0655b06║婬、怒、癡非解脫」者，佛昔所說離三毒解脫，豈得非
X18n0338_p0655b07║也？而今言文字皆解脫相也，故須重決。天即答言
X18n0338_p0655b08║「佛昔雖說離三毒之解脫，佛說解脫為二根緣，若
X18n0338_p0655b09║為鈍根增上慢人，說『離婬、怒、癡為解脫』，為利根無
X18n0338_p0655b10║增上慢者說『婬、怒、癡性即是解脫』」。問曰：若論增上
X18n0338_p0655b11║慢義，所謂「未得謂得，未證謂證」。身子等諸二乘無
X18n0338_p0655b12║學人親證羅漢，是俱解脫人，何得為增上慢也？答
X18n0338_p0655b13║曰：若《法華》簡眾明增上慢是小乘未入方便道，乖
X18n0338_p0655b14║僻謬計，以未發真得四果，妄謂得四果，為增上慢。
X18n0338_p0655b15║所以然者，身子不被簡出，親於《法華》，最初得悟。此
X18n0338_p0655b16║經呵為增上慢者，二處明上慢有異名，若是身子
X18n0338_p0655b17║於三藏斷結，齊教證思議解脫，未聞知有不思議
X18n0338_p0655b18║解脫，濫謂其同諸佛所得解脫，此即「未得謂得，未
X18n0338_p0655b19║證謂證，名增上慢」。此中彈呵折其叨濫之心，呼為
X18n0338_p0655b20║增上慢也。所以然者，若執三藏教、通教所明真諦
X18n0338_p0655b21║涅槃，三乘同得俱入灰斷，謂佛亦然，而佛證中道
X18n0338_p0655b22║常住涅槃，豈以見真諦偏空之理而言智斷同佛
X18n0338_p0655b23║所得所證？此則「未得謂得，未證謂證」，故說之為增
X18n0338_p0655b24║上慢耳。就其實齊教見真，斷界內結盡，得盡、無生
X18n0338_p0655c01║智、解脫知見，不同外道及小乘未入方便位謬取
X18n0338_p0655c02║也。又，圓教明諸佛菩薩不斷煩惱而入涅槃，不捨
X18n0338_p0655c03║八邪而入八正，何時同二乘離婬怒癡、捨八邪、住
X18n0338_p0655c04║思議之解脫？妄計同佛所得，豈非增上慢也！天女
X18n0338_p0655c05║彈之，說為增上慢，正意在此。若於《法華》不名增上
X18n0338_p0655c06║慢者，身子既聞此經，已被彈呵，已聞諸佛有不思
X18n0338_p0655c07║議解脫，不與二乘人共，自知所得非佛境界，無有
X18n0338_p0655c08║叨濫之咎，但齊所稟教，斷結得解脫，止宿草菴，自
X18n0338_p0655c09║念貧事，是故在法華座，不名增上慢，不被簡出；菩
X18n0338_p0655c10║薩無此執果、住真叨濫之失，皆亦不說「離婬、怒、癡，
X18n0338_p0655c11║為解脫」，非增上慢人也。若是不思議解脫離與不
X18n0338_p0655c12║離，俱不與二乘等共；若是「離婬、怒、癡為解脫」者，如
X18n0338_p0655c13║前「結習未盡，華則著身」。就斷離為語，不但斷界內
X18n0338_p0655c14║婬、怒、癡；若就不離為論，非唯不離界內三毒，亦不
X18n0338_p0655c15║離界外三毒，通文字、別文字皆是解脫相，何須斷
X18n0338_p0655c16║離？此是顯不思議解脫斷與不斷，俱得自在，名為
X18n0338_p0655c17║解脫，不同二乘不得自在，非解脫也。
X18n0338_p0655c18║舍利弗言：「善哉！善哉！天女！汝何所得？以何為證？辯乃
X18n0338_p0655c19║如是！」天曰：「我無得無證，故辯如是。所以者何？若有得
X18n0338_p0655c20║有證者，則於佛法為增上慢。」
X18n0338_p0655c21║此是四明身子稱歎天也。就此，文即有二：一，身子
X18n0338_p0655c22║歎；二，天答。身子既聞說此不思議解脫妙法，量其
X18n0338_p0655c23║必得勝解脫證，是故先稱歎，次問何得其辯乃爾
X18n0338_p0655c24║也。二、天答。先答，次譏也。答云「無得無證，故辯如是」，
X18n0338_p0656a01║《大涅槃經》言「有所得者，為小乘但空取證也；無所
X18n0338_p0656a02║得者，名為大乘無得無證，以不可得空故，不住化
X18n0338_p0656a03║城之果，心心家滅，自然流入薩婆若海」，聲聞人偏
X18n0338_p0656a04║學而取證，菩薩圓學而不取證，具如《大品經》所明。
X18n0338_p0656a05║今明知四種四諦不可得，故不住三權一實，自在
X18n0338_p0656a06║無窮，故辯若是也。今菩薩之人不得不證，不同二
X18n0338_p0656a07║乘入證。所以者何？若有得有證者，則於佛法為增
X18n0338_p0656a08║上慢。此是因釋寄譏也，譏其得但空偏真諦、盡智、
X18n0338_p0656a09║無生智，證化城有餘涅槃為究竟，不求中道大涅
X18n0338_p0656a10║槃，是為佛法增上慢人也。
X18n0338_p0656a11║舍利弗問天：「汝於三乘，為何志求？」
X18n0338_p0656a12║此是第三明思議、不思議力用不同。上已明二種
X18n0338_p0656a13║解脫體異，體既有異，力用理然不同。身子未了，所
X18n0338_p0656a14║以有問，因問有答，即得分別其異也。就此文即有
X18n0338_p0656a15║二：一，身子問；二，天答。初身子問，云「汝於三乘，為何
X18n0338_p0656a16║志求」者，此或約三藏教為問，或約通教問，今謂多
X18n0338_p0656a17║是約通教為問也。所以然者，三乘人同稟通教般
X18n0338_p0656a18║若，若心志求聲聞，得盡、無生智，住有餘涅槃，捨此
X18n0338_p0656a19║報身，即入無餘，不可更修緣覺乘、菩薩乘；若志求
X18n0338_p0656a20║辟支佛乘，發真斷結習，亦住有餘涅槃，捨此報身，
X18n0338_p0656a21║即入無餘，不可更求聲聞乘、菩薩乘也；若求菩薩，
X18n0338_p0656a22║觀真斷結有悲誓，久住生死，度脫眾生，不可退求
X18n0338_p0656a23║二乘，入無餘涅槃。故三乘雖同從般若，觀真斷結，
X18n0338_p0656a24║發心志求各異，不得竝行，即是正用思議解脫意，
X18n0338_p0656b01║是故身子問三乘為何志也。
X18n0338_p0656b02║天曰：「以聲聞法化眾生故，我為聲聞；以因緣法化眾
X18n0338_p0656b03║生故，我為辟支佛；以大悲法化眾生故，我為大乘。
X18n0338_p0656b04║此二明天答。文即有二：一，約化佗答；二，約自行答。
X18n0338_p0656b05║若是化佗，三乘皆志求也；若是自行，但志求大乘
X18n0338_p0656b06║也。初天答言「三乘皆志求」者，若是通教菩薩，無法
X18n0338_p0656b07║身之本，不能起應，何得作三乘之化？今明別圓兩
X18n0338_p0656b08║教接通教、三藏三乘根性人，則法身起應化他，故
X18n0338_p0656b09║現三乘皆志皆用，如文殊於二萬世，作辟支佛化
X18n0338_p0656b10║人，何況不能作三乘！雖復數數生滅，而法身常行
X18n0338_p0656b11║一乘，故言約化佗利物，隨物根緣，則志求三乘也。
X18n0338_p0656b12║舍利弗！如人入瞻馥林，唯嗅瞻馥，不嗅餘香。如是若
X18n0338_p0656b13║入此室，但聞佛功德之香，不樂聲聞、辟支佛功德香
X18n0338_p0656b14║也。
X18n0338_p0656b15║此是次明自行。若法身受道，如《法華經》明「唯此一
X18n0338_p0656b16║事實，無二亦無三」也。若就自行，為四：一，正顯一佛
X18n0338_p0656b17║乘；二，引釋梵證；三，明止此室十二年；四，明室有八
X18n0338_p0656b18║未曾有事。一、正顯一佛乘者，先譬、次合。先以瞻馥
X18n0338_p0656b19║林譬者，瞻馥香氣芬薰，雖有餘香，其氣微弱，故但
X18n0338_p0656b20║用瞻馥當其林名，亦以入林唯聞瞻馥香氣。今明
X18n0338_p0656b21║圓教自行受身之時，亦不無三乘方便法門，故《法
X18n0338_p0656b22║華經》云「及佛諸餘法」。諸餘法工用微弱，不及大乘
X18n0338_p0656b23║功德法味深遠，故法身菩薩但稟大乘進道，不貴
X18n0338_p0656b24║聲聞、辟支佛所行功德，故合譬云「入此室者，但聞
X18n0338_p0656c01║佛功德之香，不樂二乘功德香也」。室空本表十方
X18n0338_p0656c02║佛國皆空，法身菩薩清淨圓智，既栖止此理，豈樂
X18n0338_p0656c03║偏空之智也！問曰：天言「但不樂二乘香」，何得三乘
X18n0338_p0656c04║皆是化佗方便也？答曰：三藏、通教明大乘同依但
X18n0338_p0656c05║空，與二乘功德同，但以大悲利物為異也。問曰：云
X18n0338_p0656c06║何言三乘皆是利物，一佛乘但是自行？答曰：三乘
X18n0338_p0656c07║隨他意語，故一往皆是利物；一乘隨自意語，故一
X18n0338_p0656c08║往對自行。實論皆有，自行、化佗義通。問曰：若皆有
X18n0338_p0656c09║自行、化佗之用，以何為異也？答曰：瞻馥香氣，豈同
X18n0338_p0656c10║餘香氣？即是正辯不思議一佛乘用，不同思議三
X18n0338_p0656c11║乘之用也。
X18n0338_p0656c12║舍利弗！其有釋、梵、四天王、諸天、龍、鬼神等，入此室者，
X18n0338_p0656c13║聞斯上人講說正法，皆悉樂佛功德之香，發心而出。
X18n0338_p0656c14║此是二明引釋梵入此室，皆樂佛功德，發心而出，
X18n0338_p0656c15║為證釋梵是具足有為緣縛，入室聞佛性大乘，尚
X18n0338_p0656c16║能發心求佛，何況法身菩薩已契無生，在畢竟空
X18n0338_p0656c17║寂室而樂二乘功德，是證不思議佛乘之用，不同
X18n0338_p0656c18║二乘思議功德之用，如瞻馥林香氣不同餘香氣
X18n0338_p0656c19║也。
X18n0338_p0656c20║舍利弗！吾止此室，十有二年，初不聞聲聞、辟支佛法，
X18n0338_p0656c21║但聞菩薩大慈大悲，不可思議諸佛之法。
X18n0338_p0656c22║此是三明止室久近也。身子問「止室久如」，今正以
X18n0338_p0656c23║理答上問也。有師言：「寄十二年在室，恒聞大乘，斥
X18n0338_p0656c24║身子十二年前聞小乘。」此恐未必然也，如六年聞
X18n0338_p0657a01║《鴦掘經》明一佛乘。又爾前呵諸弟子菩薩，豈十二
X18n0338_p0657a02║年前不聞大乘也！今言「文字相離即是解脫」者，十
X18n0338_p0657a03║二因緣即是文字，「文字相離即是解脫」得約十二
X18n0338_p0657a04║文字而明解脫久近，是故以事表理，云「止此室十
X18n0338_p0657a05║有二年」也。十二年者，即表十二因緣。明十二因緣，
X18n0338_p0657a06║約教即有二種不同：一，約三藏教、通教明思議十
X18n0338_p0657a07║二因緣；二，約別教、圓教明不思議十二因緣。如《涅
X18n0338_p0657a08║槃》云「十二因緣，有四種觀，下觀聲聞，中觀緣覺，此
X18n0338_p0657a09║皆不見佛性；上觀菩薩，上上觀即佛，皆見佛性也」。
X18n0338_p0657a10║身子亦觀十二因緣，但得思議解脫，天亦觀十二
X18n0338_p0657a11║因緣得不思議解脫，因緣既同，又俱是解脫，上天
X18n0338_p0657a12║答身子「止此室，如耆年解脫無久近，那忽問久近
X18n0338_p0657a13║耶！」若約別、圓教明十二因緣，如《大品經》云「十二因
X18n0338_p0657a14║緣，獨菩薩法，不與二乘共也」。二乘離文字解脫，無
X18n0338_p0657a15║有言說；菩薩不離文字解脫，得有言說，故得約十
X18n0338_p0657a16║二年以明久近。此十二因緣文字即是解脫之久
X18n0338_p0657a17║近，此是無久近之久近，是以天答言「止此室已十
X18n0338_p0657a18║二年也」。當知十二年者，正是表文字之十二因緣，
X18n0338_p0657a19║獨菩薩法也。修此不離文字大乘不思議解脫，豈
X18n0338_p0657a20║復習於聲聞小道，離文字思議之解脫也！問曰：上
X18n0338_p0657a21║經文天云「以因緣法得度，我為辟支佛乘」，那得言
X18n0338_p0657a22║獨菩薩法也？答曰：此是方便教，與而為語，言「因緣
X18n0338_p0657a23║是辟支佛法」；了義教，奪而為語，辟支佛則無分也。
X18n0338_p0657a24║所以然者，十二因緣名為佛性，若觀因緣，不見佛
X18n0338_p0657b01║性，豈知根本無明？十住菩薩雖見佛性，不窮無明，
X18n0338_p0657b02║尚不了了，何況辟支佛也！當知不離文字，十二因
X18n0338_p0657b03║緣，獨菩薩法；若不離十二因緣文字，即不離一切
X18n0338_p0657b04║文字，故言「止此室十有二年」。「初不聞說二乘法，但
X18n0338_p0657b05║聞菩薩不可思議諸佛之法」者，當知十二因緣實
X18n0338_p0657b06║相非因非果，而因而果，獨大乘菩薩、諸佛法也。
X18n0338_p0657b07║舍利弗！此室常現八未曾有難得之法。
X18n0338_p0657b08║此是四明此室有八未曾有事。文即有三：一，標八
X18n0338_p0657b09║未曾有章門；二，辨八未曾有相；三，結斥二乘。一、正
X18n0338_p0657b10║標八未曾有章門者，即是不思議解脫用，二乘住
X18n0338_p0657b11║思議解脫之所無也。今釋此室有八不思議用，正
X18n0338_p0657b12║對《大般涅槃經》明大海有八不思議事，譬大涅槃
X18n0338_p0657b13║八不思議事。其義孱同，但名目次第小小前後，此
X18n0338_p0657b14║為赴緣前後小不同也。
X18n0338_p0657b15║何等為八？此室常有金色光照，晝夜無異，不以日月
X18n0338_p0657b16║所照為明，是為一未曾有難得之法；
X18n0338_p0657b17║此是第二辨八未曾有相，文即有八。常以金色光
X18n0338_p0657b18║照者，事解可知。若約理，即是空室表常寂光土，佛
X18n0338_p0657b19║性第一義光顯也。晝夜無異者，即是寂而常照，智
X18n0338_p0657b20║慧、愚癡不二。不以日月者，不假權、實二種緣修之
X18n0338_p0657b21║照也。二乘思議解脫無如此事，故名未曾有也。《大
X18n0338_p0657b22║涅槃經》明同一鹹味，謂一切眾生同一佛性等，即
X18n0338_p0657b23║其義也。
X18n0338_p0657b24║此室入者，不為諸垢之所惱也，是為二未曾有難得
X18n0338_p0657c01║之法；
X18n0338_p0657c02║此是二未曾有法，即是若入法性真空常寂光土，
X18n0338_p0657c03║則無界內、界外之煩惱垢也。《大涅槃經》明大海不
X18n0338_p0657c04║宿死屍，譬界內外若犯重禁，即是大乘佛法死屍，
X18n0338_p0657c05║諸罪垢不得入常寂光土也。
X18n0338_p0657c06║此室常有釋梵四天王、佗方菩薩來會不絕，是為三
X18n0338_p0657c07║未曾有難得之法；
X18n0338_p0657c08║此是三未曾有法，釋梵即是有為緣集之流來歸
X18n0338_p0657c09║性淨之理，表將入常寂光土也。「佗方菩薩來往不
X18n0338_p0657c10║絕」，明自行化佗，入諸佛土，隨方利物，同歸法性，常
X18n0338_p0657c11║寂為本，法身常栖此理，故言來會也。《大涅槃經》明
X18n0338_p0657c12║大海漸漸轉深，所謂五戒乃至佛果，即是漸深之
X18n0338_p0657c13║義也。
X18n0338_p0657c14║此室常說六波羅蜜不退轉法，是為四未曾有難得
X18n0338_p0657c15║之法；
X18n0338_p0657c16║此是四未曾有法。所言「不退轉法」，即是四教明六
X18n0338_p0657c17║波羅蜜四種不退，若念不退，則自然流入薩婆若
X18n0338_p0657c18║海。《大涅槃經》明大海潮不過限，譬寧失身命，終不
X18n0338_p0657c19║犯惡，惡即六蔽，終不退起六蔽也。
X18n0338_p0657c20║此室常作天人第一之樂，絃出無量法化之聲，是為
X18n0338_p0657c21║五未曾有難得之法；
X18n0338_p0657c22║此是五未曾有法。一切法中無罣礙智，說不可窮
X18n0338_p0657c23║也，即是勝妙無障礙果報，如甄迦羅琴，說無作四
X18n0338_p0657c24║諦、無量四諦之法。《大涅槃經》明大海深難得底，譬
X18n0338_p0658a01║法化之聲。
X18n0338_p0658a02║此室常有四大藏，眾寶積滿，周窮濟乏，求得無盡，是
X18n0338_p0658a03║為六未曾有難得之法；
X18n0338_p0658a04║此是六未曾有法。事解易解，即是四教所詮之法，
X18n0338_p0658a05║亦是觀十二緣四種法藏，若施十法界眾生無盡
X18n0338_p0658a06║也。《涅槃經》譬大海有種種寶藏，譬譬是經即是無
X18n0338_p0658a07║量寶藏，謂四種三十七品、嬰兒等行、四種聖人功
X18n0338_p0658a08║德寶藏等無量寶藏也。
X18n0338_p0658a09║此室釋迦牟尼佛、阿彌陀佛、阿閦佛、寶德佛、寶炎、寶
X18n0338_p0658a10║月、寶嚴、難勝、師子響、一切利成，如是等十方無量諸
X18n0338_p0658a11║佛，是上人念時，即皆為來，廣說諸佛祕要法藏，說已
X18n0338_p0658a12║還去，是為七未曾有難得之法；
X18n0338_p0658a13║此是七未曾有法，明此室十方佛現即是大士觀
X18n0338_p0658a14║十二因緣空，得念佛三昧，十力諸佛真應法身隨
X18n0338_p0658a15║念現前也。《大涅槃經》亦明大海是大身眾生居住
X18n0338_p0658a16║處，譬大眾生者，謂佛菩薩大智慧身、大心之所住，
X18n0338_p0658a17║此經明十方佛現，即其義也。
X18n0338_p0658a18║此室一切諸天嚴飾宮殿，諸佛淨土皆於中現，是為
X18n0338_p0658a19║八未曾有難得之法。
X18n0338_p0658a20║此是八未曾有法。此室天宮淨土皆現者，上現室
X18n0338_p0658a21║空表諸佛土皆空。又上經文云「雖知諸佛土永寂
X18n0338_p0658a22║如空，而現種種殊勝」，佛土之業悉現，當表此也。《大
X18n0338_p0658a23║涅槃經》八明大海不增不減，譬大涅槃亦爾，無邊
X18n0338_p0658a24║際故，乃至一切性同一性故，即是室空，表一切國
X18n0338_p0658b01║土現皆空也。此之未曾有事不思議事用，豈同二
X18n0338_p0658b02║乘住思議小道之功用也！《大涅槃經》譬八不思議，
X18n0338_p0658b03║即是義也。對義雖復名字前後小小不同，善巧之
X18n0338_p0658b04║會大意同，宛然可見也。
X18n0338_p0658b05║舍利弗！此室常現八未曾有難得之法，誰有見斯不
X18n0338_p0658b06║思議事，而復樂於聲聞法乎？」
X18n0338_p0658b07║此是三明結斥也。若此室常現八未曾有法，即是
X18n0338_p0658b08║觀眾生十二因緣，住不思議解脫，成八種不思議
X18n0338_p0658b09║用。誰有證此解脫，更樂觀十二因緣，住無用之思
X18n0338_p0658b10║議解脫也。若離文字生死得解脫者，此則無用八
X18n0338_p0658b11║也。
X18n0338_p0658b12║舍利弗言：「汝何以不轉女身？」
X18n0338_p0658b13║此是第四品大段，明不思議解脫神變自在。若論
X18n0338_p0658b14║不思議真性解脫，無有轉與不轉；約行隨緣利物，
X18n0338_p0658b15║能有轉、不轉，如《大品經》明須菩提問阿鞞䟦致轉
X18n0338_p0658b16║義，佛答言「轉故，名阿鞞；不轉，亦名阿鞞䟦致」。若觀
X18n0338_p0658b17║眾生入不思議法性，不染不滯者，轉、不轉俱得是
X18n0338_p0658b18║阿鞞䟦致也。今明此既得無生法忍，深達法性，能
X18n0338_p0658b19║轉、不轉，皆合阿鞞䟦致義，故有此一段之事也。就
X18n0338_p0658b20║此，為二：一，身子問；二，天女答。此即身子問。所以作
X18n0338_p0658b21║問者，身子猶用三藏教意問也。三藏教明菩薩具
X18n0338_p0658b22║五事，名不退轉。謂得宿命智、諸根具足、不生下賤
X18n0338_p0658b23║家、不生三惡道、不受女人身，具此五法，名阿鞞䟦
X18n0338_p0658b24║致。今此天女辯才如此，既有勝人之解，應是不退，
X18n0338_p0658c01║而身為女像；若是女人，豈能如此？故知挾三藏明
X18n0338_p0658c02║不退菩薩義，問於天也。但身子神力，非目連所及，
X18n0338_p0658c03║如置帶于地，目連盡其神力天地大動，乃遂不能
X18n0338_p0658c04║動帶，雖有此神用，止是思議俱解脫力。今欲顯不
X18n0338_p0658c05║思議解脫力用，身子問「何故不轉女身也？」
X18n0338_p0658c06║天曰：「我從十二年來求女人相，乃不可得，當何所轉！
X18n0338_p0658c07║譬如幻師化作幻女，若有人問：『何以不轉女身？』是人
X18n0338_p0658c08║為正問不？」
X18n0338_p0658c09║此是二明天答。就答文即有三：一，明不轉；二，明轉；
X18n0338_p0658c10║三，明非轉非不轉。即是成此品觀眾生入空、不空、
X18n0338_p0658c11║非空非不空觀之三諦也。一、言不轉者，觀眾生從
X18n0338_p0658c12║世諦如幻等入真諦，如第五大、第十九界等喻無
X18n0338_p0658c13║有轉相，亦如身子上答「天，吾聞解脫，無有言說」，此
X18n0338_p0658c14║即上明真諦畢竟不可轉也。二、明轉義者，若依如
X18n0338_p0658c15║真諦永無轉法，還入假名字，引導眾生，得有轉義，
X18n0338_p0658c16║如幻化等像，雖無定實之法，不妨假有名字，亦得
X18n0338_p0658c17║言轉，此即從空入假觀，如上第二觀眾生俗諦，但
X18n0338_p0658c18║假名字，如幻化等也。三、明非轉非不轉義者，轉、不
X18n0338_p0658c19║轉皆不可得，故不同真諦，如第五大不轉，故不同
X18n0338_p0658c20║幻化名字之轉。離此二邊，故言非轉非不轉，即是
X18n0338_p0658c21║中道正觀，如上第三觀眾生如無色界色等譬也。
X18n0338_p0658c22║此三義正成上觀眾生三諦空理，但與上小不次
X18n0338_p0658c23║第相應者，上為一向明入義，今明轉變與三觀相
X18n0338_p0658c24║同也。今就一明不轉，文即有三：一，天以正觀譬顯
X18n0338_p0659a01║反問；身子依所見答；三，天女呵彈。以正觀譬顯反
X18n0338_p0659a02║問身子，云「我從十二年來求女相，了不得」，即是觀
X18n0338_p0659a03║十二因緣法性，求男女相不可得，當何所轉也？今
X18n0338_p0659a04║言男女相，非止約人世間男女之相無量，皆不可
X18n0338_p0659a05║得，皆如幻化。從十二因緣理，尋無明、行等本非男
X18n0338_p0659a06║女，顛倒妄見則有男子之相。今觀此十二因緣本
X18n0338_p0659a07║性無有男女，若有男女，是為二相，是惑情妄計；觀
X18n0338_p0659a08║因緣入真，則不見二相，故男女相於十二因緣中，
X18n0338_p0659a09║畢竟不可得也。世間之男女二相之法，未必一向
X18n0338_p0659a10║是人，諸法皆有二相，正報為論，為男女；依報而論，
X18n0338_p0659a11║天陽地陰、日陽月陰、四時五行皆是男女相。《大涅
X18n0338_p0659a12║槃經》云「若以貪愛母，無明以為父」，母即是女，父即
X18n0338_p0659a13║是男，乃至出世法禪定法為女，智慧陽法為男；福
X18n0338_p0659a14║德為女，智慧為男；智度母為女，方便父為男；慈悲
X18n0338_p0659a15║為女，善心以為男。假名二相，皆男女義。若觀十二
X18n0338_p0659a16║因緣即是佛性，即是法性，法性真理尚不見一，何
X18n0338_p0659a17║得有二？若無有二，尚不見一切世間、出世間有二
X18n0338_p0659a18║相之男女，何處有人身男女相也？故天女觀十二
X18n0338_p0659a19║因緣求女人相了不可得。既不可得，當何所轉？那
X18n0338_p0659a20║得勸轉女身也。又，若就世諦，亦有不可轉義，謂三
X18n0338_p0659a21║義故，女身不可轉也。一者，業不可轉；二者，神通力
X18n0338_p0659a22║不可轉；三，誓願不可轉。一、業不可轉者，於無明、行
X18n0338_p0659a23║所造作男女等業、受報，業若不轉，報亦不轉，如舍
X18n0338_p0659a24║利弗為男業所成，蓮華比丘尼為女業成，雖得羅
X18n0338_p0659b01║漢，斷子縛盡，乃是轉其因，不作未來之果，不妨猶
X18n0338_p0659b02║有女相，以女業在，業若不謝，決不可轉。若《大涅槃
X18n0338_p0659b03║經》明諸女業謝為男，此是聞法，罪業滅，故得轉也。
X18n0338_p0659b04║二、神通不可轉者，如天女以不思議之神通，變身
X18n0338_p0659b05║子為女，若未捨神力，一切天魔、外道、二乘盡其神
X18n0338_p0659b06║力，無如之何；亦如天女，若不攝神力，身子永無得
X18n0338_p0659b07║轉之期，故云「菩薩神力變為女，不可轉也。」三、誓願
X18n0338_p0659b08║不可轉者，如佛、法身菩薩赴機應為女身，為化眾
X18n0338_p0659b09║生，隨諸國土應以女像得度，即現女形；若眾生未
X18n0338_p0659b10║度，此應終不可轉；會使眾生入道，得益機息，應女
X18n0338_p0659b11║身轉。如淨名以眾生疾，故現疾；眾生未愈，疾亦不
X18n0338_p0659b12║愈，故言誓願應現之女不可轉也。今將此三不可
X18n0338_p0659b13║轉意，反問身子何不轉女問也。此即十二年觀女
X18n0338_p0659b14║相了不可得，當何所轉也。譬如幻師化作男女，若
X18n0338_p0659b15║有人問「何以不轉？」此非正問。今身子作此問，則非
X18n0338_p0659b16║正問，所以天還用此問，問身子為正問不也。
X18n0338_p0659b17║舍利弗言：「不也！幻無定相，當何所轉！」
X18n0338_p0659b18║此是二明身子領解。幻無定相，當何所轉？即是身
X18n0338_p0659b19║子自臣所問非也。
X18n0338_p0659b20║天曰：「一切諸法，亦復如是，無有定相，云何乃問不轉
X18n0338_p0659b21║女身？」
X18n0338_p0659b22║此是三明天女彈呵。天女因身子領解，自臣非問，
X18n0338_p0659b23║即便彈呵「一切諸法亦如是，無有定相」。言一切者，
X18n0338_p0659b24║即是上來男女二相、陰陽定慧、善權智度等一切
X18n0338_p0659c01║諸法，皆是虗妄分別作此二相；觀十二因緣求實
X18n0338_p0659c02║畢竟不可得，當何所轉？汝既答云「幻法無定」，云何
X18n0338_p0659c03║勸轉女像？即是彈呵也。
X18n0338_p0659c04║即時，天女以神通力，變舍利弗令如天女，天自化身，
X18n0338_p0659c05║如舍利弗，而問言：「何以不轉女身？」
X18n0338_p0659c06║此是第二明轉義。即是轉故，名阿鞞䟦致，深達轉
X18n0338_p0659c07║性如空不可得，依隨世俗，得有二相，男女不定，從
X18n0338_p0659c08║空入假，但以名字分別，得有轉義也。就此文即有
X18n0338_p0659c09║四：一，天自變為身子問「何不轉女身」；二，身子以女
X18n0338_p0659c10║像答「不知何所轉」；三，天解釋；四，引佛語為證。一、天
X18n0338_p0659c11║自變為身子，轉身子為天女，而用身子像問者，即
X18n0338_p0659c12║是上明神力變為女，若不攝神力，不可轉義也。此
X18n0338_p0659c13║表若業不轉，凡夫女不轉；若機不轉，佛、法身菩薩
X18n0338_p0659c14║應女身不轉也。
X18n0338_p0659c15║舍利弗以天女像答言：「我不知何轉變為女身。」
X18n0338_p0659c16║此是二明身子以女身答也。不知何轉所變者，明
X18n0338_p0659c17║身子依三藏教學，雖有神力乃勝目連，終是思議
X18n0338_p0659c18║之神通，故不能制大菩薩不思議神力，故為天所
X18n0338_p0659c19║轉也。今菩薩以不思議神通，轉變非思議神通所
X18n0338_p0659c20║知，故云不知何轉也。
X18n0338_p0659c21║天曰：「舍利弗！若能轉此女身，則一切女人亦當能轉，
X18n0338_p0659c22║如舍利弗非女而現女身，一切女人亦復如是，雖現
X18n0338_p0659c23║女身而非女也。
X18n0338_p0659c24║此是三明天為解釋。天言「舍利弗能轉此女身，一
X18n0338_p0660a01║切眾生亦能轉」者，身子為神通所持，遂不能轉；一
X18n0338_p0660a02║切女人為業所持，那得能轉？若一切女能不除業
X18n0338_p0660a03║而轉女像者，則身子亦能轉此神通也。如舍利弗
X18n0338_p0660a04║非女，為佗神力變為女身，一切女人而為業力變
X18n0338_p0660a05║為女，雖現女身，四大、五陰、十二因緣中，女相畢竟
X18n0338_p0660a06║不可得，即非女也。若身子為神通所持而不能轉，
X18n0338_p0660a07║一切女人為業所持亦不能轉者，今天女亦是願
X18n0338_p0660a08║力應女像，眾生機緣所變，亦當轉也。如鏡對面，無
X18n0338_p0660a09║面現面，像面若不離，不可轉鏡內像也。
X18n0338_p0660a10║是故佛說：『一切諸法，非男非女。』」
X18n0338_p0660a11║此是四引佛誠言為證。如佛說「一切法非男非女」，
X18n0338_p0660a12║何但世間眾生男女是男是女，男女如前所說；陰
X18n0338_p0660a13║陽定慧、善權智度等一切法皆如此，非陽非陰，非
X18n0338_p0660a14║善權父、非智度母等，即是非男非女也。
X18n0338_p0660a15║即時，天女還攝神力，舍利弗身還復如故，天問舍利
X18n0338_p0660a16║弗：「女身色相，今何所在？」
X18n0338_p0660a17║此是第三天攝神力也。即是非轉非不轉，不同幻
X18n0338_p0660a18║化之俗非不轉，不同五大之真，即是中道義。如上
X18n0338_p0660a19║明無色界色等譬，故此三義即是成上觀眾生入
X18n0338_p0660a20║三諦理意也。就此文即有四：一、攝神力復舍利弗
X18n0338_p0660a21║身，問女相何在？二、身子答「無在、無不在」。三、天印其
X18n0338_p0660a22║言，成中道非轉非不轉之正意。四、次引佛說為證。
X18n0338_p0660a23║一、攝神力復身子，問女相為何在者，表一切眾生
X18n0338_p0660a24║業謝，則女轉，不見女相；若眾生機謝，則願力應女
X18n0338_p0660b01║亦謝，無女相也。
X18n0338_p0660b02║舍利弗言：「女身色相，無在無不在。」天曰：「一切諸法亦
X18n0338_p0660b03║復如是，無在無不在。夫無在無不在者，佛所說也。」
X18n0338_p0660b04║此是二身子答、三天印可、四引佛語為證也。身子
X18n0338_p0660b05║答言「無在無不在」者，女身色相雖滅，不見有在、不
X18n0338_p0660b06║在也。天即印可此言是會中道之說，誠前觀眾生
X18n0338_p0660b07║至源義，故印可也。次「引佛語為證」者，非但稱會天
X18n0338_p0660b08║意，上不乖大聖所說正道義也。
X18n0338_p0660b09║舍利弗問天：「汝於此沒，當生何所？」天曰：「佛化所生，吾
X18n0338_p0660b10║如彼生。」曰：「佛化所生，非沒生也？」天曰：「眾生猶然，無沒
X18n0338_p0660b11║生也。」
X18n0338_p0660b12║此是品之第五大段，身子問沒生，此正顯不思議
X18n0338_p0660b13║解脫出沒自在，真應、本迹也。所言沒者，即是法身
X18n0338_p0660b14║之本；生者，即是應化垂化。垂迹利物，正欲顯成上
X18n0338_p0660b15║來觀眾生入空至一實諦，窮源徹本，名之為沒；如
X18n0338_p0660b16║此觀眾生，行三十種無緣大慈，善根力熏，出受身
X18n0338_p0660b17║利物，名之為生。又解，沒生即是應身垂迹，非沒非
X18n0338_p0660b18║生即法身本義。此下凡諸問答，皆是研究顯成上
X18n0338_p0660b19║來淨名所說觀眾生義也。就此文有四意：一，身子
X18n0338_p0660b20║問；二，天反答；三，身子重問；四，天為解脫疑。初身子
X18n0338_p0660b21║問者，此正約三藏教或用通教意作此問也。所以
X18n0338_p0660b22║然者，三藏明佛一人無餘涅槃灰盡，此但有沒而
X18n0338_p0660b23║無生也。三藏教明二乘入無餘，亦但沒而無生；通
X18n0338_p0660b24║教明佛、二乘亦爾。但三藏教明菩薩不斷結，為化
X18n0338_p0660c01║眾生雖沒，更有得生之義。若依通教菩薩，既異二
X18n0338_p0660c02║乘，二乘有習無願，不受後有，但沒無生；佛雖有願，
X18n0338_p0660c03║以正習俱斷，但沒無生；菩薩雖斷正使，有習有願，
X18n0338_p0660c04║故得有生。今正約三藏教明，既未斷結，必應有生，
X18n0338_p0660c05║當生何處也？二、天答「佛化所生，吾如彼生」，此答意
X18n0338_p0660c06║正明佛法身之理本無有生，應同群品而有生，此
X18n0338_p0660c07║如化生，非有結習生也。天亦得法身，亦同佛應生，
X18n0338_p0660c08║非結習生，故言吾如彼生。三、身子重問「佛化所生
X18n0338_p0660c09║非沒生也？」明身子不知天意在應化，乃取三藏教
X18n0338_p0660c10║意，謂佛有餘報身能作化生，化無體質，無而欻有，
X18n0338_p0660c11║無有定相，捨此往彼。菩薩有結業受生，那同佛所
X18n0338_p0660c12║化生，故云「佛所化生，非沒生也」。上天以別教應化
X18n0338_p0660c13║答，身子不悟，既執三藏佛報身能有所化，故言：「佛
X18n0338_p0660c14║化所生，非沒生也。」四、明天既知不悟玄旨，順之而
X18n0338_p0660c15║取通教意，答「一切眾生猶然，亦非沒生」。眾生往來
X18n0338_p0660c16║五道，何曾是實！皆如化，非沒生者。天亦是化，豈有
X18n0338_p0660c17║沒生也！此是一往答耳，正意在法身應化，至淨名
X18n0338_p0660c18║述成真應、本迹，其義方顯。是則佛所化生，乃是應
X18n0338_p0660c19║化；天得法身，隨有所生，皆是應化，故非沒生也。
X18n0338_p0660c20║舍利弗問天：「汝久如當得阿耨多羅三藐三菩提？」天
X18n0338_p0660c21║曰：「如舍利弗還為凡夫，我乃當成阿耨多羅三藐三
X18n0338_p0660c22║菩提。」舍利弗言：「我作凡夫，無有是處。」天曰：「我得阿耨
X18n0338_p0660c23║多羅三藐三菩提，亦無有是處。所以者何？菩提無住
X18n0338_p0660c24║處，是故無有得者。」
X18n0338_p0661a01║此是品第六大段，身子問得菩提久近，即是顯圓
X18n0338_p0661a02║教成道義也。就此文即有二：一，身子約三藏教問
X18n0338_p0661a03║得道久近，天約不思議真諦答；二，身子約思議俗
X18n0338_p0661a04║諦問，天約不思議真諦答。此即是一明身子挾三
X18n0338_p0661a05║藏教八相成道意問，天約不思議真諦答。身子問，
X18n0338_p0661a06║既為利物化眾生，何時當坐道場、八相成菩提也？
X18n0338_p0661a07║天女即反質之，有二意：一者，若舍利弗還為凡夫，
X18n0338_p0661a08║我當成菩提；若言悟真斷結，無有更作凡夫之理。
X18n0338_p0661a09║我得不思議之道，已除別惑，那可方依三藏教、通
X18n0338_p0661a10║教修道斷界內思，久如八相成道？故云「我得菩提，
X18n0338_p0661a11║亦無是處」。若見思議真，無學遂作凡夫；我入不思
X18n0338_p0661a12║議真無生，乃為八相成道，身子證真，遂不作凡夫，
X18n0338_p0661a13║天入不思議實相，那得八相成道？然羅漢能化作
X18n0338_p0661a14║凡夫，此凡夫非真凡夫；天得無生，於法身成道，還
X18n0338_p0661a15║非八相成道，若有界內眾生應以八相成道得度
X18n0338_p0661a16║者，即現此八相成道也。羅漢實不更作凡夫，天得
X18n0338_p0661a17║無生，亦實不八相得菩提，此是覆相竝釋也。次，身
X18n0338_p0661a18║子答曰「我作凡夫，無有是處」，天即竝云「我得菩提，
X18n0338_p0661a19║亦無是處」。天所以作此竝答者，若身子問法身究
X18n0338_p0661a20║竟成佛，此乃十住菩薩，不見其始，唯佛與佛乃能
X18n0338_p0661a21║究盡。天設答身子時節久如，如《法華經》明大通智
X18n0338_p0661a22║勝成道來，十六王子因行數量。身子豈能知此？此
X18n0338_p0661a23║則不須致問天八相菩提也。只得無生法忍，已得
X18n0338_p0661a24║法身，隨眾生應有見佛之機，即能八相菩提，為化
X18n0338_p0661b01║眾生，非究竟菩提。如身子實不更為凡夫，天亦實
X18n0338_p0661b02║不八相得菩提也。次，天自釋言「菩提無住處，是故
X18n0338_p0661b03║無有得者」，此是法身觀不思議真諦，畢竟空無方
X18n0338_p0661b04║所，諸佛所不能行，諸佛所不能到，故說無有得者
X18n0338_p0661b05║也。
X18n0338_p0661b06║舍利弗言：「今諸佛得阿耨多羅三藐三菩提，已得當
X18n0338_p0661b07║得，如恒河沙，皆謂何乎？」天曰：「皆以世俗文字數故，說
X18n0338_p0661b08║有三世，非謂菩提有去來今。」天曰：「舍利弗！汝得阿羅
X18n0338_p0661b09║漢道耶？」曰：「無所得故而得。」天曰：「諸佛菩薩亦復如是，
X18n0338_p0661b10║無所得故而得。」
X18n0338_p0661b11║此是二明身子約思議俗諦問，天約不思議真諦
X18n0338_p0661b12║答。身子問言「今諸佛得菩提如恒沙」，此將通教明
X18n0338_p0661b13║俗諦八相成道為問，故如恒沙也。所以然者，三藏
X18n0338_p0661b14║教不說十方有佛，雖有此意，義不彰顯。天曰答，仍
X18n0338_p0661b15║反問皆世俗文字說有三世之佛，非是真諦而有
X18n0338_p0661b16║三世。所以然者，《大品經》言「若有一法過涅槃，我亦
X18n0338_p0661b17║說之如夢如幻」，又《金剛般若論》云「應佛非真，佛亦
X18n0338_p0661b18║非說法人」。世俗假名，說有三世，說有此佛；實而為
X18n0338_p0661b19║論，無此佛也。天即反質身子「得阿羅漢耶？」身子答
X18n0338_p0661b20║「無所得而得」，此《大品經》四句問善吉得道，善吉答
X18n0338_p0661b21║「不住四句，而實得道」，此是絕思議四句而見思議
X18n0338_p0661b22║真諦得道。天曰「諸佛菩薩，亦復如是」，絕不思議俗
X18n0338_p0661b23║諦四句，見不思議真諦得道也。所以然者，天意小
X18n0338_p0661b24║乘思議得道，尚以無得為得，何況大乘不思議得
X18n0338_p0661c01║道而不絕四句無所得得道也！
X18n0338_p0661c02║爾時，維摩詰語舍利弗：「是天女已曾供養九十二億
X18n0338_p0661c03║佛，已能遊戲菩薩神通，所願具足，得無生忍，住不退
X18n0338_p0661c04║轉；以本願故，隨意能現，教化眾生。」
X18n0338_p0661c05║此是品大段第七淨名述成。天女上答身子，皆實
X18n0338_p0661c06║不虗也。文即有四：一，明已曾久值佛；二，明遊戲神
X18n0338_p0661c07║通；三，明無生忍；四，明願隨意現。上來雖復舍利弗
X18n0338_p0661c08║研問，不能令此義得顯；今淨名述成天女答，六義
X18n0338_p0661c09║方顯也。一、明已曾供養九十二億佛者，即是順佛
X18n0338_p0661c10║教，能觀十二因緣三諦，故得栖此畢竟空室，乃以
X18n0338_p0661c11║慈悲熏現女像，散如法華，平等供養，表通惑已盡，
X18n0338_p0661c12║別惑侵除，得文字性離不思議解脫，即是述成天
X18n0338_p0661c13║女答身子初問，明若離別惑，華不著身；亦述成答
X18n0338_p0661c14║身子第二問明思議、不思議二種解脫相不同也。
X18n0338_p0661c15║二、明遊戲神通誓願具足者，即是述「入瞻馥林，不
X18n0338_p0661c16║齅餘者香」，亦述成答第四轉女身，問「如本願故，現
X18n0338_p0661c17║女身也」。三、明得無生忍，即是述成第六身子問「久
X18n0338_p0661c18║如得菩提」，天女答「菩薩亦如是，無所得故而得」，即
X18n0338_p0661c19║是法身成道義也。四、「以本願故，隨意能現教化眾
X18n0338_p0661c20║生」，即是述成第五身子問「沒生」，天女答「如佛化生」，
X18n0338_p0661c21║法身出沒，本願應化眾生，則有出沒，真應、本迹義
X18n0338_p0661c22║顯也。問曰：身子何故前問沒生，次問得道久如？淨
X18n0338_p0661c23║名述成，何故前述成法身成道，次成沒生也？答曰：
X18n0338_p0661c24║身子述心而問，絕事至理；淨名以理述成，得無生
X18n0338_p0662a01║法忍，即得法身，方有應用也。身子上來雖有六問，
X18n0338_p0662a02║天女答無滯，正意猶為難見；今淨名用此四義述
X18n0338_p0662a03║成，正意方乃分明也。
X18n0338_p0662a04║
X18n0338_p0662a05║維摩羅結經文疏卷第二十四