X18n0338_p0680c06║
X18n0338_p0680c07║
X18n0338_p0680c08║
X18n0338_p0680c09║維摩羅詰經文疏卷第二十七
X18n0338_p0680c10║
X18n0338_p0680c11║香積品
X18n0338_p0680c12║香是離穢之名，而有宣芬散馥馨香之用，故《無量
X18n0338_p0680c13║義經》「道風德香熏一切」。理中無上戒、定、慧香，芬芳
X18n0338_p0680c14║叵竭，故名為香。積是聚集為義，積諸功德，集成法
X18n0338_p0680c15║身，無所積集，乃名為藏。若就佛題品，稱為香積；從
X18n0338_p0680c16║國以標目，應號眾香。今依正報勝人以標，故稱香
X18n0338_p0680c17║積品。此品來意，正為室內明非真非有之中，能道
X18n0338_p0680c18║觀雙流，淨、穢俱顯，圓通不礙，融會無妨。〈入不二門〉
X18n0338_p0680c19║雙亡二邊，正入中道；此品雙照二諦，淨、穢俱融，廣
X18n0338_p0680c20║上非真非假之文，成於道觀雙流之義，顯出圓通
X18n0338_p0680c21║自在之用。今文異上雙照二諦之用，上〈問疾品〉末
X18n0338_p0680c22║廣明雙用，結成菩薩行，具舉諸行，雖知諸佛國土
X18n0338_p0680c23║永寂如空，而現種種清淨佛土，是菩薩行。今文還
X18n0338_p0680c24║釋上二用，明淨、穢二土相涉，文中處處釋淨土之
X18n0338_p0681a01║意，故知此經始末，竝皆釋成佛國因果，其義宛然。
X18n0338_p0681a02║此文明淨、穢二土之行既爾，諸行亦然，舉此以例
X18n0338_p0681a03║諸也，故有此品來。
X18n0338_p0681a04║於是舍利弗心念：「日時欲至，此諸菩薩當於何食？」
X18n0338_p0681a05║就此品，大為二意：一，明身子念食；二，明大士譏呵。
X18n0338_p0681a06║身子起教之人，為兩事故，須念食：一者，古佛道法
X18n0338_p0681a07║過中不飡，此諸大人食時將到，是故須起念。二者，
X18n0338_p0681a08║上文云「應以何法起菩薩根？」上來室內敷說勝法，
X18n0338_p0681a09║音聲佛事，即是音聲起菩薩根；次應用香、味二法
X18n0338_p0681a10║起菩薩根，時眾將用鼻、舌兩根聞於大乘禪悅法
X18n0338_p0681a11║喜，機在不久，故身子扣此機端而致念也。大士呵
X18n0338_p0681a12║者，明其二乘八解久有禪悅，不以自資而外念求
X18n0338_p0681a13║食，是故譏之。
X18n0338_p0681a14║時，維摩詰知其意，而語言：「佛說八解脫，仁者受行，豈
X18n0338_p0681a15║雜欲食而聞法乎？
X18n0338_p0681a16║第二譏呵。為五：一，譏；二，許食；三，遣化請；四，明二土
X18n0338_p0681a17║佛行化不同；五，時眾得益。第一呵，如文。
X18n0338_p0681a18║若欲食者，且待須臾，當令汝得未曾有食。」
X18n0338_p0681a19║第二許食。中云「且待」者，機時不至故。未曾有者，明
X18n0338_p0681a20║身子八解之中，無此法喜禪悅也。
X18n0338_p0681a21║時，維摩詰即入三昧，
X18n0338_p0681a22║第三請食中，為四：一，入三昧；二，遣請飯；三，到彼問
X18n0338_p0681a23║訊；四，受飯而還。就入三昧，為三：一，入三昧；二，現請
X18n0338_p0681a24║飯之國；三，大眾皆見。
X18n0338_p0681b01║以神通力，示諸大眾。上方界分，過四十二恒河沙佛
X18n0338_p0681b02║土，有國名眾香，佛號香積，今現在。其國香氣，比於十
X18n0338_p0681b03║方諸佛世界人天之香，最為第一。彼土無有聲聞、辟
X18n0338_p0681b04║支佛名，唯有清淨大菩薩眾，佛為說法。其界一切，皆
X18n0338_p0681b05║以香作樓閣，經行香地，苑園皆香。其食香氣，周流十
X18n0338_p0681b06║方無量世界。時，彼佛與諸菩薩方共坐食，有諸天子，
X18n0338_p0681b07║皆號香嚴，悉發阿耨多羅三藐三菩提心，供養彼佛
X18n0338_p0681b08║及諸菩薩。
X18n0338_p0681b09║今言「彼國以香為佛事」，用香證理，鼻根受道。無有
X18n0338_p0681b10║聲聞、純諸菩薩者，此語似如實報之國，蓮華藏土。
X18n0338_p0681b11║然同居之土，亦有穢有淨，亦有一乘之化，無三差
X18n0338_p0681b12║別者，未知彼土定判屬何。文云「天子皆號光嚴」，既
X18n0338_p0681b13║有天人之名，復似隨緣淨土。但天語是通，何必如
X18n0338_p0681b14║此間之天人？或可用菩薩為第一義天人，以權者，
X18n0338_p0681b15║名菩薩；實者，是天人。或應如此，然未敢定判。
X18n0338_p0681b16║此諸大眾，莫不目見。
X18n0338_p0681b17║時，維摩詰問眾菩薩：「諸仁者！誰能致彼佛飯？」
X18n0338_p0681b18║第二遣請飯。為五：初，覓請飯之人；二，文殊神力，眾
X18n0338_p0681b19║無言者；三，淨名呵；四，文殊引證為答；五，化作菩薩，
X18n0338_p0681b20║設問訊請飯之辭。
X18n0338_p0681b21║以文殊師利威神力故，咸皆默然。
X18n0338_p0681b22║第二文殊神力咸默然者，為二：一明賓主之儀，設
X18n0338_p0681b23║食本是主人，何容客為致飯？第二為欲顯淨名勝
X18n0338_p0681b24║德，故令默然。
X18n0338_p0681c01║維摩詰言：「仁此大眾！無乃可恥？」
X18n0338_p0681c02║三淨名呵，如文。
X18n0338_p0681c03║文殊師利曰：「如佛所言，勿輕未學。」
X18n0338_p0681c04║第四文殊引佛語為答。「勿輕未學」，若有得不思議
X18n0338_p0681c05║解脫，致飯不難，其未得亦有得義，故不可輕。
X18n0338_p0681c06║於是，維摩詰不起于座，居眾會前，化作菩薩，相好光
X18n0338_p0681c07║明，威德殊勝，蔽於眾會，而告之曰：「汝往上方界分，度
X18n0338_p0681c08║如四十二恒河沙佛土，有國名眾香，佛號香積，與諸
X18n0338_p0681c09║菩薩方共坐食。汝往到彼，如我詞曰：『維摩詰稽首世
X18n0338_p0681c10║尊足下！致敬無量，問訊起居，少病少惱，氣力安不？願
X18n0338_p0681c11║得世尊所食之餘，當於娑婆世界施作佛事，令此樂
X18n0338_p0681c12║小法者得弘大道，亦使如來名聲普聞。』」
X18n0338_p0681c13║其餘如文。
X18n0338_p0681c14║時，化菩薩即於會前，昇于上方，舉眾皆見其去，到眾
X18n0338_p0681c15║香界，禮彼佛足。
X18n0338_p0681c16║第三到彼問訊宣旨。問訊為二：一，正宣旨問訊請
X18n0338_p0681c17║飯；二，彼菩薩嗟歎。就宣旨中，為二：一、禮敬。
X18n0338_p0681c18║又聞其言：「維摩詰稽首世尊足下！致敬無量，問訊起
X18n0338_p0681c19║居，少病少惱，氣力安不？願得世尊所食之餘，欲於娑
X18n0338_p0681c20║婆世界施作佛事，使此樂小法者得弘大道，亦使如
X18n0338_p0681c21║來名聲普聞。」
X18n0338_p0681c22║二、宣旨。
X18n0338_p0681c23║彼諸大士，見化菩薩，歎未曾有：今此上人，從何所來？
X18n0338_p0681c24║娑婆世界，為在何許？云何名為樂小法者？即以問佛。
X18n0338_p0682a01║就彼諸菩薩嗟歎中，為四：一，歎未曾有；二，生疑；三，
X18n0338_p0682a02║問佛；
X18n0338_p0682a03║佛告之曰：「下方度如四十二恒河沙佛土，有世界名
X18n0338_p0682a04║娑婆，佛號釋迦牟尼，今現在於五濁惡世，為樂小法
X18n0338_p0682a05║眾生敷演道教；彼有菩薩，名維摩詰，住不可思議解
X18n0338_p0682a06║脫，為諸菩薩說法，故遣化來，稱揚我名，并讚此土，令
X18n0338_p0682a07║彼菩薩增益功德。」
X18n0338_p0682a08║四，佛答。佛答中，為三：一，正答國土近遠，化主功德。
X18n0338_p0682a09║彼菩薩言：「其人何如？乃作是化，德力無畏，神足若斯！」
X18n0338_p0682a10║二，重問大士之德。
X18n0338_p0682a11║佛言：「甚大！一切十方，皆遣化往，施作佛事，饒益眾生。」
X18n0338_p0682a12║三，佛答甚大。
X18n0338_p0682a13║於是，香積如來以眾香鉢，盛滿香飯，與化菩薩。
X18n0338_p0682a14║第四蒙飯而還。為四：一，佛遣飯；二，九百萬菩薩俱
X18n0338_p0682a15║發心欲來；三，奉授飯與大士；四，命大弟子共食。
X18n0338_p0682a16║時，彼九百萬菩薩俱發聲言：「我欲詣娑婆世界，供養
X18n0338_p0682a17║釋迦牟尼佛，并欲見維摩詰等諸菩薩眾。」
X18n0338_p0682a18║就九百萬菩薩來，為三：一，陳其欲來；二，佛誡；三，與
X18n0338_p0682a19║化菩薩俱來。
X18n0338_p0682a20║佛言：「可往。攝汝身香，無令彼諸眾生起惑著心；又當
X18n0338_p0682a21║捨汝本形，勿使彼國求菩薩者而自鄙恥；又，汝於彼
X18n0338_p0682a22║莫懷輕賤而作礙想。所以者何？十方國土，皆如虗空；
X18n0338_p0682a23║又，諸佛為欲化諸樂小法者，不盡現其清淨土耳。」
X18n0338_p0682a24║就佛誡中，為三：一，攝香誡；二，攝形誡；三，勿輕心誡。
X18n0338_p0682b01║心誡中，又釋出居穢國之意，明諸佛國土皆如虗
X18n0338_p0682b02║空，有何定淨、穢之可取？故不應生輕心也。如文。
X18n0338_p0682b03║時，化菩薩既受鉢飯，與彼九百萬菩薩俱，承佛威神，
X18n0338_p0682b04║及維摩詰力，於彼世界忽然不現，須臾之間，至維摩
X18n0338_p0682b05║詰舍。維摩詰即化作九百萬師子之座，嚴好如前；諸
X18n0338_p0682b06║菩薩，皆坐其上。
X18n0338_p0682b07║俱來為三：一、俱承力來；二、淨名化座；三、菩薩皆坐。
X18n0338_p0682b08║化菩薩以滿鉢香飯與維摩詰，飯香普熏毗耶離城，
X18n0338_p0682b09║及三千大千世界。
X18n0338_p0682b10║第三，就授飯中復為二：一、明飯香熏烈，遍此大千。
X18n0338_p0682b11║時，毗耶離婆羅門居士等，聞是香氣，身意快然，歎未
X18n0338_p0682b12║曾有！於是長者主月蓋，從八萬四千人，來入維摩詰
X18n0338_p0682b13║舍，見其室中，菩薩甚多，諸師子座，高廣嚴好，皆大歡
X18n0338_p0682b14║喜，禮眾菩薩及大弟子，却住一面。諸地神、虗空神，及
X18n0338_p0682b15║欲、色界諸天，聞此香氣，亦皆來入維摩詰舍。
X18n0338_p0682b16║二、明有緣應得此食者，緣召自來。自來中，為三：初，
X18n0338_p0682b17║諸居士等來；二，月蓋來；三，諸神來。
X18n0338_p0682b18║時，維摩詰語舍利弗等諸大聲聞：「仁者可食。如來甘
X18n0338_p0682b19║露味飯，大悲所熏。
X18n0338_p0682b20║第四命食中，為四：一，命食；二，勸捨小心；三，異聲聞
X18n0338_p0682b21║竊念；四，化菩薩彈。
X18n0338_p0682b22║無以限意食之，使不消也。」
X18n0338_p0682b23║初勸莫以小意食者，不消此今，其若不發心慕大，
X18n0338_p0682b24║此味勢終自不消，如《涅槃》毒鼓，雖無心欲聞，遠、近
X18n0338_p0682c01║皆死。諸菩薩食者，即悟無生，此是近，故死；二乘雖
X18n0338_p0682c02║前未死，到法華中皆死，捨小發大，名為死。
X18n0338_p0682c03║有異聲聞念：「是飯少，而此大眾人人當食？」
X18n0338_p0682c04║化菩薩曰：「勿以聲聞小德小智，稱量如來無量福慧！
X18n0338_p0682c05║四海有竭，此飯無盡！使一切人食，搏若須彌，乃至一
X18n0338_p0682c06║劫，猶不能盡。所以者何？無盡戒、定、智慧、解脫、知見，功
X18n0338_p0682c07║德具足者，所食之餘，終不可盡。」
X18n0338_p0682c08║化菩薩呵中，為二：一、歎飯功德。
X18n0338_p0682c09║於是，鉢飯悉飽眾會，猶故不賜。其諸菩薩、聲聞、天人，
X18n0338_p0682c10║食此飯者，身安快樂，譬如一切樂莊嚴國諸菩薩也；
X18n0338_p0682c11║又諸毛孔，皆出妙香，亦如眾香國土諸樹之香。
X18n0338_p0682c12║二、述飯功能。
X18n0338_p0682c13║爾時，維摩詰問眾香菩薩：「香積如來，以何說法？」
X18n0338_p0682c14║第四，二土菩薩問答，明二佛行化不同。此正是品
X18n0338_p0682c15║之來意，為將此證成道觀雙流，中道菩薩能淨、穢
X18n0338_p0682c16║俱遊，通達無礙。然機悟不同，所以諸佛方便，隨其
X18n0338_p0682c17║根緣，以之起教。若是此方耳根利，用聲詮理，化剛
X18n0338_p0682c18║強之人，名為穢土；彼界鼻、舌兩根利，用香、味為教
X18n0338_p0682c19║化，於純一大乘，無三差別，名為淨土。今但欲明淨
X18n0338_p0682c20║穢雙遊，故此土屬穢，彼土為淨。若究尋其義，未必
X18n0338_p0682c21║全爾。何以故？至如西方是淨土，寶樹池流，皆說無
X18n0338_p0682c22║生忍生聲。又，蓮華藏國，別教之土，純諸菩薩，色像
X18n0338_p0682c23║無邊，音聲無邊，此中猶有音聲為佛事，何得定判
X18n0338_p0682c24║聲屬穢土？若耳根起道，通淨、穢二國；鼻根起道，亦
X18n0338_p0683a01║應如是。何以故知？若香在彼國，純化大乘，曲入娑
X18n0338_p0683a02║婆，遂使三乘同稟香味，既三乘蒙香味入道者，豈
X18n0338_p0683a03║不是香味通於穢國耶！例如釋迦寂滅道場，聲色
X18n0338_p0683a04║無邊，尊特之佛，名為淨土；為罪眾生，作三乘化，即
X18n0338_p0683a05║名垢國土。彼淨國之杳，來化娑婆，亦復如是。凡夫
X18n0338_p0683a06║食之，正位乃消；正位服之，發心乃消；發心服之，無
X18n0338_p0683a07║生忍乃消，即是分純一之香逗於三種，豈不香通
X18n0338_p0683a08║垢、淨！今正辨淨、穢俱遊，據別為語而判淨、穢也。問：
X18n0338_p0683a09║佛命菩薩，令攝身香，何不攝飯香？答：飯香亦被攝。
X18n0338_p0683a10║何故爾？飯在彼國，周流十方，得來娑婆，止薰三千
X18n0338_p0683a11║之界，減折一乘之飯，逗彼三乘，亦是攝義。但菩薩
X18n0338_p0683a12║辭遊異土，彼佛誡之，飯是佛遣，已自裁量，無容佛
X18n0338_p0683a13║自命佛，令減飯香。今以義往推，三乘同服，止薰大
X18n0338_p0683a14║千，則知已攝。今言令菩薩攝香，非是除永盡，攝是
X18n0338_p0683a15║止節、籌量為義，契當根機，不令過分，呼此為攝耳。
X18n0338_p0683a16║次料簡正傍，但香積之上香為正教，如菩薩在香
X18n0338_p0683a17║樹下，即入德藏三昧，便得悟道，名為利根；其有未
X18n0338_p0683a18║悟之者，即與大眾方共坐食，故知味為傍也。此正、
X18n0338_p0683a19║傍兩道，逗鈍、利兩根，今娑婆國人鈍故，香、味相帶，
X18n0338_p0683a20║來正、助兩門化於鈍者。例如此間病有重輕，藥有
X18n0338_p0683a21║通別，受身常病，故言為輕；四大增動，外來內發，故
X18n0338_p0683a22║名為重。以身常飢苦故，即用通藥來治，食飲補養，
X18n0338_p0683a23║得食病止，不得必死，此是通藥以治輕病；若增劇，
X18n0338_p0683a24║兼加諸病者，今時此食，非復其治不能愈病，更加
X18n0338_p0683b01║餘味苦澁辛酸，大黃、巴豆，助此食味，共治重病，病
X18n0338_p0683b02║得除愈，故言別藥治重病。今正助兩道，亦復如是。
X18n0338_p0683b03║若利根之人，如快馬，見鞭影即馳，但用正，不須於
X18n0338_p0683b04║傍；鈍馬，加之杖捶，苦楚方去，是故須正助相成。同
X18n0338_p0683b05║是一杖，而馬有利鈍；同是一香，而用有正助也。此
X18n0338_p0683b06║間聲義亦爾，利者，一聞即悟；鈍者，假諸方便，或眼
X18n0338_p0683b07║見神通，心思諸境，假助方悟也。此中二土菩薩互
X18n0338_p0683b08║有問答，淨名問者，欲顯他方起根不同，淨穢有異，
X18n0338_p0683b09║故須問。
X18n0338_p0683b10║彼菩薩曰：「我土如來，無文字說，但以眾香，令諸天人
X18n0338_p0683b11║得入律行。菩薩各各坐香樹下，聞斯妙香，即獲一切
X18n0338_p0683b12║德藏三昧。得是三昧者，菩薩所有功德，皆悉具足。」
X18n0338_p0683b13║第二答。律行者，即大乘波羅提木叉。如淨名為優
X18n0338_p0683b14║波離教二比丘「其如是者，真奉律」。無二邊之非，得
X18n0338_p0683b15║中道之行，名之為律。
X18n0338_p0683b16║彼諸菩薩問維摩詰：「今世尊釋迦牟尼，以何說法？」
X18n0338_p0683b17║第二彼菩薩問淨名。為六：一，問；二，答；三，彼菩薩稱
X18n0338_p0683b18║歎；四，淨名述成；五，更問此土菩薩行；六，淨名答。
X18n0338_p0683b19║維摩詰言：「此土眾生，剛強難化，故佛為說剛強之語，
X18n0338_p0683b20║以調伏之。言：『是地獄、是畜生、是餓鬼、是諸難處、是愚
X18n0338_p0683b21║人生處，是身邪行，是身邪行報；是口邪行，是口邪行
X18n0338_p0683b22║報；是意邪行，是意邪行；報是殺生，是殺生報；是不與
X18n0338_p0683b23║取，是不與取報；是邪婬，是邪婬報；是妄語，是妄語報；
X18n0338_p0683b24║是兩舌，是兩舌報；是惡口，是惡口報；是無義語，是無
X18n0338_p0683c01║義語報；是貪嫉，是貪嫉報；是瞋惱，是瞋惱報；是邪見，
X18n0338_p0683c02║是邪見報；是慳悋，是慳悋報；是毀戒，是毀戒報；是瞋
X18n0338_p0683c03║恚，是瞋恚報；是懈怠，是懈怠報；是亂意，是亂意報；是
X18n0338_p0683c04║愚癡，是愚癡報；是結戒，是持戒，是犯戒；是應作，是不
X18n0338_p0683c05║應作；是障礙，是不障礙；是得罪，是離罪；是淨，是垢；是
X18n0338_p0683c06║有漏，是無漏；是正道，是邪道；是有為，是無為；是世間，
X18n0338_p0683c07║是涅槃。』以難化之人，心如猨猴，故以若干種法，制御
X18n0338_p0683c08║其心，乃可調伏。
X18n0338_p0683c09║初答。復為二：一，開五乘之教化剛強眾生；二，譬顯。
X18n0338_p0683c10║今言六度乘，但處中者，明初開三藏之時，菩薩未
X18n0338_p0683c11║斷結，但有大心化物，行行不在三應供之限，非五
X18n0338_p0683c12║種佛子，故次人天乘，屬凡夫數也。就人乘中者，明
X18n0338_p0683c13║初開藏之菩，先舉果苦，即是說三惡道却論因，令
X18n0338_p0683c14║知惡果過患，即止其因也。因者，即是三業開為五
X18n0338_p0683c15║戒，開身業為三戒；口四五戒，為一妄語，即攝得三
X18n0338_p0683c16║口過；意為一飲酒戒，故邪命攝得意之惡。是故意、
X18n0338_p0683c17║口二業不開，但身業為三，合五戒，制人乘也。邪行
X18n0338_p0683c18║者，邪僻之法，招得三途邪惡果報。愚人者，行三惡
X18n0338_p0683c19║業；智人者，行三善業，稟五戒人乘也。次，開五戒為
X18n0338_p0683c20║十善，具明因果，即是天乘。從「慳」去，是六蔽，治此六
X18n0338_p0683c21║蔽明六度，即是菩薩乘。次從「是結戒」去，是聲聞乘，
X18n0338_p0683c22║三藏之教。結戒者，明如來初制此戒，故云「是結戒」。
X18n0338_p0683c23║順故，名持；違故，為犯。不動是毗尼，故言「是應作」；動
X18n0338_p0683c24║非毗尼，故「不應作」。波逸提，名煑燒覆障，故「是障礙」；
X18n0338_p0684a01║或云是事遮為障礙，不遮為不障礙。犯七聚，故「是
X18n0338_p0684a02║得罪」；三種羯磨懺，故「是離罪」。又，作法、取相、無生三
X18n0338_p0684a03║種懺，故離罪，結戒藏。「是淨是垢」去，是定藏。言戒是
X18n0338_p0684a04║亂心雜法、垢法；定是寂靜，名為淨法。欲界中多濁
X18n0338_p0684a05║惡，名垢；四禪中，離五蓋等，名淨。又，味著諸禪名垢，
X18n0338_p0684a06║不貪不味為淨。從「是有漏，是無漏」去，是慧藏。有漏
X18n0338_p0684a07║者，如從凡夫，至燸等也；無漏者，苦忍真明發，即是
X18n0338_p0684a08║無漏。從此無漏之法，即分為二乘：修此無漏，行六
X18n0338_p0684a09║波羅蜜，破除六蔽，修行之時，雖未斷結發無漏，而
X18n0338_p0684a10║望無漏修行至樹王下，發真入無漏道與二乘不
X18n0338_p0684a11║異，故知同約無漏開菩薩乘。破六蔽報者，如《菩薩
X18n0338_p0684a12║戒》中說「破慳蔽，除餓鬼業；破梵戒蔽，除地獄業；破
X18n0338_p0684a13║瞋恚蔽，除畜生業；破懈怠蔽，除脩羅業；破亂心蔽，
X18n0338_p0684a14║除人業；破愚癡蔽，除天業；破六道因謝，六處苦除，
X18n0338_p0684a15║名之為道」。六蔽斷除名滅，證有餘、無餘時，究竟永
X18n0338_p0684a16║寂。約此無漏開聲聞乘，以無漏心修四諦觀，知苦、
X18n0338_p0684a17║斷集、證滅、修道。約此無漏開辟支佛乘，以無漏法
X18n0338_p0684a18║修十二因緣觀，無明滅則老死滅，為支佛乘。雖約
X18n0338_p0684a19║此無漏開於三乘，無漏不殊，觀法有異，故為三乘
X18n0338_p0684a20║也。「是正道」，是八正也。有為者，方便道中；無為者，發
X18n0338_p0684a21║真見諦，所得斷，名無為。又，從須陀洹至羅漢，所得
X18n0338_p0684a22║智慧名有為，所得斷名無為，無為即是有餘涅槃。
X18n0338_p0684a23║是涅槃者，即是無餘涅槃。問：三乘各有觀法，亦各
X18n0338_p0684a24║有戒不？答：戒是和眾，若復別立支佛之戒，即是二
X18n0338_p0684b01║戒二眾，不名為和，故戒不別立。乘是觀法，所習不
X18n0338_p0684b02║同，故須分別。菩薩在俗，非僧數攝，故別開戒。二乘
X18n0338_p0684b03║若為白衣，不入僧，名為支佛。一世無二佛，不許別
X18n0338_p0684b04║眾同聲聞眾，眾既同，不開戒（云云）。
X18n0338_p0684b05║譬如象馬，𢤱悷不調，加諸楚毒，乃至徹骨，然後調伏。
X18n0338_p0684b06║如是剛強難化眾生，故以一切苦切之言，乃可入律。」
X18n0338_p0684b07║彼諸菩薩，聞說是已，皆曰：「未曾有也！如世尊釋迦牟
X18n0338_p0684b08║尼佛，隱其無量自在之力，乃以貧所樂法，度脫眾生。
X18n0338_p0684b09║第三彼菩薩稱歎。為二：一，歎佛。
X18n0338_p0684b10║斯諸菩薩，亦能勞謙，以無量大悲，生是佛土。」
X18n0338_p0684b11║二，歎菩薩。
X18n0338_p0684b12║維摩詰言：「此土菩薩，於諸眾生，大悲堅固，誠如所言。
X18n0338_p0684b13║然其一世饒益眾生，多於彼國百千劫行。所以者何？
X18n0338_p0684b14║此娑婆世界有十事善法，諸餘淨土之所無有。何等
X18n0338_p0684b15║為十？以布施攝貧窮，以淨戒攝毀禁，以忍辱攝瞋恚，
X18n0338_p0684b16║以精進攝懈怠，以禪定攝亂意，以智慧攝愚癡，說除
X18n0338_p0684b17║難法度八難者，以大乘法度樂小乘者，以諸善根濟
X18n0338_p0684b18║無德者，常以四攝成就眾生，是為十。」
X18n0338_p0684b19║第四淨名述成。其歎為二：一，總歎；二，歷別十事。此
X18n0338_p0684b20║中不述歎佛者，明如來任運自在，故不可思議。但
X18n0338_p0684b21║諸菩薩未同如來，猶有緣累，而能如是勞謙，故述
X18n0338_p0684b22║此也。言「此國一世為行，多淨國百千劫數」者，但淨
X18n0338_p0684b23║國眾生善根純熟，易可開曉，用功則易。此間煩惱
X18n0338_p0684b24║稠密，度脫為難，如《釋論》中云：「菩薩成佛時，欲令國
X18n0338_p0684c01║無三毒之名，當學般若。」即難云：佛是毉王，出世為
X18n0338_p0684c02║治人病，國無三毒，出世化誰？答：雖無邪三毒，而有
X18n0338_p0684c03║正三毒，雖有正三毒，易可化誨。此間娑婆有邪三
X18n0338_p0684c04║毒，塵勞尤重，雖聞佛音，不即得悟。就此應作三譬
X18n0338_p0684c05║往釋，如大猛將能退強敵，其勳則重；靜於小宼，勳
X18n0338_p0684c06║績不多。治難愈病，是毉最勝；治易差病，小復為劣。
X18n0338_p0684c07║今娑婆眾生，煩惱怨賊，最為堅靳，而能方便，使得
X18n0338_p0684c08║解脫，比之淨土，約此論勝；此土見思，最為尤重，而
X18n0338_p0684c09║能逗藥、設方便，令法身、慧命不斷故，得饒益力多。
X18n0338_p0684c10║復次，如人微賤之時，能曲相將接，解衣推食，損施
X18n0338_p0684c11║無幾，濟之事深，惟此厚恩，常思報答，比至位在方
X18n0338_p0684c12║伯，或復高遷之日，念其昔恩，酬澤則厚。若施富貴
X18n0338_p0684c13║人物，恩報事微。娑婆之國，最是貧善法處，而能施
X18n0338_p0684c14║以法財，令離困苦，遂得發真斷結，富七法財，是追
X18n0338_p0684c15║念昔恩，實為重大，為發真七財之人說法，力用事
X18n0338_p0684c16║弱。用此二義譬於此國菩薩能化為勝，淨國比之
X18n0338_p0684c17║為劣。若傳望淺深，從凡至聖，處處有怨賊，處處有
X18n0338_p0684c18║貧義，至如同居之土自有淨穢。淨者，貧病乃輕於
X18n0338_p0684c19║穢國，比之方便有餘，猶是貧病者。方便有餘比別
X18n0338_p0684c20║教實報國，復是重者；實報圓教十信未及初住，十
X18n0338_p0684c21║住未及十行，十行未及十回向，十回向未及十地，
X18n0338_p0684c22║如是傳傳為重。今取凡夫最初堅靳，須好勇將，用
X18n0338_p0684c23║妙毉藥，是故言勝也。用此二義約十法而明，一一
X18n0338_p0684c24║法中，作此二義。如以布施攝貧窮者，即是破其慳
X18n0338_p0685a01║賊，治其貧病，施其富貴之財；如淨戒攝毀禁，即是
X18n0338_p0685a02║破其犯戒之賊、違律之病，施其淨戒之財。歷十法，
X18n0338_p0685a03║乃至四教具作（云云）。
X18n0338_p0685a04║彼菩薩曰：「菩薩成就幾法，於此世界，行無瘡疣，生于
X18n0338_p0685a05║淨土？」
X18n0338_p0685a06║第五彼菩薩問成就幾法，無疣之行得生淨土之
X18n0338_p0685a07║行者，即是觀解。大乘之心疣者，起餘緣念，累此正
X18n0338_p0685a08║行，行雜故名疣。如呵阿難中增謗、損謗，損謗，名行
X18n0338_p0685a09║損；若起諸妄見，即是增謗義。約此明乘急戒緩、戒
X18n0338_p0685a10║急乘緩、俱急、俱緩明於行疣，大乘之行，觀解純熟，
X18n0338_p0685a11║乘急者行淨戒無數犯，不起身口之非，此明無瘡
X18n0338_p0685a12║疣，即是乘戒俱急，得生於淨土也。若是乘急戒緩
X18n0338_p0685a13║者，大乘之觀，乃當真正；不能防禁身口，毀損於戒，
X18n0338_p0685a14║此是有行而戒汙，故是有瘡疣，以其有乘，故生輙
X18n0338_p0685a15║見佛，行有疣，故生雜，雜同居穢國也。若但戒急而
X18n0338_p0685a16║無乘，是則聲聞、緣覺。俱緩，故是凡夫。
X18n0338_p0685a17║維摩詰言：「菩薩成就八法，於此世界行無瘡疣，生于
X18n0338_p0685a18║淨土。何等為八？饒益眾生，而不望報；代一切眾生受
X18n0338_p0685a19║諸苦惱，所作功德，盡以施之；等心眾生，謙下無礙；於
X18n0338_p0685a20║諸菩薩，視之如佛；所未聞經，聞之不疑；不與聲聞而
X18n0338_p0685a21║相違背；不嫉彼供，不高己利，而於其中調伏其心；常
X18n0338_p0685a22║省己過，不訟彼短，恒以一心，求諸功德。是為八法。」
X18n0338_p0685a23║上來十行約權化，大士以辨難思勝行，此中無瘡
X18n0338_p0685a24║八法；約實行之者，行不雜穢，剋生淨國也。八法在
X18n0338_p0685b01║文（云云）。
X18n0338_p0685b02║維摩詰、文殊師利於大眾中說是法時，百千天人皆
X18n0338_p0685b03║發阿耨多羅三藐三菩提心，十千菩薩得無生法忍。
X18n0338_p0685b04║第五時眾得益。如文。
X18n0338_p0685b05║菩薩行品
X18n0338_p0685b06║正說中為三段，〈佛國品〉是如來當宗演暢；第二從
X18n0338_p0685b07║〈方便品〉去至〈香積品〉，大士助揚聖化；第三從此品
X18n0338_p0685b08║至〈阿閦品〉，還歸佛所，印定成經。此二品來意有五：
X18n0338_p0685b09║一、大士助佛闡揚，有緣之眾緣縛既盡，化功已畢，
X18n0338_p0685b10║須還佛所。二、佛初明佛國因果，大士助宣此義，殊
X18n0338_p0685b11║辭異辨，若不還歸印定，物或疑網不除，是故須歸
X18n0338_p0685b12║佛所，復宗明義，故師弟相對，復宗敷演，更明佛國。
X18n0338_p0685b13║三、室內既是別座，當機之徒或生疑網，為斷此疑，
X18n0338_p0685b14║還佛所對揚。四、機宜應在佛所得悟，不從餘人，故
X18n0338_p0685b15║還佛所也。五、雖室內詮量至道，不蒙佛印，則不成
X18n0338_p0685b16║經，為印定故，須往佛所，品之來意如此也。菩薩行
X18n0338_p0685b17║品者，此中香積來者，分別菩薩法門，明淨佛國土
X18n0338_p0685b18║垢穢之行，菩薩依此而行，故名菩薩行品。
X18n0338_p0685b19║是時，佛說法於菴羅樹園，其地忽然廣博嚴事，一切
X18n0338_p0685b20║眾會，皆作金色。
X18n0338_p0685b21║就此二品，文為二：第一、從此品首至「阿難歎未曾
X18n0338_p0685b22║有，淨名為掌擎大眾，同入菴園」，名為歸佛段。第二、
X18n0338_p0685b23║從「佛述阿難如是如是」去，訖〈阿閦品〉，名為復宗說
X18n0338_p0685b24║佛國因果。彼有時發，始開二品為二：初品明佛國
X18n0338_p0685c01║之行是復宗明義；次〈見阿閦佛品〉正明顯果。一、掌
X18n0338_p0685c02║擎大眾俱往菴園；二、阿難聞香即起疑問。就第一
X18n0338_p0685c03║掌擎中，為六：一，現相；二，阿難見相白佛；三，佛為說；
X18n0338_p0685c04║四，維摩唱欲往；五，文殊問；六，用神力擎往菴園。同
X18n0338_p0685c05║金色者，表淨名所化之者，緣縛已除，皆入性淨常
X18n0338_p0685c06║寂之土，同一金光。
X18n0338_p0685c07║阿難白佛言：「世尊！以何因緣，有此瑞應？是處忽然廣
X18n0338_p0685c08║博嚴事，一切眾會皆作金色。」佛告阿難：「是維摩詰、文
X18n0338_p0685c09║殊師利，與諸大眾，恭敬圍遶，發意欲來，故先為此瑞
X18n0338_p0685c10║應。」於是維摩詰語文殊師利：「可共見佛，與諸菩薩禮
X18n0338_p0685c11║事供養。」文殊師利言：「善哉！行！今正是時。」
X18n0338_p0685c12║維摩詰即以神力，持諸大眾并師子座，置於右掌，往
X18n0338_p0685c13║詣佛所。到已著地，稽首佛足，右遶七帀，一心合掌，在
X18n0338_p0685c14║一面立。
X18n0338_p0685c15║六，擎大眾中，為二：一，到佛申敬；二，佛慰問。申敬為
X18n0338_p0685c16║三：一、大士申敬。
X18n0338_p0685c17║其諸菩薩，即皆避座，稽首佛足，亦遶七帀，於一面立。
X18n0338_p0685c18║二，諸菩薩申敬。
X18n0338_p0685c19║諸大弟子、釋、梵、四天王等，亦皆避座，稽首佛足，在一
X18n0338_p0685c20║面立。
X18n0338_p0685c21║三、釋梵申敬。
X18n0338_p0685c22║於是世尊，如法慰問諸菩薩已，
X18n0338_p0685c23║二、慰問。為三：一、慰問。
X18n0338_p0685c24║各令復坐，
X18n0338_p0686a01║二、命復座。
X18n0338_p0686a02║即皆受教。眾坐已定，
X18n0338_p0686a03║三、奉命復座。
X18n0338_p0686a04║佛語舍利弗：「汝見菩薩大士，自在神力之所為乎？」
X18n0338_p0686a05║第二阿難疑問中，為二：一，佛問舍利；二，阿難疑香。
X18n0338_p0686a06║就問舍利中，為四：一，問汝見大士神力為乎？二，答；
X18n0338_p0686a07║三，更問何如；四，答是不思議之法不可以思議心
X18n0338_p0686a08║智圖度測量。佛所以問者，只為印成室內之事，亦
X18n0338_p0686a09║為室內懷疑未了者，若聞佛印，即不復有疑。無疑
X18n0338_p0686a10║故生信，印故成經。
X18n0338_p0686a11║「唯然，已見。」「汝意云何？」「世尊！我覩其為不可思議，非意
X18n0338_p0686a12║所圖，非度所測。」
X18n0338_p0686a13║爾時，阿難白佛言：「世尊！今所聞香，自昔未有，是為何
X18n0338_p0686a14║香？」
X18n0338_p0686a15║從阿難問中，為二：一，問香；二，問消。問香中，為五：一、
X18n0338_p0686a16║阿難問。
X18n0338_p0686a17║佛告阿難：「是彼菩薩毛孔之香。」
X18n0338_p0686a18║二、佛答。
X18n0338_p0686a19║於是舍利弗語阿難言：「我等毛孔，亦出是香。」
X18n0338_p0686a20║三、身子云「我身亦香。」
X18n0338_p0686a21║阿難言：「此所從來？」
X18n0338_p0686a22║四、阿難問得香之緣。
X18n0338_p0686a23║曰：「是長者維摩詰，從眾香國，取佛餘飯。於舍食者，一
X18n0338_p0686a24║切毛孔，皆香若此。」
X18n0338_p0686b01║五、身子答，從淨名國得飯。
X18n0338_p0686b02║阿難問維摩詰：「是香氣住當久如？」
X18n0338_p0686b03║就問消中，為二：一，阿難問；二，淨名答；三，阿難稱歎。
X18n0338_p0686b04║維摩詰言：「至此飯消。」
X18n0338_p0686b05║就答中，為二：初，總答；二，別答。總答，云「此香隨於飯，
X18n0338_p0686b06║飯若消者，香亦隨消。」
X18n0338_p0686b07║曰：「此飯久如當消？」曰：「此飯勢力，至于七日，然後乃消。
X18n0338_p0686b08║更重問久如消，即別答，為二：一，事；二，理。事者，答七
X18n0338_p0686b09║日方消，譬如世食，持身止飢，一日乃歇；此食七日
X18n0338_p0686b10║乃消。又，譬如服一種藥，藥持食七日，可消藥勢，薰
X18n0338_p0686b11║身至其疾愈，此是事解。
X18n0338_p0686b12║又，阿難！若聲聞人，未入正位，食此飯者，得入正位，然
X18n0338_p0686b13║後乃消；已入正位，食此飯者，得心解脫，然後乃消；若
X18n0338_p0686b14║未發大乘意，食此飯者，至發意乃消；已發意，食此飯
X18n0338_p0686b15║者，得無生忍，然後乃消；已得無生忍，食此飯者，至一
X18n0338_p0686b16║生補處，然後乃消。譬如有藥，名曰上味，其有服者，身
X18n0338_p0686b17║諸毒滅，然後乃消。此飯如是，滅除一切諸煩惱毒，然
X18n0338_p0686b18║後乃消。」
X18n0338_p0686b19║若理解，不爾。約聲說轉法輪中，此土有半滿之教，
X18n0338_p0686b20║若二乘，名半字；大乘，名滿字。若半字中三轉法輪，
X18n0338_p0686b21║一，示；二，勸；三，證。示者，示於四諦，見諦故發真；二、勸，
X18n0338_p0686b22║勸斷思惟惑；三、證無學道，故名三轉。今香來詮理，
X18n0338_p0686b23║亦詮半字三轉法輪。此中具其義，用前七日為方
X18n0338_p0686b24║便，五停心，總、別念處，約煗、頂四法。今言凡夫位食
X18n0338_p0686c01║此香飯，轉入七方便乃消；七方便中食者，轉入正
X18n0338_p0686c02║位乃消，不入即不消，要見諦發真乃可消也，此名
X18n0338_p0686c03║示轉。從正位食者，不入思惟不消，得入思惟乃消，
X18n0338_p0686c04║此名勸轉。若思惟食者，不得無學不消，得心解脫，
X18n0338_p0686c05║成無學乃消，此名證轉。四處辨消，即是三轉四諦
X18n0338_p0686c06║法輪，示、勸、證義宛然也。復次，此香詮大乘滿字三
X18n0338_p0686c07║轉義者，先責半字，未入正位食飯，入位乃消，如身
X18n0338_p0686c08║子等已斷三界，證心解脫，得盡智、無生智，此飯復
X18n0338_p0686c09║進何果，若不進果，飯則不消；若進果，即是大乘義
X18n0338_p0686c10║也。當知，羅漢雖證四果，三界結斷，若未發大乘之
X18n0338_p0686c11║心，猶是大乘理外，未是方便位中，故《法華》云「止宿
X18n0338_p0686c12║門外，住立草菴」。若能發大乘心，即名飯消，是住方
X18n0338_p0686c13║便位也，故云「七日乃消」。從此方便位食者，入正位
X18n0338_p0686c14║乃消，即如身子於法華中，入佛知見，蒙記別，名為
X18n0338_p0686c15║入正位。約大乘中作三根，未知欲知根、知根、知已
X18n0338_p0686c16║根。若入發心，即是欲知根；從發心食飯，至無生忍
X18n0338_p0686c17║乃消，名知根；無生中食飯，至補處乃消，名知已根。
X18n0338_p0686c18║即是香教詮三無漏根，故云轉滿字法輪，逗於大
X18n0338_p0686c19║乘有緣之者。「譬如上藥」去譬顯，明「身諸毒滅」者，何
X18n0338_p0686c20║但滅三界分段之毒，上通教、別教，變易別毒；實報
X18n0338_p0686c21║中，無明分分之毒，皆能消滅。此應將毒鼓為譬，釋
X18n0338_p0686c22║成此義，莫論近遠，聞之皆死，具如前釋（云云）。
X18n0338_p0686c23║阿難白佛言：「未曾有也！世尊！如此香飯，能作佛事。」
X18n0338_p0686c24║第三阿難嗟未曾有。昔但聞聲詮，起半滿三轉，而
X18n0338_p0687a01║今香中，具足勸、示、證等，故歎為未曾有。
X18n0338_p0687a02║佛言：「如是。如是。阿難！或有佛土，以佛光明而作佛事，
X18n0338_p0687a03║有以諸菩薩而作佛事，有以佛所化人而作佛事，有
X18n0338_p0687a04║以菩提樹而作佛事，有以佛衣服、臥具而作佛事，有
X18n0338_p0687a05║以飯食而作佛事，有以園林臺觀而作佛事，有以三
X18n0338_p0687a06║十二相、八十隨形好而作佛事，有以佛身而作佛事，
X18n0338_p0687a07║有以虗空而作佛事；眾生應以此緣，得入律行。有以
X18n0338_p0687a08║夢、幻、影、響、鏡中像、水中月、熱時𦦨，如是等喻而作佛
X18n0338_p0687a09║事；有以音聲、語言、文字而作佛事；或有清淨佛土、寂
X18n0338_p0687a10║寞無言、無說無示、無識無作無為而作佛事。
X18n0338_p0687a11║第二，因阿難問，即明復宗。就此，為二：一、從此去，訖
X18n0338_p0687a12║此品末，明佛土不同、起根各異者，此即是品之來
X18n0338_p0687a13║意五重中之兩意也。若化功已畢，即是掌擎大眾，
X18n0338_p0687a14║入菴羅園，是其義也。次、室中疑情未決，或復須印，
X18n0338_p0687a15║即是佛告舍利弗「汝見大士，自在神力之所為乎」
X18n0338_p0687a16║中意，即是印定室內所說，亦是有疑皆斷也。若大
X18n0338_p0687a17║士稱揚，雖復別論餘法，皆為顯於淨國，淨國既顯，
X18n0338_p0687a18║復宗還歸佛所說，即此中文意也。又，眾生機悟在
X18n0338_p0687a19║佛，意亦今文中，上開宗中，長者前問果、次問因，佛
X18n0338_p0687a20║前答其果，二答其因，果中有二：一明果，二解釋；因
X18n0338_p0687a21║中亦二：一明因，二解釋。此中復宗，亦具二意：一、復
X18n0338_p0687a22║宗說果，即是佛國佛事不同；二、復宗明因，即是諸
X18n0338_p0687a23║菩薩請菩薩行。就果中為二：一，正明果；二，釋其意。
X18n0338_p0687a24║因中亦二：一，正明菩薩行；二，釋前後相對。義意孱
X18n0338_p0687b01║齊，故知是復宗明義也。上果門明義，一者，隨所教
X18n0338_p0687b02║化眾生而取佛土；二，調伏眾生取土；三，隨以何法
X18n0338_p0687b03║入佛慧取土；四，以何法起根取土。今此果門亦備
X18n0338_p0687b04║四義，成上當宗佛國之說，宛然是同，但不次第，前
X18n0338_p0687b05║後為異耳。良由言不疊出、語不重安，所以互說，欲
X18n0338_p0687b06║令行者不定執前後，類如《法華》三周說法，名異義
X18n0338_p0687b07║同；又如《涅槃》三十六問答中，義相對當，名字不同，
X18n0338_p0687b08║義意若正，名異非嫌。此中雖前後不次，而名義孱
X18n0338_p0687b09║齊。今第一釋上第四，雖復名殊，其義是一；第四釋
X18n0338_p0687b10║上第一，具列在文。此中釋起菩薩根有十三句，明
X18n0338_p0687b11║諸佛國起根不同，同用六塵之法來起六根也。若
X18n0338_p0687b12║是《毗曇》明色是質礙，不得通於餘塵，眼但見色，不
X18n0338_p0687b13║能兼用。大乘明義則異，於此根塵之中則能互用，
X18n0338_p0687b14║圓通諸法，如眼對紙墨之色，此色能詮一切諸法，
X18n0338_p0687b15║若空、若假、若中，世間、出世一切諸法，無不具有；只
X18n0338_p0687b16║是一墨而已，含容之德，圓通無礙，故《大品》云「一切
X18n0338_p0687b17║法趣色，是趣不過，乃至一切法趣味，是趣不過。於
X18n0338_p0687b18║食等，於法亦等」。當知根、塵備一切法故，用此根、塵
X18n0338_p0687b19║起此菩薩根也。今將一塵為語者，此是從勝為名，
X18n0338_p0687b20║如鼻根入道最利故，用香塵起之；如身根利故，用
X18n0338_p0687b21║光明觸之；此間耳根利故，用聲塵起之。未必但有
X18n0338_p0687b22║聲塵，便無五塵，如此間以聲為佛事，亦放光明，亦
X18n0338_p0687b23║香雲、香蓋、衣服等為佛事，但從勝者為正，其餘是
X18n0338_p0687b24║傍，的判聲為佛事耳。餘國若舉一塵者，亦復例爾。
X18n0338_p0687c01║光明為佛事者，放光明觸身，具詮諸法，隨觸得解，
X18n0338_p0687c02║何但他國以光為佛事，此國亦以光明化人，如諸
X18n0338_p0687c03║大乘經皆放光，駭動一切；但非此國入道正意，佛
X18n0338_p0687c04║事正通意耳。當知光明中具足一切法，如《思益》所
X18n0338_p0687c05║辨；又如《大品》放光，眾生遇者，即發菩提之心；如《華
X18n0338_p0687c06║嚴》明「光名無貪，滅除諸貪欲蔽」等皆是以光為正，
X18n0338_p0687c07║皆具諸法也。但小乘中，或言光到觸；大乘明不思
X18n0338_p0687c08║議而辨到觸。化人為佛事者，如須扇多佛留化佛
X18n0338_p0687c09║度眾生，或有佛有所施作利益眾生，用化人、化菩
X18n0338_p0687c10║薩等起眾生根。又如說《般若》，化菩薩說《般若》，即是
X18n0338_p0687c11║此間以化為佛事也。菩薩為佛事者，或有佛土，純
X18n0338_p0687c12║用菩薩為眷屬利他導眾，佛但為尊主而已。此間
X18n0338_p0687c13║亦有此義，如說《華嚴》四大菩薩諸地功德，佛但為
X18n0338_p0687c14║主，當知亦用菩薩為佛事。此菩薩語既通，不可定
X18n0338_p0687c15║判支在化人，故屬根、塵也。「菩提樹為佛事」，佛在其
X18n0338_p0687c16║下得道，莊嚴此樹，放光說法，成熟眾生。若作覆陰，
X18n0338_p0687c17║清涼為佛事，即是起於身根；別作觀樹，亦經行，即
X18n0338_p0687c18║是起眼根。如此間亦坐菩提樹得道，經中或應有
X18n0338_p0687c19║用菩提樹為佛事處，即釋此意（云云）。「園林臺觀」，此亦
X18n0338_p0687c20║有覆陰、觀覩兩義，不可判定。所屬相好者，即是色
X18n0338_p0687c21║塵起眼根，但見相好。相好自有所詮，能令物悟解，
X18n0338_p0687c22║如此間說般若時，或現尊特身巍巍，或現常身斷
X18n0338_p0687c23║疑，當知亦用相好為佛事。虗空者，但示空相，空相
X18n0338_p0687c24║能詮諸法，如〈不二門〉中云「四種、空種為二，若達四
X18n0338_p0688a01║種空與空種不異，即入不二法門」。若見此虗空為
X18n0338_p0688a02║空，空則無見，見則非空，豁無障礙，因悟諸法，但用
X18n0338_p0688a03║此為佛事故。如阿難欲見佛腹，佛言「授頭」，即見腹
X18n0338_p0688a04║中空無所有也。如虗空藏來至此界，一切法空，此
X18n0338_p0688a05║間亦用空為佛事。「夢幻十喻作佛事」，常說此法，此
X18n0338_p0688a06║法多有所詮，或有悟夢幻空乃至悟夢幻非空非
X18n0338_p0688a07║有，具如通教以十喻被大、小乘，小乘但取夢幻空，
X18n0338_p0688a08║菩薩得有。若地論師以十喻為誑相者，此乃得小
X18n0338_p0688a09║乘之空，永失大乘之有。若言既是誑相，般若以此
X18n0338_p0688a10║為佛母者，母既是誑，子亦不實，故知夢幻義通，不
X18n0338_p0688a11║可定執，則失大乘之意也。若言有佛土用夢幻為
X18n0338_p0688a12║佛事，此之佛土則誑相不實。音聲者，如此國起耳
X18n0338_p0688a13║根也。寂寞者，示心輪雖無言說，不妨有寂寞之樂。
X18n0338_p0688a14║若非樂者，何得言作佛事耶？若佛不示心，十地不
X18n0338_p0688a15║知；若示心者，蜫蟲能知，當知是示心義。此間亦用
X18n0338_p0688a16║無說無示為佛事，如淨名杜口，文殊稱述，佛或時
X18n0338_p0688a17║默然，身子又默然，廣說則無量，略示有十三種國
X18n0338_p0688a18║也。齊此是復宗明佛國，釋上第四起菩薩根義也。
X18n0338_p0688a19║如是，阿難！諸佛威儀進止，諸所施為，無非佛事。阿難！
X18n0338_p0688a20║有此四魔，八萬四千諸煩惱門，而諸眾生為之疲勞；
X18n0338_p0688a21║諸佛即以此法而作佛事，是名入一切諸佛法門。
X18n0338_p0688a22║第二，次從「如是，阿難！諸佛威儀施為是佛事」去，是
X18n0338_p0688a23║對上第三明入佛慧義，此即為二：一，明善門；二，明
X18n0338_p0688a24║惡門。從「進止威儀」去，明善門，即是淨國義明；「四魔
X18n0338_p0688b01║塵勞」去，是明惡門，是垢國義。上文明隨眾生用何
X18n0338_p0688b02║國入佛慧，佛慧者，《法華》名為佛知見，此中明入佛
X18n0338_p0688b03║法門，諸佛現國垢淨不同，為令眾生得入佛慧。若
X18n0338_p0688b04║眾生應見善法威儀進止、安詳光相尊特入者，即
X18n0338_p0688b05║為現之；宜用惡入者，現為四惡煩惱而令得入。如
X18n0338_p0688b06║《華嚴》云「女人示貪欲法門，若凡夫之人為此墮落；
X18n0338_p0688b07║善財一觸，即悟無量百千法門」。此則是示欲魔入
X18n0338_p0688b08║佛慧，如善財；滿足王行如幻法門，忿咤煞無量人，
X18n0338_p0688b09║因是得悟，即是因恚魔得入；如見婆羅門投巖赴
X18n0338_p0688b10║火，放身一去，佛法現前，即是用癡魔入佛慧。從此
X18n0338_p0688b11║三毒起等分，四分生八萬四千塵勞諸使眾生入
X18n0338_p0688b12║佛慧。既善惡兩門入慧不同，故諸佛現垢淨二國。
X18n0338_p0688b13║雖復垢淨之殊，入門一種，此上第三入於佛慧義。
X18n0338_p0688b14║菩薩入此門者，若見一切淨好佛土，不以為喜，不貪
X18n0338_p0688b15║不高；若見一切不淨佛土，不以為憂，不礙不沒；但於
X18n0338_p0688b16║諸佛生清淨心，歡喜恭敬，未曾有也！
X18n0338_p0688b17║第三，若入此門，見淨不喜，見垢不憂。此釋上第二
X18n0338_p0688b18║調伏眾生而取佛國。但諸佛為柔伏一切剛強之
X18n0338_p0688b19║人，示有垢淨，那得見此淨穢而起高下憂喜之心！
X18n0338_p0688b20║心若憂喜，不名調伏；無憂無喜，是調伏相。譬如良
X18n0338_p0688b21║毉，為差病故，授甘苦二藥，藥雖有異，差病無殊。若
X18n0338_p0688b22║見此良毉處二種藥，為愈病故，不於毉所生憎愛
X18n0338_p0688b23║心。佛亦如是，但為調伏眾生，不見淨垢為疑也。
X18n0338_p0688b24║諸佛如來功德平等！為教化眾生故，而現佛土不同。
X18n0338_p0688c01║第四，從「諸佛平等」去，是釋上第一諸佛為教化眾
X18n0338_p0688c02║生故而取佛土。此中明十方如來功德平等，一身
X18n0338_p0688c03║一智慧，力、無畏亦等。既其等，那忽一佛國淨、一佛
X18n0338_p0688c04║國垢？垢淨既殊，何謂為等？但為教化眾生，於平等
X18n0338_p0688c05║中而起慈悲，作等、不等，為化眾生，致有垢淨不同
X18n0338_p0688c06║耳。即釋成上為教化眾生也。四種土義，一無乖僻，
X18n0338_p0688c07║證知復宗宣說，結撮始終，成就前後明淨佛國土
X18n0338_p0688c08║義。
X18n0338_p0688c09║阿難！汝見諸佛國土，地有若干，而虗空無若干也。
X18n0338_p0688c10║第二，從「諸佛國土」去，即是釋成四種垢淨之意，顯
X18n0338_p0688c11║出方便隨緣、性淨寂光之土。就此為四：一，就虗空
X18n0338_p0688c12║結釋；二，略明身智；三，廣明身智；四，約三號。今就虗
X18n0338_p0688c13║空結釋，對上佛國辨果意，即用譬如有人欲於虗
X18n0338_p0688c14║空造立宮室，終不能成，依地即成；雖復依地，若無
X18n0338_p0688c15║虗空，即亦不成。此言菩薩直就法性真空之理，則
X18n0338_p0688c16║無萬行功德諸波羅蜜莊嚴法身；若依俗諦，則有
X18n0338_p0688c17║成就眾生，淨佛國土。雖復萬行功德，終是約法性
X18n0338_p0688c18║空有所成就；若無法性空，凡有所作，則不能成。今
X18n0338_p0688c19║此結釋與上立室，同明隨緣之土，為化眾生，欲令
X18n0338_p0688c20║調伏，使入佛慧，起菩薩根。雖砂石為地，七寶為地，
X18n0338_p0688c21║乃至方便有餘、自性實報種種之國，約於眾生而
X18n0338_p0688c22║有若干差別之異，性淨之土為極智所栖，無有垢
X18n0338_p0688c23║淨、高下、優劣之事也，故引「虗空無若干」為譬。雖虗
X18n0338_p0688c24║空無若干，而遍若干之國；若干之國，不得離無若
X18n0338_p0689a01║干之空。終不離若干之外，別有一無若干空也。今
X18n0338_p0689a02║四種隨緣之土，雖復垢淨不等，皆約常寂光土，故
X18n0338_p0689a03║有隨緣化他。常寂光土亦遍方便之國，離方便國，
X18n0338_p0689a04║無別常寂光土，故經云「其佛住處，名常寂光。遍一
X18n0338_p0689a05║切處，無處不有」。極智所觀，觀一切法無非法性，故
X18n0338_p0689a06║知法性，名為常寂。經言「無明明，名畢竟空」，畢竟空，
X18n0338_p0689a07║即是無明之性，此性明故，名為寂光；常住不變，名
X18n0338_p0689a08║之為常。是故「同虗空無若干」釋成垢淨土也。
X18n0338_p0689a09║如是見諸佛色身有若干耳，其無礙慧無若干也。
X18n0338_p0689a10║第二，次略舉佛身智，釋成二種之國，如釋迦丈六、
X18n0338_p0689a11║彌勒千尺，至萬延量，此即是應身差別，化物大小
X18n0338_p0689a12║而有短長。若是釋迦三藏之佛，所得智斷，獲五分
X18n0338_p0689a13║法身無礙之慧，與彌勒所得無礙之慧正習俱除，
X18n0338_p0689a14║復有何異！十方諸佛，一身一智慧，力、無畏復有何
X18n0338_p0689a15║異！常寂法性，此處無殊，或但為應身，隨現長短之
X18n0338_p0689a16║像，隨緣優劣、差降不同，故有丈六千尺、垢淨之異
X18n0338_p0689a17║耳，故言以身智釋成垢淨之國也。
X18n0338_p0689a18║阿難！諸佛色身、威相、種性、戒、定、智慧、解脫、解脫知見、
X18n0338_p0689a19║力、無所畏、不共之法、大慈、大悲，威儀所行，及其壽命，
X18n0338_p0689a20║說法教化，成就眾生，淨佛國土，具諸佛法，悉皆同等。
X18n0338_p0689a21║第三廣明身智。若作廣略明義，此前屬略，後屬廣。
X18n0338_p0689a22║若作思議、不思議明義，略屬思議二諦，三藏佛無
X18n0338_p0689a23║礙慧；從廣明身智，屬不思議二諦，明無礙慧。非但
X18n0338_p0689a24║不思議真諦有異，於思議三藏中，真不思之俗亦
X18n0338_p0689b01║異，於三藏若干之俗身相差別亦復如是。何以故？
X18n0338_p0689b02║若三藏中取應生父母之身辨其若干，取真諦五
X18n0338_p0689b03║分法身辨無若干，極智栖託於法性常寂之境，此
X18n0338_p0689b04║處無有若干。若明色身門內長者尊特之身，蓮華
X18n0338_p0689b05║藏中大相、小相現此勝應為若干；取極智所栖常
X18n0338_p0689b06║寂法身之境為無若干，當知真俗永異也。今十方
X18n0338_p0689b07║佛色等者，一者，應身之身，垢國行化亦皆同等；法
X18n0338_p0689b08║身妙色，堪然安住，此處亦等。智慧等者，應身三藏
X18n0338_p0689b09║佛，十力、無畏、慈悲亦等，乃至法身、勝應十力、無畏，
X18n0338_p0689b10║亦復不殊。姓等者，應身剎利婆羅門貴姓中生，其
X18n0338_p0689b11║事一等；法身之姓，習種性、聖種性，乃至妙覺法性，
X18n0338_p0689b12║亦皆同等。「化眾生等」，應身是化眾生，勝應亦是化
X18n0338_p0689b13║實報中眾生。此諸處既等，垢淨依報亦復是等，何
X18n0338_p0689b14║但諸佛獨有淨國！釋迦亦有淨國，名為無勝，而在
X18n0338_p0689b15║西方，何但釋迦獨娑婆行化！《涅槃》云「一切諸佛亦
X18n0338_p0689b16║於此中現轉法輪」，故知諸佛皆有隨緣若干之國
X18n0338_p0689b17║等，有常寂無礙之慧，故言廣約身智，釋成垢淨之
X18n0338_p0689b18║國也。此之身智、國土互得相釋，若是為眾生故而
X18n0338_p0689b19║取國土，致有淨穢之殊，是則依報優劣不等。依報
X18n0338_p0689b20║既不等，為眾生所受正報、身智亦復不等。此是將
X18n0338_p0689b21║國土釋身智，為此義故，即是以身智釋國土，約此
X18n0338_p0689b22║即是顯於淨穢（云云）。
X18n0338_p0689b23║是故名為三藐三佛陀，名為多陀阿伽度，名為佛陀。
X18n0338_p0689b24║第四約三號釋二國名者，為二：一，正釋三號；二，辨
X18n0338_p0689c01║義廣難受。一、正釋者，「三藐三佛陀」名正遍知。若是
X18n0338_p0689c02║三藏明正遍知，正者，對六十二見偏邪得名，觀真
X18n0338_p0689c03║不觀俗；雖名遍知，若望大乘，終名為偏，非究竟正
X18n0338_p0689c04║也。知者，窮真徧俗，皆悉明了，《釋論》明「知，知於數法、
X18n0338_p0689c05║非數法，若常、若無常皆知」。遍知非數法，即是真諦，
X18n0338_p0689c06║其慧無若干也；遍知數法，即是俗諦，深識根緣，隨
X18n0338_p0689c07║緣方便，隨有若干也，約此故名遍知。自覺者，覺真；
X18n0338_p0689c08║覺他者，覺俗。覺俗故，即是隨緣方便，若干不同；覺
X18n0338_p0689c09║真，即是性淨無礙慧，無若干也。不思議中，正者三
X18n0338_p0689c10║諦，普照名遍，知三諦，故名知。但中道之中，非數非
X18n0338_p0689c11║非數、非常非無常，深悟此理，名無礙慧，雙照二諦，
X18n0338_p0689c12║俗中差別，知病識藥，隨緣方便，垢淨不同，調伏眾
X18n0338_p0689c13║生，故有若干也；真俗自覺、覺他，例前（云云），故名正遍
X18n0338_p0689c14║知也。「多陀阿伽度」，名如法相解、如法相說，若三藏
X18n0338_p0689c15║中明「如法相解」者，即是契於真如之理，亦稱俗理
X18n0338_p0689c16║而知，亦名如法相解，故是無礙慧無有若干。應以
X18n0338_p0689c17║何法教化？何法調伏？何法入佛慧？何法起根？機感
X18n0338_p0689c18║差別而作若干說之，雖復異說，皆實不虗，故言如
X18n0338_p0689c19║法相說，故名如來釋成垢淨之義也。不思議中，如
X18n0338_p0689c20║是佛陀名覺，亦名知，例如前釋。
X18n0338_p0689c21║阿難！若我廣說此三句義，汝以劫壽，不能盡受。
X18n0338_p0689c22║就二辨三句義中，為五：一、明三句義廣，阿難所不
X18n0338_p0689c23║能持。
X18n0338_p0689c24║正使三千大千世界滿中眾生，皆如阿難，多聞第一，
X18n0338_p0690a01║得念總持，此諸人等，以劫之壽，亦不能受。如是，阿難！
X18n0338_p0690a02║諸佛阿耨多羅三藐三菩提，無有限量，智慧辯才不
X18n0338_p0690a03║可思議。」
X18n0338_p0690a04║二、明假使多阿難，亦不能持。
X18n0338_p0690a05║阿難白佛言：「我從今已往，不敢自謂以為多聞。」
X18n0338_p0690a06║三、明阿難悔責。
X18n0338_p0690a07║佛告阿難：「勿起退意。所以者何？我說汝於聲聞中，為
X18n0338_p0690a08║最多聞，非謂菩薩。
X18n0338_p0690a09║四、明佛慰喻。
X18n0338_p0690a10║且止，阿難！其有智者，不應限度諸菩薩也。一切海淵
X18n0338_p0690a11║尚可測量，菩薩禪定、智慧、總持、辯才，一切功德不可
X18n0338_p0690a12║量也。阿難！汝等捨置菩薩所行，是維摩詰一時所現
X18n0338_p0690a13║神通之力；一切聲聞、辟支佛於百千劫盡力變化，所
X18n0338_p0690a14║不能作。」
X18n0338_p0690a15║五、釋不能持之義。如文。
X18n0338_p0690a16║爾時，眾香世界菩薩來者，合掌白佛言：「世尊！我等初
X18n0338_p0690a17║見此土，生下劣想；今自悔責，捨離是心。
X18n0338_p0690a18║第二明彼菩薩請菩薩之行，即是對上復宗明佛
X18n0338_p0690a19║國因。即為三：一，請法；二，佛為說；三，稱歎還本。請中
X18n0338_p0690a20║為三：一、悔責。
X18n0338_p0690a21║所以者何？諸佛方便，不可思議，為度眾生故，隨其所
X18n0338_p0690a22║應，現佛國異。
X18n0338_p0690a23║二、領解。
X18n0338_p0690a24║唯然，世尊！願賜少法，還於彼土，當念如來。」
X18n0338_p0690b01║三、請法。請法者，明香積之國，以香味二法，來此度
X18n0338_p0690b02║人。今欲將此土之法還彼作佛事，所以請法也。彼
X18n0338_p0690b03║菩薩雖是大乘之機得悟中道，而於雙照二諦猶
X18n0338_p0690b04║未深遠；於小乘斷伏，俗中未了。是故如來為說雙
X18n0338_p0690b05║照之義，令其於化導無壅。譬如王國備有文、武兩
X18n0338_p0690b06║種，隨其靜亂，用有興廢，無賊之世，器鈍人羸；有寇
X18n0338_p0690b07║之時，兵利將勇。今明十方佛法具有三諦之義，但
X18n0338_p0690b08║娑婆多難，於權化為明；諸菩薩等於雙照純熟，彼
X18n0338_p0690b09║土善根深厚，於中道實慧速得，通達權道有疑，菩
X18n0338_p0690b10║薩欲遊於十方，須遍行三諦，故須請也。
X18n0338_p0690b11║佛告諸菩薩：「有盡、無盡解脫法門，汝等當學。
X18n0338_p0690b12║佛上答因義有二，一橫明，二豎明。此中亦有二：總
X18n0338_p0690b13║釋、別釋，雖與上文名異，義同也。今就佛答中，為三：
X18n0338_p0690b14║一，總標勸學；二，明釋；三，結。
X18n0338_p0690b15║何謂為盡？謂有為法；何謂無盡？謂無為法。如菩薩者，
X18n0338_p0690b16║不盡有為，不住無為。
X18n0338_p0690b17║釋又二：一，略釋；二，廣別釋。
X18n0338_p0690b18║何謂不盡有為？
X18n0338_p0690b19║別釋中，為三：一，先明不盡有為；二，明不住無為；三，
X18n0338_p0690b20║疊釋二種。就明不盡有為中，為三：一，標；二，釋；三，結。
X18n0338_p0690b21║謂不離大慈，不捨大悲；深發一切智心，而不忽忘；教
X18n0338_p0690b22║化眾生，終不厭惓；於四攝法，常念順行；護持正法，不
X18n0338_p0690b23║惜軀命；種諸善根，無有疲厭；志常安住，方便迴向；求
X18n0338_p0690b24║法不懈，說法無悋；勤供諸佛。故入生死，而無所畏；於
X18n0338_p0690c01║諸榮辱，心無憂喜；不輕未學，敬學如佛；墮煩惱者，令
X18n0338_p0690c02║發正念；於遠離樂，不以為貴；不著己樂，慶於彼樂。在
X18n0338_p0690c03║諸禪定，如地獄想；於生死中，如園觀想；見來求者，為
X18n0338_p0690c04║善師想；捨諸所有，具一切智想；見毀戒人，起救護想；
X18n0338_p0690c05║諸波羅蜜，為父母想；道品之法，為眷屬想。發行善根，
X18n0338_p0690c06║無有齊限；以諸淨國嚴飾之事，成己佛土；行無限施，
X18n0338_p0690c07║具足相好；除一切惡，淨身、口、意。生死無數劫，意而有
X18n0338_p0690c08║勇；聞佛無量德，志而不倦。以智慧劒，破煩惱賊；出陰、
X18n0338_p0690c09║界、入，荷負眾生，永使解脫。以大精進，摧伏魔軍，常求
X18n0338_p0690c10║無念實相智慧，行少欲知足，而不捨世法，不壞威儀，
X18n0338_p0690c11║而能隨俗。起神通慧，引導眾生，得念總持，所聞不忘。
X18n0338_p0690c12║善別諸根，斷眾生疑；以樂說辯，演法無礙。淨十善道，
X18n0338_p0690c13║受人天福；修四無量，開梵天道。勸請說法，隨喜讚善，
X18n0338_p0690c14║得佛音聲；身、口、意善，得佛威儀。深修善法，所行轉勝；
X18n0338_p0690c15║以大乘教，成菩薩僧；心無放逸，不失眾善。
X18n0338_p0690c16║釋中，凡歷四十句以明不盡有為。今言「盡、無盡」者，
X18n0338_p0690c17║不盡於俗而廣行萬行，不住於無，不同灰斷，真俗
X18n0338_p0690c18║俱照，道觀雙遊，淨穢融通，權實自在。俗諦是生死
X18n0338_p0690c19║有為，可盡之法，故名為盡；真諦是涅槃無為空法，
X18n0338_p0690c20║名不可盡。故盡、無盡門，眾生應以此門得度，即以
X18n0338_p0690c21║此法起菩薩根入佛慧也，亦是釋成室內所明「如
X18n0338_p0690c22║是病者，非真非有」之意。若入此門，乃能淨穢雙遊，
X18n0338_p0690c23║道觀自在，則不為淨名所呵。私問：若香土菩薩方
X18n0338_p0690c24║請此法，云何能遊此娑婆？私答：以權引實，故有斯
X18n0338_p0691a01║問；以實隨權，故能遊娑婆（云云）。文中「禪定如獄，生死
X18n0338_p0691a02║如園」者，此借子在難、父在宅，雖有五欲，常如受苦，
X18n0338_p0691a03║若得拔難，其心乃悅（云云）。
X18n0338_p0691a04║行如此法，是名菩薩不盡有為。
X18n0338_p0691a05║何謂菩薩不住無為？
X18n0338_p0691a06║第二從不住無為者，亦為三：一，標；二，別釋；三，結。
X18n0338_p0691a07║謂修學空，不以空為證；修學無相、無作，不以無相、無
X18n0338_p0691a08║作為證；修學無起，不以無起為證；觀於無常，而不厭
X18n0338_p0691a09║善本；觀世間苦，而不惡生死；觀於無我，而誨人不倦；
X18n0338_p0691a10║觀於寂滅，而不永寂滅；觀於遠離，而身心修善；觀無
X18n0338_p0691a11║所歸，而歸趣善法；觀於無生，而以生法荷負一切；觀
X18n0338_p0691a12║於無漏，而不斷諸漏；觀無所行，而以行法教化眾生；
X18n0338_p0691a13║觀於空無，而不捨大悲；觀正法位，而不隨小乘；觀諸
X18n0338_p0691a14║法虗妄，無牢、無人，無主、無相，本願未滿，而不虗福德、
X18n0338_p0691a15║禪定、智慧。
X18n0338_p0691a16║就釋中，歷十六句廣明不住無為也。如文。
X18n0338_p0691a17║修如此法，是名菩薩不住無為。
X18n0338_p0691a18║又具福德故，不住無為；具智慧故，不盡有為；大慈悲
X18n0338_p0691a19║故，不住無為；滿本願故，不盡有為；集法藥故，不住無
X18n0338_p0691a20║為；隨授藥故，不盡有為；知眾生病故，不住無為；滅眾
X18n0338_p0691a21║生病故，不盡有為。諸正士菩薩！已修此法，不盡有為，
X18n0338_p0691a22║不住無為。
X18n0338_p0691a23║第三就疊釋不盡、不住，即釋成上〈佛國〉之中橫、豎
X18n0338_p0691a24║二意。橫則十七句，句句之中，皆約三藏、通、別、圓等
X18n0338_p0691b01║四教四門，以明橫相；豎則從「直心徹至佛果」，有十
X18n0338_p0691b02║三句之淺深，亦有結釋橫、豎之義。今此中先歷別
X18n0338_p0691b03║四十句廣辨不盡有為；次十六句廣辨不住無為，
X18n0338_p0691b04║對上橫、豎明法相深廣之意；次有四雙疊釋三種
X18n0338_p0691b05║權實二智自地豎深、化他願滿，釋成橫、豎義。前橫
X18n0338_p0691b06║豎說之中，不盡在前，不住在後；疊釋中，不住在前，
X18n0338_p0691b07║不盡在後。後前互辨者，明無前無後，前後雙融之
X18n0338_p0691b08║意。今言不住無為，則是於實諦無滯，自行事成；不
X18n0338_p0691b09║盡有為，則是於俗諦遍知，化他無壅，權實雙照，自
X18n0338_p0691b10║他兼達。若三諦圓明，自能深徹，則是無礙慧無若
X18n0338_p0691b11║干；若以化他，無所壅礙，故能垢淨雙遊，方便若干
X18n0338_p0691b12║也。就此疊釋中有四雙：初，福德、智慧為一雙；二，慈
X18n0338_p0691b13║悲、誓願為一雙；三，識藥、授藥為一雙；四，知病、識病
X18n0338_p0691b14║為一雙。約此應明權實二智，自有自行權實、自行
X18n0338_p0691b15║化他權實、化他權實。自修中道之理為實，雙照二
X18n0338_p0691b16║諦為權，此是自行明權實。若是自觀二諦之理為
X18n0338_p0691b17║實，為他說二諦為權，是名自行化他明權實。若是
X18n0338_p0691b18║化他明權實者，此則約緣無定，或說權為實，或說
X18n0338_p0691b19║實為權，或於權中而辨權實，或於實中而辨權實，
X18n0338_p0691b20║逗機深淺，逐物便宜，不可復定。約此判思議、不思
X18n0338_p0691b21║議二種二諦，若是自行權實，一向判屬不思議二
X18n0338_p0691b22║思議。若自行化他權實，此中亦屬不思議，亦屬思
X18n0338_p0691b23║議。何故爾？如通教所明二諦，含中道在真諦中，故
X18n0338_p0691b24║言三乘人同以無言說道斷煩惱、入涅槃；若是含
X18n0338_p0691c01║真入俗者，如《涅槃》云「我與彌勒，共論世諦；五百比
X18n0338_p0691c02║丘，謂說真諦」，即是此義也。雖不正中道之名而有
X18n0338_p0691c03║中道，其義兩屬，故名為通。通者，通於二乘，見真諦
X18n0338_p0691c04║之空；若通別教、圓教，則亦見於空，亦見不空。能通
X18n0338_p0691c05║見空，即是思議見空；見不空，即是不思議。見空，智
X18n0338_p0691c06║慧如螢火；見不空，智慧如日月。日月照用既廣，治
X18n0338_p0691c07║惑亦大；二乘人智慧既小，所斷亦小。若菩薩自行，
X18n0338_p0691c08║則見空不空；化他利物，但見於空，不見不空，故知
X18n0338_p0691c09║自行化他權實，亦屬思議，亦屬不思議也。若是化
X18n0338_p0691c10║他權實，一向是思議二諦。何以故？思議二諦，無中
X18n0338_p0691c11║道體，故明真時，則永寂如空；明有時，如石裏有金，
X18n0338_p0691c12║有異於永寂之空。真俗條別，是則以永寂之意而
X18n0338_p0691c13║測真，如石金之心以解俗，故言是思議二諦。但思
X18n0338_p0691c14║議之真有漸、頓義，譬如石金漸漸融冶銷磨，鑛盡
X18n0338_p0691c15║金現。思議之真亦復如是有三種，如一切森羅，對
X18n0338_p0691c16║目千種萬形，原其同是四大，名為下；如四大，雖復
X18n0338_p0691c17║遍成諸物，俱是無常、生滅之法，名為中；如生滅雖
X18n0338_p0691c18║復遷謝，同是無生無滅，入於真諦，此豈非漸、頓也！
X18n0338_p0691c19║不思議則不如是，為有中道之本體，約體明二諦，
X18n0338_p0691c20║名不可思議。譬如意珠，能雨種種七寶，珠中畢竟
X18n0338_p0691c21║無所有，求不可得，只言畢竟空而能雨寶。不思議
X18n0338_p0691c22║理亦如是，非真非俗，畢竟清淨而能真俗具足，圓
X18n0338_p0691c23║備一切，真俗俱不可圖度，故稱不可思議。若約此
X18n0338_p0691c24║珠以譬通教者，如珠雨寶時，則無有金銀相貌，此
X18n0338_p0692a01║與凡珠何異！即是於俗破之，求寶畢竟空無，此空
X18n0338_p0692a02║與真諦斷空何異！約此明可思議相是三藏思議
X18n0338_p0692a03║二諦也。若知其功，能發願求寶，能於空中，即出種
X18n0338_p0692a04║種資生之物，此空不同二乘之人真空也。所出之
X18n0338_p0692a05║寶異於世間珍玩，此不同凡夫俗有，如菩薩深見
X18n0338_p0692a06║不思議二諦亦是開合，真、俗具出二種，如前。今將
X18n0338_p0692a07║三種權實，釋於不盡，權實雙遊之義也。復次，歷四
X18n0338_p0692a08║教明不盡、不住，今約三藏教明之，若觀真斷結，以
X18n0338_p0692a09║空為證，則同二乘灰斷，住於無為，何由能得三阿
X18n0338_p0692a10║僧祇成就佛法，故不得住於無為。不盡有為者，慈
X18n0338_p0692a11║悲六度本約有修行、教化俗中眾生，若入真則無
X18n0338_p0692a12║此事。今若斷盡諸有之因，因盡則果亡，云何得處
X18n0338_p0692a13║三界，廣行佛法？今以不盡有為結漏而修佛法，能
X18n0338_p0692a14║成道轉法輪，以三藏化他，權實具足也。通教不盡、
X18n0338_p0692a15║不住者，若盡有為，則同二乘；若住無為，乖菩薩道。
X18n0338_p0692a16║是故方便從空出假，利益眾生，如空中種樹，巧妙
X18n0338_p0692a17║方便故，故不盡有為；不取空證故，故不住無為。別
X18n0338_p0692a18║教不盡、不住者，若但用二觀為方便道，得入中道，
X18n0338_p0692a19║是為住無為、盡有為。今雖得入中道之理，但塵沙
X18n0338_p0692a20║佛法悉未現前，皆知皆學，豈得保此中道！應須照
X18n0338_p0692a21║俗，是故從中反照二諦，名不住無為；若除二諦之
X18n0338_p0692a22║俗，更無俗可觀，今照此二諦，遍行佛道，故言不盡
X18n0338_p0692a23║有為；不保中道，故言不住無為。圓教中還約別教
X18n0338_p0692a24║明義，若但觀中，即是盡二諦；不照二諦，即是住無
X18n0338_p0692b01║為。今三諦同觀，一時能了，了真不住於真，了俗不
X18n0338_p0692b02║盡於俗。不住、不盡，一時雙照，權實俱明（云云）。若是此
X18n0338_p0692b03║間多惡，故治兵講武，多以化他二諦逗之；於自行
X18n0338_p0692b04║二諦未了，故香飯來此，使三乘之人近遠皆如身
X18n0338_p0692b05║子之流，食此飯者至發心乃消，於法華中開佛知
X18n0338_p0692b06║見，即是三種權實而得具足。彼土無惡，但制禮作
X18n0338_p0692b07║樂，唯以自行權實，於化他權實未了，是故慇懃請
X18n0338_p0692b08║此方便，還香積土，施作佛事，令彼實行之者，三種
X18n0338_p0692b09║權實皆悉圓通，自在無礙也。問：彼土菩薩在香樹
X18n0338_p0692b10║下得功德藏三昧，一切佛法皆在其中，云何言於
X18n0338_p0692b11║化他權實未了？答：有二義，一者，雖具有，彼土不行
X18n0338_p0692b12║此化，則於二乘小道知根知藥，不得明了。二者，彼
X18n0338_p0692b13║土雖淨，有權有實，實者但稟一實之教，未稟方便，
X18n0338_p0692b14║是故請法也。復次，將福德、誓願、識藥、知病四雙歷
X18n0338_p0692b15║四教一一作相，分明成就（云云）。今且約圓教作之，福
X18n0338_p0692b16║德莊嚴是五度之法，必須遍約有作、無作兩種四
X18n0338_p0692b17║諦，彼土中修行諸度，具足塵沙佛法，若於分段中
X18n0338_p0692b18║修福德滿，能坐三藏道場作佛，教化眾生，故言不
X18n0338_p0692b19║盡有為也；若方便有餘中行福德滿，即其土坐道
X18n0338_p0692b20║場；乃至別教滿、圓教報土福德滿，即坐道場作佛。
X18n0338_p0692b21║今為遍滿此等福德莊嚴，故不盡有作、無作二種
X18n0338_p0692b22║有為。為智慧故，不盡有為者，境能發智，若却分段、
X18n0338_p0692b23║有餘變易等，何所觀察？既不知分段、塵沙境界相
X18n0338_p0692b24║貌，是則智慧不滿。智慧不滿，不能得隨緣諸土而
X18n0338_p0692c01║坐道場，故不盡有為，為增智慧故。此是用福慧二
X18n0338_p0692c02║嚴結成菩薩行也。第二雙不盡有為者，欲以大慈
X18n0338_p0692c03║悲拔苦與樂，此之大慈何但拔思議二諦有作之
X18n0338_p0692c04║苦與其思議真諦之樂，亦拔不思議無作四諦之
X18n0338_p0692c05║苦與其中道究竟之樂！若分段苦盡，即能道樹斷
X18n0338_p0692c06║結，為三藏佛，乃至變易苦盡，即為別教之佛，以此
X18n0338_p0692c07║大慈悲利益一切，故言不盡有為也。滿本願者，則
X18n0338_p0692c08║是昔時起四弘誓願，廣緣無作、有作二種四諦，起
X18n0338_p0692c09║此誓願，願既未滿，那得盡有為！第三集法藥亦如
X18n0338_p0692c10║是，塵沙佛法約有而論深淺、根機、大小、性欲、善惡
X18n0338_p0692c11║對治，若色若香，一切法悉須遍知，未具佛法，不應
X18n0338_p0692c12║滅受而取證，是故不住無為。無為之中，無病無藥，
X18n0338_p0692c13║無能授，今欲作度老、病、死大毉王，授與眾生，治煩
X18n0338_p0692c14║惱藥，豈得斷盡有為！以不盡故，作三藏佛，知二乘
X18n0338_p0692c15║四諦因緣法藥，治分段之病；乃至能作別教盧舍
X18n0338_p0692c16║那佛，授與中道法藥，若盡有為，無此等也！第四眾
X18n0338_p0692c17║生是有為，今住無為則不入有為巨海，何得識知
X18n0338_p0692c18║其病貪欲、瞋、癡種種相貌？既不識其病，差機說法，
X18n0338_p0692c19║是眾生怨，妄授於藥，非是明毉。為知病故，不住無
X18n0338_p0692c20║為；為滅病故，不盡有為。所言滅者，非是滅無之滅，
X18n0338_p0692c21║諸佛菩薩隨所調伏眾生處，名為解脫；自於中無
X18n0338_p0692c22║縛，能解他縛；亦不縛不脫，令眾生得不縛不脫，名
X18n0338_p0692c23║之為滅。為調伏故，不盡有為；得解脫故，名為滅病。
X18n0338_p0692c24║是名盡無盡解脫法門，汝等當學。」
X18n0338_p0693a01║第三結。如文。
X18n0338_p0693a02║爾時，彼諸菩薩，聞說是法，皆大歡喜，以眾妙華，若干
X18n0338_p0693a03║種色，若干種香，散徧三千大千世界，供養於佛，及此
X18n0338_p0693a04║經法，并諸菩薩已，稽首佛足，歎未曾有！言：「釋迦牟尼
X18n0338_p0693a05║佛，乃能於此善行方便！」言已，忽然不現，還到彼國。
X18n0338_p0693a06║第三，彼菩薩聞此方便化他權實之法，歡喜解悟，
X18n0338_p0693a07║敬禮辭別，還於本土。上文初請法時，慚愧悔過者，
X18n0338_p0693a08║悔於化他權實未明，故懺悔除蓋，請於勝法，即得
X18n0338_p0693a09║開解，三種權實具足圓滿，此是他土來此得益也。
X18n0338_p0693a10║若是此土悔過得益者，如身子等食香飯已，於法
X18n0338_p0693a11║華中慚愧尅責，自悔過咎，只是悔過未見行權實。
X18n0338_p0693a12║既尅責，覆蓋得除，於法華中開佛知見，入於佛慧，
X18n0338_p0693a13║受記成道，自行化他三種權實宛然圓滿，即是此
X18n0338_p0693a14║土蒙他得益也。二土雙遊，垢淨不二，成就圓滿雙
X18n0338_p0693a15║觀之義，究竟在此（云云）。
X18n0338_p0693a16║
X18n0338_p0693a17║維摩羅詰經文疏卷第二十七