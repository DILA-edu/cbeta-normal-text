X18n0338_p0693a18║
X18n0338_p0693a19║
X18n0338_p0693a20║
X18n0338_p0693a21║維摩羅詰經文疏卷第二十八
X18n0338_p0693a22║阿閦品
X18n0338_p0693a23║阿之言無，閦之言動。淨名以不思議之力，接妙喜
X18n0338_p0693a24║之界，令此間四眾見無動世尊及所居之國，因此
X18n0338_p0693b01║為名，稱無動品。但此部經文凡三處現於佛國：如
X18n0338_p0693b02║〈佛國品〉答長者子，意因身子之疑，現於淨國；二者，
X18n0338_p0693b03║入室論道，其事將訖，藉身子念食，現香積之界；三
X18n0338_p0693b04║者，出室還佛所，復宗辨道，明菩薩行，顯淨名所居
X18n0338_p0693b05║妙喜之國。當知三處說法，除眾生惑累，緣縛既盡，
X18n0338_p0693b06║淨土業成，現相正當表此。上文辨菩薩之行明佛
X18n0338_p0693b07║國之因，此品仍現妙喜，示佛國之果，因果之門以
X18n0338_p0693b08║明出室復宗之唱，成上佛國因果之義。證知此經
X18n0338_p0693b09║用佛國因果為宗，其文顯現。
X18n0338_p0693b10║爾時，世尊問維摩詰：「汝欲見如來，為以何等觀如來
X18n0338_p0693b11║乎？」
X18n0338_p0693b12║就此為二：初，明法身體用；二，明所居淨國。所以諸
X18n0338_p0693b13║佛既有法、應二身，亦有性淨隨緣兩土。淨名極地
X18n0338_p0693b14║大士，亦同諸佛二智非垢非淨，為是義故，不捨妙
X18n0338_p0693b15║喜，而能垢淨雙遊，二身、二土利益眾生，令得解脫。
X18n0338_p0693b16║下文自說「日月為除闇冥，遊於世間」，菩薩示行兩
X18n0338_p0693b17║土，除諸癡惑，觀身實相，即是同佛法身無礙之慧，
X18n0338_p0693b18║無若干也。方丈臥疾，託病興教，即是同佛應身方
X18n0338_p0693b19║便引接。處妙喜國界，補無動尊，即是同諸佛有於
X18n0338_p0693b20║淨國。居娑婆土，助釋迦揚化，即是同諸佛示有穢
X18n0338_p0693b21║土。隨緣利益，淨穢雙遊，圓通無礙，同於諸佛所得
X18n0338_p0693b22║權實。喻如十四、十五之月，以簡佛、菩薩異耳。就第
X18n0338_p0693b23║一明法身中，為二：一，佛問其法身；二，身子問應身。
X18n0338_p0693b24║就佛問為二：一、佛問。
X18n0338_p0693c01║維摩詰言：「如自觀身實相，觀佛亦然。
X18n0338_p0693c02║二、大士答。就答中為四：一，總答；二，別答；三，結；四，簡
X18n0338_p0693c03║邪正。就總答中，明觀身實相不殊佛，觀佛亦然者，
X18n0338_p0693c04║只自觀巴家之實相與佛實相不殊，佛之實相與
X18n0338_p0693c05║已無異，故《大品》云「諸法如實相，即是佛實相，無來
X18n0338_p0693c06║無去故」。約此中為三：一者，尋末取本；二者，就位；三
X18n0338_p0693c07║者，觀心。尋末取本者，明大士是金粟如來，所得法
X18n0338_p0693c08║身與今釋迦法身不異，故上文云「諸佛種性色，身
X18n0338_p0693c09║悉皆平等」。是故得知觀己身之本實相，與佛實相
X18n0338_p0693c10║一種無異，故言觀佛亦然。第二就位者，明大士位
X18n0338_p0693c11║居十地、補處之位，隣次於佛，當紹尊位。只十地之
X18n0338_p0693c12║相與妙覺之尊，所得實相復有何異！第三觀心者，
X18n0338_p0693c13║上文云「諸佛解脫，當於眾生心相中求；一切眾生
X18n0338_p0693c14║心相，即菩提相。眾生如、佛如，一如無二如」。實相者，
X18n0338_p0693c15║即是佛，故經言「遊心法界如虗空」，是人即能知諸
X18n0338_p0693c16║佛之境界，觀己心性既是實相，即是與諸佛心相
X18n0338_p0693c17║義齊，譬如人射法（云云）。若正觀此相，具如入不二門，
X18n0338_p0693c18║亡於二邊，正顯中道，此中重明其意。所以如來問
X18n0338_p0693c19║者，以上來辨「無礙慧無若干」，諸佛身智功德平等，
X18n0338_p0693c20║佛欲顯大士法身與諸佛不異，是故問其「云何觀
X18n0338_p0693c21║法身？」若辨法身，法身必有所指。所指之處，即是佛
X18n0338_p0693c22║國，故有此問也。他解應身之佛得有封疆界域、國
X18n0338_p0693c23║土之名，法身冥寂，有何國土！今解不爾，諸佛法身
X18n0338_p0693c24║尚非垢非淨而能隨緣雙遊垢淨，今法身非境非
X18n0338_p0694a01║智，亦雙照境智，何意不得辨於國土境界耶！故《金
X18n0338_p0694a02║光明》云「不可思議智境，不可思議智照」。此不思議
X18n0338_p0694a03║之境豈非是法身靈智所栖！《普賢觀》云「毗盧遮那」，
X18n0338_p0694a04║是極妙法身，而言有土名常寂光，遍一切處，此豈
X18n0338_p0694a05║非真國境也！
X18n0338_p0694a06║我觀如來，前際不來，後際不去，今則不住。不觀色，不
X18n0338_p0694a07║觀色如，不觀色性；不觀受、想、行、識，不觀識如，不觀識
X18n0338_p0694a08║性；非四大起，同於虗空。六入無積，眼、耳、鼻、舌、身、心已
X18n0338_p0694a09║過；不在三界，三結已離，順三脫門；三明與無明等。不
X18n0338_p0694a10║一相，不異相；不自相，不他相；非無相，非取相；不此岸，
X18n0338_p0694a11║不彼岸，不中流，而化眾生。觀於寂滅，亦不永滅；不此
X18n0338_p0694a12║不彼；不以此，不以彼；不可以智知，不可以識識。無晦、
X18n0338_p0694a13║無明，無名、無相，無強、無弱，非淨、非穢。不在方，不離方；
X18n0338_p0694a14║非有為，非無為；無示無說。不施、不慳，不戒、不犯，不忍、
X18n0338_p0694a15║不恚，不進、不怠，不定、不亂，不智、不愚，不誠、不欺，不來、
X18n0338_p0694a16║不去，不出、不入，一切言語道斷。非福田，非不福田；非
X18n0338_p0694a17║應供養，非不應供養，非取、非捨；非有相，非無相。同真
X18n0338_p0694a18║際、等法性，不可稱、不可量，過諸稱量；非大、非小，非見、
X18n0338_p0694a19║非聞，非覺、非知，離眾結縛；等諸智、同眾生，於諸法無
X18n0338_p0694a20║分別。一切無失，無濁、無惱，無作、無起，無生、無滅；無畏、
X18n0338_p0694a21║無憂，無喜、無厭、無著；無已有，無當有，無今有。不可以
X18n0338_p0694a22║一切言，說分別顯示。
X18n0338_p0694a23║第二別答。觀三世中前際不來，如見有未來之法
X18n0338_p0694a24║入於現在，可得是生是來？可得是有邊無邊？本不
X18n0338_p0694b01║見有未來之生，何況更有來人現在！是故前際不
X18n0338_p0694b02║來。後際不去者，若有法滅入過去，可得言來，可得
X18n0338_p0694b03║云如去不如去；今不見有法入過去者，是故後際
X18n0338_p0694b04║不去。今則不住者，若有法在於現在，可言在言住，
X18n0338_p0694b05║可言常與無常；今不見可得法在於現在者，何得
X18n0338_p0694b06║言其住故？三世求不可得！他解，金剛已前，無常、樂、
X18n0338_p0694b07║我、淨；金剛已後，常、樂、我、淨。今解不如此，金剛已前
X18n0338_p0694b08║常、樂、我、淨。何以故？佛性之法，本自有之，非適今也。
X18n0338_p0694b09║金剛已後無常、樂、我、淨。何以故？經言「十地菩薩，更
X18n0338_p0694b10║無量劫倒修凡事」，若法身起應六道，同凡夫生滅，
X18n0338_p0694b11║即是亦應有無常、樂、我、淨，是故同佗不同，各隨所
X18n0338_p0694b12║以。佗釋，應只是化，化是應。今解不爾，應能為化，化
X18n0338_p0694b13║不能為應，如凡夫、外道、通仙、諸天、神鬼皆能有化，
X18n0338_p0694b14║此不能為應。如化所化，亦是暫時權有，不能卒其
X18n0338_p0694b15║始終。今辨，應是應同，同其始終一期之法，名之為
X18n0338_p0694b16║應。如來以無分別心任運之智，隨緣有感，應而用
X18n0338_p0694b17║之，無所為礙，不勞運念。猶如明鏡，有像即現，而影
X18n0338_p0694b18║像相似，更無差異也。如天仙所化，作念經營，方能
X18n0338_p0694b19║有化，如畫運念，動手圖寫人形，未必全不動念。妙、
X18n0338_p0694b20║不妙約此兩譬可知。不觀色者，心如幻師，幻作種
X18n0338_p0694b21║種色，若知幻師是誑，則不得所幻之色。今色從心，
X18n0338_p0694b22║幻師幻出尚不得，此心何處見有此色！故不觀色。
X18n0338_p0694b23║不觀色如者，若見色與如異，是則泯色入如；今不
X18n0338_p0694b24║見色如之別，故不觀如。性者，或言如只是性，性只
X18n0338_p0694c01║是如，或有此義。今聖人不容重說一法兩唱所表，
X18n0338_p0694c02║今以此性為佛性，不觀色是空俗，不觀如是空真，
X18n0338_p0694c03║不觀佛性空中道，以其計中道有佛性而起順道
X18n0338_p0694c04║愛生，是為頂墮，故上文云「我及涅槃，是二皆空；唯
X18n0338_p0694c05║有空病，空病亦空」。今不觀性，是無順道愛，故不觀
X18n0338_p0694c06║性。非四大起者，雖觀是身不於四大起惑，如凡夫
X18n0338_p0694c07║不於四大起解，如二乘無惑無解，故言「不起，同虗
X18n0338_p0694c08║空」，是名實相。六入者，能積聚六塵，構造生死，不同
X18n0338_p0694c09║凡夫六入積聚，故眼、耳已過，過於凡夫六根境界。
X18n0338_p0694c10║不在三界者，出真俗故。三垢已離者，無三種國之
X18n0338_p0694c11║垢。順三脫者，緣一實相，順三脫故。「三明與無明等」，
X18n0338_p0694c12║無明之源，即是實相法性，此之法性無與等者，有
X18n0338_p0694c13║智能等，此名無等等。三明者，即天眼能徹照未來，
X18n0338_p0694c14║漏盡達於現在，宿命窮觀過去。達無明之始，雖復
X18n0338_p0694c15║十住不見其始，唯佛能知始終，既云「觀身實相，觀
X18n0338_p0694c16║佛亦然」，佛窮無明之始，今知其始等無明。漏盡者，
X18n0338_p0694c17║能知五住之漏。無明惑盡，故言等。「一相」是真諦之
X18n0338_p0694c18║相，「異相」即是俗諦之差別，今實相非真非俗，故非
X18n0338_p0694c19║一非異。不自者，遊行詣佗國名佗相，遇到父舍名
X18n0338_p0694c20║為自相，此應用真修緣修、自生佗生廣破，絕離此
X18n0338_p0694c21║等自佗，入於實相也。非無相者，非涅槃；非取相者，
X18n0338_p0694c22║非生死、非生死非凡夫、非涅槃非二乘。「不此岸」非
X18n0338_p0694c23║俗諦，「不彼岸」非真諦，「不中流」非諸煩惱惑，離此離
X18n0338_p0694c24║彼之此岸，達非此非彼之彼岸。而化眾生者，此總
X18n0338_p0695a01║明法身應用。「不此不彼」即是不生死、不涅槃二境，
X18n0338_p0695a02║「不以此、不以彼」即觀二諦之智，境智雙明。不可智
X18n0338_p0695a03║知者，散諸法故，即是真諦；不可識識者，聚諸法故，
X18n0338_p0695a04║名之為識，即是生死俗諦。「無晦無明」即是解惑，解
X18n0338_p0695a05║惑即是生死涅槃。名即世間，相即出世，故真諦名
X18n0338_p0695a06║為實相。無強無弱者，生死是剛鑛之法，名強；智慧
X18n0338_p0695a07║是扶理易悟，名弱；非強非弱，故是實相。不在方者，
X18n0338_p0695a08║法性不在生死，封疆豈有於界域！故言不住。不離
X18n0338_p0695a09║者，只常寂光土，亦是於方遍一切處，故言不離。「非
X18n0338_p0695a10║有為、非無為」，如無盡門也。「無示無說」，如維摩詰杜
X18n0338_p0695a11║口也。「不施」非是檀度之彼岸，「不慳」不同凡夫祕悋
X18n0338_p0695a12║之此岸，六度例爾。涅槃審諦為誠，生死虗假為欺。
X18n0338_p0695a13║「不來」乘如實道來成正覺，「不去」是乘從三界中出，
X18n0338_p0695a14║到薩婆若離此去來。「不出」非二乘，「不入」非凡夫。「言
X18n0338_p0695a15║語道斷」，如淨名杜口。「非福田」如呵須菩提，「非不福
X18n0338_p0695a16║田」如慰喻須菩提。「非應供」如呵須菩提，「非不應供」
X18n0338_p0695a17║如來正覺知名應供。「同真際、等法性」，冥契真實也。
X18n0338_p0695a18║「不可稱量」，即是不思議解脫之法，乃至不動亦如
X18n0338_p0695a19║也，「同眾生」，一切眾生亦如也。無分別者，入一實相，
X18n0338_p0695a20║不見高下。「無失」，無三種漏，落三土也。「無喜、無厭」等，
X18n0338_p0695a21║皆約三土煩惱以明。「無已有、當有」等，應約涅槃釋
X18n0338_p0695a22║三世偈釋此意。
X18n0338_p0695a23║世尊！如來身為若此，作如是觀。
X18n0338_p0695a24║次、結。
X18n0338_p0695b01║以斯觀者，名為正觀；若佗觀者，名為邪觀。」
X18n0338_p0695b02║次、簡邪正。如文。
X18n0338_p0695b03║爾時，舍利弗問維摩詰：「汝於何沒而來生此？」
X18n0338_p0695b04║第二從「舍利弗問」者，舍利是起教之人，既知大士
X18n0338_p0695b05║法身實相同於諸佛，復顯應身，隨緣化物，無方大
X18n0338_p0695b06║用之能，故問也。此問猶狹三藏意來，若是三藏之
X18n0338_p0695b07║佛，沒則不生；若三藏菩薩，猶有惑累，則有於生。若
X18n0338_p0695b08║爾，問其「何沒而來生此？」就此為二：一，約彈折身子；
X18n0338_p0695b09║二，佛發其所居之國。就初彈折，為二：一，明身子問。
X18n0338_p0695b10║維摩詰言：「汝所得法，有沒生乎？」舍利弗言：「無沒生也。」
X18n0338_p0695b11║「若諸法無沒生相，云何問言『汝於何沒而來生此？』」
X18n0338_p0695b12║二，答。答中為五：一，先反質；二，譬顯；三，問；四，答；五，引
X18n0338_p0695b13║佛語為釋。反質者，汝解脫之中，尚無沒生；我法身
X18n0338_p0695b14║中，那得沒生！汝既不爾，何得以此為問？
X18n0338_p0695b15║「於意云何？譬如幻師，幻作男女。」
X18n0338_p0695b16║二、譬。如幻師沒生，此豈是實！若無實錄，不得謂「有
X18n0338_p0695b17║沒生」。
X18n0338_p0695b18║「寧沒生耶？」舍利弗言：「無沒生也。」
X18n0338_p0695b19║「汝豈不聞佛說『諸法如幻相』乎？」答曰：「如是！」「若一切法
X18n0338_p0695b20║如幻相者，云何問言：『汝於何沒而來生此？』舍利弗！沒
X18n0338_p0695b21║者，為虗誑法，壞敗之相；生者，為虗誑法，相續之相。菩
X18n0338_p0695b22║薩雖沒，不盡善本；雖生，不長諸惡。」
X18n0338_p0695b23║第五結釋中，云「菩薩雖沒，不盡善本」，不同二乘人
X18n0338_p0695b24║灰身盡智，名盡善本。菩薩不滅智，不滅智所作功
X18n0338_p0695c01║德亦不滅，以此善本能益眾生，雖是不知惡、不如
X18n0338_p0695c02║凡夫之積集不盡善本，不同二乘之滅沒，由善本
X18n0338_p0695c03║不滅故，能應於垢淨之國，俱不長垢淨二國之善
X18n0338_p0695c04║惡也。
X18n0338_p0695c05║是時，佛告舍利弗：「有國名妙喜，佛號無動。是維摩詰
X18n0338_p0695c06║於彼國沒，而來生此。」
X18n0338_p0695c07║佛答淨國中，為三：一、佛說其所居隨緣淨國。
X18n0338_p0695c08║舍利弗言：「未曾有也！世尊！是人乃能捨清淨土而來，
X18n0338_p0695c09║樂此多怒害處。」
X18n0338_p0695c10║二、身子稱歎。
X18n0338_p0695c11║維摩詰語舍利弗：「於意云何？日光出時，與冥合乎？」
X18n0338_p0695c12║三、大士釋出。就釋中，為五：一，問日共闇合不？
X18n0338_p0695c13║答曰：「不也。日光出時，則無眾冥。」
X18n0338_p0695c14║二、答。
X18n0338_p0695c15║維摩詰言：「夫日何故行閻浮提？」
X18n0338_p0695c16║三、問日何意出？
X18n0338_p0695c17║答曰：「欲以明照，為之除冥。」
X18n0338_p0695c18║四、答。
X18n0338_p0695c19║維摩詰言：「菩薩如是，雖生不淨佛土，為化眾生，不與
X18n0338_p0695c20║愚闇而共合也，但滅眾生煩惱闇耳！」
X18n0338_p0695c21║五、釋出。齊此是明人同諸佛有法、應二身也（云云）。
X18n0338_p0695c22║是時，大眾渴仰，欲見妙喜世界不動如來，及其菩薩、
X18n0338_p0695c23║聲聞之眾。
X18n0338_p0695c24║第二從「大眾渴仰，欲見妙喜」去，即是現於淨國是
X18n0338_p0696a01║大士所遊居處。就此為三意：一者，驗大士之淨國；
X18n0338_p0696a02║二，令時眾起淨國之行；三，令發願往生。是故有此
X18n0338_p0696a03║一段文來。就此為七：一，大眾欽渴欲見；二，佛命令
X18n0338_p0696a04║現；三，奉命移取；四，佛勸時眾修行；五，大眾發心；六，
X18n0338_p0696a05║利益已還本；七，身子稱歎。今言「大眾欽渴欲見」者，
X18n0338_p0696a06║聞上來妙喜之國是大士所居，是故一心渴仰。
X18n0338_p0696a07║佛知一切眾會所念，
X18n0338_p0696a08║第二佛命令現，為二：初、明佛寂照鑒知，知其有念。
X18n0338_p0696a09║告維摩詰言：「善男子！為大眾會，現妙喜國不動如來，
X18n0338_p0696a10║及諸菩薩、聲聞之眾，眾皆欲見。」
X18n0338_p0696a11║二、正命令現。
X18n0338_p0696a12║於是維摩詰心念：「吾當不起于座，接妙喜國，鐵圍山
X18n0338_p0696a13║川，溪谷江河，大海泉源，須彌諸山，及日月星宿，天、龍、
X18n0338_p0696a14║鬼、神、梵天等宮，并諸菩薩、聲聞之眾，城邑聚落，男女
X18n0338_p0696a15║大小，乃至無動如來，及菩提樹，諸妙蓮華，能於十方
X18n0338_p0696a16║作佛事者；三道寶堦，從閻浮提，至忉利天，以此寶階，
X18n0338_p0696a17║諸天來下，悉為禮敬無動如來，聽受經法。閻浮提人，
X18n0338_p0696a18║亦登其階，上昇忉利，見彼諸天。妙喜世界成就如是
X18n0338_p0696a19║無量功德，上至阿迦尼吒天，下至水際，右手斷取，如
X18n0338_p0696a20║陶家輪，入此世界，猶持華鬘，示一切眾。」
X18n0338_p0696a21║第三奉命，為六：第一、心念欲移妙喜山林世界。
X18n0338_p0696a22║作是念已，入於三昧，現神通力，以其右手，斷取妙喜
X18n0338_p0696a23║世界，置於此土。
X18n0338_p0696a24║二、正現神力。
X18n0338_p0696b01║彼得神通菩薩及聲聞眾，并餘天人，俱發聲言：「唯然，
X18n0338_p0696b02║世尊！誰取我去？願見救護！」
X18n0338_p0696b03║三、得神通者，覺驚恠。
X18n0338_p0696b04║無動佛言：「非我所為，是維摩詰神力所作。」
X18n0338_p0696b05║四、佛稱是淨名所為。
X18n0338_p0696b06║其餘未得神通者，不覺不知己之所往。
X18n0338_p0696b07║五、不得通者，不覺。
X18n0338_p0696b08║妙喜世界雖入此土，而不增減；於是世界，亦不迫隘，
X18n0338_p0696b09║如本無異。
X18n0338_p0696b10║六、入於此土無損減。
X18n0338_p0696b11║爾時，釋迦牟尼佛告諸大眾：「汝等且觀妙喜世界無
X18n0338_p0696b12║動如來，其國嚴飾，菩薩行淨，弟子清白。」
X18n0338_p0696b13║第四佛勸時眾修無動如來之行。就此為三：一、勸
X18n0338_p0696b14║觀彼國嚴淨。
X18n0338_p0696b15║皆曰：「唯然，已見。」
X18n0338_p0696b16║二、時眾奉對曰見。
X18n0338_p0696b17║佛言：「若菩薩欲得如是清淨佛土，當學無動如來所
X18n0338_p0696b18║行之道。」
X18n0338_p0696b19║三、正勸修行。無動行者，如〈佛國〉中答長者子所明，
X18n0338_p0696b20║又如入室安慰調伏「行於非道，通達佛道」，如盡、無
X18n0338_p0696b21║盡門，即是淨土行也。
X18n0338_p0696b22║現此妙喜國時，娑婆世界十四那由佗人，發阿耨多
X18n0338_p0696b23║羅三藐三菩提心。
X18n0338_p0696b24║第五時眾發心修行。為二：一，發心；二，發願。有十四
X18n0338_p0696c01║由佗即悟者，皆是上來種種說法，種種神變，正說
X18n0338_p0696c02║將竟，現此淨國，俱蒙如來勸發，是故一時便有十
X18n0338_p0696c03║四由佗得悟也。
X18n0338_p0696c04║皆願生於妙喜佛土，釋迦牟尼佛即記之，曰：「當生彼
X18n0338_p0696c05║國。」
X18n0338_p0696c06║第二發願者，淨行深微，不易可辦，立誓願生，於彼
X18n0338_p0696c07║修行。此中佛記，即應當生。得記為二：一遠，二近。若
X18n0338_p0696c08║是立誓之後，必定生彼，即是近記；若是修淨行因，
X18n0338_p0696c09║必招淨土之果，如彼佛國，即是遠記。
X18n0338_p0696c10║時，妙喜世界於此國土所應饒益，其事訖已，還復本
X18n0338_p0696c11║處，舉眾皆見。
X18n0338_p0696c12║第六，如文。
X18n0338_p0696c13║佛告舍利弗：「汝見此妙喜世界及無動佛不？」
X18n0338_p0696c14║第七身子稱歎。文為六：一、佛問見不。
X18n0338_p0696c15║「唯然，已見。
X18n0338_p0696c16║二、奉答唯然。
X18n0338_p0696c17║世尊！願使一切眾生得清淨土，如無動佛；獲神通力，
X18n0338_p0696c18║如維摩詰。
X18n0338_p0696c19║三、為一切眾生發願。
X18n0338_p0696c20║世尊！我等快得善利，得見是人，親近供養。
X18n0338_p0696c21║四、自蒙有寄。
X18n0338_p0696c22║其諸眾生，若今現在，若佛滅後，聞此經者，亦得善利；
X18n0338_p0696c23║五、歎聞經功德。
X18n0338_p0696c24║況復聞已信解，受持、讀、誦、解說，如法修行。若有手得
X18n0338_p0697a01║是經典者，便為已得法寶之藏；若有讀誦，解釋其義，
X18n0338_p0697a02║如說修行，則為諸佛之所護念；其有供養如是人者，
X18n0338_p0697a03║當知則為供養於佛；其有書持此經卷者，當知其室
X18n0338_p0697a04║即有如來；若聞此經，能隨喜者，斯人則為趣一切智；
X18n0338_p0697a05║若能信解此經，乃至一四句偈，為佗說者，當知此人，
X18n0338_p0697a06║即是受阿耨多羅三藐三菩提記。」
X18n0338_p0697a07║六、況出福深。就況出中，約六番往釋，如文。若依此
X18n0338_p0697a08║語意，即是流通段，今明身子小乘之人，非是任持
X18n0338_p0697a09║大典，故不屬流通，但為流通作於起發也。
X18n0338_p0697a10║法供養品
X18n0338_p0697a11║此品正明帝釋弘經，護持大法，即是第三流通段，
X18n0338_p0697a12║凡有二品。流通是從譬得名，如洪源甘澤，從上被
X18n0338_p0697a13║下，名之為流；無所壅隔，名之為通。今用此無上法
X18n0338_p0697a14║寶、實相之經，被下代眾生，使無壅隔；季末有緣，皆
X18n0338_p0697a15║令沾潤，此是慈悲純厚故也。
X18n0338_p0697a16║爾時，釋提桓因於大眾中白佛言：「世尊！我雖從佛及
X18n0338_p0697a17║文殊師利聞百千經，未曾聞此不可思議、自在神通、
X18n0338_p0697a18║決定實相經典。
X18n0338_p0697a19║此文為二：初、從此品明天帝護法，格出月蓋法之
X18n0338_p0697a20║供養，明護持之利，深顯弘經之德重；二、從〈囑累品〉
X18n0338_p0697a21║去，明大聖慇懃付囑鄭重，當令季、像必得宣通。就
X18n0338_p0697a22║前為二：一，天帝稱歎弘經；二，如來述成其意。就「天
X18n0338_p0697a23║帝白佛」去，為三：一，歎法；二，歎人；三，發誓。今言天帝
X18n0338_p0697a24║欲護持大典，修習勝門，有持此經，故志存覆育，即
X18n0338_p0697b01║是以法供養法身。如《釋論》云「迦毗羅，生身生處；摩
X18n0338_p0697b02║伽陀，法身生處」。為報恩，多在二國之中；為報法身，
X18n0338_p0697b03║多在摩伽陀國說法護持，即是法供養也。復次，天
X18n0338_p0697b04║帝共與梵王同請說法，如來受請，觀機知不堪大
X18n0338_p0697b05║乘，仍開小教；小教既興，次應說大。今時此不思議
X18n0338_p0697b06║解脫猶是酬其昔請，《釋論》云「說般若，猶是酬梵王、
X18n0338_p0697b07║天帝之請。天帝既蒙酬請，歡喜護持」。若是言「天主
X18n0338_p0697b08║得阿那含，不應流通大教」者，此是三藏中謂為那
X18n0338_p0697b09║含；《華嚴》說「天主住十不可思議法門」，豈不堪弘通
X18n0338_p0697b10║此法！復為天主，率化群下，最為風靡！就歎法中，先
X18n0338_p0697b11║歎不思議解脫之用，次歎實相之法。非法無以成
X18n0338_p0697b12║人，非人無以顯法，故須雙歎。百千經者，即是初教
X18n0338_p0697b13║《阿含》等，《阿含》中亦授彌勒之記，何妨對文殊。復次，
X18n0338_p0697b14║通教、別教之中，未曾聞此圓教法門、具足之道，體
X18n0338_p0697b15║用難思，昔所未曾聞。
X18n0338_p0697b16║如我解佛所說義趣，若有眾生聞此經法，信解、受持、
X18n0338_p0697b17║讀誦之者，必得是法不疑。
X18n0338_p0697b18║就歎人中，為二：初、釋聞經功德。
X18n0338_p0697b19║何況如說修行！斯人則為閉眾惡趣、開諸善門，常為
X18n0338_p0697b20║諸佛之所護念；降伏外學，摧滅魔怨，修治菩提，安處
X18n0338_p0697b21║道場，履踐如來所行之跡。
X18n0338_p0697b22║次、況出如法行者。「閉眾惡趣」是止善，「開善門」是行
X18n0338_p0697b23║善。行即是觀，止即是定。就此中為約因、果兩判。為
X18n0338_p0697b24║佛護念者，明其修止行兩因，深契道理，是故加於
X18n0338_p0697c01║可加，故言護念。但佛普護眾生，眾生無瘡，毒不得
X18n0338_p0697c02║入，若修此止行之因，即是信心瘡義，亦得護念。觀
X18n0338_p0697c03║心者，只止觀調心，名之為覺。一切邪念紛動，即用
X18n0338_p0697c04║止觀二法觀之，不令緣念得起，是則常為覺心所
X18n0338_p0697c05║護。「降伏外道」即是伏見思兩惑、六十二見諸邪計
X18n0338_p0697c06║之道，得菩薩道已，能降煩惱魔，如前說；乃至四魔、
X18n0338_p0697c07║十魔。故上文云「即是始坐道樹力降魔，得甘露滅
X18n0338_p0697c08║覺道成，已於諸法無罣礙，悉能摧伏諸外道」，即是
X18n0338_p0697c09║發心修學圓觀之人，入初發心時，即能八相成道，
X18n0338_p0697c10║名之為佛。「降魔勞怨，度脫一切，修治佛道」者，即是
X18n0338_p0697c11║外化為八相之佛，而內心於法身中，修治道地滿，
X18n0338_p0697c12║殘餘佛法，安處道場。如光嚴中辦道場相，履佛之
X18n0338_p0697c13║跡，行佛所行，住佛所住，諸佛如是來，我亦如是來，
X18n0338_p0697c14║皆是隣果往歎。
X18n0338_p0697c15║世尊！若有受持、讀誦、如說修行者，我當與諸眷屬供
X18n0338_p0697c16║養給事；所在聚落、城邑、山林、曠野，有是經處，我亦與
X18n0338_p0697c17║諸眷屬，聽受法故，共到其所。其未信者，當令生信；其
X18n0338_p0697c18║已信者，當為作護。」
X18n0338_p0697c19║「若有持、讀者」去，即是第三發誓弘宣。
X18n0338_p0697c20║佛言：「善哉！善哉！天帝！如汝所說，吾助汝喜。此經廣說
X18n0338_p0697c21║過去、未來、現在諸佛，不可思議阿耨多羅三藐三菩
X18n0338_p0697c22║提。
X18n0338_p0697c23║第二從「佛言善哉善哉」去，即是述成天帝上三段：
X18n0338_p0697c24║第一，述其歎法；第二，述其歎人；第三，述其發誓。就
X18n0338_p0698a01║第一吾助爾喜者，明此經是三世佛不思議菩提，
X18n0338_p0698a02║即是述其歎法。言「三世佛不可思議菩提」，即是實
X18n0338_p0698a03║相之法，佛由此實相，能得菩提也。
X18n0338_p0698a04║是故，天帝！若善男子、善女人，受持、讀、誦、供養是經者，
X18n0338_p0698a05║則為供養去、來、今佛。天帝！正使三千大千世界如來
X18n0338_p0698a06║滿中，譬如甘蔗竹葦、稻麻叢林。若有善男子、善女人，
X18n0338_p0698a07║或以一劫，或減一劫，恭敬尊重，讚歎供養，奉諸所安。
X18n0338_p0698a08║第二從「男女受持是經，則為供養去、來、今佛」去，是
X18n0338_p0698a09║述其歎人。就此為四：初，格量功德；二，問；三，答；四，正
X18n0338_p0698a10║格量。就前格量中，為二：一、格現在供養佛。
X18n0338_p0698a11║至諸佛滅後，以一一全身舍利，起七寶塔，縱廣一四
X18n0338_p0698a12║天下，高至梵天，表剎莊嚴；以一切華香、瓔珞、幢旛、伎
X18n0338_p0698a13║樂，微妙第一，若一劫，若減一劫，而供養之。
X18n0338_p0698a14║二、格滅後起塔。
X18n0338_p0698a15║於天帝！意云何？其人植福，寧為多不？」
X18n0338_p0698a16║第二問，如文。
X18n0338_p0698a17║釋提桓因言：「多矣。
X18n0338_p0698a18║第三答，為二：一、答多矣。
X18n0338_p0698a19║世尊！彼之福德，若以百千億劫，說不能盡。」
X18n0338_p0698a20║二、釋其不可盡。所以大乘經中多格量供養生身
X18n0338_p0698a21║不及法身，何故如此？正言生身之福，不動不出；法
X18n0338_p0698a22║身功德，能動能出，出離生死，故言福不趣菩提。二
X18n0338_p0698a23║能趣菩提，於實名了因，於餘名生因，生因是緣因，
X18n0338_p0698a24║福德不動不出，不至菩提，功德有盡；於實名了因，
X18n0338_p0698b01║實即實相，了因照了，與實相相應，能趣菩提，功德
X18n0338_p0698b02║不盡，同虗空、等法界，豈得與前福德不動不出有
X18n0338_p0698b03║限之法為量！供養生身，名為生因，不趣菩提；供養
X18n0338_p0698b04║法身，實名了因，能趣菩提，是故格量不可限極。《金
X18n0338_p0698b05║剛般若》云「住相布施，如人入闇，則無所見；不住相
X18n0338_p0698b06║布施，如人有目，日光明照，見種種色。東方虗空，不
X18n0338_p0698b07║可思量；南、西、北方，亦難測度，法供養為最」。復次，《大
X18n0338_p0698b08║品》云「實相是三世諸佛之母」，母得病，諸子憂愁。若
X18n0338_p0698b09║實相之法，不廣被眾生，約眾生故言實相病。若止
X18n0338_p0698b10║供養一佛，於餘佛無功德；若謗一佛，於餘佛無罪。
X18n0338_p0698b11║若供養佛母實相之相，即於三世十方佛所，俱得
X18n0338_p0698b12║功德；若毀謗佛母，則於諸佛為怨。是故述天帝云：
X18n0338_p0698b13║「諸佛菩提，皆從是生。菩提之相，不可限量。」
X18n0338_p0698b14║佛告天帝：「當知！是善男子、善女人，聞是不可思議解
X18n0338_p0698b15║脫經典，信解、受持、讀誦、修行，福多於彼。所以者何？諸
X18n0338_p0698b16║佛菩提，皆從此生；菩提之相，不可限量。以是因緣，福
X18n0338_p0698b17║不可量。」
X18n0338_p0698b18║第四正格量中，亦述其上歎信、法兩行。「聞是不思
X18n0338_p0698b19║議之經信解」是述成上信行人，「修行福多」即是述
X18n0338_p0698b20║上法行。
X18n0338_p0698b21║佛語天帝：「過去無量阿僧祇劫，時世有佛，號曰藥王
X18n0338_p0698b22║如來、應供、正徧知、明行足、善逝、世間解、無上士、調御
X18n0338_p0698b23║丈夫、天人師、佛、世尊。世界曰大莊嚴，劫曰莊嚴，佛壽
X18n0338_p0698b24║二十小劫，其聲聞僧三十六億那由佗，菩薩僧有十
X18n0338_p0698c01║二億。
X18n0338_p0698c02║第三述其發誓弘經，護持流布。從「過去藥王佛」去，
X18n0338_p0698c03║文為四：一，明過去法供養之因由；二，明王子月蓋；
X18n0338_p0698c04║三，結會古今；四，結釋述成。就因緣由藉中，為三：一、
X18n0338_p0698c05║明有佛。
X18n0338_p0698c06║天帝！是時有轉輪聖王，名曰寶蓋，七寶具足，主四天
X18n0338_p0698c07║下。王有千子，端正勇健，能伏怨敵。爾時，寶蓋與其眷，
X18n0338_p0698c08║屬供養藥王如來，施諸所安，至滿五劫。過五劫已，告
X18n0338_p0698c09║其千子：『汝等亦當如我，以深心供養於佛。』
X18n0338_p0698c10║二、明有王勑示諸子，令興供養。
X18n0338_p0698c11║於是，千子受父王命，供養藥王如來，復滿五劫，一切
X18n0338_p0698c12║施安。
X18n0338_p0698c13║三、明諸子奉勑宣行。
X18n0338_p0698c14║其王一子，名曰月蓋，獨坐思惟：『寧有供養，殊過此者？』
X18n0338_p0698c15║第二從「其王一子，名月蓋」去，文為九：第一，王子獨
X18n0338_p0698c16║坐思惟，求勝供養；二者，空中警覺；三者，仍問勝法；
X18n0338_p0698c17║四者，天勸問如來；五者，往請於佛；六者，佛為解說；
X18n0338_p0698c18║七者，聞法得順忍；八者，佛記其護法；九者，出家為
X18n0338_p0698c19║道，為法供養。
X18n0338_p0698c20║以佛神力，空中有天，曰：『善男子！法之供養，勝諸供養。』
X18n0338_p0698c21║即問：『何謂法之供養？』
X18n0338_p0698c22║天曰：『汝可往問藥王如來，當廣為汝說法之供養。』
X18n0338_p0698c23║即時，月蓋王子行詣藥王如來，稽首佛足，却住一面，
X18n0338_p0698c24║白佛言：『世尊！諸供養中，法供養勝。云何名為法之供
X18n0338_p0699a01║養？』
X18n0338_p0699a02║佛言：『善男子！法供養者，諸佛所說深經，一切世間難
X18n0338_p0699a03║信難受，微妙難見，清淨無染，非但分別思惟之所能
X18n0338_p0699a04║得。
X18n0338_p0699a05║就第六佛為說，文為二：初，明勝妙之法；第二，從「若
X18n0338_p0699a06║聞是等經信解」者，明供養之心。今就勝法中，為四：
X18n0338_p0699a07║一者，從「佛言」去，明最妙之法；二，「菩薩法藏」者，明約
X18n0338_p0699a08║法論因；三者，從「能令眾生，坐於道場」去，是約法論
X18n0338_p0699a09║果；四者，從「諸佛賢聖」去，是為佛所歎，印其因果。今
X18n0338_p0699a10║釋第一所說深經者，然實相之理非深非淺，為深
X18n0338_p0699a11║淺兩緣於非深非淺之中作深淺二說。淺者即是
X18n0338_p0699a12║三藏、通、別之經，深者即是圓極之教，故言深經。深
X18n0338_p0699a13║經相貌，即如大士上來所說「觀身實相」之義，即是
X18n0338_p0699a14║清淨深經也。難信者，如一微塵之中有三千大千
X18n0338_p0699a15║之經，則人無信者。實相之理只在心中，無勞遠覓，
X18n0338_p0699a16║近而不識，說之不信，故云難信。難受者，若有所受，
X18n0338_p0699a17║則有所行；若無所受，則何所行！信受實相，則能修
X18n0338_p0699a18║行；若不信受，不能修習。微妙者，即是不思議解脫
X18n0338_p0699a19║之異名，亦是「三德微妙，我法妙難思」。清淨無染者，
X18n0338_p0699a20║不為三種見思所染，猶如虗空，無諸淨穢。非思量
X18n0338_p0699a21║分別能得者，動念運想，所不能契；無念無分別，自
X18n0338_p0699a22║然流入薩婆若海，亦非三藏、通、別方便之人所能
X18n0338_p0699a23║測度。
X18n0338_p0699a24║菩薩法藏所攝，陀羅尼印印之，至不退轉，成就六度，
X18n0338_p0699b01║善分別義，順菩提法，眾經之上。入大慈悲，離眾魔事，
X18n0338_p0699b02║及諸邪見。順因緣法，無我、無人、無眾生、無壽命，空、無
X18n0338_p0699b03║相、無作、無起。
X18n0338_p0699b04║第二明因。菩薩法藏所攝者，明菩薩法藏聞持前
X18n0338_p0699b05║行，三德祕密之藏不縱不橫，無所積聚，乃名為藏，
X18n0338_p0699b06║含受諸法，悉入其中。陀羅尼印者，陀羅尼名為能
X18n0338_p0699b07║遮、能持，持善不失，遮惡不起，不起不失，名之為印。
X18n0338_p0699b08║至不退轉者，即是遮持諸善，無有退者，亦是無生
X18n0338_p0699b09║法忍不退之位。成就六度者（云云）。「善分別，順於菩提」
X18n0338_p0699b10║即是「善能分別諸法相，於第一義而不動」。眾經之
X18n0338_p0699b11║上者，在三藏、通、別教等諸經之上故。「入大慈悲」即
X18n0338_p0699b12║是起無緣之慈，如上三十種慈。「離眾魔」去，即是離
X18n0338_p0699b13║八魔、十魔等，亦是離三種之愛。天魔屬生死，為愛
X18n0338_p0699b14║流轉；菩薩離此，故名離魔。及邪見者，亦是三種方
X18n0338_p0699b15║便中一切諸見，自此之前皆名邪見，實相之中皆
X18n0338_p0699b16║離此等諸見。順因緣者，因緣之性即是實相，順此
X18n0338_p0699b17║實相深觀諸法，具生、法二空因緣，即法空也，緣實
X18n0338_p0699b18║相修三空三昧。
X18n0338_p0699b19║能令眾生，坐於道場，而轉法輪，諸天、龍、神、乾闥婆等，
X18n0338_p0699b20║所共歎譽；能令眾生，入佛法藏，攝諸賢聖一切智慧；
X18n0338_p0699b21║說眾菩薩所行之道，依於諸法實相之義；明宣無常、
X18n0338_p0699b22║苦、空、無我寂滅之法，能救一切毀禁眾生；諸魔、外道，
X18n0338_p0699b23║及貪著者，能使怖畏。
X18n0338_p0699b24║第三約果明。坐道場者，若能如此圓觀實相，入涅
X18n0338_p0699c01║槃般若，名為住。住發心住時，即能八相成道，隨緣
X18n0338_p0699c02║作佛，故云「初發心時，即坐道場」。轉法輪者，是圓頓、
X18n0338_p0699c03║漸三教，故言轉法輪。天龍共歎者，既坐道場為佛，
X18n0338_p0699c04║利益一切，人天敬仰。入佛法藏者，安處諸子祕密
X18n0338_p0699c05║藏中也。圓教攝四十二賢聖，偏教攝二十七賢聖，
X18n0338_p0699c06║皆佛法藏也。一切智慧者，皆令稟偏圓之人，得入
X18n0338_p0699c07║佛慧，《法華》云「如是之人，我今亦令入於佛慧」。說眾
X18n0338_p0699c08║菩薩所行之道者，菩薩以實相為道，雖復稟餘教，
X18n0338_p0699c09║終引歸實相。依實相義者，若因若果，無得離於實
X18n0338_p0699c10║相，約此實相辦於偏圓之教。故《法華》云「若深智者，
X18n0338_p0699c11║為說此法」，即說於實相。又云「若不解此法，於如來
X18n0338_p0699c12║餘深法中，示教利喜」，即是說偏漸之教。「宣說無我、
X18n0338_p0699c13║苦、空、寂滅等能救毀禁」者，方便教中，皆乖圓極，名
X18n0338_p0699c14║為毀禁；若入圓中，無復方便之過，亦為小乘中毀
X18n0338_p0699c15║重之者，無懺悔處。若是大乘，能有無生正觀洗浣，
X18n0338_p0699c16║故言救諸毀禁。諸魔外道怖者，斷除愛、見兩種之
X18n0338_p0699c17║心，故無五怖。
X18n0338_p0699c18║諸佛、賢聖，所共稱歎。背生死苦，示涅槃樂，十方三世
X18n0338_p0699c19║諸佛所說。
X18n0338_p0699c20║第四諸佛稱歎。即契於實相，初心即能作佛，故為
X18n0338_p0699c21║諸聖之所嗟歎。背生死者，背三種生死也。示涅槃
X18n0338_p0699c22║者，即是示百句解脫也。十方佛所說者，一切佛道
X18n0338_p0699c23║同皆共說此實相也。
X18n0338_p0699c24║若聞如是等經，信解、受持、讀誦，以方便力，為諸眾生
X18n0338_p0700a01║分別解說，顯示分明，守護法故，是名法之供養。又於
X18n0338_p0700a02║諸法，如說修行，隨順十二因緣，離諸邪見，得無生忍；
X18n0338_p0700a03║決定無我、無有眾生，而於因緣果報無違無諍，離諸
X18n0338_p0700a04║我所。依於義，不依語；依於智，不依識；依了義經，不依
X18n0338_p0700a05║不了義經；依於法，不依人。隨順法相，無所入、無所歸。
X18n0338_p0700a06║無明畢竟滅故，諸行亦畢竟滅，乃至生畢竟滅，故老
X18n0338_p0700a07║死亦畢竟滅。作如是觀，十二因緣無有盡相，不復起
X18n0338_p0700a08║見，是名最上法之供養。』」
X18n0338_p0700a09║第二從「若聞如是等經」者，是明供養之心。就此為
X18n0338_p0700a10║二：一，明信行；二，明法行。若聞說實相之法，即於聞
X18n0338_p0700a11║中生解，通達無礙，名信行供養之心。若聞、不聞，如
X18n0338_p0700a12║法修行，觀因緣空，斷諸妄見，見實相理，得無生忍，
X18n0338_p0700a13║是名法行供養之心。復約四依釋之，於法行不了
X18n0338_p0700a14║不可，是名依人；諸佛之教，本為逗物根宜，不可定
X18n0338_p0700a15║執，故不依語。識是具煩惱法，不可依識。經是三方
X18n0338_p0700a16║便教，非實故不可依，了義是可依。人是生身，故不
X18n0338_p0700a17║可依。達無明源底者，知本來不生，是故畢竟無滅。
X18n0338_p0700a18║觀因緣無有盡者，即是癡如虗空不可盡。
X18n0338_p0700a19║佛告天帝：「王子月蓋，從藥王佛聞如是法，得柔順忍。
X18n0338_p0700a20║第七聞法得柔順忍者，即為二：初，得順忍之益；二，
X18n0338_p0700a21║解寶衣報恩供養。若作圓教明柔順忍者，柔是柔
X18n0338_p0700a22║伏，即是圓教之十信鐵輪之位，六根清淨中若發
X18n0338_p0700a23║真明入理，即是得無生忍也。
X18n0338_p0700a24║即解寶衣，嚴身之具，以供養佛，白佛言：『世尊！如來滅
X18n0338_p0700b01║後，我當行法供養，守護正法。願以威神，加哀建立，令
X18n0338_p0700b02║我得降伏魔怨，修菩薩行。』
X18n0338_p0700b03║解衣供養為二：一、供養。二、發願行法供養，請威神
X18n0338_p0700b04║加被，使得降怨，宣通大法。
X18n0338_p0700b05║佛知其深心所念，而記之曰：『汝於末後，守護法城。』
X18n0338_p0700b06║第八佛記者，但記其後代是弘法護持之人，與物
X18n0338_p0700b07║有緣，能興顯大法。未見記作佛之文，遠而為論，亦
X18n0338_p0700b08║應即有此義，齊文未有。
X18n0338_p0700b09║天帝！時，王子月蓋，見法清淨，聞佛授記，以信出家，修
X18n0338_p0700b10║習善法，精進不久，得五神通，逮菩薩道，得陀羅尼，無
X18n0338_p0700b11║斷辯才。於佛滅後，以其所得神通、總持、辯才之力，滿
X18n0338_p0700b12║十小劫，藥王如來所轉法輪隨而分布。
X18n0338_p0700b13║第九明出家修道，行法供養。就此為二：一，明出家
X18n0338_p0700b14║護法。
X18n0338_p0700b15║月蓋比丘，以守護法，勤行精進，即於此身，化百萬億
X18n0338_p0700b16║人，於阿耨多羅三藐三菩提立不退轉；十四那由佗
X18n0338_p0700b17║人，深發聲聞、辟支佛心；無量眾生，得生天上。
X18n0338_p0700b18║二，明化人多少。「百萬億發菩提心」是用圓教所說，
X18n0338_p0700b19║「十四由佗，發二乘心」是用方便誘引，用此圓、偏兩
X18n0338_p0700b20║法，導利眾生，故是法之供養。
X18n0338_p0700b21║天帝！時王寶蓋，豈異人乎？今現得佛，號寶𦦨如來；其
X18n0338_p0700b22║王千子，即賢劫中千佛是也。從迦羅鳩孫䭾為始得
X18n0338_p0700b23║佛，最後如來號曰樓至。月蓋比丘，則我身是。
X18n0338_p0700b24║第三結會古今，如文。
X18n0338_p0700c01║如是，天帝！當知此要，以法供養於諸供養為上為最，
X18n0338_p0700c02║第一無比。是故，天帝！當以法之供養，供養於佛。」
X18n0338_p0700c03║第四述成上發誓弘經、護持宣布，亦護行經之者，
X18n0338_p0700c04║悉使和安。
X18n0338_p0700c05║囑累品
X18n0338_p0700c06║此品流通文中第二，前明天帝發誓弘經，此辨如
X18n0338_p0700c07║來金口付囑。囑是付囑為義，以無相之實法付囑
X18n0338_p0700c08║弘護之人。累是煩勞、荷負之義。今將此大法專為
X18n0338_p0700c09║已任，令外難消轉，內行宣通，故稱囑累也。
X18n0338_p0700c10║於是，佛告彌勒菩薩言：「彌勒！我今以是無量億阿僧
X18n0338_p0700c11║祇劫所集阿耨多羅三藐三菩提，付囑於汝。
X18n0338_p0700c12║就此，文為三：一者，佛付囑彌勒；第二，付囑阿難；第
X18n0338_p0700c13║三，大眾聞經歡喜。今就第一付彌勒中，為二：初，佛
X18n0338_p0700c14║付囑；第二，彌勒受旨。就佛付囑中，為三：第一，正付
X18n0338_p0700c15║囑此經；第二，釋；第三，簡得失。今就第一付囑中，為
X18n0338_p0700c16║二：一，付囑尊經；二，命神通守護。「以無量僧祇所集
X18n0338_p0700c17║付汝」者，若按迦旃延所解，三藏中明三阿僧祇習
X18n0338_p0700c18║學佛法，百劫種相，佛道現前。此則是三藏小乘淺
X18n0338_p0700c19║近之法，修學研行，劫數為少。若按《釋論》彈於此義，
X18n0338_p0700c20║佛法無量，豈是三僧祇所學能遍？乃經無量億僧
X18n0338_p0700c21║祇習塵沙佛法，諸深法門乃可圓滿。大乘深妙，是
X18n0338_p0700c22║故學劫亦多。今言「無量劫所集」，故知是大乘妙典
X18n0338_p0700c23║付之彌勒。
X18n0338_p0700c24║如是輩經，於佛滅後，末世之中，汝等當以神力，廣宣
X18n0338_p0701a01║流布，於閻浮提，無令斷絕。
X18n0338_p0701a02║第二當以神力廣宣，令無斷絕，即是命令守護。但
X18n0338_p0701a03║以此大法付囑彌勒者，正明其是次紹尊位，智斷
X18n0338_p0701a04║方圓，與物有緣，神通具足，堪能弘護，令不斷絕。若
X18n0338_p0701a05║末代眾生去聖既久，非唯神根闇濁，亦乃鄣礙多
X18n0338_p0701a06║興。如多寶處，必饒怨賊，道高魔盛，妨難是生，若不
X18n0338_p0701a07║得聖力冥扶，則外難侵逼；若蒙神光加被，亦使心
X18n0338_p0701a08║解開通。內因外緣既整，法寶則無斷絕，是故命以
X18n0338_p0701a09║神力，加諸眾生堪聞之者。此中應引優波毱多為
X18n0338_p0701a10║魔所惱，令無數人不得悟道，遂令受化之者為魔
X18n0338_p0701a11║所惑，用神力縛於魔，一切聞經得益，不可稱計，亦
X18n0338_p0701a12║恐是用神力弘經意（云云）。
X18n0338_p0701a13║所以者何？未來世中，當有善男子、善女人，及天、龍、鬼
X18n0338_p0701a14║神、乾闥婆、羅剎等，發阿耨多羅三藐三菩提心，樂于
X18n0338_p0701a15║大法。
X18n0338_p0701a16║第二釋者，從「所以者何？未來世」去，即為二：初，明末
X18n0338_p0701a17║代亦有得道之機；次，明不聞斯經，則失善利。前明
X18n0338_p0701a18║末代有得道之機者，但凡夫緣悟不同，或見法王，
X18n0338_p0701a19║面前得益；或因去世，渴仰生悟，故經言「應以滅度
X18n0338_p0701a20║得度者而現滅度」。如為治狂子故，實在而言死，留
X18n0338_p0701a21║諸香藥，色味芬芳，悔懊心生，服藥令愈。若不見佛，
X18n0338_p0701a22║剋責精進，愧不值佛世，因是入道，得出煩惑，故佛
X18n0338_p0701a23║去世後一百年，許十萬出家，九萬得道，當知佛後
X18n0338_p0701a24║之機亦復無量。此應引毱多，佛在之時求出家，覓
X18n0338_p0701b01║智齊身子，佛言不得，即退還外道法中，佛因記之
X18n0338_p0701b02║「此人得道之機，在佛滅後巳，為阿難弟子，度人無
X18n0338_p0701b03║量，得道恒沙，時人敬譽，為無相佛」，即是釋未來世
X18n0338_p0701b04║中，天、人、龍、鬼有發心之緣，樂于大法，必得度脫，不
X18n0338_p0701b05║可不弘如此勝教，使其聞也。
X18n0338_p0701b06║若使不聞如是等經，則失善利。如此輩人，聞是等經，
X18n0338_p0701b07║必多信樂，發希有心，當以頂受，隨諸眾生所應得利，
X18n0338_p0701b08║而為廣說。
X18n0338_p0701b09║第二從「若使不聞是經，則為大失」者，但聞三藏方
X18n0338_p0701b10║便之說，則失大乘毒鼓之利。《普賢觀》云「法將滅，五
X18n0338_p0701b11║百歲時，一心修此法華三昧，即得六根清淨」，故知
X18n0338_p0701b12║末代亦能有入大乘之機，若不聞此經，永失法利，
X18n0338_p0701b13║故須宣通。
X18n0338_p0701b14║彌勒！當知菩薩有二相。
X18n0338_p0701b15║第三從「菩薩有二相」者，是簡得失。就此為二：一，簡
X18n0338_p0701b16║得失；二，廣舉非釋。就簡得失中，為三：一、標相。
X18n0338_p0701b17║何謂為二？一者，好於雜句文飾之事；二者，不畏深義，
X18n0338_p0701b18║如實能入。
X18n0338_p0701b19║二、略釋。
X18n0338_p0701b20║若好雜句文飾事者，當知是為新學菩薩；若於如是
X18n0338_p0701b21║無染無著，甚深經典無有恐畏，能入其中，聞已心淨，
X18n0338_p0701b22║受持、讀誦、如說修行，當知是為久修道行。
X18n0338_p0701b23║三、約人釋。約人若是三藏教中，多就因緣歷別事
X18n0338_p0701b24║相之中以明諸法，若依此學者，是新發意人。諸大
X18n0338_p0701c01║乘經別圓之說，無依無猗，離諸心識。言深經者，即
X18n0338_p0701c02║是「貪欲即是道，恚癡亦復然，如是三法中，具足一
X18n0338_p0701c03║切法。若離是三法，而求菩提者，譬如天與地」，指此
X18n0338_p0701c04║三毒之性能通達三毒實相不可得，猶如虗空，而
X18n0338_p0701c05║能出生一切佛法。彼經云「深達此法者，亦不破於
X18n0338_p0701c06║戒；深達此法者，亦不著無礙」。行人多謂三毒是道，
X18n0338_p0701c07║而著此無礙，毀於正戒、正見。何謂是達？於三毒之
X18n0338_p0701c08║性，其達此者，無毀無著，乃稱經意。實相之法，非因
X18n0338_p0701c09║非果而說為因果，故言是因非果。如佛性是果非
X18n0338_p0701c10║因，如大涅槃；今三毒之性，亦非因非果，而說為因
X18n0338_p0701c11║果。說為因者，即言三毒，是道具足一切佛法；說為
X18n0338_p0701c12║果者，一切眾生常寂滅相，不可復滅。若能聞此貪
X18n0338_p0701c13║欲之中辨因果二道，無著無毀，不生恐畏，當知是
X18n0338_p0701c14║久行菩薩。如此菩薩，但好實相深法，不復樂於文
X18n0338_p0701c15║華才藻、綺飾之言，釋於貞幹之法。以此往推，知是
X18n0338_p0701c16║久行菩薩也。若樂言辭，發言藻麗文字章節，乃當
X18n0338_p0701c17║一往悅於聽者，終成添水之乳，翳於實相，非久行
X18n0338_p0701c18║所行。以此簡知是新發意菩薩，如即時人數論，分
X18n0338_p0701c19║別問答，言有眉眼，亦聞大乘無猗之說，謂為晃蕩，
X18n0338_p0701c20║不生信樂。此中應引須達請佛為老母說法，老母
X18n0338_p0701c21║十方背佛，佛十方現形，要不信受。後阿難化為輪
X18n0338_p0701c22║王，方便引接，心地歡喜，信伏心生，還歸於佛，聞法
X18n0338_p0701c23║修道。何故如是？此是往日沙彌和上多說實相甚
X18n0338_p0701c24║深之語，聞不能解，不生信慕；闍梨多說因緣諸法，
X18n0338_p0702a01║事相教化，事會其心，心生愛翫，由是緣故，今聞我
X18n0338_p0702a02║語，了不入心，機在阿難，迴心入道。阿難雖復令其
X18n0338_p0702a03║生信，終歸於我乃能得道。故知文飾之法乃是悅
X18n0338_p0702a04║耳之緣，非究竟之旨，方便引入為進悟之漸，故所
X18n0338_p0702a05║不論耳。實相深法能作得道之要，毒鼓之譬，此之
X18n0338_p0702a06║謂也。約此彰新發心、久行二種之人，但看飾辭、直
X18n0338_p0702a07║語，則知得失。
X18n0338_p0702a08║彌勒！復有二法，名新學者，不能決定於甚深法。何等
X18n0338_p0702a09║為二？一者，所未聞深經，聞之驚怖生疑，不能隨順，毀
X18n0338_p0702a10║謗不信，而作是言：『我初不聞，從何所來？』二者，若有護
X18n0338_p0702a11║持、解說如是深經者，不肯親近、供養、恭敬；或時於中
X18n0338_p0702a12║說其過惡。有此二法，當知是為新學菩薩為自毀傷，
X18n0338_p0702a13║不能於深法中，調伏其心。
X18n0338_p0702a14║第二從「復有二法，所未聞經」去，是明廣舉非。就此
X18n0338_p0702a15║為二：前明二法，釋前新學毀謗不近；後明二法，釋
X18n0338_p0702a16║前久學不應輕慢取相。就前毀謗不近中者，此中
X18n0338_p0702a17║如喜根菩薩但說實相之法，明一切中有安樂性。
X18n0338_p0702a18║勝意稟三藏法，威儀無缺，持戒頭陀，忽聞喜根所
X18n0338_p0702a19║說，與其學習，相違其心，大驚恠，毀呰誹謗，不肯信
X18n0338_p0702a20║受，即時作法，擯此喜根，擯法亦成，即入地獄。此是
X18n0338_p0702a21║新發心人稟方便教，毀謗般若，不信深經。如此之
X18n0338_p0702a22║人，須深淺知。二者，或時不謗此法，然於持法之者，
X18n0338_p0702a23║無敬近心，亦復有時說其過惡，此亦是失相，皆非
X18n0338_p0702a24║久行調伏心者。
X18n0338_p0702b01║彌勒！復有二法，菩薩雖信解深法，猶自毀傷，而不能
X18n0338_p0702b02║得無生法忍。何等為二？一者，輕慢新學菩薩，而不教
X18n0338_p0702b03║誨；二者，雖解深法，而取相分別，是為二法。」
X18n0338_p0702b04║第二舉輕慢取相，《大品》明「菩薩若於同住新發心
X18n0338_p0702b05║人生輕蔑想，謂『此人無所知曉』，起此一念慢心，却
X18n0338_p0702b06║損無數劫功德，更還受罪；如其罪報竟，方能發心」，
X18n0338_p0702b07║乃復今日德行，以此而言輕慢之心，大為罪過，非
X18n0338_p0702b08║唯障礙得無生忍，乃更到受罪殃，是故簡為非。復
X18n0338_p0702b09║次，有菩薩雖解深法而取相，分別階梯漸次，格級
X18n0338_p0702b10║升降，約截明義，取相分別，生決定想，復是動念之
X18n0338_p0702b11║法，非究竟道。何以故？諸法實相，清淨湛然，尚無一
X18n0338_p0702b12║相，何況有二、三、四、五？無言無示，言之者失當，示之
X18n0338_p0702b13║者乖宗，以此分別思量之心，何能契會寂滅之法？
X18n0338_p0702b14║如三時、四時、五時，半滿、四宗、六宗等義，皆名法師，
X18n0338_p0702b15║探採經意而制立名目、判釋義門、欲言當理，皆非
X18n0338_p0702b16║一極無言之術。今家正意則不如是，圓融法界，冥
X18n0338_p0702b17║契真極，不欲令心與眾生乖諍，雖復立此四教，直
X18n0338_p0702b18║欲通釋諸經之文，非是將此欲窮源底，終不定執
X18n0338_p0702b19║四教之義。或時三教、二教、一教、無教、八教，出沒不
X18n0338_p0702b20║恒，多少無定，轉變自在，隨人消釋，不令此心介爾
X18n0338_p0702b21║有著，自執己見，非佗所解。若作如此，但是諍論，非
X18n0338_p0702b22║入道法，如南岳師說偈「狗見影便鬪，鬪之不肯罷，
X18n0338_p0702b23║遂至渴而死（云云）」。今約之簡非，約營道之意，但行人
X18n0338_p0702b24║心路不同，雖復種種，不出二條：一、聖說法；二、聖默
X18n0338_p0702c01║然。須識己心，便宜方便，若有時沈塞，於默然之道，
X18n0338_p0702c02║不得開心入，少時應須聽法，或近善知識所，能開
X18n0338_p0702c03║人心；或從經卷，尋求義理，曉發此心。或時聽法紛
X18n0338_p0702c04║動，不能靜攝，尋經討義，於事紛紜，覺於心神，無深
X18n0338_p0702c05║利益，即應冥目束體，自靜其心，入默然道。語、默兩
X18n0338_p0702c06║行調伏其心，研麤和適，善能取與，簡擇真偽。如是
X18n0338_p0702c07║時中，任修寂靜；如是時中，任修智慧。譬如天地或
X18n0338_p0702c08║晴或雨，調節陰陽，是則萬物得生。若純雨不晴，則
X18n0338_p0702c09║種子爛壞；若純晴不雨，牙𭉨乾枯，竝不能發生萬
X18n0338_p0702c10║物，要須調適，然後乃善。行者如是一向默然，則沈
X18n0338_p0702c11║昏闇塞；若純用分別，諸見競興，此則權、實不合，導
X18n0338_p0702c12║師不生。善巧運為，豁然入道，夜見電光，則入聖法。
X18n0338_p0702c13║是為學道之者，善識是非，簡別邪正也。故《大論》言
X18n0338_p0702c14║「時雨數數墮，五穀數數生；法雨數數雨，善法數數
X18n0338_p0702c15║生」。若不將聖說、聖默數數調御，實相穀不生也。若
X18n0338_p0702c16║偏著知見，終無入理，故云「雖讀百千經，邪見長諸
X18n0338_p0702c17║非，吾我毒甚盛，雖謂懷常子，石女終不生」。若於聖
X18n0338_p0702c18║說法中，能聞即悟，通達諸法，自在明了，即是信行；
X18n0338_p0702c19║聞不得悟，四念思惟，深徹深照，得其邊底，是名法
X18n0338_p0702c20║行。聖默然中亦有信行、法行，如是禪觀之時，隨觀
X18n0338_p0702c21║一境，則遍通諸境，心地開明，無纖芥之疑礙，如空
X18n0338_p0702c22║中風，是名法行；若策觀之時，不能得悟，加功慊倒，
X18n0338_p0702c23║婁婁不曉，若從善知識聞，若經卷中聞，豁如空中
X18n0338_p0702c24║無雲，表裏洞徹，此是信行。又從受化為語，如聞而
X18n0338_p0703a01║行，是聖默然；如行而聞，是聖說法。又從化後為語，
X18n0338_p0703a02║如行而聞，是聖說法；如聞而行，是聖默然。
X18n0338_p0703a03║彌勒菩薩聞說是已，白佛言：「世尊！未曾有也！如佛所
X18n0338_p0703a04║說，我當遠離如斯之惡。
X18n0338_p0703a05║第二彌勒白佛者，正明奉命受旨。就此為三：一，彌
X18n0338_p0703a06║勒受旨；二，諸菩薩受旨；三，四王受旨。就初，為二：初，
X18n0338_p0703a07║受旨；次，述成。初中，又二：初、明受誡旨。
X18n0338_p0703a08║奉持如來無數阿僧祇劫，所集阿耨多羅三藐三菩
X18n0338_p0703a09║提法。
X18n0338_p0703a10║從「奉持如來無數劫」去，是受勸旨。就此中為二，對
X18n0338_p0703a11║上二種：一者、奉通經旨。
X18n0338_p0703a12║若未來世善男子、善女人，求大乘者，當令手得如是
X18n0338_p0703a13║等經，與其念力，使受持、讀誦、為佗廣說。世尊！若後末
X18n0338_p0703a14║世，有能受持、讀、誦、為佗人說者，當知是彌勒神力之
X18n0338_p0703a15║所建立。」
X18n0338_p0703a16║二者，奉神力護持旨。此中自云「與其念力……而建立
X18n0338_p0703a17║之」，若人依安樂行而有所說法，冥空益其念力，亦
X18n0338_p0703a18║如人說法時，思量只至一條、二條，比至說時，即見
X18n0338_p0703a19║三兩節意，或可是心入義門，而能明識；或是冥空
X18n0338_p0703a20║助念，加被其人。
X18n0338_p0703a21║佛言：「善哉！善哉！彌勒！如汝所說，佛助爾喜。」
X18n0338_p0703a22║第二佛述成。
X18n0338_p0703a23║於是，一切菩薩合掌白佛：「我等亦於如來滅後，十方
X18n0338_p0703a24║國土，廣宣流布阿耨多羅三藐三菩提，復當開導諸
X18n0338_p0703b01║說法者，令得是經。」
X18n0338_p0703b02║第二眾菩薩受旨發誓。
X18n0338_p0703b03║爾時，四天王白佛言：「世尊！在在處處，城邑、聚落、山林、
X18n0338_p0703b04║曠野，有是經卷，讀、誦、解說者，我當率諸官屬，為聽法
X18n0338_p0703b05║故，往詣其所，擁護其人，面百由旬，令無伺求得其便
X18n0338_p0703b06║者。」
X18n0338_p0703b07║第三四王受旨發誓，如文。
X18n0338_p0703b08║是時，佛告阿難：「受持是經，廣宣流布。」阿難言：「唯！我已
X18n0338_p0703b09║受持要者。世尊！當何名斯經？」佛言：「阿難！是經名為『維
X18n0338_p0703b10║摩詰所說』，亦名『不可思議解脫法門』，如是受持。」
X18n0338_p0703b11║第二命阿難宣經者，阿難迹居小道，後得羅漢之
X18n0338_p0703b12║身，入無餘之時，則生分永盡，何得奉宣大經？此意
X18n0338_p0703b13║止令傳持無謬，結集法藏，故命宣經。若就本而為
X18n0338_p0703b14║語，能持十方一切佛法，豈容灰滅不能宣布此經！
X18n0338_p0703b15║就文為三：一、奉受命；二、問經名；三、佛答。二種名要
X18n0338_p0703b16║者者，即是實相，實相總攝諸法，得要即得諸法也。
X18n0338_p0703b17║佛說是經已，長者維摩詰、文殊師利、舍利弗、阿難等，
X18n0338_p0703b18║及諸天、人、阿脩羅，一切大眾，聞佛所說，皆大歡喜，作
X18n0338_p0703b19║禮而去。
X18n0338_p0703b20║第三大眾聞經，皆大歡喜也。
X18n0338_p0703b21║
X18n0338_p0703b22║維摩羅詰經文疏卷第二十八（終）
X18n0338_p0703b23║
X18n0338_p0703b24║
X18n0338_p0703c01║
X18n0338_p0703c02║
X18n0338_p0703c03║
X18n0338_p0703c04║No. 338-C
X18n0338_p0703c05║此經一部疏，合三十四卷，上《玄》、《文》三十一卷，是天
X18n0338_p0703c06║台智者大師為楊主出，至〈佛道品〉、〈不二法門品〉下，
X18n0338_p0703c07║有三卷疏是補處頂法師往前私記，接成一部，流
X18n0338_p0703c08║傳後代，故以記之耳！維大周如意元年，歲次壬辰
X18n0338_p0703c09║八月，天宮寺僧義威傳寫，誓願受持，以期佛慧，為
X18n0338_p0703c10║報三寶，往江南法華寺，斯文乃盡。爾年六十，處處
X18n0338_p0703c11║霄夕，至死無倦。
X18n0338_p0703c12║大唐開元二十二年十二月，會稽郡法華寺僧道
X18n0338_p0703c13║儀，往浦陽清泰寺，依天宮寺本寫訖。
X18n0338_p0703c14║天寶十三載福嚴寫。