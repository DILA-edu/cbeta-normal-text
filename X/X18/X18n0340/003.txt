X18n0340_p0915c04║
X18n0340_p0915c05║
X18n0340_p0915c06║
X18n0340_p0915c07║維摩經疏記卷下
X18n0340_p0915c08║天台沙門　湛然　述
X18n0340_p0915c09║淨名疏卷第十七
X18n0340_p0915c10║為從下約生滅者，生滅是行，行即智斷，就此雙定亦
X18n0340_p0915c11║云玄作。三意者，亦三教也。所以此中但三教者，大破
X18n0340_p0915c12║小故。若以如生下次雙難中就能破三教，一一皆先
X18n0340_p0915c13║立當教理，以為得記之情執也。一一皆為淨名難破。
X18n0340_p0915c14║初難破通中先約如體，次復次下約四句破。體乃約
X18n0340_p0915c15║理，四句從事，事理雖二推使不二也。事理即是智境
X18n0340_p0915c16║相依，隨理偏圓皆有事理，通教一往其事則同而理
X18n0340_p0915c17║異者，理一向異何須置疑？事雖云同仍有小別，是故
X18n0340_p0915c18║文致一往之言。言小別者，界內外殊。復次若由等者，
X18n0340_p0916a01║前以理約行，今以事約行。今問：何意通別緣修為自，
X18n0340_p0916a02║圓教則以真為自耶？乃此準前釋文為問。問：法華玄
X18n0340_p0916a03║文明車體中藏別二教以緣為自，通圓二教以真為
X18n0340_p0916a04║自，與此不同，其義何耶？答：亦不相違，但意各別。法華
X18n0340_p0916a05║玄文且在權理，界內界外權實各別，故使內外各有
X18n0340_p0916a06║即離。即者，初心即得真理，乘理至故，故用真理為自
X18n0340_p0916a07║為體，非實理故不得為自，故藏通理並皆為他，由此
X18n0340_p0916a08║因緣依之問起。問：通教等真既未極故曰斷無，還從
X18n0340_p0916a09║智生故云他耳。然復別教應須縱容，更云二義以申
X18n0340_p0916a10║其旨。地前一向以真為他，登地亦容以真為自，但別
X18n0340_p0916a11║得名多非登地，是故今文不以為自。故大涅槃等者，
X18n0340_p0916a12║佛即真智、法即真理，此證證道無復自他，故教道中
X18n0340_p0916a13║真非實說、亦真為自。須有二義者：從理；二者、破計。言
X18n0340_p0916a14║從理者，智尚本有，況復境耶？故修性合時必從本說，
X18n0340_p0916a15║故從本說名為自生，乃至雙非理性本無自他故也。
X18n0340_p0916a16║二、破計者，還須依理，理非自他，何得計四？前之二教
X18n0340_p0916a17║唯有破計，故後二教皆依遠理。若一切法如至無情
X18n0340_p0916a18║之法佛不授記者，此乃引異而難於同，況復此中且
X18n0340_p0916a19║從破說？若從立義無非授記，一切諸法得記何爽？依
X18n0340_p0916a20║尚可記，正何所論？淨名今且寄衍權教，以不記法而
X18n0340_p0916a21║難於記，純依圓教何所難耶？故圓教中在果既其依
X18n0340_p0916a22║正不二、事理不二，理既圓具，記亦何疑？果有因無，無
X18n0340_p0916a23║常果耳。況大涅槃下引證者，大旨亦然，故亦且從權
X18n0340_p0916a24║教以說。三、次約賢聖如並者，小乘賢聖權無記義，實
X18n0340_p0916b01║教具如法華經也。故四味中著諸法如及記小乘，則
X18n0340_p0916b02║為如來綺語之過，故知淨名不可即用法華經意，故
X18n0340_p0916b03║且還依方等部難。問：若爾，何不用於方等中圓，反以
X18n0340_p0916b04║諸法無如為並？答：還是方等帶別之圓，故亦未得彰
X18n0340_p0916b05║灼向說華嚴初頓理無餘說。尋此結文正用圓教釋
X18n0340_p0916b06║者，初總釋中雖有多意，或三訶一、或一訶三，故今收
X18n0340_p0916b07║之明文正意。問：何以破約三教？亦可應云那用四教？
X18n0340_p0916b08║但三藏教生門破竟，故此文中不復重述。問：只應更
X18n0340_p0916b09║約通別二教，何以破圓？答：前總釋中已料簡竟，圓人
X18n0340_p0916b10║破於語見等三，今文答中但通云執。答大論等者，佛
X18n0340_p0916b11║雖復說性常離著，今恐有著，是故須破。若以誘論，佛
X18n0340_p0916b12║亦自誘，何但彌勒？然佛必無能化想著，雖訶彌勒能
X18n0340_p0916b13║化想著，意令天子執記念祛，若捨執心，轉權歸實。大
X18n0340_p0916b14║經者，執得權記，執即名邪，此義具為智論破者，廣破
X18n0340_p0916b15║三藏菩薩因果，具如止觀記破。如金剛等者，經雖具
X18n0340_p0916b16║三，今且通破，是故今文以別圓破，皆云不可以身心
X18n0340_p0916b17║得。言不可身心得者，身聲是色，舉色例心。復次下，以
X18n0340_p0916b18║前未立，故更立之。故前等者，重將前破以示此立，即
X18n0340_p0916b19║破中立四種相融。十六相者，只是四教一十六門，執
X18n0340_p0916b20║異成機，故以門逗，元知實相本無十六。不觀不行等
X18n0340_p0916b21║者，此望下文斷德釋義，乃是反名而用釋義。何者？觀
X18n0340_p0916b22║名智德，不觀名斷，不行亦爾，例之可知。亦可應云不
X18n0340_p0916b23║斷名斷，不智名智。凡諸釋義，皆有其勢。若立中破，即
X18n0340_p0916b24║從反釋；若破中立，應從順說。正明有智即是菩提，即
X18n0340_p0916c01║是摩訶般若者，此從三德中般若立有名，於二因中
X18n0340_p0916c02║即名為了，於二嚴中即名為智，餘一切法準之可知。
X18n0340_p0916c03║心心數法不行者，以證真空為行。般若者，以證不行。
X18n0340_p0916c04║四教明至及一切法者，若準四教，二嚴之外則無復
X18n0340_p0916c05║法，今以人天及一毫等得名一切，下去例爾。離四門
X18n0340_p0916c06║等者，既云緣修，即三教之四門也。言一切妄想者，具
X18n0340_p0916c07║如前文滅諸相中。障是菩提等者，凡云障者，不過此
X18n0340_p0916c08║二，即是上求及以下化。上求兼自，下化唯他，平等法
X18n0340_p0916c09║界菩提理也。諸佛不行，此破方便教中自行。佛不度
X18n0340_p0916c10║生者，即破方便教中化他。少說斷者，菩提名智，今釋
X18n0340_p0916c11║菩提不多言斷，故二十九中但有今斷，由少復雜，故
X18n0340_p0916c12║不分章。所以然者，欲明圓文智斷不二。若有方便偏
X18n0340_p0916c13║教所明至對內意根即是二者，權教初心不離情想，
X18n0340_p0916c14║不知意根是菩提，以有能對及所對故。圓教至非智
X18n0340_p0916c15║來會理者，從初發心，智與理俱，由智從理，因果義同，
X18n0340_p0916c16║豈從智因來契理果？而不與合者，一者、無明不盡；二
X18n0340_p0916c17║者、無明體如。次下七番即是。不可以身心得等者，前
X18n0340_p0916c18║文已破身心得竟，今復言者，前一向破，今明相即，得
X18n0340_p0917a01║而不得，不得而得，下去諸句一切悉然。言無處者，方
X18n0340_p0917a02║便教中心為能依，依於身土，是故以色名之為處，亦
X18n0340_p0917a03║可身心俱名為處，觀智即是能依法也。離所依外，無
X18n0340_p0917a04║別能依。假名等者，觀假即理，理攝一切，不同小乘觀
X18n0340_p0917a05║無我等。次命光嚴童子中至即其事也者，如云非青
X18n0340_p0917a06║見青等也。藏別但有色心之光者，方便教中不說理
X18n0340_p0917a07║具，是故不云第一義光。言色心者，光既即是色，從色
X18n0340_p0917a08║放光，但可云色心即偏真，由偏真故，故無心光，第一
X18n0340_p0917a09║義光即圓真也。然第一義非不由色，全色是心從心
X18n0340_p0917a10║為本，小乘不即致分色心，應細約教一一分別。別教
X18n0340_p0917a11║不與前二合明，仍云亦爾者，地同於未見心光不無
X18n0340_p0917a12║小異，故別言之，故唯有之。言簡於三教童子至名童
X18n0340_p0917a13║真者，若約別教且在七住，今從圓文必不全爾，但是
X18n0340_p0917a14║且借童真名耳。故圓初住即得無染童真位也。初明
X18n0340_p0917a15║出入相逢者，先約事釋，次若約內行解下即約理解，
X18n0340_p0917a16║若迷若悟無異路故。如人迷故以東為西，迷悟人殊
X18n0340_p0917a17║理路一也。若從示迹以為解者，光嚴從實而示權不
X18n0340_p0917a18║出而出，淨名從權以示實不入而入。為欲說圓教至
X18n0340_p0917a19║事迹者，唯欲說於圓理故耳。故圓教中能表之事，亦
X18n0340_p0917a20║破皆令入實故也。天衣七寶虗空等座，並出勝天王
X18n0340_p0917a21║經。（檢）燋炷具如止觀記中，意明燋炷但是斷位，今則
X18n0340_p0917a22║非果理不離果理，雖非因理不離因理為道場也。是
X18n0340_p0917a23║故斷非初後不離初後，依之任運自得道場。答：諸方
X18n0340_p0917a24║便教一往約觀者，觀義猶疎，但是附理。方便至為例
X18n0340_p0917b01║者，仍約當分。初四番一往豎等者，所以不與後二十
X18n0340_p0917b02║五番總名廣者，橫豎別故。此三心如磁石等者，任運
X18n0340_p0917b03║意也，顯住任運上求下化。華嚴等者，引成正覺以證
X18n0340_p0917b04║直心，云是道場及真實性證無虗假。法華經歎五品
X18n0340_p0917b05║等者，至五品位必至六根，隣於初住分真道場。具發
X18n0340_p0917b06║萬行等者，自行化他俱得名行。自然流入者，海亦證
X18n0340_p0917b07║深，具如前釋。淨土中分別者，同是取土利物道場，豈
X18n0340_p0917b08║非當得成佛之處？六度中一一皆云法身者，六度悉
X18n0340_p0917b09║能滿法身故。然但用對治以為能依，故一一句皆是
X18n0340_p0917b10║所依，所依即是真法身也。又智中但四者，智無世間
X18n0340_p0917b11║耳，亦且從於出世智說，故可例前通用五也。慈等四
X18n0340_p0917b12║等已下，一一皆須從圓以釋，語似方便釋成圓。顯出
X18n0340_p0917b13║法性真淨六根者，入初住時六根俱十，六根即是六
X18n0340_p0917b14║通故也。乃能出等者，除入勝處也。言能出二乘等者，
X18n0340_p0917b15║小從大出大必具小，故今開之皆令成大。以其因中
X18n0340_p0917b16║等者，因中用於小乘八解脫，後轉入大見八解理，一
X18n0340_p0917b17║一地中具足佛性，是故轉名解脫也。後用利物還依
X18n0340_p0917b18║本習隨宜設化，以一切法得入中已，悉具難思化他
X18n0340_p0917b19║之行，心之與法俱名行也，故成二十五三昧中勝妙
X18n0340_p0917b20║解脫也。方便是道場等者，方便即實道道存焉。多聞
X18n0340_p0917b21║是道場者，自治治他俱得名為如聞行也。除倒顯性
X18n0340_p0917b22║悉破八也。言顯發者，即於文字而達至理。釋道場義
X18n0340_p0917b23║一一皆云初心菩薩者，道場即是從果立名，今通於
X18n0340_p0917b24║因故並云初發心，發心畢竟二不別故，亦可以六即
X18n0340_p0917c01║而分別之。然此四菩薩初二約果，後二因者亦表初
X18n0340_p0917c02║後不二故耳。第三結成者，初文開章即云結釋，此中
X18n0340_p0917c03║從便即云結成，結只是成耳。
X18n0340_p0917c04║淨名疏卷第十八
X18n0340_p0917c05║次命持世中云大論明帝釋多著欲為說十五種觀
X18n0340_p0917c06║門，既破欲巳仍令轉教說於般若。亦是三德者，常依
X18n0340_p0917c07║法身、般若、慧命、解脫、法財五種三堅。未知說何也者，
X18n0340_p0917c08║既破天樂只應為說三藏三堅，但天主機難可定判，
X18n0340_p0917c09║破欲之後豈必藏耶？俱通四機故未定判。魔即自等
X18n0340_p0917c10║者，自照一理具足三千，故令魔及女機熟。至持世所
X18n0340_p0917c11║覩淨名譏，即是調他界內外魔也。空聲三釋並無去
X18n0340_p0917c12║取者，已如前文阿難中釋。降魔伏眾魔者，淨名寄此
X18n0340_p0917c13║潛譏魔眾，以示天女住宮之儀。樂淨佛國土者，一切
X18n0340_p0917c14║皆是佛土之行。此中別示淨土言者，即此別示是通
X18n0340_p0917c15║示也。恐諸天女未有菩薩淨佛土緣。樂成就相好者，
X18n0340_p0917c16║相好即是取土之身。諸方便教行時非證時，前二人
X18n0340_p0917c17║二教行證可知，別教地前名為行時，未見中道不名
X18n0340_p0917c18║證時。若小證者，通教七地及兩二乘，亦可粗通兩教
X18n0340_p0918a01║學地。次命善得中云關河舊解者，觀今文意不取此
X18n0340_p0918a02║解。釋弟子中前訶弟子已久除邪，今訶菩薩須與異
X18n0340_p0918a03║小，此乃以圓而訶於偏，或圓訶藏是故不取。其行淫
X18n0340_p0918a04║祀善得既是等者，今但云菩薩不分教別，準諸文意
X18n0340_p0918a05║故唯須圓。四別問法施之會等者，文但略法施而已，
X18n0340_p0918a06║經但對財而云法施，其旨難辨，故須問起。然向疏文
X18n0340_p0918a07║雖說財中有法之理，未是彰灼示其觀門，今欲雙明，
X18n0340_p0918a08║故亦須問。答中云備有兩義，義通於四，即理唯圓，故
X18n0340_p0918a09║約法論財，用施一切，受者無不咸沾法門。法既無涯，
X18n0340_p0918a10║施亦無限，以此傳化，如無盡故燈。此非正意，義立而
X18n0340_p0918a11║已，故云亦有，以三教心不能即故。故三教理，理外論
X18n0340_p0918a12║事，事不見理，不稱圓宗，及但約觀以為解釋。出沒者，
X18n0340_p0918a13║有無也。只圓教中於諸經論有無不定，何但前之三
X18n0340_p0918a14║教文耶？故四教文並得名為出沒不定。十法界至一
X18n0340_p0918a15║切法者，問：雙照即是施十法界，然施十界有何功德？
X18n0340_p0918a16║九界若非，何以施彼？九界若是，用佛界為？答：若事若
X18n0340_p0918a17║理，皆有勝益。所言事者，斷六界法與其四界，與其斷
X18n0340_p0918a18║法，故名為施。後四界中卷權歸實，漸與不定，事理皆
X18n0340_p0918a19║然。所言理者，十界之理同在一心，不一不多，不無不
X18n0340_p0918a20║有，十即是百，百即是千，千即三千，而空、假、中，故空、假、
X18n0340_p0918a21║中咸名理法。法不出事，故號法財。以法融財，以財引
X18n0340_p0918a22║法，用施於彼，名為法施。故法在財，名波羅蜜。如意珠
X18n0340_p0918a23║譬，思之可知。復次下，亦令用權助不思議，即如法華
X18n0340_p0918a24║異方便等，通望眾人亦名一切。迹中善得等者，若爾
X18n0340_p0918b01║本地善得，此會自知法施之理，但為受者其心未融，
X18n0340_p0918b02║故重請之成受者解，符成之義其理宛然。淨名元示
X18n0340_p0918b03║財中之法，意令後代行者說者，觀文對境皆須約財
X18n0340_p0918b04║論法故也。若離財等者，三教於財必無其法。以財施
X18n0340_p0918b05║人至一切法者，問：諸佛菩薩深位之人，何嘗離於以
X18n0340_p0918b06║財導法？眾生受用地水火風，任運常蒙佛菩薩益，諸
X18n0340_p0918b07║佛菩薩不可數知，受用時長眾生久益，如何更令凡
X18n0340_p0918b08║夫假想？如是作者所益幾何？況復反隱佛菩薩術。答：
X18n0340_p0918b09║其義實爾，然須曉宗，先荷聖恩兼蒙凡益。但化物之
X18n0340_p0918b10║式譬若征夫，大陣難當理藉多戰，良將雖強不容獨
X18n0340_p0918b11║致，傍資散健併力共攻，散健獲勳功由將術。況設未
X18n0340_p0918b12║破賊教練，何嫌卒急施兵？拔健為將縱未全可，勉強
X18n0340_p0918b13║礪器方堪不難。故諸佛菩薩無始運慈，而諸眾生亦
X18n0340_p0918b14║無始沾化，以是得知眾生難化，常處生死受苦時長，
X18n0340_p0918b15║忽感應道交乃彼此兼益。況復眾生亦有先修淨土
X18n0340_p0918b16║行者，彼彼弘願更互相熏，彼彼相資至果方益，即受
X18n0340_p0918b17║化者共別不同，彼我悉然深可思也。故一佛出世眾
X18n0340_p0918b18║聖咸臻，須達老婢例之可見。生功德智慧之法身也
X18n0340_p0918b19║者，法施緣了即顯同體之法身也。無施無受等者，意
X18n0340_p0918b20║明大捨等無緣慈，是故彼此皆云無也。故以四種不
X18n0340_p0918b21║可說法名為平等，即是大捨之體理也。平等真法界
X18n0340_p0918b22║佛不度眾生等者，於此捨中慈悲喜三即是度心，捨
X18n0340_p0918b23║中無著即是不度。然四與六及諸雜行，一一皆是獨
X18n0340_p0918b24║頭法施，為欲相成故並列耳。二約六度正行者，前四
X18n0340_p0918c01║及雜無非正行，然在諸教多皆列六，故六攝諸六為
X18n0340_p0918c02║菩薩之正行也。約四等者，四若得六方稱兼懷。教化
X18n0340_p0918c03║眾生去約三脫者，即以空等對化生等，既是圓行應
X18n0340_p0918c04║具一切，對雖只爾不必全然，互對亦成圓行故也。用
X18n0340_p0918c05║互對意一一釋之，令成圓義方稱教旨。起於慧業者，
X18n0340_p0918c06║此亦復與諸文不等，諸智文對或云因果，今乃以慧
X18n0340_p0918c07║而蕩於智。如是善男子者，如前諸句一一皆須約圓
X18n0340_p0918c08║施心細辨相狀，具如前章明諸教意來入此中，寄法
X18n0340_p0918c09║華說述其觀旨，悉入法門觀財如法，方稱此中諸科
X18n0340_p0918c10║文旨。若唯消法相，何能涉於財中法耶？法施既迷亦
X18n0340_p0918c11║不達於菩提道場及法樂等，如今消釋方表其事，是
X18n0340_p0918c12║故不與貪等相應，乃至不與無量相應，唯與一實不
X18n0340_p0918c13║受冥合。波羅門發心者，此最利根，是故於中別標其
X18n0340_p0918c14║發。
X18n0340_p0918c15║淨名疏卷第十九
X18n0340_p0918c16║前明淨名託疾等者，即指前來兩節文也。方便品中
X18n0340_p0918c17║廣為諸來問疾者說，此有二義：近為俗眾當座之益，
X18n0340_p0918c18║遠為後時印定成經，即方便品初料簡文是。次弟子
X18n0340_p0919a01║品初云自念寢疾于床等，具如前文五種利益，今欲
X18n0340_p0919a02║總以前二處文而為室外。室外彈訶者，問：何以不云
X18n0340_p0919a03║世界悉耶？答：二門各須先歡喜已方可為說，二門共
X18n0340_p0919a04║有是故不論。問：第一義理亦是共有，何以明之？答：雖
X18n0340_p0919a05║即共有有入不入，而於求入者故須說之。又世界一
X18n0340_p0919a06║種有則不定，若第一義一向須有，是故須說。權謀者，
X18n0340_p0919a07║明方便品處處現身即其事也。問：應云無謀之權，何
X18n0340_p0919a08║以更得云權謀耶？答：無謀即是大權謀也。大像無形、
X18n0340_p0919a09║大音希聲，故知不思議之權謀即希聲無形，云大形
X18n0340_p0919a10║聲也。前已用一四教等者，言凡夫者指方便品，言二
X18n0340_p0919a11║乘者指弟子品，諸偏菩薩者指菩薩品。問：只應合云
X18n0340_p0919a12║以圓折伏，而云四者何耶？答：訶凡用藏、訶小用衍、斥
X18n0340_p0919a13║大用圓，或展轉訶故須用四。今歎等者，即指文殊稱
X18n0340_p0919a14║歎淨名。令修等者，即指調伏慰喻之文及下四品。人
X18n0340_p0919a15║不思議指不思議品，得見淨剎即指香積阿閦佛品。
X18n0340_p0919a16║言及下五品者，至文中各隨其品不出折攝。此又為
X18n0340_p0919a17║五者，亦與前品五義意同，而但與前名異義別，亦可
X18n0340_p0919a18║應云名同義異，以文殊受命亦依文殊各隨五別，於
X18n0340_p0919a19║此須與前文辨別。親承者，向雖聞述被訶之事，但可
X18n0340_p0919a20║罔像纔信而已，若見神變并聞智辯，得益不輕故須
X18n0340_p0919a21║隨從。隨障盡者，緣謂緣集，障即宿障，緣集但二障必
X18n0340_p0919a22║具三，以同居中分淨穢故，是故於障必須分三。若二
X18n0340_p0919a23║乘人已入位者，亦可從於顯露教說，復亦須云令顯
X18n0340_p0919a24║入位者，成於生蘇在第四意中。為後弄引者，是各生
X18n0340_p0919b01║淨國者，具如前文佛國品中。爾前等者，前據未轉者
X18n0340_p0919b02║也，亦容已有根轉之人及秘密悟，上下文相一切皆
X18n0340_p0919b03║然。言不累施文偏事具，故且從顯一往以說。若至大
X18n0340_p0919b04║品等者，此文亦依次第以說，不可準前轉教觀等。前
X18n0340_p0919b05║既總撮大旨已竟，下去處處一切且別，復須述意故
X18n0340_p0919b06║云利根，發時不定具如前說。五為還佛所結定成經
X18n0340_p0919b07║者，不云印定而云結者，結即印也。所言結者，大士化
X18n0340_p0919b08║事其功方畢，收束機宜理在成教，故云結也。對佛印
X18n0340_p0919b09║定前後等者，問：印前可爾，何須云後？答：非菴園後名
X18n0340_p0919b10║之為後，前雖聞述而嘿印之，未知嘿意其旨何在？至
X18n0340_p0919b11║後入室累聞勝因，復見大士施多權變，入室之後故
X18n0340_p0919b12║云後耳。如是等事理不容易，故藉如來對眾印可，復
X18n0340_p0919b13║假天帝發誓願弘通，佛復述成令傳後代，準此必須
X18n0340_p0919b14║重至菴園。諸菩薩至如兩磓。云二乘但云菩薩者，亦
X18n0340_p0919b15║是互為砧磓而已，以力等故得兩磓名，必不可云兩
X18n0340_p0919b16║砧故也。言互為者，如初入室文殊設問而淨名答，至
X18n0340_p0919b17║觀眾生淨名乃令文殊說法及不二門，更互說嘿為
X18n0340_p0919b18║二聖利物之式，亦可得云文殊以言說之磓扣於淨
X18n0340_p0919b19║名真理之砧，乃成中間稱教之益，始會砧磓理教之
X18n0340_p0919b20║用。瘵亦病也。貪欲至一身者，前之三分引經義立，等
X18n0340_p0919b21║分對身者稍似身耳。雖乃從義，義通於實，實由於心，
X18n0340_p0919b22║理必然也。夷平也。經云等者，如瑞應經也。問：何不云
X18n0340_p0919b23║生？答：三由於生，生亦由三，故不別出通。今一往等者，
X18n0340_p0919b24║通別二義於理方成。何者？由此三毒通感於身，別對
X18n0340_p0919c01║非無通造為善，引通文以成別也。若因中下云強弱
X18n0340_p0919c02║者，重強輕弱。四約云等者，雖復橫論又更豎攝，如有
X18n0340_p0919c03║餘土雖有藏通五人生彼，至彼復無藏通之名，其教
X18n0340_p0919c04║既謝位名亦失，終未見別理，即別地前彼土尅實，但
X18n0340_p0919c05║有別圓二種人也。從漸教說，藏通初轉或且入別，初
X18n0340_p0919c06║轉豈容全不入圓？但是附文而從別說。答分無為緣
X18n0340_p0919c07║集等者，名同體別，即與界內三界愛見四名分同，其
X18n0340_p0919c08║體則與界內永別，況復界外方便說耶？答曰亦有變
X18n0340_p0919c09║易等者，唯輕無重故但云通。言具有地等四大及生
X18n0340_p0919c10║等四苦，但彼苦果與心體同，以從貪等得四大名故，
X18n0340_p0919c11║便生等念念變易故，以變易故名為生死，以有生死
X18n0340_p0919c12║任運老病。問曰至有之者，所以不問生死苦者，變易
X18n0340_p0919c13║生死諸教盛談，所以但疑老病苦耳。亦名因緣者，但
X18n0340_p0919c14║未見理，故屬因緣，故與界內名同體異，即法性為因，
X18n0340_p0919c15║無明為緣。答：既有等者，既許生死，何妨四大？四大既
X18n0340_p0919c16║別，故引大品一切法趣及以不為老死所遷。此明等
X18n0340_p0919c17║覺分尚云得不遷之理，而猶名為界外四大同體別，
X18n0340_p0919c18║其理不疑。古來不知此文難會，若不得今意，如何能
X18n0340_p0920a01║釋觀音品中果報煩惱火水風別？既云名同，下之二
X18n0340_p0920a02║土不名因緣者，從麤從別，別受名耳。若從因緣，理無
X18n0340_p0920a03║不通。從癡有愛等者，故等覺中一分無明亦名癡愛，
X18n0340_p0920a04║從此癡愛感等覺地前一品生死，乃能為物受癡愛
X18n0340_p0920a05║生。若不爾者，感應之道不同，設化之儀未普，故金剛
X18n0340_p0920a06║下引證無明亦名癡愛。此取無有等者，此中唯取此
X18n0340_p0920a07║之兩位以為中下。所言或者，一由等覺有無不定，若
X18n0340_p0920a08║有即取以為無後，若無即指十地之位。雖名有後，若
X18n0340_p0920a09║無等覺家之十地，終名無後，並取無後一位為常寂
X18n0340_p0920a10║光菩薩居也。若依仁王，於無等覺位中以立二生，既
X18n0340_p0920a11║不立等覺，但云十地位中有三生也，則立法雲而為
X18n0340_p0920a12║始生。準此，但取住生、終生以為寂光，以始生者讓為
X18n0340_p0920a13║實報，故云因緣。此別教為便者，以依仁王故，不立三
X18n0340_p0920a14║十心為斷無明位。又法雲一地而分三品，故成別也。
X18n0340_p0920a15║況有教無人，未可依用，今對寂光依圓教故，圓教三
X18n0340_p0920a16║十心皆是因緣。雖作此解，亦未可定用者，向來雖對
X18n0340_p0920a17║別、圓兩教及等覺有無以立中下寂光之義，未若唯
X18n0340_p0920a18║立上品為定，況復暫借攝師之名。問龍樹等者，此問
X18n0340_p0920a19║意者，由用有後生死等言是攝師義，是故且推以屬
X18n0340_p0920a20║天親。答意雖爾，然一家所用龍樹為宗。從聖行生天
X18n0340_p0920a21║梵等者，由因證理、從理起用，用又指因，故云聖行乃
X18n0340_p0920a22║至而起。問：天既是證，何名為行？答：從天起行故名天
X18n0340_p0920a23║行，故天行位在於地住，驗知從於別圓二種聖行而
X18n0340_p0920a24║生。嬰兒行下釋於病嬰二行所以。若此下明於二行
X18n0340_p0920b01║息之由也。隨諸眾生下明二行生之所以。機生曰興，
X18n0340_p0920b02║若約物病何時不興？今淨名下約法從人，前雖通辦
X18n0340_p0920b03║意出今文，文意亦在通被諸土。一同居土等者，然且
X18n0340_p0920b04║四土皆有權實之兩疾也。若約後有，於現權疾唯有
X18n0340_p0920b05║實報，則位位中一實一權。若方便中亦有神通得名
X18n0340_p0920b06║權疾，但不得名應化權耳。是則二土亦權亦實，二同
X18n0340_p0920b07║居土一向唯實。同居中得實益者，亦可隨義判釋不
X18n0340_p0920b08║同。但有人天等者，人天并四故名六界。然淨土中雖
X18n0340_p0920b09║無藏教二乘之人，亦可得有通教二乘并後二教菩
X18n0340_p0920b10║薩及佛破成六也，由是亦得名為六界。權同四土者，
X18n0340_p0920b11║實報方便及二同居。問：淨名既是等覺等者，作此問
X18n0340_p0920b12║者以土望人，其人既其猶有實疾，何能自於無障礙
X18n0340_p0920b13║中現等覺地之實疾耶？答中先以本迹高下四句不
X18n0340_p0920b14║可測答，次但權疾下從實位辨。約觀心者，義通初心
X18n0340_p0920b15║是故云也。如無貪人權現貪等，故置無疾現疾等。言
X18n0340_p0920b16║或自行等者，明示現權疾之所以也。自行精進只可
X18n0340_p0920b17║示為懈怠之權，不可實惰而示精進，化益不定意在
X18n0340_p0920b18║隨宜。乃至一切者，一切鬼神亦有權變假設之相，事
X18n0340_p0920b19║通意局。五源等者，古人意云，問疾一品因於文殊，至
X18n0340_p0920b20║淨名室除去所有，為下五品之源本也。八始者，至法
X18n0340_p0920b21║供養猶是正經，故問疾初為下正經八品之始。三由
X18n0340_p0920b22║等者，因於古釋，今亦立三亦名為由，而義少別但從
X18n0340_p0920b23║疾生，非全一品而為初由，但三處由疾故曰三由：一
X18n0340_p0920b24║俗眾、二聲聞、三菩薩。六源者，意明示疾為六品之源，
X18n0340_p0920c01║問疾初文亦為此品調伏慰喻之源始也，并下五品
X18n0340_p0920c02║故為六源。若權智說至故言非要者，二智體同並得
X18n0340_p0920c03║名為說權說實，今從泛爾隨情之權且作此說耳。四
X18n0340_p0920c04║句分別者，前之二句即前三教，後二是圓。四辯赴緣
X18n0340_p0920c05║說三教等者，既云赴緣理須說四，今從用權且云三
X18n0340_p0920c06║耳。非但等者，意云悉知之言猶濫未證，故以成就未
X18n0340_p0920c07║證而對說之。十方等者，義通橫豎，八方橫也，即是同
X18n0340_p0920c08║居淨穢二土；上下豎也，即是有餘果報二土。常寂光
X18n0340_p0920c09║究竟等者，以表究竟。若約自行現此相者，正言我與
X18n0340_p0920c10║文殊俱除微煙故用表之，為他亦然理須從極。表果
X18n0340_p0920c11║報之末者，亦指等覺，故地持等上句釋其所以。次離
X18n0340_p0920c12║一切下正示斷障名禪，明是等覺。若表等者，具如前
X18n0340_p0920c13║釋。權實二疾各隨己之所有，明其權實不同。何者下
X18n0340_p0920c14║釋生後所以。心安不動等者，智契極境斷所以滿，自
X18n0340_p0920c15║非元品永除至於究竟智斷，豈令三事具足俱得滿
X18n0340_p0920c16║名？淨名雖居等覺，所現終成究竟。安穩眠等者，引此
X18n0340_p0920c17║偈意，安眠即是真性軌也，實慧慈悲即是方便解脫
X18n0340_p0920c18║故也。今解淨名等者，勸捨執耳。言罔象者，用莊周言
X18n0340_p0921a01║託興假設立此人名，名之為罔象，意明乍可得珠，過
X18n0340_p0921a02║若窮研只恐失寶，況復轉譬成有所憑。表土表身者，
X18n0340_p0921a03║對向四不可說文，應云可表四土三身。又文殊尚知
X18n0340_p0921a04║欲說法華等者，若以淨名望於如來誠為不易，況法
X18n0340_p0921a05║華方等難易可知，信知何經不有？天華地動放眉間
X18n0340_p0921a06║光，文殊纔觀知異一代，便憶往世曾有見聞，故見瑞
X18n0340_p0921a07║時乃引燈明釋彌勒疑，即懸知今欲說妙法，此事尚
X18n0340_p0921a08║識況方等耶？終求無餘等者，無餘等言本在三藏，通
X18n0340_p0921a09║雖稍巧及以斷惑，然所求果不出無餘，果是所期故
X18n0340_p0921a10║云終求。轉心轉觀者，心即期心次第，觀即初地雙流。
X18n0340_p0921a11║所以彈訶菩薩多在三教及失圓意者，那得第七云
X18n0340_p0921a12║是圓教後心人耶？答：圓教失意定在初心。與物無緣
X18n0340_p0921a13║者，簡第六七。若被彈者，簡於前四。今總言之得作此
X18n0340_p0921a14║說。應歎二乘者，二諦語通責同異耳。若爾者，淨名皆
X18n0340_p0921a15║應歎諸菩薩者，地住已上皆有法應，即列眾中不無
X18n0340_p0921a16║其人，唯有語見須在博地，皆言表諸通於三萬二千
X18n0340_p0921a17║故也。但諸圓菩薩至不稱歎者，此中釋前圓不應斥，
X18n0340_p0921a18║但通云圓不云位者，故知前文理合通取第六第七，
X18n0340_p0921a19║但為無緣而不堪耳。故於高位最藉有緣，所以唯在
X18n0340_p0921a20║文殊一耳。皆是四不可說者，有機之人理亦無說，理
X18n0340_p0921a21║不自顯然由說成，文殊扣機不說而說。若入初發心
X18n0340_p0921a22║住至亦如是者，通辨不見而見之位，非專所歎之人。
X18n0340_p0921a23║從今文殊本迹去位既齊等，今此大會豈無齊人？故
X18n0340_p0921a24║亦須以有緣簡之，準前歎德悉歎等覺故也。下去對
X18n0340_p0921b01║釋，但皆少於有緣一事，故須節節添其有緣。何者？見
X18n0340_p0921b02║既釋來須稱來義（云云）。次問中可見。答中意，先分別異。
X18n0340_p0921b03║次引法華二文者，意明知見必不相離，不同三教知
X18n0340_p0921b04║見相別。復次因圓教至果報者，亦是通出知見之位，
X18n0340_p0921b05║表因至果皆是不來而來故也。然於文殊無趣果義，
X18n0340_p0921b06║正當不來而來義也。不同眾生來，故云不來相而來。
X18n0340_p0921b07║見亦如是。前五等者，故知善來取後二也，以有緣簡
X18n0340_p0921b08║故不取之。自此已下不能煩述，準例可知。若以果望
X18n0340_p0921b09║因等者，亦如前文以事表理。故大品等者，須云二種
X18n0340_p0921b10║三界意也。又大論等者，即先以佛依理不來，為眾生
X18n0340_p0921b11║故而來而去，故文殊答亦依此理。
X18n0340_p0921b12║淨名疏卷第二十
X18n0340_p0921b13║賓主相見之儀者，若二大士俱是法身，有何賓主而
X18n0340_p0921b14║欲設儀？若約化事，今此淨名本雖妙喜，妙喜亦是中
X18n0340_p0921b15║間迹耳。但約此迹先處毗耶，使文殊仍為遊客，況復
X18n0340_p0921b16║問疾親詣所居，故有賓主設儀何咎？大品諸佛自相
X18n0340_p0921b17║慰問，智論委釋（檢）。今即約四土者，夫不可忍惡中之
X18n0340_p0921b18║極，內心既惡相必外彰，故可忍者有損之理，即是易
X18n0340_p0921b19║治之人故也。果疾是一因疾有九者，果一者，六道隨
X18n0340_p0921b20║一、三善隨一、三途隨一，以三途中亦可宿習，能生三
X18n0340_p0921b21║界及六道因，故云因九。於九因中三乘可忍、六道不
X18n0340_p0921b22║可忍。但不如前有餘等者，若以地地而為相待，待上
X18n0340_p0921b23║不可忍、待下可忍，有何不可？但不如橫一時相望，可
X18n0340_p0921b24║對不可義則易見，此並果報土中義立。無實權之疾
X18n0340_p0921c01║等者，問：既無實疾，何以無權？答：今約自行當土不須，
X18n0340_p0921c02║故云無也。若望三土，應云無實而得有權。佛止一句
X18n0340_p0921c03║等者，乃成如來一音普應，故一家解釋深窮佛心。答
X18n0340_p0921c04║至實疾也者，固勸學者順大師意，見諸經論不須違
X18n0340_p0921c05║拒，幸通二義教復無違，故以寂光與三土體體恒相
X18n0340_p0921c06║即，復順三品寂光之文。疾有三種等者，至此不云有
X18n0340_p0921c07║為等三，但云見思塵沙等三者，何耶？意明疾相此三
X18n0340_p0921c08║義顯，故有為等暫用非極，為破滯有著有為名，無為
X18n0340_p0921c09║破著亦復如是。又無為者，傍涉塵沙及以無明，其體
X18n0340_p0921c10║混濫故義非乖。又立見等，為欲對下三觀、四教調伏
X18n0340_p0921c11║慰喻，其文便故。二、從空至傍治同居塵沙無知者。以
X18n0340_p0921c12║界內塵沙不障界外之生，故雖生彼，有而須斷。既生
X18n0340_p0921c13║界外，界外為正，縱未出界，惑終非正。於外破內，內則
X18n0340_p0921c14║別易壞。三、中道正觀治有餘土至塵沙無明者。有餘
X18n0340_p0921c15║土中，無明全在；果報土中，餘無明在。雖復有餘及以
X18n0340_p0921c16║全在，並為中治。言利根至傍治者。通教利根具界內
X18n0340_p0921c17║惑，但修中觀，細惑未破，麤雖前除，亦非正意，故云傍
X18n0340_p0921c18║也。又非正障中，故亦云傍。若就等者。言無明永不損
X18n0340_p0922a01║者。一往雖爾，然又應云三乘相形大小既別，亦可義
X18n0340_p0922a02║立，俱彼土無執教之惑，是故無有不損之理。若約初
X18n0340_p0922a03║心宿業等者。若已生彼，無復重惡遮障宿業。約在此
X18n0340_p0922a04║土修圓觀人，未破無明，或復當破，而云有遮，義同彼
X18n0340_p0922a05║土，故寄言之，但有損損、增損也。而三乘至約行退、念
X18n0340_p0922a06║退故有三者。五人位別，稟教不同，故云利鈍。以無位
X18n0340_p0922a07║退者。若約三土明三不退，即其土中猶有二退：若破
X18n0340_p0922a08║塵沙，得行不退；若破無明，得念不退，即入果報。果報
X18n0340_p0922a09║一向是念不退，況餘二耶？約土既然，從位可識。皆有
X18n0340_p0922a10║損損者。若此言之，方便亦應唯有損損，文且寄於二
X18n0340_p0922a11║種退義，名損增耳，其實不可更為增疾。若為眾生至
X18n0340_p0922a12║意在此也者。若皆非近，須論悲體，體即實理，理與一
X18n0340_p0922a13║切眾生共同。別論發心者。前自從初發四弘誓來有
X18n0340_p0922a14║疾，而眾生疾亦無始本有，但以菩薩未發心前，及以
X18n0340_p0922a15║未得無生忍來，無疾可爾。況發心已，大願始張，至真
X18n0340_p0922a16║位初，疾方分現。未審淨名證來幾時，其所現疾，未知
X18n0340_p0922a17║久近。約所度物，緣會機成，機成應興，其疾乃現。故關
X18n0340_p0922a18║初心結緣多少，生熟偏圓，淨土因成，權疾方現。自爾
X18n0340_p0922a19║已後，生生成就，生生願行，剎那剎那，三業四儀，未曾
X18n0340_p0922a20║剎那闕於行願，故知悲疾後後隨興。據此言之，則淨
X18n0340_p0922a21║名疾近，眾生疾久。今約理說，有何久近？久近之義，節
X18n0340_p0922a22║節委論。同居癡愛盡等者，道理有餘果報二處之病，
X18n0340_p0922a23║只是未斷，不名為生。今云生者，寄於麤破，細法方現，
X18n0340_p0922a24║義當於生，如四正勤中未生者是。若約眾生等者，此
X18n0340_p0922b01║問意者，以理難事，事有久近，理無久近。答中意者，欲
X18n0340_p0922b02║分事理，先理次事。所言理者，只此癡愛，即是明脫，癡
X18n0340_p0922b03║愛明脫，悉是本有，乃與淨名本理悲同。所言事者，眾
X18n0340_p0922b04║生尚迷淨名久，悟淨名久，以大悲熏真性，眾生機發，
X18n0340_p0922b05║對淨名悲，機感相應，乃成疾相。是故淨名權疾則近，
X18n0340_p0922b06║一切眾生實疾則久。從發心後，雖有大悲，仍未堪同
X18n0340_p0922b07║眾生之病，所以能度所度，皆非久近。而論久近，若知
X18n0340_p0922b08║此意，可以立願，可以修行，可以赴機，可以施教。若依
X18n0340_p0922b09║理等者，理本有故，即無明是，故云久也。即此無明，復
X18n0340_p0922b10║名為事，故事亦久。石異於吸等者，一往觀之，二句無
X18n0340_p0922b11║別，細尋文旨，不無少殊。先問石異於吸，意問法體不
X18n0340_p0922b12║關用耶？次問吸異於石，意問法不關體耶？體即法身，
X18n0340_p0922b13║用即悲疾。答中意者，必不相異，方名體用。問別有常
X18n0340_p0922b14║寂光土耶者，若如前釋，已知不別，猶恐不了，故重問
X18n0340_p0922b15║之。若答中意者，三土即是，何須別求？若爾，三尚遍有，
X18n0340_p0922b16║三外虗通，何得不有？若爾，虗通之有，為與太虗同耶？
X18n0340_p0922b17║異耶？答：若同太虗，那遍三土？若異太虗，豈得通三？內
X18n0340_p0922b18║外虗知，遍而非遍。四句推檢，通教顯真。問：三土之外，
X18n0340_p0922b19║何殊太虗？答：遍理同別。問：約理云遍，為復常遍？為或
X18n0340_p0922b20║在無？答：法體恒遍，常在情無。但可推之，不可思之；但
X18n0340_p0922b21║可思之，不可推之；不可觀之，但可會之；不可會之，但
X18n0340_p0922b22║可觀之。如螺髻等者，舉淺況深，淺尚相在，況復深耶？
X18n0340_p0922b23║故云等者，且寄相在以表相即，故將相即酬前問於
X18n0340_p0922b24║有無之旨。言皆空者，意明遍空顯非壃畔，亦顯壃外
X18n0340_p0922c01║理必不無，以不無故，亦名非有。天器即離，方之可見。
X18n0340_p0922c02║問：以何為空者，初分段下，約餘三土對法性問。又聲
X18n0340_p0922c03║聞經去，約大斥小。問：明空三昧者，小乘唯但明空，若
X18n0340_p0922c04║衍門明十八空中即有空空。下七問答，皆須兩消。答
X18n0340_p0922c05║中云若約境智明等者，重空之言，互對境智，境空於
X18n0340_p0922c06║智，智空於境。今言下，釋意者，雖開境智，別相難分：一
X18n0340_p0922c07║者、從證，不可分故；二者、居因，淺深莫測。文殊所以更
X18n0340_p0922c08║進問者，問中雙申兩問之勢。若通約理性，對智以辨；
X18n0340_p0922c09║況又若去，別約真諦。以斯空名近真諦故，一往且從
X18n0340_p0922c10║隣近為問。問：空何用空者，亦約兩解，細意作之，不得
X18n0340_p0922c11║不但空及不可得空。問：二空何別？答：約理，二空不可
X18n0340_p0922c12║分異。但對不但空，即是對於不可得空。今重云者，所
X18n0340_p0922c13║對別耳。何用空者，先正難，次若以下引同小乘。夫云
X18n0340_p0922c14║空者應空分別，今那更云空不空耶？答意者，分別尚
X18n0340_p0922c15║空，況不分別豈不空耶？若所觀分別等者，雖約境智
X18n0340_p0922c16║相對以辨無分別相，而須互作自他等性，及以破性
X18n0340_p0922c17║而辨二空。圓教等者，以是而觀三教境智，境智猶二，
X18n0340_p0922c18║是故未名分別亦空，故須唯指圓境智也。今眾生未
X18n0340_p0923a01║悟至常寂光之土者，文中乃以悟未悟為言者，且以
X18n0340_p0923a02║因果相望易見耳。若未入圓不名悟故，以未入圓非
X18n0340_p0923a03║善行故，故只應云圓與三教所明不同，亦可得云即
X18n0340_p0923a04║與不即，分別之盛豈過諸見？諸見即是何以別求？中
X18n0340_p0923a05║論？觀法品亦有此說者，當知四教既皆觀於六十二
X18n0340_p0923a06║見，見體不別，求者於中推檢不同，若圓求者乃全體
X18n0340_p0923a07║見以窮真極，雖巧拙不等漸頓差殊，皆於見處而入
X18n0340_p0923a08║空也。如大經乳譬佛性從緣生乳，四句叵得。佛性亦
X18n0340_p0923a09║爾，執成四見體之見理。二無我者，亦是人法二無我
X18n0340_p0923a10║也。見是悉是我體之全空，即是諸教破見入空，能空
X18n0340_p0923a11║不同故分教別。若從凡夫等者，向雖一途但似豎耳，
X18n0340_p0923a12║今更約教即成橫論，應云具足橫豎二行，已如前釋。
X18n0340_p0923a13║不染而染等者，理本不染無始恒昧，豈染不染而能
X18n0340_p0923a14║觀之？故起六十二見至之源者，如窮無明源者是也。
X18n0340_p0923a15║氷者，理同義異不別而別，同一真土眾生所依，唯一
X18n0340_p0923a16║法身為諸身體，所依不二能依自殊，所既不殊能亦
X18n0340_p0923a17║何異？無始妄習謂依正殊。問：求真性等者，舉心修觀
X18n0340_p0923a18║惑相無體，一切諸法唯一真如。若爾，為復更有餘二
X18n0340_p0923a19║脫不？答中意者，眼性雖一一體猶三，惑體既三而不
X18n0340_p0923a20║三，解脫亦即三而一終。從此出者，意明雖有三觀及
X18n0340_p0923a21║以通別，根本皆從空室生也。所言侍者，不出四教，大
X18n0340_p0923a22║經佛為師子吼說十力是也。（檢）初問：云何慰喻等者，
X18n0340_p0923a23║準下五品既從此生，下之五品復能成上，須以通相
X18n0340_p0923a24║三觀釋之。若不爾者，國王長者亦樂佛身，諸大弟子
X18n0340_p0923b01║用三教斥，菩薩亦用三教為訶，雖多用圓義歸於衍，
X18n0340_p0923b02║故須通相別在其中，是故上文但云從別，故此文意
X18n0340_p0923b03║用上為基。空既通已，豈有中假而不通耶？故準往復
X18n0340_p0923b04║以論所表。次從空中生一切法，為存方等通對諸土，
X18n0340_p0923b05║及以三惑因果不同，故須別辨觀眾生等，及以別訶
X18n0340_p0923b06║弟子菩薩，故至法華方純一味。未入室明四教等，俗
X18n0340_p0923b07║眾未即見思之惑，須加三藏而對治之，以三藏教治
X18n0340_p0923b08║欲勝故。若爾，俗眾豈無斷無為者？答：若依小斷已在
X18n0340_p0923b09║小數，若依大斷已在大數，故且別引具惑為俗。三藏
X18n0340_p0923b10║助通者，故經云：說身無常元是三藏，不說厭離即用
X18n0340_p0923b11║通門。故知通人用三藏者，知無常已無常即空。若助
X18n0340_p0923b12║別圓對轉兼具，準例可知。今且消經未通圓別，問答
X18n0340_p0923b13║即是經之正意。四種正命者，非唯離於四邪五邪，正
X18n0340_p0923b14║顯住於四教慧命，四五具在止觀記中。楞嚴者，入假
X18n0340_p0923b15║勇健之心名為健相。
X18n0340_p0923b16║淨名疏卷第二十一
X18n0340_p0923b17║通相一心的在圓者，問：那云斷惑終成前後耶？答：行
X18n0340_p0923b18║相無殊，從教前後，故前文云恐是方等中意也，當知
X18n0340_p0923b19║猶是方便之說。問：我與眾生何別？答：我計宰主，眾生
X18n0340_p0923b20║攬陰。分別法者，法者只是陰、界、入耳。亦是十法界法
X18n0340_p0923b21║也者，後四法界只是六中空、假、中耳。此四法界既亦
X18n0340_p0923b22║名法，故知法空義長遠。他云二乘不得法空，不明所
X18n0340_p0923b23║空法之長短，今空四界入實相中。二邊法者，前既二
X18n0340_p0923b24║解，即有兩種二邊不同，如下文云：若依前解，即我、我
X18n0340_p0923c01║所為二邊也；若約後解，即約十界生死、涅槃而為內
X18n0340_p0923c02║外二邊也，即是兩種平等空也。九百七十二者，八十
X18n0340_p0923c03║一品，品品各有一十二故。問：何故破見一番四十八
X18n0340_p0923c04║句，破思一品各一十二耶？答：斷雖一番，諸見各別，每
X18n0340_p0923c05║於一見皆防轉計，故四十八。思無轉計，唯一三假，故
X18n0340_p0923c06║但十二。若存平等等者，兼破古人釋平等空，具如前
X18n0340_p0923c07║文目連章中，以辨大小三空不同。此如大論至解使
X18n0340_p0923c08║也者，彼論中辨有緣無為而生惑使，此引毗曇證第
X18n0340_p0923c09║一義，亦須空之。如雖平等，復言平等以為有者，亦須
X18n0340_p0923c10║空故。如無為無，使能緣之心緣之生，使滅諦下惑，即
X18n0340_p0923c11║其相也。別圓不爾等者，異、偏、真等，雖以別圓一時共
X18n0340_p0923c12║說，釋義必須分別圓相，如前屬對三種三觀。既云別
X18n0340_p0923c13║相以屬別教，通相一心屬於圓。又云通相雖圓，然帶
X18n0340_p0923c14║方等乃成圓中之別相耳，故此三空通屬別圓。自此
X18n0340_p0923c15║已下但尋此中一段經文，若云空即空於涅槃及以
X18n0340_p0923c16║中道，結釋即云終是從假入空而已。故知空三諦故
X18n0340_p0923c17║故在於中，終在入空故但似別，故初雙標圓別二教。
X18n0340_p0923c18║所以此經若分教釋理具別圓，統消經文復依通相。
X18n0340_p0924a01║若爾，為定別圓？答：既云方等適機為宗，圓別二人隨
X18n0340_p0924a02║聞各異，故從宗釋須辨別圓，名分義通隨機恒別，眾
X18n0340_p0924a03║生佛性準例可知。故上文云下之三品從此中生。若
X18n0340_p0924a04║爾，始末俱是一音之教，何異流支？答：顯秘既殊，一音
X18n0340_p0924a05║冥契亦名平等者，且依瓔珞作此說耳。出假有三等
X18n0340_p0924a06║者，即三根也。上根煩惱未斷，斷字都管反。此約三教
X18n0340_p0924a07║同從此空，故通三根俱名有疾，以下根人尚有習氣，
X18n0340_p0924a08║故通教意無有不留餘殘習者，故三根人並有實疾。
X18n0340_p0924a09║此中初列通位，次若別下引別辨異，三但別圓下明
X18n0340_p0924a10║於兩教寄位之意。非是用通等者，前約通教三根斷
X18n0340_p0924a11║者，意明別教三根亦然，故先辨通意令識別。又後復
X18n0340_p0924a12║空通故得借辨，此空雖即不空於空，乃有假中二觀
X18n0340_p0924a13║在故。若下二觀三俱假中，以漸深故通教留習尚名
X18n0340_p0924a14║有疾，況本圓別仍有塵沙無明惑在，故方等教且對
X18n0340_p0924a15║所出三根欲同。若論所入長短大異，故使有疾多少
X18n0340_p0924a16║不同，故別教等覺唯有一品尚名有疾，故使菩薩無
X18n0340_p0924a17║有無疾之者。然此中既其多約次第三觀，故知非是
X18n0340_p0924a18║不思議假，故使別圓約地住前。若止觀中三根出假，
X18n0340_p0924a19║意別不爾（云云）。雖不次第者，第一當前，第三第二當第
X18n0340_p0924a20║五，第三當第一，第四當第二，第五當第四。所以有此
X18n0340_p0924a21║兩次第者，各有其旨。前次第者，教門必須大悲居首，
X18n0340_p0924a22║依悲起誓其根須利乃以勇進。今次第者，內觀任運
X18n0340_p0924a23║即是根利，是故居初利根須進，重起大悲弘誓勇猛。
X18n0340_p0924a24║屬愛善受至善受也者。善惡各三，故合脩羅為下十
X18n0340_p0924b01║善。然於而受諸受之中，具足廣約節目階位作相狀
X18n0340_p0924b02║者，意欲略明出假菩薩委悉受相，令後學者作出假
X18n0340_p0924b03║因，先具照之而為方便。滅三心涅槃者，三空也。答觀
X18n0340_p0924b04║此等者，然此通相三觀之圓，但前二觀唯云空假，未
X18n0340_p0924b05║有一中一切中故，故須更明圓教四門，以圓四門始
X18n0340_p0924b06║末皆悉入中故也。是故更須說第三觀。華嚴明七地
X18n0340_p0924b07║欲沈空等，具如前引華嚴文也。菩薩於諸不善至通
X18n0340_p0924b08║達佛道者。於惡中以知惡故而為所觀，於能觀中具
X18n0340_p0924b09║有四種，分於藥病成八不同，各分因果為十六諦。所
X18n0340_p0924b10║觀惡境不同既爾，善境乃至二乘菩薩節級減之，知
X18n0340_p0924b11║病識藥藥治減故隨減說之。道品下去一一皆云自
X18n0340_p0924b12║他，以有疾故，以習假須自行也。五、明工巧、醫方、伎術、
X18n0340_p0924b13║因聲。六藝者，禮、樂、書、筭、射、御，具如止觀記。若薄若盡
X18n0340_p0924b14║等者，對於三根，伏見侵思，並名薄地。約初出位，故云
X18n0340_p0924b15║稍破。一切眾生悉具十界者，此從實理談其意也。既
X18n0340_p0924b16║云十法不同，是則凡聖、事理、因果、行位俱十，十界、百
X18n0340_p0924b17║界、三千世間俱在一念。若凡夫人，迷中三千。若兼圓
X18n0340_p0924b18║別，應知次與不次，有除不除。若唯圓者，理性三千一
X18n0340_p0924b19║向不除，故云而不除法。言除病者，次第應知。除九界
X18n0340_p0924b20║病不次第者，但云體達，以達為除，麤細前後以分次
X18n0340_p0924b21║位，則無諸界減少之名。言溫身者，溫法身照惑，暗成
X18n0340_p0924b22║行食，照暗般若，成食解脫。十二因緣亦復如是，但破
X18n0340_p0924b23║執病，法何所除？三道之法本三德故。亦如治眼者，猶
X18n0340_p0924b24║是分喻，可喻次第。今謂至無明取相者，界內無明，名
X18n0340_p0924c01║為取相。過去攀緣等者，因是果病之根本也，現未悉
X18n0340_p0924c02║然。修此觀位，約教有三種者，別教接通，八地已上并
X18n0340_p0924c03║於別圓地前住前，初列通教，欲出別接之位耳。七地
X18n0340_p0924c04║破塵沙至名眼見者，七地被接，八地雙流，九地聞中，
X18n0340_p0924c05║十地方證，故云眼見。且約一途，不必全爾，隨三根故。
X18n0340_p0924c06║此但屬下，斷見自體，此同體見，是故爾耳。圓教等者，
X18n0340_p0924c07║雖屬通相，復以教分圓教永興，故以空觀多屬於通，
X18n0340_p0924c08║入假屬別、入中屬圓，或圓接別、或圓接通，以方等中
X18n0340_p0924c09║不定判故，故云菩薩觀照等也。即淨名病與物理同，
X18n0340_p0924c10║既專後心，驗知即是本修圓人。前之二觀成既前後，
X18n0340_p0924c11║雖復亦云三空三假，三空但破見思之惑，三假但破
X18n0340_p0924c12║塵沙之惑，虗解疎通未成實益。今之中觀定空假並
X18n0340_p0924c13║中進退消之，依教準部無令失旨。初言下約見愛簡
X18n0340_p0924c14║非者，既約觀中簡此見愛，位在初心修中觀耳，故云
X18n0340_p0924c15║從本已來與其菩薩俱非有無。復云法愛生不得入
X18n0340_p0924c16║菩薩位，菩薩位者即初住也，故知愛見復屬無明。言
X18n0340_p0924c17║慈悲者，正當二邊之慈悲耳。作此說者，斥二邊位令
X18n0340_p0924c18║入中耳，故知即是同體見愛。名為順道解釋除失顯
X18n0340_p0925a01║得者，愛見下除失，若能下顯得。若貪著有漏根本等
X18n0340_p0925a02║者，世人若但作此釋者，何能釋於中道實慧？小乘尚
X18n0340_p0925a03║離根本之著，況菩薩耶？故今文中乃至漸深以釋諸
X18n0340_p0925a04║土。釋前四章門者，慧即實慧，方便是權，故方便與實
X18n0340_p0925a05║更互相成，闕一則俱失，故互明之。故前兩句約權論
X18n0340_p0925a06║實，辨權有無明實縛解；後之二句約實論權，辨實有
X18n0340_p0925a07║無明權縛解。故上二句中莊嚴等是權，權無故實縛，
X18n0340_p0925a08║解則反此；下二句者植本是實，實無故權縛，解則反
X18n0340_p0925a09║此。不加修真慧者，真者實也，正明無實故使無權，若
X18n0340_p0925a10║俱破者則權實並顯。答：愛見是順道者，以順實道而
X18n0340_p0925a11║起於愛令方便闕，故經云無方便慧縛，故云以愛見
X18n0340_p0925a12║心莊嚴佛土等。後三毒等者，妄依正者，經云無慧方
X18n0340_p0925a13║便縛，故云住於貪欲邪見煩惱而殖眾德本。初觀法
X18n0340_p0925a14║身實疾是實智者，觀法身故名為實慧，有實疾故須
X18n0340_p0925a15║觀無常，故知亦約具足三惑者而修中觀須作是觀。
X18n0340_p0925a16║即事不實者，謂無常等事即是真如，如常照事故於
X18n0340_p0925a17║實疾事中觀常，法身理境故云雙遊。是病是身等者，
X18n0340_p0925a18║菩薩自觀實疾身病，即約實慧以明實境，境即實體
X18n0340_p0925a19║與悲意同，故悲與生俱非新故。於餘眾生者，還待有
X18n0340_p0925a20║緣。單明雙流者，如云過魔伏魔只是一邊，而無示魔
X18n0340_p0925a21║同魔一邊故也。雖但一邊任運具二，故出一邊亦名
X18n0340_p0925a22║雙流。又如求一切智及不非時求亦只一邊，對於而
X18n0340_p0925a23║示現人假方是雙流，下去準知不能委釋。而隨禪生
X18n0340_p0925a24║中云隨於解脫生五淨居者，修八解脫具足事禪，不
X18n0340_p0925b01║隨兩字冠下三句。不同凡夫者，問：何故不云不隨實
X18n0340_p0925b02║報入無功用？答：通釋無妨，但是文略。雖行四念處者，
X18n0340_p0925b03║正觀相應四字並冠下七科。照俗云十力等者，以力
X18n0340_p0925b04║望理十用皆俗。止觀助道者，道品必且據空邊以對
X18n0340_p0925b05║於助，廣簡正助具如止觀記。皆異二乘者，二破二入
X18n0340_p0925b06║故也。
X18n0340_p0925b07║淨名疏卷第二十二
X18n0340_p0925b08║淨名空室至所表者，空表寂光，寂光亦有本迹之別，
X18n0340_p0925b09║身居空室迹也，本因感果本也。身亦有二，望土可知，
X18n0340_p0925b10║現疾表迹亦是迹用。四教皆明三種之理者，前二各
X18n0340_p0925b11║以真諦之理為真性也，各以二智而為餘二，得此意
X18n0340_p0925b12║已後兩自明。待絕即應三一相對，不思議二種者，即
X18n0340_p0925b13║三一相對。若玄文中從理相對，前二教約思議理論
X18n0340_p0925b14║生無生，後二約不思議理論生無生。今待絕相對，不
X18n0340_p0925b15║思議中猶有教道，此絕仍待，今除別教，是故須以待
X18n0340_p0925b16║絕簡之。若三教所明即是相對者，竝三道之外有三
X18n0340_p0925b17║解脫，圓人三道約即可知，如文廣釋。集在一國者，且
X18n0340_p0925b18║在此經，若從此理亦可一塵具一切剎，當於須菩提
X18n0340_p0925b19║章中求。（檢）即有三失者，第一責違心失，此取答時。然
X18n0340_p0925b20║身子本來非全求座，但責現在不能亡軀，義當求座
X18n0340_p0925b21║以成身失。為責之法道理如然，念座居懷口稱為法，
X18n0340_p0925b22║豈不正當心口相違？第二約法責訶不稱理者，準次
X18n0340_p0925b23║第教，承前已來未曾求大，雖云被屈，復聞文殊稱歎
X18n0340_p0925b24║難酬，然亦未作慕大之想。信知爾時雖云為法，但欲
X18n0340_p0925c01║樂聞所行小法，此則正當違所求理。第三興念失者，
X18n0340_p0925c02║但於小乘尚乃成失，況復大耶？又知法名佛等者，於
X18n0340_p0925c03║中能知即佛義也。離相名法者，即向所知體全是法，
X18n0340_p0925c04║境既云離令知無著。無為即僧者，法體既離故得遍
X18n0340_p0925c05║和，若不和者由法非離，事和尚爾況理和耶？乃是行
X18n0340_p0925c06║生滅者，界外生滅亦是以界內生滅而反責之。大涅
X18n0340_p0925c07║槃愛有九種（檢）即生七識者，此內執識小教不明，既
X18n0340_p0925c08║取滅諦即是內執名生七識。今推此文等者，觀前彈
X18n0340_p0925c09║訶四段經文，無別圓相而多似通，又復訶小不應但
X18n0340_p0925c10║通，故知只是以中人空，故使聞者亦得小乘法眼淨
X18n0340_p0925c11║也。即斷見位。若準下文等者，下文為成彼世菩薩雙
X18n0340_p0925c12║流之行，須先傳白動彼機情，來彼菩薩發問之端，即
X18n0340_p0925c13║應先遣化菩薩往，今無斯事須使義希。即表果報土
X18n0340_p0925c14║者，問：何以不云下之三土？答：果報具三何須更別列，
X18n0340_p0925c15║況小能容大尚在一塵。身子及諸等者，身子內心未
X18n0340_p0925c16║證此理，燈王之座由證而成，淨名亦是證故能借，身
X18n0340_p0925c17║子未證二人所證，此稱理事事高難昇，正由即理之
X18n0340_p0925c18║事高廣，故使無理之事靡昇。以過一切七方便人事
X18n0340_p0926a01║理之外，故令此等皆不能昇。所以新發意者，能昇菩
X18n0340_p0926a02║薩不一，故比決之。故將諸賢位展轉不同，別、圓新發
X18n0340_p0926a03║意尚自不及，況復前二？初心是人，身子雖是前教，後
X18n0340_p0926a04║心仍是小乘，方須禮座。既被加已，昇亦何難？又解：小
X18n0340_p0926a05║乘歸向等者，此彈訶中亦生蘇益，故今昇意預表後
X18n0340_p0926a06║昇，故至法華究竟昇也。初云諸佛菩薩者，若云理者，
X18n0340_p0926a07║眾生共之。既云諸佛及菩薩，則表已證不思議理。下
X18n0340_p0926a08║文復云若菩薩住是解脫者，即是已契真性之理。驗
X18n0340_p0926a09║前所契，亦真性也。智境合時，理應有用。此乃修性合
X18n0340_p0926a10║論，故真性唯一。古釋此品，隨事多云未應經旨。今疏
X18n0340_p0926a11║一釋，用冠十雙，遂使古今諸師撰拱手歎。云未曾有
X18n0340_p0926a12║者，自普集來，罕覩斯迹。大乘三無漏根者，即以住前
X18n0340_p0926a13║對於登住為無漏道，望小比擬，亦應可見。法眼根壞
X18n0340_p0926a14║者，且對事論，不能盡理究竟，應云佛眼根壞。一切聲
X18n0340_p0926a15║聞等者，準此，亦是佛及淨名大聖加之，方有此說，故
X18n0340_p0926a16║云迦葉此意等也。
X18n0340_p0926a17║淨名疏卷第二十三
X18n0340_p0926a18║成上果義者，即成近遠二處果用故耳。近而為論已
X18n0340_p0926a19║下，文是室外四品者，理須兼於佛國半品，通總論之
X18n0340_p0926a20║故且云四。故方便下，三、正當三觀。方便品約所用法
X18n0340_p0926a21║正多屬空，弟子菩薩約能訶法，而弟子多屬假，以菩
X18n0340_p0926a22║薩多屬中，佛國具三。三觀既爾，四教準知。而云成者，
X18n0340_p0926a23║即釋成也。上所明假空既空，一切即是皆空故也。應
X18n0340_p0926a24║具假中但云空者，此有二意：一者通途虗照三諦雖
X18n0340_p0926b01║三而空，二者由在方等教中雖三而通，故使通相復
X18n0340_p0926b02║異次第，未是獨顯但是通知。若爾空尚未委，況今於
X18n0340_p0926b03║空加四無量及廣上等，故云小異。是故今以三品釋
X18n0340_p0926b04║上觀眾生中有假有中，故云約空。起四無量義當假
X18n0340_p0926b05║觀，含於空中故云約空。若準此文窮眾生源，義當中
X18n0340_p0926b06║在空中意也。次佛道品既辨假中，任運變成不可思
X18n0340_p0926b07║議之假中也。文中雖不彰灼，言之道理應爾。雖然此
X18n0340_p0926b08║乃從於教旨以說顯機，乃須依附方等教分三品以
X18n0340_p0926b09║屬三觀。淨名答等者，源者即是無明源本，即是無住
X18n0340_p0926b10║之源本也。尚至無住豈但空耶？如我病者等者，能見
X18n0340_p0926b11║斯病與空同體，故中雙非病亦雙非，非俗故非有，非
X18n0340_p0926b12║真故非無，此則正當中道義也。自之與他等者，應先
X18n0340_p0926b13║了心方知生佛，初既了矣，及後照時但一邊無不具
X18n0340_p0926b14║足，故今但云觀眾生耳。此意正顯空之與中，先引華
X18n0340_p0926b15║嚴自他雙顯，還依方等且從於通，故釋觀達觀穿之
X18n0340_p0926b16║文皆空三諦。慈悲接物者即眾生，以從利他故觀他
X18n0340_p0926b17║也。利他之法指四無量。言觀穿者，不依止觀作貫穿
X18n0340_p0926b18║者，貫字亦與觀義大同，彼用貫字釋觀字也。菩薩照
X18n0340_p0926b19║了者，先約利根人從慈得入。故法華等者，雖用三空，
X18n0340_p0926b20║但是借彼法華之譬，譬三根人觀於眾生入三諦空。
X18n0340_p0926b21║然今見中理與法華等，兼帶約部小為不等。言眾生
X18n0340_p0926b22║者等者，觀字兩向釋觀字雖兼眾生，但是能觀通總
X18n0340_p0926b23║而說，今此別釋眾生兩字，眾生即是所觀境也。故此
X18n0340_p0926b24║兩字竝約小乘諸部以釋，部屬方等宜從小宗，若大
X18n0340_p0926c01║乘中但論觀別釋名，何殊於三論中名有小乘中之
X18n0340_p0926c02║二名？智度論中破失衍意者，無三假故彼是小宗，濫
X18n0340_p0926c03║大名而無大旨，故云失也。況今衍幻化本通，通於佛
X18n0340_p0926c04║性中道。言戲論者，彼執幻化破他析法，而自全無入
X18n0340_p0926c05║空之門，況復入中不思議理？眾生佛性不離等者，空
X18n0340_p0926c06║通於中得作此說，此中所說與餘文異，此證三諦皆
X18n0340_p0926c07║約眾生，故云不離中道佛性，佛性亦名眾生故也。若
X18n0340_p0926c08║對不即通途明者，假不即故，即是真俗二眾生故也。
X18n0340_p0926c09║不離者，空假眾生體即中故。又不即者，三皆非故。又
X18n0340_p0926c10║不離者，三皆道故。故觀眾生義通一切。問等者，正意
X18n0340_p0926c11║欲擬三諦即空，故以諸土而問於觀。約觀非但唯空
X18n0340_p0926c12║於有，亦空假中。雖無空於變易之文，義當空於二土
X18n0340_p0926c13║之惑，故引菩薩觀空例之。又云至亦空者，信三諦空
X18n0340_p0926c14║既是虗解，雖未能見若假若中，能破執假執中之病。
X18n0340_p0926c15║所以有時等者，非但虗解破執而已，亦能實破二邊
X18n0340_p0926c16║之惑，不同虗解，故云有時。若空二邊即顯中道，故云
X18n0340_p0926c17║空於生死等也。若計等者，為破二觀之人計中道者
X18n0340_p0926c18║說之。一心具萬行者，此為因茲入圓中者而說之也。
X18n0340_p0927a01║即空假但空而入中空，中空任運具足萬行。若據名
X18n0340_p0927a02║者，準入空時只可得名一切智耳。此一切智無，其理
X18n0340_p0927a03║既通，即此一切亦通三諦。如此品所明者，空中即具
X18n0340_p0927a04║慈等三義。三義當於假，捨者義當於中，由即此品內
X18n0340_p0927a05║所明也。問意者，中體須立，何須更空？以中破真，中體
X18n0340_p0927a06║理極，更將何法而空中耶？答中意者，中體性空，何須
X18n0340_p0927a07║用空？不同空假而事猶有滯，具如前文妄計下說。故
X18n0340_p0927a08║知空中亦為計者，破計見理二俱空也。復次下，重釋
X18n0340_p0927a09║出之。若更等者，釋前中道不須更空之所以也。故云
X18n0340_p0927a10║自性無無窮過，故復說之。文即為四者，更加無量及
X18n0340_p0927a11║以窮源，天女散華而明別惑，文乃表於三諦悉空，華
X18n0340_p0927a12║著小乘空之失也。自有體等者，即性計也，故云性空
X18n0340_p0927a13║等。若論體假即空者，體假名假，猶有實法，故空假實，
X18n0340_p0927a14║方見實體。皆是幻者，假實皆幻。言隨理者，理即是空，
X18n0340_p0927a15║假即空故，故云隨理。又觀此假，假立生名，以為觀境，
X18n0340_p0927a16║故云觀生。此下十譬，正觀實法，令成法空，故云觀眾
X18n0340_p0927a17║生也。此下釋中，欲以下四同如幻故，先委釋幻，次以
X18n0340_p0927a18║此四例後五譬。譬隨情者，問：此品隨理通空，何須更
X18n0340_p0927a19║立隨情五譬？答：既計陰實，雖亦知假，假未即真，故立
X18n0340_p0927a20║隨情，以助隨理，對幻判之，故屬析法。菩薩自知等者，
X18n0340_p0927a21║此通相空，不關二乘，一切皆應云是菩薩，非但此中。
X18n0340_p0927a22║此中且取異體為譬，故以天月譬於無明。若論正意，
X18n0340_p0927a23║正取觀時，於法性處而觀眾生，即見眾生遍於法性，
X18n0340_p0927a24║亦見法性全是眾生，故水中月本自無月，今不除之，
X18n0340_p0927b01║意令即於眾生而見法性。此下三譬，意亦不同，但熱、
X18n0340_p0927b02║𦦨二法稍似不即，今亦於熱而觀於𦦨，全熱是𦦨。攝
X18n0340_p0927b03║大乘八譬依梨耶者，論既譬別，方等意同，然欲通圓，
X18n0340_p0927b04║亦何所隔？無有定性者，隨彼諸譬，若空假中，名假宛
X18n0340_p0927b05║然，故云不妨假智。雖毛角不同三藏，但破我人，亦譬
X18n0340_p0927b06║毛角，其實毛角須求於幻處，以見空空，故下中空亦
X18n0340_p0927b07║非餘境。若不了者，逐語流移，失三諦空，將何合譬？舍
X18n0340_p0927b08║利弗毗曇明無色有色（檢），如燋穀芽者，若引法華，非
X18n0340_p0927b09║專今意，但約菩薩通方述之，時小宗未有斯見。次引
X18n0340_p0927b10║大經，意亦同爾，以密斥之，意令尚發。次三果譬，大意
X18n0340_p0927b11║亦然。小乘亦無界外生死，雖於大乘會中聞之，亦未
X18n0340_p0927b12║能有曉了之信，藏、通菩薩尚未盡知，以其教意入無
X18n0340_p0927b13║餘故。得忍菩薩，此約通教。入無生者，如佛。煩惱習者，
X18n0340_p0927b14║指應化佛示有煩惱，小乘教中亦明示故。訶調達譏
X18n0340_p0927b15║責身子者，具如止觀記。從盲者見色去，譬事則可通
X18n0340_p0927b16║於小乘。滅度受身，義猶隔小，所以出沒不同者，以此
X18n0340_p0927b17║諸譬多在菩薩，亦兼小故。如滅度者、受身者，此既衍
X18n0340_p0927b18║門，復在菩薩，仍兼斥小，得作此說。四句破火。云無因
X18n0340_p0927b19║者，從因緣生，不可得故，故云無因；還從因生，故云之
X18n0340_p0927b20║火。上來諸譬，或用衍門，或依小教，所以小大相兼者，
X18n0340_p0927b21║以由方等諸機雜故。維摩詰言下，答意者，所言慈者，
X18n0340_p0927b22║利物與樂以為其本，故知為說即是利他，即說三諦
X18n0340_p0927b23║與究竟樂、拔究竟苦，故諸慈中具有智、斷、聖德等相，
X18n0340_p0927b24║故說行相資。四段明益。即是三德者，無緣法身、法緣
X18n0340_p0927c01║般若、生緣解脫，及以三諦對於三德，如常所聞。法華
X18n0340_p0927c02║云雖未得等者，雖通引彼，正取未得無漏為證。內外
X18n0340_p0927c03║八風者，外無八相，只是違順，真中不同，故與內別。阿
X18n0340_p0927c04║羅漢下，六句乃借大小因果等名者，圓慈則與大小
X18n0340_p0927c05║因果其名雖異，同入無緣一實慈義，故竝用釋無緣
X18n0340_p0927c06║慈也。釋經等者，智人即是菩提及以菩薩，羅漢下餘
X18n0340_p0927c07║三名同，故引大品四事以證六句。有師云下破他釋
X18n0340_p0927c08║者，具如前文。菩提道場法施等義，一一皆是獨頭法
X18n0340_p0927c09║門，但欲事依法相次第，以一法中收一切故。雖攝一
X18n0340_p0927c10║切然須遍行，以遍行故理須遍列。若如是者，何但釋
X18n0340_p0927c11║迦一代佛法，十方佛法若依若正，收在一念慈等心
X18n0340_p0927c12║中。今施至方便略列七名，豈用古師專對地位四弘
X18n0340_p0927c13║成四無量者？然今此文與餘稍別，若準餘處四無量
X18n0340_p0927c14║中雖加喜捨，喜捨為成慈悲而已。若無喜心三諦不
X18n0340_p0927c15║滿，若無捨心於諦生染，故知其名雖四但成二種，此
X18n0340_p0927c16║二即是四弘所用。雖有此法，若不加誓慈悲不固，安
X18n0340_p0927c17║令自佗得至所在？故須立誓以制慈悲。今此從義，以
X18n0340_p0927c18║四無量的對四弘，法門離合不可一準。或如六念者，
X18n0340_p0928a01║著或言者，不專定指，故非定義。一切當修念佛三昧，
X18n0340_p0928a02║正緣如來三身功德。若六念者，立對治法以修事觀，
X18n0340_p0928a03║未稱今文。下去正釋慈童女緣，具如止觀記。次淨名
X18n0340_p0928a04║答所除中，經云所作等者，功德之大豈過於慈？還將
X18n0340_p0928a05║此慈令斷煩惱，故云施之。當知前慈已具拔苦，重明
X18n0340_p0928a06║悲者令識別相，即是大慈家之大悲也。後喜捨心同
X18n0340_p0928a07║異亦爾。又若自有縛能解彼縛，無有是處，故令先除
X18n0340_p0928a08║除苦因也。問欲除煩惱等者，言為成喜心者，義如向
X18n0340_p0928a09║釋。答中當行正念等者，若無無作四念處，觀見於他
X18n0340_p0928a10║陰界法性，安能令他離苦得樂，而生中道第一義喜？
X18n0340_p0928a11║故無上道諦即中道法喜，故下捨心即指果理，果理
X18n0340_p0928a12║必定遍有慈悲二法。不生不滅者，大捨也。若三諦者，
X18n0340_p0928a13║是有生滅。捨愛憎三心者，只是慈等三心之中道違
X18n0340_p0928a14║順等境，以無緣心行於慈等，不為境轉，故云捨也。世
X18n0340_p0928a15║諦不生不滅者，以對顯中，二諦即是善惡二境，世諦
X18n0340_p0928a16║即是真諦中之不生不滅耳。或言離心出色等者，準
X18n0340_p0928a17║婆沙文，從於色界生無色界，是離色出心；從無色界
X18n0340_p0928a18║生於色界，是不離心出色。今正明色，云無色者，相從
X18n0340_p0928a19║來耳。故二界往來皆由妄計二處定實，若在欲界亦
X18n0340_p0928a20║計色心，不如二界所計最強，如貪通上界從下得名。
X18n0340_p0928a21║攝大乘等者，論云：是識無始時一切法等。依十住見
X18n0340_p0928a22║終等者，但以最後得名為終，由斷一分見一分終，故
X18n0340_p0928a23║云見終，其實無明不可云終。佛斷最後，後相如初，故
X18n0340_p0928a24║云見始，其實無明不可云始。若定終始，何名無住？若
X18n0340_p0928b01║計無明有始終者，是故法性有始終也。以全法性是
X18n0340_p0928b02║無明故，亦全無明體是法性。問：若爾，過在大經。答曰：
X18n0340_p0928b03║不然，有事有理。若從事說，若見法性始即見無明終，
X18n0340_p0928b04║從見法性終名見無明始，無始之始名無明始，無終
X18n0340_p0928b05║之終名法性終。若從理者，應知二法俱始竝終，況此
X18n0340_p0928b06║二法自無二法俱無始終。若從事理相待以說，從理
X18n0340_p0928b07║故即、從事故離。始終亦爾，約非事理而論事理，於無
X18n0340_p0928b08║始終而云始終。大經之文帶別論圓，從事相待故作
X18n0340_p0928b09║此說。次窮源中唯約五住不云恒沙者，以恒沙惑不
X18n0340_p0928b10║障於理，四住障真、無明障中，是故且從二障邊說，況
X18n0340_p0928b11║無明無知但成離合，具如餘文廣簡同異。是故不可
X18n0340_p0928b12║更以四住依於無知，無知非依是故不立。若言無知
X18n0340_p0928b13║依於無明，能依亦失。今欲令於四住見中，故指無明
X18n0340_p0928b14║全、四住是法性，復指無明為心。窮源既然，修觀準說，
X18n0340_p0928b15║但觀現在一念見思，徹無明源、窮法性底，法性即無
X18n0340_p0928b16║住、無住即無明、無明亦無住。若斷若窮雖分前後，然
X18n0340_p0928b17║其住處不合不離。說自住即別教意者，是說煩惱法
X18n0340_p0928b18║性體別，則是煩惱法性自住俱名為自。亦可云離煩
X18n0340_p0928b19║惱外別有法性，法性為他；亦可法性為自，離法性外
X18n0340_p0928b20║別有煩惱，煩惱為他。故二自他竝非圓義，以其惑性
X18n0340_p0928b21║定為能障，破障方乃定能顯理。依他即圓者，更互相
X18n0340_p0928b22║依、更互相即，以體同故依而復即，故別圓教俱云自
X18n0340_p0928b23║他。由體同異而判二教，今從各說別自圓他。此見因
X18n0340_p0928b24║無明等者，見為能住、無明是地，此依別教故作是說。
X18n0340_p0928c01║界內四住如常所聞。
X18n0340_p0928c02║淨名疏卷第二十四
X18n0340_p0928c03║隱名如來藏等者，今既現身不名為隱，然未現時理
X18n0340_p0928c04║亦非隱，今從事釋立隱顯名，故知事顯已來從機為
X18n0340_p0928c05║語，理本無生非今始顯。又解去，向文約事非無此義，
X18n0340_p0928c06║若欲更作以事表理，即是事理雙明之義，若單事理
X18n0340_p0928c07║化迹不成。如大品諸天子等者，諸天子云從心樹生，
X18n0340_p0928c08║須菩提云不從心樹生者，即表俱非世俗所生皆從
X18n0340_p0928c09║心生，但所計別竝依理生而非生也。即是果報等者，
X18n0340_p0928c10║此明迦葉曾聞方等不思議事，此事未甞不與理合，
X18n0340_p0928c11║不得界外解脫神力不大，證難思理方有勝通，非是
X18n0340_p0928c12║世間思議華，即以界外而為難思，二乘之人豈知界
X18n0340_p0928c13║外更有妙欲？又以如法心等者，事則大小俱散，理乃
X18n0340_p0928c14║遍於法界，方名如法名大平等，不能斷別惑即非童
X18n0340_p0928c15║真，既非童真未住諦理，汝自有染何關我非？是故訶
X18n0340_p0928c16║云仁者自生分別想耳，分別即是染著故也。身子起
X18n0340_p0928c17║教之端，教由斯啟故名為端，為諸聲聞作生蘇之首，
X18n0340_p0928c18║下文天女訶文是也。二乘至涅槃生死者，言文字者，
X18n0340_p0929a01║未必全指文字教法，通云世間一切名言皆名文字，
X18n0340_p0929a02║小乘則指界內之法，縱指教相亦非所證，若非所證
X18n0340_p0929a03║還屬生死，故於其中不得自在。所以者何解脫等者，
X18n0340_p0929a04║文存兩釋。初釋先舉解脫文字俱無內外者，正指文
X18n0340_p0929a05║字及以解脫二俱無得。所以先破解脫者，恐人不曉
X18n0340_p0929a06║執解脫相。次釋者，恐人謂在文字之外，故指名字是
X18n0340_p0929a07║解脫也。言不思議者，即形前釋仍通通教，故重釋中
X18n0340_p0929a08║即云別也。何但解脫者，仍恐唯指教法文字，故指二
X18n0340_p0929a09║十五有一切因果無非文字，此等文字皆解脫也。言
X18n0340_p0929a10║二處者，法華簡眾及小乘中。此中兩解者，初約執情，
X18n0340_p0929a11║濫大俱是未得謂得。次又圓下復從理說，理本無斷
X18n0340_p0929a12║稱理名脫，是則圓乘而為不斷，却自執其小乘合斷，
X18n0340_p0929a13║由此自謂成增上慢。前解大小相對，後解偏圓相對。
X18n0340_p0929a14║濫謂同於諸佛所得者，如法華云：我等同入法性，乃
X18n0340_p0929a15║至世間六大羅漢，三人同坐解脫之牀，三同入無言
X18n0340_p0929a16║說道。故未轉時無不謂佛與己同等。若於法華不名
X18n0340_p0929a17║等者，釋出慢異。準向天女所說之意以望法華，何但
X18n0340_p0929a18║於小非增上慢，於大亦非。若至法華與天女齊，當知
X18n0340_p0929a19║法華起去之人，於大小乘竝成上慢，佛雖令去，意待
X18n0340_p0929a20║後時。或約三藏問，或約通問者，二教俱有三乘故也。
X18n0340_p0929a21║以聲聞人於方等中同聞通教三乘之法，故以為問。
X18n0340_p0929a22║志求聲聞等者，意明三別是三藏教，此即約於化他
X18n0340_p0929a23║說也。自行受道者，自行不可更稟權乘，分得法身，仍
X18n0340_p0929a24║須道進。道故法華等者，以入圓，圓以人，顯成此義。但
X18n0340_p0929b01║以大悲等者，他釋大乘，功只齊此。有言寄十二年在
X18n0340_p0929b02║室等者，但斥彼時，於今亦復何所嫌耶？但恐於今聞
X18n0340_p0929b03║而不受，況復往日在方等前爾。前者，方等前也，故知
X18n0340_p0929b04║所訶亦在十二年前也，是故得與方等義同，此中正
X18n0340_p0929b05║破古師釋也。今言下表十二年等者，正指天女己之
X18n0340_p0929b06║所證。此即無久近之久近者，無始為久，至今為近。三
X18n0340_p0929b07║脫亦爾，法性本有，名之為久，方始修得，名之為近，故
X18n0340_p0929b08║知三道三脫皆非久近，而論久近，故以止室而用表
X18n0340_p0929b09║之，此中約事論修性也。豈知根本無明者，若觀三道
X18n0340_p0929b10║即三脫，故知三脫為無明障，障三脫者，即是根本無
X18n0340_p0929b11║明故也。當知因緣至諸佛之法者，言一切者，通界內
X18n0340_p0929b12║外。意云從初皆依頓教發心，故云初不聞等。如界內
X18n0340_p0929b13║界外有犯重等者，重能遠礙界內外理。來會也者，以
X18n0340_p0929b14║不絕義似漸深也。轉不轉俱阿鞞䟦致者，佛答意者，
X18n0340_p0929b15║前之二教不轉方得名為不退，後之二教以得理故
X18n0340_p0929b16║從理為名，理性本無轉與不轉，轉者退義故不退也。
X18n0340_p0929b17║但與上文小不次第者，第一在第二、第二在第一，以
X18n0340_p0929b18║不次第故不相應，雖次不次義理必等。天以正觀義
X18n0340_p0929b19║顯者，先明正觀，故云十二年來求女人相了不可得，
X18n0340_p0929b20║於三德中無男女相，譬顯亦須依於三德，譬如下譬
X18n0340_p0929b21║顯也。天陽地陰等，亦可云晝陽夜陰等，不可說盡一
X18n0340_p0929b22║切莫不皆在陰陽。以女業在等者，以未償故，故未酬
X18n0340_p0929b23║生必不可轉，然未償者亦有可轉，非此所引故不列
X18n0340_p0929b24║來。一切諸法皆妄等者，非但世法有可轉義，出世之
X18n0340_p0929c01║法亦復如是，若謂有定悉是妄計。我入不思議至那
X18n0340_p0929c02║得八相等者，此約教門當分以釋，別圓無生那得作
X18n0340_p0929c03║於藏通八相？映望上下皆須此釋。雖有此意等者，小
X18n0340_p0929c04║乘云無十方諸佛，意不彰顯，以小乘中亦有許有十
X18n0340_p0929c05║方佛者，雖即許有，豈如華嚴涅槃等耶？華嚴十方互
X18n0340_p0929c06║為主伴，一佛尚爾況他佛耶？故此中無義不彰顯。
X18n0340_p0929c07║淨名疏卷第二十五
X18n0340_p0929c08║正成問疾品明別教等者。問：通相三觀義在圓者，今
X18n0340_p0929c09║那云別？答：對出假邊義立別耳。前文三教慰喻中文，
X18n0340_p0929c10║通相仍存次第意者，良由此也。有三種非道之理等
X18n0340_p0929c11║者，文雖在假意復通中，故云之理。乃至佛道功德智
X18n0340_p0929c12║慧復是假攝。所言理者，即指三道本是三德，體復全
X18n0340_p0929c13║是中道法性，出沒釋之是通是極，方等之教故使爾
X18n0340_p0929c14║耳。言佛道者，佛是不二之智，道以能通為名，二義竝
X18n0340_p0929c15║稱故名為道。一者所踐則無虗通，不至極故通而不
X18n0340_p0929c16║虗，是故今云從因至果俱名佛道，兼二故也。諸佛實
X18n0340_p0929c17║相智慧者，苦即實相、惑即智慧、業即功德，此三皆理
X18n0340_p0929c18║故云之理。問：此品不約十二等者，下八段中無十二
X18n0340_p0929c19║名。答意者，雖無別標却成通具，豈非八段十二緣耶？
X18n0340_p0929c20║所言一切非道等者，如此所列豈過三道？對文點出
X18n0340_p0929c21║其義自彰，況復九道收界內外一切三道，以令非道
X18n0340_p0929c22║即佛道故。云九界者，具如下列。以為下四教明菩薩
X18n0340_p0929c23║不定者，前二菩薩但是二乘之菩薩道，故不云也。別
X18n0340_p0929c24║教正當菩薩道也，圓教或佛或菩薩也。今云別圓修
X18n0340_p0930a01║中道者，以別初心亦修中故，故且得云修佛道耳。復
X18n0340_p0930a02║次方便下，指藏通也。進暫取之，終結其非。復次此品
X18n0340_p0930a03║下，舉淺例深。一切諸道皆屬方便，方便既遍豈隔藏
X18n0340_p0930a04║通？遍入復斷故圓為正。然道對非道、非道具十，故知
X18n0340_p0930a05║十界或從名攝、或從體分、或因果相形、或與奪暫設，
X18n0340_p0930a06║故佛法界或唯在圓、或退取別、或俱取地住、或沒地
X18n0340_p0930a07║唯住、或復通因、或唯在果，究竟而論圓果為正，義通
X18n0340_p0930a08║從體攝圓初心。大經十二因緣名為佛性等者，問：佛
X18n0340_p0930a09║性之名豈獨緣了？縱通緣了義涉生死，生死何故名
X18n0340_p0930a10║緣了因？若云唯正非緣了者，生死三道何名正耶？三
X18n0340_p0930a11║俱不成，經意何在？故須依此三道三德三種佛性之
X18n0340_p0930a12║正種也。故重引大經以立中道，中道若立緣了可成，
X18n0340_p0930a13║況十界一心具多十二，百界一一無非道場，故知此
X18n0340_p0930a14║中莫非二身之正因、法身之緣了、剎那之三性、生死
X18n0340_p0930a15║之三德，能如是了方釋今經。今此大方等等者，兼斥
X18n0340_p0930a16║古也。今此經中部無十二，豈無佛性？意明大乘無有
X18n0340_p0930a17║不具。廣問記者，此意正明有三定大、無三定小，不必
X18n0340_p0930a18║十二方乃名大，唯涅槃法華具而復大，自餘諸部盈
X18n0340_p0930a19║縮不恒。問：此經何文正當三部？答：皆不思議，豈非方
X18n0340_p0930a20║廣無別記而有通記？一切眾生即三道故，無有不具
X18n0340_p0930a21║當成之理，記豈過此而云無耶？前方便品即無問自
X18n0340_p0930a22║說，初雖居士印竟何殊？況復涅槃指十二部，望十二
X18n0340_p0930a23║部以定大小，故但有方廣十二善成，無問及記猶通
X18n0340_p0930a24║大小，故無此二義亦善成。種性即是眼目異名，雖是
X18n0340_p0930b01║異名非無別義，若說能生應從種立，若說不改以性
X18n0340_p0930b02║為名，但隨便標義理咸具。今經且從能生為名，是故
X18n0340_p0930b03║文中多從種立。應知種是性家之種，性是種家之性，
X18n0340_p0930b04║不變故能生，能生故不變。此二一切無始無終，久遠
X18n0340_p0930b05║常存，足為良信。問：若佛性有三種等者，意欲明同，先
X18n0340_p0930b06║從異問。前文雖云道即是性，此但通途消品題目。今
X18n0340_p0930b07║問品內種有三不？答意可知。種相體性者，此中意列
X18n0340_p0930b08║四名，名異義同。今之種性即令永異，相彰於外，尚與
X18n0340_p0930b09║性同；種從內生，理符於性。問：種以能生為義等者，一
X18n0340_p0930b10║切諸佛二義為本，故知真如、法界、法性、秘藏皆應對
X18n0340_p0930b11║種而為問也。答中無取緣、了而為種義。從內求者，方
X18n0340_p0930b12║便比說，方出正性，亦名為種。故知三道能生三性，何
X18n0340_p0930b13║必專執外生長耶？況復亦應以類釋種，具如法華疏
X18n0340_p0930b14║中所明。故非但正種非因而因，業、惑、緣、了亦復如是。
X18n0340_p0930b15║是則如下，顯有種義，故翻對正，緣、了亦得名為性也。
X18n0340_p0930b16║是則三名俱種竝性，義同名異，善須思之。心、境不殊，
X18n0340_p0930b17║義、理自合。答中云若如所問，乃是通義者，通、別只是
X18n0340_p0930b18║離、合之義，具知法華疏中及不二門。法性五陰，有無
X18n0340_p0930b19║明、不善等者，無明，惑也；不善，業也。無記五陰本名法
X18n0340_p0930b20║性，由加惑、業，計陰成迷，亦是法性本來清淨，故使三
X18n0340_p0930b21║種迷則俱迷。迷理本淨，因、果對說，故云有無明、不善
X18n0340_p0930b22║即成生死，轉即名淨。十地論師等者，七識是一，所計
X18n0340_p0930b23║成異。由此見識是了因種，從了名智，從迷曰見，古人
X18n0340_p0930b24║不用互執成諍。六識為緣亦復如是。觀心者，前雖已
X18n0340_p0930c01║約十二因緣、十界、三道，未云此等則是觀境。今云十
X18n0340_p0930c02║界、十二因緣只是一念，與前何別？恐人不了，故別明
X18n0340_p0930c03║之，於向事此更無異轍。一心一色無非十界，即空、假、
X18n0340_p0930c04║中，況復舉心惑已成智，業隨觀轉，自得脫名。究竟而
X18n0340_p0930c05║論，苦為正境，業惑之上，苦亦灼然，故苦、色、心三義具
X18n0340_p0930c06║足。是則至不彰三德者，能通至極，故名不障。如伊字
X18n0340_p0930c07║者，因果事理俱得譬伊，準他所明，理一修二，因之與
X18n0340_p0930c08║果皆不成伊，常、無常等，理須顯說。若覺至如來者，然
X18n0340_p0930c09║此三道俱有能生緣了之義，能生緣了之義能生，已
X18n0340_p0930c10║如前立，更應問云正豈非種。自行至功德者，從自行
X18n0340_p0930c11║說，但由二智能顯法身及解脫用，二智權實，般若契
X18n0340_p0930c12║境，不名功德，化他二智是名一權。維摩詰言等者，應
X18n0340_p0930c13║知答意具於二義：一者、出假；二者、即理。若不出假，無
X18n0340_p0930c14║由顯於通相次第；若不即理，無由顯於理假通因。下
X18n0340_p0930c15║去七段深了其意，方稱此品文之大旨。復次下，重更
X18n0340_p0930c16║分別出假非道。約事佛道，具指假智為非道等。約五
X18n0340_p0930c17║重三途之果者，問：無間之果那感鬼畜，而總云三途
X18n0340_p0930c18║耶？答：餘二即是無間眷屬，以造因時自有相從二惡
X18n0340_p0931a01║趣業，亦可餘報通於餘二。此明菩薩利物之門，亦由
X18n0340_p0931a02║初觀逆心願力，故成觀因，任運契機故。何者下，釋出
X18n0340_p0931a03║初觀以為假因，業待入時，方乃名順。何況下，以因況
X18n0340_p0931a04║果，即阿字等。既是通相入假之觀，故得通用無生觀
X18n0340_p0931a05║門及無垢等以為其行。若爾亦得名為不思議假，但
X18n0340_p0931a06║於別教猶名次第，及鈍菩薩仍名生蘇，於利根者即
X18n0340_p0931a07║名入中。此會得入既名上上，於上上中不無初後，處
X18n0340_p0931a08║處結其得道之相。從若知下至通達佛道，即其文也。
X18n0340_p0931a09║逆心下以觀心者，種性不周遍在諸教味諸行諸道。
X18n0340_p0931a10║言漸頓等者，具騰始末令知一化無非佛道不思議
X18n0340_p0931a11║假，故知通相具含三種菩薩之假，及以地住不思議
X18n0340_p0931a12║假，準義亦含三祗之假，但約顯教非從空出，是故此
X18n0340_p0931a13║中不得論之。今取最惡等者，以居其初惡中之極。所
X18n0340_p0931a14║以具示二種相者，若唯示可懺，恐人謂言逆罪無果；
X18n0340_p0931a15║若唯不懺，恐人謂言罪不可滅。為除邪計及生二善，
X18n0340_p0931a16║故隨其根立斯二也。我受等者，此有二義，今從內實
X18n0340_p0931a17║灼然不失楞嚴之樂，豈但獨云三禪而已？若從迹論
X18n0340_p0931a18║乃示現抗慚之極，故今從其出假邊說，三禪乃是開
X18n0340_p0931a19║迹之言。所以得作本迹釋者，諸大乘經唯除如來久
X18n0340_p0931a20║本之秘，及以記小成佛之言，調達開文經論共有，方
X18n0340_p0931a21║等婆藪即其例也。此中諸文皆用二十五三昧中諸
X18n0340_p0931a22║三昧者，以王三昧只是三諦三三昧故耳。以依次第
X18n0340_p0931a23║但唯用俗，故云佛法未滿等也。未滿名亦通三諦，補
X18n0340_p0931a24║處尚乃更入重玄，故一一文皆云自行等也。下去諸
X18n0340_p0931b01║句一一悉然。婆藪具釋籤中，明象等具如止觀記中，
X18n0340_p0931b02║請觀音偈如止觀引。此十多有等者，既不別分多分
X18n0340_p0931b03║通說，然準破戒定屬業道，餘者多分皆是煩惱，故云
X18n0340_p0931b04║多也。故知若內起者即屬煩惱，不可制者多屬業道。
X18n0340_p0931b05║以無所受而受諸受者，雖即翻於十蔽成度，於一一
X18n0340_p0931b06║蔽皆達於中。如身子善吉等者，當知受彈及以加被，
X18n0340_p0931b07║但是從迹示次第行，今據本說云不受等示入至受。
X18n0340_p0931b08║四天下等者，經無四名應從義立。何者？若準下賤醜
X18n0340_p0931b09║陋之言多在南洲，老病妻妾事通餘三，北洲復應不
X18n0340_p0931b10║通於病，訥鈍亦可通於四洲，故得總云四天下也。經
X18n0340_p0931b11║無脩羅及六欲者，脩羅離合有無可知，六欲或是例
X18n0340_p0931b12║上故略，文中次第略出六欲。斷於因緣約四教者，別
X18n0340_p0931b13║圓因位猶屬諸道，未純淨故故斷通諸。除圓玅覺等
X18n0340_p0931b14║者，他明非道其事太近，今明唯餘一品無明在者尚
X18n0340_p0931b15║是非道，故唯除佛究盡佛道。此二大士更相問答，正
X18n0340_p0931b16║當二磓更扣之相。如法相解等者，如彼非道即是佛
X18n0340_p0931b17║道，法相生解還依彼說方稱如來，能依此觀即如來
X18n0340_p0931b18║行，是故引之通於說行。種以能生類性三義者，前已
X18n0340_p0931b19║和會今更對辨，故更論之。其實能生生於種類，此生
X18n0340_p0931b20║類永無改也。若無苦道何有一相？若無業道何有彈
X18n0340_p0931b21║指？若無煩惱何有智慧？順方便教猶名不類，故諸餘
X18n0340_p0931b22║經皆悉別立。今明有類生義可成，生必無理直至於
X18n0340_p0931b23║果，故今立之共成化相，故釋種類乃附時情。由約類
X18n0340_p0931b24║明恐人不了，謂滅種非類，故附時情簡出餘教，識方
X18n0340_p0931c01║便教不明真種。故大經至善根人無者，顯非道可滅、
X18n0340_p0931c02║善道可成，復將此無以入後句善人有者是也。又善
X18n0340_p0931c03║人有指有漏善，至後開時堪成緣因，故此緣初已名
X18n0340_p0931c04║為種。言俱無者即指了因，何妨無始全無一句？故今
X18n0340_p0931c05║從於無者說，或是了從顯了者說。若爾，緣亦容無，何
X18n0340_p0931c06║獨於了為成四句？故緣從有說，了因且從覆相而說。
X18n0340_p0931c07║無八識則無生死涅槃者，八是異熟故云生死，即此
X18n0340_p0931c08║生死體是涅槃。又此識性體含此二。若爾，六七亦是
X18n0340_p0931c09║生死，識何不得名即涅槃耶？答：若通對者義亦可爾。
X18n0340_p0931c10║若地論用七識斷六識智障滅者，謂第七識能取八
X18n0340_p0931c11║中清淨之相，真修未顯皆屬六也。故今六中智障滅
X18n0340_p0931c12║者，即顯八中清淨真修。須取中論等者，地師以八為
X18n0340_p0931c13║自，攝師以八為他，故為中論之所破也。此經以身識
X18n0340_p0931c14║煩惱不善等用中論破已，方顯今經三道之言。身等
X18n0340_p0931c15║者，身中六七自有報法俱屬苦道，起煩惱者即屬煩
X18n0340_p0931c16║惱，結業成就即屬不善，三即三因何徒紛諍？此三種
X18n0340_p0931c17║性非前後等者，只三道時自非縱橫，豈得至果方如
X18n0340_p0931c18║伊字？種若縱橫果非本有，理性伊者深觀三道為在
X18n0340_p0932a01║何處？既在一念不可縱橫，故知因果悉如伊也。三門
X18n0340_p0932a02║不同，苦門、通門、別門，下文一一次第出之。初若就苦
X18n0340_p0932a03║門明義者，三道相從皆是苦攝，通相既云一一皆三，
X18n0340_p0932a04║對本苦門故有離念，三道復別不可專通。初有身等
X18n0340_p0932a05║者，前文已將身為苦道即是正因，六為緣因、七為了
X18n0340_p0932a06║因，今復合之而為正因。又身為種者，能生福德智慧
X18n0340_p0932a07║者，對三可知。此是三種經之文，恐猶執權勤勤示耳，
X18n0340_p0932a08║具如止觀記及法華疏六法不即不離中明。如人翳
X18n0340_p0932a09║眼等者，正約方等形於二乘而作譬也。亦是三佛如
X18n0340_p0932a10║來種者，意亦如前苦道明之。貪愛雖即已屬煩惱，依
X18n0340_p0932a11║身藉業亦具有三，豈獨觀惑能壞惑耶？必觀惑具及
X18n0340_p0932a12║以惑由業苦故也。煩惱既爾，於五葢中睡掉二葢猶
X18n0340_p0932a13║是報法，以相帶故故亦同苦，所以皆須云三故也。若
X18n0340_p0932a14║離取我者，別列於三，別通有我故但成三。若離出我，
X18n0340_p0932a15║我遍有三乃成等分。別門明義者，倒計於陰故總屬
X18n0340_p0932a16║身，常等別故，故於苦門苦道之中離出四倒。別門即
X18n0340_p0932a17║是別相念處，加能觀念故處名生。若從相生，身等復
X18n0340_p0932a18║受正勤如意乃至覺道等名，故知身等文亦轉入下
X18n0340_p0932a19║之六門，此等皆應無作釋之，當知四倒非道出生。三
X18n0340_p0932a20║十七品之佛道能生根本等者，問：葢能覆禪與禪相
X18n0340_p0932a21║違，葢去禪發能生何在？答：若約小乘葢是相違，若從
X18n0340_p0932a22║大教達葢成定，故約大教名相生也。若爾，何故生於
X18n0340_p0932a23║根本禪耶？答：事理竝明故兼發事，或是元以小助於
X18n0340_p0932a24║大，此於別於通無妨，以由葢中亦具三道，故約通說。
X18n0340_p0932b01║華嚴十種六根（檢）七識住者，處是所住，住是能住。若
X18n0340_p0932b02║依什公，但在於苦，隨所住處，三道具足，亦成通相。三
X18n0340_p0932b03║道之相，約小乘樂住，挫成無種。雖云不樂，理非全無。
X18n0340_p0932b04║生善之緣者，且從對治，通為觀境，何種不成？因惡生
X18n0340_p0932b05║善等者，此引可轉以為況例。一切大惡，無不轉理。既
X18n0340_p0932b06║轉為善，生三不護，當知惡體是不護體。如濕土能生
X18n0340_p0932b07║乾土，成乾土已，即成塼瓦，故知濕土是塼瓦體。能生
X18n0340_p0932b08║三種法身者，諸身竝得名法身者，即如三法在苦故
X18n0340_p0932b09║也。大品植種於空等者，無糞曰空，非太虗也。慈與悲
X18n0340_p0932b10║相符等者，女性柔和，不與物諍，如慈與悲，易可合集。
X18n0340_p0932b11║若似若真者，似賢真聖。如是約別圓教等，但要先須
X18n0340_p0932b12║約前二教。消釋竟已，次約後二。然前二教，但斷界內。
X18n0340_p0932b13║若依別教，界內界外，見思除處，皆有前後，易可相例。
X18n0340_p0932b14║登地同體，理非前後。於別教中，雖復入地，仍分見修
X18n0340_p0932b15║前後之別。圓教一向初後不二，是則不可分於見修
X18n0340_p0932b16║之異。且約界內見盡之位，名為見淨及度疑淨。約思
X18n0340_p0932b17║盡邊，名分別淨及以行淨。涅槃須指究竟佛果，若於
X18n0340_p0932b18║真位立七淨者，不分而分以為七淨，準四依位作之
X18n0340_p0932b19║可見。菩薩在因等者，以七淨中，有無學道，非究竟果。
X18n0340_p0932b20║即是菩薩修無學因，亦得名為涅槃故也。更修八解
X18n0340_p0932b21║為除垢者，即斷諸禪障通無知，及修九種大禪等也。
X18n0340_p0932b22║亦可得云，於諸禪中，皆除無知。
X18n0340_p0932b23║淨名疏卷第二十六
X18n0340_p0932b24║第一四句中以第三句簡二乘者，此意正當方等意
X18n0340_p0932c01║也。亦可應云通教二乘義同三藏，別教地前名為偏
X18n0340_p0932c02║門。若初地名入圓理，但初異後，不同圓教。或云教道
X18n0340_p0932c03║地前非圓，入從證說，方名圓理。第四四句即是簡前
X18n0340_p0932c04║第三四句，前雖理教相對為門，未知為是何教？教理
X18n0340_p0932c05║須簡，即離能所圓別，更對藏顯前理教。次第五四句
X18n0340_p0932c06║即是對前四四句簡，前皆從法，雖對理辨，未論入者
X18n0340_p0932c07║嘿與非嘿，今更從行立此門，重簡前四。第六四句者，
X18n0340_p0932c08║今昔因人、果人相對，顯前圓教，亦應更約二教簡之。
X18n0340_p0932c09║第七四句者，約得失辨，得失由行，顯前皆得，今此帶
X18n0340_p0932c10║失。第八四句者，約一代教以論今昔相對出入得否
X18n0340_p0932c11║之相。前七四句中通述今昔以論得失，亦是偏圓相
X18n0340_p0932c12║對以辨，唯第四門是圓是得。次第九四句約大觀小
X18n0340_p0932c13║果相對辨者，初句小果，後三大觀亦名大因，此如法
X18n0340_p0932c14║華相待論玅。第十四句者，純約觀門，雖復多門，意在
X18n0340_p0932c15║於觀，故使觀門最在後說。二不二者，如向十門簡入
X18n0340_p0932c16║不入，入者偏圓，圓者不二，偏者則二，不二方是今所
X18n0340_p0932c17║入門。二者不定，或邪或正，或小或大，唯事唯理，但別
X18n0340_p0932c18║一義，或存或沒，如下具簡，當知為簡不入之二。若得
X18n0340_p0932c19║入者，無向諸失。是則還是一法等者，不二及門只是
X18n0340_p0932c20║一法，但法從處立、門從用生，立名雖殊法體無別，故
X18n0340_p0932c21║云不二。約此諸門有二不二。雙捨二邊等者，捨中著
X18n0340_p0932c22║也。中道之理名之為門者，顯教即是所入之理。法華
X18n0340_p0932c23║云其智慧門等者，理即是門，此門中智稱理故難，故
X18n0340_p0932c24║借開文以顯於難，亦是境智相稱之謂。如人知彼家
X18n0340_p0933a01║等者，此約住前知圓為譬，顯住分真名之為入。復次
X18n0340_p0933a02║進論者，更辨果用故云進論，具如止觀引，即表此中
X18n0340_p0933a03║具如前釋，謂三十三天、十四般若、四十二字答。若作
X18n0340_p0933a04║一一門等者，此緣前文對文殊淨名判三十二人例
X18n0340_p0933a05║別竟，今更問答顯圓耳，不可專判以為別教。若於一
X18n0340_p0933a06║門攝三十二，諸門亦然。則權實至無縛者，如問疾中
X18n0340_p0933a07║慧與方便對論縛解，今云自在即是二用，慧即實慧
X18n0340_p0933a08║故云二慧，權慧自在、實慧無縛。所以於初法自在文
X18n0340_p0933a09║廣料簡者，在諸菩薩之首故耳。下去大旨悉須準此，
X18n0340_p0933a10║故下諸釋文相竝略。五星二十八宿者，具如止觀記。
X18n0340_p0933a11║是動念等者，念動故所以境動，今但通以不動之心
X18n0340_p0933a12║對於動境，故三教境智名之為二，唯圓教境為方名
X18n0340_p0933a13║不二，名無動念。善眼者，慧眼也，即是分得世尊慧眼。
X18n0340_p0933a14║一相無相等者，大乘三解、小宗一解，竝不分別一相
X18n0340_p0933a15║無相之深淺也。又若待明一明無則不用也。今取釋
X18n0340_p0933a16║論等者，非異是一、非一是無，又非此一無方名不二。
X18n0340_p0933a17║次亦如下且先將一以破於數，次一相無相下雙破
X18n0340_p0933a18║一無方名不二。更有三法開心為四者，文語稍略，應
X18n0340_p0933a19║云更有三法色及心數，更有四法開心為三，王數同
X18n0340_p0933a20║時及色為四，更有五法開心為四對色為五，如此但
X18n0340_p0933a21║是阿含小教開合色心以釋一多，暫寄顯相非永用
X18n0340_p0933a22║之。若不下正明觀相。事中妙者，同體權也，不思議實
X18n0340_p0933a23║與權理同。菩薩心聲聞心者，此則兩教菩薩對兩教
X18n0340_p0933a24║二乘。弗沙者先解，泯此下斥舊，今取下正釋。師子吼
X18n0340_p0933b01║中先約世兩名以辨同異，若取下斥舊，今達下正釋。
X18n0340_p0933b02║師子意中無漏故健。漏言下先泛舉漏無漏相，又漏
X18n0340_p0933b03║名下正釋。淨解中先分名體，意云前文已作漏與無
X18n0340_p0933b04║漏名竟，今復更立有為無為名者，以門別故，故更以
X18n0340_p0933b05║有為對三無為。今將離一切數等者，以有為中數對
X18n0340_p0933b06║三無為，中數緣滅名之為二，若無彼數及數滅者是
X18n0340_p0933b07║則不二。那羅延中初出，到下正當通意。現見名文中
X18n0340_p0933b08║不釋，已覩中道故名現見。癡是無明乃至老死，此中
X18n0340_p0933b09║具指十二緣也。此用經意成今觀也。今觀不盡是空
X18n0340_p0933b10║者，是中道空。從非盡下釋出中空名為不盡，此盡不
X18n0340_p0933b11║盡則非盡非不盡。普守引八自在我及云又於我無
X18n0340_p0933b12║我等者，二名俱在中道法性，故須引之以防名同義
X18n0340_p0933b13║同之失，故以名同義異釋之。電天中明無明為二者，
X18n0340_p0933b14║此是界內不即無明，故與界內明為二耳。無明即明
X18n0340_p0933b15║下正釋其相，即是相即之無明也。無明即明，無明之
X18n0340_p0933b16║體尚自不二，何況於明？故云佛性即是明也。明有三
X18n0340_p0933b17║種者，泛出之耳。喜見中先斥拙，次今即下正釋者，如
X18n0340_p0933b18║幻有即空，一切法趣空不空是真空也。明相中四種
X18n0340_p0933b19║空種等者，亦先立，次四種，乃至不二正釋也。言內外
X18n0340_p0933b20║皆空即空體也者，即是中道空也，具如前釋。妙意無
X18n0340_p0933b21║盡意可知。深慧名文中不釋，見底之慧故名為深，底
X18n0340_p0933b22║即實相。寂根中釋名云三無漏根者，此是大乘三無
X18n0340_p0933b23║漏根，從於寂滅實相而生。境智相稱者，不稱則不和，
X18n0340_p0933b24║既約境智以明三寶，而云境法佛智相稱者，境亦稱
X18n0340_p0933c01║智故名相稱。與理相應者，智應於理，如前約理即是
X18n0340_p0933c02║理應於智。三寶義既爾，諸法亦爾，諸法無非一體三
X18n0340_p0933c03║寶之實相也。心無礙中云說涅槃即是色者，空即是
X18n0340_p0933c04║色，此空亦是中道之空，中道之中具足一切色空故
X18n0340_p0933c05║也。上善中色心為二者，小乘入空猶見有二，於實相
X18n0340_p0933c06║中見一切法，不得一法豈分色心？故云不二。福田中
X18n0340_p0933c07║釋無動者，釋有進退，初以四禪皆名無動，次以第四
X18n0340_p0933c08║禪及以四空乃名無動，此中但是他人所解。今明如
X18n0340_p0933c09║上所明無動但屬於福，皆是有漏故皆屬動，對理無
X18n0340_p0933c10║漏方名不動。經云從我起二者，意明破我見於無我
X18n0340_p0933c11║故云起二，未達我性故起二也。德藏月上印手竝可。
X18n0340_p0933c12║見珠頂名文中不釋，譬如輪王頂上明珠，是珠居頂
X18n0340_p0933c13║故云珠頂。樂實中云若約別教為語，正觀中道為慧
X18n0340_p0933c14║眼者，於十住中遠所期耳。從十行去從空出假，故云
X18n0340_p0933c15║照於二諦，故從假邊名為法眼，三諦同觀即入初地。
X18n0340_p0933c16║亦是別擬圓教者，上已判諸菩薩屬別教竟，故不可
X18n0340_p0933c17║說屬圓教釋也。此亦一往隨文判耳。若三十二人從
X18n0340_p0933c18║遠意說，所入亦是不可說也。若得意者者，上來亦判
X18n0340_p0934a01║三十二人一一相通即成圓教義，故今此中得作此
X18n0340_p0934a02║釋。不可說門亦如是者，別圓四門各有第五不可說
X18n0340_p0934a03║故，故不可說故，故不可說其門亦通，遍攝一切方屬
X18n0340_p0934a04║圓門。
X18n0340_p0934a05║淨名疏卷第二十七
X18n0340_p0934a06║菩薩在俗非僧數攝者，若藏通三乘不別立戒，具如
X18n0340_p0934a07║法華玄中料簡。若但戒急而無乘者，明無大乘，表淨
X18n0340_p0934a08║名所作。三界結斷者，非為竝斷，應令除去，早已除竟，
X18n0340_p0934a09║故云七日。下用前七日為方便者，即用前來事解七
X18n0340_p0934a10║日之文，為理解中之前方便。名異義同者，此述與前
X18n0340_p0934a11║說別之名，名為異也，大旨不殊，法華三周開權不別。
X18n0340_p0934a12║若毗曇至大乘圓教諸法者，豈可將此毗曇以難法
X18n0340_p0934a13║華？信知但是不了之教，定不可依。又今毗曇師若聞
X18n0340_p0934a14║斯語，豈不撫掌？光明作佛為事者，此土尚有光明為
X18n0340_p0934a15║正，何況餘土正用光明？但小乘中或言光到觸者，到
X18n0340_p0934a16║而方觸也。不到觸者，謂不到不觸，縱非不到，亦非益
X18n0340_p0934a17║相。化人對根塵者，菩薩亦爾，故屬起根。夢幻十喻者，
X18n0340_p0934a18║亦皆如空故也，況復十喻本喻於空。蜫蟲者，蜫是蟲
X18n0340_p0934a19║之總名，亦是眾也。華嚴中女人者，即和須蜜，具止觀
X18n0340_p0934a20║記引。凡夫為此墮落者，總云世人多分之相，豈可和
X18n0340_p0934a21║須蜜令人墮耶？此女唯益，故云出世。婆羅門者，即勝
X18n0340_p0934a22║熱也，具如止觀及釋籤。此之身土等者，既可以土釋
X18n0340_p0934a23║身，即可以身釋土。若是化他等者，或說權為實者，即
X18n0340_p0934a24║是藏通三種真也；或說實為權者，含中入真也。此等
X18n0340_p0934b01║對圓，亦名化佗，故云約此判思議、不思議、不思議，此
X18n0340_p0934b02║通教及二入中之真俗也。若通別教、圓教等者，別教
X18n0340_p0934b03║有時屬於化他，有時亦得為自行，有時名為自他。亦
X18n0340_p0934b04║是開真出俗者，以中為真，故云開也；真俗為俗，故云
X18n0340_p0934b05║含也。
X18n0340_p0934b06║淨名疏卷第二十八
X18n0340_p0934b07║涅槃三世偈，具如法華疏記。華嚴住十不思議法門
X18n0340_p0934b08║（檢）。於實下生了二因互比決者，此約無生之緣當分
X18n0340_p0934b09║各說，豈有發菩提心者獨有緣因而無了耶？獨於了
X18n0340_p0934b10║而無緣耶？若獨有者彼此不成，對緣而了了方成了，
X18n0340_p0934b11║緣亦如是。供養生身名生因者，此約唯供色身之佛
X18n0340_p0934b12║不聞法者，或見生身唯說小法，竝名福不趣菩提也。
X18n0340_p0934b13║復次大品下至為諸佛怨者，以小教中所不說故，故
X18n0340_p0934b14║無生於罪福之緣。聞思前行者，住前修於果地功德，
X18n0340_p0934b15║具如止觀記。涅槃般若者，涅槃解脫也，即對般若而
X18n0340_p0934b16║為二也，取於實相中道故也。圓頓是圓，漸是三教。三
X18n0340_p0934b17║種生死者，於變易中分出因緣。示百句解脫者，至於
X18n0340_p0934b18║極果方具百句，若具百句豈唯百耶？若具一切何獨
X18n0340_p0934b19║果耶？優婆毱多具如止觀記。言深經者，引無行經文
X18n0340_p0934b20║中有說貪欲即是道者是也。眾生無始與此三俱，動
X18n0340_p0934b21║勸眾生於茲取悟，故云即是。一切諸經大旨悉然。深
X18n0340_p0934b22║不得意者，以三為是，恐人誤解故更引彼經。深達此
X18n0340_p0934b23║法者，亦不破於戒等，此是往日。沙彌者是和上，阿難
X18n0340_p0934b24║是阿闍梨。如二時三四五者，二半滿也，三漸等也，四
X18n0340_p0934c01║四時也，於漸等三更加常住涅槃也。五即五時，如常
X18n0340_p0934c02║所聞及破斥等。三教二教一教等者，三亦是漸等三
X18n0340_p0934c03║教，二即頓漸，一謂一音，無教者無言說也。乃至八教
X18n0340_p0934c04║隨宜用一，而以諸教用兼於觀，更互融通意令無滯
X18n0340_p0934c05║方便入道。若不爾者，理與外何殊？故令於教以起於
X18n0340_p0934c06║行，行教相修以悟為本。
X18n0340_p0934c07║
X18n0340_p0934c08║維摩經疏記卷下（終）