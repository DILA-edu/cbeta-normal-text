X19n0343_p0152c01║
X19n0343_p0152c02║
X19n0343_p0152c03║
X19n0343_p0152c04║
X19n0343_p0152c05║No. 343-A
X19n0343_p0152c06║ 維摩詰所說經疏敘例
X19n0343_p0152c07║
X19n0343_p0152c08║曰：余嚮也讀玅經文句，若記而邃然，見其會本之弗
X19n0343_p0152c09║若夫各函也。何居？夫古之疏記之體製也，非夫后世
X19n0343_p0152c10║之注解之比也。后之以為注解者也，自有意于截章
X19n0343_p0152c11║嵌注也；古之以為疏記者也，自有意于經疏別行也。
X19n0343_p0152c12║蓋古之疏記也，譬諸一巨幅山水之圖也，有人而割
X19n0343_p0152c13║之，離間而列次焉，其列也弗失，次則弗失矣。然其勢
X19n0343_p0152c14║已弊也，苟其勢蔽，則觀焉者或有以惑矣。蓋后之注
X19n0343_p0152c15║解也，譬諸若而幅小畫以張乎壁間也，每幅其為勢
X19n0343_p0152c16║盡，而其為觀全也。是以夫會本也，蓋非古也。然而夫
X19n0343_p0152c17║法華、雜華諸部也，其函三而其袟巨矣，會焉則利於
X19n0343_p0152c18║初機之者者，亦弗復尠也。乃今斯經疏也，函但兩而
X19n0343_p0152c19║帙且小矣，會焉則為利也鮮，而為害也有矣。然則是
X19n0343_p0152c20║斷不可以會者也，而今會之也，何也？有弗得已也。蓋
X19n0343_p0152c21║是疏也，原書林某嘗借古剎之所藏本，以令傭書者
X19n0343_p0152c22║寫焉，而欲經疏併刻之之需，分會若國字傍訓於余。
X19n0343_p0152c23║余於在乎泠之以前之畵，譬曰：其為單刻焉也。是所以
X19n0343_p0152c24║得夫作者之意也，不亦善乎？然彼面則曰唯唯，而退
X19n0343_p0153a01║則亦曰噫噫，竟以弗肯。余曰：唉！不為會焉，則不為刻
X19n0343_p0153a02║焉。然乃教其法門之偉寶，而復廢置篋衍，而以充螙
X19n0343_p0153a03║魚之饑而已矣。愛也夫！弗會之，與其無以行于世，寧
X19n0343_p0153a04║孰會之而有害？是所謂弗得已也。是以今之分會也，
X19n0343_p0153a05║務在不割裂文義，而莫敢逐支科以分裁焉。聞之也，
X19n0343_p0153a06║垂輪之為造器，千奇百思，尚有遺工，是余之謭陋舛
X19n0343_p0153a07║譌奚鮮？第是所謂擁篲清道，企望塵濁云爾。幾乎君
X19n0343_p0153a08║子之涉于此，而且研焉，且鑽焉也。
X19n0343_p0153a09║經也，用吾邦黃檗藏本也。本之十有四品為卷三：曰
X19n0343_p0153a10║上，曰中，曰下。其之上卷雙題竝舉之，中之下單題曰
X19n0343_p0153a11║維摩詰所說經。今之會本離卷為五也，是以隨疏以
X19n0343_p0153a12║造卷爾。既是隨疏為卷，故於經之首題除卷上二名
X19n0343_p0153a13║及以下去，不復安經題也。若經文藏本之與疏牒字
X19n0343_p0153a14║有異也，廼標出于格上。
X19n0343_p0153a15║譯者之名也。經本每卷出焉，今既無隨經而釐卷，是
X19n0343_p0153a16║以獨卷首乙處出焉爾。
X19n0343_p0153a17║疏原本五卷矣。若高麗天法師教藏總錄曰：吉藏維
X19n0343_p0153a18║摩經疏十二卷或六卷，恐是釐卷以異爾。其或六卷
X19n0343_p0153a19║者也，為是共科牒一弓與？亦有曰：嘗以讀本邦舊教
X19n0343_p0153a20║章錄，乃藏師有廣略二疏所未能詳焉。而元本題目
X19n0343_p0153a21║不一，一謂之疏，一謂之義疏，一謂之略疏，乃今竝各
X19n0343_p0153a22║處存舊也。若其為體製也，當宜稱略疏矣。夫斯疏乎，
X19n0343_p0153a23║漸于吾邦也。蓋當千載幾而刻木也，實始于今日已。
X19n0343_p0153a24║今會本之首題曰：維摩詰所說經（亦名不可思議解脫），疏第一
X19n0343_p0153b01║也。是為於經題也，除卷上之字；於疏題也，除維摩經
X19n0343_p0153b02║之字，以合為題號也。由其第二卷以降，單舉疏題也，
X19n0343_p0153b03║所以弗復隨經而離卷也。於疏之三名也，獨用疏之
X19n0343_p0153b04║目也，所以仍古也。若品題也，疏之元本別行安焉。今
X19n0343_p0153b05║也厭繁，故但以﹂界之，而弗復別乎行。
X19n0343_p0153b06║經文之疏釋之，不敢文字之作大小以甄別之，惟疏
X19n0343_p0153b07║也低乙字而別于經文。
X19n0343_p0153b08║近世聖行諸氏諸部會本，力欲前以科名，次以經文，
X19n0343_p0153b09║而後之疏釋，故差譌亦夥也。何居？夫古之人之於疏
X19n0343_p0153b10║記也，必別出科文，所以其為釋也，亦弗標母科而舉
X19n0343_p0153b11║子科也，亦略子科而獨出母科也，亦趋牒科名以直
X19n0343_p0153b12║消文旨也，皆為由夫科文之別出已。然后之人之視
X19n0343_p0153b13║科文也，猶弁髦也，為之多弗之存焉。夫夫也，不知有
X19n0343_p0153b14║是，是以譌爾。乃今不必科也，前之經也，次之唯力，而
X19n0343_p0153b15║俾文以帖帖然爾。經文也，既弗敢細柝，是以其中支
X19n0343_p0153b16║科也，概以﹂斷焉，蓋令之易見也。亦經文疏釋隔遠，
X19n0343_p0153b17║而其節段難以照應者之屬也。標科格上，蓋令之易
X19n0343_p0153b18║繹也。
X19n0343_p0153b19║疏文焉，玄釋大章者也。安圈于章首，以舉其疏文也。
X19n0343_p0153b20║疏之為文字，或恐羨剩焉者，或恐失脫焉者，今無復
X19n0343_p0153b21║餘善本之可以讐也。世之君子，苟能得善本，請參校
X19n0343_p0153b22║焉。
X19n0343_p0153b23║疏之原本，其為書也古拙，頗以異體。余斷為是寫隋、
X19n0343_p0153b24║唐間之本，而莫一字之以歷後進之改易者。亡論法
X19n0343_p0153c01║間之偉寶，即天下之奇珍乎？苟有嗜古之士觀焉，豈
X19n0343_p0153c02║庶幾猶魯之璵璠為重矣。今本之字也，傭書者更為
X19n0343_p0153c03║者，十常五六，亦不可得而復舊也。惜夫！其餘之存者，
X19n0343_p0153c04║標之格上，曰某某，同也；一曰某也某，異體也。
X19n0343_p0153c05║斯之疏文字，假借以讀者為多也。今者私讀而標之
X19n0343_p0153c06║格上。然今疏之所以特多借讀，以頗疑好奇詭也，何
X19n0343_p0153c07║也？曰：其繇為二：其一曰：夫諸部之以流行于世也，是
X19n0343_p0153c08║后之人刊之誤，校之文，而改易者居多矣。今疏弗爾，
X19n0343_p0153c09║是以爾也。其二曰：蓋當時識字者寫之，為欲奇古其
X19n0343_p0153c10║書，而令讀者以沈潛，然後得焉。勿然草草爾，懼是非
X19n0343_p0153c11║必盡疏家之所用也。然夫古之章疏之文字，假借以
X19n0343_p0153c12║讀也，往往而然。若其消為帖，影為檠，德為得（是也，於天台法
X19n0343_p0153c13║華疏中趨舉斯之三），性作姓，淵作泉，待作得（是也，於慈恩唯識疏中且出斯之三）
X19n0343_p0153c14║之彚，不可勝計也。若章疏既爾，經論亦然，詎以不復
X19n0343_p0153c15║用心也與哉？亦且舊之鈔寫，間有釋為尺，辨為弁之
X19n0343_p0153c16║類，今之人也，姍其用此而為訛俗，其無乃非識之故
X19n0343_p0153c17║書也乎？偷人之以讀此之本也，黨乎悟而逈乎通，於
X19n0343_p0153c18║是以閱諸部之章疏也惡在？莫靈靈爾也。是譬若夫
X19n0343_p0153c19║陸遜之束炬，先攻乎一營，而遂曉破蜀之法，然惡余
X19n0343_p0153c20║乎？斗筲之人，漫焉校文，僭踰固已，寧乎逃罪諸！寧乎
X19n0343_p0153c21║逃罪諸！
X19n0343_p0153c22║元祿戊寅相月庚子沙門釋（道空）識
X19n0343_p0153c23║
X19n0343_p0153c24║
X19n0343_p0154a01║
X19n0343_p0154a02║維摩經疏目次
X19n0343_p0154a03║
X19n0343_p0154a04║卷第一
X19n0343_p0154a05║敘例佛國品第一
X19n0343_p0154a06║卷第二
X19n0343_p0154a07║方便品第二弟子品第三
X19n0343_p0154a08║卷第三
X19n0343_p0154a09║菩薩品第四文殊問疾品第五
X19n0343_p0154a10║卷第四
X19n0343_p0154a11║不思議品第六觀眾生品第七
X19n0343_p0154a12║佛道品第八
X19n0343_p0154a13║卷第五
X19n0343_p0154a14║入不二法門品第九香積佛品第十
X19n0343_p0154a15║菩薩行品第十一見阿閦佛品第十二
X19n0343_p0154a16║法供養品第十三囑累品第十四
X19n0343_p0154a17║
X19n0343_p0154a18║維摩經疏目次（終）
X19n0343_p0154a19║
X19n0343_p0154a20║
X19n0343_p0154a21║
X19n0343_p0154a22║
X19n0343_p0154a23║
X19n0343_p0154a24║
X19n0343_p0154b01║
X19n0343_p0154b02║No. 343
X19n0343_p0154b03║維摩詰所說經（亦名不可思議解脫經）疏第一
X19n0343_p0154b04║
X19n0343_p0154b05║姚秦三藏法師鳩摩羅什奉詔譯
X19n0343_p0154b06║胡　吉藏　撰
X19n0343_p0154b07║佛國品第一
X19n0343_p0154b08║佛國品第一。維摩詰者，尊其人也；不思議解脫
X19n0343_p0154b09║者，重其法也。夫至韻無言，玄藉彌布；法身無像，物
X19n0343_p0154b10║感則形。故無言而無不言，無像而無不像。以無言
X19n0343_p0154b11║而無不言故，張大教網，亘生死流；無像而無不像
X19n0343_p0154b12║故，住如幼智，遊戲五道。是故斯經，人法雙舉。維摩
X19n0343_p0154b13║詰者，此云淨名。以淨德內充，喜聲外滿，天下藉其，
X19n0343_p0154b14║故曰淨名。豈唯降魔勞怨，制諸外道？爾乃五百聲
X19n0343_p0154b15║聞，自稱不敏；八千菩薩，失對當時。言其法者，即不
X19n0343_p0154b16║思議解脫。故統萬行，則以權智為主；樹德本，則以
X19n0343_p0154b17║六度為根；濟矇或，則以慈悲為首；語宗極，則以不
X19n0343_p0154b18║二為言。故能室抱乾象，手接大千，借座燈王，請飯
X19n0343_p0154b19║香土。眇漭無為，而無不為，罔知所以然，而能然不
X19n0343_p0154b20║思議解脫也。然此一經，乃是大乘之心髓，方等之
X19n0343_p0154b21║膏油。是故叡師歎曰：餘之發心啟矇若此。又僧肇
X19n0343_p0154b22║序曰：此乃窮源盡化，玅絕之稱也。其人家貧，常以
X19n0343_p0154b23║傭書為業，恒讀老莊。每喟然歎曰：美最美矣！遊神
X19n0343_p0154b24║[穴/俱]理之方，而未盡善也。後見斯經，即頂戴受持，謂
X19n0343_p0154c01║親友曰：吾知所歸極也。尋便出家。遇什師，長安受
X19n0343_p0154c02║學。肇師出家，叡公啟悟，竝由此經。所以大經云：眾
X19n0343_p0154c03║生善知識非一，國土非一，緣教非一，乃有無量善
X19n0343_p0154c04║知識。無量教門，雖有無量善知識，佛與菩薩是眾
X19n0343_p0154c05║生真善知識，佛菩薩是人善知識，佛菩薩所說教
X19n0343_p0154c06║是法善知識，是故善知識莫出人法二種。然遇此
X19n0343_p0154c07║善知識復不同，自有一人遇無量人，無量人遇一
X19n0343_p0154c08║人，具有四句。一人遇無量，即如善財入法界，始見
X19n0343_p0154c09║文殊，後值彌勒，凡一百一十善知識，復遇三千大
X19n0343_p0154c10║千世界微塵數善知識，一一善知識各說一法門，
X19n0343_p0154c11║即有三千大千世界微塵法門，故是一人遇無量
X19n0343_p0154c12║也。無量人遇一者，如無量眾生遇一佛一菩薩，餘
X19n0343_p0154c13║二句可知（云云）。然善財是淨土中人，淨土多諸菩薩
X19n0343_p0154c14║說法，故善財遇多善知識。今娑婆穢土，唯佛及淨
X19n0343_p0154c15║名、勝鬘等說法，為眾生善知識也。今略於餘句，且
X19n0343_p0154c16║明淨名為眾生善知識，維摩詰即是人善知識，不
X19n0343_p0154c17║思議解脫即是法善知識，是故見人稟法皆得悟
X19n0343_p0154c18║道也。然此經文不同，今當作一種分裁，超越南北，
X19n0343_p0155a01║殊古異今。何者？從來開為三段：序、正、流通。即四品
X19n0343_p0155a02║為序說，從文殊問去訖香積有六品為正說，從菩
X19n0343_p0155a03║薩行品去訖經為流通說。所以作此判者，約室內
X19n0343_p0155a04║外，故為此分。斯經既稱淨名經，故以淨名室內為
X19n0343_p0155a05║正，前非室內說故為序，後室外說故為流通，從來
X19n0343_p0155a06║所用也。今所明者，華嚴有七處八會，此經即有二
X19n0343_p0155a07║處四會。言二處者，即是菴園、方丈二處。言四會者，
X19n0343_p0155a08║菴園有二、方丈亦二。菴園二者，佛國品四眾皆聚、
X19n0343_p0155a09║八部雲集，佛說淨土法門并命弟子及菩薩問淨
X19n0343_p0155a10║名之疾，即是菴園一會。從菩薩行品文殊與淨名
X19n0343_p0155a11║并天龍大眾往至佛所，即是菴園重會也。方丈二
X19n0343_p0155a12║者，初即是方便品未命問疾之前，淨名現疾，長者
X19n0343_p0155a13║國王無數千人皆往問疾，淨名因以身疾而為說
X19n0343_p0155a14║法，即是方丈初會。次佛命文殊往，五百聲聞、八千
X19n0343_p0155a15║菩薩從文殊去入方丈內問疾，復是一會也。然此
X19n0343_p0155a16║之二處即道俗二處、佛菩薩二處，道俗方便、佛菩
X19n0343_p0155a17║薩方便（云云）。問曰：菴園二會二會何異？方丈兩集兩
X19n0343_p0155a18║集何殊？解云：此兩處兩會竝異。言菴園二會異者，
X19n0343_p0155a19║即廣略不同。初略明淨土因果法門但是舊眾，後
X19n0343_p0155a20║即廣明菩薩行具客舊二眾也。方丈二會異者，初
X19n0343_p0155a21║但說二法門：一毀生死過患、二讚如來法身功德，
X19n0343_p0155a22║即逼引歎毀二教；後即廣說諸法辨不思議等事。
X19n0343_p0155a23║人亦異，初唯有國王長者百千人，但有俗人唯是
X19n0343_p0155a24║顯眾，若是後會即具道俗異幽顯兩眾，故四會不
X19n0343_p0155b01║同也。然雖有二處四會差別不同，束為三段還是
X19n0343_p0155b02║序正流通也。此之三章有異從來，從來室內外判，
X19n0343_p0155b03║今即不然。言三章者，從初至說偈竟為序，從寶積
X19n0343_p0155b04║問淨土因果訖法供養品為正，屬累一品為流通
X19n0343_p0155b05║也。問：從來約室內外判，有何過失而輙不用？解云：
X19n0343_p0155b06║有大過失。何者？汝若用前四品為室外序說者，方
X19n0343_p0155b07║便品在何處說耶？不可言方便品在室外說。方便
X19n0343_p0155b08║品是淨名為諸問疾人說，豈應是室外說？若是室
X19n0343_p0155b09║內說，應囑正說，云何判為序耶？二者、從前至法供
X19n0343_p0155b10║養品，明菩薩觀行，豈復是流通？何者？前之四品明
X19n0343_p0155b11║淨土行，方便品破凡迷，次弟子、菩薩兩品破聖病。
X19n0343_p0155b12║聖病有大小，既其如此，云何為序耶？後明菩薩行，
X19n0343_p0155b13║辨盡無盡法門，豈復應是流通耶？又如汝所說室
X19n0343_p0155b14║內外為序正者，即隱義而顯事。顯事者，約室判故
X19n0343_p0155b15║為顯事，而不取義分文故為隱義。今取義分文，非
X19n0343_p0155b16║但得義而復得事，事義雙明，彼即雙失，故不應約
X19n0343_p0155b17║室內外判也。問：約室內外分，是誰作此判耶？解云：
X19n0343_p0155b18║根本是莊嚴解，後招提所用，故不可依也。問：若爾，
X19n0343_p0155b19║大師何故用耶？解云：師乃是一時作此說，豈可永
X19n0343_p0155b20║為定耶？問：汝作此判為何承耶？解云：此乃古老相
X19n0343_p0155b21║承，關中舊說。何者？故肇師云：此經始自淨土，終訖
X19n0343_p0155b22║法供養，其文雖殊，不思議一。既置前六事，略後囑
X19n0343_p0155b23║累，故知前六事為序，後囑累為流通，中間不思議
X19n0343_p0155b24║為正也。肇公親對什師後注此經竟，寄曇邕與劉
X19n0343_p0155c01║遺民云：貧道語雖不文，義承有本，以是義故，斯判
X19n0343_p0155c02║可依也。三說之中，今是序說。就此章中，後開為二：
X19n0343_p0155c03║第一、通序；第二、別序。通別有數意，已如餘經記釋
X19n0343_p0155c04║（云云）。問：今是序說，應是序品，何故題佛國品耶？解云：
X19n0343_p0155c05║品是後人所安，斯有何定？或從前為品、或從後為
X19n0343_p0155c06║品、或從事從義等。今此中從後為名、從義立目，故
X19n0343_p0155c07║云佛國品。又且多明義、少明事。言義者，即是淨土
X19n0343_p0155c08║因果法門品。多明此義，從多為論，故安佛國品也。
X19n0343_p0155c09║問：何故不云淨土品耶？解云：佛國語通、淨土言別，
X19n0343_p0155c10║通得包別、別不含通，為因緣從通為名、不從別為
X19n0343_p0155c11║目。言佛國通者，直云佛國，淨穢等土無非佛國。若
X19n0343_p0155c12║言淨土，但得淨不兼穢，為是故佛國通、淨土別也。
X19n0343_p0155c13║又依現蓋事為名，蓋中有十方佛土，土有淨穢，故
X19n0343_p0155c14║但得題佛國不標淨土也。又依佛與寶積說土因
X19n0343_p0155c15║果為名，此中明非但明淨亦復辨穢，故文云：應以
X19n0343_p0155c16║何國起菩薩根而取佛土？應以何國入佛智慧而
X19n0343_p0155c17║取佛土？若使如此，即明淨穢諸土以利眾生，眾生
X19n0343_p0155c18║應見淨即現淨、宜見穢即現穢，此即隨眾生所宜
X19n0343_p0155c19║即為現土，不得偏應寶王不現土沙。以是義故，但
X19n0343_p0155c20║題佛國不得淨土也。問：此云佛國品，為從前寶積
X19n0343_p0155c21║獻蓋如來現土為名？為從後如來明淨土因果為
X19n0343_p0155c22║名耶？解云：具此二義，品中明此二事，從此為名，故
X19n0343_p0155c23║佛國品也。
X19n0343_p0155c24║如是！我聞：一時。佛。在毗耶離菴羅樹園。
X19n0343_p0156a01║如是者，即是第一、通序。此中即六事，已如餘處廣
X19n0343_p0156a02║釋，今略而解之。如是者，解此雖復眾多，不出合、離
X19n0343_p0156a03║二判。今釋者，大智論云：佛法大海，信為能入，智為
X19n0343_p0156a04║能度。如是者，信也。雖有如是二言，總名為信。如是
X19n0343_p0156a05║者，即信；不如是，即不信也。信何物法？信不思議解
X19n0343_p0156a06║脫法，即不思議解脫信也。婆藪節經云：如是者，決
X19n0343_p0156a07║定也。明阿難傳佛語，決定如是也。離解者，從來云：
X19n0343_p0156a08║文如理是，二物相似曰如，一物無非曰是。明阿難
X19n0343_p0156a09║說如佛說，故云如；阿難說理不異佛理，故云是也。
X19n0343_p0156a10║又梁武云：如斯之文，是佛所說。又云：如即如佛所
X19n0343_p0156a11║說，是即是佛所說，故云如是也。
X19n0343_p0156a12║我聞者，第二、明傳經之人。然我聞有三種：自有聞
X19n0343_p0156a13║稱我聞、自有不聞而稱我聞、自有聞不聞而稱我
X19n0343_p0156a14║聞。聞而稱我聞者，即是大品等經終始侍佛親承
X19n0343_p0156a15║音旨，故是聞而稱我聞也。不聞而稱我聞者，即是
X19n0343_p0156a16║大經說涅槃時，阿難不在座而為魔所亂，不聞說
X19n0343_p0156a17║涅槃，而經前亦稱我聞，此即當時不聞而稱我聞
X19n0343_p0156a18║也。亦聞亦不聞稱我聞者，即是此經前在菴園親
X19n0343_p0156a19║侍如來，故是亦聞。未命問疾前，有國王長者無數
X19n0343_p0156a20║千人問疾而說法，阿難不聞。次文殊與八千菩薩、
X19n0343_p0156a21║五百聲聞、天人八部俱往問疾，阿難亦不聞。何者？
X19n0343_p0156a22║其不在方丈內故。下文阿難問如來云：此為是何
X19n0343_p0156a23║香？佛答云：是彼菩薩所食之香、飯毛孔之香。若使
X19n0343_p0156a24║如爾，故知阿難不在方丈內。斯即四會兩聞兩不
X19n0343_p0156b01║聞，故是亦聞亦不聞而稱我聞也。問：聞可稱我聞，
X19n0343_p0156b02║既不聞，何得亦稱我聞耶？解云：雖復不聞，阿難懸
X19n0343_p0156b03║領，故得稱我聞。大經云：阿難多聞士，自然當解了
X19n0343_p0156b04║也。大金剛藏經云：阿難得法性覺三昧。云何不聞
X19n0343_p0156b05║而不懸領？又舍利弗問經：阿難得不忘禪佛覺三
X19n0343_p0156b06║昧也。又釋道安云：阿難得佛意三昧。若依報恩經
X19n0343_p0156b07║云：阿難為侍者求於四願，最後願云：所未聞經，願
X19n0343_p0156b08║佛重為我說。若爾，前雖不聞，後更得聞也。又此聞
X19n0343_p0156b09║聞不思議法，即是不思議聞；不思議聞，即不聞而
X19n0343_p0156b10║聞也。然有三阿難持三藏，復有一阿難持三藏。今
X19n0343_p0156b11║此阿難與佛同行，釋迦精進故為佛，阿難多聞故
X19n0343_p0156b12║持佛法也。問：若爾，何意被呵？解云：共為開道。然道
X19n0343_p0156b13║非得失，能得失耳。說不思議名居士，持不思議名
X19n0343_p0156b14║阿難。
X19n0343_p0156b15║一時者，第三、事釋。此非一，今略而明之。一時者，可
X19n0343_p0156b16║有二種：一者、根緣開發之時；二者、阿難領悟之時。
X19n0343_p0156b17║根緣開發正是此時，阿難領悟此意為傍。何者？如
X19n0343_p0156b18║來彼教正為眾生，眾生欲開發故、菩薩說教故，此
X19n0343_p0156b19║意為正。若是阿難領悟，即是如來去世後，安令人
X19n0343_p0156b20║信耳？故大論云：說時方人，令人信故。故是傍也。又
X19n0343_p0156b21║肇師云：法王啟運嘉集之一時也。
X19n0343_p0156b22║佛者，第四事。佛即說教之主，外國云佛。此間番為
X19n0343_p0156b23║覺者，外國詺佛為天皷。何者？卅三天有鼓，賊來自
X19n0343_p0156b24║然鳴，賊去亦鳴，鳴時諸天勇。如來說法亦爾，如餘
X19n0343_p0156c01║處辨（云云）。
X19n0343_p0156c02║在毗耶離城下，第五、明住處，亦云毗耶離國。此是
X19n0343_p0156c03║六大城中一大城，十六大國中一大國。毗耶離，或
X19n0343_p0156c04║云毗舍離，或云鞞舍離，此云廣博嚴淨，亦云好稻，
X19n0343_p0156c05║復云好成，有通別、廣狹二處，可知。菴園者，即是別
X19n0343_p0156c06║處，亦云捺女園，此事如祇陀園。祇陀園，給孤長者
X19n0343_p0156c07║買，為佛起精舍。此處是捺女自捨，為佛起精舍。然
X19n0343_p0156c08║王舍城有六精舍，今毗耶離城有三精舍：一在城
X19n0343_p0156c09║內，名彌獲陀；一在城南，即是重閣講堂。今此在城
X19n0343_p0156c10║北，去城二里，名捺女園精舍也。捺女因緣事，出捺
X19n0343_p0156c11║女經，如彼經所辨也。
X19n0343_p0156c12║○大比丘眾下，第六、列。然眾有二：一者、證阿難無
X19n0343_p0156c13║傳聞之謬，合後人信。前既云我聞，為阿難自聞、為
X19n0343_p0156c14║與他共聞？若自聞未足可信，為是故今列同聞眾，
X19n0343_p0156c15║明阿難非獨自聞，乃與無量人共聞，證阿難無傳
X19n0343_p0156c16║聞之謬，故可信也。二者、前明佛是說教主，以菴園
X19n0343_p0156c17║是說教處，今列眾即是教所被緣。就此中列眾為
X19n0343_p0156c18║二：第一、列眾；第二、結眾。就列眾中為三：第一、列聲
X19n0343_p0157a01║聞；第二、列菩薩；第三、列凡夫。而不次第有數義：一
X19n0343_p0157a02║者、顯示教，明聲聞心形兩勝故前，菩薩不定心勝
X19n0343_p0157a03║形劣故處中，凡夫兩劣故居後。二者、聲聞樂涅槃
X19n0343_p0157a04║畏生死，凡夫樂生死畏涅槃，聲聞住涅槃、凡夫滯
X19n0343_p0157a05║生死，竝是二邊，二邊故在前，後菩薩不著二邊故
X19n0343_p0157a06║處中。故文云：非凡夫行、非賢聖行，是菩薩行也。問：
X19n0343_p0157a07║引聲聞何意不歎德耶？由來解云：此是第三、抑揚
X19n0343_p0157a08║教，抑聲聞、揚菩薩，為法華之由漸故。彼云：將會眾
X19n0343_p0157a09║徒歸於一致，故歎凡夫有，及復毀聲聞如敗種，為
X19n0343_p0157a10║是故不歎聲聞。今明不然，汝若仰聲聞高菩薩，亦
X19n0343_p0157a11║呵聲聞不呵菩薩，既呵聲聞不歎聲聞，亦應呵菩
X19n0343_p0157a12║薩不歎菩薩，俱呵俱不歎、俱呵俱歎。又將法華難
X19n0343_p0157a13║此經呵聲聞不歎聲聞，法華破聲聞不歎（云云）。又一
X19n0343_p0157a14║家云：有但小但大，以但小被呵。此解亦不勉難。何
X19n0343_p0157a15║者？既呵但小不歎但小，不歎但小不歎但小，亦呵
X19n0343_p0157a16║但大不歎但大。若言歎不但大，亦應歎不但小淺
X19n0343_p0157a17║難（云云）。但不但義別釋。今所明者，關中釋望前顯示
X19n0343_p0157a18║教，即便可解。何者？關中云：聲聞不須歎、菩薩須歎。
X19n0343_p0157a19║何者？聲聞形儀勝人皆信，故有時歎有時不歎；菩
X19n0343_p0157a20║薩形無定方人不皆信，故須歎。又且愚人多智者
X19n0343_p0157a21║少，外形易識內德難知，以形易識故不歎聲聞，內
X19n0343_p0157a22║德難知故須歎菩薩也。又聲聞常眾無餘人，故不
X19n0343_p0157a23║須歎；菩薩不常眾復有餘人，故須歎也。
X19n0343_p0157a24║與大比丘眾八千人俱。
X19n0343_p0157b01║三章之中，此即第一列聲聞眾大比丘如常釋也。
X19n0343_p0157b02║菩薩！三萬二千。眾所知識，大智本行皆悉成就，
X19n0343_p0157b03║諸佛威神之所建立，為護法城受持正法，能師子吼
X19n0343_p0157b04║名聞十方，眾人不請友而安之，紹隆三寶能使不絕，
X19n0343_p0157b05║降伏魔怨制諸外道，悉已清淨永離蓋纏，心常安住
X19n0343_p0157b06║無礙解脫，念定總持辯才不斷，布施、持戒、忍辱、精進、
X19n0343_p0157b07║禪定、智慧及方便力無不具足，逮無所得不起法忍，
X19n0343_p0157b08║已能隨順轉不退輪，善解法相知眾生根，蓋諸大眾
X19n0343_p0157b09║得無所畏，功德智慧以修其心，相好嚴身色像第一，
X19n0343_p0157b10║捨諸世間所有飾好，名稱高遠踰於須彌，深信堅固
X19n0343_p0157b11║猶若金剛，法寶普照而雨甘露，於眾言音微玅第一，
X19n0343_p0157b12║深入緣起斷諸邪見，有無二邊無復餘習，演法無畏
X19n0343_p0157b13║猶師子吼，其所講說乃如雷震，無有量已過量，集眾
X19n0343_p0157b14║法寶如海導師，了達諸法深玅之義，善知眾生往來
X19n0343_p0157b15║所趣及心所行，近無等等佛自在慧，十力、無畏、十八
X19n0343_p0157b16║不共，關閉一切諸惡趣門，而生五道以現其身，為大
X19n0343_p0157b17║醫王善療眾病，應病與藥令得服行。無量功德皆
X19n0343_p0157b18║成就，無量佛土皆嚴淨，其見聞者無不蒙益，諸有所
X19n0343_p0157b19║作亦不唐捐。如是一切功德皆悉具足。
X19n0343_p0157b20║菩薩三萬二千下，第二、列菩薩眾為五：標名、唱數、
X19n0343_p0157b21║歎德。列名第五、結。菩薩即總標名，三萬二千即唱
X19n0343_p0157b22║數，眾所知識即第三歎德。然此中歎德古來釋不
X19n0343_p0157b23║同，有一師約位釋，此是初地，二句是歎二地等。次
X19n0343_p0157b24║關中諸師直擿句釋，今所明者不出二種：一、出家；
X19n0343_p0157c01║二、在家。又有二種：一、他方；二、此土。復有二種：一者、
X19n0343_p0157c02║結業身；二者、法性身。釋論云：七地得無生忍，捨宍
X19n0343_p0157c03║身得法身。雖然此中正歎法身，菩薩法身通道俗
X19n0343_p0157c04║客舊。又此中歎不出二種：一、即鉤璅相生；二、即當
X19n0343_p0157c05║句而歎。相生者，前句生後句、後句釋前句，當句逈
X19n0343_p0157c06║生者即不然也。故婆沙中說法有二種次第：一者、
X19n0343_p0157c07║依義；二者、隨緣義。次第者前後相成，隨緣即未必
X19n0343_p0157c08║如此，今文具足有之。眾所知識者，人牽此句不同。
X19n0343_p0157c09║有云：菩薩三萬二千眾所知識合為一句，明菩薩
X19n0343_p0157c10║無量，此等三萬二千是眾所知識也。有云：菩薩即
X19n0343_p0157c11║總標名，三萬等是唱數，眾所知識即歎德。今明此
X19n0343_p0157c12║句屬歎德也。
X19n0343_p0157c13║言眾所知識者，此有數意：一者、知菩薩內德為知，
X19n0343_p0157c14║識菩薩外形為識。二者、遠眾為知，近眾為識。如即
X19n0343_p0157c15║時人，近即見識，遠即但知名而不識形也。三者、成
X19n0343_p0157c16║論？法門品云：知為真諦，識為世諦。世諦淺為識，真
X19n0343_p0157c17║諦深為知。菩薩具二諦智，故云知識。四者、約六根
X19n0343_p0157c18║而判，六根不出見、聞、覺、知。眼見，耳聞，鼻、舌、身三根
X19n0343_p0158a01║為覺，意根為知也。復有四句：一、知不識；二、識不知；
X19n0343_p0158a02║三、亦知亦識；四、非知非識。知而不識者，如今人知
X19n0343_p0158a03║有觀音、彌勒，有大德行而不識。識而不知者，自有
X19n0343_p0158a04║識，此菩薩而不知內之德行。故大論云：有人見佛，
X19n0343_p0158a05║只言是一好形沙門而已。三者、亦知識者，知其內
X19n0343_p0158a06║德，識其外形也。非知非識，今時不取也。又肇師釋
X19n0343_p0158a07║云：大士處世，猶日昇天，有目之徒，誰不知識也？問：
X19n0343_p0158a08║菩薩出世，何故為眾所知識？解云：菩薩內有大悲，
X19n0343_p0158a09║外現一切身，吐一切教，欲度一切。故大品云：云何
X19n0343_p0158a10║菩薩為大事故起？所謂度一切眾生。既度一切眾
X19n0343_p0158a11║生，一切眾生豈當不識？又若顯識、幽不識，不得名
X19n0343_p0158a12║眾知識。以幽顯皆識，故云眾識。問：菩薩既普為一
X19n0343_p0158a13║切，何故有不度者？解云：必由內因。若無內因，菩薩
X19n0343_p0158a14║雖應，終自無益。猶如天雨，枯木不受。菩薩亦爾，有
X19n0343_p0158a15║因必感也。
X19n0343_p0158a16║大智本行皆悉成就者，上眾所知識顯其外德，今
X19n0343_p0158a17║大智本行列其內德，亦得釋上何因為眾之所識，
X19n0343_p0158a18║良由有大智本行故為眾所知識，若無內德行何
X19n0343_p0158a19║得為人所知識者耶？以十方三世諸佛平等之智
X19n0343_p0158a20║故云大智，所以法花云平等大慧為眾生說法也。
X19n0343_p0158a21║本行者，菩薩此行為大智之本，修於行得大智，故
X19n0343_p0158a22║云大智本行，正是歎因行。上句歎德此句美行，上
X19n0343_p0158a23║句標此句釋，標釋德行兩雙也。
X19n0343_p0158a24║諸佛威神建立者，上句明修勝法，此句辨值勝人；
X19n0343_p0158b01║亦上句明修勝因，此句明值勝緣。菩薩雖修因修，
X19n0343_p0158b02║須諸佛加護令其成就也。加護有二種：一者、近；二
X19n0343_p0158b03║者、遠。言近者，即如金剛藏等，加其辯才令其說法；
X19n0343_p0158b04║言遠者，從初發心終至成佛，所有善根皆悉加護
X19n0343_p0158b05║普令成就，舉喻如魚母念子故成也。問：魚子從母
X19n0343_p0158b06║腹生，筋血相開可令得成；菩薩不從佛腹生，云何
X19n0343_p0158b07║言加護得成就耶？解云：一家有本淨義，佛與眾生
X19n0343_p0158b08║其源是同，故相關也。二者、就事亦相關，由佛說教
X19n0343_p0158b09║故有菩薩，所以從佛口生、從法化生也。
X19n0343_p0158b10║為護法城者，上句明佛菩薩緣，此句明菩薩為佛
X19n0343_p0158b11║緣。上句明猶諸佛建加護故菩薩行成，今菩薩行
X19n0343_p0158b12║既成就還報佛恩，為護法之城。然此有二意竝得：
X19n0343_p0158b13║一以正法為城，故經云正法寶城，菩薩為護此法
X19n0343_p0158b14║城，故云為護法城。二者為作也，菩薩作法之城，故
X19n0343_p0158b15║世間言此人可為籬猨，後意為正也。然城有二：一
X19n0343_p0158b16║者防敵，二安王。菩薩法城亦爾，一者防邪，二者立
X19n0343_p0158b17║正，故云為法城也。
X19n0343_p0158b18║受持正法者，上為護法城歎菩薩外德，今云受持
X19n0343_p0158b19║正法歎菩薩內德，亦是釋上句何由能護法城，良
X19n0343_p0158b20║由受持正法故也。初領在心為受，康不忘為持，初
X19n0343_p0158b21║受後持也。
X19n0343_p0158b22║能師子吼者，招提云：此是歎九地菩薩。何以知然？
X19n0343_p0158b23║引華嚴經云：九地菩薩具四無礙墮法師位。今云
X19n0343_p0158b24║能師子吼故是九地，今明不然，初地菩薩亦能師
X19n0343_p0158c01║子孔，乃至十地亦能師子孔，何止局在九地耶？終
X19n0343_p0158c02║是預無生忍菩薩、無生忍菩薩，無生忍即通也。前
X19n0343_p0158c03║受持正法歎內德，今云能師子吼歎外德，亦是釋
X19n0343_p0158c04║上良由內受持正法故外能演說也。師子吼具如
X19n0343_p0158c05║大經及思益所辨也。
X19n0343_p0158c06║名聞十方者，上師子吼歎因名聞十方，歎果亦由
X19n0343_p0158c07║能師子吼故，所以名聞十方也。問：前已云眾所知
X19n0343_p0158c08║識竟，今何故復云名聞十方耶？解云：前眾所知識
X19n0343_p0158c09║即狹，今名聞十方即廣。何者？前眾所知識但在一
X19n0343_p0158c10║天下及四天下一世界等，今聞十方無量世界故
X19n0343_p0158c11║廣，為是故前後為異。
X19n0343_p0158c12║眾人不請，友而安之者，然大經云：莫熾燃說，莫非
X19n0343_p0158c13║時說，莫不請說。今何故云不請說？解云：彼經歎請
X19n0343_p0158c14║說，此經歎不請說，請不請各有所以，不可一向非
X19n0343_p0158c15║解。今云不請說者，肇云：真友不待請，如慈母之赴
X19n0343_p0158c16║嬰兒，慈母不待子請乳，母方與乳。今菩薩亦爾，不
X19n0343_p0158c17║俟眾生請說方說，有所宜即而安之，宜人天即人
X19n0343_p0158c18║天安，宜三乘即三乘安，故友而安之也。友者，父慈、
X19n0343_p0159a01║子孝、兄友、弟悌。又云：同門曰朋，同志曰友。菩薩與
X19n0343_p0159a02║眾生同志求佛道，故稱友。又菩薩前悟為兄，後悟
X19n0343_p0159a03║為弟，不取年高下，但論前悟後悟以判兄弟，故云
X19n0343_p0159a04║友而安之也。
X19n0343_p0159a05║紹隆三寶能使不絕者，上句明下有所齊，此句明
X19n0343_p0159a06║上有所興，即興隆三寶使不斷絕也。興隆三寶可
X19n0343_p0159a07║有二：一者、因中興；二者、果地興。言因興者，即龍樹、
X19n0343_p0159a08║提婆之流，破邪三寶顯正三寶，破有得三寶弘無
X19n0343_p0159a09║得三寶也。果興者，明菩薩習無得之觀不絕，悟無
X19n0343_p0159a10║生忍得成於佛，今還此悟悟於未悟，眾生不盡三
X19n0343_p0159a11║寶不斷，故云使不斷絕也。
X19n0343_p0159a12║降伏魔怨制諸外道者，前句歎顯正，今句歎破邪，
X19n0343_p0159a13║明菩薩德過三界，所以三界莫敵，德過天魔魔無
X19n0343_p0159a14║敵矣，德過外道人無敵矣，天人既其無敵，四趣故
X19n0343_p0159a15║自不論，故云降伏魔怨制外道也。然怖之以威稱
X19n0343_p0159a16║降，屈之以辨曰制也。
X19n0343_p0159a17║悉以清淨永離蓋纏者，上句歎菩薩永離天魔，此
X19n0343_p0159a18║句歎菩薩內無蓋纏也。蓋即五蓋一切蓋，纏即十
X19n0343_p0159a19║纏無量纏，菩薩竝離也。
X19n0343_p0159a20║心常安住無礙解脫者，上明永離蓋纏歎菩薩離，
X19n0343_p0159a21║此句明心常安住無礙解脫歎菩薩得。然無礙解
X19n0343_p0159a22║脫者釋不同，數云無礙斷解脫證，論云無礙伏解
X19n0343_p0159a23║脫斷，大品差別品云菩薩無礙道中行、諸佛解脫
X19n0343_p0159a24║道中行，此就因果判。就因自有無礙解脫，前念為
X19n0343_p0159b01║無礙、後念名解脫。今此中明竝非此釋，只詺無礙
X19n0343_p0159b02║為解脫，即是不思議解脫，故云無礙解脫。
X19n0343_p0159b03║念定總持辯才不斷者，此就四法為歎，念是一句，
X19n0343_p0159b04║定是一句，總持是一句，辯才復是一句，不斷通貫
X19n0343_p0159b05║上四句，以念不斷慧踰明，定不斷心常一，持不斷
X19n0343_p0159b06║憶識強，辯不斷化無礙也。所以四句不斷者，欲異
X19n0343_p0159b07║凡殊聖，凡即經胎便忘，二乘無復更生，菩薩經胎
X19n0343_p0159b08║不忘歷劫踰明，故云念定總持辯才不斷也。
X19n0343_p0159b09║布施下。歎菩薩二慧。二慧多種，此中權六度實為
X19n0343_p0159b10║方便，實方便為實方便，故大品云慧方便，明菩薩
X19n0343_p0159b11║具慧方便行乃成行，若無慧方便行不成行，若無
X19n0343_p0159b12║六事即墮空見，若有六事即成有見，故須方便慧
X19n0343_p0159b13║也。今此中亦然，六度無方便亦不具足，方便無六
X19n0343_p0159b14║度亦不具足，今具此二事，故云無不具足。
X19n0343_p0159b15║逮無所得不起法忍者，逮之言及，無所得還是無
X19n0343_p0159b16║所受，如大品所明也。不起法忍者，還是無生法忍。
X19n0343_p0159b17║然釋此不同三大法師，八地真俗竝觀名曰無生。
X19n0343_p0159b18║今明不然，七地即真無生。大品云：七地等定慧地。
X19n0343_p0159b19║又且七地是阿鞞位，即是無生不退。又抑阿羅漢
X19n0343_p0159b20║經云：有三種事，無生是七地菩薩事，般舟是八地
X19n0343_p0159b21║事，首楞嚴是九地事。問：若爾，大論何故云初地得
X19n0343_p0159b22║無生？解云：有二種，初地無生、七地無生，亦初地不
X19n0343_p0159b23║退、七地不退也。
X19n0343_p0159b24║已能隨順轉不退輪者，上逮無所得不起法忍，即
X19n0343_p0159c01║歎菩薩自行；今轉不退輪，即歎菩薩化他。亦上歎
X19n0343_p0159c02║菩薩如說而行，此句歎菩薩如行而說也。隨順者
X19n0343_p0159c03║可有三義：一者隨順眾生，眾生根性不同、欲樂非
X19n0343_p0159c04║一，故菩薩隨順而為說法。二者隨順諸佛，不違如
X19n0343_p0159c05║來之意，前即下隨眾生，此即上順諸佛也。三者隨
X19n0343_p0159c06║順實相，故云隨順也。又唯佛真轉，菩薩順佛而轉
X19n0343_p0159c07║也。不退者有三，謂位、行、念。此三竝不退，故云不退。
X19n0343_p0159c08║問：何者為輪？云何言轉耶？數有二師，故彼文云：牟
X19n0343_p0159c09║尼說見道，疾故名法輪。或復說八支，轉至於他心。
X19n0343_p0159c10║上半即薩衛，下半即瞿沙。此之二釋同是見諦，而
X19n0343_p0159c11║自他為異。今明不然，但以無生忍為轉，自得無生
X19n0343_p0159c12║為自轉，復以無生轉與他名他轉。悟有自悟他悟，
X19n0343_p0159c13║故轉有自轉他轉也。問：用何為能轉？解云：以二慧
X19n0343_p0159c14║為能轉，用二慧手轉於此輪也。關中云：流演負通
X19n0343_p0159c15║不的，繫於一人稱之為輪，自此於彼名之為轉。此
X19n0343_p0159c16║句與上相成，上不起法忍即自悟，今轉不退轉即
X19n0343_p0159c17║他悟也。
X19n0343_p0159c18║善解法相知眾生根者，此句亦得釋上句何由能
X19n0343_p0160a01║轉法輪，良由善解法相知眾生根故能轉法輪。又
X19n0343_p0160a02║上轉不退輪即是知一相門，此句知眾生根即知
X19n0343_p0160a03║種種相門。上句是知一相門者只是一無生，令眾
X19n0343_p0160a04║生修一無生故是一相門。此句歎知種種法、知種
X19n0343_p0160a05║種根性，欲樂而為說法故是種種相門。所以大品
X19n0343_p0160a06║金剛品云：知一相門、知種種相門。然一相門即道
X19n0343_p0160a07║慧，知種種相門即道種慧也。
X19n0343_p0160a08║蓋諸大眾得無所畏者，蓋有二種：一者、覆蓋；二者、
X19n0343_p0160a09║映蓋。言覆蓋者，明菩薩以大慈悲覆蓋大眾。言映
X19n0343_p0160a10║蓋者，菩薩以智慧威德映弊大眾，故得無所畏。亦
X19n0343_p0160a11║得釋前菩薩何由蓋諸大眾，由得無所畏故蓋諸
X19n0343_p0160a12║大眾也。無畏即四無畏，如經論所辨（云云）。問：菩薩亦
X19n0343_p0160a13║四無畏、佛亦四無畏，菩薩四無礙智、佛亦四無礙
X19n0343_p0160a14║智，此為齊不？解云：通齊而不齊者，法門多種，那可
X19n0343_p0160a15║一例？又請：何所以？解云：佛無畏中有一切智無畏，
X19n0343_p0160a16║此是果地，菩薩是因中，所以無有。若是四無礙即
X19n0343_p0160a17║通，故不齊也。
X19n0343_p0160a18║功德智慧以修其心者，就福慧門歎關中云：心以
X19n0343_p0160a19║智德為嚴，形以相好為餝。嚴心可以進道，餝形可
X19n0343_p0160a20║以靡俗。斯即三嚴具足也。
X19n0343_p0160a21║捨諸世間所有餝好者，有二意：一者、明菩薩自有
X19n0343_p0160a22║相好嚴身，不須世餝故捨；二者、釋疑，菩薩既相好
X19n0343_p0160a23║嚴身，人謂菩薩愛著此身故。今釋云：菩薩嚴身者，
X19n0343_p0160a24║為化世人所以嚴身，菩薩心已捨於事，故云捨也。
X19n0343_p0160b01║名稱高遠者，此復是一句歎，然至此凡三過歎，竝
X19n0343_p0160b02║有何異？解云：前眾所知識者，即一天下識，知菩薩
X19n0343_p0160b03║說名聞十方，即是歎菩薩名遠。今云須彌歎菩薩
X19n0343_p0160b04║譽高，然自遠而不高、高而不遠，今菩薩遠徹十方、
X19n0343_p0160b05║高至有頂也。
X19n0343_p0160b06║深信堅固者，然此中歎無生法忍菩薩，云何乃歎
X19n0343_p0160b07║信？信乃是菩薩初基，云何復歎於此事耶？解云：信
X19n0343_p0160b08║有二種：一、初信；二、後信。舉喻好醫藥，初上信好，後
X19n0343_p0160b09║治病差方信，定是好醫。今菩薩得無生後，方深信
X19n0343_p0160b10║也。無生之信不可阻壞，猶若金剛，故作斯歎也。
X19n0343_p0160b11║法寶普照而雨甘露者，大海出寶，即如意珠。從大
X19n0343_p0160b12║海出，放光普照，雨甘露雨。菩薩亦爾，從佛智慧海
X19n0343_p0160b13║出，放智慧光，雨正法雨。優婆塞經云：捨身施物後，
X19n0343_p0160b14║得如意珠報也。
X19n0343_p0160b15║於眾言音下，歎菩薩口業。上歎心心第一，次歎身
X19n0343_p0160b16║身第一，今歎口口第一，三業皆第一。賢愚中有八
X19n0343_p0160b17║種聲，唯有梵聲第一，今菩薩即梵音第一也。
X19n0343_p0160b18║深入緣起斷諸邪見者，他云：此歎八地菩薩數於
X19n0343_p0160b19║色塵，眾生為若干塵所成，世界為若干塵所成。今
X19n0343_p0160b20║謂不然，地經別有其義。今言深入緣起者，明菩薩
X19n0343_p0160b21║深達因緣滅諸邪見。故中論云：能說是因緣，善滅
X19n0343_p0160b22║諸戲論。今亦爾，便入緣起即能說因緣，斷諸邪見
X19n0343_p0160b23║即滅諸戲論也。
X19n0343_p0160b24║有無二邊無復餘習者，明菩薩了達因緣，非但正
X19n0343_p0160c01║使無遺，亦乃習氣皆盡。故中論云：因緣所生法，我
X19n0343_p0160c02║說即是空，亦為是假名，亦是中道義。以因緣即中
X19n0343_p0160c03║道，故離二邊。二邊正使既盡，所以習氣亦淨也。
X19n0343_p0160c04║演法無畏，猶師子吼者，上句由菩薩了達因緣之
X19n0343_p0160c05║法，離於結習也。問：前已云得無所畏竟，今何故復
X19n0343_p0160c06║云無畏耶？解云：上無畏通，今無畏別。上云一切無
X19n0343_p0160c07║畏故通，今但云演法無畏故別。何者？以菩薩悟無
X19n0343_p0160c08║所得，還演無所得，故云無畏。所以大經云：有所得
X19n0343_p0160c09║者，無四無礙；無所得者，有四無礙。亦有得者，無四
X19n0343_p0160c10║畏；無得者，有四無畏。問：上已明能師子吼竟，何故
X19n0343_p0160c11║猶師子吼耶？解：上明菩薩自無畏如師子，今明令
X19n0343_p0160c12║他畏如師子也。
X19n0343_p0160c13║其所講說乃如雷震者，明菩薩智慧如震，說嚮若
X19n0343_p0160c14║雷。凡夫人有慧無辯、有辯無慧，今菩薩內有智慧、
X19n0343_p0160c15║外足辯才，故說如雷。
X19n0343_p0160c16║無有量已過量者，三界內分段為有量，菩薩以法
X19n0343_p0160c17║身為身，過三界內生死，故云無量過量也。
X19n0343_p0160c18║習眾法寶如海導師，譬歎可知也。肇師云：導眾生
X19n0343_p0161a01║入大乘海，採眾法寶使必獲無難，猶海師導商人
X19n0343_p0161a02║必獲夜光。了達諸法深玅之義者，歎菩薩二慧：了
X19n0343_p0161a03║達諸法深玅之義歎實慧，善知眾生往來即歎方
X19n0343_p0161a04║便慧。問：上已云善解法相竟，何故復云了達諸法
X19n0343_p0161a05║深玅義耶？解云：上善解法相無差別差別義世諦，
X19n0343_p0161a06║今云了達深玅之義即差別無差別真諦也。又上
X19n0343_p0161a07║已知眾生根竟，今何故復云善知眾生往來所趣
X19n0343_p0161a08║耶？解云：知眾生根此即略，今善知即廣。上直云眾
X19n0343_p0161a09║生根故略，今云善知眾生三世身心因果故廣。何
X19n0343_p0161a10║以知然？往即過去、來即未來、所行即現在，所行即
X19n0343_p0161a11║因、所趣即果也。近無等等者，前齊菩薩歎，此中鄰
X19n0343_p0161a12║佛歎。近無等等者，前佛為無等、後佛等前佛，故云
X19n0343_p0161a13║無等等。佛若無等等，菩薩鄰佛，故名之為近。又實
X19n0343_p0161a14║相無等唯佛能盡，故云無等等。菩薩鄰此，故云近
X19n0343_p0161a15║無等等也。佛自在慧者，出無等等之位。佛有自在
X19n0343_p0161a16║之慧，力、無畏等菩薩竝皆鄰之也。
X19n0343_p0161a17║關閇一切諸惡趣門者，此復是一歎，明法身無生
X19n0343_p0161a18║無不生，以無故惡趣門閇無不生故，而生五道以
X19n0343_p0161a19║現身也。為大醫王下，釋而生五道以現身。菩薩何
X19n0343_p0161a20║意生五道以現身？由為作大醫王故現生五道也。
X19n0343_p0161a21║善療眾病等者，釋醫王。醫王語通，有能治病、有不
X19n0343_p0161a22║能治病，若不能善療眾病，雖醫不名為王（云云）。是故
X19n0343_p0161a23║重正善療眾病，應病與藥即得消藥也。
X19n0343_p0161a24║無量功德皆成就者，上來歷別歎，此下總結。此有
X19n0343_p0161b01║二句，今第一歎依正二果亦自行化他。無量功德
X19n0343_p0161b02║成就即歎正果，無量佛土皆嚴淨即歎依果。亦無
X19n0343_p0161b03║量德歎自行，無量佛土淨歎化他。菩薩何故淨土？
X19n0343_p0161b04║為化他故所以土淨，故文云菩薩成佛時眾生來
X19n0343_p0161b05║生其國。
X19n0343_p0161b06║其見聞者無不蒙益者，第二、歎感應兩益。其見聞
X19n0343_p0161b07║無不蒙益即歎感益，諸有所作亦不唐捐歎應益。
X19n0343_p0161b08║言前歎感益者，見即見菩薩形、聞即聞菩薩教，見
X19n0343_p0161b09║形生福、聞教長慧，福慧兩益故云無不蒙益。言歎
X19n0343_p0161b10║應者，諸有所作竝為利緣，諸有所作悉不唐捐。唐
X19n0343_p0161b11║言徒、捐言棄，動無非時、無有徒勞之弊也。
X19n0343_p0161b12║如是一切功德下，第三、總歡，如文。
X19n0343_p0161b13║其名曰：等觀菩薩、不等觀菩薩、等不等觀菩薩、定自
X19n0343_p0161b14║在王菩薩、法自在王菩薩、法相菩薩、光相菩薩、光嚴
X19n0343_p0161b15║菩薩、大嚴菩薩、寶積菩薩、辯積菩薩、寶手菩薩、寶印
X19n0343_p0161b16║手菩薩、常舉手菩薩、常下手菩薩、常慘菩薩、喜根菩
X19n0343_p0161b17║薩、喜王菩薩、辯音菩薩、虗空藏菩薩、執寶炬菩薩、寶
X19n0343_p0161b18║勇菩薩、寶見菩薩、帝網菩薩、明網菩薩、無緣觀菩薩、
X19n0343_p0161b19║慧積菩薩、寶勝菩薩、天王菩薩、壞魔菩薩、電德菩薩、
X19n0343_p0161b20║自在王菩薩、功德相嚴菩薩、師子吼菩薩、雷音菩薩、
X19n0343_p0161b21║山相擊音菩薩、香象菩薩、白香象菩薩、常精進菩薩、
X19n0343_p0161b22║不休息菩薩、玅生菩薩、華嚴菩薩、觀世音菩薩、得大
X19n0343_p0161b23║勢菩薩、梵網菩薩、寶杖菩薩、無勝菩薩、嚴土菩薩、金
X19n0343_p0161b24║髻菩薩、珠髻菩薩、彌勒菩薩、文殊師利法王子菩薩。
X19n0343_p0161c01║如是三萬二千人。
X19n0343_p0161c02║其名曰等觀下，第四、列名。然此中列五十二菩薩
X19n0343_p0161c03║攝一切菩薩盡。何者？有深有淺、有此土有他方、有
X19n0343_p0161c04║道有俗、有已成佛有當成佛，如是攝皆盡，在文可
X19n0343_p0161c05║尋。言等觀者，即不二觀方便實為名，不等觀即是
X19n0343_p0161c06║二觀實方便為名，此二章舉耳。既有不二即有二，
X19n0343_p0161c07║既有二即有不二，因緣度之（云云）。等不等者，具二不
X19n0343_p0161c08║二兩慧具足，斯亦不異前有一即有二也。定自在
X19n0343_p0161c09║者，於諸定中勝，故云定自在王。餘如文。
X19n0343_p0161c10║如是等，即第五、總結眾也。
X19n0343_p0161c11║復有萬梵天王尸棄等，從餘四天下來詣佛所而為
X19n0343_p0161c12║聽法。復有萬二千天帝，亦從餘四天下來在會坐。
X19n0343_p0161c13║并餘大威力諸天、龍、神、夜叉、乾闥婆、阿脩羅、迦樓羅、
X19n0343_p0161c14║緊那羅、摩睺羅伽等，悉來會坐。諸比丘、比丘尼、優
X19n0343_p0161c15║婆塞、優婆夷俱來會坐。
X19n0343_p0161c16║復有萬梵下，第三、列凡夫眾。就文為二：初、列幽眾；
X19n0343_p0161c17║次、列顯眾。若作天眾、人眾即局，若作幽、顯則廣。今
X19n0343_p0161c18║用第一、列幽；第二、列顯。就列幽為二：第一、別列兩
X19n0343_p0161c19║界二天；第二、總列一切是鬼神。今初，列欲、色二天。
X19n0343_p0161c20║初即色界初天，即攝色界；復次，列欲界初天主，即
X19n0343_p0161c21║攝欲界。復所以的列此二天者，有二義：一者、梵王
X19n0343_p0161c22║請轉法輪主，天帝即佛檀越，故別列；二者、梵王得
X19n0343_p0161c23║阿那含果，天主得須陀洹果，故別列也。并餘大威
X19n0343_p0161c24║力下，第二、總列一切鬼神。諸比丘下，第二、列顯眾，
X19n0343_p0162a01║如文。
X19n0343_p0162a02║彼時佛與無量百千之眾，恭敬圍繞而為說法，譬如
X19n0343_p0162a03║須彌山王顯於大海，安處眾寶師子之座，蔽於一切
X19n0343_p0162a04║諸來大眾。
X19n0343_p0162a05║彼時佛與下，列眾中本開為二：第一、列眾；第二、結
X19n0343_p0162a06║眾。今即第二眾。彼時佛與大眾而為說法，此句難
X19n0343_p0162a07║解，見作兩問：一者、問云：既云維摩經，應云維摩為
X19n0343_p0162a08║說；既云佛說，名佛經。二者、問云：而為說法，說何物
X19n0343_p0162a09║法？解：前問應名佛經者，有二義不得名佛經：一者、
X19n0343_p0162a10║維摩說多，如來說少；二者、兩人相鑒，居士知佛心，
X19n0343_p0162a11║佛知居士心故，如來為居士集眾，為顯不思議之
X19n0343_p0162a12║漸，大眾宜聞居士不思議之法得悟，故名居士說
X19n0343_p0162a13║也。說何物法者，此似法華，法華前說無量義經論
X19n0343_p0162a14║無量義經，此中亦爾，從來云說普集經，未見其文，
X19n0343_p0162a15║不知明何物事也。
X19n0343_p0162a16║○爾時毗耶離下，即第二別序。從來就此中分於
X19n0343_p0162a17║三序：一緣起序，二述德序，三顯德序。言緣起者，淨
X19n0343_p0162a18║名與五百長者為護法城等侶，每問道參玄無不
X19n0343_p0162a19║同集，今五百皆來淨名不至，故知有疾，此即為問
X19n0343_p0162a20║疾之緣起也。次述德者，淨名既有疾，未知此疾為
X19n0343_p0162a21║是業報為是橫遭，故有第二方便一品述淨名之
X19n0343_p0162a22║德，明此疾非業報非橫遭，乃是方便疾耳。次云顯
X19n0343_p0162a23║德序者，居士方便現疾，如來命問疾人五百聲聞
X19n0343_p0162a24║八千菩薩，皆陳不堪顯淨名之德，故云顯德序。作
X19n0343_p0162b01║此亦好，但序是傍，若用此為序即失正意，故不應
X19n0343_p0162b02║用。今明上來是通序，從此下訖偈為別。從問淨土
X19n0343_p0162b03║因果即屬正經，所以前是通序此去是別序者，前
X19n0343_p0162b04║六事眾經皆有，故是通。言別者，或天雨四華地六
X19n0343_p0162b05║種動，或父母送書寶積獻蓋，今此寶積獻蓋眾經
X19n0343_p0162b06║不同，故云別序。古云此為發起修多羅序，前之六
X19n0343_p0162b07║事證信說經之時，不以此為開經序，今正因此事
X19n0343_p0162b08║以開淨土法門，故云開經序。就此為三：第一奉蓋，
X19n0343_p0162b09║第二如來受，第三偈歎。今即第一
X19n0343_p0162b10║爾時，毗耶離城有長者子，名曰寶積，與五百長者子
X19n0343_p0162b11║俱，持七寶蓋來詣佛所，頭面禮足，各以其蓋共供養
X19n0343_p0162b12║佛。
X19n0343_p0162b13║問：長者近在此城住，云何後至耶？解云：此事同大
X19n0343_p0162b14║經純陀，純陀知時故後至，今此長者知時亦後至
X19n0343_p0162b15║也。問：長者持蓋來，為業心奉佛？為不爾耶？解云：二
X19n0343_p0162b16║義：一者、諸長者悉是貴族，行時皆持七寶蓋而行，
X19n0343_p0162b17║既至佛所即以奉佛；二者、此諸長者是如來同行，
X19n0343_p0162b18║必知因此開發不思議之宗，故以其蓋奉佛也。
X19n0343_p0162b19║佛之威神，令諸寶蓋合成一蓋，徧覆三千大千世界，
X19n0343_p0162b20║而此世界廣長之相悉於中現。又此三千大千世界，
X19n0343_p0162b21║諸須彌山、雪山、目真鄰陀山、摩訶目真鄰陀山、香山、
X19n0343_p0162b22║寶山、金山、黑山、鐵圍山、大鐵圍山、大海、江河、川流、泉
X19n0343_p0162b23║源，及日月星辰、天宮、龍宮、諸尊神宮，悉現於寶蓋中。
X19n0343_p0162b24║又十方諸佛，諸佛說法，亦現於寶蓋中。
X19n0343_p0162c01║佛以威神下，第二、如來受蓋。為二：初、合蓋；次、現土。
X19n0343_p0162c02║今即合蓋。所以合蓋者有數義：一者、所表明蓋雖
X19n0343_p0162c03║殊合成一蓋，表五百長者雖復不同皆悟無生道；
X19n0343_p0162c04║二者、諸長者雖不同同得法身故也；三者、欲於蓋
X19n0343_p0162c05║中現不思議事，令眾見如此權變悉皆得道故也。
X19n0343_p0162c06║又所以合蓋者，將說不思議之法故，前現不思議
X19n0343_p0162c07║之瑞，此即是淨土、即不思議。何者？蓋遍覆三千而
X19n0343_p0162c08║不大，世界在蓋中而不小，即是不思議也。如來唘
X19n0343_p0162c09║於前，淨名來於後也。文中有二：初、現一世界；次、現
X19n0343_p0162c10║十方世界，從狹至廣也。
X19n0343_p0162c11║爾時，一切大眾覩佛神力，歎未曾有，合掌禮佛，瞻仰
X19n0343_p0162c12║尊顏，目不暫捨。
X19n0343_p0162c13║爾時一切大眾下，第三、說偈稱歎。為二：第一、大眾
X19n0343_p0162c14║歡喜稱歎；第二、寶積說偈別歎。今即初，如文。
X19n0343_p0162c15║長者子寶積即於佛前，以偈頌曰：目淨修廣如青蓮，
X19n0343_p0162c16║心淨已度諸禪定，久積淨業稱無量，導眾以寂故稽
X19n0343_p0162c17║首。
X19n0343_p0162c18║長者寶積下，第二、寶積說偈別歎。此之二歎不同，
X19n0343_p0163a01║上內心歎、今說偈口歎，前意業、今口業也。就初為
X19n0343_p0163a02║二：初、經家生起；次、正說偈歎。就偈中為五：第一、歎
X19n0343_p0163a03║本；第二、歎迹；第三、重歎本；第四、重歎迹；第五、總結
X19n0343_p0163a04║歎。就本迹義，無量舍那為本、釋迦為迹，此釋迦舍
X19n0343_p0163a05║那臺葉相開判本迹也。今即第一有兩行四句只
X19n0343_p0163a06║是一偈。何者？莫問四言五言七言，終取四句為一
X19n0343_p0163a07║偈也。就初行兩句為二：上句歎形、下句歎心，亦上
X19n0343_p0163a08║句歎外德、下句歎內德。上句歎外形，有法說、有譬
X19n0343_p0163a09║說，目淨修廣即法說歎。問：身有四支百體，何故的
X19n0343_p0163a10║歎目不難餘耶？解云：有無量義，今略而釋之。所以
X19n0343_p0163a11║的歎目者，寶積瞻顏而歎，故偏美其目。又相書云：
X19n0343_p0163a12║七尺之身不如一尺之面，一尺之面不如一寸之
X19n0343_p0163a13║眼也。復次佛以慈眼等視一切眾生，重其等故歎
X19n0343_p0163a14║之也。如青蓮者，即譬說歎。然陸生須夢為勝，水生
X19n0343_p0163a15║青蓮為最，故借青蓮以喻如來之眼青而且白，有
X19n0343_p0163a16║大人之相。心淨已度諸禪定者，即歎如來內德。歎
X19n0343_p0163a17║禪定者，由禪定所以有不思議之事，故先歎定也。
X19n0343_p0163a18║言度禪定者，禪定大海，二乘凡夫不能盡底，唯如
X19n0343_p0163a19║來能極，故稱曰度。此取其了達究竟為度也。關中
X19n0343_p0163a20║云：目為一身之最，心為眾德之本。是故歎目美心
X19n0343_p0163a21║也。久積淨業稱無量者，前來歎果竟，今即是歎因。
X19n0343_p0163a22║何由得上內外之德？良由久積無量淨業，故致之
X19n0343_p0163a23║然也。所以一家云：不生不滅因，得不斷不常果。又
X19n0343_p0163a24║上歎德，今歎名，故序云：淨德內充，嘉聲外滿也。言
X19n0343_p0163b01║稱無量者，如大論云：無有得名如佛者。故云稱無
X19n0343_p0163b02║量也。道眾生寂故者，前來歎自行，今即是歎化他。
X19n0343_p0163b03║道眾以寂者，示道眾生微玅寂滅之法，故云道眾
X19n0343_p0163b04║已寂故。稽首者，此即一周歎竟。何者？良由如來有
X19n0343_p0163b05║此名德，自行化他故，所以屈膝頂禮。又上來口業
X19n0343_p0163b06║歎、今身業歎，上口歎、今身敬，敬歎具足也。
X19n0343_p0163b07║既見大聖以神變，普現十方無量土，其中諸佛演說
X19n0343_p0163b08║法，於是一切悉見聞。
X19n0343_p0163b09║既見大聖已神變者，第二、歎迹，有兩行。既見者，見
X19n0343_p0163b10║上現土神變之事。大聖者，三乘中上故云大聖。神
X19n0343_p0163b11║變者，見現土見土中佛。又見說法即見依正二果，
X19n0343_p0163b12║如文。於是一切悉見聞者，即見佛等事，聞即聞說
X19n0343_p0163b13║法也。
X19n0343_p0163b14║法王法力超羣生，常以法財施一切，能善分別諸法
X19n0343_p0163b15║相，於第一義而不動。已於諸法得自在，是故稽首此
X19n0343_p0163b16║法王，說法不有亦不無，以因緣故諸法生。無我無造
X19n0343_p0163b17║無受者，善惡之業亦不亡，始在佛樹力降魔，得甘露
X19n0343_p0163b18║滅覺道成。已無心意無受行，而悉摧伏諸外道，三轉
X19n0343_p0163b19║法輪於大千，其輪本來常清淨。天人得道此為證，三
X19n0343_p0163b20║寶於是現世間，以斯玅法濟羣生，一受不退常寂然。
X19n0343_p0163b21║度老病死大醫王，當禮法海德無邊，毀譽不動如須
X19n0343_p0163b22║彌，於善不善等以慈。心行平等如虗空，孰聞人寶不
X19n0343_p0163b23║敬承？
X19n0343_p0163b24║法王下，第三、廣歎。本德無量略歎不盡，故今重廣
X19n0343_p0163c01║歎也。此中有數種歎，今作法王歎，故關中釋云：如
X19n0343_p0163c02║俗王以俗力勝民故風被一國，法王以法力超眾
X19n0343_p0163c03║故道濟無量也。能善分別諸法相，於第一義而不
X19n0343_p0163c04║動者，巧分別一切法而不動第一義。如大品善吉
X19n0343_p0163c05║問諸天子：汝不解那？諸天子答：不解。善吉云：我無
X19n0343_p0163c06║所說說而無說。今亦爾，分別而無分別，故云不動
X19n0343_p0163c07║等覺而建立諸法也。無我無造無受者，善惡業不
X19n0343_p0163c08║亡者，由來云無我無外道耶？我善惡不亡，不無佛
X19n0343_p0163c09║正法。今謂不然，若無外道人即無外道法，既有佛
X19n0343_p0163c10║法法亦有佛法人，何得以無外道人對有佛法法
X19n0343_p0163c11║耶？今時作數意釋之極精。何者？一家有法長人短
X19n0343_p0163c12║四句，今此中正是法長人短一句。言法長人短者，
X19n0343_p0163c13║明法通生死佛地故法長，生死無人唯佛地有人
X19n0343_p0163c14║故人短。問：既無生死人亦生死法也。解云：明釋迦
X19n0343_p0163c15║出此土偏迮人病，故作此說也。二者、欲破斷常二
X19n0343_p0163c16║見，無我無作無受，便謂無復因果，故明雖無人而
X19n0343_p0163c17║善惡不忘。無人即破常，有業即破斷，今悟不常不
X19n0343_p0163c18║斷也。始在下歎一化始終方便，前歎上歎大乘，今
X19n0343_p0163c19║具歎始終也。三轉法輪者，即示勸證，即十二法輪，
X19n0343_p0163c20║廣如法華釋也。彭城云：示生聞慧，勸生思慧，證生
X19n0343_p0163c21║修慧也。其輪本來常清淨者，數論聞此言不知是
X19n0343_p0163c22║何成？論云：三輪即世諦，本淨即真諦。師云：此是兩
X19n0343_p0163c23║證義，聞有即安世諦中，聞無即置真諦中。今明不
X19n0343_p0163c24║然，只轉而清淨、清淨而轉，豈開二諦之理耶？毀轝
X19n0343_p0164a01║不動如須彌者，然釋迦具遭八風而不傾動，具如
X19n0343_p0164a02║大論中辨。故關中云：裁手不戚捧足不欣，善惡自
X19n0343_p0164a03║彼慈覆無二也。孰聞人寶者，在天為天寶，在人為
X19n0343_p0164a04║人寶，故云人寶也。
X19n0343_p0164a05║今奉世尊此微蓋，於中現我三千界。諸天龍神所居
X19n0343_p0164a06║宮，乾闥婆等及夜叉，悉見世間諸所有，十力哀現是
X19n0343_p0164a07║化變。眾覩希有皆歎佛，今我稽首三界尊。大聖法
X19n0343_p0164a08║王眾所歸，淨心觀佛靡不欣，各見世尊在其前，斯則
X19n0343_p0164a09║神力不共法。佛以一音演說法，眾生隨類各得解，
X19n0343_p0164a10║皆謂世尊同其語，斯則神力不共法。佛以一音演
X19n0343_p0164a11║說法，眾生各各隨所解，普得受行獲其利，斯則神力
X19n0343_p0164a12║不共法。佛以一音演說法，或有恐畏或歡喜，或生
X19n0343_p0164a13║厭離或斷疑，斯則神力不共法。
X19n0343_p0164a14║今奉世尊此微，蓋第四重歎迹，為二：初報恩歎，既
X19n0343_p0164a15║云稽首故是報恩也。文中具歎三密，今即第一歎
X19n0343_p0164a16║身密，一身一切皆見在前。此有二釋：一云只是一
X19n0343_p0164a17║佛一切皆見，是人但各見在前；二者只是一佛隨
X19n0343_p0164a18║類各見，人即見人、天即見天。不共者，不與二乘等
X19n0343_p0164a19║共。佛以一音下，第二歎口密，為三：第一歎一音說
X19n0343_p0164a20║法各謂同音，第二歎一音說法隨所解，第三一音
X19n0343_p0164a21║說法欣畏兼生。今即第一一音者，有解云：一法身
X19n0343_p0164a22║音，地論云一員音，此音無所不出，故云各解。今明
X19n0343_p0164a23║如身，一天竺身各見，亦一天竺音眾生各有所解，
X19n0343_p0164a24║餘如文。
X19n0343_p0164b01║稽首十力大精進，稽首已得無所畏，稽首住於不共
X19n0343_p0164b02║法，稽首一切大導師。稽首能斷眾結縛，稽首已到於
X19n0343_p0164b03║彼岸，稽首能度諸世間，稽首永離生死道。悉知眾生
X19n0343_p0164b04║來去相，善於諸法得解脫，不著世間如蓮華，常善入
X19n0343_p0164b05║於空寂行。達諸法相無罣礙，稽首如空無所依。
X19n0343_p0164b06║稽首十力下，第五、歎。上雖四歎不盡，故今結難也。
X19n0343_p0164b07║○爾時長者下一經，大髮初序說竟。今即第二正
X19n0343_p0164b08║說。然此中雖有二處四會不同，[紡-万+死]其大歸不出二
X19n0343_p0164b09║種之行。故大智論云：菩薩行雖無量，不出二事：一
X19n0343_p0164b10║者淨佛國土，二者成就眾生。為是義故明斯二種。
X19n0343_p0164b11║何處文是？佛國品即淨土行，從方便去竝屬成就
X19n0343_p0164b12║眾生。此之二行行中之要，故發初即明此二行。次
X19n0343_p0164b13║意有二種：初會、後會即是佛說，中間二會是淨名
X19n0343_p0164b14║說，即是道俗因果等法門。然未曾道俗因、道俗因
X19n0343_p0164b15║果方便也。問：方便品及問疾等可是淨名說？難：聲
X19n0343_p0164b16║聞詰菩薩，云何是淨名說耶？解云：亦是菩薩說。何
X19n0343_p0164b17║者？此等聲聞菩薩皆陳菩薩，前說即陳菩薩說，故
X19n0343_p0164b18║知是菩薩說方便。文殊問等品是菩薩今說，弟子
X19n0343_p0164b19║菩薩品是菩薩古說。菩薩既有二說，如來亦有二
X19n0343_p0164b20║說：初四眾圍繞而說法即已說，為長者說淨土即
X19n0343_p0164b21║今說。而不明未來者，未來不相閞也。
X19n0343_p0164b22║爾時，長者子寶積說此偈已，白佛言：世尊！是五百長
X19n0343_p0164b23║者子，皆已發阿耨多羅三藐三菩提心，願聞得佛國
X19n0343_p0164b24║土清淨。唯願世尊，說諸菩薩淨土之行。
X19n0343_p0164c01║四會之中，今即是菴園初集，為四：一、問因果，二、誡
X19n0343_p0164c02║許，三、受旨，四、廣釋。今即第一、寶積問，有二：初、問果，
X19n0343_p0164c03║次、問因。然此問有舊有新。言舊者，此諸長者皆已
X19n0343_p0164c04║發菩提心，未解修菩薩行。如善財見諸智識，皆云：
X19n0343_p0164c05║前已發菩提心，未知修菩薩行。今寶積亦爾也。言
X19n0343_p0164c06║新問者，從上獻蓋生，寶積獻蓋如來現土，既見淨
X19n0343_p0164c07║土，是故致問也。願聞得佛土清淨者，即是問果。願
X19n0343_p0164c08║說菩薩淨土之行者，問因。此即帶請問也。
X19n0343_p0164c09║佛言：善哉！寶積！乃能為諸菩薩問於如來淨土之行。
X19n0343_p0164c10║諦聽，諦聽！善思念之！當為汝說。
X19n0343_p0164c11║佛言：善哉下，第二、歎問誡聽許說。
X19n0343_p0164c12║於是寶積及五百長者子受教而聽。
X19n0343_p0164c13║於是寶積及五百長者下，第三、寶積受旨而聽，如
X19n0343_p0164c14║文。
X19n0343_p0164c15║佛言：寶積！眾生之類是菩薩佛土。所以者何？菩薩隨
X19n0343_p0164c16║所化眾生而取佛土，隨所調伏眾生而取佛土，隨諸
X19n0343_p0164c17║眾生應以何國入佛智慧而取佛土，隨諸眾生應以
X19n0343_p0164c18║何國起菩薩根而取佛土。所以者何？菩薩取於淨國，
X19n0343_p0165a01║皆為饒益諸眾生故。
X19n0343_p0165a02║佛言寶積下，第四、佛廣解釋答因果二問。即為二：
X19n0343_p0165a03║初、答果；次、答果。中三：第一、法；第二、譬；第三、合。今即
X19n0343_p0165a04║第一法說，為二：初、正說；次、釋疑。今即初略明二種
X19n0343_p0165a05║士：一、報土；二、應土。眾生修行所得名為報土，佛隨
X19n0343_p0165a06║眾生所宜而現名為應土。報多約能所、應多就所
X19n0343_p0165a07║能，須知此是應報報應、能所所能、眾生佛佛眾生
X19n0343_p0165a08║因緣義也。然報應土各有五：一、淨；二、穢；三、雜；四、淨
X19n0343_p0165a09║不淨；五、淨不淨成土種土。言眾生之類是菩薩佛
X19n0343_p0165a10║土者，此明菩薩未曾土不土，為他眾生故土、為眾
X19n0343_p0165a11║生故土。土云何？言眾生是土，眾生為正為依耶？解
X19n0343_p0165a12║云：菩薩如行而說、眾生如說而行，則能所能所皆
X19n0343_p0165a13║淨，皆淨即正報淨，正報既淨故依果淨也。所以者，
X19n0343_p0165a14║即釋疑佛未曾土不土，隨眾生故土也。隨所調伏
X19n0343_p0165a15║眾生而取佛土者，上明生善、此明滅惡，如文。隨諸
X19n0343_p0165a16║眾生應以何國入佛智慧者，第二、明應土。報土有
X19n0343_p0165a17║二句：一、生善；二、滅惡。今應土中亦二：一、入佛智慧
X19n0343_p0165a18║即終；二、起菩薩根即始。關中云：七地無生忍為入
X19n0343_p0165a19║佛智慧，初地至六地為起菩薩根。故大品云：七地
X19n0343_p0165a20║菩薩等定慧地得佛眼故也。彭城云：卅心為起菩
X19n0343_p0165a21║薩根，初地為入佛智慧。然初地無生、七地無生，竝
X19n0343_p0165a22║出釋論，皆可用。所以者何？菩薩取佛土，釋如文。
X19n0343_p0165a23║譬如有人欲於空地造立宮室，隨意無礙；若於虗空，
X19n0343_p0165a24║終不能成。
X19n0343_p0165b01║譬如有人下，第二、譬說。有此譬來者，上明報應二
X19n0343_p0165b02║土竝為眾生，若使如此菩薩不自修行，是故今釋
X19n0343_p0165b03║菩薩修淨土要為眾生，若不為眾生菩薩不修淨
X19n0343_p0165b04║土。如地起室，有地故起室、無地不得起室。菩薩亦
X19n0343_p0165b05║爾，為眾生故修淨土，無有眾生即不修也。又雖修
X19n0343_p0165b06║淨土為眾生而不妨畢竟空，雖知畢竟空而取淨
X19n0343_p0165b07║土化眾生，具足二行乃得立。此正斥凡夫二乘，二
X19n0343_p0165b08║乘唯著空不能化眾生，故今云若於虗空終不能
X19n0343_p0165b09║成也。
X19n0343_p0165b10║菩薩如是為成就眾生故，願取佛國。願取佛國者，非
X19n0343_p0165b11║於空也。
X19n0343_p0165b12║菩薩如是為成就下，第三、合譬，如文可尋。
X19n0343_p0165b13║寶積當知！直心是菩薩淨土，菩薩成佛時，不諂眾生
X19n0343_p0165b14║來生其國；深心是菩薩淨土，菩薩成佛時，具足功德
X19n0343_p0165b15║眾生來生其國；菩提心是菩薩淨土，菩薩成佛時，大
X19n0343_p0165b16║乘眾生來生其國；布施是菩薩淨土，菩薩成佛時，一
X19n0343_p0165b17║切能捨眾生來生其國；持戒是菩薩淨土，菩薩成佛
X19n0343_p0165b18║時，行十善道滿願眾生來生其國；忍辱是菩薩淨土，
X19n0343_p0165b19║菩薩成佛時，三十二相莊嚴眾生來生其國；精進是
X19n0343_p0165b20║菩薩淨土，菩薩成佛時，勤修一切功德眾生來生其
X19n0343_p0165b21║國；禪定是菩薩淨土，菩薩成佛時，攝心不亂眾生來
X19n0343_p0165b22║生其國；智慧是菩薩淨土，菩薩成佛時，正定眾生來
X19n0343_p0165b23║生其國；四無量心是菩薩淨土，菩薩成佛時，成就慈、
X19n0343_p0165b24║悲、喜、捨眾生來生其國；四攝法是菩薩淨土，菩薩成
X19n0343_p0165c01║佛時，解脫所攝眾生來生其國；方便是菩薩淨土，菩
X19n0343_p0165c02║薩成佛時，於一切法方便無閡眾生來生其國；三十
X19n0343_p0165c03║七道品是菩薩淨土，菩薩成佛時，念處、正勤、神足、根、
X19n0343_p0165c04║力、覺、道眾生來生其國；迴向心是菩薩淨土，菩薩成
X19n0343_p0165c05║佛時，得一切具足功德國土；說除八難是菩薩淨土，
X19n0343_p0165c06║菩薩成佛時，國土無有三惡、八難；自守戒行不譏彼
X19n0343_p0165c07║闕是菩薩淨土，菩薩成佛時，國土無有犯禁之名；十
X19n0343_p0165c08║善是菩薩淨土，菩薩成佛時，命不中夭，大富梵行，所
X19n0343_p0165c09║言誠諦，常以輭語，眷屬不離，善和諍訟，言必饒益，不
X19n0343_p0165c10║嫉不恚，正見眾生來生其國。
X19n0343_p0165c11║寶積當知直心下，前答果問竟，今第二答因問。就
X19n0343_p0165c12║中開為三：第一正答淨土因問，第二身子疑念，第
X19n0343_p0165c13║三如來釋。今第一為三：初標三心及萬行，第二明
X19n0343_p0165c14║萬行相資，第三結淨土義。今即第一言直心者，邪
X19n0343_p0165c15║曲之心為曲，正直之為直心。一往凡夫二乘為曲
X19n0343_p0165c16║心，菩薩為直心。大經云：二乘為邪曲之見。二者有
X19n0343_p0165c17║所得心即曲，無所得乃名直心。何者？還是諸見，故
X19n0343_p0165c18║非淨土因。所以經云：有所得者，是魔伴儻邪見之
X19n0343_p0165c19║人也。問：直心是因、淨土是果，云何言直心是淨土
X19n0343_p0165c20║耶？釋有二義：一者就事釋明。直心是菩薩淨土者，
X19n0343_p0165c21║就因中說果，如百論食金也。二者只此直心是淨
X19n0343_p0165c22║土。土以何為義？土以栖託為義。菩薩栖託實相，實
X19n0343_p0165c23║相只是淨土，故直心是菩薩淨土也。不諂眾生來
X19n0343_p0165c24║生其國者，菩薩無生正悟悟於未悟，令一切眾生
X19n0343_p0166a01║同菩薩悟，今既同悟無生來世界，同生淨土也。深
X19n0343_p0166a02║心者，上明直心未知為深為淺，故今明深心，菩薩
X19n0343_p0166a03║既悟深心還悟眾生，以深心故具足功德眾生來
X19n0343_p0166a04║生其土。大乘心者，上明深心未名廣大，是故今明
X19n0343_p0166a05║廣大之心，遍度四生咸濟六道，竝令悟大乘心也。
X19n0343_p0166a06║布施者，此明萬行為淨土因，萬行之中六度為首，
X19n0343_p0166a07║故先明之也。四攝是淨土成佛時解脫眾生來者，
X19n0343_p0166a08║此句難解，既云四攝是菩薩淨土，何故復云解脫
X19n0343_p0166a09║所攝耶？解云：有二義：一者、菩薩因中四攝攝眾生，
X19n0343_p0166a10║若在果地解脫攝眾生也；二者、菩薩雖四攝攝眾
X19n0343_p0166a11║生，不為眾生屬菩薩。律中云：有婆羅門設人食，即
X19n0343_p0166a12║作貫擬穿其鼻。今菩薩不爾，雖四攝攝眾生，但為
X19n0343_p0166a13║解脫眾生，不為屬於菩薩故也。
X19n0343_p0166a14║如是，寶積！菩薩隨其直心則能發行，隨其發行則得
X19n0343_p0166a15║深心，隨其深心則意調伏，隨其調伏則如說行，隨如
X19n0343_p0166a16║說行則能迴向，隨其迴向則有方便，隨其方便則成
X19n0343_p0166a17║就眾生，隨成就眾生則佛土淨，隨佛土淨則說法淨，
X19n0343_p0166a18║隨說法淨則智慧淨，隨智慧淨則其心淨，隨其心淨
X19n0343_p0166a19║則一切功德淨。
X19n0343_p0166a20║如是寶積菩薩隨其直心下，第二、明萬行相資，如
X19n0343_p0166a21║文。
X19n0343_p0166a22║是故，寶積！若菩薩欲得淨土，當淨其心；隨其心淨，則
X19n0343_p0166a23║佛土淨。
X19n0343_p0166a24║是故寶積若欲得淨土當淨其心下，第三、結明淨
X19n0343_p0166b01║土。言欲得淨土當淨其心者，成論人云心為善惡
X19n0343_p0166b02║解脫之本，除心上之，或留此心置，故心淨名土。淨
X19n0343_p0166b03║地論云除妄心。何者？佛非妄心，豈妄心作佛？故六
X19n0343_p0166b04║識悉除，留第八阿棃耶識。又有三藏師云亦除八
X19n0343_p0166b05║識，此識亦不淨，第九阿摩羅識番此乃淨。斯等諸
X19n0343_p0166b06║釋終有淨心，有淨心即有見終不淨，今明悉淨如
X19n0343_p0166b07║此心，淨此穢心得此淨心，妄心淨真心悉淨，如此
X19n0343_p0166b08║心淨即佛土淨，故云當淨其心即佛土淨也。
X19n0343_p0166b09║爾時，舍利弗承佛威神作是念：若菩薩心淨則佛土
X19n0343_p0166b10║淨者，我世尊本為菩薩時意豈不淨，而是佛土不淨
X19n0343_p0166b11║若此？
X19n0343_p0166b12║爾時舍利承佛下，第二、身子疑念。疑云若使心淨
X19n0343_p0166b13║即佛土淨者，今此土不淨如此，如來為菩薩時心
X19n0343_p0166b14║應不淨，將因難果將果徵因，有似信相亦同迦葉，
X19n0343_p0166b15║此即將正徵依也。
X19n0343_p0166b16║佛知其念，即告之言：於意云何？日月豈不淨耶？而盲
X19n0343_p0166b17║者不見。對曰：不也。世尊！是盲者過，非日月咎。舍利弗！
X19n0343_p0166b18║眾生罪故，不見如來國土嚴淨，非如來咎。舍利弗！我
X19n0343_p0166b19║此土淨，而汝不見。爾時，螺髻梵王語舍利弗：勿作是
X19n0343_p0166b20║念，謂此佛土以為不淨。所以者何？我見釋迦牟尼佛
X19n0343_p0166b21║土清淨，譬如自在天宮。舍利弗言：我見此土丘陵、坑
X19n0343_p0166b22║坎、荊棘、沙礫、土石、諸山，穢惡充滿。螺髻梵王言：仁者！
X19n0343_p0166b23║心有高下，不依佛慧，故見此土為不淨耳。舍利弗！菩
X19n0343_p0166b24║薩於一切眾生悉皆平等，深心清淨，依佛智慧，則能
X19n0343_p0166c01║見此佛土清淨。於是佛以足指按地，即時三千大
X19n0343_p0166c02║千世界若干百千珍寶嚴飾，譬如寶莊嚴佛無量功
X19n0343_p0166c03║德寶莊嚴土。一切大眾歎未曾有，而皆自見坐寶蓮
X19n0343_p0166c04║華。佛告舍利弗：汝且觀是佛土嚴淨。舍利弗言：唯然，
X19n0343_p0166c05║世尊！本所不見、本所不聞，今佛國土嚴淨悉現。佛告
X19n0343_p0166c06║舍利弗：我佛國土常淨若此，為欲度斯下劣人故，示
X19n0343_p0166c07║是眾惡不淨土耳。譬如諸天共寶器食，隨其福德飯
X19n0343_p0166c08║色有異。如是，舍利弗！若人心淨，便見此土功德莊嚴。
X19n0343_p0166c09║當佛現此國土嚴淨之時，寶積所將五百長者子皆
X19n0343_p0166c10║得無生法忍，八萬四千人皆發阿耨多羅三藐三菩
X19n0343_p0166c11║提心。佛攝神足，於是世界還復如故。求聲聞乘三萬
X19n0343_p0166c12║二千諸天及人，知有為法皆悉無常，遠塵離垢得法
X19n0343_p0166c13║眼淨。八千比丘不受諸法，漏盡意解。
X19n0343_p0166c14║佛知其念下，第三、釋疑身子疑。謂如來土不淨，今
X19n0343_p0166c15║如來及質云身子日月常淨、盲者不見，言日月不
X19n0343_p0166c16║淨是盲者過，非日月不淨。如來土常淨，而汝罪垢
X19n0343_p0166c17║不見，言不淨也。爾時螺髻者，螺髻菩薩釋淨土還
X19n0343_p0166c18║成如來意。上如來明土淨，時眾謂云如來自說土
X19n0343_p0166c19║淨無有見者，是故今螺髻菩薩親見如來土淨。然
X19n0343_p0166c20║此具四句：二人俱失、二人俱得；三、梵王得、身子失；
X19n0343_p0166c21║四、身子得、梵王失。俱二失者，土未曾淨不淨、淨不
X19n0343_p0166c22║淨皆失。二俱得者，各得一種方便。身子得、梵王失
X19n0343_p0166c23║者，眾生正宜穢得度，即淨非也。梵王得、身子失亦
X19n0343_p0166c24║爾。此中正彈穢見，應以淨土法門得悟，故彈云勿
X19n0343_p0167a01║謂此土為不淨也。譬如自在天宮者，明天即見天
X19n0343_p0167a02║宮、明人即見人宮，故二緣不同也。於是足指案地
X19n0343_p0167a03║下，次、如來變土。所以有此文來者，前身子見穢、梵
X19n0343_p0167a04║王見淨，但身子見穢事彰、梵王見淨未顯，是故今
X19n0343_p0167a05║現淨成梵王之言也。問：如來土本淨，何意足指案
X19n0343_p0167a06║變淨耶？日月本淨，不可變令不淨，今何故變土？解
X19n0343_p0167a07║云：土變不變，但眾生心變，故言土變，如盲眼開見
X19n0343_p0167a08║淨耳。為欲度斯下劣人者，此句即是穢者為得。若
X19n0343_p0167a09║無穢土，何以化下劣人？下劣人見穢得悟，故穢為
X19n0343_p0167a10║得也。亦是釋疑：我此土淨，何意如來現穢耶？釋云：
X19n0343_p0167a11║為度眾生故現耳。譬如諸天者，諸天生時欲誡其
X19n0343_p0167a12║福，福厚者即飯白，福薄者食即赤。眾生亦爾，心有
X19n0343_p0167a13║淨不淨，見淨穢耳。又意飯白無福橫見赤，亦土本
X19n0343_p0167a14║淨無福橫見穢也。當佛現此土下，時眾得道有二：
X19n0343_p0167a15║初時眾悟深，次時眾悟淺。大乘中有深悟、有淺悟，
X19n0343_p0167a16║今即深悟悟無生忍也。問：眾止見淨土，何因得無
X19n0343_p0167a17║生忍耶？解云：所明淨一切心，除淨穢見即得無生，
X19n0343_p0167a18║直置淨土無有是處，所餘如文。
X19n0343_p0167a19║
X19n0343_p0167a20║維摩經疏第一