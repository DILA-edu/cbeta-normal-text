X19n0343_p0167b01║維摩經疏第二
X19n0343_p0167b02║胡　吉藏　撰
X19n0343_p0167b03║方便品第二
X19n0343_p0167b04║方便品第二。然此經二處四會、方丈二會，斯即
X19n0343_p0167b05║第一。言方便品者，方便有通、有別。言通方便者，菩
X19n0343_p0167b06║薩無為而無所不為、無所不為而無所為，故言方
X19n0343_p0167b07║便。此中不以無所不為為方便，以無所為、無所不
X19n0343_p0167b08║為合此語圓通無礙為方便。言別方便者，淨名與
X19n0343_p0167b09║五百長者為法城等侶，出入未曾不同，五百俱至
X19n0343_p0167b10║而淨名不來，即知有疾。所以疾者，方便疾也。故下
X19n0343_p0167b11║文云：以方便故，現身有疾。此是方便疾。今題稱方
X19n0343_p0167b12║便，為是通、為是別耶？解云：具此二種，菩薩無為、無
X19n0343_p0167b13║所不為，遍作一切，故是通。而今正現身疾，故是別，
X19n0343_p0167b14║即是一多方便。此從為名，故方云方便品。問：大經
X19n0343_p0167b15║現疾即名現疾品，今淨名現疾何故不名現疾品，
X19n0343_p0167b16║而云方便品耶？解云：現疾名局，方便名廣。何者？現
X19n0343_p0167b17║病品是方便一友用耳，為是故不題現病品。問：現
X19n0343_p0167b18║病是方便一支者，大經何故標耶？解云：大經文中
X19n0343_p0167b19║唯有現病事，故題現病品。此文廣明淨名一切方
X19n0343_p0167b20║便，故不得題現病品也（更須云云）。就此品中開為四：第
X19n0343_p0167b21║一、明方便處，第二、辨方便人，第三、標名，第四、歎德。
X19n0343_p0167b22║爾時毗耶，離大城中。有長者。名維摩詰。
X19n0343_p0167b23║今即第一、明方便處。方便處者，即毗耶國方丈之
X19n0343_p0167b24║室，此處乃是方便之處，如法尚香城、彌勒樓觀，非
X19n0343_p0167c01║二乘凡夫所惻，故是方便處也。有長者，即第二、明
X19n0343_p0167c02║方便。人有長仁之德，故云長者。名維摩詰，即第三、
X19n0343_p0167c03║標名番譯，如前玄中三門釋。
X19n0343_p0167c04║已曾供養無量諸佛，深植善本，得無生忍，辯才無礙，
X19n0343_p0167c05║遊戲神通，逮諸總持，獲無所畏，降魔勞怨，入深法門，
X19n0343_p0167c06║善於智度，通達方便，大願成就，明了眾生心之所趣，
X19n0343_p0167c07║又能分別諸根利鈍，久於佛道，心已純淑，決定大乘，
X19n0343_p0167c08║諸有所作能善思量，住佛威儀，心大如海，諸佛咨嗟，
X19n0343_p0167c09║弟子、釋、梵、世主所敬。
X19n0343_p0167c10║已曾供養，第四、歎德。就文為二：第一、歎本；第二、歎
X19n0343_p0167c11║迹。故肇師云：幽關難啟聖應不同，非本無以乘迹
X19n0343_p0167c12║等（云云）。今初，言已曾供養者，歎三多具足也。深殖
X19n0343_p0167c13║善本者，上明雖種三多，為淺為深耶？是故今明深
X19n0343_p0167c14║殖善本，不為有得顛倒之所傾動，故云深殖者也。
X19n0343_p0167c15║得無生忍者，良由久種三多深殖善本，故得無生
X19n0343_p0167c16║忍也。辯才無礙者，上歎內有無生之慧，今歎外有
X19n0343_p0167c17║無礙之才，此之二句相成也。遊戲神通者，外道二
X19n0343_p0167c18║乘一神通即有礙不名遊戲，今菩薩無礙故云戲
X19n0343_p0167c19║也。逮諸總持者，上明諸善根等恐經生漏失，今明
X19n0343_p0167c20║總持不忘、持惡不起、持善不失。獲無所畏者，菩薩
X19n0343_p0167c21║得無生故無所畏。何者？無他無自故所無畏也。降
X19n0343_p0167c22║魔勞怨者，若見有無見他見自，即為魔為怨，若能
X19n0343_p0167c23║淨如斯等即是降也。善於智度此歎方便，實通達
X19n0343_p0167c24║方便，今歎實方便也。大願成就者，上歎行，此下歎
X19n0343_p0168a01║願也。又能分別者，巧知眾生根性，應以人天五乘
X19n0343_p0168a02║等得度而度之，若無五乘之緣者，則大慈心被之
X19n0343_p0168a03║終不捨置，即隨化也。住佛威儀者，上菩薩德以歎，
X19n0343_p0168a04║今舉佛德以歎之。諸佛咨嗟弟子釋梵者，上來歎
X19n0343_p0168a05║德，今即歎名也。
X19n0343_p0168a06║○欲度人故下，第二、歎迹，亦前歎實、今歎權。然佛
X19n0343_p0168a07║多作本迹歎，菩薩多作實方便歎。今以內功德為
X19n0343_p0168a08║本、外變動為迹，亦身居玅憙為本、現在方丈為迹
X19n0343_p0168a09║也。就此為二：第一、現疾不疾方便；第二、現不疾疾
X19n0343_p0168a10║方便。然菩薩非疾不疾、能疾能不疾也。就初為二：
X19n0343_p0168a11║第一、作多一方便；第二、作一多方便。言多一即淨
X19n0343_p0168a12║名一身，言一多者作無量身，此之一多豈多一所
X19n0343_p0168a13║能？果非一多能一多耳。就一中更為二：第一、處方
X19n0343_p0168a14║便；第二、出處方便。此之出處亦非出處所能，非出
X19n0343_p0168a15║處能出處耳。
X19n0343_p0168a16║欲度人故，以善方便居毗耶離，資財無量攝諸貧民，
X19n0343_p0168a17║奉戒清淨攝諸毀禁，以忍調行攝諸恚怒，以大精進
X19n0343_p0168a18║攝諸懈怠，一心禪寂攝諸亂意，以決定慧攝諸無智。
X19n0343_p0168a19║雖為白衣，奉持沙門清淨律行；雖處居家，不著三界；
X19n0343_p0168a20║示有妻子，常修梵行；現有眷屬，常樂遠離；雖服寶飾，
X19n0343_p0168a21║而以相好嚴身；雖復飲食，而以禪悅為味。
X19n0343_p0168a22║今即第一，然菩薩未曾處不處此處者，欲度人故
X19n0343_p0168a23║處毗耶離也。初以六度化眾生，所以菩薩行六度
X19n0343_p0168a24║者，為化六弊。若無六弊，菩薩即無六度。故文云：奉
X19n0343_p0168b01║戒清淨攝諸毀禁，以決定慧攝無知等也。雖處居
X19n0343_p0168b02║家不著三界者，異凡殊聖。何者？二乘人得羅漢不
X19n0343_p0168b03║得在家，在家不得羅漢。若佛在世可得出家，無佛
X19n0343_p0168b04║世何得出家？解云：無佛世時得羅漢，即辟支佛自
X19n0343_p0168b05║能出家。今菩薩處家不同二乘不著三界，不同凡
X19n0343_p0168b06║夫不同而同同凡夫，處居家不同而同同二乘不
X19n0343_p0168b07║著三界，此即能同能不同，非同不同所能也。
X19n0343_p0168b08║若至博奕戲處輙以度人，受諸異道不毀正信，雖明
X19n0343_p0168b09║世典常樂佛法，一切見敬為供養中最，執持正法攝
X19n0343_p0168b10║諸長幼，一切治生諧偶，雖獲俗利不以喜悅，遊諸四
X19n0343_p0168b11║衢饒益眾生，入治正法救護一切，入講論處導以大
X19n0343_p0168b12║乘，入諸學堂誘開童蒙，入諸婬舍示欲之過，入諸酒
X19n0343_p0168b13║肆能立其志。
X19n0343_p0168b14║若至博奕戲處下，第二、出方便。博即博塞，奕即基
X19n0343_p0168b15║奕。菩薩同耶者，欲令耶同菩薩故菩薩同耶，耶既
X19n0343_p0168b16║同菩薩即無復耶，既無復耶豈復有菩薩耶？正既
X19n0343_p0168b17║然，餘句例爾。一切見敬者，明一切人見維摩者無
X19n0343_p0168b18║不共敬頂禮也。為供養中最者，若供養維摩者，供
X19n0343_p0168b19║養中之最供養也。何以故？以因勝故供養最也。入
X19n0343_p0168b20║諸婬舍示欲之過者，如達慕多羅長者與一女人
X19n0343_p0168b21║共入林戲，文殊師利化為年少嬈此女，女心即迴，
X19n0343_p0168b22║因令發菩提心。女聞菩提心即問：何者是文殊？答
X19n0343_p0168b23║曰：只女即是。云何為是？答云：菩提畢竟空無所有，
X19n0343_p0168b24║女身亦無所有，即得無生忍。女既得無生，還化達
X19n0343_p0168c01║慕併得道，即示欲過也。
X19n0343_p0168c02║若在長者，長者中尊，為說勝法；若在居士，居士中尊，
X19n0343_p0168c03║斷其貪著；若在剎利，剎利中尊，教以忍辱；若在婆羅
X19n0343_p0168c04║門，婆羅門中尊，除其我慢；若在大臣，大臣中尊，教以
X19n0343_p0168c05║正法；若在王子，王子中尊，示以忠孝；若在內宮，內宮
X19n0343_p0168c06║中尊，化正官女；若在庶民，庶民中尊，令興福力；若在
X19n0343_p0168c07║梵天，梵天中尊，誨以勝慧；若在帝釋，帝釋中尊，示現
X19n0343_p0168c08║無常；若在護世，護世中尊，護諸眾生。長者維摩詰，以
X19n0343_p0168c09║如是等無量方便，饒益眾生。
X19n0343_p0168c10║若在長者長者中下，第二、作一多方便，作無量身
X19n0343_p0168c11║說無量教也。
X19n0343_p0168c12║○以其方便現身有疾下，第二、不疾疾方便。上來
X19n0343_p0168c13║即是現健方便竟，此下現病方便。所以作此方便
X19n0343_p0168c14║者，終是為緣所宜，故菩薩現此法門。如華嚴自有
X19n0343_p0168c15║挊沙法門、相靨方法門、醫方法門、提淵赴火法門，
X19n0343_p0168c16║今作現病法門，只此法門攝一切法門，一切法門
X19n0343_p0168c17║悉在此一法門。故華嚴中云：一中解無量，無量中
X19n0343_p0168c18║解一，展轉生非實，知者無所畏。故此一法門攝一
X19n0343_p0168c19║切法門，一切法門悉在此一法門也。問：淨名何故
X19n0343_p0168c20║作病法門化耶？叡師云：欲示無常當因三衰，三衰
X19n0343_p0168c21║者謂老病死也。問：三衰之中何故作病方便，不作
X19n0343_p0168c22║老死方便耶？叡師云：老待年至不可卒加，死即言
X19n0343_p0168c23║滅無以化人。何者？老即必待年。答：今日少明日自
X19n0343_p0168c24║老，人謂變化世所不信，故不現。老若死死即言滅，
X19n0343_p0169a01║無所以說法化人，故不現。死若是病即可卒加而
X19n0343_p0169a02║言不滅，昨日揵今日病世人所信，我昨日健今日
X19n0343_p0169a03║卒病，故知世間無常，而於病中復說無常教化，為
X19n0343_p0169a04║是因緣現病方便，不現老死二衰也。又所以現病
X19n0343_p0169a05║方便者，明淨名此意極為宏杜，遍化大小二乘一
X19n0343_p0169a06║切凡聖，是故現病。此品即是化一切凡夫，由居士
X19n0343_p0169a07║有病故，一切人民等即來至問，居士因以身病為
X19n0343_p0169a08║其說法。二者由其病故命五百聲聞，五百聲聞皆
X19n0343_p0169a09║辭不堪，即毀辱聲聞高推菩薩，即化聲聞。三者次
X19n0343_p0169a10║命八千菩薩亦辭不堪，顯淨名之德，即化菩薩。欲
X19n0343_p0169a11║化此等，是故現身有疾也。又意所以現病者，欲以
X19n0343_p0169a12║病化病，如女化女即便，男化女不便，男亦爾。今以
X19n0343_p0169a13║病化即便，以健化病即不便，正健說病過患即不
X19n0343_p0169a14║信受，今正病說病過患便信也。明居士身本健而
X19n0343_p0169a15║今卒病，一切眾生雖健亦病，以居士病故一切眾
X19n0343_p0169a16║生悉病也。又及眾生居士不病病，病無所病故無
X19n0343_p0169a17║病，眾生故病，不病故不病，雖不病即是病，為此故
X19n0343_p0169a18║所以現病也。就文為四：第一正現病，第二國人問
X19n0343_p0169a19║病，第三以人來問病故居士為其說法，第四為說
X19n0343_p0169a20║法故得悟道。
X19n0343_p0169a21║其以方便，現身有疾。以其疾故，國王、大臣、長者、居
X19n0343_p0169a22║士、婆羅門等，及諸王子并餘官屬無數千人，皆往問
X19n0343_p0169a23║疾。
X19n0343_p0169a24║以其方便，現身有疾，即第一正現病也。以其疾故，
X19n0343_p0169b01║國王、大臣下，第二國人問疾。居士德調！一切今身
X19n0343_p0169b02║有病，誰不詣方丈問疾者耶？
X19n0343_p0169b03║○其往者維摩因以身疾為說法下，第三、為說法。
X19n0343_p0169b04║就此為二：第一、說生死無常厭患，第二、歎說法身
X19n0343_p0169b05║功德。所以說此二法者，略有二義：一者、化凡斥聖。
X19n0343_p0169b06║言化凡者，凡夫眾生言生死有常有樂可樂，是故
X19n0343_p0169b07║今破此見，明生死無常苦空不淨甚可患厭也。斥
X19n0343_p0169b08║二乘者，二乘見生死無常苦空不淨，便欲捨生死
X19n0343_p0169b09║入無餘涅槃。所以羅漢入無餘者，婆沙云：羅漢未
X19n0343_p0169b10║入無餘之前猶有身，有身即有飢寒疾病，故修重
X19n0343_p0169b11║空三昧入無餘涅槃。故今淨名迴於心，不得入無
X19n0343_p0169b12║餘涅槃。生死雖無常厭患，復有微玅之身，即佛世
X19n0343_p0169b13║尊有玅身常樂我淨，此可欣樂當樂佛身，何得入
X19n0343_p0169b14║無餘涅槃耶？此即彈凡聖二見，故說此二種法門
X19n0343_p0169b15║也。第二意者，即逼引法門。前明生死無常即逼門，
X19n0343_p0169b16║次說佛地功德即引門，為化眾生故開此二門。至
X19n0343_p0169b17║論生死涅槃何曾有二，為眾生故不二，強說二道
X19n0343_p0169b18║生死無常佛地常樂耳。不如他生死佛地定二，捨
X19n0343_p0169b19║生死取佛果等取捨行心也。
X19n0343_p0169b20║其往者，維摩詰因以身疾廣為說法：諸仁者，是身無
X19n0343_p0169b21║常、無強、無力、無堅，速朽之法不可信也，為苦為惱，眾
X19n0343_p0169b22║病所集。諸仁者，如此身，明智者所不怙。是身如聚沫，
X19n0343_p0169b23║不可撮摩；是身如泡，不得久立；是身如焰，從渴愛生；
X19n0343_p0169b24║是身如芭蕉，中無有堅；是身如幻，從顛倒起；是身如
X19n0343_p0169c01║夢，為虗妄見；是身如影，從業緣現；是身如響，屬諸因
X19n0343_p0169c02║緣；是身如浮雲，須臾變滅；是身如電，念念不住；是身
X19n0343_p0169c03║無主，為如地；是身無我，為如火；是身無壽，為如風；是
X19n0343_p0169c04║身無人，為如水；是身不實，四大為家；是身為空，離我、
X19n0343_p0169c05║我所；是身無知，如草木瓦礫；是身無作，風力所轉；是
X19n0343_p0169c06║身不淨，穢惡充滿；是身為虗偽，雖假以澡浴衣食，必
X19n0343_p0169c07║歸磨滅；是身為災，百一病惱；是身如丘井，為老所逼；
X19n0343_p0169c08║是身無定，為要當死；是身如毒蛇、如怨賊、如空聚，陰、
X19n0343_p0169c09║界、諸入所共合成。諸仁者，此可患厭。
X19n0343_p0169c10║二章之中，今即第一明生死可厭患。諸仁者！是身
X19n0343_p0169c11║無常無強者，即事無強，向健今病，故無常無強也。
X19n0343_p0169c12║為苦即八苦，為㹅即九㹅也。無力不能排病，故無
X19n0343_p0169c13║力也。是身無主為如地者，明內外四大更無有異，
X19n0343_p0169c14║外大山河樹等，內大四支百體，更無有二聚，外四
X19n0343_p0169c15║大成內四大，內四大壞還成外四大，外大不異內
X19n0343_p0169c16║大，外大既無主，內亦無主也。是身無我為如火者，
X19n0343_p0169c17║上明外地大不異內地大，彼謂云：外大無情，不能
X19n0343_p0169c18║造作，強為可無主；內大有情，能有所為，去來語嘿
X19n0343_p0169c19║等，何得無有主耶？故今明如火有藪，故有無薪，即
X19n0343_p0169c20║無薪小火小，薪大火大，燒竹木，出諸音聲，外大不
X19n0343_p0169c21║自在，故無我。內大亦爾，順緣即貪，違緣即瞋，不自
X19n0343_p0169c22║在，亦無我也。是身無定為要當死者，問：無定，何故
X19n0343_p0169c23║復云要當死？必死即定，何故云不定？解云：此兩句
X19n0343_p0169c24║無定是一句，要當死是一句。身無定者，明是老少
X19n0343_p0170a01║中年無定，雖復老少長短無定，要必當死。又不定
X19n0343_p0170a02║者，死者不同，或水火自死他死，故不定，雖爾，定死
X19n0343_p0170a03║也。諸仁者！此可患厭者，此即結前
X19n0343_p0170a04║當樂佛身。所以者何？佛身者即法身也。從無量功德
X19n0343_p0170a05║智慧生，從戒、定、慧、解脫、解脫知見生，從慈、悲、喜、捨生，
X19n0343_p0170a06║從布施、持戒、忍辱、柔和、勤行、精進、禪定、解脫、三昧、多
X19n0343_p0170a07║聞、智慧諸波羅蜜生，從方便生，從六通生，從三明生，
X19n0343_p0170a08║從三十七道品生，從止觀生，從十力、四無所畏、十八
X19n0343_p0170a09║不共法生，從斷一切不善法、集一切善法生，從真實
X19n0343_p0170a10║生，從不放逸生，從如是無量清淨法生如來身。諸仁
X19n0343_p0170a11║者！欲得佛身斷一切眾生病者，當發阿耨多羅三藐
X19n0343_p0170a12║三菩提心。
X19n0343_p0170a13║當樂佛身下，第二、明佛法身功德患厭者，可有三
X19n0343_p0170a14║種人患厭：一者、即世凡夫雖知此身不淨患厭，厭
X19n0343_p0170a15║而不捨也；二者、即二乘人患厭生死，捨生死永入
X19n0343_p0170a16║無餘涅槃；三者、即菩薩厭生死無常不淨，而求佛
X19n0343_p0170a17║身功德常樂我淨。今此正斥二乘當樂佛身也。所
X19n0343_p0170a18║以者何？佛身即法身者，釋當樂佛身也。然由來人
X19n0343_p0170a19║解此不得去。何者？小乘云佛王宮生，八十年住雙
X19n0343_p0170a20║林滅，此即大期三相，其中復有念念三相，與羅漢
X19n0343_p0170a21║無異，但身麤玅為異，三相所切更無復殊，若使如
X19n0343_p0170a22║此何足可樂？如此間負人五時教義，初教八十年
X19n0343_p0170a23║佛；第二、大品教，開善云還是八十年佛，但初教色
X19n0343_p0170a24║身為佛；第二、時種智為佛，招提云持尊佛為異耳；
X19n0343_p0170b01║第三、維摩思益教，還以種智為佛，但壽七百阿僧
X19n0343_p0170b02║祇劫。此解終是無常，無常更復何異？此即不足可
X19n0343_p0170b03║樂。故大經云：初譬糞穢，多小俱臰，多小之壽，亦爾
X19n0343_p0170b04║由來。解云：此中是序，非維摩正說。即難正說可是
X19n0343_p0170b05║經，序說應非經，而今序正皆是經，故知由來失之
X19n0343_p0170b06║大甚也。今維摩釋云：佛身者，即法身也。明生死無
X19n0343_p0170b07║常，可患佛地，法身常樂，我此欣樂，故云佛身即法
X19n0343_p0170b08║身也。此中明法身者，大品法尚所明法身無去無
X19n0343_p0170b09║來，亦如大經金剛身品百非不非，千是不是。今法
X19n0343_p0170b10║身亦復如此，明佛身不生不滅，不去不來，畢竟清
X19n0343_p0170b11║淨。故肇師云：隨之不得其蹤，迎之罔眺其首，四趣
X19n0343_p0170b12║無以攝其生，力負無以化其體。此即法身，故可樂
X19n0343_p0170b13║也。從無量功德生者，釋得佛之由。若欲得此法身，
X19n0343_p0170b14║當行因等。諸仁者！欲得佛身，斷一切眾生病者，當
X19n0343_p0170b15║發心。總勸發心。發心為眾行之本，是故勸發。勸發
X19n0343_p0170b16║令修行取佛身。
X19n0343_p0170b17║如是，長者維摩詰為諸問疾者如應說法，令無數千
X19n0343_p0170b18║人皆發阿耨多羅三藐三菩提心。
X19n0343_p0170b19║如是長者諸問疾者下，第四、時眾聞法得道，如文。
X19n0343_p0170b20║弟子品第三
X19n0343_p0170b21║弟子品第三。然此品應次佛國品，中間無方便
X19n0343_p0170b22║品。何以知然？如來菴薗說淨土因果此門竟，即須
X19n0343_p0170b23║命問疾之人。何者？寶積五百人與淨名是法城等
X19n0343_p0170b24║侶，每事開道參玄無不同集，而今五百皆來淨名
X19n0343_p0170c01║不至，故知有疾。既其有疾，即應命問疾人，不應有
X19n0343_p0170c02║方便品。方便品是淨名初會，佛未集眾時淨名已
X19n0343_p0170c03║疾，已為長者居士說法竟，故不應在佛國品後。而
X19n0343_p0170c04║今在後者，乃是集經人欲成一部經，故作此安之。
X19n0343_p0170c05║所以作安者，佛在菴園大眾雲集說淨土法門，五
X19n0343_p0170c06║百長者皆至，淨名獨不來，故知有疾。既其有疾，無
X19n0343_p0170c07║量人問疾，淨名因身疾為說法，此即是知有疾之
X19n0343_p0170c08║由，故次佛國安方便品。而復即弟子等品者，國王
X19n0343_p0170c09║長者等皆已問疾，如來未問疾，今命問疾之人，故
X19n0343_p0170c10║有弟子等品。即是世界悉壇，淨名是大長者，今既
X19n0343_p0170c11║頭枕在牀，一切人皆問疾，如來未參，故今命問疾
X19n0343_p0170c12║也。又所以次方便品有弟子品者，即是對治悉壇。
X19n0343_p0170c13║前方便破凡夫病，今破聖人病。就聖中有二：小病、
X19n0343_p0170c14║大病。破三種病，故有三品。前方便破凡夫，凡夫謂
X19n0343_p0170c15║此身有常樂我淨，雖不謂此有嶷然之常，謂百年
X19n0343_p0170c16║常在五欲自娛為常為樂，故菩薩破此病，明此身
X19n0343_p0170c17║無常為苦為惱甚可患厭，當樂佛身。破聲聞見者，
X19n0343_p0170c18║聲聞見生死可捨、涅槃可得，有四智得二涅槃，故
X19n0343_p0171a01║今菩薩皆破，若禪若慧及與行住四儀悉僻也。破
X19n0343_p0171a02║菩薩者，菩薩謂有萬行可修、佛果可得，謂有記可
X19n0343_p0171a03║得、有人能得，淨名皆破，撿悉無從，廣如文說，為是
X19n0343_p0171a04║故有三品也。問：諸聲聞菩薩皆弟子，何意聲聞云
X19n0343_p0171a05║弟子，菩薩不稱弟子耶？解云：通例而不爾者，聲聞
X19n0343_p0171a06║親侍佛形威如法，故云弟子。菩薩形無定方反常
X19n0343_p0171a07║合道，如文殊安劍欲㓨佛，非弟子之法，故不得云
X19n0343_p0171a08║弟子也。而言弟子者，外書云：夫子視門人如弟、自
X19n0343_p0171a09║處如兄，弟子親夫子如父、自處如子，師資合舉故
X19n0343_p0171a10║云弟子。佛法即通，眾生親佛如父、自處為子，佛亦
X19n0343_p0171a11║視眾生如子、自處為文，故云吾世間之父，眾生皆
X19n0343_p0171a12║是吾子，前悟為兄、後悟為弟，故云弟子也。就此文
X19n0343_p0171a13║中為二：第一淨名現疾，第二如來遣命。所以有此
X19n0343_p0171a14║二者，竝為利緣益物兩聖相鑒，淨名古佛、釋迦今
X19n0343_p0171a15║佛，淨名俗、釋迦道，淨名疾、釋迦不疾，如此等竝是
X19n0343_p0171a16║方便利益眾生故也。
X19n0343_p0171a17║爾時，長者維摩詰自念：寢疾於牀，世尊大慈，寧不垂
X19n0343_p0171a18║愍？
X19n0343_p0171a19║今即第一淨名現疾，如文。
X19n0343_p0171a20║○佛知其意下，第二、佛命問疾，為二：初命聲聞，次
X19n0343_p0171a21║命菩薩。聲聞中為二：第一、別命十人；第二、總命五
X19n0343_p0171a22║百。今即第一命十人。今束此十人，二種三、二種二。
X19n0343_p0171a23║言二種三者，第一、前四即四大聲聞，次三即三大
X19n0343_p0171a24║法師，富那解修多羅，栴延解毗曇，波離解毗尼，餘
X19n0343_p0171b01║三即佛之親屬。又三者，身子師上品人，目連即中
X19n0343_p0171b02║品人。故經云：身子一聞即悟，目連再聞乃悟。又身
X19n0343_p0171b03║子聞一千解，目連聞一五百解，餘即下品人。言二
X19n0343_p0171b04║種二者，前二即左右侍者，後即非侍。又後三人是
X19n0343_p0171b05║帝王種，前即貴賤雜也。
X19n0343_p0171b06║佛知其意，即告舍利弗：汝行詣維摩詰問疾。
X19n0343_p0171b07║十人之中，今即第一命身子問疾。然此人是聲聞
X19n0343_p0171b08║中智慧第一，即是第二轉法輪人。故論云：一切智
X19n0343_p0171b09║慧中，唯除佛世尊，欲比舍利弗，十六分中一。外國
X19n0343_p0171b10║皆伏其神智，以是義故，前命也。就文為二：第一、命
X19n0343_p0171b11║問疾；第二、辭不堪。今即初命問疾也。舍利弗者，此
X19n0343_p0171b12║云身子，從母為名。其母大聰明，名聞遐遠，故從母
X19n0343_p0171b13║為名。其母即似舍利鳥，故云舍利。廣如大論辨也。
X19n0343_p0171b14║舍利弗白佛言：世尊！我不堪任詣彼問疾。
X19n0343_p0171b15║舍利白佛言下，第二、辭不堪，為三：第一、標不堪；第
X19n0343_p0171b16║二、釋不堪；第三、結不堪。今即第一、標不堪。
X19n0343_p0171b17║所以者何？憶念我昔曾於林中宴坐樹下。時維摩
X19n0343_p0171b18║詰來謂我言：唯，舍利弗！不必是坐，為宴坐也。夫宴坐
X19n0343_p0171b19║者，不於三界現身意，是為宴坐；不起滅定而現諸威
X19n0343_p0171b20║儀，是為宴坐；不捨道法而現凡夫事，是為宴坐；心不
X19n0343_p0171b21║住內亦不在外，是為宴坐；於諸見不動而修行三十
X19n0343_p0171b22║七道品，是為宴坐；不斷煩惱而入涅槃，是為宴坐。若
X19n0343_p0171b23║能如是坐者，佛所印可。時我，世尊！聞說是語，默然
X19n0343_p0171b24║而止，不能加報。
X19n0343_p0171c01║所以者何下，第二、釋不堪。復為三：第一、出被呵之
X19n0343_p0171c02║由；第二、明能呵之旨；第三、受屈。今即第一、出被呵
X19n0343_p0171c03║之由。舍利弗！所以被呵者，由患身心暄動、欲處山
X19n0343_p0171c04║澤，是故被呵。時維摩來謂我言下，第二、出能呵之
X19n0343_p0171c05║旨。所以被呵者，聲聞之人有三重到：一者、有身有
X19n0343_p0171c06║心已是一到，而復見有此身暄動、欲安身林澤，見
X19n0343_p0171c07║有此心馳散、欲守心一境，此見有散亂之可捨、見
X19n0343_p0171c08║有禪定亦可安，即第二重到。見有散、見有靜，見有
X19n0343_p0171c09║生、見有滅，散不能靜用、靜不能散用，生不能滅用、
X19n0343_p0171c10║滅不能生用、生滅不能無生滅用，如是散靜相礙、
X19n0343_p0171c11║生滅無生滅相礙，有得故有礙、有礙故有得，即非
X19n0343_p0171c12║佛弟子、是魔眷屬，故被呵也。言不必是坐者，身子
X19n0343_p0171c13║必此坐見身心暄動，必須安身山林、攝心一境，故
X19n0343_p0171c14║安此坐。淨名呵不必此坐為宴坐也。又意必坐者，
X19n0343_p0171c15║身子此坐為必竟上坐，今淨名非第一坐也（宴音䴏也）。
X19n0343_p0171c16║夫宴坐者不於三界現身意者，上即總呵、此即別
X19n0343_p0171c17║呵，亦前呵聲聞坐、今示菩薩坐也。言不於三界現
X19n0343_p0171c18║身意者，明身子入滅盡定滅心不能滅身，患三界
X19n0343_p0172a01║心而滅心、患三界身不能滅身，是故淨名呵既欲
X19n0343_p0172a02║滅心亦應滅身、既不滅身亦應不滅心，而身子徧
X19n0343_p0172a03║滅心不能滅身，故非宴坐。菩薩不爾，現即雙現，滅
X19n0343_p0172a04║即雙滅。問曰：菩薩為滅心無心、滅身無身，故言雙
X19n0343_p0172a05║滅，為不爾耶？解云：不然。關中云：菩薩以法身為身，
X19n0343_p0172a06║遍處而非三界；以玅慧為心，遍緣而常寂；以遍處
X19n0343_p0172a07║而非三界，遍緣而常寂。除此為現即俱現、滅即俱
X19n0343_p0172a08║滅也。然菩薩亦未曾俱不俱，為破一現一不現，故
X19n0343_p0172a09║云菩薩俱現俱不現。若無被不俱，亦無菩薩俱，蕭
X19n0343_p0172a10║然清淨也。不起滅定而現威儀者，前明身心自在，
X19n0343_p0172a11║今明靜散無礙，明二乘入滅定不能現威儀，現威
X19n0343_p0172a12║儀不能入滅定，靜即礙散、散即礙靜，故非弟子。菩
X19n0343_p0172a13║薩入滅定而現威儀，動能靜用等也。不捨道法現
X19n0343_p0172a14║凡夫事，此下明道俗無礙也。心不住內者，內外自
X19n0343_p0172a15║在，不緣內六情、不緣外六塵，為宴坐也。於諸見而
X19n0343_p0172a16║不動行道品者，聲聞動諸見而行道品，行道品動
X19n0343_p0172a17║諸見。何者？行三、四、二、五動諸見，使單八斷見諦或，
X19n0343_p0172a18║單七斷思惟或，此即行道品動諸見，故非宴坐。菩
X19n0343_p0172a19║薩不爾，只諸見即道品耶？正無礙故也。不斷煩惱
X19n0343_p0172a20║而入涅槃亦爾，如文。若能如是坐，佛所印可明，若
X19n0343_p0172a21║能如此坐，乃是佛弟子；不能如此，即非弟子，佛不
X19n0343_p0172a22║印可也。時我下，第三、受屈。
X19n0343_p0172a23║故我不任詣彼問疾。
X19n0343_p0172a24║故我不堪，第三、結不堪也。所以身子不堪者，可有
X19n0343_p0172b01║五義：一者、大小異故不堪。二者、此是現在聲聞，居
X19n0343_p0172b02║士是過去佛，現在聲聞豈能問過去之佛？三者、得
X19n0343_p0172b03║無得異，有得聲聞何能問無得菩薩？兩節校也。四
X19n0343_p0172b04║者、此諸聲聞曾已被居士所呵，昔不堪答故今不
X19n0343_p0172b05║堪問。五者、此等皆是體道之人，屈申方便各適根
X19n0343_p0172b06║緣也。
X19n0343_p0172b07║○佛告目連：此下第二、命目連。所以身子後命目
X19n0343_p0172b08║連者，明此二人宿有深重誓願共相符契，故身子
X19n0343_p0172b09║後次命目連。又命者，此二人是佛左右面弟子，若
X19n0343_p0172b10║身子右面、若是目連是左面，此間重左賤右，如左
X19n0343_p0172b11║僕射即勝、右僕射即劣。若外國即重右賤左，故身
X19n0343_p0172b12║子在右、目連在左，故淨名前呵此人破也。又身子
X19n0343_p0172b13║即是聖嘿然，今目連是聖說法，佛勅弟子常行此
X19n0343_p0172b14║二。今淨名破身子聖嘿然、不成聖嘿然，破目連聖
X19n0343_p0172b15║說法、不成聖說法，不成聖嘿然、不成聖說法，非復
X19n0343_p0172b16║佛弟子也。又上破身子嘿不成嘿，今破目連語不
X19n0343_p0172b17║成語，若嘿若語皆悉不成，如大經剃頭乞食皆悉
X19n0343_p0172b18║不成也。又破聲聞三業皆不清淨，上破身子坐禪
X19n0343_p0172b19║呵其意業不淨，今破目連說法呵其口業不淨，次
X19n0343_p0172b20║破迦葉乞食呵其身業不淨。聲聞三業皆不淨，若
X19n0343_p0172b21║菩薩皆清淨，故大品云：菩薩行般若，身業清淨乃
X19n0343_p0172b22║至意清淨。言不淨者，見身口意即不淨。何者？見身
X19n0343_p0172b23║口意即身口意見故不淨，若不見身口意業即清
X19n0343_p0172b24║淨。上身子見心故心不淨也，今目連見有法可說
X19n0343_p0172c01║故口不淨也。大師有時復進論：上破身子但破性，
X19n0343_p0172c02║今破目連破性復破假。上破性者，無不能用有、靜
X19n0343_p0172c03║不能用散，即性義。今破性復破假者，破性不異上。
X19n0343_p0172c04║言破假者，故文云：法無有比、無相待。故明有無、長
X19n0343_p0172c05║短、高下，即相待假義。今求有不得、撿無無從，如是
X19n0343_p0172c06║即長短、能所不可得，有何物待耶？故云法無有比、
X19n0343_p0172c07║無相待也。問：性可破假義，應是那可破耶？解云：有
X19n0343_p0172c08║性故有假，既無性何得有假？有待故有不待，既無
X19n0343_p0172c09║待亦無不待。如是待不待皆清淨，二乘不預菩薩
X19n0343_p0172c10║境界故也。又上破身子彈其自行，今破目連彈其
X19n0343_p0172c11║化他。坐禪隱處即自行，今為諸居士說即化他。說
X19n0343_p0172c12║何物法？說布施等法也。又此破聲聞即是教菩薩。
X19n0343_p0172c13║佛告大目犍連：汝行詣維摩詰問疾。
X19n0343_p0172c14║就文亦為二：前命，次辭不堪，今即第一命目連番
X19n0343_p0172c15║譯（云云）。
X19n0343_p0172c16║目連白佛言：世尊！我不堪任詣彼問疾。
X19n0343_p0172c17║目連白佛言下，第二、辭不堪。文亦為三：第一、標不
X19n0343_p0172c18║堪；二、釋不堪；三、結。今即標不堪也。
X19n0343_p0172c19║所以者何？憶念我昔入毗耶離大城，於里巷中為諸
X19n0343_p0172c20║居士說法。時，維摩詰來謂我言：唯，大目連！為白衣
X19n0343_p0172c21║居士說法，不當如仁者所說。
X19n0343_p0172c22║所以者何下，第二、釋不堪，亦三：一、出被呵之由；第
X19n0343_p0172c23║二、明能呵之旨；第三、受屈。今即第一、出被呵之由。
X19n0343_p0172c24║何意被呵？由為居士說法故也。大師云：此一章正
X19n0343_p0173a01║破法師。若有所得法師，正為淨名所破。若言有人
X19n0343_p0173a02║為能說法、為所說，有能被教、所被緣，有說、有聽，悉
X19n0343_p0173a03║被淨名所破。勸化無依、無得問說，故下文云：其說
X19n0343_p0173a04║法者無說無示，其聽法者無聞無得，如幻而說、如
X19n0343_p0173a05║幻而聽，說如幻說、說無所說，聽如幻聽、聽無所聽。
X19n0343_p0173a06║當建此意也。時維摩來謂下，第二、出能呵之旨。前
X19n0343_p0173a07║總呵言不當仁者所說者，可有數意：一者、不當之
X19n0343_p0173a08║言乃是交怪之語，汝作此說即為交怪，故云不當。
X19n0343_p0173a09║又不當者，汝有得之心說如來無得之法，如來無
X19n0343_p0173a10║得之法入有得之心，無得之法成有所得之法，即
X19n0343_p0173a11║壞諸法相，故灾怪也。又不當者有二種：一者、不當
X19n0343_p0173a12║根緣；二者、不當法相。故云不當也。
X19n0343_p0173a13║夫說法者，當如法說：法無眾生，離眾生垢故；法無有
X19n0343_p0173a14║我，離我垢故；法無壽命，離生死故；法無有人，前後際
X19n0343_p0173a15║斷故。法常寂然，滅諸相故；法離於相，無所緣故；法
X19n0343_p0173a16║無名字，言語斷故；法無有說，離覺觀故；法無形相，如
X19n0343_p0173a17║虗空故；法無戲論，畢竟空故；法無我所，離我所故；法
X19n0343_p0173a18║無分別，離諸識故；法無有比，無相待故；法不屬因，不
X19n0343_p0173a19║在緣故；法同法性，入諸法故；法隨於如，無所隨故；法
X19n0343_p0173a20║住實際，諸邊不動故；法無動搖，不依六塵故；法無去
X19n0343_p0173a21║來，常不住故；法順空隨無相應無作，法離好醜，法無
X19n0343_p0173a22║增損，法無生滅，法無所歸，法過眼、耳、鼻、舌、身、心，法無
X19n0343_p0173a23║高下，法常住不動，法離一切觀行。唯，大目連！法相
X19n0343_p0173a24║如是，豈可說乎？
X19n0343_p0173b01║夫說法者當如法說，此勸當如法說，即是不可。就
X19n0343_p0173b02║此為二：第一、破人；第二、破法。人即能為、所為人，法
X19n0343_p0173b03║即教門之法，此之二章即攝盡也。若見人、見法即
X19n0343_p0173b04║成二見，何謂是羅漢耶？為此故破此二種也。二章
X19n0343_p0173b05║之中今即第一、破人見。汝言有所被人，若箇是人？
X19n0343_p0173b06║汝言有能說人，若箇是能說人？若不見所為之人，
X19n0343_p0173b07║能為之人即是清淨；若見能說、所為人，即是塵垢
X19n0343_p0173b08║故。法無眾生，離眾生垢故也。法常寂然下，第二、破
X19n0343_p0173b09║法見。言法常寂然者，上明無人、無壽、無能、無所，非
X19n0343_p0173b10║是真諦遣之令無；今明諸法本性常如此，故云法
X19n0343_p0173b11║常寂然也。又意：汝今說法，為說人？為說法？若說人
X19n0343_p0173b12║無人，云何說人？若說法無法，云何說法？此即淨人、
X19n0343_p0173b13║法二見，明人、法二空也。法離於相無所緣故者，目
X19n0343_p0173b14║連具心為能緣故；今明離於相無所緣故，既無所
X19n0343_p0173b15║緣亦無是能緣也。法無名字者，上云破法體，此即
X19n0343_p0173b16║破法名，如肇師云：名無得物之功，物無應名之實，
X19n0343_p0173b17║無名無物名物安在也。法無有說離覺觀者，目連
X19n0343_p0173b18║有法可說，今破由內覺觀故外有說法，覺觀尚無
X19n0343_p0173b19║何處有說，本尚無未焉是有也。法無戲論畢竟空
X19n0343_p0173b20║故者，彼謂有法可說，有人能說即成戲論，今明無
X19n0343_p0173b21║能無所無戲論如空也。法無有比無相待者，已如
X19n0343_p0173b22║前明，亦如中論燃可燃也。法不屬因不在緣者，如
X19n0343_p0173b23║就糓中求牙不得，水土中求亦不得，糓中求不得
X19n0343_p0173b24║故不屬因，水土求不得故不在緣也。法常住不動
X19n0343_p0173c01║法離一切觀行最後，此兩句結破法常住不動，結
X19n0343_p0173c02║外法離一切觀行，破內亦常住不動，緣盡離一切
X19n0343_p0173c03║觀行，淨內外竝𱷒緣觀雙寂也。
X19n0343_p0173c04║唯，大目連！法相如是下，總結呵，如文。
X19n0343_p0173c05║夫說法者無說無示，其聽法者無聞無得。譬如幻士
X19n0343_p0173c06║為幻人說法，當建是意而為說法。當了眾生根有利
X19n0343_p0173c07║鈍，善於知見無所罣礙，以大悲心讚於大乘，念報佛
X19n0343_p0173c08║恩不斷三寶，然後說法。
X19n0343_p0173c09║夫說法者無說無示者，勸如此而說也。亦是轉節
X19n0343_p0173c10║破。何者？彼聞上呵無人無法、無能無所，便謂都無
X19n0343_p0173c11║能所。故今轉節明其說法者無說，其聽法者無聽。
X19n0343_p0173c12║無聽無如幻說，聽如幻說；只聽如幻聽，聽無所聽；
X19n0343_p0173c13║只說如幻說，說無所說。何時都無說無聽耶？當了
X19n0343_p0173c14║眾生根有利鈍。此復是轉節上明無說說、無聽聽、
X19n0343_p0173c15║如幻說、如幻聽，不得漫說，應觀人根。若直作此說，
X19n0343_p0173c16║釋迦如來初何故不即說此法，而說人天之乘乃
X19n0343_p0173c17║至三乘等耶？故應須知根性利鈍而為說法，不得
X19n0343_p0173c18║漫說也。作如此轉者，良由目連遂教作此解，所以
X19n0343_p0174a01║淨名遂破也。
X19n0343_p0174a02║維摩詰說是法時，八百居士發阿耨多羅三藐三菩
X19n0343_p0174a03║提心：我無此辯。
X19n0343_p0174a04║維摩詰說是法時，第三目連受屈，即八百居士得
X19n0343_p0174a05║道也。
X19n0343_p0174a06║是故不任詣彼問疾。
X19n0343_p0174a07║是故不任下，第三、結不堪也。
X19n0343_p0174a08║○次第三、命迦葉。問：迦葉是上座，何故在身子、目
X19n0343_p0174a09║連之後？解云：迦葉雖復戒臈，是大智慧，未必勝前
X19n0343_p0174a10║二人。若是受食行籌，即前上座，次下座。問：疾必須
X19n0343_p0174a11║智慧辯才之者，是故前命身子、目連，次命迦葉也。
X19n0343_p0174a12║問：迦葉更有上座不？解云：迦葉上有千餘人，今言
X19n0343_p0174a13║上座者，十大弟子、四大聲聞中之上座耳。如夫子
X19n0343_p0174a14║領徒三千，入室七十二，𦮥駿八十九。今亦爾，千二
X19n0343_p0174a15║百五十羅漢，有五百聲聞，復十大弟子、四大聲聞
X19n0343_p0174a16║也。問：遣問疾兩人足，何故併遣？解云：欲示慈悲普
X19n0343_p0174a17║告，又欲遍彈，又欲廣益。昔日說，止是小乘益小乘；
X19n0343_p0174a18║今日於大眾中重說，重益大眾故也。呵與前異者，
X19n0343_p0174a19║三業為論：前呵身子，即呵聲聞意業；次呵目連，呵
X19n0343_p0174a20║聲聞口業；今呵迦葉，即呵聲聞身業；擎鉢乞食，今
X19n0343_p0174a21║身業也。又前呵目連說法，即呵聲聞智慧門；今呵
X19n0343_p0174a22║迦葉，呵聲聞功德門；慈悲乞食，即功德門。明聲聞
X19n0343_p0174a23║若智慧、若功德，皆非也。又上目連，即呵其施主；今
X19n0343_p0174a24║呵迦葉，呵其福田。上目連為化說法，即呵其法施；
X19n0343_p0174b01║今迦葉乞食，即是福田。故上呵聲聞，施主非施主；
X19n0343_p0174b02║今呵聲聞，福田非福田也。又上呵目連，呵聲聞智
X19n0343_p0174b03║慧德；今呵迦葉，呵聲聞斷德。聲聞若智若斷，皆非
X19n0343_p0174b04║智斷。又前呵身子，呵一切有得禪師；呵目連，呵一
X19n0343_p0174b05║切有得法師；呵迦葉，呵一切有得道德師。迦葉是
X19n0343_p0174b06║行道德，不依佛勅耳。為此故，有今章來也。
X19n0343_p0174b07║佛告大迦葉：汝行詣維摩詰問疾。
X19n0343_p0174b08║言迦葉者，性龜是外國大性，如此土河內苟龍、西
X19n0343_p0174b09║猪，故龜是外國大性。其名者，人家多不知其名，必
X19n0343_p0174b10║鉢羅也。其家大富，敵摩𮁬國千分減一分，而無兒。
X19n0343_p0174b11║父母禱請天神云：人無堪汝家為兒者。時梵天王
X19n0343_p0174b12║慈悲，詫生其家，身真金色，婦亦金色。因緣事（云云）。
X19n0343_p0174b13║章段如前。今即第一命問疾。
X19n0343_p0174b14║迦葉白佛言：世尊！我不堪任詣彼問疾。所以者何？
X19n0343_p0174b15║憶念我昔於，貧里而行乞。
X19n0343_p0174b16║迦葉白佛言下，第二、辭不堪，為三：標、釋、結。今即標
X19n0343_p0174b17║不堪也。所以者何下，第二、釋不堪，為二：第一、出被
X19n0343_p0174b18║呵之由；第二、辨能呵之旨。今即第一、出被呵之由。
X19n0343_p0174b19║所以被呵者，由昔於貧里行乞食故被呵也。迦葉
X19n0343_p0174b20║所以入貧里乞者亦有數義：一者、息世機，嫌世人
X19n0343_p0174b21║若見迦葉經遊富家就彼乞者，恐言稀彼利養，為
X19n0343_p0174b22║此義故捨富從貧也。二者、捨富從貪者，迦葉有慈
X19n0343_p0174b23║悲心齊於貧人，無衣無食交即困苦，故迦葉從其
X19n0343_p0174b24║乞食，即令得現在果報也。所以故？供養滅盡定人
X19n0343_p0174c01║得現世報，迦葉即得滅盡定人也。故大論云：迦葉
X19n0343_p0174c02║就一家乞，不得食亦不得飲，唯得一塸水，迦葉即
X19n0343_p0174c03║用瀨口瀨楪，後看併成白殊，即現報之事也。又事
X19n0343_p0174c04║迦葉就一貧老姥乞，得一鉢汾澱，迦葉受飲之，老
X19n0343_p0174c05║姥後生忉利天，為彼天舌天主，欲報恩下化老公
X19n0343_p0174c06║姥，迦葉來乞，公姥即開金瓶香遍一國，迦葉不受
X19n0343_p0174c07║飛而去。三者、貧人所以貧者，良由昔不施故今貧，
X19n0343_p0174c08║今若不施後貧，恐貧貧不已，是故從貧乞也。
X19n0343_p0174c09║時維摩詰來謂我言：唯，大迦葉！有慈悲心，而不能普
X19n0343_p0174c10║捨豪富從貧乞。迦葉！住平等法應次行乞食，為不食
X19n0343_p0174c11║故應行乞食，為壞和合相故應取摶食，為不受故應
X19n0343_p0174c12║受彼食，以空聚想入於聚落，所見色與盲等，所聞聲
X19n0343_p0174c13║與響等，所齅香與風等，所食味不分別，受諸觸如智
X19n0343_p0174c14║證，知諸法如幻相，無自性無他性，本自不然今則無
X19n0343_p0174c15║滅。迦葉！若能不捨八邪入八解脫，以邪相入正法，以
X19n0343_p0174c16║一食施一切，供養諸佛及眾賢聖，然後可食。如是食
X19n0343_p0174c17║者，非有煩惱非離煩惱，非入定意非起定意，非住世
X19n0343_p0174c18║間非住涅槃。其有施者，無大福無小福，不為益不為
X19n0343_p0175a01║損，是為正入佛道不依聲聞。迦葉！若如是食，為不空
X19n0343_p0175a02║食人之施也。時我，世尊！聞說是語得未曾有，即於一
X19n0343_p0175a03║切菩薩深起敬心，復作是念：斯有家名，辯才智慧乃
X19n0343_p0175a04║能如是，其誰不發阿耨多羅三藐三菩提心？我從是
X19n0343_p0175a05║來，不復勸人以聲聞、辟支佛行。是故不任詣彼問
X19n0343_p0175a06║疾。
X19n0343_p0175a07║時維摩詰來謂下，第二、出能呵之旨。迦葉在貧里
X19n0343_p0175a08║乞食，維摩即來呵之。迦葉有慈悲心，而不普捨富
X19n0343_p0175a09║從貧耶？言不普者，有橫有竪。言橫不普者，即捨富
X19n0343_p0175a10║從貧乞也。若有慈悲即有大，若無大即非慈悲，若
X19n0343_p0175a11║有大即普從貧富乞，而捨富從貧故不普也（云云）。竪
X19n0343_p0175a12║不普者，迦葉唯見貧人過去不行施今貧，不見富
X19n0343_p0175a13║人今不施來世貧，見近不見遠，故云不普也。又聲
X19n0343_p0175a14║聞慈悲，大慈故不普。何者？聲聞慈、黃門慈、無根慈，
X19n0343_p0175a15║非菩薩大慈。大慈即遍度一切眾生，三界內外生
X19n0343_p0175a16║死與大涅槃樂。迦葉唯欲齊無依無食苦與衣食
X19n0343_p0175a17║樂，不能究竟度與究竟樂，故云不普也。平等法者，
X19n0343_p0175a18║次第行乞不問貧富，名為平等乞。迦葉捨富從貧
X19n0343_p0175a19║即不平等，故非慈悲也。
X19n0343_p0175a20║為不食故應行乞食者，上即責捨富從貧，今責其
X19n0343_p0175a21║乞食；亦前責其化他，今責其自行。是故今責乞食
X19n0343_p0175a22║為不食應行乞食，聲聞之人不能不食。何者？聲聞
X19n0343_p0175a23║之心雖無漏，身猶有侍，是故須食。所以今淨名責
X19n0343_p0175a24║與凡夫何異？凡夫亦為食乞食，汝亦為食乞食，故
X19n0343_p0175b01║與凡無異。若異者，凡為食乞食，汝應不為食乞食。
X19n0343_p0175b02║為懷和合相者，和合即五陰和合也。凡夫為長五
X19n0343_p0175b03║陰身取食，汝今亦為長五陰取食，與凡夫無異，汝
X19n0343_p0175b04║應滅五陰取食也。揣食者，即揣握之食。然飯具四
X19n0343_p0175b05║微，但三微資身，色塵不資身也。以空聚想入於聚
X19n0343_p0175b06║落者，聲聞之人不能如此𱷒真諦，空不能入聚落，
X19n0343_p0175b07║行聚落必是世諦故行聚落，行聚落故不能𱷒真
X19n0343_p0175b08║諦。是故今呵如空聚而入聚落，入聚落如空聚，只
X19n0343_p0175b09║此聚落即畢竟空，竟空寂舍舍，如此而知可乞食
X19n0343_p0175b10║也。
X19n0343_p0175b11║所見色與盲等者，次呵六根。然迦葉至此有三重
X19n0343_p0175b12║倒：一者域慈悲心捨富從貧；二者謂有所履之處，
X19n0343_p0175b13║見聚落為所履、身為能履；三者入聚落而復眼見
X19n0343_p0175b14║方圓長短好醜等色、耳聞聲等，是故維摩次第呵
X19n0343_p0175b15║之。今且第一呵眼所見色與盲等乃可取食，聲聞
X19n0343_p0175b16║之人不能如此。何者？入滅定如盲不能見，若見不
X19n0343_p0175b17║入滅定、見不能如盲，若使如此與凡何異？凡亦作
X19n0343_p0175b18║此見，汝亦如此見，凡夫非福田、汝亦非福田，豈乞
X19n0343_p0175b19║食？若能如盲而見、見如盲見，菀然而無所見、無所
X19n0343_p0175b20║見而見，若能如此乃可取食也。受諸觸如智證者，
X19n0343_p0175b21║明聲聞智證實相之時無觸不觸，故云受諸觸如
X19n0343_p0175b22║智證也。若自性無他性者，迦葉謂自為能乞、謂他
X19n0343_p0175b23║為所乞，他為所齊、自為能齊，故有此二見也。
X19n0343_p0175b24║若能不捨八部入八解脫者，雙彈凡聖，不捨八耶
X19n0343_p0175c01║彈二乘，入八解脫非凡夫，凡夫捨八解脫取八耶，
X19n0343_p0175c02║二乘捨八耶取八解，凡夫亦取捨，二乘亦取捨，同
X19n0343_p0175c03║取捨同有煩惱同無智斷。菩薩不爾，不捨八耶而
X19n0343_p0175c04║入八解，入八解非凡夫，不捨八耶非二乘，非凡夫
X19n0343_p0175c05║行非賢聖行是菩薩行，了達八耶即八解脫，如此
X19n0343_p0175c06║而行乃可乞食也。以一食施一切供養諸佛者，聲
X19n0343_p0175c07║聞之人不能一食下施一切上供三寶，下施一切
X19n0343_p0175c08║即下齊四生，上供三寶即興隆三寶。聲聞之人非
X19n0343_p0175c09║俱無其事亦復無此心，若菩薩有事有心下香積，
X19n0343_p0175c10║即是其事一食施無量眾會食也。
X19n0343_p0175c11║如是食者，非有煩惱非離煩惱者，亦雙彈凡聖。凡
X19n0343_p0175c12║夫於一食具生三毒，二乘雖不生三毒，終為不見
X19n0343_p0175c13║食。非有煩惱非凡，非離煩惱非聖，若如此乃可是
X19n0343_p0175c14║乞食也。
X19n0343_p0175c15║其有施者，無大福，無小福者，彼謂施滅盡定者，得
X19n0343_p0175c16║無量福。故成論云：入無量定故，得無量福。此為大
X19n0343_p0175c17║福，施凡等為小福。故今彈云：無大福，無小福也。不
X19n0343_p0175c18║為益，不為損者，今現見乞食，食此食，得五果為益；
X19n0343_p0175c19║乞不得食，即無五果為損。今云何言不為益，不為
X19n0343_p0175c20║捐耶？解云：凡夫亦爾，不得為捐，得為益。汝今亦爾，
X19n0343_p0175c21║與凡無異，即非福田；若與凡異，即不為捐益也。若
X19n0343_p0175c22║如是食，為不空食人之施也。迦葉！不能如此，即空
X19n0343_p0175c23║食人之信施。迦葉！道德如此，十二頭陀中最第一，
X19n0343_p0175c24║尚空食人信施。今時人若為是道德耶？體道故是
X19n0343_p0176a01║道德，不體道何得名道德？持戒尚非，何況破戒？可
X19n0343_p0176a02║自各省內懷。此中非是彈迦葉，寄迦葉為語耳。若
X19n0343_p0176a03║有心路如此，即墮此破也。
X19n0343_p0176a04║時我，世尊！聞是語歎敬菩薩。若從來羅漢輕易菩
X19n0343_p0176a05║薩，明羅漢沙彌勝補處菩薩。何者？羅漢沙彌已斷
X19n0343_p0176a06║煩惱，補處菩薩猶是凡夫，故沙彌勝菩薩。今日歎
X19n0343_p0176a07║菩薩德高、聲聞道淺。斯有家名者，維摩在家菩薩
X19n0343_p0176a08║而喜名遠布，故云家名也。餘文句如文。
X19n0343_p0176a09║○第四命須菩提，其人得無諍三昧，解空第一，四
X19n0343_p0176a10║大聲聞中，即是第四，故今第四命也。須菩提所以
X19n0343_p0176a11║被呵者，從來直云：前迦葉捨富從貧，今須菩提捨
X19n0343_p0176a12║貧從富。迦葉所以捨富從貧者，欲救交切之苦，故
X19n0343_p0176a13║從貧。今須菩提捨貧從富者，明汝雖富貴，今若不
X19n0343_p0176a14║施，來世復貧，是故從富。此二人竝不平等，故皆被
X19n0343_p0176a15║呵也。今謂未必如此，須菩提得無諍三昧，轉教說
X19n0343_p0176a16║般若，何容不知維摩德行，而就彼乞耶？今明須菩
X19n0343_p0176a17║提所以從彼乞者，維摩在毗耶離國，五百應真，無
X19n0343_p0176a18║敢窺其庭者。須菩提自謂得無諍三昧，解空第一，
X19n0343_p0176a19║內有無依之慧，外有無礙之辨，自[駽-月+ㄘ]解空第一，辨
X19n0343_p0176a20║足當時，𨒬造其舍，是故被呵也。須接前者，前呵聲
X19n0343_p0176a21║聞有，今呵聲聞空；前呵身子，呵聲聞定非定；次呵
X19n0343_p0176a22║目連說法，呵聲聞慧非慧，定慧一雙也。次呵迦葉
X19n0343_p0176a23║頭陀，呵其有行；今呵須菩提，呵其空解，即行解一
X19n0343_p0176a24║雙。聲聞若定若慧，若解若行，皆悉被呵，為此義故
X19n0343_p0176b01║被呵也。又此四人，是大羅漢，皆得滅定，供養此四
X19n0343_p0176b02║人，得現在報。婆沙云：供養五人得大果：一、滅定，二、
X19n0343_p0176b03║慈心三昧，三、無諍，四、初得下果，五、得上果。值此五
X19n0343_p0176b04║因，供養五人得大果。所以者何？有二義：一者滅定，
X19n0343_p0176b05║遍入一切定，似無為果，故得大福也。
X19n0343_p0176b06║佛告須菩提：汝行詣維摩詰問疾。
X19n0343_p0176b07║文段如前，今即命問疾。須菩提者，亦云善業、善覺、
X19n0343_p0176b08║善吉，與善財生反因緣事（云云）。其人德行不可思議，
X19n0343_p0176b09║或云青龍陀佛，或云阿維顏菩薩。阿維顏者，補處
X19n0343_p0176b10║菩薩也。
X19n0343_p0176b11║須菩提白佛言：世尊！我不堪任詣彼問疾。
X19n0343_p0176b12║白佛言下。辭不堪標、釋、結，今即標也。
X19n0343_p0176b13║所以者何？憶念我昔入其舍從乞食。時維摩詰取
X19n0343_p0176b14║我鉢盛滿飯，謂我言：唯，須菩提！若能於食等者諸法
X19n0343_p0176b15║亦等，諸法等者於食亦等，如是行乞乃可取食。若須
X19n0343_p0176b16║菩提不斷婬怒癡亦不與俱，不壞於身而隨一相，不
X19n0343_p0176b17║滅癡愛起於解脫，以五逆相而得解脫，亦不解不縛，
X19n0343_p0176b18║不見四諦非不見諦，非得果非不得果，非凡夫非離
X19n0343_p0176b19║凡夫法，非聖人非不聖人，雖成就一切法而離諸法
X19n0343_p0176b20║相，乃可取食。若須菩提不見佛、不聞法，彼外道六師，
X19n0343_p0176b21║富蘭那迦葉、末伽棃拘賒棃子、刪闍夜毗羅胝子、阿
X19n0343_p0176b22║耆多翅舍欽婆羅、迦羅鳩䭾迦旃延、尼犍陀若提子
X19n0343_p0176b23║等，是汝之師，因其出家，彼師所墮，汝亦隨墮，乃可取
X19n0343_p0176b24║食。若須菩提入諸邪見不到彼岸，住於八難不得無
X19n0343_p0176c01║難，同於煩惱離清淨法，汝得無諍三昧，一切眾生亦
X19n0343_p0176c02║得是定。其施汝者，不名福田；供養汝者，墮三惡道。為
X19n0343_p0176c03║與眾魔共一手，作諸勞侶。汝與眾魔及諸塵勞，等無
X19n0343_p0176c04║有異。於一切眾生而有怨心，謗諸佛，毀於法，不入眾
X19n0343_p0176c05║數，終不得滅度。汝若如是，乃可取食。時我，世尊！聞此
X19n0343_p0176c06║茫然，不識是何言，不知以何答，便置鉢欲出其舍。維
X19n0343_p0176c07║摩詰言：唯，須菩提！取鉢勿懼。於意云何？如來所作化
X19n0343_p0176c08║人，若以是事詰，寧有懼不？我言：不也。維摩詰言：一切
X19n0343_p0176c09║諸法如幻化相，汝今不應有所懼也。所以者何？一切
X19n0343_p0176c10║言說不離是相，至於智者不著文字，故無所懼。何以
X19n0343_p0176c11║故？文字性離，無有文字，是則解脫。解脫相者，則諸法
X19n0343_p0176c12║也。維摩詰說是法時，二百天子得法眼淨。故我不
X19n0343_p0176c13║任詣彼問疾。
X19n0343_p0176c14║所以者何下。釋不堪為二。此即明被呵之由也。
X19n0343_p0176c15║時維摩取我鉢盛下，第二、出能呵之旨。然維摩謂
X19n0343_p0176c16║稽弁智之人，取須菩提鉢盛飯而不與，可有三意：
X19n0343_p0176c17║一者、盛滿鉢飯而語者，為息慳悟之譏。若不盛飯
X19n0343_p0176c18║而詰，謂言居士惜飯而復不與者，若須菩提手中
X19n0343_p0177a01║恐被難即去，不盡言論之勢，故不與而呵也。又盛
X19n0343_p0177a02║飯不與者，盛飯明菩薩為施主，呵須菩提顯聲聞
X19n0343_p0177a03║非福田。大論解往生品云：初發心堪為羅漢田。若
X19n0343_p0177a04║爾，今羅漢豈堪法身菩薩田耶？又盛滿飯示菩薩
X19n0343_p0177a05║財施，捉鉢而詰示菩薩能法施。又捉飯而問云：若
X19n0343_p0177a06║於食等者諸法亦等。此一關責即罔然。若等即不
X19n0343_p0177a07║應來乞，不等亦不應來乞。若鉢飯與鉢土等，不應
X19n0343_p0177a08║棄土取，飯等故不應來乞。若不等棄土取，捨穢取
X19n0343_p0177a09║淨即取捨心行，淨穢二見則具足煩惱，何謂福田？
X19n0343_p0177a10║故不應取食。若能知土即飯淨穢不二，乃可取食
X19n0343_p0177a11║也。
X19n0343_p0177a12║不斷婬怒癡亦不與俱者，亦雙破凡聖。若凡夫與
X19n0343_p0177a13║煩惱俱，二乘斷煩惱不俱，是故今明不斷煩惱不
X19n0343_p0177a14║同二乘，亦不與俱不同凡夫。二乘不能如此，謂凡
X19n0343_p0177a15║夫有煩惱即有見，二乘無煩惱即無見，乃有無二
X19n0343_p0177a16║見，何謂解空第一耶？不壞於身而隨一相者，上呵
X19n0343_p0177a17║斷煩惱呵其有餘涅槃，今呵其壞身相呵其無餘
X19n0343_p0177a18║涅槃。言不壞於身而隨一相者，明二乘之人壞五
X19n0343_p0177a19║陰身入無餘涅槃，若不壞五陰身即不得入無餘
X19n0343_p0177a20║涅槃，是故今呵若能不壞身入無餘，入無餘不壞
X19n0343_p0177a21║身乃可取食，而須菩提不能如此。又不入無餘即
X19n0343_p0177a22║有身有見常見，入無餘即無身無見斷見，具足斷
X19n0343_p0177a23║常有無二見煩惱，何謂智斷？何謂解空？故云不壞
X19n0343_p0177a24║於身而隨一相也。一相即無餘涅槃，此句既然，餘
X19n0343_p0177b01║句亦爾。不滅癡愛起於明脫，明即漏盡，明脫即悲
X19n0343_p0177b02║想第九解脫，癡覆漏盡明、愛鄣解脫故，滅癡得明、
X19n0343_p0177b03║斷愛得脫故。今菩薩呵不滅癡愛起於明脫，了此
X19n0343_p0177b04║癡愛即明脫，了縛不縛即悟解不解，故云不縛不
X19n0343_p0177b05║解。次明五逆即解脫，前就煩惱呵、今就業呵，前明
X19n0343_p0177b06║縛解無礙、今明善惡無礙，只了此五逆即解脫。如
X19n0343_p0177b07║文殊以釰刺佛，只此即是無生無能無所畢竟淨，
X19n0343_p0177b08║凡夫二乘於解脫為五逆。何者？解脫不如此而謂
X19n0343_p0177b09║如此，即傷正法，傷正法過五逆也。
X19n0343_p0177b10║若須菩提不見佛不聞法者，體然須菩提自言見
X19n0343_p0177b11║佛聞法，八難眾生不見佛聞法。又佛親說其見佛
X19n0343_p0177b12║聞法，何者？佛初從忉利天為母說法竟還，閻浮人
X19n0343_p0177b13║皆欲見佛，有華色尼欲前見佛，變為轉輪王，人謂
X19n0343_p0177b14║輪王皆僻易避路，華色尼前至佛所，佛言：非汝前
X19n0343_p0177b15║禮我，乃須菩提前禮我。何者？須菩提在石室中觀
X19n0343_p0177b16║佛法身，真是禮佛。為此故下，淨名責汝言：見佛聞
X19n0343_p0177b17║法，為體悟故見，不體故見邪？若體悟者，即無佛無
X19n0343_p0177b18║不佛，無法無不法，即無見無聞，如是迷亦不得見
X19n0343_p0177b19║佛聞法，悟亦不得見佛聞法，汝何得言見佛聞法
X19n0343_p0177b20║耶？若不知此者，即無有智，無智即無斷，無有智斷
X19n0343_p0177b21║非佛法弟子，故云若須菩提不見佛不聞法，乃可
X19n0343_p0177b22║取食也。外道六師則汝之師者，明六師則七佛，七
X19n0343_p0177b23║佛則六師，若能如此了知，乃可取食。須菩提不能
X19n0343_p0177b24║如此，聞七佛則正，聞六師則邪，邪正二，內外二，故
X19n0343_p0177c01║致此呵也。彼師所墮汝隨墮者，明外道今世墮在
X19n0343_p0177c02║邪見，當來墮在地獄，故云墮也。言彼師墮汝墮者，
X19n0343_p0177c03║彼今墮邪見，汝亦應墮邪見；彼當墮地獄，汝亦當
X19n0343_p0177c04║墮地獄，汝亦當墮地獄。墮邪見即墮正觀，墮地獄
X19n0343_p0177c05║即墮涅槃。何者？邪正二因不異，地獄涅槃兩果豈
X19n0343_p0177c06║殊？若能如此了達，乃可取食。而聲聞不能如此，謂
X19n0343_p0177c07║邪正二，初果之人已離三途，羅漢豈當墮地獄耶？
X19n0343_p0177c08║如是即見耶異正，見正異耶？見耶即耶見，見有正
X19n0343_p0177c09║即正見，終是二見，終非福田。何以故？經云：諸有二
X19n0343_p0177c10║者，無道無果。又華嚴云：生死涅槃二，迷惑賢聖道。
X19n0343_p0177c11║若使如此，無諍三昧解空何在耶？所以作此呵，非
X19n0343_p0177c12║是呵須菩提，乃寄□義耶。須菩提是青龍陀佛，豈
X19n0343_p0177c13║有此二見？乃是眾生有此二見，須菩提示為之耳。
X19n0343_p0177c14║眾生病，菩薩病，即其事也。
X19n0343_p0177c15║與眾魔共一手作諸勞侶者，與魔一種一手作舉，
X19n0343_p0177c16║譬如一手作絹，須菩提能如此不邪？不能不可取
X19n0343_p0177c17║食耳也。時我世尊聞是罔然者，須菩提被呵最劇，
X19n0343_p0177c18║何者？前諸人但有一失，今須菩提即有二失。言二
X19n0343_p0178a01║失者，一者不應來而來，二者即不應去而去也。言
X19n0343_p0178a02║不識何言不知何答者，上如此而責既及其心，故
X19n0343_p0178a03║不識是何言，進退靡酬罔然無答，便欲置鉢而去，
X19n0343_p0178a04║淨名即捉不得去，汝心懼耶？汝今誰懼？誰能呵？誰
X19n0343_p0178a05║所呵？既無能所有何懼耶？故云取鉢勿懼也。
X19n0343_p0178a06║如來所作化人下，次引喻曉之。如幻化人有何能
X19n0343_p0178a07║呵？有何所呵？有何能說？有何能聽？幻說何所說？幻
X19n0343_p0178a08║呵何所呵？若爾有何懼耶？若不體幻即非佛弟子，
X19n0343_p0178a09║故云一切諸法如幻化也，不應有懼也。所餘文句
X19n0343_p0178a10║可尋。
X19n0343_p0178a11║二百天子得法眼者，為聞前得？為聞後得？解云：聞
X19n0343_p0178a12║後得道。何者？須菩提不解前，豈能得？但於後得道
X19n0343_p0178a13║也。
X19n0343_p0178a14║○第五、次命富樓那。所以命四大聲聞竟，次更命
X19n0343_p0178a15║其人者，解云：四大聲聞外，復有大法師，故次命也。
X19n0343_p0178a16║其人說法第一，大論及法華經竝云說法第一。什
X19n0343_p0178a17║師云：解阿毗曇第一。問：須菩提亦說法第一，今富
X19n0343_p0178a18║樓那亦云說法第一，何異耶？然須菩提說法第一
X19n0343_p0178a19║者，出大品？勸學品，舍利弗歎須菩提得無諍三昧
X19n0343_p0178a20║說法中為最第一。龍樹解云：須菩提說法第一者，
X19n0343_p0178a21║於空法第一。若富樓那於一切法第一，故為異也。
X19n0343_p0178a22║然富樓那於一切法第一，未必勝須菩提解空第
X19n0343_p0178a23║一。何者？自有種種，皆能自有人徧精一述。今富樓
X19n0343_p0178a24║那雖解一切解空，未必勝須菩提也。問：富樓那既
X19n0343_p0178b01║於一切法第一，何事致呵？解云：富樓那於聲聞中
X19n0343_p0178b02║第一，非謂菩薩，是故被呵也。又富樓那即是菩薩，
X19n0343_p0178b03║方便為聲聞耳。故經云：富樓那內祕菩薩行，外現
X19n0343_p0178b04║為聲聞，少欲厭生死，而實淨佛土。方便為聲聞，方
X19n0343_p0178b05║便受屈也。問：富樓那於何處被呵耶？解云：由不解
X19n0343_p0178b06║根故被呵。若小乘根性應說小乘法，大乘根性應
X19n0343_p0178b07║說大乘法，小乘根性說小乘法。此緣是教緣，教是
X19n0343_p0178b08║緣教，緣教相稱，大乘緣亦爾。此即緣教相稱，竝皆
X19n0343_p0178b09║得益，如治病、逗慈等，所以佛與耆婆分治耳。而富
X19n0343_p0178b10║樓那為大乘緣說小乘法，是故致呵也。
X19n0343_p0178b11║佛告富樓那彌多羅尼子：汝行詣維摩詰問疾。
X19n0343_p0178b12║文亦為二，今即第一、命問疾。富樓那云滿願，彌多
X19n0343_p0178b13║羅云善知識，尼云女，是滿願善知識女人之子，故
X19n0343_p0178b14║云彌多羅尼子，此如身子類也。
X19n0343_p0178b15║富樓那白佛言：世尊！我不堪任詣彼問疾。
X19n0343_p0178b16║富樓那白佛下，第二、辭不堪，為三：標、釋、結。今即標
X19n0343_p0178b17║不堪也。
X19n0343_p0178b18║所以者何？憶念我昔於大林中，在一樹下，為諸新學
X19n0343_p0178b19║比丘說法。時維摩詰來謂我言：唯，富樓那！先當入
X19n0343_p0178b20║定，觀此人心，然後說法。無以穢食置於寶器，當知是
X19n0343_p0178b21║比丘心之所念。無以瑠璃同彼水精，汝不能知眾生
X19n0343_p0178b22║根源。無得發起以小乘法，彼自無瘡，勿傷之也。欲
X19n0343_p0178b23║行大道，莫示小徑。無以大海內於牛跡，無以日光等
X19n0343_p0178b24║彼螢火。富樓那！此比丘久發大乘心，中忘此意，如
X19n0343_p0178c01║何以小乘法而教導之？我觀小乘智慧微淺，猶如盲
X19n0343_p0178c02║人，不能分別一切眾生根之利鈍。時維摩詰即入
X19n0343_p0178c03║三昧，令此比丘自識宿命，曾於五百佛所植眾德本，
X19n0343_p0178c04║迴向呵耨多羅三藐三菩提，即時豁然還得本心。於
X19n0343_p0178c05║是諸比丘稽首禮維摩詰足，時維摩詰因為說法，於
X19n0343_p0178c06║阿耨多羅三藐三菩提不復退轉。我念聲聞不觀
X19n0343_p0178c07║人根，不應說法。
X19n0343_p0178c08║所以者何下，第二、釋不堪，為四：第一、出被呵之由；
X19n0343_p0178c09║第二、明能呵之旨；第三、時眾悟道；第四、受屈。今即
X19n0343_p0178c10║第一、出被呵之由。所以被呵者，昔於大林中為新
X19n0343_p0178c11║學說法，此比丘竝是大乘根性而說小法，故被呵
X19n0343_p0178c12║也。大林中者，是毗耶離城中大林，林中有彌猴池
X19n0343_p0178c13║精舍，富樓那在中說法也。
X19n0343_p0178c14║時維摩詰來謂我言下，第二、明能呵之旨。為二：第
X19n0343_p0178c15║一、正明能呵；第二、釋呵之意。今即第一復為二：第
X19n0343_p0178c16║一、明教不稱緣呵不識教；第二、明緣不稱教呵不
X19n0343_p0178c17║識緣。今即第一、教不稱緣呵不識教，有三法三譬，
X19n0343_p0178c18║即為三章不識三世。今即第一、不識未來根性。富
X19n0343_p0178c19║樓那應前入定觀彼人根性所宜而為說法，此人
X19n0343_p0178c20║應宜聞大法，而不觀彼根性慢為說小法，故不應
X19n0343_p0178c21║也。無以穢食置於寶器者，譬大乘根性，穢食譬小
X19n0343_p0178c22║乘之法，寶器應𧵤香淨之食，不應𧵤穢食，大乘根
X19n0343_p0178c23║性應說大乘法，不應說小乘也。當知是比丘心之
X19n0343_p0178c24║所念，即第二、不知此比丘現在心念也。無以瑠璃
X19n0343_p0179a01║同彼水精，第二、譬水精賤瑠璃貴，譬大小乘貴賤
X19n0343_p0179a02║也。汝不能知眾生根源，第三、呵不知比丘過去世，
X19n0343_p0179a03║此比丘久發大乘心，何得小乘發起？彼自無創勿
X19n0343_p0179a04║傷之也者，即第三、譬大乘之身無小乘之創，何得
X19n0343_p0179a05║小乘之爪裂破大乘之軀耶？彼未學有得小乘故
X19n0343_p0179a06║未有創，今日說小即傷彼身也。欲行大道下，第二、
X19n0343_p0179a07║緣不稱教，呵其不識緣也。例上亦應有三法三譬，
X19n0343_p0179a08║文略𡖋有三譬，三譬即三：第一、發菩提心；第二、遍
X19n0343_p0179a09║度眾生；第三、修一切行。菩薩之行不出此三句，而
X19n0343_p0179a10║富樓那迴令其發二乘心修二乘行，自調自度所
X19n0343_p0179a11║不應也。故肇師云：迴龍象於兔徑、注大海於牛迹，
X19n0343_p0179a12║即其事也。欲行大道莫示小𨒬，即第一、發菩提心
X19n0343_p0179a13║也。無以大海，即第二、遍度眾生，故是大心也。無以
X19n0343_p0179a14║日光下，第三、修一切行，云何教二乘行？即故不可
X19n0343_p0179a15║也。
X19n0343_p0179a16║富樓那此比丘下，第二、釋呵之意。所以呵者，此比
X19n0343_p0179a17║丘久發大乘心中忘此意，汝應還為說大乘法，而
X19n0343_p0179a18║汝為說小乘，故被呵也。久發大乘心中忘此意者，
X19n0343_p0179a19║此如法華繫寶譬無異也。
X19n0343_p0179a20║時維摩詰即入三昧下，第三、時眾得益。維摩兩蜜
X19n0343_p0179a21║益：入三昧即意蜜益，因為說法即口蜜益。歎菩薩
X19n0343_p0179a22║有三業益，聲聞無也。維摩詰兩蜜益，諸比丘亦得
X19n0343_p0179a23║兩益：一者、舊益；二者、新益。自識宿命即還得本心
X19n0343_p0179a24║即是舊益，因為說法於菩提不退即新益也。如文。
X19n0343_p0179b01║我念聲聞下，第四、受屈。
X19n0343_p0179b02║是故不任詣彼問疾。
X19n0343_p0179b03║是故不任，即第三結不堪也。
X19n0343_p0179b04║○次第六，命迦旃延。然法華云：迦旃延是中根性
X19n0343_p0179b05║人，富樓那是下根性人。何故前命富樓，後命旃延
X19n0343_p0179b06║耶？此亦有所以，別當解釋。其人解修多羅論義第
X19n0343_p0179b07║一，造昆勒論，言廿萬偈。大智論云：昆勒論有二門：
X19n0343_p0179b08║一空門，一有門。入空門，論義無盡。若爾，佛在世已
X19n0343_p0179b09║有經論竹帛也。其人所以被呵者，不論教故被呵。
X19n0343_p0179b10║前富樓那雖竝不識緣教，正是不識緣故被呵。所
X19n0343_p0179b11║以前文云：無以寶器置之穢食。金[胳-口+木]王案：本將天
X19n0343_p0179b12║上須杝，人中甘露忽盛臰糞，故不識根性。今迦旃
X19n0343_p0179b13║延子竝不識緣教，正是不識教。故文云：無以生滅
X19n0343_p0179b14║行心說實相法。故不識教也。問：前目連亦說法，與
X19n0343_p0179b15║今何異？前目連語意雙失，今旃延得佛語不得佛
X19n0343_p0179b16║意，故異也。
X19n0343_p0179b17║佛告摩訶迦旃延：汝行詣維摩詰問疾。
X19n0343_p0179b18║就文亦為二，今即第一命問疾。迦旃延即其姓，此
X19n0343_p0179b19║云好眉。
X19n0343_p0179b20║迦旃延白佛言：世尊！我不堪任詣彼問疾。所以者
X19n0343_p0179b21║何？憶念昔者，佛為諸比丘略說法要，我即於後敷演
X19n0343_p0179b22║其義，謂無常義、苦義、空義、無我義、寂滅義。時，維摩
X19n0343_p0179b23║詰來謂我言：唯！迦旃延，無以生滅心行說實相法。迦
X19n0343_p0179b24║旃延，諸法畢竟不生不滅，是無常義；五受陰洞達空
X19n0343_p0179c01║無所起，是苦義；諸法究竟無所有，是空義；於我、無我
X19n0343_p0179c02║而不二，是無我義；法本不然，今則無滅，是寂滅義。說
X19n0343_p0179c03║是法時，彼諸比丘心得解脫。故我不任詣彼問疾。
X19n0343_p0179c04║迦旃延白佛下，第二、辭不堪，為三：標、釋、結。今即標
X19n0343_p0179c05║不堪也。所以者何下，釋不堪，為二。今即第一、出被
X19n0343_p0179c06║呵之由。所以被呵者，佛昔為諸比丘說法，其還覆
X19n0343_p0179c07║佛語，故被呵也。問：其誦佛小乘語？為誦佛大乘語？
X19n0343_p0179c08║解云：誦佛小乘語，不解佛意故失也。所以不解小
X19n0343_p0179c09║乘意者，欲若聲聞人深。何者？明汝有得小乘，非但
X19n0343_p0179c10║不解大意，亦不解小乘意。何以故？既不解小大，豈
X19n0343_p0179c11║識大小？若是菩薩，識小大即識大小，菩薩則兩有，
X19n0343_p0179c12║聲聞則二無也。又非但不得意亦不得語，不得語
X19n0343_p0179c13║下云意豈得意，上之語若大若小、若意若語皆失。
X19n0343_p0179c14║所以爾者，欲顯都無有二乘耳。故法華云：十方佛
X19n0343_p0179c15║土中唯一佛乘也。問：聲聞有得心說無得法既被
X19n0343_p0179c16║呵，佛無得心說有得法亦應被呵。解云：不例。彼有
X19n0343_p0179c17║得心說無得法，無得法番成有得，是故被呵也。若
X19n0343_p0179c18║佛無得心說有得法，意不在有得，說有得為成無
X19n0343_p0180a01║得，是故不被呵也。言佛略說法要，我於後敷演其
X19n0343_p0180a02║義者，佛昔略說二法：一、生死法；二、涅槃法。生死即
X19n0343_p0180a03║有為無常法，涅槃無為常法。開此二法為三法，即
X19n0343_p0180a04║三法印涅槃寂滅，即寂滅印生死有為法無常，即
X19n0343_p0180a05║無常印一切法無我，無我印通生死涅槃也。復廣
X19n0343_p0180a06║三法為五，生死有四：無常、苦、空等。涅槃寂滅，佛略
X19n0343_p0180a07║說三，迦旃延廣說為。說廣為五二者，佛略說二，迦
X19n0343_p0180a08║旃延廣說二，乃至佛略說五。其廣說五，如解一無
X19n0343_p0180a09║常義、流動義、生滅義等，故云敷演其義也。
X19n0343_p0180a10║時維摩來下，第二、明能呵之旨。言無以生滅行心
X19n0343_p0180a11║說實相法者，釋者不同，今直解實相即無所得實
X19n0343_p0180a12║相之法，迦旃延有得生滅心說，故云無以生滅心
X19n0343_p0180a13║說實相法也。諸法畢竟不生不滅是無常義者，此句
X19n0343_p0180a14║難解，且問若不生滅是無常義者，亦應生滅是常
X19n0343_p0180a15║義及結（云云）。今明不生不滅是無常義者，只此無常
X19n0343_p0180a16║即不生不滅義。何者？今言無常非謂有無常，乃是
X19n0343_p0180a17║無有常故言於無常，此即破常故說無常，既無有
X19n0343_p0180a18║常何處有無常？如是無常無無常畢竟不生不滅
X19n0343_p0180a19║是無常義也。此義難行，故廣須經論證成。關中肇
X19n0343_p0180a20║師亦有此說，故彼云：言其非有者，明其非是有非
X19n0343_p0180a21║謂是非有，無亦爾。亦言其非常者，明其非是常非
X19n0343_p0180a22║謂是非常也。大智論云：有二無常：一者、無方便；二
X19n0343_p0180a23║者、有方便。無方便無常者，乃無有常猶有無常也。
X19n0343_p0180a24║若有方便無常者，無常本治常，既無有於常即知
X19n0343_p0180b01║無無常。兩句既淨，下去畢竟無遺故也。言經為證
X19n0343_p0180b02║者，即此文是無常破於常，既無有於常，亦復無無
X19n0343_p0180b03║常，故云不生不滅是無常義也。問：佛何故不雙說
X19n0343_p0180b04║無常無無常，但一無常耶？解云：說一無即是一切
X19n0343_p0180b05║無，若說一切無，即鈍根之人耳。若說一無了一切
X19n0343_p0180b06║無，即利根人也。言一無即一切無者，既無常即知
X19n0343_p0180b07║無無常，既無常無無常，即知無一切，故云一無即
X19n0343_p0180b08║一切無也。而今迦旃延雖知無有常，猶見有無常，
X19n0343_p0180b09║所以被呵。一句既然，餘句例爾。說是法時，諸比丘
X19n0343_p0180b10║得解脫者，明諸比丘雖知無有常，猶言有無常，猶
X19n0343_p0180b11║為無常見縛。今破無常脫常見，無無常脫無常見，
X19n0343_p0180b12║無此二見名得解脫，不無事得解脫也。餘例爾（云云）。
X19n0343_p0180b13║次一時追簡上不生不滅是無常義。若居士云：不
X19n0343_p0180b14║生不滅是無常。佛何意云：諸行無常是生滅法。若
X19n0343_p0180b15║爾，旃延得失，居士得意。居士解云：旃延得語。又得
X19n0343_p0180b16║語經：生滅無生滅，生滅（云云）。
X19n0343_p0180b17║○次第七命，阿那律所以呵者，前富樓那不識根
X19n0343_p0180b18║性故被呵，次迦旃延不識教意被呵，今阿那律天
X19n0343_p0180b19║眼神通故被呵，明聲聞神通非神通也。又前旃延
X19n0343_p0180b20║說法，今阿那律神通。說法即智慧，神通即福德。說
X19n0343_p0180b21║法非說法，智從何生？神通非神通，福德因何起？故
X19n0343_p0180b22║有今呵也。
X19n0343_p0180b23║佛告阿那律：汝行詣維摩詰問疾。
X19n0343_p0180b24║文為二：今第一如來命問疾阿那律，亦阿泥盧豆，
X19n0343_p0180c01║亦名阿樓駄，亦名阿那律，異名耳。此番無貧，亦云
X19n0343_p0180c02║如意，亦云善意剎利種，是佛從弟子。天眼，第一經
X19n0343_p0180c03║中云半頭天眼。言半頭天眼者，有二釋：一者云略
X19n0343_p0180c04║半甬頭見，若凡夫近珠子見，彼人半頭見也。二者
X19n0343_p0180c05║頭一半能見，故云半頭見，佛即遍頭見也。其所得
X19n0343_p0180c06║天眼者，其人五百世墮螺蜯中來，今生眼常睡。諸
X19n0343_p0180c07║比丘譏可，其即以竹圈圈其眼，眼即盲。後修禪定，
X19n0343_p0180c08║得色界四大怡身，故能見三千大千世界，如觀宰
X19n0343_p0180c09║中菓也。菴摩勒內外映徹而見。然大論云：極利根
X19n0343_p0180c10║辟支作意見三千大千世界。問：天眼與完眼為竝
X19n0343_p0180c11║用不？解云：若書日即竝用，若夜唯天眼見也。問：天
X19n0343_p0180c12║眼欲見，後時為轉不轉？解云：不轉作意即見。所以
X19n0343_p0180c13║爾者，天眼皮完不能障故也。
X19n0343_p0180c14║阿那律白佛言：世尊！我不堪任詣彼問疾。所以者
X19n0343_p0180c15║何？憶念我昔於一處經行，時有梵王名曰嚴淨，與萬
X19n0343_p0180c16║梵俱放淨光明，來詣我所稽首作禮，問我言：幾何阿
X19n0343_p0180c17║那律天眼所見？我即答言：仁者！吾見此釋迦牟尼佛
X19n0343_p0180c18║土三千大千世界，如觀掌中菴摩勒果。時維摩詰
X19n0343_p0181a01║來謂我言：唯，阿那律！天眼所見，為作相耶？無作相耶？
X19n0343_p0181a02║假使作相，則與外道五通等；若無作相，即是無為，不
X19n0343_p0181a03║應有見。世尊！我時默然。彼諸梵聞其言，得未曾有，即
X19n0343_p0181a04║為作禮而問曰：世孰有真天眼者？維摩詰言：有佛世
X19n0343_p0181a05║尊得真天眼，常在三昧，悉見諸佛國，不以二相。於是
X19n0343_p0181a06║嚴淨梵王及其眷屬五百梵天，皆發阿耨多羅三藐
X19n0343_p0181a07║三菩提心，禮維摩詰足已，忽然不現。故我不任詣
X19n0343_p0181a08║彼問疾。
X19n0343_p0181a09║阿那律白佛言下，第二、辭不堪，亦三：標、釋、結。今即
X19n0343_p0181a10║標。所以者何下，第二、釋不堪，為二：第一、出被呵之
X19n0343_p0181a11║由。何意被呵？由梵王問其眼、見其答，天眼因此而
X19n0343_p0181a12║致呵也。
X19n0343_p0181a13║時維摩詰來下，第二、明能呵之旨，為二：初定兩閞，
X19n0343_p0181a14║次結二難。今即雙定兩閞，為作相耶？為無作相耶？
X19n0343_p0181a15║言為作相者，取方圓色為作相見，取青黃色為作
X19n0343_p0181a16║相見，不取方圓青黃色為無作相見。二者、有眼為
X19n0343_p0181a17║能見，色為所見，有能有所為作相；無眼能見，無色
X19n0343_p0181a18║所見，無能無所為無作相見。是故今責為作相見、
X19n0343_p0181a19║無作相見也。假使作相下，第二、雙結難。若作相，即
X19n0343_p0181a20║與外道五通等。何者？外道亦作方圓青黃見能所
X19n0343_p0181a21║見，汝今亦作方圓青黃能所見，同見青黃，同是外
X19n0343_p0181a22║道。汝作青黃見既內，彼作青黃見亦內，等是內等
X19n0343_p0181a23║作相，等內等外，第三到難可尋。若無作相，第二難。
X19n0343_p0181a24║若無作相，不見青黃方圓，即無青黃方圓。若爾，即
X19n0343_p0181b01║是無為，不應有見。亦具三難：汝青黃既見，空無青
X19n0343_p0181b02║黃，空亦應見，同見同不見，第三到難。汝見空不見，
X19n0343_p0181b03║亦應空見汝不見也。次更來難，汝若作相即同外
X19n0343_p0181b04║道，若異外道無作無作相，無所見亦無眼，云何言
X19n0343_p0181b05║天眼見耶？此之兩閞嘿然無對。故肇師云：失對當
X19n0343_p0181b06║時，受屈二難也。又作相即有見，不作即無見，有無
X19n0343_p0181b07║二見耳。亦得責梵王，梵王是佛弟子故也。諸王聞
X19n0343_p0181b08║其言得未曾有即作禮者，諸梵既聞驚耳之說，故
X19n0343_p0181b09║有未曾之歎。又此諸梵亦得天眼見千世界，聞居
X19n0343_p0181b10║士此言歎未曾有，即問：世熟有真天眼者不？我與
X19n0343_p0181b11║阿那律是偽時，世誰是真天眼耶？維摩言有者，上
X19n0343_p0181b12║梵王問：有真天眼不？今答云：也。佛世尊得真天眼，
X19n0343_p0181b13║上標有，今出有人也。常在三昧見諸佛土不以二
X19n0343_p0181b14║相，次釋真天眼見諸佛國不以二相者，明見諸國
X19n0343_p0181b15║土宛然而無所見，無所見而見宛然，見不礙無見，
X19n0343_p0181b16║無見不礙見，不以二相，故不被呵。阿那律即不能
X19n0343_p0181b17║如此見，即不能無見，無見不能為見，故被呵也。餘
X19n0343_p0181b18║文句可尋也。
X19n0343_p0181b19║○次第八，命優婆離。其人所以被呵者，為持律故
X19n0343_p0181b20║被呵。明聲聞人智慧非智慧，神通非神通，持律非
X19n0343_p0181b21║持律，懺悔非懺悔。何者？小乘中五徧七聚，五徧初
X19n0343_p0181b22║徧不可懺，四徧可懺。七聚初聚不可懺，六聚可懺。
X19n0343_p0181b23║初徧聚如斷多羅樹頭，如針鼻穴，畢竟死人不可
X19n0343_p0181b24║復治。若大乘方等懺，悉皆除滅也。今除滅也。今優
X19n0343_p0181c01║婆離作小乘懺，此比丘是大乘根性，應聞大乘懺。
X19n0343_p0181c02║而優波離作小乘懺，故被呵也。
X19n0343_p0181c03║佛告優波離：汝行詣維摩詰問疾。
X19n0343_p0181c04║就文亦為二：今初、命問疾也。優波離，此云上首王
X19n0343_p0181c05║舍城賤人，今得羅漢，人無貴賤，道在即尊，故今命
X19n0343_p0181c06║也。
X19n0343_p0181c07║優波離白佛言：世尊！我不堪任詣彼問疾。所以者何？
X19n0343_p0181c08║憶念昔者，有二比丘犯律，行以為恥，不敢問佛，來問
X19n0343_p0181c09║我言：唯，優波離！我等犯律，誠以為恥，不敢問佛，願解
X19n0343_p0181c10║疑悔，得免斯咎。我即為其如法解說。
X19n0343_p0181c11║優波離白下，第二、辭不堪標、釋、結。今即標也。所以
X19n0343_p0181c12║者何下，第二、釋不堪為二。今即第一、出被呵之由。
X19n0343_p0181c13║有二比丘犯律，行者問：此比丘犯何罪耶？文中不
X19n0343_p0181c14║說輕重，從來云犯第二徧罪。何者？若是第一徧不
X19n0343_p0181c15║可懺，今既求懺，故知第二徧僧殘，而復似破初徧，
X19n0343_p0181c16║故比丘心疑，恐屬初徧，故問優波離也。不敢問佛，
X19n0343_p0181c17║問波離者有四：一者、佛威德尊重，如龍如火，故不
X19n0343_p0181c18║可輕輒問也；二者、從佛受得戒，今犯罪違本誓，親
X19n0343_p0182a01║言能持，今既犯罪，故不敢問也；三者、佛精識罪相，
X19n0343_p0182a02║恐即道是初徧，畢竟不可懺；四者、若往問佛，即大
X19n0343_p0182a03║眾彰顯，今礼問波離，故云不敢問佛。來問優波離，
X19n0343_p0182a04║優波離即依五徧七聚方法為其說，優波離未及
X19n0343_p0182a05║發言，居士即來呵之也。問：波離解律，故為滅罪？不
X19n0343_p0182a06║解為滅罪，即不可言波離不解律，其實解律也。問：
X19n0343_p0182a07║若其解律，波離依律滅罪，若使如此呵，波離不能
X19n0343_p0182a08║滅罪，即是呵律不能滅罪，即是呵佛不能罪也。解：
X19n0343_p0182a09║此有二義：一者、明自有宜聞小乘滅罪，今此比丘
X19n0343_p0182a10║是大乘根性，宜聞大乘法除滅，而波離為說小乘
X19n0343_p0182a11║故被呵，何閞世尊耶？二者、大之與小，如來方便，方
X19n0343_p0182a12║便開大為小，波離既不識大，亦不識小，所以被呵。
X19n0343_p0182a13║若是菩薩具足解大解小，小大竝是如來方便，開
X19n0343_p0182a14║金竝是如來方便，竝大乘故有。所以經云：毗尼學
X19n0343_p0182a15║者，即大乘學。若爾，即都無小乘，故波離說小乘法，
X19n0343_p0182a16║故是波離之過，豈是如來之失？
X19n0343_p0182a17║時維摩詰來謂我言：唯，優波離！無重增此二比丘罪，
X19n0343_p0182a18║當直除滅，勿擾其心。所以者何？彼罪性不在內，不在
X19n0343_p0182a19║外，不在中間。如佛所說：心垢故，眾生垢；心淨故，眾生
X19n0343_p0182a20║淨。心亦不在內，不在外，不在中間。如其心然，罪垢亦
X19n0343_p0182a21║然，諸法亦然，不出於如如。優波離！以心相得解脫時，
X19n0343_p0182a22║寧有垢不？我言：不也。維摩詰言：一切眾生心相無垢，
X19n0343_p0182a23║亦復如是。唯，優波離！妄想是垢，無妄想是淨；顛倒是
X19n0343_p0182a24║垢，無顛倒是淨；取我是垢，不取我是淨。優波離！一切
X19n0343_p0182b01║法生滅不住，如幻、如電；諸法不相待，乃至一念不住；
X19n0343_p0182b02║諸法皆妄見，如夢、如𦦨、如水中月、如鏡中像，以妄想
X19n0343_p0182b03║生。其知此者，是名奉律；其知此者，是名善解。於是二
X19n0343_p0182b04║比丘言：上智哉！是優波離所不能及，持律之上而不
X19n0343_p0182b05║能說。我答言：自捨如來，未有聲聞及菩薩能制其樂
X19n0343_p0182b06║說之辯，其智慧明達為若此也。時二比丘疑悔即除，
X19n0343_p0182b07║發阿耨多羅三藐三菩提心，作是願言：令一切眾生
X19n0343_p0182b08║皆得是辯。故我不任詣彼問疾。
X19n0343_p0182b09║時維摩來下，第二、明能呵之旨。言無重增比丘罪
X19n0343_p0182b10║者，波離重增此比丘罪，是故致呵。言重增罪者，第
X19n0343_p0182b11║一、明其已顛倒心作罪，見有心能作罪所作竟，而
X19n0343_p0182b12║波離復更為說於罪相，故云重增也。二者、其前作
X19n0343_p0182b13║罪，見有罪生；今波離為滅罪，見有罪滅。前見生即
X19n0343_p0182b14║有見，今見滅即無見，故重增也。當直除斷者，波離
X19n0343_p0182b15║即回斷，淨名直斷；波離回斷即回見，淨名直斷即
X19n0343_p0182b16║正觀。正觀者，即方等正觀懺，如大經并普賢觀經。
X19n0343_p0182b17║故大經耆婆云：大王！若聞如來所說無作無受，王
X19n0343_p0182b18║之重罪必當消滅。王言：作罪，為心作？為身作？為人
X19n0343_p0182b19║作？為法作？若心作，何者是心？若身作，何者是身？人、
X19n0343_p0182b20║法亦爾。王言：當受罪，令誰受罪？為心受？為身受？人、
X19n0343_p0182b21║法受耶？若心受，若箇是心？若身受，若箇是身？人、法
X19n0343_p0182b22║亦爾。如是無作無受，王罪即便清淨也。問：耆婆亦
X19n0343_p0182b23║云無作無受，六師亦云無作無受，故文云：無黑業。
X19n0343_p0182b24║無黑業報何異？解云：大異。何者？且引經答。故經云：
X19n0343_p0182c01║空見之人即為非有，有見之人即為非無也。然此
X19n0343_p0182c02║未足解難，今明利根者即便逈悟數節。何者？若定，
X19n0343_p0182c03║有見之人不應見空；若定空，有見之人不應見有。
X19n0343_p0182c04║若爾，故知不定有、不定無，非是有、非是無，畢竟清
X19n0343_p0182c05║淨也。亦如普賢觀云：若欲懺悔者，端坐念實相。實
X19n0343_p0182c06║相者，一切心行斷，無生亦無滅，寂滅如涅槃。豈同
X19n0343_p0182c07║六師無之見耶？故云當直除斷也。所以者何罪性
X19n0343_p0182c08║不在內外中間者，釋上無以重增其罪也。今明畢
X19n0343_p0182c09║竟責罪不可得，何得重為說罪相耶？言不在內外
X19n0343_p0182c10║中間者，六根為內、六塵為外、六識為中，六根中無
X19n0343_p0182c11║罪故不在內，六塵中無罪故不在外，六識中無故
X19n0343_p0182c12║不在中。尚無六根六塵，豈復在六識中耶？二者自
X19n0343_p0182c13║為內、他為外，自他合為中。如一淨境生貪，為從內
X19n0343_p0182c14║生、為從外生、為中間耶？若從內生，無境應生；若外
X19n0343_p0182c15║生，無心應生。離內外即無中間，故無從也。如佛所
X19n0343_p0182c16║說心垢故眾生垢下，彼謂若無罪，那有心？心為本，
X19n0343_p0182c17║本既有，寧無末？故今更破本如末，亦內外中間責
X19n0343_p0182c18║也。如其心然罪垢亦然諸法亦然者，廣類諸法，如
X19n0343_p0183a01║既無異，彼亦無別也。波離！以心相解脫時寧有垢
X19n0343_p0183a02║不者，彼謂聖心可爾，凡夫豈當然耶？是故今及問
X19n0343_p0183a03║波離：汝得羅漢第九解脫時頗有垢不？我言：不也。
X19n0343_p0183a04║得第九解脫豈當有垢？即是借所信無喻所信有，
X19n0343_p0183a05║令所信有同所信無，故一切眾生心相亦如是也。
X19n0343_p0183a06║唯優波離！妄相是垢者，釋疑。疑云：若一切眾生無
X19n0343_p0183a07║垢，今應不見，而今現見有垢，云何言無垢耶？亦不
X19n0343_p0183a08║得以解脫為列。解云：妄想故垢，無妄想即是淨也。
X19n0343_p0183a09║此具三到：妄想即想到，是垢即心到，取我即見到
X19n0343_p0183a10║也。次舉喻，所餘可尋，如文。
X19n0343_p0183a11║○第九、命羅睺羅。羅睺羅是佛之子，持戒第一，何
X19n0343_p0183a12║故復呵？解云：終是有所得顛倒，故被呵也。問：其為
X19n0343_p0183a13║何事被呵？為出家故被呵？問：此呵為當羅睺羅出
X19n0343_p0183a14║家？為不爾耶？解云：不呵羅睺羅，乃是呵其不識出
X19n0343_p0183a15║家，故被呵。何者？欲苦聲聞之深也。明聲聞之人智
X19n0343_p0183a16║慧、禪定、乞食、出家，皆非也。問：羅侯、羅孫，阿難是叔，
X19n0343_p0183a17║何故不前命叔，次命其孫，而前命其孫耶？解云：離
X19n0343_p0183a18║有叔、孫之異，而羅侯、羅若道若俗，皆大阿難。言俗
X19n0343_p0183a19║是大者，阿難與羅侯同是得道夜生，而羅云大六
X19n0343_p0183a20║年。何者？六年在腹故也。二者、羅云是君位，阿難是
X19n0343_p0183a21║臣位。何者？羅云是佛之子，佛應得金輪王也。羅云
X19n0343_p0183a22║即是金輪皇太子，嗣君之位，故大；阿難止是王，故
X19n0343_p0183a23║小。為此故，前列羅云，次列阿難也。言道大者，羅云
X19n0343_p0183a24║得上果，阿難在學地得初果。三者、羅云出家早，阿
X19n0343_p0183b01║難出家晚，年二十五始出家。又義，羅云是本，出家
X19n0343_p0183b02║持戒是本。為此故，前命羅云，次命阿難也。羅侯、羅
X19n0343_p0183b03║云覆障。所以言覆障者，六年在胎中，為胎所覆，故
X19n0343_p0183b04║云覆障。所以六年在胎者，從來言過去經塞鼠孔，
X19n0343_p0183b05║故六年在胎。大論云：有仙人入王國，輒飲王水，取
X19n0343_p0183b06║王楊枝，犯不與取，就王懺悔治罪。王見，即便入內，
X19n0343_p0183b07║六日五欲自娛，忘外仙人。仙人云：只應以此治我。
X19n0343_p0183b08║以六日在內，不出看仙人，故今生六年在胎也。問：
X19n0343_p0183b09║悉達為與耶輸作世事故有羅云，不作世事故有
X19n0343_p0183b10║羅云耶？有解云：不作世事，但悉達以指懸點腹，即
X19n0343_p0183b11║有羅云。復有解云：佛四月八日夜出家，爾日相師
X19n0343_p0183b12║語文王云：今夜當好備防，悉達太子今夜當出家
X19n0343_p0183b13║去。若不出家，明日七寶金輪自然而至。父王於是
X19n0343_p0183b14║更增妓樂採女，悉達太子欲心即動。淨居諸天見
X19n0343_p0183b15║此事，恐苦海長淪，無人濟者，即下變諸採女，猶若
X19n0343_p0183b16║死人，令太子生厭心。然後接菩薩，四天王捧馬足
X19n0343_p0183b17║踰城而去。只因爾夕欲動耶輸，即懷羅云身也。又
X19n0343_p0183b18║羅云亦云宮生。所以言宮生者，佛六年苦行，而耶
X19n0343_p0183b19║輸有身。諸釋氏恐耶輸陀外情有身，後生果似悉
X19n0343_p0183b20║達，故云宮生也。問：佛捨轉輪王位，捨金輪王位；羅
X19n0343_p0183b21║云亦捨轉輪王位，捨何輪位？解云：佛不出家，得金
X19n0343_p0183b22║輪王；羅云若不出家，得鐵輪王，王一天下。三藏部
X19n0343_p0183b23║執論云：鐵輪王出世，有白蓋覆一天下，十由旬虗
X19n0343_p0183b24║空地下神鬼屬也。故羅云應得鐵輪王，鐵輪亦轉，
X19n0343_p0183c01║故云捨轉輪王也。捨如此富貴出家尚被呵，豈況
X19n0343_p0183c02║即下凡夫耶？而今世人顛倒聰明兒，留紹繼家業，
X19n0343_p0183c03║愚鈍者出家，有如此者，莫容之也。
X19n0343_p0183c04║佛告羅睺羅：汝行詣維摩詰問疾。
X19n0343_p0183c05║文段如前。今初，命。
X19n0343_p0183c06║羅睺羅白佛言：世尊！我不堪任詣彼問疾。所以者
X19n0343_p0183c07║何？憶念昔時，毗耶離諸長者子來詣我所，稽首作禮，問
X19n0343_p0183c08║我言：唯！羅睺羅，汝佛之子，捨轉輪王位出家為道，其
X19n0343_p0183c09║出家者有何等利？我即如法為說出家功德之利。
X19n0343_p0183c10║時，維摩詰來謂我言：唯！羅睺羅！不應說出家功德之
X19n0343_p0183c11║利。所以者何？無利、無功德，是為出家。有為法者，可說
X19n0343_p0183c12║有利、有功德。夫出家者，為無為法，無為法中，無利、無
X19n0343_p0183c13║功德。羅睺羅！夫出家者，無彼、無此，亦無中間，離六十
X19n0343_p0183c14║二見，處於涅槃，智者所受，聖所行處，降伏眾魔，度五
X19n0343_p0183c15║道，淨五眼，得五力，立五根，不惱於彼，離眾雜惡，摧諸
X19n0343_p0183c16║外道，超越假名，出淤泥，無繫著，無我所，無所受，無擾
X19n0343_p0183c17║亂，內懷喜，護彼意，隨禪定，離眾過。若能如是，是真出
X19n0343_p0183c18║家。於是，維摩詰語諸長者子：汝等於正法中，宜共出
X19n0343_p0184a01║家。所以者何？佛世難值。諸長者子言：居士！我聞佛言：
X19n0343_p0184a02║父母不聽，不得出家。維摩詰言：然！汝等便發阿耨多
X19n0343_p0184a03║羅三藐三菩提心，是即出家，是即具足。爾時，三十二
X19n0343_p0184a04║長者子皆發阿耨多羅三藐三菩提心。故我不任
X19n0343_p0184a05║詣彼問疾。
X19n0343_p0184a06║次、辭不堪。辭不堪為三，今即標所以者何。釋不堪
X19n0343_p0184a07║為二：一、被呵由，如前文。時維摩來下，第二、明能呵
X19n0343_p0184a08║之旨也。前責羅云：汝言出家，若箇是出家，誰出家
X19n0343_p0184a09║耶？如大品舍利弗問彌勒：隨意迴向。彌勒答云：汝
X19n0343_p0184a10║令我答無，我何誰答無？人令答誰？今亦爾。若箇是
X19n0343_p0184a11║家、若箇是人，為言出家耶？若言有家，為心是家？為
X19n0343_p0184a12║身是家？人是家？法是家？若心是家、若箇是心？若身
X19n0343_p0184a13║為家、若箇是身？人、法亦爾。責出亦爾。汝為令心出
X19n0343_p0184a14║家，無心何所出？為令身出，無身何所出？人、法亦爾。
X19n0343_p0184a15║如是責出家不可得。又本自不入，今何所出？無出
X19n0343_p0184a16║出入，如中論不來不去也。問：若無出無入，應無出
X19n0343_p0184a17║家。解云：若如此而了不出不入，即有出家也。然復
X19n0343_p0184a18║有兩種出家：一者、出形家；二者、出心家。形家者，即
X19n0343_p0184a19║田宅妻子為形家。今能割愛辭親、被緇入道，為出
X19n0343_p0184a20║形家。而今世雖云出形家，非謂出家。何者？雖捨妻
X19n0343_p0184a21║子眷屬，復為弟子深房已，復為此等縛，何謂出家？
X19n0343_p0184a22║乃是移家耳。二者、出心家。愛見諸煩惱為心家，若
X19n0343_p0184a23║能斷諸見愛，即出心家。雖復出此二家，復有礙、無
X19n0343_p0184a24║礙。無礙者，即是出家人已勉父母之礙，即是出於
X19n0343_p0184b01║形家，應修出心家。何者？出形家為出心家前方便
X19n0343_p0184b02║耳。出心家為本，今既得出形家，應為出心家也。言
X19n0343_p0184b03║有礙者，即是父母不聽，不得出家，應須為說出心
X19n0343_p0184b04║家也。而羅云今被呵：此諸長者不得形出家，應為
X19n0343_p0184b05║說出心家，不應為說出形家。而羅云不應為說出
X19n0343_p0184b06║形家而為說，應為說出心家而不說，是故被呵也。
X19n0343_p0184b07║所餘文句可尋。於是維摩詰：長者子，汝等於正
X19n0343_p0184b08║法中，宜共出家。問：維摩知其不得出形家，云何勸
X19n0343_p0184b09║出形家耶？解云：維摩知其不得出形家，今勸其出
X19n0343_p0184b10║家，為出心家前方便。既勸其出形家，知其應答不
X19n0343_p0184b11║得出家，因爾即為說出心家之法，故前勸也。我聞
X19n0343_p0184b12║佛言：父母不聽，不得出家者，此出𧧪𧧪中，有人就
X19n0343_p0184b13║諸比丘乞出家，諸比丘即為剃頭波家。父母眷屬
X19n0343_p0184b14║即來呵，諸比丘便啟淨飯王。王云：悉達多偷出家
X19n0343_p0184b15║去，使我煩惱。今去欲出家者，父母不聽，不得出家。
X19n0343_p0184b16║佛言：如父王勅。故云佛言父母不聽，不得出家也。
X19n0343_p0184b17║又侓毗婆沙云：佛初成道還，羅云覔佛，就佛覔法。
X19n0343_p0184b18║佛即將還寺：我有菩提，汝用不？彼云：用。佛即度出
X19n0343_p0184b19║家，父王即立制不聽也。
X19n0343_p0184b20║○第十、次命阿難問疾。其人所以被呵者，無由於
X19n0343_p0184b21║佛。何者？由佛疾故，命阿難乞乳。若使如此，佛命阿
X19n0343_p0184b22║難乞乳。既呵阿難，即是呵佛。何意爾耶？解云：佛所
X19n0343_p0184b23║以現疾者，凡為二事：一者、為顯如來法身。二者、為
X19n0343_p0184b24║破慳貪梵志。為顯法身者，有二種迷到之人：一者、
X19n0343_p0184c01║即凡夫之徒，取耳目言：佛與吾無異。何者？我有疾、
X19n0343_p0184c02║病、利、衰。佛亦有八種罪報：頭痛、金、鏘、馬、麥等。我有
X19n0343_p0184c03║食即憙，無食即愁。佛亦爾，乞得即飽，不得便飢。與
X19n0343_p0184c04║我何異？但智慧身色有勝耳。此即凡夫人謂如此。
X19n0343_p0184c05║二者、即小乘羅漢人謂：如來亦與吾無異。佛有生、
X19n0343_p0184c06║住、滅，我亦有生、住、滅。我須衣食，佛亦爾。我斷三界
X19n0343_p0184c07║煩惱盡，佛亦爾。所以有異者，唯長斷習氣身，智慧
X19n0343_p0184c08║為勝，同為三相所遷。三者、為末世四時、五時求如
X19n0343_p0184c09║來生劣想，謂是無常教。此即信五時教，毀居士也。
X19n0343_p0184c10║為有此二迷，是故如來現疾，使阿難乞乳，令維摩
X19n0343_p0184c11║呵，廣如來法身。故云：阿難示失，彰眾人過。居士高
X19n0343_p0184c12║呵，開法身之唱。寄迹乞乳，息波慳貪。假屈阿難，鄙
X19n0343_p0184c13║聲聞之劣。為眾人有，迷阿難。同眾人迷，呵阿難。即
X19n0343_p0184c14║呵此迷，故廣開如來法身功德。二者復欲化彼慳
X19n0343_p0184c15║貪梵志，是故乞乳。阿難受屈，即自鄙聲聞、高楊菩
X19n0343_p0184c16║薩也。言化彼慳貪者，毗耶國有梵志名梵摩耶利，
X19n0343_p0184c17║有五百弟子，大富大慳，作大網覆一宅，全飛鳥常
X19n0343_p0184c18║𢔀家中穀米。如來欲化彼故，命阿難就彼乞乳。凡
X19n0343_p0185a01║有七聖：一者如來現疾，二者阿難乞乳，三者居士
X19n0343_p0185a02║呵，四者空中聲告，五牛母說偈，六牛子說偈，七化
X19n0343_p0185a03║人來為搆乳。阿難來彼乞乳，正值其與五百弟子
X19n0343_p0185a04║出，欲覔國王。阿難既捉鉢來，其即問：來何所索？阿
X19n0343_p0185a05║難云：世尊身小有疾，須小乳。梵志嘿然思惟：我若
X19n0343_p0185a06║與即失乳，若不與恐諸弟子笑我堅。即便指示弊
X19n0343_p0185a07║惡之牛，令阿難自搆。然指其惡牛者，欲令牛觸歟，
X19n0343_p0185a08║阿難恥辱世尊也。二者此牛弊惡，阿難必不能得。
X19n0343_p0185a09║汝自不能得，我無慳過，故指也。阿難安徐至牛所，
X19n0343_p0185a10║牛母即便說偈，託慳貪過，歎佛功德。牛子亦爾。阿
X19n0343_p0185a11║難既出家人，無客自搆，即有化人來為阿難搆乳。
X19n0343_p0185a12║梵志見歎未曾有，即便信敬，無量人發心。此廣出
X19n0343_p0185a13║乳光經，此經有數紙也。
X19n0343_p0185a14║佛告阿難：汝行詣維摩詰問疾。
X19n0343_p0185a15║阿難，此云歡喜。支道林云：博父又云無熱，何者無
X19n0343_p0185a16║也？文段如前。今即命問疾。
X19n0343_p0185a17║阿難白佛言：世尊！我不堪任詣彼問疾。所以者何？
X19n0343_p0185a18║憶念昔時，世尊身小有疾，當用牛乳。我即持鉢，詣大
X19n0343_p0185a19║婆羅門家門下立。時維摩詰來謂我言：唯！阿難！何
X19n0343_p0185a20║為晨朝持鉢住此？我言：居士！世尊身小有疾，當用牛
X19n0343_p0185a21║乳，故來至此。維摩詰言：止！止！阿難！莫作是語。如來身
X19n0343_p0185a22║者，金剛之體，諸惡已斷，眾善普會，當有何疾？當有何
X19n0343_p0185a23║惱？默往！阿難！勿謗如來，莫使異人聞此麤言，無令大
X19n0343_p0185a24║威德諸天及他方淨土諸來菩薩得聞斯語。阿難！轉
X19n0343_p0185b01║輪聖王以少福故，尚得無病，豈況如來無量福會普
X19n0343_p0185b02║勝者哉！行矣！阿難！勿使我等受斯恥也。外道梵志若
X19n0343_p0185b03║聞此語，當作是念：何名為師，自疾不能救，而能救諸
X19n0343_p0185b04║疾人？可密速去，勿使人聞。當知，阿難！諸如來身即是
X19n0343_p0185b05║法身，非思欲身。佛為世尊，過於三界；佛身無漏，諸漏
X19n0343_p0185b06║已盡；佛身無為，不墮諸數。如此之身，當有何疾？時我，
X19n0343_p0185b07║世尊！實懷慚愧，得無近佛而謬聽耶？即聞空中聲曰：
X19n0343_p0185b08║阿難！如居士言，但為佛出五濁惡世，現行斯法，度脫
X19n0343_p0185b09║眾生。行矣！阿難！取乳勿慚。世尊！維摩詰智慧辯才為
X19n0343_p0185b10║若此也。是故不任詣彼問疾。
X19n0343_p0185b11║次辭不堪為三，今即標。所以者何？釋不堪為二，今
X19n0343_p0185b12║即第一、被呵之由。如前所述問佛在何處疾，佛爾
X19n0343_p0185b13║時音樂樹下去婆羅門家極近也。時維摩下，第二、
X19n0343_p0185b14║能呵之旨。阿難晨朝持鉢詣婆羅門下，淨名問阿
X19n0343_p0185b15║難：何故此答云世尊身小有疾，當用牛乳我來乞
X19n0343_p0185b16║乳？居士即呵：止止，莫作此語。若使智人聞之知汝
X19n0343_p0185b17║不達，愚人聞之謂如來實病，故云止止也。一經本
X19n0343_p0185b18║云嘿往，一云嘿住，皆有其義也。轉輪聖王以少福
X19n0343_p0185b19║尚無病者，舉劣況勝。阿難轉輪王下凡尚無病，豈
X19n0343_p0185b20║況如來極聖而有病？如來身即法身者，此句由來
X19n0343_p0185b21║人義壞。招提云此經第二時教，開善云第三時教，
X19n0343_p0185b22║雖第三第二不同，同明佛身無常。今云即法身非
X19n0343_p0185b23║思欲，非有漏是無為，無為即常身也。若言此中云
X19n0343_p0185b24║無為是有為者，亦應此中云無漏即是有漏，及結
X19n0343_p0185c01║此中云無漏定是無漏，亦應此中云無為定是無
X19n0343_p0185c02║為。又難此中云如來非思欲，如來定非思欲，此中
X19n0343_p0185c03║云無為定是無為，由來同阿難之失也。得無近佛
X19n0343_p0185c04║而謬聽耶？阿難聞此言迴皇無中，衛命於彼被呵
X19n0343_p0185c05║於此，彼此網然進退遺各，將非如來無於此言我
X19n0343_p0185c06║謬領邪？即聞空中聲雙解二人，如居士言但為佛
X19n0343_p0185c07║出五濁化彼慳貪，現行斯事非謬領也。此即二人
X19n0343_p0185c08║竝得，居士得常方便，阿難得無常方便，故二人得
X19n0343_p0185c09║二人俱失，如來非常非無常，故具四句也。餘如
X19n0343_p0185c10║文。
X19n0343_p0185c11║如是五百大弟子，各各向佛說其本緣，稱述維摩詰
X19n0343_p0185c12║所言，皆曰：不任詣彼問疾。
X19n0343_p0185c13║如是五百下，大段第二、總義。五百，聲聞也。
X19n0343_p0185c14║
X19n0343_p0185c15║維摩經疏第二