X19n0343_p0227a16║
X19n0343_p0227a17║
X19n0343_p0227a18║
X19n0343_p0227a19║維摩經疏第五（原本此卷但尾有題，首直置品號如第四卷，今例上安題）
X19n0343_p0227a20║胡　吉藏　撰
X19n0343_p0227a21║入不二法門品第九
X19n0343_p0227a22║入不二法品第九。廣說二智有五品三品已竟，
X19n0343_p0227a23║今即第四品明入不二法門。所以有此品來者，有
X19n0343_p0227a24║近有遠。言近意者，乃是淨名現權之本意，復是文
X19n0343_p0227b01║殊問疾之所由。所以言是淨名現疾之本意，復是
X19n0343_p0227b02║文殊問疾之所由者，解云：若不為令眾生入不二，
X19n0343_p0227b03║淨名即不現疾，文殊亦不問難；只為令眾生入不
X19n0343_p0227b04║二之道，故淨名現疾，文殊問疾。是故淨名本意，文
X19n0343_p0227b05║殊問疾所由也。言遠意者，乃是三世十方諸佛正
X19n0343_p0227b06║意。何者？三世十方諸佛陳言吐教雖復無量，終為
X19n0343_p0227b07║顯一道。故華嚴云：文殊法常爾，法王唯一法，一切
X19n0343_p0227b08║無礙人，一道出生死也。問：三世十方諸佛唯是一
X19n0343_p0227b09║道，何故說種種教耶？解云：雖說種種教，終為一道；
X19n0343_p0227b10║說種種，不為種種；說種種，為表一道。法華云：雖說
X19n0343_p0227b11║種種乘，終為一乘。故不二之法是三世十方諸佛
X19n0343_p0227b12║本意也。又近意從上兩品生，前觀眾生，下化眾生；
X19n0343_p0227b13║佛道品，上求佛道。今此品即泯之，明雖化眾生，實
X19n0343_p0227b14║無眾生可化；雖求佛道，實無佛道可求。顯眾生佛
X19n0343_p0227b15║不二，是故今明不二也。此即是牧入義。上雖有如
X19n0343_p0227b16║此方便，皆為不二，故是牧人。若望後，即是出用義。
X19n0343_p0227b17║因不二故，能出生一切方便。又前後各有出用、牧
X19n0343_p0227b18║入也。然大師商略此品有兩種二及三種三。言兩
X19n0343_p0227b19║種二者，一種二，即是三十三菩薩說入不二，五千
X19n0343_p0227b20║悟入不二。由三十三菩薩說入不二，五千菩薩悟
X19n0343_p0227b21║入不二。由五千應入不二，故卅三說入不二，即是
X19n0343_p0227b22║緣教相稱，應病授藥如法服行也。復一種二者，
X19n0343_p0227b23║明三十二菩薩以言顯不二，淨名無言顯不二。此
X19n0343_p0227b24║言無言竝是教門。何以故？竝能開道益物故。言無
X19n0343_p0227c01║言竝教不如他，言說是教、無言非教。今明竝是教，
X19n0343_p0227c02║因言悟言既是教，因無言悟無言豈非教？故皆其
X19n0343_p0227c03║教也。只此言無言即是不二，言是無言、言無言是
X19n0343_p0227c04║言無、言無言、言非言、言無言、非無言、非言非無言、
X19n0343_p0227c05║非語非嘿，即入不二也。言三種三者，第一種三者，
X19n0343_p0227c06║明此三十三菩薩入不二，凡有三位：初三十一菩
X19n0343_p0227c07║薩說二入不二，文殊說二不二入非二非不二，次
X19n0343_p0227c08║淨名從非二非不二入非非二非非不二。問：若爾，
X19n0343_p0227c09║前三十一菩薩是入不二，今何故通言入不二耶？
X19n0343_p0227c10║解云：入不二有兩種：若初三十一菩薩以生滅為
X19n0343_p0227c11║二、成滅為不二，從生滅二入不生滅不二；文殊蹹
X19n0343_p0227c12║前二不二竝成二，非二非不二乃為不二，從此二
X19n0343_p0227c13║不二入非二非不不二也；淨名蹹非二非不二併
X19n0343_p0227c14║成二，非非二非非不二為不二，從非二非不二入
X19n0343_p0227c15║非非二非非不二。雖復重復不同，終是從二入不
X19n0343_p0227c16║二。如由來三節二諦，初有為世諦，無為真諦；次有
X19n0343_p0227c17║無為世諦，非有無為真諦；次二不二為世諦，非二
X19n0343_p0227c18║非不二為真諦。雖有三節，不出二諦也。第二種三
X19n0343_p0228a01║者，前三十一菩薩謂不二可言，故言於不二；文殊
X19n0343_p0228a02║知不二無言，而言於不二，即言於無言；淨名知不
X19n0343_p0228a03║二無言，不言於不二，即是無言於無言。此即三句，
X19n0343_p0228a04║諸菩薩即言淨名無言，文殊亦言亦無言也。所以
X19n0343_p0228a05║三十一菩薩謂不二可言於不二者，其聞淨名命
X19n0343_p0228a06║說不二，眾菩薩即說不二，故謂不二可言，言於不
X19n0343_p0228a07║二，即言於言也。次文殊知不二無言，淨名無所命，
X19n0343_p0228a08║眾菩薩無所說。雖知如此，而不能無言於無言，言
X19n0343_p0228a09║於無言，言於無言，說不可說也。淨名知不二無言，
X19n0343_p0228a10║而嘿然無言於不二，無言於不二，不二之極也。第
X19n0343_p0228a11║三種三者，前三十一菩薩破二明不二，而不能知
X19n0343_p0228a12║能破所破不二。次文殊了生死涅槃等不二，亦了
X19n0343_p0228a13║能破所破不二，無二所破，無不二能破。雖知無破
X19n0343_p0228a14║不破可言，而言無破無不破也。次淨名知無破不
X19n0343_p0228a15║破可言，而無言於無言，無言於無破不破也。然入
X19n0343_p0228a16║不二門難解，從來云：入不二法門，二為不二門，因
X19n0343_p0228a17║二入不二，故二為不二門。今責：既云不二門，云何
X19n0343_p0228a18║云二為不二門？若二為不二門，應言入二門，而今
X19n0343_p0228a19║云入不二法門，何得二為不二門耶？此言自屈。又
X19n0343_p0228a20║更竝：若言入不二法門，二為不二門者，不思議解
X19n0343_p0228a21║脫法門更以何為門？不思議解脫法門即不思議
X19n0343_p0228a22║解脫法為門，即應入不二法門即不二法為門，不
X19n0343_p0228a23║二法門遂以二為門者，解脫法門應繫縛為門。反
X19n0343_p0228a24║竝（云云）。若此義懷，淨名現疾、文殊問疾竝懷，何但此
X19n0343_p0228b01║二懷，十方諸佛本意亦懷也。問：若不用二為不二
X19n0343_p0228b02║門，用不二為門耶？此亦不可。若不二為門者，入何
X19n0343_p0228b03║處？從何而入？若入實相，實相只是不二，乃是實相
X19n0343_p0228b04║入實相，不二入不二耳。又責：不二是所入，從何而
X19n0343_p0228b05║入？若不以因二入不二，亦不得因教悟理。反結云：
X19n0343_p0228b06║今解具有三義：一者、明因二悟入不二，二為不二
X19n0343_p0228b07║門，故云入不二門。何者？此二若是二，故二二不得
X19n0343_p0228b08║入不二，二非不二門，此是不二，故因此不二二入
X19n0343_p0228b09║二不二，故不二二為二不二門也。此具明約能化
X19n0343_p0228b10║所化，若約能化，即說二表不二，故二為不二門。如
X19n0343_p0228b11║三十一菩薩表不二說二門，亦如如來說二諦教
X19n0343_p0228b12║表不二理，二諦為理門。故大經云：如是二語為了
X19n0343_p0228b13║一語。此約能化也。約所化，即因此二了悟不二，因
X19n0343_p0228b14║教悟理，能化約表為門，所化約悟入為門也。二者、
X19n0343_p0228b15║即用此二不二為門。何者？明聖道即未曾二不二、
X19n0343_p0228b16║非二非不二，今假說不二為令悟道，即詺不二為
X19n0343_p0228b17║門，此亦得約能化所化。約能化，即說不二為表於
X19n0343_p0228b18║道，故不二教為道門。故中論序云：實非名不悟，寄
X19n0343_p0228b19║中以宣之。此教為理門，亦得不二入非二非不二，
X19n0343_p0228b20║不二為非二非不二門也。約所化者，因不二教悟
X19n0343_p0228b21║入不二之道，故不二為門也。三者、即此不二為法
X19n0343_p0228b22║門。如華嚴有種種法門亦爾，即不二為二，竝異上
X19n0343_p0228b23║之二釋。何者？不二即是門，故異上二為不二門；入
X19n0343_p0228b24║此不二更無所入，故異第二釋。今釋就義以辨。言
X19n0343_p0228c01║不二門者，只道之別名。此不二之道通而無滯為
X19n0343_p0228c02║門，不二可軌為法，悟此不二名之為入，亦具能化
X19n0343_p0228c03║所化。三十三菩薩說不二，諸菩薩悟入不二也。此
X19n0343_p0228c04║中有三十三菩薩說。問者云：何意頓有三十三菩
X19n0343_p0228c05║薩說？解云：眾生迷病不同即悟差別，故須多種，設
X19n0343_p0228c06║多種藥治病差故也。
X19n0343_p0228c07║爾時，維摩詰謂眾菩薩言：諸仁者！云何菩薩入不二
X19n0343_p0228c08║法門？各隨所樂說之。
X19n0343_p0228c09║就此卅三菩薩為三。第一淨名請眾菩薩說眾菩
X19n0343_p0228c10║薩詡，即請一詡多。第二眾菩薩請文殊詡，即是請
X19n0343_p0228c11║多詡一。第三文殊請居士詡，即請一詡一。今則第
X19n0343_p0228c12║一初請如文。
X19n0343_p0228c13║會中有菩薩名法自在，說言：諸仁者！生、滅為二，法本
X19n0343_p0228c14║不生，今則無滅。得此無生忍，是為入不二法門。
X19n0343_p0228c15║會中有菩薩下，第二、眾菩薩受請說不二。所以初
X19n0343_p0228c16║法自在，應命而說者，此菩薩既於法自在，故命初
X19n0343_p0228c17║說也。就此中有二：第一、標人名；第二、說入不二法。
X19n0343_p0228c18║今則標名也。生滅為二下，第二、說入不二法。就此
X19n0343_p0229a01║復為二：第一、明不二；第二、解入。明生滅為二，法本
X19n0343_p0229a02║不生，今則無滅，不生不滅，此是明不二。得此無生
X19n0343_p0229a03║法忍，是為入不二法門，即是解入。乃知法本不生，
X19n0343_p0229a04║今即無滅，是不二眾生云何得入？是故今明得無
X19n0343_p0229a05║生法忍，能入不二法門。所以前明不二，次釋也。問：
X19n0343_p0229a06║亦得前入後不二不？解云：不得要前說不二，後乃
X19n0343_p0229a07║入不二。何者？入本入不二，前未有不二，何所言入？
X19n0343_p0229a08║故前須明不二，後明入也。問：若爾，前題應云不二
X19n0343_p0229a09║入門，既云入不二法門，應初入後不二。解云：亦得
X19n0343_p0229a10║云不二入法門。大論引此經云：如毗摩經？不二入
X19n0343_p0229a11║法門品也。但今約能化、所化異。若約能化，即前不
X19n0343_p0229a12║二，後入應云不二入門；若約所化，入不二法門。今
X19n0343_p0229a13║文約能化，故前明不二，後辨入題中，從所化悟入
X19n0343_p0229a14║為名，故云入不二也。問：此云法本不生，今則無滅
X19n0343_p0229a15║不二者，此為破生滅明無生滅，為因緣生滅無生
X19n0343_p0229a16║滅耶？解云：具二義：一者、即因緣生滅是無生滅，此
X19n0343_p0229a17║生滅是不生滅，故生滅即不生滅，此約能化也；二
X19n0343_p0229a18║者、生滅明無生滅，此約所化。實無生滅，眾生倒謂
X19n0343_p0229a19║有生滅，如經愚者謂二，智者了達無二，此只是一
X19n0343_p0229a20║人。向迷謂二，悟即不二，生滅轉為無生滅也。問：既
X19n0343_p0229a21║生滅無生滅，云何但言無生忍？雙語應雙得。解云：
X19n0343_p0229a22║此言無生忍，非是生滅中生，此生即通。何者？於生
X19n0343_p0229a23║不生心，於滅不生心，一切不生心，故名無生法忍也。
X19n0343_p0229a24║德守菩薩曰：我、我所為二，因有我故便有我所，若無
X19n0343_p0229b01║有我則無我所，是為入不二法門。不眴菩薩曰：受、不
X19n0343_p0229b02║受為二，若法不受則不可得，以不可得故無取無捨、
X19n0343_p0229b03║無作無行，是為入不二法門。德頂菩薩曰：垢、淨為二，
X19n0343_p0229b04║見垢實性則無淨相，順於滅相，是為入不二法門。善
X19n0343_p0229b05║宿菩薩曰：是動、是念為二，不動則無念，無念即無分
X19n0343_p0229b06║別，通達此者是為入不二法門。善眼菩薩曰：一相、無
X19n0343_p0229b07║相為二，若知一相即是無相，亦不取無相入於平等，
X19n0343_p0229b08║是為入不二法門。玅臂菩薩曰：菩薩心、聲聞心為二，
X19n0343_p0229b09║觀心相空如幻化者，無菩薩心、無聲聞心，是為入不
X19n0343_p0229b10║二法門。弗沙菩薩曰：善、不善為二，若不起善、不善，入
X19n0343_p0229b11║無相際而通達者，是為入不二法門。師子菩薩曰：罪、
X19n0343_p0229b12║福為二，若達罪性則與福無異，以金剛慧決了此相
X19n0343_p0229b13║無縛無解者，是為入不二法門。師子意菩薩曰：有漏、
X19n0343_p0229b14║無漏為二，若得諸法等則不起漏、不漏想，不著於相
X19n0343_p0229b15║亦不住無相，是為入不二法門。淨解菩薩曰：有為、無
X19n0343_p0229b16║為為二，若離一切數則心如虗空，以清淨慧無所礙
X19n0343_p0229b17║者，是為入不二法門。那羅延菩薩曰：世間、出世間為
X19n0343_p0229b18║二，世間性空即是出世間，於其中不入不出、不溢不
X19n0343_p0229b19║散，是為入不二法門。善意菩薩曰：生死、涅槃為二，若
X19n0343_p0229b20║見生死性則無生死，無縛無解不然不滅，如是解者
X19n0343_p0229b21║是為入不二法門。現見菩薩曰：盡、不盡為二，法若究
X19n0343_p0229b22║竟盡、若不盡皆是無盡相，無盡相即是空，空則無有
X19n0343_p0229b23║盡、不盡相。如是入者，是為入不二法門。普守菩薩曰：
X19n0343_p0229b24║我、無我為二。我尚不可得，非我何可得？見我實性者，
X19n0343_p0229c01║不復起二，是為入不二法門。電天菩薩曰：明、無明為
X19n0343_p0229c02║二。無明實性即是明，明亦不可取，離一切數，於其中
X19n0343_p0229c03║平等無二者，是為入不二法門。喜見菩薩曰：色、色空
X19n0343_p0229c04║為二。色即是空，非色滅空，色性自空。如是受、想、行、識、
X19n0343_p0229c05║識空為二。識即是空，非識滅空，識性自空。於其中而通
X19n0343_p0229c06║達者，是為入不二法門。明相菩薩曰：四種異、空種異
X19n0343_p0229c07║為二。四種性即是空種性，如前際、後際空故，中際亦
X19n0343_p0229c08║空。若能如是知諸種性者，是為入不二法門。玅意菩
X19n0343_p0229c09║薩曰：眼、色為二。若知眼性，於色不貪、不恚、不癡，是名
X19n0343_p0229c10║寂滅。如是耳、聲、鼻、香、舌、味、身、觸、意、法為二。若知意性，
X19n0343_p0229c11║於法不貪、不恚、不癡，是名寂滅。安住其中，是為入不
X19n0343_p0229c12║二法門。無盡意菩薩曰：布施、迴向一切智為二。布施
X19n0343_p0229c13║性即是迴向一切智性。如是持戒、忍辱、精進、禪定、智
X19n0343_p0229c14║慧、迴向一切智為二。智慧性即是迴向一切智性。於
X19n0343_p0229c15║其中入一相者，是為入不二法門。深慧菩薩曰：是空、
X19n0343_p0229c16║是無相、是無作為二。空即無相，無相即無作。若空、無
X19n0343_p0229c17║相、無作，則無心、意、識。於一解脫門即是三解脫門者，
X19n0343_p0229c18║是為入不二法門。寂根菩薩曰：佛、法、眾為二。佛即是
X19n0343_p0229c19║法，法即是眾。是三寶皆無為相，與虗空等，一切法亦
X19n0343_p0229c20║爾。能隨此行者，是為入不二法門。心無礙菩薩曰：身、
X19n0343_p0229c21║身滅為二。身即是身滅。所以者何？見身實相者，不起
X19n0343_p0229c22║見身及見滅身，身與滅身無二無分別，於其中不驚
X19n0343_p0229c23║不懼者，是為入不二法門。上善菩薩曰：身、口、意業為
X19n0343_p0229c24║二。是三業皆無作相，身無作相即口無作相，口無作
X19n0343_p0230a01║相即意無作相，是三業無作相即一切法無作相。能
X19n0343_p0230a02║如是隨無作慧者，是為入不二法門。福田菩薩曰：福
X19n0343_p0230a03║行、罪行、不動行為二。三行實性即是空，空則無福行、
X19n0343_p0230a04║無罪行、無不動行，於此三行而不起者，是為入不二
X19n0343_p0230a05║法門。華嚴菩薩曰：從我起二為二。見我實相者不起
X19n0343_p0230a06║二法，若不住二法則無有識，無所識者是為入不二
X19n0343_p0230a07║法門。德藏菩薩曰：有所得相為二。若無所得則無取
X19n0343_p0230a08║捨，無取捨者是為入不二法門。月上菩薩曰：闇與明
X19n0343_p0230a09║為二。無闇無明則無有二。所以者何？如入滅受想定
X19n0343_p0230a10║無闇無明，一切法相亦復如是，於其中平等入者，是
X19n0343_p0230a11║為入不二法門。寶印手菩薩曰：樂涅槃、不樂世間為
X19n0343_p0230a12║二。若不樂涅槃、不厭世間則無有二。所以者何？若有
X19n0343_p0230a13║縛則有解，若本無縛其誰求解？無縛無解則無樂厭，
X19n0343_p0230a14║是為入不二法門。珠頂王菩薩曰：正道、邪道為二。住
X19n0343_p0230a15║正道者則不分別是邪是正，離此二者是為入不二
X19n0343_p0230a16║法門。槃實菩薩曰：實、不實為二。實見者尚不見實，何
X19n0343_p0230a17║況非實？所以者何？非肉眼所見、慧眼乃能見，而此慧
X19n0343_p0230a18║眼無見無不見，是為入不二法門。
X19n0343_p0230a19║不眴菩薩亦二：初明能說，次明不二。法不眴者，此
X19n0343_p0230a20║菩薩眼不眴，如帝釋眼不眴也。又此菩薩得念佛
X19n0343_p0230a21║三昧，在前見法故不眴。三者、常得正觀無有錯，故
X19n0343_p0230a22║云不眴也。受不受者，有三義：一者、有所得有所受
X19n0343_p0230a23║著，若無所得無所受著為無所受，菩薩了此不二
X19n0343_p0230a24║也。二者、明心能領受為受境，不能領受名不受，今
X19n0343_p0230b01║菩薩了境智不二也。三者、如雜心舍利弗毗曇，明
X19n0343_p0230b02║十八界攝一切盡，十八界中九不受領，餘通受無
X19n0343_p0230b03║受，今摩訶衍了此諸法受不受不二也。所餘類爾
X19n0343_p0230b04║可知也。
X19n0343_p0230b05║如是諸菩薩各各說已，問文殊師利：何等是菩薩入
X19n0343_p0230b06║不二法門？文殊師利曰：如我意者，於一切法無言無
X19n0343_p0230b07║說、無示無識、離諸問答，是為入不二法門。
X19n0343_p0230b08║如是眾菩薩各巳下三節中，第一一人請眾人詡，
X19n0343_p0230b09║即別請總詡竟。今即第二眾人請一人詡，總請別
X19n0343_p0230b10║詡。今則請為二：初結，次正請。所以眾菩薩請文殊
X19n0343_p0230b11║者，或可眾菩薩位行淺、文殊位行深，故請文殊。說
X19n0343_p0230b12║二者，文殊既是銜命對揚之人，故請。說三者，上說
X19n0343_p0230b13║二不二淺，今復欲轉節說非二非不二，故別請。若
X19n0343_p0230b14║還是前人，恐說還同前說，為是故別請也。文殊曰：
X19n0343_p0230b15║第二答。此答泯前諸菩薩，諸菩薩雖知生滅等不
X19n0343_p0230b16║二，謂菩薩能說不二是所說。又言眾菩薩是示、大
X19n0343_p0230b17║眾是聽，又見淨名問、眾菩薩答，終有能所還是二
X19n0343_p0230b18║見，故今文殊泯之未曾有。眾菩薩能說亦無不二
X19n0343_p0230b19║是所說，無聽無示、無問無答，問答不二名入不二也。
X19n0343_p0230b20║於是文殊師利問維摩詰：我等各自說已，仁者當說
X19n0343_p0230b21║何等是菩薩入不二法門？時維摩詰默然無言。
X19n0343_p0230b22║於是文殊問下三節，即第三段文殊請淨名詡。所
X19n0343_p0230b23║以文殊問者，文殊是對揚之主故請，餘人非對揚
X19n0343_p0230b24║主故不請。二者說不二法異，故問人亦異也。時淨
X19n0343_p0230c01║名嘿然。所以嘿然者，復泯文殊。文殊泯前三雙，雖
X19n0343_p0230c02║言無說而說無說，雖言無問而問無問。是故今居
X19n0343_p0230c03║士更復淨之，無說於無說，無問於無問，無答於無
X19n0343_p0230c04║答，故嘿然也。無言有三，謂上、中、下。下嘿者，愚人處
X19n0343_p0230c05║眾不知何言，如道生法師明闡提有佛性，被擯虎
X19n0343_p0230c06║丘。大本既至，果明闡提有佛性，學士飛[(掘-口+(一/由))-出+((走-土)-一+人)]奉迎，還
X19n0343_p0230c07║本寺發講，大眾喪氣，無有能問者，此即愚人無言
X19n0343_p0230c08║也。二者中人無言者，知道無言，恐言傷道，是故無
X19n0343_p0230c09║言，如前身子不知所言也。三者上人知道，未曾言
X19n0343_p0230c10║無言，為泯言故無言，即淨名其人也。又此言無言，
X19n0343_p0230c11║無言言聲滿大千，一無所說，一無所說而教滿大
X19n0343_p0230c12║千。肇師云：淨名壯口毗耶，此非無言壯口而教滿
X19n0343_p0230c13║大千。又前卅一菩薩言說文殊，以言息言，若不言，
X19n0343_p0230c14║言無聲息，如知事人以聲息聲，不求聲也。今淨名
X19n0343_p0230c15║復泯文殊言，能所皆畢也。
X19n0343_p0230c16║文殊師利歎曰：善哉，善哉！乃至無有文字語言，是真
X19n0343_p0230c17║入不二法門。說是入不二法門品時，於此眾中五千
X19n0343_p0230c18║菩薩，皆入不二法門得無生法忍。
X19n0343_p0231a01║文殊言領者，淨名既無言詡，文殊今應無言領，如
X19n0343_p0231a02║前空室嘿現嘿領明，今何故嘿詡而言領耶？解云：
X19n0343_p0231a03║具四句，前空室即俱嘿，前文問答即俱語，五千菩
X19n0343_p0231a04║薩嘿領語說，今此語領嘿說，二人目擊而已。但大
X19n0343_p0231a05║眾謂文殊問言，淨名無答，是故文殊顯淨名無言
X19n0343_p0231a06║之意，所以歎云是真入不二法門也。此即淨名無
X19n0343_p0231a07║言詡言，文殊言領無言，此言無言，因緣言無言，非
X19n0343_p0231a08║無言無言，言非言非無言，言無言開非言無言也。
X19n0343_p0231a09║香積佛品第十
X19n0343_p0231a10║香積佛品第十。此即廣明二智中有五品，今則
X19n0343_p0231a11║第五。所以有此品來者，意乃無量，略有數意：一者
X19n0343_p0231a12║即是空室之意，由空室故得請飯，室若有食即不
X19n0343_p0231a13║得請飯，得請飯由前空室也。二者從上不二法門
X19n0343_p0231a14║生，明因有不二故有香積佛及香飯，香積佛即正
X19n0343_p0231a15║果，香飯即依果，由體不二故有此依正二果，此即
X19n0343_p0231a16║是出用義，由不二故今二，故上明二不二，今明不
X19n0343_p0231a17║二二圓成一句也。三者即是形聲二教，上來多明
X19n0343_p0231a18║聲教，今香飯即是形教，此之二種皆能表道，故皆
X19n0343_p0231a19║是教，此即六塵皆教，上聲教今色教也。又上明穢
X19n0343_p0231a20║土教，今品淨土教具四句，為穢土緣說穢教、為淨
X19n0343_p0231a21║土緣說淨教、穢土緣說淨教、淨土緣說穢教，今此
X19n0343_p0231a22║經中具也。今解：教既爾，可得現前有四句不？為穢
X19n0343_p0231a23║土緣現淨土、淨土緣現穢土四句，如此經前品為
X19n0343_p0231a24║穢現淨土、為淨緣現穢土義應例，未見其文。今言
X19n0343_p0231b01║香積佛品者，從彼佛請飯，故云香積佛品也。問：今
X19n0343_p0231b02║就香積佛請飯題香積品者，亦應前就登王借座
X19n0343_p0231b03║應題登王品，借座登王既云不思議品，今請飯香
X19n0343_p0231b04║積亦應題不思議品。解云：皆得互例，而前借座登
X19n0343_p0231b05║王題不思議，今請飯標香積者，明立品不同，前從
X19n0343_p0231b06║法為名，今從人立因，若唯題不思議，即唯有一品
X19n0343_p0231b07║無二品別也。又責：若爾，上何意不從人，今不從法
X19n0343_p0231b08║耶？解云：俱有一難。又責：俱有一難，有何所以？解云：
X19n0343_p0231b09║此有義。何者？前非但唯有借座登王事，通釋一切
X19n0343_p0231b10║不思議名義，從通為名，不就別為稱。若是此品有
X19n0343_p0231b11║請飯香積，不廣釋不思議別事，故從別為名，不標
X19n0343_p0231b12║不思議法也。又上借座，今請飯，竝是不思議，故肇
X19n0343_p0231b13║師云：借座登王，請飯香土，手接大千，室色乾象，不
X19n0343_p0231b14║思議迹也。若爾，故借座請飯皆不思議。雖皆不思
X19n0343_p0231b15║議，不思議不同。何者？上借座即大能入小，小能容
X19n0343_p0231b16║大，不思議也；今即少能充大眾，大眾食少，飯而不
X19n0343_p0231b17║盡，不思議也。難：若使一小鉢飯充大眾者，亦應一
X19n0343_p0231b18║小座充大眾坐；既多座充多眾，亦應多鉢充多眾。
X19n0343_p0231b19║解云：通例多座充多眾，多飯充多眾，一小鉢飯充
X19n0343_p0231b20║大眾食，一小座充多眾坐。而今不爾者，互現不同，
X19n0343_p0231b21║示種種擁變，種種不思議，又亦不思議事顯，故不
X19n0343_p0231b22║同也。又上嘿感不思議，今遣化不思議，此二皆絕
X19n0343_p0231b23║凡夫、二乘，故皆不思議也。問：上既嘿念座別遣，今
X19n0343_p0231b24║嘿念食即遣食來；今既遣化請飯，下亦遣化借座。
X19n0343_p0231c01║而今上嘿念登王即遣座，今遺化往請飯，此亦是
X19n0343_p0231c02║互現，示種種不思議也。又問：題稱香積佛品，應以
X19n0343_p0231c03║香積佛為佛事；今用香飯為佛事，應題香飯品。解
X19n0343_p0231c04║云：從本為名。何因有飯？由彼佛故有飯，從本為名
X19n0343_p0231c05║也。難：從本為名，從本為佛事。解云：如此香飯為佛
X19n0343_p0231c06║事，即是彼佛事。若無彼佛，何由得此香飯？故此香
X19n0343_p0231c07║飯佛事，即是彼佛為佛事。為此故，題云香積佛品
X19n0343_p0231c08║也。品開二：第一、明財施；第二、明法施。然此是財法
X19n0343_p0231c09║因緣，此法即是財，長法身，養慧命，故此法是財，只
X19n0343_p0231c10║此財即是法也。
X19n0343_p0231c11║於是舍利弗心念：日時欲至，此諸菩薩當於何食？
X19n0343_p0231c12║就初為三：第一、念食；第二、呵念食；第三、與未曾食。
X19n0343_p0231c13║今即第一也。問：身子何故念食，餘人不念耶？解云：
X19n0343_p0231c14║有數義：一者、凡有三品人，下品人有煩惱故心有
X19n0343_p0231c15║勞，身有顛倒故身有待，即凡夫也。二者、中品人斷
X19n0343_p0231c16║煩惱故心無勞，有報身故有待，即是二乘。上品人
X19n0343_p0231c17║內無煩惱故心無勞，法身為身故無所待，即是菩
X19n0343_p0231c18║薩。菩薩內心無累、外身無待，故不念食。身子雖無
X19n0343_p0232a01║內累而外身有待，故今念食也。二者、上來說菩薩
X19n0343_p0232a02║法，菩薩法成就眾生，淨土菩薩聞此歡喜忘飢不
X19n0343_p0232a03║念食，聲聞聞此不解不嗜，故但念食也。三者、由其
X19n0343_p0232a04║念故，淨名得與未曾有食，廣作佛事利益眾生，此
X19n0343_p0232a05║即示實是顯道也。問：其何故自不念，而言諸菩薩
X19n0343_p0232a06║當於何食耶？解云：身子自有食。何者？其常食但念
X19n0343_p0232a07║諸菩薩，日時既晚，古佛道法過中不食，故云諸菩
X19n0343_p0232a08║薩當於何食也。然此念食與念座異。何者？念座即
X19n0343_p0232a09║具自他，故前云斯諸菩薩大弟子當於何坐，今即
X19n0343_p0232a10║不然，直云諸菩薩當於何食也。
X19n0343_p0232a11║時維摩詰知其意而語言：佛說八解脫，仁者受行，豈
X19n0343_p0232a12║雜欲食而聞法乎？
X19n0343_p0232a13║語言佛說下，第二、呵念食。問：前云菩薩須食、弟子
X19n0343_p0232a14║不須食，應呵菩薩、不呵聲聞。解云：是聲聞須，若不
X19n0343_p0232a15║須不應念，念即須也。又聲聞念、菩薩不念，即聲聞
X19n0343_p0232a16║須、菩薩不須。菩薩不須故不呵菩薩，聲聞須故呵
X19n0343_p0232a17║聲聞也。今呵念食與前呵念座何異？解云：前就下
X19n0343_p0232a18║法以呵座，今就上法以呵食。前就下法呵座者，為
X19n0343_p0232a19║法來？為座來？今就上法呵佛教責明說八解，仁者
X19n0343_p0232a20║受行豈雜欲食而聞法乎？就八解呵者，八解即八
X19n0343_p0232a21║背捨，八背捨通而有背捨欲色。豈更念食別者，八
X19n0343_p0232a22║解初二不淨觀，即觀食不淨不應樂食。仁者常作
X19n0343_p0232a23║不淨觀，只此八種即法身之喜饍、慧命之上饌，豈
X19n0343_p0232a24║雜欲食耶？又且聞斯勝法尚應不惜身命，云何念
X19n0343_p0232b01║食耶？作此呵也。
X19n0343_p0232b02║若欲食者，且待須臾，當令汝得未曾有食。
X19n0343_p0232b03║若欲食者下，第三、與食。與食中有四：第一、許食；第
X19n0343_p0232b04║二、示其處；第三、大眾不能致；第四、淨名遣化取。今
X19n0343_p0232b05║即第一、與食。汝須食者，且待須臾，當得未曾有食
X19n0343_p0232b06║也。問：前既呵，今何意與示耶？解云：與奪隨宜，皆為
X19n0343_p0232b07║利物。如世人養子，呵罵而與其食也。問：其念常食，
X19n0343_p0232b08║何故不與其常食，而與其未曾有食耶？解云：為欲
X19n0343_p0232b09║不違上言，復顯菩薩難思之德，廣作佛事，故與未
X19n0343_p0232b10║曾有食也。言為不違上說者，上呵其不應念食，而
X19n0343_p0232b11║今忽與其常食，即便違上呵。今與未曾有食，故不
X19n0343_p0232b12║違上呵。何者？汝所念者，是不淨食，是顛倒所起；今
X19n0343_p0232b13║此食淨，是無依無得所起。又彼念食養宍身，今此
X19n0343_p0232b14║食長慧命，故上呵今與也。言顯菩薩德者，若與常
X19n0343_p0232b15║食，彼謂我亦有此食，不歡菩薩不思議；今與未曾
X19n0343_p0232b16║有食，即歎菩薩不思議德力也。
X19n0343_p0232b17║時維摩詰即入三昧，以神通力示諸大眾。上方界分
X19n0343_p0232b18║過四十二恒河沙佛土，有國名眾香，佛號香積，今現
X19n0343_p0232b19║在。其國香氣，比於十方諸佛世界人天之香最為第
X19n0343_p0232b20║一。彼土無有聲聞、辟支佛名，唯有清淨大菩薩眾，佛
X19n0343_p0232b21║為說法。其界一切皆以香作樓閣，經行香地，苑園皆
X19n0343_p0232b22║香，其食香氣周流十方無量世界。時彼佛與諸菩薩
X19n0343_p0232b23║方共坐食，有諸天子皆號香嚴，悉發阿耨多羅三藐
X19n0343_p0232b24║三菩提心，供養彼佛及諸菩薩，此諸大眾莫不目見。
X19n0343_p0232c01║時維摩詰即入三昧者，第二、示飯處。前許未曾有
X19n0343_p0232c02║食，未知在何處，是故示其處也。此中示食處而問
X19n0343_p0232c03║菩薩、不問聲聞者，明聲聞座近在側尚不能昇，豈
X19n0343_p0232c04║能取彼佛飯耶？又前來呵聲聞不能昇座，今斥菩
X19n0343_p0232c05║薩不能取食也。問：今示飯令眾取者，亦應前示座
X19n0343_p0232c06║處令眾取。解云：前後互類，今欲明品品不同、章章
X19n0343_p0232c07║轉勢，類權行不一也。
X19n0343_p0232c08║時維摩詰問眾菩薩：諸仁者！誰能致彼佛飯？以文殊
X19n0343_p0232c09║師利威神力故，咸皆默然。維摩詰言：仁此大眾，無乃
X19n0343_p0232c10║可恥？文殊師利曰：如佛所言，勿輕未學。
X19n0343_p0232c11║時維摩詰問眾菩薩者，第三、明大眾不能致。此顯
X19n0343_p0232c12║居士兩不思：一、眾未曾見此食而得見；二者、大眾
X19n0343_p0232c13║不能取，淨名能取也。文殊力大眾嘿者，明眾菩薩
X19n0343_p0232c14║能取。但今緣正在淨名，淨名取能作佛事利益此
X19n0343_p0232c15║彼也，若餘則不能令彼此利益。文殊恐眾中有菩
X19n0343_p0232c16║薩忽去乖當道理，故以神力令眾嘿然。又令淨名
X19n0343_p0232c17║為主、眾菩薩居賓，豈客自取食而食？此事不可，是
X19n0343_p0232c18║故嘿然也。維摩言下，第三、譏大眾。示飯在彼而不
X19n0343_p0233a01║能取，豈不恥耶？問：淨名是菩薩，云何輕於大眾？解
X19n0343_p0233a02║云：欲斥始行令進學耳。文殊言下，第四、文殊答。明
X19n0343_p0233a03║雖未學欲能得故，不應輕此之二人相成。何者？淨
X19n0343_p0233a04║名譏始行，文殊[栟/廾]初心，各有意也。
X19n0343_p0233a05║於是維摩詰不起於座，居眾會前，化作菩薩，相好光
X19n0343_p0233a06║明，威德殊勝，蔽於眾會。而告之曰：汝往上方界分，
X19n0343_p0233a07║度如四十二恒河沙佛土，有國名眾香，佛號香積，與
X19n0343_p0233a08║諸菩薩方共坐食。汝往到彼，如我詞曰：維摩詰稽首
X19n0343_p0233a09║世尊足下：致敬無量，問訊起居：少病、少惱、氣力安不？
X19n0343_p0233a10║願得世尊所食之餘。當於娑婆世界施作佛事，令
X19n0343_p0233a11║此樂小法者侍弘大道，亦使如來名聲普聞。
X19n0343_p0233a12║於是維摩不起下，第四、遣化。就此中有數章文句，
X19n0343_p0233a13║今即第一、入三昧正遣化。而告之曰下，第二、授化
X19n0343_p0233a14║人請飯之辭。問訊彼佛少病少惱，此言難解，此土
X19n0343_p0233a15║穢彼土淨，若爾此有病彼無病，云何問訊少病少
X19n0343_p0233a16║惱耶？未解云之。當於娑婆作佛事者，前陳請飯之
X19n0343_p0233a17║辭，今第二、釋請飯之意。請飯者非為餘事，但為佛
X19n0343_p0233a18║事。佛事者凡有兩種：一者、上弘；二者、下化。樂小法
X19n0343_p0233a19║者即下化，得弘大道即上弘也。如來名聞普聞者，
X19n0343_p0233a20║上美法，今歎人也。
X19n0343_p0233a21║時化菩薩即於會前，昇於上方，舉眾皆見其去。到眾
X19n0343_p0233a22║香界，禮彼佛足，又聞其言：維摩詰稽首世尊足下，致
X19n0343_p0233a23║敬無量，問訊起居，少病少惱，氣力安不？願得世尊所
X19n0343_p0233a24║食之餘，欲於娑婆世界施作佛事，使此樂小法者得
X19n0343_p0233b01║弘大道，亦使如來名聲普聞。彼諸大士見化菩薩，歎
X19n0343_p0233b02║未曾有：今此上人從何所來？娑婆世界為在何許？云
X19n0343_p0233b03║何名為樂小法者？即以問佛。佛告之曰：下方度如四
X19n0343_p0233b04║十二恒河沙佛土，有世界名娑婆，佛號釋迦牟尼，今
X19n0343_p0233b05║現在於五濁惡世，為樂小法眾生敷演道教。彼有菩
X19n0343_p0233b06║薩名維摩詰，住不可思議解脫，為諸菩薩說法，故遣
X19n0343_p0233b07║化來，稱揚我名，并讚此土，令彼菩薩增益功德。彼菩
X19n0343_p0233b08║薩言：其人何如，乃作是化，德、力、無畏、神足若斯？佛言：
X19n0343_p0233b09║甚大！一切十方皆遣化往，施作佛事，饒益眾生。
X19n0343_p0233b10║時化菩薩下，第三、化菩薩正去。此下文可解。
X19n0343_p0233b11║於是，香積如來以眾香鉢盛滿香飯與化菩薩。時
X19n0343_p0233b12║彼九百萬菩薩俱發聲言：我欲詣娑婆世界供養釋
X19n0343_p0233b13║迦牟尼佛，并欲見維摩詰等諸菩薩眾。佛言：可往
X19n0343_p0233b14║攝汝身香，無令彼諸眾生起惑著心。又當捨汝本形，
X19n0343_p0233b15║勿使彼國求菩薩者而自鄙恥。又汝於彼莫懷輕
X19n0343_p0233b16║賤而作礙想。所以者何？十方國土皆如虗空。又諸佛
X19n0343_p0233b17║為欲化諸樂小法者，不盡現其清淨土耳。
X19n0343_p0233b18║於是香積下，第四、彼佛與飯。為二：第一、佛與飯；第
X19n0343_p0233b19║二、彼菩薩欲來。今即第一、彼佛與飯，如文。時彼九
X19n0343_p0233b20║百萬下，第二、彼土菩薩欲來。有二事益：香飯即依
X19n0343_p0233b21║果益，彼菩薩來即正果益。依正兩益，依正二教門
X19n0343_p0233b22║也。問：香飯可為佛事，菩薩身云何作佛事？解：有二
X19n0343_p0233b23║義：一者、明淨土尚來聽法，汝在近云何不學？二者、
X19n0343_p0233b24║明淨土大菩薩皆來聽，故知淨名是不思議人，所
X19n0343_p0233c01║說是不思議之法，於淨名增難遭之想深生敬心，
X19n0343_p0233c02║是為大利也。佛言可往者，彼佛聽往有二：一者、今
X19n0343_p0233c03║攝身香；二者、於此土勿生劣心，前戒為此土、後戒
X19n0343_p0233c04║為彼土故。言前戒為此土者，為息此大眾生惑著
X19n0343_p0233c05║故令攝香。言後戒為彼土者，恐淨土菩薩見此土
X19n0343_p0233c06║不淨起下劣心，故戒令起敬心也。問：既令攝身香，
X19n0343_p0233c07║何不令攝飯香？解云：此各有所以。何者？明能作佛
X19n0343_p0233c08║事故不攝也。難：菩薩身亦能作佛事，亦應不攝。解
X19n0343_p0233c09║云：互例而攝身者，眾生宜故也。又且飯是佛力故
X19n0343_p0233c10║不攝，菩薩身是菩薩力，菩薩力不足故令攝也。
X19n0343_p0233c11║時化菩薩既受鉢飯，與彼九百萬菩薩俱，承佛威神
X19n0343_p0233c12║及維摩詰力，於彼世界忽然不現，須臾之間至維摩
X19n0343_p0233c13║詰舍。時維摩詰即化作九百萬師子之座，嚴好如
X19n0343_p0233c14║前，諸菩薩皆坐其上。時化菩薩以滿鉢香飯與維摩
X19n0343_p0233c15║詰，飯香普熏毗耶離城及三千大千世界。時毗耶離
X19n0343_p0233c16║婆羅門、居士等，聞是香氣，身意快然，歎未曾有。於是
X19n0343_p0233c17║長者主月蓋，從八萬四千人來入維摩詰舍，見其室
X19n0343_p0233c18║中菩薩甚多，諸師子座高廣嚴好，皆大歡喜，禮眾菩
X19n0343_p0234a01║薩及大弟子，却住一面。諸地神、虗空神及欲、色界諸
X19n0343_p0234a02║天，聞此香氣，亦皆來入維摩詰舍。時維摩詰語舍利
X19n0343_p0234a03║弗等諸大聲聞：仁者！可食如來甘露味飯，大悲所熏，
X19n0343_p0234a04║無以限意，食之使不消也。有異聲聞念：是飯少，而此
X19n0343_p0234a05║大眾人人當食。化菩薩曰：勿以聲聞小德小智，稱量
X19n0343_p0234a06║如來無量福慧。四海有竭，此飯無盡，使一切人食摶
X19n0343_p0234a07║若須彌，乃至一劫猶不能盡。所以者何？無盡戒、定、智
X19n0343_p0234a08║慧、解脫、解脫知見功德具足者，所食之餘終不可盡。
X19n0343_p0234a09║於是鉢飯悉飽眾會，猶故不賜。其諸菩薩、聲聞、天、人
X19n0343_p0234a10║食此飯者，身安快樂，譬如一切樂莊嚴國諸菩薩也。
X19n0343_p0234a11║又諸毛孔皆出玅香，亦如眾香國土諸樹之香。
X19n0343_p0234a12║時化菩薩既受下，第五、化菩薩受飯還方丈作佛
X19n0343_p0234a13║事。就此為二：第一、正明化菩薩還；第二、明飯為佛
X19n0343_p0234a14║事。今即初所以維摩化作九百萬師子座者，上明
X19n0343_p0234a15║大入小，未盡不思議之極。何者？上指有三萬二千
X19n0343_p0234a16║入方丈，今有九百萬億入方丈，始齊不思議之極
X19n0343_p0234a17║也。又上借座是實座，今是化座；前實不思議，今化
X19n0343_p0234a18║不思議；前他借不思議，今自辨不思議也。問：座既
X19n0343_p0234a19║借座化座，飯亦應化請飯，化飯不解，云何必盡？例
X19n0343_p0234a20║示種種不思議也。文云欲、色界諸天聞香皆來者，
X19n0343_p0234a21║數人義懷。何者？彼明欲界天五根、五塵，若色界即
X19n0343_p0234a22║無。何者？初禪無鼻、舌兩識，而有鼻、舌兩根，為莊嚴
X19n0343_p0234a23║身故。若是二禪已上，則無五識。若使如此，云何聞
X19n0343_p0234a24║香而來？彼云借下界識來，即責汝借識來，為聞香
X19n0343_p0234b01║故借，未聞借耶？若聞借無識，云何得知不可？逆借
X19n0343_p0234b02║故不可也。今明小乘知局，大乘慧廣，故無所不備，
X19n0343_p0234b03║所以欲、色聞香而來也。次淨名命身子等食，今雖
X19n0343_p0234b04║命諸大弟子，實總命一切大眾，所以今徧命者，彼
X19n0343_p0234b05║上徧念，故徧命也。言甘露味飯者，有二義：一者、此
X19n0343_p0234b06║飯味如甘露食，此飯能開甘露，能開甘露者，即是
X19n0343_p0234b07║正道涅槃也；二者、只此飯即是甘露。何者？此飯諸
X19n0343_p0234b08║佛無生業所起，即是無生果，即是涅槃也。大悲所
X19n0343_p0234b09║熏者，明此飯是諸佛大悲所起，故云大悲所熏。問：
X19n0343_p0234b10║如來行無量，何意獨言大悲耶？解云：無食不食，由
X19n0343_p0234b11║大悲化眾生，故有此食，所以獨言大悲也。無以限
X19n0343_p0234b12║意者，明此飯是如來無漏無礙依果之餘，若以限
X19n0343_p0234b13║意，即有礙心，有礙心即不消也。有異聲聞，非是身
X19n0343_p0234b14║子之流，故云有異此人，應是下劣聲聞作此念也。
X19n0343_p0234b15║化菩薩呵其念，而歎飯無盡，舉五分法身所食之
X19n0343_p0234b16║餘故無盡，故依無盡。又定慧是因，因無盡故，果不
X19n0343_p0234b17║窮也。大眾食猶不賜，雖復食，猶如不與，故爾雅云：
X19n0343_p0234b18║與，賜也。問：鉢飯充大眾，鉢飯如故者，前小室容大
X19n0343_p0234b19║座，室不應博也。
X19n0343_p0234b20║爾時，維摩詰問眾香菩薩：香積如來以何說法？彼菩
X19n0343_p0234b21║薩曰：我土如來無文字說，但以眾香令諸天人得入
X19n0343_p0234b22║律行。菩薩各各坐香樹下，聞斯玅香，即獲一切德藏
X19n0343_p0234b23║三昧。得是三昧者，菩薩所有功德皆悉具足。
X19n0343_p0234b24║維摩問眾香菩薩下，品開為二：前明財施竟，今第
X19n0343_p0234c01║二、明法施。財法因緣竝是般若用，所以有此文來
X19n0343_p0234c02║者，欲二國化流彼此交利，舉喻如向吳魯互市也。
X19n0343_p0234c03║二者、請飯，彼教為此緣；今請法，此教為彼緣。前為
X19n0343_p0234c04║此請彼，今為彼請此。請此非但為彼亦為此，請彼
X19n0343_p0234c05║非但為此亦為彼也。文云我土如來無文字說，前
X19n0343_p0234c06║何意云彼土唯有清淨諸菩薩眾佛為說法？今云
X19n0343_p0234c07║何言彼土無文字說耶？解云：有二：一者、只以香飯
X19n0343_p0234c08║說大乘；二者、亦說但少耳。如此間音聲為佛事，亦
X19n0343_p0234c09║有嘿然為佛事，此即六塵皆教、六根皆稟也。
X19n0343_p0234c10║彼諸菩薩問維摩詰：今世尊釋迦牟尼以何說法？維
X19n0343_p0234c11║摩詰言：此土眾生剛強難化故，佛為說剛強之語以
X19n0343_p0234c12║調伏之，言：是地獄、是畜生、是餓鬼，是諸難處、是愚人
X19n0343_p0234c13║生處，是身邪行、是身邪行報，是口邪行、是口邪行報，
X19n0343_p0234c14║是意邪行、是意邪行報，是殺生、是殺生報，是不與取、
X19n0343_p0234c15║是不與取報，是邪婬、是邪婬報，是妄語、是妄語報，是
X19n0343_p0234c16║兩舌、是兩舌報，是惡口、是惡口報，是無義語、是無義
X19n0343_p0234c17║語報，是貪嫉、是貪嫉報，是瞋惱、是瞋惱報，是邪見、是
X19n0343_p0234c18║邪見報，是慳悋、是慳悋報，是毀戒、是毀戒報，是瞋恚、
X19n0343_p0235a01║是瞋恚報，是懈怠、是懈怠報，是亂意、是亂意報，是愚
X19n0343_p0235a02║癡、是愚癡報，是結戒、是持戒、是犯戒，是應作、是不應
X19n0343_p0235a03║作，是障礙、是不障礙，是得罪、是離罪，是淨、是垢，是有
X19n0343_p0235a04║漏、是無漏，是邪道、是正道，是有為、是無為，是世間、是
X19n0343_p0235a05║涅槃。以難化之人心如猨猴故，以若干種法制御其
X19n0343_p0235a06║心，乃可調伏。譬如象馬，𢤱悷不調，加諸楚毒，乃至徹
X19n0343_p0235a07║骨，然後調伏。如是剛強難化眾生故，以一切苦切之
X19n0343_p0235a08║言，乃可入律。
X19n0343_p0235a09║彼諸菩薩問維摩下，前來此問彼，今彼問此也。維
X19n0343_p0235a10║摩言此土眾生剛強者，此土答彼，明此土剛強眾
X19n0343_p0235a11║生故，說剛強法。故娑婆中云：三世佛有四種化：一、
X19n0343_p0235a12║畢竟軟語化，二者、畢竟麤語化，三、亦軟亦麤雜化，
X19n0343_p0235a13║四者、捨罝不化。故大論云：見比丘相鬬，佛來諫之。
X19n0343_p0235a14║比丘云：是人斯我，不能不答。諫既不從，拂空而去。
X19n0343_p0235a15║不可化，捨罝之也。問：眾生畢竟無所有，今云何言
X19n0343_p0235a16║是地獄、是地獄報耶？解云：雖畢竟無所有，於眾生
X19n0343_p0235a17║故有，作地獄因，必得地獄果。既於虗妄有，菩薩隨
X19n0343_p0235a18║其噵有。隨其噵有，欲令不有也。譬如象馬不調者，
X19n0343_p0235a19║明非鉤鏁無以調象馬，非苦切無以伏難化也。調
X19n0343_p0235a20║馬有五種：一、直舉鞭即調，譬利根人觀樹木彫落，
X19n0343_p0235a21║人歘無常即悟。二者、鞭著宍苦痛乃調，譬人見知
X19n0343_p0235a22║識無常乃悟。三者、錐刾入皮乃調，譬人見兄弟眷
X19n0343_p0235a23║屬無常乃悟。四者、刾至肌宍乃調，譬父母無常乃
X19n0343_p0235a24║悟。五者、刾徹骨乃調，譬自身無常。若自無常，復不
X19n0343_p0235b01║發心，即便捨罝也。
X19n0343_p0235b02║彼諸菩薩聞說是已，皆曰：未曾有也！如世尊釋迦牟
X19n0343_p0235b03║尼佛，隱其無量自在之力，乃以貧所樂法度脫眾生。
X19n0343_p0235b04║斯諸菩薩亦能勞謙，以無量大悲生是佛土。維摩詰
X19n0343_p0235b05║言：此土菩薩於諸眾生大悲堅固，誠如所言。然其一
X19n0343_p0235b06║世饒益眾生，多於彼國百千劫行。所以者何？此娑婆
X19n0343_p0235b07║世界有十事善法，諸餘淨土之所無有。何等為十？以
X19n0343_p0235b08║布施攝貧窮，以淨戒攝毀禁，以忍辱攝瞋恚，以精進
X19n0343_p0235b09║攝懈怠，以禪定攝亂意，以智慧攝愚癡，說除難法度
X19n0343_p0235b10║八難者，以大乘法度樂小乘者，以諸善根濟無德者，
X19n0343_p0235b11║常以四攝成就眾生，是為十。
X19n0343_p0235b12║維摩云：此土一世饒益多，彼土百千劫行。此意可
X19n0343_p0235b13║知也。此土有十事善法勝，餘淨土所無有者，釋此
X19n0343_p0235b14║土修行勝。然天中尚無施，何者？娑婆有二解：一云、
X19n0343_p0235b15║都無布施；二者、無有施飯食，亦有施餘物。天尚然，
X19n0343_p0235b16║況淨土？然人脫問：淨土勝穢土可然，亦有穢土勝
X19n0343_p0235b17║淨土不？解云：亦有此文，即是穢土一日修行勝淨
X19n0343_p0235b18║土百千劫也。問：此文諸餘淨土無十事，若爾，無六
X19n0343_p0235b19║度。解云：淨土無六度對治用，不無六度體，如菩薩
X19n0343_p0235b20║五莖華施，爾時即具六度也。二者、上玅淨無六用，
X19n0343_p0235b21║亦無六體，有體用竝穢，淨土中未曾六不六也。今
X19n0343_p0235b22║望香積時若為？解云：當香積但體無用，若來此土
X19n0343_p0235b23║亦有其用，施香來此土即其用也。
X19n0343_p0235b24║彼菩薩曰：菩薩成就幾法，於此世界，行無瘡疣，生於
X19n0343_p0235c01║淨土？維摩詰言：菩薩成就八法，於此世界，行無瘡疣，
X19n0343_p0235c02║生於淨土。何等為八？饒益眾生而不望報；代一切眾
X19n0343_p0235c03║生受諸苦惱；所作功德，盡以施之；等心眾生，謙下無
X19n0343_p0235c04║礙；於諸菩薩，視之如佛；所未聞經，聞之不疑；不與聲
X19n0343_p0235c05║聞而相違背；不嫉彼供；不高己利，而於其中調伏其
X19n0343_p0235c06║心；常省己過，不訟彼短；恒以一心求諸功德。是為八
X19n0343_p0235c07║法。維摩詰、文殊師利於大眾中說是法時，百千天人
X19n0343_p0235c08║皆發阿耨多羅三藐三菩提心，十千菩薩得無生法
X19n0343_p0235c09║忍。
X19n0343_p0235c10║彼菩薩曰：成就幾法行者，明諸大菩薩處此可不
X19n0343_p0235c11║染，猶如鵞王亦如蓮華，不為煩惱所染。諸淺行菩
X19n0343_p0235c12║薩云何處而不染？淺行菩薩觀解未具，如少湯投
X19n0343_p0235c13║之大冰翻益其結。淺行菩薩亦爾，欲化煩惱翻為
X19n0343_p0235c14║煩惱所染。若使如此，成就幾法於此行無瘡疣生
X19n0343_p0235c15║於淨土耶？維摩詰答言：成就八法而得行無瘡疣
X19n0343_p0235c16║生於淨土也。所言八法者，饒益眾生不望報即大
X19n0343_p0235c17║慈，代眾生受苦即大悲。什、叡法師等，此為二法。肇
X19n0343_p0235c18║師云：合為一法。今依肇師，慈悲合為一法也。等心
X19n0343_p0236a01║眾生謙下無礙，即第二法。故華嚴云：菩薩作地心、
X19n0343_p0236a02║槁心、析角心、小大心而無礙也。於諸菩薩應視如
X19n0343_p0236a03║佛，第三法。見有發心為菩薩者乃勝己者，竝視之
X19n0343_p0236a04║如佛也。所未聞經聞而不疑，第四行。前則尊人，今
X19n0343_p0236a05║即重法也。不與聲聞而相違背，第五法。明三不異
X19n0343_p0236a06║於一，一不異於三。昔開一為三，今則會三歸一，故
X19n0343_p0236a07║無違也。不嫉彼供不高己利，第六法。彼得供、彼種
X19n0343_p0236a08║得，何須嫉之？自利、自種，何用自高？舉譬如作田（云云）。
X19n0343_p0236a09║常省己過，第七法。常自省察己過，應悔先罪，不誦
X19n0343_p0236a10║他𢭃。若不能省己過，過故屬己；若誦他𢭃，𢭃還著
X19n0343_p0236a11║己。若能省己過，自故無過；不誦他𢭃，巳復無失也。
X19n0343_p0236a12║恒以一心求諸功德，第八法。餘文
X19n0343_p0236a13║菩薩行品第十一
X19n0343_p0236a14║菩薩行品第十一。就此經有四會，三會已竟，今
X19n0343_p0236a15║即第四會重集菴薗。就此會有四品，前三品屬正
X19n0343_p0236a16║說，後一品是流通，此非自判，肇師自作此說也。正
X19n0343_p0236a17║說中三品即為三：第一說菩薩行，第二明見佛，第
X19n0343_p0236a18║三法供養。今即第一言菩薩行者，為彼土菩薩說
X19n0343_p0236a19║菩薩行，從此為名也。然香積品即彼教為此，今菩
X19n0343_p0236a20║薩行品此教為彼，彼此牙市也。又香積一飯為佛
X19n0343_p0236a21║事，此欲明一切法為佛事也。就此一品為二：第一
X19n0343_p0236a22║淨名與大眾來至佛所，第二香積菩薩欲去為說
X19n0343_p0236a23║菩薩行。即是來去一雙，亦是說佛事菩薩行一雙
X19n0343_p0236a24║也。
X19n0343_p0236b01║是時，佛說法於菴羅樹園，其地忽然廣博嚴事，一切
X19n0343_p0236b02║眾會皆作金色。阿難白佛言：世尊！以何因緣有此
X19n0343_p0236b03║瑞應，是處忽然廣博嚴事，一切眾會皆作金色？佛
X19n0343_p0236b04║告阿難：是維摩詰、文殊師利與諸大眾恭敬圍繞，發
X19n0343_p0236b05║意欲來，故先為此端應。於是維摩詰語文殊師利：
X19n0343_p0236b06║可共見佛，與諸菩薩禮事供養。文殊師利言：善哉行
X19n0343_p0236b07║矣！今正是時。
X19n0343_p0236b08║就初復為二：第一、淨名與大眾來；第二、如來稱歎
X19n0343_p0236b09║印定。初復為二：第一、明欲來意；第二、明正來。今即
X19n0343_p0236b10║初有數句，今第一、現瑞。所以現瑞者，將說奇特之
X19n0343_p0236b11║法故現希有之瑞。二者、香積菩薩是客，為有勝客
X19n0343_p0236b12║故變淨土也。三者、淨名將欲來，故前現瑞表居士
X19n0343_p0236b13║敬誠之實，顯淨名難思之德也。此有二事：一、變土；
X19n0343_p0236b14║二、變眾作金色。變土即變依，變眾即變正也。次問
X19n0343_p0236b15║答，明是淨名作非佛作，顯淨名德力也。佛告者，第
X19n0343_p0236b16║三、佛答瑞。於是維摩下，第四、欲來。淨名所以要文
X19n0343_p0236b17║殊共來者，有數義：一者、欲面見佛印成所說，若不
X19n0343_p0236b18║至佛所無由得印成。二者、文殊前問疾之人，今淨
X19n0343_p0236b19║名即能往佛所，應與文殊共至佛所報恩也。三者、
X19n0343_p0236b20║彼土菩薩來有二意：一者、欲與淨名相見既竟，今
X19n0343_p0236b21║欲來佛所致敬，故相共來也。
X19n0343_p0236b22║維摩詰即以神力，持諸大眾并師子座，置於右掌，往
X19n0343_p0236b23║詣佛所。到已著地，稽首佛足，右繞七帀，一心合掌，在
X19n0343_p0236b24║一面立。其諸菩薩即皆避座，稽首佛足，右繞七帀，於
X19n0343_p0236c01║一面立。諸大弟子、釋、梵、四天王等，亦皆避座，稽首佛
X19n0343_p0236c02║足，在一面立。於是，世尊如法慰問諸菩薩已，各令復
X19n0343_p0236c03║坐，即皆受教。
X19n0343_p0236c04║維摩神力持大眾來者，前顯枕在牀，今忽如此之
X19n0343_p0236c05║健，此即前病今病差也。問：眾生病菩薩病，眾生愈
X19n0343_p0236c06║菩薩愈，今眾生未差，菩薩病云何已差耶？且戲解
X19n0343_p0236c07║之，明室內說法，無量人發心，無量人得無生忍，豈
X19n0343_p0236c08║非差耶？又難：前云菩薩病與眾生後際等，今眾生
X19n0343_p0236c09║未盡，云何已盡？解云：此義異前。言與眾生後際等
X19n0343_p0236c10║者，明大悲病與後際等，眾生不盡，菩薩大悲不竭。
X19n0343_p0236c11║眾坐已定，佛語舍利弗：汝見菩薩大士自在神力之
X19n0343_p0236c12║所為乎？唯然，已見。汝意云何？世尊！我覩其為不可思
X19n0343_p0236c13║議，非意所圖、非度所測。爾時阿難白佛言：世尊！今
X19n0343_p0236c14║所聞香自昔未有，是為何香？佛告阿難：是彼菩薩毛
X19n0343_p0236c15║孔之香。於是舍利弗語阿難言：我等毛孔亦出是香。
X19n0343_p0236c16║阿難言：此所從來？曰：是長者維摩詰，從眾香國取佛
X19n0343_p0236c17║餘飯於舍食者，一切毛孔皆香若此。
X19n0343_p0236c18║眾坐已定，此是第二段、如來印定。所說有數句，今
X19n0343_p0237a01║第一、佛對身子印，成淨名所為不思議是實也。爾
X19n0343_p0237a02║時阿難下，第二、佛對阿難印，成淨名所為。今對阿
X19n0343_p0237a03║難印，與前佛對身子印何異？解云：前通印諸事，今
X19n0343_p0237a04║但印香積一品。又今欲顯佛事非一。何者？以佛心
X19n0343_p0237a05║作一切事，一切皆佛事也。文問答可尋。文云阿難
X19n0343_p0237a06║聞香問佛者，前即香氣遍十方，阿難去方丈只數
X19n0343_p0237a07║里，云何不聞？今始致問。解云：有聞得聞、不聞應不
X19n0343_p0237a08║聞，如雷霆震地，聾者不聞也。問：此是餘香，何以言
X19n0343_p0237a09║是毛孔香耶？解云：今無復飯，飯在腹中，故言毛孔
X19n0343_p0237a10║香。餘人食內為不淨，今菩薩食內有玅香，如大論
X19n0343_p0237a11║三歲比丘說法常出玅香也。問：餘人亦食，此食毛
X19n0343_p0237a12║孔亦香，何故獨言彼菩薩耶？解云：據本故獨言彼
X19n0343_p0237a13║菩薩也。前云攝身香，今何故復云彼菩薩香耶？雖
X19n0343_p0237a14║攝，由有故言彼菩薩香也。
X19n0343_p0237a15║阿難問維摩詰：是香氣住當久如？維摩詰言：至此飯
X19n0343_p0237a16║消。曰：此飯久如當消？曰：此飯勢力，至於七日，然後乃
X19n0343_p0237a17║消。又，阿難！若聲聞人未入正位，食此飯者，得入正位，
X19n0343_p0237a18║然後乃消；已入正位，食此飯者，得心解脫，然後乃消。
X19n0343_p0237a19║若未發大乘意，食此飯者，至發意乃消；已發意，食此
X19n0343_p0237a20║飯者，得無生忍，然後乃消；已得無生忍，食此飯者，至
X19n0343_p0237a21║一生補處，然後乃消。譬如有藥，名曰上味，其有服者，
X19n0343_p0237a22║身諸毒滅，然後乃消；此飯如是，滅除一切諸煩惱毒，
X19n0343_p0237a23║然後乃消。
X19n0343_p0237a24║次文阿難與淨名論消久近，所以言七日者，約緣
X19n0343_p0237b01║不定。今言七日，飯體勢至七日。大論七步蛇，譬蛇
X19n0343_p0237b02║[煞-(烈-列)+虫]人，唯至七步、八步即死。飯體亦爾，勢至七日也。
X19n0343_p0237b03║若聲聞未入正位者，此去約緣聖不同，有二位：一
X19n0343_p0237b04║者、小乘；二者、大乘。小乘中有二：一、未入正位。入正
X19n0343_p0237b05║位即小乘，始得解脫；無學即小乘，終略始終也。聲
X19n0343_p0237b06║聞苦忍為正位，菩薩即多云法位。所以爾者，聲聞
X19n0343_p0237b07║對耶？為正也？菩薩有三位：初、發心；次、無生忍；終、補
X19n0343_p0237b08║處也。如是滅除一切煩惱。問：上是一口飯，云何除
X19n0343_p0237b09║一切煩惱得道耶？解云：世間醫師令一齊藥，尚愈
X19n0343_p0237b10║身病；今佛、菩薩令齊法藥，豈不能療眾生心疾耶？
X19n0343_p0237b11║又什師云：此飯是諸佛依果。既得此依果，必深信
X19n0343_p0237b12║於因果；既信因果，食於此飯，心即得安；以心安故，
X19n0343_p0237b13║識於因果，即了實相，得悟無生也。問：若香飯能滅
X19n0343_p0237b14║一切煩惱，能令眾生悟道者，如來何意不常以香
X19n0343_p0237b15║飯為佛事耶？且及竝通，但教亦能滅煩惱得道，如
X19n0343_p0237b16║來何意不常說教耶？彼云：教能論辨，可得道香。若
X19n0343_p0237b17║為能詅辨耶？解云：聲教、色教，聲詅、色詅；香教，香、味
X19n0343_p0237b18║詅也。
X19n0343_p0237b19║阿難白佛言：未曾有也！世尊，如此香飯能作佛事。佛
X19n0343_p0237b20║言：如是，如是。阿難，或有佛土，以佛光明而作佛事，有
X19n0343_p0237b21║以諸菩薩而作佛事，有以佛所化人而作佛事，有以
X19n0343_p0237b22║菩提樹而作佛事，有以佛衣服、臥具而作佛事，有以
X19n0343_p0237b23║飲食而作佛事，有以園林、臺觀而作佛事，有以三十
X19n0343_p0237b24║二相、八十隨形好而作佛事，有以佛身而作佛事，有
X19n0343_p0237c01║以虗空而作佛事，眾生應以此緣得入律行；有以夢、
X19n0343_p0237c02║幻、影、響、鏡中像、水中月、熱時𦦨，如是等喻而作佛事；
X19n0343_p0237c03║有以音聲、語言、文字而作佛事；或有清淨佛土寂寞，
X19n0343_p0237c04║無言無說，無示無識，無作無為，而作佛事。如是，阿難，
X19n0343_p0237c05║諸佛威儀進止，諸所施為，無非佛事。阿難，有此四魔、
X19n0343_p0237c06║八萬四千諸煩惱門，而諸眾生為之疲勞，諸佛即以
X19n0343_p0237c07║此法而作佛事，是名入一切諸佛法門。菩薩入此門
X19n0343_p0237c08║者，若見一切淨好佛土，不以為喜，不貪不高；若見一
X19n0343_p0237c09║切不淨佛土，不以為憂，不礙不沒。但於諸佛生清淨
X19n0343_p0237c10║心，歡喜恭敬，未曾有也！諸佛如來功德平等，為教化
X19n0343_p0237c11║眾生故，而現佛土不同。阿難，汝見諸佛國土地有若
X19n0343_p0237c12║干，而虗空無若干也；如是見諸佛色身有若干耳，其
X19n0343_p0237c13║無礙慧無若干也。阿難，諸佛色身威相種性，戒、定、智
X19n0343_p0237c14║慧、解脫、解脫知見，力、無所畏、不共之法，大慈大悲威
X19n0343_p0237c15║儀所行，及其壽命說法教化，成就眾生淨佛國土，具
X19n0343_p0237c16║諸佛法悉皆同等，是故名為三藐三佛陀，名為多陀
X19n0343_p0237c17║阿伽度，名為佛陀。阿難，若我廣說此三句義，汝以劫
X19n0343_p0237c18║壽不能盡受。正使三千大千世界滿中眾生，皆如阿
X19n0343_p0238a01║難多聞第一得念總持，此諸人等以劫之壽亦不能
X19n0343_p0238a02║受。如是，阿難，諸佛阿耨多羅三藐三菩提無有限量，
X19n0343_p0238a03║智慧辯才不可思議。阿難白佛言：我從今已往，不敢
X19n0343_p0238a04║自謂以為多聞。佛告阿難：勿起退意。所以者何？我說
X19n0343_p0238a05║汝於聲聞中為最多聞，非謂菩薩。且止！阿難，其有智
X19n0343_p0238a06║者不應限量諸菩薩也。一切海淵尚可測量，菩薩禪
X19n0343_p0238a07║定、智慧、總持、辯才，一切功德不可量也。阿難，汝等捨
X19n0343_p0238a08║置菩薩所行，是維摩詰一時所現神通之力，一切聲
X19n0343_p0238a09║聞、辟支佛於百千劫盡力變化所不能作。
X19n0343_p0238a10║次明一切法為佛事。前略印香飯一事，今廣印一
X19n0343_p0238a11║切為佛事。所以廣明者，前略明未盡，今更廣明。雖
X19n0343_p0238a12║復廣明，不出四隻兩雙，所謂有無善惡為佛事也。
X19n0343_p0238a13║問：有佛卅二相為佛事竟，云何復云有以佛身為
X19n0343_p0238a14║佛事耶？解云：如來有時現一相、二相，或時合現相、
X19n0343_p0238a15║現相不同，故前明卅二相，後明佛身也。有以虗空
X19n0343_p0238a16║為佛事，即是無為佛事。虗空為佛事，如文殊以虗
X19n0343_p0238a17║空身化阿聞世王也。四魔八萬四千煩惱為佛事
X19n0343_p0238a18║者，上明善為佛事，今明惡為佛事。什師云：此中明
X19n0343_p0238a19║三性竝為佛事。前善為佛事，虗空、無記為佛事；今
X19n0343_p0238a20║則不善為佛事，方便用不善為佛事，無方便善成
X19n0343_p0238a21║魔事。
X19n0343_p0238a22║爾時，眾香世界菩薩來者，合掌白佛言：世尊！我等初
X19n0343_p0238a23║見此土生下劣想，今自悔責捨離是心。所以者何？
X19n0343_p0238a24║諸佛方便不可思議，為度眾生故，隨其所應現佛國
X19n0343_p0238b01║異。唯然，世尊！願賜少法還於彼土，當念如來。
X19n0343_p0238b02║爾時眾香世界菩薩下，品第二、香積菩薩請法。既
X19n0343_p0238b03║將欲反彼世界，所以請說菩薩行品，從此為名也。
X19n0343_p0238b04║文有三：今第一、彼菩薩懺悔，有二：前、自梅；次、請法。
X19n0343_p0238b05║自悔為二：初、正梅；次、釋悔意。今即初正悔，明我初
X19n0343_p0238b06║來見此土穢生下劣想，今自悔責明失在於我也。
X19n0343_p0238b07║問：彼來時彼佛已勅令莫生劣心，今云何復生劣
X19n0343_p0238b08║心？將不違佛教耶？解云：雖受佛勅，今來既見土穢
X19n0343_p0238b09║不覺劣心生，如今人聞經教令莫起貪，見境不覺
X19n0343_p0238b10║貪生。又佛不勅起劣重，佛勅尚爾，況不勅耶？問：前
X19n0343_p0238b11║文云彼諸菩薩坐香樹下，聞斯玅香即具一切德
X19n0343_p0238b12║藏三昧，云何更生高下之心、淨穢等見耶？解云：示
X19n0343_p0238b13║此迷耳。以此土作此見故，彼土同此土見，此土既
X19n0343_p0238b14║悟彼土即悟，為此故所以今悔也。所以者何下，第
X19n0343_p0238b15║二句、釋悔意。以諸佛方便所現不同故，不應生下
X19n0343_p0238b16║劣之心，上說法故如是方便也。唯然世尊願賜小
X19n0343_p0238b17║法，第二、正請法，彼此交利之事也。然彼土菩薩行
X19n0343_p0238b18║已具足，無以復所疑，不須此諸行而請說諸行者，
X19n0343_p0238b19║亦是為此土菩薩請耳。具四句，為彼請此、為此請
X19n0343_p0238b20║此，亦為此請彼、為彼請彼也。又且從多為論，如此
X19n0343_p0238b21║間音聲為佛事，亦有餘事為佛事，彼無言說為佛
X19n0343_p0238b22║事，亦有言說為佛事，從多耳。又且菩薩應須遍學
X19n0343_p0238b23║菩薩之體，遍化眾生遍到諸國，應言說度即言說
X19n0343_p0238b24║化，應無言說度即無言說化之為，是故須請法也。
X19n0343_p0238c01║佛告諸菩薩：有盡無盡解脫法門，汝等當學。何謂
X19n0343_p0238c02║為盡？謂有為法。何謂無盡？謂無為法。如菩薩者，不盡
X19n0343_p0238c03║有為、不住無為。何謂不盡有為？謂不離大慈、不捨大
X19n0343_p0238c04║悲，深發一切智心而不忽忘，教化眾生終不厭倦，於
X19n0343_p0238c05║四攝法常念順行，護持正法不惜身命，種諸善根無
X19n0343_p0238c06║有疲厭，志常安住方便迴向，求法不懈說法無悋，勤
X19n0343_p0238c07║供諸佛故入生死而無所畏，於諸榮辱心無憂喜，不
X19n0343_p0238c08║輕未學敬學如佛，墮煩惱者令發正念，於遠離樂不
X19n0343_p0238c09║以為貴，不著己樂慶於彼樂，在諸禪定如地獄想，於
X19n0343_p0238c10║生死中如園觀想，見來求者為善師想，捨諸所有具
X19n0343_p0238c11║一切智想，見毀戒人起救護想，諸波羅蜜為父母想，
X19n0343_p0238c12║道品之法為眷屬想，發行善根無有齊限，以諸淨國
X19n0343_p0238c13║嚴飾之事成己佛土，行無限施具足相好，除一切惡
X19n0343_p0238c14║淨身口意故，生死無數劫意而有勇，聞佛無量德志
X19n0343_p0238c15║而不倦，以智慧劒破煩惱賊，出陰界入荷負眾生永
X19n0343_p0238c16║使解脫，以大精進摧伏魔軍，常求無念實相智慧行，
X19n0343_p0238c17║少欲知足而不捨世法，不壞威儀而能隨俗，起神通
X19n0343_p0238c18║慧引道眾生，得念總持所聞不忘，善別諸根斷眾生
X19n0343_p0238c19║疑，以樂說辯演法無礙，淨十善道受人天福，修四無
X19n0343_p0238c20║量開梵天道，勸請說法隨喜讚善得佛音聲，身口意
X19n0343_p0238c21║善得佛威儀，深修善法所行轉勝，以大乘教成菩薩
X19n0343_p0238c22║僧，心無放逸不失眾善。行如此法，是名菩薩不盡有
X19n0343_p0238c23║為。何謂菩薩不住無為？謂修學空不以空為證，修學
X19n0343_p0238c24║無相、無作不以無相、無作為證，修學無起不以無起
X19n0343_p0239a01║為證，觀於無常而不厭善本，觀世間苦而不惡生死，
X19n0343_p0239a02║觀於無我而誨人不倦，觀於寂滅而不永寂滅，觀於
X19n0343_p0239a03║遠離而身心修善，觀無所歸而歸趣善法，觀於無生
X19n0343_p0239a04║而以生法荷負一切，觀於無漏而不斷諸漏，觀無所
X19n0343_p0239a05║行而以行法教化眾生，觀於空無而不捨大悲，觀正
X19n0343_p0239a06║法位而不隨小乘，觀諸法虗妄、無牢、無人、無主、無相，
X19n0343_p0239a07║本願未滿而不虗福德、禪定、智慧。修如此法，是名菩
X19n0343_p0239a08║薩不住無為。又具福德故不住無為，具智慧故不盡
X19n0343_p0239a09║有為；大慈悲故不住無為，滿本願故不盡有為；集法
X19n0343_p0239a10║藥故不住無為，隨授藥故不盡有為；知眾生病故不
X19n0343_p0239a11║住無為，滅眾生病故不盡有為。諸正士！菩薩已修
X19n0343_p0239a12║此法，不盡有為、不住無為，是名盡無盡解脫法門，汝
X19n0343_p0239a13║等當學。
X19n0343_p0239a14║佛告諸菩薩下三段中，第二、佛為廣說菩薩行。文
X19n0343_p0239a15║為三：第一、雙標盡無盡；第二、雙釋盡無盡；第三、雙
X19n0343_p0239a16║結。今即初雙標而勸也。何謂下，第二、雙釋。何謂有
X19n0343_p0239a17║盡？謂有為生死有為磨滅故盡。何謂無盡？謂無為
X19n0343_p0239a18║涅槃無為不磨滅故無無盡也。如菩薩者不盡有
X19n0343_p0239a19║為不住無為者，此正明菩薩行對破聲聞。何者？聲
X19n0343_p0239a20║聞盡有為生死住無為涅槃，今是菩薩即異於此，
X19n0343_p0239a21║常在生死不盡有為，化眾生故不住無為，故如是
X19n0343_p0239a22║說也。然從來云斷五住惑盡得常住涅槃，即盡有
X19n0343_p0239a23║為住無為，若爾不及因行豈是果德？故不可也。謂
X19n0343_p0239a24║不離大悲慈者，明有大慈悲為眾生故不盡有為
X19n0343_p0239b01║也。發一切智心而不忽忘者，前不離大慈等云下
X19n0343_p0239b02║化，今發一切智心即上求，此之二行是菩薩常行，
X19n0343_p0239b03║故云而不忽忘也。在諸禪定如地獄想者，明外道
X19n0343_p0239b04║禪定起我慢、二乘禪定壞菩提心，此等禪定既壞
X19n0343_p0239b05║滅善根，豈非地獄？故云在禪定如地獄想也。於生
X19n0343_p0239b06║死中如園觀想，園觀遊戲歡樂，菩薩在生死修行
X19n0343_p0239b07║諸行成就一切智，豈不樂耶？大園觀樹木生長，菩
X19n0343_p0239b08║薩於生死中正觀生長也。見來求者如善師想者，
X19n0343_p0239b09║見有乞人來乞，即具六度六如，即菩薩善師也。生
X19n0343_p0239b10║死無數億而有勇者，如大品佛道長遠眾生性多，
X19n0343_p0239b11║勤精進度之也。次釋不住無為，如文。住無為者，即
X19n0343_p0239b12║於無為作解、作解為住，而菩薩不爾也。諸正士下，
X19n0343_p0239b13║第三、雙結。
X19n0343_p0239b14║爾時，彼諸菩薩聞說是法，皆大歡喜，以眾玅華、若干
X19n0343_p0239b15║種色、若干種香，散徧三千大千世界，供養於佛及此
X19n0343_p0239b16║經法并諸菩薩已，稽首佛足，歎未曾有，言：釋迦牟尼
X19n0343_p0239b17║佛乃能於此善行方便。言已，忽然不現，還到彼國。
X19n0343_p0239b18║爾時彼諸菩薩聞是說法大𨱚，第三彼菩薩聞說
X19n0343_p0239b19║法歡喜也。
X19n0343_p0239b20║見阿閦佛品第十二
X19n0343_p0239b21║見阿閦佛品第十二。所以次菩薩行品有此品
X19n0343_p0239b22║來者，就文為論，前菩薩行品為彼土說此土法門，
X19n0343_p0239b23║今見阿閦佛品為此土現彼國；前為淨土菩薩說
X19n0343_p0239b24║穢土法門，今為穢土菩薩現淨土佛事；前品為淨
X19n0343_p0239c01║土說穢土法門，亦為穢土，今現淨土為此土，亦得
X19n0343_p0239c02║為此土，亦得為淨土，但今正意為穢現彼淨也。又
X19n0343_p0239c03║有此品來者，非止近益當時，欲遠彼末葉。何者？今
X19n0343_p0239c04║時人皆是佛弟子，竝不識佛，今欲見佛者，若為見
X19n0343_p0239c05║佛耶？世間客客之徒言：堂中佛像是佛。又言：丈六
X19n0343_p0239c06║千尺為佛。又數人言：有佛。佛有二身：五陰身即有
X19n0343_p0239c07║漏，戒定等即無漏；有漏即應身，無漏即法身。雖然，
X19n0343_p0239c08║竝是有為，若是有為，何謂見佛？佛非是有為，汝今
X19n0343_p0239c09║見有，還是見有，豈得見佛？故論云：邪見深厚者，說
X19n0343_p0239c10║言無如來，如來寂滅想，分別有亦非。又成論師有
X19n0343_p0239c11║二解：開善應身無常，法身常住；異數人數人，生法
X19n0343_p0239c12║皆無常。彼明應身無常，法身常住也。莊嚴云：生身
X19n0343_p0239c13║是有，法身非有非無，出二諦外。地論：法界非有非
X19n0343_p0239c14║無。中假師以中道為佛。今明如此諸計皆不見佛，
X19n0343_p0239c15║汝今見佛是常，乃是見常，何謂見佛？佛若是常，見
X19n0343_p0239c16║常見佛；佛非是常，見常那得見佛？常句既然，四句
X19n0343_p0239c17║皆爾也。今明如文。觀身實相，觀佛亦然，為是故有
X19n0343_p0239c18║此品來也。次釋品名者，前品即從因為名，今品從
X19n0343_p0240a01║果受稱。前云菩薩行品，故是因名；今品見阿閦佛
X19n0343_p0240a02║品，故是果名也。又前品人法雙舉，此品依正兩題。
X19n0343_p0240a03║言前品人法雙舉者，菩薩即人，法即是行；今依正
X19n0343_p0240a04║兩題者，佛即是正果，國即是依果也。又前品題即
X19n0343_p0240a05║略，今品題即廣。言前品略者，唯有人法、能所二，故
X19n0343_p0240a06║略；今品廣者，三字束為兩雙：見即是能見之智，佛
X19n0343_p0240a07║國即是所見之境。境智一雙，就境中有二：佛即正
X19n0343_p0240a08║果，國即依果。依正一雙，具此二雙，故言廣也。阿閦
X19n0343_p0240a09║佛者，此是外言，什、叡等師云無動佛，宗代惠義法
X19n0343_p0240a10║師雜心論云無怒佛。然閦字此土所無，翻經者義
X19n0343_p0240a11║作此字耳。今見彼佛，從此為名，故云見阿閦佛國
X19n0343_p0240a12║品也。
X19n0343_p0240a13║爾時，世尊問維摩詰：汝欲見如來，為以何等觀如來
X19n0343_p0240a14║乎？維摩詰言：如自觀身實相，觀佛亦然。我觀如來，前
X19n0343_p0240a15║際不來，後際不去，今則不住；不觀色，不觀色如，不觀
X19n0343_p0240a16║色性；不觀受、想、行、識，不觀識如，不觀識性；非四大起，
X19n0343_p0240a17║同於虗空，六入無積；眼、耳、鼻、舌、身、心已過，不在三界；
X19n0343_p0240a18║三垢已離，順三脫門；具足三明，與無明等；不一相、不
X19n0343_p0240a19║異相，不自相、不他相，非無相、非取相，不此岸、不彼岸，
X19n0343_p0240a20║不中流而化眾生；觀於寂滅，亦不永滅；不此、不彼，不
X19n0343_p0240a21║以此、不以彼；不可以智知，不可以識識；無晦、無明，無
X19n0343_p0240a22║名、無相，無強、無弱，非淨、非穢，不在方、不離方，非有為、
X19n0343_p0240a23║非無為，無示、無說，不施、不慳，不戒、不犯，不忍、不恚，不
X19n0343_p0240a24║進、不怠，不定、不亂，不智、不愚，不誠、不欺，不來、不去，不
X19n0343_p0240b01║出、不入，一切言語道斷；非福田、非不福田，非應供養、
X19n0343_p0240b02║非不應供養，非取、非捨，非有相、非無相，同真際、等法
X19n0343_p0240b03║性；不可稱、不可量，過諸稱量；非大、非小，非見、非聞，非
X19n0343_p0240b04║覺、非知，離眾結縛；等諸智、同眾生，於諸法無分別；一
X19n0343_p0240b05║切無得、無失，無濁、無惱，無作、無起，無生、無滅，無畏、無
X19n0343_p0240b06║憂，無喜、無厭，無已有、無當有、無今有，不可以一切言
X19n0343_p0240b07║說分別顯示。世尊，如來身為若此，作如是觀。以斯觀
X19n0343_p0240b08║者，名為正觀；若他觀者，名為邪觀。
X19n0343_p0240b09║品開有時為二：第一、方便實；第二、實方便。今開為
X19n0343_p0240b10║二：第一、觀佛身；第二、觀阿閦國。就初復為二：第一、
X19n0343_p0240b11║觀佛；第二、論沒生。今即第一、觀法身，有通、有別。言
X19n0343_p0240b12║通者，明一切眾生無不欲見佛，但不能得見。何者？
X19n0343_p0240b13║或色相、音聲言見。故般若云：若以色見我、以音聲
X19n0343_p0240b14║求我，不能見如來。何但如此？五句竝不能見。言別
X19n0343_p0240b15║者，明淨名要大眾來見佛，言有佛可見、有自能見，
X19n0343_p0240b16║佛即是境、見即是智，言佛身勝、自身卑，有此二見
X19n0343_p0240b17║非是見佛，是故淨名打破，明觀身實相，觀佛亦然
X19n0343_p0240b18║也。涅槃論釋祕密云：眾生身外有佛性非祕密，眾
X19n0343_p0240b19║生身內有佛性非祕密，眾生即佛性為祕密也。今
X19n0343_p0240b20║觀身實是觀佛，眾生即佛性祕密，何故云觀身即
X19n0343_p0240b21║觀佛耶？實未曾二亦未曾一，今言即者，為不即故
X19n0343_p0240b22║言即耳。破不即亦不著即，破異不著一，名法忍也。
X19n0343_p0240b23║我觀如來前際不來後際不去者，就三世觀，大品
X19n0343_p0240b24║明過去為前際，未來為後際，現在為今際。若爾，今
X19n0343_p0240c01║云何言前際不來後際不去耶？解云：經有二本，一
X19n0343_p0240c02║同大品，此本異大品。同大品可解。人謂如來從未
X19n0343_p0240c03║來現在來，現在即過去，過去即去。今文不爾。前際
X19n0343_p0240c04║不來後際不去者，人謂如來從未來現在來，現在
X19n0343_p0240c05║是有復入過去，過去由有復來現在，現在復往未
X19n0343_p0240c06║來去。今責不如此，是故言前際不來後際不去。笠
X19n0343_p0240c07║道生作此解也。不觀色如下，前就三世觀，今就五
X19n0343_p0240c08║陰界入撿。非四大起者，前就果辨，今約因明也。六
X19n0343_p0240c09║入無積者，明眾生六入積聚，如來不積，故言無積
X19n0343_p0240c10║也。不在三界，明無三界果三垢也。離無三界因三
X19n0343_p0240c11║垢，即三毒也。𰜏三脫門，明與無明不二，如大經所
X19n0343_p0240c12║辨耳。不此岸不彼岸不中流者，生死為此，涅槃為
X19n0343_p0240c13║彼，八正為中流。有云：檀度為中流也。十智不能知，
X19n0343_p0240c14║六識不能識，故言不可以智知，不可以識識也。
X19n0343_p0240c15║爾時，舍利弗問維摩詰：汝於何沒而來生此？維摩詰
X19n0343_p0240c16║言：汝所得法有沒生乎？舍利弗言：無沒生也。若諸法
X19n0343_p0240c17║無沒生相，云何問言：汝於何沒而來生此？於意云何？
X19n0343_p0240c18║譬如幻師幻作男女，寧沒生耶？舍利弗言：無沒生也。
X19n0343_p0241a01║汝豈不聞佛說諸法如幻相乎？答曰：如是。若一切法
X19n0343_p0241a02║如幻相者，云何問言：汝於何沒而來此生？舍利弗！沒
X19n0343_p0241a03║者，為虗誑法敗壞之相；生者，為虗誑法相續之相。菩
X19n0343_p0241a04║薩雖沒，不盡善本；雖生，不長諸惡。是時，佛告舍利弗：
X19n0343_p0241a05║有國名玅喜，佛號無動，是維摩詰於彼國沒而來生
X19n0343_p0241a06║此。舍利弗言：未曾有也！世尊！是人乃能捨清淨土，而
X19n0343_p0241a07║來樂此多怒害處。維摩詰語舍利弗：於意云何？日光
X19n0343_p0241a08║出時與冥合乎？答曰：不也。日光出時，則無眾冥。維摩
X19n0343_p0241a09║詰言：夫日何故行閻浮提？答曰：欲以明照，為之除冥。
X19n0343_p0241a10║維摩詰言：菩薩如是，雖生不淨佛土，為化眾生，不與
X19n0343_p0241a11║愚闇而共合也，但滅眾生煩惱闇耳！
X19n0343_p0241a12║爾時，舍利弗問下，第二、論沒生。問：何故居士沒生
X19n0343_p0241a13║耶？解云：此意只為妄生故也。由身子問，如來答從
X19n0343_p0241a14║玅憙世界來。既從玅憙來，大眾即欲見彼土，如來
X19n0343_p0241a15║為現也。又問沒生者，前來廣歎淨名德高，即是高
X19n0343_p0241a16║德，生處必淨，為是故，今問生處也。上歎淨名德不
X19n0343_p0241a17║思議，今歎淨名生處不思議。何者？若從穢而生，穢
X19n0343_p0241a18║非不思議；今能捨淨土來此穢，弘於道化，利益眾
X19n0343_p0241a19║生，故是不思議也。維摩詰言：如汝所得法，此及質
X19n0343_p0241a20║答，明汝會真諦得果，證有沒生；不會真諦得果，尚
X19n0343_p0241a21║無果、不果，有何沒生？作此反質，欲類破。何者？汝等
X19n0343_p0241a22║少乘尚無沒生，何以我大行有沒生耶？於意云何？
X19n0343_p0241a23║譬釋其云：我會真諦無沒生，菩薩會真諦亦無沒
X19n0343_p0241a24║生，世諦終見有生，是故舉幻譬明無沒生。上就真
X19n0343_p0241b01║諦無沒生，今就世諦無沒生；上就法說撿無生，今
X19n0343_p0241b02║就譬說撿無沒生也。是時佛告身子下，此明佛答
X19n0343_p0241b03║淨名。上彈聲聞問不成問，今如來為答。淨名所以
X19n0343_p0241b04║彈沒生者，為其懷沒生心來問故須彈，大眾應聞
X19n0343_p0241b05║得益故佛須答也。又上破無沒生，便謂無沒生墮
X19n0343_p0241b06║無生坑中，是故今明菩薩無生沒而生沒。上生沒
X19n0343_p0241b07║無生沒，今無生沒生沒也。問：若菩薩有生沒，與凡
X19n0343_p0241b08║夫何異？解云：凡夫有生沒生沒，菩薩無生沒生沒。
X19n0343_p0241b09║無生生令長歡喜，無滅滅令長戀慕，故異也。又上
X19n0343_p0241b10║就真諦說無生沒，今就世諦答有生沒。如大經明
X19n0343_p0241b11║流離光來現瑞，佛問：何因緣光明？文殊答：光明即
X19n0343_p0241b12║智慧，智慧即常住。佛云：莫入甚深空定，當以世諦
X19n0343_p0241b13║而解說之。今亦爾，淨名就真諦說，今就世諦說也。
X19n0343_p0241b14║初佛說生處，如文可解。次淨名恐人言菩薩捨淨
X19n0343_p0241b15║來穢，故舉日月光出為喻。菩薩同穢，為令穢同不
X19n0343_p0241b16║同穢也。
X19n0343_p0241b17║是時，大眾渴仰，欲見玅喜世界無動如來及其菩薩、
X19n0343_p0241b18║聲聞之眾。佛知一切眾會所念，告維摩詰言：善男子！
X19n0343_p0241b19║為此眾會現玅喜國無動如來及諸菩薩、聲聞之眾，
X19n0343_p0241b20║眾皆欲見。於是維摩詰心念：吾當不起於座，接玅喜
X19n0343_p0241b21║國鐵圍山川、溪谷江河、大海泉源、須彌諸山，及日月
X19n0343_p0241b22║星宿、天龍鬼神、梵天等宮，并諸菩薩、聲聞之眾，城邑
X19n0343_p0241b23║聚落、男女大小，乃至無動如來及菩提樹、諸玅蓮華，
X19n0343_p0241b24║能於十方作佛事者，三道寶階，從閻浮提至忉利天。
X19n0343_p0241c01║以此寶階，諸天來下，悉為禮敬無動如來，聽受經法。
X19n0343_p0241c02║閻浮提人亦登其階，上昇忉利，見彼諸天。玅喜世界
X19n0343_p0241c03║成就如是無量功德，上至阿迦尼吒天，下至水際，以
X19n0343_p0241c04║右手斷取，如陶家輪，入此世界，猶持華鬘示一切眾。
X19n0343_p0241c05║作是念已，入於三昧，現神通力，以其右手斷取玅喜
X19n0343_p0241c06║世界，置於此土。彼得神通菩薩及聲聞眾并餘天人
X19n0343_p0241c07║俱發聲言：唯然，世尊！誰取我去？願見救護。無動佛言：
X19n0343_p0241c08║非我所為，是維摩詰神力所作。其餘未得神通者，不
X19n0343_p0241c09║覺不知己之所往。玅喜世界雖入此土，而不增減，於
X19n0343_p0241c10║是世界亦不迫隘，如本無異。爾時，釋迦牟尼佛告諸
X19n0343_p0241c11║大眾：汝等且觀玅喜世界無動如來，其國嚴飾，菩薩
X19n0343_p0241c12║行淨，弟子清白。皆曰：唯然，已見。佛言：若菩薩欲得如
X19n0343_p0241c13║是清淨佛土，當學無動如來所行之道。現此玅喜國
X19n0343_p0241c14║時，娑婆世界十四那由他人發阿耨多羅三藐三菩
X19n0343_p0241c15║提心，皆願生於玅喜佛土。釋迦牟尼佛即記之曰：當
X19n0343_p0241c16║生彼國。時玅喜世界於此國土所應饒益，其事訖已，
X19n0343_p0241c17║還復本處，舉眾皆見。佛告舍利弗：汝見此玅喜世界
X19n0343_p0241c18║及無動佛不？唯然，已見。世尊！願使一切眾生得清淨
X19n0343_p0242a01║土如無動佛，獲神通力如維摩詰。世尊！我等快得善
X19n0343_p0242a02║利，得見是人，親近供養。其諸眾生若今現在、若佛滅
X19n0343_p0242a03║後，聞此經者亦得善利，況復聞已，信解、受持、讀誦、解
X19n0343_p0242a04║說、如法修行。若有手得是經典者，便為已得法寶之
X19n0343_p0242a05║藏；若有讀誦、解釋其義、如說修行，則為諸佛之所護
X19n0343_p0242a06║念；其有供養如是人者，當知則為供養於佛；其有書
X19n0343_p0242a07║持此經卷者，當知其室即有如來；若聞是經能隨喜
X19n0343_p0242a08║者，斯人則為趣一切智；若能信解此經，乃至一四句
X19n0343_p0242a09║偈為他說者，當知此人即是受阿耨多羅三藐三菩
X19n0343_p0242a10║提記。
X19n0343_p0242a11║爾時大眾下，大𨱚，前第一、觀佛身竟，今第二、歎阿
X19n0343_p0242a12║閦佛國。所以歎者，大眾聞應得道故歎也。大眾所
X19n0343_p0242a13║以渴仰者，聞佛說淨名從玅喜來，淨名德既不思
X19n0343_p0242a14║議，土必精玅，既有美人必有玅土，故欲見。由前三
X19n0343_p0242a15║萬二千座悉入室未是不思議，今取彼大眾來入
X19n0343_p0242a16║此土，而無鄣妨作三道等事，是大不思議。云何從
X19n0343_p0242a17║來言是流通耶？是為大僻也。次明得道，如文。
X19n0343_p0242a18║法供養品第十三
X19n0343_p0242a19║法供養品第十三。菴園再集三品中第三品法
X19n0343_p0242a20║供養。所以有此品來者，說經將訖勸物弘宣，故前
X19n0343_p0242a21║歎法供養要須前歎，然乃得付屬弘也。言法供養
X19n0343_p0242a22║者，供養有多種：或有財供養，國城妻子等；或有身
X19n0343_p0242a23║供養，如常啼灑面、藥王燒臂；復有力供養，讚歎供
X19n0343_p0242a24║養；復有恭敬拜供養。然雖有如此供養，法之供養
X19n0343_p0242b01║諸供養中為最第一，今此即法供養。言法供養者，
X19n0343_p0242b02║此復多種：佛如行而說，今如說而行，是一種法供
X19n0343_p0242b03║養；二者如說而行，復能如行而說，教化眾生令其
X19n0343_p0242b04║悟道，復是法之供養。次明只[捺-示+(隹/八)]護說者及以聽眾，
X19n0343_p0242b05║即是法供養也。次明非但說聽為法供養，五種法
X19n0343_p0242b06║師悉名法供養也。問：法供養供養誰耶？如財物供
X19n0343_p0242b07║養前人，今法供養供養何物耶？解云：供養佛。何者？
X19n0343_p0242b08║如說而行、如行而說，稱可佛心故，是供養於佛。如
X19n0343_p0242b09║財物供養前人，前人喜即供養；今亦爾，如說行、如
X19n0343_p0242b10║行說喜，於佛心即供養佛也。
X19n0343_p0242b11║爾時，釋提桓因於大眾中白佛言：世尊！我雖從佛及
X19n0343_p0242b12║文殊師利聞百千經，未曾聞此不可思議自在神通
X19n0343_p0242b13║決定實相經典。如我解佛所說義趣，若有眾生聞此
X19n0343_p0242b14║經法，信解受持讀誦之者，必得是法不疑，何況如說
X19n0343_p0242b15║修行。斯人則為閉眾惡趣開諸善門，常為諸佛之所
X19n0343_p0242b16║護念，降伏外學摧滅魔怨，修治菩提安處道場，履踐
X19n0343_p0242b17║如來所行之跡。世尊！若有受持讀誦所說修行者，我
X19n0343_p0242b18║當與諸眷屬供養給事，所在聚落城邑山林曠野有
X19n0343_p0242b19║是經處，我亦與諸眷屬聽受法故共到其所，其未信
X19n0343_p0242b20║者當令生信，其已信者當為作護。佛言：善哉，善哉！天
X19n0343_p0242b21║帝！如汝所說，吾助爾喜。此經廣說過去未來現在諸
X19n0343_p0242b22║佛不可思議阿耨多羅三藐三菩提。是故，天帝！若善
X19n0343_p0242b23║男子、善女人，受持讀誦供養是經者，則為供養去來
X19n0343_p0242b24║今佛。天帝！正使三千大千世界如來滿中，譬如甘蔗
X19n0343_p0242c01║竹葦稻麻叢林，若有善男子、善女人，或以一劫或減
X19n0343_p0242c02║一劫，恭敬尊重讚歎供養奉諸所安，至諸佛滅後，以
X19n0343_p0242c03║一一全身舍利起七寶塔，縱廣一四天下，高至梵天，
X19n0343_p0242c04║表剎莊嚴，以一切華香、瓔珞、幢旛、伎樂，微玅第一，若
X19n0343_p0242c05║一劫若減一劫，而供養之。天帝！於意云何？其人植福，
X19n0343_p0242c06║寧為多不？釋提桓因言：甚多，世尊！彼之福德，若以百
X19n0343_p0242c07║千億劫，說不能盡。佛告天帝：當知是善男子、善女人，
X19n0343_p0242c08║聞是不可思議解脫經典，信解受持，讀誦修行，福多
X19n0343_p0242c09║於彼。所以者何？諸佛菩提，皆從此生，菩提之相，不可
X19n0343_p0242c10║限量，以是因緣，福不可量。佛告天帝：過去無量阿僧
X19n0343_p0242c11║祇劫，時世有佛，號曰藥王如來、應供、正徧知、明行足、
X19n0343_p0242c12║善逝、世間解、無上士、調御丈夫、天人師、佛、世尊，世界
X19n0343_p0242c13║名大莊嚴，劫名莊嚴，佛壽二十小劫，其聲聞僧三十
X19n0343_p0242c14║六億那由他，菩薩僧有十二億。天帝！是時有轉輪聖
X19n0343_p0242c15║王，名曰寶蓋，七寶具足，主四天下。王有千子，端正勇
X19n0343_p0242c16║健，能伏怨敵。爾時寶蓋，與其眷屬，供養藥王如來，施
X19n0343_p0242c17║諸所安，至滿五劫。過五劫已，告其千子：汝等亦當如
X19n0343_p0242c18║我，以深心供養於佛。於是千子，受父王命，供養藥王
X19n0343_p0243a01║如來，復滿五劫，一切施安。其王一子，名曰月蓋，獨坐
X19n0343_p0243a02║思惟：寧有供養殊過此者？以佛神力，空中有天曰：善
X19n0343_p0243a03║男子！法之供養勝諸供養。即問：何謂法之供養？天曰：
X19n0343_p0243a04║汝可往問藥王如來，當廣為汝說法之供養。即時月
X19n0343_p0243a05║蓋王子行詣藥王如來，稽首佛足却住一面，白佛言：
X19n0343_p0243a06║世尊！諸供養中法供養勝。云何名為法之供養？佛言：
X19n0343_p0243a07║善男子！法供養者，諸佛所說深經，一切世間難信難
X19n0343_p0243a08║受、微玅難見、清淨無染，非但分別思惟之所能得，菩
X19n0343_p0243a09║薩法藏所攝陀羅尼印印之至不退轉，成就六度善
X19n0343_p0243a10║分別義，順菩提法眾經之上，入大慈悲離眾魔事及
X19n0343_p0243a11║諸邪見，順因緣法無我、無人、無眾生、無壽命，空、無相、
X19n0343_p0243a12║無作、無起，能令眾生坐於道場而轉法輪，諸天、龍、神、
X19n0343_p0243a13║乾闥婆等所共歎譽，能令眾生入佛法藏，攝諸賢聖
X19n0343_p0243a14║一切智慧，說眾菩薩所行之道，依於諸法實相之義，
X19n0343_p0243a15║明宣無常、苦、空、無我、寂滅之法，能救一切毀禁眾生，
X19n0343_p0243a16║諸魔外道及貪著者能使怖畏，諸佛賢聖所共稱歎，
X19n0343_p0243a17║背生死苦示涅槃樂，十方三世諸佛所說。
X19n0343_p0243a18║今文初天帝稱歎云：我從佛聞眾經，未曾聞此實
X19n0343_p0243a19║相經典者，問天主：前已聞大品等經竟，何故云未
X19n0343_p0243a20║曾聞此實相耶？解云：大品通漫，此經即要略。何者？
X19n0343_p0243a21║徧明法身、菩薩二慧也。言大品通者，大品中明始
X19n0343_p0243a22║自初心，終訖補處，是故為通。此經徧明法身二智
X19n0343_p0243a23║者，徧明淨名二智，故別也。二者復各有所用，各稱
X19n0343_p0243a24║第一，隨時所宜，故為第一也。又此中對天主歎護
X19n0343_p0243b01║經功德者，天主是在家人，多樂福德，如大品大對
X19n0343_p0243b02║身子、善吉明般若體，對天主格量般若功德。所以
X19n0343_p0243b03║爾者，在家多樂功德，故對在家明功德；出家多樂
X19n0343_p0243b04║智慧，故對出家明智慧。又所以對天主明護經者，
X19n0343_p0243b05║天主有勢力，能弘宣擁護故也。格也。格量歎，如文。
X19n0343_p0243b06║佛告天帝：過去者，引過去事，明法供養勝財供，前
X19n0343_p0243b07║後一切行財供，獨坐思惟聞空天勸法供養。所以
X19n0343_p0243b08║爾者，善根熟，故勸也。事如須達、薩陀、善財等，聞空
X19n0343_p0243b09║聲勸，即是如來使天也。月蓋問法供養，天令問藥
X19n0343_p0243b10║王，藥王為說法供養，為二：前簡法，次明法供養，今
X19n0343_p0243b11║即簡法。此法非人天二乘等法，亦非有所得，大乘
X19n0343_p0243b12║乃無依無得，實相大乘難信難受，清淨無染，如大
X19n0343_p0243b13║經德王十功德所明，聞者驚恠，非有所德。分別思
X19n0343_p0243b14║惟者，分別即口說，思惟即意思也。為菩薩法藏陀
X19n0343_p0243b15║羅尼印者，此是實相之印，詺實相為陀羅尼。若是
X19n0343_p0243b16║大品有二印，始即無住，終即無得；小乘三印，無常、
X19n0343_p0243b17║無我、寂滅；今此經唯一印，實相為印也。令諸眾生
X19n0343_p0243b18║坐道場者，前明法體，此明法用，此法有何用，能令
X19n0343_p0243b19║眾生坐道場用也。又云明宣無常、苦、空、無我者，問：
X19n0343_p0243b20║上明小乘明三印，今此中明實相印，那復言苦、空
X19n0343_p0243b21║等耶？解云：此苦、無常等，非小乘中三印，如旃延章
X19n0343_p0243b22║所明不生不滅是無常義，乃彈常明無常也。又此
X19n0343_p0243b23║云於諸法實相明宣無常等，與小乘異也。
X19n0343_p0243b24║若聞如是等經，信解受持讀誦，以方便力，為諸眾生，
X19n0343_p0243c01║分別解說，顯示分明，守護法故，是名法之供養。又於
X19n0343_p0243c02║諸法，如說修行，隨順十二因緣，離諸邪見，得無生忍，
X19n0343_p0243c03║決定無我，無有眾生，而於因緣果報，無違無諍，離諸
X19n0343_p0243c04║我所，依於義不依語，依於智不依識，依了義經不依
X19n0343_p0243c05║不了義經，依於法不依人，隨順法相，無所入無所歸，
X19n0343_p0243c06║無明畢竟滅故，諸行亦畢竟滅，乃至生畢竟滅故，老
X19n0343_p0243c07║死亦畢竟滅，作如是觀十二因緣，無有盡相，不復起
X19n0343_p0243c08║見，是名最上法之供養。
X19n0343_p0243c09║若聞如是等經信解下，正明法供養也。作如是觀
X19n0343_p0243c10║十二緣無盡相者，此如大品無盡品，觀十二緣如
X19n0343_p0243c11║虗空不可盡也。
X19n0343_p0243c12║佛告天帝：王子月蓋，從藥王佛，聞如是法，得柔順忍，
X19n0343_p0243c13║即解寶衣嚴身之具，以供養佛，白佛言：世尊！如來滅
X19n0343_p0243c14║後，我當行法供養，守護正法。願以威神，加哀建立，令
X19n0343_p0243c15║我得降伏魔怨，修菩薩行。佛知其深心所念，而記之
X19n0343_p0243c16║曰：汝於末後，守護法城。天帝！時王子月蓋，見法清淨，
X19n0343_p0243c17║聞佛授記，以信出家，修習善法，精進不久，得五神通，
X19n0343_p0243c18║具菩薩道，得陀羅尼，無斷辯才。於佛滅後，以其所得
X19n0343_p0243c19║神通總持辯才之力，滿十小劫，藥王如來所轉法輪，
X19n0343_p0243c20║隨而分布。月蓋比丘，以守護法，勤行精進，即於此身，
X19n0343_p0243c21║化百萬億人，於阿耨多羅三藐三菩提，立不退轉；十
X19n0343_p0243c22║四那由他人，深發聲聞、辟支佛心；無量眾生，得生天
X19n0343_p0243c23║上。天帝！時王寶蓋，豈異人乎？今現得佛，號寶𦦨如來。
X19n0343_p0243c24║其王千子，即賢劫中千佛是也。從迦羅鳩孫䭾，為始
X19n0343_p0244a01║得佛，最後如來，號曰樓至。月蓋比丘，則我身是。如是
X19n0343_p0244a02║天帝！當知此要，以法供養，於諸供養，為上為最，第一
X19n0343_p0244a03║無比。是故天帝！當以法之供養，供養於佛。
X19n0343_p0244a04║佛告天帝王子下，結會古今，如文。
X19n0343_p0244a05║囑累品第十四
X19n0343_p0244a06║囑累品第十四。此經三𨱚兩段已竟，今即第三
X19n0343_p0244a07║段流通說。正說即為當時，流通說即為末代。所以
X19n0343_p0244a08║有二段者，為眾生有二種：一者福德，利根眾生即
X19n0343_p0244a09║值佛；二者薄福，鈍根眾生不值佛，但見經卷。如大
X19n0343_p0244a10║品法尚香城，福厚者親聞法尚說，薄福者見金疊
X19n0343_p0244a11║般若也。問：何意見佛聞法勝、見般若劣耶？解云：從
X19n0343_p0244a12║佛聞法、見佛復聞法、從經卷中聞，但聞不見人校
X19n0343_p0244a13║也。二者聽佛說易悟，眼觀於文則難了，故從佛聞
X19n0343_p0244a14║勝、從經卷聞劣。言付屬者，屬是付囑、累是憑累，故
X19n0343_p0244a15║囑累品也。此云屬累，與金剛般若善付屬諸菩薩
X19n0343_p0244a16║何異？解云：彼經付屬即以人付人，此經囑累即以
X19n0343_p0244a17║法付屬人。彼經人付屬人者，論云根未熟付根熟
X19n0343_p0244a18║菩薩故，是人付屬人。今法付屬人者，以無上正法
X19n0343_p0244a19║付屬彌勒等故，是法付屬人也。又彼經人付屬人
X19n0343_p0244a20║為令弘法，此中法付人為成於人。何者？以法付人
X19n0343_p0244a21║令人為後人說故，是為成人也。
X19n0343_p0244a22║於是佛告彌勒菩薩言：彌勒！我今以是無量億阿僧
X19n0343_p0244a23║祇劫所集阿耨多羅三藐三菩提法，付囑於汝。如是
X19n0343_p0244a24║輩經，於佛滅後末世之中，汝等當以神力，廣宣流布
X19n0343_p0244b01║於閻浮提，無令斷絕。所以者何？未來世中，當有善男
X19n0343_p0244b02║子、善女人，及天、龍、鬼、神、乾闥婆、羅剎等，發阿耨多羅
X19n0343_p0244b03║三藐三菩提心，樂於大法。若使不聞如是等經，則失
X19n0343_p0244b04║善利。如此輩人，聞是等經，必多信樂，發希有心，當以
X19n0343_p0244b05║頂受，隨諸眾生所應得利，而為廣說。彌勒當知！菩薩
X19n0343_p0244b06║有二相。何謂為二？一者、好於雜句文飾之事；二者、不
X19n0343_p0244b07║畏深義，如實能入。若好雜句文飾事者，當知是為新
X19n0343_p0244b08║學菩薩。若於如是無染無著甚深經典，無有恐畏，能
X19n0343_p0244b09║入其中，聞已心淨，受持讀誦，如說修行，當知是為久
X19n0343_p0244b10║修道行。彌勒！復有二法，名新學者，不能決定於甚深
X19n0343_p0244b11║法。何等為二？一者、所未聞深經，聞之驚怖生疑，不能
X19n0343_p0244b12║隨順、毀謗、不信，而作是言：我初不聞，從何所來？二者、
X19n0343_p0244b13║若有護持、解說如是深經者，不肯親近、供養、恭敬，或
X19n0343_p0244b14║時於中說其過惡。有此二法，當知是新學菩薩為自
X19n0343_p0244b15║毀傷，不能於深法中調伏其心。彌勒！復有二法，菩薩
X19n0343_p0244b16║雖信解深法猶自毀傷，而不能得無生法忍。何等為
X19n0343_p0244b17║二？一者、輕慢新學菩薩而不教誨，二者、雖信解深法
X19n0343_p0244b18║而取相分別。是為二法。彌勒菩薩聞說是已，白佛言：
X19n0343_p0244b19║世尊！未曾有也。如佛所說：我當遠離如斯之惡，奉持
X19n0343_p0244b20║如來無數阿僧祇劫所集阿耨多羅三藐三菩提法。
X19n0343_p0244b21║若未來世善男子、善女人求大乘者，當令手得如是
X19n0343_p0244b22║等經，與其念力，使受持、讀誦、為他廣說。世尊！若後末
X19n0343_p0244b23║世有能受持、讀誦、為他說者，當知是彌勒神力之所
X19n0343_p0244b24║建立。佛言：善哉，善哉！彌勒！如汝所說，佛助爾喜。
X19n0343_p0244c01║品開為五章：第一、如來付屬彌勒；第二、十方菩薩
X19n0343_p0244c02║自誓弘宣；第三、天龍自誓弘宣；第四、付屬阿難；第
X19n0343_p0244c03║五、大眾歡喜受持禮而退。今即第一、付屬彌勒。然
X19n0343_p0244c04║此難解，大論第百卷云：法華祕密故付菩薩，般若
X19n0343_p0244c05║顯故付聲聞。今此既付菩薩，應是祕密教。有師例
X19n0343_p0244c06║解即難：若法華、維摩皆祕密者，法華與維摩應皆
X19n0343_p0244c07║明二乘作佛。法華明羅漢作佛可是祕密，此經明
X19n0343_p0244c08║二乘如敗種凡夫有反復，云何是祕耶？今釋具四
X19n0343_p0244c09║句：併付、併不付、祕付菩薩不付聲聞、祕付聲聞不
X19n0343_p0244c10║付菩薩。併不付者，如大經？長壽品老病人不堪付
X19n0343_p0244c11║金也。併付者，歎阿、歎受持如來大小乘藏。祕付聲
X19n0343_p0244c12║聞者，如大經付屬阿難也。顯付菩薩，如此經祕付
X19n0343_p0244c13║菩薩，如法華大論云祕付菩薩顯付聲聞。此是一
X19n0343_p0244c14║句語，云何為定耶？又一解：約緣所宜，緣宜聞付菩
X19n0343_p0244c15║薩，悟即付菩薩；宜聞付聲聞，即付聲聞也。又佛有
X19n0343_p0244c16║多弟子，故有多種付屬，或付菩薩、或付聲聞，責多
X19n0343_p0244c17║種好。今何意付菩薩而不付聲聞？解云：亦有所以。
X19n0343_p0244c18║何者？般若、聲聞有分故付聲聞，此經聲聞無分故
X19n0343_p0244c19║付菩薩。何以知然？解云：三乘皆學般若故有分，此
X19n0343_p0244c20║經但菩薩二智，絕二乘境界故無分也。問：若爾，般
X19n0343_p0244c21║若應淺、此經應深，復與他通教何異？解云：此經但
X19n0343_p0244c22║菩薩二智，般若明二智深，明學般若有三乘，彌學
X19n0343_p0244c23║深廣也。又淨名將反，玅喜、文殊遊方，彌勒當佛位，
X19n0343_p0244c24║故付彌勒。細碎文句可知。
X19n0343_p0245a01║於是一切菩薩合掌白佛：我等亦於如來滅後，十方
X19n0343_p0245a02║國土廣宣流布阿耨多羅三藐三菩提法，復當開導
X19n0343_p0245a03║諸說法者令得是經。
X19n0343_p0245a04║於是一切菩薩下，第二、十方菩薩弘宣大乘。有二：
X19n0343_p0245a05║上弘、下化。
X19n0343_p0245a06║爾時，四天不曰：佛言：世尊！在在處處，城邑聚落，山林
X19n0343_p0245a07║曠野，有是經卷，讀誦解說者，我當率諸官屬，為聽法
X19n0343_p0245a08║故，往詣其所，擁護其人，面百由旬，令無伺求得其便
X19n0343_p0245a09║者。是時，佛告阿難：受持是經，廣宣流布。阿難言：唯，我
X19n0343_p0245a10║巳受持要者。世尊！當何名斯經？佛言：阿難！是經名為
X19n0343_p0245a11║維摩詰所說，亦名不可思議解脫法門，如是受持。佛
X19n0343_p0245a12║說是經已，長者維摩詰、文殊師利、舍利弗、阿難等，及
X19n0343_p0245a13║諸天、人、阿脩羅，一切大眾，聞佛所說，皆大歡喜，信受
X19n0343_p0245a14║奉行。
X19n0343_p0245a15║爾時四王，第三、四王弘宣。是時佛告第四、命阿難。
X19n0343_p0245a16║問：此付聲聞，何須上料簡？解云：般若發初付阿難，
X19n0343_p0245a17║此經發初付菩薩，故須簡也。佛說是經，第五、明經
X19n0343_p0245a18║竟，十眾歡喜受持，禮佛而退也。
X19n0343_p0245a19║
X19n0343_p0245a20║維摩經疏第五（終）