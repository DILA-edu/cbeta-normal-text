X19n0347_p0549a01║
X19n0347_p0549a02║No. 347
X19n0347_p0549a03║維摩經評註
X19n0347_p0549a04║　維摩經評注目次
X19n0347_p0549a05║
X19n0347_p0549a06║卷一　十譬贊　佛國品
X19n0347_p0549a07║卷二　方便品卷三　弟子品
X19n0347_p0549a08║卷四　菩薩品卷五　問疾品
X19n0347_p0549a09║卷六　不思議品卷七　觀眾生品
X19n0347_p0549a10║卷八　佛道品卷九　入不二法門品
X19n0347_p0549a11║卷十　香積佛品卷十一　菩薩行品
X19n0347_p0549a12║卷十二　見阿閦佛品卷十三　法供養品
X19n0347_p0549a13║卷十四　囑累品
X19n0347_p0549a14║
X19n0347_p0549a15║謝康樂維摩詰十譬贊
X19n0347_p0549a16║飛沫泡合
X19n0347_p0549a17║水性本無泡，激流遂聚沫。即異成狀貌，消散歸虗[壑-土+丘]。
X19n0347_p0549a18║君子識根本，安事勞與奪。愚俗駭變化，橫復生欣怛。
X19n0347_p0549a19║𦦨
X19n0347_p0549a20║性內相表狀，非炎安知火。新新相推移，熒熒非向我。
X19n0347_p0549a21║如何滯著人，終歲迷因果。
X19n0347_p0549a22║芭蕉
X19n0347_p0549a23║生分本多端，芭蕉知不一。含蕚不結核，敷華何由實。
X19n0347_p0549a24║至人善取譬，無宰誰能律。莫昵緣合時，當視分散日。
X19n0347_p0549b01║聚幻
X19n0347_p0549b02║幻工非同異，誰復謂非真。一從逝物過，既往亦何陳。
X19n0347_p0549b03║謬者疑久近，達者皆自賓。勿起離合情，會無百代人。
X19n0347_p0549b04║夢
X19n0347_p0549b05║覺謂寢無知，𥧌中非無見。意狀照眼前，好惡迭萬變。
X19n0347_p0549b06║既悟眇已往，惜為浮物戀。孰視婆娑畵，寧當非赤縣。
X19n0347_p0549b07║影響合
X19n0347_p0549b08║影響順形聲，資物故生理。一旦揮霍去，何因相像似。
X19n0347_p0549b09║群有靡不然，眛漠呼自己。四色尚無本，八微欲安恃。
X19n0347_p0549b10║浮雲
X19n0347_p0549b11║泛濫明月陰，薈蔚南山雨。能為變動用，在我竟無取。
X19n0347_p0549b12║俄已就飛散，豈復得攢聚。諸法既無我，何由有我所。
X19n0347_p0549b13║電：
X19n0347_p0549b14║倐爍驚電過，可見不可逐。恒物生滅後，誰復覈遲速。
X19n0347_p0549b15║慎勿空留念，橫使神理恧。發已道易孚，忘情長之福。
X19n0347_p0549b16║
X19n0347_p0549b17║
X19n0347_p0549b18║
X19n0347_p0549b19║
X19n0347_p0549b20║
X19n0347_p0549b21║
X19n0347_p0549b22║
X19n0347_p0549b23║
X19n0347_p0549b24║
X19n0347_p0549c01║
X19n0347_p0549c02║
X19n0347_p0549c03║
X19n0347_p0549c04║
X19n0347_p0549c05║
X19n0347_p0549c06║
X19n0347_p0549c07║維摩詰所說經卷一
X19n0347_p0549c08║姚秦三藏法師鳩摩羅什譯
X19n0347_p0549c09║佛國品
X19n0347_p0549c10║如是我聞：一時，佛在毗耶離菴羅樹園，與大比
X19n0347_p0549c11║丘眾八千人俱，菩薩三萬二千眾所知識，大智
X19n0347_p0549c12║本行皆悉成就，諸佛威神之所建立，為護法城
X19n0347_p0549c13║受持正法，能師子吼名聞十方，眾人不請友而
X19n0347_p0549c14║安之，紹隆三寶能使不絕，降伏魔怨制諸外道，
X19n0347_p0549c15║悉已清淨永離蓋纏，心常安住無礙解脫，念定
X19n0347_p0549c16║總持辯才不斷，布施、持戒、忍辱、精進、禪定、智慧
X19n0347_p0549c17║及方便力無不具足，逮無所得不起法忍，已能
X19n0347_p0549c18║隨順轉不退輪，善解法相知眾生根，蓋諸大眾
X19n0347_p0550a01║得無所畏，功德智慧以修其心，相好嚴身色像
X19n0347_p0550a02║第一，捨諸世間所有飾好，名稱高遠踰於須彌，
X19n0347_p0550a03║深信堅固猶若金剛，法寶普照而雨甘露，於眾
X19n0347_p0550a04║言音微妙第一，深入緣起斷諸邪見，有無二邊
X19n0347_p0550a05║無復餘習，演法無畏猶師子吼，其所講說乃如
X19n0347_p0550a06║雷震，無有量已過量，集眾法寶如海導師，了達
X19n0347_p0550a07║諸法深妙之義，善知眾生往來所趣及心所行，
X19n0347_p0550a08║近無等等佛自在慧，十力、無畏、十八不共，關閉
X19n0347_p0550a09║一切諸惡趣門，而生五道以現其身，為大醫王
X19n0347_p0550a10║善療眾病，應病與藥令得服行，無量功德皆成
X19n0347_p0550a11║就，無量佛土皆嚴淨，其見聞者無不蒙益，諸有
X19n0347_p0550a12║所作亦不唐捐，如是一切功德皆悉具足。其名
X19n0347_p0550a13║曰：等觀菩薩、不等觀菩薩、等不等觀菩薩、定自
X19n0347_p0550a14║在王菩薩、法自在王菩薩、法相菩薩、光相菩薩、
X19n0347_p0550a15║光嚴菩薩、大嚴菩薩、寶積菩薩、辯積菩薩、寶手
X19n0347_p0550a16║菩薩、寶印手菩薩、常舉手菩薩、常下手菩薩、常
X19n0347_p0550a17║慘菩薩、喜根菩薩、喜王菩薩、辯音菩薩、虗空藏
X19n0347_p0550a18║菩薩、執寶炬菩薩、寶勇菩薩、寶見菩薩、帝網菩
X19n0347_p0550a19║薩、明網菩薩、無緣觀菩薩、慧積菩薩、寶勝菩薩、
X19n0347_p0550a20║天王菩薩、壞魔菩薩、電德菩薩、自在王菩薩、功
X19n0347_p0550a21║德相嚴菩薩、師子吼菩薩、雷音菩薩、山相擊音
X19n0347_p0550a22║菩薩、香象菩薩、白香象菩薩、常精進菩薩、不休
X19n0347_p0550a23║息菩薩、妙生菩薩、華嚴菩薩、觀世音菩薩、得大
X19n0347_p0550a24║勢菩薩、梵網菩薩、寶杖菩薩、無勝菩薩、嚴土菩
X19n0347_p0550b01║薩、金髻菩薩、珠髻菩薩、彌勒菩薩、文殊師利法
X19n0347_p0550b02║王子菩薩，如是等三萬二千人。復有萬梵天王
X19n0347_p0550b03║尸棄等，從餘四天下來詣佛所而為聽法。復有
X19n0347_p0550b04║萬二千天帝，亦從餘四天下來在會坐。并餘大
X19n0347_p0550b05║威力諸天、龍、神、夜叉、乾闥婆、阿修羅、迦樓羅、緊
X19n0347_p0550b06║那羅、摩睺羅伽等，悉來會坐。諸比丘、比丘尼、優
X19n0347_p0550b07║婆塞、優婆夷，俱來會坐。彼時佛與無量百千之
X19n0347_p0550b08║眾，恭敬圍繞而為說法。譬如須彌山王顯于大
X19n0347_p0550b09║海，安處眾寶師子之座，蔽於一切諸來大眾。
X19n0347_p0550b10║爾時，毗耶離城有長者子，名曰寶積，與五百長
X19n0347_p0550b11║者子俱，持七寶蓋來詣佛所，頭面禮足，各以其
X19n0347_p0550b12║蓋共供養佛。佛之威神，令諸寶蓋合成一蓋，遍
X19n0347_p0550b13║覆三千大千世界，而此世界廣長之相悉於中
X19n0347_p0550b14║現。又此三千大千世界，諸須彌山、雪山、目真隣
X19n0347_p0550b15║陀山、摩訶目真隣陀山、香山、寶山、金山、黑山、鐵
X19n0347_p0550b16║圍山、大鐵圍山，大海、江河、川流、泉源，及日月星
X19n0347_p0550b17║辰、天宮、龍宮、諸尊神宮，悉現於寶蓋中。又十方
X19n0347_p0550b18║諸佛，諸佛說法，亦現於寶蓋中。爾時，一切大眾
X19n0347_p0550b19║覩佛神力，歎未曾有，合掌禮佛，瞻仰尊顏，目不
X19n0347_p0550b20║暫捨。長者子寶積即於佛前，以偈頌曰：
X19n0347_p0550b21║目淨修廣如青蓮，心淨已度諸禪定，
X19n0347_p0550b22║久積淨業稱無量，導眾以寂故稽首。
X19n0347_p0550b23║既見大聖以神變，普現十方無量土，
X19n0347_p0550b24║其中諸佛演說法，於是一切悉見聞。
X19n0347_p0550c01║法王法力超羣生，常以法財施一切，
X19n0347_p0550c02║能善分別諸法相，於第一義而不動，
X19n0347_p0550c03║已於諸法得自在，是故稽首此法王。
X19n0347_p0550c04║說法不有亦不無，以因緣故諸法生。
X19n0347_p0550c05║無我無造無受者，善惡之業亦不亡。
X19n0347_p0550c06║始在佛樹力降魔，得甘露滅覺道成，
X19n0347_p0550c07║已無心意無受行，而悉摧伏諸外道。
X19n0347_p0550c08║三轉法輪於大千，其輪本來常清淨，
X19n0347_p0550c09║天人得道此為證，三寶於是現世間。
X19n0347_p0550c10║以斯妙法濟羣生，一受不退常寂然。
X19n0347_p0550c11║度老病死大醫王，當禮法海德無邊。
X19n0347_p0550c12║毀譽不動如須彌，於善不善等以慈，
X19n0347_p0551a01║心行平等如虗空，孰聞人寶不敬承？
X19n0347_p0551a02║今奉世尊此微蓋，於中現我三千界。
X19n0347_p0551a03║諸天龍神所居宮，乾闥婆等及夜叉，
X19n0347_p0551a04║悉見世間諸所有，十力哀現是化變。
X19n0347_p0551a05║眾覩希有皆歎佛：今我稽首三界尊，
X19n0347_p0551a06║大聖法王眾所歸，淨心觀佛靡不欣，
X19n0347_p0551a07║各見世尊在其前，斯則神力不共法。
X19n0347_p0551a08║佛以一音演說法，眾生隨類各得解。
X19n0347_p0551a09║皆謂世尊同其語，斯則神力不共法。
X19n0347_p0551a10║佛以一音演說法，眾生各各隨所解，
X19n0347_p0551a11║普得受行獲其利，斯則神力不共法。
X19n0347_p0551a12║佛以一音演說法，或有恐畏或歡喜，
X19n0347_p0551a13║或生厭離或斷疑，斯則神力不共法。
X19n0347_p0551a14║稽首十力大精進，稽首已得無所畏，
X19n0347_p0551a15║稽首住於不共法，稽首一切大導師，
X19n0347_p0551a16║稽首能斷眾結縛，稽首已到於彼岸。
X19n0347_p0551a17║稽首能度諸世間，稽首永離生死道。
X19n0347_p0551a18║悉知眾生來去相，善於諸法得解脫。
X19n0347_p0551a19║不著世間如蓮華，常善入於空寂行。
X19n0347_p0551a20║達諸法相無罣礙，稽首如空無所依。
X19n0347_p0551a21║爾時，長者子寶積說此偈已，白佛言：世尊！是五
X19n0347_p0551a22║百長者子，皆已發阿耨多羅三藐三菩提心，願
X19n0347_p0551a23║聞得佛國土清淨。唯願世尊，說諸菩薩淨土之
X19n0347_p0551a24║行。佛言：善哉，寶積！乃能為諸菩薩問於如來淨
X19n0347_p0551b01║土之行。諦聽，諦聽！善思念之，當為汝說。於是，寶
X19n0347_p0551b02║積與五百長者子受教而聽。佛言：寶積！眾生之
X19n0347_p0551b03║類是菩薩佛土。所以者何？菩薩隨所化眾生而
X19n0347_p0551b04║取佛土，隨所調伏眾生而取佛土，隨諸眾生應
X19n0347_p0551b05║以何國入佛智慧而取佛土，隨諸眾生應以何
X19n0347_p0551b06║國起菩薩根而取佛土。所以者何？菩薩取於淨
X19n0347_p0551b07║國，皆為饒益諸眾生故。譬如有人欲於空地造
X19n0347_p0551b08║立宮室隨意無礙，若於虗空終不能成；菩薩如
X19n0347_p0551b09║是，為成就眾生故願取佛國，願取佛國者非於
X19n0347_p0551b10║空也。寶積當知，直心是菩薩淨土，菩薩成佛時，
X19n0347_p0551b11║不諂眾生來生其國；深心是菩薩淨土，菩薩成
X19n0347_p0551b12║佛時，具足功德眾生來生其國；菩提心是菩薩
X19n0347_p0551b13║淨土，菩薩成佛時，大乘眾生來生其國；布施是
X19n0347_p0551b14║菩薩淨土，菩薩成佛時，一切能捨眾生來生其
X19n0347_p0551b15║國；持戒是菩薩淨土，菩薩成佛時，行十善道滿
X19n0347_p0551b16║願眾生來生其國；忍辱是菩薩淨土，菩薩成佛
X19n0347_p0551b17║時，三十二相莊嚴眾生來生其國；精進是菩薩
X19n0347_p0551b18║淨土，菩薩成佛時，勤修一切功德眾生來生其
X19n0347_p0551b19║國；禪定是菩薩淨土，菩薩成佛時，攝心不亂眾
X19n0347_p0551b20║生來生其國；智慧是菩薩淨土，菩薩成佛時，正
X19n0347_p0551b21║定眾生來生其國；四無量心是菩薩淨土，菩薩
X19n0347_p0551b22║成佛時，成就慈、悲、喜、捨眾生來生其國；四攝法
X19n0347_p0551b23║是菩薩淨土，菩薩成佛時，解脫所攝眾生來生
X19n0347_p0551b24║其國；方便是菩薩淨土，菩薩成佛時，於一切法
X19n0347_p0551c01║方便無閡眾生來生其國；三十七道品是菩薩
X19n0347_p0551c02║淨土，菩薩成佛時，念處、正勤、神足、根、力、覺、道眾
X19n0347_p0551c03║生來生其國；迴向心是菩薩淨土，菩薩成佛時，
X19n0347_p0551c04║得一切具足功德國土；說除八難是菩薩淨土，
X19n0347_p0551c05║菩薩成佛時，國土無有三惡、八難；自守戒行不
X19n0347_p0551c06║譏彼闕是菩薩淨土，菩薩成佛時，國土無有犯
X19n0347_p0551c07║禁之名；十善是菩薩淨土，菩薩成佛時，命不中
X19n0347_p0551c08║夭，大富梵行，所言誠諦，常以輭語，眷屬不離，善
X19n0347_p0551c09║和諍訟，言必饒益，不嫉不恚，正見眾生來生其
X19n0347_p0551c10║國。如是，寶積！菩薩隨其直心則能發行，隨其發
X19n0347_p0551c11║行則得深心，隨其深心則意調伏，隨其調伏則
X19n0347_p0551c12║如說行，隨如說行則能迴向，隨其迴向則有方
X19n0347_p0552a01║便，隨其方便則成就眾生，隨成就眾生則佛土
X19n0347_p0552a02║淨，隨佛土淨則說法淨，隨說法淨則智慧淨，隨
X19n0347_p0552a03║智慧淨則其心淨，隨其心淨則一切功德淨。是
X19n0347_p0552a04║故，寶積！若菩薩欲得淨土，當淨其心，隨其心淨
X19n0347_p0552a05║則佛土淨。
X19n0347_p0552a06║爾時舍利弗承佛威神，作是念：若菩薩心淨則
X19n0347_p0552a07║佛土淨者，我世尊本為菩薩時，意豈不淨？而是
X19n0347_p0552a08║佛土不淨若此。佛知其念，即告之言：於意云何？
X19n0347_p0552a09║日月豈不淨耶？而盲者不見。對曰：不也。世尊！是
X19n0347_p0552a10║盲者過，非日月咎。舍利弗！眾生罪故，不見如來
X19n0347_p0552a11║國土嚴淨，非如來咎。舍利弗！我此土淨，而汝不
X19n0347_p0552a12║見。爾時螺髻梵王語舍利弗：勿作是念，謂此佛
X19n0347_p0552a13║土以為不淨。所以者何？我見釋迦牟尼佛土清
X19n0347_p0552a14║淨，譬如自在天宮。舍利弗言：我見此土丘陵、坑
X19n0347_p0552a15║坎、荊棘、沙礫、土石、諸山，穢惡充滿。螺髻梵王言：
X19n0347_p0552a16║仁者！心有高下，不依佛慧，故見此土為不淨耳。
X19n0347_p0552a17║舍利弗！菩薩於一切眾生悉皆平等，深心清淨，
X19n0347_p0552a18║依佛智慧，則能見此佛土清淨。於是佛以足指
X19n0347_p0552a19║按地，即時三千大千世界若干百千珍寶嚴飾，
X19n0347_p0552a20║譬如寶莊嚴佛無量功德。寶莊嚴土一切大眾
X19n0347_p0552a21║歎未曾有，而皆自見坐寶蓮華。佛告舍利弗：汝
X19n0347_p0552a22║且觀是佛土嚴淨。舍利弗言：唯然，世尊！本所不
X19n0347_p0552a23║見、本所不聞，今佛國土嚴淨悉現。佛告舍利弗：
X19n0347_p0552a24║我佛國土常淨若此，為欲度斯下劣人故，示是
X19n0347_p0552b01║眾惡不淨土耳。譬如諸天共寶器食，隨其福德
X19n0347_p0552b02║飯色有異。如是，舍利弗！若人心淨，便見此土功
X19n0347_p0552b03║德莊嚴。當佛現此國土嚴淨之時，寶積所將五
X19n0347_p0552b04║百長者子皆得無生法忍，八萬四千人皆發阿
X19n0347_p0552b05║耨多羅三藐三菩提心。佛攝神足，於是世界還
X19n0347_p0552b06║復如故。求聲聞乘三萬二千諸天及人，知有為
X19n0347_p0552b07║法皆悉無常，遠塵離垢得法眼淨。八千比丘不
X19n0347_p0552b08║受諸法，漏盡意解。