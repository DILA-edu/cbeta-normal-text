X19n0347_p0565b06║
X19n0347_p0565b07║
X19n0347_p0565b08║
X19n0347_p0565b09║維摩詰所說經卷八
X19n0347_p0565b10║佛道品
X19n0347_p0565b11║爾時文殊師利。問維摩詰言。菩薩云何通達佛
X19n0347_p0565b12║道。維摩詰言。若菩薩行於非道（起照後）。是為通達佛道。
X19n0347_p0565b13║又問云何菩薩行於非道。答曰若菩薩行五無
X19n0347_p0565b14║間（五逆罪也）。而無惱恚。至於地獄。無諸罪垢（地獄因）。至于畜生。無
X19n0347_p0565b15║有無明憍慢等過。至于餓鬼。而具足功德。行色
X19n0347_p0565b16║無色界道。不以為勝。示行貪欲。離諸染著。示行
X19n0347_p0565b17║瞋恚。於諸眾生無有恚礙。示行愚癡。而以智慧
X19n0347_p0565b18║調伏其心。示行慳貪。而捨內外所有不惜身命。
X19n0347_p0565b19║示行毀禁。而安住淨戒。乃至小罪。猶懷大懼。示
X19n0347_p0565b20║行瞋恚。而常慈忍。示行懈怠。而勤修功德。示行
X19n0347_p0565b21║亂意。而常念定。示行愚癡。而通達世間出世間
X19n0347_p0565b22║慧。示行諂偽。而善方便隨諸經義。示行憍慢。而
X19n0347_p0565b23║於眾生猶如橋梁。示行諸煩惱。而心常清淨。示
X19n0347_p0565b24║入於魔。而順佛智慧不隨他教。示入聲聞。而為
X19n0347_p0565c01║眾生說未聞法。示入辟支佛。而成就大悲。教化
X19n0347_p0565c02║眾生。示入貧窮。而有寶手。功德無盡。示入形殘。
X19n0347_p0565c03║而具諸好相以自莊嚴。示入下賤。而生佛種性
X19n0347_p0565c04║中。具諸功德。示入羸劣醜陋。而得那羅延身。一
X19n0347_p0565c05║切眾生之所樂見。示入老病。而永斷病根。超越
X19n0347_p0565c06║死畏。示有資生。而恒觀無常。實無所貪。示有妻
X19n0347_p0565c07║妾綵女。而常遠離五欲淤泥。現於訥鈍。而成就
X19n0347_p0565c08║辯才。總持無失。示入邪濟。而以正濟度諸眾生。
X19n0347_p0565c09║現遍入諸道。而斷其因緣。現於涅槃。而不斷生
X19n0347_p0565c10║死。文殊師利。菩薩能如是行於非道（收應前）。是為通達
X19n0347_p0565c11║佛道。於是維摩詰。問文殊師利。何等為如來種。
X19n0347_p0565c12║文殊師利言。有身為種。無明有愛為種。貪恚癡
X19n0347_p0566a01║為種。四顛倒為種。五蓋為種。六入為種。七識處
X19n0347_p0566a02║為種。八邪法為種。九惱處為種。十不善道為種。
X19n0347_p0566a03║以要言之。六十二見。及一切煩惱皆是佛種。曰
X19n0347_p0566a04║何謂也。答曰。若見無為入正位者。不能復發阿
X19n0347_p0566a05║耨多羅三藐三菩提心。譬如高原陸地。不生蓮
X19n0347_p0566a06║華。卑濕淤泥。乃生此華。如是見無為法。入正位
X19n0347_p0566a07║者。終不復能生於佛法。煩惱泥中。乃有眾生起
X19n0347_p0566a08║佛法耳。又如植種於空。終不能生。糞壤之地。乃
X19n0347_p0566a09║能滋茂。如是入無為正位者。不生佛法。起於我
X19n0347_p0566a10║見如須彌山。猶能發於阿耨多羅三藐三菩提
X19n0347_p0566a11║心。生佛法矣。是故當知一切煩惱為如來種。譬
X19n0347_p0566a12║如不下巨海（妙諭）。不能得無價寶珠。如是。不入煩惱
X19n0347_p0566a13║大海。則不能得一切智寶。爾時大迦葉。歎言善
X19n0347_p0566a14║哉善哉。文殊師利。快說此語。誠如所言。塵勞之
X19n0347_p0566a15║儔。為如來種。我等今者。不復堪任發阿耨多羅
X19n0347_p0566a16║三藐三菩提心。乃至五無間罪。猶能發意生於
X19n0347_p0566a17║佛法。而今我等。永不能發。譬如根敗之士。其於
X19n0347_p0566a18║五欲。不能復利。如是聲聞諸結斷者。於佛法中。
X19n0347_p0566a19║無所復益。永不志願。是故文殊師利。凡夫於佛
X19n0347_p0566a20║法有反復。而聲聞無也。所以者何。凡夫聞佛法。
X19n0347_p0566a21║能起無上道心。不斷三寶。正使聲聞終身聞佛
X19n0347_p0566a22║法。力無畏等。永不能發無上道意。爾時會中有
X19n0347_p0566a23║菩薩。名普現色身。問維摩詰言居士。父母妻子。
X19n0347_p0566a24║親戚眷屬。吏民知識。悉為是誰。奴婢僮僕。象馬
X19n0347_p0566b01║車乘。皆何所在。於是維摩詰。以偈答曰。
X19n0347_p0566b02║智度菩薩母方便以為父一切眾導師
X19n0347_p0566b03║無不由是生法喜以為妻慈悲心為女
X19n0347_p0566b04║善心誠實男畢竟空寂舍弟子眾塵勞
X19n0347_p0566b05║隨意之所轉道品善知識由是成正覺
X19n0347_p0566b06║諸度法等侶四攝為妓女歌詠誦法言
X19n0347_p0566b07║以此為音樂總持之園苑無漏法林樹
X19n0347_p0566b08║覺意淨妙華解脫智慧果八解之浴池
X19n0347_p0566b09║定水湛然滿布以七淨華浴此無垢人
X19n0347_p0566b10║象馬五通馳大乘以為車調御以一心
X19n0347_p0566b11║遊於八正路相具以嚴容眾好飾其姿
X19n0347_p0566b12║慚愧之上服深心為華鬘富有七財寶
X19n0347_p0566b13║教授以滋息如所說修行迴向為大利
X19n0347_p0566b14║四禪為牀座從於淨命生多聞增智慧
X19n0347_p0566b15║以為自覺音甘露法之食解脫味為漿
X19n0347_p0566b16║淨心以澡浴戒品為塗香摧滅煩惱賊
X19n0347_p0566b17║勇徤無能踰降伏四種魔勝旛建道場
X19n0347_p0566b18║雖知無起滅示彼故有生悉現諸國土
X19n0347_p0566b19║如日無不見供養於十方無量億如來
X19n0347_p0566b20║諸佛及己身無有分別想雖知諸佛國
X19n0347_p0566b21║及與眾生空而常修淨土教化於羣生
X19n0347_p0566b22║諸有眾生類形聲及威儀無畏力菩薩
X19n0347_p0566b23║一時能盡現覺知眾魔事而示隨其行
X19n0347_p0566b24║以善方便智隨意皆能現或示老病死
X19n0347_p0566c01║成就諸羣生了知如幻化通達無有礙
X19n0347_p0566c02║或現劫盡燒天地皆洞然眾人有常想
X19n0347_p0566c03║照令知無常無數億眾生俱來請菩薩
X19n0347_p0566c04║一時到其舍化令向佛道經書禁呪術
X19n0347_p0566c05║工巧諸技藝盡現行此事饒益諸羣生
X19n0347_p0566c06║世間眾道法悉於中出家因以解人惑
X19n0347_p0566c07║而不墮邪見或作日月天梵王世界主
X19n0347_p0566c08║或時作地水或復作風火劫中有疾疫
X19n0347_p0566c09║現作諸藥草若有服之者除病消眾毒
X19n0347_p0566c10║劫中有饑饉現身作飲食先救彼饑渴
X19n0347_p0566c11║却以法語人劫中有刀兵為之起慈悲
X19n0347_p0566c12║化彼諸眾生令住無諍地若有大戰陣
X19n0347_p0567a01║立之以等力菩薩現威勢降伏使和安
X19n0347_p0567a02║一切國土中諸有地獄處輙往到於彼
X19n0347_p0567a03║勉濟其苦惱一切國土中畜生相食噉
X19n0347_p0567a04║皆現生於彼為之作利益示受於五欲
X19n0347_p0567a05║示復現行禪令魔心憒亂不能得其便
X19n0347_p0567a06║火中生蓮華是可謂希有在欲而行禪
X19n0347_p0567a07║希有亦如是或現作淫女引諸好色者
X19n0347_p0567a08║先以欲鉤牽後令入佛智或為邑中主
X19n0347_p0567a09║或作商人導國師及大臣以祐利眾生
X19n0347_p0567a10║諸有貧窮者現作無盡藏因以勸導之
X19n0347_p0567a11║令發菩提心我心憍慢者為現大力士
X19n0347_p0567a12║消伏諸貢高令住無上道其有恐懼眾
X19n0347_p0567a13║居前而慰安先施以無畏後令發道心
X19n0347_p0567a14║或現離婬欲為五通仙人開導諸羣生
X19n0347_p0567a15║令住戒忍慈見須供事者現為作僮僕
X19n0347_p0567a16║既悅可其意乃發以道心隨彼之所須
X19n0347_p0567a17║得入於佛道以善方便力皆能給足之
X19n0347_p0567a18║如是道無量所行無有涯智慧無邊際
X19n0347_p0567a19║度脫無數眾假令一切佛於無數億劫
X19n0347_p0567a20║讚歎其功德猶尚不能盡誰聞如是法
X19n0347_p0567a21║不發菩提心除彼不肖人癡冥無智者