X19n0347_p0567b01║
X19n0347_p0567b02║
X19n0347_p0567b03║
X19n0347_p0567b04║維摩詰所說經卷九
X19n0347_p0567b05║入不二法門品
X19n0347_p0567b06║爾時，維摩詰謂眾菩薩言：諸仁者！云何菩薩入
X19n0347_p0567b07║不二法門？各隨所樂說之。
X19n0347_p0567b08║會中有菩薩名法自在，說言：諸仁者！生、滅為二，
X19n0347_p0567b09║法本不生，今則無滅。得此無生法忍，是為入不
X19n0347_p0567b10║二法門。
X19n0347_p0567b11║德守菩薩曰：我、我所為二，因有我故便有我所，
X19n0347_p0567b12║若無有我則無我所，是為入不二法門。
X19n0347_p0567b13║不眴菩薩曰：受、不受為二。若法不受，則不可得；
X19n0347_p0567b14║以不可得故，無取、無捨，無作、無行，是為入不二
X19n0347_p0567b15║法門。
X19n0347_p0567b16║德頂菩薩曰：垢、淨為二。見垢實性則無淨相，順
X19n0347_p0567b17║於滅相，是為入不二法門。
X19n0347_p0567b18║善宿菩薩曰：是動、是念為二。不動則無念，無念
X19n0347_p0567b19║即無分別。通達此者，是為入不二法門。
X19n0347_p0567b20║善眼菩薩曰：一相、無相為二。若知一相即是無
X19n0347_p0567b21║相，亦不取無相入於平等，是為入不二法門。
X19n0347_p0567b22║妙臂菩薩曰：菩薩心、聲聞心為二。觀心相空如
X19n0347_p0567b23║幻化者，無菩薩心、無聲聞心，是為入不二法門。
X19n0347_p0567b24║弗沙菩薩曰：善、不善為二。若不起善、不善，入無
X19n0347_p0567c01║相際而通達者，是為入不二法門。
X19n0347_p0567c02║師子菩薩曰：罪福為二，若達罪性則與福無異，
X19n0347_p0567c03║以金剛慧決了此相無縛無解者，是為入不二
X19n0347_p0567c04║法門。
X19n0347_p0567c05║師子意菩薩曰：有漏、無漏為二。若得諸法等，則
X19n0347_p0567c06║不起漏、不漏想，不著於相亦不住無相，是為入
X19n0347_p0567c07║不二法門。
X19n0347_p0567c08║淨解菩薩曰：有為、無為為二。若離一切數則心
X19n0347_p0567c09║如虗空，以清淨慧無所礙者，是為入不二法門。
X19n0347_p0567c10║那羅延菩薩曰：世間、出世間為二。世間性空即
X19n0347_p0567c11║是出世間，於其中不入不出、不溢不散，是為入
X19n0347_p0567c12║不二法門。
X19n0347_p0567c13║善意菩薩曰：生死、涅槃為二。若見生死性，則無
X19n0347_p0567c14║生死，無縛無解，不然不滅。如是解者，是為入不
X19n0347_p0567c15║二法門。
X19n0347_p0567c16║現見菩薩曰：盡、不盡為二法。若究竟盡、若不盡，
X19n0347_p0567c17║皆是無盡相。無盡相即是空，空則無有盡、不盡
X19n0347_p0567c18║相。如是入者，是為入不二法門。
X19n0347_p0568a01║普守菩薩曰：我、無我為二。我尚不可得，非我何
X19n0347_p0568a02║可得？見我實性者不復起二，是為入不二法門。
X19n0347_p0568a03║電天菩薩曰：明、無明為二。無明實性即是明，明
X19n0347_p0568a04║亦不可取，離一切數，於其中平等無二者，是為
X19n0347_p0568a05║入不二法門。
X19n0347_p0568a06║喜見菩薩曰：色、色空為二，色即是空，非色滅空，
X19n0347_p0568a07║色性自空。如是受、想、行、識、識空為二，識即是空，
X19n0347_p0568a08║非識滅空，識性自空。於其中而通達者，是為入
X19n0347_p0568a09║不二法門。
X19n0347_p0568a10║明相菩薩曰：四種異、空種異為二。四種性即是
X19n0347_p0568a11║空種性，如前際、後際空故，中際亦空。若能如是
X19n0347_p0568a12║知諸種性者，是為入不二法門。
X19n0347_p0568a13║妙意菩薩曰：眼色為二，若知眼性，於色不貪不
X19n0347_p0568a14║恚不癡，是名寂滅。如是耳聲鼻香舌味身觸意
X19n0347_p0568a15║法為二，若知意性，於法不貪不恚不癡，是名寂
X19n0347_p0568a16║滅。安住其中，是為入不二法門。
X19n0347_p0568a17║無盡意菩薩曰：布施、迴向一切智為二，布施性
X19n0347_p0568a18║即是迴向一切智性。如是持戒、忍辱、精進、禪定、
X19n0347_p0568a19║智慧，迴向一切智為二，智慧性即是迴向一切
X19n0347_p0568a20║智性。於其中入一相者，是為入不二法門。
X19n0347_p0568a21║深慧菩薩曰：是空、是無相、是無作為二。空即無
X19n0347_p0568a22║相，無相即無作。若空、無相、無作，則無心、意、識。於
X19n0347_p0568a23║一解脫門即是三解脫門者，是為入不二法門。
X19n0347_p0568a24║寂根菩薩曰：佛、法、眾為二。佛即是法，法即是眾。
X19n0347_p0568b01║是三寶皆無為相，與虗空等，一切法亦爾。能隨
X19n0347_p0568b02║此行者，是為入不二法門。
X19n0347_p0568b03║心無礙菩薩曰：身身滅為二，身即是身滅。所以
X19n0347_p0568b04║者何？見身實相者，不起見身及見滅身，身與滅
X19n0347_p0568b05║身無二無分別，於其中不驚不懼者，是為入不
X19n0347_p0568b06║二法門。
X19n0347_p0568b07║上善菩薩曰：身、口、意業為二，是三業皆無作相，
X19n0347_p0568b08║身無作相即口無作相，口無作相即意無作相，
X19n0347_p0568b09║是三業無作相即一切法無作相。能如是隨無
X19n0347_p0568b10║作慧者，是為入不二法門。
X19n0347_p0568b11║福田菩薩曰：福行、罪行、不動行為二。三行實性
X19n0347_p0568b12║即是空，空則無福行、無罪行、無不動行。於此三
X19n0347_p0568b13║行而不起者，是為入不二法門。
X19n0347_p0568b14║華嚴菩薩曰：從我起二為二，見我實相者不起
X19n0347_p0568b15║二法，若不住二法則無有識，無所識者是為入
X19n0347_p0568b16║不二法門。
X19n0347_p0568b17║德藏菩薩曰：有所得相為二。若無所得，則無取
X19n0347_p0568b18║捨；無取捨者，是為入不二法門。
X19n0347_p0568b19║月上菩薩曰：暗與明為二，無闇無明則無有二。
X19n0347_p0568b20║所以者何？如入滅受想定無闇無明，一切法相
X19n0347_p0568b21║亦復如是。於其中平等入者，是為入不二法門。
X19n0347_p0568b22║寶印手菩薩曰：樂涅槃、不樂世間為二，若不樂
X19n0347_p0568b23║涅槃、不厭世間則無有二。所以者何？若有縛則
X19n0347_p0568b24║有解，若本無縛其誰求解？無縛無解則無樂厭，
X19n0347_p0568c01║是為入不二法門。
X19n0347_p0568c02║珠頂王菩薩曰：正道、邪道為二。住正道者，則不
X19n0347_p0568c03║分別是邪、是正；離此二者，是為入不二法門。
X19n0347_p0568c04║樂實菩薩曰：實、不實為二。實見者尚不見實，何
X19n0347_p0568c05║況非實！所以者何？非肉眼所見、慧眼乃能見，而
X19n0347_p0568c06║此慧眼無見、無不見，是為入不二法門。
X19n0347_p0568c07║如是諸菩薩各各說已，問文殊師利：何等是菩
X19n0347_p0568c08║薩入不二法門？
X19n0347_p0568c09║文殊師利曰：如我意者，於一切法無言無說、無
X19n0347_p0568c10║示無識、離諸問答，是為入不二法門。
X19n0347_p0568c11║於是文殊師利問維摩詰：我等各自說已，仁者
X19n0347_p0568c12║當說，何等是菩薩入不二法門？
X19n0347_p0569a01║時，維摩詰默然無言。文殊師利歎曰：善哉！善哉！
X19n0347_p0569a02║乃至無有文字語言，是真入不二法門。
X19n0347_p0569a03║說是入不二法門品時，於此眾中五千菩薩，皆
X19n0347_p0569a04║入不二法門得無生法忍。