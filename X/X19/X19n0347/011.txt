X19n0347_p0570c05║
X19n0347_p0570c06║
X19n0347_p0570c07║
X19n0347_p0570c08║維摩詰所說經卷十一
X19n0347_p0570c09║菩薩行品
X19n0347_p0570c10║爾時，佛說法於菴羅樹園，其地忽然廣博嚴事，
X19n0347_p0570c11║一切眾會皆作金色。阿難白佛言：世尊！以何因
X19n0347_p0570c12║緣有此瑞應，是處忽然廣博嚴事，一切眾會皆
X19n0347_p0570c13║作金色？佛告阿難：是維摩詰、文殊師利與諸大
X19n0347_p0570c14║眾恭敬圍繞，發意欲來，故先為此瑞應。於是維
X19n0347_p0570c15║摩詰語文殊師利：可共見佛，與諸菩薩禮事供
X19n0347_p0570c16║養。文殊師利言：善哉！行矣！今正是時。維摩詰即
X19n0347_p0570c17║以神力持諸大眾并師子座，置於右掌，往詣佛
X19n0347_p0570c18║所。到已著地，稽首佛足，右遶七帀，一心合掌，在
X19n0347_p0571a01║一面立。其諸菩薩即皆避座，稽首佛足，亦遶七
X19n0347_p0571a02║帀，於一面立。諸大弟子、釋、梵、四天王等亦皆避
X19n0347_p0571a03║座，稽首佛足，在一面立。於是世尊如法慰問諸
X19n0347_p0571a04║菩薩已，各令復坐，即皆受教。眾坐已定，佛語舍
X19n0347_p0571a05║利弗：汝見菩薩大士自在神力之所為乎？唯然！
X19n0347_p0571a06║已見。汝意云何？世尊！我覩其為不可思議，非意
X19n0347_p0571a07║所圖，非度所測。爾時，阿難白佛言：世尊！今所聞
X19n0347_p0571a08║香，自昔未有，是為何香？佛告阿難：是彼菩薩毛
X19n0347_p0571a09║孔之香。於是舍利弗語阿難言：我等毛孔亦出
X19n0347_p0571a10║是香。阿難言：此所從來？曰：是長者維摩詰從眾
X19n0347_p0571a11║香國取佛餘飯，於舍食者，一切毛孔皆香若此。
X19n0347_p0571a12║阿難問維摩詰：是香氣住當久如？維摩詰言：至
X19n0347_p0571a13║此飯消。曰：此飯久如當消？曰：此飯勢力，至於七
X19n0347_p0571a14║日，然後乃消。又阿難！若聲聞人未入正位食此
X19n0347_p0571a15║飯者，得入正位然後乃消；已入正位食此飯者，
X19n0347_p0571a16║得心解脫然後乃消；若未發大乘意食此飯者，
X19n0347_p0571a17║至發意乃消；已發意食此飯者，得無生忍然後
X19n0347_p0571a18║乃消；已得無生忍食此飯者，至一生補處然後
X19n0347_p0571a19║乃消。譬如有藥名曰上味，其有服者，身諸毒滅
X19n0347_p0571a20║然後乃消。此飯如是，滅除一切諸煩惱毒然後
X19n0347_p0571a21║乃消。阿難白佛言：未曾有也。世尊！如此香飯能
X19n0347_p0571a22║作佛事。佛言：如是，如是！阿難！或有佛土以佛光
X19n0347_p0571a23║明而作佛事，有以諸菩薩而作佛事，有以佛所
X19n0347_p0571a24║化人而作佛事，有以菩提樹而作佛事，有以佛
X19n0347_p0571b01║衣服臥具而作佛事，有以飯食而作佛事（舌根通道），有以
X19n0347_p0571b02║園林臺觀而作佛事（眼根通道），有以三十二相、八十隨形
X19n0347_p0571b03║好而作佛事，有以佛身而作佛事（現全身），有以虗空而
X19n0347_p0571b04║作佛事（滅眾色像），眾生應以此緣得入律行。有以夢、幻、影、
X19n0347_p0571b05║響、鏡中像、水中月、熱時焰，如是等喻而作佛事；
X19n0347_p0571b06║有以音聲語言文字而作佛事；或有清淨佛土
X19n0347_p0571b07║寂寞，無言無說、無示無識、無作無為而作佛事。
X19n0347_p0571b08║如是，阿難！諸佛威儀進止、諸所施為，無非佛事。
X19n0347_p0571b09║阿難！有此四魔八萬四千諸煩惱門，而諸眾生
X19n0347_p0571b10║為之疲勞，諸佛即以此法而作佛事，是名入一
X19n0347_p0571b11║切諸佛法門。菩薩入此門者，若見一切淨好佛
X19n0347_p0571b12║土，不以為喜、不貪不高；若見一切不淨佛土，不
X19n0347_p0571b13║以為憂、不礙不沒。但於諸佛生清淨心，歡喜恭
X19n0347_p0571b14║敬，未曾有也。諸佛如來功德平等，為教化眾生
X19n0347_p0571b15║故而現佛土。不同，阿難，汝見諸佛國土地有若
X19n0347_p0571b16║干，而虗空無若干也；如是見諸佛色身有若干
X19n0347_p0571b17║耳，其無礙慧無若干也。阿難，諸佛色身威相種
X19n0347_p0571b18║性，戒、定、智慧、解脫、解脫知見，力、無所畏、不共之
X19n0347_p0571b19║法，大慈大悲威儀所行，及其壽命說法教化，成
X19n0347_p0571b20║就眾生淨佛國土，具諸佛法悉皆平等，是故名
X19n0347_p0571b21║為三藐三佛陀，名為多陀阿伽度，名為佛陀。阿
X19n0347_p0571b22║難，若我廣說此三句義，汝以劫壽不能盡受。正
X19n0347_p0571b23║使三千大千世界滿中眾生，皆如阿難多聞第
X19n0347_p0571b24║一得念總持，此諸人等以劫之壽亦不能受。如
X19n0347_p0571c01║是，阿難，諸佛阿耨多羅三藐三菩提無有限量，
X19n0347_p0571c02║智慧辯才不可思議。阿難白佛言：我從今已往，
X19n0347_p0571c03║不敢自謂以為多聞。佛告阿難：勿起退意。所以
X19n0347_p0571c04║者何？我說汝於聲聞中為最多聞，非謂菩薩。且
X19n0347_p0571c05║止！阿難，其有智者，不應限量諸菩薩也。一切海
X19n0347_p0571c06║淵尚可測量，菩薩禪定、智慧、總持、辯才，一切功
X19n0347_p0571c07║德不可量也。阿難，汝等捨置菩薩所行，是維摩
X19n0347_p0571c08║詰一時所現神通之力，一切聲聞、辟支佛於百
X19n0347_p0571c09║千劫盡力變化所不能作。爾時，眾香世界菩薩
X19n0347_p0571c10║來者，合掌白佛言：世尊，我等初見此土生下劣
X19n0347_p0571c11║想，今自悔責捨離是心。所以者何？諸佛方便不
X19n0347_p0571c12║可思議，為度眾生故，隨其所應現佛國異。唯然，
X19n0347_p0571c13║世尊，願賜少法還於彼土，當念如來。佛告諸菩
X19n0347_p0571c14║薩：有盡、無盡解脫法門，汝等當學。何謂為盡？謂
X19n0347_p0571c15║有為法。何謂無盡？謂無為法。如菩薩者，不盡有
X19n0347_p0571c16║為（無凡夫閡）、不住無為（無二乘閡）。何謂不盡有為（起句）？謂不離大慈、不捨
X19n0347_p0571c17║大悲，深發一切智心而不忽忘，教化眾生終不
X19n0347_p0571c18║厭惓，於四攝法常念順行，護持正法不惜身命，
X19n0347_p0572a01║種諸善根無有疲厭，志常安住方便迴向，求法
X19n0347_p0572a02║不懈說法無悋，勤供諸佛故入生死而無所畏，
X19n0347_p0572a03║於諸榮辱心無憂喜，不輕未學敬學如佛，墮煩
X19n0347_p0572a04║惱者令發正念，於遠離樂不以為貴，不著己樂
X19n0347_p0572a05║慶於彼樂，在諸禪定如地獄想，於生死中如園
X19n0347_p0572a06║觀想，見來求者為善師想，捨諸所有具一切智
X19n0347_p0572a07║想，見毀戒人起救護想，諸波羅蜜為父母想，道
X19n0347_p0572a08║品之法為眷屬想，發行善根無有齊限，以諸淨
X19n0347_p0572a09║國嚴飾之事成己佛土，行無限施具見相好，除
X19n0347_p0572a10║一切惡淨身口意故，生死無數劫意而有勇，聞
X19n0347_p0572a11║佛無量德志而不倦，以智慧劒破煩惱賊，出陰
X19n0347_p0572a12║界入荷負眾生永使解脫，以大精進摧伏魔軍，
X19n0347_p0572a13║常求無念實相智慧，行少欲知足而不捨世法（天下皆謂我同己）、
X19n0347_p0572a14║不壞威儀（而我獨異人），而能隨俗起神通慧引導眾生，得念
X19n0347_p0572a15║總持所聞不忘，善別諸根斷眾生疑，以樂說辯
X19n0347_p0572a16║演法無礙，淨十善道受人天福，修四無量開梵
X19n0347_p0572a17║天道，勸請說法隨喜讚善得佛音聲，身口意善
X19n0347_p0572a18║得佛威儀，深修善法所行轉勝，以大乘教成菩
X19n0347_p0572a19║薩僧，心無放逸不失眾善。行如此法，是名菩薩
X19n0347_p0572a20║不盡有為（收句）。何謂菩薩不住無為（起句）？謂修學空不以
X19n0347_p0572a21║空為證，修學無相無作不以無相無作為證，修
X19n0347_p0572a22║學無起不以無起為證，觀於無常而不厭善本，
X19n0347_p0572a23║觀世間苦而不惡生死，觀於無我而誨人不倦，
X19n0347_p0572a24║觀於寂滅而不永寂滅，觀於遠離而身心修善，
X19n0347_p0572b01║觀無所歸而歸趣善法，觀於無生而以生法荷
X19n0347_p0572b02║負一切，觀於無漏而不斷諸漏，觀無所行而以
X19n0347_p0572b03║行法教化眾生，觀於空無而不捨大悲，觀正法
X19n0347_p0572b04║位而不隨小乘，觀諸法虗妄、無牢無人、無主無
X19n0347_p0572b05║相、本願未滿而不虗福德禪定智慧。修如此法，
X19n0347_p0572b06║是名菩薩不住無為（收句）。又具福德故不住無為，具
X19n0347_p0572b07║智慧故不盡有為；大慈悲故不住無為，滿本願
X19n0347_p0572b08║故不盡有為；集法藥故不住無為，隨授藥故不
X19n0347_p0572b09║盡有為；知眾生病故不住無為，滅眾生病故不
X19n0347_p0572b10║盡有為。諸正士！菩薩已修此法，不盡有為、不住
X19n0347_p0572b11║無為，是名盡無盡解脫法門（又總収一步緊一步）。汝等當學。爾時，彼
X19n0347_p0572b12║諸菩薩聞說是法皆大歡喜，以眾妙華、若干種
X19n0347_p0572b13║色、若干種香散遍三千大千世界，供養於佛及
X19n0347_p0572b14║此經法并諸菩薩已，稽首佛足歎未曾有，言：釋
X19n0347_p0572b15║迦牟尼佛乃能於此善行方便。言已，忽然不現
X19n0347_p0572b16║還到彼國。