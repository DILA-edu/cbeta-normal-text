X19n0347_p0572b17║
X19n0347_p0572b18║
X19n0347_p0572b19║
X19n0347_p0572b20║維摩詰所說經卷十二
X19n0347_p0572b21║見阿閦佛品
X19n0347_p0572b22║爾時，世尊問維摩詰：汝欲見如來，為以何等觀
X19n0347_p0572b23║如來乎？維摩詰言：如自觀身實相，觀佛亦然。我
X19n0347_p0572b24║觀如來，前際不來，後際不去，今則不住；不觀色，
X19n0347_p0572c01║不觀色如，不觀色性；不觀受、想、行、識，不觀識如，
X19n0347_p0572c02║不觀識性；非四大起，同於虗空，六入無積；眼、耳、
X19n0347_p0572c03║鼻、舌、身、心已過，不在三界，三垢已離；順三脫門，
X19n0347_p0572c04║具足三明（順三脫無相），與無明等；不一相、不異相，不自相、不
X19n0347_p0572c05║他相，非無相、非取相，不此岸、不彼岸，不中流而
X19n0347_p0572c06║化眾生；觀於寂滅，亦不永滅；不此、不彼，不以此、
X19n0347_p0572c07║不以彼；不可以智知，不可以識識；無晦、無明，無
X19n0347_p0572c08║名、無相，無強、無弱，非淨、非穢，不在方、不離方，非
X19n0347_p0572c09║有無、非無為，無示、無說，不施、不慳，不戒、不犯，不
X19n0347_p0572c10║忍、不恚，不進、不怠，不定、不亂，不智、不愚，不誠、不
X19n0347_p0572c11║欺，不來、不去，不出、不入，一切言語道斷；非福田、
X19n0347_p0572c12║非不福田（無相之體，莫知其畔），非應供養、非不應供養，非取、非捨，非
X19n0347_p0572c13║有相、非無相，同真際、等法性；不可稱、不可量，過
X19n0347_p0572c14║諸稱量；非大、非小，非見、非聞，非覺、非知，離眾結
X19n0347_p0572c15║縛；等諸智、同眾生，於諸法無分別；一切無得、無
X19n0347_p0572c16║失，無濁、無惱，無作、無起，無生、無滅，無畏、無憂，無
X19n0347_p0572c17║喜、無厭，無已有、無當有、無今有，不可以一切言
X19n0347_p0572c18║說分別顯示（都結之也）。世尊！如來身為若此，作如是觀。以
X19n0347_p0573a01║斯觀者，名為正觀；若他觀者，名為邪觀。爾時舍
X19n0347_p0573a02║利弗問維摩詰：汝於何沒而來生此？維摩詰言：
X19n0347_p0573a03║汝所得法，有沒生乎？舍利弗言：無沒生也。若諸
X19n0347_p0573a04║法無沒生相，云何問言：汝於何沒而來生此？於
X19n0347_p0573a05║意云何？譬如幻師，幻作男女，寧沒生耶？舍利弗
X19n0347_p0573a06║言：無沒生也。汝豈不聞佛說諸法如幻相乎？答
X19n0347_p0573a07║曰：如是。若一切法如幻相者，云何問言：汝於何
X19n0347_p0573a08║沒而來生此？舍利弗！沒者，為虗誑法壞敗之相；
X19n0347_p0573a09║生者，為虗誑法相續之相。菩薩雖沒，不盡善本；
X19n0347_p0573a10║雖生，不長諸惡。是時佛告舍利弗：有國名妙喜，
X19n0347_p0573a11║佛號無動。是維摩詰於彼國沒而來生此。舍利
X19n0347_p0573a12║弗言：未曾有也。世尊！是人乃能捨清淨土，而來
X19n0347_p0573a13║樂此多怒害處。維摩詰語舍利弗：於意云何？日
X19n0347_p0573a14║光出時，與冥合乎？答曰：不也。日光出時，則無眾
X19n0347_p0573a15║冥。維摩詰言：夫日何故行閻浮根？答曰：欲以明
X19n0347_p0573a16║照，為之除冥。維摩詰言：菩薩如是，雖生不淨佛
X19n0347_p0573a17║土，為化眾生，不與愚暗而共合也，但滅眾生煩
X19n0347_p0573a18║惱闇耳。是時，大眾渴仰，欲見妙喜世界無動如
X19n0347_p0573a19║來及其菩薩、聲聞之眾。佛知一切眾會所念，告
X19n0347_p0573a20║維摩詰言：善男子！為此眾會現妙喜國無動如
X19n0347_p0573a21║來及諸菩薩、聲聞之眾，眾皆欲見。於是維摩詰
X19n0347_p0573a22║心念：吾當不起於座，接妙喜國鐵圍山川、溪谷
X19n0347_p0573a23║江河、大海泉源、須彌諸山，及日月星宿、天龍鬼
X19n0347_p0573a24║神、梵天等宮，并諸菩薩、聲聞之眾，城邑聚落、男
X19n0347_p0573b01║女大小，乃至無動如來及菩提樹、諸妙蓮華，能
X19n0347_p0573b02║於十方作佛事者，三道寶階，從閻浮提至忉利
X19n0347_p0573b03║天。以此寶階，諸天來下，悉為禮敬無動如來，聽
X19n0347_p0573b04║受經法。閻浮提人亦登其階，上昇忉利，見彼諸
X19n0347_p0573b05║天。妙喜世界成就如是無量功德，上至阿迦尼
X19n0347_p0573b06║吒天，下至水際，以右手斷取，如陶家輪，入此世
X19n0347_p0573b07║界，猶持華鬘示一切眾。作是念已，入於三昧，現
X19n0347_p0573b08║神通力，以其右手斷取妙喜世界，置於此土。彼
X19n0347_p0573b09║得神通菩薩及聲聞眾并餘天人，俱發聲言：唯
X19n0347_p0573b10║然，世尊！誰取我去？願見救護。無動佛言：非我所
X19n0347_p0573b11║為，是維摩詰神力所作。其餘未得神通者，不覺
X19n0347_p0573b12║不知己之所往。妙喜世界雖入此土，而不增減，
X19n0347_p0573b13║於是世界亦不迫隘，如本無異。爾時，釋迦牟尼
X19n0347_p0573b14║佛告諸大眾：汝等且觀妙喜世界無動如來，其
X19n0347_p0573b15║國嚴飾，菩薩行淨，弟子清白。皆曰：唯然，已見。佛
X19n0347_p0573b16║言：若菩薩欲得如是清淨佛土，當學無動如來
X19n0347_p0573b17║所行之道。現此妙喜國時，娑婆世界十四那由
X19n0347_p0573b18║他人發阿耨多羅三藐三菩提心，皆願生於妙
X19n0347_p0573b19║喜佛土。釋迦牟尼佛即記之曰：當生彼國。時妙
X19n0347_p0573b20║喜世界於此國土所應饒益，其事訖已，還復本
X19n0347_p0573b21║處，舉眾皆見。佛告舍利弗：汝見此妙喜世界及
X19n0347_p0573b22║無動佛不？唯然，已見。世尊！願使一切眾生得清
X19n0347_p0573b23║淨土如無動佛，獲神通力如維摩詰。世尊！我等
X19n0347_p0573b24║快得善利，得見是人，親近供養。其諸眾生若今
X19n0347_p0573c01║現在、若佛滅後，聞此經者亦得善利，況復聞已
X19n0347_p0573c02║信解、受持、讀誦、解說、如法修行！若有手得是經
X19n0347_p0573c03║典者，便為已得法寶之藏；若有讀誦、解釋其義、
X19n0347_p0573c04║如說修行，則為諸佛之所護念；其有供養如是
X19n0347_p0573c05║人者，當知則為供養於佛；其有書持此經卷者，
X19n0347_p0573c06║當知其室即有如來；若聞是經能隨喜者，斯人
X19n0347_p0573c07║則為趣一切智；若能信解此經，乃至一四句偈
X19n0347_p0573c08║為他說者，當知此人即是受阿耨多羅三藐三
X19n0347_p0573c09║菩提記。