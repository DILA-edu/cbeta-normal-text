X19n0347_p0573c10║
X19n0347_p0573c11║
X19n0347_p0573c12║
X19n0347_p0573c13║維摩詰所說經卷十三
X19n0347_p0573c14║法供養品
X19n0347_p0573c15║爾時釋提桓因於大眾中白佛言：世尊！我雖從
X19n0347_p0573c16║佛及文殊師利聞百千經，未曾聞此不可思議
X19n0347_p0573c17║自在神通決定實相經典。如我解佛所說義趣，
X19n0347_p0573c18║若有眾生聞此經法，信解受持讀誦之者，必得
X19n0347_p0574a01║是法不疑，何況如說修行。斯人則為閉眾惡趣
X19n0347_p0574a02║開諸善門，常為諸佛之所護念，降伏外學摧滅
X19n0347_p0574a03║魔怨，修治菩提安處道場，履踐如來所行之跡。
X19n0347_p0574a04║世尊！若有受持讀誦所說修行者，我當與諸眷
X19n0347_p0574a05║屬供養給事，所在聚落城邑山林曠野有是經
X19n0347_p0574a06║處，我亦與諸眷屬聽受法故同到其所，其未信
X19n0347_p0574a07║者當令生信，其已信者當為作護。佛言：善哉，善
X19n0347_p0574a08║哉！天帝！如汝所說，我助汝喜。此經廣說過去未
X19n0347_p0574a09║來現在諸佛不可思議阿耨多羅三藐三菩提。
X19n0347_p0574a10║是故，天帝！若善男子善女人受持讀誦供養是
X19n0347_p0574a11║經者，則為供養去來今佛。天帝！正使三千大千
X19n0347_p0574a12║世界如來滿中，譬如甘蔗竹葦稻麻叢林，若有
X19n0347_p0574a13║善男子善女人，或以一劫或減一劫，恭敬尊重
X19n0347_p0574a14║讚歎供養奉諸所安，至諸佛滅後，以一一全身
X19n0347_p0574a15║舍利起七寶塔，縱廣一四天下，高至梵天表剎
X19n0347_p0574a16║莊嚴，以一切華香瓔珞幢幡伎樂微妙第一，若
X19n0347_p0574a17║一劫若減一劫而供養之。天帝！於意云何？其人
X19n0347_p0574a18║植福寧為多不？釋提桓因言：甚多。世尊！彼之福
X19n0347_p0574a19║德若以百千億劫說不能盡。佛告天帝：當知是
X19n0347_p0574a20║善男子、善女人聞是不可思議解脫經典，信解、
X19n0347_p0574a21║受持、讀誦、修行，福多於彼。所以者何？諸佛菩提
X19n0347_p0574a22║皆從此生，菩提之相不可限量，以是因緣福不
X19n0347_p0574a23║可量。佛告天帝：過去無量阿僧祇劫，時世有佛，
X19n0347_p0574a24║號曰藥王如來、應供、正遍知、明行足、善逝、世間
X19n0347_p0574b01║解、無上士、調御丈夫、天人師、佛、世尊，世界名大
X19n0347_p0574b02║莊嚴，劫名莊嚴，佛壽二十小劫，其聲聞僧三十
X19n0347_p0574b03║六億那由他，菩薩僧有十二億。天帝！是時有轉
X19n0347_p0574b04║輪聖王名曰寶葢，七寶具足主四天下，王有千
X19n0347_p0574b05║子端正勇徤能伏怨敵。爾時寶蓋與其眷屬供
X19n0347_p0574b06║養藥王如來，施諸所安至滿五劫，過五劫已告
X19n0347_p0574b07║其千子：汝等亦當如我以深心供養於佛。於是
X19n0347_p0574b08║千子受父王命供養藥王如來，復滿五劫一切
X19n0347_p0574b09║施安。其王一子名曰月葢，獨坐思惟：寧有供養
X19n0347_p0574b10║殊過此者？以佛神力，空中有天曰：善男子！法之
X19n0347_p0574b11║供養勝諸供養。即問：何謂法之供養？天曰：汝可
X19n0347_p0574b12║往問藥王如來，當廣為汝說法之供養。即時月
X19n0347_p0574b13║蓋王子行詣藥王如來，稽首佛足却住一面，白
X19n0347_p0574b14║佛言：世尊！諸供養中法供養勝，云何名為法之
X19n0347_p0574b15║供養（起句）？佛言：善男子！法供養者，諸佛所說深經，一
X19n0347_p0574b16║切世間難信難受，微妙難見清淨無染，非但分
X19n0347_p0574b17║別思惟之所能得，菩薩法藏所攝陀羅尼印印
X19n0347_p0574b18║之至不退轉，成就六度善分別義，順菩提法眾
X19n0347_p0574b19║經之上，入大慈悲離眾魔事及諸邪見，順因緣
X19n0347_p0574b20║法無我無人無眾生無壽命，空無相無作無起，
X19n0347_p0574b21║能令眾生坐於道場而轉法輪，諸天龍神乾達
X19n0347_p0574b22║婆等所共歎譽，能令眾生入佛法藏，攝諸賢聖
X19n0347_p0574b23║一切智慧，說諸菩薩所行之道，依於諸法實相
X19n0347_p0574b24║之義，明宣無常苦空無我寂滅之法，能救一切
X19n0347_p0574c01║毀禁眾生，諸魔外道及貪著者能使怖畏，諸佛
X19n0347_p0574c02║賢聖所共稱歎，背生死苦示涅槃樂，十方三世
X19n0347_p0574c03║諸佛所說，若聞如是等經信解受持讀誦，以方
X19n0347_p0574c04║便力為諸眾生分別解說，顯示分明守護法故，
X19n0347_p0574c05║是名法之供養（收句）。又於諸法如說修行，隨順十二
X19n0347_p0574c06║因緣，離諸邪見得無生忍，決定無我無有眾生，
X19n0347_p0574c07║而於因緣果報無違無諍離諸我所，依於義不
X19n0347_p0574c08║依語，依於智不依識，依了義經不依不了義經，
X19n0347_p0574c09║依於法不依人，隨順法相無所入無所歸，無明
X19n0347_p0574c10║畢竟滅故諸行亦畢竟滅，乃至生畢竟滅故，老
X19n0347_p0574c11║死亦畢竟滅。作如是觀，十二因緣無有盡相，不
X19n0347_p0574c12║復起見，是名最上法之供養。（又收句）佛告天帝：王子月
X19n0347_p0574c13║蓋，從藥王佛，聞如是法，得柔順忍，即解寶衣嚴
X19n0347_p0574c14║身之具，以供養佛，白佛言：世尊！如來滅後，我當
X19n0347_p0574c15║行法供養，守護正法。願以威神，加哀建立，令我
X19n0347_p0574c16║得降伏魔怨，修菩薩行。佛知其深心所念，而記
X19n0347_p0574c17║之曰：汝於末後，守護法城。天帝！時王子月蓋，見
X19n0347_p0574c18║法清淨，聞佛授記，以信出家，修習善法，精進不
X19n0347_p0575a01║久，得五神通，具菩薩道，得陀羅尼，無斷辯才。於
X19n0347_p0575a02║佛滅後，以其所得神通總持辯才之力，滿十小
X19n0347_p0575a03║劫，藥王如來所轉法輪，隨而分布。月蓋比丘，以
X19n0347_p0575a04║守護法，勤行精進，即於此身，化百萬億人，於阿
X19n0347_p0575a05║耨多羅三藐三菩提，立不退轉；十四那由他人，
X19n0347_p0575a06║深發聲聞、辟支佛心；無量眾生，得生天上。天帝！
X19n0347_p0575a07║時王寶葢，豈異人乎？今現得佛，號寶焰如來。其
X19n0347_p0575a08║王千子，即賢劫中千佛是也。從迦羅鳩孫䭾，為
X19n0347_p0575a09║始得佛，最後如來，號曰樓至。月蓋比丘，則我身
X19n0347_p0575a10║是。如是天帝！當知此要，以法供養，於諸供養，為
X19n0347_p0575a11║上為最，第一無比。是故天帝！當以法之供養，供
X19n0347_p0575a12║養於佛。