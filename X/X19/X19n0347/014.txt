X19n0347_p0575a13║
X19n0347_p0575a14║
X19n0347_p0575a15║
X19n0347_p0575a16║維摩詰所說經卷十四
X19n0347_p0575a17║囑累品
X19n0347_p0575a18║於是佛告彌勒菩薩言：彌勒！我今以是無量億
X19n0347_p0575a19║阿僧祇劫所集阿耨多羅三藐三菩提法，付囑
X19n0347_p0575a20║於汝。如是輩經，於佛滅後末世之中，汝等當以
X19n0347_p0575a21║神力廣宣流布於閻浮提，無令斷絕。所以者何？
X19n0347_p0575a22║未來世中，當有善男子、善女人，及天、龍、鬼、神、乾
X19n0347_p0575a23║闥婆、羅剎等，發阿耨多羅三藐三菩提心，樂于
X19n0347_p0575a24║大法。若使不聞如是等經，則失善利。如此輩人，
X19n0347_p0575b01║聞是等經，必多信樂，發希有心，當以頂受，隨諸
X19n0347_p0575b02║眾生所應得利，而為廣說。彌勒當知！菩薩有二
X19n0347_p0575b03║相。何謂為二？一者、好於雜句文飾之事；二者、不
X19n0347_p0575b04║畏深義，如實能入。若好雜句文飾事者，當知是
X19n0347_p0575b05║為新學菩薩。若於如是無染無著甚深經典，無
X19n0347_p0575b06║有恐畏，能入其中，聞已心淨，受持讀誦，如說修
X19n0347_p0575b07║行，當知是為久修道行。彌勒！復有二法，名新學
X19n0347_p0575b08║者不能決定於甚深法。何等為二？一者、所未聞
X19n0347_p0575b09║深經，聞之驚怖生疑，不能隨順，毀謗不信，而作
X19n0347_p0575b10║是言：我初不聞，從何所來？二者、若有護持解脫
X19n0347_p0575b11║如是深經者，不肯親近供養恭敬，或時於中說
X19n0347_p0575b12║其過惡。有此二法，當知是新學菩薩為自毀傷，
X19n0347_p0575b13║不能於深法中調伏其心。彌勒！復有二法，菩薩
X19n0347_p0575b14║雖信解深法猶自毀傷，而不能得無生法忍。何
X19n0347_p0575b15║等為二？一者、輕慢新學菩薩而不教誨；二者、雖
X19n0347_p0575b16║信解深法而取相分別。是為二法。彌勒菩薩聞
X19n0347_p0575b17║說是已，白佛言：世尊！未曾有也。如佛所說，我當
X19n0347_p0575b18║遠離如斯之惡，奉持如來無數阿僧祇劫所集
X19n0347_p0575b19║阿耨多羅三藐三菩提法。若未來世善男子、善
X19n0347_p0575b20║女人求大乘者，當令手得如是等經，與其念力，
X19n0347_p0575b21║使受持、讀誦、為他廣說。世尊！若後末世有能受
X19n0347_p0575b22║持、讀誦、為他說者，當知是彌勒神力之所建立。
X19n0347_p0575b23║佛言：善哉，善哉！彌勒！如汝所說，佛助爾喜。於是，
X19n0347_p0575b24║一切菩薩合掌白佛：我等亦於如來滅後，十方
X19n0347_p0575c01║國土廣宣流布阿耨多羅三藐三菩提法，復當
X19n0347_p0575c02║開導諸說法者令得是經。爾時，四天王白佛言：
X19n0347_p0575c03║世尊！在在處處城邑、聚落、山林、曠野，有是經卷
X19n0347_p0575c04║讀誦、解說者，我當率諸官屬為聽法故往詣其
X19n0347_p0575c05║所，擁護其人面百由旬，令無伺求得其便者。
X19n0347_p0575c06║是時，佛告阿難：受持是經，廣宣流布。阿難言：唯！
X19n0347_p0575c07║我以受持要者。世尊！當何名斯經？佛言：阿難！是
X19n0347_p0575c08║經名為維摩詰所說，亦名不可思議解脫法門，
X19n0347_p0575c09║如是受持。佛說是經已，長者維摩詰、文殊師利、
X19n0347_p0575c10║舍利弗、阿難等，及諸天、人、阿修羅，一切大眾，聞
X19n0347_p0575c11║佛所說，皆大歡喜，信受奉行。