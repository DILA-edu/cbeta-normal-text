X19n0348_p0707a13║
X19n0348_p0707a14║
X19n0348_p0707a15║
X19n0348_p0707a16║維摩詰所說經無我疏卷第十一
X19n0348_p0707a17║天台山幽溪沙門　傳燈　著
X19n0348_p0707a18║○十、釋香積品二：初、釋品題。
X19n0348_p0707a19║維摩詰所說經香積佛品第十。
X19n0348_p0707a20║香積因緣，其所顯發，道理至大。而舍利弗心念欲
X19n0348_p0707a21║食，其事極小。緣㣲機以發巨弩，因小種而成大樹，
X19n0348_p0707a22║佛法因緣，固不可得而思議也。
X19n0348_p0707a23║○二、釋經文十五：初、乞食香積六：初、身子念食。
X19n0348_p0707a24║於是舍利弗心念：日時欲至，此諸菩薩當於何食？
X19n0348_p0707b01║什公曰：舍利弗獨發念者，其旨有三：一者結業之
X19n0348_p0707b02║體，未能無資；二絕意大方，樂法不深；三推已有待。
X19n0348_p0707b03║謂眾亦然，處弟子之上，宜為眾致供也。
X19n0348_p0707b04║○二、知念呵，許二：初呵。
X19n0348_p0707b05║時維摩詰知其意而語言：佛說八解脫，仁者受行，豈
X19n0348_p0707b06║雜欲食而聞法乎？
X19n0348_p0707b07║肇公曰：佛說八解脫，乃是無欲之嘉肴，養法身之
X19n0348_p0707b08║上饍。仁者親受，謂無多求。然方雜食想而欲聽法，
X19n0348_p0707b09║豈是無舉來求之情乎？
X19n0348_p0707b10║○二許。
X19n0348_p0707b11║若欲食者，且待須臾，當令汝得未曾有食。
X19n0348_p0707b12║○三、神力示眾八：初、現其國土。
X19n0348_p0707b13║時維摩詰即入三昧，以神通力示諸大眾。上方界分
X19n0348_p0707b14║過四十二恒河沙佛土，有國名眾香，佛號香積，今現
X19n0348_p0707b15║在其國。
X19n0348_p0707b16║三昧，體也。神通，用也。眾香國土，體用之中所現色
X19n0348_p0707b17║象也。水澄月現，鏡淨像生，三者相依，大用斯顯。
X19n0348_p0707b18║○二顯其香氣。
X19n0348_p0707b19║香氣比於十方諸佛世界人天之香最為第一。
X19n0348_p0707b20║香臭二氣，皆鼻根所對之境。所以不同者，由眾生
X19n0348_p0707b21║報境差別也。娑婆欲界，惟有穢境，由穢心惡行所
X19n0348_p0707b22║感。淨土人居，惟有玅境，由淨心善行所致。香積又
X19n0348_p0707b23║淨土中之最淨者，故香氣最勝。此亦同居淨土相
X19n0348_p0707b24║耳。
X19n0348_p0707c01║○三顯惟菩薩。
X19n0348_p0707c02║彼土無有聲聞、辟支佛名，唯有清淨大菩薩眾，佛為
X19n0348_p0707c03║說法。
X19n0348_p0707c04║極樂世界無三惡道名，何況有實？是則猶有二乘。
X19n0348_p0707c05║香積國土無二乘名，同居淨中，極淨土也。
X19n0348_p0707c06║○四土惟香作
X19n0348_p0707c07║其界一切皆以香作樓閣，經行香地苑囿皆香。
X19n0348_p0707c08║娑婆土體，純以土泥瓦石為之，比之淨土，其穢可
X19n0348_p0707c09║知。
X19n0348_p0707c10║○五食香周遍
X19n0348_p0707c11║其食香氣，周流十方，無量世界。
X19n0348_p0707c12║○六正共坐食
X19n0348_p0707c13║時，彼佛與諸菩薩方共坐食。
X19n0348_p0707c14║此間身子念食，適當日午食時，彼方坐食，與此界
X19n0348_p0707c15║同，故知土是同居。
X19n0348_p0707c16║○七供自諸天。
X19n0348_p0707c17║有諸天子皆號香嚴，悉發阿耨多羅三藐三菩提心，
X19n0348_p0707c18║供養彼佛及諸菩薩。
X19n0348_p0707c19║此土精藍不自熟食而乞自檀那，彼國清眾亦不
X19n0348_p0707c20║熟食而供自諸天，土之清淨汙穢所以分，報之自
X19n0348_p0707c21║然勉然所以別也。
X19n0348_p0707c22║○八眾皆目見。
X19n0348_p0707c23║此諸大眾，莫不目見。
X19n0348_p0707c24║淨穢之報既殊，上下之去又遠，而此大眾莫不目
X19n0348_p0708a01║見，顯淨名之神通自在，借大眾之見量難思也。
X19n0348_p0708a02║○四、問誰致食四：初、維摩發問。
X19n0348_p0708a03║時維摩詰問眾菩薩言：諸仁者！誰能致彼佛飯？
X19n0348_p0708a04║○二文殊威置
X19n0348_p0708a05║以文殊師利威神力故，咸皆默然。
X19n0348_p0708a06║眾會菩薩具神通者多，苟曰我能，則維摩之功德
X19n0348_p0708a07║不顯，此經之功德無歸，故文殊以神力令眾會默
X19n0348_p0708a08║然。
X19n0348_p0708a09║○三維摩呵恥。
X19n0348_p0708a10║維摩詰言：仁此大眾，無乃可恥？
X19n0348_p0708a11║○四、文殊騰誡。
X19n0348_p0708a12║文殊師利曰：如佛所言，勿輕未學。
X19n0348_p0708a13║始維摩不即致飯者，亦示所以謙光也。文殊與眾
X19n0348_p0708a14║默然者，亦示所以推讓也。彼此佯為不然，欲共匠
X19n0348_p0708a15║成法器耳。
X19n0348_p0708a16║○五、直徑顯化四：初、化作菩薩。
X19n0348_p0708a17║於是維摩詰不起于座，居眾會前，化作菩薩，相好光
X19n0348_p0708a18║明，威德殊勝，蔽於眾會。
X19n0348_p0708a19║○二、告勅當往。
X19n0348_p0708a20║而告之曰：汝往上方界分，度如四十二恒河沙佛土，
X19n0348_p0708a21║有國名眾香，佛號香積，與諸菩薩方共坐食。
X19n0348_p0708a22║○三示其致辭。
X19n0348_p0708a23║汝往到彼，如我辭曰：維摩詰稽首世尊足下：致敬無
X19n0348_p0708a24║量，問訊起居，少病少惱，氣力安不？
X19n0348_p0708b01║香積淨土，大眾無病，矧佛身乎？今以此為問者，不
X19n0348_p0708b02║過且用娑婆問佛之法，以為修敬之辭耳。
X19n0348_p0708b03║○四、當述所願。
X19n0348_p0708b04║願得世尊所食之餘，當於娑婆世界施作佛事，令此
X19n0348_p0708b05║樂小法者得弘大道，亦使如來名聲普聞。
X19n0348_p0708b06║乞其香飯施作佛事，有此兩意：一、化小令大，二、顯
X19n0348_p0708b07║佛名聲。
X19n0348_p0708b08║○六、菩薩承命三：初、菩薩去儀。
X19n0348_p0708b09║時，化菩薩即於會前昇于上方，舉眾皆見其去，到眾
X19n0348_p0708b10║香界禮彼佛足。
X19n0348_p0708b11║○二述所致辭。
X19n0348_p0708b12║又聞其言：維摩詰稽首世尊足下，致敬無量，問訊起
X19n0348_p0708b13║居，少病少惱，氣力安不？
X19n0348_p0708b14║○三述其所願。
X19n0348_p0708b15║願得世尊所食之餘，欲於娑婆世界施作佛事，使此
X19n0348_p0708b16║樂小法者得弘大道，亦使如來名聲普聞。
X19n0348_p0708b17║○二、彼眾問佛。
X19n0348_p0708b18║彼諸大士見化菩薩，歎未曾有：今此上人從何所來？
X19n0348_p0708b19║娑婆世界為在何許？云何名為樂小法者？即以問佛。
X19n0348_p0708b20║聞其言異尋常，見其迹現不測，故歎未曾有。而其
X19n0348_p0708b21║問辭有三：一問人從何來，二問土在何許，三問何
X19n0348_p0708b22║名小法，皆香積未有之事也。
X19n0348_p0708b23║○三、彼佛答眾三：初、答第二問。
X19n0348_p0708b24║佛告之曰：下方度如四十二恒河沙佛土，有世界名
X19n0348_p0708c01║娑婆。
X19n0348_p0708c02║○二答第三問。
X19n0348_p0708c03║佛號釋迦牟尼，今現在於五濁惡世，為樂小法眾生
X19n0348_p0708c04║敷演道教。
X19n0348_p0708c05║○三、答第一問三：初、彼佛正答。
X19n0348_p0708c06║彼有菩薩名維摩詰，住不可思議解脫，為諸菩薩說
X19n0348_p0708c07║法，故遣化來稱揚我名，并讚此土，令彼菩薩增益功
X19n0348_p0708c08║德。
X19n0348_p0708c09║○二、彼眾更問。
X19n0348_p0708c10║彼菩薩言：其人何如乃作是化，德、力、無畏、神足若斯？
X19n0348_p0708c11║○三、佛為答之。
X19n0348_p0708c12║佛言：甚大！一切十方皆遣化往，施作佛事饒益眾生。
X19n0348_p0708c13║○四，彼佛與飯。
X19n0348_p0708c14║於是，香積如來以眾香鉢盛滿香飯與化菩薩。
X19n0348_p0708c15║○五、菩薩偕來四：初、菩薩欲往。
X19n0348_p0708c16║時彼九百萬菩薩俱發聲言：我欲詣娑婆世界供養
X19n0348_p0708c17║釋迦牟尼佛，并欲見維摩詰等諸菩薩眾。
X19n0348_p0708c18║○二、許可誡餝三：初、誡攝身香。
X19n0348_p0708c19║佛言：可往攝汝身香，無令彼諸眾生起惑著心。
X19n0348_p0708c20║○二、誡捨本形。
X19n0348_p0708c21║又當捨汝本形，勿使彼國求菩薩者而自鄙恥。
X19n0348_p0708c22║淨土佛身高大，菩薩亦然。如法華經淨華宿王智
X19n0348_p0708c23║佛告玅音菩薩：汝身四萬二千由旬，我身六百八
X19n0348_p0708c24║十萬由旬。此之可知。
X19n0348_p0709a01║○三誡弗輕礙。
X19n0348_p0709a02║又汝於彼莫懷輕賤而作礙想。所以者何？十方國土
X19n0348_p0709a03║皆如虗空。又諸佛為欲化諸樂小法者，不盡現其清
X19n0348_p0709a04║淨土耳。
X19n0348_p0709a05║眾生報土，雖因自感，亦由佛現。如來隱淨現穢，化
X19n0348_p0709a06║道宜然，無以淨而賤穢可也。
X19n0348_p0709a07║○三同至丈室。
X19n0348_p0709a08║時化菩薩既受鉢飯，與彼九百萬菩薩俱，承佛威神
X19n0348_p0709a09║及維摩詰力，於彼世界忽然不現，須臾之間至維摩
X19n0348_p0709a10║詰舍。
X19n0348_p0709a11║○四化座與坐。
X19n0348_p0709a12║時維摩詰即化作九百萬師子之座，嚴好如前，諸菩
X19n0348_p0709a13║薩皆坐其上。
X19n0348_p0709a14║合前共有九百三萬二千，舉高八萬四千由旬。師
X19n0348_p0709a15║子座，居丈室中也。
X19n0348_p0709a16║○六菩薩授食。
X19n0348_p0709a17║時，化菩薩以滿鉢香飯與維摩詰。
X19n0348_p0709a18║○七飯香遠聞。
X19n0348_p0709a19║飯香普薰毗耶離城及三千大千世界。
X19n0348_p0709a20║○八、聞香俱來二：初、毗耶眾集二：初、月葢偕眾。
X19n0348_p0709a21║時，毗耶離婆羅門、居士等，聞是香氣，身意快然，歎未
X19n0348_p0709a22║曾有。於是，長者主月葢，從八萬四千人，來入維摩詰
X19n0348_p0709a23║舍。
X19n0348_p0709a24║○二喜勝敬禮。
X19n0348_p0709b01║見其室中菩薩甚多，諸師子座高廣嚴好，皆大歡喜，
X19n0348_p0709b02║禮眾菩薩及大弟子，却住一面。
X19n0348_p0709b03║○二、天神皆來。
X19n0348_p0709b04║諸地神、虗空神，及欲、色界諸天，聞此香氣，亦皆來入
X19n0348_p0709b05║維摩詰舍。
X19n0348_p0709b06║○九、維摩命食二：初、命食。
X19n0348_p0709b07║時，維摩詰語舍利弗等諸大聲聞：仁者！可食如來甘
X19n0348_p0709b08║露味飯。
X19n0348_p0709b09║獨命聲聞，而不命菩薩者，菩薩可以食，可以無食。
X19n0348_p0709b10║可以無食，故不念食，故不命之。可以食，是以又同
X19n0348_p0709b11║食也。聲聞可以食，不可以無食。可以食，是故念食，
X19n0348_p0709b12║故特命之。且將誡餝，無以限意。菩薩非誡餝類，故
X19n0348_p0709b13║不在其命。如來甘露味飯者，一以味之甘美，喻若
X19n0348_p0709b14║甘露。一以獲食此食者，必證甘露之果。夫世之五
X19n0348_p0709b15║欲，悉能令人生貪著，造惡業，召生死。惟味之為欲，
X19n0348_p0709b16║又其甚之，以其能生人須欲之心故也。今也香積
X19n0348_p0709b17║之飯，從大悲所薰，五分法身所生。不生欲，而又能
X19n0348_p0709b18║令人離欲。將食此飯者，必反嘗其嘗，還嘗循元，內
X19n0348_p0709b19║合涅槃，故名甘露味飯。今之行人，雖䬸分段，若能
X19n0348_p0709b20║反嘗其嘗，還嘗循元，即謂之甘露味飯可也。寄語
X19n0348_p0709b21║食者，無事泛嘗。
X19n0348_p0709b22║○二誡餝
X19n0348_p0709b23║大悲所熏，無以限意，食之使不消也。
X19n0348_p0709b24║什公曰：熏義有三：一、大悲果報；二、悲心所念；三、以
X19n0348_p0709c01║慈眼視之。食此飯，應發大心，建大業，是名報恩。報
X19n0348_p0709c02║恩名為消也。
X19n0348_p0709c03║○十、聲聞念少。
X19n0348_p0709c04║有異聲聞念：是飯少，而此大眾人人當食。
X19n0348_p0709c05║○十一、誡其小智二：初、正誡。
X19n0348_p0709c06║化菩薩曰：勿以聲聞小德小智，稱量如來無量福慧，
X19n0348_p0709c07║四海有竭此飯無盡，使一切人食摶若須彌，乃至一
X19n0348_p0709c08║劫猶不能盡。
X19n0348_p0709c09║○二、徵釋。
X19n0348_p0709c10║所以者何？無盡戒、定、智慧、解脫、解脫知見功德具足
X19n0348_p0709c11║者，所食之餘終不可盡。
X19n0348_p0709c12║世間福德諸天所受之食，尚不可思議，何況究竟
X19n0348_p0709c13║五分法身功德具足者可思議哉！
X19n0348_p0709c14║○十二、眾食不儩
X19n0348_p0709c15║於是鉢飯，悉飽眾曾，猶故不儩。
X19n0348_p0709c16║○十三、受食獲益二：初、食已安樂。
X19n0348_p0709c17║其諸菩薩、聲聞、天、人食此飯者，身安快樂，譬如一切
X19n0348_p0709c18║樂莊嚴國諸菩薩也。
X19n0348_p0709c19║極樂國土若至食時，七寶玅鉢各至其前，滿中香
X19n0348_p0709c20║飯隨意而食，而有四益：一者、適可其意，消除饑渴；
X19n0348_p0709c21║二者、四大調和，無有違反；三者、食已即消，無有遺
X19n0348_p0709c22║滓；四者、不生味著，增人道意。
X19n0348_p0709c23║○二毛孔出香
X19n0348_p0709c24║又諸毛孔皆出玅香，亦如眾香、國土諸樹之香。
X19n0348_p0710a01║○十四、彼此問法六：初、此菩薩問法二：初、維摩問。
X19n0348_p0710a02║爾時，維摩詰問眾香菩薩：香積如來以何說法？
X19n0348_p0710a03║○二菩薩答。
X19n0348_p0710a04║彼菩薩曰：我土如來無文字說，但以眾香令諸天人
X19n0348_p0710a05║得入律行。菩薩各各坐香樹下，聞斯玅香即獲一切
X19n0348_p0710a06║德藏三昧。得是三昧者，菩薩所有功德皆悉具足。
X19n0348_p0710a07║諸佛國土所作佛事，因倒因起，以六塵為之主，六
X19n0348_p0710a08║根六識為之從，又以七大總和融之。楞嚴以二十
X19n0348_p0710a09║五方便為所入圓通法門者，以此第眾生於此諸
X19n0348_p0710a10║法根有利鈍，必選利者可以長修學，可以淺深同
X19n0348_p0710a11║說法，以被當機。如佛勅文殊獨選耳門，香積國土
X19n0348_p0710a12║所作佛事亦然，非無餘門可以入道，但彼眾生鼻
X19n0348_p0710a13║根最利，故惟以眾香而作佛事。言即入律行者，此
X19n0348_p0710a14║指三學之初門也。始入道者，才一聞香即能止惡
X19n0348_p0710a15║防非故也。次云即獲一切德藏三昧，此又言聞香
X19n0348_p0710a16║即得定之與慧也。此之三昧乃圓中大定，所謂圓
X19n0348_p0710a17║中圓滿非但中，此中本具一切法，既稱一切功德
X19n0348_p0710a18║之藏，則菩薩一切功德有何一法而不具足？此如
X19n0348_p0710a19║華嚴破無明惑登初發心住，發一切境界，此正因
X19n0348_p0710a20║理心發也；發一切智慧，此了因智心發也；發一切
X19n0348_p0710a21║功德，此緣因行心發也。三心俱發，故謂之一切德
X19n0348_p0710a22║藏三昧。
X19n0348_p0710a23║○二、彼菩薩問法二：初、菩薩問。
X19n0348_p0710a24║彼諸菩薩問維摩詰：今世尊釋迦牟尼以何說法？
X19n0348_p0710b01║○二、維摩答三：初、總指今佛說法。
X19n0348_p0710b02║維摩詰言：此土眾生，剛強難化，故佛為說剛強之語，
X19n0348_p0710b03║以調伏之。
X19n0348_p0710b04║○二、別示今佛說法。
X19n0348_p0710b05║言：是地獄、是畜生、是餓鬼，是諸難處、是愚人生處，是
X19n0348_p0710b06║身邪行、是身邪行報，是口邪行、是口邪行報，是意邪
X19n0348_p0710b07║行、是意邪行報，是殺生、是殺生報，是不與取、是不與
X19n0348_p0710b08║取報，是邪婬、是邪婬報，是妄語、是妄語報，是兩舌、是
X19n0348_p0710b09║兩舌報，是惡口、是惡口報，是無義語、是無義語報，是
X19n0348_p0710b10║貪嫉、是貪嫉報，是瞋惱、是瞋惱報，是邪見、是邪見報，
X19n0348_p0710b11║是慳吝、是慳悋報，是毀戒、是毀戒報，是瞋恚、是瞋恚
X19n0348_p0710b12║報，是懈怠、是懈怠報，是亂意、是亂意報，是愚癡、是愚
X19n0348_p0710b13║癡報，是結戒、是持戒、是犯戒，是應作、是不應作，是障
X19n0348_p0710b14║礙、是不障礙，是得罪、是離罪，是淨、是垢，是有漏、是無
X19n0348_p0710b15║漏，是邪道、是正道，是有為、是無為，是世間、是涅槃。
X19n0348_p0710b16║佛所說法，常依四種悉檀：一、世界悉檀，令人獲
X19n0348_p0710b17║歡喜益；二、為人悉檀，令人獲生善益；三、對治悉檀，
X19n0348_p0710b18║令人獲破惡益；四、第一義悉檀，令人獲入理益。然
X19n0348_p0710b19║於其中，又隨國土淨穢不同，而所用有增減多少。
X19n0348_p0710b20║若世界、為人二種悉檀，則淨穢俱用。如眾香國以
X19n0348_p0710b21║香為佛事，即世界悉檀歡喜義也；令諸天人得入
X19n0348_p0710b22║律行，即為人生善義也；聞斯玅香，即獲一切德藏
X19n0348_p0710b23║功德，即入理義也。葢淨土根利，不必用剛強之語
X19n0348_p0710b24║以說對治之法，故不全用之。若我娑婆佛所說法，
X19n0348_p0710c01║而四悉俱用，獨於對治一悉偏用居多。是以維摩
X19n0348_p0710c02║居士歷歷言之，甚言此土眾生剛強濁惡，對治說
X19n0348_p0710c03║法有如此也。
X19n0348_p0710c04║○三、總結三：初、法。
X19n0348_p0710c05║以難化之人，心如猿猴，故以若干種法制御其心，乃
X19n0348_p0710c06║可調伏。
X19n0348_p0710c07║○二喻
X19n0348_p0710c08║譬如象馬，𢤱悷不調，加諸楚毒，乃至徹骨，然後調伏。
X19n0348_p0710c09║什公曰：馬有五種：第一、見鞭影即時調伏；第二、得
X19n0348_p0710c10║鞭乃伏；第三、以利錐刺皮乃伏；第四、穿肌乃伏；第
X19n0348_p0710c11║五、徹骨乃伏。眾生利鈍，亦有五品：第一、但見他無
X19n0348_p0710c12║常，其心便悟；第二、見知識無常，其心乃悟；第三、見
X19n0348_p0710c13║兄弟親戚無常，其心乃悟；第四、見父母無常，其心
X19n0348_p0710c14║乃悟；第五、自身無常，極受苦惱，復加以苦言，然後
X19n0348_p0710c15║乃悟也。
X19n0348_p0710c16║○三結。
X19n0348_p0710c17║如是剛強難化眾生，故以一切苦切之言乃可入律。
X19n0348_p0710c18║○三、彼菩薩讚美二：初、讚如來。
X19n0348_p0710c19║彼諸菩薩聞說是已，皆曰：未曾有也！如世尊釋迦牟
X19n0348_p0710c20║尼佛，隱其無量自在之力，乃以貧所樂法度脫眾生。
X19n0348_p0710c21║什公曰：晦跡潛明，自同貧乞。自同貧乞，則與相接，
X19n0348_p0710c22║接則易鄰，故為貧所信樂也。
X19n0348_p0710c23║○二讚菩薩。
X19n0348_p0710c24║斯諸菩薩亦能勞謙，以無量大悲生是佛土。
X19n0348_p0711a01║○四、維摩顯勝二：初、總說此土菩薩功德多。
X19n0348_p0711a02║維摩詰言：此土菩薩於諸眾生大悲堅固，誠如所言。
X19n0348_p0711a03║然其一世饒益眾生，多於彼國百千劫行。
X19n0348_p0711a04║什公曰：譬如良醫，遇疫劫中，醫術大行，廣施眾藥，
X19n0348_p0711a05║所療者眾，致供無量。菩薩大士處不淨國，亦復如
X19n0348_p0711a06║是，眾惡彌滋兼濟，乃弘十事法藥，廣濟眾病，化廣
X19n0348_p0711a07║利深，一世超於萬劫。
X19n0348_p0711a08║○二、別釋此土菩薩十事勝二：初、標。
X19n0348_p0711a09║所以者何？此娑婆世界有十事善法，諸餘淨土之所
X19n0348_p0711a10║無有。
X19n0348_p0711a11║○二釋。
X19n0348_p0711a12║何等為十？以布施攝貧窮，以淨戒攝毀禁，以忍辱攝
X19n0348_p0711a13║瞋恚，以精進攝懈怠，以禪定攝亂意，以智慧攝愚癡，
X19n0348_p0711a14║說除難法度八難者，以大乘法度樂小乘者，以諸善
X19n0348_p0711a15║根濟無德者，常以四攝成就眾生，是為十。
X19n0348_p0711a16║什公曰：癡有二種：一者、一切法中癡；二者、於諸佛
X19n0348_p0711a17║深法中不能明了。不淨國中有二種癡，淨國中乃
X19n0348_p0711a18║說唯有佛法中不了癡。燈曰：準例餘度，亦有二種。
X19n0348_p0711a19║略如貧窮二種：一者貧於資生，二者貧於功德。不
X19n0348_p0711a20║淨國中有二種貧，淨國中唯有功德貧。毀禁二種：
X19n0348_p0711a21║一者四重毀禁貪，二者六根侵毀六塵貪。不淨國
X19n0348_p0711a22║中有二種毀，淨國中唯有六塵毀耳。嗔恚二種：一
X19n0348_p0711a23║惡罵捶打嗔，二六塵侵犯嗔。不淨國中有二種嗔，
X19n0348_p0711a24║淨國惟有六塵侵犯嗔耳。懈怠二種：一事上懈怠，
X19n0348_p0711b01║二理上懈怠。不淨國中有二種懈，淨國唯有理懈
X19n0348_p0711b02║耳。亂意二種：一世間亂意，二出世間亂意。不淨國
X19n0348_p0711b03║中具足二種，淨國唯有出世亂意耳。苟不了此，則
X19n0348_p0711b04║不淨國中須用六度，淨國中無有六度，又何以為
X19n0348_p0711b05║菩薩度門哉？
X19n0348_p0711b06║○五、彼土菩薩重問。
X19n0348_p0711b07║彼菩薩曰：菩薩成就幾法，於此世界行無瘡疣生於
X19n0348_p0711b08║淨土？
X19n0348_p0711b09║什公曰：深行菩薩，非所疑也。今淺行者，處不淨國，
X19n0348_p0711b10║恐其行淺功微，未能自拔。譬如少湯，投之大水；亦
X19n0348_p0711b11║如少力之人，入水救溺，未能兼濟，則與彼俱淪。故
X19n0348_p0711b12║問以何為法，得生淨國也。
X19n0348_p0711b13║○六、維摩詰為說二：初、總示八法。
X19n0348_p0711b14║維摩詰言：菩薩成就八法，於此世界行無瘡疣，生於
X19n0348_p0711b15║淨土。
X19n0348_p0711b16║○二、別示八法。
X19n0348_p0711b17║何等為八？饒益眾生而不望報。代一切眾生受諸苦
X19n0348_p0711b18║惱。所作功德盡以施之。等心眾生謙下無礙。於諸菩
X19n0348_p0711b19║薩視之如佛。所未聞經聞之不疑。不與聲聞而相違
X19n0348_p0711b20║背。不嫉彼供。不高己利而於其中調伏其心。常省己
X19n0348_p0711b21║過。不訟彼短。恒以一心求諸功德。是為八法。
X19n0348_p0711b22║瘡疣者，玉之瑕，身之疵也。菩薩苟有乎此，則行未
X19n0348_p0711b23║足淨，而淨土不得生矣。維摩所說，則示以八行，以
X19n0348_p0711b24║去八疵。饒益眾生，固菩薩之美行也。苟或望報，則
X19n0348_p0711c01║瘡疣矣。乃至常省己過，不訟彼短，固菩薩之美行
X19n0348_p0711c02║也。苟不恒以一心求諸功德，則瘡疣矣。修此八行，
X19n0348_p0711c03║去此八病，誠行菩薩行無瑕之美玉，得生淨土捷
X19n0348_p0711c04║疾之神足也。然而永異漁人之八疵，近乎分別善
X19n0348_p0711c05║惡之八誡。一世間誡，一出世間菩薩上上誡，無足
X19n0348_p0711c06║同日而語也。
X19n0348_p0711c07║○十五聞品獲益。
X19n0348_p0711c08║維摩詰、文殊師利於大眾中說是法時，百千天人皆
X19n0348_p0711c09║發阿耨多羅三藐三菩提心，十千菩薩得無生法忍。
X19n0348_p0711c10║發心有三：一名字，二相似，三分真。既進讓十千菩
X19n0348_p0711c11║薩無生法忍，分真之發心退，非名字之始發於僧
X19n0348_p0711c12║那，當同仁王十善菩薩發大心，長別三界苦輪海
X19n0348_p0711c13║也。
X19n0348_p0711c14║判教圓頓可知。
X19n0348_p0711c15║觀解者，食有四種：一、明相出時，諸天諸仙受食時
X19n0348_p0711c16║也，可表空觀；二、中食，佛菩薩受食時也，可表中觀；
X19n0348_p0711c17║三、夜食，鬼神受食時也；四、未明早食，畜生受食時
X19n0348_p0711c18║也，可表假觀。今舍利弗心念：日時欲至，此諸菩薩
X19n0348_p0711c19║當於何食？正中食時。葢聲聞已破見思，一切智成，
X19n0348_p0711c20║不乏空食，遊戲神通，淨佛國土，不生好樂，不念假
X19n0348_p0711c21║食明矣。惟受斥小歎大之後，實慕迴空向中之觀。
X19n0348_p0711c22║日時欲至，當於何食？是念中觀之食。維摩所乞香
X19n0348_p0711c23║積之食，適彼諸菩薩方共坐食中道之食明矣。此
X19n0348_p0711c24║之中觀，從本性第一義天流出，故曰有諸天子供
X19n0348_p0712a01║養彼佛。但乞來之食，雖是中道圓中，非但中必空
X19n0348_p0712a02║假，故彼菩薩聞斯玅香，即獲一切德藏三昧。正以
X19n0348_p0712a03║方丈之室，三根普被，四教並談，有諸凡夫在會須
X19n0348_p0712a04║空食者，有諸聲聞菩薩在會須假食者，有諸菩薩
X19n0348_p0712a05║在會須中食者，無不禪悅為食，法喜充滿。如聞品
X19n0348_p0712a06║獲益，有發道心者，有入無生者，此其證也。然有須
X19n0348_p0712a07║此禪悅為食者，舍利弗等是也；有但聞法歡喜即
X19n0348_p0712a08║獲充滿者，諸菩薩與香積俱來之眾，聞居士菩薩
X19n0348_p0712a09║彼此問法而獲利益是也。是則但能於一心中修
X19n0348_p0712a10║三種止觀，伏斷三惑上昏動之病，即是飽䬸香積，
X19n0348_p0712a11║頓獲禪悅法喜也。
X19n0348_p0712a12║○十一、釋菩薩行品二：初、釋品題。
X19n0348_p0712a13║維摩詰所說經菩薩行品第十一。
X19n0348_p0712a14║菩薩行，即香積菩薩請問法要，如來為說有盡不
X19n0348_p0712a15║盡二種法門也。第將啟斯要，其發有漸，始必俱歸
X19n0348_p0712a16║佛所，次則如法問慰，乃至說佛事廣多，然後菩薩
X19n0348_p0712a17║請法還土，是以未說法要先歷事故也。如此
X19n0348_p0712a18║○二、釋經文三：初、先歷事故六：初、俱歸佛所四：初、
X19n0348_p0712a19║菴園現相三：初、園地莊嚴。
X19n0348_p0712a20║是時，佛說法於菴羅樹園，其地忽然廣博嚴事，一切
X19n0348_p0712a21║眾會皆作金色。
X19n0348_p0712a22║肇公曰：至人無常，所理會是鄰。如來、淨名，雖服殊
X19n0348_p0712a23║處異，然妙存有在，所以來往興化，共弘不思議道
X19n0348_p0712a24║也。因遣問疾，所明若上。今將詣如來，封印茲典，故
X19n0348_p0712b01║先現斯瑞，以啟羣心者也。
X19n0348_p0712b02║○二慶喜問故。
X19n0348_p0712b03║阿難白佛言：世尊！以何因緣有此瑞應，是處忽然廣
X19n0348_p0712b04║博嚴事，一切眾會皆作金色也？
X19n0348_p0712b05║○三、佛答所以
X19n0348_p0712b06║佛告阿難：是維摩詰、文殊師利，與諸大眾恭敬圍繞，
X19n0348_p0712b07║發意欲來，故先為此瑞應。
X19n0348_p0712b08║○二、丈室來儀二：初、維摩偕文殊見佛。
X19n0348_p0712b09║於是維摩詰語文殊師利：可共見佛，與諸菩薩禮事
X19n0348_p0712b10║供養。
X19n0348_p0712b11║○二、文殊答維摩往矣。
X19n0348_p0712b12║文殊師利言：善哉，行矣！今正是時。
X19n0348_p0712b13║○三神力擎眾
X19n0348_p0712b14║維摩詰即以神力，持諸大眾并師子座，置於右掌。
X19n0348_p0712b15║○四、廣眾俱往三：初、維摩威儀。
X19n0348_p0712b16║往詣佛所，到已著地，稽首佛足，右繞七帀，一心合掌，
X19n0348_p0712b17║在一面立。
X19n0348_p0712b18║○二菩薩威儀。
X19n0348_p0712b19║其諸菩薩即皆避座，稽首佛足，亦繞七帀，於一面立。
X19n0348_p0712b20║○三道俗威儀。
X19n0348_p0712b21║諸大弟子、釋、梵、四天王等，亦皆避座，稽首佛足，在一
X19n0348_p0712b22║面立。
X19n0348_p0712b23║○二、世尊慰問。
X19n0348_p0712b24║於是世尊如法慰問諸菩薩已，各令復座，即皆受教，
X19n0348_p0712c01║眾坐已定。
X19n0348_p0712c02║○三、佛顯難思四：初、問：身子見不？
X19n0348_p0712c03║佛語舍利弗：汝見菩薩大士自在神力之所為乎？
X19n0348_p0712c04║○二、答：唯然，已見。
X19n0348_p0712c05║唯然，已見。
X19n0348_p0712c06║○三問：於意云何？
X19n0348_p0712c07║於汝意云何？
X19n0348_p0712c08║○四、答不可思議。
X19n0348_p0712c09║世尊！我覩其為不可思議，非意所圖，非度所測。
X19n0348_p0712c10║肇公曰：向與文殊俱入不思議室，因借寶座，覩其
X19n0348_p0712c11║神力，兼食香飯，乘掌而還，莫測其變，故自絕於圖
X19n0348_p0712c12║度。此經大旨所明不思議道，故往往多顯不思議
X19n0348_p0712c13║跡也。
X19n0348_p0712c14║○四、園眾聞香五：初、慶喜問佛。
X19n0348_p0712c15║爾時，阿難白佛言：世尊！今所聞香自昔未有，是為何
X19n0348_p0712c16║香？
X19n0348_p0712c17║○二、佛答毛孔
X19n0348_p0712c18║佛告阿難：是彼菩薩毛孔之香。
X19n0348_p0712c19║○三身子復語。
X19n0348_p0712c20║於是舍利弗語阿難言：我等毛孔亦出是香。
X19n0348_p0712c21║○四問所從來。
X19n0348_p0712c22║阿難言：此所從來？
X19n0348_p0712c23║○五、答其所致
X19n0348_p0712c24║曰：是長者維摩詰，從眾香國取佛餘飯，於舍食者，一
X19n0348_p0713a01║切毛孔皆香若此。
X19n0348_p0713a02║○五、明香住久，如四：初、慶喜啟問。
X19n0348_p0713a03║阿難問維摩詰：是香氣住當久如？
X19n0348_p0713a04║○二維摩答之。
X19n0348_p0713a05║維摩詰言：至此飯消。
X19n0348_p0713a06║○三慶喜復問。
X19n0348_p0713a07║曰：此飯久如當消。
X19n0348_p0713a08║○四、維摩復答二：初、明分段勢力。
X19n0348_p0713a09║曰：此飯勢力至于七日，然後乃消。
X19n0348_p0713a10║什公曰：七日乃消，有二因緣：或有食香飯，飯不時
X19n0348_p0713a11║消，心必厭捨，故不令久也。亦云：應得道者，飯氣時
X19n0348_p0713a12║薰，不過七日，必成聖道。如道跡七生，七步蛇嚙等
X19n0348_p0713a13║勢，不過七步，事不須久，故不令過七日也。燈曰：七
X19n0348_p0713a14║日者，欲界分段之大數也。生善滅惡之數，亦不過
X19n0348_p0713a15║七，如初果道跡必獲。滅善生惡數，亦不過七，如人
X19n0348_p0713a16║死之亡七，毒蛇嚙人之七步。至於佛設道場，期亦
X19n0348_p0713a17║必七，密部呪願，亦必至七，以至人無食七日必死，
X19n0348_p0713a18║眼無食七日必盲，皆是數也。香飯雖淨國而來，猶
X19n0348_p0713a19║屬分段，故功勳勢力，亦必七日乃消也。
X19n0348_p0713a20║○二、明入道勢力三：初、法二：初、小乘入道。
X19n0348_p0713a21║又，阿難！若聲聞人未入正位食此飯者，得入正位，然
X19n0348_p0713a22║後乃消；已入正位食此飯者，得心解脫，然後乃消。
X19n0348_p0713a23║什公曰：正位者，見諦十六心也。問曰：食香飯，云何
X19n0348_p0713a24║得道？答曰：體安心靜，發未曾有意。飯尚如此，何況
X19n0348_p0713b01║道耶？有此妙果，必有妙因。極大信樂，深信因果。達
X19n0348_p0713b02║因果，即解緣起；解緣起，即見實法。
X19n0348_p0713b03║○二大乘入道
X19n0348_p0713b04║若未發大乘意食此飯者，至發意乃消；已發意食此
X19n0348_p0713b05║飯者，得無生忍然後乃消；已得無生忍食此飯者，至
X19n0348_p0713b06║一生補處然後乃消。
X19n0348_p0713b07║以此而觀，香飯勳力極大，凡夫聖人，小乘大乘，淺
X19n0348_p0713b08║位深位，隨其體量，奏績不同。惟一生補處，欲至佛
X19n0348_p0713b09║位，未甞言之，可以見方等法力之不可思議也。
X19n0348_p0713b10║○二譬
X19n0348_p0713b11║譬如有藥，名曰上味，其有服者，身諸毒滅，然後乃消。
X19n0348_p0713b12║○三合
X19n0348_p0713b13║此飯如是滅除一切諸煩惱毒，然後乃消。
X19n0348_p0713b14║○六、明佛事廣多二：初、慶喜。略以香飯而為生起。
X19n0348_p0713b15║阿難白佛言：未曾有也。世尊！如此香飯能作佛事。
X19n0348_p0713b16║○二、如來廣說諸法而作佛事二：初、明諸佛說法
X19n0348_p0713b17║不可思議七：初、先為印可。
X19n0348_p0713b18║佛言：如是，如是！
X19n0348_p0713b19║○二、廣為宣說三：初、明有諸指示而作佛事二：初、
X19n0348_p0713b20║明諸法而作佛事二：初、正明。
X19n0348_p0713b21║阿難！或有佛土以佛光明而作佛事，有以諸菩薩而
X19n0348_p0713b22║作佛事，有以佛所化人而作佛事，有以菩提樹而作
X19n0348_p0713b23║佛事，有以佛衣服、臥具而作佛事，有以飯食而作佛
X19n0348_p0713b24║事，有以園林、臺觀而作佛事，有以三十二相、八十隨
X19n0348_p0713c01║形好而作佛事，有以佛身而作佛事，有以虗空而作
X19n0348_p0713c02║佛事。
X19n0348_p0713c03║○二、結成。
X19n0348_p0713c04║眾生應以此緣得入律行。
X19n0348_p0713c05║○二、明以諸譬喻而作佛事。
X19n0348_p0713c06║有以夢、幻、影、響、鏡中像、水中月、熱時𦦨，如是等喻而
X19n0348_p0713c07║作佛事。
X19n0348_p0713c08║○二、明有諸言說而作佛事。
X19n0348_p0713c09║有以音聲、語言、文字而作佛事。
X19n0348_p0713c10║○三、明無諸說示而作佛事。
X19n0348_p0713c11║或有清淨佛土寂寞，無言無說、無示無識、無作無為
X19n0348_p0713c12║而作佛事。
X19n0348_p0713c13║○三、無非佛事。
X19n0348_p0713c14║如是，阿難！諸佛威儀進止，諸所施為，無非佛事。
X19n0348_p0713c15║○四明其所以
X19n0348_p0713c16║阿難！有此四魔八萬四千諸煩惱門，而諸眾生為之
X19n0348_p0713c17║疲勞，諸佛即以此法而作佛事。
X19n0348_p0713c18║○五、結成法門。
X19n0348_p0713c19║是名入一切諸佛法門。
X19n0348_p0713c20║據此結成法門之先，而言無非佛事。明其所以，云
X19n0348_p0713c21║有四魔八萬四千煩惱，而諸眾生為之疲勞，即以
X19n0348_p0713c22║此法而作佛事。則知諸佛所設度門，不啻如上所
X19n0348_p0713c23║說，乃有八萬四千之多。然有諸多八萬，若曰八萬
X19n0348_p0713c24║煩惱，此屬集諦境攝；若曰八萬塵勞，此屬苦諦境
X19n0348_p0714a01║攝；若曰八萬波羅蜜門，此屬滅諦境攝；若曰八萬
X19n0348_p0714a02║陀羅尼門，此屬道諦境攝。又復應知，八萬雖多，不
X19n0348_p0714a03║外三毒等分、四分煩惱，而此煩惱又不外六根。故
X19n0348_p0714a04║楞嚴云：生死煩惱、菩提涅槃，同是六根，更非他物。
X19n0348_p0714a05║是則上文所說，其言雖約，義實該博，以其無非六
X19n0348_p0714a06║根六塵。如佛光明、諸菩薩化人、菩提樹、佛相好及
X19n0348_p0714a07║身，此以眼所對色塵而作佛事者也；飯食，此以舌
X19n0348_p0714a08║根所對味塵而作佛事者也；眾香，此以鼻根所對
X19n0348_p0714a09║香塵而作佛事者也；園林、臺觀、天衣，此以身根所
X19n0348_p0714a10║對觸塵而作佛事者也；音聲、語言，此以耳根所對
X19n0348_p0714a11║聲塵而作佛事者也；文字亦眼色類，寂莫無言無
X19n0348_p0714a12║說，此以意根所對法塵而作佛事者也；至於無示、
X19n0348_p0714a13║無識、無作、無為，此則六根俱拂而六塵盡掃而作
X19n0348_p0714a14║佛事者也。雖不關根塵，而是亦教體。故神寶記云：
X19n0348_p0714a15║但有一法當情及無當情者，無非教體。自非深見
X19n0348_p0714a16║此理，難可以筆舌既也。又於其中有正傍不同，如
X19n0348_p0714a17║娑婆世界，則正以聲音而為佛事。故曰：此方真教
X19n0348_p0714a18║體，清淨在音聞。又有香嚴童子旋鼻香而入道等
X19n0348_p0714a19║者，準望諸土，亦不可以一例推也。
X19n0348_p0714a20║○六誡其喜憂。
X19n0348_p0714a21║菩薩入此門者，若見一切淨好佛土，不以為喜，不貪
X19n0348_p0714a22║不高；若見一切不淨佛土，不以為憂，不礙不沒。但於
X19n0348_p0714a23║諸佛生清淨心，歡喜恭敬，未曾有也。諸佛如來功德
X19n0348_p0714a24║平等，為教化眾生故，而現佛土不同。
X19n0348_p0714b01║肇公曰：佛無定所，應物而現，在淨而淨，在穢而穢，
X19n0348_p0714b02║美惡自彼，於佛無二，曷為自生憂喜於其間哉？是
X19n0348_p0714b03║以豫入此門者，見淨不貪，己分不高，覩穢不礙，乖
X19n0348_p0714b04║情不沒，故能生真淨心。知佛平等，而應跡不同，此
X19n0348_p0714b05║闚𨵦之徒，非平等信也。自不入佛事門者，孰能不
X19n0348_p0714b06║以淨穢為心哉？
X19n0348_p0714b07║○七、顯慧平等八：初、明慧無若干二：初、譬喻。
X19n0348_p0714b08║阿難，汝見諸佛國土地有若干，而虗空無若干也？
X19n0348_p0714b09║○二合法
X19n0348_p0714b10║如是見諸佛色身有若干耳，其無礙慧無若干也。
X19n0348_p0714b11║諸佛色身猶如國土，無礙智慧譬若虗空，身雖多
X19n0348_p0714b12║而慧不應多，土雖諸而空不應異也。
X19n0348_p0714b13║○二、明法皆同等。
X19n0348_p0714b14║阿難！諸佛色身威相種性，戒、定、智慧、解脫、解脫知見，
X19n0348_p0714b15║力、無所畏、不共之法，大慈大悲威儀所行，及其壽命
X19n0348_p0714b16║說法教化，成就眾生淨佛國土，具諸佛法悉皆同等。
X19n0348_p0714b17║○三、明因實建名三：初、正遍知。
X19n0348_p0714b18║是故名為三藐三佛陀。
X19n0348_p0714b19║什公曰：三藐三菩提，秦言正徧知。今言三藐三佛
X19n0348_p0714b20║陀，言正徧覺也。見法無差，故言正。智無不周，故言
X19n0348_p0714b21║徧也。出生死夢，故言覺也。
X19n0348_p0714b22║○二如來。
X19n0348_p0714b23║名為多陀阿伽度。
X19n0348_p0714b24║肇公曰：秦言如來，亦云如去。如法而來，如法而去，
X19n0348_p0714c01║古今不改，千聖同轍。什公曰：如法知，如法說，故名
X19n0348_p0714c02║如也。諸佛以安隱來，此佛亦如是來；彼佛以安隱
X19n0348_p0714c03║去，此佛亦如是去也。
X19n0348_p0714c04║○三覺。
X19n0348_p0714c05║名為佛陀。
X19n0348_p0714c06║什公曰：佛陀，秦言覺也。凡得道名為覺。覺有二種：
X19n0348_p0714c07║一、於四諦中覺；二、於一切法中覺。覺而不盡，則非
X19n0348_p0714c08║真覺，故無覺名也。如佛問舍利弗，三問不答，天女
X19n0348_p0714c09║問，默然無言，此未免於睡也。言徧、言如、言覺，此三
X19n0348_p0714c10║名則是體極之稱，足以明諸佛同等，異於二乘也。
X19n0348_p0714c11║○四明名稱難思。
X19n0348_p0714c12║阿難！若我廣說此三句義，汝以劫壽不能盡受。
X19n0348_p0714c13║○五、明多聞難持。
X19n0348_p0714c14║正使三千大千世界滿中眾生，皆如阿難多聞第一
X19n0348_p0714c15║得念總持，此諸人等以劫之壽亦不能受。
X19n0348_p0714c16║○六顯辯才難思。
X19n0348_p0714c17║如是，阿難！諸佛阿耨多羅三藐三菩提無有限量，智
X19n0348_p0714c18║慧辯才不可思議。
X19n0348_p0714c19║○七慶喜自退多聞。
X19n0348_p0714c20║阿難白佛言：我從今已往，不敢自謂以為多聞。
X19n0348_p0714c21║○八，如來誡弗退意。
X19n0348_p0714c22║佛告阿難：勿起退意。所以者何？我說汝於聲聞中為
X19n0348_p0714c23║最多聞，非謂菩薩。
X19n0348_p0714c24║經明諸佛說法不可思議，而特舉三號者，葢言圓
X19n0348_p0715a01║極之果，所有名字，一一不虗，究竟成就。葢其所召，
X19n0348_p0715a02║悉皆真實。故第一名正徧知。所知法相，既無不正，
X19n0348_p0715a03║又無不徧，則所談法相，無不真實也。第二名為如
X19n0348_p0715a04║來，亦名如去。既如法而來，如法而去，古今不改，千
X19n0348_p0715a05║聖同轍，則所談法相，無不明了也。第三名之為覺。
X19n0348_p0715a06║於四諦一切法，覺無不盡，則所談法相，無不審諦
X19n0348_p0715a07║也。於此菩提，既無限極，是故智慧辯才，不可思議。
X19n0348_p0715a08║○二、明菩薩神通不可思議二：初、誡弗限菩薩。
X19n0348_p0715a09║且止，阿難！其有智者，不應限度諸菩薩也。一切海淵
X19n0348_p0715a10║尚可測量，菩薩禪定、智慧、總持、辯才，一切功德不可
X19n0348_p0715a11║量也。
X19n0348_p0715a12║○二顯維摩神通。
X19n0348_p0715a13║阿難！汝等捨置菩薩所行，是維摩詰一時所現神通
X19n0348_p0715a14║之力，一切聲聞、辟支佛於百千劫盡力變化所不能
X19n0348_p0715a15║作。
X19n0348_p0715a16║判教圓頓可知。
X19n0348_p0715a17║觀解者，觀一念心中具足五陰國土，五陰中色陰
X19n0348_p0715a18║攝得六根，四陰攝得六識，國土攝得六塵，於此實
X19n0348_p0715a19║法了達即空即假即中，即是於一切諸法而作佛
X19n0348_p0715a20║事。於其中間，或以說以默，或觀諸法寂滅相，不可
X19n0348_p0715a21║以言宣，諸法不可示，言辭相寂滅，即是觀心以文
X19n0348_p0715a22║字語言而作佛事，乃至寂無言說等云云。
X19n0348_p0715a23║○二、正說行門二：初、菩薩讚請二：初、悔責讚善。
X19n0348_p0715a24║爾時，眾香世界菩薩來者，合掌白佛言：世尊！我等初
X19n0348_p0715b01║見此土生下劣想，今自悔責捨離是心。所以者何？諸
X19n0348_p0715b02║佛方便不可思議，為度眾生故，隨其所應現佛國異。
X19n0348_p0715b03║○二請法還土。
X19n0348_p0715b04║唯然，世尊！願賜少法還於彼土，當念如來。
X19n0348_p0715b05║什公曰：彼亦不必專以香為佛事，故請言教法也。
X19n0348_p0715b06║亦將欲徧至十方，化不淨國，故請雜法也。亦以遠
X19n0348_p0715b07║游異剎，不宜虗反。又以彼諸菩薩必問其上要，故
X19n0348_p0715b08║稟異聞也。亦欲令彼菩薩知恩，故請。云何令知恩？
X19n0348_p0715b09║彼諸菩薩處清淨國，但食香飯，自入律行，常樂則
X19n0348_p0715b10║忘其樂，忘其樂則忘其所由。所由者佛，而彼昧之，
X19n0348_p0715b11║是不知恩也。若聞下二門，若而後得，乃悟自然。得
X19n0348_p0715b12║者，因玅而功深也。
X19n0348_p0715b13║○二、如來說法三：初、總告。
X19n0348_p0715b14║佛告諸菩薩：有盡無盡解脫法門，汝等當學。
X19n0348_p0715b15║什公曰：盡有二種：一、無為盡；二、有為盡。有為盡，無
X19n0348_p0715b16║常遷滅盡也；無為盡，智慧斷令滅盡也。今言盡門，
X19n0348_p0715b17║是有為無常盡也。
X19n0348_p0715b18║○二、別釋二：初、釋名二：初、釋盡不盡名。
X19n0348_p0715b19║何謂為盡？謂有為法。何謂無盡？謂無為法。
X19n0348_p0715b20║○二以為無為釋成。
X19n0348_p0715b21║如菩薩者，不盡有為，不住無為。
X19n0348_p0715b22║肇公曰：有為雖偽，捨之則大業不成；無為雖實，住
X19n0348_p0715b23║之則慧心不明。是以菩薩不盡有為，故德無不就；
X19n0348_p0715b24║不住無為，故道無不覆。至能出生入死，遇物斯乘，
X19n0348_p0715c01║在淨而淨，不以為欣，處穢而穢，不以為戚，應彼而
X19n0348_p0715c02║動，於我無為，此諸佛平等不思議之道也。夫不思
X19n0348_p0715c03║議道，必出于盡不盡門。彼菩薩聞佛事平等不可
X19n0348_p0715c04║思議，所以請法，故佛開此二門，示其不思議無礙
X19n0348_p0715c05║之道也。言無礙，於二事不礙也。不盡有為，無凡夫
X19n0348_p0715c06║礙也；不住無為，無二乘礙也。
X19n0348_p0715c07║○二、釋義二：初、約二法開釋二：初、釋不盡有為三：
X19n0348_p0715c08║初、標。
X19n0348_p0715c09║何謂不盡有為？
X19n0348_p0715c10║○二、釋三：初、建立根本。
X19n0348_p0715c11║謂不離大慈，不捨大悲。
X19n0348_p0715c12║菩薩以大慈與眾生之樂，大悲拔眾生之苦，以為
X19n0348_p0715c13║根本，故建言有之。
X19n0348_p0715c14║○二發弘誓願。
X19n0348_p0715c15║深發一切智，心而不忽忘。
X19n0348_p0715c16║前言慈悲，徒有心耳。苟不發以四弘誓願，要制慈
X19n0348_p0715c17║悲，則與樂無所至，拔苦無所因。故須依大悲心，順
X19n0348_p0715c18║苦集二諦境，而發二種誓願：眾生無邊誓願，度拔
X19n0348_p0715c19║眾生之苦果；煩惱無數誓願，斷拔煩惱之苦因。依
X19n0348_p0715c20║大慈順道滅二諦境，而發二種誓願：法門無量誓
X19n0348_p0715c21║願，學與成佛之樂因；佛道無上誓願，成與成佛之
X19n0348_p0715c22║樂果。總謂之發一切智心。故法華為二乘發迹云：
X19n0348_p0715c23║曾於大通智勝佛所，令汝發一切智心。而尋廢忘，
X19n0348_p0715c24║謂之深者，當依圓教無作四諦而發也。然須堅固，
X19n0348_p0716a01║不可忽忘。如其忽忘，則能令人墮於二乘，及流浪
X19n0348_p0716a02║生死。當如慶喜云：舜若多性可銷亡，爍迦羅心無
X19n0348_p0716a03║動轉。可也。然香積菩薩，雖求大道，四弘誓願，未必
X19n0348_p0716a04║全具。以其雖行大道，求成佛道，終不能如娑婆眾
X19n0348_p0716a05║生之無邊，煩惱之無數。是以如來首勉發之。
X19n0348_p0716a06║○三、以行填願十九：初、明填初願行。
X19n0348_p0716a07║教化眾生，終不厭倦。
X19n0348_p0716a08║○二明填三願行。
X19n0348_p0716a09║於四攝法，常念順行。護持正法，不惜軀命。種諸善根，
X19n0348_p0716a10║無有疲厭。
X19n0348_p0716a11║肇公曰：以慈悲為根，發心為心，然後順四攝，化眾
X19n0348_p0716a12║生，護正法，種善根。以此眾德，茂其枝條，道樹日滋，
X19n0348_p0716a13║不盡有為也。下諸行願枝葉之流，取其日滋日茂，
X19n0348_p0716a14║以成不盡義耳。癈捨慈悲，道樹不建，眾德損耗，自
X19n0348_p0716a15║隱涅槃，謂盡有為法也。什公曰：謂堅固善心，深不
X19n0348_p0716a16║可動，乃名根也。如有一人，到舍利弗處求出家，舍
X19n0348_p0716a17║利弗觀其宿命，八萬大劫不種善根，棄而不度，往
X19n0348_p0716a18║五百弟子所，盡皆不受，於是到祗桓門下，悲泣懊
X19n0348_p0716a19║惱。佛從外還，見而問之，其人具以事答，佛即種種
X19n0348_p0716a20║責舍利弗：汝智慧不深，不見人根，妄輕賤人耶？佛
X19n0348_p0716a21║即受。其人讚言：善來比丘！鬚𩬊自落，法衣著身，便
X19n0348_p0716a22║成沙門。佛為說法，即得阿羅漢。舍利弗問佛：此人
X19n0348_p0716a23║何時種泥洹善根？佛言：乃往昔過去無央數劫，有
X19n0348_p0716a24║佛名人可，時有一人，入林取薪，虎從林出，欲食其
X19n0348_p0716b01║人，其人上樹，虎在樹下，其人極大恐怖。時佛從空
X19n0348_p0716b02║中飛過，其人見已，稱南無佛，心生信樂，極厭生死，
X19n0348_p0716b03║深心誓願，願離此苦，因此善根，今得解脫。時舍利
X19n0348_p0716b04║弗向佛悔過，舉身投地，深自悲歎。佛言：譬如石中
X19n0348_p0716b05║有金，愚人不知，棄而不取，金師見之，知其中有金，
X19n0348_p0716b06║即以兩囊鼓而出之。眾生無明石中有智慧金，今
X19n0348_p0716b07║汝智慧不深，棄而弗度，如來深見根本，以禪定智
X19n0348_p0716b08║慧囊鼓而出之也。
X19n0348_p0716b09║志常安住，方便迴向。
X19n0348_p0716b10║什公曰：萬善無常，隨意所成，故須方便迴向佛道。
X19n0348_p0716b11║如瓶沙王被繫在獄，獄孔中遙見佛於山上往來，
X19n0348_p0716b12║心大歡喜。應生兜率天，在中聞毗沙門天王食香，
X19n0348_p0716b13║以餓死故，心甚樂著。我今當往生彼食處。即時於
X19n0348_p0716b14║毗沙門樓上化生。小既迴向，大亦宜然。燈曰：譬如
X19n0348_p0716b15║小聲迴入角唄，其聲則大；菩薩所修一切善根，若
X19n0348_p0716b16║能以方便慧迴向佛道，功德則大也。
X19n0348_p0716b17║求法不懈，說法無悋，勤供諸佛。
X19n0348_p0716b18║○三明填初願行。
X19n0348_p0716b19║故入生死而無所畏。
X19n0348_p0716b20║○四明填二願行
X19n0348_p0716b21║於諸榮辱，心無憂喜，不輕未學，敬學如佛。墮煩惱者，
X19n0348_p0716b22║令發正念，於遠離樂，不以為貴。
X19n0348_p0716b23║什公曰：出家離欲，及禪定智慧，離諸妄想，悉名遠
X19n0348_p0716b24║離。樂假以求道，非所貴也。
X19n0348_p0716c01║不著己樂，慶於彼樂。
X19n0348_p0716c02║什公曰：凡夫見他樂則生嫉，見他苦則心安，自樂
X19n0348_p0716c03║則生著，自苦則心動。菩薩則不然，見他樂不嫉，其
X19n0348_p0716c04║心隨喜，他苦心動，欲令解脫，自樂不著，自苦心安。
X19n0348_p0716c05║○五明填三願行
X19n0348_p0716c06║在諸禪定，如地獄想。
X19n0348_p0716c07║什公曰：禪定有三種：一、大乘；二、小乘；三、凡夫。凡夫
X19n0348_p0716c08║禪生高慢我心；小乘禪獨善求證，能燒眾善，壞無
X19n0348_p0716c09║上道根，於菩薩則為惡趣，故視之如地獄也。
X19n0348_p0716c10║於生死中，如園觀想。
X19n0348_p0716c11║肇公曰：生死雖苦，大道之所由。菩薩好遊，故想如
X19n0348_p0716c12║園觀也。
X19n0348_p0716c13║見來求者，為善師想。
X19n0348_p0716c14║什公曰：本無施意，因彼來求，發我施心，則於我為
X19n0348_p0716c15║師，故起師想。如月氏王出行遊觀，有數千乞人，在
X19n0348_p0716c16║路側舉手唱聲，各請所須。王問大臣：此是何人？何
X19n0348_p0716c17║所陳說？答言：乞人也。王智慧利根，即解其意，語大
X19n0348_p0716c18║臣曰：彼等我大師，非乞人也，汝不解其言耳。彼所
X19n0348_p0716c19║須者，為我說法，非為乞也。彼言：我等前世亦作國
X19n0348_p0716c20║王，不修布施，故受斯報。王今不施，後亦當爾。以此
X19n0348_p0716c21║故，當知是我大師。
X19n0348_p0716c22║捨諸所有，具一切智想。
X19n0348_p0716c23║什公曰：捨諸所有，謂身命及國城妻子，悉能棄捨，
X19n0348_p0716c24║給施眾生。給眾生時，了知此施，必能具足一切智
X19n0348_p0717a01║明，見因果施而無悔也。
X19n0348_p0717a02║○六明填初願行。
X19n0348_p0717a03║見毀戒人，起救護想。
X19n0348_p0717a04║肇公曰：戒為人護，毀戒則無護。菩薩自己有護，故
X19n0348_p0717a05║欲護無護者也。
X19n0348_p0717a06║○七明填三願行
X19n0348_p0717a07║諸波羅蜜為父母想。
X19n0348_p0717a08║什公曰：取其能生法身也。亦云：子有所須，則咨之
X19n0348_p0717a09║父母；菩薩所須，則求之六度。取其饒益，比之父母
X19n0348_p0717a10║也。
X19n0348_p0717a11║道品之法，為眷屬想。
X19n0348_p0717a12║生公曰：助成我者，三十七道品，猶人有眷屬相助
X19n0348_p0717a13║成者也。
X19n0348_p0717a14║○八明填四願行
X19n0348_p0717a15║發行善根，無有齊限。以諸淨國嚴餝之事，成己佛土。
X19n0348_p0717a16║什公曰：取彼淨國相，然後修行稱之，故致淨國與
X19n0348_p0717a17║彼無異，是名以彼成己也。
X19n0348_p0717a18║行無限施，具足相好。
X19n0348_p0717a19║肇公曰：開四門恣求者，所取無礙，大施法也。此施
X19n0348_p0717a20║相好之所因。
X19n0348_p0717a21║○九明填二願行
X19n0348_p0717a22║除一切惡，淨身口意。
X19n0348_p0717a23║○十明填初願行。
X19n0348_p0717a24║生死無數劫，意而有勇。
X19n0348_p0717b01║肇公曰：生死長久，苦毒無量，自非智勇，孰能處生
X19n0348_p0717b02║死之際焉。
X19n0348_p0717b03║○十一、明填四願行
X19n0348_p0717b04║聞佛無量德，志而不倦。
X19n0348_p0717b05║○十二明填二願行
X19n0348_p0717b06║以智慧劒，破煩惱賊，出陰界入。
X19n0348_p0717b07║○十三、明填初願行。
X19n0348_p0717b08║荷負眾生，永使解脫。
X19n0348_p0717b09║○十四明填二願行
X19n0348_p0717b10║以大精進，摧伏魔軍。
X19n0348_p0717b11║○十五明填三願行
X19n0348_p0717b12║常求無念，實相智慧。
X19n0348_p0717b13║什公曰：無相取念也。凡夫行有念智慧，則高慢益
X19n0348_p0717b14║甚，是故菩薩求無念智也。
X19n0348_p0717b15║行少欲知足而不捨世法，不壞威儀而能隨俗。
X19n0348_p0717b16║肇公曰：同俗俯仰，不失道儀。天下皆謂我同己，而
X19n0348_p0717b17║我獨異人。
X19n0348_p0717b18║○十六、明填初願行
X19n0348_p0717b19║起神通慧，引導眾生。得念總持，所聞不忘。善別諸根，
X19n0348_p0717b20║斷眾生疑。以樂說辯，演說無礙。淨十善道，受人天福。
X19n0348_p0717b21║修四無量，開梵天道。
X19n0348_p0717b22║什公曰：欲使作梵天，請轉法輪，處尊引物也。亦菩
X19n0348_p0717b23║薩自行，自生梵天也。
X19n0348_p0717b24║○十七明填三願行
X19n0348_p0717c01║勸請說法，隨喜諸善。
X19n0348_p0717c02║天台大師曰：圓頓行人，始於五品，終於等覺，常當
X19n0348_p0717c03║修行五悔：一懺悔三障，二請轉法輪，三請佛住世，
X19n0348_p0717c04║四隨喜善根，五迴向發願。今文且言三悔，合前後
X19n0348_p0717c05║諸文，有迴向發願，悉須具足五悔。故普賢行願，具
X19n0348_p0717c06║四十大願王，無非菩薩之願行也。
X19n0348_p0717c07║○十八、明填四願行
X19n0348_p0717c08║得佛音聲，身口意善，得佛威儀。
X19n0348_p0717c09║肇公曰：經云有八種音，亦云有六十種音。密迹經
X19n0348_p0717c10║云：佛不思議音，應物無量也。
X19n0348_p0717c11║○十九明填三願行
X19n0348_p0717c12║深修善法，所行轉勝。以大乘教，成菩薩僧。心無放逸，
X19n0348_p0717c13║不失眾善。
X19n0348_p0717c14║○三結。
X19n0348_p0717c15║行如此法，是名菩薩不盡有為。
X19n0348_p0717c16║○二、釋不住無為三：初、徵。
X19n0348_p0717c17║何謂菩薩不住無為？
X19n0348_p0717c18║○二釋十。初不住空、無相、無作、無起。
X19n0348_p0717c19║謂修學空，不以空為證。
X19n0348_p0717c20║肇公曰：自此下皆無為觀行也。觀無為必覩恬怕
X19n0348_p0717c21║之樂，而能不證涅槃，永處生死，名不住無為也。空、
X19n0348_p0717c22║無相、無作，三乘共行，而造觀不同。二乘空觀，唯在
X19n0348_p0717c23║無我；大乘空觀，無法不在。以無法不在，故空法亦
X19n0348_p0717c24║空；空法既空，故能不證空。
X19n0348_p0718a01║修學無相無作，不以無相無作為證。
X19n0348_p0718a02║肇公曰：二乘無相，唯在盡諦；大乘無相，在一切法。
X19n0348_p0718a03║二乘無作，不造生死；大乘無作，萬法不造也。
X19n0348_p0718a04║修學無起，不以無起為證。
X19n0348_p0718a05║肇公曰：諸法緣會而有，緣散而無，何法先有，待緣
X19n0348_p0718a06║而起乎？此空觀之別門也。
X19n0348_p0718a07║○二、不住無常、苦、無我、寂滅。
X19n0348_p0718a08║觀於無常而不厭善本。
X19n0348_p0718a09║什公曰：無常則無法不滅，滅而不斷，故修善不厭。
X19n0348_p0718a10║亦觀無常是泥洹道，泥洹道則皆善本，今不住無
X19n0348_p0718a11║為，故不厭有也。
X19n0348_p0718a12║觀世間苦而不惡生死，觀於無我而誨人不倦，觀於
X19n0348_p0718a13║寂滅而不永寂滅。
X19n0348_p0718a14║肇公曰：二乘以無常為無常，故厭有為善法；以苦
X19n0348_p0718a15║為苦，故惡生死苦；以無我為無我，故怠於誨人；以
X19n0348_p0718a16║寂為寂，故欲永寂。菩薩不以無常為無常，故能不
X19n0348_p0718a17║厭善本；不以苦為苦，故不惡生死；不以無我為無
X19n0348_p0718a18║我，故誨人不倦；不以寂為寂，故不永寂也。
X19n0348_p0718a19║○三、不住遠離。
X19n0348_p0718a20║觀於遠離，而身心修善。
X19n0348_p0718a21║什公曰：遠離有三：一、離人間五欲；二、離煩惱；三、諸
X19n0348_p0718a22║法性空遠離。今觀性空，遠離而不離善也。
X19n0348_p0718a23║○四不住無所歸。
X19n0348_p0718a24║觀無所歸，而歸趣善法。
X19n0348_p0718b01║肇公曰：諸法始無所來，終無所歸。雖知無歸，而常
X19n0348_p0718b02║歸善法也。
X19n0348_p0718b03║○五，不住無生。
X19n0348_p0718b04║觀於無生，而以生法，荷負一切。
X19n0348_p0718b05║肇公曰：雖見無生，而處生荷彼也。
X19n0348_p0718b06║○六，不住無漏。
X19n0348_p0718b07║觀於無漏而不斷諸漏。
X19n0348_p0718b08║肇公曰：凡諸無漏，與有為同。體自無相，皆無為行
X19n0348_p0718b09║也。雖見無漏，而與彼同漏。同漏有二：有為入生死，
X19n0348_p0718b10║實未斷漏者；有已盡漏，而現不斷者。
X19n0348_p0718b11║○七，不住無所行。
X19n0348_p0718b12║觀無所行，而以行法，教化眾生。
X19n0348_p0718b13║肇公曰：法性無業，何所修行？雖知無行，而教必以
X19n0348_p0718b14║行者也。
X19n0348_p0718b15║○八，不住空無。
X19n0348_p0718b16║觀於空無，而不捨大悲。
X19n0348_p0718b17║肇公曰：諸法之相，唯空唯無，然不以空無捨於大
X19n0348_p0718b18║悲也。
X19n0348_p0718b19║○九、不住正法位。
X19n0348_p0718b20║觀正法位而不隨小乘。
X19n0348_p0718b21║肇公曰：正法位者，觀無為取證之地也。什公曰：謂
X19n0348_p0718b22║無生滅取證法也。
X19n0348_p0718b23║○十不住，觀諸法虗妄無牢等。
X19n0348_p0718b24║觀諸法虗妄，無牢、無人、無主、無相，本願未滿，而不虗
X19n0348_p0718c01║福德、禪定、智慧。
X19n0348_p0718c02║○三結。
X19n0348_p0718c03║修如此法，是名菩薩不住無為。
X19n0348_p0718c04║此文所說盡不盡解脫法門，謂不盡有為不住無
X19n0348_p0718c05║為之義，亦不異文殊師利菩薩問疾品中維摩所
X19n0348_p0718c06║說慰喻新學菩薩中有慧方便，有方便慧即不盡
X19n0348_p0718c07║有為不住無為，以至云雖行於空而殖種德本等，
X19n0348_p0718c08║但異其辭而變其文耳。是則了彼則知此，知此則
X19n0348_p0718c09║了彼，更不俟繁釋也。
X19n0348_p0718c10║○二、約二法合釋四：初、約福德智慧一雙釋。
X19n0348_p0718c11║又具福德故不住無為，具智慧故不盡有為。
X19n0348_p0718c12║肇公曰：上直明菩薩不盡有為，不住無為，未釋所
X19n0348_p0718c13║以不盡，所以不住。夫大士之行，行各有以，妙期有
X19n0348_p0718c14║在，故復對而明之。夫德之積也，必涉有津；若住無
X19n0348_p0718c15║為，則功德不具也。什公曰：上一門現一義，今明一
X19n0348_p0718c16║門中兼具二義。若不住無，則不盡有；不盡有，則不
X19n0348_p0718c17║住無也。
X19n0348_p0718c18║○二、約大慈本願。一、雙釋。
X19n0348_p0718c19║大慈悲故，不住無為；滿本願故，不盡有為。
X19n0348_p0718c20║○三、約集藥授藥一雙釋。
X19n0348_p0718c21║集法藥故不住無為，隨授藥故不盡有為。
X19n0348_p0718c22║肇公曰：採良藥必在山險，非華堂之所出；集法藥
X19n0348_p0718c23║必在險有，非無為法之所出也。又曰：若捨有為，則
X19n0348_p0718c24║與羣生隔絕，何能隨而授藥？
X19n0348_p0719a01║○四、約知病滅病。一、雙釋。
X19n0348_p0719a02║知眾生病故，不住無為；滅眾生病故，不盡有為。
X19n0348_p0719a03║肇公曰：習知眾病，必知病所，豈住無為之所能乎。
X19n0348_p0719a04║又曰：滅眾生病，必造有治，豈盡有為之所能乎。
X19n0348_p0719a05║○三、總結。
X19n0348_p0719a06║諸正士！菩薩以修此法，不盡有為、不住無為，是名盡
X19n0348_p0719a07║無盡解脫法門，汝等當學。
X19n0348_p0719a08║○三、興供讚歎二：初、供讚。
X19n0348_p0719a09║爾時，彼諸菩薩聞說是法皆大歡喜，以眾妙華、若干
X19n0348_p0719a10║種色、若干種香散徧三千大千世界，供養於佛及此
X19n0348_p0719a11║經法并諸菩薩已，稽首佛足歎未曾有，言：釋迦牟尼
X19n0348_p0719a12║佛乃能於此善行方便。
X19n0348_p0719a13║○二還國。
X19n0348_p0719a14║言已，忽然不現，還到彼國。
X19n0348_p0719a15║香積菩薩往來威儀顯隱不同，皆菩薩不思議神
X19n0348_p0719a16║通之力。原其化迹各有其故，來時將有自利兼助
X19n0348_p0719a17║興道法之功，是以顯來，俾眾會而咸覩歸國。既斂
X19n0348_p0719a18║迹以還元，是以忽然不現，俾眾會而寂默也。
X19n0348_p0719a19║判教者不盡有為，不住無為，衍同三教，皆得言之。
X19n0348_p0719a20║如通人至已辦地，證無為之體，即便出假，修菩薩
X19n0348_p0719a21║行，留習潤生，廣度眾生，豈非不盡有為，不住無為
X19n0348_p0719a22║乎。別人至七住，破見思已，即修出假之觀，登十行
X19n0348_p0719a23║十迴向，皆菩薩利生邊事，豈非不盡有為，不住無
X19n0348_p0719a24║為乎。然分界內界外，行布不融，不能及圓。頓教人
X19n0348_p0719b01║觀行位中，已有說法兼行正行兩種六度，矧八信
X19n0348_p0719b02║出假，登住圓證，雙照空有，有為無為二邊皆不盡，
X19n0348_p0719b03║雙遮空有，則有為無為俱遣，方為行菩薩究竟之
X19n0348_p0719b04║法也。
X19n0348_p0719b05║觀解者，觀一念心性即空即假即中即俗，故觀有
X19n0348_p0719b06║為行菩薩行也。即空故觀無為修涅槃道也。即中
X19n0348_p0719b07║故雙遮雙照二邊法，不盡有為不住無為也。
X19n0348_p0719b08║
X19n0348_p0719b09║雜摩詰所說經無我疏卷第十一