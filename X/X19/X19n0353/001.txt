X19n0353_p0925a01║
X19n0353_p0925a02║
X19n0353_p0925a03║
X19n0353_p0925a04║
X19n0353_p0925a05║
X19n0353_p0925a06║
X19n0353_p0925a07║勝鬘經疏義私鈔目次
X19n0353_p0925a08║
X19n0353_p0925a09║卷之一
X19n0353_p0925a10║嘆如來真實功德章第一
X19n0353_p0925a11║十大受章第二
X19n0353_p0925a12║卷之二
X19n0353_p0925a13║十大受章之餘
X19n0353_p0925a14║三大願章第三
X19n0353_p0925a15║攝受正法章第四
X19n0353_p0925a16║卷之三
X19n0353_p0925a17║攝受正法章之餘
X19n0353_p0925a18║一乘章第五
X19n0353_p0925a19║卷之四
X19n0353_p0925a20║一乘章之餘
X19n0353_p0925a21║卷之五
X19n0353_p0925a22║無邊聖諦章第六
X19n0353_p0925a23║如來藏章第七
X19n0353_p0925a24║法身章第八
X19n0353_p0925b01║空義隱覆章第九
X19n0353_p0925b02║一諦章第十
X19n0353_p0925b03║一依章第十一
X19n0353_p0925b04║卷之六
X19n0353_p0925b05║顛倒真實章第十二
X19n0353_p0925b06║自性清淨章第十三
X19n0353_p0925b07║真子章第十四
X19n0353_p0925b08║勝鬘章第十五
X19n0353_p0925b09║䟦
X19n0353_p0925b10║
X19n0353_p0925b11║勝鬘經疏義私鈔目次（終）
X19n0353_p0925b12║
X19n0353_p0925b13║No. 353
X19n0353_p0925b14║勝鬘經疏義私鈔卷之一
X19n0353_p0925b15║
X19n0353_p0925b16║惟揚法雲寺僧　明空　述
X19n0353_p0925b17║勝鬘經義疏
X19n0353_p0925b18║【疏】此是大倭國上宮王私集，非海彼本。
X19n0353_p0925b19║【鈔】此經前後兩譯。一云勝鬘經，亦云勝鬘師子吼
X19n0353_p0925b20║一乘方便經，此是晉安帝世三藏法師曇摩譯。注云：
X19n0353_p0925b21║勝鬘師子吼一乘大方便方廣經，此是宋元嘉年
X19n0353_p0925b22║求那䟦陀羅於揚都譯。並出刊定錄。今上宮王疏
X19n0353_p0925b23║所釋，即是後譯。經有二十一紙。其疏，唐大曆七年
X19n0353_p0925b24║日本國僧使誡明得清等八人，兼法華疏四卷，將
X19n0353_p0925c01║來揚州，與龍興寺大律闍棃靈祐。其上宮王是安
X19n0353_p0925c02║南都護晁衡姑也，相傳云是梁南嶽高僧思大禪
X19n0353_p0925c03║師後身。禪師先造得金字大品法華寶函，盛之於
X19n0353_p0925c04║般若臺上石窟，無人知之。上宮王為國王，令五使
X19n0353_p0925c05║來取嶽山，具有取金經寶函時節，及安置金經石
X19n0353_p0925c06║窟現在。疏注云非海彼本者，或是疏主注，或是
X19n0353_p0925c07║別人注，存二意好，即指此國及新羅國、日本國，指
X19n0353_p0925c08║此二土俱名為彼也。以新羅國有曉法師勝鬘疏，
X19n0353_p0925c09║此間上代亦有此經疏一卷十餘紙，不題人名，為
X19n0353_p0925c10║簡異此二土疏，故云非海彼本也。
X19n0353_p0925c11║勝鬘師子吼一乘大方便方廣經
X19n0353_p0925c12║求那䟦陀羅　譯
X19n0353_p0925c13║【鈔】疏文大分為二：先略釋經題，次入經文。初文復
X19n0353_p0925c14║三：先釋別名，即是勝鬘師子吼；次釋通名，即經字；
X19n0353_p0925c15║三、結得名不同。初文分五：初、辨勝鬘本迹，二、明其
X19n0353_p0925c16║所說，三、釋勝鬘名義，四、釋師子吼，五、總結。初釋本
X19n0353_p0925c17║迹者，又二：先本，次迹。通云本迹者，本謂法身，迹謂
X19n0353_p0925c18║應迹。諸佛、菩薩法身，理以之為本，能起十類之應
X19n0353_p0925c19║迹。故法華云：應以佛身而為說法，乃至釋等。經文
X19n0353_p0925c20║雖有三十三身，所謂六道、四聖也。故淨名云：佛以
X19n0353_p0925c21║一音演說法眾生隨類各得解。大經亦云：隨其類
X19n0353_p0925c22║音，大聲普告。口輪既爾，心輪鑒機，身輪現應，亦復
X19n0353_p0925c23║如是。於中，先本。
X19n0353_p0925c24║【疏】夫勝鬘者，本是不可思議，何知如來分身或是
X19n0353_p0926a01║法雲大士？
X19n0353_p0926a02║【鈔】言不可思議者，言其位高下難測，不可以心思
X19n0353_p0926a03║及言議者也。法雲大士者，即第十地菩薩。華嚴三
X19n0353_p0926a04║十九釋十地云：佛子！此地菩薩以自願力，起大悲
X19n0353_p0926a05║雲，震大法雷，通明無畏以為電光，福德智慧而為
X19n0353_p0926a06║密雲，現種種身，周旋往返，於一念頃，普遍十方百
X19n0353_p0926a07║千億那由他世界微塵國土，演說大法，隨諸眾生
X19n0353_p0926a08║心之所樂，霔甘露雨，滅除一切眾惑塵焰，是故此
X19n0353_p0926a09║地名為法雲。經文甚廣，准此經本迹義足。大士者，
X19n0353_p0926a10║安法師云：開士，心初開故。又云：始士，初始發心故。
X19n0353_p0926a11║此從初得名，具存西音，應云菩提薩埵。什法師恐
X19n0353_p0926a12║繁略提埵二字，但云菩薩，翻譯不同，今存一釋。菩
X19n0353_p0926a13║提云：無上道薩埵名大心。謂無上道大心，言此人
X19n0353_p0926a14║發心，為眾生求無上道，故名菩薩也。諸解不同，且
X19n0353_p0926a15║存一釋。○次迹
X19n0353_p0926a16║【疏】但遠照踰闍之機，宜以女質為化。所以初則生
X19n0353_p0926a17║於舍衛國王，盡孝養之道；中則為阿踰闍友，稱夫
X19n0353_p0926a18║人，顯三從之禮；終則影嚮釋迦，共弘摩訶衍之道。
X19n0353_p0926a19║【鈔】但遠照踰闍之機等者，明迹。法身懸鑒，故云遠
X19n0353_p0926a20║照。言菩薩在法身之地，懸照踰闍一國，有大乘之
X19n0353_p0926a21║機，仍宜以女質為化也。故經云應以女身得度者，
X19n0353_p0926a22║即現女人身而為說法。所以初則生於下，明垂迹
X19n0353_p0926a23║之相。舉始、中、終三處，略示其相也。王字去聲，謂起
X19n0353_p0926a24║也，初也。言初且興起孝養之道。摩訶衍即一乘下，
X19n0353_p0926b01║經文自釋。○二、明所說。
X19n0353_p0926b02║【疏】論其所演，則以十四為體；談其大意，非近是遠
X19n0353_p0926b03║為宗。所以如來每說讚同，諸佛發言則為述成。
X19n0353_p0926b04║【鈔】十四為體等者，一十四章是正說之體，一一章
X19n0353_p0926b05║內皆對昔二乘之近情，顯是今經之遠理，悉用此
X19n0353_p0926b06║意以為宗要。何者？且如第一、讚歎如來真實功德
X19n0353_p0926b07║章，且勝鬘因父母遣書，方聞常住遠理，以為歸依
X19n0353_p0926b08║為是，異於昔日歸依無常之近為非也。第二、十大
X19n0353_p0926b09║受章，歸依既異於昔，戒亦應改於昔，所以今受十
X19n0353_p0926b10║受，異於昔日小乘五戒也。第三、三大願章，歸依受
X19n0353_p0926b11║戒既殊於昔，故願亦更發勝願，遠期常住法身，異
X19n0353_p0926b12║於昔日願身滅智亡也。第四、攝受正法章，七地已
X19n0353_p0926b13║還及以二乘有功用行，此為近也；八地已上，一念
X19n0353_p0926b14║三行建立真應二身，出生五果因果，此為遠也。第
X19n0353_p0926b15║五、一乘章，昔日別相三寶，五乘之別皆是方便為
X19n0353_p0926b16║近；今日會五乘入一乘以為因，一體三寶以為果
X19n0353_p0926b17║為遠也。第六、無邊聖諦章，二種聖諦皆是修善之
X19n0353_p0926b18║緣，而二乘但觀一種聖諦為近，如來並皆已達為
X19n0353_p0926b19║遠。第七、如來藏章，為歎八諦甚深，故言依如來說
X19n0353_p0926b20║八聖諦；如來藏甚深，故八諦豈得不深？故立二種
X19n0353_p0926b21║聖諦唯在如來，非是二乘。第八、法身章，只是明隱
X19n0353_p0926b22║為如來藏，顯為法身，隱顯雖殊，即是一體，更無異
X19n0353_p0926b23║體也。第九空義隱覆章，明空如來藏，不空如來藏，
X19n0353_p0926b24║照此二藏，為二空智，此智本來常有，昔為無常等
X19n0353_p0926c01║空義隱覆者也。第十一諦章，將明為依之極，簡除
X19n0353_p0926c02║七諦，唯取無作一滅諦為極也。是故此諦，非凡夫
X19n0353_p0926c03║心識所緣，亦非二乘智慧境界，如七日嬰兒，不見
X19n0353_p0926c04║日輪。第十一一依章，明此一滅諦，為眾可依之極，
X19n0353_p0926c05║故非二乘境界。第十二顛倒真實章，明無作一滅，
X19n0353_p0926c06║即如來藏，生死神明，依如來藏相續，相續不滅，非
X19n0353_p0926c07║但出惑言為依，從在惑中為依也。第十三自性清
X19n0353_p0926c08║淨章，明如來藏自性清淨，雖在惑中，不為生死所
X19n0353_p0926c09║染，但隱覆而已。第十四如來真子章，明三忍菩薩，
X19n0353_p0926c10║御此乘而行，二乘凡夫，不能行之也。所以如來每
X19n0353_p0926c11║說等者，勝鬘凡有所說，如來即贊同諸佛也。故下
X19n0353_p0926c12║文云，所說攝受正法，皆是過去現在未來諸佛，已
X19n0353_p0926c13║說今說當說，我今得無上菩提，亦常說此攝受正
X19n0353_p0926c14║法。發言則為述成者，經云，佛讚勝鬘，善哉善哉，智
X19n0353_p0926c15║慧方便，甚深微妙，汝已長夜植諸善本，來世眾生，
X19n0353_p0926c16║久種善者，乃能解汝所說。○三、釋勝鬘名義。
X19n0353_p0926c17║【疏】勝鬘者，世以七寶嚴其肉身，而今以萬行嚴其
X19n0353_p0926c18║法身，故云勝鬘。
X19n0353_p0926c19║【鈔】勝鬘者下，釋名義，可見。七寶者，一金、二銀、三
X19n0353_p0926c20║瑠璃、四車璖、五馬瑙、六珊瑚、七真珠。鬘（莫還反）華，茸
X19n0353_p0926c21║飾也。茸（如容也）草，藂生也。言萬行嚴於法身，勝於世
X19n0353_p0926c22║嚴故也。前五章自分他分不出一乘，即是萬行嚴
X19n0353_p0926c23║於如來藏等八章之境，令顯現也。故題名中總標
X19n0353_p0926c24║一部，大意略盡。○四、釋師子吼。
X19n0353_p0927a01║【疏】師子吼者，自宣大理，無所怖畏，義同師子，不畏
X19n0353_p0927a02║眾狩，故云師子吼。
X19n0353_p0927a03║【鈔】師子吼下，四、釋師子吼義。涅槃二十五云：師子
X19n0353_p0927a04║吼者，名決定說。一切眾生悉有佛性，如來常住，無
X19n0353_p0927a05║有變易。是故勝鬘所演一十四章，無非常住，自性
X19n0353_p0927a06║清淨，對佛闡揚，無所畏難。義同涅槃決定說也。○
X19n0353_p0927a07║第五總結稱：
X19n0353_p0927a08║【疏】勝鬘，就當體得名。師子，舉譬為稱。一乘大方便
X19n0353_p0927a09║方廣者，舉其所說之法。
X19n0353_p0927a10║【鈔】一乘大方便等者，此等三名，不出一乘權實之
X19n0353_p0927a11║法也。疏文總舉而已，今略釋三名，粗知旨趣。言
X19n0353_p0927a12║一乘者，夫乘之為稱出於運通，今經即以萬善等
X19n0353_p0927a13║流為能運，一體三寶為所通者也。故下經云：三乘
X19n0353_p0927a14║即一乘，得一乘者即得阿耨菩提。下文廣釋，今且
X19n0353_p0927a15║略銷因果權實不二之理，故一一是無二之稱，乘
X19n0353_p0927a16║是運出為義，因中善品雖復不同而流義一，故云
X19n0353_p0927a17║一也。大方便者，善權也，方法也，便用也，巧用諸
X19n0353_p0927a18║法會眾生也。故下文云：如來隨彼所欲而方便說
X19n0353_p0927a19║也。方廣，實理也。正無邪曰方，具德無邊曰廣。如
X19n0353_p0927a20║世方物，無邪無偏，妙旨虗融，義無偏定。故經云：自
X19n0353_p0927a21║性清淨如來之藏，是法身藏。常樂我淨四波羅蜜，
X19n0353_p0927a22║雖有為相，非虗妄法，是故滅諦是第一義諦。當知
X19n0353_p0927a23║三法一體，從義立於三名也。且分於人法理實為
X19n0353_p0927a24║論，人即是法。何者？勝鬘從萬善得名，師子吼從喻
X19n0353_p0927b01║以顯，說萬善即一乘方便，方廣無畏即決定了義，
X19n0353_p0927b02║是故當知人法無異也。故下經文無異如來，無異
X19n0353_p0927b03║法身，如來即法身也。○二、釋通名。
X19n0353_p0927b04║【疏】經者，訓法，訓常。聖人之教，雖復時移易俗，不能
X19n0353_p0927b05║改其是非，故云常；亦為物軌則，故稱法。而此是漢
X19n0353_p0927b06║中之語，外國云修多羅。修多羅五義，亦如常釋。修
X19n0353_p0927b07║多羅雖有五義，要在涌泉、繩墨二義，即同經之法、
X19n0353_p0927b08║常二義，故以此經代彼修多羅也。
X19n0353_p0927b09║【鈔】次經者下，釋通名。不能改其等者，肇法師云：
X19n0353_p0927b10║古今雖殊，覺道不改，羣邪不能俎，眾生不能異，故
X19n0353_p0927b11║曰常也。修多羅五義者：一、法本，亦名出生；二、微
X19n0353_p0927b12║發，亦名顯示；三、涌泉；四、繩墨；五、結鬘。出雜心論。一、
X19n0353_p0927b13║法本者，金口所說，一言為本，流出無量言教，當時
X19n0353_p0927b14║被物，聞即得道，故經言：一一修多羅，復有無量修
X19n0353_p0927b15║多羅以為眷屬。二、微發者，佛所說法，言辭巧妙，次
X19n0353_p0927b16║第詮量，初中後善，圓滿具足，如大海水，漸漸轉深。
X19n0353_p0927b17║聞教之者，次第領受，分別法相，微有解生，漸漸增
X19n0353_p0927b18║長，明練通達。又云：遍讀誦異論，廣知智者意，多聞
X19n0353_p0927b19║強識，以至成佛。三、涌泉者，從喻為名也。佛所說法，
X19n0353_p0927b20║文義無盡，法流不絕。聞教之者，於一句法，解無量
X19n0353_p0927b21║句，故云：乃至聞一偈，通達無量義，次第知法說，月
X19n0353_p0927b22║四月至歲，如風於空中，自在無障礙。四、繩墨者，佛
X19n0353_p0927b23║所說法，裁愛之教，不為邪風倒惑，得入正轍，即同
X19n0353_p0927b24║繩墨義也。五、結鬘者，如結華鬘，令不零落，結佛言
X19n0353_p0927c01║教，不零落也。要在涌泉、繩墨二義等者，涌泉則
X19n0353_p0927c02║恒流不絕，可以同常；繩墨則除邪顯正，可同法之
X19n0353_p0927c03║軌則。故以此方之經字，代彼修多羅之稱也。○三、
X19n0353_p0927c04║結得名不同。
X19n0353_p0927c05║【疏】諸經得名不同。今此經上言勝鬘師子吼是舉
X19n0353_p0927c06║人，下言一乘大方便方廣是舉法，雙舉人法為題，
X19n0353_p0927c07║故云勝鬘師子吼一乘大方便方廣經。
X19n0353_p0927c08║【鈔】三、得名不同者。如諸經之題，所從各異：或從法，
X19n0353_p0927c09║如涅槃、大品等；或有就事，如枯樹經；或有就人，如
X19n0353_p0927c10║須達拏；或有就喻，如大雲、寶篋等經；或具法喻，如
X19n0353_p0927c11║法華等；或具人法，即如此經及淨名等；或具人法
X19n0353_p0927c12║喻，如華嚴等。○從夫大聖至說法下，第二、入經文。
X19n0353_p0927c13║疏文中先分節經文，次釋經文。
X19n0353_p0927c14║【疏】夫大聖應世，為物說法，不撰經卷之多少，不別
X19n0353_p0927c15║明理之深淺，皆用三段為說：第一、序說，序是漸由
X19n0353_p0927c16║為義；第二、正說，正者經之正體；第三、流通說，謂傳
X19n0353_p0927c17║之後世須此三。所以者，良由眾生從來迷塵，加復
X19n0353_p0927c18║神鈍，若卒聞深理，非但不能受行，更生謗心，還墜
X19n0353_p0927c19║三塗。是以聖人先現殊常之相，令物生樂，於是眾
X19n0353_p0927c20║生因此序相，即發樂應聞深理之心，故即為說正
X19n0353_p0927c21║體。序正既竟，必時眾生皆得蒙益，而大聖垂慈說
X19n0353_p0927c22║法，非但當時獲利，遠及末代，皆同令福，故末即為
X19n0353_p0927c23║說流通以勸之也。三段文處者，從初訖咸以清淨
X19n0353_p0927c24║心，嘆佛實功德，名為序說；從如來妙色身，世間無
X19n0353_p0928a01║與等以下，訖汝已親近百千億佛，能說此義以來，
X19n0353_p0928a02║明為正說；從爾時，世尊放勝光明，普照大眾竟經
X19n0353_p0928a03║為流通說。
X19n0353_p0928a04║【鈔】初、分三段者。夫佛說法，雖復殊源，而初、中、後善，
X19n0353_p0928a05║文必備矣。故安法師一切諸經，皆用序、正、流通而
X19n0353_p0928a06║分之也。後見親光菩薩佛地論，果有此文，冥合聖
X19n0353_p0928a07║意。更生謗心等者，非但不能受領而行之，更乃
X19n0353_p0928a08║生誹謗，如來止而不說也。故法華云：止！止！不須說。
X19n0353_p0928a09║若說是事，一切天人皆當驚疑，增上慢比丘將墜
X19n0353_p0928a10║於大坑。大坑即三塗也。三塗之名出四解脫經。地
X19n0353_p0928a11║獄名火塗，小獄通寒熱，大獄唯在熱，從熱邊說為
X19n0353_p0928a12║火塗也。畜生名血塗，從相噉邊說。鬼道名刀劒塗，
X19n0353_p0928a13║從彼駈逼邊也。塗者，大乎反，道路也，埿行也。殊
X19n0353_p0928a14║常之相者，如法華序品，即以天雨四種華，地搖六
X19n0353_p0928a15║動，眉間光照萬八千土，一一土中佛轉法輪，三乘
X19n0353_p0928a16║受行入涅槃等，以為表發。涅槃面門放光，表說常
X19n0353_p0928a17║住佛性。大品支節放光等，各各表發。不同此經，即
X19n0353_p0928a18║以內外緣以為發起也。
X19n0353_p0928a19║【疏】就第一序說，初開為二：一、通；二、別。如是等五事，
X19n0353_p0928a20║普貫眾經，故名通序。
X19n0353_p0928a21║【鈔】釋序中。通、別二序者。言五事至通序者，一切經
X19n0353_p0928a22║皆安如是等五事故。亦名遺囑序，如來遺言令標
X19n0353_p0928a23║經首故。亦名經前序，三世諸佛經前皆然。故大論
X19n0353_p0928a24║云：佛將涅槃，阿難親屬愛結未除，心沒憂海。阿泥
X19n0353_p0928b01║樓駄語阿難言：於未來事，若有疑者，乃時諮決。何
X19n0353_p0928b02║為沒在憂海，如世凡夫？阿難得念道力，悶心得醒，
X19n0353_p0928b03║即以四事請問：一、問佛涅槃後云何修道；二、問誰
X19n0353_p0928b04║當作師；三、問惡口車匿云何共住；四、問佛經初置
X19n0353_p0928b05║何等語。佛告阿難：若現在，若去世後，依四念處修
X19n0353_p0928b06║道。解脫戒經是汝大師，惡口車匿依梵法治。我三
X19n0353_p0928b07║僧祇所集法藏，初應作如是說：如是我聞，一時佛
X19n0353_p0928b08║在某方某國土與某大眾。非獨我法如是，三世諸
X19n0353_p0928b09║佛經初亦然。是故五義名為通序等。別釋者，如是
X19n0353_p0928b10║等五，同是勸信之辭、所傳之教理。我聞者，親承音
X19n0353_p0928b11║旨，明能傳之人。一時者，能傳、所傳會理之時。佛住
X19n0353_p0928b12║者，的出化主，亦稟承之主。舍衛等者，聞經之處。故
X19n0353_p0928b13║展轉相證，勸信非虗，欲使將來順而不逆也。於中
X19n0353_p0928b14║或五或六，由主處離合故。
X19n0353_p0928b15║【疏】遣書感佛，正為此經，非為餘經，故稱別序。
X19n0353_p0928b16║【鈔】言遣書至別序者。經、經由各藉異，故名為別。教
X19n0353_p0928b17║門機別，亦名現在序，佛在世時有此事故。此經別
X19n0353_p0928b18║序者，波斯匿王與末利信法未久，遣書與勝鬘，略
X19n0353_p0928b19║贊如來無量功德等是。已上釋通、別二序之來意
X19n0353_p0928b20║竟。
X19n0353_p0928b21║【疏】就第一通序，即有二：一、明阿難所傳不謬，證人
X19n0353_p0928b22║是可信；二、有住處同聞，明說經之根本，證法是可
X19n0353_p0928b23║信。人能弘法故先證，法由人弘故後證。
X19n0353_p0928b24║如是我聞：一時。
X19n0353_p0928c01║【疏】如是者，總舉一教之始終也。兩物相似曰如，一
X19n0353_p0928c02║物無非曰是。如來與阿難談其聲口，必一八既殊，
X19n0353_p0928c03║金肉非同，故於文曰如一八。金肉雖異，即其所明，
X19n0353_p0928c04║即是一物，故於理曰是。
X19n0353_p0928c05║【鈔】必一、八殊等者，一謂一音，佛以一音演說法，眾
X19n0353_p0928c06║生隨類各得解，圓音一演，異類等解，此在於佛。八
X19n0353_p0928c07║者，八音：一、最好，二、易了，三、柔軟，四、調和，五、尊慧，六、
X19n0353_p0928c08║不誤，七、深妙，八、不女，此在阿難。一音唯在大，八音
X19n0353_p0928c09║通大、小，故將八音且目阿難。金，謂如來黃金色，身、
X19n0353_p0928c10║口業所說。肉，謂阿難肉，身、口業所說。金、肉一、八雖
X19n0353_p0928c11║異，而阿難傳佛所說如，佛所說曰如。雖金、肉二說，
X19n0353_p0928c12║而所詮只是一理，故云是也。一、八釋教，一物喻理，
X19n0353_p0928c13║教如理是故也。古來多云：如是文，如理是。文以巧
X19n0353_p0928c14║詮為如，理以無非曰是。大論云：佛法大海，信為能
X19n0353_p0928c15║入。如是者，善信之辭。不信者，言是事不如是。其信
X19n0353_p0928c16║者，是事如是，即勸信之端。端，猶首也。
X19n0353_p0928c17║【疏】我聞者，言阿難親從佛聞，所傳不謬，且欲表異
X19n0353_p0928c18║外道，我自然知之過。
X19n0353_p0928c19║【鈔】我聞者，若傳從他聞，多致偽謬；今親聞，是則可
X19n0353_p0928c20║信。羣情承受，無所致疑。大論云：隨俗說我，和合稱
X19n0353_p0928c21║聞。隨俗說我者，學、無學人，傳法利生；順俗說我，外
X19n0353_p0928c22║不乖宣，內不乖實。大論明三種我：見、慢、名字。凡夫
X19n0353_p0928c23║三種，學人二種，無學一種。阿難是學人，無邪我，伏
X19n0353_p0928c24║慢我，隨世名字，稱我無咎。和合稱聞者，耳根不壞，
X19n0353_p0929a01║聲在可聞處，作意欲聞，情塵和合，耳識即生，意識
X19n0353_p0929a02║分別種種所聞，因緣和合，故稱於聞。阿難等，內則
X19n0353_p0929a03║耳根聰利，外則對佛一音，領納無遺，故稱我聞。
X19n0353_p0929a04║且欲表異外道等者，言阿難所聞必有內外因緣，
X19n0353_p0929a05║異外道不從因緣有執自然之過，撿故薩婆多宗
X19n0353_p0929a06║明我但有名，依曇無德說有假我，犢子部所計我
X19n0353_p0929a07║在第五不可說藏，是等雖殊悉破外人計神我性
X19n0353_p0929a08║說假名我也，故云表異外道等。問：大論云阿難是
X19n0353_p0929a09║佛得道夜生涅槃，明佛成道後過二十年方為給
X19n0353_p0929a10║侍，自爾已前說經阿難不聞，云何皆稱我聞？答：報
X19n0353_p0929a11║恩經云阿難從佛求四願，第四願所未聞經願佛
X19n0353_p0929a12║重說，大論略經更有諸文，應須廣引餘三願。涅槃
X19n0353_p0929a13║三十六云不受故衣、不受別請、出入無恒，撿經
X19n0353_p0929a14║【疏】一時者，明如來所說經教，其數無量，而阿難得
X19n0353_p0929a15║佛覺三昧，一時皆領，故云一時。
X19n0353_p0929a16║【鈔】一、時者，肇法師云：法王啟運嘉會之時也，又四
X19n0353_p0929a17║眾感教得道之時。此亦助成，我聞可信。大論云：說
X19n0353_p0929a18║時令人心生信故。
X19n0353_p0929a19║【疏】第二、舉住處同聞證法是可信。
X19n0353_p0929a20║佛住舍衛國祇樹給孤獨園。
X19n0353_p0929a21║【疏】舍衛是城名，梁云聞物。此城殷富，多有名珍，遠
X19n0353_p0929a22║聞四方，故云聞物。國名憍薩羅，今以城目國，故言
X19n0353_p0929a23║舍衛，是十六大國中之一。
X19n0353_p0929a24║【鈔】第二、舉住處證法是可信者。言佛住者，佛是能
X19n0353_p0929b01║說，顯其化主；亦為助成，傳聞可信。何者？九十六種
X19n0353_p0929b02║不足歸心，三乘聖人猶居不極，說非究竟。今明無
X19n0353_p0929b03║師大覺，朗然頓悟，所言誠諦。從是聞經稱物機緣，
X19n0353_p0929b04║眾情忻愜。舊云：佛陀，此言覺者，自覺覺他，名之為
X19n0353_p0929b05║佛。智論云：佛陀，秦言知者，知何等法？謂知三世眾
X19n0353_p0929b06║生數、非眾生數，及常、無常等一切諸法。菩提樹下
X19n0353_p0929b07║了了覺知，故名為佛。住者，大論云：四威儀住，故名
X19n0353_p0929b08║為住。住有四種：一、天住，謂布施、持戒、善心三事故；
X19n0353_p0929b09║二、梵住者，住四諦、四無量心、四無色定；三、聖住者，
X19n0353_p0929b10║住三空、四諦、十二因緣理也；四、佛住者，住首楞嚴
X19n0353_p0929b11║等無量三昧、力、無畏等一切佛法，佛所得法於中
X19n0353_p0929b12║住，憐愍眾生，示住給孤獨園。今以城目國等者，
X19n0353_p0929b13║此是中印度憍薩羅國之都城名，為異南憍薩羅，
X19n0353_p0929b14║故以都城名為國之稱。撿西域記有南北兩憍薩
X19n0353_p0929b15║羅國，仁王經列十六大國，第一憍薩羅是南，第二
X19n0353_p0929b16║舍衛國是北，南去北甚遠不相關涉，古今釋者不
X19n0353_p0929b17║同，此為定說。
X19n0353_p0929b18║【疏】祇樹給孤獨園者，樹囑太子祇達，園囑給孤長
X19n0353_p0929b19║者，二人共立精舍。今以兩主標名，故云祇樹給孤
X19n0353_p0929b20║獨園。
X19n0353_p0929b21║【鈔】祇樹給孤獨者，城南五六里，有逝多林，此云勝
X19n0353_p0929b22║林，是給孤園。何者？勝軍王大臣蘇達多，此云善施。
X19n0353_p0929b23║善施長者，仁而聰敏，積而能散，賑乏施貧，哀孤恤
X19n0353_p0929b24║老，時人美德，號給孤獨，尊重如來，願建精舍。佛命
X19n0353_p0929c01║舍利子隨處瞻揆，唯太子逝多林，園地爽塏（苦亥切），
X19n0353_p0929c02║地高燦也。尋自太子戲言：金遍乃賣。善施豁然，即
X19n0353_p0929c03║出藏金，隨言布地。有少未滿，太子請留曰：佛誠良
X19n0353_p0929c04║田，宜植善種。即於空地，建立精舍。世尊即告阿難
X19n0353_p0929c05║曰：園地善施所買，林樹逝多所施，二人同心，式崇
X19n0353_p0929c06║功業。自今已往，應謂此地為逝多樹給孤獨園。逝
X19n0353_p0929c07║多即祇陀。已上出青龍疏。
X19n0353_p0929c08║【疏】同聞眾，略無也。或云：說此經時，在乎後宮，上唯
X19n0353_p0929c09║諸天，下唯綵女，闕無大士，不足以此證經，故闕之
X19n0353_p0929c10║也。而此經下，流通之初，既云放勝光明，普照大眾，
X19n0353_p0929c11║豈言復無眾？且今言以住處同聞證法是可信者，
X19n0353_p0929c12║豈其舉彼踰闍宮處宮中采女哉？是即付囑之時
X19n0353_p0929c13║處眾也，故知略即明矣。
X19n0353_p0929c14║【鈔】同聞眾略無等者。此是同聞法人，證法是可信，
X19n0353_p0929c15║亦證非謬傳，但經家略不出之。疏主意云：准經文
X19n0353_p0929c16║下，合有。即取如來却還祇洹林，為阿難、帝釋等重
X19n0353_p0929c17║說此經，及付囑流通之處，自有同聞，不取踰闍宮
X19n0353_p0929c18║中之人也。驗知古人釋不當也，略義顯矣。
X19n0353_p0929c19║【疏】就第二別序，亦開為二：第一、從時波斯匿王以
X19n0353_p0929c20║下，訖敬授勝鬘，名外緣序；第二、從勝鬘得書歡喜
X19n0353_p0929c21║以下，訖嘆佛實功德，名內因序。言尊者遣書為說
X19n0353_p0929c22║此經之外緣，云外緣序；勝鬘默念感佛為說此經
X19n0353_p0929c23║之內因，故云內因序。
X19n0353_p0929c24║【鈔】外緣、內因等者。父母遣書，但能發其內心，故云
X19n0353_p0930a01║發其道意。默念感佛，機應道交，即合聞法，故云感
X19n0353_p0930a02║以清淨，心淨故聞法。
X19n0353_p0930a03║【疏】就第一、外緣序，亦有三：第一、王及夫人共談勝
X19n0353_p0930a04║鬘，心明根利，宜聞深法德行；第二、從夫人白言以
X19n0353_p0930a05║下，言畢，即作書讚佛功德，遣信令聞；第三、從使人
X19n0353_p0930a06║奉書以下，明使人奉書至阿踰闍國而奉。
X19n0353_p0930a07║時波斯匿王及末利夫人，信法未久共相謂言：勝鬘
X19n0353_p0930a08║夫人是我之女，聰慧利根通慜易悟，若見佛者必速
X19n0353_p0930a09║解法心得無疑，宜時遣信發其道意。
X19n0353_p0930a10║【疏】時者，言勝鬘應聞常住之時也。信法未久者，謂
X19n0353_p0930a11║信大乘法未久也。言王與夫人但信小乘法來久，
X19n0353_p0930a12║而未信大乘。如來在一樹下說法，時波斯匿王擊
X19n0353_p0930a13║皷來奉佛，佛知故問：此何聲也？阿難依實而答。時
X19n0353_p0930a14║佛言：世王擊生死皷，我為法王，宜擊法皷。即說法
X19n0353_p0930a15║皷經。於是王及夫人始信大乘未久，即遣使告於
X19n0353_p0930a16║女勝鬘也。
X19n0353_p0930a17║【鈔】經云波斯匿王，此云和悅末利夫人者，未曾有
X19n0353_p0930a18║經云：元是王舍城耶若達多波羅門婢，名黃頭，常
X19n0353_p0930a19║知守園，因將乾飰供佛之福。後波斯匿王遊獵，入
X19n0353_p0930a20║園見之，婢乃為王種種供給及按摩等，極稱王意。
X19n0353_p0930a21║王問：波羅門賣不？答言：賤婢何堪！王重問之，答云：
X19n0353_p0930a22║千兩金。王遂以百千兩金從其買取，六萬夫人中
X19n0353_p0930a23║為第一夫人。法皷經等者，此經後宋求那䟦陀
X19n0353_p0930a24║羅於東安寺譯，有兩卷，名大法皷經。佛在舍衛國
X19n0353_p0930b01║祇樹給孤獨園，與大比丘眾五百人俱，百千菩薩、
X19n0353_p0930b02║末利夫人等，十方無量諸菩薩眾。爾時如來於彼
X19n0353_p0930b03║四眾說如是法：有有則有苦樂，無有則無苦樂，是
X19n0353_p0930b04║故離苦樂則是涅槃第一之樂。爾時波斯匿王擊
X19n0353_p0930b05║皷吹貝往詣佛所，世尊知而故問阿難：以何等故
X19n0353_p0930b06║有皷貝聲？阿難具答。佛告阿難：汝今亦應擊大法
X19n0353_p0930b07║皷，我今當說大法皷經。佛告迦葉：今此會眾雖復
X19n0353_p0930b08║一切清淨純一，然於隱覆之說有不善解。迦葉白
X19n0353_p0930b09║佛言：何名為隱覆之說？佛言：隱覆說者，謂言如來
X19n0353_p0930b10║畢竟涅槃，而實如來常住不滅。般涅槃者非毀壞
X19n0353_p0930b11║法，此修多羅離覆清淨明顯音聲，百千因緣分別
X19n0353_p0930b12║開示。作是語時，眾中有下信眾生及聲聞、緣覺、初
X19n0353_p0930b13║業菩薩，自性不堪聽受如來已般涅槃，而復說言
X19n0353_p0930b14║常住不滅，從座而去。所以者何？彼人長夜於般涅
X19n0353_p0930b15║槃大修習空見也，聞離隱覆清淨經故從座而去
X19n0353_p0930b16║等，經文甚廣。
X19n0353_p0930b17║【疏】一云時者，是謂說法皷經時也。解此信法未久，
X19n0353_p0930b18║種種不同，然推尋本末，唯此應當，故不記也。是我
X19n0353_p0930b19║之女者，讚重之辭也。言相子不過父母，知臣莫知
X19n0353_p0930b20║君王，我子之稱，不別自他，唯在於善。今勝鬘既為
X19n0353_p0930b21║己子，且有明德，應聞勝道，故亦自稱我子也。
X19n0353_p0930b22║【鈔】我子之稱等者，勝鬘以萬行能嚴為名，故長表
X19n0353_p0930b23║唯善哉。審知之，更無於惡，故云不別自他也。
X19n0353_p0930b24║【疏】聰慧利根者，耳善聽曰聰，心明察曰慧，聰察爽
X19n0353_p0930c01║明，謂之利根。通敏易悟者，聞表達裏謂之通，善聽
X19n0353_p0930c02║之所致；照了深明謂之敏，善察之所致；遇理即解
X19n0353_p0930c03║謂之易悟，利根之所致。前句談其性能，後句言其
X19n0353_p0930c04║功用，共相成也。廩教必由善聽，故嘆聽為首。此明
X19n0353_p0930c05║器已具。
X19n0353_p0930c06║【鈔】爽者（疎兩反），善也，貴也，明也。敏者（貧殞反），聰也，疾也。
X19n0353_p0930c07║致（知吏反），至也，與也。利根是性能，易悟是功用。易悟
X19n0353_p0930c08║必由利根而成，利根必由易悟而顯，故云共相成
X19n0353_p0930c09║也。此機器已具，堪聞常住故也。
X19n0353_p0930c10║【疏】必速解法者，一聞即悟，不待再教。心得無疑者，
X19n0353_p0930c11║神情開朗，無小乘疑滯也。宜時遣信，發其道意者，
X19n0353_p0930c12║時有二：一、年時；二、機時。皆不可失也。此明可納實
X19n0353_p0930c13║也。從夫人白言以下，第二、遣信略讚。
X19n0353_p0930c14║夫人白言：今正是時。王及夫人與勝鬘書，略讚如來
X19n0353_p0930c15║無量功德，即遣內人名旃提羅。
X19n0353_p0930c16║【疏】如來無量功德者，聖德無量，不可備陳，故粗標
X19n0353_p0930c17║三德。
X19n0353_p0930c18║【鈔】粗標三德者，准下經略讚文。
X19n0353_p0930c19║【疏】第三，明使人致彼，奉書可見。
X19n0353_p0930c20║使人奉書至阿踰闍國，入其宮內敬授勝鬘。
X19n0353_p0930c21║【疏】此明正內實，可見。
X19n0353_p0930c22║【鈔】正內實者，父母遣書，為正其內心，令生真實常
X19n0353_p0930c23║住之解也。
X19n0353_p0930c24║【鈔】從勝鬘得書以下，第二、內因序，分為五：第一、明
X19n0353_p0931a01║得書歡喜，亦可見。
X19n0353_p0931a02║勝鬘得書歡喜頂受，讀誦受持生希有心，向旃提羅
X19n0353_p0931a03║而說偈言：
X19n0353_p0931a04║【疏】生希有心者，謂聞常住也。
X19n0353_p0931a05║【鈔】謂聞常住也者，聞前略三德也。
X19n0353_p0931a06║【疏】二、初行偈欲修供養。
X19n0353_p0931a07║我聞佛音聲，世所未曾有，所言真實者，應當修供養。
X19n0353_p0931a08║【疏】而勝鬘但見，通而為論。常住本然，但聞是希，故
X19n0353_p0931a09║云希有。書那得言我聞佛音聲者，聲以傳意，書以
X19n0353_p0931a10║傳聲，故書義云聞佛聲。又見聞覺者，從書得解，亦
X19n0353_p0931a11║稱為聞。世所未曾有者，言我理雖本然，但據故我
X19n0353_p0931a12║云未曾，明一生未曾聞。常住真實者，聖體圓備，非
X19n0353_p0931a13║偽曰真；至德凝然，無虗曰實。
X19n0353_p0931a14║【鈔】我聞佛音聲等者，無名疏云：傳道聲於書，故云
X19n0353_p0931a15║我聞。圓備者，具三德也。凝者（魚膺反），堅也。
X19n0353_p0931a16║【疏】有一行偈，明默念感佛。
X19n0353_p0931a17║仰惟佛世尊，普為世間出，亦應垂哀愍，必令我得見。
X19n0353_p0931a18║【疏】言如來應世，為物無偏，我雖無知女人，亦入世
X19n0353_p0931a19║數，願垂慈心得見耶！
X19n0353_p0931a20║【鈔】默念者，准佛，應如經文。
X19n0353_p0931a21║【疏】一行偈，明佛應其感。
X19n0353_p0931a22║即生此念時，佛於空中現，普放淨光明，顯示無比身。
X19n0353_p0931a23║【疏】而應於空中者，若在宮內，或履涉艱難，且欲表
X19n0353_p0931a24║如來法身無相，猶如虗空也。如來頂後常光，但七
X19n0353_p0931b01║尺而已，今欲表勝鬘將說一乘圓果常住之理，故
X19n0353_p0931b02║普身皆放。一行偈明三業供養，可見。
X19n0353_p0931b03║勝鬘及眷屬，頭面接足禮，咸以清淨心，歎佛實功德。
X19n0353_p0931b04║【疏】接足禮者，惟在空中以接足禮致敬，非適接也。
X19n0353_p0931b05║【鈔】三業供養者，經除上句說，餘三句對三業可見。
X19n0353_p0931b06║惟在空中者，惟思、惟念也。適者（尸赤反），樂也，往也。
X19n0353_p0931b07║言但惟念在空以申禮敬，非住空中而接足也。
X19n0353_p0931b08║【疏】從如來妙色身以下，經中之第二、正說。就中凡
X19n0353_p0931b09║有十四章，大分為三：第一、舉初五章明乘之體，言
X19n0353_p0931b10║萬善皆為乘體；舉中八章明乘之境，言有作、無作
X19n0353_p0931b11║八聖諦皆為乘境；舉後一章明行乘人，言三忍菩
X19n0353_p0931b12║薩御此乘而行。就第一、明乘體中五章，亦分為二：
X19n0353_p0931b13║第一、初三章明自分行，言勝鬘本是不可思議，但
X19n0353_p0931b14║迹在七地，今初三章明七地行，故云自分行；第二、
X19n0353_p0931b15║後二章明他分行，明八地以上之行非其七地之
X19n0353_p0931b16║分，故云他分行。自分行中三章：第一、嘆佛真實功
X19n0353_p0931b17║德章；第二、十大受章；第三、三大願章。今第一、嘆如
X19n0353_p0931b18║來真實章。
X19n0353_p0931b19║【鈔】第一、如來真實章。初五章明乘體等者，始從初
X19n0353_p0931b20║信，終至妙覺。其乘萬善，七地已還，有功用行，名為
X19n0353_p0931b21║自分行；八地已上，無功用行，名為他分行。從有入
X19n0353_p0931b22║無，篤善以為能運。至妙覺只是無作，滅諦出纏，名
X19n0353_p0931b23║為法身。是故從初即用作，滅諦以為所緣。後之七
X19n0353_p0931b24║章，亦是滅諦異名，但隨隱、顯等義，立名異耳。故云
X19n0353_p0931c01║有作、無作八聖諦，皆為乘境也。真子，即是乘善照
X19n0353_p0931c02║境之人。至於八地，分證滅諦，建立真、應二身，出生
X19n0353_p0931c03║五乘因果，化度五乘之人，終訖會歸一乘，乃至佛
X19n0353_p0931c04║地亦然。具如釋迦一化，先三後一，更無有異。此意
X19n0353_p0931c05║深矣，請為詳之。
X19n0353_p0931c06║【疏】此章來意者，勝鬘前來未聞常住，但今因父母
X19n0353_p0931c07║遣書乃得聞，所以嘆今日常住真實，願為歸依，異
X19n0353_p0931c08║於昔日歸依無常。且行善之義，本在歸依，今欲廣
X19n0353_p0931c09║明萬行之道，故以歸依為首也。所以優婆塞戒經
X19n0353_p0931c10║云：若不依三寶受戒，戒不堅強，如綵色無膠。就此
X19n0353_p0931c11║章中，又開為二：第一、有五行偈，正嘆常住真實，願
X19n0353_p0931c12║為歸依；第二、從哀愍覆護我以下竟章，請救。就第
X19n0353_p0931c13║一、正歎中，五行偈分為四：第一、初二行偈嘆法身，
X19n0353_p0931c14║次一行偈歎解脫，次一行偈嘆波若，次一行偈總
X19n0353_p0931c15║歎三德。而常言佛地萬德圓備，何意但據此三德
X19n0353_p0931c16║為歎者？法身是萬德之正體，解脫是斷，波若是智，
X19n0353_p0931c17║然即萬德之中，此三為要。若舉此三德，即餘德自
X19n0353_p0931c18║顯，所以但據此三德為歎也。且上父母相聞，既云
X19n0353_p0931c19║聖德無量，不可備陳，故但略歎三德爾也，所以勝
X19n0353_p0931c20║鬘亦從但嘆三德也。釋此意義家種種不同，而要
X19n0353_p0931c21║在於此，故不記也。
X19n0353_p0931c22║【鈔】舉此三德，則餘德自顯者，法身則攝報、應二身，
X19n0353_p0931c23║智慧則攝一切權、實之智，解脫則五住俱斷，能起
X19n0353_p0931c24║一切神通變用。故涅槃云：諸佛調伏眾生之處，名
X19n0353_p0932a01║為解脫也。是故此三萬德中，要
X19n0353_p0932a02║【疏】就第一、歎法身中，二行分為二：第一、一行半偈，
X19n0353_p0932a03║嘆應身；第二、舉二句，嘆真身。何即？非本無以垂迹，
X19n0353_p0932a04║非迹無以顯本，是以於諸歎處中，常為雙歎。
X19n0353_p0932a05║【鈔】非本無以垂迹等者，本迹之義，出自肇法師。彼
X19n0353_p0932a06║云：非本無以垂迹，非迹無以顯本，本迹雖殊，不思
X19n0353_p0932a07║議一。今文亦然，真身為本，應身為迹。非真身之本，
X19n0353_p0932a08║無以垂於應身之迹；非應身之迹，無以顯於真身
X19n0353_p0932a09║之本。迹有顯本之能，故須雙歎，亦是體用及不二
X19n0353_p0932a10║也。
X19n0353_p0932a11║如來妙色身，世間無與等，無比不思議，是故今敬禮。
X19n0353_p0932a12║如來色無盡，智慧亦復然。
X19n0353_p0932a13║【疏】如來妙色身，世間無與等者，歎無等，言梵天在
X19n0353_p0932a14║上，莫能見佛頂。無比不思議者，比類，言眾識非所
X19n0353_p0932a15║思議也。如來色無盡者，言感者，言見應，謂有興廢，
X19n0353_p0932a16║故云有感即應，無有窮已。此四句皆嘆色。智慧亦
X19n0353_p0932a17║復然者，歎心亦如上歎色，無比無盡也。是故今敬
X19n0353_p0932a18║禮結歎應身。義家云：此句應在第二行偈上二句，
X19n0353_p0932a19║次而出經者，欲以結皆在偈末故然也。
X19n0353_p0932a20║【鈔】梵天在上等者。梵天在色界，從彼天來，亦未曾
X19n0353_p0932a21║見世尊頂相。無比者，智論云：如釋迦菩薩以一
X19n0353_p0932a22║偈歎弗沙佛曰：天上天下無如佛，十方世界亦無
X19n0353_p0932a23║比。世界所有我盡見，一切無有如佛者。眾識非
X19n0353_p0932a24║所思議者，且通而言之，據實為論，等覺菩薩亦不
X19n0353_p0932b01║思議於妙覺。言應有興、廢者，有感則興，機謝則
X19n0353_p0932b02║廢，機感無盡。是故如來遍法界應未曾有盡，故云
X19n0353_p0932b03║無有窮已。（末撿）故華嚴云：八地菩薩於一切不可說
X19n0353_p0932b04║國中，隨眾生信樂差別而為現身。八地尚爾，佛地
X19n0353_p0932b05║可知。亦如觀世音普門示現三十三身，十九說法。
X19n0353_p0932b06║又經云：妙色湛然應一切。（皆撿）是其例也。又涅槃云：
X19n0353_p0932b07║佛性者，亦色、非色。云何名色？金剛身故。云何非色？
X19n0353_p0932b08║十力、無畏非色法故。金剛身是三十二相。既是佛
X19n0353_p0932b09║性之色，驗知無盡常矣。疏家雖有二解，俱從二身
X19n0353_p0932b10║以釋，經文意含。若離二為三者，初一行應身，智慧
X19n0353_p0932b11║即報身，常住即法身。應知二、三離合為異，異而不
X19n0353_p0932b12║異，亦常住也。
X19n0353_p0932b13║一切法常住，是故我歸依。
X19n0353_p0932b14║【疏】一切法常住者，第二、歎真身。明應即隨感而現，
X19n0353_p0932b15║但真身凝然，常住者不動，且餘德通在因地，故只
X19n0353_p0932b16║就常住為歎。私釋少異：初一行歎應身，後一行全
X19n0353_p0932b17║嘆真身。如來色無盡者，無盡謂是常住，歎真身無
X19n0353_p0932b18║色，常住何即？既為色法，理為不盡；既云不盡，即非
X19n0353_p0932b19║色常住自明，故云如來色無盡。亦可以智為色，亦
X19n0353_p0932b20║可是應色之本，故云色。智慧亦復然者，正歎真身，
X19n0353_p0932b21║言亦無盡常住也。一切法常住者，總真身諸法。
X19n0353_p0932b22║【鈔】餘德通在因地等者，言佛地四德，我、樂、淨等；及
X19n0353_p0932b23║餘一切，通於下地；常住一德，唯在如來。是故今經
X19n0353_p0932b24║偏就常住為歎。故纓珞云：古昔諸佛，二身道同，同
X19n0353_p0932c01║是常住；一切菩薩，二身俱是無常。釋曰：以等覺已
X19n0353_p0932c02║下，有微細無明因，變易生死果。故經云：三賢十聖
X19n0353_p0932c03║住果報，唯佛一人居法性土。私釋小異者，瓔珞
X19n0353_p0932c04║本業經云：有二法身：一、果極法身，二、應化法身。其
X19n0353_p0932c05║應化法身如影隨形，以果身常故，應身亦常。法皷
X19n0353_p0932c06║經云：常解脫非名，妙色湛然住，非聲聞、緣覺、菩薩
X19n0353_p0932c07║之境界。
X19n0353_p0932c08║【疏】次一行，嘆解脫。
X19n0353_p0932c09║降伏心過惡，及與身四種，已到難伏地，是故禮法王。
X19n0353_p0932c10║【疏】心過惡者，謂三毒、四倒。身四種者，謂四大。此二
X19n0353_p0932c11║句歎脫三界內四住地惡。又解：謂身三惡，四種謂
X19n0353_p0932c12║口四惡，離為十惡，明攝三界內惡盡。已到難伏地
X19n0353_p0932c13║者，難伏地謂金剛心。夫魔有四種：一、天魔，二、煩惱
X19n0353_p0932c14║魔，三、陰魔，四、死魔。金剛心不為天魔外道所伏，且
X19n0353_p0932c15║結惑淨盡，降煩惱魔，但未免行陰魔及生滅死魔，
X19n0353_p0932c16║故云難伏地。一云：難伏地即是佛地，言佛地非四
X19n0353_p0932c17║魔得伏，故云難伏地。此句歎脫三界外無明住地
X19n0353_p0932c18║惡。又云：上二句嘆有餘解脫，下一句歎無餘解脫。
X19n0353_p0932c19║因盡謂有餘，果亡謂無餘。前歎離四住地，據因盡
X19n0353_p0932c20║證果亡；後歎離無明，舉果亡證因滅，則其實雙亡
X19n0353_p0932c21║明矣。法雲法師云：生死有二種：一、分段生死，二、變
X19n0353_p0932c22║易生死。此言心者，是變易生死果；過惡者，是變易
X19n0353_p0932c23║生死因。身者，分段生死果；四種者，分段生死因。前
X19n0353_p0932c24║明斷無明住地，變易果亡；後明除四住地，分段報
X19n0353_p0933a01║滅，故言降伏。已到難伏地者，煩惱伏智不出二種：
X19n0353_p0933a02║一、鄣令不見法相，二、感使無常。金剛心起，斷惑斯
X19n0353_p0933a03║盡，照見法相，免於惑累，故言難伏地。猶有煩惱感
X19n0353_p0933a04║彼心起，不免無常，果累猶在，故不言不可伏。己之
X19n0353_p0933a05║言過，過金剛心至佛地，免無常，生滅果累亡，因果
X19n0353_p0933a06║雙亡，故解脫私意少異。金剛心所難伏者，唯是陰
X19n0353_p0933a07║魔、死魔，如來已過此二境，故云已到難伏地。是故
X19n0353_p0933a08║禮法王結歎。
X19n0353_p0933a09║【鈔】解脫德中，三毒：貪、嗔、癡。四倒：謂無常、計常。我、樂、
X19n0353_p0933a10║淨等，亦復如是。離為十惡者，離心過惡，為貪、嗔、癡，
X19n0353_p0933a11║足為十惡。釋難伏地者，初且釋難伏，後私意中兼
X19n0353_p0933a12║釋已倒。金剛心是等覺位，此菩薩有一分不思議
X19n0353_p0933a13║變易果，未免生滅死魔；微細生滅遷流故，未免行
X19n0353_p0933a14║陰魔行，以遷流為義。瓔珞經云：等覺菩薩超度三
X19n0353_p0933a15║魔，未免生死魔；妙覺超過四魔，二身常住。葢經論
X19n0353_p0933a16║異出不同。
X19n0353_p0933a17║【疏】次一行，嘆波若。
X19n0353_p0933a18║知一切爾炎，智慧身自在，攝持一切法，是故今敬禮。
X19n0353_p0933a19║【疏】知一切爾炎，智慧身自在者，爾炎，梁言智母。智
X19n0353_p0933a20║母，謂真諦境空，為生智之本，故稱母。空既無為，所
X19n0353_p0933a21║生智慧故自在。此二句歎空智。攝持一切法者，謂
X19n0353_p0933a22║照有參差，攝持萬境。此一句嘆有智。而世諦亦能
X19n0353_p0933a23║生智，但生智劣，故不與母名。一解言：上二句歎實
X19n0353_p0933a24║智，下一句嘆方便智。爾炎者，即此二諦能生乎智，
X19n0353_p0933b01║故通稱智母。智慧身自在者，即是照二諦分明。縱
X19n0353_p0933b02║任下句，攝持一切法者，明能以方便攝持眾生，化
X19n0353_p0933b03║令生善。是故今敬禮，亦結歎。
X19n0353_p0933b04║【鈔】釋般若德中，經云：知即是智，一切是諸境爾。炎
X19n0353_p0933b05║即是一切境，本性空寂，此為真諦空也。此之空境
X19n0353_p0933b06║既是無為，照此無為，故空智自生。參差萬境，即俗
X19n0353_p0933b07║諦境；照此俗諦，名為有智。俗諦少生空解，故不與
X19n0353_p0933b08║母名。第二解中，雙照真、俗，故云分明；真、俗無礙，故
X19n0353_p0933b09║云自在。應知縱任釋自在義，文中初以真諦為母，
X19n0353_p0933b10║次以二諦能生實智為母。然瓔珞經佛母品中以
X19n0353_p0933b11║三諦為母，故經：敬首菩薩白佛言：世尊！佛及菩薩
X19n0353_p0933b12║二：初、照智從何而生？佛言：弟子！所謂有諦、無諦、中
X19n0353_p0933b13║道、第一義諦，是諸佛、菩薩智母，乃至一切法亦是
X19n0353_p0933b14║諸佛、菩薩智母。所以者何？諸佛、菩薩從法生故。此
X19n0353_p0933b15║疏但言二諦，則中諦合在真諦之中。離、合適時，諸
X19n0353_p0933b16║經皆爾。
X19n0353_p0933b17║【疏】次一行偈，總歎，可見。
X19n0353_p0933b18║敬禮過稱量，敬禮無譬類，敬禮無邊法，敬禮難思議。
X19n0353_p0933b19║【鈔】經總難中。過稱量者，淨名云：無有量，已過量。下
X19n0353_p0933b20║文云：究竟者，即是無邊不斷。無名云：無有終訖，故
X19n0353_p0933b21║曰無邊。無邊之理，豈有中斷？即常住之異名也。
X19n0353_p0933b22║【疏】從哀愍覆護我以下章中，第二、請護。就中分為
X19n0353_p0933b23║四。第一，一行偈直請護。
X19n0353_p0933b24║哀愍覆護我，令法種增長，此世及後生，願佛常攝受。
X19n0353_p0933c01║【疏】言我雖歎佛真實歸依常住，若佛不相隨救，即
X19n0353_p0933c02║歸依不尊，故就佛請。護法者，法身萬善為種。
X19n0353_p0933c03║【鈔】即歸依不尊等者。若佛常隨救護，則我歸依之
X19n0353_p0933c04║心尊重也。經：法種者萬善，為能嚴法身，為身無
X19n0353_p0933c05║所嚴，萬善若增長，法身即顯現。
X19n0353_p0933c06║【疏】次一行偈，如來許護。
X19n0353_p0933c07║我久安立汝，前世已開覺，今復攝受汝，未來生亦然。
X19n0353_p0933c08║【疏】請唯二世，許兼往世，明護之深遠。
X19n0353_p0933c09║【鈔】請唯現未，許兼前世者，明護之久遠。
X19n0353_p0933c10║【疏】次一行半，因佛許護，重請致敬。
X19n0353_p0933c11║我已作功德，現在及餘世，如是眾善本，唯願見攝受。
X19n0353_p0933c12║爾時，勝鬘及諸眷屬頭面禮佛。
X19n0353_p0933c13║【疏】言如來久遠救我者，我必已作善。餘世，謂未來。
X19n0353_p0933c14║若三世常護者，即作善無息，故更請賜記。
X19n0353_p0933c15║【鈔】更請賜記者，唯願見攝受之文，是請救文竟。無
X19n0353_p0933c16║名釋云：勝鬘讚歎，美善盡矣。以今證古，知開覺之
X19n0353_p0933c17║不近，乘此善根，因獲尊號，不亦宜乎？
X19n0353_p0933c18║【疏】第四、從佛於眾中以下，明佛賜記，亦分為六。
X19n0353_p0933c19║第一，許因。
X19n0353_p0933c20║佛於眾中即為受記：汝歎如來真實功德，以此善根
X19n0353_p0933c21║當於無量阿僧祗劫天人之中為自在王，一切生處
X19n0353_p0933c22║常得見我。現前讚歎如今無異。
X19n0353_p0933c23║【疏】第二、從當復供養以下，許果。
X19n0353_p0933c24║當復供養無量阿僧祗佛，過二萬阿僧祗劫當得作
X19n0353_p0934a01║佛，號普光如來、應、正遍知。
X19n0353_p0934a02║【疏】第三，從彼佛國土以下，許其國無穢。
X19n0353_p0934a03║彼佛國土無諸惡趣、老病衰惱、不適意苦，亦無不善
X19n0353_p0934a04║惡業道名。
X19n0353_p0934a05║【疏】第四、從彼國眾生以下，記其純淨。
X19n0353_p0934a06║彼國眾生色、力、壽命、五欲眾具皆悉快樂，勝於他化
X19n0353_p0934a07║自在諸天。彼諸眾生純一大乘，諸有修習善根眾生
X19n0353_p0934a08║皆集於彼。
X19n0353_p0934a09║【疏】第五、從勝鬘夫人以下，明人天發願。
X19n0353_p0934a10║勝鬘夫人得受記時，無量眾生、諸天及人願生彼國。
X19n0353_p0934a11║【疏】第六、明佛賜記，人天皆可見彼。
X19n0353_p0934a12║世尊悉記，皆當往生。
X19n0353_p0934a13║【疏】從爾時，勝鬘夫人聞受記已以下，明自分行中
X19n0353_p0934a14║之第二十大受章，嘆佛真實求依常住，本為修善。
X19n0353_p0934a15║且歸依即異於昔，戒亦應改於昔，所以今受大受，
X19n0353_p0934a16║異於昔日小乘五戒也。就中開為三：第一、明受戒
X19n0353_p0934a17║方便；第二、從世尊！我從今日以下，正明受戒；第三、
X19n0353_p0934a18║從法主！世尊以下竟章，立誓斷疑。將欲受戒，故先
X19n0353_p0934a19║修容儀，以靜其志。修儀靜志，要為受戒，故第二即
X19n0353_p0934a20║有受戒。受戒既竟，即大眾疑勝鬘既為女人，所志
X19n0353_p0934a21║應弱，而今其所受甚重且遠，恐將口不當實，是以
X19n0353_p0934a22║第三立誓斷疑，以成其受。
X19n0353_p0934a23║【鈔】第二十、受章。以靜其志等者。靜（疾郢反），淨閑也。淨
X19n0353_p0934a24║（疾正反），絜明也。甚重三聚，淨戒且遠，即乃至菩提。
X19n0353_p0934b01║爾時，勝鬘聞受記已，恭敬而立受十大受。
X19n0353_p0934b02║【疏】恭敬而立者，常時受戒，必須著地。今佛處空，若
X19n0353_p0934b03║著地，即言接奢遠，故立而為受。受十大受者，上受
X19n0353_p0934b04║是能受之心，下受是所受十戒。昔日雖復五戒，所
X19n0353_p0934b05║求者小乘，今以常住菩提為期，故云大受。
X19n0353_p0934b06║【疏】就第二、正受戒中，凡有十戒，亦開為三：第一、初
X19n0353_p0934b07║五戒，名為攝律儀戒。律者，類也；儀者，容儀。此五戒
X19n0353_p0934b08║止於意惡，而容儀之類，自不失法。第二、從不自為
X19n0353_p0934b09║已以下，有四受，名為攝眾生戒。第三、從攝受正法
X19n0353_p0934b10║終不失以下，有一受，名為攝善法戒。
X19n0353_p0934b11║【鈔】十、受束為三者，瓔珞亦有此文。彼大眾受學品
X19n0353_p0934b12║云：佛子！吾今為諸菩薩結一切戒根本，所謂三受
X19n0353_p0934b13║門：攝善法戒，所謂八萬四千法門；攝眾生戒，所謂
X19n0353_p0934b14║慈、悲、喜、捨；攝律儀戒，所謂十波羅夷。經文廣。佛子！
X19n0353_p0934b15║是三攝受，三種受戒：過去、未來、現在諸佛，已說、當
X19n0353_p0934b16║說、今說；過去、未來、現在諸菩薩，已學、當學、今學。是
X19n0353_p0934b17║諸佛正法戒，若一切佛、一切菩薩不入是正法戒
X19n0353_p0934b18║門，得無上道果、空平等地者，無有是處。此三種戒，
X19n0353_p0934b19║不通小乘，是大士律儀，通上三業。今從身、口相顯，
X19n0353_p0934b20║名曰律儀。於律儀上起菩提心，能止一切不終善
X19n0353_p0934b21║事，勤修諸善，滿菩提願，名攝善法。菩薩利生，行四
X19n0353_p0934b22║攝法：大慈與樂，大悲拔苦，攝救眾生，能止自濟，兼
X19n0353_p0934b23║為益他，名攝眾生。是故此三通名戒也，即是菩薩
X19n0353_p0934b24║三聚淨戒。方等、涅槃、地持論等，並有廣文。
X19n0353_p0934c01║【疏】將欲化他，要必先正己身，所以先受自行。大士
X19n0353_p0934c02║正己，要為化物，故次有攝眾生戒。化物之道，非但
X19n0353_p0934c03║止惡，要修福善，故第三有攝善法戒。然第一以自
X19n0353_p0934c04║行為本，兼顯化他；第二以化他為宗，仍明自行；第
X19n0353_p0934c05║三合明自行化他，即備舉大士之行明矣。
X19n0353_p0934c06║【鈔】將欲化他，要必先正己身等者，經云：自既有縛，
X19n0353_p0934c07║能解彼縛，無有是處。故云兼顯化他。第二，菩薩化
X19n0353_p0934c08║他，仍資己行，故一一戒中，皆云乃至菩提。
X19n0353_p0934c09║【疏】就第一，攝律儀中，五戒分為三。第一，初一受，
X19n0353_p0934c10║明昔日所受小乘五戒，猶不起犯心。
X19n0353_p0934c11║世尊！我從今日乃至菩提，於所受戒不起犯心。
X19n0353_p0934c12║【疏】小乘戒法，但制身口，不制於心，今又更精其先
X19n0353_p0934c13║所行，明清淨之極也。此戒既防昔日，故在初也。
X19n0353_p0934c14║【鈔】言精其先所行者，於昔五戒，今加制於不犯之
X19n0353_p0934c15║心也。
X19n0353_p0934c16║【疏】第二，有二受，明於尊卑二境，誓不起惡。
X19n0353_p0934c17║世尊！我從今日乃至菩提，於諸尊長不慢起心。世尊！
X19n0353_p0934c18║我從今日乃至菩提，於諸眾生不起恚心。
X19n0353_p0934c19║【疏】於諸尊長不起慢心者，三處為尊，兄袟為長。於
X19n0353_p0934c20║諸眾生不起恚心者，通言含識之類。然所以尊上
X19n0353_p0934c21║止慢，於卑禁瞋者，解有三種：一云：凡人之情，於上
X19n0353_p0934c22║樂等故起慢，於下求遍故起瞋。二皆非道，所以尊
X19n0353_p0934c23║上止慢，卑上防瞋。二云：尊上多生瞋而慢少何？即
X19n0353_p0934c24║尊者馮其高貴，好凌群下，故下多生瞋，而其德自
X19n0353_p0935a01║可敬，故慢生少。卑上慢多生而瞋少何？即為己在
X19n0353_p0935a02║下，理自可凌，故生慢即多，縱橫隨我，故生瞋少。言
X19n0353_p0935a03║今於尊上少慢尚不起，況乎卑上多生慢？又卑上
X19n0353_p0935a04║少瞋尚不止起，況乎尊上多瞋？是皆舉輕況重。三
X19n0353_p0935a05║云：尊長是可敬境，恐慢與敬相違，故尊上止慢；卑
X19n0353_p0935a06║是可慈境，恐瞋與慈相違，故卑上止瞋。
X19n0353_p0935a07║【鈔】三處為尊等者，尊謂君、父、師。袟者（直質反），俸祿也，
X19n0353_p0935a08║兄之品位也。於下求逼故起嗔者，下於己者好
X19n0353_p0935a09║逼惱之，故下於己而起瞋，好之與求綺文互說。縱
X19n0353_p0935a10║橫隨我者，言不敢不隨於我，既相隨順故於下生
X19n0353_p0935a11║瞋少。
X19n0353_p0935a12║【疏】第三，有二受，明於自他二境，誓不起惡。
X19n0353_p0935a13║世尊！我從今日乃至菩提，於他身色及外眾具不起
X19n0353_p0935a14║嫉心。世尊！我從今日乃至菩提，於內外法不起慳心。
X19n0353_p0935a15║【疏】言於他不起嫉，於自不起慳，可見。
X19n0353_p0935a16║【鈔】經於他身色等者。身色是正報，眾具即依報。見
X19n0353_p0935a17║他勝己而不生嫉，內謂頭、目、手、足等，正報也；外謂
X19n0353_p0935a18║國、城、妻、子等，依報也。欣樂施與，求佛智慧。
X19n0353_p0935a19║【疏】就第二攝眾生戒，四受亦分為二：第一有二受，
X19n0353_p0935a20║同明慈心與樂；第二有二受，亦同明悲心拔苦。就
X19n0353_p0935a21║第一有二受，自分為二：初受明與樂果。
X19n0353_p0935a22║世尊！我從今日乃至菩提，不自為己受畜財物，凡有
X19n0353_p0935a23║所受悉為成就貧苦眾生。
X19n0353_p0935a24║【疏】不自為己受畜財物者，明止善。從凡有所受以
X19n0353_p0935b01║下，明行善。
X19n0353_p0935b02║【鈔】與樂果中，止其自畜也。凡受財物，濟彼貧苦，畢
X19n0353_p0935b03║竟成就，令得樂果。
X19n0353_p0935b04║【疏】後受，明與樂因。
X19n0353_p0935b05║世尊！我從今日乃至菩提，不自為己行四攝法，為一
X19n0353_p0935b06║切眾生故，以不愛染心、無厭足心、無礙心攝受眾生。
X19n0353_p0935b07║【疏】不自為己行四攝法者，明止善。從為一切眾生
X19n0353_p0935b08║以下，明行善。以無愛染心者，謂無貪心；無厭足心
X19n0353_p0935b09║者，無瞋心；無礙心者，無癡心。又云：以無愛染心
X19n0353_p0935b10║者，謂不以愛見悲。若有愛見，即化道為漏，亦於生
X19n0353_p0935b11║死有厭足，且化物有礙。又云：無以愛染心者，說不
X19n0353_p0935b12║同凡夫；無厭足心者，不同二乘；無礙心者，同於大
X19n0353_p0935b13║士。
X19n0353_p0935b14║【鈔】與樂因中，止自行四攝也。行善中，化眾生有厭
X19n0353_p0935b15║足者，即有不喜心也。有癡心者，即有礙也。慈悲心
X19n0353_p0935b16║有三：一、法緣，二、眾生緣，三、無緣。出涅槃經。法緣者，
X19n0353_p0935b17║五陰等法空故。眾生緣者，緣於眾生得樂之相故。
X19n0353_p0935b18║無緣者，緣如來故，緣一切眾生與諸佛理一體無
X19n0353_p0935b19║二故。故云一切眾生亦如也，至於彌勒亦如也。夫
X19n0353_p0935b20║如者，不二不異故。今愛、見、悲即眾生緣，但緣眾生
X19n0353_p0935b21║得樂之相，故於眾生有愛染心。既有愛心，即化道
X19n0353_p0935b22║為漏，於物有礙。故淨名云：菩薩以無愛、見心，莊嚴
X19n0353_p0935b23║佛土，成就眾生，於空無作法中而自調伏，而不疲
X19n0353_p0935b24║厭，是名有方便慧解。四攝者，此度眾生四通名攝
X19n0353_p0935c01║者，眾生情所愛者，即是此之四法。若大士用此同
X19n0353_p0935c02║情接引，則物之所歸焉。若眾生依附，乃導以大乘
X19n0353_p0935c03║正道而度脫之。故云先以欲鈎牽，後令入佛道。一、
X19n0353_p0935c04║布施攝者，菩薩以無所捨心，行於二種布施，能攝
X19n0353_p0935c05║眾生：一者、財施；二者、法施。若為樂財眾生，即以財
X19n0353_p0935c06║施而攝取之；若為樂法眾生，即以法施而攝取之。
X19n0353_p0935c07║以此二施，能利益一切眾生。既蒙恩利，因是生愛
X19n0353_p0935c08║心，而隨受道，得住真理，故名布施攝也。二、愛語攝
X19n0353_p0935c09║者，菩薩若以善軟之言，隨順一切根情，安慰開喻，
X19n0353_p0935c10║則一切眾生之所樂聞。因是生愛心，依附菩薩，而
X19n0353_p0935c11║隨受道，得住真理，故名愛語攝。三、利行攝者，菩薩
X19n0353_p0935c12║起身、口、意行，能令一切各沾利益。眾生既蒙利，以
X19n0353_p0935c13║欣所得利故。因是生親愛心，依附受道，得住真理，
X19n0353_p0935c14║故名利行攝。四、同事攝者，菩薩用法眼明見眾生
X19n0353_p0935c15║根緣故，一切隨有欣同之者，即分形散影，普和其
X19n0353_p0935c16║光，同彼事業，各使沾益。既巧同其事，因是生親愛
X19n0353_p0935c17║心，依附受道，得住涅槃，故同事利益，名為攝也。
X19n0353_p0935c18║無厭足心者，厭（於鹽反）飽或作厭（於艷反）。
X19n0353_p0935c19║【疏】第二、有二戒，明悲心㧞苦，亦自為二：初、明拔苦
X19n0353_p0935c20║果。
X19n0353_p0935c21║世尊！我從今日乃至菩提，若見孤獨、幽繫、疾病、種種
X19n0353_p0935c22║厄難、困苦眾生，終不暫捨，必欲安穩，以義饒益，令脫
X19n0353_p0935c23║眾苦，然後乃捨。
X19n0353_p0935c24║【疏】從若見孤獨以下，明止善。從必欲安穩以下，明
X19n0353_p0936a01║行善。少無父曰孤，老無子曰獨。在囹圄為幽，有枷
X19n0353_p0936a02║鎻曰繫。刑惱曰疾，疾甚曰病。在我稱厄，談彼曰難。
X19n0353_p0936a03║自舋曰困，外逼曰苦。以義饒益者，義，猶理也，以理
X19n0353_p0936a04║濟十苦也。然後，謂令至菩提乃捨也。
X19n0353_p0936a05║【鈔】若見下，明止善。在囹圄者（上力郎反，下魚舉反，又魚據反），獄也；
X19n0353_p0936a06║危者（魚為反），高也，不安也；難者（奴旦反），患也；舋者（許覲反），
X19n0353_p0936a07║罪也：皆順也，道理齊，拔十苦也。
X19n0353_p0936a08║【疏】後明拔苦因。
X19n0353_p0936a09║世尊！我從今日乃至菩提，若見捕養眾惡律儀及諸
X19n0353_p0936a10║犯戒終不棄捨，我得力時於彼彼處見此眾生，應折
X19n0353_p0936a11║伏者而折伏之，應攝受者而攝受之。何以故？以折伏
X19n0353_p0936a12║攝受故令法久住，法久住者天人充滿惡道減少，於
X19n0353_p0936a13║如來所轉法輪而得隨轉，見是利故救攝不捨。
X19n0353_p0936a14║【疏】就拔苦因，亦有止行。從若見捕養以下，明止善；
X19n0353_p0936a15║從我得力時以下，明行善。外求曰捕，內畜曰養。眾
X19n0353_p0936a16║惡律儀，謂十六惡律，見涅槃經。及諸犯戒者，言違
X19n0353_p0936a17║其本誓者也。惡律儀，發始更惡；犯戒，初善後惡者
X19n0353_p0936a18║也。我得力時者，力有二種：一、勢力，二、道力。於彼彼
X19n0353_p0936a19║處者，若不行善，即諸道皆閇，流轉生死，遷移六趣。
X19n0353_p0936a20║所以大士於彼彼處，皆見此人重惡，即以勢力折
X19n0353_p0936a21║伏；輕惡，即以道力攝受；息惡修善，即聖化久住；聖
X19n0353_p0936a22║化住世，即善來惡去。故天人充滿，惡道減少；道器
X19n0353_p0936a23║既增，即佛法輪恒可轉
X19n0353_p0936a24║【鈔】疏拔苦因中，止行者，止其棄捨。折攝，止也。行其
X19n0353_p0936b01║折攝，即行善也。捕養者（上補故反，提也；下余兩反），安也。畜者（許六
X19n0353_p0936b02║反），養也。十六惡律者，大經二十七云：善男子！云
X19n0353_p0936b03║何復名修習於戒？若能破壞一切眾生十六惡律
X19n0353_p0936b04║儀，令其永斷，是名修戒。何者十六？一者為利養食
X19n0353_p0936b05║黑羊，肥已轉賣。二者為利買已屠殺。三者為利養
X19n0353_p0936b06║食䐗豚，肥已轉賣。四為利買已屠殺。五者為利養
X19n0353_p0936b07║食牛犢，肥已轉賣。六者為利買已屠殺。七者為利
X19n0353_p0936b08║養雞令肥，肥已轉賣。八者為利買已屠殺。九者鈎
X19n0353_p0936b09║魚。十者獵師。十一劫奪。十二魁膾。十三網捕飛鳥。
X19n0353_p0936b10║十四兩舌。十五獄卒。十六呪龍。能為眾生永斷如
X19n0353_p0936b11║是十六惡業，是名修戒。違其本誓者也者，由未受
X19n0353_p0936b12║戒前惡遍法界，欲進受時翻前惡境並起善心，故
X19n0353_p0936b13║戒發所因還遍法界。今既犯戒違初要期，故言違
X19n0353_p0936b14║本誓也。初受為初善，後犯為後惡，惡律儀在受之
X19n0353_p0936b15║前也。勢力者，王力及天龍力也。諸無漏善道皆閇
X19n0353_p0936b16║也。法輪者，輪具二義：轉義、摧碾義。何者？佛證四
X19n0353_p0936b17║諦法有可轉之義故名為輪，能摧壞煩惱亦名為
X19n0353_p0936b18║輪。如輪王寶能壞怨敵，佛法輪寶能壞煩惱，是故
X19n0353_p0936b19║佛初成道趣波羅捺，為五比丘八萬諸天說四諦，
X19n0353_p0936b20║轉入彼心壞彼煩惱，故名轉法輪也。乃至涅槃隨
X19n0353_p0936b21║有三乘之道器，法輪常轉。故法華云：昔於波羅捺，
X19n0353_p0936b22║轉四諦法輪，分別說諸法，五眾之生滅，今復轉最
X19n0353_p0936b23║妙，無上大法輪。故云恒可轉也。
X19n0353_p0936b24║勝鬘經疏義私鈔卷之一