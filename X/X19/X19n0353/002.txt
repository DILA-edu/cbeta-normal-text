X19n0353_p0936c01║
X19n0353_p0936c02║
X19n0353_p0936c03║
X19n0353_p0936c04║勝鬘經疏義私鈔卷之二
X19n0353_p0936c05║
X19n0353_p0936c06║【疏】就第三，有一受名攝善法戒，亦分為二：第一、直
X19n0353_p0936c07║明不忘攝受正法。
X19n0353_p0936c08║世尊！我從今日乃至菩提，攝受正法終不忘失。
X19n0353_p0936c09║【疏】攝受正法，終不忘失者，既云攝受正法，是八地
X19n0353_p0936c10║以上行，故云他分行。今勝鬘迹在七地，而言不忘
X19n0353_p0936c11║者，但願得八地以上，故攝受正法之心，暫不敢忘，
X19n0353_p0936c12║非言自得而不忘也。第二，釋不忘。
X19n0353_p0936c13║何以故？忘失法者則忘大乘，忘大乘者則忘波羅蜜，
X19n0353_p0936c14║忘波羅蜜者則不欲大乘。若菩薩不決定大乘者，則
X19n0353_p0936c15║不能得攝正法欲，隨所樂入，永不堪任越凡夫地。
X19n0353_p0936c16║【疏】就第二釋中，凡有三行、三欲。三行是八地以上
X19n0353_p0936c17║行，三欲謂七地以還故。
X19n0353_p0936c18║【鈔】三、欲判在七地已還者，瓔珞云：十信菩薩今復
X19n0353_p0936c19║修行無量功德，所謂十波羅蜜，乃至集一切善法，
X19n0353_p0936c20║八萬四千波羅蜜，一切諸法門，攝我心中，念念不
X19n0353_p0936c21║去心。此是今經三欲意。彼經文中已有二欲，大乘
X19n0353_p0936c22║欲可知。
X19n0353_p0936c23║【疏】三行者：一、攝受正法行；二、大乘行；三、波羅蜜行。
X19n0353_p0936c24║七地以還，非不大乘，但大義未顯。何者？七地以還，
X19n0353_p0937a01║斷結與二乘齊，同出三界。
X19n0353_p0937a02║【鈔】七地以還，斷結與二乘齊等者，瓔珞釋七地菩
X19n0353_p0937a03║薩心所觀法中，謂盡果報無障無礙智，所謂以三
X19n0353_p0937a04║空智觀三界習色心果報滅無餘，一切功德功用
X19n0353_p0937a05║造作已竟。
X19n0353_p0937a06║【疏】而未及八地以上，冥合眾流，更無異趣，故大義
X19n0353_p0937a07║不明。
X19n0353_p0937a08║【鈔】冥合眾流者，彼經釋八地中不思議無功用觀，
X19n0353_p0937a09║所謂：無相大慧，方便大用，無有色習，無明亦盡，百
X19n0353_p0937a10║萬劫事，無量佛土事，以一念心一時得現。如佛形
X19n0353_p0937a11║示一切眾生形，以一念心中一時行，以無功用故。
X19n0353_p0937a12║華嚴三十八云：菩薩住第八不動地，即捨一切功
X19n0353_p0937a13║用行，得無功用法，身、口、意業，念務皆息，住於報行。
X19n0353_p0937a14║又云：佛子！此地菩薩本願力故，諸佛世尊親現其
X19n0353_p0937a15║前，與如來智，令其得入法流門中。譬如乘船欲入
X19n0353_p0937a16║大海，未至於海，多用功力；若至海已，但隨風去，不
X19n0353_p0937a17║假人力以至大海。一日所行，此未至；其未至時，設
X19n0353_p0937a18║經百歲，亦不能及。佛子！菩薩亦如是，積集廣大善
X19n0353_p0937a19║根資糧，乘大乘船，至菩薩行海，於一念頃，以無功
X19n0353_p0937a20║用智入一切智智境界等本有功用行，經於無量
X19n0353_p0937a21║百千億那由他劫所不能及。
X19n0353_p0937a22║【疏】波羅蜜者，名到彼岸。七地以還，亦是無相彼岸，
X19n0353_p0937a23║但未能並照，故波羅蜜義亦未彰。七地以還，亦修
X19n0353_p0937a24║萬行，但一念之中不能齊，故亦不得攝受之名。
X19n0353_p0937b01║【鈔】並照者，十波羅蜜，一念心中一時行照之。以無
X19n0353_p0937b02║相七地已還，次第行萬行，故云不齊。
X19n0353_p0937b03║【疏】所以攝受大乘波羅蜜，皆名八地以上，為明三
X19n0353_p0937b04║欲即是願得此三行之心，故七地以還許其有也。
X19n0353_p0937b05║而此三行，皆是八地以上一心上用，但隨義立別
X19n0353_p0937b06║名耳。故云若忘失法，即三行都忘，三行既忘，即三
X19n0353_p0937b07║行之欲亦皆忘也，應有波羅欲略無也。列行則以
X19n0353_p0937b08║攝受為先，列欲則以大乘為初，是葢逐便無大意
X19n0353_p0937b09║也。
X19n0353_p0937b10║【鈔】逐便等者，逐三行中第三波羅蜜行，便列波羅
X19n0353_p0937b11║蜜欲故也。經既失三行，忘三欲。
X19n0353_p0937b12║【疏】從隨所樂入以下，明失行即起惡也。
X19n0353_p0937b13║【鈔】隨所樂入法門不得入，又不能超過凡夫地，豈
X19n0353_p0937b14║非大過哉！此一段文，總取七地已還三欲，以為攝
X19n0353_p0937b15║善法戒，故疏云許其有也。
X19n0353_p0937b16║【疏】第三，結不忘。
X19n0353_p0937b17║我見如是無量大過，又見未來攝受正法菩薩摩訶
X19n0353_p0937b18║薩無量福利故，受此大受。
X19n0353_p0937b19║【疏】從我見如是以下，第三、結不忘。言忘則致禍，不
X19n0353_p0937b20║忘得福，故受不忘。
X19n0353_p0937b21║【鈔】無名疏統收今後兩章，亦不出七地已還行，與
X19n0353_p0937b22║今意同。彼云：報勝則道高，行精則果能。在己進德
X19n0353_p0937b23║曰行，及物勝曰願。故十受以守戒不犯為先，三願
X19n0353_p0937b24║以安慰眾生為首也。十受中，五明止惡，五說修善。
X19n0353_p0937c01║而修善以攝受正法為原，止惡以戒慎為本，故建
X19n0353_p0937c02║此兩端，以統萬行。修善進德，以慈悲為首，故前兩
X19n0353_p0937c03║行以明慈，後二行以明悲。將明得失之深大，故階
X19n0353_p0937c04║節以言：欲者，向道之初門；波羅蜜者，大乘之妙行；
X19n0353_p0937c05║大乘者，理極之都稱；攝正法者，人法之合名也。夫
X19n0353_p0937c06║遺終則忘始，數之然矣。開此章，義彰于下。
X19n0353_p0937c07║【疏】從法主世尊以下章中，第三、立誓斷疑。就中亦
X19n0353_p0937c08║有四：第一、佛前立誓。
X19n0353_p0937c09║法主世尊現為我證，雖佛世尊現前證知，而諸眾生
X19n0353_p0937c10║善根微薄戒起疑網，以十大受極難度故。彼或長夜
X19n0353_p0937c11║非義饒益不得安樂，為安彼故，今於佛前說誠實誓。
X19n0353_p0937c12║我受此十大受如說行者，以此誓故，於大眾中當雨
X19n0353_p0937c13║天華出天妙音。
X19n0353_p0937c14║【鈔】第三、立誓斷疑中，引佛為證者。無名云：證者，證
X19n0353_p0937c15║其受必能行，信薄則生疑，疑生則入網，既入生死
X19n0353_p0937c16║之密網，焉得涅槃之安樂哉？
X19n0353_p0937c17║【疏】第二、從說是語時以下，明雨華出聲為證。
X19n0353_p0937c18║說是語時，於虗空中雨眾天華，出妙聲言：如是，如是！
X19n0353_p0937c19║如汝所說，真實無異。
X19n0353_p0937c20║【疏】言有聲必有言，故以聲證言非虗；有華必有實，
X19n0353_p0937c21║故以華證行必果。第三、從彼見妙華以下，明眾
X19n0353_p0937c22║疑得斷，仍發願。
X19n0353_p0937c23║彼見妙華及聞音聲，一切眾會疑惑悉除，喜踊無量
X19n0353_p0937c24║而發願言：恒與勝鬘常共俱會，同其所行。
X19n0353_p0938a01║【疏】第四、明佛為賜記，可見。
X19n0353_p0938a02║世尊悉記，一切大眾，如其所願。
X19n0353_p0938a03║【疏】從爾時，勝鬘復於佛前以下，自分行中第三三
X19n0353_p0938a04║大願章。歸依受戒，既殊於昔，故願亦更發；勝願遠
X19n0353_p0938a05║期，常住法身，異於昔日，願身滅智亡。就中開為三：
X19n0353_p0938a06║第一、明為願作願；第二、從以此善根以下，正發三
X19n0353_p0938a07║願；第三、從爾時，世尊以下，明佛述成。
X19n0353_p0938a08║爾時，勝鬘復於佛前發三大願，而作是言：以此實願
X19n0353_p0938a09║安慰無量無邊眾生。
X19n0353_p0938a10║【疏】以此實願者，通言以我今將願三大願也。明大
X19n0353_p0938a11║士立懷，非但自為，必先為物，故云安慰眾生。一云：
X19n0353_p0938a12║實願者，必行其行。
X19n0353_p0938a13║【鈔】第三、三大願章。為願作願者，為三大願：對佛發願，
X19n0353_p0938a14║願行此三願也。願必行其行，願不虗，故云實願也。
X19n0353_p0938a15║【疏】就第二、正發三願中，自有三願：第一願，願得正
X19n0353_p0938a16║法智。
X19n0353_p0938a17║以此善根，於一切生得正法智，是名第一大願。
X19n0353_p0938a18║【疏】正法智者，謂常住之智。
X19n0353_p0938a19║【鈔】以此善根者，指前歸依常住戒行之善根。正
X19n0353_p0938a20║法智者，歸依三德常住正法，依此起解故云常住
X19n0353_p0938a21║智。自行若成必化他也，化他之功必嚴自行。
X19n0353_p0938a22║【疏】第二願，願為眾生說。
X19n0353_p0938a23║我得正法智已，以無厭心為眾生說。是名第二大願。
X19n0353_p0938a24║【疏】第三願，願護法。
X19n0353_p0938b01║我於攝受正法，捨身、命、財，護持正法。是名第三大願。
X19n0353_p0938b02║【疏】第一、第三二願，要就自行，兼明化他；中間一願，
X19n0353_p0938b03║因明化他，并顯自行，即與上十大受同。
X19n0353_p0938b04║【疏】第三，如來述成，可見。
X19n0353_p0938b05║爾時，世尊即記勝鬘三大誓願：如一切色悉入空界，
X19n0353_p0938b06║如是菩薩恒沙諸願，皆悉入此三大願中，此三願者
X19n0353_p0938b07║真實廣大。
X19n0353_p0938b08║【疏】而此三願，並是住前之願，而言攝受諸願者，此
X19n0353_p0938b09║但取住前諸願，非兼八地以上願也。
X19n0353_p0938b10║【鈔】疏取住前諸願者，瓔珞上卷釋十住前十信心。
X19n0353_p0938b11║信心有十，故修行百法明門，常發無量有行、無行
X19n0353_p0938b12║大願，得入習種姓中，廣行一切願。經文廣十信心
X19n0353_p0938b13║者：信、進、念、定、慧、戒、迴向、護法、捨、願。習種姓，謂十信
X19n0353_p0938b14║是一賢位。經恒沙諸願皆悉入此三大願中者，
X19n0353_p0938b15║瓔珞云：我因果願悉已具足，一切願行攝在其中。
X19n0353_p0938b16║今於諸佛前受大願，願今已滿修進餘行。一切菩
X19n0353_p0938b17║薩若入是願，無不得入薩婆若海。彼在住上，義通
X19n0353_p0938b18║住前。已上三章自分行訖。
X19n0353_p0938b19║【疏】從爾時，勝鬘白佛言以下，明乘體中，第二、舉二
X19n0353_p0938b20║章，明他分行。二章即自為二：第一、攝受正法章，明
X19n0353_p0938b21║萬善出生義，言八地以上，一念心中，能生五乘諸
X19n0353_p0938b22║善；第二、入一乘章，收入一義，言總取能生八地之
X19n0353_p0938b23║行，所生五乘諸善，皆入一乘。
X19n0353_p0938b24║【鈔】第四、攝受正法章。言萬善出生義等者，此乃
X19n0353_p0938c01║辨兩章之同異。攝受章，八地已上一念心中攝諸
X19n0353_p0938c02║願行以得名，此心能出生五乘因果，故名為能生
X19n0353_p0938c03║也。一乘章，總収能所皆入一乘也。
X19n0353_p0938c04║【疏】一往釋攝受正法，能攝萬行之心，為攝受所修
X19n0353_p0938c05║之善。當理非邪，故言正；為物軌則，故言法。而釋此
X19n0353_p0938c06║攝受正法，種種不同。
X19n0353_p0938c07║【鈔】一往釋攝受正法下，釋名體寬狹。先釋名。從一
X19n0353_p0938c08║往至為攝受，釋攝受二字。所修之善，釋法字。當理
X19n0353_p0938c09║非邪，故釋正字。
X19n0353_p0938c10║【疏】或云：夫善皆能攝生眾生諸行，故自凡至聖，皆
X19n0353_p0938c11║取以為攝受正法。
X19n0353_p0938c12║【鈔】從攝生眾生已下，釋體寬狹。攝生眾生諸行故
X19n0353_p0938c13║等，言攝受正法，能攝諸行，故從初信乃至妙覺之
X19n0353_p0938c14║善皆取。
X19n0353_p0938c15║【疏】或云：外凡之善，皆以相心而作，故不得為攝受
X19n0353_p0938c16║正法，但內凡以上可取。
X19n0353_p0938c17║【鈔】或云下，除十信外凡，從十住內凡已上，皆取。
X19n0353_p0938c18║【疏】或云：內凡猶未得真解，故亦未足取。但初地以
X19n0353_p0938c19║上，正是真觀，故從此可取。而今所須者，八地以上，
X19n0353_p0938c20║一念之中，備修萬行之心，為攝受所修之行，當理
X19n0353_p0938c21║非邪，故言正；為物軌則，故言法。初地以上，七地以
X19n0353_p0938c22║還之行，實是真無漏，故亦應言正；為物軌則，故亦
X19n0353_p0938c23║可稱法。然但一念之中，不能備修萬行，亦未並觀，
X19n0353_p0938c24║故猶不得攝受之名，且臨文自證。若盡并取七地
X19n0353_p0939a01║以下以為攝受正法者，那得言菩薩所有恒沙諸
X19n0353_p0939a02║願，一切皆入一大願中，所謂攝受正法？所言自分、
X19n0353_p0939a03║他分，以此為辨也。就中，初開為二：第一、從初訖有
X19n0353_p0939a04║大功德，有大利益，明願攝；第二、從勝鬘白佛言，我
X19n0353_p0939a05║當承佛神力竟章，明行攝受。
X19n0353_p0939a06║【鈔】或內凡已下，從初地已上皆取。如上三師，自是
X19n0353_p0939a07║一途。今家自取八地已上願攝受者，華嚴云：八地
X19n0353_p0939a08║菩薩，十波羅蜜中，願波羅蜜增上。
X19n0353_p0939a09║【疏】私釋少異。此章正以出生義為宗，但物聞上三
X19n0353_p0939a10║願，便謂願極於此。故一往從初訖有大利益，先明
X19n0353_p0939a11║七地以下恒沙諸願，皆入八地以上一念願中。若
X19n0353_p0939a12║論其至極，正在於此。第二、從勝鬘白佛：我當承佛
X19n0353_p0939a13║以下，正明出生義。第一、明願攝中亦有二：第一、正
X19n0353_p0939a14║明願攝；第二、明如來讚成就。第一、正明願攝中即
X19n0353_p0939a15║有三：第一、明勝鬘受命。
X19n0353_p0939a16║【鈔】私釋：已上疏主義判，非即用此為正科文。言出
X19n0353_p0939a17║生為宗者，此一意明攝受正法菩薩能出生五乘
X19n0353_p0939a18║義，此為章中之宗要也。
X19n0353_p0939a19║爾時，勝鬘白佛言：我今當復承佛威神，說調伏大願
X19n0353_p0939a20║真實無異。
X19n0353_p0939a21║【疏】承佛威神者，外形端肅曰威，內心難測曰神。而
X19n0353_p0939a22║今承者，直是如來許已有說，恣其所辨，非謂異術
X19n0353_p0939a23║相加木石，使能言之。前三章不求承威，但從此章
X19n0353_p0939a24║乃請承威，則所謂自分、他分亦可證。調伏大願者，
X19n0353_p0939b01║心恒附理為調伏，無德不期為大願。真實無異者，
X19n0353_p0939b02║言與佛昔願無異也，又云如佛所說無異。
X19n0353_p0939b03║【鈔】如來許已有說者，金剛論云：於菩薩身，佛與功
X19n0353_p0939b04║德智慧之力，故名加也。言自分他分亦可證者，
X19n0353_p0939b05║七地已還是自分行不假承威，八地他分非自能
X19n0353_p0939b06║述必假威神，葢從迹以判也。大願者，八地已上願
X19n0353_p0939b07║必順理，故云心恒附理。三德四義及恒沙萬德為
X19n0353_p0939b08║無德不期，廣則恒沙萬德，略則三德四義，攝一功
X19n0353_p0939b09║德盡也。
X19n0353_p0939b10║【疏】第二、明佛許說。
X19n0353_p0939b11║佛告勝鬘：恣聽汝說。
X19n0353_p0939b12║【疏】許聽可見。
X19n0353_p0939b13║【鈔】許聽者，聽（地丁反）提也（亦他定反）。
X19n0353_p0939b14║【疏】第三、從勝鬘白佛以下，正明願攝。
X19n0353_p0939b15║勝鬘白佛言：菩薩所有恒沙諸願，一切皆入一大願
X19n0353_p0939b16║中，所謂攝受正法，攝受正法者真為大願。
X19n0353_p0939b17║【疏】第三、正明願。攝恒沙諸願，皆入一大願中者，一
X19n0353_p0939b18║願，謂八地以上一念心中願。言七地以下恒沙諸
X19n0353_p0939b19║願，皆入八地以上一念願中，故云皆入一大願中。
X19n0353_p0939b20║所謂攝受正法者，出一願體與萬行正法，即是八
X19n0353_p0939b21║地以上一念上用，故云攝受正法，真為大願也。
X19n0353_p0939b22║【鈔】八地已上，一念上用者，自行、化他之用，悉有一
X19n0353_p0939b23║念。如引華嚴經，經文云：此菩薩十波羅蜜中，願波
X19n0353_p0939b24║羅蜜增上，餘波羅蜜非不修行，隨力隨分。
X19n0353_p0939c01║【疏】從佛讚勝鬘以下，明願攝中，第二、如來讚成就
X19n0353_p0939c02║中，亦有五：第一、讚其現德。
X19n0353_p0939c03║佛讚勝鬘：善哉！善哉！智慧方便甚深微妙。
X19n0353_p0939c04║【鈔】疏：讚其現德者。無名云：智以照空，權以入有。能
X19n0353_p0939c05║體空說有者，可曰甚深微妙也。
X19n0353_p0939c06║【疏】第二，從汝已長夜以下，歎其往因。
X19n0353_p0939c07║汝已長夜植諸善本，來世眾生久種善根者，乃能解
X19n0353_p0939c08║汝所說。
X19n0353_p0939c09║【鈔】長夜等者，於無明夜種諸善本，智慧為諸善之
X19n0353_p0939c10║本也，故經云大智本行也。
X19n0353_p0939c11║【疏】第三、從汝之所說以下，歎其所說與諸佛同。
X19n0353_p0939c12║汝之所說攝受正法，皆是過去、未來、現在諸佛已說、
X19n0353_p0939c13║今說、當說。
X19n0353_p0939c14║【鈔】三、歎同諸佛者。無名云：三世諸佛雖殊，而其道
X19n0353_p0939c15║不二。不二之道，汝能一之，得一者豈遠乎哉？道無
X19n0353_p0939c16║二宗，其能得異乎？自以為證。
X19n0353_p0939c17║【疏】第四、從我今得無上菩提以下，嘆說與釋迦同。
X19n0353_p0939c18║我今得無上菩提，亦常說此攝受正法。
X19n0353_p0939c19║【疏】然釋迦即入諸佛，但是一化之主，故更別舉。
X19n0353_p0939c20║第五、從如是我說以下，歎攝受正法所有功德。
X19n0353_p0939c21║如是我說攝受正法所有功德不得邊際，如來智慧
X19n0353_p0939c22║辯才亦無邊際。何以故？是攝受正法有大功德、有大
X19n0353_p0939c23║利益。
X19n0353_p0939c24║【疏】不得邊際者，只是攝受正法，理深幽遠，說不可
X19n0353_p0940a01║盡，故云不得邊際。如來智慧辯才亦無邊際者，釋
X19n0353_p0940a02║疑。若攝受功德不得邊際者，亦應無能解此理者，
X19n0353_p0940a03║誰以此理為說眾生耶？故釋曰：佛智從無邊理而
X19n0353_p0940a04║生，故佛智亦無邊際。今以無邊際之智，還照無邊
X19n0353_p0940a05║際之理，為佛何難？所以稱為一切種智。從何以故
X19n0353_p0940a06║以下，仍釋佛智無邊際，標疑。云何以如來慧智亦
X19n0353_p0940a07║無邊際耶？釋曰：此攝受正法之理，有大功德利益，
X19n0353_p0940a08║故所生佛智亦無邊際也。亦釋何以攝受所有功
X19n0353_p0940a09║德無邊際者，此攝受正法，上能感種智，下能化眾
X19n0353_p0940a10║生，如是功德利益，說不可盡，故不得邊際也。
X19n0353_p0940a11║【鈔】智慧、辯才等者，辯有四種：一、義無礙辯；二、法無
X19n0353_p0940a12║礙辯；三、辭無礙辯；四、樂無礙辯。此四通名無礙辯
X19n0353_p0940a13║者，如來於此四法，智慧捷疾分別，了了通達無滯
X19n0353_p0940a14║故，通名無礙智也。一、義無礙智者，知諸法義，了了
X19n0353_p0940a15║通達無滯故，又能知一切義皆入實相故。二、法無
X19n0353_p0940a16║礙智者，法名一切義名字，為知義故，悉通達諸法
X19n0353_p0940a17║名字，分別無滯。又能以是法無礙智，分別三乘而
X19n0353_p0940a18║不壞法性，於所說語言中無有滯礙也。三、辭無礙
X19n0353_p0940a19║智者，以語言說名字義，種種莊嚴言語，隨其所應，
X19n0353_p0940a20║能令解了。所謂一切眾生殊方異語，若一語，若二
X19n0353_p0940a21║語，略男女等語，過去、未來、現在語，如此等語言，能
X19n0353_p0940a22║令各各得解辯無礙，一切聞者悉解其言說也。四、
X19n0353_p0940a23║樂說無礙智者，於一字中能說一切字，一語中說
X19n0353_p0940a24║一切語，一法中說一切法，於是所說法皆是真實，
X19n0353_p0940b01║皆隨可度者有所利益。所謂十二部經，八萬四千
X19n0353_p0940b02║法藏，隨一切眾生根性樂聞，善赴機緣，言方無滯，
X19n0353_p0940b03║聞者無厭。乃至無量劫，說為佛何難者，用智照理，
X19n0353_p0940b04║得成為佛，雖無邊際，說何難無差機之過。已上並
X19n0353_p0940b05║是經論誠文。
X19n0353_p0940b06║【疏】從我當承佛神力以下，第二、明攝行。私云：正明
X19n0353_p0940b07║出生義，又開為二：第一、正明行攝；第二、從爾時，世
X19n0353_p0940b08║尊於勝鬘所說以下竟章，亦明如來讚成就。第一、
X19n0353_p0940b09║正明行攝，又分為三：第一、先出行攝之體，亦可能
X19n0353_p0940b10║生之體；第二、從譬如劫初成時以下，正明出生義；
X19n0353_p0940b11║第三、從世尊攝受正法，攝受正法者以下，明相即
X19n0353_p0940b12║以釋物疑。第一中亦有三：第一、受命
X19n0353_p0940b13║勝鬘白佛：我當承佛神力，更復演說攝受正法廣大
X19n0353_p0940b14║之義。
X19n0353_p0940b15║【疏】第二，許聽。
X19n0353_p0940b16║佛言：便說。
X19n0353_p0940b17║【疏】第三、從白佛以下，正出行體，皆可見。
X19n0353_p0940b18║勝鬘白佛言：攝受正法廣大義者，則是無量得一切
X19n0353_p0940b19║佛法攝八萬四千法門。
X19n0353_p0940b20║【疏】廣大義者，謂行體也。一云牒前句。從則是無量
X19n0353_p0940b21║以下，皆釋廣大八萬四千法門。餘疏有記，而今不
X19n0353_p0940b22║記。
X19n0353_p0940b23║【鈔】八萬四千法門者，結八地三行之體，不出八萬
X19n0353_p0940b24║四千法門。大小乘經論所出不同，今存一釋。賢劫
X19n0353_p0940c01║經云：佛初發心至分舍利，凡有三百五十度門，一
X19n0353_p0940c02║一皆有六度，合二千一百；又對四分，合八千四百；
X19n0353_p0940c03║一變為十，合八萬四千。彼經文相稍隱，古來皆用
X19n0353_p0940c04║以為准的。然諸經所出雖多，不出四諦。八萬四千
X19n0353_p0940c05║法藏即苦諦；塵勞門即集諦；對治門、三三昧門、諸
X19n0353_p0940c06║陀羅尼門，此三合為道諦；諸波羅蜜門即滅諦。大
X19n0353_p0940c07║論：問：三昧與陀羅尼何別？答：陀羅尼慧性，三昧定
X19n0353_p0940c08║性，故將此二合為道諦，但是對治之義。
X19n0353_p0940c09║【疏】就第二、明其出生義，凡有四譬，分為二：第一、初
X19n0353_p0940c10║二譬，明法能出生；第二、後二譬，明人能出生。所以
X19n0353_p0940c11║知者，前二譬直言攝受正法而不見善男女，後二
X19n0353_p0940c12║譬即合中皆言善男女。就第一、明法能出生中，二
X19n0353_p0940c13║譬自分為二：第一、雲興譬。
X19n0353_p0940c14║譬如劫初成時，普興大雲，雨眾色雨及種種寶；如是
X19n0353_p0940c15║攝受正法，雨無量福報及無量善根之雨。
X19n0353_p0940c16║【疏】明其蔭覆之義，言八地以上攝受正法，能蔭覆
X19n0353_p0940c17║眾生貧人。亦第二、有大水譬，明其洗蕩之用，言八
X19n0353_p0940c18║地以上攝受正法，亦能洗蕩眾生垢累。就第一、雲
X19n0353_p0940c19║譬，即開合為二。譬中即有四句：初句譬如劫初成
X19n0353_p0940c20║時，譬八地以上真身初建；第二句普興大雲，譬應
X19n0353_p0940c21║身說法。此二句皆為能生攝受作譬。第三句雨眾
X19n0353_p0940c22║色雨，譬能生五乘因；第四句及種種寶，亦譬能生
X19n0353_p0940c23║五乘果。此二句皆為所生五乘作譬。第二、合譬，有
X19n0353_p0940c24║三句：初句如是攝受正法，併合上能生中劫成雲
X19n0353_p0941a01║興二譬，言八地以上真身初建，垂應化物，則義同
X19n0353_p0941a02║劫成雲興。第二句雨無量福報，退合上所生中及
X19n0353_p0941a03║種種寶，言八地以上攝受能生五乘果，即義同雨
X19n0353_p0941a04║種種寶。第三句及無量善根之雨，超合上所生中
X19n0353_p0941a05║雨眾色雨，言能生五乘因，即義同雨眾色雨。
X19n0353_p0941a06║【鈔】蔭覆眾生貧人等者，眾生乏五乘之法財，蘊五
X19n0353_p0941a07║住之惑垢也。真身初建，應身說法者，瓔珞云：從
X19n0353_p0941a08║初地至佛地，有二種法身：一、極果法身；二、應化法
X19n0353_p0941a09║身。於第一義諦法流水中，從實性生智，故實智為
X19n0353_p0941a10║法身。法名自體，集義為身。一切眾生善根，感此實
X19n0353_p0941a11║智法身，故法身能現應無量法身，所謂一切世界
X19n0353_p0941a12║國土身、一切眾生身、一切佛菩薩身，皆悉能現。不
X19n0353_p0941a13║可思議國土亦然。應身說法相，具如釋迦一化所
X19n0353_p0941a14║演半滿之教無異也。
X19n0353_p0941a15║【疏】就第二，大水譬開為三：第一、開比。
X19n0353_p0941a16║世尊！又如劫初成時，有大水聚，出生三千大千界藏，
X19n0353_p0941a17║及四百億種種類洲。
X19n0353_p0941a18║【疏】比中亦有四句：初句又如劫成時，亦比八地以
X19n0353_p0941a19║上真身初建；第二句有大水聚，亦比應身說法，此
X19n0353_p0941a20║二句亦皆為能生攝受作比；第三句出生三千大
X19n0353_p0941a21║千界藏者，比能生菩薩大乘；第四句及四百億種
X19n0353_p0941a22║種類州，比能生四乘。第二，合比。
X19n0353_p0941a23║如是攝受正法，出生大乘無量界藏，一切菩薩神通
X19n0353_p0941a24║之力，一切世間安穩快樂，一切世間如意自在，及出
X19n0353_p0941b01║世間安樂。
X19n0353_p0941b02║【疏】第二、合比，即有五句：初句，如是攝受正法，亦併
X19n0353_p0941b03║合上能生中劫成大水；二、比，言八地真身初建，垂
X19n0353_p0941b04║應說法，即義同劫成，有大水聚也；第二句，出生大
X19n0353_p0941b05║乘無量界藏，一切菩薩神通之力者，合上所生中
X19n0353_p0941b06║出生三千大千界藏；第三句，一切世間安穩快樂，
X19n0353_p0941b07║舉人乘，合上四百中一百州；第四句，一切世間如
X19n0353_p0941b08║意自在，舉天乘，合上四百中二百州；第五句，及出
X19n0353_p0941b09║世間安樂，舉二乘，共合上四百中三、四百州。明二
X19n0353_p0941b10║乘同出三界，故共合也。第三，雙結開合。
X19n0353_p0941b11║劫成，乃至天人本所未得，皆於中出。
X19n0353_p0941b12║【疏】劫成乃至天人本所未得，皆於中出者，第三，雙
X19n0353_p0941b13║結開合。劫成取開比之初，天人本所未得，取合比
X19n0353_p0941b14║之末。出世間安樂，是天人本所未得，比取其初，合
X19n0353_p0941b15║取其末，中間為略，故云乃至。皆於中出者，雙結大
X19n0353_p0941b16║千界藏及四百億類州，皆從劫中而出，亦天人本
X19n0353_p0941b17║所未得，皆從攝受而生也。此二比有三可辨：一、為
X19n0353_p0941b18║本作比，即二比皆云劫初成時，故文意皆同；二、為
X19n0353_p0941b19║迹作比，前比普興大雲，後比有大水聚，故意一文
X19n0353_p0941b20║異；三、為所生作比，前比合人而辨因果，後比辨人
X19n0353_p0941b21║而合因果，故文意皆異。然亦無大意，但聖人說法，
X19n0353_p0941b22║互舉而明也。
X19n0353_p0941b23║【鈔】有三可辨者，雲興大水。二比之中，皆有劫成，並
X19n0353_p0941b24║喻八地已上真身之本，此即文同，其意亦同。二比
X19n0353_p0941c01║之中，皆有垂應之迹，此即文異而意同。文異者，即
X19n0353_p0941c02║普興大雲，有大水聚也。二比之中，前比但言雨眾
X19n0353_p0941c03║色雨是因，及種種寶是果，而不明人人合在因果
X19n0353_p0941c04║之中；後比但言菩薩神通及安隱等，而不明因果，
X19n0353_p0941c05║因果合在人中，故文意皆異。互舉而明者，言初本
X19n0353_p0941c06║中，一切菩薩真身之本皆同，故文意皆同以顯之。
X19n0353_p0941c07║一切菩薩從本垂迹雖同，而化迹各異，故意同文
X19n0353_p0941c08║異。以第三所生中，前比但出法，後比但出人者，互
X19n0353_p0941c09║舉而明也。何者？八地真身初建，垂應說法，不出五
X19n0353_p0941c10║乘因果。或舉法以顯人，故如前比；或舉人顯法，即
X19n0353_p0941c11║如後比。一代教門，此即極多，溢敷經論表之。所化
X19n0353_p0941c12║五乘，或開因果而顯人不同，或開於人而顯因果
X19n0353_p0941c13║有異，故云互舉而明也。然亦不出從真起應，說五
X19n0353_p0941c14║乘法，化五乘人，說因說果，或離或合，即収一化人
X19n0353_p0941c15║之興法，能化所化，聲無不盡，即是菩薩一念無功
X19n0353_p0941c16║用行中，攝受一切諸行等法，故云行攝也。
X19n0353_p0941c17║【疏】從又如大地以下，明出生中，第二、明人能出成
X19n0353_p0941c18║就中，亦有二比，自為二：第一、名重擔比，明八地以
X19n0353_p0941c19║上大士荷負眾生之義；第二、名寶藏比，明八地以
X19n0353_p0941c20║上大士為眾生蘊藏之義。就第一、重擔比，即開、合
X19n0353_p0941c21║為二。就開、比即有二：第一、初二句，為八地以上能
X19n0353_p0941c22║負人作比。
X19n0353_p0941c23║【鈔】荷負眾生之義者，菩薩垂形九道，同事而攝，故
X19n0353_p0941c24║經云：而生五道，以現其身，為大醫王，善療眾病。蘊
X19n0353_p0942a01║藏之義者，一念含藏五乘之法，故經云：集眾法寶，
X19n0353_p0942a02║如海導師。
X19n0353_p0942a03║又如大地，持四重擔。
X19n0353_p0942a04║【疏】第二、從何等為四以下，為所負法作比。
X19n0353_p0942a05║何等為四？一者、大海，二者、諸山，三者、草木，四者、眾生。
X19n0353_p0942a06║【疏】有四句：一、大海比菩薩，言廣抱眾生，即如大海
X19n0353_p0942a07║抱納無窮，故以為比；二、諸山比緣覺乘，言真高出，
X19n0353_p0942a08║亦如眾山之高，故以為喻；三、草木比聲聞乘，言其
X19n0353_p0942a09║頭數繁多如草木，故以為比；四、眾生共比人、天乘，
X19n0353_p0942a10║人、天乘但在生死中，如眾生處處受生，故以為況。
X19n0353_p0942a11║【鈔】緣覺出聲聞之上，故喻之以山，菩薩可不高耶？
X19n0353_p0942a12║菩薩垂形，六道和光，同塵利物，故喻之以海，廣抱。
X19n0353_p0942a13║【疏】第二、合比，分為三：第一、正合，第二、結合，第三、讚
X19n0353_p0942a14║歎能負人。就第一、正合中，亦有二：第一、合能負人
X19n0353_p0942a15║比。
X19n0353_p0942a16║如是攝受正法善男子、善女人建立大地，堪能荷負
X19n0353_p0942a17║四種重任踰彼大地。
X19n0353_p0942a18║【疏】踰彼大地者，地唯負形，不如大士兼負形神，教
X19n0353_p0942a19║令改惡修善，故云踰彼大地。
X19n0353_p0942a20║【鈔】經建立大地者，真應二身之地，以能生五乘故。
X19n0353_p0942a21║踰者（羊朱反），越也，度也。
X19n0353_p0942a22║【疏】第二，合所負法比。
X19n0353_p0942a23║何等為四？謂離善知識、無聞、非法眾生，以人、天善根
X19n0353_p0942a24║而成就之；求聲聞者，授聲聞乘；求緣覺者，授緣覺乘；
X19n0353_p0942b01║求大乘者，授以大乘。
X19n0353_p0942b02║【疏】第二，合所負法，唯倒合。先合眾生比，可見。從聲
X19n0353_p0942b03║聞以下，合上草木比；從緣覺以下，合上諸山比；從
X19n0353_p0942b04║大乘以下，合上大海比。言八地以上大士，能負五
X19n0353_p0942b05║乘眾生，則義同大地，負此四種也。第二、結合可
X19n0353_p0942b06║見。
X19n0353_p0942b07║是名攝受正法善男子、善女人建立大地，堪能荷負
X19n0353_p0942b08║四種重任。
X19n0353_p0942b09║【疏】從世尊以下，合中第三，讚歎能負人，亦可見。
X19n0353_p0942b10║世尊！如是攝受正法善男子、善女人，建立大地，堪能
X19n0353_p0942b11║荷負四種重任，普為眾生作不請之友，大悲安慰，哀
X19n0353_p0942b12║愍眾生，為世法母。
X19n0353_p0942b13║【疏】友是相救為義，然請而後救，即非真友，故云作
X19n0353_p0942b14║不請之友。菩薩化物，知慈母就嬰兒，故云為世法
X19n0353_p0942b15║母。
X19n0353_p0942b16║【鈔】不請友者，世以同志為友。菩薩四攝，有同事攝，
X19n0353_p0942b17║善巧同根緣，修五乘善，令得無漏果。故經云：我等
X19n0353_p0942b18║二人，亦共汝作。淨名云：眾人不請友而安者，未安
X19n0353_p0942b19║道諦，即令安道諦。即與今經大悲安慰全同。無名
X19n0353_p0942b20║云：大悲內興，救不待請，哀愍安慰，猶如慈母。舉此
X19n0353_p0942b21║結終，以明地德之厚戴也。
X19n0353_p0942b22║【疏】從又如大地有四種寶藏以下，第二、寶藏比，明
X19n0353_p0942b23║八地為眾生蘊藏之義，即開、合為二。開比中亦有
X19n0353_p0942b24║二：第一、正比。
X19n0353_p0942c01║又如大地有四種寶藏。何等為四？一者、無價，二者、上
X19n0353_p0942c02║價，三者、中價，四者、下價。
X19n0353_p0942c03║【疏】正比中亦有二：第一、初二句為能蘊藏作比，可
X19n0353_p0942c04║見；第二、為所蘊藏法作比，有四句：無價比菩薩乘，
X19n0353_p0942c05║上價比緣覺乘，中價比聲聞乘，下價比人天乘。
X19n0353_p0942c06║第二，結比。
X19n0353_p0942c07║是名大地四種寶藏。
X19n0353_p0942c08║【疏】是名有四種寶藏者，第二，結。就第二合比亦
X19n0353_p0942c09║有三：第一正合，第二讚歎，第三明。即正合中亦有
X19n0353_p0942c10║二：第一合能蘊藏比。
X19n0353_p0942c11║如是攝受正法善男子、善女人，建立大地，得眾生四
X19n0353_p0942c12║種最上大寶。
X19n0353_p0942c13║【疏】得眾生四種最大寶者，解有四種。第一解言：五
X19n0353_p0942c14║乘之善，義屬眾生，八地大士，備之在心，故言得眾
X19n0353_p0942c15║生寶。第二云：八地以上大士，得教化四種眾生之
X19n0353_p0942c16║寶，故云得眾生寶。第三云：攝受正法，由教化四種
X19n0353_p0942c17║眾生而得，故言得眾生寶。第四解：四種眾生善根，
X19n0353_p0942c18║並由八地菩薩為得，故云得眾生寶。而第一、第二
X19n0353_p0942c19║解，但言本末有異，大意似同。
X19n0353_p0942c20║【鈔】但言本末有異者，初備在心，即自行成以為本，
X19n0353_p0942c21║將此法化眾生以為末。合此二文，總成今家出生
X19n0353_p0942c22║義。
X19n0353_p0942c23║【疏】第三、第四解，但其處得上下各異，故語意皆不
X19n0353_p0942c24║同。
X19n0353_p0943a01║【鈔】但其處得等者，第三得之於下，第四得之於上。
X19n0353_p0943a02║【疏】且第四解，於文即便，但此未合所蘊藏。
X19n0353_p0943a03║【鈔】且第四解，於文即便者，文云：如是得大寶眾生，
X19n0353_p0943a04║皆由攝受正法善男女，得此奇特希有功德。此乃
X19n0353_p0943a05║讚歎能蘊藏人，不合所蘊藏。
X19n0353_p0943a06║【疏】然以後結文為推，亦所是也。
X19n0353_p0943a07║【鈔】然以結文為推者，即此章末結勸文云：是故勝
X19n0353_p0943a08║鬘！當以攝受正法，開示眾生，教化眾生，建立眾生
X19n0353_p0943a09║也。此文與初二師解同，是故今用並是能蘊藏。
X19n0353_p0943a10║【疏】第三解，好即好矣，但其取之甚遠也。
X19n0353_p0943a11║【鈔】取之甚遠者，由教化四種眾生，方成攝受正法
X19n0353_p0943a12║者，其義太遠矣。
X19n0353_p0943a13║【疏】第一、第二，隨念為用，而四種寶中，唯無價最上，
X19n0353_p0943a14║那得皆是最上者？以勝兼劣，故通稱最上。又云：餘
X19n0353_p0943a15║三始終會成上價，故通稱最上。
X19n0353_p0943a16║【鈔】餘三始終會成上價者，會始歸終，同成一乘，故
X19n0353_p0943a17║云通稱最上。
X19n0353_p0943a18║【疏】第二，合所蘊藏比。
X19n0353_p0943a19║何等為四？攝受正法善男子、善女人，無聞非法眾生，
X19n0353_p0943a20║以人天功德善根而授與之，求聲聞者授聲聞乘，求
X19n0353_p0943a21║緣覺者授緣覺乘，求大乘者授以大乘。
X19n0353_p0943a22║【疏】從何等為四以下，第二、合所蘊藏法；從無聞以
X19n0353_p0943a23║下，合上下價；從聲聞以下，合上中價；從緣覺以下，
X19n0353_p0943a24║合上上價；從大乘以下，合上無價。從如是以下，
X19n0353_p0943b01║合中第二歎。
X19n0353_p0943b02║如是得大寶眾生，皆由攝受正法善男子、善女人，得
X19n0353_p0943b03║此奇特希有功德。
X19n0353_p0943b04║【疏】從世尊以下，合中，第三、明即。
X19n0353_p0943b05║世尊！大寶藏者，即是攝受正法。
X19n0353_p0943b06║【疏】而前重擔譬但結而不明即，今此寶藏譬即而
X19n0353_p0943b07║不結者，前重擔譬即言以身為負，於事可難，而負
X19n0353_p0943b08║非他身故，即義可信，所以結而不明即也。寶藏譬
X19n0353_p0943b09║況言有寶故，即義難明，而非以身負故，於事可易，
X19n0353_p0943b10║所以即以不結。且前重擔譬既言踰彼大地，今此
X19n0353_p0943b11║寶藏譬直言得眾生寶，此亦同此意也。
X19n0353_p0943b12║【鈔】第三、相即者，世尊大寶藏等者，即喻八地已上
X19n0353_p0943b13║攝受正法也。而前重擔譬已下，明二比中即結
X19n0353_p0943b14║互有出沒。何者？前比立譬，自即於義易信，更不用
X19n0353_p0943b15║別出，即文言將身為負，於事實難，故結出也。後比
X19n0353_p0943b16║立譬，不即於義難明，所以別出，即文言不以身為
X19n0353_p0943b17║負，於事實易，故不用結也。雖有結即不同，而二譬
X19n0353_p0943b18║俱勝，理無優劣，故云此亦意同也。
X19n0353_p0943b19║【疏】從世尊！攝受正法，攝受正法者以下，正明行攝
X19n0353_p0943b20║中，第三、明相即以釋物疑。上正明出成中，前二比
X19n0353_p0943b21║明法能出成，後二比明人能出成。物謂人非法、法
X19n0353_p0943b22║非人，二體各異，故今致比亦不同。又因此廣生諸
X19n0353_p0943b23║疑，諸萬行正法異於攝受正法，攝受正法異於波
X19n0353_p0943b24║羅蜜，故舉此相即為釋也。就中開為二：第一、從初
X19n0353_p0943c01║訖攝受正法，即是波羅蜜，先明法法相即；第二、從
X19n0353_p0943c02║世尊！我今承佛威神，更說大義以下，明人法相即。
X19n0353_p0943c03║然疑本但在人法，此情即一往難遣，所以先明法
X19n0353_p0943c04║法相即，因令稍解，後明人法相即以遣之也。就第
X19n0353_p0943c05║一、法法相即中分為二：第一、萬行正法，即攝受之
X19n0353_p0943c06║心。
X19n0353_p0943c07║世尊！攝受正法、攝受正法者，無異正法、無異攝受正
X19n0353_p0943c08║法，正法即是攝受正法。
X19n0353_p0943c09║【鈔】雙明無異中，皆取上句來，無異下句。何者？且如
X19n0353_p0943c10║初釋無異正法一句者，即取上雙牒中下句來，故
X19n0353_p0943c11║云能攝之心無異所攝萬行正法也。次釋無異攝
X19n0353_p0943c12║受正法一句者，即取上無異正法句來，故云所攝
X19n0353_p0943c13║萬行正法無異能攝之心也。此勢下文屢有，此中
X19n0353_p0943c14║故委明之。
X19n0353_p0943c15║【疏】正法即是攝受正法者，明萬行正法即是攝受
X19n0353_p0943c16║之心。次應言攝受正法即是正法，經文闕也。言八
X19n0353_p0943c17║地以上，既是法身，故以萬行正法為心，以心為萬
X19n0353_p0943c18║行正法，心法一體，更無二相，故云萬行正法即是
X19n0353_p0943c19║心，心即萬行正法也。七地以下，非未法身，且不能
X19n0353_p0943c20║一念備修，故不得然。
X19n0353_p0943c21║【鈔】言七地以下，非未法身者，瓔珞云：佛子！初地一
X19n0353_p0943c22║念無相法身智，成就百萬阿僧祇功德，雙照二諦，
X19n0353_p0943c23║心心寂滅。法流水中，不可以凡夫心識思量二種
X19n0353_p0943c24║之法身，何況二地乃至妙覺地！
X19n0353_p0944a01║【疏】第二、明波羅蜜，即萬行法，分為三：第一、正明相
X19n0353_p0944a02║即。
X19n0353_p0944a03║世尊，無異波羅蜜，無異攝受正法，攝受正法即是波
X19n0353_p0944a04║羅蜜。
X19n0353_p0944a05║【疏】第二、從無異波羅蜜以下，明波羅蜜即萬行正
X19n0353_p0944a06║法。無異波羅蜜者，謂攝受正法，無異於波羅蜜也。
X19n0353_p0944a07║攝受正法即是波羅蜜者，明即文不足亦闕也。
X19n0353_p0944a08║第二、舉六度釋正法，即波羅蜜。
X19n0353_p0944a09║何以故？攝受正法善男子、善女人，應以施成就者，以
X19n0353_p0944a10║施成就乃至捨身支節，將護彼意而成就之，彼所成
X19n0353_p0944a11║就眾生建立正法，是名檀波羅蜜。應以戒成就者，以
X19n0353_p0944a12║守護六根、淨身口意業乃至正四威儀，將護彼意而
X19n0353_p0944a13║成就之，彼所成就眾生建立正法，是名尸羅波羅蜜。
X19n0353_p0944a14║應以忍成就者，若彼眾生罵詈毀辱、誹謗恐怖，以無
X19n0353_p0944a15║恚心、饒益心、第一忍力乃至顏色無變，將護彼意而
X19n0353_p0944a16║成就之，彼所成就眾生建立正法，是名羼提波羅蜜。
X19n0353_p0944a17║應以精進成就者，於彼眾生不起懈心、生大欲心、第
X19n0353_p0944a18║一精進乃至苦四威儀，將護彼意而成就之，彼所成
X19n0353_p0944a19║就眾生建立正法，是名毗棃耶波羅蜜。應以禪成就
X19n0353_p0944a20║者，於彼眾生以不亂心、不外向心、第一正念，乃至久
X19n0353_p0944a21║時所作、久時所說終不忘失，將護彼意而成就之，彼
X19n0353_p0944a22║所成就眾生建立正法，是名禪波羅蜜。應以智慧成
X19n0353_p0944a23║就者，彼諸眾生問一切義，以無畏心而為演說一切
X19n0353_p0944a24║論、一切工巧、究竟明處乃至種種工巧諸事，將護彼
X19n0353_p0944b01║意而成就之，彼所成就眾生建立正法，是名般若波
X19n0353_p0944b02║羅蜜。
X19n0353_p0944b03║【疏】第二、從何以故以下，舉六度法，釋正法即波羅
X19n0353_p0944b04║蜜義。標疑云：何以正法即是波羅蜜耶？正釋曰：八
X19n0353_p0944b05║地大士欲以隨機度物故，一念之中修此六度。而
X19n0353_p0944b06║此六度行，當理非邪故，即是正法；為物軌則故，即
X19n0353_p0944b07║是法；無相修行故，即是波羅蜜。故云即正法也。此
X19n0353_p0944b08║中六度，皆以此意為釋也。彼者，謂彼八地以上。
X19n0353_p0944b09║【鈔】八地大士欲以隨機度物等者，華嚴釋八地中，
X19n0353_p0944b10║此菩薩隨諸眾生身心信解種種差別，於彼佛國
X19n0353_p0944b11║會、眾會之中而現其身，所謂於沙門中示沙門形，
X19n0353_p0944b12║波羅門、剎利、毗舍、首陀、居士、四天王、三十三天乃
X19n0353_p0944b13║至阿迦尼吒天、聲聞、緣覺、菩薩、如來皆示其形。一
X19n0353_p0944b14║切國土亦復如是，放大智光，普滅眾生煩惱黑闇，
X19n0353_p0944b15║能善開闡智慧門故。
X19n0353_p0944b16║【疏】第三、從是故世尊以下，結即義。
X19n0353_p0944b17║是故，世尊！無異波羅蜜、無異攝受正法，攝受正法即
X19n0353_p0944b18║是波羅蜜。
X19n0353_p0944b19║【疏】從世尊！我今以下，明相即中，第二、明人法相即，
X19n0353_p0944b20║又分為三：第一、正明人法相即。
X19n0353_p0944b21║世尊！我今承佛威神更說大義。佛言：便說。勝鬘白佛：
X19n0353_p0944b22║攝受正法、攝受正法者，無異攝受正法、無異攝受正
X19n0353_p0944b23║法者，攝受正法善男子、善女人即是攝受正法。
X19n0353_p0944b24║【疏】攝受正法、攝受正法者，亦牒上句牒法，下句牒
X19n0353_p0944c01║人。無異攝受正法者，謂人無異於法；無異攝受正
X19n0353_p0944c02║法者，謂法無異於人。此二句雙明無異。次應明即，
X19n0353_p0944c03║文不足亦闕也。所以知此明人、法相即者，此則言
X19n0353_p0944c04║攝受正法善男、女故也。第二、從何以故以下，亦釋
X19n0353_p0944c05║相即義。
X19n0353_p0944c06║何以故？若攝受正法善男子、善女人，為攝受正法捨
X19n0353_p0944c07║三種分。
X19n0353_p0944c08║【疏】第二，釋相即義，標疑。云何以人即法耶？釋曰：八
X19n0353_p0944c09║地以上，人為攝受正法，捨三種分。此捨之心，即是
X19n0353_p0944c10║攝受正法之心。即以此心既成此行人，然即此攝
X19n0353_p0944c11║受正法之心，安得異於捨此三種分人？
X19n0353_p0944c12║【鈔】二、釋相即義中。即以此心既成此行人者，言以
X19n0353_p0944c13║此攝受正法之心，能成此捨三分人。故知正法之
X19n0353_p0944c14║心，即是捨三分人。無名云：能捨之主目人，所捨之
X19n0353_p0944c15║理曰法。故人即法也。為攝受正法而捨三分，可名
X19n0353_p0944c16║人也。第二、願開其端。此章成其義。
X19n0353_p0944c17║【疏】第三、從何等為三以下，出捨三分義。第三、出捨
X19n0353_p0944c18║三分義，因上焰明之也。
X19n0353_p0944c19║【鈔】因上焰明之者，因前將捨三分人，未釋相即義，
X19n0353_p0944c20║故今仍明三分義也。
X19n0353_p0944c21║【疏】又分為四：第一、正明三分義；第二、從世尊！如是
X19n0353_p0944c22║以下，讚嘆捨三分人；第三、從世尊！又善男子以下，
X19n0353_p0944c23║明捨三分時節；第四、從世尊！我見攝受正法以下，
X19n0353_p0944c24║引佛為證。就第一、正明捨三分中，即有二：第一、直
X19n0353_p0945a01║總舉三分。何等為三？謂身、命、財是。
X19n0353_p0945a02║何等為三？謂身、命、財。
X19n0353_p0945a03║【疏】第二、從捨身者以下，別出三分體。
X19n0353_p0945a04║善男子、善女人捨身者，生死後際等離老病死，得不
X19n0353_p0945a05║壞常住無有變易不可思議功德如來法身。捨命者，
X19n0353_p0945a06║生死後際等畢竟離老病死，得無邊常住不可思議
X19n0353_p0945a07║功德，通達一切甚深佛法。捨財者，生死後際等得不
X19n0353_p0945a08║共一切眾生無盡無減畢竟常住不可思議具足功
X19n0353_p0945a09║德，得一切眾生殊勝供養。
X19n0353_p0945a10║【疏】從捨身以下，別明捨身；從捨命以下，明捨命；從
X19n0353_p0945a11║捨財以下，明捨財。舊釋捨身謂自放為奴，捨命為
X19n0353_p0945a12║人取死。今云捨命、捨身，皆是死也，但建意異耳。若
X19n0353_p0945a13║如投身餓虎，本在捨身；若義士見色授命，意在捨
X19n0353_p0945a14║命。捨財，謂身外之物。後際等者，謂未來，未來則無
X19n0353_p0945a15║際，謂常捨明矣。又云金剛心為後際。離老病死者，
X19n0353_p0945a16║謂分段生死。無有變易者，謂變易生死也。此言得
X19n0353_p0945a17║者，謂令得眾生也。功德法財，非如世財，五家共有。
X19n0353_p0945a18║得一切眾生殊勝供養者，語少倒，應言得供養殊
X19n0353_p0945a19║勝一切眾生，或順文直釋得人天殊勝供養。
X19n0353_p0945a20║【鈔】若如投身餓虎等者，即是金光明第四薩埵王
X19n0353_p0945a21║子捨身緣。彼捨身品中，因菩提樹神問如來昔日
X19n0353_p0945a22║苦行之事，如來神力，大地震動，有七寶塔從地踊
X19n0353_p0945a23║出。佛禮塔訖，令阿難取舍利示此大眾。佛言：此舍
X19n0353_p0945a24║利者，是戒、定、慧，乃至無量波羅蜜之所薰修。爾時
X19n0353_p0945b01║世尊斷眾疑故，說舍利往昔因緣：過去世有王，名
X19n0353_p0945b02║摩訶羅陀，而有三子：一名摩訶波那羅，次名摩訶
X19n0353_p0945b03║提婆，小名摩訶薩埵。於是三子因遊園林，見有一
X19n0353_p0945b04║虎，新產七子，身體羸損，命將欲絕。其薩埵王子自
X19n0353_p0945b05║觀己身不淨，深生厭離，誓求無上涅槃，故於高山
X19n0353_p0945b06║王上投身虎前。其虎食噉，唯留餘骨等。佛告樹神：
X19n0353_p0945b07║爾時薩埵，今我身是。第一王子，彌勒是。第二王子，
X19n0353_p0945b08║調達是。虎者，瞿夷是。七子者，今五比丘，舍利弗及
X19n0353_p0945b09║目連是。光明施頭者，大方便佛報恩經第四云：昔
X19n0353_p0945b10║波羅柰國王名大光明，心惠一切，不違人意。小國
X19n0353_p0945b11║嫉之，雇婆羅門從其乞頭。王自思惟：從無始來，未
X19n0353_p0945b12║曾為法空度生死，勞我精神。今此身欲求菩提。王
X19n0353_p0945b13║言：大善！即者不與。違我本心，何當得成無上菩提？
X19n0353_p0945b14║王言：大善！即自以𩒐髮繫後園樹上，令婆羅門斷
X19n0353_p0945b15║頭將去。光明王者，即釋迦是。五家共有者：一、水，
X19n0353_p0945b16║二、火，三、怨家，四、責主，五、王難。
X19n0353_p0945b17║【疏】從世尊以下，第二、嘆捨三分人，可見也。
X19n0353_p0945b18║世尊！如是捨三分善男子、善女人攝受正法，常為一
X19n0353_p0945b19║切諸佛所記，一切眾生之所瞻仰。
X19n0353_p0945b20║【疏】從世尊！又善男子以下，第三、明捨三分時節。言
X19n0353_p0945b21║夫護法之功，在法將滅，滅而更興，護功乃顯也。就
X19n0353_p0945b22║中有二：第一、正明捨三分時節。
X19n0353_p0945b23║世尊！又善男子、善女人攝受正法者，法欲滅時，比丘、
X19n0353_p0945b24║比丘尼、優婆塞、優婆夷朋黨諍訟破壞離散，以不諂
X19n0353_p0945c01║曲、不欺誑、不幻偽，愛樂正法，攝受正法，入法朋中。
X19n0353_p0945c02║【疏】明要在法欲將滅時，必以正道心，乃可為也。
X19n0353_p0945c03║【鈔】必以正道心者，經文從以不諂曲已下並是。
X19n0353_p0945c04║【疏】第二、從入法朋者以下，明佛賜記得時，捨三分
X19n0353_p0945c05║人，皆可見也。
X19n0353_p0945c06║入法朋者，必為諸佛之所授記。
X19n0353_p0945c07║【疏】從世尊我見以下，出三分義中第四，引佛為證，
X19n0353_p0945c08║證言行虗也。
X19n0353_p0945c09║世尊！我見攝受正法。如是，大力！佛為實眼、實智，為法
X19n0353_p0945c10║根本，為通達法，為正法依，亦悉知見。
X19n0353_p0945c11║【鈔】引佛為證者，無名云：實眼則見，實智則知；為法
X19n0353_p0945c12║根本，則照其始；為通達法，則鑒其終；為正法依，人
X19n0353_p0945c13║所敬信。佛既知見，願垂顯證。
X19n0353_p0945c14║
X19n0353_p0945c15║勝鬘經疏義私鈔卷之二