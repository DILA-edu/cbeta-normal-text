X19n0353_p0945c16║
X19n0353_p0945c17║
X19n0353_p0945c18║
X19n0353_p0945c19║勝鬘經疏義私鈔卷之三
X19n0353_p0945c20║
X19n0353_p0945c21║【疏】從爾時，世尊於勝鬘以下章中，第二、如來讚成
X19n0353_p0945c22║就中亦有二：第一、讚成；第二、從是故以下，結勸就。
X19n0353_p0945c23║第一、讚成，又開為二：第一、直述。
X19n0353_p0945c24║爾時，世尊於勝鬘所說攝受正法大精進力，起隨喜
X19n0353_p0946a01║心。
X19n0353_p0946a02║【疏】攝受正法，謂八地以上萬行中之一行。第二、
X19n0353_p0946a03║別述。就中有三：第一、舉力士譬，明勝人天乘。
X19n0353_p0946a04║如是，勝鬘，如汝所說，攝受正法大精進力，如大力士
X19n0353_p0946a05║少觸身分生大苦痛。
X19n0353_p0946a06║【鈔】如大力士等者，如無力人為大力士，少觸身分，
X19n0353_p0946a07║生大苦痛。無名云：上來雖承旨而說，若不得如來
X19n0353_p0946a08║美述其事者，則未來世眾生信敬情薄。
X19n0353_p0946a09║如是，勝鬘，少攝受正法令魔苦惱，我不見餘一善法
X19n0353_p0946a10║令魔憂苦如少攝受正法。
X19n0353_p0946a11║【疏】第二、舉牛王譬，明過二乘。
X19n0353_p0946a12║又如牛王形色無比，勝一切牛；如是大乘少攝受正
X19n0353_p0946a13║法，勝於一切二乘善根，以廣大故。
X19n0353_p0946a14║【疏】第三、舉須彌山王譬，明勝七地以還大乘。
X19n0353_p0946a15║又如須彌山王，端嚴殊特勝於眾山；如是大乘捨身、
X19n0353_p0946a16║命、財，以攝取心攝受正法，勝不捨身、命、財初住大乘
X19n0353_p0946a17║一切善根，何況二乘！以廣大故。
X19n0353_p0946a18║【疏】三中，即有開、合，皆可見。以攝取心者，謂萬行之
X19n0353_p0946a19║心。七地以還，亦能捨身命，但形於八地以上，一念
X19n0353_p0946a20║備修，故云不捨。就第二結勸，亦有四：一廣勸。
X19n0353_p0946a21║是故，勝鬘！當以攝受正法開示眾生、教化眾生、建立
X19n0353_p0946a22║眾生。
X19n0353_p0946a23║【疏】開示眾生，謂人天乘，即對上力士比；教化眾生，
X19n0353_p0946a24║謂二乘，即對上牛王比；建立眾生，謂七地以還，即
X19n0353_p0946b01║對上須彌山比。此皆廣勸。
X19n0353_p0946b02║【鈔】開示眾生，謂人、天乘等。無名云：初名開示，中名
X19n0353_p0946b03║教化，後名建立也。既以三譬述成其義，復加三勸
X19n0353_p0946b04║令廣其道也。今疏意亦同之。前舉三喻述於勝鬘，
X19n0353_p0946b05║攝受正法勝五乘人，故今結勸亦對五乘人勸結
X19n0353_p0946b06║也。開示眾生對上大力士比者，開對上人、天乘未
X19n0353_p0946b07║開，教化對二乘自度，建立對上菩薩未如八地建
X19n0353_p0946b08║立真應，是故少攝受正法已勝於五乘人，必須開
X19n0353_p0946b09║示等也。
X19n0353_p0946b10║【疏】二、廣結。
X19n0353_p0946b11║如是勝鬘攝受正法，如是大利，如是大福，如是大果。
X19n0353_p0946b12║【疏】如是大利，結人、天乘；如是大福者，結二乘；如是
X19n0353_p0946b13║大果者，結七地以還大乘。亦對三譬為結，此名廣
X19n0353_p0946b14║結。
X19n0353_p0946b15║【鈔】廣結中，皆言結者，結謂結示也。人天開示即得
X19n0353_p0946b16║大利，二乘教化即得大福，七地建立即得大果，是
X19n0353_p0946b17║故皆由攝受正法。言廣略者，廣舉五乘，略言無量
X19n0353_p0946b18║無邊等。
X19n0353_p0946b19║【疏】三、略勸。
X19n0353_p0946b20║勝鬘！我於阿僧祇阿僧祇劫，說攝受正法功德義利
X19n0353_p0946b21║不得邊際。
X19n0353_p0946b22║【疏】四、略結。
X19n0353_p0946b23║是故，勝鬘！攝受正法有無量無邊功德。
X19n0353_p0946b24║【疏】從勝鬘我於以下，略勸；從是故以下，略結，可見
X19n0353_p0946c01║也。
X19n0353_p0946c02║【鈔】○第五，一乘章。無名云：此經弘旨，名義奇拔，皆
X19n0353_p0946c03║顯於此章。初立名超常韻，則不可以言求；義超眾
X19n0353_p0946c04║倫，則不可以意取。必要當豁其物習之懷，廢我以
X19n0353_p0946c05║存道者，然後可尋之於因緣耳。今釋此章，先義門
X19n0353_p0946c06║分別，次釋經文。義門分九：○一、明章意及略分文。
X19n0353_p0946c07║【疏】從佛告勝鬘：汝今更說以下，明他分行中，第二、
X19n0353_p0946c08║一乘章，明總収能生、攝受、所生五乘皆入一乘。就
X19n0353_p0946c09║中，初開為二：第一、正明皆入一乘；第二、明一體三
X19n0353_p0946c10║寶。一乘是一體三寶之因，一體三寶是一乘之果，
X19n0353_p0946c11║欲以果一體為況因一，故第二、舉一體三寶，明果
X19n0353_p0946c12║既是一，則因一明也。
X19n0353_p0946c13║【鈔】二、明對昔辨今。
X19n0353_p0946c14║【疏】且夫昔日梯橙三寶及五乘之別，同是方便之
X19n0353_p0946c15║說，非是實說。今則既會五乘入於一乘，同為常住
X19n0353_p0946c16║一果之因，故亦明昔日梯橙三寶非是究竟，唯今
X19n0353_p0946c17║日常住一體為歸依之極也。
X19n0353_p0946c18║【鈔】五乘之別，同是方便等者。此章明八地菩薩，收
X19n0353_p0946c19║前出生五乘，以歸一乘。出生是施權，收入是入實，
X19n0353_p0946c20║即與釋迦一化，先三後一不殊。故釋此章文，全用
X19n0353_p0946c21║一代化儀以釋，於中即有褒貶抑揚，大意不殊淨
X19n0353_p0946c22║名、大集。若爾，與法華何異？答：此今會者，言當得、當
X19n0353_p0946c23║覺也。華言現覺、現得，此經談其始終而現會也。○
X19n0353_p0946c24║三、釋名義。
X19n0353_p0947a01║【疏】一然是無二之稱，乘是運出為義。釋一義，義家
X19n0353_p0947a02║種種不同。一云：一則本無，但欲破三故，故云一也。
X19n0353_p0947a03║二云：一是果一義，乘是因名言。因中善品雖復種
X19n0353_p0947a04║種，終必歸於一果，故以果義一，名因謂之一也。三
X19n0353_p0947a05║云：一與乘皆是因名。因中善品雖復種種不同，而
X19n0353_p0947a06║其流義一故，故云一。第一解：好則好矣，但疑十方
X19n0353_p0947a07║淨土無三乘之別，亦應不說一乘之道，而十方淨
X19n0353_p0947a08║土皆說一乘。若爾，那得言但欲破三故一也？但第
X19n0353_p0947a09║二與第三釋，皆可為用。然今義家多就因一為釋。
X19n0353_p0947a10║【鈔】三、釋名義中。第二師以終名始，第三師一自在
X19n0353_p0947a11║因，如四瀆之水，雖末至海而趣。而趣流義一，言萬
X19n0353_p0947a12║善趣法之義是一也。○四辨大小
X19n0353_p0947a13║【疏】仍辨大小者。不求自度，濟物為先，等流佛果，稱
X19n0353_p0947a14║為大乘；化物為患，但求自度，臧彼無實，名曰小乘。
X19n0353_p0947a15║【鈔】與物同趣佛果，故曰等流化城。權設名臧，彼無
X19n0353_p0947a16║實。○五辨一大同異。
X19n0353_p0947a17║【疏】大乘、一乘，大意雖復同，所以少異。大乘猶是三
X19n0353_p0947a18║中之別名，一乘則無三、二之稱。波若、維摩雖名大
X19n0353_p0947a19║教，而不名一乘，是其所以也。為例一乘釋大，亦應
X19n0353_p0947a20║有二果義。一家云：大是果名，為言佛果為大因。一
X19n0353_p0947a21║家云：亦是因名，言菩薩不求自度，與物等流，即運
X19n0353_p0947a22║心廣大，故云大也。
X19n0353_p0947a23║【鈔】五、辨一大同異中，先立同異。釋中，先釋異；次為
X19n0353_p0947a24║例下，釋同。大乘下，先釋異中，波若、淨名通有三乘，
X19n0353_p0947b01║得道故也。大品中，若得聲聞、緣覺、菩薩乘，皆云當
X19n0353_p0947b02║學波若波羅蜜。淨名中，佛以足指按地，乃至一切
X19n0353_p0947b03║大眾自見坐寶蓮華。當佛現此國土嚴淨之時，五
X19n0353_p0947b04║百長者子得無生忍；八萬四千人發菩提心，佛攝
X19n0353_p0947b05║神足，於是世界還復如故，求聲聞乘；三萬二千天
X19n0353_p0947b06║及人，知有為法皆悉無常，遠塵離垢，得法眼淨；八
X19n0353_p0947b07║千比丘不受諸法，漏盡意解。如斯之例，悉是兼三
X19n0353_p0947b08║之說，但大非一。如法華經云：十方世界中，唯有一
X19n0353_p0947b09║乘法，無二亦無三，唯一佛乘及。此經會五乘歸一
X19n0353_p0947b10║乘，即唯一非大。若例一以釋大，此大是一家之大。
X19n0353_p0947b11║仍例為二釋：先明果一家之大，次明因一家之大，
X19n0353_p0947b12║可見。○六辨體。
X19n0353_p0947b13║【疏】若論乘體，善有二種：一、報善，二、習善。報善雖有
X19n0353_p0947b14║脫重令輕之能，但匿金剛以還，不致於佛果故。只
X19n0353_p0947b15║是緣由，不為正體，故今但以習善為體。又解與善，
X19n0353_p0947b16║解是乘之本，善是乘之末。今就末為乘，不以本為
X19n0353_p0947b17║乘。何則？道有通不通，若以解為乘，則乘名不廣。善
X19n0353_p0947b18║即乃至一稱南無，無非是善，故乘名即廣，所以只
X19n0353_p0947b19║就末為乘體。又凡夫向三有善，亦不為乘體。何即？
X19n0353_p0947b20║又乘是為出生死期，作常住果。
X19n0353_p0947b21║【鈔】辨乘體中，先定體。言報習二善等者，報善謂
X19n0353_p0947b22║果報之善。脫重等者，脫四趣重得天人報，脫六道
X19n0353_p0947b23║重得二乘報，脫二乘菩薩重，乃至等覺脫下地報，
X19n0353_p0947b24║若至佛地即無出報，故云三賢十聖有果報。唯佛
X19n0353_p0947c01║一人居法性土，以身同遮那無變易報，故所居以
X19n0353_p0947c02║法性為土，能所體一故也，故云不致佛果也。但是
X19n0353_p0947c03║緣助令至後位，終不為正體耳。又解是乘之本等
X19n0353_p0947c04║者，習善之中有所習之善，有能解知是善之心，先
X19n0353_p0947c05║有解知是善方可習善，故解本而善末。今取末者，
X19n0353_p0947c06║言凡是善悉可為乘之體也。以體通故不取解者，
X19n0353_p0947c07║有人修善未必解知，故不取也，以解心不通故也。
X19n0353_p0947c08║如乃至童子戲聚沙為佛塔等，未必知是善，雖無
X19n0353_p0947c09║知心其善不無，皆堪為體也。如此之例並可准知，
X19n0353_p0947c10║是故文中舉一稱南無，即是此意。
X19n0353_p0947c11║【疏】凡夫向三有善，但期三界之內，不指常住，故亦
X19n0353_p0947c12║不為乘體。
X19n0353_p0947c13║【鈔】次凡夫向三有善下，明所期。善即不殊，前由所
X19n0353_p0947c14║期近故，故亦不為乘體。
X19n0353_p0947c15║【疏】若論收會，會三善，廢三教，破三執。又云：善即今
X19n0353_p0947c16║昔雖殊，即是一善，理無可會。但教則立名義各異，
X19n0353_p0947c17║故會之入一。所以文則言正法住，正法滅，為大乘
X19n0353_p0947c18║故說。三執如前。
X19n0353_p0947c19║【鈔】三、若論收會下，會收。言三善者，人天為一善，二
X19n0353_p0947c20║乘為一善，七地大乘為一善。三教三執，准此可知。
X19n0353_p0947c21║說三執如前者，如前攝受章中明所蘊藏文，五乘
X19n0353_p0947c22║之人不出三執，隨執授教也。○七廣分章
X19n0353_p0947c23║【疏】就第一、正明一乘中，又分為三：第一、從初訖出
X19n0353_p0947c24║世間善法，總會五乘；第二、從如世尊說六處以下，
X19n0353_p0948a01║別會二乘因；第三、從世尊、阿羅漢、辟支佛有怖畏
X19n0353_p0948a02║以下，即會二乘果。
X19n0353_p0948a03║【鈔】七、廣分章，可見。○八、明別會二乘意。
X19n0353_p0948a04║【疏】前攝受正法章，但取能生之心以為攝受正法，
X19n0353_p0948a05║不取所生五乘之行，即取義未盡。今此章盡取能
X19n0353_p0948a06║生所生，皆入一乘，故先有總會也。人天未有別求，
X19n0353_p0948a07║亦未定大小之名，則因總會，理自可足。七地以還，
X19n0353_p0948a08║本來求佛，自為大乘，無應重會。但二乘為物所信，
X19n0353_p0948a09║莫不謂有別因果，所以慇懃重會也。
X19n0353_p0948a10║【鈔】八、明別會二乘中，言但取能生之心等者，前何
X19n0353_p0948a11║以名為攝受正法？以八地已上，一念攝受一切法，
X19n0353_p0948a12║為攝受此心，能生五乘之行，教化眾生，名為能生。
X19n0353_p0948a13║章中之意，只在能生之心有出生五乘之用，實未
X19n0353_p0948a14║會五乘歸入一乘。今章悉會能生心中三行，并所
X19n0353_p0948a15║生五乘入一乘，故與前章異也。人天未有別求
X19n0353_p0948a16║大乘故，是故未定大小之名，總會即足。七地本來
X19n0353_p0948a17║求妙覺果，但行在功行滿，入無功用，自成佛果，不
X19n0353_p0948a18║用重會。二乘是出家內眾，常隨於佛，人皆謂有別
X19n0353_p0948a19║因別果，異於人天及以菩薩，故須重會也。○九、釋
X19n0353_p0948a20║疑顯同。
X19n0353_p0948a21║【疏】然上攝受正法章，唯明八地以上攝受之義，故
X19n0353_p0948a22║所言他分，理自可證。而今此章盡取能生、攝受、所
X19n0353_p0948a23║生五乘，皆為一乘，即所言他分，何以為證？釋曰：解
X19n0353_p0948a24║文雖爾，所名他分，亦有所以。何則？就實為論，定位
X19n0353_p0948b01║以上，已信一乘之義，況乎七地？然就教為談，初地
X19n0353_p0948b02║以上，七地以還，斷結觀境，與二乘齊，故於一乘義，
X19n0353_p0948b03║猶未明了。若論明達，唯在八地以上，所以此章亦
X19n0353_p0948b04║云明他分行也。
X19n0353_p0948b05║【鈔】九、釋疑中。言而今此章盡取等者，此設難也。難
X19n0353_p0948b06║云：五乘之中，七地已下是自分行，何以俱名他分
X19n0353_p0948b07║行耶？釋曰：現文雖爾，當尋文內之意。何者？就實機
X19n0353_p0948b08║實教而為論。初住菩薩名為定位，此時已信一切
X19n0353_p0948b09║諸法皆從一乘生，畢竟皆歸一乘義，況乎七地而
X19n0353_p0948b10║不信耶？但如來有教道權化之說，即七地次第心
X19n0353_p0948b11║中行十波羅蜜等，故於一乘猶未明了，入無功用
X19n0353_p0948b12║一心中行，方為明達，是故此章亦為他分行也。初
X19n0353_p0948b13║住了一乘主義，具在華嚴難初發心住文，云所有
X19n0353_p0948b14║慧身不由他悟，分身百分，成佛道，化眾生等，此乃
X19n0353_p0948b15║實教之說。言初地已上七地已還等者，瓔珞上
X19n0353_p0948b16║卷云：從初地至七地伏斷三界業果盡，八地已上
X19n0353_p0948b17║有無明習存。
X19n0353_p0948b18║【疏】就第一總會中，即有二：第一、佛命說。
X19n0353_p0948b19║佛告勝鬘：汝今更說一切諸佛所說攝受正法。
X19n0353_p0948b20║【疏】前攝受正法章，每發言勝鬘先請求說，今此章
X19n0353_p0948b21║佛自先命者，前章既是他分深行，不敢自宣，故命
X19n0353_p0948b22║而說也。上來其所說莫不契理，無所可疑，所以不
X19n0353_p0948b23║待其請，先命更說也。汝今更說一切諸佛所說攝
X19n0353_p0948b24║受正法者，更應如諸佛說所生能生，皆入一乘也。
X19n0353_p0948c01║【鈔】次釋經文中。言前章每發言，先請求說者，前願
X19n0353_p0948c02║攝初受命之文，即是求說。爾時勝鬘白佛言：我今
X19n0353_p0948c03║當復承佛威神，說調伏大願真言無異。次如來聽
X19n0353_p0948c04║說云：佛告勝鬘：恣聽汝說。次行攝初云：勝鬘白佛：
X19n0353_p0948c05║我當承佛神力，更復演說攝受正法廣大之義。次
X19n0353_p0948c06║佛言：便說。次明人法相，即中亦然，故云每發言也。
X19n0353_p0948c07║【疏】第二、勝鬘受勑而說。就第二、勝鬘奉旨而說，即
X19n0353_p0948c08║有二：第一、先會能生，第二、從世尊！如阿耨達池以
X19n0353_p0948c09║下會所生。就第一會能生中，亦有二：第一、正會。
X19n0353_p0948c10║勝鬘白佛言：善哉，世尊！唯然受教。即白佛言：世尊！攝
X19n0353_p0948c11║受正法者即是摩訶衍。
X19n0353_p0948c12║【疏】即是摩訶衍者，明能生攝受之心，即與大乘心
X19n0353_p0948c13║一也。
X19n0353_p0948c14║【鈔】先會能生中。言能生攝受之心，即與大乘心一
X19n0353_p0948c15║也者，前章攝受之心能生五乘，今摩訶衍亦能生
X19n0353_p0948c16║五乘，二處能生義同，故云一也。
X19n0353_p0948c17║【疏】第二、釋會。
X19n0353_p0948c18║何以故？摩訶衍者，出生一切聲聞、緣覺、世間、出世間
X19n0353_p0948c19║善法。
X19n0353_p0948c20║【疏】第二，釋會。明所生既一，則能生安得異也！此似
X19n0353_p0948c21║會所生，而舉所生以釋能生，非會所生。
X19n0353_p0948c22║【鈔】次釋會中。言所生既一，能生安得異者，明從一
X19n0353_p0948c23║乘所生五乘，與前攝受之所生五乘不異也。二處
X19n0353_p0948c24║所生既同，即顯二處能生無異。
X19n0353_p0949a01║【疏】就第二會所生中，亦有二：第一、舉，二、比正會。
X19n0353_p0949a02║世尊！如阿耨達池出八大河，如是摩訶衍出生一切
X19n0353_p0949a03║聲聞、緣覺、世間、出世間善法。
X19n0353_p0949a04║【疏】就第一八河比，即有開合。阿耨達，此言無熱龍，
X19n0353_p0949a05║龍居此池，故因為名。池在崑崙山頂，其水四面流
X19n0353_p0949a06║出八河，八河之水即是池水，更非異水。內合從於
X19n0353_p0949a07║大乘所生四乘，即是大乘，更無異乘。此比明其始
X19n0353_p0949a08║生義。第二合，可見。
X19n0353_p0949a09║【鈔】阿耨達池等者，涅槃第三云：一、恒河，二、周摩羅，
X19n0353_p0949a10║三、薩羅，四、阿利羅䟦提，五、摩訶，六、辛頭，七、博叉，八、
X19n0353_p0949a11║悉陀河。從池出生八河，比八地已上攝受之心，初
X19n0353_p0949a12║始出五乘因果義，故云比其始生義也。
X19n0353_p0949a13║世尊！又如一切種子皆依於地而得生長；如是，一切
X19n0353_p0949a14║聲聞、緣覺、世間、出世間善法，依於大乘而得增長。
X19n0353_p0949a15║【疏】第二、種子比，明種子依地而生，種子即是地大。
X19n0353_p0949a16║內合四乘，依大乘增長故，亦即是大乘。又釋：依地
X19n0353_p0949a17║生種子，種子不離地；依大乘出五乘，五乘不離大
X19n0353_p0949a18║乘。若爾，但是兩物不相離，那得會一？釋曰：後還為
X19n0353_p0949a19║地也。此譬明其終成。第二、合，可見。世間者，謂人、天。
X19n0353_p0949a20║出世間者，謂七地以還大乘。然所以只就七地以
X19n0353_p0949a21║還為合者，七地以還大乘，昔日入於三中，故仍為
X19n0353_p0949a22║合也。
X19n0353_p0949a23║【鈔】種子比中地，大具四微，與種子四微不異。種子
X19n0353_p0949a24║歸地，比諸佛法，久後要當說真實，終歸一乘也。四
X19n0353_p0949b01║微者，色、香、味、觸。
X19n0353_p0949b02║【疏】第二、結即大乘。
X19n0353_p0949b03║是故，世尊！住於大乘攝受大乘，即是住於二乘攝受
X19n0353_p0949b04║二乘一切世間、出世間善法。
X19n0353_p0949b05║【疏】從是故以下，會所生中，第二、結。此中大乘，謂七
X19n0353_p0949b06║地以還大乘也。
X19n0353_p0949b07║【鈔】第二、結即中，云住大乘等者，言所生五乘，既即
X19n0353_p0949b08║八地大乘，即是住七地大乘、攝受七地大乘，即是
X19n0353_p0949b09║住於二乘、攝受二乘。何以故？所生即能生故。及一
X19n0353_p0949b10║切世間等，准此可見。
X19n0353_p0949b11║【疏】從如世尊以下，第二、別會二乘因。又分為五：第
X19n0353_p0949b12║一、舉六處總會，明昔日學小有此六處，故會之入
X19n0353_p0949b13║一六處：一、教有興衰，二、戒有得離，三、人有始終，合
X19n0353_p0949b14║為六也；第二、從何以故以下，別會教有興衰；第三、
X19n0353_p0949b15║從波羅提木叉以下，別會戒有得離；第四、從是出
X19n0353_p0949b16║家以下，別會人有始終；第五、從阿羅漢以下，舉果
X19n0353_p0949b17║況因。
X19n0353_p0949b18║如世尊說六處：
X19n0353_p0949b19║【疏】如世尊說六處者，總唱六處，此六是生盡智、無
X19n0353_p0949b20║生智之處。
X19n0353_p0949b21║【鈔】此六是生盡智等者，毗曇云：盡智者，謂我知苦，
X19n0353_p0949b22║乃至我修道。無生智者，言我知苦已，不復更知，乃
X19n0353_p0949b23║至我修道已，不復更修。又云：我漏已盡名盡智，不
X19n0353_p0949b24║復更生名無生智。又云：世智斷是盡智，無漏智斷
X19n0353_p0949c01║是無生智也。
X19n0353_p0949c02║何等為六？謂正法住、正法滅、波羅提木叉、毗尼、出家、
X19n0353_p0949c03║受具足。
X19n0353_p0949c04║【疏】次列六處。正法住、正法滅，此二明教有興衰，此
X19n0353_p0949c05║是二乘得果之緣。正法住，謂佛滅度後五百年中，
X19n0353_p0949c06║餘風未毀，此句明興。正法滅者，謂五百年後像法
X19n0353_p0949c07║中，此句明衰。波羅提木叉、毗尼，此二句明戒有得
X19n0353_p0949c08║離，此是二乘得果之因。波羅提木叉，此言保解脫，
X19n0353_p0949c09║此句明得善。毗尼，此言滅惡，此句明離。言戒有得
X19n0353_p0949c10║善滅惡之用。出家、受具足，此二句明人有始終，此
X19n0353_p0949c11║是稟教行善之人也。有始終，出家、辭親、離俗、受三
X19n0353_p0949c12║歸，此明始。受具足，謂白四羯磨、備律儀戒，此明終。
X19n0353_p0949c13║此六句列六處。
X19n0353_p0949c14║【鈔】正法興衰者，無名云：聲聞稟化承聖化，得以自
X19n0353_p0949c15║通，更無別理以為興衰。是以法之住滅，唯在大乘。
X19n0353_p0949c16║言得果之緣者，經言：佛種從緣起，是故說一乘。
X19n0353_p0949c17║引大證小，小乘亦以教法為緣，木叉毗尼為果。因
X19n0353_p0949c18║者，三十二相，持戒為總因相，相有別因，故羅漢果
X19n0353_p0949c19║戒為因也。因親緣疎可見。
X19n0353_p0949c20║為大乘故，說此六處。
X19n0353_p0949c21║【疏】為大乘故說此六處者，正總會。
X19n0353_p0949c22║【鈔】為大乘故，說此六處者，如斯心法，是一乘出生
X19n0353_p0949c23║故，是故今還會歸一乘，故云正會入也。
X19n0353_p0949c24║【疏】從何以故以下，第二、別會教有興衰。
X19n0353_p0950a01║何以故？正法住者為大乘故說，大乘住者即正法住；
X19n0353_p0950a02║正法滅者為大乘故說，大乘滅者即正法滅。
X19n0353_p0950a03║【疏】先會住，後會滅，可見。此何以故？通下，為標。
X19n0353_p0950a04║【鈔】經正法住者，為大乘故者。五乘等法，通名正法。
X19n0353_p0950a05║今意且會二乘，然須通釋。何者？正法本從一乘出
X19n0353_p0950a06║生，元為一乘施說此法。若有人常說，一乘正法隨
X19n0353_p0950a07║住；若無人說，一乘正法隨滅。以一乘為正法之根
X19n0353_p0950a08║本故，是故住、滅皆由一乘。正法既從一乘出生，然
X19n0353_p0950a09║則所生即是大乘也。如前八？河種子比說者，皆須
X19n0353_p0950a10║勝前總意，未入別中。銷此釋文，方盡其旨。已下兩
X19n0353_p0950a11║雙，准此可見。
X19n0353_p0950a12║【疏】從波羅提木叉以下，第三、別會戒有得、離。就中
X19n0353_p0950a13║即有四：第一、明波羅提木叉，毗尼一體。
X19n0353_p0950a14║波羅提木叉、毗尼，此二法者，義一名異。
X19n0353_p0950a15║【疏】第二、正會毗尼者，即大乘學，此句是。
X19n0353_p0950a16║毗尼者，即大乘學。
X19n0353_p0950a17║【疏】第三、從何以故以下，釋會。
X19n0353_p0950a18║何以故？以依佛出家而受具足。
X19n0353_p0950a19║【疏】明佛既是大，從佛出家受戒，安得非大？第四、
X19n0353_p0950a20║結。從是故以下，是可見。
X19n0353_p0950a21║是故說大乘威儀戒是毗尼。
X19n0353_p0950a22║【疏】從是出家以下，第四、別會人有始終，亦有三：第
X19n0353_p0950a23║一、明是大。
X19n0353_p0950a24║是出家，是受具足。
X19n0353_p0950b01║【鈔】經是出家，是受具足者，上文言依佛出家而受
X19n0353_p0950b02║具足，故知是大。
X19n0353_p0950b03║【疏】第二、從是故以下，明非小。
X19n0353_p0950b04║是故阿羅漢無別出家受具足。
X19n0353_p0950b05║【鈔】言非小者，謂非小乘，有出家受具足故。
X19n0353_p0950b06║【疏】第三、從何以故以下，釋是大非小。
X19n0353_p0950b07║何以故？阿羅漢依如來出家受具足故。
X19n0353_p0950b08║【疏】言佛既是大，依佛出家，那得是小？而所以唯木
X19n0353_p0950b09║叉、毗尼明相即者，正法興衰，前後異時，出家受戒，
X19n0353_p0950b10║始終非一，所以不相即。木叉、毗尼即同體一時，故
X19n0353_p0950b11║即也。
X19n0353_p0950b12║【鈔】言是大非小者，疏文自顯。
X19n0353_p0950b13║【疏】從阿羅漢以下，第五、舉果為況。就中亦有二：第
X19n0353_p0950b14║一、立兩章門。
X19n0353_p0950b15║阿羅漢歸依於佛阿羅漢有恐怖。
X19n0353_p0950b16║【疏】阿羅漢歸依於佛者，明善法未滿；阿羅漢有恐
X19n0353_p0950b17║怖者，明惡未除。第二從何以故以下釋兩章門。
X19n0353_p0950b18║就第二釋中亦有二：先釋惡未除章門。
X19n0353_p0950b19║何以故？阿羅漢於一切無行怖畏想住，如人執劒欲
X19n0353_p0950b20║來害己，是故阿羅漢無究竟樂。
X19n0353_p0950b21║【疏】於一切無行者，謂無三界外治道之行。怖畏想
X19n0353_p0950b22║住者，謂未免變易生死故，怖畏想住。胸次舉比為
X19n0353_p0950b23║釋。如人執劒欲來害己者，言怖畏亦如是。是故阿
X19n0353_p0950b24║羅漢無究竟樂者，結言變易未盡故，非究竟樂。
X19n0353_p0950c01║【鈔】無三界外治道之行者，謂無無作道諦，此道能
X19n0353_p0950c02║治無作苦集故也。無名云：無行者何？既出三界而
X19n0353_p0950c03║未入佛境，眾法之大因也。怖畏想住者，無名云：
X19n0353_p0950c04║夫然阿羅漢雖盡三界之大怖，而未免彼地之微
X19n0353_p0950c05║畏，傷其無上法身，豈執劒之所譬？
X19n0353_p0950c06║【疏】從何以故以下，第二、釋善法未滿章門。
X19n0353_p0950c07║何以故？世尊！依不求依。如眾生無依，彼彼恐怖，以恐
X19n0353_p0950c08║怖故，則求歸依。如是阿羅漢有怖畏，以恐怖故，依於
X19n0353_p0950c09║如來。
X19n0353_p0950c10║【疏】依不求依者，明自有依德，不求依他。次亦舉譬
X19n0353_p0950c11║為釋，可見。從如是以下，合亦可見。
X19n0353_p0950c12║【鈔】自有依德，不求依他者，八地已上，順法性流，自
X19n0353_p0950c13║依三德、四義，不假依他。故下經云：無作聖諦義者，
X19n0353_p0950c14║能以自力知一切苦、集、滅、道等。言舉果為況者，
X19n0353_p0950c15║謂羅漢果法善猶未滿、惡猶未除，況前因法而得
X19n0353_p0950c16║究竟？是故會六處因皆入一乘也。
X19n0353_p0950c17║【疏】從世尊！阿羅漢以下，正明一乘中之第三，別會
X19n0353_p0950c18║二乘果。就中開為六：第一、從初訖去涅槃界遠，奪
X19n0353_p0950c19║其所得四智及涅槃果；第二、從何以故下，釋與奪
X19n0353_p0950c20║之意；第三、從何以故，有二種死以下，舉二種生死，
X19n0353_p0950c21║釋第二意；第四、從何以故，有煩惱以下，舉二種煩
X19n0353_p0950c22║惱，釋第三意；第五、從世尊！阿羅漢、辟支佛、最後身
X19n0353_p0950c23║菩薩以下，歷結前四段；第六、從世尊！彼先所得地
X19n0353_p0950c24║以下，結入一乘，今第一奪四智及涅槃果。
X19n0353_p0951a01║世尊，阿羅漢、辟支佛有怖畏，是故阿羅漢、辟支佛有
X19n0353_p0951a02║餘生法不盡故有生，有餘梵行成故不純，事不究竟
X19n0353_p0951a03║故當有所作，不度彼故當有所斷，以不斷故去涅槃
X19n0353_p0951a04║界遠。
X19n0353_p0951a05║【疏】四智者：一、我生已盡智，二、梵行已立智，三、所作
X19n0353_p0951a06║已辦智，四、不受後有智。此四智及涅槃果，二乘自
X19n0353_p0951a07║謂已得，今勝鬘謂猶未滿，故奪也。若四智不究竟，
X19n0353_p0951a08║則是道諦不足，亦是有為果不周；若涅槃不究竟，
X19n0353_p0951a09║則是滅諦不滿，亦是無為果未極。既未滿未極，便
X19n0353_p0951a10║向趣佛道，然則應奪明矣。
X19n0353_p0951a11║【鈔】言有為、無為果者，即小乘有餘、無餘涅槃也。
X19n0353_p0951a12║【疏】有餘生法不盡者，煩惱為受生之法，故云生法。
X19n0353_p0951a13║以煩惱盡為盡智之境，今煩惱猶有餘，所以照盡
X19n0353_p0951a14║之智不究竟也。故有生者，似奪無生智。此以生不
X19n0353_p0951a15║盡，明煩惱未盡，非奪無生智。此句奪其盡智有餘，
X19n0353_p0951a16║梵行成故。不純者，明雖有三界治道，而非一切治
X19n0353_p0951a17║道滿，故云不純。
X19n0353_p0951a18║【鈔】無明煩惱是餘生法，無作道諦能治界外苦集，
X19n0353_p0951a19║故云一切。
X19n0353_p0951a20║【疏】境既未純，則照境之智，那得究竟？此句奪其梵
X19n0353_p0951a21║行已立，智事不究竟故。當有所作者，辦是事之訖，
X19n0353_p0951a22║猶有三界外治道應修，故云當有所作，境有應修，
X19n0353_p0951a23║照境之智，那得滿也？此句奪所作已辦，不度彼故。
X19n0353_p0951a24║當有所斷者，奪其不受後有智。不度彼者，言未度
X19n0353_p0951b01║變易生死。當有所斷者，言當有無明住地應斷，既
X19n0353_p0951b02║有生法，猶應受生，生既未盡，照境之智，那得窮也？
X19n0353_p0951b03║以不斷故，去涅槃界遠者，奪其涅槃果。以不斷故
X19n0353_p0951b04║者，謂未斷無明住地，惑既未斷，猶有變易生死，那
X19n0353_p0951b05║得涅槃？從何以故以下，第二、釋與奪之意。昔日
X19n0353_p0951b06║如來已言究竟，今日勝鬘更奪，則與奪相錯，理應
X19n0353_p0951b07║須釋也。標疑云：
X19n0353_p0951b08║何以故？
X19n0353_p0951b09║【疏】何以故如來昔日已言究竟，而今勝鬘奪耶？
X19n0353_p0951b10║釋曰：昔日如來與者，但是方便非是實說。今日勝
X19n0353_p0951b11║鬘奪者，究竟唯在如來非在二乘故。此何以故？通
X19n0353_p0951b12║下為標。就中凡有五事：初言一切。
X19n0353_p0951b13║唯有如來、應、正等覺得般涅槃，成就一切功德故。阿
X19n0353_p0951b14║羅漢、辟支佛不成就一切功德，言得涅槃者是佛方
X19n0353_p0951b15║便。
X19n0353_p0951b16║【疏】次言無量。
X19n0353_p0951b17║唯有如來得般涅槃，成就無量功德故。阿羅漢、辟支
X19n0353_p0951b18║佛成就有量功德，言得涅槃者是佛方便。
X19n0353_p0951b19║【疏】次言不思議。
X19n0353_p0951b20║唯有如來得般涅槃，成就不可思議功德，故阿羅漢、
X19n0353_p0951b21║辟支佛成就思議功德。言得涅槃者，是佛方便。
X19n0353_p0951b22║【疏】次言清淨。
X19n0353_p0951b23║唯有如來得般涅槃，一切所應斷過皆悉斷滅，成就
X19n0353_p0951b24║第一清淨故。阿羅漢、辟支佛有餘過，非第一清淨。言
X19n0353_p0951c01║得涅槃者，是佛方便。
X19n0353_p0951c02║唯有如來得般涅槃，為一切眾生之所瞻仰，出過阿
X19n0353_p0951c03║羅漢、辟支佛、菩薩境界，是故阿羅漢、辟支佛去涅槃
X19n0353_p0951c04║界遠。言阿羅漢、辟支佛觀察解脫四智究竟得蘇息
X19n0353_p0951c05║處者，亦是如來方便，有餘不了義說。
X19n0353_p0951c06║【疏】葢是逐便無別，所以觀察舉智，解脫舉斷，四智
X19n0353_p0951c07║釋智，蘇息釋解脫，無為凝然，故為蘇息處也。
X19n0353_p0951c08║【鈔】葢是逐便無別。所以者，去涅槃界遠故，不成就
X19n0353_p0951c09║一切功德。不成就故有量，有量故思議，思議故非
X19n0353_p0951c10║第一清淨，是故去涅槃界遠。無名云：一切者，盡有
X19n0353_p0951c11║之名。無量者，體無之稱。不思議者，有無兼極之謂
X19n0353_p0951c12║也。清淨者，證斷之極號。故言唯有如來得般涅槃。
X19n0353_p0951c13║無名云：向指歸依之義，故單言聲聞。今廣釋生死
X19n0353_p0951c14║不盡，是以兼說二乘。
X19n0353_p0951c15║【疏】從何以故有二種生死以下，第三、舉二種生死
X19n0353_p0951c16║以釋第二奪段。二段云：佛昔與者，既是方便，勝鬘
X19n0353_p0951c17║今奪，則究竟在佛。二乘未故，所以舉二種生死以
X19n0353_p0951c18║釋與是方便，奪由未極之意。標疑云：
X19n0353_p0951c19║何以故？
X19n0353_p0951c20║【疏】何以昔與是方便究竟，唯在如來，非在二乘耶？
X19n0353_p0951c21║釋曰：生死有二種，一分段死、二變易死。佛昔但
X19n0353_p0951c22║因除分段而言究竟，故云方便。為與未除變易故，
X19n0353_p0951c23║究竟唯在如來，非在二乘。就中有四，第一立二種
X19n0353_p0951c24║死章門。
X19n0353_p0952a01║【鈔】第三、舉二死中，有四段：初立，可見。
X19n0353_p0952a02║有二種死。何等為二？謂分段死、不思議變易死。
X19n0353_p0952a03║【疏】第二、從分段死者以下，釋二種死章門。
X19n0353_p0952a04║分段死者，謂虗偽眾生。不思議變易死者，謂阿羅漢、
X19n0353_p0952a05║辟支佛、大力菩薩意生身，乃至究竟無上菩提。
X19n0353_p0952a06║【鈔】第二、釋中，經意生身者，楞伽經：大慧問佛：何名
X19n0353_p0952a07║意生？佛言：譬如意去，速疾無礙，名為意生。此即從
X19n0353_p0952a08║喻，故彼意生。譬如意去，彼經兩義而釋通名。初云：
X19n0353_p0952a09║如十萬由旬外，憶先所見，念念相續，疾至於彼。次
X19n0353_p0952a10║云：如幻三昧力，憶本願故，生諸聖中。初云憶所，次
X19n0353_p0952a11║云憶願，二義並是意憶生故，名為意生。經既云憶，
X19n0353_p0952a12║憶即作意，是故亦名作意生故，名為意生。次第四
X19n0353_p0952a13║卷釋三別名。初無常品云：意生三種：一、入三昧樂
X19n0353_p0952a14║意成身，亦名正受，即三、四、五地心寂不動故；二、覺
X19n0353_p0952a15║法自性意成身，即八地中並入佛剎，故以法為自
X19n0353_p0952a16║性；三、種類俱生無作意成身，謂了佛證法。成之與
X19n0353_p0952a17║生，並從果說。總此楞伽，只在十地，用釋今文菩薩
X19n0353_p0952a18║一人。二乘未斷無明，准此可解。亦名三意因移，謂
X19n0353_p0952a19║因移果易故也。須知今文三種與楞伽三種不同，
X19n0353_p0952a20║受、變易、死，其義不異。
X19n0353_p0952a21║【疏】三界中亦有聖人，而今從多為明，故云虗偽眾
X19n0353_p0952a22║生。七地以下，未受變易，但仍本受名故。八地以上，
X19n0353_p0952a23║名阿羅漢、辟支佛也。究竟無上菩提者，金剛心是
X19n0353_p0952a24║因中最究竟。若辨生死，凡有四種：一者，以有漏業
X19n0353_p0952b01║為因，四住地煩惱為緣，所感之果，身色妙麤有別，
X19n0353_p0952b02║壽命長短有期，名為分段生死。二者，以無漏業為
X19n0353_p0952b03║因，無明住地煩惱為緣，所感之果，身無形色，命無
X19n0353_p0952b04║期限，但以明代闇，念念新易者，名為變易生死。
X19n0353_p0952b05║【鈔】言三界中亦有聖人等者，三果四向，並未出界
X19n0353_p0952b06║故。三界果報相望為麤妙，人人壽命不同，長短不
X19n0353_p0952b07║等。變易果報，無三界之形色，但心有明晦，而於彼
X19n0353_p0952b08║土得聞一乘，智慧增長，以明代闇，將新易故也。無
X19n0353_p0952b09║名釋此二死文云：受生三界，名為虗偽。眾生行報
X19n0353_p0952b10║有定期，期盡則終，名分段死也。彼三聖者，則不然
X19n0353_p0952b11║矣。滅除諸漏，捨離報身，藉眾妙之行以成其體，體
X19n0353_p0952b12║由行成，安得無終？但潛往冥來，莫測其際，猶心之
X19n0353_p0952b13║代謝，故名意生身也。隨其脩短，非不善有終，故名
X19n0353_p0952b14║變易死也。死而不滅，豈可思議？
X19n0353_p0952b15║【疏】三者、以有漏勝善為因，三界餘習為緣，所感之
X19n0353_p0952b16║果，猶有形色，壽命有限，似同分段，念念生滅，亦同
X19n0353_p0952b17║變易，名為二國中間生死。四者、初流來時，在三界
X19n0353_p0952b18║外，無無漏業，但以闇惑相傳而受生死，名為初流
X19n0353_p0952b19║來生死。然即六地以還，乃至三途，雖有念念生滅
X19n0353_p0952b20║之義，形質有別，壽命有期，國家有定，故皆分段生
X19n0353_p0952b21║死。八地以上，雖有劫數期限，但約他為明，前念為
X19n0353_p0952b22║因，後念為果，新新改易，故皆是為變易生死。菩薩
X19n0353_p0952b23║雖有形色，但非正結所感，故不名分段；雖復念念
X19n0353_p0952b24║生滅，猶有形色，故不名變易；踟蹰兩楹，故名為二
X19n0353_p0952c01║國中間生死。初流來時，無無漏業，故不可同變易；
X19n0353_p0952c02║未入三界取相，故不正分段；唯以闇識相續，念念
X19n0353_p0952c03║下墜，故別立為一種生死。今約分段、變易、中間，三
X19n0353_p0952c04║種生死有十二諦。約初流來，唯有苦、集二諦，所以
X19n0353_p0952c05║大合有十四諦。或云：初流來時，或有值佛、修道、得
X19n0353_p0952c06║佛，故亦有滅、道二諦，所以猶有十六諦。而今釋不
X19n0353_p0952c07║然。初流來時，入三界方起取相，乃別苦、樂，求修滅、
X19n0353_p0952c08║道，即無滅、道二諦明矣。二國中間，緣非正使，初流
X19n0353_p0952c09║來時，未明斷結，則不足以證佛究竟。且若相收攝，
X19n0353_p0952c10║二國中間屬於分段，初流來時屬於變易，然即要
X19n0353_p0952c11║在分段、變易，所以勝鬘但就分段、變易為釋究竟、
X19n0353_p0952c12║不究竟之意。第三、從二種死中以下，正釋昔以
X19n0353_p0952c13║方便為與之意。
X19n0353_p0952c14║二種死中以分段死故，說阿羅漢、辟支佛智；我生已
X19n0353_p0952c15║盡得有餘果證故，說梵行已立；凡夫人天所不能辦，
X19n0353_p0952c16║七種學人先所未作虗偽煩惱斷故，說所作已辦；阿
X19n0353_p0952c17║羅漢、辟支佛所斷煩惱更不能受後有故，說不受後
X19n0353_p0952c18║有。
X19n0353_p0952c19║【疏】從二種死中以下，第三、正釋昔與是方便之意。
X19n0353_p0952c20║釋曰：昔日但因除分段，而言四智究竟故。
X19n0353_p0952c21║【鈔】從昔與是下，釋第三意。七種學人者，謂三果、四
X19n0353_p0952c22║向。虗偽煩惱，謂斷四住惑。故法華但離虗妄，名為
X19n0353_p0952c23║解脫，其實未得一切解脫。
X19n0353_p0952c24║【疏】第四、從非盡一切以下，正釋究竟非在二乘之
X19n0353_p0953a01║意。
X19n0353_p0953a02║非盡一切煩惱，亦非盡一切受生，故說不受後有。
X19n0353_p0953a03║【疏】從非盡一切煩惱以下，第四、正釋究竟非在二
X19n0353_p0953a04║乘之意。釋曰：非謂未盡一切煩惱是究竟故。而推
X19n0353_p0953a05║尋此中文，外文只釋究竟非在二乘昔與，是方便
X19n0353_p0953a06║究竟唯在如來。但以義自去，本義。從二種死中以
X19n0353_p0953a07║下，結第一奪。先結佛昔與；從非盡一切以下，結今
X19n0353_p0953a08║日勝鬘奪。
X19n0353_p0953a09║【鈔】從究竟非在下，釋第四意。經意云：二乘昔日但
X19n0353_p0953a10║斷分段死故，得不受後有名等；非謂盡一切煩惱
X19n0353_p0953a11║受生，得不受後有也。疏文反釋奪云：非謂未盡一
X19n0353_p0953a12║切煩惱是究竟故。涅槃究竟者，盡一切煩惱等，方
X19n0353_p0953a13║是究竟。以此撿之，究竟不在二乘，以二乘未盡一
X19n0353_p0953a14║切煩惱等故。
X19n0353_p0953a15║
X19n0353_p0953a16║勝鬘經疏義私鈔卷之三