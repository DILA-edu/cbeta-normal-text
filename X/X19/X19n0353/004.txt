X19n0353_p0953a17║
X19n0353_p0953a18║
X19n0353_p0953a19║
X19n0353_p0953a20║勝鬘經疏義私鈔卷之四
X19n0353_p0953a21║
X19n0353_p0953a22║【疏】從何以故以下，別會二乘果中，第四、舉二種煩
X19n0353_p0953a23║惱，以釋第三段二死兼除、不除之意。就中開為二：
X19n0353_p0953a24║第一、直舉二種煩惱為釋；第二、從煩惱有二種以
X19n0353_p0953b01║下，出煩惱體相。標疑云：
X19n0353_p0953b02║何以故？
X19n0353_p0953b03║【疏】何以如來能除二死，二乘未除耶？
X19n0353_p0953b04║有煩惱，是阿羅漢、辟支佛所不能斷。
X19n0353_p0953b05║【疏】釋曰：煩惱有二種：一、四住地煩惱；二、無明住地
X19n0353_p0953b06║煩惱。如來已盡二種煩惱，故二死兼除；二乘唯盡
X19n0353_p0953b07║四住地煩惱，故但除分段生死。
X19n0353_p0953b08║【鈔】直舉二種煩惱者，文中但舉無明，其所斷者，即
X19n0353_p0953b09║是四住，故疏文中雙釋二種也。無名云：何以故？有
X19n0353_p0953b10║煩惱者，所以歸依，由於怖畏之來，緣生死不盡，不
X19n0353_p0953b11║盡之本乎煩惱，是以歷明至於此也。
X19n0353_p0953b12║【疏】就第二、出煩惱體相，又分為四：第一、正出二種
X19n0353_p0953b13║煩惱體相；第二、從此四住地力，一切上煩惱以下，
X19n0353_p0953b14║校量二種煩惱功用勝負；第三、從又如取緣以下，
X19n0353_p0953b15║明其潤業不同；第四、從世尊！如是有愛住地以下，
X19n0353_p0953b16║明斷除之義。就第一、正出體相中，又自有二：第一、
X19n0353_p0953b17║釋四住地惑。
X19n0353_p0953b18║煩惱有二種。何等為二？謂住地煩惱及起煩惱。住地
X19n0353_p0953b19║有四種。何等為四？謂見一處住地、欲愛住地、色愛住
X19n0353_p0953b20║地、有愛住地。此四種住地生一切起煩惱，起者剎那
X19n0353_p0953b21║心剎那相應。
X19n0353_p0953b22║【疏】剎那心者，謂識心。相應者，謂受、想、行等。第二、
X19n0353_p0953b23║從世尊心不相應以下，釋無明住地惑。
X19n0353_p0953b24║世尊！心不相應無始無明住地。
X19n0353_p0953c01║【疏】心不相應者，根本並無，四心相應。無始者，無始。
X19n0353_p0953c02║於己。
X19n0353_p0953c03║【鈔】根本並無四心相應者，無明不與識等四心相
X19n0353_p0953c04║應也。無名云：心不相應有二義：一、明心相本淨，非
X19n0353_p0953c05║煩惱所染，是性不相應也；二、明三界重累，是心識
X19n0353_p0953c06║所起，故與心相應。無明住地微結，障於二乘淨智，
X19n0353_p0953c07║故非心相應也。是以四住地者，名為心也，漏也；無
X19n0353_p0953c08║明住地者，名為智也，無漏也。故瓔珞上卷云：無明
X19n0353_p0953c09║者，名不了一切法，迷法界而起三界業果。是故我
X19n0353_p0953c10║言：從無明藏起十三煩惱，所謂邪見、我見、常見、斷
X19n0353_p0953c11║見、戒盜見、果盜見、疑見、七見。見一切處求，故說見。
X19n0353_p0953c12║從見復起六著心：貪、愛、瞋、癡、欲、慢，於法界中一切
X19n0353_p0953c13║時起。一切煩惱以十三為本，無明與十三作本，是
X19n0353_p0953c14║以就法界中別為三界報也。何以驗之？夫神根初
X19n0353_p0953c15║動，要從無入有，自精至麤，但勢極必反，窮則思通，
X19n0353_p0953c16║故復從麤至精，自有還無耳。彼眾生者，發軫於無
X19n0353_p0953c17║明住地，終淪乎阿鼻泥犁，又從無染而逈駕，還入
X19n0353_p0953c18║泥洹之妙界，靡測無明之始，莫識泥洹之終，豈非
X19n0353_p0953c19║從無入有，自有還無？是故此經以無色界為有愛
X19n0353_p0953c20║住地，餘典以非想為第一有，斯有無色之終也。無
X19n0353_p0953c21║名釋五住云：各安其分曰住，能有所生曰地，從彼
X19n0353_p0953c22║而生名為起也。見雖遍三界，而為惑出於迷理，迷
X19n0353_p0953c23║則四方易位，悟則廓然無遺，是故諸見雖眾，共為
X19n0353_p0953c24║一地也。愛之為患，根深難拔。何者？三界既殊，行報
X19n0353_p0954a01║亦異，而愛水潛潤，津染幽固，隨地所生，堅著不捨，
X19n0353_p0954a02║是以三界之愛各為一地。
X19n0353_p0954a03║【疏】從此四住地力以下，出體相中之第二校量功
X19n0353_p0954a04║用。就中又分為五：第一、明四住地劣。
X19n0353_p0954a05║世尊！此四住地力，一切上煩惱依種比無明住地，笇
X19n0353_p0954a06║數譬喻所不能及。
X19n0353_p0954a07║【疏】一切上煩惱者，恒沙上煩惱從無明住地上生，
X19n0353_p0954a08║亦鄣眾生行之上故，謂之上煩惱。依種者，別相煩
X19n0353_p0954a09║惱依通相而有，謂之為依；通相煩惱能生別相，稱
X19n0353_p0954a10║之為種。依取五住地家起煩惱，種取四住地根本
X19n0353_p0954a11║取相。次舉無明住地，正明劣。
X19n0353_p0954a12║【鈔】依種者，恒沙是別相，四住地為通相；通則通障
X19n0353_p0954a13║一切，別則別障行及別相知見。依取五住地家
X19n0353_p0954a14║起煩惱者，謂恒沙惑也。以界內外俱有恒沙從五
X19n0353_p0954a15║住起，並障內外諸行及知見故，此取能依。種取
X19n0353_p0954a16║四住等者，四住為恒沙根本，此取能生取相，是四
X19n0353_p0954a17║住之異名。
X19n0353_p0954a18║【疏】第二、從世尊！如是無明住地以下，明無明住地
X19n0353_p0954a19║勝。
X19n0353_p0954a20║世尊！如是無明住地力，於有愛數四住地，無明住地
X19n0353_p0954a21║其力最大。
X19n0353_p0954a22║【疏】從世尊以下，第二、明無明住地勝，與前反覆為
X19n0353_p0954a23║二。於有愛數四住地者，有愛謂無色惑，又數色，反
X19n0353_p0954a24║數取下色愛、欲愛及見一處，足為四住地。
X19n0353_p0954b01║【鈔】與前反覆為二者，前先舉劣，後明勝；今先明勝，
X19n0353_p0954b02║後舉劣。
X19n0353_p0954b03║【疏】第三、從譬如惡魔以下，舉比明勝。
X19n0353_p0954b04║譬如惡魔波旬，於他化自在天，色、力、壽命、眷屬、眾具，
X19n0353_p0954b05║自在殊勝；如是無明住地力，於有愛數四住地，其力
X19n0353_p0954b06║最勝。
X19n0353_p0954b07║【疏】第三、舉比明勝，即有開合，可見。
X19n0353_p0954b08║【鈔】舉比明勝者，無名云：波旬為眾魔之主，故居上
X19n0353_p0954b09║上而臨下；無明為塵勞之元，故處本以統終也。
X19n0353_p0954b10║【疏】第四、從恒沙等數以下，釋無明住地勝。
X19n0353_p0954b11║恒沙等數上煩惱依，亦令四種煩惱久住，阿羅漢、辟
X19n0353_p0954b12║支佛智所不能斷，唯有如來菩提智之所能斷。
X19n0353_p0954b13║【疏】從恒沙等數以下，第四、釋勝。久住者，遠作根本
X19n0353_p0954b14║也。此就生明勝。二乘不能斷，唯佛菩提智能斷者，
X19n0353_p0954b15║就斷明勝。菩提智，謂空解也。此未明斷，借斷明力。
X19n0353_p0954b16║一云：金剛心斷惑已盡，名為學佛，故云如來菩提
X19n0353_p0954b17║智斷。
X19n0353_p0954b18║【鈔】疏釋勝中。體惑本空，故云空解。無名云：三界上
X19n0353_p0954b19║煩惱，猶可以恒沙為數。重冥幽昏，非螢燭之所照
X19n0353_p0954b20║也。非佛不斷，可稱為大。
X19n0353_p0954b21║【疏】第五，從如是世尊以下，結勝。
X19n0353_p0954b22║如是，世尊！無明住地最為大力。
X19n0353_p0954b23║【疏】從如是以下，第五、結勝，可見。從又如取緣以
X19n0353_p0954b24║下，出煩惱體相中之第三，明其潤業不同。又分為
X19n0353_p0954c01║四：第一、明四住地惑潤有漏業而生三有。
X19n0353_p0954c02║世尊！又如取緣有漏業因而生三有。
X19n0353_p0954c03║【疏】緣者，謂四住地惑，言此惑能助業取果，為果之
X19n0353_p0954c04║緣也。有漏業因者，通言善惡諸業。
X19n0353_p0954c05║【鈔】三、有者，欲、色、無色有也。智論第四云：欲有者，欲
X19n0353_p0954c06║界繫業取因緣，後世能生，亦是業報。色有、無色有
X19n0353_p0954c07║亦如是。
X19n0353_p0954c08║【疏】第二、從如是以下，明無明住地惑潤無漏業受
X19n0353_p0954c09║變易生。
X19n0353_p0954c10║如是無明住地，緣無漏業因，生阿羅漢、辟支佛、大力
X19n0353_p0954c11║菩薩三種意生身。
X19n0353_p0954c12║【疏】第三、從此三地以下，明無明住地，通潤一切業
X19n0353_p0954c13║受生。
X19n0353_p0954c14║此三地，彼三種：意生、身生及無漏業生。依無明住地，
X19n0353_p0954c15║有緣非無緣。
X19n0353_p0954c16║【疏】此三地者，此三界地。彼三種者，彼三乘人。意生
X19n0353_p0954c17║者，變易生。身生者，分段生也。及無漏業生者，即謂
X19n0353_p0954c18║業生。一云：上言意生，直談變易果生故；此言無漏
X19n0353_p0954c19║業，為因而生。又上雖言三地，未明有色、無色，故更
X19n0353_p0954c20║重舉二生以顯之也。依無明住地者，明無明住地
X19n0353_p0954c21║通潤一切業物，謂無明住地但為變易作緣，不緣
X19n0353_p0954c22║分段，故云有緣非無緣。從是故以下，第四、結無
X19n0353_p0954c23║明住地，潤無漏業受變易生。
X19n0353_p0954c24║是故三種意生身，及無漏業緣無明住地。
X19n0353_p0955a01║【疏】從世尊！如是以下，出煩惱體相中之第四，明斷
X19n0353_p0955a02║除之義，又分為三：第一、現二種住地業不同，可見。
X19n0353_p0955a03║世尊！如是有愛住地數四住地，不與無明住地業同，
X19n0353_p0955a04║無明住地異離四住地。
X19n0353_p0955a05║【鈔】經異離四住地者，無名云：二乘已離四住地，而
X19n0353_p0955a06║無明猶存，所以為異也。
X19n0353_p0955a07║【疏】第二、正明斷除。
X19n0353_p0955a08║佛地所斷，佛菩提智所斷。
X19n0353_p0955a09║【疏】佛地所斷者，通言佛地一切功德。佛菩提智所
X19n0353_p0955a10║斷者，偏舉斷結空解。
X19n0353_p0955a11║【鈔】佛地一切功德者，瓔珞釋下地中，通言地者二
X19n0353_p0955a12║義：能生義、持義。今取持義，言一切功德也。
X19n0353_p0955a13║【疏】第三，釋標疑。
X19n0353_p0955a14║何以故？
X19n0353_p0955a15║【疏】何以言唯佛地能斷，二乘不斷歟？釋曰：
X19n0353_p0955a16║阿羅漢、辟支佛斷四種住地，無漏不盡，不得自在力，
X19n0353_p0955a17║亦不作證。無漏不盡者，即是無明住地。
X19n0353_p0955a18║【疏】二乘唯除四住地，亦無漏不盡。無漏不盡者，謂
X19n0353_p0955a19║未盡證無漏也。不得自在力者，謂未盡證無漏故，
X19n0353_p0955a20║不得自在力也。明既未證未自在故，不得斷無明
X19n0353_p0955a21║住地也。亦不作證無漏不盡者，即是無明住地者，
X19n0353_p0955a22║明由未斷無明住地故，應證不證也。應證者，無斷
X19n0353_p0955a23║可證也。一云：無漏不盡者，應無之漏不盡也。應無
X19n0353_p0955a24║之漏者，謂無明住地故，即下云無漏不盡者，即是
X19n0353_p0955b01║無明住地而生。此中釋作標疑為佛能斷，正釋以
X19n0353_p0955b02║二乘不斷，葢互通為釋也。
X19n0353_p0955b03║【鈔】無漏不盡者，無名云：是未斷無明住地，既為無
X19n0353_p0955b04║明所縛，安得自在？無明不盡，以何為證？
X19n0353_p0955b05║【疏】從世尊、阿羅漢、辟支以下，別會二乘果中之第
X19n0353_p0955b06║五，歷結前四重。上來四段，但承上事即釋，而不悉
X19n0353_p0955b07║明其之相，故此更簡而結也。即分為四：第一、從初
X19n0353_p0955b08║訖名向涅槃界，結上第一段，奪四智及涅槃不滿；
X19n0353_p0955b09║第二、從若知一切苦以下，結上第二段，明究竟唯
X19n0353_p0955b10║在於佛，非是二乘；第三、從世尊於此起煩惱以下，
X19n0353_p0955b11║結上第四，舉二種煩惱以釋第三二死兼除、不除；
X19n0353_p0955b12║第四、從世界不受後有智有二種以下，結上第三
X19n0353_p0955b13║段，舉二種生死以釋第二究竟、不究竟。本義云：從
X19n0353_p0955b14║此下，結前第二唯如來究竟，二乘不究竟。就中分
X19n0353_p0955b15║為四：第一、結二乘不究竟；第二、從若知一切苦以
X19n0353_p0955b16║下，結如來究竟；第三、從世尊若無明住地不斷以
X19n0353_p0955b17║下，釋結二乘不究竟；第四、從世尊於此起煩惱以
X19n0353_p0955b18║下，釋結如來究竟。若爾，只結第一、第二，不結第三、
X19n0353_p0955b19║第四而已。且已結更釋，釋結則無窮，此少不宜，故
X19n0353_p0955b20║不須也。第一、結上第一四智及涅槃不滿，上直言
X19n0353_p0955b21║不滿故，今結七德不滿故奪也。
X19n0353_p0955b22║【鈔】第五、歷結前四中，云但承上事即釋等者，上來
X19n0353_p0955b23║將欲會二乘果，且先奪四智及涅槃，果未究竟，承
X19n0353_p0955b24║此奪文，便釋與奪之意。何故與奪？即舉二死以釋
X19n0353_p0955c01║之。復由二種煩惱，故有二死不同。然雖如此，未及
X19n0353_p0955c02║廣簡，是故今文先舉七德不滿，結上四智及涅槃
X19n0353_p0955c03║不滿；第二、廣舉七德滿足，以對二乘七德不滿，結
X19n0353_p0955c04║上與奪之意；第三、舉二種煩惱，以結上第四意；第
X19n0353_p0955c05║四、舉二死，結上第三意。一一皆廣於前文也。至下
X19n0353_p0955c06║釋中，文相自顯。
X19n0353_p0955c07║【疏】七德不滿者：一、智慧不滿。
X19n0353_p0955c08║世尊！阿羅漢、辟支佛、最後身菩薩，為無明住地之所
X19n0353_p0955c09║覆障故，於彼彼法不知不覺。
X19n0353_p0955c10║【鈔】七德之中，一、智慧不滿者，無名云：統論生分不
X19n0353_p0955c11║盡，則言大力菩薩。大力菩薩者，通八住已上三地
X19n0353_p0955c12║也。今窮無明住地之所覆，故偏取最後身。最後身
X19n0353_p0955c13║者，一變則成佛，而微障未盡，障微則難遣，故於彼
X19n0353_p0955c14║彼法，不得一切種智以知之，無上正覺以覺之也。
X19n0353_p0955c15║【疏】二、斷不足從，以不知見故以下是。
X19n0353_p0955c16║以不知見故，所應斷者不斷不究竟。
X19n0353_p0955c17║【鈔】見，猶覺也。知覺則斷，斷則究竟。言不斷者，將頭
X19n0353_p0955c18║斷也。
X19n0353_p0955c19║【疏】三、解脫未滿，從以不斷故以下是。
X19n0353_p0955c20║以不斷故，名有餘過解脫，非斷一切過解脫。
X19n0353_p0955c21║【鈔】三、解脫未滿者。無名云：自此以下，更舉有餘之
X19n0353_p0955c22║說，以明如來真實四智無餘功德。四智有餘，四諦
X19n0353_p0955c23║不盡，因果不盡，故以有餘為少，分於無餘為向也。
X19n0353_p0955c24║【疏】四、清淨未圓，從名有餘清淨以下是。
X19n0353_p0956a01║名有餘清淨，非一切清淨。
X19n0353_p0956a02║【疏】五、功德未滿，從名成就以下是。
X19n0353_p0956a03║名成就有餘功德，非成就一切功德。
X19n0353_p0956a04║【疏】六、智境不周，從以成就有餘以下是。
X19n0353_p0956a05║以成就有餘解脫、有餘清淨、有餘功德故，知有餘苦，
X19n0353_p0956a06║斷有餘集，證有餘滅，修有餘道。
X19n0353_p0956a07║【疏】此前六，結奪四智。七、涅槃未極，從是名以下
X19n0353_p0956a08║是。
X19n0353_p0956a09║是名得少分涅槃。得少分涅槃者，名向涅槃界。
X19n0353_p0956a10║【疏】此結奪涅槃果。而所以第六事牒前第三、四、五
X19n0353_p0956a11║事者，第二已牒第一，第三已牒第二，而第四不牒
X19n0353_p0956a12║第三，第五不牒第四，所以此六中併牒也。
X19n0353_p0956a13║【鈔】言牒前第三、四、五事者，第二言以不知見故，是
X19n0353_p0956a14║牒第一；第三言以不斷故，是牒第二；第四但言名
X19n0353_p0956a15║有餘清淨故，不牒第三；第五但言名成就有餘功
X19n0353_p0956a16║德故，不牒第四。故於第六中，總牒第三、第四及第
X19n0353_p0956a17║五也。
X19n0353_p0956a18║【疏】從若知一切苦以下，結上第二，明究竟在佛，非
X19n0353_p0956a19║在二乘。就中即分為二：第一、先結佛究竟；第二、從
X19n0353_p0956a20║世尊！若無明住地以下，結二乘非究竟。上直言究
X19n0353_p0956a21║竟，唯在佛故；今結七德滿足，故云究竟，以對二乘
X19n0353_p0956a22║七德不滿。分文為八：一、以初四一切作折，別明智
X19n0353_p0956a23║境滿足，以對上第六智境不周。
X19n0353_p0956a24║若知一切苦，斷一切集，證一切滅，修一切道。
X19n0353_p0956b01║【鈔】一、以初四一切明智境等者，四諦為境，知為智
X19n0353_p0956b02║也。一切是無作，有餘是有作。
X19n0353_p0956b03║【疏】二、以二無常明涅槃滿足，以對上第七涅槃不
X19n0353_p0956b04║滿。
X19n0353_p0956b05║於無常壞世間、無常病世間，得常住涅槃界。
X19n0353_p0956b06║【疏】無常壞，謂分段生死，有身壞命也。無常病，謂變
X19n0353_p0956b07║易生死，雖無身壞命，猶有念念遷移，義自病也。
X19n0353_p0956b08║三、以無覆護無依明依歸德滿足。
X19n0353_p0956b09║於無覆護世間無依，無間為護、為依。
X19n0353_p0956b10║【疏】比不對上，上無蔭蓋為無覆，傍無力授為無護。
X19n0353_p0956b11║無依者，謂變易眾生無依，亦輕於無覆護也。
X19n0353_p0956b12║【鈔】明依歸德等者，如來有歸依覆護之德，已滿之
X19n0353_p0956b13║也。界內眾生，未有出世善法覆護，變易二乘，更須
X19n0353_p0956b14║歸依如來，以無無作道滅故。無名云為依者，以道
X19n0353_p0956b15║度人曰護，以滅安物曰依。
X19n0353_p0956b16║【疏】四、舉法身等，以釋涅槃滿足。初、舉法身。
X19n0353_p0956b17║何以故？法無優劣，故得涅槃。
X19n0353_p0956b18║【疏】亦不對上此何以故通下三德為標。法無優劣
X19n0353_p0956b19║者，本義云：諸佛法身無優劣也。波若、解脫、清淨釋
X19n0353_p0956b20║等亦同此。而今釋是對小乘涅槃三過。昔日小乘
X19n0353_p0956b21║有餘、無餘二種涅槃，通有三過：一、不俱，二、不滿，三、
X19n0353_p0956b22║不等。三德優劣故不等。
X19n0353_p0956b23║【鈔】小乘三過：一、優劣者。諸小乘師說：佛菩提樹下
X19n0353_p0956b24║初成道時，種智已圓，果縛尚在，解脫未具，身猶雜
X19n0353_p0956c01║食，又帶無常。此乃一優二劣，譬之橫川走火。釋曰：
X19n0353_p0956c02║三十四心、八忍、八智、九無礙、九解脫，斷見思惑之
X19n0353_p0956c03║時，已有般若，名為種智已圓；父母生身猶未滅度，
X19n0353_p0956c04║名為果縛尚在。雖斷通惑，未有法身，身是無常，猶
X19n0353_p0956c05║資段食，食非一，故云雜食，以小乘教主同凡報故。
X19n0353_p0956c06║一優，謂般若、種智已圓；二劣，謂解脫未具，身猶雜
X19n0353_p0956c07║食。此二雖劣，已有少分，具在不大，義當一時。譬之
X19n0353_p0956c08║橫川及以烈火，並一盡長，餘盡短也。三德雖則一
X19n0353_p0956c09║時，優劣不等，故云也。
X19n0353_p0956c10║【疏】三德不共，故不俱。
X19n0353_p0956c11║【鈔】二、不俱者。前取義具，攝後歸前；且言一時，據現
X19n0353_p0956c12║灼然，前後而得，故云不共也。
X19n0353_p0956c13║【疏】三、德未究竟，故不滿。
X19n0353_p0956c14║【鈔】三、德未究竟者。法身只是五分法身，般若只是
X19n0353_p0956c15║一無漏智，解脫只是已除四住。豈同大乘平等法
X19n0353_p0956c16║身，遮那妙體，一切種智，五住圓除者耶？
X19n0353_p0956c17║【疏】所以名少分，今日涅槃無此三過，皆是一等，故
X19n0353_p0956c18║云常住涅槃界。
X19n0353_p0956c19║【鈔】今日涅槃無此三過者，此三德義，出在大經，是
X19n0353_p0956c20║彼經中宗極之義。如來出世，安置眾生祕密藏中，
X19n0353_p0956c21║我亦不久自住其中。祕密藏者，即是涅槃，涅槃即
X19n0353_p0956c22║是三德。此經雖略，意亦同之。須引彼經之廣文，用
X19n0353_p0956c23║演今經之略說。先且引經文，次解其義。故哀難品
X19n0353_p0956c24║云：我今當令一切眾生及我諸子、四部之眾，悉皆
X19n0353_p0957a01║安住祕密藏中。我亦復當安住是中，入於涅槃。何
X19n0353_p0957a02║等名為秘密之藏？猶如伊字，三點若並，則不成伊；
X19n0353_p0957a03║縱亦不成，如摩醯首羅面上三目，乃得成伊；三點
X19n0353_p0957a04║若別，亦不得成。我亦如是，解脫之法亦非涅槃，如
X19n0353_p0957a05║來之身亦非涅槃，摩訶般若亦非涅槃，三法各異
X19n0353_p0957a06║亦非涅槃。我今安住如是三法，為眾生故，名入涅
X19n0353_p0957a07║槃。如世伊字。釋曰：言如世伊字者，外國有新舊兩
X19n0353_p0957a08║伊，舊伊橫豎，斷絕相離。借此況彼，橫如烈火，豎如
X19n0353_p0957a09║點水，各不相續。不橫不同烈火，不豎不同點水。應
X19n0353_p0957a10║如此土草下字相，細畫相連，是新伊相。舊伊可譬
X19n0353_p0957a11║昔教三德法身本有，波若修成，入無餘已，方是解
X19n0353_p0957a12║脫，無復身智。此則如豎點水，縱而相離，三法各異，
X19n0353_p0957a13║如橫烈火，各不相關。此乃昔教大乘中縱橫之義。
X19n0353_p0957a14║疏文一往對小不滿以釋，應知通斥大小也。新伊
X19n0353_p0957a15║字可喻今教三德法身即照，亦即自在，名為三。三
X19n0353_p0957a16║無別體，是故不橫；非前非後，故是非縱。一即三，如
X19n0353_p0957a17║大點；三即一，如細畫。三而一，一而三，不可一三思，
X19n0353_p0957a18║故名不可思議。不可思議者，即非三非一，名秘密
X19n0353_p0957a19║藏，如世伊字。此句是彼經之根本。為顯此義，廣立
X19n0353_p0957a20║問答，致二十五品洋洋無盡。若失此意，令迷根本，
X19n0353_p0957a21║將何指歸？深會此義，銷釋今經，妙無不盡。彼經言
X19n0353_p0957a22║三目者，摩醯首羅居色界頂一，統領大千，一面三
X19n0353_p0957a23║目，三目一面，不可言一三縱橫，若並若別，能嚴天
X19n0353_p0957a24║顏，作世界主，徹照三千。若不縱橫，嚴主照世，一切
X19n0353_p0957b01║皆成。三德亦爾，縱橫並別，祕藏不成；不縱不橫，祕
X19n0353_p0957b02║藏則成。
X19n0353_p0957b03║【疏】次舉波若以對上第一智慧不滿。
X19n0353_p0957b04║智慧等故得涅槃。
X19n0353_p0957b05║【疏】次舉解脫，以對上第三解脫不滿。
X19n0353_p0957b06║解脫等故得涅槃。
X19n0353_p0957b07║【疏】次舉清淨，以對上第四清淨不滿。
X19n0353_p0957b08║清淨等故得涅槃。
X19n0353_p0957b09║【疏】次舉三點，以結七德滿足。
X19n0353_p0957b10║是故涅槃，一味等味，謂解脫味。
X19n0353_p0957b11║【疏】是故涅槃一味等味，謂解脫味者，一味謂波若，
X19n0353_p0957b12║等味謂法身，言此涅槃通名三德也。涅槃無翻家
X19n0353_p0957b13║義，即明涅槃含眾義也。亦可昔日涅槃不即三德
X19n0353_p0957b14║常住，今日涅槃即三德常住，故云即是一味等味
X19n0353_p0957b15║也。前結二乘不滿，不明歸依與法身；此結如來究
X19n0353_p0957b16║竟，不明斷與功德，葢互舉為明也。
X19n0353_p0957b17║【鈔】涅槃無翻等者，言涅槃一名，含於多義，故不可
X19n0353_p0957b18║翻也。如先陀婆，一名四實。然雖如此寂義以為准
X19n0353_p0957b19║則，所以自古諸德，或云有翻，或云無翻。有無雖則
X19n0353_p0957b20║不同，然亦不出寂滅之義。故莊嚴大斌翻為寂滅，
X19n0353_p0957b21║引文云：諸行無常，是生滅法；生滅滅已，寂滅為樂。
X19n0353_p0957b22║竺道生翻為滅定，林柔翻為無累解脫，梁帝翻為
X19n0353_p0957b23║不生，肇云無為開善，藏光宅雲同用滅度。如是等
X19n0353_p0957b24║諸師，釋雖不同，多分不出寂義者也。
X19n0353_p0957c01║【疏】從世尊以下，第二、結二乘不究竟。就中又分為
X19n0353_p0957c02║四：第一、正明二乘未斷無明住地故，不得三昧，所
X19n0353_p0957c03║以不究竟也。
X19n0353_p0957c04║世尊！若無明住地不斷、不究竟者，不得一味、等味，謂
X19n0353_p0957c05║明、解脫味。
X19n0353_p0957c06║【疏】第一，可見。第二、從何以故以下，釋不斷無明
X19n0353_p0957c07║住地不得一味。就第二釋中即有二：第一、明應斷
X19n0353_p0957c08║不斷。
X19n0353_p0957c09║何以故？無明住地不斷不究竟者，過恒沙等所應斷
X19n0353_p0957c10║法不斷不究竟。
X19n0353_p0957c11║【疏】應斷者，謂別相無知。第二，明應得不得。
X19n0353_p0957c12║過恒沙等所應斷法不斷故，過恒沙等法應得不得、
X19n0353_p0957c13║應證不證。
X19n0353_p0957c14║【疏】應得者，謂諸行及別相知見。應證者，謂無知之
X19n0353_p0957c15║斷也。
X19n0353_p0957c16║【鈔】諸行及別相知見者，恒沙萬行及照俗參差之
X19n0353_p0957c17║智。
X19n0353_p0957c18║【疏】第三、從是故無名住地以下，仍明無明住地為
X19n0353_p0957c19║眾惑之本。
X19n0353_p0957c20║是故無明住地積聚，生一切修道斷煩惱、上煩惱，彼
X19n0353_p0957c21║生心上煩惱、止上煩惱、觀上煩惱、禪上煩惱、正受上
X19n0353_p0957c22║煩惱、方便上煩惱、智上煩惱、果上煩惱、得上煩惱、力
X19n0353_p0957c23║上煩惱、無畏上煩惱。
X19n0353_p0957c24║【疏】從是故以下，明無明住地為眾惑之本。略舉十
X19n0353_p0958a01║二，以明其相。積聚生一切修道斷煩惱者，明修道
X19n0353_p0958a02║應斷者，皆由無明住地為生。此一句總明下十一
X19n0353_p0958a03║句，明映障諸境上煩惱，皆從無明住地而生。彼者，
X19n0353_p0958a04║彼無明住地能生心上煩惱。一云：彼者，即謂彼心。
X19n0353_p0958a05║【鈔】經是故無明住地等者，無名云：以能生為煩惱，
X19n0353_p0958a06║所生為上。煩惱心者，總說三界心也。四住地結，障
X19n0353_p0958a07║於心識；無明住地，障彼淨智。淨智者，又二種：一、障
X19n0353_p0958a08║二乘，二、障菩薩。今釋無明住地，皆生此眾結也。將
X19n0353_p0958a09║修禪定，先習止觀，此別解欲界煩惱。禪上，色界也；
X19n0353_p0958a10║正受上，無色界說心止，盡於此也；方便上，無漏方
X19n0353_p0958a11║便也；智上，智所知聞也；果上，有為未盡；得上，無為
X19n0353_p0958a12║未極也。此是二乘知障也。力上、無畏上，此是菩薩
X19n0353_p0958a13║智障也。
X19n0353_p0958a14║【疏】第四、從如是過恒沙以下，結無明住地為眾惑
X19n0353_p0958a15║之本。
X19n0353_p0958a16║如是過恒沙等上煩惱，如來菩提智所斷，一切皆依
X19n0353_p0958a17║無明住地之所建立。一切上煩惱起，皆因無明住地、
X19n0353_p0958a18║緣無明住地。
X19n0353_p0958a19║【疏】從如是過恒沙以下，第四、結無明住地為眾惑
X19n0353_p0958a20║之本。皆因無明住地者，恒沙本無，而因住地為生，
X19n0353_p0958a21║故云皆因。恒沙亦有可生之義，即住地助發，故云
X19n0353_p0958a22║皆緣。
X19n0353_p0958a23║【鈔】皆因無明住地等者，無名云：但以無知為性，故
X19n0353_p0958a24║名為因；雖智猶迷，謂之緣也。
X19n0353_p0958b01║【疏】從世尊！於此起煩惱以下，第三、結。上第四、舉二
X19n0353_p0958b02║種煩惱，釋第三、二死兼除、不除。所以在第三處為
X19n0353_p0958b03║結者，上結二乘不究竟，以不斷無明住地為結，故
X19n0353_p0958b04║逐便遂結也。
X19n0353_p0958b05║【鈔】故逐便遂結也者，上結文分四：第一文，經云：世
X19n0353_p0958b06║尊！若無明住地，乃至無明為眾惑。本云緣無明住
X19n0353_p0958b07║地，承此便故。今將第四煩惱文來，第二中結之。第
X19n0353_p0958b08║二方明結前第三。二死可見。
X19n0353_p0958b09║【疏】上第四、舉二種煩惱，釋二死兼除、不除中，本有
X19n0353_p0958b10║四：第一、出煩惱體相，第二、明校量力用，第三、明潤
X19n0353_p0958b11║業不同，第四、明斷除。今但略不結，第三、潤業不同，
X19n0353_p0958b12║餘三皆結。從初訖無始無明住地，結第一、出煩惱
X19n0353_p0958b13║體相。
X19n0353_p0958b14║世尊！於此起煩惱，剎那心剎那相應。世尊！心不相應
X19n0353_p0958b15║無始無明住地。
X19n0353_p0958b16║【疏】於此起煩惱剎那心，剎那相應，舉四住地。世尊，
X19n0353_p0958b17║心不相應無始無明住地，舉無明住地。從世尊
X19n0353_p0958b18║若復過於以下，結上第二校量力用。
X19n0353_p0958b19║世尊！若復過於恒沙如來菩提智所應斷法，一切皆
X19n0353_p0958b20║是無明住地所持所建立。譬如一切種子皆依地生
X19n0353_p0958b21║建立增長，若地壞者彼亦隨壞。如是過恒沙等如來
X19n0353_p0958b22║菩提智所應斷法，一切皆依無明住地生建立增長，
X19n0353_p0958b23║若無明住地斷者，過恒沙等如來菩提智所應斷法
X19n0353_p0958b24║皆亦隨斷。
X19n0353_p0958c01║【疏】上第二、校量力用本有二：一、四住地劣，二、無明
X19n0353_p0958c02║住地勝。今但結無明住地勝，即而四住地劣。自去
X19n0353_p0958c03║上中即有法說比喻，今結中亦有法說比喻，可見。
X19n0353_p0958c04║上直言無明住地力勝故，此明諸煩惱成壞，皆以
X19n0353_p0958c05║無明住地為本而結也。
X19n0353_p0958c06║【鈔】經所持建立者，無名云：始起是為持，終成為建
X19n0353_p0958c07║立。生死由彼，滅豈容異？
X19n0353_p0958c08║【疏】如是一切以下，結上第四斷除。
X19n0353_p0958c09║如是一切煩惱上煩惱斷，過恒沙等如來所得一切
X19n0353_p0958c10║諸法，通達無礙一切知見，離一切過惡，得一切功德，
X19n0353_p0958c11║法王法主而得自在，證一切法自在之地。如來、應、等
X19n0353_p0958c12║正覺正師子吼：我生已盡，梵行已立，所作已辦，不受
X19n0353_p0958c13║後有。是故世尊以師子吼，依於了義一向記說。
X19n0353_p0958c14║【疏】如是一切以下，結上第四斷除。上直言佛地所
X19n0353_p0958c15║斷，佛菩提智所斷故；此明如來因果既滿，故能斷
X19n0353_p0958c16║而結。就中即有三：第一、明因滿故能斷；第二、從法
X19n0353_p0958c17║王、法主而以下，明果滿故能斷；第三、從是故以下，
X19n0353_p0958c18║結皆可見。一切煩惱，謂根本通相煩惱；上煩惱，謂
X19n0353_p0958c19║支條別相煩惱。然置位為論，所作已辦，梵行已立，
X19n0353_p0958c20║本在金剛以還，而今以照佛果法身為梵行智。所
X19n0353_p0958c21║作已辦，葢就通門為明。
X19n0353_p0958c22║【鈔】經一切知見下，別稱云：一切種智備於此，眾惡
X19n0353_p0958c23║永盡，諸善普會，超出眾聖，故稱主。於諸法自在，謂
X19n0353_p0958c24║之王。入涅槃界，得究竟樂，名證自在地。如斯之人
X19n0353_p0959a01║者，始可應十號之德，發無畏之言也。言不隱理，謂
X19n0353_p0959a02║之了義。所說無餘，是一向記說也。然置位為論等
X19n0353_p0959a03║者，此以大比小說也。小乘四智滿足，稱有餘涅槃。
X19n0353_p0959a04║准此，大乘合在等覺。此就別門明義，通門明義，義
X19n0353_p0959a05║通果位故也。無名云：如是一切者，謂所應斷法悉
X19n0353_p0959a06║斷也。過恒沙者，謂應得者得，應證者證也。
X19n0353_p0959a07║【疏】從世尊！不受後有以下，第四、結上第三，舉二種
X19n0353_p0959a08║生死以釋第二究竟、不究竟。上直言如來二死兼
X19n0353_p0959a09║除，二乘但除其一，故今簡結。如來既伏四魔，是故
X19n0353_p0959a10║言二死皆除；二乘不能伏四魔，是故但除其一。本
X19n0353_p0959a11║義云：從此以下，結收入一。就中即有二：第一、先結
X19n0353_p0959a12║如來二死兼除；第二、從世尊！阿羅漢以下，結二乘
X19n0353_p0959a13║但除其一。就第一、先結如來二死兼除中亦有二：
X19n0353_p0959a14║第一、正結如來既伏四魔，是故二死兼除。
X19n0353_p0959a15║世尊！不受後有智有二種，謂如來以無上調御降伏
X19n0353_p0959a16║四魔，出一切世間，為一切眾生之所瞻仰。
X19n0353_p0959a17║【疏】不受後有智有二種者，將欲結二死兼除、不除
X19n0353_p0959a18║故，先以此不受後有智為首。二種者：一、如來不受
X19n0353_p0959a19║後有智；二、二乘不受後有智。降伏四魔者，天魔是
X19n0353_p0959a20║惡緣，煩惱魔是惡因，陰魔、死魔是惡果，明如來既
X19n0353_p0959a21║伏此四魔，故二死皆兼除。出一切世間者，謂分段、
X19n0353_p0959a22║變易二世間。為一切眾生之所瞻仰者，明既伏四
X19n0353_p0959a23║魔，超出二世間，故為一切眾生仰慕。然則二死兼
X19n0353_p0959a24║除，明也。第二、從得不思議以下，舉萬德證二死
X19n0353_p0959b01║兼除。
X19n0353_p0959b02║得不思議法身於一切爾炎地，得無礙法自在於上
X19n0353_p0959b03║更無所作無所得地，十力勇猛昇於第一無上無畏
X19n0353_p0959b04║之地，一切爾炎無礙智觀不由於他，不受後有智師
X19n0353_p0959b05║子吼。
X19n0353_p0959b06║【疏】從得不思議以下，第二、舉果上諸德，以證二死
X19n0353_p0959b07║兼除。明既有如是尊德，寧復未免二死？
X19n0353_p0959b08║【鈔】經：十力勇猛者：一、處非處力，二、業力，三、定力，四、
X19n0353_p0959b09║根力，五、欲力，六、性力，七、處道力，八、宿命力，九、天眼
X19n0353_p0959b10║力，十、漏盡力。此十通稱力者，即諸佛所得如實智
X19n0353_p0959b11║用，通達一切，了了分明，無能得，無能勝，故名力也。
X19n0353_p0959b12║一、處非處力者，佛知一切諸法因緣、果報定相，
X19n0353_p0959b13║從是因緣生如是果報，從是因緣不生如是果報。
X19n0353_p0959b14║如惡業得受善報，無有是處；惡業尚不能得世間，
X19n0353_p0959b15║何況出世間樂！惡行亦然，五蓋覆心散亂，雖修七
X19n0353_p0959b16║覺而得涅槃，無有是處；五蓋覆心，修七覺尚不得
X19n0353_p0959b17║聲聞道，心無覆蓋，佛道可得，況聲聞道！如是等種
X19n0353_p0959b18║種，是處、不是處，佛悉遍知，無能壞、無能勝，是初力
X19n0353_p0959b19║也。二、業力者，佛知一切眾生過去、未來、現在諸
X19n0353_p0959b20║業諸受，知造業處，知因緣，知報，皆悉遍知。已下如
X19n0353_p0959b21║初力文，下去爾耳。三定力者，佛知一切諸禪、解
X19n0353_p0959b22║脫、三昧定垢淨分別相，如實遍知。四根力者，佛
X19n0353_p0959b23║知他眾生諸根上下。五欲力者，佛知眾生種種
X19n0353_p0959b24║欲。六性力者，佛知世間種種無種性。七、至處
X19n0353_p0959c01║道力者，佛知一切道至處。八、宿命力者，佛知一
X19n0353_p0959c02║切種種共相、共因緣，一世、二世乃至百千世劫初
X19n0353_p0959c03║盡，我在彼眾生中，如是姓名、飲食、苦樂、壽命長短，
X19n0353_p0959c04║彼中死是間、生是間、死還生是此間，此間姓名乃
X19n0353_p0959c05║至長短。九、天眼力者，佛天眼淨，過諸天人眼，見
X19n0353_p0959c06║眾生死時、生時，端正、醜陋，若大、若小，若墮惡道、若
X19n0353_p0959c07║墮善道，如是業因緣受報。是諸眾生惡身、口、意成
X19n0353_p0959c08║就，不謗毀聖人，正見、正業成就；是因緣故，身壞死
X19n0353_p0959c09║時，入善道，生天上等。十漏盡力者，佛諸漏盡故，
X19n0353_p0959c10║無漏心解脫、無漏慧解脫，在現在法中自識知：我
X19n0353_p0959c11║生已盡，持戒已立，不作後有，盡如實知。
X19n0353_p0959c12║【疏】從世尊！阿羅漢以下，第二、結二乘但除其一。就
X19n0353_p0959c13║中亦分為二：第一、明二乘但除分段因，謂已離生
X19n0353_p0959c14║死。
X19n0353_p0959c15║世尊，阿羅漢、辟支佛度生死畏，次第得解脫樂，作是
X19n0353_p0959c16║念：我離生死恐怖，不受生死苦。
X19n0353_p0959c17║【疏】度生死畏者，謂畏度分段生死也。次第得解脫
X19n0353_p0959c18║樂者，明以次第斷三界惑，無惑理自可樂，故解脫
X19n0353_p0959c19║樂也。作是念者，明因此謂已離生死怖畏，不受生
X19n0353_p0959c20║死苦也。此即二種不受，後智中亦一種智，結云是
X19n0353_p0959c21║故二乘但除其一。
X19n0353_p0959c22║【鈔】次第斷三界惑等者，先斷三界見，得初果；次斷
X19n0353_p0959c23║欲界六品思，得斯陀含；次進斷九品，得阿那含；次
X19n0353_p0959c24║從初禪初品，乃至非想非非想第九品，盡名阿羅
X19n0353_p0960a01║漢果故也。若細分袟，明家家一種子等，非此可盡，
X19n0353_p0960a02║毗曇廣明。
X19n0353_p0960a03║【疏】第二、從世尊以下，亦明但因除分段，自謂已得
X19n0353_p0960a04║第一果，是故但除其一。
X19n0353_p0960a05║世尊！阿羅漢、辟支佛觀察時，得不受後有，觀第一蘇
X19n0353_p0960a06║息處涅槃地。
X19n0353_p0960a07║【疏】從世尊以下，第二、明亦因此，謂已得第一處。觀
X19n0353_p0960a08║察時者，謂照四諦時。一云：照四諦時，自能推理仰
X19n0353_p0960a09║觀第一應得處。從世尊！彼先所得地以下，別會
X19n0353_p0960a10║二乘果中之第六結入一乘。本義云：此前料簡佛
X19n0353_p0960a11║出非是一乘，収結三乘以為一乘。就中即有四：第
X19n0353_p0960a12║一明二乘在因時自知未究竟。
X19n0353_p0960a13║世尊！彼先所得地，不愚於法、不由於他，亦自知得有
X19n0353_p0960a14║餘地，必當得阿耨多羅三藐三菩提。
X19n0353_p0960a15║【疏】彼者，彼二乘人。先者，謂得五方便、三果、四向。不
X19n0353_p0960a16║愚於法者，不迷常住之理。不由於他者，不待他教。
X19n0353_p0960a17║【鈔】五方便者，總相、別相、念處為一，四善根之為五
X19n0353_p0960a18║也。
X19n0353_p0960a19║【疏】第二、從何以故以下，釋自知。
X19n0353_p0960a20║何以故？聲聞、緣覺乘皆入大乘，大乘者即是佛乘。
X19n0353_p0960a21║【疏】第二，釋何以自知。釋曰：就實為論，理無三故也。
X19n0353_p0960a22║【鈔】就實為論，理無三故也者，二乘之理，化城權設；
X19n0353_p0960a23║就實為論，其理實無。故法華云：唯有一佛乘息處
X19n0353_p0960a24║故說二今為汝說實汝所得非滅。
X19n0353_p0960b01║【疏】第三、從是故以下，正結入一乘。
X19n0353_p0960b02║是故三乘即是一乘。
X19n0353_p0960b03║【疏】是故三乘即是一乘，正結入一。第四、從得一
X19n0353_p0960b04║乘者以下，仍明一乘所得果義；第四、明果義。因一
X19n0353_p0960b05║既竟，宜明所得果相，故仍明之也。就中有二：第一、
X19n0353_p0960b06║直明所得菩提果。
X19n0353_p0960b07║得一乘者，得阿耨多羅三藐三菩提。
X19n0353_p0960b08║【疏】第二、舉菩提、涅槃、法身三德，明相即義。
X19n0353_p0960b09║阿耨多羅三藐三菩提者，即是涅槃界。涅槃界者，即
X19n0353_p0960b10║是如來法身。得究竟法身者，則究竟一乘。無異如來、
X19n0353_p0960b11║無異法身，如來即是法身。得究竟法身者，則究竟一
X19n0353_p0960b12║乘。究竟者，即是無邊不斷。
X19n0353_p0960b13║【疏】所以明此相即者，物聞得菩提，便謂一乘只得
X19n0353_p0960b14║菩提，不得餘德，故須此相即也。得究竟法身者，則
X19n0353_p0960b15║究竟一乘，明由究竟因而得也。法身是法，如來是
X19n0353_p0960b16║行者，其義似別，所以更舉相明即也。隨果再舉，因
X19n0353_p0960b17║亦再明也。法身是萬德之正體，一乘為法身之正
X19n0353_p0960b18║因，所以偏舉法身以明因究竟也。
X19n0353_p0960b19║【鈔】明由究竟因而得也者，明此法身之果，由前一
X19n0353_p0960b20║乘因得故也。隨此明果之文，更舉其因，則一乘因
X19n0353_p0960b21║義，亦轉明故也。
X19n0353_p0960b22║【疏】從世尊！如來無有限際時住以下章中，第二、舉
X19n0353_p0960b23║一體三寶以成因一。言所感之果既是一體，則因
X19n0353_p0960b24║一可證。就中，初開為二：第一、從初訖是有限依，將
X19n0353_p0960c01║欲明今日一體最極，故先明別體非是究竟；第二、
X19n0353_p0960c02║從若有眾生以下，正明今日一體最極。就第一、先
X19n0353_p0960c03║明別體中亦開為二：第一、從初訖作無盡歸依，先
X19n0353_p0960c04║歎別體中一佛寶。何則？雖復別體不如一體至極，
X19n0353_p0960c05║但一佛寶即是一種，理無可下，所以先歎別體中
X19n0353_p0960c06║一佛寶是歸依之本也。第二、從常住歸依者以下，
X19n0353_p0960c07║正明別體法、僧二寶非究竟。昔日別體既是方便，
X19n0353_p0960c08║今日別體正是實說，雖實不實，皆不如今日一體
X19n0353_p0960c09║最極，故云非究竟也。就第一、先歎中即有五：一、明
X19n0353_p0960c10║是常住
X19n0353_p0960c11║【鈔】即是一種理者，佛寶常住，亦是一體中佛寶理
X19n0353_p0960c12║也。昔日別體既是等者，昔日別體可見，今日此
X19n0353_p0960c13║經一乘之教為法寶，三忍真子為僧寶，所論法身
X19n0353_p0960c14║為佛寶也，皆不如此經所詮法身身理自具三寶
X19n0353_p0960c15║為最極也。
X19n0353_p0960c16║世尊！如來無有限齊時住，如來、應、等正覺後際等住。
X19n0353_p0960c17║【疏】後際，謂眾生盡作佛。而眾生無盡作佛，則如來
X19n0353_p0960c18║常住明矣。二、明是大悲。
X19n0353_p0960c19║如來無限齊大悲，亦無限齊安慰世間，無限大悲，無
X19n0353_p0960c20║限安慰世間。
X19n0353_p0960c21║【疏】三、勸說大悲。
X19n0353_p0960c22║作是說者，是名善說如來。
X19n0353_p0960c23║【疏】四、勸說常住。
X19n0353_p0960c24║若復說言無盡法、常住法，一切世間之所歸依者，亦
X19n0353_p0961a01║名善說如來。
X19n0353_p0961a02║【疏】五、結。
X19n0353_p0961a03║是故於未度世間、無依世間與後際等，作無盡歸依。
X19n0353_p0961a04║【疏】皆可見。就第二正明法僧二寶非究竟中有
X19n0353_p0961a05║四：第一先列。
X19n0353_p0961a06║常住歸依者，謂如來、應、等正覺也。法者，即是說一乘
X19n0353_p0961a07║道。僧者，是三乘眾。
X19n0353_p0961a08║【疏】本義云：從初訖，謂如來、應、等正覺也。明今日一
X19n0353_p0961a09║體為歸依之本，而今不須梯橙三寶。即所說經教，
X19n0353_p0961a10║不別大小，皆為法寶；學教之人，亦不別大小，皆為
X19n0353_p0961a11║僧寶。而今舉勝兼劣，故唯稱一乘教三乘人也。而
X19n0353_p0961a12║昔日雖說大乘，未明一乘，以一乘為法寶，唯今此
X19n0353_p0961a13║經也。第二、從此二歸依以下，正明二依非究竟。
X19n0353_p0961a14║此二歸依，非究竟歸依，名少分歸依。
X19n0353_p0961a15║【疏】第三、從何以故以下，釋二依非究竟。
X19n0353_p0961a16║何以故？說一乘道法能得究竟法身，於上更無說一
X19n0353_p0961a17║乘法事。
X19n0353_p0961a18║【疏】說一乘道，乃得法身，法身上更無說一乘法事。
X19n0353_p0961a19║然則法寶之極，唯在法身，故云說一乘非究竟法
X19n0353_p0961a20║寶也。
X19n0353_p0961a21║三乘眾者有恐怖，歸依如來求出脩學，向阿耨多羅
X19n0353_p0961a22║三藐三菩提。
X19n0353_p0961a23║【疏】釋僧非究竟可見。第四、從是故以下，結非究
X19n0353_p0961a24║竟。
X19n0353_p0961b01║是故二依非究竟依，是有限依。
X19n0353_p0961b02║【疏】第四、結亦可見。從若有眾生以下，第二、正明
X19n0353_p0961b03║今日一體至極。就中有五：一、明依今日一體法僧，
X19n0353_p0961b04║即是歸依如來。
X19n0353_p0961b05║若有眾生如來調伏，歸依如來得法津澤，生信樂心
X19n0353_p0961b06║歸依法、僧，是二歸依非此二歸依，是歸依如來。歸依
X19n0353_p0961b07║第一義者，是歸依如來。此二歸依第一義，是究竟歸
X19n0353_p0961b08║依如來。
X19n0353_p0961b09║【疏】是二歸依者，謂一體法、僧二依為是。非此二歸
X19n0353_p0961b10║依者，別體二依非可為比也。是歸依如來者，今日
X19n0353_p0961b11║一體法、僧即是如來故。又解：言因調伏發心歸依
X19n0353_p0961b12║法、僧者，謂依別體法、僧是。二歸依非者，謂別體二
X19n0353_p0961b13║依為非。上已非別體法、僧非究竟，而此更舉者，欲
X19n0353_p0961b14║以非明是也。此二歸依者，謂今日一體二依是。歸
X19n0353_p0961b15║依如來者，亦明一體故。所以知從此下，明一體法、
X19n0353_p0961b16║僧者，上已結別體故也。歸依第一義者，是歸依如
X19n0353_p0961b17║來者，第一義謂三德、四義。本義云：此二句偏明一
X19n0353_p0961b18║體佛寶最勝。然則別體亦可，而一體何別最勝？此
X19n0353_p0961b19║二歸依第一義，是究竟歸依如來者，明依一體法、
X19n0353_p0961b20║僧及三德、四義，即是究竟歸依如來也。本義云：從
X19n0353_p0961b21║此二歸依以下，結一體三歸依同是究竟。
X19n0353_p0961b22║【鈔】一、體三寶中。又解下，古人取句稍別，釋義又殊；
X19n0353_p0961b23║今家存而不破，經意難定故也。從歸依第一義
X19n0353_p0961b24║者下，今家自釋第四句。三德如前四義，謂四波羅
X19n0353_p0961c01║蜜：常、樂、我、淨、涅槃。亦名四德，如下經文。然則體
X19n0353_p0961c02║亦可等者，別體則容佛寶勝、二寶劣，一體則三無
X19n0353_p0961c03║優劣。古人若言一體中佛寶勝，與別體何別？故云
X19n0353_p0961c04║皆最勝。
X19n0353_p0961c05║【疏】二、從何以故以下，釋何故依法。僧即歸依如來。
X19n0353_p0961c06║何以故？無異如來，無異二歸依，如來即三歸依。
X19n0353_p0961c07║【疏】第二、釋何故依法僧即歸依如來。曰：三依即是
X19n0353_p0961c08║一體故。本義云：何故同是究竟？即一體故。第三、
X19n0353_p0961c09║從何以故以下，亦釋何以是一體。
X19n0353_p0961c10║何以故說一乘道？
X19n0353_p0961c11║【疏】第三，釋何以是一體。以一乘而得，故是一體也。
X19n0353_p0961c12║【鈔】以一乘而得者，由一乘道而得法身，法身之體，
X19n0353_p0961c13║自具三寶也。
X19n0353_p0961c14║【疏】第四、引佛為證。
X19n0353_p0961c15║如來四無所畏成就師子吼說。
X19n0353_p0961c16║【疏】第四、誰其如是說，引佛為證。然別體三寶，則其
X19n0353_p0961c17║名體各異，故理自可別。但一體何以為別？釋曰：常
X19n0353_p0961c18║住法身為佛寶，此法身能為物軌則，自為法寶。又
X19n0353_p0961c19║此法身則能與理和合，亦為僧寶。若辨歸依，為其
X19n0353_p0961c20║習解斷惑，則別體可先；但不迷旨歸，必一體為要。
X19n0353_p0961c21║今勝鬘唯欲以旨歸為本，故非昔梯橙，唯欲今日
X19n0353_p0961c22║一體也。
X19n0353_p0961c23║【鈔】則其名、體各異等者，佛、法、僧名異，法身三乘教、
X19n0353_p0961c24║三乘人體無異。一體之中，常住法身，靈覺智性為
X19n0353_p0962a01║佛寶，軌生物解為法寶，理、智和合為僧寶。若辨
X19n0353_p0962a02║歸依等者，若依三乘人馮教修習生解斷惑，可先
X19n0353_p0962a03║別體也。若為不迷教下旨趣，必一體為要也。經
X19n0353_p0962a04║四無畏成就等者，一、一切智無畏；二、漏盡無畏；三、
X19n0353_p0962a05║說障道無畏；四、說盡苦道無畏。此四通名無畏者，
X19n0353_p0962a06║於眾中廣說自他智斷，既決定無失，則無微恐懼
X19n0353_p0962a07║之相也。一切智無畏者，佛作誠言：我是一切智人，
X19n0353_p0962a08║若有沙門、婆羅門，若天、若魔、若梵、若復餘眾，如實
X19n0353_p0962a09║言：是法不知，乃至不見微畏相。以是故，我得安隱、
X19n0353_p0962a10║得無所畏，安住聖主處，如牛王在大眾中師子吼，
X19n0353_p0962a11║能轉梵輪也。諸沙門、婆羅門，若天、若魔、若梵、若復
X19n0353_p0962a12║餘眾，如實不能轉，一無畏也。二、漏盡無畏者，佛作
X19n0353_p0962a13║誠言：我一切漏盡。若有已下同前。如實言：是漏不
X19n0353_p0962a14║盡，乃至無微畏相。已下文同前。三、說障道無畏者，
X19n0353_p0962a15║佛作誠言：我說障法。已下同前。如實言：是障法、不
X19n0353_p0962a16║障道法。已下文同前。四、說苦盡無畏者，佛作誠言：
X19n0353_p0962a17║我所說聖道能出世間，隨是行能盡苦，乃至餘眾
X19n0353_p0962a18║實不能轉。
X19n0353_p0962a19║【疏】第五、從若如來以下，明昔日不說一乘之意。
X19n0353_p0962a20║若如來隨彼所欲而方便說，即是大乘，無有二乘。二
X19n0353_p0962a21║乘者入於一乘，一乘者即是第一義乘。
X19n0353_p0962a22║【疏】第五、明昔日不明一乘之意。理既如是，何故昔
X19n0353_p0962a23║猶明三耶？故云此是如來隨眾生機方便而說。就
X19n0353_p0962a24║實為論，即是一乘，無有二乘。本義云從若如來以
X19n0353_p0962b01║下，明一體三寶中，遂結入一乘第一義者，經云說
X19n0353_p0962b02║一乘是說第一義諦，說三乘是說世諦義也。
X19n0353_p0962b03║
X19n0353_p0962b04║勝鬘經疏義私鈔卷之四