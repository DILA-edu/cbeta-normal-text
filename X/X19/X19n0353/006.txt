X19n0353_p0970a02║
X19n0353_p0970a03║
X19n0353_p0970a04║勝鬘經疏義私鈔卷之六
X19n0353_p0970a05║
X19n0353_p0970a06║【疏】從世尊！生死者以下，別明境中第三，名顛倒真
X19n0353_p0970a07║實章。此章來意者，前一依章明今日無作一滅，
X19n0353_p0970a08║一切依上出世，上上為依之極，物聞便謂然，即出
X19n0353_p0970a09║惑之後方為物依，非言在惑為依。所以今釋無作
X19n0353_p0970a10║一滅即如來藏，生死神明依如來藏相續不滅，非
X19n0353_p0970a11║但出惑方為物依，從在惑中已為依也。就中又開
X19n0353_p0970a12║為八：第一、直明生死依如來藏。
X19n0353_p0970a13║世尊，生死者依如來藏，以如來藏故說本際不可知。
X19n0353_p0970a14║【疏】今第一，世尊！生死者依如來藏者，生死即是顛
X19n0353_p0970a15║倒，如來藏即是真實。今明一切眾生皆有真實之
X19n0353_p0970a16║性，若無此性，則一化便盡，與艸木不殊；由有此性，
X19n0353_p0970a17║故相續不斷，終得大明，故云生死依如來藏。此中
X19n0353_p0970a18║如來藏，若以理為正因，皆以理為如來藏；若以神
X19n0353_p0970a19║明為正因，皆以當果事為如來藏。本際不可知者，
X19n0353_p0970a20║夫生死非無終始，但逐藏為論，故本際不可知也。
X19n0353_p0970a21║何則？此藏非三世法，以非三世為生死依，必從何
X19n0353_p0970a22║時，即不可知。又云：生死非無終始，但終始難測也。
X19n0353_p0970a23║本際，謂眾生之原。
X19n0353_p0970a24║【鈔】第七、顛倒真實章。相續不斷，終得大明者，迷
X19n0353_p0970b01║悟皆依於藏也。又云：生死非無終始，乃至難測者，
X19n0353_p0970b02║瓔珞釋第四十二地，名寂滅心妙覺地，常住一相，
X19n0353_p0970b03║第一無極，湛若虗空，一切種智，照達無生。有說：始
X19n0353_p0970b04║終唯佛，窮盡眾生根本，有始有終。又云：無明住地
X19n0353_p0970b05║金剛智，知此始起一相有終，而不知其始，唯佛知
X19n0353_p0970b06║始知終也。
X19n0353_p0970b07║【疏】第二、明藉理而說，名為善說。
X19n0353_p0970b08║世尊！有如來藏故說生死，是名善說。
X19n0353_p0970b09║【疏】第二，藉理而說，名為善說，可見。第三、從生死
X19n0353_p0970b10║生死者以下，明生死二法能藏如來藏。就中亦有
X19n0353_p0970b11║二：第一、先釋生死義。
X19n0353_p0970b12║世尊！生死、生死者，諸受根沒，次第不受根起，是名生
X19n0353_p0970b13║死。
X19n0353_p0970b14║【疏】從生死生死者以下，第三、明生死能藏如來藏。
X19n0353_p0970b15║重言生死者，欲釋生死二義，故上為生，下為死，重
X19n0353_p0970b16║舉之也。一云：上牒前語，下向下為釋。諸受根沒者，
X19n0353_p0970b17║諸根皆有通相領緣，謂之為沒。次第不受根起者，
X19n0353_p0970b18║不能通相領緣之根次第而起也。
X19n0353_p0970b19║【鈔】諸根皆有通相領緣等者。六根皆有領納前塵，
X19n0353_p0970b20║謂之領緣；心心數法流入前塵，謂之沒也。此釋生
X19n0353_p0970b21║句。諸根不能領納前塵，漸次而起，謂之起。此釋死
X19n0353_p0970b22║句。
X19n0353_p0970b23║【疏】第二、正明生死二法能藏如來藏。
X19n0353_p0970b24║世尊！死生者，此二法是如來藏。
X19n0353_p0970c01║【疏】第二、正明能藏如來藏。言此藏理，非自欲藏，但
X19n0353_p0970c02║以生死二法為藏也。第四、從世間言說故以下，
X19n0353_p0970c03║料簡生死與如來藏異。
X19n0353_p0970c04║世間言說故，有死有生。死者諸根壞，生者新諸根起，
X19n0353_p0970c05║非如來藏有生有死。如來藏離有為相，如來藏常住
X19n0353_p0970c06║不變。
X19n0353_p0970c07║【疏】從世間言說故以下，第四、明生死與藏異。若得
X19n0353_p0970c08║為生死藏，即與生死混然為一，故明生死與藏異
X19n0353_p0970c09║也。先明生死，後明藏義。
X19n0353_p0970c10║【鈔】經死者，諸根壞等者，此有一期及念念。一期者，
X19n0353_p0970c11║此陰壞，中陰起，故名新念。念則舊諸根壞，新諸根
X19n0353_p0970c12║生，一切有為法皆為四相所遷故也。經諸根起等，
X19n0353_p0970c13║前釋生死，約根塵相對，今但就異熟五陰解之。謂
X19n0353_p0970c14║舊六根漸滅壞，故謂之死；新六根漸增生，故謂之
X19n0353_p0970c15║生也。
X19n0353_p0970c16║【疏】第五、從是故以下，結生死依如來藏。
X19n0353_p0970c17║是故如來藏是依、是持、是建立。
X19n0353_p0970c18║【疏】第六、從世尊不離不脫以下，明眾生依藏得建
X19n0353_p0970c19║立。若無藏理，無有厭苦求樂。就中自有三：第一、直
X19n0353_p0970c20║明依藏得建。
X19n0353_p0970c21║世尊！不離、不斷、不脫、不異不思議佛法。世尊！斷、脫異
X19n0353_p0970c22║外有為法依持建立者，是如來藏。
X19n0353_p0970c23║【疏】四不，皆明未出惑也。又云：藏體真實不可離，斷
X19n0353_p0970c24║脫與理不異也。
X19n0353_p0971a01║【鈔】疏第一、直明依藏得建者，從初至不思議佛法，
X19n0353_p0971a02║明藏、斷、脫。異是法身，并有為法，並由藏建。又云藏
X19n0353_p0971a03║體真實等者，又釋第一、直明依藏得建。前釋不離
X19n0353_p0971a04║煩惱，今釋藏體不可斷、離等。
X19n0353_p0971a05║【疏】第二、從若無以下，明無藏不得建。
X19n0353_p0971a06║世尊！若無如來藏者，不得厭苦樂求涅槃。
X19n0353_p0971a07║【鈔】經若無如來藏等者。無名云：向明依如來藏，故
X19n0353_p0971a08║入生死；今明依如來藏，故昇涅槃也。是為昔之往
X19n0353_p0971a09║者，乖宗於一豪；今之來者，尋本以合真也。故知往
X19n0353_p0971a10║復昇降，皆依如來藏也。
X19n0353_p0971a11║【疏】第三、從何以故以下，釋不得建。
X19n0353_p0971a12║何以故？於此六識及心法智，此七法剎那不住，不種
X19n0353_p0971a13║眾苦，不得厭苦樂求涅槃。
X19n0353_p0971a14║【鈔】經此七法等者。此七法若無藏，剎那不住；若無
X19n0353_p0971a15║藏，亦不種眾苦，及不得厭苦等。
X19n0353_p0971a16║【疏】第七、從世尊！如來藏者以下，明如來藏非三世
X19n0353_p0971a17║法。
X19n0353_p0971a18║世尊！如來藏者，無前際不起不滅法，種諸苦得厭苦
X19n0353_p0971a19║樂求涅槃。
X19n0353_p0971a20║【疏】從世尊！如來藏者以下，第七、明藏非三世。法無
X19n0353_p0971a21║前際者，謂未來。不起者，謂現在。不滅者，謂過去。
X19n0353_p0971a22║【鈔】無前際等者，如來藏雖非三世生死涅槃，依藏
X19n0353_p0971a23║得建。經不起不滅者，無名云：莫知其所生，故無
X19n0353_p0971a24║起滅也。不起故能起生死，不滅故滅生死也。法種
X19n0353_p0971b01║諸苦，生死也。厭苦等，涅槃也。
X19n0353_p0971b02║【疏】第八、亦從如來藏者以下，明如來藏異於橫計。
X19n0353_p0971b03║世尊！如來藏者，非我、非眾生、非命、非人。如來藏者，墮
X19n0353_p0971b04║身見眾生、顛倒眾生、空亂意眾生，非其境界。
X19n0353_p0971b05║【鈔】經云非我等，明藏異於橫計。非我非眾生者，無
X19n0353_p0971b06║名云：非我者，於心多計此四。如來藏者，心而非心，
X19n0353_p0971b07║故非此四也。我者，若於名色、陰、界、入中，無明不了，
X19n0353_p0971b08║若即若離中，妄計有我、我所之實。眾生者，於名色
X19n0353_p0971b09║等中，妄計有我生故。命者，即是壽命，於名色等中，
X19n0353_p0971b10║妄計我命根成就，連持不斷故。人者，於名色等中，
X19n0353_p0971b11║妄我是人，異於非行人身。見顛倒眾生，則計有；空
X19n0353_p0971b12║亂意眾生，則計無。有則生常見，無則起斷見。見斷、
X19n0353_p0971b13║見常者，尚不得因緣中道，豈能以如來藏為境界
X19n0353_p0971b14║乎？淨名云：法無眾生，離眾生垢故；法無有我，離我
X19n0353_p0971b15║所故；法無壽命，離生死故；法無有人，前後際斷故；
X19n0353_p0971b16║法常寂滅，滅諸相故。
X19n0353_p0971b17║【疏】從世尊！如來藏者，是法界藏以下，別明境中第
X19n0353_p0971b18║四，名自性清淨章。此章來意者，物聞上第三如來
X19n0353_p0971b19║藏章云此如來藏在惑之中，曰已為物依，非但出
X19n0353_p0971b20║惑方為物依，即生疑：若爾，此如來藏必為生死被
X19n0353_p0971b21║染，何尊為依？若言不染，既是隔別，奈得相依？所以
X19n0353_p0971b22║今釋此如來藏自性清淨，雖在惑中，不為生死所
X19n0353_p0971b23║染，但隱覆而已。就中，初開為二：第一、勝鬘自說，第
X19n0353_p0971b24║二、如來述成就。第一、勝鬘自說中，又開為四：第一、
X19n0353_p0971c01║將明染不染，先會五種藏；第二、從此自性清淨以
X19n0353_p0971c02║下，明染不染難定；第三、從何以故以下，舉世近事
X19n0353_p0971c03║難定，為況遠理；第四、從唯佛世尊以下，推明於佛。
X19n0353_p0971c04║今第一、先會五種藏。
X19n0353_p0971c05║世尊！如來藏者，是法界藏、法身藏、出世間上上藏、自
X19n0353_p0971c06║性清淨藏。
X19n0353_p0971c07║【疏】一、如來藏，蘊在惑內故名藏，亦含當果故名藏；
X19n0353_p0971c08║二、法界藏，謂佛果含照法界，又云是常住法性；三、
X19n0353_p0971c09║法身藏，謂法身含萬德故名藏；四、出世間上上藏；
X19n0353_p0971c10║五、自性清淨藏。前一後一，就隱時為稱；中三，就顯
X19n0353_p0971c11║時為稱。隱顯雖殊，即是一體。
X19n0353_p0971c12║【鈔】第八、自性清淨章。無名云：近在煩惱之內，而
X19n0353_p0971c13║遠與涅槃體同，故名自性清淨也。
X19n0353_p0971c14║【疏】從此自性清淨以下，第二、明染不染難定。
X19n0353_p0971c15║此自性清淨如來藏，而客塵煩惱、上煩惱所染不思
X19n0353_p0971c16║議如來境界。
X19n0353_p0971c17║【疏】客塵煩惱，謂四住煩惱。上煩惱，謂恒沙上煩惱。
X19n0353_p0971c18║言此如來藏為此煩惱，被染不染，難可定知。何則？
X19n0353_p0971c19║既是自性清淨，何得言染？猶在惑中，那得不染？故
X19n0353_p0971c20║云不思議如來境界也。
X19n0353_p0971c21║【鈔】客塵煩惱者，無名云：始雖貌同而性乖，終必遠
X19n0353_p0971c22║離以獨絕，故謂之客也。不思議如來境界者，無
X19n0353_p0971c23║名云：性雖不淪而非不染，豈可思議？
X19n0353_p0971c24║【疏】從何以故以下，第三、舉世近事難定，為況遠理。
X19n0353_p0972a01║就中即有二：第一、明實法道中無染。
X19n0353_p0972a02║何以故？剎那善心非煩惱所染，剎那不善心亦非煩
X19n0353_p0972a03║惱所染；煩惱不觸心，心不觸煩惱。云何不觸法而能
X19n0353_p0972a04║得染心？
X19n0353_p0972a05║【疏】疑云：何以難知耶？剎那善心非煩惱所染者，實
X19n0353_p0972a06║法道中，善心前滅，煩惱後生，既不相及，安得有染？
X19n0353_p0972a07║剎那不善心亦非煩惱所染者，不善心起，即是煩
X19n0353_p0972a08║惱，有何煩惱更來相染耶？煩惱不觸心，心不觸煩
X19n0353_p0972a09║惱者，觸，猶及也。煩惱自滅，不及後心，心亦不觸煩
X19n0353_p0972a10║惱，既不相及，竟有何染？
X19n0353_p0972a11║【鈔】經煩惱不觸心等者。無名云：心以慮知為能，煩
X19n0353_p0972a12║惱以昧照為用。其猶明闇同處，而性自天隔，故名
X19n0353_p0972a13║不相觸也。既不相觸，則義無染名也。此釋不染也。
X19n0353_p0972a14║釋染者，五住地歷然，非無煩惱；三乘同闇，非不染
X19n0353_p0972a15║心也。言實法道中者，五陰、十二入、十八界是實
X19n0353_p0972a16║有法，故云五陰是實法，眾生是假名。故第六無間
X19n0353_p0972a17║滅意識生，前念滅後念生，故不相及也。
X19n0353_p0972a18║【疏】第二、明相續道中有。
X19n0353_p0972a19║世尊！然，有煩惱，有煩惱染心。
X19n0353_p0972a20║【疏】第二、明相續道中有染。然有煩惱、有煩惱染心
X19n0353_p0972a21║者，相續道中假名有染。言以前善心不滅，轉為後
X19n0353_p0972a22║惡，惡有染前之義。言世間近事，染與不染，如是難
X19n0353_p0972a23║定，況乎佛性深理，豈可定爾？
X19n0353_p0972a24║【鈔】相續道中，假名論之，由前念轉為後念，後由前
X19n0353_p0972b01║起，似有染也。
X19n0353_p0972b02║【疏】從自性清淨以下，第四、推明於佛，可見。
X19n0353_p0972b03║自性清淨心而有染者，難可了知。唯佛世尊實眼實
X19n0353_p0972b04║智，為法根本，為通達法，為正法依，如實知見。
X19n0353_p0972b05║【疏】從勝鬘夫人以下章中，第二、如來述成就中有
X19n0353_p0972b06║二：第一、直述其上所說，即然難可定也。
X19n0353_p0972b07║勝鬘夫人說是難解之法，問於佛時，佛即隨喜：如是
X19n0353_p0972b08║如是，自性清淨心而有染汙，難可了知。有二法難可
X19n0353_p0972b09║了知，謂自性清淨心難可了知，彼心為煩惱所染，亦
X19n0353_p0972b10║難可了知。
X19n0353_p0972b11║【疏】自性清淨心而有染汙難可了知者，言藏為煩
X19n0353_p0972b12║惱被染難可了知也。有二法難可了知者，二法謂
X19n0353_p0972b13║藏理、世事也。謂自性清淨心難可了知者，言藏理
X19n0353_p0972b14║染不染難可知也。彼心為煩惱所染亦難了知者，
X19n0353_p0972b15║謂世事染不染難可知也。然勝鬘自難定說，故推
X19n0353_p0972b16║明於佛。而佛亦更述其語而已者，有二意：一、事中
X19n0353_p0972b17║作論亦似染，二、理中作談亦不染。所以更述其語
X19n0353_p0972b18║而已也。
X19n0353_p0972b19║【鈔】有二法難可了知者，無名云：莫知所以有而有，
X19n0353_p0972b20║一難了也；靡識所以染而染，二難了也。事中作論
X19n0353_p0972b21║亦似染等者，迷如來藏，全理為事，如水成氷，故似
X19n0353_p0972b22║於染；悟藏性常，常體清淨，未曾變易，全事為理，如
X19n0353_p0972b23║氷濕性，故不染也。
X19n0353_p0972b24║【疏】第二、從如是二法以下，出能信此難定理人。上
X19n0353_p0972c01║勝鬘既言難定，此如來亦言難定，即為信無據，所
X19n0353_p0972c02║以舉能信人勸信莫疑也。就中有三：第一、總明深
X19n0353_p0972c03║解者，能信諸凡難信。
X19n0353_p0972c04║如是二法，汝及成就大法菩薩摩訶薩乃能聽受，諸
X19n0353_p0972c05║餘聲聞唯信佛語。
X19n0353_p0972c06║【鈔】經云大法菩薩者，無名云大法，猶大力之流也。
X19n0353_p0972c07║聞說以入神，名為聽受也。
X19n0353_p0972c08║【疏】第二、從若我弟子以下，正出能信人，即是信、順
X19n0353_p0972c09║二忍菩薩。就第二、正出中，即有二：第一、直出二忍
X19n0353_p0972c10║章門。
X19n0353_p0972c11║若我弟子隨信、信增上者，依明信已，隨順法智而得
X19n0353_p0972c12║究竟。
X19n0353_p0972c13║【疏】若我弟子隨信信增上者者，信，信忍章門。信增
X19n0353_p0972c14║上者，謂登住之信，信中之上也。依明信已，隨順法
X19n0353_p0972c15║智而得究竟者，順忍章門，而疑只是順忍章門。隨
X19n0353_p0972c16║信信增上者，只是舉順本也。
X19n0353_p0972c17║【鈔】出二、忍章門者，云信是入道初門，智究竟之玄
X19n0353_p0972c18║術故。依明信已，隨順法智；隨順法智已，究竟煩惱；
X19n0353_p0972c19║究竟煩惱，則同一諦，常住一依也。
X19n0353_p0972c20║【疏】第二、從隨順法智者以下，釋順忍。
X19n0353_p0972c21║隨順法智者，觀察施設根意解境界，觀察業報，觀察
X19n0353_p0972c22║阿羅漢眠，觀察心自在樂、禪定樂，觀察阿羅漢、辟支
X19n0353_p0972c23║佛、大力菩薩聖自在通。
X19n0353_p0972c24║【疏】第二、釋，唯釋順忍。一、觀：觀察施設根者，謂五根
X19n0353_p0973a01║假施設。意解者，謂六識。境界者，謂六塵。此是十八
X19n0353_p0973a02║界觀。二、觀：觀察業報者，謂因、果二觀。三、觀：觀察阿
X19n0353_p0973a03║羅漢眠者，謂無明住地惑觀。四、觀：觀察心自在樂。
X19n0353_p0973a04║禪樂者，謂智、禪二觀，智慧照境，住放為樂。五、觀：觀
X19n0353_p0973a05║三乘神通力觀。
X19n0353_p0973a06║【鈔】釋順忍章者，無名云：夫然，垢淨禍福，唯心為主；
X19n0353_p0973a07║知闇入明，唯信是先。是故若能履信以順智者，煩
X19n0353_p0973a08║惱不斷而自滅，淨心不瑩而自明也。觀察五事，以
X19n0353_p0973a09║意解為初者，信等五根，是眾德之本。習信之始，始
X19n0353_p0973a10║乎意解；意解既成，然後實果可登也。習惡行以致
X19n0353_p0973a11║苦果，修善業以招樂報者，亦由積豪之功也。先假
X19n0353_p0973a12║以及真，故次說業報也。修習有二種：一者、積德，二
X19n0353_p0973a13║者、盡垢。觀察業報者，明積德也；觀察羅漢眠者，明
X19n0353_p0973a14║盡垢也。眠者，名身心昏昧，非真委體安寢也。既能
X19n0353_p0973a15║從假以及真，積德而盡垢，盡垢之地，必依諸禪，故
X19n0353_p0973a16║隨其所樂而依之，則得所期之樂也。通為禪之果，
X19n0353_p0973a17║故以禪明通也；假為真之基，故終於聖自在也。
X19n0353_p0973a18║【疏】第三、從此五種巧便以下，結有能信。
X19n0353_p0973a19║此五種巧便觀成就，於我滅後未來世中，若我弟子
X19n0353_p0973a20║隨信信增上，依於明信隨順法智自性清淨心，彼為
X19n0353_p0973a21║煩惱所染汙而得究竟，是究竟者入大乘道。因信如
X19n0353_p0973a22║來者，有如是大利益，不謗深義。
X19n0353_p0973a23║【疏】從此五種以下，第三、結。有能信入大乘道因者，
X19n0353_p0973a24║明大乘道為佛作因。又云：八地以上是大乘道，信
X19n0353_p0973b01║順二忍是大乘因。信如來者，有如是大利益。不謗
X19n0353_p0973b02║深義者，言此人前能信佛語，故得如是五種觀之
X19n0353_p0973b03║利益。所以因此五觀之力，今亦能信此難定之理
X19n0353_p0973b04║也。
X19n0353_p0973b05║【疏】從爾時勝鬘以下，正體中之第三，舉真子一章，
X19n0353_p0973b06║明御乘人乘體乘境已竟故。此舉真子一章，明三
X19n0353_p0973b07║忍菩薩受此乘而行也。本義云：從若我弟子以下，
X19n0353_p0973b08║入真子章。就中有二：第一、如來但舉信、順二忍，故
X19n0353_p0973b09║名為略明真子；從此下，勝鬘備舉三忍，故名為廣
X19n0353_p0973b10║明真子。而如來欲以此經推功於勝鬘，故但略明
X19n0353_p0973b11║信、順二忍，合為勝鬘真子章也。隨欲可用，就中初
X19n0353_p0973b12║開為三：第一、勝鬘請說。
X19n0353_p0973b13║【鈔】第三、真子章。從本義下至真子章也，並古人
X19n0353_p0973b14║義。
X19n0353_p0973b15║爾時勝鬘白佛言：更有餘大利益，我當承佛威神復
X19n0353_p0973b16║說斯義。
X19n0353_p0973b17║【疏】更有餘大利益者，上已明乘體及境，而未明行
X19n0353_p0973b18║乘人，故言更有餘大利益。亦可上如來舉能信染、
X19n0353_p0973b19║不染人利益，故仍言更有餘通行此經人利益。
X19n0353_p0973b20║第二，如來命說。
X19n0353_p0973b21║佛言：便說。
X19n0353_p0973b22║【疏】第三、從白言以下，正說。就第三正說中，開為五：
X19n0353_p0973b23║第一、總唱三種人。
X19n0353_p0973b24║勝鬘白佛言：三種善男子、善女人，於甚深義離自毀
X19n0353_p0973c01║傷，生大功德入大乘道。
X19n0353_p0973c02║【鈔】經離自毀傷等者。無名云：離毀傷，猶上不謗之
X19n0353_p0973c03║大利；功德，猶上究竟之大益；入大乘，猶上所謂隨
X19n0353_p0973c04║信者也。
X19n0353_p0973c05║【疏】第二、從何等為三以下，別列三種人。三種人若
X19n0353_p0973c06║為別？
X19n0353_p0973c07║何等為三？謂若善男子、善女人自成就甚深法智，若
X19n0353_p0973c08║善男子、善女人成就隨順法智，若善男子、善女人於
X19n0353_p0973c09║諸深法不自了知，仰推世尊：非我境界，唯佛所知。是
X19n0353_p0973c10║名善男子、善女人仰推如來。
X19n0353_p0973c11║【鈔】經成就甚深法智等者。無名云：甚深法智，謂大
X19n0353_p0973c12║菩薩也。世尊就末以為教，故辨之，而不名勝鬘。欲
X19n0353_p0973c13║廣其義，故列為真子之上。經是名等者。無名云：
X19n0353_p0973c14║真子之名，本出於隨信，故舉末以結歎也。
X19n0353_p0973c15║【疏】第三、從除此諸善男子以下，明調伏惡人。
X19n0353_p0973c16║除此諸善男子、善女人已，諸餘眾生於諸深法堅著
X19n0353_p0973c17║妄說、違背正法、習諸外道腐敗種子者，當以王力及
X19n0353_p0973c18║天、龍、鬼神力而調伏之。
X19n0353_p0973c19║【疏】言勝鬘自能以如王力及天龍力而調伏之也。
X19n0353_p0973c20║【鈔】經腐敗種子等者。無名云：以邪為正，謂能出離
X19n0353_p0973c21║者，是腐敗之種子也。假人神之力，以調伏眾生，令
X19n0353_p0973c22║入信者，亦是佛之真子也。
X19n0353_p0973c23║【疏】第四、從爾時勝鬘以下，明說竟致敬。
X19n0353_p0973c24║爾時勝鬘，與諸眷屬，頂禮佛足。
X19n0353_p0974a01║【鈔】經頂禮佛足者。無名云：明義既終，敬禮承旨也。
X19n0353_p0974a02║【疏】第五、明佛述嘆，即是有二：第一、嘆其調伏惡人。
X19n0353_p0974a03║佛言：善哉，善哉！勝鬘！於甚深法方便守護，降伏非法
X19n0353_p0974a04║善得其宜。
X19n0353_p0974a05║【鈔】經善得其宜者，無名云：不因人神之力，則至道
X19n0353_p0974a06║無由。先大勝鬘始言承旨而說，佛今歎善哉，可曰
X19n0353_p0974a07║神會也。
X19n0353_p0974a08║【疏】第二、從汝已親近以下，嘆說非適今。
X19n0353_p0974a09║汝已親近，百千億佛，能說此義。
X19n0353_p0974a10║【疏】此義者，通舉體、境及行、乘、人諸義也。從爾時，世
X19n0353_p0974a11║尊放勝光明以下，經中第三、流通說，又開為三：第
X19n0353_p0974a12║一、明如來將欲流通此經，還於舍衛國；第二、從爾
X19n0353_p0974a13║時，世尊入祇桓林以下，正明流通；第三、從時，天帝
X19n0353_p0974a14║釋白佛言以下，列十六名，結成題目。就第一、還舍
X19n0353_p0974a15║衛中亦有二：第一、直唱還。
X19n0353_p0974a16║爾時，世尊放勝光明普照大眾，身昇虗空高七多羅
X19n0353_p0974a17║樹，足步虗空還舍衛國。
X19n0353_p0974a18║【鈔】第三，流通分。放勝光明等者。無名云：乘感而
X19n0353_p0974a19║來，以滌眾心，則名為放。應畢而往，津悟已深，故曰
X19n0353_p0974a20║勝也。法身無形，形以應顯，顯由物彰者，何法而非
X19n0353_p0974a21║化耶？是以舉足下足，皆佛事也。將明法本自空，因
X19n0353_p0974a22║緣故有，所以始從空中來也。既已有矣，復還之無，
X19n0353_p0974a23║故從地而昇空也。若乘空者，與有不異，故云足步
X19n0353_p0974a24║也。既能在有不有，處空不空，故可化流二國，道濟
X19n0353_p0974b01║無窮也。
X19n0353_p0974b02║【疏】第二、從勝鬘以下，明奉送。
X19n0353_p0974b03║時勝鬘夫人與諸眷屬，合掌向佛觀無厭足目不蹔
X19n0353_p0974b04║捨，過眼境已踊躍歡喜，各各稱歎如來功德，具足念
X19n0353_p0974b05║佛還入城中，向友稱王稱歎大乘。城中女人七歲已
X19n0353_p0974b06║上化以大乘，友稱大王亦以大乘，化諸男子七歲已
X19n0353_p0974b07║上，舉國人民皆向大乘。
X19n0353_p0974b08║【疏】亦可身出城而送，亦可但心送而已，還入城亦
X19n0353_p0974b09║然。
X19n0353_p0974b10║【鈔】經觀無厭足，目不蹔捨等者。無名云：領緣步之
X19n0353_p0974b11║玄旨，極心目以送歸，雖形離而神會，何此度之？
X19n0353_p0974b12║經：具足念佛者，巍巍承感而至於佛無來，應畢而
X19n0353_p0974b13║往於佛無去，是名具足念也。經向友稱王，稱歎
X19n0353_p0974b14║大乘者，稱緣既異，則所悟不同。是以勝鬘之會，友
X19n0353_p0974b15║稱近而不預。
X19n0353_p0974b16║【疏】就第二、正明流通，又分為四：第一、明將欲附囑
X19n0353_p0974b17║先集眾。
X19n0353_p0974b18║爾時，世尊入祗桓林，告長老阿難及念天帝釋。應時，
X19n0353_p0974b19║帝釋與諸眷屬忽然而至，住於佛前。
X19n0353_p0974b20║【疏】第二、從向天帝釋以下，為眾復廣說此經。
X19n0353_p0974b21║爾時，世尊向天帝釋及長老阿難廣說此經。
X19n0353_p0974b22║【疏】第三、從說已告帝釋以下，附帝釋流通天上。
X19n0353_p0974b23║說已，告帝釋言：汝當受持、讀誦此經。憍尸迦！善男子、
X19n0353_p0974b24║善女人於恒沙劫修菩提行，行六波羅蜜。若復善男
X19n0353_p0974c01║子、善女人聽受、讀誦乃至執持經卷，福多於彼，何況
X19n0353_p0974c02║廣為人說！是故，憍尸迦！當讀誦此經，為三十三天分
X19n0353_p0974c03║別廣說。
X19n0353_p0974c04║【疏】第四、從復告阿難以下，附阿難流通人間。
X19n0353_p0974c05║復告阿難：汝亦受持讀誦，為四眾廣說。
X19n0353_p0974c06║【疏】帝釋是佛檀越，常為請法之主，阿難是佛親侍，
X19n0353_p0974c07║兼復多聞，所以附囑此二人也。
X19n0353_p0974c08║【鈔】經告帝釋者，阿難每親承聖旨，以宣布未聞，故
X19n0353_p0974c09║上先告也。帝釋能使道給天人，流通無外，故次先
X19n0353_p0974c10║命也。雖意存彌廣，且以輔臣為首也。理深難受，亦
X19n0353_p0974c11║宜以四眾為限。常為請法之主者，法華云：爾時諸
X19n0353_p0974c12║梵王及諸天帝釋，乃至請我轉法輪。
X19n0353_p0974c13║【疏】就第三，列十六名，結成題目，即有七：第一、明帝
X19n0353_p0974c14║釋請經名。
X19n0353_p0974c15║【鈔】請經名目者，欲因名以保實也。
X19n0353_p0974c16║時，天帝釋白佛言：世尊！當何名斯經？云何奉持？
X19n0353_p0974c17║【疏】第二、從佛告帝釋以下，如來嘆經功德。
X19n0353_p0974c18║【鈔】經歎經功德者，無名云：雖名以宣德，而為名本，
X19n0353_p0974c19║故先言其實也。
X19n0353_p0974c20║佛告帝釋：此經成就無量無邊功德，一切聲聞、緣覺
X19n0353_p0974c21║不能究竟觀察知見。
X19n0353_p0974c22║【疏】第三、從憍尸迦以下，許說戒聽。
X19n0353_p0974c23║憍尸迦！當知此經甚深微妙大功德聚，今當為汝略
X19n0353_p0974c24║說其名。諦聽，諦聽！善思念之。
X19n0353_p0975a01║【鈔】經深微妙大者，明理深德大，難可為稱謂也。雖
X19n0353_p0975a02║隨其義判為十五，猶是略也，宜思其義而會其文
X19n0353_p0975a03║也。
X19n0353_p0975a04║【疏】第四、從時天帝釋以下，奉旨。
X19n0353_p0975a05║時，天帝釋及長老阿難白佛言：善哉！世尊！唯然受教。
X19n0353_p0975a06║【疏】第五、從佛言此經以下，正列十六名，結成題目。
X19n0353_p0975a07║佛言：此經歎如來真實第一義功德，如是受持；不思
X19n0353_p0975a08║議大受，如是受持；一切願攝大願，如是受持；說不思
X19n0353_p0975a09║議攝受正法，如是受持；說入一乘，如是受持；說無邊
X19n0353_p0975a10║聖諦，如是受持；說如來藏，如是受持；說法身，如是受
X19n0353_p0975a11║持；說空義隱覆真實，如是受持；說一諦，如是受持；說
X19n0353_p0975a12║常住安穩一依，如是受持；說顛倒真實，如是受持；說
X19n0353_p0975a13║自性清淨心隱覆，如是受持；說如來真子，如是受持；
X19n0353_p0975a14║說勝鬘夫人師子吼，如是受持。復次，憍尸迦！此經所
X19n0353_p0975a15║說，斷一切疑，決定了義，入一乘道。
X19n0353_p0975a16║【疏】然此經既以上十四章為正體，則名亦應有十
X19n0353_p0975a17║四。而今列中倍二，合有十六名：一名勝鬘師子吼，
X19n0353_p0975a18║如是受持；二名復次，憍尸迦！此經所說斷一切疑，
X19n0353_p0975a19║決定了義，入一乘道。而此二名更無別體，前一名
X19n0353_p0975a20║但是通以人名標其所說一教，後一名亦總取其
X19n0353_p0975a21║所說理為目此經。然此十四章，即其名體各異，不
X19n0353_p0975a22║可以題卷首，所以舉此二名以為首題也。經題云
X19n0353_p0975a23║勝鬘師子吼，此舉第十五名；一乘大方便方廣，舉
X19n0353_p0975a24║第十六名。
X19n0353_p0975b01║【鈔】標其所說一教等者，前一舉人，後二舉法，合此
X19n0353_p0975b02║人法，共為題名，人為能說，法為所說。此即通十四
X19n0353_p0975b03║章，舉總攝別，理無不周。其餘一十四章，章章名異，
X19n0353_p0975b04║名下體異，既具名體，故不可獨取一名為題也。
X19n0353_p0975b05║【疏】第六、從憍尸迦！今以此說以下，重勸流通。
X19n0353_p0975b06║憍尸迦！今以此說勝鬘夫人師子吼經付囑於汝，乃
X19n0353_p0975b07║至法住受持讀誦廣分別說。
X19n0353_p0975b08║【鈔】經受持者，敬納為受，不妄為持也。經乃至法住
X19n0353_p0975b09║受持等者，無名云：阿難則隨佛常住，常釋則天壽
X19n0353_p0975b10║彌久。故同以法住為期也。
X19n0353_p0975b11║【疏】第七，從帝釋白佛言以下，奉旨而受行也。
X19n0353_p0975b12║帝釋白佛言：善哉！世尊！頂受尊教。時，天帝釋、長老阿
X19n0353_p0975b13║難，及諸大會天、人、阿脩羅、乾闥婆等，聞佛所說，歡喜
X19n0353_p0975b14║奉行。
X19n0353_p0975b15║【鈔】七、奉旨者，無名云：阿難密奉聖旨，帝釋顯受尊
X19n0353_p0975b16║教也。
X19n0353_p0975b17║
X19n0353_p0975b18║勝鬘經疏義私鈔卷之六（終）
X19n0353_p0975b19║
X19n0353_p0975b20║
X19n0353_p0975b21║No. 353-A
X19n0353_p0975b22║謹寄入　勝鬘疏鈔一本。
X19n0353_p0975b23║右彼鈔者，大唐高僧之製造，日域面目之祕書也。貞
X19n0353_p0975b24║觀十三之運，雖請求於我朝，建長第七之曆，纔訪得
X19n0353_p0975c01║乎荒陵。恨矣忘先哲之芳志，可悲失後銳之龜鏡。依
X19n0353_p0975c02║茲忩寫一本，永冀傳通矣。伏惟　上宮王聖靈者，東
X19n0353_p0975c03║隅佛法之曩祖也。法隆學問寺者，太子鄭重之御願
X19n0353_p0975c04║也。纔辨因果之人，誰忘　皇太子之鴻恩。苟志報謝
X19n0353_p0975c05║之輩，須崇法隆寺之人法。聖靈忝留義疏於末代，寺
X19n0353_p0975c06║家又昌夏冬之研練，須寫此鈔，安置彼寺。仍更修寫
X19n0353_p0975c07║一本，永以寄入，以謝聖靈無窮之恩德，以擬寺中琢
X19n0353_p0975c08║磨之披覽而已。丹襟之旨，葢以若斯。
X19n0353_p0975c09║建長八年三月十八日　西大寺眾首苾蒭叡尊
X19n0353_p0975c10║
X19n0353_p0975c11║
X19n0353_p0975c12║
X19n0353_p0975c13║此鈔者，延曆寺座主慈覺大師，以承和五年奉使入
X19n0353_p0975c14║唐，幸達揚州，詢求法文。緣宿殖故，遇此疏鈔，寫得送
X19n0353_p0975c15║歸叡山鎮藏。其疏主者，南嶽大師後身，上宮太子。又
X19n0353_p0975c16║鈔主者，天台六祖妙樂弟子。祖孫道合，光榮妙極。吾
X19n0353_p0975c17║師獲之，流傳本朝，可謂繫固之士。權示先後，傳教救
X19n0353_p0975c18║迷，末學信之，須篤敬重。
X19n0353_p0975c19║貞觀十三年十二月十八日，
X19n0353_p0975c20║前入唐沙門圓珍敬記