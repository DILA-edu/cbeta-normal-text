X20n0358_p0154c01║金光明經文句文句記會本卷第二
X20n0358_p0154c02║北涼三藏法師　曇無讖　譯經
X20n0358_p0154c03║天台智者大師說文句門人灌頂錄
X20n0358_p0154c04║四明沙門　知禮　述文句記
X20n0358_p0154c05║雙徑沙門明得會句并記入於經文
X20n0358_p0154c06║【記】二、明五戒事理，復簡偏圓。上雖通示五戒之義，
X20n0358_p0154c07║該攝淺深，若不委論事理偏圓，何能精識持犯之
X20n0358_p0154c08║相？此自分五。初、不殺戒二：初、委示二：初、總示事理
X20n0358_p0154c09║持犯。
X20n0358_p0154c10║【文句】復次，害命名事殺，不害命名事不殺。法門解者，
X20n0358_p0154c11║析法名理殺，體法名理不殺。當知不殺之戒，種種
X20n0358_p0154c12║不同，論其果報，亦復不同。
X20n0358_p0154c13║【記】欲令行者用理不殺，持事不殺，方名初心持具
X20n0358_p0154c14║足戒。今明體法，須別空中。體法即空，乃屬偏觀。望
X20n0358_p0154c15║圓是殺，須體諸法無非中道，世相皆常，是今所論
X20n0358_p0154c16║理不殺戒。欲顯此意，故從人天辨至圓極，故云因
X20n0358_p0154c17║果種種不同。二、別明偏圓得失二：初、偏二：初、人
X20n0358_p0154c18║天但事二：初、人。
X20n0358_p0154c19║【文句】若作意防護，如馬著勒，如牧牛執杖者，報在人
X20n0358_p0154c20║道：百二十年，唯得肉眼，無有四眼。
X20n0358_p0154c21║【記】持戒功淺，須加防護。心如牛馬，若非轡勒，則見
X20n0358_p0154c22║奔佚；若無杖策，則犯苗稼。喻不作意，則於境成犯。
X20n0358_p0154c23║報百二十年，是上方壽。人道諸根，但明肉眼，餘報
X20n0358_p0154c24║可例。二天
X20n0358_p0155a01║【文句】若任運性成，如河注海者，報在六天，極長者九
X20n0358_p0155a02║百二十六億七千萬歲。唯得天眼，未得三眼。
X20n0358_p0155a03║【記】持戒功成，任運成性，心如河水，自然注入淨戒
X20n0358_p0155a04║海中。未論定共，唯報六天。以人歲數，較第六天，當
X20n0358_p0155a05║爾許歲，唯得肉天，無慧法佛，餘根可知。二、三乘。
X20n0358_p0155a06║加理二：初、二乘。
X20n0358_p0155a07║【文句】若加脩客戒，無常、苦、無我等慧者，報在變易，壽
X20n0358_p0155a08║七百阿僧祗，唯得慧眼，未得二眼。
X20n0358_p0155a09║【記】義攝藏通。涅槃經以外道先出，喻以舊醫；如來
X20n0358_p0155a10║後現，喻以客醫。佛所制戒，名客戒也。事戒之外，加
X20n0358_p0155a11║脩隨道及無著戒。此戒位極，當教灰斷，不說有報。
X20n0358_p0155a12║今據大乘生方便土受變易壽諸文，不說此土壽
X20n0358_p0155a13║限，但因移果易耳。今云七百阿僧祗者，必取爾許
X20n0358_p0155a14║劫數之後，方入實報也。若在此土破塵沙惑，亦得
X20n0358_p0155a15║法眼。今論二乘初生之者，但得慧眼。二、菩薩二：
X20n0358_p0155a16║初、正示。
X20n0358_p0155a17║【文句】若加脩常無常等慧報，在蓮華藏海，受法性身
X20n0358_p0155a18║分，得五眼分，得常壽。
X20n0358_p0155a19║【記】義當別教，次第脩於三諦道共。等常即假觀，是
X20n0358_p0155a20║智所讚及自在戒。無常即空慧，即是隨道及無著
X20n0358_p0155a21║戒。前空次假，今從語便，空慧居次。言等慧者，即中
X20n0358_p0155a22║慧也，乃是隨定及具足戒。分得此二，當於初地生
X20n0358_p0155a23║實報土，名華藏海。佛眼分顯，四眼乃融，是故名為
X20n0358_p0155a24║分得五眼。諸根亦然。壽是慧命，已屬意根。經云諸
X20n0358_p0155b01║根，復云壽命，故須並說。二，結況。
X20n0358_p0155b02║【文句】比佛猶是諸根不具，壽命損減，況前諸根諸壽
X20n0358_p0155b03║耶？
X20n0358_p0155b04║【記】此教比佛，有於二意。若當教者，以因比果，分滿
X20n0358_p0155b05║不同。二、比圓教。別教始終是菩薩法，望圓始終皆
X20n0358_p0155b06║是佛法，故稱不具及損減也。二、圓二：初、示相二：
X20n0358_p0155b07║初、明得意持二：初、略示事持。
X20n0358_p0155b08║【文句】若圓教人持事不殺戒。
X20n0358_p0155b09║【記】即不傷殺眾生身命。此同偏小輪王之戒，但不
X20n0358_p0155b10║殺，所以與之永異。次文所明，理觀是也。二、廣明
X20n0358_p0155b11║理持三：初、約體明持。
X20n0358_p0155b12║【文句】及持理不殺戒，不壞於身而隨一相，不斷癡愛
X20n0358_p0155b13║起於明脫，體陰界入無所毀傷，若子若果不生不
X20n0358_p0155b14║滅。
X20n0358_p0155b15║【記】此理不殺。若其不解性具九界，但云體達諸法
X20n0358_p0155b16║即理，全波是水，猶濫通別，未顯圓脩。故荊谿云：若
X20n0358_p0155b17║不談具，乃屬別教。故須體達假合之身，三惑、癡、愛
X20n0358_p0155b18║三科實法，皆性本具。性無差別，故名一相。性非暗
X20n0358_p0155b19║縛，稱為明脫。既即性具，何可毀傷？癡、愛是子，假、實
X20n0358_p0155b20║是果，全體即性，性豈生滅？如斯妙觀，即障是德，不
X20n0358_p0155b21║待轉除，方是持於理不殺戒。二，稱性得報。
X20n0358_p0155b22║【文句】：成就智慧，居常寂光土，常壽湛然，五眼具足，得
X20n0358_p0155b23║根自在，耳見眼聞，得命自在，脩短自任。
X20n0358_p0155b24║【記】初住已上，至于玅覺，皆得名為成就智慧，居常
X20n0358_p0155c01║寂光，此乃分滿依正二報也。無生後報，但現報故，
X20n0358_p0155c02║名常壽湛然，無損減也。五眼具足，諸根亦然，離不
X20n0358_p0155c03║具也。若論外用，六根互通，略舉眼耳，根自在也。現
X20n0358_p0155c04║十界壽，或脩或短，壽自在也。三、結示因果。
X20n0358_p0155c05║【文句】是則名為究竟持戒，諸根具足，命不損減也。
X20n0358_p0155c06║【記】二、明得意犯二：初、總示二犯。
X20n0358_p0155c07║【文句】又圓教人，何但持之是戒，唯殺唯慈，亦作事殺，
X20n0358_p0155c08║亦作理殺。
X20n0358_p0155c09║【記】此事理犯。若其不解性具違用及殺法門，但以
X20n0358_p0155c10║慈愍能現逆相而解釋此，豈前三教菩薩之行不
X20n0358_p0155c11║能作耶？故普門疏明瞋法門為成就故，常念觀音。
X20n0358_p0155c12║是知須得性殺之意，慈方無緣。故云唯殺唯慈，名
X20n0358_p0155c13║得意犯。二、別示二相二：初、引人明事殺。
X20n0358_p0155c14║【文句】如仙豫大王殺五百婆羅門，與其見佛之眼，與
X20n0358_p0155c15║其十劫之壽。
X20n0358_p0155c16║【記】大經聖行品，佛說本生曾為國王，名曰仙豫，愛
X20n0358_p0155c17║念大乘。時世無佛，十二年事婆羅門為師，後遂勸
X20n0358_p0155c18║彼發菩提心。而婆羅門不信謗法，王乃殺之。而王
X20n0358_p0155c19║不墮獄，以無殺罪故。至梵行品，佛說慈心之果，住
X20n0358_p0155c20║一子地。迦葉難言：若菩薩住一子地，云何佛昔為
X20n0358_p0155c21║王斷婆羅門命邪？佛言：我以愛念故斷，非惡心也。
X20n0358_p0155c22║諸婆羅門命終生阿鼻獄，即有三念：一、自知從人
X20n0358_p0155c23║道來；二、知是地獄；三、自知謗法，為王所殺。念是事
X20n0358_p0155c24║已，即信大乘。尋時命終，生甘露鼓王世界，於彼壽
X20n0358_p0156a01║命十劫。我於位昔，乃與是十劫壽命，云何名殺？然
X20n0358_p0156a02║須明於得殺法門，令其愛念成無緣慈，方合疏文
X20n0358_p0156a03║唯殺唯慈也。二、據經明理殺二：初、正釋。
X20n0358_p0156a04║【文句】又作法門：殺者，析蕩累著，淨諸煩惱。如樹神折
X20n0358_p0156a05║枝，不受怨鳥。如劫火燒木，灰炭雙亡。故鴦掘云：我
X20n0358_p0156a06║誓斷陰界入，不能持不殺戒。一切塵勞，是如來種。
X20n0358_p0156a07║斷此種盡，乃名為佛。
X20n0358_p0156a08║【記】前就不斷，名持不殺。今明有斷，故云犯殺。圓教
X20n0358_p0156a09║自論斷與不斷，二義同時。既明六即，六故有斷，即
X20n0358_p0156a10║故不斷。亦可秪就即之一字，明於二義。障體即德，
X20n0358_p0156a11║無障可論，斯為斷義。障既即德，障何嘗斷？斯不斷
X20n0358_p0156a12║義。故煩惱即菩提，生死即涅槃，斷與不斷，妙在其
X20n0358_p0156a13║中。諸大乘經說圓頓觀，有此兩門。今就有斷，名為
X20n0358_p0156a14║理殺。故云析蕩累著是業，及諸煩惱以為所斷。樹
X20n0358_p0156a15║神喻於脩觀之人，劫火喻於能斷之智。故大論三
X20n0358_p0156a16║十云：譬如空澤大樹，眾鳥集宿。一鴿後至，住一枝
X20n0358_p0156a17║上，其枝即折。澤神問其故，樹神答曰：此鳥從我怨
X20n0358_p0156a18║家樹來，食彼尼拘類子，或當放糞。子墮地者，惡樹
X20n0358_p0156a19║復生，為害必大。是故寧捨一枝，所全者大。菩薩亦
X20n0358_p0156a20║爾，於魔外惑業，無如是畏，而畏二乘。二乘於菩薩
X20n0358_p0156a21║邊，亦如彼鳥，壞彼大乘心，永滅佛乘心。今文但以
X20n0358_p0156a22║怨鳥通累著等也。劫火等者，亦大論文。論第二云：
X20n0358_p0156a23║二乘雖破三毒，氣分不盡。如草木薪，火燒烟出，炭
X20n0358_p0156a24║灰不盡。火力薄故，佛三毒永盡無餘。譬如劫火燒
X20n0358_p0156b01║須彌山，一切地都盡，無煙無灰。今謂佛智，即圓智
X20n0358_p0156b02║也。斷陰入界生死，即涅槃也。約即論斷，名得意犯。
X20n0358_p0156b03║理觀斷破，名不持戒。此為誠證。下諸理犯，其義皆
X20n0358_p0156b04║成。一切塵勞，是如來種。此是性種，亦敵對種。惑非
X20n0358_p0156b05║性染，安名佛種？以知即性脩染本虗，本虗名滅，即
X20n0358_p0156b06║理殺也。二、得報。
X20n0358_p0156b07║【文句】成就金剛微玅法身，湛然應一切，唯殺唯慈，垂
X20n0358_p0156b08║形九道，隨其所宜，示長短命，任其所見，用缺具根，
X20n0358_p0156b09║而化度之。
X20n0358_p0156b10║【記】事理二犯，既順性德殺害法門，故殺法成就，乃
X20n0358_p0156b11║得法身，垂形九界，示命長短，現根缺具。此自在用，
X20n0358_p0156b12║真因分得，極果究竟。二，結勝。
X20n0358_p0156b13║【文句】前諸戒行，淺近隘塞，非是通途。圓戒宏遠，徑異
X20n0358_p0156b14║會同，故名究竟持不殺戒也。
X20n0358_p0156b15║【記】先且斥劣。人天近事，藏通淺理，別教次第，是故
X20n0358_p0156b16║隘塞。此等皆非脩性不二通達之途。唯圓實戒，一
X20n0358_p0156b17║攝一切，宏廣無邊，即事而中，深遠莫測。凡小之徑
X20n0358_p0156b18║必會，逆順之異能同。十戒之中，名畢竟戒。二、結
X20n0358_p0156b19║責。
X20n0358_p0156b20║【文句】不殺之戒，人天已上，極佛已還，曠大縱橫，其義
X20n0358_p0156b21║如是。云何而謂是小乘數耶？
X20n0358_p0156b22║【記】先結該收，後責局小。二、明不盜戒二：初、總明
X20n0358_p0156b23║事理持犯。
X20n0358_p0156b24║【文句】復次，不與取名事盜，與取名事不盜。法門解者，
X20n0358_p0156c01║如佛言曰：他物莫取，名法門不盜菩提；無與者而
X20n0358_p0156c02║取菩提，是名法門盜。不盜之戒，種種不同。
X20n0358_p0156c03║【記】事盜，可見。就理論盜，據阿含經，演小成大。人、天
X20n0358_p0156c04║取有，藏、通取空，別取但、中，皆他物也，非盜是何？淨
X20n0358_p0156c05║名云：無取是菩提，捨攀緣故。二、別明偏圓得失
X20n0358_p0156c06║二：初、偏三：初、人天二：初、斥事持成犯。
X20n0358_p0156c07║【文句】若持戒作業，求可意果。可意果者，無常速朽，悉
X20n0358_p0156c08║是他物，臭如糞果，害如毒食，有智之人所不應求。
X20n0358_p0156c09║設使得之，心不甘樂，云何殷勤飲苦食毒而自毀
X20n0358_p0156c10║傷？
X20n0358_p0156c11║【記】人天妄樂，為可意也。欲成理持，乃斥事戒。故就
X20n0358_p0156c12║所求果報，而責有漏之樂，猶如糞中有菴羅果。有
X20n0358_p0156c13║智童子不應求食，樂雜見思，如世美食，雜以毒藥，
X20n0358_p0156c14║食則害命。有觀智人所不應求，謂得華報，心不甘
X20n0358_p0156c15║嗜而生歡樂。云何凡夫為欲持戒？二、約經文明
X20n0358_p0156c16║報。
X20n0358_p0156c17║【文句】貧窮四姓，即此三界，洄澓困苦，豈過有流？三障
X20n0358_p0156c18║障佛，第一義天之所捨離，是名為盜，非不盜也。
X20n0358_p0156c19║【記】四姓者，毗舍、首陀、婆羅門、剎利人中，雖謂二賤
X20n0358_p0156c20║二貴，既乏聖財，四姓三界，俱屬貧窮。洄，轉水也。澓，
X20n0358_p0156c21║深水也。漏心持戒，求可意果，正為有流洄澓所困。
X20n0358_p0156c22║三有流轉，故曰有流，非四流中一。有漏因果，具足
X20n0358_p0156c23║三障，能障見佛天中天也，亦是障於第一義天。以
X20n0358_p0156c24║障隔故，義言捨離。此乃事持，成於理犯。據經招報，
X20n0358_p0157a01║貧窮困苦，諸天捨離也。二、二乘二：初、斥理持成
X20n0358_p0157a02║犯二：初、約有求斥。
X20n0358_p0157a03║【文句】又二乘之人，以四諦智，觀身受心法，厭惡生死，
X20n0358_p0157a04║欣求涅槃。涅槃心起，為自為他？為共為無？因介爾
X20n0358_p0157a05║心生，即取他物。
X20n0358_p0157a06║【記】智舉四諦，境唯在苦。於身等四，觀苦等四，流厭
X20n0358_p0157a07║生死，欣涅槃樂。在小名持，於大名盜，為於涅槃生
X20n0358_p0157a08║欣求心。介爾者，微弱也。微有心生，即墮四性；既有
X20n0358_p0157a09║性過，乃屬生死。無所得中而生得想，成不與取，豈
X20n0358_p0157a10║非盜邪？二、引諸經斥。
X20n0358_p0157a11║【文句】即非時取證，即不待說。所因焦種不生，見苦斷
X20n0358_p0157a12║集，脩道造盡，非求法也。謂有涅槃，成涅槃見。若有
X20n0358_p0157a13║著空者，諸佛所不度，身長三百由旬而無兩翅，墮
X20n0358_p0157a14║三無為坑，受若死若死等苦。
X20n0358_p0157a15║【記】煩惱為薪，智慧為火，成涅槃食，不非時證。此斥
X20n0358_p0157a16║二乘怱怱取證，是非時證，不待法華說於所因。於
X20n0358_p0157a17║小涅槃思惟取證，大根不發，如焦敗種。以見苦果
X20n0358_p0157a18║故，斷除集因；以脩道品故，造趣滅盡，則非大乘。即
X20n0358_p0157a19║惑成智，無斷無脩；即生成滅，無苦無盡。故云非法
X20n0358_p0157a20║求也。中論云：諸佛說空法，為度著有者；若有著空
X20n0358_p0157a21║者，諸佛所不度。身長三百下，引金翅鳥雛以為喻
X20n0358_p0157a22║也。二乘但念空、無相、無願三種三昧，如身長三百；
X20n0358_p0157a23║無中假二智，如無兩翅；墮三無為坑，如鳥墮地。若
X20n0358_p0157a24║死等苦，成羅漢果也；若死苦，成辟支果也。苦等於
X20n0358_p0157b01║死，名死等苦，而實未死也。或云：二乘方便是死等
X20n0358_p0157b02║苦，聖位是死苦。又學人是死等苦，無學是死苦。三
X20n0358_p0157b03║無為者：一、擇滅，二、非擇滅，三、虗空。通舉言三，二乘
X20n0358_p0157b04║所證，蓋擇滅也。然此喻本出大品，而大論釋之，謂
X20n0358_p0157b05║金翅身長三百由旬，能從一須彌至一須彌。是鳥
X20n0358_p0157b06║初出，兩翅未成，意欲飛去墮閻浮提，受若死、若死
X20n0358_p0157b07║等苦。中道生悔，我欲還天，不能自舉。本喻菩薩墮
X20n0358_p0157b08║二乘地，今借喻二乘耳。二、引經明盜報。
X20n0358_p0157b09║【文句】法華云：饑餓羸瘦，體生瘡癬，豈非貧窮困苦邪？
X20n0358_p0157b10║淨名云：不見佛，不聞法，不入眾數，豈非第一義天
X20n0358_p0157b11║遠離邪？此猶名盜，非不盜也。
X20n0358_p0157b12║【記】不得大乘法食為饑餓，無大力用為羸，無大功
X20n0358_p0157b13║德為瘦，有無善上起見思如瘡癬，不見三身一體
X20n0358_p0157b14║之佛，不聞圓頓之法，不入三賢十聖眾數。三、菩
X20n0358_p0157b15║薩二：初、斥次第成犯。
X20n0358_p0157b16║【文句】若別教菩薩，次第行，次第學，次第道，從淺至深，
X20n0358_p0157b17║捨一取一，來已更復來，去已更復去，悉是辱於來
X20n0358_p0157b18║去相，亦是不與而取。
X20n0358_p0157b19║【記】行、學、道三，對戒、定、慧。言次第者，此三皆隨空、假、
X20n0358_p0157b20║中轉。三諦縱故，從淺至深，是故逐一而論取捨。生
X20n0358_p0157b21║死為來，空中為去。本論生死，已名為來；去已載來，
X20n0358_p0157b22║建立生死，故成兩來。破有出界，已名為去；捨邊趣
X20n0358_p0157b23║中，名為更去，故成兩去。如此來去，豈非屈辱？諦觀
X20n0358_p0157b24║不殊，離二取相。今既別脩，以觀緣諦，名不與取。
X20n0358_p0157c01║二、據經名：盜報。
X20n0358_p0157c02║【文句】取已而捨，亦是貧窮。捨已更取，數數去取，即是
X20n0358_p0157c03║困苦。不即與第一義相應，即是遠離。此猶名盜，非
X20n0358_p0157c04║不盜也。
X20n0358_p0157c05║【記】取捨既數，即此名為貧窮、困苦、盜業之報。以別、
X20n0358_p0157c06║圓教詮變易報，不就改生，念動是業，遷變是苦。故
X20n0358_p0157c07║起信論云：動即有苦，果不離因。不能初心頓絕思
X20n0358_p0157c08║議，故使義天雖近而遠，即捨離也。二、圓二：初、示
X20n0358_p0157c09║相二：初、明得意持二：初、讚理持相。
X20n0358_p0157c10║【文句】圓人觀諸法實相，受亦不受，不受亦不受，亦受
X20n0358_p0157c11║亦不受亦不受，非受非不受亦不受，不受亦不受，
X20n0358_p0157c12║不取，是菩提障諸願故。是法平等，無有高下，不高
X20n0358_p0157c13║故不取，不下故不捨。
X20n0358_p0157c14║【記】唯有圓觀，乃能究竟離不與取。絕取之觀，謂五
X20n0358_p0157c15║不受，即不受四邊，及不受不受。此五不受，若其不
X20n0358_p0157c16║以妙理甄之，恐濫偏教，是故先云圓人觀諸法實
X20n0358_p0157c17║相。諸法不出佛及眾生依報正報，此乃逆順二修
X20n0358_p0157c18║之法。全脩即性，一一無非中道實相。中實之相，非
X20n0358_p0157c19║待對相。圓人觀此，故無四受。不獨境絕四句之待，
X20n0358_p0157c20║亦絕境觀能所之待，故不受之觀亦不受也。既於
X20n0358_p0157c21║初心，即依中實脩五不受，則唯屬圓也。五不受故，
X20n0358_p0157c22║名為不取。是大菩提，能障一切有緣之願。法法皆
X20n0358_p0157c23║中，高外無下，下外無高，何法可取？何法可捨？二、
X20n0358_p0157c24║約經明報。
X20n0358_p0158a01║【文句】如是觀者，觀如來藏具足無缺，是如意珠。隨意
X20n0358_p0158a02║出寶，即脩羅琴。任意出聲，即是大富。大富故無取，
X20n0358_p0158a03║無取故即第一義，第一義故天不遠離也。是名究
X20n0358_p0158a04║竟持不盜戒也。
X20n0358_p0158a05║【記】即以理富，顯不貧窮。富故不取，寧有困苦？以不
X20n0358_p0158a06║取故，思議即絕。第一義天，不相違背，乃應經文諸
X20n0358_p0158a07║天不離。二、明得意犯。
X20n0358_p0158a08║【文句】圓人復有盜法門，菩提無與者，而取菩提。如海
X20n0358_p0158a09║吞流，不隔萬派；如地荷負，擔四重檐。眾生悉度，煩
X20n0358_p0158a10║惱悉斷，法門悉知，佛道悉成。此義可知，不能多說。
X20n0358_p0158a11║【記】盜法門者，所謂性惡。佛所師故，名之為法。智由
X20n0358_p0158a12║茲入，故名為門。圓人得門，逆順自在，能作理盜，亦
X20n0358_p0158a13║作事盜。今文略事，例殺例婬，合有其相。若理盜義，
X20n0358_p0158a14║文出鴦掘。彼經偈云：不與者菩提無有授與者不
X20n0358_p0158a15║與而自取故我不與取。此意乃明究竟不取，是究
X20n0358_p0158a16║竟取。此取得名，如海吞流。四重擔者，鴦掘經云：譬
X20n0358_p0158a17║如大地，荷負重檐：一者大水，二者大山，三者草木，
X20n0358_p0158a18║四者眾生。菩薩亦爾，正法住世餘八十年，為一切
X20n0358_p0158a19║眾生說如來藏，是名初檐，重於大山。惡人毀罵，聞
X20n0358_p0158a20║悉能忍，是第二檐，重於大水。無緣得為國主、大臣
X20n0358_p0158a21║說如來藏，唯為下劣堪忍演說，是第三檐，重於眾
X20n0358_p0158a22║生。窮守邊地惡處、豐樂之處，不得止住，是第四檐，
X20n0358_p0158a23║重於草木。彼經四檐，喻於四事。觀今文意，似喻四
X20n0358_p0158a24║弘。二，結勝。
X20n0358_p0158b01║【文句】前諸戒行，淺而且塞，非是通途。圓戒宏遠，徑異
X20n0358_p0158b02║會同，故名究竟持不盜戒也。
X20n0358_p0158b03║【記】淺而且塞者，且，兼也。三、不婬戒二：初、示事理
X20n0358_p0158b04║持犯。
X20n0358_p0158b05║【文句】復次，男女身會名事婬，不會名事不婬。法門解
X20n0358_p0158b06║者，若心染法，是名為婬；不染法，名為不婬。不婬之
X20n0358_p0158b07║戒，種種不同。
X20n0358_p0158b08║【記】示事理者，意在兼持。以事扶理，以理導事，既居
X20n0358_p0158b09║末代，功在事持，乃是涅槃扶律之意。理持論於著
X20n0358_p0158b10║不染者，心觀他境，名為染法；即境為觀，方名不染。
X20n0358_p0158b11║言種種者，事隨理觀，小大偏圓，具如下辨。二、明
X20n0358_p0158b12║偏圓得失二：初、偏三：初、人天二：初、人。
X20n0358_p0158b13║【文句】若關禁七支，如猴著鎻，擎一油鉢，過諸大眾，割
X20n0358_p0158b14║捨觸樂，求於未來。淨潔五欲，如市易法，以銅錢博
X20n0358_p0158b15║金錢。此乃增長欲事，非不欲也。
X20n0358_p0158b16║【記】持心未淳，如猴著鎻。擎一油鉢者，大經：譬如大
X20n0358_p0158b17║眾滿二十五里，王勅一臣擎一油鉢，經由中過，勿
X20n0358_p0158b18║令傾覆，若棄一滴，當斷汝命。復遣一人拔刀隨之。
X20n0358_p0158b19║臣受王勑，盡心持行，雖見五欲，心不貪著。彼經以
X20n0358_p0158b20║二十五里喻二十五有，拔刀喻無常。今文喻凡夫
X20n0358_p0158b21║持戒，拔刀可喻三塗罪也。割捨現麤，求未來細，如
X20n0358_p0158b22║以賤易貴也。二、天二：初、六欲。
X20n0358_p0158b23║【文句】若為生天故持戒，如羝羊相觸，將前而更却。帝
X20n0358_p0158b24║釋共八十億那由他天女，縱逸嬉戲，看東忘西。欲
X20n0358_p0158c01║猶不足，化為老脩羅納舍脂，使諸天亡身失首。又
X20n0358_p0158c02║見仙人入定，汙弄其女。仙從定起，釋羞自化為羝
X20n0358_p0158c03║羊。仙人呪之，千根著身，無能却者。後來懺謝，變為
X20n0358_p0158c04║千眼。是亦增欲，非不欲也。
X20n0358_p0158c05║【記】文舉帝釋，意徧六天。二八，地。
X20n0358_p0158c06║【文句】若斷欲界麤弊之欲，染著色無色界禪定之樂，
X20n0358_p0158c07║如氷魚蟄蟲，墮長壽天，是為一難。貪著禪味，名為
X20n0358_p0158c08║大縛。是染欲法，非不欲也。
X20n0358_p0158c09║【記】以數息法攝五欲心，意生四禪，受枝林樂，極至
X20n0358_p0158c10║有頂，如氷魚等。豈知長壽八難中，一、攝在味禪，非
X20n0358_p0158c11║不染欲。二、二乘二：初、於小名持。
X20n0358_p0158c12║【文句】若憎惡生死，如怨如蛇。愛翫涅槃，如親如寶。棄
X20n0358_p0158c13║之直去，涉路不迴。諸有色聲，不能染屈。如八方風，
X20n0358_p0158c14║不能動須彌。
X20n0358_p0158c15║【記】知苦斷集，如怨如蛇。脩道證滅，如親如寶。但自
X20n0358_p0158c16║調故直去，無悲濟故不迴。四方四維，謂八方風，喻
X20n0358_p0158c17║於人天。四違四順，謂利、衰、毀、譽、稱、譏、苦、樂也。須彌，
X20n0358_p0158c18║喻二乘心也。二，於大名犯。
X20n0358_p0158c19║【文句】若聞菩薩勝妙功德，甄迦羅琴聲，迦葉起舞，不
X20n0358_p0158c20║能自持，隨嵐風至，破須彌如腐草，是染欲法，非不
X20n0358_p0158c21║染也。
X20n0358_p0158c22║【記】隨嵐，此云迅猛。壞劫中，此風起時，能破須彌，以
X20n0358_p0158c23║界外二土五塵，能動二乘也。大論中，迦葉聞甄迦
X20n0358_p0158c24║羅琴，不能自安，即云：八方風不能動須彌，隨嵐風
X20n0358_p0159a01║至，破如腐草。三界五欲，我已斷竟，不能動心。此是
X20n0358_p0159a02║菩薩淨妙五欲，吾於此事，不能自安。三菩薩。
X20n0358_p0159a03║【文句】若菩薩惡生死如糞穢，惡涅槃如怨鳥，捨於二
X20n0358_p0159a04║邊，志存中道，起順道法，愛生名頂墮，是菩薩旃陀
X20n0358_p0159a05║羅。既無方便，此慧被縛，不能勝怨，己所脩治，為無
X20n0358_p0159a06║慧利，是染欲法，非不欲也。
X20n0358_p0159a07║【記】此別菩薩望圓成犯，緣但中道而生順愛。若入
X20n0358_p0159a08║十行，退不取小，不進求圓，如墮山頂，故名頂墮。旃
X20n0358_p0159a09║陀羅者，此云嚴幟，乃是西土屠殺之輩，以惡業自
X20n0358_p0159a10║嚴行時，搖鈴持竹以為標幟，故以為名。今斥但、中
X20n0358_p0159a11║解者，於圓菩薩，猶如人中屠膾惡類也。既無即、中
X20n0358_p0159a12║二觀方便，乃被教道中慧所縛，既與無明怨讐共
X20n0358_p0159a13║住，何能勝之？別脩之慧，無無作利，望畢竟淨，是染
X20n0358_p0159a14║欲法。凡斥別教，多是住、行及十信人，以迴向位能
X20n0358_p0159a15║圓脩故。二、圓二：初、示相二：初、明得意持二：初、約
X20n0358_p0159a16║義示三：初、示能淨諦觀。
X20n0358_p0159a17║【文句】圓人觀一心三諦，即空、即假、即中。即空何所染？
X20n0358_p0159a18║即假何所淨？即中何所邊？即空即假何所中？
X20n0358_p0159a19║【記】一、心者，見思心也。觀此染心，即是淨性。性非淺
X20n0358_p0159a20║狹，極三諦源，全諦發觀，即空、假、中。即空故不染於
X20n0358_p0159a21║染，即假故不染於淨，即雙遮故不染二邊，即雙照
X20n0358_p0159a22║故不染中道。三諦三觀，秪一剎那，能所不殊，中邊
X20n0358_p0159a23║俱淨。二，示所淨愛見。
X20n0358_p0159a24║【文句】即空故，無我人十下知見依正等愛。即假故，無
X20n0358_p0159b01║空無相願等愛。即中故，無佛菩提轉法輪度眾生
X20n0358_p0159b02║等愛。
X20n0358_p0159b03║【記】上之諦觀，俱為能淨。今明見愛，方是所淨。須知
X20n0358_p0159b04║所淨，該於通別。佛菩提等，是順道愛。深觀即中，其
X20n0358_p0159b05║愛自泯。三、示三諦名淨。
X20n0358_p0159b06║【文句】三諦清淨，名畢竟淨，是淨亦淨。
X20n0358_p0159b07║【記】淨是空義。畢竟空者，須空三諦以驗能空，不少
X20n0358_p0159b08║三觀能空亦空，故是淨亦淨，於通不塞也。二、引
X20n0358_p0159b09║經證二：初、引經文。
X20n0358_p0159b10║【文句】經言：唯佛一人具淨戒，餘人皆名汙戒者。
X20n0358_p0159b11║【記】二、會經意。
X20n0358_p0159b12║【文句】圓人引行於佛法，即究竟持不婬戒也。
X20n0358_p0159b13║【記】經就位論，持唯在果。今約圓觀，初心即能頓持
X20n0358_p0159b14║佛戒，以觀實相，因果無殊。若不爾者，云何能以如
X20n0358_p0159b15║來莊嚴而自莊嚴？二、明得意犯二：初、引諸經事。
X20n0358_p0159b16║【文句】圓人又有染愛法門，如和須蜜多女，人見人女，
X20n0358_p0159b17║天見天女。見者得見諸佛三昧，執手者得到佛剎
X20n0358_p0159b18║三昧，歍者極愛三昧，抱者冥如三昧，各各皆得法
X20n0358_p0159b19║門。亦如魔界行不汙戒菩薩，變為無量身，共無量
X20n0358_p0159b20║天女從事，皆令發菩提心。如維摩詰若入後宮，後
X20n0358_p0159b21║宮中尊，化正宮女，先以欲鉤牽，後令入佛道。
X20n0358_p0159b22║【記】既得本性染愛法門，故能行於事染之行，亦能
X20n0358_p0159b23║示於理染之觀。染觀可例，取菩提義，故今略之。但
X20n0358_p0159b24║依華嚴，出事染相。行不汙戒者，菩薩名也。先以欲
X20n0358_p0159c01║鉤牽者，愛欲如鉤，能牽於人，然後令彼達欲法界，
X20n0358_p0159c02║名入佛道。二、明用犯意。
X20n0358_p0159c03║【文句】斯乃非欲之欲，以欲止欲，如以屑出屑，將聲止
X20n0358_p0159c04║聲。
X20n0358_p0159c05║【記】指上三人，久住性染。無染法門，能現脩染，故得
X20n0358_p0159c06║名為非欲之欲。而令眾生即欲悟性，故得名為以
X20n0358_p0159c07║欲止欲。喻以屑者，字應作榍，又作楔，同。說文云：楔，
X20n0358_p0159c08║櫼也。櫼，子林切。出前櫼者，必假後櫼，故云以楔出
X20n0358_p0159c09║楔也。將聲止聲者，大論第七云：譬如執事比丘，舉
X20n0358_p0159c10║手唱言：眾皆寂靜。是為以聲遮聲，非求聲也。二，
X20n0358_p0159c11║結勝。
X20n0358_p0159c12║【文句】前諸行淺塞，非是通途，圓戒宏遠，徑異會同，是
X20n0358_p0159c13║名究竟持不婬戒也。
X20n0358_p0159c14║【記】四、明不妄語戒二：初、示事理。
X20n0358_p0159c15║【文句】復次，不見言見，見言不見，名事妄語。法門解者，
X20n0358_p0159c16║未得謂得，未證謂證，名為妄語。妄語多種：
X20n0358_p0159c17║【記】問：事中。妄語重者，乃是未得聖法，言知言見。今
X20n0358_p0159c18║法門解，於未證得謂已證得，與事何別？答：葢第四
X20n0358_p0159c19║戒，自知未得上人之法，誑他言得，故此妄語，除增
X20n0358_p0159c20║上慢。若理妄語，內心實謂已得已證，此心增上而
X20n0358_p0159c21║慢於他，是增上慢。故法華云：比丘、比丘尼，自謂究
X20n0358_p0159c22║竟，便不志求無上菩提。當知此是增上慢人。今未
X20n0358_p0159c23║解圓理，於人天三教，各自謂實，名為妄語，亦是上
X20n0358_p0159c24║慢。二、明偏圓二：初、偏二：初、人天二：初、人二：初、妄
X20n0358_p0160a01║語相二：初、愛。
X20n0358_p0160a02║【文句】諸欲求時苦，得時多怖畏，失時懷憂惱。諸欲無
X20n0358_p0160a03║樂時，凡夫癡人於下苦中橫生樂想。
X20n0358_p0160a04║【記】下苦者，輕苦也。三塗苦重，人間苦輕，凡夫不覺，
X20n0358_p0160a05║計之為樂，以苦為樂，故曰橫生樂想也。猶如世人
X20n0358_p0160a06║罪合當死，而以千罸放命，罸實是苦，以得全命，罸
X20n0358_p0160a07║罸之下，皆生樂想。又如病者恐死，加之針灸，針灸
X20n0358_p0160a08║實苦，言除病故，皆生樂想。八苦交煎，妄謂為樂，事
X20n0358_p0160a09║亦如是。二見。
X20n0358_p0160a10║【文句】豎我慢幢，打自大鼓，謂色即是我，我即是色，色
X20n0358_p0160a11║中有我，我中有色，執有與無鬪，執無與有鬪，依止
X20n0358_p0160a12║斷常，起六十二戲論，破慧眼不見，於真實增見，長
X20n0358_p0160a13║諸非吾我，毒甚盛。
X20n0358_p0160a14║【記】廣如大經。凡夫外道，慢心自高，喻之竪幢。口宣
X20n0358_p0160a15║慢言，喻之打鼓。於五陰上，各起四見。文中略示色
X20n0358_p0160a16║陰，餘之四陰，可以例作。次句應云離色是我，今云
X20n0358_p0160a17║我即是色者，文之誤也。色中有我，即色大我小也。
X20n0358_p0160a18║我中有色，即我大色小也。起六十二者，五陰各起
X20n0358_p0160a19║四見，共成二十，歷三世成六十。而其所計，不出斷
X20n0358_p0160a20║常二見，故有六十二也。所說無實，其猶諧謔，故云
X20n0358_p0160a21║戲論。由斯戲論，不見真空，故破慧眼。二、結示口
X20n0358_p0160a22║過。
X20n0358_p0160a23║【文句】備口四過，略標妄語爾。
X20n0358_p0160a24║【記】見是妄情，須生轉計，即兩舌也。宣邪惡理，即惡
X20n0358_p0160b01║口也。巧飾邪言，即綺語也。諸見本邪，以邪為正，而
X20n0358_p0160b02║誑於人，故標妄語，其實備四。二天
X20n0358_p0160b03║【文句】三十三天，黃葉生死。謂是真金，非想自地。具細
X20n0358_p0160b04║煩惱，謬計涅槃。此非妄語，誰是妄語邪？
X20n0358_p0160b05║【記】大經嬰兒行品云：如彼嬰兒啼哭之時，父母即
X20n0358_p0160b06║以楊樹黃葉而語之言：莫啼！莫啼！我與汝金。嬰兒
X20n0358_p0160b07║見已，生真金想，便止不啼。然此楊葉，實非金也。木
X20n0358_p0160b08║牛、木馬、木男、木女，嬰兒見已，亦復生於男女等想，
X20n0358_p0160b09║即止不啼。如來亦爾，眾生造惡，為說三十三天常
X20n0358_p0160b10║樂我淨，端正自恣，於妙宮殿受五欲樂。眾生聞已，
X20n0358_p0160b11║心生貪樂，止不作惡，勤作善業。三十三天，實是生
X20n0358_p0160b12║死無常樂我淨，為度眾生，方便說有。章安釋云：此
X20n0358_p0160b13║合天上四德。楊葉喻妄淨，色鮮明故；楊樹喻妄常，
X20n0358_p0160b14║體柔軟故；木牛、木馬喻妄樂，可戲故；木男、木女喻
X20n0358_p0160b15║妄我，似人故。非想細煩惱者，彼有十種細心數法：
X20n0358_p0160b16║一、受，謂識受；二、想，謂識想；三、行，謂法行；四、觸，謂意
X20n0358_p0160b17║觸；五、思，謂法思；六、欲，謂欲入出定；七、解脫，謂行法
X20n0358_p0160b18║解；八、念，謂念於三昧；九、定，謂心如法住；十、慧，謂慧
X20n0358_p0160b19║根、慧力。二、二乘二：初、出行相。
X20n0358_p0160b20║【文句】二乘之人，競執瓦礫，歡喜持出。生滅度想，生實
X20n0358_p0160b21║未盡，寧得滅度？生安隱想，所作未辦，寧得安隱？淨
X20n0358_p0160b22║名云：佛為增上慢人，說離婬怒癡，名為解脫。其實
X20n0358_p0160b23║未得一切解脫。
X20n0358_p0160b24║【記】競執瓦礫者，用大經春池失珠喻也。春池譬眾
X20n0358_p0160c01║生塵欲躭湎之境，失珠譬圓解潛昏。信小乘教如
X20n0358_p0160c02║入水，脩觀如求珠。但見偏真，謂為究竟；如得瓦礫，
X20n0358_p0160c03║便謂真珠。生滅度安隱之想，猶如歡喜持出也。生
X20n0358_p0160c04║實未盡者，猶受變易故。所作未辦者，佛道未脩故。
X20n0358_p0160c05║離毒說脫，乃一小脫；即毒明脫，名一切脫大涅槃
X20n0358_p0160c06║也。佛為上慢，執著三毒，便為解脫，是故說離。聲聞
X20n0358_p0160c07║住此，謂究竟脫，其實未得一切解脫。此以淨名對
X20n0358_p0160c08║法華文，出妄語相也。二，結成妄語。
X20n0358_p0160c09║【文句】未得謂得，豈非妄語邪！
X20n0358_p0160c10║【記】三、菩薩二：初、示其行相。
X20n0358_p0160c11║【文句】佛為別教人以四門說實相，執於一有隔礙三
X20n0358_p0160c12║門，乃至執非有非無而隔有無。
X20n0358_p0160c13║【記】佛說四門，意詮一實。別人根鈍，各執一門，彼此
X20n0358_p0160c14║隔礙。二，結為妄語。
X20n0358_p0160c15║【文句】夫實相者，言語道斷，心行處滅。云何以字字於
X20n0358_p0160c16║無字？云何以數數於無數？豈非妄語邪？
X20n0358_p0160c17║【記】諸法實相，離言說相，離心緣相。以法法體徧，多
X20n0358_p0160c18║少性融，豈可定以空有等言，一二等數？此教言思，
X20n0358_p0160c19║既乖實理，非妄是何？二、圓二：初、示相二：初、明得
X20n0358_p0160c20║意持二：初、總標心口。
X20n0358_p0160c21║【文句】圓人如實而觀，如實而說。
X20n0358_p0160c22║【記】圓人根利，聞空有等，皆知性具。性具四門，豈有
X20n0358_p0160c23║隔礙？一門具三，三門皆爾。稱性而觀，稱性而說，既
X20n0358_p0160c24║皆稱性，性絕言思。故觀即無觀，說即無說，是故觀
X20n0358_p0161a01║說皆云如實。二、別釋心口二：初、明心離諸相而
X20n0358_p0161a02║觀。
X20n0358_p0161a03║【文句】如實觀者，非內觀得是解脫，非外觀，非內外觀，
X20n0358_p0161a04║非離內外觀，亦不以無觀得是解脫。
X20n0358_p0161a05║【記】所非內外，或約自他，或約根塵，或約心法，或約
X20n0358_p0161a06║法性對於無明。此等內外，雙亦雙非，皆成四相。妙
X20n0358_p0161a07║觀得脫，皆離此四，亦不以無四相觀而得解脫。性
X20n0358_p0161a08║空非四，相空非無，此之二空，名濫通教。須就圓理
X20n0358_p0161a09║揀彼偏空。圓理者何？謂諸四相不出本覺，全本為
X20n0358_p0161a10║始，即境是觀，豈更偏著四種之性及無四之相？非
X20n0358_p0161a11║此二空，不名解脫。二、口稱四實而說二：初、約法
X20n0358_p0161a12║示。
X20n0358_p0161a13║【文句】如實說者，一切實，一切不實，一切亦實亦不實，
X20n0358_p0161a14║一切非實非不實，如是皆名諸法實相。
X20n0358_p0161a15║【記】實等四句，亦乃不出本覺之性。以此覺性真空
X20n0358_p0161a16║畢竟，故名為實；具足緣起，故名不實。二不相礙，故
X20n0358_p0161a17║成雙亦；二無二相，故即雙非。覺性無偏，四皆全分。
X20n0358_p0161a18║實攝三句，乃一實一切實。不實攝三，餘二亦爾。是
X20n0358_p0161a19║故四句皆云一切。其圓解者，雖談一句，一外無餘，
X20n0358_p0161a20║何有一言不稱本覺真實之性？是故四句皆得名
X20n0358_p0161a21║為如實說也。二、引經證。
X20n0358_p0161a22║【文句】經言：諸佛皆實語，佛語實不虗。能以一妙音，徧
X20n0358_p0161a23║滿三千界。隨意之所至，隨諸眾生類，各各皆得解。
X20n0358_p0161a24║即是以佛道聲，令一切聞也。
X20n0358_p0161b01║【記】初心圓說，與果無殊，故引法華本佛作證。佛施
X20n0358_p0161b02║權迹及開實本，皆稱真如，有何一句而非實邪？似
X20n0358_p0161b03║位妙音，髣髴同佛口密之相，開小成大，能似佛聲
X20n0358_p0161b04║如實而說，令諸眾生聞皆入實。二、明得意犯三：
X20n0358_p0161b05║初、約果人示。
X20n0358_p0161b06║【文句】圓人亦有妄語法門：無車說車，誘戲童子；無樂
X20n0358_p0161b07║說樂，止彼啼兒。若有眾生，因虗妄說得利益者，佛
X20n0358_p0161b08║亦妄說。
X20n0358_p0161b09║【記】雖就果示，意顯始行，故云圓人。妄語法門者，乃
X20n0358_p0161b10║是性德權巧妙門也。稱妄語者，無而說有也。謂十
X20n0358_p0161b11║界冥合，本是一乘，無有三乘差別之相。佛為機故，
X20n0358_p0161b12║分別說三，令諸眾生，各為究竟，自求趣證，速出生
X20n0358_p0161b13║死。如無三車，說有三車，令諸樂著嬉戲之子，爭出
X20n0358_p0161b14║火宅。天無常樂，說有常樂，如以黃葉，止彼啼兒。此
X20n0358_p0161b15║皆巧用妄語法門而為利益也。二、引經證。
X20n0358_p0161b16║【文句】經言：我是貪欲尸利，我是瞋恚尸利，愚癡尸利。
X20n0358_p0161b17║然實非也。我是天是人，實非天人。我是龍鬼，實非
X20n0358_p0161b18║龍鬼。
X20n0358_p0161b19║【記】諸法無行經中。文殊說不動相法門已，空中萬
X20n0358_p0161b20║天子讚言：世尊！文殊名為無礙尸利、不二尸利等。
X20n0358_p0161b21║文殊語天子言：止！止！天子！汝等勿取相分別。我不
X20n0358_p0161b22║見諸法是上、中、下，我是貪欲尸利等。具如今疏。天
X20n0358_p0161b23║子唯以性善法門而讚文殊。且別教但中，豈非性
X20n0358_p0161b24║善？須斷九界，然後證得。斯乃於法見上、中、下。文殊
X20n0358_p0161c01║欲顯圓頓之理，具足善惡，無非法界，特以三毒而
X20n0358_p0161c02║自立稱。然三毒等，雖俱性具，不異而異，是即實之
X20n0358_p0161c03║權，皆是秘妙方便之法。故一一句，望實言非，成妄
X20n0358_p0161c04║語義。雖是妄語，而皆是性本具法門。今宗講者，纔
X20n0358_p0161c05║聞權假，便謂非性，吾知其人未生圓解。三、明犯
X20n0358_p0161c06║意。
X20n0358_p0161c07║【文句】將虗以出虗，令得不虗爾。
X20n0358_p0161c08║【記】同於前文，以楔出楔也。二，結勝。
X20n0358_p0161c09║【文句】前諸行淺近隘塞，圓行深遠，夷坦無礙，徑異會
X20n0358_p0161c10║同，故能如此，是名究竟持不妄語戒也。
X20n0358_p0161c11║【記】五、明不飲酒戒二：初、示事理。
X20n0358_p0161c12║【文句】復次，若穀若草，昏心眩亂者，名事酒。法門解者，
X20n0358_p0161c13║迷惑倒見，名之為酒。倒見多種：
X20n0358_p0161c14║【記】二、明偏圓二：初、偏三：初、人天二：初、人中事酒二：
X20n0358_p0161c15║初、據教明過。
X20n0358_p0161c16║【文句】夫酒為不善諸惡根本，既生三十六種之失，招
X20n0358_p0161c17║於五百世中無手，慢刑失禮，發出伏匿，眠臥糞穢，
X20n0358_p0161c18║搪揬水火。
X20n0358_p0161c19║【記】三十六失，出沙彌戒經。大論唯三十五失，結為
X20n0358_p0161c20║頌曰：財虗招病諍三。裸露醜名彰二。無智得者失
X20n0358_p0161c21║（二）。說匿廢事業（二）。醒愁身少力（二）。色壞慢父母（二）。
X20n0358_p0161c22║沙門婆羅門（二）。及伯叔尊長（二）。不敬佛法僧（三）。黨
X20n0358_p0161c23║惡遠賢善（二）。破戒無慚愧（二）。不守情縱色（二）。人憎
X20n0358_p0161c24║親屬棄（二）。行惡捨善法（二）。智人所不信（一）。遠涅槃
X20n0358_p0162a01║狂癡二。命終墮惡道一。若得人常騃一。酒失三十
X20n0358_p0162a02║五，大論之所明。五百世無手者，梵網經云：若佛子，
X20n0358_p0162a03║若自身手過酒器，與人飲酒者，五百世無手，何況
X20n0358_p0162a04║自飲？伏、匿，皆隱也。自說私隱，故云發出也。二、斥
X20n0358_p0162a05║人好尚
X20n0358_p0162a06║【文句】過患如此，人猶尚之。晉世引滿稱藝能，魏朝清
X20n0358_p0162a07║濁為賢聖。畢卓自署為酒徒，鄭泉自誓為酒壺。竹
X20n0358_p0162a08║帛載之，古今歌之。不應作而作，不應歌而歌，非醉
X20n0358_p0162a09║酒是何？
X20n0358_p0162a10║【記】引滿者，晉左思蜀都賦云：合樽促席，引滿相罰。
X20n0358_p0162a11║樂飲今夕，一醉累月。注云：酒將闌，故合併其樽，促
X20n0358_p0162a12║近其席。引，持也，持滿以相罸。酒厚樂極，故醉累月。
X20n0358_p0162a13║三國志：魏尚書郎徐邈，私飲至沈醉。時科禁酒，校
X20n0358_p0162a14║尉趙達問以曹事，邈曰：中聖人。達白之太祖，太祖
X20n0358_p0162a15║甚怒。度遼將軍鮮于輔進曰：醉客謂酒清者為聖
X20n0358_p0162a16║人，濁者為賢人。邈性脩慎，偶醉言耳。竟免刑。晉畢
X20n0358_p0162a17║卓為吏部郎，比舍釀酒熟，卓醉後，夜至甕下盜飲
X20n0358_p0162a18║之，掌酒者縛之。明旦，乃畢吏部也。自署為酒徒者，
X20n0358_p0162a19║以酒徒自號也。如唐元結自號酒徒，皮日休自號
X20n0358_p0162a20║醉士之類也。三國志：吳大中大夫鄭泉，字文淵，陳
X20n0358_p0162a21║郡人。博學有奇志，性嗜酒。臨卒，謂同類曰：必葬我
X20n0358_p0162a22║於陶家側，庶百年後化成土。卒見取為酒壺。竹帛
X20n0358_p0162a23║載之者，謂史志皆書其事也。古皆記言事於竹簡
X20n0358_p0162a24║繒帛，以未有紙也。後代稱其故實，故謂史籍為竹
X20n0358_p0162b01║帛也。古今歌之者，古今之人不斥其失，往往為歌
X20n0358_p0162b02║詩以稱美之也。不應作而作者，引滿、中聖、酒徒、酒
X20n0358_p0162b03║壺之事，皆躭湎荒恣，其失大矣。尚書酒誥誡之甚
X20n0358_p0162b04║明，而四賢反為之，是君子所不應作之事而作之
X20n0358_p0162b05║也。不應歌而歌者，古今之賢當貶其失，而反作歌
X20n0358_p0162b06║詩以美之也。若作若歌，非酒之過失，而是何耶？
X20n0358_p0162b07║二、三界惑酒二：初、別示二：初、引論明見醉。
X20n0358_p0162b08║【文句】釋論云：有一法師，為王說五戒罪福。王難云：飲
X20n0358_p0162b09║酒招狂，飲者甚多，狂者何少邪？法師舉手指諸外
X20n0358_p0162b10║道而已，更言餘事。外道侜張云：王難甚深，是禿高
X20n0358_p0162b11║座。更不能答。王云：法師答竟，狂亦不少。指汝等，是
X20n0358_p0162b12║將護不彰爾。此即世人之醉也。
X20n0358_p0162b13║【記】釋論第八文也。王即南天竺王也。侜張爾雅云：
X20n0358_p0162b14║侜張，誑也。侜字張由反。二、約喻明愛醉。
X20n0358_p0162b15║【文句】又貪如海納流，無有滿時。嗔如火益薪，展轉彌
X20n0358_p0162b16║熾。癡如膠黏結，如氷足水。八萬塵勞，煩惱其心，無
X20n0358_p0162b17║暫停住。掣電蛇舌，颺𦦨獼猴，五欲攪作，無時不醉。
X20n0358_p0162b18║大經云：從昔已來，常為聲色所醉，流轉生死。
X20n0358_p0162b19║【記】二、總結。
X20n0358_p0162b20║【文句】三界人天，通有此醉也。
X20n0358_p0162b21║【記】二、二乘二：初、斷通從別，以明能醉。
X20n0358_p0162b22║【文句】若二乘之人，雖斷九十八使，四住煩惱，無明未
X20n0358_p0162b23║吐，如半瘧人。
X20n0358_p0162b24║【記】九十八使者，見惑有八十八，思惑有十也。四住
X20n0358_p0162c01║者，三果見合為見住地，三界思分為三住地。無明
X20n0358_p0162c02║未吐者，以酒喻惑也。半瘧人者，四住已除，無明尚
X20n0358_p0162c03║在，半安半病，其猶瘧疾，此亦大經中喻。二、兼凡
X20n0358_p0162c04║斥小以明所迷
X20n0358_p0162c05║【文句】大經引醉歸之人，世間無常樂而言我淨，如來
X20n0358_p0162c06║實我淨而言無常樂，如彼醉人見日月轉，此二乘
X20n0358_p0162c07║醉也。
X20n0358_p0162c08║【記】引醉歸之者，謂佛引醉喻，歸還二乘也。按哀歎
X20n0358_p0162c09║品中，諸比丘說醉喻，以喻凡夫流轉無常，見常如
X20n0358_p0162c10║醉；小乘脩無常想，故如醒。佛即引醉喻於二乘，謂
X20n0358_p0162c11║於真常而見無常，是醉義也。故云引醉歸之。文人，
X20n0358_p0162c12║合作文。世間下，文辭從省。四倒、四德，各舉其二，影
X20n0358_p0162c13║互相顯。三、菩薩二：初、約教道觀中皆名不了三：
X20n0358_p0162c14║初、法。
X20n0358_p0162c15║【文句】菩薩之人，無明未盡，不了了見菩薩行，故見不
X20n0358_p0162c16║了了。
X20n0358_p0162c17║【記】別教至極，但破無明一十二品，故於佛性見不
X20n0358_p0162c18║了了。又從初心，不知五住即是法界，不名佛法，是
X20n0358_p0162c19║菩薩行，故於佛性見不了了。二喻。
X20n0358_p0162c20║【文句】如遠望大舶，遙觀鵝鴈。夜覩畫像，遠視人杌。亦
X20n0358_p0162c21║如醉人，朦朧見道。
X20n0358_p0162c22║【記】凡舉五事，悉喻見性不得了了。舶者，大船也，喻
X20n0358_p0162c23║出大經。然彼十喻，並喻於圓，以分揀極，故云見不
X20n0358_p0162c24║了了。今喻別者，有二意：一者、別教極果，秪齊圓教
X20n0358_p0163a01║第二行，故見不了了；二者、二教理同，得意具德，失
X20n0358_p0163a02║意但中，今就失意，故以喻別。如來藏經十喻亦爾，
X20n0358_p0163a03║止觀在別十六觀疏，而顯於圓。三合
X20n0358_p0163a04║【文句】如是等無量譬喻，顯於菩薩未得明了。
X20n0358_p0163a05║【記】二、明自圓解外，皆名邪見。
X20n0358_p0163a06║【文句】故迦葉云：自此已前，我等悉名邪見人也。此菩
X20n0358_p0163a07║薩醉也。
X20n0358_p0163a08║【記】未得圓中，正見故也。二、圓二：初、示相二：初、明
X20n0358_p0163a09║示行相二：初、得意持二：初、稱性觀故，得名醒悟。
X20n0358_p0163a10║【文句】圓人行如來行，具煩惱性，能知如來秘密之藏。
X20n0358_p0163a11║雖有肉眼，名為佛眼，所可見者，更不復見。故文云：
X20n0358_p0163a12║入深法性，即於此典金光明中而得見我。釋迦牟
X20n0358_p0163a13║尼大經云：了了見佛性，猶如妙德等。
X20n0358_p0163a14║【記】此段文意，乃將果德頓為始行。苟不了知第六
X20n0358_p0163a15║識心是性惡者，何能初心脩如來行？即觀秘藏，肉
X20n0358_p0163a16║眼即佛，永不改觀而見牟尼與妙德等。荊谿的示，
X20n0358_p0163a17║須聞性惡，方脩性行，不可欺也。二、以圓伏故，名
X20n0358_p0163a18║除酒法。
X20n0358_p0163a19║【文句】是則五住正習，一時無有餘。酒法既除，何所可
X20n0358_p0163a20║醉？是為究竟持不飲酒戒也。
X20n0358_p0163a21║【記】五、住正習。同居一念，即惑為觀。觀外無境，如翻
X20n0358_p0163a22║大地，草木寧存？亦如日光，不與暗共，有何酒法而
X20n0358_p0163a23║不除耶？此人事戒，輕重等持，與上理戒，念念兼行，
X20n0358_p0163a24║方名究竟。二、得意犯二：初、明具大智故能理醉。
X20n0358_p0163b01║【文句】圓人亦有飲酒法門。鴦掘云：持真空缾，盛實相
X20n0358_p0163b02║酒，變化五道，宣揚哮吼。
X20n0358_p0163b03║【記】何名大智？謂了性具九界因果，是故名為飲酒
X20n0358_p0163b04║法門。真空實相，如起信論：一、真如性有二種德：一、
X20n0358_p0163b05║如實空，與過？河沙煩惱不相應故；二、如實不空，體
X20n0358_p0163b06║具？河沙功德，無有所少故。護一切失，故空如缾；德
X20n0358_p0163b07║用無礙，故不空如酒。然？河沙性德，即十法界圓融
X20n0358_p0163b08║法門。九界即佛，成前持相；佛界即九，成今犯相。故
X20n0358_p0163b09║犯相云：變化五道，宣揚哮吼，其猶𨠯酒之用也。
X20n0358_p0163b10║二、明具大悲故能事醉。
X20n0358_p0163b11║【文句】波斯匿醉，轉更多恩，末利后飲。佛言：持戒入于
X20n0358_p0163b12║酒肆，自立其志，亦立他志。
X20n0358_p0163b13║【記】波斯匿，此云和悅。若飲酒後，應死判生，故曰多
X20n0358_p0163b14║恩。末利，即匿王正后也。王嘗瞋怒，欲殺厨人。諸臣
X20n0358_p0163b15║共議，國中唯有此人殺已，無人知厨稱王意者。時
X20n0358_p0163b16║末利后，即辦好酒美肉，沐浴名香，莊嚴身體，將諸
X20n0358_p0163b17║妓女，來至王所。王見后已，瞋心乃息。后即遣人，詐
X20n0358_p0163b18║傳王勅，勿殺厨人。匿王後以此事問佛。后持五戒，
X20n0358_p0163b19║月行六齋。一日之中，犯酒妄二戒。八戒之中，則犯
X20n0358_p0163b20║其五。謂過中食，服香華，作倡妓，高廣牀，飲酒妄語
X20n0358_p0163b21║也。破戒之罪，輕耶重耶？佛言：如是犯者，得大功德。
X20n0358_p0163b22║何以故？為利益故。出未曾有經六卷。入于酒肆，即
X20n0358_p0163b23║淨名居士。此上三人，皆是高位，皆住性惡權巧法
X20n0358_p0163b24║門，故於持犯，得大自在。不可秪將慈念而解。若無
X20n0358_p0163c01║性染，慈豈無緣？二，結得斥失。
X20n0358_p0163c02║【文句】夫得其門者，逆順俱當；失其柄者，操刀傷手。
X20n0358_p0163c03║【記】若得性具善惡之門，則逆順俱當；失茲要枘，則
X20n0358_p0163c04║持犯俱非，如把刃自害。得失之要，不可不窮。二，
X20n0358_p0163c05║結勝。
X20n0358_p0163c06║【文句】前諸行淺近隘塞，圓行宏遠，徑異會同，故能如
X20n0358_p0163c07║此，是名究竟醉醒無二也。
X20n0358_p0163c08║【記】若善惡分岐，豈醉醒不二？諸佛究盡，寧有所偏？
X20n0358_p0163c09║二、觀心釋。圓論理戒，豈不觀心？但為前文是約
X20n0358_p0163c10║教釋，正為開解。今撮五戒入一念心，成於圓觀，正
X20n0358_p0163c11║為立行。即聞而脩，脩發之門，說者應授。若不爾者，
X20n0358_p0163c12║數寶何為？分二：初、附上諦智。問：
X20n0358_p0163c13║【文句】上觀四諦智，名四佛觀。五、佛云何觀？
X20n0358_p0163c14║【記】上觀四諦，各發覺智，乃言四佛。今明五戒，亦可
X20n0358_p0163c15║觀之成五佛不？問意如此。二、據今戒體。答：
X20n0358_p0163c16║【文句】觀五戒實相，覺智清淨，即是觀心中見五佛也。
X20n0358_p0163c17║【記】若觀五戒是實相者，所發覺智，豈非五佛？然五
X20n0358_p0163c18║實相，是所觀境，五境發智，名為五佛。實相無相，尚
X20n0358_p0163c19║叵言一，豈定五耶？由附五戒，各見實理，故似分五。
X20n0358_p0163c20║實理者何？所謂本覺。此之覺體，是無緣慈，故名不
X20n0358_p0163c21║殺，無取故不盜，無染故不婬，真實故不妄，明了故
X20n0358_p0163c22║不飲。今圓行人，以妙三觀順性脩慈，乃至三觀順
X20n0358_p0163c23║性脩智，說之如此，脩乃同時，故得名為觀五實相。
X20n0358_p0163c24║觀之不已，本覺全體，發成始覺，名為五佛。名字觀
X20n0358_p0164a01║五，觀行已去，皆得稱發。二、破煩惱障。
X20n0358_p0164a02║愁憂恐怖。
X20n0358_p0164a03║【記】文三。初節示經文。
X20n0358_p0164a04║【文句】次破煩惱障，指愁憂恐怖一句是也。
X20n0358_p0164a05║【記】二、對上下，辨二：初、對上下，定體二：初、對上報論
X20n0358_p0164a06║義便。
X20n0358_p0164a07║【文句】上來諸事，或約內身，或約外報，是報障義。便此
X20n0358_p0164a08║一句，專明心為煩惱障便。
X20n0358_p0164a09║【記】報多約色，惑唯在心，故云義便。二、與下，業論
X20n0358_p0164a10║體別二：初、問起。
X20n0358_p0164a11║【文句】報障，如上可解。煩惱與業云何？
X20n0358_p0164a12║【記】以十惡中。貪、瞋、癡業，名同煩惱，如何分別？二、
X20n0358_p0164a13║釋通二：初、引數人釋。
X20n0358_p0164a14║【文句】數人云：數起而輕名煩惱，數起而重名為業。
X20n0358_p0164a15║【記】二、俱數起，但以輕重分於惑業。二、今師釋二：
X20n0358_p0164a16║初、約心剋示。
X20n0358_p0164a17║【文句】天台師云：任運常有，是煩惱。卒起決定心，發動
X20n0358_p0164a18║身口，必牽來報者，是業。
X20n0358_p0164a19║【記】貪等決定。發動身口招報名業，以異煩惱非決
X20n0358_p0164a20║故故。二、因示生疑二：初、疑。
X20n0358_p0164a21║【文句】若爾，惡星灾異，都不關心，云何是業障？
X20n0358_p0164a22║【記】若決定心發動身口名為業者，下惡星等自是
X20n0358_p0164a23║外境，何名業障？二，釋。
X20n0358_p0164a24║【文句】此乃外相，表業將起，是業責報之相，即得是業
X20n0358_p0164b01║障也。
X20n0358_p0164b02║【記】星等乃是業之前相，表於責報，故屬業障。今示
X20n0358_p0164b03║作業。體下，明宿業相。若論作起時，豈非心色？二，
X20n0358_p0164b04║對上下論轉。
X20n0358_p0164b05║【文句】若煩惱業轉，報未必轉；若報轉業，煩惱必轉。
X20n0358_p0164b06║【記】二、障在因，是故易轉。報障已受，是故難轉。難者
X20n0358_p0164b07║若轉，易者必去。三、約文示相二：初、通別。
X20n0358_p0164b08║【文句】通論見思煩惱，皆有愁憂恐怖。別論愁憂屬見
X20n0358_p0164b09║煩惱，恐怖屬愛煩惱。
X20n0358_p0164b10║【記】通論，可見。若別論者，見惑執我，愛但著事，此之
X20n0358_p0164b11║二惑，皆具三毒。執我三毒，若其不遂，則多愁憂。著
X20n0358_p0164b12║事三毒，既不執我，但恐不遂，必無愁憂。二、指廣。
X20n0358_p0164b13║【文句】今不具記云云。
X20n0358_p0164b14║【記】章安記錄，不能廣陳見思之相，令後說者委而
X20n0358_p0164b15║示之，故注云云。三、破業障。
X20n0358_p0164b16║惡星灾異，眾邪蠱道，變怪相續，臥見惡夢，晝則愁惱。
X20n0358_p0164b17║【記】文二。初節經。
X20n0358_p0164b18║【文句】三、破業障者，從惡星灾異下是也。
X20n0358_p0164b19║【記】二、釋義三：初、定文是業。
X20n0358_p0164b20║【文句】業將感報，故其相前現。相名表發，意在此也。
X20n0358_p0164b21║【記】已作之業，將感惡報，故有異相，表發其事。驗知
X20n0358_p0164b22║此句，明於業障。二、略釋經文。
X20n0358_p0164b23║【文句】惡星者，別有客星也，亦是五星二十八宿，一方
X20n0358_p0164b24║有七，四七二十八也。違其度數，失其分野，若熒惑
X20n0358_p0164c01║亂行，麻彗暴出，是客星也。灾異者，風雨雪霜乖候
X20n0358_p0164c02║等是也。眾邪者有三，人邪、鬼邪、法邪是也。蠱道者，
X20n0358_p0164c03║毒鬼也，又言三毒是蠱也。變怪者，詭怪也，謂禽獸
X20n0358_p0164c04║醜惡形聲等是也。惡夢者，心靈潛密，業現其中，夢
X20n0358_p0164c05║見不適意事是也。
X20n0358_p0164c06║【記】別有客星者，以五星二十八宿常現，則非惡星。
X20n0358_p0164c07║亦是下，約常星，失其行度躔次，亦名惡星。一方有
X20n0358_p0164c08║七者，角、亢、氐、房、心、尾、箕。東方蒼龍七宿，南斗、牽牛、
X20n0358_p0164c09║須女、虗、危、營室、壁。北方玄武七星，奎、婁、胃、昴、畢、觜、
X20n0358_p0164c10║參。西方白虎七宿，東井、鬼、柳、七星、張、翼、軫。南方朱
X20n0358_p0164c11║鳥七宿。凡四方之宿，皆逆數。宿音秀。失其分野者，
X20n0358_p0164c12║周官云：天星皆有州國分野。角、亢、氐，兖州。房、心，豫
X20n0358_p0164c13║州。尾、箕，幽州。斗、牽牛、婺女，楊州。虗、危，青州。營室、東
X20n0358_p0164c14║壁，并州。奎、婁、胃，徐州。昴、畢，冀州。觜、檇（醉綏反）、參，益州。
X20n0358_p0164c15║東井與鬼，雍州。柳、七星、張，三河。翼、軫，荊州。熒惑，火
X20n0358_p0164c16║星也。漢書音義云：妖星曰孛星、彗星、長星，亦曰攙
X20n0358_p0164c17║搶。釋名云：星光稍稍似彗，言其孛孛然似掃彗也。
X20n0358_p0164c18║又類散麻，故云麻彗。左傳：凡人火曰火，天火曰灾。
X20n0358_p0164c19║今但取風雨雪霜乖候者，皆名灾法。邪謂外道經
X20n0358_p0164c20║書蠱道者。事釋，乃是他鬼毒害於人。蠱，工戶反，聲
X20n0358_p0164c21║類作戈者反，蠱物害人也。說文：蠱，腹中蟲也。楞嚴
X20n0358_p0164c22║云：貪恨為罪。是人罪畢，遇蠱成形，名蠱毒鬼。理解，
X20n0358_p0164c23║乃是自心三毒，名之為蠱。此蠱能害百千萬身，法
X20n0358_p0164c24║身慧命，永為所害。比夫毒鬼，為害至微矣。醜惡形
X20n0358_p0165a01║聲，見聞為怪。不適意者，適，悅也。三、勸令正信二：
X20n0358_p0165a02║初、明相見表五罪二：初、約現文表示。
X20n0358_p0165a03║【文句】夫諸業表報，不出五罪。若惡星表亡身失命者，
X20n0358_p0165a04║殺生業相也。惡星表神棄困窮者，竊盜業相也。惡
X20n0358_p0165a05║星表親離幽厄者，婬罪業相也。惡星表誣枉讒謗
X20n0358_p0165a06║者，妄語業相也。惡星表喪失財產者，飲酒業相也。
X20n0358_p0165a07║【記】親離，即親厚鬪訟。幽厄，即王法所加。幽，謂幽禁。
X20n0358_p0165a08║二例，餘相亦然。
X20n0358_p0165a09║【文句】其餘灾異、怪禽、惡夢等，隨其時節，各有所表，細
X20n0358_p0165a10║心推詳，不出五罪之報。
X20n0358_p0165a11║【記】二、誡行者。問邪師。
X20n0358_p0165a12║【文句】行者知解推之，何須折篾鑽龜，問管公明邪？
X20n0358_p0165a13║【記】禮記曰：龜謂之卜，蓍謂之筮。卜筮者，所以決嫌
X20n0358_p0165a14║疑，定猶豫也。今云折篾，篾謂竹篾，謂揲蓍取卦，折
X20n0358_p0165a15║竹篾為文也。管公明者，魏人也，名輅，字公明。善卜
X20n0358_p0165a16║筮，所向皆驗。應知惡報由罪，結罪由心。苟正于心，
X20n0358_p0165a17║罪報自蕩。不脩內德，卜筮何為？吳氏春秋云：宋景
X20n0358_p0165a18║公時，熒惑在心，公召子韋問焉。子韋曰：禍當君。雖
X20n0358_p0165a19║然，可移於宰相。公曰：宰相所以與理國家。可移於
X20n0358_p0165a20║民。公曰：民死，寡人將誰為君？可移於歲。公曰：歲饑
X20n0358_p0165a21║民餓，死為民后，而殺其民，誰以我為君乎？子韋曰：
X20n0358_p0165a22║君有至德之言三，天必祐君。熒惑必三徙舍，舍行
X20n0358_p0165a23║七里，一里當一年。君延年二十一矣，熒惑果徙三
X20n0358_p0165a24║舍。況能內觀法性，達罪本空，均生佛於自心，起慈
X20n0358_p0165b01║悲於法界，惡星之變，何慮乎不滅耶？故於次文，明
X20n0358_p0165b02║其方法。二、舉方法。若依初開章為四，此當第三
X20n0358_p0165b03║能破方法，今依重科。
X20n0358_p0165b04║當淨洗浴，聽是經典，至心清淨，著淨潔衣，專聽諸佛，
X20n0358_p0165b05║甚深行處。
X20n0358_p0165b06║【記】從諸根不具下，敘空品，文為二：初三行半明所
X20n0358_p0165b07║破之惡，即三障文也；次二行半明能破之方，即今
X20n0358_p0165b08║文也。而釋一行半訖，復依初開章，以後一行為四
X20n0358_p0165b09║結成。然取義成，分章從便，分三：初節經立意。
X20n0358_p0165b10║【文句】從當淨洗浴下，二、舉方法能空於惡也。
X20n0358_p0165b11║【記】以順重科，云能空也。二、據意釋經三：初、立意。
X20n0358_p0165b12║【文句】前業相外彰，報對不久，內無方法，何以禳之？約
X20n0358_p0165b13║其三業，作三德之方，以事表理也。
X20n0358_p0165b14║【記】禳謝也。又除殃祭也。二、釋經二：初、釋前三句。
X20n0358_p0165b15║【文句】洗浴臭體，擬作法身。緘脣攝耳，擬聽般若。至心
X20n0358_p0165b16║清淨，擬作解脫。
X20n0358_p0165b17║【記】欲知智在說故，以聽經而為般若。又聽經發智
X20n0358_p0165b18║慧故，心有染故，用不自在。今既清淨，能成解脫。
X20n0358_p0165b19║二，釋後三句。
X20n0358_p0165b20║【文句】前令洗浴內身，後更勸淨外服，內外相成爾。前
X20n0358_p0165b21║但令聽，後誡令專聽，鄭重緘口爾。前令至心，後示
X20n0358_p0165b22║至心之境，成其方法爾。
X20n0358_p0165b23║【記】至心之境，即甚深行處。不念此處，安名至心。
X20n0358_p0165b24║三、勸信二：初、約身陳類。
X20n0358_p0165c01║【文句】夫人身本於不淨，蓮華本於淤泥，譬如栴檀生
X20n0358_p0165c02║于伊蘭，世間理見也。
X20n0358_p0165c03║【記】今之三業，表法之身，本是血肉不淨之物。次舉
X20n0358_p0165c04║二喻，栴檀香木，伊蘭臭樹。大經明闍王造逆，後既
X20n0358_p0165c05║見佛罪除，乃自敘云：我見世間從伊蘭子生伊蘭
X20n0358_p0165c06║樹，不見伊蘭生栴檀樹，我今始見從伊蘭子生栴
X20n0358_p0165c07║檀樹。伊蘭子者，我身是也。栴檀樹者，即是我心無
X20n0358_p0165c08║根信也。二、約行可期。
X20n0358_p0165c09║【文句】今近因三業規矩，遠成三德妙義，可不信哉！
X20n0358_p0165c10║【記】三業雖近，三德雖遠，脩得規矩，即近成遠。規圓，
X20n0358_p0165c11║矩方。孟子曰：大匠訓人，必以規矩。三行成破障。
X20n0358_p0165c12║【文句】：洗浴法身，能禳報障。攝耳緘口，能禳煩惱障。至
X20n0358_p0165c13║心能禳業障云云。
X20n0358_p0165c14║【記】若於浴等無三德觀，如何能禳三障惡罪？四，
X20n0358_p0165c15║結成。
X20n0358_p0165c16║是經威德，能悉消除如是諸惡，令其寂滅。
X20n0358_p0165c17║【記】文三。初節示經文。
X20n0358_p0165c18║【文句】從是經威德下，四、結成也。
X20n0358_p0165c19║【記】二、正釋經義。
X20n0358_p0165c20║【文句】能悉消除者，明三障轉也。令其寂滅者，三德成
X20n0358_p0165c21║也。
X20n0358_p0165c22║【記】三、深明經意四：初、據今文示法。
X20n0358_p0165c23║【文句】寂滅秪是涅槃，涅槃秪是三德。
X20n0358_p0165c24║【記】寂滅華音，涅槃梵語。涅槃之名，召三德體，故知
X20n0358_p0166a01║寂滅是三德成。二，約行成德顯。
X20n0358_p0166a02║【文句】前三業方法既成，三障理數應轉；三障既其已
X20n0358_p0166a03║轉，理數成於三德。
X20n0358_p0166a04║【記】三業既脩，金光明行，成則契於三德之理。脩在
X20n0358_p0166a05║名字，觀行相似，至分真位，皆得名為轉障成德。不
X20n0358_p0166a06║爾，豈曰行方等經？三、明轉障成德。
X20n0358_p0166a07║【文句】報障轉成法身德，煩惱障轉成般若德，業障轉
X20n0358_p0166a08║成解脫德。
X20n0358_p0166a09║【記】四、明經巧難知。
X20n0358_p0166a10║【文句】前寄事相，將淺以表深；後明寂滅，將深以結淺。
X20n0358_p0166a11║經文繡密，見之者寡云云。
X20n0358_p0166a12║【記】二、敘流通，明教相。
X20n0358_p0166a13║護世四王，將諸官屬，并及無量，夜叉之眾，悉來擁護，
X20n0358_p0166a14║持是經者。大辯天神，尼連河神，鬼子母神，地神堅牢，
X20n0358_p0166a15║大梵尊天，三十三天，大神龍王，緊那羅王，迦樓羅王，
X20n0358_p0166a16║阿脩羅王，與其眷屬，悉共至彼，擁護是人，晝夜不離。
X20n0358_p0166a17║我今所說，諸佛世尊，甚深秘密，微妙行處，億百千劫，
X20n0358_p0166a18║甚難得值。若得聞經，若為他說，若心隨喜，若設供養，
X20n0358_p0166a19║如是之人，於無量劫，常為諸天，八部所敬。如是脩行，
X20n0358_p0166a20║生功德者，得不思議，無量福聚，亦為十方，諸佛世尊，
X20n0358_p0166a21║深行菩薩，之所護持。著淨衣服，以上妙香，慈心供養，
X20n0358_p0166a22║常不遠離。身意清淨，無諸垢穢，歡喜悅豫，深樂是典。
X20n0358_p0166a23║若得聽聞，當知善得，人身人道，及以正命。若聞懺悔，
X20n0358_p0166a24║執持在心，是上善根，諸佛所讚。
X20n0358_p0166b01║【文句】護世四王下，敘流通中品，皆如上說。
X20n0358_p0166b02║【記】疏略指上。三、明疑念序二：初、壽量品題。
X20n0358_p0166b03║金光明經壽量品第二
X20n0358_p0166b04║【記】句文分二：初、正釋二：初、約三佛難思以釋二：初、
X20n0358_p0166b05║佛本無三。
X20n0358_p0166b06║【文句】佛本無身無壽，亦無於量。
X20n0358_p0166b07║【記】不唯法佛無身，壽量報應亦乃不可說三，以一
X20n0358_p0166b08║切法離於名字言說相故。二、隨世俱立。眾生若
X20n0358_p0166b09║有得益因緣，即須隨世立諸名相，非唯應佛立身
X20n0358_p0166b10║壽量，法報亦乃可論此三。須知無三不減一法，雖
X20n0358_p0166b11║立三三不增一法，良以有無皆法界故。故真無俗
X20n0358_p0166b12║有，真有俗無，皆是悉檀，令於三身得四益也。此文
X20n0358_p0166b13║分二：初、列三身各三。
X20n0358_p0166b14║【文句】隨順世間而論三身，亦隨順世間而論三壽量。
X20n0358_p0166b15║【記】二、釋三佛三義二：初、約義分別，二、據理融即。分
X20n0358_p0166b16║別且從脩二性一，令義易明。法是本覺，報是始覺，
X20n0358_p0166b17║始本一合，方有應用。一往似縱，說者應以次融，即
X20n0358_p0166b18║文非縱非橫，妙會此義，令其聞者識圓三身。文分
X20n0358_p0166b19║三：初、法佛二：初、別釋三：初、身。
X20n0358_p0166b20║【文句】法身者，師軌法性，還以法性為身。此身非色質，
X20n0358_p0166b21║亦非心智，非陰界入之所攝持，彊指法性為法身
X20n0358_p0166b22║爾。
X20n0358_p0166b23║【記】始覺報智，依本覺成，故以法性而為師軌。究論
X20n0358_p0166b24║始本，唯是一覺，故云還以法性為身。是故馬鳴歸
X20n0358_p0166c01║命三寶，即以佛身及體相等而為法寶。此身等者，
X20n0358_p0166c02║非分段變易色、質、心、智三科所攝，乃是常住五陰
X20n0358_p0166c03║等法聚以為身。此法無相，不可說示，為眾生故，疆
X20n0358_p0166c04║名法身。二、明壽。
X20n0358_p0166c05║【文句】法性壽者，非報得命根，亦無連持疆指，不遷不
X20n0358_p0166c06║變，名之為壽。
X20n0358_p0166c07║【記】色心和合，乃有執得連持壽命。身既非陰，豈有
X20n0358_p0166c08║命根為物？疆指不遷為壽。三、明量。
X20n0358_p0166c09║【文句】此壽非長量，亦非短量，無延無促。疆指法界，同
X20n0358_p0166c10║虗空量。
X20n0358_p0166c11║【記】量依身壽，故同疆指。二、總釋。
X20n0358_p0166c12║【文句】此即非身之身，無壽之壽，不量之量也。
X20n0358_p0166c13║【記】身壽量。上言非無不者，若據次文，義當雙非。以
X20n0358_p0166c14║其法體離於二邊及超報應，疆於此理，立身、壽、量
X20n0358_p0166c15║三種名字，令物忘情也。二、明報佛二：初、稱法有
X20n0358_p0166c16║報二：初、引經。
X20n0358_p0166c17║【文句】報身者，脩行之所感也。法華云：久脩業所得。涅
X20n0358_p0166c18║槃云：大般涅槃，脩道得故。
X20n0358_p0166c19║【記】此從順脩，稱理事說。脩行所感，釋報義也。法華
X20n0358_p0166c20║文證智德之報，以彼經云慧光照無量故。涅槃文
X20n0358_p0166c21║證斷德之報，以云大般涅槃故。二、釋義。
X20n0358_p0166c22║【文句】如如智照如如境，菩提智慧，與法性相應相冥。
X20n0358_p0166c23║相應者，如函蓋相應也。相冥者，如水乳相冥也。
X20n0358_p0166c24║【記】脩行所感二種之報，乃是始覺與本覺合，即以
X20n0358_p0167a01║始本而為境智。此二不異，故名曰如。各二如者，智
X20n0358_p0167a02║如如境，境如如智故也。復以菩提名如如智，為能
X20n0358_p0167a03║應冥；法性名於如如之境，為所應冥。以函葢合，先
X20n0358_p0167a04║喻應義。函蓋雖合，猶存際畔。復以水乳喻其相冥，
X20n0358_p0167a05║此乃泯然而成一相。始覺、本覺，義二體一，正同於
X20n0358_p0167a06║此。二、明就報立三，即身、壽、量也。三中一一言法
X20n0358_p0167a07║身者，報智所冥，離法無報，故初身。
X20n0358_p0167a08║【文句】法身非身非不身，智既應冥，亦非身非不身，彊
X20n0358_p0167a09║名此智為報身也。
X20n0358_p0167a10║【記】言非身者，非應佛有分齊身。非不身者，非報佛
X20n0358_p0167a11║無分齊身。又非身則非有，非不身則非空。中道法
X20n0358_p0167a12║身，乃本覺體。始覺冥此，能冥亦忘。為成觀故，彊名
X20n0358_p0167a13║報智。二壽。
X20n0358_p0167a14║【文句】法壽非常非無常，智既應冥，亦非常非無常，彊
X20n0358_p0167a15║名常為壽也。
X20n0358_p0167a16║【記】三、量。
X20n0358_p0167a17║【文句】法量非量非無量，智既應冥，亦非量非無量，彊
X20n0358_p0167a18║名無量為量也。
X20n0358_p0167a19║【記】稱本雙非，為物彊指，義皆同身。三、明應佛三：
X20n0358_p0167a20║初、明應物，有三三：初、身。
X20n0358_p0167a21║【文句】應身者，應同物身為身也。
X20n0358_p0167a22║【記】二壽。
X20n0358_p0167a23║【文句】應同連持為壽也。
X20n0358_p0167a24║【記】三、量。
X20n0358_p0167b01║【文句】應同長短為量也。
X20n0358_p0167b02║【記】皆如谷響，大小隨聲，是故此三悉云應同。二、
X20n0358_p0167b03║明依二有應三：初、法。
X20n0358_p0167b04║【文句】智與體冥，能起大用。
X20n0358_p0167b05║【記】不覺忘處，始本一如，故云智與體冥。覺體自在，
X20n0358_p0167b06║故云能起大用。二喻。
X20n0358_p0167b07║【文句】如水銀和真金，能塗諸色像。
X20n0358_p0167b08║【記】真金上色，須水銀和，方能塗（去聲）物。闕此一緣，金
X20n0358_p0167b09║無塗用。三合
X20n0358_p0167b10║【文句】功德和法身，處處應現往。
X20n0358_p0167b11║【記】報智功德，以合水銀，法身合金，處處應現合塗
X20n0358_p0167b12║色像。三、明應徧三土二：初、雙明報應。
X20n0358_p0167b13║【文句】能為身，為非身。能為常壽，為無常壽。能為無量，
X20n0358_p0167b14║能為有量。
X20n0358_p0167b15║【記】上所說報，但論冥法，即自受用也。今明垂應，以
X20n0358_p0167b16║他受用常住之應，對於生身無常之應，示二迹用，
X20n0358_p0167b17║是故雙明身、非身等。身即生身，有分齊相，故名為
X20n0358_p0167b18║身；非身是報，無分齊相，故曰非身。小般若云：佛說
X20n0358_p0167b19║非身，是名大身。大身者，乃他受用身也。無分齊身，
X20n0358_p0167b20║其壽則常，故無量也；有分齊身，壽則無常，故有量
X20n0358_p0167b21║也。此二應用，乃依真、中二理而住機，依事、業二識
X20n0358_p0167b22║而見住理，廣如序品疏文辨之。二識，委在起信論
X20n0358_p0167b23║明。論意要在事識見，則取色分齊，故名應佛；業識
X20n0358_p0167b24║見，則離分齊相，故是報身。行者應知：常身無量，通
X20n0358_p0167c01║應三土；無常有量，但應同居。所以者何？蓋實報機
X20n0358_p0167c02║分證論見他受用身，方便土人唯稟別、圓，所見佛
X20n0358_p0167c03║相雖小優降，然匪生身，悉是報佛。若同居土具四
X20n0358_p0167c04║教機，稟別、圓者，能覩報佛。故法華明常在靈山，華
X20n0358_p0167c05║嚴說法盡未來際及諸大乘，即於應相見是法性
X20n0358_p0167c06║尊特之身。故知常身徧應三土。若無常身，唯應同
X20n0358_p0167c07║居，逗藏、通機及凡夫眾也。二、單示應身二：初、明
X20n0358_p0167c08║有量二義。
X20n0358_p0167c09║【文句】有量有二義：一為無量之量，二為有量之量。如
X20n0358_p0167c10║七百阿僧祇及八十等，是有量之量。如山斤海滴，
X20n0358_p0167c11║實有齊限，凡夫所不知。阿彌陀實有期限，人天莫
X20n0358_p0167c12║數。此是有量之無量。
X20n0358_p0167c13║【記】上之所說，自受用外，垂三土身，皆名為應。其他
X20n0358_p0167c14║受用，雖就對機名之為應，而是實因之所感剋，復
X20n0358_p0167c15║名為報，非是差別逗機之用。若論逐物隨緣，參差
X20n0358_p0167c16║長短，身壽量者，須就同居無常用說。故今別示應
X20n0358_p0167c17║身之相，但於有量開出兩量。而此兩量，依於事識，
X20n0358_p0167c18║但空見故，唯屬無常。若依業識，不空見者，即此無
X20n0358_p0167c19║常，全體是常。則常無常，二用相即，二鳥雙游也。若
X20n0358_p0167c20║上二土，機息應轉，亦是無常，以非八相，故且言常。
X20n0358_p0167c21║七百等者，首楞嚴三昧經云：堅首菩薩問佛：壽幾
X20n0358_p0167c22║何？佛令往東方，過三萬二千佛土。於莊嚴國，問照
X20n0358_p0167c23║明莊嚴自在王佛。彼佛答云：如釋迦壽，我亦如是。
X20n0358_p0167c24║汝欲知者，我壽七百阿僧祇劫。堅首迴此白佛。阿
X20n0358_p0168a01║難云：彼佛乃是釋迦異名，雖機勝見長，而七百猶
X20n0358_p0168a02║可數故，亦是有量之量。若阿彌陀，人天莫數，故是
X20n0358_p0168a03║有量之無量也。二、結應佛皆然。
X20n0358_p0168a04║【文句】應佛皆為兩量，逐物隨緣，參差長短。
X20n0358_p0168a05║【記】佛佛既皆三身圓證，應身被物，物壽長短，豈不
X20n0358_p0168a06║隨順？各示兩量。故彌陀現長，亦能現短；釋迦現短，
X20n0358_p0168a07║亦能現長。故大論第三十六云：當知釋迦文佛更
X20n0358_p0168a08║有清淨國土，如阿彌陀佛國；阿彌陀佛亦有不嚴
X20n0358_p0168a09║淨國，如釋迦文佛國。又三十八云：此間𨶒浮惡故，
X20n0358_p0168a10║釋迦壽應短；餘處好故，佛壽應長。故涅槃二十二
X20n0358_p0168a11║云：西方去此三十二？河沙有無勝國，所有莊嚴如
X20n0358_p0168a12║安樂世界，我於彼土出現於世。斯皆隨逐物機也。
X20n0358_p0168a13║二、據理融，即二：初、約理融。
X20n0358_p0168a14║【文句】然此三身、三壽、三量，不可並別，一異則乖法體。
X20n0358_p0168a15║即一而三，即三而一，乃會玄文。
X20n0358_p0168a16║【記】上之三身，三皆在性則並，二從脩有則別，不分
X20n0358_p0168a17║脩性則一，三不互融則異。別異故縱，並一故橫，是
X20n0358_p0168a18║則乖於所詮法體。若能妙達秪一法性，而能成就
X20n0358_p0168a19║一性二脩，名即一而三也。脩性雖成，而其三身一
X20n0358_p0168a20║性本具，名即三而一也。此乃得云全性所脩，全脩
X20n0358_p0168a21║在性，性無所移，脩常宛爾，方合能詮玄妙之文矣。
X20n0358_p0168a22║二、引文證。
X20n0358_p0168a23║【文句】故下文云：如深法性，即於此典金光明中，而得
X20n0358_p0168a24║見我釋迦牟尼。即其義也。
X20n0358_p0168b01║【記】經文具云：若入是經，即入法性。如深法性，即於
X20n0358_p0168b02║是典金光明中，而得見我釋迦牟尼。此乃以理而
X20n0358_p0168b03║為經也。金等三字，即法、報、應。三身異名，與一法性，
X20n0358_p0168b04║即一而三，即三而一。若知此理，即是三身，三不縱
X20n0358_p0168b05║橫，名為得見釋迦牟尼。故大經中，明於三德不縱
X20n0358_p0168b06║不橫，名大涅槃。我今安住如是三法，為眾生故，言
X20n0358_p0168b07║入涅槃。故知不達三身，三一融妙，不名見佛。今解
X20n0358_p0168b08║三佛既此融即，方會此典玄妙文也。二、明二字
X20n0358_p0168b09║標題之巧二：初、委明其意二：初、從應佛融。三、釋二：
X20n0358_p0168b10║初、明因偏疑見圓體。
X20n0358_p0168b11║【文句】但信相偏疑應身之有量，四佛偏舉應佛之無
X20n0358_p0168b12║量，斷其有量。迹疑既除，深達報法。
X20n0358_p0168b13║【記】偏疑八十，是應有量。四佛舉喻，明應無量。無量
X20n0358_p0168b14║既破有量之疑，即達法報非量非無量。此因偏疑，
X20n0358_p0168b15║見於圓體。二、明從圓體不偏題二：初、指偏題相。
X20n0358_p0168b16║【文句】若從信相所疑，應言壽有量。若從四佛釋疑，應
X20n0358_p0168b17║言壽無量。
X20n0358_p0168b18║【記】二、示圓論意。
X20n0358_p0168b19║【文句】而今不道壽有量，不道壽無量，直言壽量者，意
X20n0358_p0168b20║欲圓論三佛之壽量，故不偏題。
X20n0358_p0168b21║【記】以不偏題故。三、壽量二字能詮。二、就報佛融
X20n0358_p0168b22║三釋三：初、明報佛體圓。
X20n0358_p0168b23║【文句】取意為釋。若從義便，正是報身之壽量。何故取
X20n0358_p0168b24║此報身，上冥下應？上冥法性，即非量非無量；下應
X20n0358_p0168c01║機緣，能量能無量。
X20n0358_p0168c02║【記】上約品題。壽量二字，不偏有無，則收二應，能顯
X20n0358_p0168c03║法報，就文便也。若義便者，今經既以果德為宗，合
X20n0358_p0168c04║以報身釋於品目，以報身上冥下應，則三身義任
X20n0358_p0168c05║運成就，是故二字正在報身。二、明因疑達圓。
X20n0358_p0168c06║【文句】量疑牽無量之答，即達於圓。
X20n0358_p0168c07║【記】報身義顯。良由四佛以長壽應釋短壽疑，故使
X20n0358_p0168c08║信相達於報智，圓具三身。三、明從圓題品。
X20n0358_p0168c09║【文句】經家從其生，圓解而題品，舉一而蔽諸。
X20n0358_p0168c10║【記】題稱壽量，正在報身。此從信相，圓解所見。蔽，猶
X20n0358_p0168c11║當也。舉報身一，當三身諸也。二，結示立題。
X20n0358_p0168c12║【文句】從此義故，題為壽量品。
X20n0358_p0168c13║【記】二、明重解三：初、示異解時。
X20n0358_p0168c14║【文句】又一時重解壽量品。
X20n0358_p0168c15║【記】大師非止一迴講說，故於一時別立義名。章安
X20n0358_p0168c16║既聞，是故兼錄。二、明異解相二：初、標列章門。
X20n0358_p0168c17║【文句】亦作三重：一、玄義，二、引證，三、還源。
X20n0358_p0168c18║【記】玄義者，文選云：睿哲玄覽。注云：玄，通也。謂離文
X20n0358_p0168c19║通示其義，故曰玄義。引證者，義雖玅悟，而與經會，
X20n0358_p0168c20║故引文證，令人生信。還源者，品題是派，經目為源。
X20n0358_p0168c21║所約三身，明於壽量，不離法性金光明源，攝還此
X20n0358_p0168c22║源，令義究竟。二、依章解釋三：初、玄義二：初、直示。
X20n0358_p0168c23║三、身壽量三：初、應身三：初、壽。
X20n0358_p0168c24║【文句】玄義者，壽者，命也。謂報得命根，連持不斷，名之
X20n0358_p0169a01║為壽。
X20n0358_p0169a02║【記】二、量。
X20n0358_p0169a03║【文句】延促期數，名之為量，故言壽量也。
X20n0358_p0169a04║【記】三、結。
X20n0358_p0169a05║【文句】此釋應佛因緣之壽量也。
X20n0358_p0169a06║【記】因緣者，感應更互而為因緣。二、報身三：初、壽。
X20n0358_p0169a07║【文句】又壽者，受也。境智和合，共相盛受。謂無分別智
X20n0358_p0169a08║盛，受無分別境。無分別境盛，受無分別智。如函大
X20n0358_p0169a09║蓋大，故壽是受義也。
X20n0358_p0169a10║【記】智外無境。境外無智，名相盛受。既絕能所，故無
X20n0358_p0169a11║分別。函蓋絕待，當體名大。二、釋量。
X20n0358_p0169a12║【文句】量者，相應也。境智相應，故言量。
X20n0358_p0169a13║【記】境智俱徧，名為相應。此之相應，實無際畔，義言
X20n0358_p0169a14║於量。三，結。
X20n0358_p0169a15║【文句】此釋報佛之壽量也。
X20n0358_p0169a16║【記】三、法身三：初、壽。
X20n0358_p0169a17║【文句】又壽者，久也。常不變易，稱之為久。
X20n0358_p0169a18║【記】法性不變，無去來今，是真久義。約此久義，釋法
X20n0358_p0169a19║身壽。二量
X20n0358_p0169a20║【文句】量者，銓量也。常久之壽，非多數，非少數，非相應
X20n0358_p0169a21║盡知，非相應不盡知，非可說，非不可說，無以名之，
X20n0358_p0169a22║彊以銓量說其長久。
X20n0358_p0169a23║【記】銓，猶度也。常久之壽，實叵度量，彊以雙非而度
X20n0358_p0169a24║量也。非多等者，出度量相。初非多少數，次非知不
X20n0358_p0169b01║知，三非說不說。此顯法壽是不思議境。故大論云：
X20n0358_p0169b02║不思議者，不決定也。若離可說，而謂法壽定不可
X20n0358_p0169b03║說，是名決定非不思議。上二雙非，其意亦爾。如此
X20n0358_p0169b04║銓量，是常久量。又多少數銓量法壽，非長短用。盡
X20n0358_p0169b05║知不盡知銓量法壽，非分滿報。可說不可說銓量
X20n0358_p0169b06║法壽，體非說默。三，結。
X20n0358_p0169b07║【文句】此釋法身之壽量也。
X20n0358_p0169b08║【記】二、更作三雙顯示。蓋前直以延促境智及雙非
X20n0358_p0169b09║義示三壽量，恐猶難解，故今各以二義銓量，欲令
X20n0358_p0169b10║行人識三佛相。文分為三：初、番應佛二義。
X20n0358_p0169b11║【文句】初番為二：一、有量量，如釋迦之壽，方八十是也。
X20n0358_p0169b12║二、量無量，如彌陀之壽，實是有量，人天所不能測，
X20n0358_p0169b13║故言量無量也。此量無量，皆應佛所為也。
X20n0358_p0169b14║【記】第二番，報佛二義。
X20n0358_p0169b15║【文句】第二番，亦二義。佛以如如智稱如如境，境無分
X20n0358_p0169b16║別，智亦無分別。若境稱於智，智有分別，境亦有分
X20n0358_p0169b17║別。此知與不知，皆報佛所明也。
X20n0358_p0169b18║【記】境無分別，非謂頑境全無覺知，乃指心體本來
X20n0358_p0169b19║離念，名境無分別。此離念心，全體覺悟，名智有分
X20n0358_p0169b20║別。此之境智，究竟相稱。智外無境，境有分別；境外
X20n0358_p0169b21║無智，智無分別。是則境照於境，智寂於智。以此二
X20n0358_p0169b22║義，顯報身相。第三番，法佛二義。
X20n0358_p0169b23║【文句】第三番，亦二義：一者深寂不可說，二以慈悲方
X20n0358_p0169b24║便亦可得說。此可說不可說，皆法佛之法也。
X20n0358_p0169c01║【記】體本無相，故不可說；依言顯德，是故可說。二、
X20n0358_p0169c02║引證二：初、引。今文三：初、引二文證應身二義。
X20n0358_p0169c03║【文句】二、引證者。方八十年，證有量也。諸天世人，八部
X20n0358_p0169c04║之眾，無能思算，山斤海滴，不可數知，此證量無量
X20n0358_p0169c05║也。
X20n0358_p0169c06║【記】二、引三文，證報身二義。
X20n0358_p0169c07║【文句】虗空分界，不可齊限，證境無分別也。又唯除如
X20n0358_p0169c08║來證智，可分別也。又下文云：智淵無邊，法水具足。
X20n0358_p0169c09║亦是證智也。
X20n0358_p0169c10║【記】虗空喻通。前取不壞，喻無量應；今取無相，證境
X20n0358_p0169c11║無念。三、引三文證法身二義。
X20n0358_p0169c12║【文句】壽不可計，此證不可說也。將欲宣暢釋迦如來
X20n0358_p0169c13║所得壽命，此證慈悲可說也。又聞是四佛宣說如
X20n0358_p0169c14║來壽命無量，證大悲可說也。
X20n0358_p0169c15║【記】問：前云四喻，皆喻應壽能為無量，今何引之證
X20n0358_p0169c16║報證法？答：非全法報為應身者，應必斷滅，安能延
X20n0358_p0169c17║促不曾休廢？今欲顯示三身融妙，故即以應而證
X20n0358_p0169c18║法報。若昧此意，諸大乘對機之身，莫能深識。二、
X20n0358_p0169c19║引新本二：初、別證應身二義。
X20n0358_p0169c20║【文句】新本明婆羅門求佛舍利如粟大，求六天報，即
X20n0358_p0169c21║證有量也。王子說金光明，難思難解，福報無邊。福
X20n0358_p0169c22║報無邊，是證量無量。
X20n0358_p0169c23║【記】彼憍陳如婆羅門，欲得如來舍利如芥粟許，此
X20n0358_p0169c24║乃知佛九旬當滅，故願求之，可證應為八十有量
X20n0358_p0170a01║也。王子下，即栗毗王子答婆羅門也。雖即法報，且
X20n0358_p0170a02║從福報以證勝應。二、總證法報四義。
X20n0358_p0170a03║【文句】難思難解，即總證智境不可說等云云。
X20n0358_p0170a04║【記】智即報身，境即法身。具知、不知，說、不說四，但略
X20n0358_p0170a05║舉一以等餘三。四皆絕慮，故可總用難思難解而
X20n0358_p0170a06║證之也。今述此意，故注云云。三、還源三：初、總明
X20n0358_p0170a07║意。
X20n0358_p0170a08║【文句】三、還源者，亦云復宗。釋此壽量，雖作三身六義，
X20n0358_p0170a09║勿作異解，秪是經題金光明義爾。
X20n0358_p0170a10║【記】然法報應與金光明，皆是法性當體之名，本無
X20n0358_p0170a11║優劣。以此經正用金等顯於法性，故佛首唱而為
X20n0358_p0170a12║經目。故金光明得為宗源，一切三法便成流派。今
X20n0358_p0170a13║解壽量須約三身，恐作別解，故示復宗。二、示還
X20n0358_p0170a14║相三：初、應還明。
X20n0358_p0170a15║【文句】初番量無量者，秪是明義。以其明故，大小、長短、
X20n0358_p0170a16║延促、數量悉現明中，還是明義爾。
X20n0358_p0170a17║【記】勝劣二應，全是法性，能多利益也。二報還光。
X20n0358_p0170a18║【文句】第二番，智境函蓋，體解相應。色大故般若亦大，
X20n0358_p0170a19║以法常故諸佛亦常，還是光義也。
X20n0358_p0170a20║【記】報必冥法，故於句句法報雙陳。此舉所冥智，全
X20n0358_p0170a21║是法性，寂而常照也。三法還金
X20n0358_p0170a22║【文句】第三番，可說不可說常樂我淨，說滿法界法性
X20n0358_p0170a23║無所益，都無一言法性無所損，還是金義。
X20n0358_p0170a24║【記】說時常默，默時常說。圓妙四德，有何損益？全是
X20n0358_p0170b01║法性，可尊可重也。合論融即，例前故略。三、例一
X20n0358_p0170b02║切。
X20n0358_p0170b03║【文句】夫解一則千從，迷一則萬惑，即此義也。
X20n0358_p0170b04║【記】若解體金光明義，豈止三身？義歸三字，一切法
X20n0358_p0170b05║相，皆還此源。故得千從，不即萬惑。三、明兼錄意。
X20n0358_p0170b06║【文句】既是兩時之聞，兼而錄之云云。
X20n0358_p0170b07║【記】二時之說，俱彰妙理。後之學人，隨何開悟，欲示
X20n0358_p0170b08║此意，故注云云。二、正明疑念二：初、序入正品，指
X20n0358_p0170b09║上說。
X20n0358_p0170b10║【文句】此品正說，而序文未盡，分別如上。
X20n0358_p0170b11║【記】二、還從序意，釋此文二：初節經文。
X20n0358_p0170b12║【文句】從王舍城下，是第三，疑念。序文為二：一、出人，二、
X20n0358_p0170b13║明疑。出人為四：一、出處，二、明位，三、出名，四、歎德。
X20n0358_p0170b14║【記】二、隨文釋二：初、出人四：初、出處。
X20n0358_p0170b15║爾時王舍城中。
X20n0358_p0170b16║【文句】處如文。
X20n0358_p0170b17║【記】事釋。如通序觀，解見出名。二、明位。
X20n0358_p0170b18║有菩薩摩訶薩。
X20n0358_p0170b19║【文句】菩薩者，菩名道，薩名心，自行此道，復能化人，故
X20n0358_p0170b20║言摩訶薩依勝行立勝位也。
X20n0358_p0170b21║【記】翻名道心。復能化人，故道心大。此行雖該前之
X20n0358_p0170b22║三教，今位在圓。三出名
X20n0358_p0170b23║名曰信相。
X20n0358_p0170b24║【記】文二。初、約教釋名三：初、直就相似釋二：初、約名
X20n0358_p0170c01║釋。
X20n0358_p0170c02║【文句】信相者，信家之相，在似道中，別判三十心，圓判
X20n0358_p0170c03║鐵輪位。
X20n0358_p0170c04║【記】信通真、似。既言信相，信則非真。以其似信，是其
X20n0358_p0170c05║真證前相故也。別教三賢，是似信位。初地已上，方
X20n0358_p0170c06║得真信。圓教登住，便得真信。即以十信，名為似信。
X20n0358_p0170c07║言鐵輪者，本業瓔珞經以六種輪譬六因位：鐵輪
X20n0358_p0170c08║十信，銅輪十住，銀輪十行，金輪十向，瑠璃輪十地，
X20n0358_p0170c09║摩尼輪等覺。信斷見思，得是鐵輪。二以相驗。
X20n0358_p0170c10║【文句】下文云：見有一人，似婆羅門，以枹擊鼓。鼓是法
X20n0358_p0170c11║身，擊是機動，似位機興，知非真擊。
X20n0358_p0170c12║【記】枹，鼓杖也。或作桴。二、明似通上位二：初、明位
X20n0358_p0170c13║位有似。
X20n0358_p0170c14║【文句】又真似之位，地地相隨，無位不有。如普賢脩，普
X20n0358_p0170c15║賢行滿，位鄰尊極，此似則高。
X20n0358_p0170c16║【記】已證名真，未證名似。普賢等覺，望極名似，故立
X20n0358_p0170c17║賢名。二、明高下難測。
X20n0358_p0170c18║【文句】信相稱似道者，未敢判其高下也。
X20n0358_p0170c19║【記】三、設難覈實二：初、高位無疑難二：初、難。
X20n0358_p0170c20║【文句】難者言：若同普賢言似者，何故有疑？
X20n0358_p0170c21║【記】二、釋二：初、約權實釋。
X20n0358_p0170c22║【文句】此亦非妨，菩薩為疑者作發起人爾。又佛地未
X20n0358_p0170c23║了，疑無所嫌。
X20n0358_p0170c24║【記】為他發起，是權示疑。未了佛地，是實行疑。二、
X20n0358_p0171a01║引二經證。
X20n0358_p0171a02║【文句】法華中補處彌勒，亦復懷疑。大集中有生疑：菩
X20n0358_p0171a03║薩於菩提未了，菩提為我作名，名為生疑。
X20n0358_p0171a04║【記】法華本迹，皆是彌勒懷疑起問。大集菩薩菩提
X20n0358_p0171a05║未極，故云未了本性菩提。熏心起疑，疑故求了，故
X20n0358_p0171a06║云菩提為我作名。二、斷見無疑難二：初、難。
X20n0358_p0171a07║【文句】難者言：見諦已斷疑，十地云何疑？
X20n0358_p0171a08║【記】二、答。
X20n0358_p0171a09║【文句】答言：見諦斷通疑，十地有別疑也。
X20n0358_p0171a10║【記】通疑障真，別疑障中。中道未極，安得不疑？二、
X20n0358_p0171a11║就處辨觀。
X20n0358_p0171a12║【文句】觀解者，心王名王，五陰名舍。觀此五陰空寂，空
X20n0358_p0171a13║寂即涅槃。涅槃能防非禦敵，呼之為城。初心後心，
X20n0358_p0171a14║常觀涅槃行道，故是住處也。
X20n0358_p0171a15║【記】今出人名。觀那就處？良由觀法皆從陰起，以王
X20n0358_p0171a16║舍城約陰便故，故就處明。以善惡王觀無記舍，能
X20n0358_p0171a17║所不二，人法俱空，二空所顯，即大涅槃。防五住非，
X20n0358_p0171a18║禦二死敵，城豈過此？名字初心，觀陰涅槃妙覺，後
X20n0358_p0171a19║心涅槃究竟。今意正辨初心住處，明後心者，示此
X20n0358_p0171a20║妙觀同果智也。四、歎德二：初、科判二：初、正科經。
X20n0358_p0171a21║【文句】歎德文為二：外供養佛，內種善根。
X20n0358_p0171a22║【記】二、重判位。
X20n0358_p0171a23║【文句】此菩薩殖善既深，多值諸佛，作高位解釋，亦應
X20n0358_p0171a24║無媿色云云。
X20n0358_p0171b01║【記】殖，種也。媿，慚也。云云者，令準歎德，判同普賢。
X20n0358_p0171b02║二、隨釋二：初、外供養佛。
X20n0358_p0171b03║已曾供養，過去無量，億那由他，百千諸佛。
X20n0358_p0171b04║【記】文二。初、約財法釋。
X20n0358_p0171b05║【文句】供養有二義：一、財供養，可解；二、法供養，佛說百
X20n0358_p0171b06║千法門，隨而脩學，名法供養。
X20n0358_p0171b07║【記】大經云：諸供養中，法供養最為第一。財供養則
X20n0358_p0171b08║有窮盡，法供養者則無窮盡。二、約觀行釋。
X20n0358_p0171b09║【文句】觀心解者，一念覺了心，名為佛。無量功德心，資
X20n0358_p0171b10║此覺心，令轉明淨，名供養佛。如膏資火，如食益身，
X20n0358_p0171b11║如禪發慧，皆供養義也。
X20n0358_p0171b12║【記】無明一念，全體覺了，此之覺心，名之為佛。緣因
X20n0358_p0171b13║資了，是供佛義，三喻可見。二，內種善根。
X20n0358_p0171b14║種諸善根。
X20n0358_p0171b15║【記】文四。初直明種善義。
X20n0358_p0171b16║【文句】種善根者，法性名地，觀法性智名種子，常以觀
X20n0358_p0171b17║觀名下種，久習不退名種久，五善根生名增長。
X20n0358_p0171b18║【記】體本覺心，名法性地。觀性始覺，名為種子。下種
X20n0358_p0171b19║種久，其義可知。五善根者，於本法性，生不動信。進、
X20n0358_p0171b20║念、定、慧，五皆不動，名為五根。此根生者，相似位高，
X20n0358_p0171b21║故名增長。二、以值佛釋成二：初、舉三事譬。
X20n0358_p0171b22║【文句】增長：由風動、日照、雨潤，漸增茂好。
X20n0358_p0171b23║【記】二、以三輪合。
X20n0358_p0171b24║【文句】風譬佛身輪，日譬佛意輪，雨譬佛口輪。值佛三
X20n0358_p0171c01║事，能大利益。
X20n0358_p0171c02║【記】身輪現通，駭動其心。意輪鑒機，智光照也。口輪
X20n0358_p0171c03║演教，法水潤也。三、明三因增長。
X20n0358_p0171c04║【文句】楞嚴：般若若增，法性轉顯；法性若顯，定慧倍明。
X20n0358_p0171c05║【記】楞嚴是定，緣因也。般若是慧，了因也。法性是理，
X20n0358_p0171c06║正因也。二脩一性，照發互資。由脩照性，由性發脩，
X20n0358_p0171c07║此三增長，轉似入真。於真增道，並得名為倍明轉
X20n0358_p0171c08║顯。四，結二成德。
X20n0358_p0171c09║【文句】殖種值佛，二義相成。舉此一雙，歎菩薩德也。
X20n0358_p0171c10║【記】二、正明疑念，序二：初節經。
X20n0358_p0171c11║【文句】從是信相下，正明疑念。序又為二：初、疑之由，次、
X20n0358_p0171c12║正生疑。
X20n0358_p0171c13║【記】二、隨釋二：初、生疑之由。
X20n0358_p0171c14║是信相菩薩作是思惟：何因何緣，釋迦如來壽命短
X20n0358_p0171c15║促方八十年？
X20n0358_p0171c16║【記】文三。初、正出疑由。
X20n0358_p0171c17║【文句】由有遠近，遠由三月唱入涅槃，近由敘述。若有
X20n0358_p0171c18║聞者，則能思惟無上之義。又云：由乎本誓，擊動生
X20n0358_p0171c19║疑。
X20n0358_p0171c20║【記】遠則由於九十日前，告魔期滅也，此經乃是方
X20n0358_p0171c21║等後分也。近則由在靈山，聞佛定中唱序，既起思
X20n0358_p0171c22║惟，故生疑念。雖有二由，無本誓擊，此疑不生。二、
X20n0358_p0171c23║釋何因緣二：初、約三性分因緣。
X20n0358_p0171c24║【文句】何因何緣者，通論三種，皆名因。而此文既略，緣
X20n0358_p0172a01║了相資，共能顯正，正當於因，緣了當緣。
X20n0358_p0172a02║【記】通論三種，即正、緣、了，名為三因。同在理性，以脩、
X20n0358_p0172a03║緣、了各三為緣。今文略云：何因何緣，須合性三？但
X20n0358_p0172a04║名為正，以當於因。脩中緣、了，合六為二，以對因故；
X20n0358_p0172a05║合二為緣，以當於緣。就此因緣，而生疑念。二、約
X20n0358_p0172a06║因緣疑壽命。
X20n0358_p0172a07║【文句】正因常恒，壽命無量。緣能顯理，境常智亦常。此
X20n0358_p0172a08║因此緣，皆非八十之因緣。今方八十，是何因何緣？
X20n0358_p0172a09║是故生疑也。
X20n0358_p0172a10║【記】正因常久，為所顯理。理境既常，全境發智，以為
X20n0358_p0172a11║能顯，豈可無常？能顯兼福，而智為正，故但云智。此
X20n0358_p0172a12║境此智，俱感常壽，故疑八十是何因緣。三、釋方
X20n0358_p0172a13║八十三：初、通示世壽三方。
X20n0358_p0172a14║【文句】方八十者，世壽有三品：下方四十，中方八十，上
X20n0358_p0172a15║方百二十。
X20n0358_p0172a16║【記】二、特示中，方為表。
X20n0358_p0172a17║【文句】下方少夭，上方太老，中方不少，不老表常。又十
X20n0358_p0172a18║二因緣，第八名愛支。八十滅者，表愛已盡，入有餘
X20n0358_p0172a19║無餘涅槃。愛盡無縛表我，涅槃表樂。又中方表中
X20n0358_p0172a20║道，佛樂中道，中道表淨。為此義故，方八十年也。
X20n0358_p0172a21║【記】應化之事，皆依理現，是故外事悉內表理，豈中
X20n0358_p0172a22║方壽不表四德？佛意雖密，今智者師據後四佛，約
X20n0358_p0172a23║應顯常，故以所顯驗其能表，則知佛意。三、不知
X20n0358_p0172a24║表意故疑。
X20n0358_p0172b01║【文句】信相不作此解，是故生疑何因緣也。
X20n0358_p0172b02║【記】信相。若達上之表意，即見三身是圓四德，豈疑
X20n0358_p0172b03║應迹定是短促，而反疑云何因何緣耶？二、正生
X20n0358_p0172b04║疑。
X20n0358_p0172b05║復更念言：如佛所說，有二因緣壽命得長。何等為二？
X20n0358_p0172b06║一者不殺，二者施食。而我世尊，於無量百千億那由
X20n0358_p0172b07║他阿僧祇劫，脩不殺戒具足十善，飲食惠施不可限
X20n0358_p0172b08║量，乃至己身骨髓肉血，充足飽滿饑餓眾生，況餘飲
X20n0358_p0172b09║食。
X20n0358_p0172b10║【記】文二。初、約理教互疑二。初、執教疑理。
X20n0358_p0172b11║【文句】從復更念言下，是正生疑。如佛所說者，此執教
X20n0358_p0172b12║疑理。
X20n0358_p0172b13║【記】二、執理惑教。
X20n0358_p0172b14║【文句】教詮止行二善，感壽則長。佛昔行因甚多，而今
X20n0358_p0172b15║果壽極少。理教相違，不能不惑。若無此理，教為虗
X20n0358_p0172b16║設。若其必然，長壽安在？是為執理而惑教也。
X20n0358_p0172b17║【記】佛之所說，是能詮教。長壽因果，是所詮理，即道
X20n0358_p0172b18║理也。互執成疑，文義可見。二、約經文廣示二：初、
X20n0358_p0172b19║釋。有二因緣二：初、對前辨異。
X20n0358_p0172b20║【文句】有二因緣者，與前為異：前合止行，同是緣了；今
X20n0358_p0172b21║就止行，自作因緣。
X20n0358_p0172b22║【記】前即經云何因何緣也。前釋既以正性為因，乃
X20n0358_p0172b23║以脩中緣了為緣。今云長壽有二因緣，既是佛脩
X20n0358_p0172b24║止行二善各具緣了，即是前文能顯之緣。今於前
X20n0358_p0172c01║緣自作因緣，是故與前因緣異也。二、就今解釋
X20n0358_p0172c02║二：初、約十善略釋二：初、正示因緣三：初、於十善各
X20n0358_p0172c03║論止行二：初、標示。
X20n0358_p0172c04║【文句】十善中，一一善皆具止行。
X20n0358_p0172c05║【記】二、釋相二：初、約殺盜釋二：初、約行相合具。
X20n0358_p0172c06║【文句】不殺是止善，放生是行善，不盜是止善，施食是
X20n0358_p0172c07║行善。
X20n0358_p0172c08║【記】二、明今經互舉。
X20n0358_p0172c09║【文句】今經舉不殺家之止善，不盜家之行善，互舉一
X20n0358_p0172c10║邊，共明止行。
X20n0358_p0172c11║【記】二、例八各論。
X20n0358_p0172c12║【文句】若備論者，一一皆有止行，止之與行須明也。
X20n0358_p0172c13║【記】止行二善，有三差別，謂自、他、共。一、自行者，如文
X20n0358_p0172c14║云：不殺是止，放生是行；不盜是止，施食是行。二、化
X20n0358_p0172c15║他止行，如文云：若不遮奪名止，方便勸脩名行。若
X20n0358_p0172c16║備論十種止行者，不殺、不盜，如疏已明。其八種，即
X20n0358_p0172c17║不婬梵行、不妄言誠實語、不綺語質直語、不兩舌
X20n0358_p0172c18║和合諍訟、不惡口常行軟語、不貪不淨觀、不瞋慈
X20n0358_p0172c19║心觀、不癡因緣觀，皆自脩止行也。自、他、共明者，自
X20n0358_p0172c20║不作十惡名止，勸他不作十惡名行。二、於止行
X20n0358_p0172c21║各論因緣二：初、標。
X20n0358_p0172c22║【文句】今就一一各有因緣。
X20n0358_p0172c23║【記】二、釋二：初、就不殺示，四二：初、止善因緣。
X20n0358_p0172c24║【文句】夫命是眾生之所共惜，奪而害之，居然大苦；宥
X20n0358_p0173a01║而放之，則為快樂。慈心是因，不畜殺具是緣，此是
X20n0358_p0173a02║止善因緣也。
X20n0358_p0173a03║【記】因是善本，緣是資助，為成慈心，故除殺具。二，
X20n0358_p0173a04║行善因緣。
X20n0358_p0173a05║【文句】夫食是依報，得之則命存，失之則壽殞。施心是
X20n0358_p0173a06║因，施具是緣，此行善因緣也。
X20n0358_p0173a07║【記】準止可知。二例九善皆爾。
X20n0358_p0173a08║【文句】不殺一條既爾，乃至不邪見亦復如是。
X20n0358_p0173a09║【記】三、結示止行因緣數。
X20n0358_p0173a10║【文句】總有止、行、二十善、四十因緣。
X20n0358_p0173a11║【記】二、結成疑念。
X20n0358_p0173a12║【文句】此等因緣，俱感長壽。佛之止行二善，累高於山，
X20n0358_p0173a13║積厚於地，云何今日八十而終？
X20n0358_p0173a14║【記】二、就五乘廣釋二：初、結上起今。
X20n0358_p0173a15║【文句】此約因果一途，論止行二善。但作此解，於義未
X20n0358_p0173a16║𠃔，今當更說。
X20n0358_p0173a17║【記】若其但說十善因果，斯乃淺近一途之說，於方
X20n0358_p0173a18║等經未為𠃔愜。此結上也。今當更約世出世間漸
X20n0358_p0173a19║頓止行，方是佛因。此起今也。二、明今廣示二：初、
X20n0358_p0173a20║明教義二：初、不殺二：初、明行相二：初、示相二：初、正
X20n0358_p0173a21║示二：初、總示五乘命殺。
X20n0358_p0173a22║【文句】人天之因，以五戒十善名之為命。三乘行人，以
X20n0358_p0173a23║智慧為命。魔名殺者。
X20n0358_p0173a24║【記】若但不殺，報得命根，斯善甚淺。今辨五乘脩因
X20n0358_p0173b01║之命，義乃該深。梵云魔羅，此云殺者，以能害人世、
X20n0358_p0173b02║出世善故。斷下諸命，皆是魔業也。二、別明脩者
X20n0358_p0173b03║止行七：初、人天。
X20n0358_p0173b04║【文句】若遮奪此事，即是斷人天命。若不遮奪，名為止
X20n0358_p0173b05║善。方便勸脩，名為行善。
X20n0358_p0173b06║【記】此事，即戒善也。二，三藏二乘。
X20n0358_p0173b07║【文句】若破壞三藏法，名殺二乘人命。若不毀傷，名為
X20n0358_p0173b08║止善。方便勸脩，名為行善。
X20n0358_p0173b09║【記】三、事度菩薩。
X20n0358_p0173b10║【文句】若毀訾事檀，乃至毀訾世智，名斷六度菩薩命。
X20n0358_p0173b11║若不障礙，名為止善。方便勸脩，名為行善。
X20n0358_p0173b12║【記】以不能達三輪體空，故行六度，皆名事也。四、
X20n0358_p0173b13║通教二乘。
X20n0358_p0173b14║【文句】若脩體法，斷貪恚癡，是二乘命。若障不令脩，名
X20n0358_p0173b15║斷二乘命。若不障者，名為止善。方便勸脩，名為行
X20n0358_p0173b16║善。
X20n0358_p0173b17║【記】五、通教菩薩。
X20n0358_p0173b18║【文句】非撥體空，則斷通教菩薩命。若不障者，即是止
X20n0358_p0173b19║善。方便勸脩，即是行善。
X20n0358_p0173b20║【記】說法之過，名非廢令。勿學曰撥。體空字下，應云
X20n0358_p0173b21║六度，方異二乘，或脫或略。六，別教菩薩。
X20n0358_p0173b22║【文句】若毀訾漸次，是斷別教菩薩命。不作障礙，即是
X20n0358_p0173b23║止善。方便勸脩，即是行善。
X20n0358_p0173b24║【記】七、圓教菩薩二：初、順行。
X20n0358_p0173c01║【文句】若誹謗圓融，即斷圓教菩薩命，亦斷佛命。若不
X20n0358_p0173c02║留難，即是止善。方便勸脩，即是行善。
X20n0358_p0173c03║【記】亦斷佛命者，此教初心，即佛界故。二、逆行二：
X20n0358_p0173c04║初、明二逆。
X20n0358_p0173c05║【文句】圓人非但不壞諸法而隨一相，即殺諸法而隨
X20n0358_p0173c06║一相。如仙豫大王害五百之短命，施十劫之長齡。
X20n0358_p0173c07║如佛斷一切煩惱及習，一切無有餘。
X20n0358_p0173c08║【記】了順逆脩，即逆順性，性非差別，故名一相。故仙
X20n0358_p0173c09║豫事殺，果佛理殺，以即性故，皆長壽因。仙豫緣，如
X20n0358_p0173c10║前釋五戒中。二、明順理。
X20n0358_p0173c11║【文句】此皆言逆而理順，非小行者所行。
X20n0358_p0173c12║【記】前三教人皆小行者，以別初心，行亦同小，故皆
X20n0358_p0173c13║不能即逆而順。二、結廣。
X20n0358_p0173c14║【文句】如上所論，一一法皆有止、行二善，一一善皆有
X20n0358_p0173c15║因緣。若得此意，歷諸法門，浩然若海。
X20n0358_p0173c16║【記】始從人天，終至圓教。所有止行，若無因緣，善不
X20n0358_p0173c17║成就。然且約不殺，須歷餘九及一切法，皆須論於
X20n0358_p0173c18║止行因緣，故云若海。二、引證。
X20n0358_p0173c19║【文句】故大經云：行檀波羅蜜得壽命長，菩薩行檀，則
X20n0358_p0173c20║施眾生無量壽命；乃至行般若得壽命長，菩薩行
X20n0358_p0173c21║般若，則施眾生無量壽命。即其義也。
X20n0358_p0173c22║【記】不作上說。豈一一度，能施眾生無量壽命邪？
X20n0358_p0173c23║二、成疑念。
X20n0358_p0173c24║【文句】而我世尊，行無不圓，果無不滿。云何今日，方八
X20n0358_p0174a01║十年？
X20n0358_p0174a02║【記】二、明施食二：初、明行相二：初、明事法權實二：初、
X20n0358_p0174a03║明事法食體二：初、明事食輕重。
X20n0358_p0174a04║【文句】次明施食者，百味甘漿等，依報食也；身肉骨髓
X20n0358_p0174a05║者，正報食也。此皆事中施食爾。
X20n0358_p0174a06║【記】依報食輕，正報食重。二、明法食權實。
X20n0358_p0174a07║【文句】經言：法食。法食者，世間法味，出世間法味，出世
X20n0358_p0174a08║間上上法味。
X20n0358_p0174a09║【記】經是。此經流水品云：未來，當施法食也。世間，人
X20n0358_p0174a10║天也。出世，三教也。上上，圓融也。二、明菩薩施相
X20n0358_p0174a11║三：初、總明。
X20n0358_p0174a12║【文句】菩薩能為一切眾生作大施主，令未發心者，迴
X20n0358_p0174a13║邪入正；已入正者，增長萌芽。如陰陽養卉，如父母
X20n0358_p0174a14║鞠子，多積繒緜，令墮地不痛。
X20n0358_p0174a15║【記】迴邪入正者，令正信因果也。萌，始也。種，子之始
X20n0358_p0174a16║剖也。卉，豈之都名也。鞠，養也。大論二十二云：如國
X20n0358_p0174a17║王子在高危處立，不可救護，欲自投地。王乃使人
X20n0358_p0174a18║敷厚繒褥，墮地不死。二、別示四：初、授人天食。
X20n0358_p0174a19║【文句】授以五戒十善。
X20n0358_p0174a20║【記】二、授三藏食。
X20n0358_p0174a21║【文句】已持五戒者，說三界火猛，多所燒害，讚歎三乘
X20n0358_p0174a22║無繫解脫。
X20n0358_p0174a23║【記】三、施通別食。
X20n0358_p0174a24║【文句】已入證者，毀訾小乘敗種焦穀，讚歎菩薩所行
X20n0358_p0174b01║之道。
X20n0358_p0174b02║【記】四、施圓教食。
X20n0358_p0174b03║【文句】：設饑國人，大王之膳，煩惱為薪，智慧為火。以是
X20n0358_p0174b04║因緣，成涅槃食，令諸弟子，皆悉甘嗜。
X20n0358_p0174b05║【記】無大乘法食，故名饑國。圓頓之法，如王者之膳，
X20n0358_p0174b06║非眾人之食也。膳，善也，謂美食也。煩惱下，觀惑即
X20n0358_p0174b07║智，如薪助火。智因惑緣，故能成於四德之食，令四
X20n0358_p0174b08║十一位弟子，皆悉分得甘嗜。三、結示。
X20n0358_p0174b09║【文句】如是等一切法門，悉名法食。
X20n0358_p0174b10║【記】二、結止行因緣。
X20n0358_p0174b11║【文句】一一法皆具止行二善，一一善具因具緣。
X20n0358_p0174b12║【記】二、成疑念。
X20n0358_p0174b13║【文句】此諸因緣，感長壽果。而我世尊，行無不圓，果無
X20n0358_p0174b14║不滿。云何今日，方八十年？
X20n0358_p0174b15║【記】二、示觀行。
X20n0358_p0174b16║【文句】觀心不殺者，無明為父，貪愛為母。若斷此者，即成
X20n0358_p0174b17║逆害。但觀無明，即是明愛，即是淨體。達能所皆如
X20n0358_p0174b18║虗空，是為止善。觀諸心數，亦復如是，是名行善。能
X20n0358_p0174b19║如是觀，獲得金剛常住之壽也。
X20n0358_p0174b20║【記】的明己心。無明貪愛，能生一切煩惱子孫，故名
X20n0358_p0174b21║父母。若不能體二是性惡，則須斷破，乃名殺逆。若
X20n0358_p0174b22║觀即性，則不離癡愛，全體明淨，能觀所觀，皆不可
X20n0358_p0174b23║得。既如虗空，癡愛則寂，故名止善。以即寂觀，歷諸
X20n0358_p0174b24║心數，皆令明淨，復名行善。此乃觀心見一切法常，
X20n0358_p0174c01║豈得不感三身常果？二、釋己身骨髓二：初、明行
X20n0358_p0174c02║相二：初、簡事從法二：初、所簡事身。
X20n0358_p0174c03║【文句】己身骨髓血肉者，此彼相望，此為己身，智慧推
X20n0358_p0174c04║之，非己身也。如王子飤虎，尸毗貿鴿，皆捨父母遺
X20n0358_p0174c05║體，非捨己身。
X20n0358_p0174c06║【記】事論己身，人誰不解，故今簡之。智推九界，皆非
X20n0358_p0174c07║己身，況人報質。二，所取法身。
X20n0358_p0174c08║【文句】己身者，法性實相是也。釋論云：持戒為皮，禪定
X20n0358_p0174c09║為血，智慧為骨，微妙善心為髓。
X20n0358_p0174c10║【記】所取既深，驗前所簡，非獨人報。然若能解色心
X20n0358_p0174c11║法界而捨事身，乃今所取也。今簡不能解法界捨，
X20n0358_p0174c12║名非己身。須知實相為己身者，且是總說。若依釋
X20n0358_p0174c13║論，於實相身，論戒定慧及妙善心，為皮血骨髓。雖
X20n0358_p0174c14║分戒等，一一皆是實相全分。二、就法明施二：初、
X20n0358_p0174c15║施實身五：初、施皮。
X20n0358_p0174c16║【文句】為他說戒，戒能遮罪脩福，無相最上，非持非犯。
X20n0358_p0174c17║尸波羅蜜者，是施己皮也。
X20n0358_p0174c18║【記】為他宣說實相之戒。遮二邊罪，脩中道福。此戒
X20n0358_p0174c19║無相，持尚叵得，豈存於犯？體既雙忘，名尸彼岸。如
X20n0358_p0174c20║此說戒，方名布施。法身之皮血等例爾。二、施血
X20n0358_p0174c21║【文句】說諸禪定，神通變化，不起滅定，現諸威儀者，是
X20n0358_p0174c22║施己血也。
X20n0358_p0174c23║【記】諸禪定者，九種禪也，亦是有漏、無漏。一切禪定，
X20n0358_p0174c24║皆達實相，皆成無記，化化神通，故於滅定現十界
X20n0358_p0175a01║身，名諸威儀，例前合云非定非亂。三施骨
X20n0358_p0175a02║【文句】說無著妙慧，非智非愚，亡泯清淨，終日說，終日
X20n0358_p0175a03║無說，其所說法，皆悉到於一切智地者，是施己骨
X20n0358_p0175a04║也。
X20n0358_p0175a05║【記】能照功忘，故云非智。全惑成智，故曰非愚。此智
X20n0358_p0175a06║起說，無說可得。能說既妙，故使所說皆到智地。智
X20n0358_p0175a07║地者，智即是地，本覺智也；智所依地，始覺智也。脩
X20n0358_p0175a08║性合一，二義俱成。四、例應施肉。
X20n0358_p0175a09║【文句】檀忍等，應是肉也。
X20n0358_p0175a10║【記】論但三學及所顯理。大師義加檀、忍、進三，成六
X20n0358_p0175a11║度義，以消今經骨、髓、血、肉，義方整足。說者應例前
X20n0358_p0175a12║之三學，明雙非相。五、施髓
X20n0358_p0175a13║【文句】說甚深法性，諸佛行處，不一不二，言語道斷，心
X20n0358_p0175a14║行處滅。微玅中道者，是施己髓也。
X20n0358_p0175a15║【記】前說戒等，既皆雙非，豈不斷於言思之道？然是
X20n0358_p0175a16║談行，今是說理，雖皆實相，而須分別能契所契。六
X20n0358_p0175a17║度乃是全濕之波，微妙善心是波中濕也。二、明
X20n0358_p0175a18║施權身三：初、結實標權。
X20n0358_p0175a19║【文句】將此充足饑餓眾生，況餘飲食。
X20n0358_p0175a20║【記】以圓法食，充七方便。饑餓眾生，圓頓之外，所有
X20n0358_p0175a21║法門，皆悉名為餘飲食，以勝況劣也。二、正明施
X20n0358_p0175a22║相。
X20n0358_p0175a23║【文句】餘飲食者，即是人天二乘，戒皮、定血、慧骨、真諦
X20n0358_p0175a24║之髓爾。
X20n0358_p0175b01║【記】文略不語。三教菩薩，別教六度，可為餘食。髓是
X20n0358_p0175b02║中道，必在己身，是故餘髓但在真諦。三、引法華
X20n0358_p0175b03║證。
X20n0358_p0175b04║【文句】法華云於餘深法中，示教利喜者，即其義也。
X20n0358_p0175b05║【記】示、教、利、喜者，大論五十九云：示者，示人生死、涅
X20n0358_p0175b06║槃、三乘、六度。教者，教言汝應捨惡行善。利者，未得
X20n0358_p0175b07║善法味故，心則退沒，為說法利，引導令出。喜者，隨
X20n0358_p0175b08║其所行而讚歎之，令其心喜。以此四事，莊嚴說法。
X20n0358_p0175b09║二、成疑念。
X20n0358_p0175b10║【文句】如來往昔隨他意說無量無邊，隨自意說亦無
X20n0358_p0175b11║量無邊，皆是長壽因緣，云何今日方八十歲也？
X20n0358_p0175b12║【記】隨他意語施權，飲食隨自施實。四、現瑞序二：
X20n0358_p0175b13║初、結前開後。
X20n0358_p0175b14║大士如是，至心念佛，思是義時。
X20n0358_p0175b15║【記】文二。初節經。
X20n0358_p0175b16║【文句】從大士如是至心念佛，思是義時，此一句，結前
X20n0358_p0175b17║開後。
X20n0358_p0175b18║【記】二、釋意二：初、結前二：初、明至心。
X20n0358_p0175b19║【文句】至心者，徹到心源，盡心實際，故言至心。
X20n0358_p0175b20║【記】至，猶極也。心佛同源，今欲念佛，故須徹至己心
X20n0358_p0175b21║實際。二、明念佛。
X20n0358_p0175b22║【文句】觀心既然，觀佛亦爾，故言念佛。念佛不殺施食，
X20n0358_p0175b23║與法性虗空等，如此之壽，不應短也。是為結前。
X20n0358_p0175b24║【記】觀心既極，故能盡念。佛不殺等種種功德，皆等
X20n0358_p0175c01║虗空，以深觀故，乃成疑念。二、明開後：
X20n0358_p0175c02║【文句】開後者，由作此觀，機動瑞興，故言開後也。
X20n0358_p0175c03║【記】妙機關應，瑞相乃興。二、正明現瑞二：初、敘意。
X20n0358_p0175c04║分文三：初、敘意二：初、正敘。
X20n0358_p0175c05║【文句】從其室自然下，是第四、現瑞序。瑞者，密報。相者，
X20n0358_p0175c06║表發密報四佛，當臨此室，為爾斷疑。表發增進常
X20n0358_p0175c07║因，感得常果也。
X20n0358_p0175c08║【記】為爾者。爾，汝也。表發信相，增分真因，感究竟果。
X20n0358_p0175c09║二、料簡二：初、簡作者二：初、問。
X20n0358_p0175c10║【文句】問：佛作此瑞，信相福作？
X20n0358_p0175c11║【記】二、答。
X20n0358_p0175c12║【文句】答：信相無機，佛亦不應。若無諸佛，機無所扣。機
X20n0358_p0175c13║應相須，瑞以之興。
X20n0358_p0175c14║【記】二、簡感者二：初、問。
X20n0358_p0175c15║【文句】問：眾緣感瑞，信相獨感？
X20n0358_p0175c16║【記】二、答二：初、簡通從別。
X20n0358_p0175c17║【文句】答：通由眾緣，別在信相。若瑞在靈山，可非其力？
X20n0358_p0175c18║室中所見，豈不由之？譬張家降瑞，寧得王家受福？
X20n0358_p0175c19║【記】二、益本在他。
X20n0358_p0175c20║【文句】雖然信相是發起之人，無容獨善。法華云：如為
X20n0358_p0175c21║一人，眾多亦然。
X20n0358_p0175c22║【記】信相既為發起之人，乃同諸佛而為能應。故知
X20n0358_p0175c23║能感本在眾機，故應一人，是應眾多也。二分文
X20n0358_p0175c24║【文句】就文為二：一、現相由，二、正現相。取結前開後之
X20n0358_p0176a01║文，為現瑞之由。從其室自然下，為正現相也。正現
X20n0358_p0176a02║相又二：一、別現相，二、總現相。從其室自然下，是別
X20n0358_p0176a03║現相。從舉要言之下，是總現相。
X20n0358_p0176a04║【記】三、判相二：初、正判二：初、約十因一果判。
X20n0358_p0176a05║【文句】別相為十，表十地因成也。總相為一，表因成一
X20n0358_p0176a06║果也。
X20n0358_p0176a07║【記】二、約十地一地判。
X20n0358_p0176a08║【文句】又別相，表地地各各增益。總相，表一地具諸地
X20n0358_p0176a09║功德也。
X20n0358_p0176a10║【記】二、料簡二：初、約經宗簡二：初、問。
X20n0358_p0176a11║【文句】問：此經常果為宗，何得作相表因？
X20n0358_p0176a12║【記】二、答。
X20n0358_p0176a13║【文句】答：此因是果家之因，因必成果，不乖宗也。
X20n0358_p0176a14║【記】二、約似位簡二：初、問。
X20n0358_p0176a15║【文句】問：前判信相是似位，後相則非其徵；若似同普
X20n0358_p0176a16║賢，前相亦非其兆。
X20n0358_p0176a17║【記】前判似位，有二種意：一、約十信，似於分真；二、例
X20n0358_p0176a18║普賢，似於妙覺。若今瑞相，定表十地，豈令十信便
X20n0358_p0176a19║登法雲？豈使普賢倒入初地？二、答：
X20n0358_p0176a20║【文句】答：一往云十地，一地之中，皆有諸地功德，表報
X20n0358_p0176a21║利益，前後皆霑也。經家不定判位，秪可從容，不得
X20n0358_p0176a22║剋斷也。
X20n0358_p0176a23║【記】須知二往。一一地中，具諸地功德。十信發真，獲
X20n0358_p0176a24║十功德。等覺亦進後心十德。此則前後皆霑十益，
X20n0358_p0176b01║故約橫竪從容而判。二、隨文釋相二：初、別現相。
X20n0358_p0176b02║其室自然廣博嚴事，天紺瑠璃種種眾寶雜廁間錯
X20n0358_p0176b03║以成其地，猶如如來所居淨土。有妙香氣過諸天香，
X20n0358_p0176b04║煙雲垂布徧滿其室。其室四面各有四寶，上妙高座
X20n0358_p0176b05║自然而出，純以天衣而為敷具。是妙座上各有諸佛
X20n0358_p0176b06║所受用華，眾寶合成。於蓮華上有四如來：東方名阿
X20n0358_p0176b07║閦，南方名寶相，西方名無量壽，北方名微妙聲。是四
X20n0358_p0176b08║如來自然而坐師子座上，放大光明照王舍城及此
X20n0358_p0176b09║三千大千世界，乃至十方恒河沙等諸佛世界，雨諸
X20n0358_p0176b10║天華，作天伎樂。爾時，三千大千世界所有眾生，以佛
X20n0358_p0176b11║神力受天快樂，諸根不具即得具足。
X20n0358_p0176b12║【記】文二。初節文示十相。
X20n0358_p0176b13║【文句】別相有十者：一、其室廣博；二、其地寶嚴；三、妙香
X20n0358_p0176b14║氛氳；四、高座涌出；五、佛坐華座；六、放大光明；七、雨
X20n0358_p0176b15║諸天華；八、作天伎樂；九、皆受天樂；十、根缺者具。
X20n0358_p0176b16║【記】二、約表發釋相二：初、牒示誡勸。
X20n0358_p0176b17║【文句】此之十相，表報十地功德，止可斐斖擬議，不得
X20n0358_p0176b18║責其備悉。
X20n0358_p0176b19║【記】斖尾，音斐。斖者，文貌。意謂止可以經十段文彩，
X20n0358_p0176b20║準擬評議，倣似之耳，不可備具論其行相，故云不
X20n0358_p0176b21║可責其備悉。一、約相表德二：初、竪表十地功德。
X20n0358_p0176b22║【文句】其室自然廣博，表初歡喜者，此地初開，過於凡
X20n0358_p0176b23║聖，故以廣博表之。嚴淨瑠璃間錯，表離垢地者，此
X20n0358_p0176b24║地對戒，戒是諸行基壇，諸行莊嚴於戒，故以間錯
X20n0358_p0176c01║表之。香氣表明地者，其地對忍，唯辱而忍增，如煙
X20n0358_p0176c02║多則香盛，故以香表之。高座表𦦨地者，其地對精
X20n0358_p0176c03║進，精進督出眾行，故以高座表之。佛坐其上，表難
X20n0358_p0176c04║勝者，其地對禪，禪有神通，轉變大力，故以佛表之。
X20n0358_p0176c05║光明表現前者，其地對般若，般若洞照，故以光明
X20n0358_p0176c06║表之。天華表遠行者，其地對方便，方便善巧，觸處
X20n0358_p0176c07║嚴淨，故以天華表之。作樂表不動者，其地對力，力
X20n0358_p0176c08║能利安一切，如妓悅物，故以作妓表之。受樂表善
X20n0358_p0176c09║慧者，其地對願，願滿則心喜，故以受樂表之。根具
X20n0358_p0176c10║表法雲者，其地對智，因中眾行，故智慧為首，智導
X20n0358_p0176c11║諸行，隨階而圓，故以根具表之云云。
X20n0358_p0176c12║【記】十、初。此地初開者，大凡小聖，無明所覆，境界局
X20n0358_p0176c13║狹。今破此惑，故以廣博表之。二、此對戒者，準於華
X20n0358_p0176c14║嚴，十度對地，則初地當檀，文略不言。既諸地互具，
X20n0358_p0176c15║則十度皆融。三、唯辱而忍增者，不逢屈辱，寧彰忍
X20n0358_p0176c16║力？四、督出眾行者，督，率也。眾行，諸度也。率諸行至
X20n0358_p0176c17║于極果，故以高座表精進也。五、六、七、八、九皆可見。
X20n0358_p0176c18║十、隨階而圓者，行以智導，故隨階位。諸行分圓，其
X20n0358_p0176c19║猶根具。注云云者，應明六度、十度開合之相。然六
X20n0358_p0176c20║通大小，十唯在大。十度者，於禪中有願智力，故開
X20n0358_p0176c21║願度；有禪通力，開出力度；根本定禪，守本禪度；般
X20n0358_p0176c22║若有道種智，開出方便度；有一切種智，開出智度；
X20n0358_p0176c23║一切智守本受般若，名二、橫表一地功德二：初、
X20n0358_p0176c24║總表一地功德二：初、約初地三：初、通示。
X20n0358_p0177a01║【文句】復次，十相，表一一地中具諸功德，且約初地釋
X20n0358_p0177a02║之。
X20n0358_p0177a03║【記】二、別表十：初、室淨表智二：初、明了陰功能。
X20n0358_p0177a04║【文句】其室自然廣博嚴事者，此相表初地智也。室者
X20n0358_p0177a05║以五陰為室，此陰非陰亦非非陰，不為陰非陰所
X20n0358_p0177a06║作，亦不作陰非陰，故言自然。不得陰不得非陰，二
X20n0358_p0177a07║邊虗豁，故言度博。非直空無二十五有二種涅槃，
X20n0358_p0177a08║亦有因中十力無畏種種功德而莊飾之，故言嚴
X20n0358_p0177a09║事。
X20n0358_p0177a10║【記】室能覆蓋，故表五陰。欲彰智相，須明了陰。於陰
X20n0358_p0177a11║達中，故雙非二邊。不為下，釋自然。中智不被二邊
X20n0358_p0177a12║所作，良由此智不作二邊，故本來覺性任運現前。
X20n0358_p0177a13║不得下，釋廣博。微有所得，即當局狹。非直下，釋嚴
X20n0358_p0177a14║事。小智無常，離過而已，終歸灰滅；大覺本有，過河
X20n0358_p0177a15║沙德，自然莊嚴。二、明三智體相。
X20n0358_p0177a16║【文句】嚴事即假智，廣博即空智，自然即中智。三智一
X20n0358_p0177a17║心中具足，是故歡喜。
X20n0358_p0177a18║【記】其室，表一心自然廣博。嚴事六字，表三智始行
X20n0358_p0177a19║圓脩，今日頓發。二、寶間表境二：初、直表三諦。
X20n0358_p0177a20║【文句】天紺瑠璃，雜廁間錯，以成其地者。此相表初地
X20n0358_p0177a21║所照境。天紺瑠璃，瑩淨明徹，表真諦境。雜廁間錯，
X20n0358_p0177a22║種種莊嚴，表俗諦境。猶如如來所居淨土，至聖所
X20n0358_p0177a23║居極尊之地，表中道第一義諦境。
X20n0358_p0177a24║【記】二、兼表融即。
X20n0358_p0177b01║【文句】一地而三相，三相而一地。表一諦而三諦，三諦
X20n0358_p0177b02║而一諦。
X20n0358_p0177b03║【記】室中一地，有此三相，可表妙境。三一相即，行者
X20n0358_p0177b04║應知。諦智名別，其體不殊，欲彰脩證，彊立能所。
X20n0358_p0177b05║三妙香，表慈悲。
X20n0358_p0177b06║【文句】有妙香氣，過諸天香者。此相表初地慈悲功德。
X20n0358_p0177b07║慈能與樂，如香氛氳。悲能拔苦，如香離臭。此慈悲
X20n0358_p0177b08║竪高，故言過諸天香。此慈悲橫濶，故言徧滿。徧滿
X20n0358_p0177b09║一切陰界入中，無不溥覆也。
X20n0358_p0177b10║【記】一、心境智。普能與拔，即名慈悲。境智高廣，與拔
X20n0358_p0177b11║稱之，故使慈悲竪高橫濶三無差別，故能徧滿一
X20n0358_p0177b12║切眾生三科之內。四、高座表四德
X20n0358_p0177b13║【文句】其室四面有四高座者，此相表初地四德。四德
X20n0358_p0177b14║是秘密之藏，佛住其中，如高座可坐，為坐諸佛也。
X20n0358_p0177b15║【記】常、我是法身，樂即解脫，淨即般若，三德互具故。
X20n0358_p0177b16║一一具四不可思議，名秘密藏，是佛究竟棲依之
X20n0358_p0177b17║處，故以座表。五，佛座表覺智。
X20n0358_p0177b18║【文句】有四如來者，此相表初地覺四德智，智與德冥，
X20n0358_p0177b19║如佛坐座也。
X20n0358_p0177b20║【記】本有四德，即是三諦以為所坐；脩得四德，即是
X20n0358_p0177b21║三智以為能坐，故用佛表。六、放光表自他
X20n0358_p0177b22║【文句】放大光明者，此相表初地自行化他，照此土表
X20n0358_p0177b23║自行，照他土表化他也。
X20n0358_p0177b24║【記】以照此土光，即能照他土，可表以自行，而化諸
X20n0358_p0177c01║眾生。七雨華表四辯。
X20n0358_p0177c02║【文句】雨諸天華者，此相表初地四辯，華雨於空，如辯
X20n0358_p0177c03║詮於理也。
X20n0358_p0177c04║【記】解一切眾生語言陀羅尼，用法義辭及樂說辯，
X20n0358_p0177c05║一多融談，慈注無盡，聞無不喜，以華表之。文字性
X20n0358_p0177c06║離，故雨於空，此辯方能詮示妙理。八天樂，表四
X20n0358_p0177c07║攝。
X20n0358_p0177c08║【文句】作天伎樂者，此相表初地四攝。四攝攝物，如樂
X20n0358_p0177c09║樂他也。
X20n0358_p0177c10║【記】布施、愛語、利行、同事，此四攝物，其猶雅樂、悅樂
X20n0358_p0177c11║於人。九，受樂表法喜。
X20n0358_p0177c12║【文句】受天快樂者，此相表初地法喜，法喜澄神，如受
X20n0358_p0177c13║天樂。
X20n0358_p0177c14║【記】一心三智，即寂而照，無法不知，此曰澄神，受義
X20n0358_p0177c15║天樂。十根具表互用。
X20n0358_p0177c16║【文句】根缺具足者，此相表初地諸根互用，耳見眼聞，
X20n0358_p0177c17║一根之中，具足諸根之用也。
X20n0358_p0177c18║【記】業轉現識，已分破故，見聞覺知，根根皆具。三，
X20n0358_p0177c19║總歎。
X20n0358_p0177c20║【文句】初地功德，佛辯所不能宣。略舉十相，表其梗介
X20n0358_p0177c21║爾。
X20n0358_p0177c22║【記】法性功德，不可窮盡。此地能稱法性顯德，故使
X20n0358_p0177c23║諸佛不能盡說。止十相者，經家略舉也。梗介者，介
X20n0358_p0177c24║應作槩，聲之誤也。云梗槩，粗略也。二例餘地。
X20n0358_p0178a01║【文句】初地既然，一一地亦復如是。
X20n0358_p0178a02║【記】此去九地，地地皆然，將橫入竪，無竪不橫。二、
X20n0358_p0178a03║別表一地自他二：初、約初地二：初、略示。
X20n0358_p0178a04║【文句】復次，十相表初地自行化他功德：前五相表自
X20n0358_p0178a05║行功德，後五相表化他功德。
X20n0358_p0178a06║【記】自行功德，即自行因果。化他功德，即化他能所。
X20n0358_p0178a07║此與法華十妙意同。二、正表二：初、前五表自行。
X20n0358_p0178a08║【文句】其室廣博，表自行之般若。天紺瑠璃，表自行之
X20n0358_p0178a09║法身。有妙香氣，表自行之解脫。高座華衣，表自行
X20n0358_p0178a10║之因成。佛坐座上，表獲記成佛也。
X20n0358_p0178a11║【記】若以此文配十妙者，法身境妙，般若智妙，解脫
X20n0358_p0178a12║行妙，因成位妙，成佛三法妙，此自行因果也。若境、
X20n0358_p0178a13║智、行對理性等，住前三即，此乃從彊約脩別對。若
X20n0358_p0178a14║論法體，真位無缺。二、後五表化他。
X20n0358_p0178a15║【文句】後五相，表化他功德者。放光，表意輪益物也。雨
X20n0358_p0178a16║華，表口輪益物也。作樂，表身輪益物也。又表能令
X20n0358_p0178a17║眾生轉煩惱障，而受法喜之樂。根具，表能令眾生
X20n0358_p0178a18║轉報障也。
X20n0358_p0178a19║【記】意輪鑒機，即感應妙。口輪說法妙。身輪神通妙。
X20n0358_p0178a20║又表下，以受天樂，根缺具足，既皆轉障，可通對於
X20n0358_p0178a21║眷屬、利益二種妙也。此即化他能所。二例餘地。
X20n0358_p0178a22║【文句】初地既然，後一一地亦得如是。
X20n0358_p0178a23║【記】二、總現相。
X20n0358_p0178a24║舉要言之，一切世間所有利益，未曾有事悉具出現。
X20n0358_p0178b01║【記】文二。初述意總表。
X20n0358_p0178b02║【文句】從一切世間下，是總現相也。別相文廣意略，總
X20n0358_p0178b03║相文略意廣。此表十地因成一果，究竟具足也。
X20n0358_p0178b04║【記】言意略者，止在十義故。意廣者，以一切之言，無
X20n0358_p0178b05║所不該故。二、依文別表。
X20n0358_p0178b06║【文句】一切者，該十法界也。世間者，包三世間也。未曾
X20n0358_p0178b07║有者，因中所無也。悉具現者，因圓理顯也。國土世
X20n0358_p0178b08║間未曾有，則實相滿。眾生世間未曾有，則般若滿。
X20n0358_p0178b09║五陰世間未曾有，則解脫滿。舉要者，實相是要。實
X20n0358_p0178b10║相既圓，何法不滿邪？
X20n0358_p0178b11║【記】該，包也。十法界者，心、佛、眾生，三人皆具。具雖不
X20n0358_p0178b12║異，迷悟且殊。佛已證悟，心生在迷。全迷則曰理性
X20n0358_p0178b13║十界，信說則曰名字十界。念念體達，名觀行十。六
X20n0358_p0178b14║根徧照，名相似十。證十起應，名分真十。今表極果，
X20n0358_p0178b15║乃究竟十。己心合佛，十界體用，亦見眾生十界同
X20n0358_p0178b16║佛，是今表果十界之義。不作此解，徒云一切該十
X20n0358_p0178b17║法界。三世間者，假、實、依、報也。攬實成假，名字不同，
X20n0358_p0178b18║即眾生世間。所攬實法，色心間隔，即五陰世間。正
X20n0358_p0178b19║報所依，依報差別，即國土世間。未曾有者，分證十
X20n0358_p0178b20║本，分垂十迹，雖得圓融，若望極果，明昧尤別。如華
X20n0358_p0178b21║嚴說：灌頂菩薩所得功德，如一塊土；妙覺功德，如
X20n0358_p0178b22║四洲土。故因圓理顯，若自若他，三十世間，一一究
X20n0358_p0178b23║竟，清淨自在，未曾有也。國土下，以三世間配三德，
X20n0358_p0178b24║且從義便也。國土等者，迷時假實，既依國土，果上
X20n0358_p0178c01║智斷，全依法身，故於國土明實相滿。眾生等者，釋
X20n0358_p0178c02║論云：眾生無上者，佛是。佛翻為覺，始覺人空，終覺
X20n0358_p0178c03║法空，故於眾生世間明般若滿。五陰等者，釋論云：
X20n0358_p0178c04║法無上者，涅槃是。因滅是色，獲得常色。受、想、行、識，
X20n0358_p0178c05║亦復如是。二執既盡，五陰自在，故於五陰世間明
X20n0358_p0178c06║解脫滿。以三對三，須知其意。良以三德舉一即三，
X20n0358_p0178c07║顯三世間一一圓徧，互融互攝。新伊、天目，類之可
X20n0358_p0178c08║知。實相是要者，實相無相，極果俱是，究竟忘相，故
X20n0358_p0178c09║稱實相，自他圓滿也。
X20n0358_p0178c10║
X20n0358_p0178c11║金光明經文句文句記會本卷第二
X20n0358_p0178c12║
X20n0358_p0178c13║音釋
X20n0358_p0178c14║【文句】洄澓（洄，胡雷切，逆流也。澓，防福切，流也。）歍（屋徒切，口相就也。）彗（徐醉切，妖星也。）
X20n0358_p0178c15║篾（亡結切，竹皮也。）飤（夕恣切，食也。）
X20n0358_p0178c16║【記】幟（尺，志也切。巾。）[言*(雨/(匚@一))]（虗約切，戲也。）楔（先結切。）㣟（火一切行也。）𨠯（許具切）。
X20n0358_p0178c17║躔（直連切，踐也。）攙搶（攙，音讒。搶，音撑。攙搶，妖星也。）蓍（音尸，蒿屬。蓍，巫者以為䇿也。）
X20n0358_p0178c18║筮（音世。筮，卜也。）揲（音設，數蓍也。）