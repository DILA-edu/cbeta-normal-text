X20n0358_p0201a01║
X20n0358_p0201a02║
X20n0358_p0201a03║金光明經文句文句記會本卷第四
X20n0358_p0201a04║
X20n0358_p0201a05║北涼三藏法師　曇無讖　譯經
X20n0358_p0201a06║天台智者大師說文句門人灌頂錄
X20n0358_p0201a07║四明沙門　知禮　述文句記
X20n0358_p0201a08║雙徑沙門明得會句并記入於經文
X20n0358_p0201a09║【記】二、明供養諸佛二：初、立意分文。
X20n0358_p0201a10║【文句】從我今供養下三十五行，明供養諸佛。所以供
X20n0358_p0201a11║養者，我本癡盲，蒙示懺悔，此恩深重，故興供養。文
X20n0358_p0201a12║為二：初一行明財供養，後三十四行明法供養。
X20n0358_p0201a13║【記】二、依文釋義二：初、明財供養。
X20n0358_p0201a14║我今供養，無量無邊，三千大千，世界諸佛。
X20n0358_p0201a15║【記】我今等者，此乃即法以明財供。何者？以一大千
X20n0358_p0201a16║界中，自有千百億佛，況無量無邊大千諸佛。財若
X20n0358_p0201a17║有限，何能徧供？良由了達所奉之供，體是法界，出
X20n0358_p0201a18║生無盡，一一周徧。故一切剎、一切佛前，皆有六塵
X20n0358_p0201a19║玅供養事，不獨廣徧，亦乃常存，盡未來時，施作佛
X20n0358_p0201a20║事。為彰次段脩行法門，故此別名財供養矣。須知
X20n0358_p0201a21║二供，其體相即，為門不同，故分為二。二、法供養
X20n0358_p0201a22║二：初、分文立意。
X20n0358_p0201a23║【文句】法供養為二：初八行半，明化他法供養。隨順如
X20n0358_p0201a24║來慈悲法門，濟利含識，是為化他脩法供養。後二
X20n0358_p0201b01║十五行半，明自行法供養。隨順如來智慧法門，脩
X20n0358_p0201b02║十地功德，是為自行脩法供養。諸供養中，法供養
X20n0358_p0201b03║最為第一。財供、法供，事理自他，皆悉具足也。
X20n0358_p0201b04║【記】化他用慈，是無緣慈，不離三智。自行順智，既是
X20n0358_p0201b05║佛智，豈離三慈？為令易解，相對說耳。法供養第一
X20n0358_p0201b06║者，能令佛壽常住不斷，妙化無窮故也。又有法則
X20n0358_p0201b07║二供俱成，無法則財供亦廢，是故法供得稱為最。
X20n0358_p0201b08║二、依文釋義二：初、明化他法供養二：初、化他令
X20n0358_p0201b09║脩行二：初、分文釋義二：初、分文。
X20n0358_p0201b10║【文句】化他法供養，文為二：初四行化他令其脩行，後
X20n0358_p0201b11║四行半化他令脩懺悔。初脩行者，我自行十地為
X20n0358_p0201b12║法供養，今復化人令法供養。譬如一燈然百千燈，
X20n0358_p0201b13║瞑者皆明，明終不盡。其意有四：初明化始以大悲
X20n0358_p0201b14║拔苦，次勸真因十地之行，次勸真果菩提大覺，次
X20n0358_p0201b15║勸精進督使速成。
X20n0358_p0201b16║【記】二、釋義四：初、明化始以大悲拔苦。
X20n0358_p0201b17║我當拔濟十方一切無量眾生所有諸苦。
X20n0358_p0201b18║【記】二、勸真因十地之行。
X20n0358_p0201b19║我當安止不可思議阿僧祇眾令住十地。
X20n0358_p0201b20║【記】三、勸真果菩提大覺。
X20n0358_p0201b21║已得安止住十地者，悉令具足如來正覺。
X20n0358_p0201b22║【記】四、勸精進，督使成行。
X20n0358_p0201b23║為一眾生，億劫脩行，使無量眾，令度苦海。
X20n0358_p0201b24║【記】二、約教觀釋二：初、教義。
X20n0358_p0201c01║【文句】夫眾生等故，性欲亦等。善巧度一，眾多亦然。不
X20n0358_p0201c02║計劬勞，積行累德。功成大覺，即智德滿。盡一切苦，
X20n0358_p0201c03║即斷德滿。文自明顯，不俟多釋。
X20n0358_p0201c04║【記】二、觀行。
X20n0358_p0201c05║【文句】觀心者，調一念心，使真明發，任運成真果。調一
X20n0358_p0201c06║切心數，亦復如是。弟子眾塵勞，隨意之所轉，即此
X20n0358_p0201c07║義也。
X20n0358_p0201c08║【記】一念心者，趣舉一念也。以玅三觀，調妄即真，名
X20n0358_p0201c09║真明發。或至初住，或至六根，或成五品，皆得名為
X20n0358_p0201c10║成真果也。故止觀義例，道樹之喻，觀陰等境，成不
X20n0358_p0201c11║思議，名為生芽。初品已上，皆名生果。彼脩止觀，生
X20n0358_p0201c12║芽生果，與今觀心，真明真果，法喻相當。調一切等
X20n0358_p0201c13║者，乃一心觀成，歷彼彼心，無不成觀。與彼義例，淨
X20n0358_p0201c14║心徧歷，任運泯合，其意亦同。二、化他令懺悔二：
X20n0358_p0201c15║初、立意分文。
X20n0358_p0201c16║【文句】次四行半，化他令脩懺者。我蒙佛教懺，還以懺
X20n0358_p0201c17║教他，重重然無盡燈，化化不絕也。文為三意：初、欲
X20n0358_p0201c18║為說懺，次、正為說懺，三、說懺已。
X20n0358_p0201c19║【記】二、依文釋義三：初、欲說懺。
X20n0358_p0201c20║我當為是諸眾生等，演說微玅甚深悔法，所謂金光
X20n0358_p0201c21║滅除諸惡。
X20n0358_p0201c22║【記】二、正為說。
X20n0358_p0201c23║千劫所作極重惡業，若能至心一懺悔者，如是眾罪
X20n0358_p0201c24║悉皆滅盡。
X20n0358_p0202a01║【文句】千劫者，假多以顯，懺力大爾。譬如惡人，造罪山
X20n0358_p0202a02║積，能拔於王。難尚分半國償，豈復問其前愆。設千
X20n0358_p0202a03║劫造逆，雖復厚重，能拔法性之王。從如來藏中，顯
X20n0358_p0202a04║成法身者，大覺朗然，超升自在，寧復為五無間業
X20n0358_p0202a05║之所縛邪。
X20n0358_p0202a06║【記】涉時既多，造罪復重。若了逆罪，即金光明全所
X20n0358_p0202a07║具理，為能觀觀。由此顯出法性金等，名拔王難。障
X20n0358_p0202a08║轉成德，何罪能縛？故五無間皆解脫相，此乃名為
X20n0358_p0202a09║正為說懺。三說懺已。
X20n0358_p0202a10║我今已說懺悔之法，是金光明清淨微玅，速能滅除
X20n0358_p0202a11║一切業障。
X20n0358_p0202a12║【記】二、明自行法供養二：初、分文立意。
X20n0358_p0202a13║【文句】從我當安止下二十五行半，自脩法供養。文為
X20n0358_p0202a14║二：初五行自脩行，後二十行半自脩懺。前自懺竟，
X20n0358_p0202a15║今那復重？譬如金師，從初習學至于皓首，互燒互
X20n0358_p0202a16║打，器成方息。脩行譬智燒，脩懺譬斷打，智斷極乃
X20n0358_p0202a17║止，重說無咎。前是自行門，今是法供養門，為異也。
X20n0358_p0202a18║自脩行又為三：初一句標章，我當安止是也；次脩
X20n0358_p0202a19║因，十地是也；次成果，菩提是也。
X20n0358_p0202a20║【記】前自下，問譬。如下，答。以譬帶法，兼而答之。金師，
X20n0358_p0202a21║譬金鼓，釋迦化主也。初習，譬始發僧那時。皓首，譬
X20n0358_p0202a22║今果後示現。從始至今，何甞暫廢？說行說懺，互燒
X20n0358_p0202a23║譬即懺說行，互打譬即行說懺，智斷亦然。器成，譬
X20n0358_p0202a24║一番之機，自因得果。故未得果，須數燒打，何嫌重
X20n0358_p0202b01║說？今是下，辨異。雖數燒打，各有其門。二、依文釋
X20n0358_p0202b02║義二：初、自脩行三：初、標章。
X20n0358_p0202b03║我當安止。
X20n0358_p0202b04║【記】二、脩因。
X20n0358_p0202b05║住於十地，十種珍寶，以為脚足。
X20n0358_p0202b06║【文句】珍寶者，十地因可貴，諸地即是珍寶也。脚足者，
X20n0358_p0202b07║十地是果家之基本，故言脚足。又十度是十地之
X20n0358_p0202b08║脚足，於餘功德，非為不脩，隨力隨分，正以檀為初
X20n0358_p0202b09║地之足，檀足若滿，得入初地，乃至智度足滿，得入
X20n0358_p0202b10║十地，故十度為十地脚足也。
X20n0358_p0202b11║【記】脚足者，疏存二解：初、以十地為果脚足；二、以十
X20n0358_p0202b12║度為十地脚足。言十度者，六外更加方便、願、力、智
X20n0358_p0202b13║也。於餘下，釋出十度為地足意。華嚴十地品廣明
X20n0358_p0202b14║其相。三、明成果。
X20n0358_p0202b15║成佛無上，功德光明，令諸眾生，度三有海。諸佛所有，
X20n0358_p0202b16║甚深法藏，不可思議，無量功德。一切種智，願悉具足，
X20n0358_p0202b17║百千禪定，根力覺道。不可思議，諸陀羅尼，十力世尊，
X20n0358_p0202b18║我當成就。
X20n0358_p0202b19║【文句】果中有總明果滿，別明果滿，在文可知。功德光
X20n0358_p0202b20║明者，是果上二種莊嚴也。令眾生度海者，即果上
X20n0358_p0202b21║轉法輪也。
X20n0358_p0202b22║【記】指經。初句為總，餘三行三句為別。功德是福嚴，
X20n0358_p0202b23║光明是智嚴。不離色光而論智光，以其色心不二
X20n0358_p0202b24║究竟也。三行之中，疏不釋者，今略列之，冀免檢尋。
X20n0358_p0202c01║法藏須論八萬四千，皆秘密故，名為甚深。功德乃
X20n0358_p0202c02║是六度萬行所成就者，略言萬德，廣則無量。一切
X20n0358_p0202c03║種智，即中道智，中必雙照，令三圓極。禪謂達禪，達
X20n0358_p0202c04║根本等，皆法界故。定謂楞嚴本性健相，二是大乘
X20n0358_p0202c05║事理二定，於一切法皆明靜故，泛舉百干。根謂五
X20n0358_p0202c06║根，力謂五力，即信、進、念、定、慧。此五能生一切善法，
X20n0358_p0202c07║名之為根。力排五障，乃以疑、怠、邪亂、癡，遮此五故，
X20n0358_p0202c08║名之為力。與上五根，名同用別。覺謂七覺分：一、擇
X20n0358_p0202c09║法覺分，二、精進，三、喜，四、除，五、捨，六、定，七、念。此七能
X20n0358_p0202c10║令定慧均平，通名覺分者，有到極果覺知之分也。
X20n0358_p0202c11║道謂八正道：一、正見，二、正思惟，三、正語，四、正業，五、
X20n0358_p0202c12║正命，六、正精進，七、正念，八、正定。八離偏邪，通至涅
X20n0358_p0202c13║槃，故名正道。根等道品，脩雖在因，證皆果德。陀羅
X20n0358_p0202c14║尼者，翻為遮持，遮一切惡，持一切善。數或五百、八
X20n0358_p0202c15║萬、四千，表破煩惱。且言其實，數一切法，能遮能持。
X20n0358_p0202c16║十力如向記中已列，此乃自行始終之相。二、自
X20n0358_p0202c17║脩懺二：初、分文。
X20n0358_p0202c18║【文句】從諸佛世尊下，二十行半，明自脩懺。文為二：初
X20n0358_p0202c19║一行，請佛。
X20n0358_p0202c20║【記】二、釋義二：初、請佛。
X20n0358_p0202c21║諸佛世尊，有大慈悲，當證微誠，哀受我悔。
X20n0358_p0202c22║【記】二、明懺二：初、分文。
X20n0358_p0202c23║【文句】後十九行半，明懺。文為五：初四行半，懺報障；次
X20n0358_p0202c24║一行半，懺煩惱障；次六行，懺業障；次兩行，明迴向；
X20n0358_p0203a01║次五行半，懺善惡兩難。就報障，文又二：初二行半，
X20n0358_p0203a02║出報障相；次二行，請除滅。
X20n0358_p0203a03║【記】二、釋義五：初、懺報障二：初、出報障相。
X20n0358_p0203a04║若我百劫，所作眾惡，以是因緣，生大憂苦，貧窮困乏，
X20n0358_p0203a05║愁熱驚懼，怖畏惡業，心常怯劣，在在處處，暫無歡樂。
X20n0358_p0203a06║【文句】百劫者，受報之時也。時中受身，身即是報。報有
X20n0358_p0203a07║所作，作即是障。貧窮困苦，是依報不圓，亦是報障
X20n0358_p0203a08║也。愁熱驚懼者，由貧窮外偪，故驚懼內焦，皆報障
X20n0358_p0203a09║也。所作眾惡者，即想行陰苦也。貧窮困苦者，即色
X20n0358_p0203a10║陰苦也。愁熱驚懼，心常怯劣者，即識陰苦也。暫無
X20n0358_p0203a11║歡樂者，即受陰苦也。此皆報陰意爾。
X20n0358_p0203a12║【記】百劫受身，身作眾惡，惡為因緣，即生憂苦。能生
X20n0358_p0203a13║所生，皆是報障，良由報得惡五陰故。故疏與經對
X20n0358_p0203a14║於五陰，既知皆陰非報，是何須了五陰造作眾惡，
X20n0358_p0203a15║方名報障？若作眾善，豈名障耶？二、請惡除滅。
X20n0358_p0203a16║十方現在大悲世尊，能除眾生一切怖畏，願當受我
X20n0358_p0203a17║誠心懺悔，令我恐懼悉得消除。
X20n0358_p0203a18║【記】願佛受懺，即是除滅。若不助正資導成懺，佛雖
X20n0358_p0203a19║有力，何能除障？意可見故，疏更不釋。二、懺煩惱
X20n0358_p0203a20║障二：初、分文。
X20n0358_p0203a21║【文句】次煩惱障，文為二：初兩句出相，次一行乞清淨。
X20n0358_p0203a22║【記】二、釋義二：初、出相。
X20n0358_p0203a23║我之所有，煩惱業垢。
X20n0358_p0203a24║【記】業垢者，業名動作，煩惱心動，成於垢染；亦可煩
X20n0358_p0203b01║惱從宿業生，故名業垢。二，乞清淨。
X20n0358_p0203b02║惟願現在諸佛世尊，以大悲水洗除令淨。
X20n0358_p0203b03║【記】大悲水者，同體之悲，方稱為大。此悲為水，洗無
X20n0358_p0203b04║不淨。悲雖同體，非緣不興，三懺為緣，不洗而洗也。
X20n0358_p0203b05║三、懺業障二：初、分文。
X20n0358_p0203b06║【文句】次業障，文為三：初二行豎論三世造業，次二行
X20n0358_p0203b07║橫明現起十惡，次二行求懺過去業。
X20n0358_p0203b08║【記】二、隨釋三：初、豎論三世造業。
X20n0358_p0203b09║過去諸惡今悉懺悔，現所作罪誠心發露，所未作者
X20n0358_p0203b10║更不敢作，已作之業不敢覆藏。
X20n0358_p0203b11║【記】文二。初對報示。
X20n0358_p0203b12║【文句】今正受者，名為報障。未受者，繫屬行人，若脩善
X20n0358_p0203b13║道，能為障礙。
X20n0358_p0203b14║【記】現前色心，名正受者。未成報者，有繫屬能。若脩
X20n0358_p0203b15║善禪諸無漏道，則來責報，現諸業相。或密為障，不
X20n0358_p0203b16║依大乘三種懺法，此障不滅。二、設問釋二：初、設
X20n0358_p0203b17║未有問。
X20n0358_p0203b18║【文句】問：過現須懺，未來未有，云何言懺？
X20n0358_p0203b19║【記】二、明遮起，答三：初、引經論證。
X20n0358_p0203b20║【文句】答：數家呼為未來有，論家呼為當有。大經云：遮
X20n0358_p0203b21║未來故，名之為殺。現在念念滅，何所可殺？秪遮斷
X20n0358_p0203b22║未來，名為殺爾。經論悉以未來為有，故須懺也。
X20n0358_p0203b23║【記】數家是婆沙，論家是成實。遮未來者，斷相續心，
X20n0358_p0203b24║若不遮斷〔（短音）〕，未來必起。故新經淨除業障品懺罪
X20n0358_p0203c01║文中，依三世菩薩皆云：已作之罪，願得除滅；未來
X20n0358_p0203c02║之惡，更不敢作。並遮未來也。二、引現事例。
X20n0358_p0203c03║【文句】今更舉現事例之。如在家人畫度生，方起無量
X20n0358_p0203c04║惡念，事雖未有次第，必更忽然發心，捨家脩道，前
X20n0358_p0203c05║所念事，併與緣差。
X20n0358_p0203c06║【記】在家例造罪時，捨家例脩懺時。若不遮斷，必須
X20n0358_p0203c07║更改。未有之事，至於正有。三、據義結答。
X20n0358_p0203c08║【文句】未來之業，亦應如此。雖非現有，時到必然。今若
X20n0358_p0203c09║懺悔，索然清淨。
X20n0358_p0203c10║【記】索然，猶解散也。二，橫明現起十惡。
X20n0358_p0203c11║身業三種，口業有四，意三業行，今悉懺悔。身口所作，
X20n0358_p0203c12║及以意思，十種惡業，一切懺悔。
X20n0358_p0203c13║【文句】橫開現世三業為十惡，可解。
X20n0358_p0203c14║【記】三、求懺過去業。
X20n0358_p0203c15║遠離十惡，脩行十善，安止十住，逮十力尊。所造惡業，
X20n0358_p0203c16║應受惡報，今於佛前，誠心懺悔。
X20n0358_p0203c17║【文句】遠離者，惡斷也。脩行者，善生也。十住者，初心因
X20n0358_p0203c18║位也。逮十力者，後果滿也。
X20n0358_p0203c19║【記】若十惡、十善，止就三塗人天解釋，豈安十住逮
X20n0358_p0203c20║十力耶？得前五戒持犯之意，則今義可解。十住、十
X20n0358_p0203c21║力，別、圓二教皆可明之。持犯之意，今義易明，故須
X20n0358_p0203c22║因位至於後果，節節論於十惡、十善。四、明迴向。
X20n0358_p0203c23║若此國土，及餘世界，所有善法，悉以迴向。我所脩行，
X20n0358_p0203c24║身口意善，願於來世，證無上道。
X20n0358_p0204a01║【文句】次、明迴向者。眾生頑故，愛著於有，不能升出。今
X20n0358_p0204a02║懺此罪，故云迴向。他以若此國土及餘世界為隨
X20n0358_p0204a03║喜之文。今意不爾。此土他方，凡所作善，皆施眾生，
X20n0358_p0204a04║共向佛果。如聲入角，則能遠聞。方便力大，與虗空
X20n0358_p0204a05║等。又結文云：是迴向不得作隨喜釋。隨喜在下文
X20n0358_p0204a06║也。
X20n0358_p0204a07║【記】此懺愛著因果之罪。他以此國及餘世界，是五
X20n0358_p0204a08║乘人脩善法處。約處明人，故云隨喜。今明我在此
X20n0358_p0204a09║土他界所脩之善，今悉攝取，迴向眾生，證無上道。
X20n0358_p0204a10║聲喻諸善，角喻迴向，近遠可知。方便力大者，若善
X20n0358_p0204a11║迴向，成大方便，功等大虗。然若不了，善即法界，不
X20n0358_p0204a12║名迴向也。五、懺善惡二難二：初、揀示分文。
X20n0358_p0204a13║【文句】釋八難者，此是善惡中論八難，非佛前佛後之
X20n0358_p0204a14║八難。文為二：初四行指惡為難，次一行半指惡遮
X20n0358_p0204a15║善為難，或指善遮道為難。
X20n0358_p0204a16║【記】次一行半，疏釋正取善遮道義。二、隨文釋義
X20n0358_p0204a17║二：初、指惡為難。
X20n0358_p0204a18║若在諸有，六趣險難，愚癡無智，造作眾惡，今於佛前，
X20n0358_p0204a19║皆悉懺悔。世間所有，生死險難，種種婬欲，愚煩惱難，
X20n0358_p0204a20║如是諸難，我今懺悔。心輕躁難，近惡友難，三有險難，
X20n0358_p0204a21║及三毒難。
X20n0358_p0204a22║【記】文六。初釋諸有險難。
X20n0358_p0204a23║【文句】初四句是報障。難諸有者，二十五有報得之身，
X20n0358_p0204a24║造作眾惡，豈非報障？
X20n0358_p0204b01║【記】二十五有者，四趣并四洲，六欲大梵天，四禪無
X20n0358_p0204b02║想報，那含四空處。未絕漏業，故同名有。釋報障義，
X20n0358_p0204b03║具於前疏。二，釋生死險難。
X20n0358_p0204b04║【文句】生死險難有二解：若取其因，即是業障；若取其
X20n0358_p0204b05║果，即是報障。
X20n0358_p0204b06║【記】業為險難至非非想定，報為險難至有頂天，鬱
X20n0358_p0204b07║頭藍弗是其例也。下之業報，險難可知。二，釋婬
X20n0358_p0204b08║欲難。
X20n0358_p0204b09║【文句】種種婬欲，即煩惱障。
X20n0358_p0204b10║【記】四、釋輕躁難二：初、正示輕躁相。
X20n0358_p0204b11║【文句】心輕躁者，復是報障。輕躁是覺觀，覺觀屬報法。
X20n0358_p0204b12║【記】謂初心在緣名覺，細心分別名觀，亦尋伺心也。
X20n0358_p0204b13║此之陰心，故屬報法。二、引聖凡例二：初、聖。
X20n0358_p0204b14║【文句】如羅漢斷煩惱盡出觀，猶有覺觀散心，當知輕
X20n0358_p0204b15║躁是報障，非煩惱也。
X20n0358_p0204b16║【記】出觀者，出定也。就無學釋，無惑業故，驗是報法
X20n0358_p0204b17║也。二。凡
X20n0358_p0204b18║【文句】更舉世人學問，迴轉易轍，不成業障，皆由輕躁
X20n0358_p0204b19║之過，豈非障邪？
X20n0358_p0204b20║【記】迴轉易轍者，如學經未成，復欲學律，學律未成，
X20n0358_p0204b21║復欲學論，此輕躁人，終不成功業也。不成業障者，
X20n0358_p0204b22║障應作者，字之誤也。五，釋近惡友難。
X20n0358_p0204b23║【文句】近惡友難者，惡友能汙染人三業，此屬業障。如
X20n0358_p0204b24║移廐於屠邊，如孟母隣於哭貨，朱赤墨黑，即其義也。
X20n0358_p0204c01║【記】如移廐者，廐音救，馬舍也，馬之所聚也。付法藏
X20n0358_p0204c02║傳云：親近賢善，聽聞正法。如昔華氏國有一白象，
X20n0358_p0204c03║氣力勇徤，若有罪人，令象蹋殺。後時象廐為火所
X20n0358_p0204c04║燒，移近精舍。有一比丘誦法句偈曰：為善生天，為
X20n0358_p0204c05║惡入淵。白象聞之，心便柔和。後付罪人，不害齅舐
X20n0358_p0204c06║而已。王召智臣共謀此事，一臣白王：此象繫近精
X20n0358_p0204c07║舍，必聞妙法，是故爾耳。今可繫近屠坊，彼覩殺害，
X20n0358_p0204c08║惡心當盛。王令繫象屠所，象見殺戮，惡心猛盛，殘
X20n0358_p0204c09║害彌甚。鄰於哭貨者，謂鄰墓學哭，鄰市學貨。蔡氏
X20n0358_p0204c10║貨請經曰：貨，化也，變化易之也，故字有化。又財也。
X20n0358_p0204c11║史記曰：孟軻考母偏孤，居近墓。軻乃常戲於墓，母
X20n0358_p0204c12║曰：此非所居。去居市旁，軻復戲為商賈，母又曰：不
X20n0358_p0204c13║可居。又居學舘之旁，乃為揖讓，進退有禮，母曰：此
X20n0358_p0204c14║真可以居。軻後遂為大儒，著書七篇。六，釋三毒
X20n0358_p0204c15║難。
X20n0358_p0204c16║【文句】三毒，是煩惱障也。
X20n0358_p0204c17║【記】疏分科。云善惡八難。善論四難，經疏可了。今之
X20n0358_p0204c18║惡難，經似列七，約何云四？蓋就三障，義有兼獨。一
X20n0358_p0204c19║兼三獨，乃成四難。何者？六趣險難，三有險難及輕
X20n0358_p0204c20║躁難。此雖三難，獨在報障。婬欲、愚癡及三毒難，獨
X20n0358_p0204c21║屬煩惱。近惡友難，獨屬業障。若生死險難，疏有兩
X20n0358_p0204c22║解，體兼業報。故三障惡，義當四難。然須了知惡是
X20n0358_p0204c23║性惡，是故此惡即無生觀。如此懺之，頓消諸難。
X20n0358_p0204c24║二、指善為難。
X20n0358_p0205a01║遇無難難，值好時難，脩功德難，值佛亦難，如是諸難，
X20n0358_p0205a02║今悉懺悔。
X20n0358_p0205a03║【記】文二：初、明善惡俱能為難二：初、雙明二義。
X20n0358_p0205a04║【文句】遇無難難下。此有二義：一、若不脩善，障難不興；
X20n0358_p0205a05║若欲脩善，惡障即起。善非是障，惡來遮善，名善為
X20n0358_p0205a06║難。此義易知，常人皆作此解也。二者、諸善是難，善
X20n0358_p0205a07║能障道，豈非難邪？此義今當說。
X20n0358_p0205a08║【記】二、依善釋，文四：初、釋遇無難難。
X20n0358_p0205a09║【文句】遇無難：難者，自謂無惡，不肯脩善。如二乘入空，
X20n0358_p0205a10║生滅度想，生安隱想，不復進求菩提，即其義也。
X20n0358_p0205a11║【記】二乘出宅，到無畏處，無難相顯，故舉為例。暫樂
X20n0358_p0205a12║人天，自謂無難，皆當此難。二，釋脩功德難。
X20n0358_p0205a13║【文句】脩功德難者，多作有為，求可意果。如一比丘，專
X20n0358_p0205a14║行福德，不脩禁戒，墮白象中，七寶絡身，金盂承糞，
X20n0358_p0205a15║又妙莊嚴王本事等，豈非脩功德難？
X20n0358_p0205a16║【記】如一等者，大論第八云：迦葉佛時，有兄弟二人，
X20n0358_p0205a17║出家求道。一人持戒、誦經、坐禪；一人廣求檀越，
X20n0358_p0205a18║脩諸福業。至釋迦佛出世，一人生長者家，一人作
X20n0358_p0205a19║大白象，力能破賊。長者子出家學道，得六通羅漢，
X20n0358_p0205a20║而以薄福，乞食難得。他日持鉢，入城乞食，徧不能
X20n0358_p0205a21║得。到白象廐，見王供養象種種豐足，語此象言：我
X20n0358_p0205a22║之與汝，俱有罪過。象即感結，三日不食。守象人怖，
X20n0358_p0205a23║求覔道人見而問曰：汝作何術，令王白象病而不
X20n0358_p0205a24║食？答：此象是我先身時弟，共於迦葉佛時出家學
X20n0358_p0205b01║道。我但持戒、誦經、坐禪，不行布施。弟但廣求檀越，
X20n0358_p0205b02║作諸布施，故飲食備具，種種豐足。我但行道，不脩
X20n0358_p0205b03║布施，故今雖得道，乞食不得。妙莊嚴王者，法華疏
X20n0358_p0205b04║云：昔佛末法，有四比丘，於法華經極生殷重，如甘
X20n0358_p0205b05║露未霑。於是結契，入山脩道。居山日久，衣粮殫罄。
X20n0358_p0205b06║一人云：君三人但以命奉道，莫慮朝中。我捨身力，
X20n0358_p0205b07║誓給所須。三人功圓事辦。一人數涉人間，偶逢王
X20n0358_p0205b08║出，愛彼光榮，功德熏脩，報生人天，常得為王。三人
X20n0358_p0205b09║議云：我免籠樊，功由於王。王躭果報，增長有為。方
X20n0358_p0205b10║沈火坑，宜早開化。一人云：此王著欲，而復邪見。若
X20n0358_p0205b11║非愛鈎，無由可拔。一人為端正婦，二作聰明兒。兒
X20n0358_p0205b12║婦之言，必當從順。如宜設化，果獲改邪。婦即妙音
X20n0358_p0205b13║菩薩也。二子即藥王、藥上也。王即華德也。三、釋
X20n0358_p0205b14║值好時難。
X20n0358_p0205b15║【文句】值好時難者，如劫初時，在鬱單越時，一向受樂，
X20n0358_p0205b16║都不脩道，豈非值好時難？
X20n0358_p0205b17║【記】如劫初閻浮人壽八萬歲，北洲壽定一千歲，俱
X20n0358_p0205b18║以壽長受樂，不樂脩道。鬱單越，此云殊勝，勝餘三
X20n0358_p0205b19║洲故。四、釋值佛亦難。
X20n0358_p0205b20║【文句】值佛亦難者，如旃遮婆羅門女、善星、調達等，皆
X20n0358_p0205b21║是值佛而難。例此應云：聞法起謗，值僧起破，皆是
X20n0358_p0205b22║難也。
X20n0358_p0205b23║【記】興起行。經云：多舌童女儛杅起腹，至我前曰：沙
X20n0358_p0205b24║門何不自說家事，乃說他事？汝今自樂，不知我苦
X20n0358_p0205c01║耶？汝先共我通，使我有娠。今當臨月，事須蘇油養
X20n0358_p0205c02║於小兒，盡當給我。天帝化作一鼠，入其衣裏嚙杅，
X20n0358_p0205c03║忽然落地。是時地裂，旃遮現身，墮阿鼻獄。涅槃迦
X20n0358_p0205c04║葉品：善星是佛菩薩時子，出家之後，受持解說十
X20n0358_p0205c05║二部經，壞欲界結，獲得四禪。而親近惡友，退先四
X20n0358_p0205c06║禪，生惡邪見，言無佛無法，無有涅槃。遙見佛來，生
X20n0358_p0205c07║惡邪心，入阿鼻獄。調達是佛堂弟，而自造三逆，謂
X20n0358_p0205c08║出佛身血，破轉法輪僧，弑阿羅漢，教阿闍世，弑父
X20n0358_p0205c09║成就，害母加行。復以惡心，十爪甲下藏於毒藥，欲
X20n0358_p0205c10║嗚佛足，刺足害佛。將往耆山，出城地裂，生入泥犂。
X20n0358_p0205c11║此等值佛，而成大難。然上三句，體是漏善，障脩無
X20n0358_p0205c12║漏，故名為難。此句造逆，似不類上，以值三寶，最名
X20n0358_p0205c13║為善。逆故成難，亦可例上，於善障道。二、明平去
X20n0358_p0205c14║二聲讀。文二：初、明讀字通平。
X20n0358_p0205c15║【文句】若讀作難易之難者，此是惡來遮善之義，使善
X20n0358_p0205c16║難成也。若讀作障難之難者，此是善自是難，能障
X20n0358_p0205c17║於道。
X20n0358_p0205c18║【記】二、據經屬去。
X20n0358_p0205c19║【文句】又依經文云：如是諸難，今悉懺悔。當知經作障
X20n0358_p0205c20║難之難義也。
X20n0358_p0205c21║【記】三、明稱歎二：初、立意分文。
X20n0358_p0205c22║【文句】從諸佛世尊我所依止下二十一行偈，是第三、
X20n0358_p0205c23║稱歎者，論次第：前財法供養是身意，身意未洩未
X20n0358_p0205c24║備，今更口歎。若作法門者，前是供養法門，今是念
X20n0358_p0206a01║佛三昧法門。文為三：初、一行，標章歎；次、十九行，正
X20n0358_p0206a02║歎；三、一行，結歎。
X20n0358_p0206a03║【記】二種供養，可對身意。既不興言，是故未洩。三業
X20n0358_p0206a04║不足，是故未備。今加口業，顯而復具，故成次第。前
X20n0358_p0206a05║雖自他脩行脩懺，而能資益佛之壽命，名供養門。
X20n0358_p0206a06║今雖稱歎佛之三身，而能成就行人觀法，名念佛
X20n0358_p0206a07║門。法雖互具，從增勝故，立二法門。二、隨文釋義
X20n0358_p0206a08║三：初、標歎。
X20n0358_p0206a09║諸佛世尊，我所依止，是故我今，敬禮佛海。
X20n0358_p0206a10║【文句】標諸佛者，橫則十方，竪則三世。事即報應，理即
X20n0358_p0206a11║法身。言略而意廣，標章之巧妙也。我所依止者，依
X20n0358_p0206a12║止法性一體三佛也。佛海者，四眼入佛眼，十智入
X20n0358_p0206a13║如實智，皆失本名字，但名佛眼。佛智如物投石蜜，
X20n0358_p0206a14║如流會海，無不甘醎者。法性三佛，攝一切法，故名
X20n0358_p0206a15║佛海也。
X20n0358_p0206a16║【記】報應二脩，全理之事也。法身一性，全事之理也。
X20n0358_p0206a17║十方三世，佛佛三身，如此標章，何所不攝？我依止
X20n0358_p0206a18║者，既云法性一體三佛，驗知他佛為心性佛。此依
X20n0358_p0206a19║本覺，起於始覺；亦是三諦，發於三智。非此依止，不
X20n0358_p0206a20║成妙懺。故圓初心，名脩佛行。四眼入佛眼等，大論
X20n0358_p0206a21║文也。十智與如實智，總十一智。十智與二乘共，如
X20n0358_p0206a22║實獨在佛。十智者：一、法智，二、比智，三、他智，四、世智，
X20n0358_p0206a23║五、苦智，六、集智，七、滅智，八、道智，九、盡智，十、無生智。
X20n0358_p0206a24║如物投等者，石蜜至甘，海水至醎，物投水會，皆失
X20n0358_p0206b01║本味。體法即性，無不妙也。此之佛海，寧不歸敬？
X20n0358_p0206b02║二、正歎二：初、分文。
X20n0358_p0206b03║【文句】就正歎為二：初十六行寄言歎，後三行絕言歎。
X20n0358_p0206b04║寄言又二：初一行略歎略況，次十五行廣歎廣況。
X20n0358_p0206b05║【記】二、隨釋二：初、寄言歎二：初、略歎略況。
X20n0358_p0206b06║金色晃耀，猶如須彌，是故我今，頂禮最勝。
X20n0358_p0206b07║【記】文二。初、釋略歎二：初、金色相貌二：初、以他金比
X20n0358_p0206b08║色。
X20n0358_p0206b09║【文句】略歎者，諸相好中，略歎金色。釋論以即時鐵比
X20n0358_p0206b10║即是金，即時金比海金，海金比龍金，龍金比閻浮
X20n0358_p0206b11║洲金，閻浮洲金比四天王金，如是傳傳比第六天
X20n0358_p0206b12║金，第六天金比佛身金色，第六天金如鐵。
X20n0358_p0206b13║【記】閻浮金者，此是西域河名，近閻浮樹。其金出彼
X20n0358_p0206b14║河中，此河因樹立稱，金由河得名。二、以照物顯
X20n0358_p0206b15║光。
X20n0358_p0206b16║【文句】又佛金光徹照，壁障無影。佛入城時，放光照地。
X20n0358_p0206b17║一女人低頭禮拜，金釵墮地，唯見晃晃。不知何者
X20n0358_p0206b18║是地，何者是釵。佛過後光歇，方見金釵爾。
X20n0358_p0206b19║【記】二、讚金色所以二：初、明是眾相所依。
X20n0358_p0206b20║【文句】然金色身是眾相所依處，唯見金色，故知是總
X20n0358_p0206b21║歎眾相好也。
X20n0358_p0206b22║【記】二、明為四德之譬。
X20n0358_p0206b23║【文句】金有四義：堅不可毀譬常，得之者富譬樂，體無
X20n0358_p0206b24║瑕穢譬淨，色妙晃耀譬我。諸德之中，四德為總。
X20n0358_p0206c01║【記】二、釋略況。
X20n0358_p0206c02║【文句】猶如須彌者，須彌為四寶所成，況佛身具足四
X20n0358_p0206c03║德，故知總況也。
X20n0358_p0206c04║【記】二、廣歎廣況二：初、廣歎二：初、分文。
X20n0358_p0206c05║【文句】廣歎廣況，文為二：初十二行半廣歎，次二行半
X20n0358_p0206c06║廣況。廣歎又四：
X20n0358_p0206c07║【記】二、隨釋。言讚應色，意彰法報。色相是表，智證是
X20n0358_p0206c08║裏，雖分表裏，豈是異體？故新本中所明四德，別屬
X20n0358_p0206c09║三身，謂法具常、我，應身具淨，化身具樂。分圓為別，
X20n0358_p0206c10║融別為圓，故圓三身，身身四德。其得意者，了今應
X20n0358_p0206c11║四，即法報四，當以此意尋乎經疏。文四：初、歎我德。
X20n0358_p0206c12║其色無上如天真金，眼目清淨如紺瑠璃，功德威神
X20n0358_p0206c13║名稱顯著，佛日大悲滅一切闇。
X20n0358_p0206c14║【文句】從其色無上下二行，廣歎金色無上。無上者，我
X20n0358_p0206c15║德也。
X20n0358_p0206c16║【記】二、歎淨德。
X20n0358_p0206c17║善淨無垢，離諸塵翳。無上佛日，大光普照。煩惱火熾，
X20n0358_p0206c18║令心焦熱。唯佛能除，如月清涼。三十二相，八十種好。
X20n0358_p0206c19║莊嚴其身，視之無厭。
X20n0358_p0206c20║【文句】從善淨無垢下，三行，廣歎佛色無垢。無垢者，淨
X20n0358_p0206c21║德也。
X20n0358_p0206c22║【記】三、歎常德。
X20n0358_p0206c23║功德巍巍，明網顯耀，安住三界，如日照世。猶如瑠璃，
X20n0358_p0206c24║淨無瑕穢，妙色廣大，種種各異。其色紅赤，如日初出，
X20n0358_p0207a01║頗棃白銀，校飾光網。如是種種，莊嚴佛日。
X20n0358_p0207a02║【文句】從功德巍巍下三行半，廣歎佛色安住。安住者，
X20n0358_p0207a03║常德也。
X20n0358_p0207a04║【記】經巍巍者，高大貌也。頗棃，此云水玉也。四，歎
X20n0358_p0207a05║樂德。
X20n0358_p0207a06║三有之中，生死大海，潦水波蕩，惱亂我心。其味苦毒，
X20n0358_p0207a07║最為麤澁，如來網明，能令枯涸。妙身端嚴，相好殊特，
X20n0358_p0207a08║金色光明，徧照一切。智慧大海，彌滿三界，是故我今，
X20n0358_p0207a09║稽首敬禮。
X20n0358_p0207a10║【文句】從三有之中下四行，廣歎佛色能除苦毒，即樂
X20n0358_p0207a11║德也。
X20n0358_p0207a12║【記】潦音老，行水也。稽首者，說文云：下首也。首，頭也。
X20n0358_p0207a13║孔安國云：稽首，謂首至地。二、廣況二：初、分文。
X20n0358_p0207a14║【文句】從如大海水下二行半，廣況。文為二：初、二行廣
X20n0358_p0207a15║況，二、半行合喻。
X20n0358_p0207a16║【記】二、隨釋二：初、廣況。
X20n0358_p0207a17║如大海水其量難知，大地微塵不可稱計，諸須彌山
X20n0358_p0207a18║難可度量，虗空邊際亦不可得。
X20n0358_p0207a19║【文句】佛功德海，思所不能知，言所不能盡，心行處滅，
X20n0358_p0207a20║言語道斷，即此義也。海水難知，況常德也。地塵難
X20n0358_p0207a21║知，況淨德也。山斤難知，況我德也。空邊難知，況樂
X20n0358_p0207a22║德也。
X20n0358_p0207a23║【記】此之四句，喻前四佛，舉大師釋之。或喻應身有
X20n0358_p0207a24║量無量，或喻法報四諦四德。玄文序中，顯金光明，
X20n0358_p0207b01║佛不能喻，良以三身三一自在。是故四喻，或別在
X20n0358_p0207b02║一，或總顯三，此文正同。前對四德，海無增減，故常；
X20n0358_p0207b03║地體是淨，山形高出，如我虗空，無礙故樂。二、合
X20n0358_p0207b04║喻。
X20n0358_p0207b05║諸佛亦爾，功德無量。
X20n0358_p0207b06║【文句】諸佛亦爾下，合喻也。
X20n0358_p0207b07║【記】二、絕言歎二：初、分文。
X20n0358_p0207b08║【文句】從一切有心下，三行，絕言歎也。文為二：初、一行
X20n0358_p0207b09║半，正絕言歎；二、一行半，牒譬帖合。
X20n0358_p0207b10║【記】二、隨釋二：初、正絕言歎。
X20n0358_p0207b11║一切有心，無能知者，於無量劫，極心思惟，不能得知，
X20n0358_p0207b12║佛功德邊。
X20n0358_p0207b13║【文句】一切有心，不能得知，即是絕思。思既已絕，口何
X20n0358_p0207b14║所宣，即絕言也。
X20n0358_p0207b15║【記】二、牒喻帖合。
X20n0358_p0207b16║大地諸山尚可知量，毫滴海水亦可知數，諸佛功德
X20n0358_p0207b17║無能知者。
X20n0358_p0207b18║【文句】更牒譬帖合，在文可見。
X20n0358_p0207b19║【記】問：疏釋寄言及以絕言，皆離思說，同耶？異耶？答：
X20n0358_p0207b20║四德秘密，本離心緣。今之稱歎，為令眾生入秘藏
X20n0358_p0207b21║故，故寄言、絕言，皆彰離念。寄言用四喻於四德，喻
X20n0358_p0207b22║既莫數，顯德忘緣。絕言中四不可為喻，亦顯四德
X20n0358_p0207b23║忘於緣慮。大師深達經文妙旨，故解二文皆絕思
X20n0358_p0207b24║說也。三、總結：
X20n0358_p0207c01║相好莊嚴，名稱讚歎，如是功德，令眾皆得。
X20n0358_p0207c02║【文句】從相好莊嚴下一行，總結。相者，結一切相。好者，
X20n0358_p0207c03║結一切好。莊嚴者，一一相一一好中，皆具眾德以
X20n0358_p0207c04║為莊嚴也。
X20n0358_p0207c05║【記】四、明發願二：初、立意分文。
X20n0358_p0207c06║【文句】從我以善業諸因緣故下，有五十一行半偈，是
X20n0358_p0207c07║第四，發願行。若無願，如牛無御，不能有所至，如畫
X20n0358_p0207c08║無膠，如坏未火，如水中月。故以願持行，亦是懺悔
X20n0358_p0207c09║退轉之罪也。文為二：初有四十七行半明發願，次
X20n0358_p0207c10║四行約願隨喜。初願又二：初九行自發願，次三十
X20n0358_p0207c11║八行半為他發願。自願又二：初四行願果滿，次五
X20n0358_p0207c12║行願因圓果滿。願又四：初一行成佛道，是願意輪
X20n0358_p0207c13║滿；次一行說法，是願口輪滿；次一行摧魔，是願身
X20n0358_p0207c14║輪滿；次一行住壽久益，是願慈悲滿。
X20n0358_p0207c15║【記】如牛無御者，謂牧竪也。夫立願者，若多若少，皆
X20n0358_p0207c16║須不失四弘之意。而此四弘，須依四諦。願不依諦，
X20n0358_p0207c17║名為狂願。今就圓論，依無作諦，雖世出世二種因
X20n0358_p0207c18║果，皆了即性。無苦可度，無集可斷，無道可脩，無滅
X20n0358_p0207c19║可證。如是則能徧度盡斷，圓脩妙證。比前三教，願
X20n0358_p0207c20║未免狂。銷今諸願，若失此意，非圓行人。二、隨文
X20n0358_p0207c21║釋義二：初、正明發願二：初、自發願二：初、願果滿四：
X20n0358_p0207c22║初、願意輪滿。
X20n0358_p0207c23║我以善業諸因緣故，來世不久成於佛道。
X20n0358_p0207c24║【記】大覺圓明，故屬意業。二願口輪滿。
X20n0358_p0208a01║講宣妙法，利益眾生，度脫一切，無量諸苦。
X20n0358_p0208a02║【記】三、願身輪滿。
X20n0358_p0208a03║摧伏諸魔，及其眷屬，轉於無上，清淨法輪。
X20n0358_p0208a04║【記】陰死天子，多約於身；煩惱屬意，今從多分。四
X20n0358_p0208a05║願慈悲滿。
X20n0358_p0208a06║住壽無量，不思議劫，充足眾生，甘露法味。
X20n0358_p0208a07║【記】非無緣慈，住壽不爾。二、願因圓二：初、分文。
X20n0358_p0208a08║【文句】因圓願又四：初一行具六度，願有為功德圓；次
X20n0358_p0208a09║一行願無為功德圓；次二行宿命念佛圓；次一行
X20n0358_p0208a10║值佛圓。
X20n0358_p0208a11║【記】二、釋義四：初、願有為功德滿。
X20n0358_p0208a12║我當具足六波羅蜜，猶如過佛之所成就。
X20n0358_p0208a13║【記】六度成就。此約真因，破於六蔽，從斷正論，是智
X20n0358_p0208a14║德故，故名有為。二願無為功德滿。
X20n0358_p0208a15║斷諸煩惱，除一切苦，悉滅貪欲，及恚癡等。
X20n0358_p0208a16║【記】此約真位，垂形九道，調伏眾生，任運不與惑苦
X20n0358_p0208a17║相應，是斷德故，故名無為。故海東法師云：始覺斷
X20n0358_p0208a18║障，是實斷斷；本覺斷障，是不斷斷。正與今家智斷
X20n0358_p0208a19║二德，其義齊也。三願宿命念佛滿。
X20n0358_p0208a20║我當憶念，宿命之事，百生千生，百千億生，常當志心，
X20n0358_p0208a21║正念諸佛，聞說微妙，無上之法。
X20n0358_p0208a22║【記】憶宿命故，見過去佛，亦憶諸佛所說正法。四、
X20n0358_p0208a23║願值佛滿。
X20n0358_p0208a24║我因善業，常值諸佛，遠離諸惡，脩諸善業。
X20n0358_p0208b01║【記】因過去善，見未來佛，遠惡脩善，成智斷因。二、
X20n0358_p0208b02║為他發願二：初、分文。
X20n0358_p0208b03║【文句】為他發願。文為二：前八行半，願作藥樹王身，大
X20n0358_p0208b04║悲拔苦；後三十行，願作寶珠王身，大慈與樂。拔苦
X20n0358_p0208b05║又為四：初一行，總拔眾苦；次一行，拔根不具苦；次
X20n0358_p0208b06║兩行，拔病苦；次四行半，拔王難苦。
X20n0358_p0208b07║【記】二、釋義二：初、願作藥王拔苦，二、願作珠王與樂。
X20n0358_p0208b08║此能拔能與，是無緣慈悲；所拔所與，須論十番，所
X20n0358_p0208b09║謂果報、脩因、聲聞、支佛、四教菩薩、方便實報。今藥
X20n0358_p0208b10║樹王拔此十種行人之苦，珠王合與十種人樂，當
X20n0358_p0208b11║以此意銷與拔文。初自分四：初、總拔眾苦。
X20n0358_p0208b12║一切世界，所有眾生，無量苦惱，我當悉滅。
X20n0358_p0208b13║【記】二、拔根缺苦。
X20n0358_p0208b14║若有眾生諸根毀壞不具足者，悉令具足。
X20n0358_p0208b15║【記】三、㧞病苦。
X20n0358_p0208b16║十方世界所有病苦，羸疲頓乏無救護者，悉令解脫
X20n0358_p0208b17║如是諸苦，還得勢力平復如本。
X20n0358_p0208b18║【記】四、㧞王難苦。
X20n0358_p0208b19║若犯王法，臨當刑戮，無量怖畏，愁憂苦惱，如是之人，
X20n0358_p0208b20║悉令解脫。若受鞭撻，繫縛枷鎻，種種苦事，逼切其身，
X20n0358_p0208b21║無量百千，愁憂驚畏，種種恐懼，擾亂其心，如是無邊，
X20n0358_p0208b22║諸苦惱等，願使一切，悉得解脫。
X20n0358_p0208b23║【記】二、願作珠王與樂二：初、分文。
X20n0358_p0208b24║【文句】與樂又為三：初十六行半與世間果樂，次九行
X20n0358_p0208c01║半與出世因樂，後四行結成。
X20n0358_p0208c02║【記】二、隨釋三：初、與世間樂果。
X20n0358_p0208c03║若有眾生，饑渴所惱，令得種種，甘美飲食，盲者得視，
X20n0358_p0208c04║聾者得聽，瘂者得言，裸者得衣，貧窮之者，即得寶藏，
X20n0358_p0208c05║倉庫盈溢，無所乏少，一切皆受，安隱快樂，乃至無有，
X20n0358_p0208c06║一人受苦。眾生相視，和顏悅色，形貌端嚴，人所喜見，
X20n0358_p0208c07║心常思念，他人善事，飲食飽滿，功德具足。隨諸眾生，
X20n0358_p0208c08║之所思念，皆願令得，種種伎樂，箜篌箏笛，琴瑟鼓吹，
X20n0358_p0208c09║如是種種，微妙音聲，江河池沼，流泉諸水，金華徧布，
X20n0358_p0208c10║及優鉢羅。隨諸眾生，之所思念，即得種種，衣服飲食，
X20n0358_p0208c11║錢財珍寶，金銀瑠璃，真珠璧玉，雜廁瓔珞。願諸眾生，
X20n0358_p0208c12║不聞惡聲，乃至無有，可惡見者。願諸眾生，色貌微妙，
X20n0358_p0208c13║各各相於，共相愛念，世間所有，資生之具，隨其所念，
X20n0358_p0208c14║悉令具足。願諸眾生，諸所求索，如其所須，應念即得，
X20n0358_p0208c15║香華諸樹，常於三時，雨細末香，及塗身香，眾生受者，
X20n0358_p0208c16║歡喜快樂。
X20n0358_p0208c17║【文句】上文大悲㧞苦根，不具者令具。今大慈與樂，視
X20n0358_p0208c18║聽聰明，暢悅快樂，諸根語同，與㧞小異也。
X20n0358_p0208c19║【記】經鼓吹，古今注云：短簫也。經優鉢羅，此云黛色，
X20n0358_p0208c20║即青蓮華也。常於三時者，晝三時也。二、與出世
X20n0358_p0208c21║樂因二：初、分文。
X20n0358_p0208c22║【文句】從願諸眾生常得供養下，九行半與出世因樂。
X20n0358_p0208c23║文為二：初、三行半令脩行外緣具，次、六行令脩行
X20n0358_p0208c24║內因具。外緣又二：初、二行值三寶，二、一行半離八
X20n0358_p0209a01║難。
X20n0358_p0209a02║【記】二、隨釋二：初、令脩行外緣，具二：初、值三寶。
X20n0358_p0209a03║願諸眾生常得供養不可思議十方諸佛無上妙法
X20n0358_p0209a04║清淨無垢，及諸菩薩、聲聞大眾。
X20n0358_p0209a05║【記】二、離八難。
X20n0358_p0209a06║願諸眾生常得遠離三惡八難，值無難處，覲覩諸佛
X20n0358_p0209a07║無上之王。
X20n0358_p0209a08║【文句】人緣不同，或值佛難不除，或難除不值，佛今願
X20n0358_p0209a09║其亦除亦值。
X20n0358_p0209a10║【記】二、令脩行內因，具二：初、分文。
X20n0358_p0209a11║【文句】內因又二一半行，生尊貴家。二五行半，多饒財
X20n0358_p0209a12║寶。
X20n0358_p0209a13║【記】二、隨釋二：初、生尊貴。
X20n0358_p0209a14║願諸眾生，常生尊貴。
X20n0358_p0209a15║【記】二、饒財寶。
X20n0358_p0209a16║多饒財寶，安隱豐樂，上妙色像莊嚴其身，功德成就，
X20n0358_p0209a17║有大名稱。願諸女人皆成男子，具足智慧，精勤不懈，
X20n0358_p0209a18║一切皆行菩薩之道，勤心修習六波羅蜜，常見十方
X20n0358_p0209a19║無量諸佛坐寶樹下瑠璃座上，安住禪定，自在快樂，
X20n0358_p0209a20║演說正法，眾所樂聞。
X20n0358_p0209a21║【文句】人因不同，或多財而卑賤，或尊貴而貧窮。因不
X20n0358_p0209a22║具足，今令其亦貴亦富。女有五礙，願其無五礙苦。
X20n0358_p0209a23║【記】五礙者：一、不作梵王；二、不作帝釋；三、不作輪王；
X20n0358_p0209a24║四、不作魔王；五、不得作佛。三、結成二：初、分文。
X20n0358_p0209b01║【文句】從若我現在下四行，結成自他誓願也。前二行
X20n0358_p0209b02║結自，後二行結他。
X20n0358_p0209b03║【記】二、釋經二：初、結自。
X20n0358_p0209b04║若我現在及過去世，所作惡業諸有險難，應得惡果
X20n0358_p0209b05║不適意者，願悉滅盡令無有餘。
X20n0358_p0209b06║【記】二、結他。
X20n0358_p0209b07║若諸眾生三有繫縛，生死羅網彌密牢固，願以智刀
X20n0358_p0209b08║割斷破裂，除諸苦惱，早成菩提。
X20n0358_p0209b09║【記】二、約願隨喜二：初、分文。
X20n0358_p0209b10║【文句】從若此閻浮下，四行，約願隨喜。隨喜者，慶他修
X20n0358_p0209b11║善也。亦是懺悔嫉妬之罪也。文為二：初二行隨喜
X20n0358_p0209b12║於他，後二行隨喜於自。
X20n0358_p0209b13║【記】二、釋經二：初、隨喜他。
X20n0358_p0209b14║若此閻浮及餘他方無量世界，所有眾生所作種種
X20n0358_p0209b15║善妙功德，我今深心隨其歡喜。
X20n0358_p0209b16║【記】二、隨喜自。
X20n0358_p0209b17║我今以此隨喜功德，及身口意所作善業，願於來世
X20n0358_p0209b18║成無上道，得淨無垢吉祥果報。
X20n0358_p0209b19║【記】五、結成二：初、分文。
X20n0358_p0209b20║【文句】從若有敬禮下，有九行偈，是第五，結成。文為三：
X20n0358_p0209b21║初二行，結成斷惡，故言超六十劫罪；次四行半，結
X20n0358_p0209b22║成生善，故言國王、大臣之所恭敬；次二行半，結值
X20n0358_p0209b23║佛多，雖不別說善知識，佛自兼之。
X20n0358_p0209b24║【記】二、釋經三：初、結成斷惡。
X20n0358_p0209c01║若有敬禮讚歎十力，信心清淨無諸疑網，能作如是
X20n0358_p0209c02║所說懺悔，便得超越六十劫罪。
X20n0358_p0209c03║【記】二、結成生善。
X20n0358_p0209c04║諸善男子，及善女人，諸王剎利，婆羅門等，若有恭敬，
X20n0358_p0209c05║合掌向佛，稱歎如來，并讚此偈：在在生處，常識宿命，
X20n0358_p0209c06║諸根具足，清淨端嚴，種種功德，悉皆成就。在在處處，
X20n0358_p0209c07║常為國王，輔相大臣，之所恭敬。
X20n0358_p0209c08║【記】三、結值佛多。
X20n0358_p0209c09║非於一佛、五佛、十佛種諸功德，聞是懺悔；若於無量
X20n0358_p0209c10║百千萬億諸佛如來種諸善根，然後乃得聞是懺悔。
X20n0358_p0209c11║【記】三、讚歎品，生善二：初、品題。
X20n0358_p0209c12║金光明經讚歎品第四
X20n0358_p0209c13║【記】句文分二：初、約義通釋二：初、示四悉意二：初、列。
X20n0358_p0209c14║【文句】讚歎凡有四意：一、從能讚人，二、從生善，三、從滅
X20n0358_p0209c15║惡，四、從所讚人。
X20n0358_p0209c16║【記】二、釋四：初、世界。
X20n0358_p0209c17║【文句】一、從能讚人者。前品明信相思疑，佛壽四尊，盡
X20n0358_p0209c18║降其室，一心信解，夜夢金鼓出聲，且向耆山說夢。
X20n0358_p0209c19║今品佛述其昔為龍尊，面讚法王，願我當來夜夢
X20n0358_p0209c20║晝說，說斯人之本事，故言讚歎品。
X20n0358_p0209c21║【記】思疑佛壽者，即前經云作是思惟，心生疑惑也。
X20n0358_p0209c22║一心信解者，開悟也，即經云信相聞是四佛宣說
X20n0358_p0209c23║壽命，深心信解也。斯人者，信相也。本事者，今之所
X20n0358_p0209c24║為，皆由昔願，令眾歡喜，故屬世界。二為人。
X20n0358_p0210a01║【文句】二、從生善得名者。夫善不孤運，生必託緣，緣中
X20n0358_p0210a02║勝者，無過於佛。龍尊讚佛能生妙善，從生善緣得
X20n0358_p0210a03║名，故言讚歎品。
X20n0358_p0210a04║【記】三、對治。
X20n0358_p0210a05║【文句】三、從滅惡得名者，罪之尤者，無過毀佛。若翻滅
X20n0358_p0210a06║斯罪，應須讚歎。讚歎治於毀訾，從能治得名，故言
X20n0358_p0210a07║讚歎品。
X20n0358_p0210a08║【記】罪之尤者，尤，甚也。以德勝恩，重毀之罪甚。口毀
X20n0358_p0210a09║曰訾，亦訶也。四，第一義。
X20n0358_p0210a10║【文句】四、從所讚人得名者，即是去來現在三世諸佛。
X20n0358_p0210a11║諸佛極尊，甚深無量，稱揚顯說，故名讚歎品。
X20n0358_p0210a12║【記】言諸佛極尊，甚深無量者，圓初住去，分以法性
X20n0358_p0210a13║為身體相，妙覺盡以深廣法性為身體相。故起信
X20n0358_p0210a14║論云：諸佛如來，皆是法身智相之身，第一義諦，離
X20n0358_p0210a15║於施作。今稱讚此，令人入理。二、釋讚歎名二：初、
X20n0358_p0210a16║分字釋義。
X20n0358_p0210a17║【文句】若欲分別，述德名為讚，裒喻名為歎，亦更互分
X20n0358_p0210a18║別爾。
X20n0358_p0210a19║【記】亦更互分別者，以述德為讚，褒喻為歎，但使敘
X20n0358_p0210a20║述裒稱義成，對字無在。二、引論證成。
X20n0358_p0210a21║【文句】釋論第三十云：美其功德名為讚，讚之不足，又
X20n0358_p0210a22║稱揚之，名為歎也。
X20n0358_p0210a23║【記】彼之稱揚，可證褒喻也。二、結示別顯二：初、約
X20n0358_p0210a24║三業別顯。
X20n0358_p0210b01║【文句】此品有恭敬是身業，尊重是意業，讚歎是口業。
X20n0358_p0210b02║口業不發，身意不暢，為暢身意音聲，為佛事故，稱
X20n0358_p0210b03║揚顯說，裒美如來真實功德，故言讚歎品也。
X20n0358_p0210b04║【記】雖具三業，口業為正，故是別顯。二、約四悉別
X20n0358_p0210b05║顯。
X20n0358_p0210b06║【文句】結此四義，都是四悉檀因緣，立此品名，故言讚
X20n0358_p0210b07║歎品也。此品雖從四悉檀立名，正是生善之用。
X20n0358_p0210b08║【記】四義，指向能讚人等也。此品下，別顯也。於四悉
X20n0358_p0210b09║中，正在生善，對前懺品，正滅惡故。二、經文二：初、
X20n0358_p0210b10║分文。
X20n0358_p0210b11║【文句】文為二：一、長行，二、偈頌。
X20n0358_p0210b12║【記】二、隨釋二：初、長行。
X20n0358_p0210b13║爾時，佛告地神堅牢：善女天！過去有王名金龍尊，常
X20n0358_p0210b14║以讚歎讚歎去、來、現在諸佛。
X20n0358_p0210b15║【記】文二。初、釋對告人二。初、約對治釋。
X20n0358_p0210b16║【文句】而對告地神者，主此大地菩薩，行行皆寄其上，
X20n0358_p0210b17║壽命長久，見去來今事，證義事彊。如瑞應云：積功
X20n0358_p0210b18║累德誰為證？佛時指地。是知我今說往昔金龍尊
X20n0358_p0210b19║事，所以對告地神也。
X20n0358_p0210b20║【記】瑞應云：佛告魔王：我積功累德，今得作佛。魔云：
X20n0358_p0210b21║積功累德，誰為證？佛時以手指地云：是知我。是者，
X20n0358_p0210b22║謂指地神，于時地神涌現為證。二，約為人釋。
X20n0358_p0210b23║【文句】又對善女天者，男天陽表權，女天陰表實。實智
X20n0358_p0210b24║能生眾善，善生故宜對善女，證往故宜對堅牢云
X20n0358_p0210c01║云。今論生善之用，故對告善女。
X20n0358_p0210c02║【記】半空已上，皆是男天。半空已下，皆是女天。是鬼
X20n0358_p0210c03║神報稱為天者，有天然力用，故褒之以天。召諸鬼
X20n0358_p0210c04║神，皆以天名。不唯此也，實智乃是善法之本。今讚
X20n0358_p0210c05║覺者，生人實智，宜告善女。又別名堅牢，宜證往事，
X20n0358_p0210c06║稱理不壞云云之意也。二，釋金龍尊。
X20n0358_p0210c07║【文句】金龍尊者，此王往昔脩金光明法門，依法性理，
X20n0358_p0210c08║故言金。能以智慧讚三世佛，辯如雲雨，故言龍。能
X20n0358_p0210c09║為眾生作大利益，為物所仰，故言尊。從行得名，故
X20n0358_p0210c10║言金龍尊也。
X20n0358_p0210c11║【記】金光明法門，所依法也。金龍尊，能契行也。若法
X20n0358_p0210c12║若行，皆性一脩二。故金為理，能讚為龍，能益故尊。
X20n0358_p0210c13║斯以證理起用，二脩對於一性，當體名為金龍尊
X20n0358_p0210c14║也。二、偈頌二：初、分文。
X20n0358_p0210c15║【文句】總有六十二行半偈，文為三：一、三十五行讚三
X20n0358_p0210c16║世佛，二、二十五行半發來世願，三、二行結會二世
X20n0358_p0210c17║事。就讚佛，文為五：初一行半總讚，次二十三行別
X20n0358_p0210c18║讚，次三行徧類讚，次五行半絕言讚，次二行迴
X20n0358_p0210c19║向。
X20n0358_p0210c20║【記】二、隨釋三：初、讚三世佛五：初、總讚。
X20n0358_p0210c21║我今尊重，敬禮讚歎，去來現在，十方諸佛。諸佛清淨，
X20n0358_p0210c22║微妙寂滅。
X20n0358_p0210c23║【記】文三。初、約事理明總。
X20n0358_p0210c24║【文句】總讚者，竪總三世，橫總十方。世方是總事，微妙
X20n0358_p0211a01║寂滅是總理。
X20n0358_p0211a02║【記】三世十方，心意識境，名之為事。何有一事不從
X20n0358_p0211a03║理現？經云：寂滅是涅槃義。既稱微妙是大滅度，則
X20n0358_p0211a04║彰三德非縱非橫，名秘密藏。密藏圓徧，無別世方；
X20n0358_p0211a05║世方宛然，無非三德。不以二相見諸佛土，斯之謂
X20n0358_p0211a06║歟？以此總讚，為妙何極。二、約三法明總。
X20n0358_p0211a07║【文句】總理是總法身，總事是總報應二身，總讚三身，
X20n0358_p0211a08║亦是總讚三德三寶等種種三法門。
X20n0358_p0211a09║【記】法身者，明性一也。報應者，明脩二也。全脩在性，
X20n0358_p0211a10║合三為法，名總法身。全性成脩，合三為報，合三為
X20n0358_p0211a11║應，是故名為總報應也。一切三法，莫不然耳。又法
X20n0358_p0211a12║身總三土，以實報等，皆寂光故。報身總二土，方便
X20n0358_p0211a13║同居，覩尊特故。應身總同居，淨穢兩處，凡夫二乘，
X20n0358_p0211a14║見生身故。分別則三身三土，勝劣不濫。融即則三
X20n0358_p0211a15║身三土，局徧相收。以此讚佛，佛德無遺矣。三，約
X20n0358_p0211a16║四德明總。
X20n0358_p0211a17║【文句】如是諸佛，總皆清淨。清淨者，即是總讚之辭也。
X20n0358_p0211a18║非但清淨，亦常樂我云云。
X20n0358_p0211a19║【記】經云諸佛清淨，剋果明德也。果中眾德，更無不
X20n0358_p0211a20║會。舉一淨德，必常、樂、我。四德圓妙，舉一全收。是故
X20n0358_p0211a21║此四，乃是三身之德。三身融故，四德徧嚴。是故三
X20n0358_p0211a22║身，無非四德。總此為讚，極佛體用也。令此點示，故
X20n0358_p0211a23║注云云。二、別讚二：初、分文立義二：初、分文。
X20n0358_p0211a24║【文句】從色中上色下二十三行，是歷相別讚。其文間
X20n0358_p0211b01║出，分為六意：初六行半讚七大相海，亦讚髮紺之
X20n0358_p0211b02║好；次二行讚兩小相海；次兩句徧讚大相海；次十
X20n0358_p0211b03║三行又讚四大相海；次兩句讚一小相海；次兩句
X20n0358_p0211b04║讚手足柔耎，復是一大相海。
X20n0358_p0211b05║【記】大相，謂三十二相。小相，謂八十種好。皆稱海者，
X20n0358_p0211b06║若大若小，悉無有邊故。皆是法界，全體顯現，故一
X20n0358_p0211b07║一相無非法海。據其總讚，諸佛清淨微妙寂滅；以
X20n0358_p0211b08║總顯別，一一相好皆秘密藏。大師見彼得意處故，
X20n0358_p0211b09║故釋相好，皆立海名。二、立義二：初、明能讚智
X20n0358_p0211b10║巧。
X20n0358_p0211b11║【文句】所以然者，大相小相，更相間填，共嚴佛身。龍尊
X20n0358_p0211b12║巧智，如法相解，如法相讚，故大相小相，相間而讚
X20n0358_p0211b13║爾。
X20n0358_p0211b14║【記】二、明所讚德深二：初、歷教分別，二、據圓融即。此
X20n0358_p0211b15║之二意，學者應知。括經論之幽文，立教觀之深趣，
X20n0358_p0211b16║彰化迹之不濫，顯圓機之頓照。何者？以分別故，從
X20n0358_p0211b17║勝別示；以融即故，獨境徧收。得後後者，必得前前；
X20n0358_p0211b18║得前前者，不得後後。不知後故，當分義成；能知前
X20n0358_p0211b19║故，跨節義顯。若能了知真中感、應二識見佛，則今
X20n0358_p0211b20║二意收揀無遺矣。二識者，起信論云：佛用有二種：
X20n0358_p0211b21║一、依分別事識，凡夫、二乘心所見者，說名應身。以
X20n0358_p0211b22║不知轉識現故，見從外來，取色分齊，不能盡知故。
X20n0358_p0211b23║二者、依於業識，謂諸菩薩從初發意乃至菩薩究
X20n0358_p0211b24║竟地心所見者，名為報身。身有無量色，色有無
X20n0358_p0211c01║量相，相有無量好，所住依果亦復無量，種種莊嚴，
X20n0358_p0211c02║隨所示現，即無有邊，不可窮盡。離分齊相，隨其所
X20n0358_p0211c03║應，常能住持，不毀不失。皆因諸波羅蜜無漏行熏
X20n0358_p0211c04║及不思議熏之所成就，是受樂相，說名報身（文畢）。斯
X20n0358_p0211c05║乃如來以法界用，隨順眾生事、業二識，現報、應身。
X20n0358_p0211c06║應身是今生身，報身是今尊特及法性身。依事識
X20n0358_p0211c07║者，但見應身，不能覩報，以其麤淺不窮深故。依業
X20n0358_p0211c08║識者，既覩報身，亦能見應，以知真如起二用故。行
X20n0358_p0211c09║者應知真如之用現佛身相，大有三品：一、如華嚴
X20n0358_p0211c10║談相好數，有十蓮華藏世界微塵；二、如觀無量壽
X20n0358_p0211c11║佛經，明八萬四千相好光明；三、如此經及法華、般
X20n0358_p0211c12║舟等，說三十二相、八十種好。此三品相既是真如
X20n0358_p0211c13║全體之用，若多若少，皆無邊際，故悉稱海，無非尊
X20n0358_p0211c14║特。然有通、局，以藏塵八萬局業識見，其三十二通
X20n0358_p0211c15║事識見，名生，名應。若業識見，即無有邊，不可窮盡，
X20n0358_p0211c16║離分齊相，名為尊特，屬於報身。此如今經列所歎
X20n0358_p0211c17║相在三十二，以金龍尊就佛四德微妙寂滅而為
X20n0358_p0211c18║總讚，以總顯別，故三十二無非秘藏。故一一相離
X20n0358_p0211c19║於分齊，如空無邊，常住不毀。疏：據此釋，三身融即，
X20n0358_p0211c20║正讚尊特。若其不知，龍尊總讚是依業識見應即
X20n0358_p0211c21║報，豈三十二圓光一尋名尊特耶？言真中感應者，
X20n0358_p0211c22║良以如來現應化身，示住偏真，說於生滅及無生
X20n0358_p0211c23║法，被藏、通機；現尊特身，住於中道，宣說無量及無
X20n0358_p0211c24║作法，被別、圓機。故文句云：丈六身佛住真諦，丈六
X20n0358_p0212a01║尊特合身佛雙住，真中尊特身佛雙住，俗中法身
X20n0358_p0212a02║佛住中道。疏：有六處明應、化、尊、特，皆約真中感、應
X20n0358_p0212a03║而辨。如法華歎佛，經文顯云：三十二相、八十種好，
X20n0358_p0212a04║法身具故，嚴法身故，是特尊相。是故荊谿類同華
X20n0358_p0212a05║嚴，一一相、好與虛空等。又云：一一相皆法界海，一一
X20n0358_p0212a06║好無非名海。疏釋今文，大相、小相皆稱為海。此大、
X20n0358_p0212a07║小相全異華嚴九十七名，一一皆與法界次第三
X20n0358_p0212a08║十二相、八十種好名目無差。又懺悔品讚佛三十
X20n0358_p0212a09║二相、八十種好，豈龍尊昔讚與今金皷所讚優、劣？
X20n0358_p0212a10║故知秪就中道感、應稱為尊、特，非是加添相、好之
X20n0358_p0212a11║數方名尊、特。故華嚴中業報眾生等十種之身皆
X20n0358_p0212a12║盧舍那，舍那非報，報非尊、特耶？失此意者，勿議今
X20n0358_p0212a13║宗也。父母生身，丈六身也，三藏及通鈍根所感。尊、
X20n0358_p0212a14║特即是他受用報，通教利根及別所感。法性是法
X20n0358_p0212a15║身，圓人所感。此乃如來法界大用，對三類機現三
X20n0358_p0212a16║種身，故能嚴相亦分三種。三身力用優、劣有殊，不
X20n0358_p0212a17║唯示果身、相不同，亦示行、因三種差別。以今見佛，
X20n0358_p0212a18║皆是曩世結緣機也。如示迹因，論四脩相、行六度
X20n0358_p0212a19║等，或示事脩，或即空脩，或次第脩，或圓頓脩，示、脩
X20n0358_p0212a20║不等，致令眾機結緣有異。今日感、見三身不同，初
X20n0358_p0212a21║自分二：初、總明
X20n0358_p0212a22║【文句】夫相好本莊嚴佛身，佛身多種：父母生身、尊特
X20n0358_p0212a23║身、法性身。身既不同，相好亦異；相體不同，相用亦
X20n0358_p0212a24║異；相用不同，相業亦異。
X20n0358_p0212b01║【記】二、別釋二：初、釋三身相三：初、釋生身相。
X20n0358_p0212b02║【文句】三、身異者，如林微尼園，舉手攀樹，化右脇生，天
X20n0358_p0212b03║地大動，阿夷甚驚，披氎而相，相相炳明，決定成佛，
X20n0358_p0212b04║悲不能聲，此是生身佛相也。
X20n0358_p0212b05║【記】林微尼，此云解脫處。舉手攀樹者，即摩耶夫人
X20n0358_p0212b06║攀無憂樹，而太子自右脇而生也。阿夷，亦阿私陀，
X20n0358_p0212b07║此云無比，仙人名也。披，開也。太子既生三日，遂褁
X20n0358_p0212b08║以白氎，王召仙人相之，於是開氎，相其形也。相相
X20n0358_p0212b09║炳明者，謂三十二相皆明顯也。決定成佛者，即仙
X20n0358_p0212b10║人奏王之語，謂輪王雖有三十二相，相不明了，今
X20n0358_p0212b11║觀太子相相炳明，決定作佛，不為輪王也。悲不能
X20n0358_p0212b12║聲者，即仙人自嗟年老，不見太子成佛，故泣也。無
X20n0358_p0212b13║聲自出淚曰泣，今云悲不能聲，是泣也。此是生身
X20n0358_p0212b14║也者，疏雖標云父母生身，須解其意，豈後二身全
X20n0358_p0212b15║無父母？今特云者，彰藏通佛住偏真也。以偏真理
X20n0358_p0212b16║不具五陰，故使佛身從正習造，機緣若盡，灰滅淪
X20n0358_p0212b17║空，永無示現。故以父母顯其有生，機盡歸空顯其
X20n0358_p0212b18║有滅，通雖幻有，亦須永無，依教分別，相狀如是。
X20n0358_p0212b19║二，釋尊特相。
X20n0358_p0212b20║【文句】如釋論說：尊特身佛，巍巍堂堂，譬如須彌，映臨
X20n0358_p0212b21║大海。所有大相小相，亦巍巍堂堂，不同常身常光
X20n0358_p0212b22║常相，此即尊特佛身相也。
X20n0358_p0212b23║【記】巍巍，高也。堂堂，明也。言尊崇奇特者，此別圓機
X20n0358_p0212b24║所見身也。常身常光者，即凡夫二乘所見身也。然
X20n0358_p0212c01║高明身相，應知兩意：有須現起，有不須現。皆是如
X20n0358_p0212c02║來鑑機，進不中道之力。於須現者，即為現之。如梵
X20n0358_p0212c03║網經云：方坐蓮華臺，華嚴藏塵相。維摩所說：身如
X20n0358_p0212c04║須彌，映于大海，觀無量壽，相好八萬，身量無邊。此
X20n0358_p0212c05║等皆是現起尊特相也。有不須現者，但以力加，令
X20n0358_p0212c06║於劣身見無分齊，作巍巍堂堂而解，以不可思議
X20n0358_p0212c07║而觀。此如今經讚三十二為尊特法性之身。法華
X20n0358_p0212c08║以三十二相莊嚴法身，相相皆與虗空等量。此等
X20n0358_p0212c09║機緣，悉以業識而見，以中智而觀。劣即無邊，色即
X20n0358_p0212c10║智性，故不須現起而稱尊特。若不爾者，龍尊所讚
X20n0358_p0212c11║三十二相，疏云融三，正讚尊特，如何和會？學人於
X20n0358_p0212c12║此，當善了之。三，釋法性相。
X20n0358_p0212c13║【文句】法性身佛者，非是凡夫、二乘、下地之所能見，唯
X20n0358_p0212c14║應度者亦令得見。此即無身之身，無相之相，一切
X20n0358_p0212c15║智為頭，第一義諦髻，八萬四千法門髮，大悲眼，中
X20n0358_p0212c16║道白毫，無漏鼻，十八空舌，四十不共齒，四弘誓肩，
X20n0358_p0212c17║三三昧腰，如來藏腹，權實智手，定慧足，如是等相，
X20n0358_p0212c18║莊嚴法性身佛也。
X20n0358_p0212c19║【記】此乃諸佛第一義諦智相之身。凡夫、二乘尚不
X20n0358_p0212c20║知名，豈能覩見？若論極證，等覺罔窮。又復初地不
X20n0358_p0212c21║知二地，是故樹神哀泣自淚，請佛現身，即此身也。
X20n0358_p0212c22║皆得名為非下地見。唯應度等者，斯是大乘第一
X20n0358_p0212c23║義悉。檀機扣佛者，乃以此身應之令見，即前疏解
X20n0358_p0212c24║一時之義，一切種智與中諦一時也。無身等者，非
X20n0358_p0213a01║質礙身，是微妙身；非差別相，是智淨相。一切智是
X20n0358_p0213a02║萬行首，故以為頭；第一義諦諸法十最，故以為髻；
X20n0358_p0213a03║八萬塵勞，轉為法門，數多名髮；大悲為眼，見苦即
X20n0358_p0213a04║㧞，中道白毫，不偏不染；無漏為鼻，齅功德香，十八
X20n0358_p0213a05║空舌，徧甞理味；不共為齒，四十數齊。大論以十八
X20n0358_p0213a06║不共法、十力、四無畏、大慈大悲、三念處等為四十，
X20n0358_p0213a07║皆不與下地共故。四弘為肩，荷負不息。三三昧止
X20n0358_p0213a08║散，如腰束衣圓。三三昧秪是三觀：空即空觀；無相
X20n0358_p0213a09║即假觀，不得空相故；無願即中觀，於二邊不作願
X20n0358_p0213a10║求故。如來藏腹含三千故，權實智手徧拔眾生，定
X20n0358_p0213a11║慧等足究踐理地。今第三身與餘處列不無少異，
X20n0358_p0213a12║如觀無量壽佛經疏云：色相身，義當生身及他受
X20n0358_p0213a13║用，同為應身。次、法門身，即今所列種種法門，義當
X20n0358_p0213a14║報身，乃自受用也。三、實相身，即以法門所嚴之理
X20n0358_p0213a15║為第三身。今則合彼理、智二身為法性身，開彼應
X20n0358_p0213a16║身為生身，尊、特互有開、合，三身不虧。又復應知，今
X20n0358_p0213a17║法性身、頭等法門，即是龍尊所讚之相。心即色故，
X20n0358_p0213a18║名前二身；色即心故，名為法門。但今歷教，就分別
X20n0358_p0213a19║門隨機所見，前不見後，是故後後從勝立名，故使
X20n0358_p0213a20║三身有優劣相。又復尊、特及法性身皆業識見，以
X20n0358_p0213a21║尊、特相兼於別脩，故就身相高廣而示。今法性佛
X20n0358_p0213a22║即脩即性，故隱色相從法門說，講者、學者宜在精
X20n0358_p0213a23║詳。三、釋三相業。此從如來淨佛土時，隨彼機緣
X20n0358_p0213a24║示脩不等，故分三種：初、識生身業。
X20n0358_p0213b01║【文句】種相業者，如釋論：脩百福德成於一相，三千二
X20n0358_p0213b02║百福德成三十二相。此即生身佛種相義也。
X20n0358_p0213b03║【記】雖通通教，今且在藏。以其通教是大乘門，利人
X20n0358_p0213b04║能見後二佛故。今就三藏修行事度，為相好因。言
X20n0358_p0213b05║修百福成一相者，論存多解。今明一種大千眾生，
X20n0358_p0213b06║遇緣當死，一一救之，皆得壽命，是為一福。此福至
X20n0358_p0213b07║百，方成一相。此指伏惑事度所成，令彼眾生効此
X20n0358_p0213b08║脩之。今見生身二，釋尊特業。
X20n0358_p0213b09║【文句】若以空慧導諸相業，一一業悉與空相應。諸相
X20n0358_p0213b10║應中，空相應最為第一。此是尊特身佛種相義也。
X20n0358_p0213b11║【記】言空慧者，良以體法即空之慧，三教共脩。鈍根
X20n0358_p0213b12║之者，但能空有；利人知空，非但空有，亦能空空。今
X20n0358_p0213b13║分別門論尊特業，雖能雙空，且在別教。但中之慧，
X20n0358_p0213b14║導諸相業，諸業不出前之六度。以知中故，非莊嚴
X20n0358_p0213b15║莊嚴，乃能莊嚴第一義體，令彼眾生効此脩種。今
X20n0358_p0213b16║見尊特無分齊身。三，釋法性業。
X20n0358_p0213b17║【文句】若以實相慧導成諸業，一一業無非實相法界，
X20n0358_p0213b18║此是法性身佛種相義。
X20n0358_p0213b19║【記】實相者，中道理也。全中實理，為能觀慧，名實相
X20n0358_p0213b20║慧。實相即慧也，非別有慧，從其所照，得實相名。導
X20n0358_p0213b21║成諸業者，諸業豈離前之六度？以圓修故。一一即
X20n0358_p0213b22║性，故無非實相；一攝一切，故無非法界。故散脂云：
X20n0358_p0213b23║安住一切法，如性於一切法，含受一切法。如是脩
X20n0358_p0213b24║之，絕三教之情，名不思議業。令彼眾生，効此脩之，
X20n0358_p0213c01║今見法佛，同虗空相。二、據圓融即三：初、正融即。
X20n0358_p0213c02║【文句】三、身三種相。三種相業，不得縱橫並別。若一異
X20n0358_p0213c03║者，則不清淨，非微妙寂滅。以不縱橫並別，故是絕
X20n0358_p0213c04║言，言歎所不及也。
X20n0358_p0213c05║【記】圓佛頓證三身三相，亦能頓示三種脩相。若其
X20n0358_p0213c06║圓機，能於一念脩三相業，能於一身見三身三相，
X20n0358_p0213c07║以了三身是秘藏故。生身必具尊特法性，尊特必
X20n0358_p0213c08║具法性生身，法性必具生身尊特。見身既爾，脩業
X20n0358_p0213c09║亦然，如是方祛縱橫一異之情想也。常樂我淨，微
X20n0358_p0213c10║妙寂滅，此義方成。金龍尊王，昔是圓人，頓脩頓見，
X20n0358_p0213c11║故於一身讚三身相，欲彰三相是秘藏故。寄言讚
X20n0358_p0213c12║後，絕言讚之，欲令眾生圓見圓脩故也。二、明巧
X20n0358_p0213c13║讚。
X20n0358_p0213c14║【文句】今經正讚尊特身相，上兼法性，下攝生身，處中
X20n0358_p0213c15║而明，實讚者之巧云云。
X20n0358_p0213c16║【記】經之讚辭。就三十二，即示絕言。乃顯能嚴，即非
X20n0358_p0213c17║莊嚴。嚴第一體，尊特身相，豈不然乎？亦可得云非
X20n0358_p0213c18║生非法，而生而法，上兼法性，下攝生身，其意在此。
X20n0358_p0213c19║斯乃龍尊巧讚之意也。三、明妙用。
X20n0358_p0213c20║【文句】一一相，皆明其用。如足下安平相，一切魔邪無
X20n0358_p0213c21║能傾動者，一切有無無能動者，一切邊無能動者。
X20n0358_p0213c22║如頂肉髻相，法不禮，人亦不禮，聖亦不禮，分中別
X20n0358_p0213c23║有所出云云。
X20n0358_p0213c24║【記】三相、三業。據圓相即被物成差，歷教分之，即融
X20n0358_p0214a01║而別。初安平相，生身則表魔、邪不動。魔謂愛惑，邪
X20n0358_p0214a02║是見惑，既住偏真，此二莫動。若尊特佛，雙住俗中，
X20n0358_p0214a03║即無量四諦，故凡夫有，二乘無，此二莫動。若法性
X20n0358_p0214a04║佛，唯住中道，邪外三教，一切二邊，當處皆中，何邊
X20n0358_p0214a05║能動？最後肉髻，兼無見頂，故以不禮而為所表。言
X20n0358_p0214a06║法不禮者，謂法爾也。生身出離愛、見二故，法爾不
X20n0358_p0214a07║禮凡夫之人。尊特出離界內、界外二種塵沙，法爾
X20n0358_p0214a08║不禮藏、通之聖。法性身佛，究竟圓中，法爾不禮分
X20n0358_p0214a09║證中道。初、後既爾，中三十相，論用可知。然不禮凡、
X20n0358_p0214a10║聖，兼因而說，非專果也。別有所出及注云云者，指
X20n0358_p0214a11║諸廣文解相好處也。
X20n0358_p0214a12║【記】二、依經釋義六：初、讚七大相海。
X20n0358_p0214a13║色中上色，金光照耀。於諸聲中，佛聲最上，猶如大梵，
X20n0358_p0214a14║深遠雷音。其髮紺黑，光螺𦦨起，蜂翠孔雀，色不得喻。
X20n0358_p0214a15║其齒鮮白，猶如珂雪，顯發金顏，分齊分明。其目修廣，
X20n0358_p0214a16║清淨無垢，如青蓮華，暎水開敷。舌相廣長，形色紅輝，
X20n0358_p0214a17║光明照耀，如華初生。眉間毫相，白如珂月，右旋潤澤，
X20n0358_p0214a18║如淨瑠璃。
X20n0358_p0214a19║【記】三十二為大，八十種好為小。一一相好，皆是法
X20n0358_p0214a20║界，無邊無底，故稱為海。謂初句是讚第十四金光
X20n0358_p0214a21║微妙，故云上色；次一句讚第十五身光；三、一行讚
X20n0358_p0214a22║二十八梵音深遠；四、一行讚小相中第七十九髮
X20n0358_p0214a23║色青珠；五、一行讚二十二四十齒具足；六、一行讚
X20n0358_p0214a24║二十九眼；七、一行讚二十七舌大薄覆面至髮際；
X20n0358_p0214b01║八、一行讚三十一眉間白毫相。此八段中，一是小
X20n0358_p0214b02║相，七是大相。二，讚兩小相海。
X20n0358_p0214b03║眉細修揚，形如月初，其色黑耀，過於蜂王。鼻高圓直，
X20n0358_p0214b04║如鑄金鋌，微妙柔軟，當于面門。
X20n0358_p0214b05║【記】初一行，讚第三眉如月初。次一行，讚第二鼻高
X20n0358_p0214b06║好孔不現。脩揚者，脩，長也；揚，舉也，即是眉高而長
X20n0358_p0214b07║也。面，門口也。三徧讚大相海。
X20n0358_p0214b08║如來勝相，次第最上。
X20n0358_p0214b09║【記】既云次第最上，即徧讚三十二也。四，又讚四
X20n0358_p0214b10║大相海。
X20n0358_p0214b11║得味真正，無與等者。一一毛孔，一毛旋生，輭細紺青，
X20n0358_p0214b12║猶孔雀項。即於生時，身放大光，普照十方，無量國土，
X20n0358_p0214b13║滅盡三界，一切諸苦，令諸眾生，悉受快樂。地獄畜生，
X20n0358_p0214b14║及以餓鬼，諸人天等，安隱無患，悉滅一切，無量惡趣。
X20n0358_p0214b15║身色微妙，如融金聚，面貌清淨，如月盛滿。佛身明耀，
X20n0358_p0214b16║如日初出，進止威儀，猶如師子。脩臂下垂，立過于膝，
X20n0358_p0214b17║猶如風動，裟羅樹枝。圓光一尋，能照無量，猶如聚集，
X20n0358_p0214b18║百千日月。佛身淨妙，無諸垢穢，其明普照，一切佛剎。
X20n0358_p0214b19║佛光巍巍，明𦦨熾盛，悉能隱蔽，無量日月。佛日燈炬，
X20n0358_p0214b20║照無量界，皆令眾生，尋光見佛。本所脩習，百千行業，
X20n0358_p0214b21║聚集功德，莊嚴佛身。
X20n0358_p0214b22║【記】初、二句，讚二十六咽中津液，得味中上味。二、四
X20n0358_p0214b23║句，讚十三毛向上青色，柔軟右旋。三、脩臂下四句，
X20n0358_p0214b24║讚第九立手摩膝相。四、圓光一尋下四句，讚第十
X20n0358_p0214c01║五身光面各一丈。此言一尋，是約佛說也。手既摩
X20n0358_p0214c02║膝，即當面各一丈也。此既常光，驗知諸相皆是常
X20n0358_p0214c03║相。云讚尊特者，故知不須身大相多，但是業識依
X20n0358_p0214c04║中理見，即名尊特。學者應知，此丈六身，若其量度，
X20n0358_p0214c05║即不得際；若不度之，所見如故。如淨名室，但是一
X20n0358_p0214c06║丈，而能容受百千人天，又能容於三萬二千師子
X20n0358_p0214c07║之座，皆高八萬四千由旬。其一丈量，初無所改，良
X20n0358_p0214c08║以三脫不思議力使之然也。今即常身歎尊特相，
X20n0358_p0214c09║義豈不然？微妙寂滅，斯言得矣。經文除此四大相
X20n0358_p0214c10║外，或歎放光，拔苦與樂，行業之因，功德之果，悉如
X20n0358_p0214c11║經文，但須皆作十番益解。其有二小相，以文顯故，
X20n0358_p0214c12║疏不指之。即面貌如月，乃第四十面淨如滿月也。
X20n0358_p0214c13║身無垢穢，即十一身淨潔也。五，又讚一小相海。
X20n0358_p0214c14║臂𦟛纖圓，如象王鼻。
X20n0358_p0214c15║【記】即第十四指。長，纖圓也。𦟛，丑凶反，均也，直也，又
X20n0358_p0214c16║音容。六，復讚二大相海。
X20n0358_p0214c17║手足柔蝡，敬愛無厭。
X20n0358_p0214c18║【記】即第四，手足柔軟，勝餘身分。三十二相，八十種
X20n0358_p0214c19║好，具如法界次第。龍尊智巧，雖略而周。三徧類
X20n0358_p0214c20║讚。
X20n0358_p0214c21║去來諸佛，數如微塵，現在諸佛，亦復如是。如是如來，
X20n0358_p0214c22║我今悉禮，身口清淨，意亦如是。以好香華，供養奉獻，
X20n0358_p0214c23║百千功德，讚詠歌歎。
X20n0358_p0214c24║【文句】從去來諸佛下，是第三、徧類讚。諸佛法身平等，
X20n0358_p0215a01║一心一慧，應化亦然。特舉一佛一相，以為讚端。徧
X20n0358_p0215a02║類諸佛，亦復如是。文殊問般若云：念一佛功德，與
X20n0358_p0215a03║十方諸佛等。即其義也。身口清淨者，有二解：一云：
X20n0358_p0215a04║所讚者三業清淨，我今悉禮。二云：能讚者清淨，以
X20n0358_p0215a05║好華香是身淨，奉獻是意淨，歌詠是口淨云云。
X20n0358_p0215a06║【記】三世塵數。而言一者，過去不滅，未來不生，現在
X20n0358_p0215a07║不住。法身平等，報應無差。一不離多，多即是一。生
X20n0358_p0215a08║佛尚即，佛佛豈殊？是故讚一類於一切。此文復是
X20n0358_p0215a09║讚尊特身。何者？如前疏云：若見四佛同尊特身，一
X20n0358_p0215a10║身一智慧，即是常身，弟子眾一故。若四佛不同，即
X20n0358_p0215a11║是應化，弟子眾多故。故知秪就一身一智及常住
X20n0358_p0215a12║義，是尊特相，不必須論現起大身也。文殊問般若
X20n0358_p0215a13║者，問字誤也，應作說字。今家依二經明常坐三昧：
X20n0358_p0215a14║一、文殊說般若，二、文殊問菩提。今所引文，是說般
X20n0358_p0215a15║若文也。四、絕言讚二：初、分文。
X20n0358_p0215a16║【文句】從設以百舌下，是第四、絕言讚。初三行半是絕
X20n0358_p0215a17║言讚，次二行是絕心讚。
X20n0358_p0215a18║【記】二、隨釋二：初、絕言令，兼例絕心。初、絕言讚。
X20n0358_p0215a19║設以百舌於千劫中歎佛功德，不能得盡如來所有
X20n0358_p0215a20║現世功德種種深固微妙第一。設復千舌欲讚一佛，
X20n0358_p0215a21║尚不能盡功德少分，況欲歎美諸佛功德？
X20n0358_p0215a22║【記】二、絕心讚。
X20n0358_p0215a23║大地及天以為大海，乃至有頂滿其中水，尚以一毛
X20n0358_p0215a24║知其滴數，無有能知佛一功德。
X20n0358_p0215b01║【文句】而有三番者，或應擬三身絕言也。一人百頭，頭
X20n0358_p0215b02║有百口，口有百舌，住壽千劫，讚生身佛相好功德，
X20n0358_p0215b03║不能得盡。一人千頭，頭有千口，口有千舌，住壽萬
X20n0358_p0215b04║劫，讚尊特身佛相好功德，不能得盡。大地及天，毛
X20n0358_p0215b05║滴其水，一切有心，不能知法性身佛相好功德，是
X20n0358_p0215b06║故絕言絕心歎。
X20n0358_p0215b07║【記】三番者，仍就分別門。三身優劣，不離分別，有融
X20n0358_p0215b08║即義，學者應知。五迴向
X20n0358_p0215b09║我今以禮，讚歎諸佛，身口意業，悉皆清淨，一切所脩，
X20n0358_p0215b10║無量善業，與諸眾生，證無上道。
X20n0358_p0215b11║【文句】從我今下兩行，總迴向也。
X20n0358_p0215b12║【記】一、迴事向理，即實際；二、迴自向他，即眾生際；三、
X20n0358_p0215b13║迴因向果，即菩提際。今闕實際，菩提兼之，謂無上
X20n0358_p0215b14║道，本性無上故也。二、發來世願二：初、分文立意。
X20n0358_p0215b15║【文句】從如是人王下二十五行半，是第二，廣發來願。
X20n0358_p0215b16║文為二：初一行，佛述；後二十四行半，是龍尊發願。
X20n0358_p0215b17║文為五別：初五行，夜夢晝說願；次兩行，為他取淨
X20n0358_p0215b18║土願；次兩行半，同求記莂願；次三行下，化願；次十
X20n0358_p0215b19║二行上，求願。其間細釋可尋。問：諸願皆剋，此中何
X20n0358_p0215b20║不與記？答：法伴未來，來在不久云云。
X20n0358_p0215b21║【記】來在不久者，即下授記品十千天子從忉利天
X20n0358_p0215b22║來者是也。二、隨經釋義二：初、佛述。
X20n0358_p0215b23║如是人王讚歎佛已，復作如是無量誓願：
X20n0358_p0215b24║【記】二、龍尊發來願五：初、夜夢晝說願。
X20n0358_p0215c01║若我來世，無量無邊，阿僧祇劫，在在生處，常於夢中，
X20n0358_p0215c02║見玅金鼓，得聞懺悔，深奧之聲。今所讚歎，面貌清淨，
X20n0358_p0215c03║願我來世，亦得如是。諸佛功德，不可思議，於百千劫，
X20n0358_p0215c04║甚難得值。願於當來，無量之世，夜則夢見，晝如實說。
X20n0358_p0215c05║【記】二、為他取淨土願。
X20n0358_p0215c06║我當具足脩行六度，濟拔眾生越於苦海，然後我身
X20n0358_p0215c07║成無上道，令我世界無與等者。
X20n0358_p0215c08║【記】不脩六度，不拔眾生，二無由淨。當知四脩及拔
X20n0358_p0215c09║四相，令於當世見我三身。三，同求記莂願。
X20n0358_p0215c10║奉貢金鼓，讚佛因緣。以此果報，當來之世，值釋迦佛，
X20n0358_p0215c11║得受記莂。并令二子，金龍金光，常生我家，同共受記。
X20n0358_p0215c12║【記】以鼓必具圓空鳴義。今讚如來一體三身，名為
X20n0358_p0215c13║金鼓。讚佛因緣，以此因緣趣向果地，名為奉貢。不
X20n0358_p0215c14║論事相，金鼓形也。四下化願
X20n0358_p0215c15║若有眾生無救護者，眾苦逼切無所依止，我於當來
X20n0358_p0215c16║為是等輩作大救護及依止處，能除眾苦悉令滅盡，
X20n0358_p0215c17║施與眾生諸善安樂。
X20n0358_p0215c18║【記】五、上求願。
X20n0358_p0215c19║我未來世，行菩提道，不可劫數，如盡本際。以此金光，
X20n0358_p0215c20║懺悔因緣，使我惡海，及以業海，煩惱大海，悉竭無餘。
X20n0358_p0215c21║我功德海，願悉成就，智慧大海，清淨具足。無量功德，
X20n0358_p0215c22║助菩提道，猶如大海，珍寶具足。以此金光，懺悔力故，
X20n0358_p0215c23║菩提功德，光明無礙，慧光無垢，照徹清淨。我當來世，
X20n0358_p0215c24║身光普照，功德威神，光明𦦨盛。於三界中，最勝殊特，
X20n0358_p0216a01║諸功德力，無所減少。當度眾生，越於苦海，并復安置，
X20n0358_p0216a02║功德大海。來世多劫，行菩提道，如昔諸佛，行菩提者。
X20n0358_p0216a03║三世諸佛，淨妙國土，諸佛至尊，無量功德。令我來世，
X20n0358_p0216a04║得此殊異，功德淨土，如佛世尊。
X20n0358_p0216a05║【記】此之二願，皆明滅惡生善二益，在文可見。三，
X20n0358_p0216a06║結會二世事。
X20n0358_p0216a07║信相當知，爾時國王金龍尊者，則汝身是；爾時二子
X20n0358_p0216a08║金龍、金光，今汝二子銀相等是。
X20n0358_p0216a09║【文句】從信相當知下兩行，是第三、結會古今，如文。
X20n0358_p0216a10║【記】四、空品，導成二：初、品題。
X20n0358_p0216a11║金光明經空品第五
X20n0358_p0216a12║【記】句文分二：初、正釋題二：初、約四教詮空示。所言
X20n0358_p0216a13║空者，破相為義。故一代教，四空不同，若不辨之，迷
X20n0358_p0216a14║名昧理。此自分二：初、約部列四二：初、正判四空。
X20n0358_p0216a15║【文句】夫空者，應有四種：謂滅色入空，即色是空；滅邊
X20n0358_p0216a16║入空，即邊是空。
X20n0358_p0216a17║【記】滅色入空者，三藏教也。且寄色言，諸法皆滅。謂
X20n0358_p0216a18║析破見愛，陰乃不生。既詮實有，滅方入空也。即色
X20n0358_p0216a19║是空者，通教也。體乎因果，非四性生。既詮幻有，故
X20n0358_p0216a20║即色是空也。滅邊入空者，別教也。中道為空，不唯
X20n0358_p0216a21║空有，亦乃空空。然不知中具於空有，是故次第滅
X20n0358_p0216a22║二邊已，方入中空也。即邊是空者，圓教也。中道具
X20n0358_p0216a23║德，何邊不中？唯假唯空，三皆絕待。頓破諸相，名即
X20n0358_p0216a24║邊空。二、約部須四。
X20n0358_p0216b01║【文句】此經通諸乘懺悔，應須四種空。
X20n0358_p0216b02║【記】判教屬通，三乘同懺。前攝三藏，後通、別、圓，導成
X20n0358_p0216b03║之空，合論四種，故四空慧不得不明。二、定品唯
X20n0358_p0216b04║圓二：初、直示唯圓二：初、就理示。
X20n0358_p0216b05║【文句】而今品但標空者，專是即邊而空也。
X20n0358_p0216b06║【記】示機用四。此乃通塗，品在圓空，斯為的旨，是故
X20n0358_p0216b07║中空即邊而示。二、引文示。
X20n0358_p0216b08║【文句】何故爾？經云：無量餘經已廣說空，是故此中略
X20n0358_p0216b09║而解說也。
X20n0358_p0216b10║【記】諸部般若，廣示衍中三教空慧，復以三藏為助
X20n0358_p0216b11║道觀，斯為聞持利根之者廣談空相。此空慧機，義
X20n0358_p0216b12║持雖利，聞持根鈍，故不廣談四種空相，唯說即邊
X20n0358_p0216b13║一中空慧。二、略示圓相。
X20n0358_p0216b14║【文句】又空者，空有空無。空有者，空二十五之塊有。空
X20n0358_p0216b15║無者，空二乘之灰無。兩邊清淨，名之為空。
X20n0358_p0216b16║【記】中受空名，意彰蕩相。凡夫執有，塊然質礙；二乘
X20n0358_p0216b17║證無，灰滅歸寂；中觀絕念，空此兩邊，令畢竟淨。約
X20n0358_p0216b18║次、不次，分於別、圓，今不次也。二、約六句對中簡
X20n0358_p0216b19║二：初、明用句意。
X20n0358_p0216b20║【文句】直作此說，惑者迷名濫理，不能超悟，今作六句
X20n0358_p0216b21║分別。
X20n0358_p0216b22║【記】若直說空是中道義，能空二邊，其如邪小及以
X20n0358_p0216b23║別教，皆說雙非空於有無。故迷名者，謂與今同，何
X20n0358_p0216b24║能超悟邊即中空？又復恐謂若是圓實，合談中道，
X20n0358_p0216c01║那但名空？空唯離有，豈此中道雙離二邊？為防此
X20n0358_p0216c02║計，故作相破、相脩、相即，三雙六句而對辨之。若諸
X20n0358_p0216c03║法相名相濫者，無此六句，莫辨異同。二、正用句
X20n0358_p0216c04║簡二：初、列六句。
X20n0358_p0216c05║【文句】空破非有非無，非有非無破空。空脩非有非無，
X20n0358_p0216c06║非有非無脩空。空即非有非無，非有非無即空。
X20n0358_p0216c07║【記】雙非是中。沒於中名，存雙非者。以中道名，邪小
X20n0358_p0216c08║稀立；若雙非名，處處皆有，故特用之。對今圓空，辨
X20n0358_p0216c09║於同異。又外道、二乘、別教空句及雙非句，體是思
X20n0358_p0216c10║議，可破壞法；圓教雙非及空若立，諸義皆滅。是以
X20n0358_p0216c11║圓二互破諸二。又復諸二互脩圓二，則二酥中外
X20n0358_p0216c12║道菩薩入圓者，是二乘初心，亦有修義。此之兩雙，
X20n0358_p0216c13║諸二對圓，優劣有異。第三一雙，屬圓當教，名別體
X20n0358_p0216c14║同，是故相即，不言脩破。二、釋句相三：初、釋相破
X20n0358_p0216c15║句二：初、空破中二：初、略示。
X20n0358_p0216c16║【文句】空破非有非無者，所謂凡邪非有非無見，二乘
X20n0358_p0216c17║偏住非有非無證，別教教道執非有非無門，悉為
X20n0358_p0216c18║空品空所破也。
X20n0358_p0216c19║【記】以理定詮，不遭名惑，豈聞雙非便是實理？蓋能
X20n0358_p0216c20║了知凡邪雙非，體是見惑；二乘雙非，但證偏真；別
X20n0358_p0216c21║教雙非，既存教道，未與三融；圓空若立，前諸雙非，
X20n0358_p0216c22║須皆銷殞，故云破也。二、廣釋三：初、破凡邪雙非
X20n0358_p0216c23║二：初、泛示見相二：初、正示。
X20n0358_p0216c24║【文句】凡邪之見多種：一、單四見，二、複四見，三、具足四
X20n0358_p0217a01║見。單四見可解。複四見者，謂有有、有無、無有、無無、
X20n0358_p0217a02║亦有亦無有、亦有亦無無、非有非無有、非有非無
X20n0358_p0217a03║無，此是複四見。具足四見者，於一句中具有四句，
X20n0358_p0217a04║四四十六句，故名具足也。
X20n0358_p0217a05║【記】複四者。複，猶重也。謂於一句，更計有無，即執有
X20n0358_p0217a06║是有，執有是無，乃至雙非是有，雙非是無。具足之
X20n0358_p0217a07║見，其計轉巧，故於句句，皆生四計。二，結過。
X20n0358_p0217a08║【文句】雖單複具足，皆苦集浩然。
X20n0358_p0217a09║【記】三種四句，雖轉巧細，以執一為實。餘皆妄語，見
X20n0358_p0217a10║愛尤盛，業苦無涯，浩然如海。二、正破第四二：初、
X20n0358_p0217a11║示所破邪計。
X20n0358_p0217a12║【文句】雖計為非有非無，實是妄見。
X20n0358_p0217a13║【記】雙非是惑，不入真中，實是虛妄。二、明能破圓
X20n0358_p0217a14║空。
X20n0358_p0217a15║【文句】故為空品，空所破也。
X20n0358_p0217a16║【記】二、破二乘雙非二：初、泛明證相二：初、明證相。
X20n0358_p0217a17║【文句】二乘偏住非有非無證者，斷常見故言非有，斷
X20n0358_p0217a18║斷見故言非無，有無二見滅無餘，三界見思永已
X20n0358_p0217a19║盡，生滅度想，生安隱想，梵行已立，所作已辦，不受
X20n0358_p0217a20║後有，保此而已，不復進求三菩提。
X20n0358_p0217a21║【記】二乘雙非。雖非中實，而離斷常，諦於真理，未至
X20n0358_p0217a22║寶渚，已到化城，寧不安隱？梵行等者，無學四智，四
X20n0358_p0217a23║中但闕，我生已盡，以滅度等當之力足，由保此故，
X20n0358_p0217a24║不求徧知。二、示四門。
X20n0358_p0217b01║【文句】但二乘發真，斷常見、斷斷見，其門不同：或從有
X20n0358_p0217b02║門入，如阿毗曇；或從無門入，如成實論；或從亦有
X20n0358_p0217b03║亦無門入，如昆勒；或從非有非無門入，如那陀迦
X20n0358_p0217b04║旃延經。
X20n0358_p0217b05║【記】阿毗曇，此云無比法，詮有門觀法。拘鄰五人，千
X20n0358_p0217b06║二百羅漢，皆此門入。成實論詮空門觀法，須菩提
X20n0358_p0217b07║此門入。昆勒，此云篋藏，彼論詮於雙亦觀法。故大
X20n0358_p0217b08║論云：若不得般若波羅蜜多，入阿毗曇，則墮有中；
X20n0358_p0217b09║若入空門，則墮無中；若入昆勒，則墮有無中。那陀
X20n0358_p0217b10║等者，釋論明佛垂滅，阿難問車匿，佛答云：惡性車
X20n0358_p0217b11║匿，吾涅槃後，心漸調伏，當為說陀那迦旃延經。即
X20n0358_p0217b12║雙非門也。四門觀法，假人本無，四門不異，而其實
X20n0358_p0217b13║法，四相不同。有門則念念生滅，空門則三假浮虛；
X20n0358_p0217b14║雙亦門則有無從容，雙非門則有無俱遣。隨依一
X20n0358_p0217b15║觀，可以發真。三藏四門，其意略爾。二、正示破中
X20n0358_p0217b16║二：初、示所破假名中。
X20n0358_p0217b17║【文句】離斷離常，名聖中道。四門俱斷斷常，名同中道。
X20n0358_p0217b18║實是保偏取證。
X20n0358_p0217b19║【記】中道之名，大略有二：一、離斷常，稱為中道，有名
X20n0358_p0217b20║無體，屬前二教；二者、佛性，稱為中道，此有實體，屬
X20n0358_p0217b21║後二教。今論雙非斷常二見，得中道名，其實全非
X20n0358_p0217b22║妙色妙心，故無中體。故情想不忘，保偏取證。此以
X20n0358_p0217b23║沙礫，謂瑠璃珠也。二、示能破畢竟空。
X20n0358_p0217b24║【文句】故為空品，空所破也。
X20n0358_p0217c01║【記】斯乃今品，即邊之空。若發此空，假名中壞，是為
X20n0358_p0217c02║空破，非有非無。三、破別教雙非門三：初、示迷門
X20n0358_p0217c03║起失二：初、舉意明失二：初、舉意。
X20n0358_p0217c04║【文句】別教教道，執非有非無門者，佛為鈍根菩薩，方
X20n0358_p0217c05║便權巧，作四門說中道，如彼筏喻。
X20n0358_p0217c06║【記】別人望圓，其根名鈍。非四說四，名為權巧。筏喻
X20n0358_p0217c07║者，四門意在入理，簰筏意在度川。若執門起諍，如
X20n0358_p0217c08║檐筏馳道。故筏喻經云：法尚應捨，何況非法？二、
X20n0358_p0217c09║明失。
X20n0358_p0217c10║【文句】不得意者，四門成諍。
X20n0358_p0217c11║【記】失於融攝，是一非三。二、示四門相。
X20n0358_p0217c12║【文句】故涅槃云：真善妙有大般涅槃空，佛性亦色非
X20n0358_p0217c13║色，非色非非色。
X20n0358_p0217c14║【記】亦色非色，雙亦門也。非色非非色，雙非門也。
X20n0358_p0217c15║二、明失故須破。
X20n0358_p0217c16║【文句】若各執一門，則於如來有諍訟心，不見中道。執
X20n0358_p0217c17║此教門，猶為空品空所破也。
X20n0358_p0217c18║【記】此之執諍，非即邊空，無由可破。三、引證示失
X20n0358_p0217c19║相。
X20n0358_p0217c20║【文句】新本云：初地菩薩欲行有相道，斯即一門之意
X20n0358_p0217c21║也。文中悉有四門之說。大經云：自此之前，我等悉
X20n0358_p0217c22║名邪見人也。
X20n0358_p0217c23║【記】經談初地，被於地前，悉有四門者。經云：初地菩
X20n0358_p0217c24║薩，欲行有相道，即有門；於無相法，多用功力，即空
X20n0358_p0218a01║門；一意欲入涅槃，一意欲入生死，即兩亦門；微妙
X20n0358_p0218a02║秘密之藏，脩行未足，即雙非門。大經下，明今之得，
X20n0358_p0218a03║顯前之失。前屬別門，執諍邪見，非是外道邪見也。
X20n0358_p0218a04║二、明中破空。
X20n0358_p0218a05║【文句】非有非無破空者，還是凡邪之空，見二乘之空，
X20n0358_p0218a06║證教道之空門，墮在二邊，故為中道，非有非無所
X20n0358_p0218a07║破也。
X20n0358_p0218a08║【記】二、明相脩句二：初、明諸空脩圓中。
X20n0358_p0218a09║【文句】相脩者，見空，證空，教道空，應脩中道，非有非無
X20n0358_p0218a10║也。
X20n0358_p0218a11║【記】凡邪空見，二乘空證。別教空門，既隨二邊，若聞
X20n0358_p0218a12║圓中，皆須即邊而觀中道。二，諸雙非脩圓空。
X20n0358_p0218a13║【文句】非有非無見，非有非無證，非有非無教門，應脩
X20n0358_p0218a14║中道空也。
X20n0358_p0218a15║【記】若邪小及別教門，雖曰雙非，皆成取相，皆須脩
X20n0358_p0218a16║於三諦俱空，名畢竟空。由諸雙非及諸空句，非究
X20n0358_p0218a17║竟道，是九界法，是故皆須脩於圓教空中妙觀，歸
X20n0358_p0218a18║秘密藏。三、釋相即句。雖諸經論說空說中名相
X20n0358_p0218a19║多少，中若即邊，空蕩三諦，此則圓教一體異名，是
X20n0358_p0218a20║相即義，不須相破及互脩也二：初、明圓教空中不
X20n0358_p0218a21║二二：初、直示不二。
X20n0358_p0218a22║【文句】相即者，破二邊空，即是中道非有非無；中道非
X20n0358_p0218a23║有非無，即是破二邊空，無二無別。
X20n0358_p0218a24║【記】二、引般若結。
X20n0358_p0218b01║【文句】般若是一法，佛說種種名空，即是非有非無。
X20n0358_p0218b02║【記】實相、觀照、文字，三種般若。即三而一，故是一法；
X20n0358_p0218b03║即一而三，立名何極？得此意者，一切異名，無不相
X20n0358_p0218b04║即。二、明今品略說名空。
X20n0358_p0218b05║【文句】而不以非有非無為名者，為略說故，故言空品
X20n0358_p0218b06║也。
X20n0358_p0218b07║【記】文約義豐，空無不盡，以被義持根利之者，故以
X20n0358_p0218b08║略名而標品目。二、明來意二：初、導成上品二：初、
X20n0358_p0218b09║正示二：初、導二用。
X20n0358_p0218b10║【文句】此品來意者，懺品破惡，讚品生善，空品導成滅
X20n0358_p0218b11║惡生善也。
X20n0358_p0218b12║【記】若其不了，即邊是空。懺非無生，破惡不盡；讚非
X20n0358_p0218b13║稱性，生善不深。善不深故，豈成智德？惡不盡故，豈
X20n0358_p0218b14║成斷德？鈍根之者，於前未悟。故於今品圓談空慧，
X20n0358_p0218b15║導前懺歎，令成二用。二成三章
X20n0358_p0218b16║【文句】亦是導成用、宗、體等。
X20n0358_p0218b17║【記】懺歎是用，如向說之。導成宗者，萬行之因，以無
X20n0358_p0218b18║所得，方證三身。非畢竟空，豈無所得？是故圓空導
X20n0358_p0218b19║於萬行，成果德宗。導成體者，深廣法性，徧一切法，
X20n0358_p0218b20║二種我故，生死浩然。今以二空導一切法，顯成經
X20n0358_p0218b21║體。二、引證。
X20n0358_p0218b22║【文句】故釋論云：若以無此空，一切無所作，導成上品。
X20n0358_p0218b23║故明空品也。
X20n0358_p0218b24║【記】論明一切以體、宗、用，攝無不盡。二，開悟鈍根。
X20n0358_p0218c01║【文句】又常果顯體，滅惡生善，非不明空。利者已解，為
X20n0358_p0218c02║鈍根故，起大悲心，更明五陰生法，本性空寂爾。
X20n0358_p0218c03║【記】圓空具德，一切清淨，故談常宗及顯性體。懺歎
X20n0358_p0218c04║二用，皆是究竟清淨之法，豈有一句暫離圓空？如
X20n0358_p0218c05║云一切眾生皆是般若，即此意也。利根聞上，已解
X20n0358_p0218c06║空義。今為鈍根未解之者，特論生法，境觀皆空，俾
X20n0358_p0218c07║成上義。
X20n0358_p0218c08║
X20n0358_p0218c09║金光明經文句文句記會本卷第四
X20n0358_p0218c10║
X20n0358_p0218c11║音釋
X20n0358_p0218c12║【經】躁（音躁，動也。）潦（音老。潦，大水也。）戮（音律，辱殺也。）鑄（音注：鑄，鎔鑄也。）鋌（音定，鋌銅
X20n0358_p0218c13║鐵璞。）
X20n0358_p0218c14║【文句】洩（音泄。）氎（音跌，㲲毛布也。）
X20n0358_p0218c15║【記】殫，罄（殫，音丹。殫，盡也。罄，音慶。罄，器中空也。）儛杅（儛音舞，義同。杅音于。杅，盆也。）娠
X20n0358_p0218c16║（音身，姙娠也。）簰（當作𥴖，音排。）