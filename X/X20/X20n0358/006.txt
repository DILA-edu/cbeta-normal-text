X20n0358_p0241c03║
X20n0358_p0241c04║
X20n0358_p0241c05║金光明經文句文句記會本卷第六
X20n0358_p0241c06║
X20n0358_p0241c07║北涼三藏法師　曇無讖　譯經
X20n0358_p0241c08║天台智者大師說文句門人灌頂錄
X20n0358_p0241c09║四明沙門　知禮　述文句記
X20n0358_p0241c10║雙徑沙門明得會句并記入於經文
X20n0358_p0241c11║【記】三、大章流通。分二。初、四天王品題。
X20n0358_p0241c12║金光明經四天王品第六
X20n0358_p0241c13║【記】句文分二：初、因緣釋二：初、約處釋人二：初、明處。
X20n0358_p0241c14║【文句】四天王者，上升之元首，下界之初天，居半須彌。
X20n0358_p0241c15║【記】二十八天，皆上升之趣，此當其首。天分三界，於
X20n0358_p0241c16║下界中，此復在初。居半須彌者，處之所依。欲界六
X20n0358_p0241c17║天，二天依山，忉利居頂，四王在半。梵語須彌，此云
X20n0358_p0241c18║妙高，出水八萬四千由旬，四寶所成。二、出人
X20n0358_p0241c19║【文句】東黃金埵王，名提頭賴吒，此翻持國，領乾闥婆、
X20n0358_p0241c20║富單那。南瑠璃埵王，名毗留勒叉，此翻增長，領鳩
X20n0358_p0241c21║槃茶、薜茘多。西白銀埵王，名毗留博叉，此翻雜語，
X20n0358_p0241c22║領毗舍闍、毒龍。北水精埵王，名毗沙門，此翻多聞，
X20n0358_p0241c23║領夜叉、羅剎。
X20n0358_p0241c24║【記】持國者，護持國土故。乾闥婆，此云尋香行天帝，
X20n0358_p0242a01║俗樂神也。富單那，此云臭，餓鬼中勝者，或云主熱
X20n0358_p0242a02║病鬼也。增長者，令自他善根增長故。鳩槃茶，此云
X20n0358_p0242a03║甕，形頗似冬瓜，是厭魅鬼也。薜茘多，此云祖父鬼，
X20n0358_p0242a04║餓鬼中最劣者。雜語者，能作種種語故。毗舍闍，此
X20n0358_p0242a05║云噉精氣鬼，噉人及五穀精氣故，亦云顛狂鬼也。
X20n0358_p0242a06║毗沙門，此云多聞，福德之名聞四方故。夜叉，此云
X20n0358_p0242a07║輕捷，飛空捷疾故。羅剎，此云可畏，亦名暴惡。二、
X20n0358_p0242a08║明品來意。
X20n0358_p0242a09║【文句】此四王聞經歡喜，各領五百眷屬，發誓護經。從
X20n0358_p0242a10║此標章，故稱四天王品。
X20n0358_p0242a11║【記】二、觀行，釋三種觀法。此當託事，以其境智，一一
X20n0358_p0242a12║皆借事義而立也。須知託事多兼法相，如王舍城
X20n0358_p0242a13║而觀五陰，耆闍崛山而表三德，此之五三，何殊四
X20n0358_p0242a14║諦？然此正是託感應事，明境觀也。分二：初、示觀相。
X20n0358_p0242a15║【文句】觀心釋者，東集、南苦、西道、北滅，四諦理是四天，
X20n0358_p0242a16║觀四諦智為四王，護四諦境名護國，護心數是護
X20n0358_p0242a17║眾生。世者，他也，為他說心數，名護他眾生。八部者，
X20n0358_p0242a18║苦諦下有利鈍見思，法華指此為鬼神，乃至滅諦
X20n0358_p0242a19║下亦有見思，是為八部也。
X20n0358_p0242a20║【記】四諦、四智。乃至諦下，各論見思，何教不說？今釋
X20n0358_p0242a21║教義，既專約圓，故所明觀，不觀三教。四天須表無
X20n0358_p0242a22║作諦理，四王乃表無緣妙智。照事即理，名護諦境；
X20n0358_p0242a23║了縛為脫，名護心數；為他說此，名為護世；通別見
X20n0358_p0242a24║思，同體為障，名為鬼神。法華指此等者，不無少異。
X20n0358_p0242b01║彼以鬼神但譬五利，乃將蟲鳥而譬五鈍；今則利
X20n0358_p0242b02║鈍俱類鬼神，但取分同也。二、明利益。
X20n0358_p0242b03║【文句】若不照四諦理，見思二惑，侵害心王，毀損境界，
X20n0358_p0242b04║心王亡境，國敗心數，人民迸散，境智俱為鬼神所
X20n0358_p0242b05║惱。能觀苦集，控御見思，則國安民寧。能為他說四
X20n0358_p0242b06║諦，是護他國土，遮彼見思，使得安樂。是為觀心護
X20n0358_p0242b07║世四天王也。
X20n0358_p0242b08║【記】而且先明不觀有損。侵害心王，妙智不發也。毀
X20n0358_p0242b09║損境界，諦理不彰也。心王至迸散。示迷三德而為
X20n0358_p0242b10║三障。雖論三障，迷由煩惱，故云俱為鬼神所惱。能
X20n0358_p0242b11║觀下，正示觀之有益。無明，即明為能觀智。此觀觀
X20n0358_p0242b12║苦，生死即涅槃也。此觀觀集，煩惱即菩提也。控御
X20n0358_p0242b13║等者，不動諸見而脩道品，不斷癡愛起諸明脫。如
X20n0358_p0242b14║斯控御，豈獨不被侵害，而能顯理備德？顯理故諦
X20n0358_p0242b15║境國安，備德故心數民寧。以轉八萬塵勞，成八萬
X20n0358_p0242b16║定慧也。自行了達既其若此，令他脩證豈不然乎？
X20n0358_p0242b17║託護世天王之事，脩觀獲益，其相略爾。二十三
X20n0358_p0242b18║品經文二：初、立意。分章二：初、立意。
X20n0358_p0242b19║【文句】此下十三品，是流通段。佛慈季末，使邪惡不翳
X20n0358_p0242b20║於正真，經王不壅於來代，有緣之者，得正聞正聽，
X20n0358_p0242b21║故曰流通。
X20n0358_p0242b22║【記】季，亦末也。翳，障也。二分章三：初開流通七章。
X20n0358_p0242b23║【文句】凡為七意：四天王至散脂，明天王發誓，勸獎人
X20n0358_p0242b24║王，弘宣此經。正論善集，明人王弘經，天王祐助，亦
X20n0358_p0242c01║是示往日弘經方軌。鬼神品，明聽經功德，天神地
X20n0358_p0242c02║祇，若河若海，菩提薩埵，咸守衛之。授記品，證聽經
X20n0358_p0242c03║功德之不虛。除病流水，引昔聽經之功德，證今護
X20n0358_p0242c04║持之非謬。捨身品，引昔行經，不惜軀命，戒勸師弟，
X20n0358_p0242c05║勿悋法財。讚佛品，明諸菩薩稱揚佛法，能宣所宣，
X20n0358_p0242c06║利益深重云云。
X20n0358_p0242c07║【記】方軌者，方法軌範也。二、出天神五段
X20n0358_p0242c08║【文句】天王發誓，又為五四王以天力擁護請者。大辯
X20n0358_p0242c09║品，以辯充益說者。功德天品，誓以資財潤請者說
X20n0358_p0242c10║者。地神品，誓以地味膏腴味請處說處。散脂品，誓
X20n0358_p0242c11║以威武摧外敵，攘內難，安於請說聽等也。又天王
X20n0358_p0242c12║護其國，大辯護其師，功德護其眾，地神護其地，散
X20n0358_p0242c13║脂禳其灾，令經法大行也云云。
X20n0358_p0242c14║【記】以地味膏腴請處說。處者，膏腴，土田良沃也。史
X20n0358_p0242c15║記曰東割膏腴之地是也。腴下多味字。攘，除也。又
X20n0358_p0242c16║天王下，且從增勝備論，一一皆有五能。三、示此
X20n0358_p0242c17║品六番。
X20n0358_p0242c18║【文句】四、天王品者，有六番問答，即為六段：第一、白佛
X20n0358_p0242c19║述有護國之能。第二、白佛述其護國之事。第三、白
X20n0358_p0242c20║佛示其軌模。第四、白佛要其法利。第五、白佛雙述
X20n0358_p0242c21║興衰。第六、白佛說偈頌德。
X20n0358_p0242c22║【記】二、正釋經文七：初、五品明天王發誓，勸獎人王
X20n0358_p0242c23║弘宣此經，分五：初、四王品以天力擁護請者，分六：
X20n0358_p0242c24║初、述護國之能二：初、分文。
X20n0358_p0243a01║【文句】初番為二：一、白佛，二、佛述成。白佛又二：一、經家
X20n0358_p0243a02║敘，二、正白佛。
X20n0358_p0243a03║【記】二、釋義二：初、四王白佛二：初、經家敘。
X20n0358_p0243a04║爾時，毗沙門天王、提頭賴吒天王、毗留勒叉天王、毗
X20n0358_p0243a05║留博叉天王俱從座起，偏袒右肩，右膝著地，胡跪合
X20n0358_p0243a06║掌，白佛言：
X20n0358_p0243a07║【文句】敘敬如文。
X20n0358_p0243a08║【記】先標。北方天王者，西土以北方為上也。偏袒者，
X20n0358_p0243a09║西方之禮，弟子詣師，必須偏袒，表有執役。二、正
X20n0358_p0243a10║白佛二：初、分文立義。
X20n0358_p0243a11║【文句】正白佛。文為二：一、歎經，二、述能護。諸天信法有
X20n0358_p0243a12║力，是故歎經；欲得經弘，述其能護。歎經為三：從是
X20n0358_p0243a13║金光明下，歎經體；從莊嚴菩薩下，歎經宗；從此經
X20n0358_p0243a14║能照下，歎經用。正說乃多，歎三則略，攝於廣也。
X20n0358_p0243a15║【記】二、用義釋文二：初、歎經三：初、歎經體。
X20n0358_p0243a16║世尊！是金光明微妙經典，眾經之王，諸佛世尊之所
X20n0358_p0243a17║護念。
X20n0358_p0243a18║【文句】法性之理，佛所護念。文詮此理，故言經王。既言
X20n0358_p0243a19║經王，知是歎體。
X20n0358_p0243a20║【記】佛所護理，無量甚深。橫攝法周，豎收法盡。理若
X20n0358_p0243a21║不爾，豈名經王？問：文銓此理，故言經王。是則經文
X20n0358_p0243a22║但是能詮，王惟在理。釋題那云文號經王？教攝眾
X20n0358_p0243a23║典，指文指理，二處不同，如何和會？答：若前三教文
X20n0358_p0243a24║理不合，此則為妨。今乃從圓，法皆不二。文外無理，
X20n0358_p0243b01║理外無文。釋題舉文，若其孤立，豈得稱王？今疏指
X20n0358_p0243b02║理不攝文者，翻屬前教。信文理合，是經是王，其義
X20n0358_p0243b03║秘妙，不可情求。今經王歎體，與序品不別。二、歎
X20n0358_p0243b04║經宗。
X20n0358_p0243b05║莊嚴菩薩深妙功德，常為諸天之所恭敬，能令天王
X20n0358_p0243b06║心生歡喜，亦為護世之所讚歎。
X20n0358_p0243b07║【文句】約體脩行，能令菩薩具二莊嚴，成於極果。既言
X20n0358_p0243b08║莊嚴，知是歎宗。世天、淨天、義天，皆宗仰極。地施三
X20n0358_p0243b09║業供養：恭敬是身，歡喜是意，讚歎是口。
X20n0358_p0243b10║【記】約體脩行者，體是本覺，起成始覺，方得名為約
X20n0358_p0243b11║體脩行。體具佛界因果二嚴，全體成脩，二嚴無作，
X20n0358_p0243b12║名非莊嚴而為莊嚴。今以極果二嚴為宗世天，下
X20n0358_p0243b13║經云諸天，包此三也。然應有四，恐文脫誤。或可天
X20n0358_p0243b14║王本是生天，故疏不出此四天名。義出大經德王
X20n0358_p0243b15║品云：一者、世間天，如諸國王；二者、生天，從四天王
X20n0358_p0243b16║乃至非非想；三者、淨天，謂四果支佛；四者、義天，謂
X20n0358_p0243b17║十住菩薩，以見一切法是空義故。大論明三種天：
X20n0358_p0243b18║一、假名天，即世天也；二、生天；三、清淨天，則兼三乘
X20n0358_p0243b19║也。三歎經用
X20n0358_p0243b20║此經能照，諸天宮殿；是經能與，眾生快樂；是經能令，
X20n0358_p0243b21║地獄餓鬼，畜生諸河，焦乾枯竭；是經能除，一切怖畏；
X20n0358_p0243b22║是經能却，他方怨賊；是經能除，穀貴饑饉；是經能愈，
X20n0358_p0243b23║一切疫病；是經能滅，惡星變異；是經能去，一切憂惱。
X20n0358_p0243b24║舉要言之，是經能滅，一切眾生，無量無邊，百千苦惱。
X20n0358_p0243c01║【文句】又下從地獄，上至菩薩，無明未盡，通有熱惱。此
X20n0358_p0243c02║經能除，如月清涼，知是歎用云云。
X20n0358_p0243c03║【記】上至菩薩者，經無菩薩之言。既云能滅一切眾
X20n0358_p0243c04║生苦惱，則通指九界，方名一切。經文有四：初、天趣。
X20n0358_p0243c05║能與眾生快樂者，天趣眾生也。次、是經下，三、惡趣。
X20n0358_p0243c06║諸河三趣沈沒，猶如大河焦乾枯竭者，滅三惡苦
X20n0358_p0243c07║也。有經於枯竭上加能令二字者，妄也。三、能除怖
X20n0358_p0243c08║畏去，是人趣。初言一切怖畏是總，次別明破三障
X20n0358_p0243c09║惡。三灾是報障，怨賊即刀兵也，并饑饉、疫病，名三
X20n0358_p0243c10║灾。惡星是業障，業來責報，故惡星現也。憂惱是煩
X20n0358_p0243c11║惱障。四、舉要下，總指九界眾生也。二、述能護二：
X20n0358_p0243c12║初、分文。
X20n0358_p0243c13║【文句】從世尊是金光明下，是第二，述能護國。文為二：
X20n0358_p0243c14║一、內以法護國，二、外以策護國。法護國又四：一、護
X20n0358_p0243c15║國之由，二、以法護國，三、以天黨護國，四、以天眼護
X20n0358_p0243c16║國。
X20n0358_p0243c17║【記】二、釋義二：初、內以法護國四：初、護國之由。
X20n0358_p0243c18║世尊！是金光明微妙經典，若在大眾廣宣說時，我等
X20n0358_p0243c19║四王及餘眷屬，聞此甘露無上法味，增益身力，心進
X20n0358_p0243c20║勇銳，具諸威德。
X20n0358_p0243c21║【文句】護國由者，由聞此經，獲於四益：身益光明，力益
X20n0358_p0243c22║勇猛，心益增進，德益尊嚴。理獲二益，謂法身、慧命，
X20n0358_p0243c23║皆得增長。由國弘經，致斯法潤，寧得不護？
X20n0358_p0243c24║【記】二、以法護國。
X20n0358_p0244a01║世尊！我等四王能說正法，脩行正法，為世法王，以法
X20n0358_p0244a02║治世。
X20n0358_p0244a03║【文句】述所以者，此義正與觀心相應。以四諦智護四
X20n0358_p0244a04║諦境，即是脩行正法。以四諦智導諸心數，使諸心
X20n0358_p0244a05║數不行，故名行般若波羅蜜，即是能說正法。內有
X20n0358_p0244a06║如此護國，所以名護世王，正治國土爾。
X20n0358_p0244a07║【記】即是述其護國所以。無法安能護持國土？而其
X20n0358_p0244a08║所以，有內有外。外即世法，內即心法。若但行說世
X20n0358_p0244a09║間之法，則令此經非方等教天王，全是凡夫心口。
X20n0358_p0244a10║須知文文皆有世間、出世間意。但以此句顯內義
X20n0358_p0244a11║便，故云正與觀心相應。如下散脂鬼神品中諸文，
X20n0358_p0244a12║且順世法詮辨。及至自述得名之由，則全廢事解。
X20n0358_p0244a13║故云現見不思議智境，不思議智光。乃至云我能
X20n0358_p0244a14║安住一切法如性，於一切法含受一切法境智。若
X20n0358_p0244a15║是故名為密，方能外現鬼神大將。豈非有理密故，
X20n0358_p0244a16║乃有事密？今文經雖不顯大師得意，乃以行說諦
X20n0358_p0244a17║智之法，而為護世安民。所以心數不行等者，心心
X20n0358_p0244a18║數法，全體即是方便般若。心王邪故，數行邪境。今
X20n0358_p0244a19║王既正導令不行，不行而行，行深般若，到於彼岸。
X20n0358_p0244a20║三，天黨護國。
X20n0358_p0244a21║世尊！我等四王及諸天、龍、鬼神、乾闥婆、阿脩羅、迦樓
X20n0358_p0244a22║羅、緊那羅、摩睺羅伽，以法治世，遮諸惡鬼噉精氣者。
X20n0358_p0244a23║【文句】：帥黨護國者，此亦與觀心相應。心王帥心數黨，
X20n0358_p0244a24║降伏見思利鈍諸使，如諸天王共眷屬遮諸惡鬼，
X20n0358_p0244b01║如轉輪王與七寶千子。有所至處，四方歸德。四王
X20n0358_p0244b02║共五百所臨之地，何惡不除邪？
X20n0358_p0244b03║【記】意同向說。黨謂徒黨，即八部也。黨，輩也。帥黨者，
X20n0358_p0244b04║帥音率，導引也。如轉輪王下，是事釋。以輪王降四
X20n0358_p0244b05║方，喻天王遮惡鬼。七寶，謂輪、象、馬、女、珠、臣、兵也。
X20n0358_p0244b06║四，天眼護國。
X20n0358_p0244b07║世尊，我等四王、二十八部諸鬼神等，及無量百千鬼
X20n0358_p0244b08║神，以淨天眼過於人眼，常觀擁護此閻浮提。世尊，是
X20n0358_p0244b09║故我等名護世王。
X20n0358_p0244b10║【文句】用天眼護國者，以報得天眼徹視，無幽不燭，防
X20n0358_p0244b11║萌杜漸，何惡不除邪？
X20n0358_p0244b12║【記】以報得天眼者，非脩得也，受天身則眼必徹。障，
X20n0358_p0244b13║幽暗也。燭，照也。萌，種子初剖也。杜，塞也。謂以天眼
X20n0358_p0244b14║徹照，防將萌之禍根，塞漸起之惡源也。二、外以
X20n0358_p0244b15║策護國二：初、標科敘二：初、標科。
X20n0358_p0244b16║【文句】二、從若此國土有諸衰耗下，是智策護國，令內
X20n0358_p0244b17║外因緣和合。文為三。
X20n0358_p0244b18║【記】二、敘意三：初、勸說聽因緣和合二：初、勸法師為
X20n0358_p0244b19║外緣。
X20n0358_p0244b20║若此國土有諸衰耗，怨賊侵境，饑饉疾疫，種種艱難，
X20n0358_p0244b21║若有比丘受持是經，我等四王當共勸請，令是比丘
X20n0358_p0244b22║以我等力故，疾往彼所國邑郡縣，廣宣流布是金光
X20n0358_p0244b23║明微妙經典，令如是等種種百千衰耗之事悉皆滅
X20n0358_p0244b24║盡。
X20n0358_p0244c01║【文句】一、若王國多灾，種種艱難，謂兵饑疾者，我以智
X20n0358_p0244c02║策勸法師往，或威神勸往，或現形勸往，或降夢勸
X20n0358_p0244c03║往。法師若往，廣宣此經，如日出朝陽，雰霧自歇。此
X20n0358_p0244c04║勸外緣也。
X20n0358_p0244c05║【記】日出朝陽者，爾雅云：山東曰朝陽，山西曰夕陽。
X20n0358_p0244c06║雰，撫文反。不祥氣也。呂氏春秋曰：冬行夏令，則氣
X20n0358_p0244c07║霧冥冥。春秋元命包曰：霧，陰陽之氣也。陰陽怒而
X20n0358_p0244c08║為風，亂而為霧。今以日出喻弘經，雰霧歇喻三灾
X20n0358_p0244c09║息也。二、勸王者脩內因。
X20n0358_p0244c10║世尊！如諸國王所有土境，是持經者若至其國，是王
X20n0358_p0244c11║應當往是人所，聽受如是微妙經典；聞已歡喜，復當
X20n0358_p0244c12║護念恭敬是人。世尊！我等四王復當勤心擁護是王
X20n0358_p0244c13║及國人民，為除衰患，令得安隱。
X20n0358_p0244c14║【文句】次，王心無智照，灾承闇入。若有明慧，變怪不生。
X20n0358_p0244c15║師既秉法來儀，王須專心聽受。王若勤聽，天亦勤
X20n0358_p0244c16║護。所以加於可加，護於可護。一人有慶，賴及萬方。
X20n0358_p0244c17║王身與國，安隱無患。此內因也。若外雖有弘法人，
X20n0358_p0244c18║王內心不殷重，則不和合，不能攘灾也。
X20n0358_p0244c19║【記】秉法者，秉，持也。一人，謂王也。慶，善也。王有善，則
X20n0358_p0244c20║萬方之民恃賴之，即尚書曰一人有慶，兆民賴之
X20n0358_p0244c21║也。故王受是典而致國安。經饑饉者，爾雅云：五穀
X20n0358_p0244c22║不熟曰饑，菜蔬不熟曰饉。國邑郡縣者，王制曰：凡
X20n0358_p0244c23║四海之內九州，方千里。州建百里之國三十，七十
X20n0358_p0244c24║里之國六十，五十里之國百有二十，凡二百一十
X20n0358_p0245a01║國。凡九州，千七百七十三國。春秋左氏傳曰：凡邑，
X20n0358_p0245a02║有宗廟先君之主曰都，無曰邑。又曰：上大夫受縣，
X20n0358_p0245a03║下大夫受郡。二、勸供給四眾因緣。
X20n0358_p0245a04║世尊！若有比丘、比丘尼、優婆塞、優婆夷受持是經，若
X20n0358_p0245a05║諸人王有能供給施其所安，我等四王亦當令是王
X20n0358_p0245a06║及國人民一切安隱具足無患。
X20n0358_p0245a07║【文句】二者，王無惠施，則寡於福祿。如不勤田，倉厨少
X20n0358_p0245a08║穀。勸王傾財，供給四眾。四眾得安，福資於王。舉國
X20n0358_p0245a09║眷屬，一切無患。此內外因緣和合，能致豐年流衍
X20n0358_p0245a10║云云。
X20n0358_p0245a11║【記】經優婆塞，此云近事男。優婆夷，此云近事女。以
X20n0358_p0245a12║成就戒者，堪可親近承事出家二眾故也。流衍者，
X20n0358_p0245a13║衍，達也。三、勸能讚所讚因緣。
X20n0358_p0245a14║世尊！若有四眾受持、讀誦是妙經典，若諸人王有能
X20n0358_p0245a15║供養、恭敬、尊重、讚歎我等四王，亦復當令如是人王
X20n0358_p0245a16║於諸王中常得第一供養、恭敬、尊重、讚歎，亦令餘王
X20n0358_p0245a17║欽尚、羨慕、稱讚其善。
X20n0358_p0245a18║【文句】三者，王身無先王之德行，臣民不從。口無先王
X20n0358_p0245a19║之法言，鄰國不詠。今勸王三業：供養恭敬是身業，
X20n0358_p0245a20║尊重是意業，讚歎是口業。夫高以下為基，辯以訥
X20n0358_p0245a21║為師。屈尊敬卑，功亦大矣。以天威力，使鄰國遙崇，
X20n0358_p0245a22║羽檄稱讚，歌詠羨慕。三業顒顒，上之化下，如風之
X20n0358_p0245a23║靡草。鄰國既然，國人牛馬草萊，無不低迴內向。此
X20n0358_p0245a24║則能讚所讚，因緣和合，頌聲溢於鄰國云云。
X20n0358_p0245b01║【記】先王之德行者，先王道德之行，若行之於身，即
X20n0358_p0245b02║可以儀軌風俗。法言者，是出自典誥，聖人禮法之
X20n0358_p0245b03║言，若宣之於口，即可以教人民。君既無此，故邦民
X20n0358_p0245b04║不從其令，鄰國不詠其德。今勸下，即勸王重道尊
X20n0358_p0245b05║師，脩功補過也。身意恭重，謙以自牧，即道德之行
X20n0358_p0245b06║也。讚歎在口，即典誥之法言也。夫高下明謙卑之
X20n0358_p0245b07║意，王高而民下，為國者以人為本基，故當勞謙以
X20n0358_p0245b08║聚之。辯以訥為師者，訥者內照清淨，故外絕矜飾，
X20n0358_p0245b09║即大辯若納也，故能為俗中小辯之師。尋常治身
X20n0358_p0245b10║理國，尚當如此，況今請出世之法，祈人民之福，豈
X20n0358_p0245b11║宜踞慢乎？儒禮以父事三老，兄事五更，屈王之尊，
X20n0358_p0245b12║敬卑為師，儒釋一揆矣。羽檄者，文心雕龍云：檄者，
X20n0358_p0245b13║曒也。宣露於外，曒然明白也。或稱露布，蓋露板不
X20n0358_p0245b14║封，布諸視聽也。顏師古注漢書高記曰：檄以木簡
X20n0358_p0245b15║為書，長尺二寸，用徵召也。其有急事，則加鳥羽插
X20n0358_p0245b16║之，示速疾也。今云羽檄稱歎者，即告之以文辭，述
X20n0358_p0245b17║具休明也。爾雅云：顒顒昂昂，君之德也。靡，偃也。論
X20n0358_p0245b18║語曰：君子之德風，小人之德草，草上之風必偃。草
X20n0358_p0245b19║萊者，萊，黎草也。或作葉，或作菜，字之誤也。二、用
X20n0358_p0245b20║意銷。文三：
X20n0358_p0245b21║【文句】經文分明，尋之可見。
X20n0358_p0245b22║【記】當以上意對經釋之，故云可見。二、如來述成
X20n0358_p0245b23║二：初、分文。
X20n0358_p0245b24║【文句】次佛述成，文為二：初、合述歎經，二、述其能護國。
X20n0358_p0245c01║【記】二、釋義二：初、合述歎經。
X20n0358_p0245c02║爾時，世尊讚歎護世四天王等：善哉！善哉！汝等四王，
X20n0358_p0245c03║過去已曾供養、恭敬、尊重、讚歎無量百千萬億諸佛。
X20n0358_p0245c04║【文句】四王，初歎。經說既合理，佛述而成之。成其上體、
X20n0358_p0245c05║宗、用三歎，故言佛合述。善哉！善哉！其上總歎一教，
X20n0358_p0245c06║佛述成其徧讚百千諸佛。諸佛從是法生，故舉多
X20n0358_p0245c07║讚成於一也。
X20n0358_p0245c08║【記】四、王所讚。經體、宗、用，既合佛證三德妙理，故佛
X20n0358_p0245c09║述成。諸佛從是法生者，體、宗、用三，既是法性，豈有
X20n0358_p0245c10║一佛不從此生？二、述能護國二：初、分文。
X20n0358_p0245c11║【文句】從於諸佛所下，述成其能護國，又為二：初、述以
X20n0358_p0245c12║法護國，二、述以智眼護國。
X20n0358_p0245c13║【記】二、釋義二：初、述以法護國四：初、述護國之由。
X20n0358_p0245c14║於諸佛所，種諸善根。
X20n0358_p0245c15║【文句】法護國有四，佛皆述成。上明護國之由，由聞經
X20n0358_p0245c16║得益。佛述今益，良由先種發心，畢竟二不別。如是
X20n0358_p0245c17║二心前心難，是故敬禮初發心。此舉前以成後，述
X20n0358_p0245c18║後以顯前。
X20n0358_p0245c19║【記】發心畢竟者，昔種善根是發心，今日聞經得益
X20n0358_p0245c20║是畢竟。二心比校，昔種誠難，故佛述成，歎其宿種。
X20n0358_p0245c21║然此發心等語，即大經迦葉說偈讚佛，故佛初心，
X20n0358_p0245c22║但用彼語，以成今意。二，述其以法護世。
X20n0358_p0245c23║說於正法，脩行正法，以法治世，為人天王。
X20n0358_p0245c24║【文句】從說於正法下，述其以法護世。上云能說能行，
X20n0358_p0246a01║所以名為護世。佛亦述成能說能行，得名護世云
X20n0358_p0246a02║云。
X20n0358_p0246a03║【記】護世下云云者。與觀心相應義，如前述也。
X20n0358_p0246a04║三，超述天眼護國。
X20n0358_p0246a05║汝等今日長夜利益於諸眾生，行大慈心，施與眾生
X20n0358_p0246a06║一切樂具，能遮諸惡，勤與諸善。以是義故，若有人王
X20n0358_p0246a07║能供養恭敬此金光明微妙經典，汝等正應如是護
X20n0358_p0246a08║念，滅其苦惱，與其安樂。
X20n0358_p0246a09║【文句】從汝等今日下，超述其天眼護國。小不次第，於
X20n0358_p0246a10║義無失。上云以淨天眼過於人眼，佛述長夜利益。
X20n0358_p0246a11║夫天眼夜照，不假日光，故言長夜也。
X20n0358_p0246a12║【記】四、追述天黨護國。
X20n0358_p0246a13║汝等四王及諸眷屬，無量無邊百千鬼神，若能護念
X20n0358_p0246a14║如是經者，即是護持去、來、現在諸佛正法。
X20n0358_p0246a15║【文句】從汝等四王及諸眷屬下，追述其天黨護國。上
X20n0358_p0246a16║直言護國，佛今加讚，是護三世諸佛正法也。
X20n0358_p0246a17║【記】二、述以智眼護國。
X20n0358_p0246a18║汝等四王及餘天眾百千鬼神，與阿脩羅共戰鬪時，
X20n0358_p0246a19║汝等諸天常得勝利。汝等若能護念此經，悉能消伏
X20n0358_p0246a20║一切諸苦，所謂怨賊、饑饉、疾疫。若四部眾有能受持、
X20n0358_p0246a21║讀誦此經，汝等亦應勤心守護，為除衰惱，施與安樂。
X20n0358_p0246a22║【文句】從汝等四王及餘天眾下，述其智眼，和合護國。
X20n0358_p0246a23║上云：請法師入境攘惡，此功歸己，能却脩羅之陣。
X20n0358_p0246a24║汝勸王聽經，供給四眾。佛述其內智外福，實是消
X20n0358_p0246b01║伏諸苦，能致安樂。如文云云。
X20n0358_p0246b02║【記】前云䇿，今云智眼，互見其文。䇿即智謀，智能鑒
X20n0358_p0246b03║照，名之為眼。言和合者，即前云內因外緣，因緣和
X20n0358_p0246b04║合，然後攘惡。云云者，前白佛則三段別明，今則一
X20n0358_p0246b05║番總述，以包前別也。第二番，白佛述護國之事
X20n0358_p0246b06║二：初、分文。
X20n0358_p0246b07║【文句】第二番，白佛述護國之事。文為二：一、白佛；二、佛
X20n0358_p0246b08║述成。白佛又二：
X20n0358_p0246b09║【記】二、釋義二：初、白佛二：初、王奉人法，天除怨患。
X20n0358_p0246b10║爾時，四王復白佛言：世尊！是金光明微妙經典，於未
X20n0358_p0246b11║來世在所流布，若國土、城邑、群縣、村落，隨所至處，若
X20n0358_p0246b12║諸國王以天律治世，復能恭敬、至心聽受是妙經典，
X20n0358_p0246b13║并復尊重、供養、供給持是經典四部之眾，以是因緣，
X20n0358_p0246b14║我等時時得聞如是微妙經典，聞已即得增益身力，
X20n0358_p0246b15║心進勇銳，具諸威德。是故，我等及無量鬼神常當隱
X20n0358_p0246b16║形，隨其妙典所流布處而作擁護，令無留難，亦當護
X20n0358_p0246b17║念聽是經典諸國王等及其人民，除其患難，悉令安
X20n0358_p0246b18║隱，他方怨賊亦使退散。
X20n0358_p0246b19║【文句】一、是經流布之處，其王自能頂受。又供給四眾
X20n0358_p0246b20║者，我及眷屬，誓當隱形，令其顯益。
X20n0358_p0246b21║【記】經天律，治世者師古，治民則天行化。罸必當罪，
X20n0358_p0246b22║賞必當功，名天律也。二、鄰國興兵，天令懅退。
X20n0358_p0246b23║若有人王聽是經時，鄰國怨敵興如是念：當具四兵
X20n0358_p0246b24║壞彼國土。世尊！以是經典威神力故，爾時鄰敵更有
X20n0358_p0246c01║異怨為作留難，於其境界起諸衰惱灾異疫病。爾時，
X20n0358_p0246c02║怨敵起如是等諸惡事已，備具四兵發向是國規往
X20n0358_p0246c03║討伐。我等爾時當與眷屬無量無邊百千鬼神，隱蔽
X20n0358_p0246c04║其形為作護助，令彼怨敵自然退散，起諸怖懅種種
X20n0358_p0246c05║留難。彼國兵眾尚不能到，況復當能有所破壞？
X20n0358_p0246c06║【文句】二者、惡鄰興兵，侵斥善國，我當隱形，起諸怖懅，
X20n0358_p0246c07║種種難起，令其軍兵顯然退散，尚不擾邊，況復壞
X20n0358_p0246c08║中云云。
X20n0358_p0246c09║【記】斥，逐也。經四兵，象、馬、車、步也。規往討伐者，規，求
X20n0358_p0246c10║也。或作親者，字之誤也。討，誅也。傳例曰：有鐘鼓曰
X20n0358_p0246c11║伐。或作罸者，非。罸，折辱也，出金贖罪也。軍者，萬二
X20n0358_p0246c12║千五百人曰軍。天子六軍，諸候三軍。二、佛述成
X20n0358_p0246c13║二：初、標科。
X20n0358_p0246c14║【文句】次佛述成，文亦為二。
X20n0358_p0246c15║【記】二、隨釋二：初、述成初意。
X20n0358_p0246c16║爾時，佛讚四天王等：善哉，善哉！汝等四王乃能擁護
X20n0358_p0246c17║我百千億那由他劫所可脩習阿耨多羅三藐三菩
X20n0358_p0246c18║提，及諸人王受持是經恭敬供養者，為淨衰患令其
X20n0358_p0246c19║安樂。復能擁護宮殿、舍宅、城邑、村落、國土、邊疆，乃至
X20n0358_p0246c20║怨賊悉令退散，滅其衰惱令得安隱，亦令一切閻浮
X20n0358_p0246c21║提內所有諸王無諸凶衰鬪訟之事。
X20n0358_p0246c22║【文句】從爾時佛讚下，至無鬪訟之事，是述成初意。其
X20n0358_p0246c23║上隱形護國，欲使經弘。佛述隱形，是護三寶：我是
X20n0358_p0246c24║佛寶，脩習菩提是法寶，諸王無鬪訟是僧寶。述其
X20n0358_p0247a01║護一而能成三也。
X20n0358_p0247a02║【記】無鬪訟名僧者，無鬪訟，即和合也。二、述成後
X20n0358_p0247a03║意。
X20n0358_p0247a04║四王當知，此閻浮提八萬四千城邑聚落、八萬四千
X20n0358_p0247a05║諸人王等，各於其國娛樂快樂，各各於國而得自在，
X20n0358_p0247a06║於自所有錢財珍寶各各自足不相侵奪，如其宿世
X20n0358_p0247a07║所脩集業隨業受報，不生惡心貪求他國，各各自生
X20n0358_p0247a08║利益之心，生於慈心、安樂之心、不諍訟心、不破壞心、
X20n0358_p0247a09║無繫縛心、無楚撻心，各於其土自生愛樂，上下和穆
X20n0358_p0247a10║猶如水乳，心相愛念增諸善根。以是因緣故，此閻浮
X20n0358_p0247a11║提安隱豐樂，人民熾盛，大地沃壤，陰陽調和，時不越
X20n0358_p0247a12║序，日月星宿不失常度，風雨隨時無諸灾橫，人民豐
X20n0358_p0247a13║實自足於財，心無貪吝亦無嫉妒，等行十善。其人壽
X20n0358_p0247a14║終多生天上，天宮充滿增益天眾。若未來世有諸人
X20n0358_p0247a15║王聽是經典，及供養恭敬受持是經四部之眾，是王
X20n0358_p0247a16║則為安樂利益汝等四王及餘眷屬無量百千諸鬼
X20n0358_p0247a17║神等。何以故？汝等四王若得時時聞是經典，則為已
X20n0358_p0247a18║得正法之水，服甘露味，增益身力，心進勇銳，具諸威
X20n0358_p0247a19║德。是諸人王若能至心聽受是經，則為已能供養於
X20n0358_p0247a20║我；若供養我，則是供養過去、未來、現在諸佛；若能供
X20n0358_p0247a21║養過去、未來、現在諸佛，則得無量不可思議功德之
X20n0358_p0247a22║聚。以是因緣，是諸人王應得擁護，及后妃、采女、中宮
X20n0358_p0247a23║眷屬、諸王子等亦應得護，衰惱消滅，快樂熾盛，宮殿
X20n0358_p0247a24║堂宇安隱清淨，無諸灾變，護宅之神增長威德，亦受
X20n0358_p0247b01║無量歡悅快樂。是諸國土所有人民，悉受種種五欲
X20n0358_p0247b02║之樂，一切惡事悉皆消滅。
X20n0358_p0247b03║【記】文二。初、正以等慈述其懅退。
X20n0358_p0247b04║【文句】從四王當知，此閻浮提下，是述成後意。上以天
X20n0358_p0247b05║威懅之，天力退之，似若憎惡愛善。佛勸慈心平等
X20n0358_p0247b06║向之，為惡者自懅，為善者自豫，非薄惡而厚善，成
X20n0358_p0247b07║其懅退之意也。
X20n0358_p0247b08║【記】豫，安也。二、兼勸諸國各守本業。
X20n0358_p0247b09║【文句】又勸諸國各守本業，住境自樂，勿起貪企。諸王
X20n0358_p0247b10║和則民無夭，法興盛則熏諸天。佛告帝釋：鬪諍因
X20n0358_p0247b11║緣，人天損減。善能慈和天下，非止供養於我，則是
X20n0358_p0247b12║供養三世如來。非止安於一王，徧安諸王。非止安
X20n0358_p0247b13║於一國，徧安一切。故以慈和述成第二意也云云。
X20n0358_p0247b14║【記】貪企者，企，望也。佛告帝釋者，大經文也。經楚撻
X20n0358_p0247b15║者，楚，一名荊，可以為杖。撻，擊也。廣雅：沃，濕也，美也，
X20n0358_p0247b16║亦柔也。壤，土也。時不越序者，四時和也。心無貪吝
X20n0358_p0247b17║者，無貪故不多求，無吝故能惠施。后妃采女者，天
X20n0358_p0247b18║子一后，三夫人，九嬪妃，二十七世婦，八十一御女。
X20n0358_p0247b19║風俗通云：采女者，采擇其容色之女也。第三番
X20n0358_p0247b20║白佛示其規模二：初、分文。
X20n0358_p0247b21║【文句】其三、白佛示人王規模。文為二：一、出其願欲，二、
X20n0358_p0247b22║示其軌模。願欲有六：一、欲安己身，二、欲安妻子，三、
X20n0358_p0247b23║欲安宮殿，四、欲王領殊勝，五、欲攝諸福德，六、欲國
X20n0358_p0247b24║無憂苦。
X20n0358_p0247c01║【記】二、釋義二：初、白佛二：初、出願欲六。文如疏列。初、
X20n0358_p0247c02║欲安己身。
X20n0358_p0247c03║爾時，四天王白佛言：世尊！未來之世，若有人王欲得
X20n0358_p0247c04║護身。
X20n0358_p0247c05║【記】二、欲安妻子。
X20n0358_p0247c06║及后妃、采女、諸王子等。
X20n0358_p0247c07║【記】三、欲安宮殿。
X20n0358_p0247c08║宮殿屋宅，得第一護。
X20n0358_p0247c09║【記】四、欲王領殊勝。
X20n0358_p0247c10║身所王領最為殊勝，具不可思議王者功德。
X20n0358_p0247c11║【記】五、欲攝諸福德。
X20n0358_p0247c12║欲得攝取，無量福聚。
X20n0358_p0247c13║【記】六、欲國無憂苦。
X20n0358_p0247c14║國土無有他方怨賊，無諸憂惱及諸苦事。
X20n0358_p0247c15║【文句】六願如文。
X20n0358_p0247c16║【記】二、示軌模六：初、示莫放逸。
X20n0358_p0247c17║世尊！如是，人王不應放逸、散亂其心，應生恭敬、謙下
X20n0358_p0247c18║之心。
X20n0358_p0247c19║【記】二、示嚴法堂。
X20n0358_p0247c20║應當莊嚴第一微妙最勝宮宅，種種香汁持用灑地，
X20n0358_p0247c21║散種種華，敷大法座、師子之座，兼以無量珍琦異物
X20n0358_p0247c22║而為校飾，張施種種無數微妙幢幡寶蓋。
X20n0358_p0247c23║【記】三、示令洗沐。
X20n0358_p0247c24║當淨洗浴以香塗身，著好淨衣瓔珞自嚴，坐小卑座
X20n0358_p0248a01║不自高大，除去自在離諸放逸，謙下自卑除去驕慢。
X20n0358_p0248a02║【記】四、示專聽經。
X20n0358_p0248a03║正念聽受，如是妙典，於說法者，生世尊想。
X20n0358_p0248a04║【記】五、示和顏語。
X20n0358_p0248a05║復於宮內后妃、王子、采女、眷屬，生慈哀心，和顏與語，
X20n0358_p0248a06║勸以種種供養之具供養法師。
X20n0358_p0248a07║【記】六、示應自慶。
X20n0358_p0248a08║是王爾時既勸化已，即生無量歡喜快樂，心懷快豫
X20n0358_p0248a09║倍復自勵，不生疲倦多作利益，於說法者倍生恭敬。
X20n0358_p0248a10║【文句】從世尊！如是人王下，是第二，示其規模。雖不次
X20n0358_p0248a11║第，六數足。上欲安身，今示莫放逸，制心則身安也。
X20n0358_p0248a12║上欲安宮殿，今示嚴法堂，旛蓋映於上，香華麗於
X20n0358_p0248a13║下，三寶受用，則栢梁無灾。上欲王領殊勝，今示洗
X20n0358_p0248a14║沐香塗，敦恭去慢，一身敬於此，八紘休於彼。上欲
X20n0358_p0248a15║攝取福聚，今示正念聽經，正念聽經能致無量功
X20n0358_p0248a16║德，天神竭其力覆，地神竭其力載，鬼神竭其力護，
X20n0358_p0248a17║臣民竭其力愛。上欲安妻子，今示和顏與語，勸其
X20n0358_p0248a18║興福，內外脩善，感益事多。上欲得國無憂苦，今示
X20n0358_p0248a19║應自喜慶，自勵忘疲，倍作利益，一人既悅，則四海
X20n0358_p0248a20║謐然。此之謂也。
X20n0358_p0248a21║【記】一一如數，對上六願。栢梁者，漢時殿名。天火曰
X20n0358_p0248a22║灾，漢方土以海中鴟魚尾安殿脊以禳之，灾遂息。
X20n0358_p0248a23║世昧其由，謂之鴟吻。八紘，八方也。休，美也。自勵者，
X20n0358_p0248a24║勵勉也。四海者，博物志云：天地四方，皆海水相通，
X20n0358_p0248b01║地在其中，蓋無幾也。七戎、六蠻、九夷、八狄，形類不
X20n0358_p0248b02║同，總而言之，謂之四海，皆言近於海也。二、述成
X20n0358_p0248b03║二：初、分文立意。
X20n0358_p0248b04║【文句】次佛述成。文為二：先述成六方法，次述成六願
X20n0358_p0248b05║欲。四王約六事，又所說少，止在現世；佛約一事，而
X20n0358_p0248b06║所益多，超無量世，倍述成之。
X20n0358_p0248b07║【記】二、用意，釋文二：初、別述二：初、述成六方法六：初、
X20n0358_p0248b08║述成安身方法。
X20n0358_p0248b09║爾時，佛告四天大王：爾時，人王應著白淨鮮潔之衣，
X20n0358_p0248b10║種種瓔珞齊整莊嚴，執持素帛微妙上蓋，服飾容儀
X20n0358_p0248b11║不失常則，躬出奉迎說法之人。何以故？是王如是隨
X20n0358_p0248b12║其舉足，步步之中即是供養值遇百千億那由他諸
X20n0358_p0248b13║佛世尊。
X20n0358_p0248b14║【文句】從佛告四王下，秪弘經聽經，即是述成安身方
X20n0358_p0248b15║法。上直示心不放逸，今加示羽儀出宮迎候，步步
X20n0358_p0248b16║值那由他佛。方法既倍，體亦彌安。
X20n0358_p0248b17║【記】羽儀者，漢書高紀曰：紀信乘王車，黃屋左纛。注
X20n0358_p0248b18║云：以黃繒為蓋裹。纛，毛羽幢也，在乘輿車衡左方
X20n0358_p0248b19║上注之。祭邕曰：𣯛，牛尾為之，如斗，或在騑頭，或在
X20n0358_p0248b20║衡。以纛是毛羽幢，為天子儀仗，故曰羽儀。經躬出
X20n0358_p0248b21║者，躬，親也。二，述成安國方法。
X20n0358_p0248b22║復得超越，如是等劫，生死之難。
X20n0358_p0248b23║【文句】從復得超越爾許劫難者，述成安國方法，上止
X20n0358_p0248b24║一世無憂苦，今則超爾許生死之難。
X20n0358_p0248c01║【記】爾許生死之難者，劫數如值佛之數也。三、述
X20n0358_p0248c02║成安妻子方法
X20n0358_p0248c03║復於來世，爾所劫中，常得封受，轉輪王位。隨其步步。
X20n0358_p0248c04║【文句】從復於來世封受輪王者，述成安妻子方法。輪
X20n0358_p0248c05║王有玉女千子，悉無怨對，爾許劫中，妻子常安也。
X20n0358_p0248c06║【記】四、述成安王領方法。
X20n0358_p0248c07║亦得如是，現世功德，不可思議，自在之力。
X20n0358_p0248c08║【文句】從亦得如是現世自在之力者，述成上安於王
X20n0358_p0248c09║領方法也。
X20n0358_p0248c10║【記】五、述成宮殿方法。
X20n0358_p0248c11║常得最勝，極妙七寶，人天宮殿。
X20n0358_p0248c12║【文句】從常得最勝七寶宮殿者，述成上安於宮殿方
X20n0358_p0248c13║法也。
X20n0358_p0248c14║【記】六、述成上攝福方法。
X20n0358_p0248c15║在在生處增益壽命，言語辯了人所信用，無所畏忌
X20n0358_p0248c16║有大名稱，常為人天之所恭敬，天上人中受上妙樂，
X20n0358_p0248c17║得大勢力具足威德，身色微妙端嚴第一，常值諸佛
X20n0358_p0248c18║遇善知識，成就具足無量福聚。
X20n0358_p0248c19║【文句】從在在生處，訖具足無量福聚，述成其上攝福
X20n0358_p0248c20║方法也。
X20n0358_p0248c21║【記】二、述成六願。欲六段，如疏。初、述成上願安身。
X20n0358_p0248c22║汝等四王！如是人王見如是等種種無量功德利益，
X20n0358_p0248c23║是故此王應當躬出奉迎法師，若一由旬至百千由
X20n0358_p0248c24║旬，於說法師應生佛想，應作是念：今日釋迦如來正
X20n0358_p0249a01║智入於我宮，受我供養，為我說法，我聞是法即不退
X20n0358_p0249a02║轉於阿耨多羅三藐三菩提。
X20n0358_p0249a03║【文句】從汝等四王下，述成其六種願欲。從四王下，至
X20n0358_p0249a04║不退轉，述成上願安身。
X20n0358_p0249a05║【記】二、述成上安國。
X20n0358_p0249a06║已為得值百千萬億那由他佛；已為供養過去、未來、
X20n0358_p0249a07║現在諸佛；已得畢竟離三惡道苦。
X20n0358_p0249a08║【文句】從已為得值至畢三惡道苦，述成上安國。
X20n0358_p0249a09║【記】三、述成上願安妻子。
X20n0358_p0249a10║我今已種百千無量轉輪聖王釋梵之因。
X20n0358_p0249a11║【文句】從我今已種輪王釋梵之因，述成上願安妻子。
X20n0358_p0249a12║【記】四、述成上欲攝福聚。
X20n0358_p0249a13║已種無邊，善根種子；已令無量，百千萬億，諸眾生等，
X20n0358_p0249a14║度於生死；已集無量，無邊福聚。
X20n0358_p0249a15║【文句】從已種無邊善根下，述成上欲攝福聚。
X20n0358_p0249a16║【記】五、述成上願安宮殿。
X20n0358_p0249a17║後宮眷屬已得擁護，宮宅諸衰悉已消滅。
X20n0358_p0249a18║【文句】從後宮宮宅無諸凶衰，述成上願安宮殿。
X20n0358_p0249a19║【記】六、述成，上王領第一。
X20n0358_p0249a20║國土無有怨賊，棘刺他方，怨敵不侵能陵。
X20n0358_p0249a21║【文句】從國土無有他方怨刺述成上王領第一。
X20n0358_p0249a22║【記】經棘，兵器也，與戟字同。刺，殺也。二，總述。
X20n0358_p0249a23║汝等四王！如是人王，應作如是供養正法，清淨聽受
X20n0358_p0249a24║是妙經典，及恭敬供養尊重讚歎持是經典四部之
X20n0358_p0249b01║眾，亦當迴此所得最勝功德之分，施與汝等及餘眷
X20n0358_p0249b02║屬諸天鬼神。聚集如是諸善功德，現世常得無量無
X20n0358_p0249b03║邊不可思議自在之利，威德勢力成就具足，能以正
X20n0358_p0249b04║法摧伏諸惡。
X20n0358_p0249b05║【文句】從汝等四王下，更總結成。六法六願皆令具足
X20n0358_p0249b06║者，若能屈己迎候，至心聽法，即是六願六法。又迴
X20n0358_p0249b07║利施天，亦即能令六願六法成就滿足也。
X20n0358_p0249b08║【記】第四、白佛，要其法利二：初、分文。
X20n0358_p0249b09║【文句】第四、白佛要其人王施善。此由第三段，末文為
X20n0358_p0249b10║二：一、白佛，二、佛述成。白佛又二：一、人王運心，二、天
X20n0358_p0249b11║宮相現。
X20n0358_p0249b12║【記】由第三段末者，由前世尊述成云：亦當迴此所
X20n0358_p0249b13║得最勝功德之分，施與法等及餘眷屬。四王因茲
X20n0358_p0249b14║遂要法利。二、釋義二：初、白佛二：初、人王運心。
X20n0358_p0249b15║爾時，四王白佛言：世尊！若未來世有諸人王，作如是
X20n0358_p0249b16║等恭敬正法，至心聽受是妙經典，及恭敬、供養、尊重、
X20n0358_p0249b17║讚歎持是經典四部之眾，嚴治舍宅，香汁灑地，專心
X20n0358_p0249b18║正念聽說法時，我等四王亦當在中共聽此法。願諸
X20n0358_p0249b19║人王為自利故，以己所得功德少分施與我等。世尊！
X20n0358_p0249b20║是諸人王於說法者所坐之處，為我等故燒種種香
X20n0358_p0249b21║供養是經。
X20n0358_p0249b22║【記】二、天宮相現。
X20n0358_p0249b23║是妙香氣於一念頃，即至我等諸天宮殿，其香即時
X20n0358_p0249b24║變成香蓋，其香微妙金色晃耀，照我等宮、釋宮、梵宮。
X20n0358_p0249c01║大辯天神、功德天神、堅牢地神、散脂鬼神、最大將軍、
X20n0358_p0249c02║二十八部鬼神大將、摩醯首羅金剛、密迹摩尼䟦陀
X20n0358_p0249c03║鬼神大將、鬼子母，與五百鬼子周帀圍繞。阿耨達龍
X20n0358_p0249c04║王、娑竭羅龍王，如是等眾自於宮殿，各各得聞是妙
X20n0358_p0249c05║香氣，及見香蓋光明普照，是香蓋光明亦照一切諸
X20n0358_p0249c06║天宮殿。
X20n0358_p0249c07║【記】文二。初事釋。
X20n0358_p0249c08║【文句】人王心存至典，是故香作金光。迴施必得，是故
X20n0358_p0249c09║天宮相現。香至天宮、龍宮、鬼神等宮，總至三法界
X20n0358_p0249c10║爾。
X20n0358_p0249c11║【記】人王至金光者。心存，即三智金光明也。至典，即
X20n0358_p0249c12║三諦金光明也。智諦合，即起事用金光明也。以色
X20n0358_p0249c13║心不二，故香隨智徧。迴施下，天王意云：若以法利
X20n0358_p0249c14║迴施我等，我等皆得。故以光照天宮為表。能猶屬
X20n0358_p0249c15║畜，對天并鬼，成三法界。言法界者，今從解脫所燒
X20n0358_p0249c16║之香，非法界者，何能周徧？三趣之體，非法界者，豈
X20n0358_p0249c17║能承受？經摩醯首羅，此云大自在。金剛密迹者，正
X20n0358_p0249c18║法念經云：昔有國王夫人生千子，欲試當來成佛
X20n0358_p0249c19║次第，故俱留孫探得第一籌，釋迦當第四籌，乃至
X20n0358_p0249c20║樓至當千籌。第二夫人生二子：一願為梵王，請千
X20n0358_p0249c21║兄轉法輪；次願為密迹金剛神，護千兄教法。世傳
X20n0358_p0249c22║樓至化身，非也，乃法意王子耳。據經唯一人，今狀
X20n0358_p0249c23║於伽藍之門而為二像者，夫應變無方，多亦無咎。
X20n0358_p0249c24║摩尼䟦陀，此云威伏行。阿耨達，此云無熱惱。娑竭，
X20n0358_p0250a01║此云鹹海。二，觀釋。
X20n0358_p0250a02║【文句】觀心解者，以智慧火，然實相香，起戒定慧煙。實
X20n0358_p0250a03║相是真法，故言金光。戒慧與理冥，故徹照無礙也
X20n0358_p0250a04║云云。
X20n0358_p0250a05║【記】上之所說，雖談諦智，猶是約教示經力用，未論
X20n0358_p0250a06║觀行。今之所論，的就研心，令觀詣理。故荊谿云：本
X20n0358_p0250a07║雖久遠，圓頓雖實，第一義雖理，望觀屬事。此乃託
X20n0358_p0250a08║事觀心，借義成行。三智妙解，如火能然；三諦融心，
X20n0358_p0250a09║如香離臭；起三學行，如烟氤氳。真本覺照，故曰金
X20n0358_p0250a10║光；行冥真故，無礙而照。但期觀行，契金光明，功用
X20n0358_p0250a11║自然，相周沙界。唯務相現，內觀不脩，心緣五塵，魔
X20n0358_p0250a12║必得便。慎之！慎之！二、佛述二：初、標科。
X20n0358_p0250a13║【文句】次佛述成，文為二。
X20n0358_p0250a14║【記】二、隨釋二：初、述成香光普徧。
X20n0358_p0250a15║佛告四王：是香蓋光明非但至汝四王宮殿。何以故？
X20n0358_p0250a16║是諸人王手擎香鑪供養經時，其香徧布，於一念頃
X20n0358_p0250a17║徧至三千大千世界百億日月、百億大海、百億須彌
X20n0358_p0250a18║山、百億大鐵圍山、小鐵圍山及諸山王、百億四天下、
X20n0358_p0250a19║百億四天王、百億三十三天乃至百億非想非非想
X20n0358_p0250a20║天。於此三千大千世界百億三十三天，一切龍、鬼、乾
X20n0358_p0250a21║闥婆、阿脩羅、迦樓羅、緊那羅、摩睺羅伽，宮殿虗空悉
X20n0358_p0250a22║滿種種香煙雲蓋，其蓋金光亦照宮殿。如是三千大
X20n0358_p0250a23║千世界所有種種香煙雲蓋，皆是此經威神力故。是
X20n0358_p0250a24║諸人王手擎香鑪供養經特種種香氣，不但徧此三
X20n0358_p0250b01║千大千世界，於一念頃亦徧十方無量無邊恒河沙
X20n0358_p0250b02║等百千萬億諸佛世界，於諸佛上虗空之中亦成香
X20n0358_p0250b03║蓋，金光普照亦復如是。
X20n0358_p0250b04║【文句】先述香光，非但至天宮等三法界，徧至百億諸
X20n0358_p0250b05║宮，又至恒沙佛上。總而言之，徧至十法界也。
X20n0358_p0250b06║【記】經百億非非想天者。夫百億，即大千界也。但同
X20n0358_p0250b07║一四禪及四無色，三禪統中千界，以大千言之，則
X20n0358_p0250b08║有一千三禪也。二禪統小千界，則有百萬二禪。唯
X20n0358_p0250b09║四洲至初禪，則有百億。今非想亦言百億，以下望
X20n0358_p0250b10║上言之耳，又恐翻譯之訛也。以義淨重翻，則無百
X20n0358_p0250b11║億非想之言。二、述成施善護讚二：初、讚因。
X20n0358_p0250b12║諸佛世尊聞是香氣、見是香蓋及金色光，於十方界
X20n0358_p0250b13║恒河沙等諸佛世界作如是等神力變化已，異口同
X20n0358_p0250b14║音於說法者稱讚：善哉，善哉！大士！汝能廣宣流布如
X20n0358_p0250b15║是甚深微妙經典，則為成就無量無邊不可思議功
X20n0358_p0250b16║德之聚。若有聞是甚深經典，所得功德則為不少，況
X20n0358_p0250b17║持、讀、誦、為他眾生開示、分別、演說其義！何以故？善男
X20n0358_p0250b18║子！此金光明微妙經典，無量無邊億那由他諸菩薩
X20n0358_p0250b19║等若得聞者，即不退於阿耨多羅三藐三菩提。
X20n0358_p0250b20║【文句】從諸佛世尊聞是香氣下，述成人王運善，奉施
X20n0358_p0250b21║諸天，為諸佛所讚。先讚因成，次讚果滿。
X20n0358_p0250b22║【記】二、讚果。
X20n0358_p0250b23║爾時，十方無量無邊恒河沙等諸佛世界現在諸佛，
X20n0358_p0250b24║異口同聲作如是言：善男子！汝於來世必定當得坐
X20n0358_p0250c01║於道場菩提樹下，於三界中最尊最勝，出過一切眾
X20n0358_p0250c02║生之上，勤脩力故受諸苦行，善能莊嚴菩提道場，能
X20n0358_p0250c03║壞三千大千世界外道邪論，摧伏諸魔怨賊異形，覺
X20n0358_p0250c04║了諸法第一寂滅清淨無垢甚深無上菩提之道。善
X20n0358_p0250c05║男子！汝已能坐金剛座處，轉於無上諸佛所讚十二
X20n0358_p0250c06║種行甚深法輪，能擊無上最大法鼓，能吹無上極妙
X20n0358_p0250c07║法螺，能竪無上最勝法幢，能然無上極明法炬，能雨
X20n0358_p0250c08║無上甘露法雨，能斷無量煩惱怨結，能令無量百千
X20n0358_p0250c09║萬億那由他眾度於無涯可畏大海，解脫生死無際
X20n0358_p0250c10║輪轉，值遇無量百千萬億那由他佛。
X20n0358_p0250c11║【文句】如文。
X20n0358_p0250c12║【記】經勤脩下，明脩苦行。善能下，壞外道，降魔怨，是
X20n0358_p0250c13║莊嚴道場也。覺了下，成正覺。善男子下，轉法輪。此
X20n0358_p0250c14║並果上之事，如瑞應經廣明。第五、白佛舉興衰
X20n0358_p0250c15║勸二：初、分文。
X20n0358_p0250c16║【文句】第五、白佛，雙舉興衰。文為二：一、白佛，二、佛述成。
X20n0358_p0250c17║白佛又為三：初、從白佛至諸惡灾患悉令消滅，是
X20n0358_p0250c18║第一、舉興勸；從若有人王心生捨離至善神遠離，
X20n0358_p0250c19║生如是等無量惡事，是第二、舉衰勸；從世尊！人王
X20n0358_p0250c20║欲自護及王國土，是第三、正勸。
X20n0358_p0250c21║【記】二、釋義二：初、白佛三：初、舉興勸四：初、述弘經，四、
X20n0358_p0250c22║天聽受。
X20n0358_p0250c23║爾時，四天王復白佛言：世尊！是金光明微妙經典，能
X20n0358_p0250c24║得未來、現在種種無量功德。是故，人王！若得聞是微
X20n0358_p0251a01║妙經典，則為已於百千萬億無量佛所種諸善根。我
X20n0358_p0251a02║以敬念是人王故，復見無量福德利故，我等四王及
X20n0358_p0251a03║餘眷屬無量百千萬億鬼神，於自宮殿見是種種香
X20n0358_p0251a04║煙雲蓋瑞應之時，我當隱蔽不現其身。為聽法故，當
X20n0358_p0251a05║至是王所止宮殿講法之處。
X20n0358_p0251a06║【文句】舉興勸為四：一、人王弘經，則四天隱形聽受。二、
X20n0358_p0251a07║非但四王聽受，釋梵八部皆集聽受。三、以是人王
X20n0358_p0251a08║為善法知識。四、既得法利，護國彌勤。
X20n0358_p0251a09║【記】二、明釋梵八部皆集。
X20n0358_p0251a10║大梵天王、釋提桓因、大辯天神、功德天神、堅牢地神、
X20n0358_p0251a11║散脂鬼神大將軍等，二十八部鬼神大將，摩醯首羅、
X20n0358_p0251a12║金剛密迹、摩尼䟦陀鬼神大將，鬼子母及五百鬼子
X20n0358_p0251a13║周帀圍繞，阿耨達龍王、娑竭羅龍王、無量百千萬億
X20n0358_p0251a14║那由他鬼神諸天，如是等眾為聽法故，悉自隱蔽不
X20n0358_p0251a15║現其身，至是人王所止宮殿講法之處。
X20n0358_p0251a16║【記】經釋提桓因者，具云釋迦提婆因達羅，此云能
X20n0358_p0251a17║天帝。三，明人王為善知識。
X20n0358_p0251a18║世尊！我等四王及餘眷屬、無量鬼神悉當同心，以是
X20n0358_p0251a19║人王為善知識，同共一行、善相應行，能為無上大法
X20n0358_p0251a20║施主。
X20n0358_p0251a21║【記】四、明得利，護國彌勤。
X20n0358_p0251a22║以甘露味，充足我等。我等應當，擁護是王，除其衰患，
X20n0358_p0251a23║令得安隱。及其宮宅，國土城邑，諸惡灾患，悉令消
X20n0358_p0251a24║滅。
X20n0358_p0251b01║【文句】皆如文。
X20n0358_p0251b02║【記】二、舉衰勸二：初、分文。
X20n0358_p0251b03║【文句】次舉衰勸，亦四：一、王不弘經，天失甘露，則威勢
X20n0358_p0251b04║減少；二、釋梵舊神，並皆遠捨；三、惡鬼亂行，灾毒競
X20n0358_p0251b05║起；四、展轉結成灾。灾何故起？惡鬼亂行。鬼何故行？
X20n0358_p0251b06║天神捨離。天何故捨？不聞法食。何故無法食？王不
X20n0358_p0251b07║弘經。
X20n0358_p0251b08║【記】二、隨釋四：初、明天失法食。
X20n0358_p0251b09║世尊！若有人王於此經典心生捨離，不樂聽聞，其心
X20n0358_p0251b10║不欲恭敬、供養、尊重、讚歎；若四部眾有受持、讀誦、講
X20n0358_p0251b11║說之者，亦復不能恭敬、供養、尊重、讚歎。我等四王及
X20n0358_p0251b12║餘眷屬、無量鬼神，即便不得聞此正法，背甘露味，失
X20n0358_p0251b13║大法利，無有勢力及以威德，減損天眾，增長惡趣。
X20n0358_p0251b14║【記】二、明天神捨離。
X20n0358_p0251b15║世尊！我等四王及無量鬼神捨其國土，不但我等，亦
X20n0358_p0251b16║有無量守護國土諸舊善神皆悉捨去。
X20n0358_p0251b17║【記】三、明惡男興灾。
X20n0358_p0251b18║我等諸王及諸鬼神既捨離已，其國當有種種灾異，
X20n0358_p0251b19║一切人民失其善心，唯有繫縛瞋恚鬪諍，互相破壞
X20n0358_p0251b20║多諸疾疫，彗星現怪流星崩落，五星諸宿違失常度，
X20n0358_p0251b21║兩日並現日月博蝕，白黑惡虹數數出現，大地震動
X20n0358_p0251b22║發大音聲，暴風惡雨無日不有，糓米勇貴饑饉凍餓，
X20n0358_p0251b23║多有他方怨賊侵掠，其國人民多受苦惱，其地無有
X20n0358_p0251b24║可愛樂處。
X20n0358_p0251c01║【記】經疏：星者，星說曰：絕迹而去曰奔星，光迹相連
X20n0358_p0251c02║曰流星。博蝕者，案漢書天文志作日月薄蝕。孟康
X20n0358_p0251c03║注曰：日月無光曰薄。韋昭曰：氣往迫為薄，虧缺曰
X20n0358_p0251c04║蝕。京房易傳云：日月赤黃為薄。釋名云：日月虧曰
X20n0358_p0251c05║蝕，謂稍侵虧，如蟲食草木葉也。虹者，爾雅云：螮蝀，
X20n0358_p0251c06║虹也。爾雅音義云：雙出鮮盛者為雄，雄曰虹；暗昧
X20n0358_p0251c07║者為雌，雌曰蜺。蜺或霓，江東呼為雩，俗呼為美人。
X20n0358_p0251c08║釋名云：虹，攻也，謂純陽攻陰義也。四、展轉成灾
X20n0358_p0251c09║世尊！我等四王及諸無量百千鬼神，并守國土諸舊
X20n0358_p0251c10║善神，遠離去時，生如是等無量惡事。
X20n0358_p0251c11║【文句】如文。
X20n0358_p0251c12║【記】三、正勸二：初、分文。
X20n0358_p0251c13║【文句】三、正勸，為六：一、欲得現利，故必定聽；二、天欣法
X20n0358_p0251c14║食，故必定聽；三、出過三論，故必定聽；四、始終得益，
X20n0358_p0251c15║成就菩提，故必定聽；五、教主勝於釋梵，故必定聽；
X20n0358_p0251c16║六、諸法之本，故必定聽。
X20n0358_p0251c17║【記】二、隨釋六：初、欲得現利。
X20n0358_p0251c18║世尊！若有人王欲得自護及王國土多受安樂，欲令
X20n0358_p0251c19║國土一切眾生悉皆成就具足快樂，欲得擁伏一切
X20n0358_p0251c20║外敵，欲得擁護一切國土，欲以正法正治國土，欲得
X20n0358_p0251c21║除滅眾生怖畏。世尊！是人王等應當必定聽是經典，
X20n0358_p0251c22║及恭敬、供養、讀誦、受持是經典者。
X20n0358_p0251c23║【記】二、天欣法食。
X20n0358_p0251c24║我等四王及無量鬼神，以是法食善根因緣，得服甘
X20n0358_p0252a01║露無上法味，增長身力，心進勇銳，增益諸天。何以故？
X20n0358_p0252a02║以是人王至心聽受是經典故。
X20n0358_p0252a03║【記】三、出過三論。
X20n0358_p0252a04║如諸梵天說出欲論，釋提桓因種種善論，五通之人
X20n0358_p0252a05║神仙之論。世尊，梵天、釋提桓因、鬼神通人，雖有百千
X20n0358_p0252a06║億那由他無量勝論，是金光明於中最勝。
X20n0358_p0252a07║【文句】三、論者，四韋陀論說梵事，毗伽羅論說十善事，
X20n0358_p0252a08║僧佉衛、世師勒、沙婆論說學通事云云。
X20n0358_p0252a09║【記】四、韋陀者，即外人典籍。摩隥伽經云：初人名梵
X20n0358_p0252a10║天，造一韋陀。次有仙名白淨，變一為四：一名讚誦，
X20n0358_p0252a11║二名祭祀，三名歌詠，四名禳灾。次名弗沙，有二十
X20n0358_p0252a12║五弟子，各一韋陀，能廣分別，遂成二十五韋陀。次
X20n0358_p0252a13║名鸚鵡，次名善道，及其弟子，漸漸增廣，如是展轉，
X20n0358_p0252a14║有千二百六韋陀。今言四者，從其根本為名，皆明
X20n0358_p0252a15║梵事，出離欲染，故云梵天說出欲論也。毗伽羅論，
X20n0358_p0252a16║此名記論，婆尼尼造，明種種經書，并諸雜語，又名
X20n0358_p0252a17║字本。河西云：世間文字之根本，典籍音聲之論，宣
X20n0358_p0252a18║通四辯，訶責世法，讚出家法，言辭清雅，義理深䆳，
X20n0358_p0252a19║雖是外論，而無邪法，將不是善權大士所為也？僧
X20n0358_p0252a20║佉，此云數論，諸法從數起故，劫初黃頭仙所造。衛
X20n0358_p0252a21║世師，此云勝論，謂諸論中勝故，勝人所造，故成劫
X20n0358_p0252a22║末鵂鶹外道造。勒沙婆，此云苦行，未知出世時節，
X20n0358_p0252a23║以人名名所造論。此三仙所說，無漏盡通，故唯五
X20n0358_p0252a24║通。四、始終獲利。
X20n0358_p0252b01║所以者何？如來說是金光明經，為眾生故，為令一切
X20n0358_p0252b02║閻浮提內諸人王等以正法治，為與一切眾生安樂，
X20n0358_p0252b03║為欲愛護一切眾生，欲令眾生無諸苦惱，無有他方
X20n0358_p0252b04║怨賊棘刺，所有諸惡背而不向，欲令國土無有憂惱，
X20n0358_p0252b05║以正法教無有諍訟。是故人王各於國土應然法炬，
X20n0358_p0252b06║熾然正法，增益天眾。我等四王及無量鬼神、閻浮提
X20n0358_p0252b07║內諸天善神，以是因緣，得服甘露，法味充足，得大威
X20n0358_p0252b08║德，進力具足，閻浮提內安隱豐樂，人民熾盛，安樂其
X20n0358_p0252b09║處。復於來世無量百千不可思議那由他劫，常受㣲
X20n0358_p0252b10║妙第一快樂。復得值遇無量諸佛，種諸善根，然後證
X20n0358_p0252b11║成阿耨多羅三藐三菩提。得如是等無量功德，悉是
X20n0358_p0252b12║如來正徧知說。
X20n0358_p0252b13║【記】經如來正徧知說者，十號中二號也。五、教主
X20n0358_p0252b14║勝故。
X20n0358_p0252b15║如來過於百千億那由他諸梵天等，以大悲力故；亦
X20n0358_p0252b16║過無量百千億那由他釋提桓因，以苦行力故。是故，
X20n0358_p0252b17║如來為諸眾生演說如是金光明經。
X20n0358_p0252b18║【記】經以大悲力故等者。用無緣大悲，普覆法界，故
X20n0358_p0252b19║超梵王四等之心；以難思苦行，積劫利物，故超帝
X20n0358_p0252b20║釋十善之因。六、諸法本故。
X20n0358_p0252b21║若閻浮提一切眾生及諸人王，世間、出世間所作國
X20n0358_p0252b22║事、所造世論皆因此經，欲令眾生得安樂故，釋迦如
X20n0358_p0252b23║來示現是經廣宣流布。世尊！以是因緣故，是諸人王
X20n0358_p0252b24║應當必定聽受、供養、恭敬、尊重、讚歎是經。
X20n0358_p0252c01║【文句】皆如文。
X20n0358_p0252c02║【記】經一切眾生等者，世間，謂五戒、十善、十二門禪
X20n0358_p0252c03║等。出世間者，四教。法門者，三乘脩證也。國事者，禮
X20n0358_p0252c04║樂、征伐、治世、育民之事也。造世論者，如上三論及
X20n0358_p0252c05║下正論等也。皆因此經者，乃教、行、理三種經也。故
X20n0358_p0252c06║新本云：欲生人天，欲得四果，支佛欲得佛，皆依此
X20n0358_p0252c07║經懺悔滅障，方得成就。若探取化意，即是於一佛
X20n0358_p0252c08║乘，分別說三。但以此經部，在方等教，猶屬通理；就
X20n0358_p0252c09║人分，未免異趣。故欲令等言，隨其五乘而得安樂
X20n0358_p0252c10║也。二、佛述二：初、分文。
X20n0358_p0252c11║【文句】次、佛述成。文為二：初番述成舉興勸。不弘則衰，
X20n0358_p0252c12║無可述成。又解云：前番則兩述成：而與安樂，是述
X20n0358_p0252c13║成舉興勸；滅其衰患，是述成舉衰勸。
X20n0358_p0252c14║【記】二、隨釋二：初、舉興衰勸。
X20n0358_p0252c15║爾時，佛復告四天王：汝等四王及餘眷屬無量百千
X20n0358_p0252c16║那由他鬼神，是諸人王若能至心聽是經典，供養、恭
X20n0358_p0252c17║敬、尊重、讚歎，汝等四王正應擁護，滅其衰患而與安
X20n0358_p0252c18║樂。
X20n0358_p0252c19║【記】二、正勸。
X20n0358_p0252c20║若有人能廣宣流布如是妙典，於人天中大作佛事，
X20n0358_p0252c21║能大利益無量眾生，如是之人，汝等四王必當擁護，
X20n0358_p0252c22║莫令他緣而得擾亂，令心恬靜受於快樂，續復當得
X20n0358_p0252c23║廣宣是經。
X20n0358_p0252c24║【文句】從若有人能於人天中作大佛事者，述成正勸
X20n0358_p0253a01║云云。
X20n0358_p0253a02║【記】第六、說偈頌德二：初、分文。
X20n0358_p0253a03║【文句】第六，白佛。文為三：一、說偈歎，二、佛以偈答，三、歡
X20n0358_p0253a04║喜發誓。偈歎有八行半，文為三：初一行，歎三身；次
X20n0358_p0253a05║五行半，歎身相；次二行，結歎。
X20n0358_p0253a06║【記】二、釋義三：初、說偈歎三：初、歎三身。
X20n0358_p0253a07║爾時，四天王即從座起，偏袒右肩，右膝著地，長跪合
X20n0358_p0253a08║掌於世尊前，以偈讚曰：
X20n0358_p0253a09║佛月清淨，滿足莊嚴；佛日暉曜，放千光明。
X20n0358_p0253a10║【記】文三。初依現文，別對三身。
X20n0358_p0253a11║【文句】夫三身有通別，依文是別：空是法身，日是報身，
X20n0358_p0253a12║月是應身。
X20n0358_p0253a13║【記】空是法身者，經無空字，以其日月必依於空。又
X20n0358_p0253a14║下文云：佛真法身，猶如虛空。是故疏以空、日、月三，
X20n0358_p0253a15║對於三身。空無明暗，日月共依，別喻法身體本周
X20n0358_p0253a16║徧；日能破暗，別喻報身三惑盡淨；月能盈昃，別喻
X20n0358_p0253a17║應身隨機勝劣。此之別對，為下圓融而作張本耳。
X20n0358_p0253a18║二、取喻義通，具三身二：初、取喻顯圓。
X20n0358_p0253a19║【文句】通意者，空是法身，日是報身，水日是應身；空是
X20n0358_p0253a20║法身，月是報身，水月是應身；空是法身，日中空是
X20n0358_p0253a21║報身，水中空是應身；月亦如是。
X20n0358_p0253a22║【記】若以三喻別對三身，恐謂三身其體隔異。故今
X20n0358_p0253a23║委取能喻之事，其義不局，每喻各自具於三義。如
X20n0358_p0253a24║日一喻，上必依空，下必現水。此之三義，則顯報智
X20n0358_p0253b01║圓具三身，此則三般若論三身也。月喻亦爾，可顯
X20n0358_p0253b02║應用圓具三身，此則三解脫論三身也。太虗空是
X20n0358_p0253b03║日所依空，天日、水日當體含空。此之三空，則顯法
X20n0358_p0253b04║體圓具三身。月亦如是者，月所依空，天月、水月其
X20n0358_p0253b05║中含空，亦顯法體圓具三身。空徧日月，兩說三身
X20n0358_p0253b06║者，乃約雙照中道而示，此則三軌而論三身也。
X20n0358_p0253b07║二、以結文示。
X20n0358_p0253b08║【文句】依結歎文：空是法身，月是報身，水月是應身；空
X20n0358_p0253b09║是法身，日是報身，𦦨是應身；化法是法身，化主是
X20n0358_p0253b10║報身，化事是應身。
X20n0358_p0253b11║【記】此結歎文。凡舉三喻，謂月、𦦨、化。此三事義，各合
X20n0358_p0253b12║具三。如月一喻，必上依空，必下現水，此乃應身圓
X20n0358_p0253b13║具三身。文舉如燄，燄必依日，日必依空，此乃報身
X20n0358_p0253b14║圓具三身。文舉如化，化必有術，名為化法，術必在
X20n0358_p0253b15║人，即是化主，其變化物，名為化事，此乃法身圓具
X20n0358_p0253b16║三身。三、復取結文以通融別。
X20n0358_p0253b17║【文句】雖復別說，義則通融，故文云無有障礙，即通意
X20n0358_p0253b18║也。
X20n0358_p0253b19║【記】經既顯云無有障礙，若非以法而定於喻，一一
X20n0358_p0253b20║圓融，何稱此中無障礙說？當以此意融身相文，使
X20n0358_p0253b21║一一相皆嚴三身，成密藏相。二、歎身相二：初、分
X20n0358_p0253b22║科。釋經二：初、分科。
X20n0358_p0253b23║【文句】歎身相，文為五：初一行歎上兩相，謂目與齒；次
X20n0358_p0253b24║一行半歎智斷兩德，謂智三昧；次兩行歎下兩相，
X20n0358_p0253c01║謂平與網；次兩句絕言歎，謂不可思議；次兩句結
X20n0358_p0253c02║歎。
X20n0358_p0253c03║【記】二、釋經五：初、歎上二相。
X20n0358_p0253c04║如來面目最上明淨，齒白無垢如蓮華根。
X20n0358_p0253c05║【記】二、歎智斷。
X20n0358_p0253c06║功德無量，猶如大海。智淵無邊，法水具足。百千三昧，
X20n0358_p0253c07║無有缺減。
X20n0358_p0253c08║【記】初二句總標，有喻，有法。次四句是別歎，二句是
X20n0358_p0253c09║智，二句是斷。淵，海也。管子曰：水出於地而不流曰
X20n0358_p0253c10║淵。三、歎下，二相。
X20n0358_p0253c11║足下平滿，千輻相現。足指網縵，猶如鵝王。光明晃曜，
X20n0358_p0253c12║如寶山王。微妙清淨，如鍊真金。
X20n0358_p0253c13║【記】四、絕言歎。
X20n0358_p0253c14║所有福德，不可思議。
X20n0358_p0253c15║【記】五、結歎。
X20n0358_p0253c16║佛功德山，我今敬禮。
X20n0358_p0253c17║【記】二、總示身相三：初、通嚴三身。
X20n0358_p0253c18║【文句】夫相好不獨在應身，報法亦通。莊嚴父母生身
X20n0358_p0253c19║者，應相好也。莊嚴尊特身者，報相好也。莊嚴法門
X20n0358_p0253c20║者，法身相好也。
X20n0358_p0253c21║【記】相好不獨在應身，報法亦通等者，如今所列目
X20n0358_p0253c22║齒輪網，例於上下二十八相，通能莊嚴三種身也。
X20n0358_p0253c23║以身相是一，隨見成三，莊嚴父母。生身者，以藏、通
X20n0358_p0253c24║人但言偏空所見佛相，謂由正習搆造而成，相非
X20n0358_p0254a01║奇特，但能少勝輪王而已。以不知心現，見從外來，
X20n0358_p0254a02║取色分齊，故名生身。此乃如來曲順凡小，示現此
X20n0358_p0254a03║身，故名為應。莊嚴尊特身者，以別教人能信中道
X20n0358_p0254a04║妙色妙心，隨緣變造所見佛相，知從心現，無有分
X20n0358_p0254a05║齊，或現大身十蓮華藏世界塵相，或現八萬四千
X20n0358_p0254a06║相好，或時秪於丈六三十二相，令其機緣無分齊
X20n0358_p0254a07║見，不同藏、通分齊之身，故名尊特。此乃如來修道
X20n0358_p0254a08║所得，故名為報。莊嚴法門者，以圓教人了大小身
X20n0358_p0254a09║及多少相，皆性本具，修德無功，相雖是色，色即是
X20n0358_p0254a10║心。故起信論云：色性即智，說名智身；智性即色，說
X20n0358_p0254a11║名法身。今從即智名法門故，以八萬四千陀羅尼
X20n0358_p0254a12║為髮，乃至定慧為足，以即色故，故得名為法身相
X20n0358_p0254a13║好。此乃相好隨解而轉，故使莊嚴三身相異。二、
X20n0358_p0254a14║別示法門。
X20n0358_p0254a15║【文句】今言歎智斷，即法身相好也。
X20n0358_p0254a16║【記】此乃指經。智淵無邊而為智德，百千三昧而為
X20n0358_p0254a17║斷德。此之二德，能收一切莊嚴法門也。學者若於
X20n0358_p0254a18║色心分隔而解此義，則永不識法身相好也。三
X20n0358_p0254a19║文示圓融。
X20n0358_p0254a20║【文句】文云：無有障礙者，非獨歎一身相也。
X20n0358_p0254a21║【記】上來分別法報應相，欲令易解，故須就機淺深
X20n0358_p0254a22║優劣。須了前前，不知後後；須了後後，必見前前，良
X20n0358_p0254a23║以前麤後妙故也。今四天王是大菩薩，就圓稱歎，
X20n0358_p0254a24║見三身相，與妙三德無二無別，應是解脫，豈隔二
X20n0358_p0254b01║德？報法準知。欲彰此義，是故特云無有障礙。若知
X20n0358_p0254b02║此意，方是深達金光明法門也。三，結歎。
X20n0358_p0254b03║佛真法身，猶如虗空，應物現形，如水中月，無有障礙，
X20n0358_p0254b04║如𦦨如化，是故我今，稽首佛月。
X20n0358_p0254b05║【記】文二：初、直銷經。文二：初、銷文。
X20n0358_p0254b06║【文句】偈初標佛月，今結。先佛月為三身。次結三身通
X20n0358_p0254b07║融，故言無有障礙。次結佛日，故言如𦦨。次結佛化
X20n0358_p0254b08║身，即是四身義，故言如化。皆具三身、四身，則是無
X20n0358_p0254b09║障礙也。結竟即禮，禮於佛月，亦是禮佛日、佛化也。
X20n0358_p0254b10║【記】結佛月為三身者，現文唯有空與水月，合有天
X20n0358_p0254b11║月，可喻三身。言佛化為四身者，法身妙色，而為化
X20n0358_p0254b12║法；報、應二身，照理鑒機，而為化主；曲順機緣，現九
X20n0358_p0254b13║界身，而為化事。今以化事顯具上三，故論四身皆
X20n0358_p0254b14║具三、四者，趣舉一身，即三即四，彼彼皆爾，方名無
X20n0358_p0254b15║礙。二、結妙二：初、明始末皆三。
X20n0358_p0254b16║【文句】品初歎經，歎體宗用。品後讚佛，辭異義同。佛真
X20n0358_p0254b17║法身即是體，佛月清淨即是宗，應現水月即是用。
X20n0358_p0254b18║【記】三章是法，三身是人。攬法為人，人不離法，故云
X20n0358_p0254b19║辭異，其義是同。佛月清淨者，取偈初句，成今三身。
X20n0358_p0254b20║二，歎天辯絕妙。
X20n0358_p0254b21║【文句】天王天辯，其妙若此也。
X20n0358_p0254b22║【記】初歎三章。云金光明微妙經典，顯不縱橫。今結
X20n0358_p0254b23║三身，言無障礙，亦非縱橫。以初以後，顯於中間，句
X20n0358_p0254b24║句無非談秘密藏。大師歎妙，其意在茲。二、料簡
X20n0358_p0254c01║機應。上明三身無有障礙，其義幽微，猶慮學人三
X20n0358_p0254c02║相不泯，情有分張。今明三身及以所被無非法界，
X20n0358_p0254c03║法界無外，更何彼此三：初一、問答明法外無餘。
X20n0358_p0254c04║【文句】問：空譬法身，月譬報身。空為作月不作月？空若
X20n0358_p0254c05║作月，月非空作。空不作月，月那依空？答：空不作月，
X20n0358_p0254c06║亦不作非月，月非月必依於空。法不作報，亦不作
X20n0358_p0254c07║非報，報非報必依於法。
X20n0358_p0254c08║【記】言法不作，報非報者，非報是應。難云：三身秪一
X20n0358_p0254c09║法界，豈有能作、作所作耶？而言依法者，此同體依，
X20n0358_p0254c10║依而復即全體之用，用還依體。二一，問答報，即
X20n0358_p0254c11║法界。
X20n0358_p0254c12║【文句】又問：法不作報非報，報非報必依於法者，亦應
X20n0358_p0254c13║月不作影，亦不作非影，影非影必依於月者，月亦
X20n0358_p0254c14║是法身邪？答：智與法冥，法是法界，智亦如法界云
X20n0358_p0254c15║云。
X20n0358_p0254c16║【記】影是應身，非影是化身，以現九界非佛像故。法
X20n0358_p0254c17║界下，注云云者，更合明於應是法界，三同秘藏，豈
X20n0358_p0254c18║有一身非法界耶？三、一問答明機外無應。三身
X20n0358_p0254c19║一體，人或信之，其所對機，多謂他境，故今顯示，令
X20n0358_p0254c20║泯此疑二：初、設並顯。
X20n0358_p0254c21║【文句】又並影不作動與不動，動不動必依於水，水亦
X20n0358_p0254c22║是法界邪？答：動不動譬機，一切諸法中，悉有安樂
X20n0358_p0254c23║性，譬法界亦是無妨。
X20n0358_p0254c24║【記】動譬機生，不能覩應。不動譬機熟，則能覩應。水
X20n0358_p0255a01║譬正因。安樂性者，即大涅槃。既是三德，性必妙融，
X20n0358_p0255a02║寧非法界？故自他不二門云：物機無量，不出三千；
X20n0358_p0255a03║能應雖多，不出十界。物機應契，身土無偏，同常寂
X20n0358_p0255a04║光，無非法界。若昧此意，勿議今宗。二、引文證。
X20n0358_p0255a05║【文句】又淨度三昧云：眾生亦度佛，若無機感，佛不出
X20n0358_p0255a06║世，亦不能得成三菩提。出世菩提，皆由眾生機為
X20n0358_p0255a07║法界，此義成也。
X20n0358_p0255a08║【記】因感出世。由生成佛，人皆共知，四教悉爾。今從
X20n0358_p0255a09║圓說，始窮經意。良以自他性本不二，方有能感及
X20n0358_p0255a10║有能資。因感出世者，即十界機感十界應也。以生
X20n0358_p0255a11║地獄與佛地獄，性不二故，方能感見地獄之應。乃
X20n0358_p0255a12║至感佛，亦復如是。今宗所論，感應皆具十法界者，
X20n0358_p0255a13║為顯不二。義若不然，豈惟眾生不能感佛，抑亦十
X20n0358_p0255a14║處不成法界。宜深究之！宜深究之！由生成佛者，眾
X20n0358_p0255a15║生能作成佛勝緣也。若順若違，並資佛行。而惡逆
X20n0358_p0255a16║者，其功最強。如無達多，佛豈成道？然若惡法本非
X20n0358_p0255a17║佛性，何能資助菩薩成佛？菩薩不觀生為法界，非
X20n0358_p0255a18║同體悲，非無作行，何能成就大菩提果？若其佛外
X20n0358_p0255a19║有一眾生，非佛法界；生外有佛，法界不成。不作此
X20n0358_p0255a20║解，未超三藏，何況通別？二、佛以偈答二：初、立意
X20n0358_p0255a21║分。文二：初、立意二：初、正立。
X20n0358_p0255a22║【文句】佛答二十四行半偈。天王所以讚佛者，佛能說
X20n0358_p0255a23║法故也。法王所以讚法者，法能成佛故也。
X20n0358_p0255a24║【記】法能成佛者，諸佛軌法，方成因果。以法常故，諸
X20n0358_p0255b01║佛得常。例樂我淨，亦復如是。二、引證。
X20n0358_p0255b02║【文句】般若云：我初成道，觀誰可敬可讚，無過於法。法
X20n0358_p0255b03║能成立一切凡聖，故佛讚法以答天王。
X20n0358_p0255b04║【記】法能成立一切凡聖者，以法本具十法界故，隨
X20n0358_p0255b05║染淨緣，起成凡聖。凡夫雖迷，而其迷中，假實依正，
X20n0358_p0255b06║未始離性。須知染緣熏於性染，方成染法。淨緣熏
X20n0358_p0255b07║淨，人皆共知。性染性淨，其體本融，全體而起。隨染
X20n0358_p0255b08║緣則染淨俱染，隨淨緣則染淨俱淨。故不二門云：
X20n0358_p0255b09║三千在理，同名無明。三千果成，咸稱常樂。性之染
X20n0358_p0255b10║淨，是金光明經王妙體。如來今說為作淨緣，是故
X20n0358_p0255b11║稱歎，以答天王。二分文
X20n0358_p0255b12║【文句】文為三：初一行歎經體，答其法身；次一行歎經
X20n0358_p0255b13║宗，答其報身；次二十二行半歎經用，答其應身。悉
X20n0358_p0255b14║如文。
X20n0358_p0255b15║【記】二、用意，釋文三：初、歎經體。
X20n0358_p0255b16║爾時，世尊以偈答曰：
X20n0358_p0255b17║此金光明，諸經之王，甚深最勝，為無有上。
X20n0358_p0255b18║【記】二、歎經宗。
X20n0358_p0255b19║十力世尊之所宣說，汝等四王應當勤護。
X20n0358_p0255b20║【記】三、歎經用，私開為四：初、通就眾生，明生善滅惡。
X20n0358_p0255b21║以是因緣，是經妙典能與眾生無量快樂，為諸眾生
X20n0358_p0255b22║安樂利益故，久流布於閻浮提，能滅三千大千世界
X20n0358_p0255b23║所有惡趣無量諸苦。
X20n0358_p0255b24║【記】二、別約人王，明生善滅惡三：初、明願欲。
X20n0358_p0255c01║閻浮提內，諸人王等，心生慈愍，正法治世。若能流布，
X20n0358_p0255c02║此妙經典，則令其土，安隱豐熟，所有眾生，悉受快樂。
X20n0358_p0255c03║若有人王，欲愛己身，及其國土，欲令豐盛。
X20n0358_p0255c04║【記】二、明立行。
X20n0358_p0255c05║應當至心，淨潔洗浴，往法會所，聽受是經。是經能作，
X20n0358_p0255c06║所有善事，摧伏一切，內外怨賊，復能除滅，無量怖畏。
X20n0358_p0255c07║是諸經王，能與一切，無量眾生，安隱快樂。
X20n0358_p0255c08║【記】三、明獲益。
X20n0358_p0255c09║譬如寶樹在人家中，悉能出生一切珍寶；是妙經典
X20n0358_p0255c10║亦復如是，悉能出生諸王功德。如清冷水能除渴乏；
X20n0358_p0255c11║是妙經典亦復如是，能除諸王功德渴乏。譬如珍寶
X20n0358_p0255c12║異物篋器，悉在于手隨意所用；是金光明亦復如是，
X20n0358_p0255c13║隨意能與諸王法寶。
X20n0358_p0255c14║【記】三、約上聖護念，明生善滅惡。
X20n0358_p0255c15║是金光明，微妙經典，常為諸天，恭敬供養，亦為護世，
X20n0358_p0255c16║四大天王，威神勢力，之所護持，十力諸佛，常念是經。
X20n0358_p0255c17║【記】四、約師弟說聽，明生善滅惡。
X20n0358_p0255c18║若有演說，稱讚善哉，亦有百千，無量鬼神，從十方來，
X20n0358_p0255c19║擁護是人。若有得聞，是妙經典，心生歡喜，踊躍無量。
X20n0358_p0255c20║閻浮提內，無量大眾，皆悉歡喜，集聽是經。聽是經故，
X20n0358_p0255c21║具諸威德，增益天眾，精氣身力。
X20n0358_p0255c22║【記】三、四王歡喜發誓。
X20n0358_p0255c23║爾時，四王聞是偈已，白佛言：世尊！我從昔來未曾得
X20n0358_p0255c24║聞如是微妙寂滅之法。我聞是已，心生悲喜，涕淚橫
X20n0358_p0256a01║流，舉身戰動，胑體怡解，復得無量不可思議具足妙
X20n0358_p0256a02║樂，以天曼陀羅華、摩訶曼陀羅華供養奉散於如來
X20n0358_p0256a03║上。作如是等供養佛已，復白佛言：世尊！我等四王各
X20n0358_p0256a04║各自有五百鬼神，常當隨逐是說法者而為守護。
X20n0358_p0256a05║【文句】三、四王歡喜，發誓如文。
X20n0358_p0256a06║【記】經悲喜者，悲昔不聞，喜今得聞；悲他不聞，喜自
X20n0358_p0256a07║得聞。涕淚橫流者，涕音體，涕即淚，橫謂交橫。古本
X20n0358_p0256a08║皆作橫流，不須改為交字。大經亦爾，無識所翻，多
X20n0358_p0256a09║云橫流也。文選王粲登樓賦曰：悲舊鄉之擁隔兮，
X20n0358_p0256a10║涕橫墜而未禁。怡解者，怡謂和悅，解胡買反，舒散
X20n0358_p0256a11║也。
X20n0358_p0256a12║【記】二、大辯品。二。初、品題。
X20n0358_p0256a13║金光明經大辯天品第七
X20n0358_p0256a14║【記】句文分二：初、釋大辯二：初、所住法門二：初、具明
X20n0358_p0256a15║四辯。
X20n0358_p0256a16║【文句】辯有四種：小辯、無量辯、雙辯、大辯。無漏法名小
X20n0358_p0256a17║辯，恒沙法名無量辯，備二種名雙辯，雙非雙照名
X20n0358_p0256a18║大辯。
X20n0358_p0256a19║【記】擬於四教。藏不明大，但說無漏，故名小辯。通教
X20n0358_p0256a20║出假，說於界內塵沙八門，名無量辯。別教能說界
X20n0358_p0256a21║內、界外二種塵沙，故名雙辯。圓談十界，法法皆中，
X20n0358_p0256a22║二邊情泯，法法互徧，真俗宛然，三諦一諦，名為大
X20n0358_p0256a23║辯。二、明所住法。
X20n0358_p0256a24║【文句】此天住智慧莊嚴法門，自住大辯。
X20n0358_p0256b01║【記】最勝王云：大辯才天女，依高山頂，葺茅為室，結
X20n0358_p0256b02║草為衣，坐翹一足，空假中智，一心中得，破根本惑，
X20n0358_p0256b03║莊嚴法身。心既融通，說乃自在，即自住大辯也。
X20n0358_p0256b04║二、能用四悉。
X20n0358_p0256b05║【文句】以自在力，為悅眾生故，隨說一辯，若二若三若
X20n0358_p0256b06║四，故名大辯。為宜眾生故，若授一辯，若二若三若
X20n0358_p0256b07║四，宜而立之，故名大辯。為對眾生故，或對一辯，若
X20n0358_p0256b08║二若三若四，對而治之，故名大辯。為悟眾生故，若
X20n0358_p0256b09║悟一辯，若二若三若四，一悟一切悟，而開發之，故
X20n0358_p0256b10║名大辯。
X20n0358_p0256b11║【記】圓辯深妙，能談麤淺，隨機而授，無有罣礙，方名
X20n0358_p0256b12║大辯。是故疏以悅宜對悟，而論四悉，令得四悅，乃
X20n0358_p0256b13║至四悟。此則一悉明於四教，亦是四教各有四益。
X20n0358_p0256b14║大辯才天，力用如是。二、明品意。
X20n0358_p0256b15║【文句】對佛發願，以大辯加於說者，故稱大辯品。
X20n0358_p0256b16║【記】二、經文二：初、分文。釋義二：初、分文。
X20n0358_p0256b17║【文句】文為三：一、從白佛下，以大辯力加益法師；二、從
X20n0358_p0256b18║若有眾生於百千下，以感應力加於化道；三、從復
X20n0358_p0256b19║令無量下，以行力加於聽者。
X20n0358_p0256b20║【記】二、釋義三：初、加法師。
X20n0358_p0256b21║爾時，大辯天白佛言：世尊！是說法者，我當益其樂說
X20n0358_p0256b22║辯才，令其所說莊嚴次第善得大智。若是經中有失
X20n0358_p0256b23║文字句義違錯，我能令是說法比丘次第還得，能與
X20n0358_p0256b24║總持令不忘失。
X20n0358_p0256c01║【文句】初加法師，以樂說辯才莊嚴次第是辭辯，大智
X20n0358_p0256c02║是義辯，總持是法辯。
X20n0358_p0256c03║【記】加圓四辯，自能該三，即前四四十六益也。樂說
X20n0358_p0256c04║辯者，於一字中說一切字，於一語中說一切語，於
X20n0358_p0256c05║一法中說一切法，隨可度者而有所益也。辭辯者，
X20n0358_p0256c06║種種莊嚴，言語善巧也。義辯者，知諸法義所歸趣
X20n0358_p0256c07║處也。法辯者，智慧通達諸法名字也。二、加化道：
X20n0358_p0256c08║若有眾生於百千佛所種諸善根，是說法者為是等
X20n0358_p0256c09║故，於閻浮提廣宣流布是妙經典令不斷絕。
X20n0358_p0256c10║【文句】若有眾生下，加化道。流布不絕，加其能化之道。
X20n0358_p0256c11║無人無所化，無道無能化，因緣和合，化道不絕也。
X20n0358_p0256c12║【記】前加四辯，是能化之道；今加其人，是所化之機。
X20n0358_p0256c13║此二和合，化道無窮也。三、加聽者。
X20n0358_p0256c14║復令無量無邊眾生得聞是經，當令是等悉得猛利
X20n0358_p0256c15║不可思議大智慧聚，不可稱量福德之報，善解無量
X20n0358_p0256c16║種種方便，善能辯暢一切諸論，善知世間種種伎術，
X20n0358_p0256c17║能出生死得不退轉，必定疾得阿耨多羅三藐三菩
X20n0358_p0256c18║提。
X20n0358_p0256c19║【文句】從復令無量下，是加聽眾兩益：聞經至不退轉，
X20n0358_p0256c20║是加因益；必定得菩提，是加果益。
X20n0358_p0256c21║【記】經，伎術也。二，結示益深。
X20n0358_p0256c22║【文句】文言雖略，誓願甚深，為益大矣。
X20n0358_p0256c23║【記】第三、功德天品。二。初、品題。
X20n0358_p0256c24║金光明經功德天品第八
X20n0358_p0257a01║【記】句文分二：初、釋功德。
X20n0358_p0257a02║【文句】此天住福德莊嚴法門，攝一切法，而以功德為
X20n0358_p0257a03║首，故言功德天。又能與說者所須，無所乏少，故名
X20n0358_p0257a04║功德天。又令說者晝夜思惟是經深義，故名功德
X20n0358_p0257a05║天。又令聽者速成菩提，具此眾義，故名功德天品。
X20n0358_p0257a06║【記】於二嚴中。此當福德。福能資智，以嚴本理。智即
X20n0358_p0257a07║三般若，福即三解脫。所顯所嚴，即是三軌。若總若
X20n0358_p0257a08║別，皆金光明一體異名也。應知大辯與功德天，咸
X20n0358_p0257a09║皆證入金光明法門，皆能徧攝一切法也。引物偏
X20n0358_p0257a10║好，名行不同。彼攝一切，以智為首；此攝一切，以福
X20n0358_p0257a11║為首。能攝所攝，對智不同，故當世界所須不乏。能
X20n0358_p0257a12║生正念，即當為人思惟深義；能破偏淺，即當對治；
X20n0358_p0257a13║能令速悟本性菩提，當第一義。二、明品意。
X20n0358_p0257a14║【文句】此是天王護經第三意，福資請說及以聽者。
X20n0358_p0257a15║【記】二、經文二：初、分文。
X20n0358_p0257a16║【文句】文為六：一、從白佛下，發誓四事資給法師；二、從
X20n0358_p0257a17║我已於過去下，明福德之由；三、從若有人能稱下，
X20n0358_p0257a18║勸示行法，文中有略示、廣示云云；四、從我於爾時
X20n0358_p0257a19║如一念頃下，誓臨影響；五、從若能以已所作迴施
X20n0358_p0257a20║我下，要求同行；六、從應當禮下，別示歸敬。
X20n0358_p0257a21║【記】二、釋義六：初、誓給四事，即經所列衣服、飲食、臥
X20n0358_p0257a22║具、醫藥也。
X20n0358_p0257a23║爾時，功德天白佛言：世尊！是說法者，我當隨其所須
X20n0358_p0257a24║之物，衣服、飲食、臥具、醫藥及餘資產，供給是人無所
X20n0358_p0257b01║乏少，令心安住晝夜歡樂，正念思惟是經章句分別
X20n0358_p0257b02║深義。若有眾生於百千佛所種諸善根，是說法者為
X20n0358_p0257b03║是等故，於閻浮提廣宣流布是妙經典令不斷絕。是
X20n0358_p0257b04║諸眾生聽是經已，於未來世無量百千那由他劫，常
X20n0358_p0257b05║在天上人中受樂值遇諸佛，速成阿耨多羅三藐三
X20n0358_p0257b06║菩提，三惡道苦悉畢無餘。
X20n0358_p0257b07║【記】及餘資產者，即四事之外，一切資具產生之物
X20n0358_p0257b08║也。二、明福德之由。
X20n0358_p0257b09║世尊！我已於過去寶華功德海瑠璃金山照明如來、
X20n0358_p0257b10║應供、正徧知、明行足、善逝、世間解、無上士、調御丈夫、
X20n0358_p0257b11║天人師、佛、世尊所種諸善根，是故我今隨所念方、隨
X20n0358_p0257b12║所視方、隨所至方，能令無量百千眾生受諸快樂，若
X20n0358_p0257b13║衣服、飲食、資生之具，金、銀、七寶、真珠、瑠璃、珊瑚、琥珀、
X20n0358_p0257b14║璧玉、珂貝，悉無所乏。
X20n0358_p0257b15║【記】述過去世，值佛脩證金光明法門，故能今日隨
X20n0358_p0257b16║弘經處，有求皆與。寶華等八字，別號也。如來等，通
X20n0358_p0257b17║號也。無虛妄，名如來。良福田，名應供。知法界，名正
X20n0358_p0257b18║徧知。具三明，名明行足。不還來，名善逝。知眾生國
X20n0358_p0257b19║土，名世間解。無與等，名無上士。調他心，名調御丈
X20n0358_p0257b20║夫。為眾生眼，名天人師。知三聚，名佛。具茲十號，名
X20n0358_p0257b21║世間尊。種諸善根者，以照金光明微妙之智，為諸
X20n0358_p0257b22║善之根也。璧者，玉所琢器也。周禮云以蒼璧禮天
X20n0358_p0257b23║是也。珂貝，螺屬也。三、勸示行法二：初、略勸示。
X20n0358_p0257b24║若有人能稱金光明微妙經典，為我供養諸佛世尊，
X20n0358_p0257c01║三稱我名燒香供養，供養佛已，別以香華種種美味，
X20n0358_p0257c02║供施於我灑散諸方，當知是人即能聚集資財寶物。
X20n0358_p0257c03║以是因緣增長地味，地神諸天悉皆歡喜，所種穀米
X20n0358_p0257c04║芽莖枝葉果實滋茂，樹神歡喜出生無量種種諸物。
X20n0358_p0257c05║我時慈念諸眾生故，多與資生所須之物。
X20n0358_p0257c06║【記】二、廣勸示私，開六：初、示常所住處。
X20n0358_p0257c07║世尊，於此北方毗沙門天王，有城名曰阿尼曼陀，其
X20n0358_p0257c08║城有園名功德華光，於是園中有最勝園，名曰金幢
X20n0358_p0257c09║七寶極妙，此即是我常止住處。
X20n0358_p0257c10║【記】經阿尼曼陀，此云有財。二，示稱名供養。
X20n0358_p0257c11║若有欲得，財寶增長，是人當於，自所住處，應淨掃灑，
X20n0358_p0257c12║洗浴其身，著鮮白衣，妙香塗身，為我至心，三稱彼佛，
X20n0358_p0257c13║寶華瑠璃，世尊名號，禮拜供養，燒香散華；亦當三稱，
X20n0358_p0257c14║金光明經，至誠發願，別以香華，種種美味，供施於我，
X20n0358_p0257c15║散灑諸方。
X20n0358_p0257c16║【記】三、明誦持神呪。
X20n0358_p0257c17║爾時當說如是章句：
X20n0358_p0257c18║波利富樓那遮利（一）　三曼陀達舍尼羅佉（二）　摩訶毗
X20n0358_p0257c19║訶羅伽帝（三）　三曼陀毗陀尼那伽帝（四）　摩訶迦棃波
X20n0358_p0257c20║帝（五）　波婆禰薩婆多㖃（六）　三曼陀脩鉢棃富隷（七）　阿
X20n0358_p0257c21║夜那達摩帝（八）　摩訶毗鼓畢帝（九）　摩訶彌勒簸僧祇
X20n0358_p0257c22║帝（十）　醯帝簁三博祇悕帝（十一）　三曼陀阿咃（十二）　阿㝹婆
X20n0358_p0257c23║羅尼（十三）
X20n0358_p0257c24║【記】四、明歎呪勸持。
X20n0358_p0258a01║是灌頂章句，必定吉祥真實不虛，等行眾生及中善
X20n0358_p0258a02║根，應當受持讀誦通利，七日七夜受持八戒，朝暮淨
X20n0358_p0258a03║心香華供養十方諸佛。
X20n0358_p0258a04║【記】灌頂章句者，以法性水灌十地頂，受法王職。今
X20n0358_p0258a05║密談此法，故名灌頂。必定是般若德，吉祥是解脫
X20n0358_p0258a06║德，真實不虛是法身德。以此三德，讚灌頂義。等行，
X20n0358_p0258a07║謂具行諸行中。善根，謂行一行。八戒者，即在家人
X20n0358_p0258a08║一日一夜也。於五戒上，更加不著華香，不觀聽妓
X20n0358_p0258a09║樂，不止高牀，此八是戒。不過中食，是齋。五，勸迴
X20n0358_p0258a10║向菩提。
X20n0358_p0258a11║常為己身及諸眾生，迴向具足阿耨多羅三藐三菩
X20n0358_p0258a12║提，作是誓願：令我所求皆得吉祥。
X20n0358_p0258a13║【記】此乃奉供及誦密言邀請意也。若為自身受五
X20n0358_p0258a14║欲樂，希望財寶，即輪迴業，眾聖所訶，尊天寧護，令
X20n0358_p0258a15║為己他成菩提故，其所剋獲，非生死因。當依此文，
X20n0358_p0258a16║脩今行法。六，勸嚴處奉待。
X20n0358_p0258a17║自於所居房舍、屋宅淨潔掃除，若自住處、若阿蘭若
X20n0358_p0258a18║處，以香泥塗地，燒微妙香，敷淨好座，以種種華香布
X20n0358_p0258a19║散其地，以待於我。
X20n0358_p0258a20║【記】阿蘭若，此云無諍。以其所居不與世諍，即離聚
X20n0358_p0258a21║落五里處也。又有達摩阿蘭若，謂說諸法本來清
X20n0358_p0258a22║淨，因名其處為法阿蘭若。即華嚴經初於阿蘭若
X20n0358_p0258a23║法菩提場是也。今經所指，該其二也。四、誓臨影
X20n0358_p0258a24║響。
X20n0358_p0258b01║我於爾時如一念頃，入其室宅即坐其座，從此日夜
X20n0358_p0258b02║令此居家，若村邑、若僧坊、若露地無所乏少，若錢、若
X20n0358_p0258b03║金銀、若珍寶、若牛羊、若穀米一切所須，即得具足悉
X20n0358_p0258b04║受快樂。
X20n0358_p0258b05║【記】五、要求同行。
X20n0358_p0258b06║若能以已所作善根最勝之分迴與我者，我當終身
X20n0358_p0258b07║不遠其人，於所住處至心護念，隨其所求令得成就。
X20n0358_p0258b08║【記】六、別示歸敬。
X20n0358_p0258b09║應當至心禮如是等諸佛世尊，其名曰：寶勝如來、無
X20n0358_p0258b10║垢熾寶光明王相如來、金𦦨光明如來、金百光明照
X20n0358_p0258b11║藏如來、金山寶蓋如來、金華𦦨光相如來、大炬如來、
X20n0358_p0258b12║寶相如來。亦應敬禮信相菩薩、金光明菩薩、金藏菩
X20n0358_p0258b13║薩、常悲菩薩、法上菩薩。亦應敬禮東方阿閦如來、南
X20n0358_p0258b14║方寶相如來、西方無量壽佛、北方微妙聲佛。
X20n0358_p0258b15║【文句】悉如文。
X20n0358_p0258b16║【記】問：大經中說，功德姉主，黑暗妹隨，有智主人，二
X20n0358_p0258b17║俱不受。今令奉供，與彼大違。兩經所談，如何和會？
X20n0358_p0258b18║答：尊經設法，取捨多塗，大權垂形，表報非一。彼對
X20n0358_p0258b19║黑暗，表生必死，四相相隨；此對大辯，表福資智，二
X20n0358_p0258b20║嚴互顯也。四相是過，寧不雙驅？二嚴是功，理合俱
X20n0358_p0258b21║進。有智之福，生死自亡；有福之智，菩提可證。今為
X20n0358_p0258b22║說聽金光明典，故藉天資所須之物，須知今用雙
X20n0358_p0258b23║亡生死。弘經之心，感功德天，所獲資財，離我我所，
X20n0358_p0258b24║姉尚不著，妹豈能來？此為弘經，彼專脩觀，用捨論
X20n0358_p0258c01║益，去留豈同？又如國王、大臣、官長，法華令離，涅槃
X20n0358_p0258c02║令近，故知設法各有異門，豈以彼經難今所說？
X20n0358_p0258c03║【記】第四、堅牢地神品。二。初、品題。
X20n0358_p0258c04║金光明經堅牢地神品第九
X20n0358_p0258c05║【記】句文分二：初、正解名二：初、所表之智立四悉。
X20n0358_p0258c06║【文句】上諸天，或住善權方便道，為眾生法父；此天住
X20n0358_p0258c07║善實智度道，為眾生法母，一義也。譬如陰陽覆載
X20n0358_p0258c08║卉木，智度養育，出生眾善，二義也。餘度各有所主，
X20n0358_p0258c09║未亡未泯，實智照了，無相無名，三義也。餘度有等
X20n0358_p0258c10║有上，智度無等無上，是究竟度，四義也。
X20n0358_p0258c11║【記】淨名云：智度菩薩母，方便以為父，一切眾導師，
X20n0358_p0258c12║無不由是生。上是天神，天是陽，故如父。此既地神，
X20n0358_p0258c13║地神是陰，故如母。一義也者，父母不同，故屬世界。
X20n0358_p0258c14║天陽上覆，地陰下載。卉是草之總名，木是樹之都
X20n0358_p0258c15║稱。智度下，合喻。眾善合卉木也。各有下，如檀主破
X20n0358_p0258c16║慳，乃至禪主破散。五屬緣因，故未亡泯。智破生法，
X20n0358_p0258c17║方無名相。破惡中最，故當對治。智度復本，破立俱
X20n0358_p0258c18║忘。故無等無上，名第一義。此於智度立四悉檀。
X20n0358_p0258c19║二、能召之名彰四德
X20n0358_p0258c20║【文句】智度法門，常無改變。義曰：堅牢，常也。能荷，樂也。
X20n0358_p0258c21║能生，淨也。名之為地。德力自在，我也。稱之為神。從
X20n0358_p0258c22║此等法門，故名堅牢地神品。
X20n0358_p0258c23║【記】堅牢即常德。地即樂淨，無苦受故；荷持一切，離
X20n0358_p0258c24║染著故；出生無盡。神即我德，威德力用悉自在故。
X20n0358_p0259a01║二、明品意。
X20n0358_p0259a02║【文句】此品是天王護法第四意，翻涌地味資益請說
X20n0358_p0259a03║聽等地也。
X20n0358_p0259a04║【記】二、經文二：初、分文。
X20n0358_p0259a05║【文句】文為三：一、從白佛下，誓涌地味，利益行者；二、從
X20n0358_p0259a06║爾時，佛告下，如來述成；三、從爾時，地神下，發誓弘
X20n0358_p0259a07║經。
X20n0358_p0259a08║【記】二、隨釋三：初、誓涌地味三：初、明己身增長二：初、
X20n0358_p0259a09║生起八事。
X20n0358_p0259a10║【文句】初涌地味，文為三。從初白佛下，明己身利益。凡
X20n0358_p0259a11║約八事，展轉增長：由聞法故，法味增長；法味增長
X20n0358_p0259a12║故，氣力增長；氣力增長故，翻地味增長；地味增長
X20n0358_p0259a13║故，諸物增長；諸物增長故，眾生五果增長；五果增
X20n0358_p0259a14║長故，脩行增長；脩行增長故，供養增長；供養增長
X20n0358_p0259a15║故，弘通增長。
X20n0358_p0259a16║【記】二、隨事釋經。八、當依生起次第消之。初、法味增
X20n0358_p0259a17║長。
X20n0358_p0259a18║爾時，地神堅牢白佛言：世尊！是金光明微妙經典，若
X20n0358_p0259a19║現在世、若未來世，在在處處，若城邑聚落、若山澤空
X20n0358_p0259a20║處、若王宮宅，世尊！隨是經典所流布處，是地分中敷
X20n0358_p0259a21║師子座，令說法者坐其座上，廣演宣說是妙經典。我
X20n0358_p0259a22║當在中常作宿衛隱蔽其身，於法座下頂戴其足，我
X20n0358_p0259a23║聞法已得服甘露無上法味。
X20n0358_p0259a24║【記】經聚落者，落，居也。人之聚居，故名聚落。山澤者，
X20n0358_p0259b01║下有水曰澤。宿衛，謂止宿衛護。二、氣力增長。
X20n0358_p0259b02║增益氣力。
X20n0358_p0259b03║【記】三、地味增長。
X20n0358_p0259b04║而此大地深十六萬八千由旬，從金剛際至海地上，
X20n0358_p0259b05║悉得眾味增長具足，豐壤肥濃過於今日。
X20n0358_p0259b06║【記】四、諸物增長。
X20n0358_p0259b07║以是之故，閻浮提內藥草樹木，根莖枝葉華果滋茂，
X20n0358_p0259b08║美色香味皆悉具足。
X20n0358_p0259b09║【記】五、五果增長。五果者，即經云：壽命、色、力、辯、安也。
X20n0358_p0259b10║此之五果，由食而致。
X20n0358_p0259b11║眾生食已，增長壽命色力辯安，六情諸根具足通利，
X20n0358_p0259b12║威德顏貌端嚴殊特，成就如是種種等已。
X20n0358_p0259b13║【記】六、脩行增長。
X20n0358_p0259b14║所作事業多得成辦，有大勢力精勤勇猛。是故，世尊！
X20n0358_p0259b15║閻浮提內安隱豐樂人民熾盛，一切眾生多受快樂，
X20n0358_p0259b16║應心適意隨其所樂。
X20n0358_p0259b17║【記】七、供養增長。
X20n0358_p0259b18║是諸眾生得是威德大勢力已，能供養是金光明經，
X20n0358_p0259b19║及恭敬供養持是經者四部之眾。
X20n0358_p0259b20║【記】八、流通增長。
X20n0358_p0259b21║我於爾時當往其所，為諸眾生受快樂故，請說法者
X20n0358_p0259b22║廣令宣布如是妙典。
X20n0358_p0259b23║【文句】悉如文。
X20n0358_p0259b24║【記】二、明眷屬增長二：初、生起五事。
X20n0358_p0259c01║【文句】從何以故？世尊下，明眷屬利益，是經力增長。凡
X20n0358_p0259c02║約五事，展轉增長：以經力故，我眷屬增長；眷屬增
X20n0358_p0259c03║長故，地味增長；地味增長故，諸物增長；諸物增長
X20n0358_p0259c04║故，眾生快樂增長；快樂增長故，依報皆具足，具足
X20n0358_p0259c05║亦名增長。
X20n0358_p0259c06║【記】二、隨事釋。經五，並如生起。初、眷屬增長。
X20n0358_p0259c07║何以故？世尊！是金光明若廣說時，我及眷屬所得功
X20n0358_p0259c08║德倍過於常，增長身力心進勇銳。世尊！我服甘露無
X20n0358_p0259c09║上法味已。
X20n0358_p0259c10║【記】二、地味增長。
X20n0358_p0259c11║閻浮提地縱廣七千由旬，豐壤倍常。
X20n0358_p0259c12║【記】經縱廣者，南北曰縱，東西曰廣。三，諸物增長。
X20n0358_p0259c13║世尊！如此大地眾生所依，悉能增長一切所須之物，
X20n0358_p0259c14║增長一切所須物已。
X20n0358_p0259c15║【記】四、快樂增長。
X20n0358_p0259c16║令諸眾生，隨意所用，受於快樂。
X20n0358_p0259c17║【記】五、依報增長。
X20n0358_p0259c18║種種飲食、衣服、臥具、宮殿、屋宅、樹木、林苑、河池、井泉，
X20n0358_p0259c19║如是等物依因於地悉皆具足。
X20n0358_p0259c20║【記】三、明報恩增長二：初、生起六事。
X20n0358_p0259c21║【文句】從世尊！是諸眾生下，名報恩增長。凡約六事，展
X20n0358_p0259c22║轉增長：以知我恩故，專聽增長；專聽增長故，功德
X20n0358_p0259c23║增長；功德增長故，教他增長；教他增長故，地味增
X20n0358_p0259c24║長；地味增長故，受樂增長；受樂增長故，信施增長。
X20n0358_p0260a01║【記】二、隨事釋。經六，亦如生起。初、專聽增長。
X20n0358_p0260a02║是故，世尊！是諸眾生為知我恩，應作是念：我當必定
X20n0358_p0260a03║聽受是經，供養、恭敬、尊重、讚歎。作是念已，即從住處，
X20n0358_p0260a04║若城邑、聚落、舍宅、空地，往法會所聽受是經。
X20n0358_p0260a05║【記】二、功德增長。
X20n0358_p0260a06║既聽受已還其所止，各應相慶作如是言：我等今日
X20n0358_p0260a07║聞此甚深無上妙法，已為攝取不可思議功德之聚，
X20n0358_p0260a08║值遇無量無邊諸佛，三惡道報已得解脫，於未來世
X20n0358_p0260a09║常生天上人中受樂。
X20n0358_p0260a10║【記】三、教他增長。
X20n0358_p0260a11║是諸眾生各於住處，若為他人演說是經，若說一喻、
X20n0358_p0260a12║一品、一緣，若復稱歎一佛、一菩薩、一四句偈乃至一
X20n0358_p0260a13║句，及稱是經首題名字。
X20n0358_p0260a14║【記】四、地味增長。
X20n0358_p0260a15║世尊！隨是眾生所住之處，其地具足豐壤肥濃過於
X20n0358_p0260a16║餘地，凡是因地所生之物，悉得增長滋茂廣大。
X20n0358_p0260a17║【記】五、受樂增長。
X20n0358_p0260a18║令諸眾生，受於快樂。多饒財寶。
X20n0358_p0260a19║【記】六、信施增長。
X20n0358_p0260a20║好行惠施，心常堅固，深信三寶。
X20n0358_p0260a21║【文句】悉如文。
X20n0358_p0260a22║【記】二、佛述成二：初、標文。
X20n0358_p0260a23║【文句】二、佛述成。
X20n0358_p0260a24║【記】二、隨釋二：初、述成展轉增長。
X20n0358_p0260b01║爾時，佛告地神堅牢：若有眾生，乃至聞是金光明經
X20n0358_p0260b02║一句之義，人中命終，隨意往生三十三天。
X20n0358_p0260b03║【文句】文為二：一、約聞經展轉增長。從人世至天世，從
X20n0358_p0260b04║天世至出世，日夜即受不可思議快樂，即出世樂
X20n0358_p0260b05║也。地神所說，止是今世增長。如來述成，文雖略，意
X20n0358_p0260b06║極長遠。
X20n0358_p0260b07║【記】一、約聞。經下，為成展轉義故。探取下科，為出世
X20n0358_p0260b08║也。日夜受樂，在次文耳。二，述成供養增長。
X20n0358_p0260b09║地神，若有眾生為欲供養是經典故，莊嚴屋宅，乃至
X20n0358_p0260b10║張懸一幡、一蓋及以一衣，欲界六天已有自然七寶
X20n0358_p0260b11║宮殿，是人命終即往生彼。地神，於諸七寶宮殿之中，
X20n0358_p0260b12║各各自然有七天女共相娛樂，日夜常受不可思議
X20n0358_p0260b13║微妙快樂。
X20n0358_p0260b14║【文句】二、述成供養增長。從人世至天世，從天世至出
X20n0358_p0260b15║世，長遠之義，準前可知云云。
X20n0358_p0260b16║【記】經明供養，是在人世也。是人下，往天世也。日夜
X20n0358_p0260b17║下，至出世也。雖受天樂，住樂法界，故無所受。是故
X20n0358_p0260b18║名為不可思議微妙快樂。三、發誓護經二：初、分
X20n0358_p0260b19║文。
X20n0358_p0260b20║【文句】三、發誓護。經文為三：一、誓護說法者；二、誓護化
X20n0358_p0260b21║道不絕；三、誓護聽法者。
X20n0358_p0260b22║【記】二、釋義三，並如分文。初、誓護說法者。
X20n0358_p0260b23║爾時，地神白佛言：世尊！以是因緣，說法比丘坐法座
X20n0358_p0260b24║時，我常晝夜衛護不離，隱蔽其形，在法座下頂戴其
X20n0358_p0260c01║足。
X20n0358_p0260c02║【記】二、誓護化道不絕。
X20n0358_p0260c03║世尊！若有眾生於百千佛所種諸善根，是說法者為
X20n0358_p0260c04║是等故，於閻浮提廣宣流布是妙經典令不斷絕。
X20n0358_p0260c05║【記】三、誓護聽法者。
X20n0358_p0260c06║是諸眾生聽是經已，未來之世無量百千那由他劫，
X20n0358_p0260c07║於天上人中常受快樂，值遇諸佛，疾成阿耨多羅三
X20n0358_p0260c08║藐三菩提，三惡道苦悉斷無餘。
X20n0358_p0260c09║【文句】如文。
X20n0358_p0260c10║
X20n0358_p0260c11║金光明經文句文句記會本卷第六
X20n0358_p0260c12║
X20n0358_p0260c13║音釋
X20n0358_p0260c14║【經】懅（音巨，懅畏怖也。）撻（音塔，撻笞也。）沃（音屋，沃灌也。）恬（音田，恬靜也。）㖃（厚吼
X20n0358_p0260c15║二音。）簸（音布，簸去糠也。）咃（音他。）