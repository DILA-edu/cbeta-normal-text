X20n0358_p0260c16║
X20n0358_p0260c17║
X20n0358_p0260c18║金光明經文句文句記會本卷第七
X20n0358_p0260c19║
X20n0358_p0260c20║北涼三藏法師　曇無讖　譯經
X20n0358_p0260c21║天台智者大師說文句門人灌頂錄
X20n0358_p0260c22║四明沙門　知禮　述文句記
X20n0358_p0260c23║雙徑沙門明得會句并記入於經文
X20n0358_p0260c24║【記】第五、散脂品。二。初、品題。
X20n0358_p0261a01║金光明經散脂鬼神品第十
X20n0358_p0261a02║【記】句文分二：初、釋名并領二：初、翻梵名二：初、翻名。
X20n0358_p0261a03║【文句】具存梵音，應言散脂脩摩，此翻為密。
X20n0358_p0261a04║【記】二、示義。
X20n0358_p0261a05║【文句】密有四義，謂名密、行密、智密、理密云云。
X20n0358_p0261a06║【記】密名順世界，密行可為人，密智能對治，密理是
X20n0358_p0261a07║第一義。皆約三法，不縱不橫，非偏小。凡下所知，是
X20n0358_p0261a08║故名等，悉稱為密。注云云者，旨在於此。二、明屬
X20n0358_p0261a09║領二：初、明所屬二：初、正明所屬。
X20n0358_p0261a10║【文句】蓋北方天王大將。
X20n0358_p0261a11║【記】二、兼明三將。
X20n0358_p0261a12║【文句】餘三方各有，東方名樂欲，南方名檀帝，西方名
X20n0358_p0261a13║善現，各有五百眷屬。
X20n0358_p0261a14║【記】二、明所領二：初、出部數二：初、就方維明數。
X20n0358_p0261a15║【文句】管領二十八部：孔雀王經云：一方有四部，六方
X20n0358_p0261a16║則二十四部，四維各一部，合為二十八部。
X20n0358_p0261a17║【記】六方者，四方天地也。四維者，四隅也。二，約五
X20n0358_p0261a18║大明數。
X20n0358_p0261a19║【文句】又說者云：一方有五部，謂地、水、火、風、空。四方有
X20n0358_p0261a20║二十部，足四王所領八部，是為二十八部。
X20n0358_p0261a21║【記】此五各有主執之神故。二、示功能。
X20n0358_p0261a22║【文句】巡游世間，賞善罸惡，皆為散脂所管。
X20n0358_p0261a23║【記】二、明品來意。
X20n0358_p0261a24║【文句】聞經歡喜，發誓護於說者，從能護人受名，故言
X20n0358_p0261b01║散脂云云。
X20n0358_p0261b02║【記】注云云者，雖三天王各有神將，散脂為首，故獨
X20n0358_p0261b03║標名，令釋此意也。二、經文二：初、分文。
X20n0358_p0261b04║【文句】文為四：一、從白佛下，發誓護持；二、從何因緣下，
X20n0358_p0261b05║述有能護之德；三、從散脂大將下，誓以智力充益
X20n0358_p0261b06║說者；四、歸敬本師。初段有經家敘正發誓，悉如文。
X20n0358_p0261b07║【記】二、隨釋四：初、發誓護持二：初、經家敘。
X20n0358_p0261b08║爾時，散脂鬼神大將及二十八部諸鬼神等，即從座
X20n0358_p0261b09║起，偏袒右肩，右膝著地，白佛言：
X20n0358_p0261b10║【記】二、正發誓。
X20n0358_p0261b11║世尊！是金光明微妙經典，若現在世及未來世，在在
X20n0358_p0261b12║處處若城邑聚落、若山澤空處、若王宮宅，隨是經典
X20n0358_p0261b13║所流布處，我當與此二十八部大鬼神等，往至彼所
X20n0358_p0261b14║隱蔽其形，隨逐擁護是說法者，消滅諸惡令得安隱。
X20n0358_p0261b15║及聽法眾若男若女、童男童女，於是經中乃至得聞
X20n0358_p0261b16║一如來名、一菩薩名，及此經典首題名字受持讀誦，
X20n0358_p0261b17║我當隨侍宿衛擁護，悉滅其惡令得安隱。及國邑城
X20n0358_p0261b18║郭、若王宮殿、舍宅空處，皆亦如是。
X20n0358_p0261b19║【記】二、述有能護之德二：初、分文。
X20n0358_p0261b20║【文句】述德，又為三：初標，次述，後結。
X20n0358_p0261b21║【記】二、釋義三：初、標。
X20n0358_p0261b22║世尊！何因緣故，我名散脂鬼神大將？唯然，世尊！自當
X20n0358_p0261b23║證知。
X20n0358_p0261b24║【文句】標如文。
X20n0358_p0261c01║【記】經唯然上聲。禮對曰唯，野對曰阿。二、述二：初、
X20n0358_p0261c02║節句立意。
X20n0358_p0261c03║【文句】述又為三：初五句述智，次五句述境，次五句述
X20n0358_p0261c04║正。三番稱世尊知是三種意也。
X20n0358_p0261c05║【記】二、總別釋義二：初、總釋三：初、據名標義。
X20n0358_p0261c06║【文句】神既名密，述名顯德，應談密義。
X20n0358_p0261c07║【記】大權所為，有本有迹。以智證真，名之為本；隨情
X20n0358_p0261c08║立俗，名之為迹。雖分本迹，但立一名。昔從密本，垂
X20n0358_p0261c09║於密迹；今從密迹，顯乎密本。垂迹之際，此之密名，
X20n0358_p0261c10║但詮世俗，統領神眾，有於密謀。今對世尊，敘護經
X20n0358_p0261c11║德，宜須顯本。此之密名，合詮理智，非是偏小，賢聖
X20n0358_p0261c12║所知，稱之為密。散脂本迹，既於此彰，以驗四王諸
X20n0358_p0261c13║天神等，皆是從本而垂迹化。是故今釋委論密義，
X20n0358_p0261c14║豈獨能顯諸天本迹，亦乃能彰經體宗用。二、依
X20n0358_p0261c15║名釋義二：初、約境智釋二：初、釋三。智即能觀之三
X20n0358_p0261c16║智，境即所觀之三諦，正即顯境智之非邪。能所互
X20n0358_p0261c17║融，邪正不二，密名顯德，其在茲乎！初初五句明智
X20n0358_p0261c18║密。
X20n0358_p0261c19║世尊！我知一切法、一切緣法，了一切法，知法分齊如
X20n0358_p0261c20║法，安住一切法如性，於一切法含受一切法。
X20n0358_p0261c21║【記】文二。初揀非。
X20n0358_p0261c22║【文句】智若淺深，階級次第，不名為密。
X20n0358_p0261c23║【記】淺深階級者，別雖三智，前空、次假、後中，此可言
X20n0358_p0261c24║思，何所論密？二、顯密二：初、約三智互融。
X20n0358_p0262a01║【文句】即一智一切智，一切智一智，非一非一切，而一
X20n0358_p0262a02║而一切者，斯是智密。
X20n0358_p0262a03║【記】不出三也。初句即一智是三智，妙空智也。次句
X20n0358_p0262a04║即三智是一智，妙假智也。後雙非三一，雙照三一，
X20n0358_p0262a05║即妙中智也。若指諸法為一切者，未必盡備；以空、
X20n0358_p0262a06║假、中為一切者，更無遺餘矣。二、附文示融
X20n0358_p0262a07║【文句】若得此意，五句一句，一句五句，非一非五，而一
X20n0358_p0262a08║而五，唯數唯密爾。
X20n0358_p0262a09║【記】五句即三智，配釋如下。二、次五句明境密。
X20n0358_p0262a10║世尊！我現見不可思議智光、不可思議智炬、不可思
X20n0358_p0262a11║議智行、不可思議智聚、不可思議智境。
X20n0358_p0262a12║【記】文二。初揀非。
X20n0358_p0262a13║【文句】若境可以智知，可以口說者，境則非密。
X20n0358_p0262a14║【記】智知即可思，口說即可議，那成密耶？二、示密
X20n0358_p0262a15║二：初、正示。
X20n0358_p0262a16║【文句】不可智知，不可識識，不可以名名，不可以言說，
X20n0358_p0262a17║是名不可思議密境也。
X20n0358_p0262a18║【記】境非智外，豈以偏小智之可知？識即是境，豈以
X20n0358_p0262a19║六凡識之可識？此明絕思也。境離名字，豈以諸法
X20n0358_p0262a20║名字名之？境離言說，豈以四句言說說之？此明絕
X20n0358_p0262a21║議也。二、附文
X20n0358_p0262a22║【文句】而約五數論密者，例前可知也。
X20n0358_p0262a23║【記】前三智云唯數唯密，今雖五句，句句皆云不可
X20n0358_p0262a24║思議，即唯數唯密也。三、後五句明正密。
X20n0358_p0262b01║世尊！我於諸法正解、正觀，得正分別、正解，於緣正能
X20n0358_p0262b02║覺了。
X20n0358_p0262b03║【記】文二。初揀非。
X20n0358_p0262b04║【文句】若對邪道明正道，待邊說中，此正非正，此中非
X20n0358_p0262b05║中，皆非是密。
X20n0358_p0262b06║【記】介爾對待，皆非中正，乃麤顯法，密義不成。二、
X20n0358_p0262b07║示密二：初、直就理示。
X20n0358_p0262b08║【文句】即邪而正，即邊而中，邪正中邊，無二無別者，乃
X20n0358_p0262b09║名為密。
X20n0358_p0262b10║【記】邪正中。邊趣舉其一，收法畢盡，更欲與誰而論？
X20n0358_p0262b11║待對欲令解了，強言中正。二、引思益證。
X20n0358_p0262b12║【文句】思益云：若以心分別一切法者，一切法邪；若不
X20n0358_p0262b13║以心分別一切法者，一切法正。即其義也。
X20n0358_p0262b14║【記】心通真妄，今以分別有無分之。言分別者，分於
X20n0358_p0262b15║邪正，別於中邊，乃令諸法不正其中。其失既然，得
X20n0358_p0262b16║可知矣。二，結。
X20n0358_p0262b17║【文句】我行正道，若境若智，從此得名。唯然世尊，自當
X20n0358_p0262b18║證知云云。
X20n0358_p0262b19║【記】二、約三業釋二：初、釋。
X20n0358_p0262b20║【文句】又此三番一往，是身、口、意密。前五句言知，知即
X20n0358_p0262b21║意密。次五句言現見，現見屬眼，眼屬身，即身密。後
X20n0358_p0262b22║五句明正解，由正解故，言正分別，分別即口密。
X20n0358_p0262b23║【記】言一往者，既智境正外，傍顯此義故也。散脂今
X20n0358_p0262b24║就密名顯本，本密必三，謂身、口、意。若其不爾，何能
X20n0358_p0262c01║示現神將三業，令眾不知？故未顯本前，非同證者，
X20n0358_p0262c02║皆不能測，此乃三密使之然也。二，結。
X20n0358_p0262c03║【文句】所以言不彰露者，是密義也。
X20n0358_p0262c04║【記】雖在三業，言且不彰，復是密義，如先陀婆，非智
X20n0358_p0262c05║臣莫曉。三，結前生後。
X20n0358_p0262c06║【文句】如此述名，密義已顯，賞味無已，更復略說。
X20n0358_p0262c07║【記】二、別釋。前以五句共明智密，乃至五句共為正
X20n0358_p0262c08║密，但以智等彰其密名，故當總釋。今於初五句分
X20n0358_p0262c09║對三觀，乃至後五句分對三身，故當別釋二：初、大
X20n0358_p0262c10║師用三法釋二：初、正別釋二：初、約離釋義，二、約合
X20n0358_p0262c11║對題。初三：初、約五句別對三觀三：初、牒文示義。
X20n0358_p0262c12║【文句】世尊！我知一切法下，作三觀義解之。
X20n0358_p0262c13║【記】作觀釋者，此出散脂本脩之行也。二、依義釋
X20n0358_p0262c14║句二：初、二句示境。
X20n0358_p0262c15║【文句】知一切法、一切緣法兩句，同是因緣所生法境。
X20n0358_p0262c16║何者？能生為因是初句，所生為緣是第二句，能所
X20n0358_p0262c17║合故，諸法得起。中論云因緣所生法，即此義也。
X20n0358_p0262c18║【記】能生、所生，皆言一切法者，如十二支，皆是能生，
X20n0358_p0262c19║皆是所生；能生生所生，所生資能生；能生名因，能
X20n0358_p0262c20║資為緣；因緣不盡，生法無窮。此等即是所觀境也。
X20n0358_p0262c21║二、三句示三觀三：初、一句空觀。
X20n0358_p0262c22║【文句】了一切法者，了達虗無也。中論云：因緣所生法，
X20n0358_p0262c23║我說即是空。是為從假入空觀也。
X20n0358_p0262c24║【記】了達虛無者，悉從因緣，無性實故虛，離名相故
X20n0358_p0263a01║無，畢竟叵得，方名了法。二、次句明假觀。
X20n0358_p0263a02║【文句】知法分齊者，知空非空，用道種智分別假名，凡
X20n0358_p0263a03║聖之法而有差別。中論云：亦名為假名。是為從空
X20n0358_p0263a04║入假觀也。
X20n0358_p0263a05║【記】了無性相，名曰知空。不礙緣起，名曰非空。以一
X20n0358_p0263a06║切道，起一切種，名道種智。此智分別十界假名，海
X20n0358_p0263a07║印森羅，而有差別。而或作無字，必誤。三，後句明
X20n0358_p0263a08║中觀。
X20n0358_p0263a09║【文句】如法安住一切法如性者，以二觀為方便，得入
X20n0358_p0263a10║中道第一義諦。中論云亦名中道義，即是中道第
X20n0358_p0263a11║一義諦觀也。含受一切法者，即是中道正觀，能雙
X20n0358_p0263a12║照二諦，故言含受。
X20n0358_p0263a13║【記】以二觀等者，出安住行相也。圓論三觀，若非一
X20n0358_p0263a14║心，觀體則縱；若其不以二為方便，中為真實，觀體
X20n0358_p0263a15║則橫。今論三觀，不縱不橫，如此脩之，即能安住十
X20n0358_p0263a16║界之法。如於本性，即脩成性功，由一心三觀之力
X20n0358_p0263a17║也。故荊谿云：以正觀安故，世諦方成不思議也。此
X20n0358_p0263a18║則雙遮中道也。雙照二諦，故言含受。遮乃遮情，照
X20n0358_p0263a19║則照性。邊情既泯，二諦皆中。中既不偏，是故空假
X20n0358_p0263a20║各含一切。經云：於一切法，含受一切法。不作雙照
X20n0358_p0263a21║中道解之，經意莫顯也。三、結觀名密二：初、揀非。
X20n0358_p0263a22║【文句】若三觀一異，縱橫並別者，則不名密觀。
X20n0358_p0263a23║【記】二、示密。
X20n0358_p0263a24║【文句】即一而三，即三而一，名為密。欲知智在說，說即
X20n0358_p0263b01║口密也。
X20n0358_p0263b02║【記】即一而三故不一，即三而一故不異，縱橫並別，
X20n0358_p0263b03║非之例知。欲知等者，兼用口密以結此文。二、約
X20n0358_p0263b04║次五句，別對三脫。此明散脂自顯本地已證解脫，
X20n0358_p0263b05║而兼三諦者，得脫由見諦也三：初、牒文示義。
X20n0358_p0263b06║【文句】世尊！我現見下五句，作三諦三解脫義釋之。
X20n0358_p0263b07║【記】二、依義釋句三：初一句示圓淨。
X20n0358_p0263b08║【文句】現見不可思議智光者，光是實智，如日月光，常
X20n0358_p0263b09║明不息。此實智照不可思議真諦境，成圓淨解脫
X20n0358_p0263b10║也。
X20n0358_p0263b11║【記】實智照不思議真諦者，真諦體是性德，般若全
X20n0358_p0263b12║性起脩，名為實智。諦非般若，寧發實智？此諦離縛，
X20n0358_p0263b13║乃成分滿圓淨解脫。當知理果，終始一如。二三
X20n0358_p0263b14║句，示方便淨。
X20n0358_p0263b15║【文句】不可思議智炬、智行、智聚者，皆是權智。如人執
X20n0358_p0263b16║炬，屈曲照物，乍興乍廢，隨順機緣，或此或彼。行因
X20n0358_p0263b17║義，聚是果義，從因以向果，果興而因廢，皆是權智。
X20n0358_p0263b18║照不可思議俗諦，成方便解脫也。
X20n0358_p0263b19║【記】隨機屈曲，因果廢興，皆是權智照不思議俗諦。
X20n0358_p0263b20║俗諦體是性德解脫，全性起脩，名為權智離縛，乃
X20n0358_p0263b21║成分滿方便淨解脫。理果不二，準前可知。三，後
X20n0358_p0263b22║一句示性淨。
X20n0358_p0263b23║【文句】不可思議智境者，是法如如智。此智與法如如
X20n0358_p0263b24║冥，故言不可思議智境。此智照不可思議中道第
X20n0358_p0263c01║一義諦，成性淨解脫也。
X20n0358_p0263c02║【記】前云智光，乃至智聚，四名但召能照之智。唯此
X20n0358_p0263c03║智境，雖亦標智，體是諦理，義當所照。故疏引經法
X20n0358_p0263c04║如如智，此智與法如如冥故，意彰境智如如不二。
X20n0358_p0263c05║然而此說，人皆知之，所解終成二物相合，蓋以不
X20n0358_p0263c06║曉境智之體故也。欲知境體，須簡頑境及偏小妄
X20n0358_p0263c07║心，假立真如，此境安能與智不二？今依馬鳴，立境
X20n0358_p0263c08║體者，所謂本覺；其智體者，所謂始覺。故起信論云：
X20n0358_p0263c09║所言覺義者，謂心體離念。離念相者，等虛空界，無
X20n0358_p0263c10║所不徧。法界一相，即是如來常住法身。依此法身，
X20n0358_p0263c11║說名本覺。（文畢）此覺是性，全性起脩，名為始覺。論云：
X20n0358_p0263c12║始覺者，即同本覺。既云離念，豈有思議？既等虗空，
X20n0358_p0263c13║無所不徧，豈有一時、一塵、一心，而非本覺及始覺
X20n0358_p0263c14║邪？是故得云：三世十方生佛依正，為所觀境；三世
X20n0358_p0263c15║十方生佛依正，為能觀智。境智名別，其體不殊，是
X20n0358_p0263c16║故能所二而不二。境照於境，境照於智，智照於智，
X20n0358_p0263c17║智照於境。此四句說，說即無說，無說而說；此四句
X20n0358_p0263c18║照，照而無照，無照而照。不可思議智境，斯之謂歟？
X20n0358_p0263c19║此之智境，須論六即，今是分真、究竟二位。三、結
X20n0358_p0263c20║脫名密二：初、揀非。
X20n0358_p0263c21║【文句】若三諦、三解脫、一異、縱橫並別者，非不可思議
X20n0358_p0263c22║也。
X20n0358_p0263c23║【記】二、示密。
X20n0358_p0263c24║【文句】以不一異並別故，故名不可思議，不可思議故
X20n0358_p0264a01║名密也。
X20n0358_p0264a02║【記】俱例前。三、約後五句別對三身三：初、牒文示
X20n0358_p0264a03║義。
X20n0358_p0264a04║【文句】世尊，我於諸法下五句，作三身釋之。
X20n0358_p0264a05║【記】二、依義釋句三：初二句示報。
X20n0358_p0264a06║【文句】正解正觀正解能顯體，體顯名正觀，正觀是報
X20n0358_p0264a07║身也。
X20n0358_p0264a08║【記】正解能顯體等者，此乃似解能顯真體。真體乃
X20n0358_p0264a09║是性德般若，既得顯發，即能觀達根本無明，故名
X20n0358_p0264a10║正觀。而言報身者，在心名觀，就身名報，四十二位
X20n0358_p0264a11║皆得論之。二二句，示應。
X20n0358_p0264a12║【文句】得正分別，正解於緣者，分別機緣，不待時，不過
X20n0358_p0264a13║時，普應一切，即是應身也。
X20n0358_p0264a14║【記】分別約法，知藥病也。解緣約機，知生熟也。非此
X20n0358_p0264a15║解別，則無應身。故應身對機，未熟而出，乃名待時；
X20n0358_p0264a16║已發後出，乃名過時。啐啄同時，是應機相。三，一
X20n0358_p0264a17║句示法。
X20n0358_p0264a18║【文句】正能覺了者，無覺無不覺名為覺，非了非不了
X20n0358_p0264a19║名為了。究竟清淨之覺了，即法身也。
X20n0358_p0264a20║【記】無覺等者，此義須對報應簡之。秪一大覺，而有
X20n0358_p0264a21║寂照及非寂照三種之能，故名三身。覺即照覺，能
X20n0358_p0264a22║照理故，即是報身。無覺即寂覺，能現形故，即是應
X20n0358_p0264a23║身。今云無覺無不覺者，即非照非寂覺，能雙亡雙
X20n0358_p0264a24║用，名究竟覺，即是法身。是故三身名為三佛。三種
X20n0358_p0264b01║之了，亦復如是。就身名覺，就心名了，三義宛然。
X20n0358_p0264b02║三、結身名密二：初、揀非。
X20n0358_p0264b03║【文句】若此三身縱橫一異者，不名為正。
X20n0358_p0264b04║【記】二、示密。
X20n0358_p0264b05║【文句】非一非異，不前不後，故名為正。正即密也。
X20n0358_p0264b06║【記】可見。二、約合對題二：初、合三德對題。
X20n0358_p0264b07║【文句】約正明法身，即是金義。約觀明般若，即是光義。
X20n0358_p0264b08║約不思議明解脫，即是明義。
X20n0358_p0264b09║【記】上文約正明於三身。觀明三觀，脫明三脫，三三
X20n0358_p0264b10║皆可對金光明，此明離也。今合三身為一法身，但
X20n0358_p0264b11║對金字；合一三觀為一般若，但對光字；合於三脫
X20n0358_p0264b12║為一解脫，但對明字。諸經諸論，以三德等作脩二
X20n0358_p0264b13║性一說者，圓人解之，是合三義。此意至妙，學者應
X20n0358_p0264b14║知。二、明五章皆密。
X20n0358_p0264b15║【文句】三德是微密之藏，金光明是微密之教。從密教
X20n0358_p0264b16║生密解，安住密理，行於密行，以密利他，故我名密。
X20n0358_p0264b17║唯然，世尊！自當證知。
X20n0358_p0264b18║【記】三德，是佛所證密藏。以被機故，說金光明微密
X20n0358_p0264b19║之教。散脂，本因稟此密教而生密解，即聞密名也。
X20n0358_p0264b20║住理，乃是顯於密體也。行行，乃是脩於密宗也。利
X20n0358_p0264b21║他，乃是起於密用也。不言教者，同佛故也。二、明
X20n0358_p0264b22║互通。
X20n0358_p0264b23║【文句】復次，此十五句，互相釋成。若正解正觀，十五句
X20n0358_p0264b24║皆正解正觀也。若不可思議智光，十五句皆不可
X20n0358_p0264c01║思議智光也。若我知者，十五句皆知也云云。
X20n0358_p0264c02║【記】雖作三身、三脫、三觀、三節解之，而十五句一一
X20n0358_p0264c03║皆是金光明海，體量高廣，故使名義展轉相釋。如
X20n0358_p0264c04║涅槃中百句解脫，以一一句皆是三德微密藏故。
X20n0358_p0264c05║大師釋句句具百，成於萬句。今舉正解具十四句，
X20n0358_p0264c06║能具成十五句，合云：由正解故正觀，由正解故得
X20n0358_p0264c07║正分別，由正解故正解於緣，由正解故正能覺了，
X20n0358_p0264c08║由正解故不思議智光，乃至由正解故於一切
X20n0358_p0264c09║法含受一切法。以正解一句為首，既然餘句為首，
X20n0358_p0264c10║例亦如是，乃成一百七十五句。以體量一貫，故名
X20n0358_p0264c11║義相成。疏於三、五皆舉頭句，例於四句皆十五句，
X20n0358_p0264c12║注云云，令此銷釋也。二、用五性釋。所用五種皆
X20n0358_p0264c13║名佛者，是果德故；皆稱性者，不改義故。若將此五
X20n0358_p0264c14║對今三節五句義者，能顯散脂，本證圓常，迹用周
X20n0358_p0264c15║徧，護經德妙，利人益深。此乃今家對釋意也。文二：
X20n0358_p0264c16║初、大師對初五句二：初、示五性異同二：初、明三種
X20n0358_p0264c17║不異。
X20n0358_p0264c18║【文句】又作五種佛性釋者，正性、緣性、了性，三名不異。
X20n0358_p0264c19║【記】正謂中。正緣謂助緣，了謂覺了。此三名義，諸師
X20n0358_p0264c20║立同，故云不異。二、明二性出沒二：初、二家立異
X20n0358_p0264c21║二：初、明異相。
X20n0358_p0264c22║【文句】又一家取果性境界性為五，又一家取果性果
X20n0358_p0264c23║果性為五。
X20n0358_p0264c24║【記】果性者，緣了所剋智斷果也。境界者，緣了所轉
X20n0358_p0265a01║境界，即陰等十種境也。果及果果者，果則別在智
X20n0358_p0265a02║德，果果者別在斷德。智德之上，又加斷德，故重言
X20n0358_p0265a03║果。此之二二，皆稱性者，悉以常住不改為義。境界
X20n0358_p0265a04║不改者，脩惡即性惡故也。二、明開合。
X20n0358_p0265a05║【文句】若作果果性，即沒境界性，為緣因性所攝。若開
X20n0358_p0265a06║境界性，即沒果果性，為果性所攝。
X20n0358_p0265a07║【記】沒境界性為緣因所攝者，陰等十境，乃是正觀，
X20n0358_p0265a08║近方便法，親發了因，故可攝屬緣因也。沒果果性
X20n0358_p0265a09║為果性所攝者，智斷雖殊，俱名果故。二五數不
X20n0358_p0265a10║虧。
X20n0358_p0265a11║【文句】雖開合不同，終是五數。
X20n0358_p0265a12║【記】二、約五句對性二：初、對初家五性。
X20n0358_p0265a13║【文句】今以五知對五佛性。我知一切法者，知一切法
X20n0358_p0265a14║中悉有安樂性。安樂性者，即正因佛性也。一切緣
X20n0358_p0265a15║法者，無量功德低頭舉手之善緣，因佛性也。了一
X20n0358_p0265a16║切法者，即是般若空慧了，因佛性也。知法分齊者，
X20n0358_p0265a17║即世間出世間因果不濫境界，因佛性也。如法安
X20n0358_p0265a18║住如性者，即是果性究竟安住如中也。含受一切
X20n0358_p0265a19║法者，還是果性能雙照含受也。
X20n0358_p0265a20║【記】安樂性即正因佛性者，安樂乃是涅槃之義，具
X20n0358_p0265a21║足三法。今就合說，但名正因。世出世等者，六道是
X20n0358_p0265a22║世間因果，三乘是出世因果。言因佛性者，境界之
X20n0358_p0265a23║性，但齊九界。十如是法，望佛是因。以其佛界十如
X20n0358_p0265a24║是法，望九稱果，皆屬能觀，不名境界。故起信論但
X20n0358_p0265b01║以九相而為境界，是故業相名細中細，為佛境界。
X20n0358_p0265b02║又云：依轉識故，說名境界。而此證者，無有境界可
X20n0358_p0265b03║說故，故境界是九界法。若爾，何名佛性？良以果人
X20n0358_p0265b04║不獨成就佛界十界，亦能成就九界十法。是故千
X20n0358_p0265b05║法眾生雖具，體用不彰，唯佛究竟圓融自在，所以
X20n0358_p0265b06║因法是果人性。二，對次家五性。
X20n0358_p0265b07║【文句】若作果果性者，取知法分齊為果性，克果智照
X20n0358_p0265b08║分明為分齊也，安住如性含受為果果性云云。
X20n0358_p0265b09║【記】境界。既以合入緣因，遂取知法分齊之句，而為
X20n0358_p0265b10║果性。究盡實相，名智照分明，見無分齊之分齊也。
X20n0358_p0265b11║如云智度大海，佛窮其底，豈非無底而為底耶？乃
X20n0358_p0265b12║以安住諸法如性，一切皆能含受，一切同名果果
X20n0358_p0265b13║性。此則果後任運，永永雙遮雙照也。二、章安例
X20n0358_p0265b14║兩五句二：初、例上合對。
X20n0358_p0265b15║【文句】若然者，下兩種五句，亦應對五佛性。
X20n0358_p0265b16║【記】二、準義須釋。
X20n0358_p0265b17║【文句】師雖不釋，義例應爾，準須釋出其義，消文令會
X20n0358_p0265b18║爾。
X20n0358_p0265b19║【記】五性秪是開於三法。三番五句，既其番番對於
X20n0358_p0265b20║三法，亦合番番對於五性。後之二番，大師不釋，意
X20n0358_p0265b21║云可見。章安恐後學不知，故略指云義例應爾。復
X20n0358_p0265b22║令講者伸釋其意，故云準須釋出等也。第二番中，
X20n0358_p0265b23║智光是了因性，智炬是境界性，知境不濫，如炬照
X20n0358_p0265b24║物。智行是緣因性，智聚是果性，智境是正因性。若
X20n0358_p0265c01║依次師沒境界性者，則智炬是果，果性斷德，對機
X20n0358_p0265c02║不濫也。第三番中，正解顯體是了因性，正觀體顯，
X20n0358_p0265c03║既當報身，合是果性。正能分別是境界性，正解於
X20n0358_p0265c04║圓是緣因性，正能覺了是正因性。若依次師沒境
X20n0358_p0265c05║界性，則以正能分別為果，果性果後應機，任運分
X20n0358_p0265c06║明也。三，結。
X20n0358_p0265c07║世尊！以是義故，名散脂大將。
X20n0358_p0265c08║【文句】世尊以是義故下，是結文也。
X20n0358_p0265c09║【記】三、發誓充益二：初、分文示好。
X20n0358_p0265c10║【文句】從世尊散脂大將下，是第三、發誓以智辯充益
X20n0358_p0265c11║說者。文為二：先益能化，次益所化。益能化為三：莊
X20n0358_p0265c12║嚴言辭下，益其口業。眾味精氣下，益其身業。心進
X20n0358_p0265c13║勇銳下，益其意業。從以是之故下，益其所化。此亦
X20n0358_p0265c14║為三：以是之故，廣說是經。此是未種者令種也。若
X20n0358_p0265c15║有眾生下，是已種令熟也。無量眾生下，是已熟者
X20n0358_p0265c16║令脫。悉如文。此消文大好。
X20n0358_p0265c17║【記】二、依此消文二：初、益能化三：初、益口業。
X20n0358_p0265c18║世尊！我散脂大將，令說法者莊嚴言辭辯不斷絕。
X20n0358_p0265c19║【記】二、益身業。
X20n0358_p0265c20║眾味精氣，從毛孔入，充益身力。
X20n0358_p0265c21║【記】三、益意業。
X20n0358_p0265c22║心進勇銳，成就不可思議智慧，入正憶念。如是等事，
X20n0358_p0265c23║悉令具足，心無疲厭，身受諸樂，心得歡喜。
X20n0358_p0265c24║【記】二、益所化三：初、未種令種。
X20n0358_p0266a01║以是之故，能為眾生廣說是經。
X20n0358_p0266a02║【記】二、已種令熟。
X20n0358_p0266a03║若有眾生於百千佛所種諸善根，說法之人為是眾
X20n0358_p0266a04║生，閻浮提內廣宣流布是妙經典，令不斷絕。
X20n0358_p0266a05║【記】三、已熟令脫。
X20n0358_p0266a06║無量眾生聞是經已，當得不可思議智聚，攝取不可
X20n0358_p0266a07║思議功德之聚，於未來世無量百千劫人天之中常
X20n0358_p0266a08║受快樂，於未來世值遇諸佛，疾得證成阿耨多羅三
X20n0358_p0266a09║藐三菩提，一切眾苦三惡趣分永滅無餘。
X20n0358_p0266a10║【記】問：既得智聚，又攝福聚，斯乃真似二種莊嚴，合
X20n0358_p0266a11║居方便及實報土，經那但云無量千劫人天受樂？
X20n0358_p0266a12║答：須知十益皆悉不離二十五有，此中乃是人天
X20n0358_p0266a13║方便、人天實報。故仁王般若云：出三界外，更有眾
X20n0358_p0266a14║生界者，此是外道大有經說。須知四土若橫若竪，
X20n0358_p0266a15║秪在三界一處而論，學者宜審。四、歸敬三寶。
X20n0358_p0266a16║南無寶華功德海瑠璃金山光照如來、應供、正徧知。
X20n0358_p0266a17║南無無量百千億那由他莊嚴其身釋迦如來、應供、
X20n0358_p0266a18║正徧知。熾然如是微妙法炬。南無第一威德成就眾
X20n0358_p0266a19║事大功德天。南無不可思量智慧功德成就大辯天。
X20n0358_p0266a20║【文句】從南無寶華下，是第四，歸敬文也。佛說一切眾
X20n0358_p0266a21║經，初皆歸敬，而譯人略之。諸論初亦先歸敬，此文
X20n0358_p0266a22║是說竟歸依三寶，在文可尋也。
X20n0358_p0266a23║【記】一切眾經。初皆歸敬者，謂結集經者，皆有歸敬。
X20n0358_p0266a24║在通序前，此方好略。譯人省之，亦有存者。如薩遮
X20n0358_p0266b01║尼乾子所說經初云：歸命大智海，毗盧遮那佛。注
X20n0358_p0266b02║云：外國本一切經首，皆有此句。諸論下，即造論者
X20n0358_p0266b03║歸敬也。如智度、起信等三寶者，佛法可知。功德大
X20n0358_p0266b04║辯，即菩薩理和僧也。南無，此云歸命。
X20n0358_p0266b05║【記】二、正論善集明人王往日通經。二。初、正論品。二。
X20n0358_p0266b06║初、品題。
X20n0358_p0266b07║金光明經正論品第十一
X20n0358_p0266b08║【記】句文分二：初、正釋題二：初、直釋二字。
X20n0358_p0266b09║【文句】正論者，正名為聖。聖有二種：一、世聖，二、出世聖。
X20n0358_p0266b10║論名覈實：一、覈事實，二、覈理實。
X20n0358_p0266b11║【記】世聖者，謂輪王也。易曰：備物致用，立功成器，以
X20n0358_p0266b12║為天下利，莫大乎聖人。管子曰：聖人若天然，無私
X20n0358_p0266b13║覆也；若地然，無私載也。此皆言世間聖人。出世聖，
X20n0358_p0266b14║謂三乘果人，斷惑證理名聖也。覈者，說文云：考事
X20n0358_p0266b15║之實也。覈事實，則世間正論可以治國；覈理實，則
X20n0358_p0266b16║出世正論可以詣道。二、委明四悉，謂世間正論
X20n0358_p0266b17║而有四益，皆引孝經結成其義。文為四：初、世界。
X20n0358_p0266b18║【文句】此品是先王舊法，世世相傳。先王傳力尊相，力
X20n0358_p0266b19║尊相傳於信相，信相又傳其子，其子又傳於後世。
X20n0358_p0266b20║世世正聖，世世善實，即是先王之法言。亦是世界
X20n0358_p0266b21║悉檀立名，名正論品。
X20n0358_p0266b22║【記】先王舊法，即世間事實。世世不同，即世界意也。
X20n0358_p0266b23║二為人。
X20n0358_p0266b24║【文句】王行此法，法律相應。陰陽以之調，日月以之順，
X20n0358_p0266c01║百穀以之豐，萬民以之樂，社稷以之安，治化以之
X20n0358_p0266c02║美。即是民用和睦，上下無怨。亦是為人悉檀立名，
X20n0358_p0266c03║名正論品。
X20n0358_p0266c04║【記】百穀者，楊泉物理論云：粱者，黍稷之總名。稻者，
X20n0358_p0266c05║粳糯之總名。菽者，眾豆之總名。三穀各二十，為六
X20n0358_p0266c06║十。蔬果之實，助穀各二十，凡為百穀。社稷者，孝經
X20n0358_p0266c07║緯曰：社，土地之主也。土地濶，不可盡敬，故封土為
X20n0358_p0266c08║社，以報功也。稷，五穀之長也。穀眾不可徧祭，故立
X20n0358_p0266c09║稷神以祭之。禮記曰：厲山氏之子（厲或作列）柱及周棄
X20n0358_p0266c10║為稷（厲山氏之有天下也，其子柱能植百穀。夏之衰也，周棄繼之，故祀為稷神），共工民
X20n0358_p0266c11║之子后土為社（共工氏之覇九州也，其子曰后土，能平九州，故祀為社）。民用
X20n0358_p0266c12║和睦者，人民被服其教，自相和睦，尊卑上下，無相
X20n0358_p0266c13║怨者。三、對治。
X20n0358_p0266c14║【文句】王用此法，外敵不敢謀，內姦不敢驚，妖星不敢
X20n0358_p0266c15║現，惡虹不敢行，暴風不敢動，疾雨不敢零，是則禍
X20n0358_p0266c16║亂不作，灾害不生，亦是對治悉檀立名，名正論品。
X20n0358_p0266c17║【記】內姦，謂亂臣賊子。孔安國曰：在內曰姦，在外曰
X20n0358_p0266c18║宄。禍，亂下。禍者，謂善人逢殃。亂者，謂臣下悖逆作
X20n0358_p0266c19║起也。灾者，天反時，風雨不節也。害者，地反時，水旱
X20n0358_p0266c20║傷稼也。四，第一義。
X20n0358_p0266c21║【文句】此之世善本金光明，從金光明出此正論善。用
X20n0358_p0266c22║此正論，天宮天身以之光明，天力天威以之增長，
X20n0358_p0266c23║天心為之倍樂，天之法味為之倍加深遠，即是先
X20n0358_p0266c24║王之至德要道，亦是第一義悉檀立名，名正論品
X20n0358_p0267a01║也。
X20n0358_p0267a02║【記】本金光明者，即四王品云所作國事，所造世論，
X20n0358_p0267a03║皆因此經也。至德要道者，至謂窮理之極，要謂以
X20n0358_p0267a04║一總眾。謂茲正論，是先王舊法，為德之極，道之要
X20n0358_p0267a05║也。前之三悉，屬於世間，且就本辨。今此第四，兼出
X20n0358_p0267a06║世足，故雙明本末之義，令其聞者解悟兩種第一
X20n0358_p0267a07║義故。鈍者但得世間要道，此從末也；利者乃悟出
X20n0358_p0267a08║世要道，此從本也。增益天德，亦須兩分：從末者，益
X20n0358_p0267a09║但生天；若從本者，益在義天，亦兼淨天，以金光明
X20n0358_p0267a10║屬通教故。二、明來意。
X20n0358_p0267a11║【文句】此文是流通中第二意，明人王弘經，感通冥聖，
X20n0358_p0267a12║天王佐助，善政興隆。
X20n0358_p0267a13║【記】冥聖者，即諸天是冥聖也。故法華三昧云：一切
X20n0358_p0267a14║冥法。二、經文二：初、分文。
X20n0358_p0267a15║【文句】文為二：一、長行說事本，二、偈頌說正論。長行中，
X20n0358_p0267a16║對告地神說昔尊相。
X20n0358_p0267a17║【記】二、隨釋二：初、長行。
X20n0358_p0267a18║爾時，佛告地神堅牢：過去有王名力尊相，其王有子
X20n0358_p0267a19║名曰信相，不久當受灌頂之位統領國土。爾時，父王
X20n0358_p0267a20║告其太子信相：世有正論善治國土，我於昔時曾為
X20n0358_p0267a21║太子，不久亦當紹父王位。爾時，父王持是正論亦為
X20n0358_p0267a22║我說，我以是論於二萬歲善治國土，未曾一念以非
X20n0358_p0267a23║法行，於自眷屬情無愛著。何等名為治世正論？地神！
X20n0358_p0267a24║爾時，力尊相王為信相太子說是偈言：
X20n0358_p0267b01║【文句】如文。
X20n0358_p0267b02║【記】經受灌頂位者。華嚴三十九云：轉輪聖王所生
X20n0358_p0267b03║太子，母是正后，身相具足。其轉輪王令此太子坐
X20n0358_p0267b04║白象寶妙金之座，張大網幔，建大法幢，然香散華，
X20n0358_p0267b05║奏諸音樂，取四大海水置金瓶內。王執此瓶灌太
X20n0358_p0267b06║子頂，是時即名受王職位，墮在灌頂剎利之數，即
X20n0358_p0267b07║能具足行十善道，亦得名轉輪聖王。二、偈頌二：
X20n0358_p0267b08║初、分文。
X20n0358_p0267b09║【文句】偈有八十二行，文為四：初二行半集眾，次三行
X20n0358_p0267b10║半發問，次一行結問開答，後七十五行梵天答。即
X20n0358_p0267b11║說正論也。集眾文為三：初一行是佛敘尊相，欲為
X20n0358_p0267b12║天子說先王本法；次一行佛敘尊相誡聽；次半行
X20n0358_p0267b13║明說論處所。
X20n0358_p0267b14║【記】二、隨釋四：初、集眾，三、如分科。初、佛敘尊相欲說。
X20n0358_p0267b15║我今當說諸王正論，為利眾生斷諸疑惑。
X20n0358_p0267b16║【記】二、佛敘尊相誡聽。
X20n0358_p0267b17║一切人王，諸天天王，應當歡喜，合掌諦聽。
X20n0358_p0267b18║【記】三、明說論處所。
X20n0358_p0267b19║諸王和合集金剛山。
X20n0358_p0267b20║【記】二、發問二：初、分文。
X20n0358_p0267b21║【文句】次四，王發四問。一問，云何呼人為天。二問，非天
X20n0358_p0267b22║所生，而名天子。三問，處王宮殿，何故名天。四問，以
X20n0358_p0267b23║人法治世，那得名天。
X20n0358_p0267b24║【記】二、釋義，四、如分文。初問呼人為天。
X20n0358_p0267c01║護世四鎮起問梵王：大師梵尊天中自在，能除疑惑
X20n0358_p0267c02║當為我斷，云何是人得名為天？
X20n0358_p0267c03║【記】二、問：何名天子？
X20n0358_p0267c04║云何人王復名天子？
X20n0358_p0267c05║【記】三、問：處王宮殿，何故名天？
X20n0358_p0267c06║生在人中，處王宮殿。
X20n0358_p0267c07║【記】四、問：人王治世，那得名天？
X20n0358_p0267c08║正法治世，而名為天。
X20n0358_p0267c09║【記】三、結問開答。
X20n0358_p0267c10║護世四王問是事已，時梵尊師即說偈言：
X20n0358_p0267c11║【文句】次一行，成前起後，可見云云。
X20n0358_p0267c12║【記】四、梵天答二：初、述意，分文二：初、述意。
X20n0358_p0267c13║【文句】問既有四，答亦為四。一、答天。護其入胎，雖是人
X20n0358_p0267c14║子，而稱天子。三十三天，各分己德，雖是於人，而稱
X20n0358_p0267c15║為天。雖處人宮殿，用天律治世，雖是人主，而稱為
X20n0358_p0267c16║天。雖是人法治世，令眾生行善，多生天上，以因中
X20n0358_p0267c17║說果，故稱為天。
X20n0358_p0267c18║【記】佛經釋天子義，此文最顯。若儒教則云：王者父
X20n0358_p0267c19║天母地，為天子之故。援神契曰：天覆地載，謂之天
X20n0358_p0267c20║子。二分文
X20n0358_p0267c21║【文句】從汝今雖以下，是梵答，文為二：初十行半略答，
X20n0358_p0267c22║後六十四行半廣答。略中有四：初一行半許答；次
X20n0358_p0267c23║因集業故一行，略舉昔因今果，答其問王義；次五
X20n0358_p0267c24║行舉三義，答其問天義；次三行舉三義，重答問王
X20n0358_p0268a01║義。
X20n0358_p0268a02║【記】二、隨文釋義二：初、略答四：初、許答。
X20n0358_p0268a03║汝今雖以此義問我，我要當為一切眾生敷揚宣暢
X20n0358_p0268a04║第一勝論。
X20n0358_p0268a05║【記】二、答王義。
X20n0358_p0268a06║因集業故，生於人中。王領國土，故稱人王。
X20n0358_p0268a07║【記】故稱人王者，諡法曰：德象天地稱帝，仁義所生
X20n0358_p0268a08║稱王。白虎通曰：王者，往也，天下所歸往也。三、答
X20n0358_p0268a09║問天義。
X20n0358_p0268a10║處在胎中，諸天守護，或先守護，然後入胎。雖在人中，
X20n0358_p0268a11║生為人王，以天護故，復稱天子。三十三天，各以己德，
X20n0358_p0268a12║分與是人，故稱天子。神力所加，故得自在，遠離惡法，
X20n0358_p0268a13║遮令不起，安住善法，脩令增廣，能令眾生，多生天上。
X20n0358_p0268a14║【記】文二。初、指出三義。
X20n0358_p0268a15║【文句】答：天舉三義者，未入胎，入胎分，德力加是也。
X20n0358_p0268a16║【記】未入等是一義，分德是一義，力加是一義。二、
X20n0358_p0268a17║明答三問三：初、以護胎答第二問。
X20n0358_p0268a18║【文句】以護胎故稱為天子，答第二問也。
X20n0358_p0268a19║【記】未入護者，猶在中陰；已入護者，處在胎藏。此之
X20n0358_p0268a20║二時，多為鬼害，故假天護。二、以分德答第一問。
X20n0358_p0268a21║【文句】以分德故，有其天德，故稱為天，答第一問也。
X20n0358_p0268a22║【記】三、以力加，答三、四問。
X20n0358_p0268a23║【文句】神力所加，脩善遮惡，後必生天。因中說果，故稱
X20n0358_p0268a24║為天。答第三第四正法治世，名為天問也。答半名
X20n0358_p0268b01║為天三義竟。
X20n0358_p0268b02║【記】前第三問。處王宮殿，何故名天？四問。以人法治
X20n0358_p0268b03║世，那得名天？故今答中，雖處人宮，天力加故，自在
X20n0358_p0268b04║如天，答第三問也。遮惡勸善，令人生天，答第四問
X20n0358_p0268b05║也。四，重答問王義。
X20n0358_p0268b06║半名人王，亦名執樂，羅剎魁膾，能遮諸惡；亦名父母，
X20n0358_p0268b07║教誨脩善，示現果報，諸天所護；善惡諸業，現在未來，
X20n0358_p0268b08║現受果報，諸天所護。
X20n0358_p0268b09║【記】文二。初、正明人王三義三。初、明執樂名王。
X20n0358_p0268b10║【文句】從半名人王已下，答有三義，故稱半為王。一名
X20n0358_p0268b11║執樂者，樂由於王，王執此樂，使天下和平，五日一
X20n0358_p0268b12║風，十日一雨，老者擊壤，小騎竹馬，誰不歸德？故執
X20n0358_p0268b13║樂者名王。
X20n0358_p0268b14║【記】王執此樂者，謂持禮樂以化民也。孝經曰：導之
X20n0358_p0268b15║以禮樂，而民和睦。樂記曰：大樂必易，大禮必簡。樂
X20n0358_p0268b16║至則無怨，禮至則不爭。揖讓而治天下者，禮樂之
X20n0358_p0268b17║謂也。使天下去明，樂之化成也。京房易候云：大平
X20n0358_p0268b18║之時，十日一雨，凡歲三十六雨，此休徵時若之應。
X20n0358_p0268b19║風土記曰：擊壤者，以木作之，前廣後銳，長尺三四
X20n0358_p0268b20║寸，其形如履。臘節，僮少以為戲也。逸士傳：帝堯之
X20n0358_p0268b21║時，有老人擊壤於路，曰：吾日出而作，日入而息，鑿
X20n0358_p0268b22║井而飲，耕田而食，帝何力於我哉？豈非至聖之德，
X20n0358_p0268b23║為而不宰，玄功讚運，是以百姓日用不知，竹馬兒
X20n0358_p0268b24║童所戲也。人王執樂治國，故得天下和平，老幼俱
X20n0358_p0268c01║樂其性也。二、明遮惡名王。
X20n0358_p0268c02║【文句】二者遮惡，為民除害。天不亢旱，地不洪流，草不
X20n0358_p0268c03║折傷，民無疾癘者，誰不歸德？故遮惡名王。
X20n0358_p0268c04║【記】即經云羅剎魁膾等，以能遮暴惡故，亦名羅剎
X20n0358_p0268c05║魁膾也。以亦名二字貫下，如羅剎中魁卒，故眾鬼
X20n0358_p0268c06║不敢為非也。三、明父母名王
X20n0358_p0268c07║【文句】三、父母者，誨示禍福，導語善惡，制禮作樂，而民
X20n0358_p0268c08║知禁，誰不歸德？故父母名之為王。
X20n0358_p0268c09║【記】即是王為民之父母也。誨示禍福等者，謂違仁
X20n0358_p0268c10║義者致刑罸，是禍惡也。錄仁義而授爵祿，是福善
X20n0358_p0268c11║也。制禮以檢其迹，作樂以和其心。故樂記曰：樂者
X20n0358_p0268c12║為同，禮者為異。同則相親，異則相敬。民知禁者，民
X20n0358_p0268c13║知有禁令也。二、兼顯天子三義。
X20n0358_p0268c14║【文句】能為民下，作父母故。諸天護之，名為天子。以遮
X20n0358_p0268c15║惡不起，諸天分德，名之為天。以執樂故，因中說果，
X20n0358_p0268c16║復名為天。非但半名人王義成，半名為天三義亦
X20n0358_p0268c17║顯。
X20n0358_p0268c18║【記】因中。說果者，以禮樂化民，必生天上故。二、廣
X20n0358_p0268c19║答二：初、分文釋義二：初、廣明非法失於六義。
X20n0358_p0268c20║若有惡事，縱而不問，不治其罪，不以正教，捨遠善法，
X20n0358_p0268c21║增長惡聚，故使國中，多諸姦鬪，三十三天，各生瞋恨。
X20n0358_p0268c22║由其國王，縱惡不治，壞國正法，姦詐熾盛，他方怨敵，
X20n0358_p0268c23║競來侵掠，自家所有，錢財珍寶，諸惡盜賊，共相劫奪。
X20n0358_p0268c24║如法治世，不行是事，若行是者，其國殄滅。譬如狂象，
X20n0358_p0269a01║蹋蓮華池，暴風卒起，履降惡雨，惡星數出，日月無光，
X20n0358_p0269a02║五穀果實，咸不滋茂。由王捨正，使國饑饉，天於宮殿，
X20n0358_p0269a03║悉懷愁惱。由王暴虐，不脩善事，是諸天王，各相謂言：
X20n0358_p0269a04║是王行惡，與惡為伴，以造惡故，速得天瞋，以天瞋故，
X20n0358_p0269a05║不久國敗。非法兵仗，姦詐鬪訟，疾疫惡病，集其國土。
X20n0358_p0269a06║諸天即便，捨離是王，令其國敗，生大愁苦，兄弟姊妹，
X20n0358_p0269a07║眷屬妻子，孤迸流離，身亦滅亡。流星數墮，二日並現，
X20n0358_p0269a08║他方惡賊，侵掠其土，人民饑餓，多諸疾疫。所重大臣，
X20n0358_p0269a09║捨離薨亡，象馬車乘，一念喪滅，諸家財產，國土所有，
X20n0358_p0269a10║互相劫奪，刀兵而死。五星諸宿，違失常度，諸惡疾疫，
X20n0358_p0269a11║流徧其國。諸受寵祿，所任大臣，及諸群僚，專行非法。
X20n0358_p0269a12║如是行惡，偏受恩遇，脩善法者，日日衰減。於行惡者，
X20n0358_p0269a13║而生恭敬，見脩善者，心不願錄。故使世間，三異並起，
X20n0358_p0269a14║星宿失度，降暴風雨。破壞甘露，無上正法，眾生等類，
X20n0358_p0269a15║及以地肥。恭敬弊惡，毀諸善人，故天降雹，饑饉疫死。
X20n0358_p0269a16║穀米果實，滋味衰減，多病眾生，充滿其國。甘美盛果，
X20n0358_p0269a17║日日損減，苦澁惡味，隨時增長。本所遊戲，可愛之處，
X20n0358_p0269a18║悉皆枯悴，無可樂者。眾生所食，精妙上味，漸漸損減，
X20n0358_p0269a19║食無肌膚。顏貌醜陋，氣力衰微，凡所食噉，不知厭足。
X20n0358_p0269a20║力精勇猛，悉滅無有，懶墮懈怠，充滿其國。多有病苦，
X20n0358_p0269a21║逼切其身，惡星變動，羅剎亂行。若有人王，行於非法，
X20n0358_p0269a22║增長惡伴，損人天道。於三有中，多受苦惱，起如是等，
X20n0358_p0269a23║無量惡事。皆由人王，愛著眷屬，縱之造惡，捨而不治。
X20n0358_p0269a24║若為諸天，所護生者，如是人王，終不為是。有行善者，
X20n0358_p0269b01║得生天中，行不善者，墮在三塗。三十三天，皆生焦熱，
X20n0358_p0269b02║由王縱惡，捨而不誨。違逆諸天，及父母勅，不能正治，
X20n0358_p0269b03║則非孝子。起諸姦惡，壞國土者，不應縱捨。
X20n0358_p0269b04║【文句】從若有惡事下，三十九行三句，廣明非法。不得
X20n0358_p0269b05║名天，不得名王，六義俱失。三十三天各生瞋恨，是
X20n0358_p0269b06║天不護，不護故非天子。是諸天王各相謂言，是天
X20n0358_p0269b07║不分德，不分德故不得名天。捨遠善法，增長惡法，
X20n0358_p0269b08║則無天因。寧得因中說果，歎人為天也？生大愁苦
X20n0358_p0269b09║者，無執樂義。疾疫流徧，無遮惡義。縱惡不顧善，無
X20n0358_p0269b10║父母義云云。
X20n0358_p0269b11║【記】二、廣明正治，得於六義。
X20n0358_p0269b12║當正治罪，是故諸天，護持是王。以滅惡法，脩習善故，
X20n0358_p0269b13║現世正治，得增王位。應各為說，善不善業，能示因果，
X20n0358_p0269b14║故得為王。諸天護持，鄰王佐助，為自為他，脩正治國。
X20n0358_p0269b15║有壞國者，應當正教，為命及國，脩行正法。不應行惡，
X20n0358_p0269b16║惡不應縱，所有餘事，不能壞國。要因多姦，然後傾敗，
X20n0358_p0269b17║若起多姦，壞於國土。譬如大象，壞蓮華地，怨恨諸天，
X20n0358_p0269b18║故天生惱。起諸惡事，彌滿其國，是故應隨，正法治世。
X20n0358_p0269b19║以善化國，不順非法，寧捨身命，不愛眷屬。於親非親，
X20n0358_p0269b20║心常平等，視親非親，和合為一。正行名稱，流布三界，
X20n0358_p0269b21║正法治國，人多行善。常以善心，仰瞻國王，能令天眾，
X20n0358_p0269b22║具足充滿。是故正治，名為人王，一切諸天，愛護人王。
X20n0358_p0269b23║猶如父母，擁護其子，故令日月，五星諸宿。隨其分齊，
X20n0358_p0269b24║不失常度，風雨隨時，無諸灾禍。令國豐實，安樂熾盛，
X20n0358_p0269c01║增益人民，諸天之眾。以是因緣，諸人王等，寧捨身命，
X20n0358_p0269c02║不應為惡。不應捨離，正法珍寶，由正法寶，世人受樂。
X20n0358_p0269c03║常當親近，脩正法者，聚集功德，莊嚴其身。於自眷屬，
X20n0358_p0269c04║常知止足，當遠惡人，脩治正法。安止眾生，於諸善法，
X20n0358_p0269c05║教勅防護，令離不善。是故國土，安隱豐樂，是王亦得，
X20n0358_p0269c06║威德具足。隨諸人民，所行惡法，應當調伏，如法教詔。
X20n0358_p0269c07║是王當得，好名善譽，善能攝護，安樂眾生。
X20n0358_p0269c08║【文句】從當正治罪下二十四行三句，更廣說六義。當
X20n0358_p0269c09║正治罪，即父母義。諸天護持，即天子義。以滅惡法，
X20n0358_p0269c10║即魁膾義。魁膾名典軍，遮制惡鬼，鬼畏典軍，不敢
X20n0358_p0269c11║亂行也。脩習善法，即執樂義。應各為說，即示因果
X20n0358_p0269c12║義。諸天，即分德義。還以六義消，文皆可尋云云。
X20n0358_p0269c13║【記】此六經文，前後相參，故并前段皆不細分。講者
X20n0358_p0269c14║當以六義得失，對文銷之，其理自會。二、示觀明
X20n0358_p0269c15║本二：初、令思觀義。
X20n0358_p0269c16║【文句】此中應明觀義，自思之云云。
X20n0358_p0269c17║【記】自思之者，稟斯宗人，合知二種脩觀之法，故疏
X20n0358_p0269c18║不示，令其自思。今恐後學未能別之，不免略說。此
X20n0358_p0269c19║於三種，是託事觀。謂託世天，明於諦境；託於人王，
X20n0358_p0269c20║明於玅觀。即此一念，性是義天。依止此天，能令此
X20n0358_p0269c21║觀不起邊倒，名天護義，中觀也。觀合義天，同天之
X20n0358_p0269c22║德，不分而分，名天分德，空觀也。義天神力，加玅觀
X20n0358_p0269c23║故，能歷諸境，皆得圓融，假觀也。又託人王脩理觀
X20n0358_p0269c24║者，全諦起觀。中觀雙照，即父母義；空觀伏惑，即魁
X20n0358_p0270a01║膾義；假觀立法，即執樂義。此諦此觀，皆離縱橫，秪
X20n0358_p0270a02║於一心，具茲六義。二、設問明本二：初、設問。
X20n0358_p0270a03║【文句】問：金光明是正論本，其意云何？
X20n0358_p0270a04║【記】上四王品云：閻浮提內諸國王等，所作國事，所
X20n0358_p0270a05║造世論，皆因此經。豈非正論以金光明而為其本？
X20n0358_p0270a06║欲令答示即末之本，故興此問。二、答示二：初、正
X20n0358_p0270a07║示。方等所說，豈有一事不本於理？如向散脂，翻為
X20n0358_p0270a08║密者，常所稱呼，豈知召於秘玅三法？今於此典自
X20n0358_p0270a09║敘密名十五句義，斯乃委彰世名之本。此之正論
X20n0358_p0270a10║是梵王說，梵王之本，諸經開為法身菩薩，法身菩
X20n0358_p0270a11║薩隨所住處是常寂光，以身例口，隨有所說，無非
X20n0358_p0270a12║秘藏。今之正論，此金光明而為其本，豈可末事暫
X20n0358_p0270a13║乖本理？水波、金器，本末同時，以金光明具世間法，
X20n0358_p0270a14║故即世名而可示本。自此為二：初、明末即於本二：
X20n0358_p0270a15║初、就天子三義示本。
X20n0358_p0270a16║【文句】天者，即法性金也。法性作依止，故言天護。分德
X20n0358_p0270a17║者，即光也。報身與法性冥，即是分德也。神力所加
X20n0358_p0270a18║者，即明也云云。
X20n0358_p0270a19║【記】應先了知此金光明是法非譬，以法報應，是金
X20n0358_p0270a20║光明異名故也。天者，第一義天也。子者，無上眾生
X20n0358_p0270a21║本來人也。攬金光明妙三實法，為此假人。此人依
X20n0358_p0270a22║止第一義天，本離八倒，是天護義。此人智光冥法
X20n0358_p0270a23║身金，德與法同，為分德義。此人應益，名之為明，義
X20n0358_p0270a24║天之力之所加也。二、約人王三義示本。
X20n0358_p0270b01║【文句】又父母者，即金也，法性為父母故。遮惡即光也，
X20n0358_p0270b02║執樂即明也。
X20n0358_p0270b03║【記】此妙假人。體是金故，雙具權實，能與一切而作
X20n0358_p0270b04║父母。體是光故，照惑本空，即遮惡義。體是明故，能
X20n0358_p0270b05║生眾善，即執樂義。二、明末從本立。
X20n0358_p0270b06║【文句】以此為本，故能正論爾。
X20n0358_p0270b07║【記】如上所示本之六義，因果六位，皆即此義。此義
X20n0358_p0270b08║能作世出世間一切事本，今即此本而談正論。其
X20n0358_p0270b09║圓教機，聞治國事，即達其本，乃能頓治四種之國。
X20n0358_p0270b10║二、例結。
X20n0358_p0270b11║【文句】如半名人王，牛名為天，為世間正論，半名出世
X20n0358_p0270b12║間正論，本末相關，即此意也。
X20n0358_p0270b13║【記】經於一人而立人、天兩種之稱，意顯此論通世、
X20n0358_p0270b14║出世也。
X20n0358_p0270b15║【記】二、善集品。二。初、品題。
X20n0358_p0270b16║金光明經善集品第十二
X20n0358_p0270b17║【記】句文分二：初、正解題二：初、釋善集得名二：初、據
X20n0358_p0270b18║名廣集六善。
X20n0358_p0270b19║【文句】此轉輪王集眾善法，如海導師，善海無涯，六度
X20n0358_p0270b20║則攝。
X20n0358_p0270b21║【記】海導師，謂海中船師。善法雖多，不出此六。二、
X20n0358_p0270b22║附文別集檀智二：初、明攝六。
X20n0358_p0270b23║【文句】六度又廣，二度略攝，謂檀與智。
X20n0358_p0270b24║【記】檀能攝六，智能導五，成就二嚴，故舉茲兩。二、
X20n0358_p0270c01║示經。文二：初、正示經。
X20n0358_p0270c02║【文句】提如意珠，捨四大地滿中珍寶，以用布施，即集
X20n0358_p0270c03║檀行也。合掌而立，請寶冥尊者宣揚顯說，是金光
X20n0358_p0270c04║明，即集智行也。
X20n0358_p0270c05║【記】經舉此二，其相深廣。寶滿四洲，盡奉三寶，興隆
X20n0358_p0270c06║事廣。合掌而立，聽金光明，證悟理深。二、例餘行。
X20n0358_p0270c07║【文句】檀智既然，餘法亦爾。從行得名，故稱善集品也。
X20n0358_p0270c08║【記】此王心大，集善不輕。檀智深廣，在文既然，驗餘
X20n0358_p0270c09║所脩，皆非聊爾。二、用悉檀立品。
X20n0358_p0270c10║【文句】此六度不同，是世界悉檀集善也。脩於五度，是
X20n0358_p0270c11║為人集善也。脩於智度，是對治集善也。皆波羅蜜，
X20n0358_p0270c12║是第一義集善也。從此四集得名，故言善集品。
X20n0358_p0270c13║【記】總舉六度，名數不同。是世界五度望智，且在事
X20n0358_p0270c14║善，屬為人。智照五度，破取相惡，屬對治。達六法界，
X20n0358_p0270c15║絕乎思議，皆到彼岸，名第一義。此王具集四悉檀
X20n0358_p0270c16║善，故以其名立今品目。二、明來意。
X20n0358_p0270c17║【文句】此品是第二人。王弘經：上明世間正見，感動天
X20n0358_p0270c18║地；此明出世正見，感動賢聖云云。
X20n0358_p0270c19║【記】治國之論，是世正見。聽金光明，是出世間上上
X20n0358_p0270c20║正見。夜睡夢中，聞佛功德，是感動聖。及見比丘，名
X20n0358_p0270c21║曰寶冥，是感動賢。縱入分真，望佛名賢。二、經文
X20n0358_p0270c22║二：初、分文。釋義二：初、分文。
X20n0358_p0270c23║【文句】文為二：初、對告地神，二、以偈說。偈有六十四行
X20n0358_p0270c24║半，分為二：初、四行通明因地行檀，次、六十行半別
X20n0358_p0271a01║明善集施財。施法別為六：一、六行半明事本，二、十
X20n0358_p0271a02║一行半明聖王請法，三、十九行半明尊者宣揚，四、
X20n0358_p0271a03║十行半明輪王行施，五、二行結會古今，六、十行半
X20n0358_p0271a04║引因果以證以勸。
X20n0358_p0271a05║【記】二、釋義二：初、對告地神。
X20n0358_p0271a06║爾時，如來復為地神說往昔因緣，而作偈言：
X20n0358_p0271a07║【記】二、佛以偈說二：初、通明因地行檀。
X20n0358_p0271a08║我昔曾為，轉輪聖王，捨四大地，及以大海。又於是時，
X20n0358_p0271a09║以四天下，滿中珍寶，奉上諸佛。凡所布施，皆捨所重，
X20n0358_p0271a10║不見可愛，而不捨者。於過去世，無數劫中，求正法故，
X20n0358_p0271a11║常捨身命。
X20n0358_p0271a12║【記】二、別明善集。二施，謂四天下寶施財也。請說此
X20n0358_p0271a13║經，令無量眾聞金光明施法也。此別為六，當如分
X20n0358_p0271a14║文，以義解釋。初、明事本。
X20n0358_p0271a15║又過去世，不可議劫，有佛世尊，名曰寶勝。其佛世尊，
X20n0358_p0271a16║般涅槃後，時有聖王，名曰善集，於四天下，而得自在，
X20n0358_p0271a17║治政之勢，盡大海際。其王有城，名水音尊，於其城中，
X20n0358_p0271a18║止住治化。夜睡夢中，聞佛功德，及見比丘，名曰寶冥，
X20n0358_p0271a19║善能宣暢，如來正法，所謂金光，微妙經典，明如日中，
X20n0358_p0271a20║悉能徧照。
X20n0358_p0271a21║【記】經治政之勢者，謂化之勢分，極於海際。二，明
X20n0358_p0271a22║聖王請法。
X20n0358_p0271a23║是轉輪王，夢是事已，即尋覺寤，心喜徧身，即出宮殿，
X20n0358_p0271a24║至僧坊所，供養恭敬，諸大聖眾。問諸大德：是大眾中，
X20n0358_p0271b01║頗有比丘，名曰寶冥，成就一切，諸功德不？爾時寶冥，
X20n0358_p0271b02║在一窟中，安坐不動，思惟正念，讀誦如是，金光明經。
X20n0358_p0271b03║時有比丘，即將是王，至其所止，到寶冥所。時此寶冥，
X20n0358_p0271b04║故在窟中，形貌殊特，威德熾然，即示王言：是窟中者，
X20n0358_p0271b05║即是所問，寶冥比丘，能持甚深，諸佛所行，名金光明，
X20n0358_p0271b06║諸經之王。時善集王，即尋禮敬，寶冥比丘，作如是言：
X20n0358_p0271b07║面如滿月，威德熾然，惟願為我，敷演宣說，是金光明，
X20n0358_p0271b08║諸經之王。
X20n0358_p0271b09║【記】三、明尊者宣揚。
X20n0358_p0271b10║時寶冥尊，即受王請，許為宣說，是金光明。三千大千，
X20n0358_p0271b11║世界諸天，知當說法，悉生歡喜，於淨微妙，鮮潔之處，
X20n0358_p0271b12║種種珍寶，廁填其地，上妙香水，持用灑之，散諸好華，
X20n0358_p0271b13║徧滿其處。王於是時，自敷法座，懸繒幡蓋，寶飾交絡，
X20n0358_p0271b14║種種微妙，殊特末香，悉以奉散，大法高座。一切諸天，
X20n0358_p0271b15║龍及鬼神，摩睺羅伽，緊那羅等，即雨天上，曼陀羅華，
X20n0358_p0271b16║徧散法座，滿其處所。不可思議，百千萬億，那由他等，
X20n0358_p0271b17║無量諸天，一時俱來，集說法所。是時寶冥，尋從窟出，
X20n0358_p0271b18║諸天即時，以娑羅華，供養奉散，寶冥比丘。是時寶冥，
X20n0358_p0271b19║淨洗身體，著淨妙衣，至法座所，合掌敬禮，是法高座。
X20n0358_p0271b20║一切天王，及諸天人，雨曼陀羅，大曼陀羅，摩訶曼殊，
X20n0358_p0271b21║眾寶妙華，無量百千，種種妓樂，於虛空中，不鼓自鳴。
X20n0358_p0271b22║寶冥比丘，能說法者，尋上高座，結加趺坐，即念十方，
X20n0358_p0271b23║不可思議，無量千億，諸佛世尊，於諸眾生，興大悲心，
X20n0358_p0271b24║及善集王，所得王領，盡一日月，所照之處。時說法者，
X20n0358_p0271c01║即尋為王，敷揚宣說，是妙經典。
X20n0358_p0271c02║【記】廁，雜也。填，塞也。繒，帛之總名也。曼陀羅，此云適
X20n0358_p0271c03║意。曼殊沙，此云柔軟。舊小大白，小大赤。不鼓，鼓擊
X20n0358_p0271c04║也。四，明輪王行施。
X20n0358_p0271c05║是時大王，為聞法故，於比丘前，合掌而立，聞於正法，
X20n0358_p0271c06║讚言：善哉！其心悲悼，涕淚橫流，尋復踊悅，心意熈怡，
X20n0358_p0271c07║為欲供養，此經典故。爾時即提，如意珠王，為諸眾生，
X20n0358_p0271c08║發大誓願：願於今日，此閻浮提，悉雨無量，種種珍異，
X20n0358_p0271c09║璝琦七寶，及玅瓔珞，以是因緣，悉令無量，一切眾生，
X20n0358_p0271c10║皆受快樂。即於爾時，尋雨七寶，及諸寶飾，天冠耳璫，
X20n0358_p0271c11║種種瓔珞，甘饌寶座，悉皆充滿，徧四天下。時王善集，
X20n0358_p0271c12║即持如是，滿四天下，無量七寶，於寶勝佛，遺法之中，
X20n0358_p0271c13║以用布施，供養三寶。
X20n0358_p0271c14║【記】熈怡，悅樂也。璝，美石，次玉。琦，玉名。耳璫釋名云：
X20n0358_p0271c15║穿耳施珠曰璫。應作珥璫。珥，如志反。蒼頡云：珠在
X20n0358_p0271c16║耳也。五、結會古今。
X20n0358_p0271c17║爾時為王說法比丘，於今現在阿閦佛是；時善集王
X20n0358_p0271c18║聽受法者，今則我身釋迦文是。
X20n0358_p0271c19║【記】六、引因果證勸。
X20n0358_p0271c20║我於爾時，捨此大地，滿四天下，珍寶布施，得聞如是，
X20n0358_p0271c21║金光明經。聞是經已，一稱善哉，以此善根，業因緣故，
X20n0358_p0271c22║身得金色，百福莊嚴，常為無量，百千萬億，眾生等類，
X20n0358_p0271c23║之所樂見。既得見已，無有厭足，過去九十，九億千劫，
X20n0358_p0271c24║常得作於，轉輪聖王。亦於無量，百千劫中，常得王領，
X20n0358_p0272a01║諸小國土。不可思議，劫中常作，釋提桓因，及淨梵王。
X20n0358_p0272a02║復得值遇，十力世尊，其數無量，不可稱計。所得功德，
X20n0358_p0272a03║無量無邊，皆由聞經，及稱善哉。如我所願，成就菩提，
X20n0358_p0272a04║正法之身，我今已得。
X20n0358_p0272a05║【文句】悉如文。
X20n0358_p0272a06║【記】二、指歸三法。言就此品論金光明者，就其所說
X20n0358_p0272a07║論三法門。疏文秪云論金光明，驗直就法立此三
X20n0358_p0272a08║名，實不從譬。以前後文悉皆如是，講者學者知之
X20n0358_p0272a09║知之。然以諸句對三字者，以此三是深廣法性當
X20n0358_p0272a10║體之名。法性可尊可貴名金，法性寂而常照名光，
X20n0358_p0272a11║法性能多利益名明，與諸三法無二無別。若指品
X20n0358_p0272a12║內事、理、依、正即此三者，乃令行人達乎所詮，不縱
X20n0358_p0272a13║不橫，絕思絕議，此典方得名為經王。是知對三深
X20n0358_p0272a14║有所以。此自為三：初、就善集論。
X20n0358_p0272a15║【文句】就此品論，金光明者，善集波羅蜜金也，集般若
X20n0358_p0272a16║光也，集五度明也。
X20n0358_p0272a17║【記】翻波羅蜜，名到彼岸。是所歸處，故名金。般若翻
X20n0358_p0272a18║智，故名光。五度是行，故名明。此就智、行及果為三，
X20n0358_p0272a19║對金、光、明。二、就寶冥論。
X20n0358_p0272a20║【文句】就寶冥論者，在一窟中，金也。面如滿月，光也。讀
X20n0358_p0272a21║誦如是經，明也。
X20n0358_p0272a22║【記】窟是所依名金，滿月能照名光，讀誦是行名明。
X20n0358_p0272a23║此約依正對於三法。三、就二人論。
X20n0358_p0272a24║【文句】就二人作者，在窟中，金也；許為王說，光也；王提
X20n0358_p0272b01║如意珠，雨四天下珍寶，明也。
X20n0358_p0272b02║【記】寶冥依正，與王雨寶對於三法。行者應知，秪一
X20n0358_p0272b03║法性名金光明，豈可光明暫離於金？豈可金光暫
X20n0358_p0272b04║離於明？今以三名分對依正、自他、人物，為令了依，
X20n0358_p0272b05║不離於正，自不離他，人不離物。以金光明舉一即
X20n0358_p0272b06║三，全三是一，不縱不橫，而高而廣，物物皆是金光
X20n0358_p0272b07║明海，心心皆是三德秘藏。若不爾者，何名經王耶？
X20n0358_p0272b08║【記】第三、鬼神品。二。初、品題。
X20n0358_p0272b09║金光明經鬼神品第十三
X20n0358_p0272b10║【記】句文分二：初、正解題二：初、正釋鬼神二：初、釋鬼。
X20n0358_p0272b11║【文句】鬼字訓歸。又云：畏也，報多怖畏，如阿脩羅云云。
X20n0358_p0272b12║又云：威也，能令他畏其威也。
X20n0358_p0272b13║【記】歸者，尸子曰：人死曰歸。云云者，觀佛三昧經云：
X20n0358_p0272b14║脩羅與天帝戰時，空中刀輪而下，脩羅軍眾身支
X20n0358_p0272b15║墮落，即便怖畏，竄隱藕絲。若依俗釋者，鄭玄云：聖
X20n0358_p0272b16║人之精氣謂之神，賢智之精氣謂之鬼。禮記曰：明
X20n0358_p0272b17║則有禮樂，幽則有鬼神。二、釋神。
X20n0358_p0272b18║【文句】神者，能也。大力者能移山填海，小力者能隱顯
X20n0358_p0272b19║變化。
X20n0358_p0272b20║【記】二、對上題品。
X20n0358_p0272b21║【文句】此品通列一切天龍江海日月諸神。上已天題
X20n0358_p0272b22║品竟，無容再出。雖通列諸道，而鬼神文多從多，故
X20n0358_p0272b23║以之題品。
X20n0358_p0272b24║【記】二、明來意。
X20n0358_p0272c01║【文句】此品是第三，一切天龍鬼神，天地靈祇，咸皆發
X20n0358_p0272c02║誓，溥徧弘宣，以勸流通。
X20n0358_p0272c03║【記】二、經文二：初、分文。
X20n0358_p0272c04║【文句】文為二：一、長行，二、偈頌。長行中，先舉事別，次圓
X20n0358_p0272c05║供養。
X20n0358_p0272c06║【記】二、釋義二：初、長行二：初、列；二、釋二：初、舉事別。
X20n0358_p0272c07║佛告功德天：若有善男子、善女人，欲以不可思議妙
X20n0358_p0272c08║供養具，供養過去、未來、現在諸佛世尊，及欲得知三
X20n0358_p0272c09║世諸佛甚深行處。
X20n0358_p0272c10║【文句】事別者，佛從慈悲中起受供養者，蓋應佛也。佛
X20n0358_p0272c11║從如中起覺智，智與如合者，報佛也。一切法悉是
X20n0358_p0272c12║諸佛行處者，法佛也。作如此解者，三佛歷別。若脩
X20n0358_p0272c13║事之供養，供養亦別也。
X20n0358_p0272c14║【記】佛從等者，果後慈悲，熏法現象，說法化人，此乃
X20n0358_p0272c15║應身被機之佛。從本覺如，起始覺智，合本真如，名
X20n0358_p0272c16║報身佛，是始覺也。一切諸法，元是諸佛所行之處，
X20n0358_p0272c17║即法身佛，是本覺也。三、佛歷別者，脩二性一，能起
X20n0358_p0272c18║所起，能顯所顯，條然異故。事供別者，四事供養，資
X20n0358_p0272c19║持應佛；萬行功德，資成報佛；稱理之智，顯發法佛。
X20n0358_p0272c20║資成、顯發，皆供養義。三佛既異，三供亦別。二，圓
X20n0358_p0272c21║供養。
X20n0358_p0272c22║是人應當必定至心隨有是經流布之處，若城邑、村
X20n0358_p0272c23║落、舍宅、空處，正念不亂，至心聽是微妙經典。
X20n0358_p0272c24║【文句】圓供養者，勸聽經。聽經是法之供養，諸供養中
X20n0358_p0273a01║最為第一。第一供養者，供養一切佛。佛說文字是
X20n0358_p0273a02║應佛，能詮是報佛，所詮是法佛。能敬文字，即敬三
X20n0358_p0273a03║佛，亦是敬三世佛，諸佛從此生故。供養文字，即供
X20n0358_p0273a04║養一切諸佛云云。
X20n0358_p0273a05║【記】前有理智，以歷別故，貶之為事。今聽經事，以融
X20n0358_p0273a06║即故，褒之為法。第一、供養者，不思議供也。能聽、所
X20n0358_p0273a07║聽，體不二故。秪於文字，了具三身：能說是應，解脫
X20n0358_p0273a08║德也；能詮是報，般若德也；所詮是法，法身德也。不
X20n0358_p0273a09║解新伊，但論能、所，豈顯圓佛及圓供耶？文字若非
X20n0358_p0273a10║秘密之藏，那生諸佛恭敬之心？非秘妙者，安能圓
X20n0358_p0273a11║供三世佛耶？注云云者，令如向釋也。二、敘重聞
X20n0358_p0273a12║二：初、標示。謂四願：一、勸也。
X20n0358_p0273a13║【文句】又別時重聞，更記之。長行舉四願欲而作一勸。
X20n0358_p0273a14║【記】二、釋出二：初、出四種願欲。
X20n0358_p0273a15║【文句】若欲知佛行處，行處者，即如如境，法佛也。欲知
X20n0358_p0273a16║者，知是如如智，報佛也。能聽此經，此經即文字，文
X20n0358_p0273a17║字即應佛也。能聽者，隨順佛教，即法供養，法供養
X20n0358_p0273a18║即妙供養也。
X20n0358_p0273a19║【記】問：經示行人欲以妙具供三世佛，及知他佛甚
X20n0358_p0273a20║深行處，大師何故即以知字而為報佛？所知是法，
X20n0358_p0273a21║二必垂形，是則三身皆屬行者。因既濫果，供養義
X20n0358_p0273a22║乖。此解違經，如何取信？答：前揀事別，正却此情。經
X20n0358_p0273a23║云欲知，豈非行者？甚深行處既是法身，能知之心
X20n0358_p0273a24║寧非報佛？文字之應，現亦唯心。若生佛條然，能所
X20n0358_p0273b01║永異，斯出小教，何預圓宗？今就圓宗解四願欲，若
X20n0358_p0273b02║迷三世諸佛三身同在剎那，法界六塵頓彰妙解，
X20n0358_p0273b03║是可思議，正當違經。二、明一事滿四。
X20n0358_p0273b04║【文句】聽經能生覺智，覺智生故，即是佛受供養也。聽
X20n0358_p0273b05║經一事，具諸願欲，秪圓一事，具別諸事也。
X20n0358_p0273b06║【記】三世諸佛覺智為命，而與眾生同一心性，乏熏
X20n0358_p0273b07║脩故，即不受供養。諸佛壽命不滅而滅，以隱為滅
X20n0358_p0273b08║也。今以聽經為供養故，即是受供。諸佛壽命不生
X20n0358_p0273b09║而生，以顯為生也。行人應了生佛無差，聽經智生
X20n0358_p0273b10║即諸佛現，以諸如來同一智故。觀行相似分真之
X20n0358_p0273b11║佛，與究竟佛無二無別。又了智生即三佛生，即一
X20n0358_p0273b12║而三，不縱不橫，此乃欲供。欲知三世諸佛，秪聽經
X20n0358_p0273b13║一事，四願俱滿。二、偈頌二：初、分文。
X20n0358_p0273b14║【文句】偈有一百二行半，分為六：一、從若欲供養下十
X20n0358_p0273b15║一行，頌上長行秪能聽經，即是舉圓妙以勸脩；二、
X20n0358_p0273b16║從隨所至處下三行半，舉聽經即能攘灾以勸脩；
X20n0358_p0273b17║三、從於說法處下六行，舉聽經致靈瑞以勸脩；四、
X20n0358_p0273b18║從威德相貌下五行半，舉秪聽經有威力以勸脩；
X20n0358_p0273b19║五、從大梵天王下四十九行半，舉聽經能致天龍
X20n0358_p0273b20║鬼神以勸脩；六、從於諸眾生下二十七行半，舉秪
X20n0358_p0273b21║聽經能令國土安樂以勸脩云云。
X20n0358_p0273b22║【記】二、隨釋六科節，並如分文所列。初頌上長行秪
X20n0358_p0273b23║能聽經，即是舉圓妙以勸脩。
X20n0358_p0273b24║爾時，世尊欲重宣此義，而說偈言：
X20n0358_p0273c01║若欲供養，一切諸佛，欲知三世，諸佛行處，應當往彼，
X20n0358_p0273c02║城邑聚落，有是經處，至心聽受。是妙經典，不可思議，
X20n0358_p0273c03║功德大海，無量無邊，能令一切，眾生解脫，度無量苦。
X20n0358_p0273c04║諸有大海，是經甚深，初中後善，不可得說，譬喻為比。
X20n0358_p0273c05║假使恒沙，大地微塵，大海諸水，一切諸山，如是等物，
X20n0358_p0273c06║不得為喻。若入是經，即入法性，如深法性，安住其中，
X20n0358_p0273c07║即於是典，金光明中，而得見我，釋迦牟尼，不可思議，
X20n0358_p0273c08║阿僧祇劫，生天人中，常受快樂。以能信解，聽是經故，
X20n0358_p0273c09║如是無量，不可思議，功德福聚，悉已得之。
X20n0358_p0273c10║【記】經。若入是經者。一言於經，即有三種，謂教、行、理。
X20n0358_p0273c11║能了此三，是妙三法，名入是經。若不然者，安得入
X20n0358_p0273c12║經？即入法性。所入法性，無量甚深，三義具足，名金
X20n0358_p0273c13║光明。稱此安住，名之為如，即見釋迦三身妙體。須
X20n0358_p0273c14║論觀行相似分真，入經見佛。二、舉聽經即能攘
X20n0358_p0273c15║灾以勸脩
X20n0358_p0273c16║隨所至處，若百由旬，滿中盛火，應從中過。若至聚落，
X20n0358_p0273c17║阿蘭若處，到法會所，至心聽受。聽是經故，惡夢蠱道，
X20n0358_p0273c18║五星諸宿，變異灾禍，一切惡事，消滅無餘。
X20n0358_p0273c19║【文句】蠱道者，四天上遣神，名彌栗頭䖍伽陀，漢言善
X20n0358_p0273c20║品，主蠱毒也。
X20n0358_p0273c21║【記】經若百由旬，滿中盛火，應從中過者，為法亡軀
X20n0358_p0273c22║也。三舉聽經，致靈瑞以勸脩。
X20n0358_p0273c23║於說法處，蓮華座上，說是經典，書寫讀誦。是說法者，
X20n0358_p0273c24║若下法座，爾時大眾，猶見坐處。故有說者，或佛世尊，
X20n0358_p0274a01║或見佛像、菩薩色像、普賢菩薩、文殊師利、彌勒大士，
X20n0358_p0274a02║及諸形像。見如是等，種種事已，尋復滅盡，如前無異。
X20n0358_p0274a03║成就如是，諸功德已，而為諸佛，之所讚歎。
X20n0358_p0274a04║【記】經文殊師利云玅德，彌勒云慈氏。四、舉秪聽
X20n0358_p0274a05║經有威力以勸脩。
X20n0358_p0274a06║威德相貌，無量無邊，有大名稱，能却怨家。他方盜賊，
X20n0358_p0274a07║能令退散，勇悍多力，能破強敵。惡夢惱心，無量惡業，
X20n0358_p0274a08║如是惡事，皆悉寂滅。若入軍陣，常能勝他，名聞流布，
X20n0358_p0274a09║徧閻浮提。亦能摧伏，一切怨敵，遠離諸惡，脩習諸善。
X20n0358_p0274a10║入陣得勝，心常歡喜。
X20n0358_p0274a11║【記】經勇悍。說文云：多力也。五舉聽經，能致天龍
X20n0358_p0274a12║鬼神以勸脩。
X20n0358_p0274a13║大梵天王，三十三天，護世四王，金剛密迹，鬼神諸王，
X20n0358_p0274a14║散脂大將，禪那英鬼，及緊那羅，阿耨達龍，娑竭羅王，
X20n0358_p0274a15║阿脩羅王，迦樓羅王，大辯天神，及功德天，如是上首，
X20n0358_p0274a16║諸天神等，常當供養，是聽法者，生不思議，法塔之想，
X20n0358_p0274a17║眾生見者，恭敬歡喜，諸天王等，亦各思惟，而相謂言，
X20n0358_p0274a18║令是眾生，無量威德，皆悉成就，若能來至，是法會所，
X20n0358_p0274a19║如是之人，成上善根，若有聽是，甚深經典，故嚴出往，
X20n0358_p0274a20║法會之處，心生不可，思議正信，供養恭敬，無上法塔，
X20n0358_p0274a21║如是大悲，利益眾生，即是無量，深法寶器，能入甚深，
X20n0358_p0274a22║無上法性，由以淨心，聽是經典，如是之人，悉已供養，
X20n0358_p0274a23║過去無量，百千諸佛，以是善根，無量因緣，應當聽受，
X20n0358_p0274a24║是金光明，如是眾生，常為無量，諸天神王，之所愛護，
X20n0358_p0274b01║大辯功德，護世四王，無量鬼神，及諸力士，晝夜精勤，
X20n0358_p0274b02║擁護四方，令無灾禍，永離諸苦，釋提桓因，及日月天，
X20n0358_p0274b03║閻摩羅王，風水諸神，韋䭾天神，及毗紐天，大辯天神，
X20n0358_p0274b04║及自在天，火神等神，大力勇猛，常護世間，晝夜不離，
X20n0358_p0274b05║大力鬼王，那羅延等，摩醯首羅，二十八部，諸鬼神等，
X20n0358_p0274b06║散脂為首，百千鬼神，神足大力，擁護是等，令不怖畏，
X20n0358_p0274b07║金剛密跡，大鬼神王，及其眷屬，五百徒黨，一切皆是，
X20n0358_p0274b08║大菩薩等，亦悉擁護，聽是經者，摩尼䟦陀，大鬼神王，
X20n0358_p0274b09║富那䟦陀，及金毗羅，阿羅婆帝，賓頭盧伽，黃頭大神，
X20n0358_p0274b10║一一諸神，各有五百，眷屬鬼神，亦常擁護，聽是經者。
X20n0358_p0274b11║質多斯那，阿脩羅王，及乾闥婆，那羅羅闍，祁那娑婆，
X20n0358_p0274b12║摩尼乾陀，及尼楗陀，主雨大神，大飲食神，摩訶伽吒，
X20n0358_p0274b13║金色髮神，半祁鬼神，及半支羅，車鉢羅婆，有大威德，
X20n0358_p0274b14║婆那利神，曇摩䟦羅，摩竭羅婆，針髮鬼神，繡利蜜多，
X20n0358_p0274b15║勒那翅奢，摩訶婆那，及軍陀遮，劒摩舍帝，復有大神，
X20n0358_p0274b16║奢羅蜜帝，醯摩䟦陀，薩多琦黎，多醯波醯，阿伽䟦羅，
X20n0358_p0274b17║支羅摩伽，央掘摩羅，如是等神，皆有無量，神足大力，
X20n0358_p0274b18║常勤擁護，聽受如是，微妙經者。阿耨達龍，娑伽龍王，
X20n0358_p0274b19║目真鄰王，伊羅鉢王，難陀龍王，䟦難陀王，有如是等，
X20n0358_p0274b20║百千龍王，以大神力，常來擁護，聽是經者，晝夜不離。
X20n0358_p0274b21║波利羅睺，阿脩羅王，毗摩質多，及以茂脂，睒摩利子，
X20n0358_p0274b22║波訶棃子，佉羅騫䭾，及以楗陀，是等皆是，阿脩羅王，
X20n0358_p0274b23║有大神力，常來擁護，聽是經者，晝夜不離。訶利帝南，
X20n0358_p0274b24║鬼子母等，及五百神，常來擁護，聽是經者，若睡若寤。
X20n0358_p0274c01║旃陀旃陀，利大鬼神，女等鳩羅，鳩羅檀提，噉人精氣，
X20n0358_p0274c02║如是等神，皆有大力，常勤擁護，十方世界，受持經者。
X20n0358_p0274c03║大辯天神，無量天女，功德天等，各與眷屬，地神堅牢，
X20n0358_p0274c04║種植園林，果實大神，如是諸神，心生歡喜，悉來擁護，
X20n0358_p0274c05║愛樂親近，是經典者。
X20n0358_p0274c06║【記】文二。初翻現文，疏從摩醯去也。
X20n0358_p0274c07║【文句】摩醯首羅，餘經翻為天自在，灌頂經翻為威靈
X20n0358_p0274c08║帝，摩尼䟦陀翻為威伏行，富那䟦陀翻為集至成，
X20n0358_p0274c09║金毗羅翻為威如王，賓頭盧伽翻為立不動，車鉢
X20n0358_p0274c10║羅婆翻為忍得脫，曇摩䟦羅翻為學帝王，摩竭婆
X20n0358_p0274c11║羅翻為除曲心，繡利蜜多翻有功動勳，勒那翅奢
X20n0358_p0274c12║翻為調和平，劒摩舍帝翻為伏眾根，奢羅蜜帝翻
X20n0358_p0274c13║為獨處快，醯摩䟦陀翻為舍主，薩多琦棃翻大力
X20n0358_p0274c14║天，波利羅睺翻勇猛進，毗摩質多翻為高遠，睒摩
X20n0358_p0274c15║利子翻英雄德，波訶棃子翻威武盛，佉羅騫䭾翻
X20n0358_p0274c16║吼如雷，鳩羅檀提翻戰無敵。
X20n0358_p0274c17║【記】經閻摩羅王，或閻摩羅社，此云雙王。閻摩，雙也；
X20n0358_p0274c18║羅社，王也。兄及妹皆作地獄主，兄治男事，妹治女
X20n0358_p0274c19║事，故曰雙王。又苦樂並受，亦名為雙。那羅延，此云
X20n0358_p0274c20║鈎鏁。力士難陀，此云喜䟦。難陀，此云賢喜。兄弟二
X20n0358_p0274c21║龍，風雨應時，能令人喜。賢謂性，又賢善故。毗摩質
X20n0358_p0274c22║多，此云淨心。正法念經，翻為響高，亦云穴居，正云
X20n0358_p0274c23║吠摩。質呾利，此云綺畫，又云寶飾，帝釋婦公舍支
X20n0358_p0274c24║之父。佉羅騫陀，此云廣脾。二、却解初段。
X20n0358_p0275a01║【文句】脫因者，脫業障也。脫果者，脫報障也。度諸有者，
X20n0358_p0275a02║脫煩惱障也。
X20n0358_p0275a03║【記】脫因等者，初段文云：能令一切眾生解脫，度無
X20n0358_p0275a04║量苦諸有大海。既云一切眾生解脫，度諸有海，須
X20n0358_p0275a05║於界內及以界外，各脫三障。故以因果對於業報，
X20n0358_p0275a06║諸有由惑，故當煩惱。六、舉秪聽經能令國土安
X20n0358_p0275a07║樂以勸脩。
X20n0358_p0275a08║於諸眾生，增命色力，功德威貌，莊嚴倍常。五星諸宿，
X20n0358_p0275a09║變異灾怪，皆悉能滅，無有遺餘。夜臥惡夢，寤則憂悴，
X20n0358_p0275a10║如是惡事，皆悉滅盡。地神大力，勢分甚深，是經力故，
X20n0358_p0275a11║能變其味。如是大地，至金剛際，厚十六萬，八千由旬。
X20n0358_p0275a12║其中氣味，無不徧有，悉令涌出，潤益眾生。是經力故，
X20n0358_p0275a13║能令地味，悉出地上，厚百由旬。亦令諸天，大得精氣，
X20n0358_p0275a14║充益身力，歡喜快樂。閻浮提內，所有諸神，心生歡喜，
X20n0358_p0275a15║受樂無量。是經力故，諸天歡喜，百穀果實，皆悉滋茂。
X20n0358_p0275a16║園苑叢林，其華開敷，香氣馝馚，充溢彌滿。百草樹木，
X20n0358_p0275a17║生長端直，其體柔軟，無有斜戾。閻浮提內，所有龍女，
X20n0358_p0275a18║其數無量，不可思議。心生歡喜，踊躍無量，在在處處，
X20n0358_p0275a19║莊嚴華池。於其池中，生種種華，優鉢羅華、波頭羅華、
X20n0358_p0275a20║拘物頭華、分陀利華。於自宮殿，除諸雲霧，令虛空中，
X20n0358_p0275a21║無有塵翳，諸方清徹，淨潔明了。日王赫燄，放千光明，
X20n0358_p0275a22║歡喜踊躍，照諸闇蔽。閻浮檀金，以為宮殿，止住其中，
X20n0358_p0275a23║威德無量。日之天子，及以月天，聞是經故，精氣充實。
X20n0358_p0275a24║是日天子，出閻浮提，心生歡喜，放於無量，光明明網，
X20n0358_p0275b01║徧照諸方。即於出時，放大光網，開敷種種，諸池蓮華。
X20n0358_p0275b02║閻浮提內，無量果實，隨時成孰，飽諸眾生。是時日月，
X20n0358_p0275b03║所照殊勝，星宿正行，不失度數。風雨隨時，豐實熾盛，
X20n0358_p0275b04║多饒財寶，無所乏少。是金光明，微妙經典，隨所流布，
X20n0358_p0275b05║講誦之處，其國土境，即得增益。如上所說，無量功德。
X20n0358_p0275b06║【記】經優鉢羅華下四句，四色蓮華：優鉢羅是青，波
X20n0358_p0275b07║頭摩是赤，拘物頭是黃，分陀利是白。
X20n0358_p0275b08║【記】四、授記品。二。初、品題。
X20n0358_p0275b09║金光明經授記品第十四
X20n0358_p0275b10║【記】句文分二：初、正解五：初、明今是二種。
X20n0358_p0275b11║【文句】有四種授記，今是二種云云。
X20n0358_p0275b12║【記】四種記者，首楞嚴三昧經：佛告堅意：記有四種：
X20n0358_p0275b13║一者、未發心記，或有流轉六道，生於人間，好樂佛
X20n0358_p0275b14║法，過百千萬億劫當發心，過百千萬億阿僧祇劫
X20n0358_p0275b15║行菩薩道，乃至供養佛，化眾生，皆經若干劫當得
X20n0358_p0275b16║菩提。二、適發心與記者，是人久劫種諸善根，好樂
X20n0358_p0275b17║人法，有慈悲心，發心即住不退地故，故發心與記。
X20n0358_p0275b18║三、密記者，有菩薩未得記而行六度，功德滿足，天
X20n0358_p0275b19║龍八部皆作是念：此菩薩幾時當得菩提？劫國弟
X20n0358_p0275b20║子眾數如何？佛斷此疑，即與授記。舉眾皆知，此菩
X20n0358_p0275b21║薩獨不知。四、無生忍記者，於大眾中顯露與記也。
X20n0358_p0275b22║今是二種者，即適發心記及無生記也。二，約訓
X20n0358_p0275b23║釋二字。
X20n0358_p0275b24║【文句】授者，與也。記者，記成道事也。
X20n0358_p0275c01║【記】三、明所記之人。
X20n0358_p0275c02║【文句】此中授三大士、一萬諸天當來成佛事，故言授
X20n0358_p0275c03║記。
X20n0358_p0275c04║【記】四、釋記異名。
X20n0358_p0275c05║【文句】亦名授莂，亦名授決。授劫國數量名為莂，審實
X20n0358_p0275c06║不虛名為決。
X20n0358_p0275c07║【記】五、明授非受。
X20n0358_p0275c08║【文句】從佛所與名為授，從其所得名為受。此中從佛
X20n0358_p0275c09║所與，故言授記。
X20n0358_p0275c10║【記】二、來意。
X20n0358_p0275c11║【文句】此是流通中第四意。舉昔行經之因，方成圓極
X20n0358_p0275c12║之果，證弘護不虛，以勸流通也。
X20n0358_p0275c13║【記】昔行經者，金龍尊王讚佛發願而為行經，十千
X20n0358_p0275c14║枯魚聞法熏脩而為行經，以為因方猶將也。今得
X20n0358_p0275c15║記莂，將來作佛證驗。今日若親弘經，若為外護，不
X20n0358_p0275c16║久得記，成佛不虗。二、經文二：初、分文。
X20n0358_p0275c17║【文句】文為二：一、與記，二、疑記。與記為二：一、與三大士
X20n0358_p0275c18║記，二、與十千天記。與三大士記又二：一、同緣者集，
X20n0358_p0275c19║二、正與記。
X20n0358_p0275c20║【記】二、釋義二：初、與記二：初、與三大士記二：初、同緣
X20n0358_p0275c21║者集。
X20n0358_p0275c22║爾時，如來將欲為是信相菩薩及其二子銀相、銀光，
X20n0358_p0275c23║授阿耨多羅三藐三菩提記。是時，即有十千天子，威
X20n0358_p0275c24║德熾王而為上首，俱從忉利來至佛所，頂禮佛足，却
X20n0358_p0276a01║坐一面。
X20n0358_p0276a02║【記】過去同緣，此經不說，或見彼經。二，正與記。
X20n0358_p0276a03║爾時，佛告信相菩薩：汝於來世過無量無邊百千萬
X20n0358_p0276a04║億不可稱計那由他劫金照世界，當成阿耨多羅三
X20n0358_p0276a05║藐三菩提，號金寶蓋山王如來、應供、正徧知、明行足、
X20n0358_p0276a06║善逝、世間解、無上士、調御丈夫、天人師、佛、世尊。乃至
X20n0358_p0276a07║是佛般涅槃後，正法、像法皆滅盡已，長子銀相當於
X20n0358_p0276a08║是界次補佛處，世界爾時轉名淨幢，佛名閻浮檀金
X20n0358_p0276a09║幢光照明如來、應供、正徧知、明行足、善逝、世間解、無
X20n0358_p0276a10║上士、調御丈夫、天人師、佛、世尊。乃至是佛般涅槃後，
X20n0358_p0276a11║正法、像法悉滅盡已，次子銀光復於是後次補佛處，
X20n0358_p0276a12║世界名字如本不異，佛號曰金光照如來、應供、正徧
X20n0358_p0276a13║知、明行足、善逝、世間解、無上士、調御丈夫、天人師、佛、
X20n0358_p0276a14║世尊。
X20n0358_p0276a15║【文句】世界轉名淨幢者，應論四句，此中是其一也。
X20n0358_p0276a16║【記】世界轉名淨幢者，應論四句者：一、名轉土不轉，
X20n0358_p0276a17║轉名淨幢是也；二、土轉名不轉，如往古釋迦取土
X20n0358_p0276a18║名娑婆，今釋迦亦名娑婆；三、名土俱轉，如觀音補
X20n0358_p0276a19║彌陀處；四、名土俱不轉，如今銀光補金幢光照佛
X20n0358_p0276a20║處。世界名字，如本不異。此中是一者，恐誤合云二
X20n0358_p0276a21║也。二、與十千天子記二：初、分科。
X20n0358_p0276a22║【文句】十千記又二：一、聞經生解，二、正與記。
X20n0358_p0276a23║【記】二、釋義二：初、聞經生解。或相似解，或分真解，經
X20n0358_p0276a24║無定判，故須從容。
X20n0358_p0276b01║是十千天子聞三大士得受記莂，復聞如是金光明
X20n0358_p0276b02║經，聞已歡喜生殷重心，心無垢累如淨瑠璃，清淨無
X20n0358_p0276b03║礙猶如虛空。
X20n0358_p0276b04║【記】經心無垢累等，如下釋疑疏中明。二，正與記。
X20n0358_p0276b05║爾時，如來知是十千天子善根成熟，即便與授菩提
X20n0358_p0276b06║道記：汝等天子！於當來世過阿僧祇百千萬億那由
X20n0358_p0276b07║他劫，於是世界當成阿耨多羅三藐三菩提，同共一
X20n0358_p0276b08║家、一姓、一名，號曰青目優鉢羅華香山如來、應供、正
X20n0358_p0276b09║徧知、明行足、善逝、世間解、無上士、調御丈夫、天人師、
X20n0358_p0276b10║佛、世尊。如是次第出現於世，凡一萬佛。
X20n0358_p0276b11║【文句】云云。
X20n0358_p0276b12║【記】既云於是世界而無別名，即是還名娑婆，此乃
X20n0358_p0276b13║土轉名不轉一句。注云云者，令如向釋也。二、疑
X20n0358_p0276b14║記二：初、分文。
X20n0358_p0276b15║【文句】從爾時道場下，是第二、疑記，又二：一、疑問，二、佛
X20n0358_p0276b16║答。
X20n0358_p0276b17║【記】二、釋義二：初、疑問。
X20n0358_p0276b18║爾時，道場菩提樹神名等增益，白佛言：世尊！是十千
X20n0358_p0276b19║天子於忉利宮為聽法故故來集此，云何如來便與
X20n0358_p0276b20║授記？世尊！我未曾聞是諸天子脩行具足六波羅蜜，
X20n0358_p0276b21║亦未曾聞捨於手足頭目髓腦、所愛妻子財寶穀帛、
X20n0358_p0276b22║金銀瑠璃硨磲碼碯、真珠珊瑚珂貝璧玉、甘饌飲食
X20n0358_p0276b23║衣服臥具、病瘦醫藥象馬車乘、殿堂屋宅園林泉池
X20n0358_p0276b24║奴婢僕使，如餘無量百千菩薩，以種種資生供養之
X20n0358_p0276c01║具，恭敬供養過去無量百千萬億那由他等諸佛世
X20n0358_p0276c02║尊。如是菩薩於未來世，亦捨無量所重之物，頭目髓
X20n0358_p0276c03║腦所愛妻子、財寶穀帛乃至僕使，次第脩行成就具
X20n0358_p0276c04║足六波羅蜜。成就是已備脩苦行，動經無量無邊劫
X20n0358_p0276c05║數，然後方得受菩提記。世尊！是天子等何因何緣脩
X20n0358_p0276c06║行何等勝妙善根，從彼天來暫得聞法便得受記？惟
X20n0358_p0276c07║願世尊為我解說斷我疑網。
X20n0358_p0276c08║【記】文三。初行淺記深。
X20n0358_p0276c09║【文句】疑者，夫移山填海，非一日之功；菩提極果，積行
X20n0358_p0276c10║方剋。忉利暫下，無久聽之勞；不聞往昔，有難思之
X20n0358_p0276c11║行。行淺記深，是故疑惑。
X20n0358_p0276c12║【記】二、約權疑實。
X20n0358_p0276c13║【文句】如餘菩薩者，六度菩薩，引錐指地，無非捨身命
X20n0358_p0276c14║處，戒、忍、禪、智，滿三僧祇。若通教菩薩，從假入空，非
X20n0358_p0276c15║止一世脩行；從空入假，動逾塵劫。若別教菩薩，直
X20n0358_p0276c16║行一行，動經無量阿僧祇劫；況復徧行眾行，量不
X20n0358_p0276c17║可數，尚不獲記，少時聞經，而得斯決。
X20n0358_p0276c18║【記】引錐指地者，謂無有容錐之地，不是捨身命之
X20n0358_p0276c19║處也。從假入空，非止一世者，菩薩性地，經於三祇，
X20n0358_p0276c20║脩六度故。直行等者，歷別漸次，其相如是。三、為
X20n0358_p0276c21║眾發問。
X20n0358_p0276c22║【文句】時眾咸疑，故樹神發問也。
X20n0358_p0276c23║【記】大權解頓，自必無疑，為他故問。二、佛答二：初、
X20n0358_p0276c24║分文。
X20n0358_p0277a01║【文句】佛答為二：一、舉現行，二、舉遠緣。
X20n0358_p0277a02║【記】二、釋義二：初、舉現行。
X20n0358_p0277a03║爾時，佛告樹神：善女天！皆有因緣，有妙善根以隨相
X20n0358_p0277a04║脩。何以故？以是天子於所住處捨五欲樂故，來聽是
X20n0358_p0277a05║金光明經。既聞法已，於是經中淨心殷重如說脩行，
X20n0358_p0277a06║復得聞此三大菩薩受於記莂。
X20n0358_p0277a07║【記】文四。初明三事和合。
X20n0358_p0277a08║【文句】現行者捨天宮樂，故來聽經。聞三大士獲菩提
X20n0358_p0277a09║記，我昔本誓與其法食，三事和合，故與其記也。
X20n0358_p0277a10║【記】二、證聽經功德。
X20n0358_p0277a11║【文句】此意證成鬼神品初，以妙供養供養三世諸佛，
X20n0358_p0277a12║及欲得知諸佛行處，決定至心聽此妙典。雖有此
X20n0358_p0277a13║旨，未見其人。今此十千，即其人也。
X20n0358_p0277a14║【記】順前三教，上求下化，亦得名為脩法供養。但以
X20n0358_p0277a15║偏漸，故經多劫，一聽此經，頓達妙性，一攝一切，名
X20n0358_p0277a16║真法供。既生圓覺，即三世佛皆受供養，能知諸佛
X20n0358_p0277a17║甚深行處，三身頓顯。今萬天子來此聽經，若不能
X20n0358_p0277a18║滿四種願欲，安得受於成佛記莂？驗知前品所說
X20n0358_p0277a19║不虗。三、明稱經悟入。
X20n0358_p0277a20║【文句】：聞記當果，果必有因。因金光明，生殷重心，起功
X20n0358_p0277a21║德身。心無垢累，起般若身。猶如虗空，起於法身。一
X20n0358_p0277a22║心中聽，三德圓成。復有無量功德，說不可盡。此不
X20n0358_p0277a23║得記，記與誰乎？證聽功德，意在於此。
X20n0358_p0277a24║【記】無有成佛，不具三身。三身之果，由於今日聞金
X20n0358_p0277b01║光明，以為妙因。從法性明，生殷重心，應身因也；從
X20n0358_p0277b02║法性光，起無垢心，報身因也；從法性金，起虛空心，
X20n0358_p0277b03║法身因也。此金光明，與其三德，無二無別。三德為
X20n0358_p0277b04║本，無量功德之所莊嚴，或似或真。顯此三德，是故
X20n0358_p0277b05║如來授與果記。聽經之益，其相如是。四，指今昔
X20n0358_p0277b06║因緣。
X20n0358_p0277b07║【文句】以隨相脩指今現行，行隨實相而脩也。有妙善
X20n0358_p0277b08║根指於遠緣也，遠緣實相而種善根也。
X20n0358_p0277b09║【記】經皆因緣者，一聞得記，豈無因緣？此乃總標。有
X20n0358_p0277b10║妙善根，別標遠因緣。以隨相脩，別標現因緣。言因
X20n0358_p0277b11║緣者，感應也。或內心外教而為因緣。何以故下，釋
X20n0358_p0277b12║出現因緣。行隨實相而脩者，以十乘觀而為行也。
X20n0358_p0277b13║不思議境，名實相也。即境為觀，此觀順境，名隨相
X20n0358_p0277b14║脩。非今宗意，此句莫銷。然此十觀，脩有三根：上根
X20n0358_p0277b15║一觀，中根二至七，下根具用十。今萬天子一坐聞
X20n0358_p0277b16║經，匪但用一，或在二三，是信行根。依言而脩，入似
X20n0358_p0277b17║真位。有妙善根下，釋出遠因緣。善既云妙，乃昔聞
X20n0358_p0277b18║圓而為根種，故云緣實相而種善根也。二、舉遠
X20n0358_p0277b19║緣。
X20n0358_p0277b20║亦以過去本昔發心誓願因緣，是故我今皆與授記，
X20n0358_p0277b21║於未來世當成阿耨多羅三藐三菩提。
X20n0358_p0277b22║【文句】從亦以過去下，是舉遠緣答也。文為二：一、略，二、
X20n0358_p0277b23║廣。此中少文是略，除病、流水兩品是廣答也。
X20n0358_p0277b24║【記】經誓願因緣者，流水品云：未來之世，當施法食
X20n0358_p0277c01║也。乃以此文對下二品而為略廣。
X20n0358_p0277c02║【記】五、除病流水。二。初、除病品。二。初、品題。
X20n0358_p0277c03║金光明經除病品第十五
X20n0358_p0277c04║【記】句文分二。初來意，即廣答遠緣四字是也。
X20n0358_p0277c05║【文句】廣答遠緣。
X20n0358_p0277c06║【記】意通流水，文在此中。二，釋題。
X20n0358_p0277c07║【文句】由醫王救疾，故言除病品。
X20n0358_p0277c08║【記】方等經王，標除病目。不止除於果報病苦，義合
X20n0358_p0277c09║該收惡業煩惱十種之病。故下文云：治諸眾生所
X20n0358_p0277c10║有病苦，悉令除差。文意含攝十種行人，故上正論
X20n0358_p0277c11║品疏云：半名世論，半名出世論。今豈不爾？又荊谿
X20n0358_p0277c12║云：上根即於境種而生於果，故文云：直聞是言，病
X20n0358_p0277c13║即除愈。為中、下根更須後法，是故文云：至長者所，
X20n0358_p0277c14║為合眾藥。故知不獨除果報病。二、經文二：初、通
X20n0358_p0277c15║後品分文。
X20n0358_p0277c16║【文句】通取後流水品。文為五：一、緣本，二、遠緣，三、近緣，
X20n0358_p0277c17║四、結緣，五、會緣。
X20n0358_p0277c18║【記】二、就二品釋義五：初、緣本。
X20n0358_p0277c19║佛告道場菩提樹神：善女天！諦聽，諦聽！善持憶念！我
X20n0358_p0277c20║當為汝演說往昔誓願因緣。過去無量不可思議阿
X20n0358_p0277c21║僧祇劫，爾時有佛出現於世，名曰寶勝如來、應供、正
X20n0358_p0277c22║徧知、明行足、善逝、世間解、無上士、調御丈夫、天人師、
X20n0358_p0277c23║佛、世尊。善女天！爾時是佛般涅槃後，正法滅已。
X20n0358_p0277c24║【文句】從佛告樹神下，明緣本，如文。
X20n0358_p0278a01║【記】二、遠緣二：初、分文。
X20n0358_p0278a02║【文句】從像法中下，明遠緣。遠緣為六：一、明父。二、生子。
X20n0358_p0278a03║三、國人遇病。四、其子請。五、父為說。六、知已徧治。子
X20n0358_p0278a04║請為三：一、見人遇病。二、思惟。三、正問。問為四：初一
X20n0358_p0278a05║偈問四大增損。二、問飲食犯觸。三、問治病醫方。四、
X20n0358_p0278a06║問病動時節。
X20n0358_p0278a07║【記】二、釋義六：初、明父。
X20n0358_p0278a08║於像法中，有王名曰天自在光，脩行正法，如法治世，
X20n0358_p0278a09║人民和順，孝養父母。是王國中，有一長者，名曰持水，
X20n0358_p0278a10║善知醫方，救諸病苦，方便巧知四大增損。
X20n0358_p0278a11║【記】二、生子。
X20n0358_p0278a12║善女天！爾時，持水長者家中後生一子，名曰流水，體
X20n0358_p0278a13║貌殊勝，端正第一，形色微妙，威德具足，受性聰敏，善
X20n0358_p0278a14║解諸論，種種技藝、書疏、算計無不通達。
X20n0358_p0278a15║【記】經：受性聰敏。敏，達也。孝經云：參不敏，何足以知
X20n0358_p0278a16║之。三、國人遇病
X20n0358_p0278a17║是時，國內天降疫病，有無量百千諸眾生等皆無免
X20n0358_p0278a18║者，為諸苦惱之所逼切。
X20n0358_p0278a19║【記】四、其子請三：初、見人遇病。
X20n0358_p0278a20║善女天！爾時，流水長者子見是無量百千眾生受諸
X20n0358_p0278a21║苦惱故，為是眾生生大悲心。
X20n0358_p0278a22║【記】二、思惟。
X20n0358_p0278a23║作是思惟。如是無量百千眾生。受諸苦惱。我父長者。
X20n0358_p0278a24║雖善醫方能救諸苦。方便巧知四大增損。年已衰邁
X20n0358_p0278b01║老耄枯悴。皮緩面皺羸瘦顫掉。行來往反要因几杖。
X20n0358_p0278b02║因頓疲乏不能至彼城邑聚落。而是無量百千眾生。
X20n0358_p0278b03║復遇重病無能救者。我今當至大醫父所。諮問治病
X20n0358_p0278b04║醫方秘法。諮稟知已當至城邑聚落村舍。治諸眾生
X20n0358_p0278b05║種種重病。悉令得脫無量諸苦。時長者子思惟是已。
X20n0358_p0278b06║【記】經衰邁說文：衰，減也，捐也。廣雅：邁，歸往也，謂壯
X20n0358_p0278b07║力已往也。禮記：八十曰耄。注云：耄，惛忘，亦亂也。顫
X20n0358_p0278b08║四支動也。掉振也。几杖者坐則凭几，行則執杖。
X20n0358_p0278b09║三、正問四：初、問四大增損。
X20n0358_p0278b10║即至父所頭面著地，為父作禮叉手却住，以四大增
X20n0358_p0278b11║損而問於父，即說偈言：
X20n0358_p0278b12║云何當知四大諸根衰損代謝而得諸病？
X20n0358_p0278b13║【記】二、問飲食犯觸。
X20n0358_p0278b14║云何當知飲食時節？若食食已，身火不滅。
X20n0358_p0278b15║【文句】身火不滅者，食飽熱病暫息，食消熱復更生，故
X20n0358_p0278b16║言身火不滅也。
X20n0358_p0278b17║【記】三、問治病醫方。
X20n0358_p0278b18║云何當知治風及熱水過肺病及以等分？
X20n0358_p0278b19║【文句】水過肺病者，水多則損肺，即是痰病也。
X20n0358_p0278b20║【記】四、問病動時節。
X20n0358_p0278b21║何時動風，何時動熱，何時動水，以害眾生？
X20n0358_p0278b22║【記】五、父為說二：初、分文。釋經二：初、分文。
X20n0358_p0278b23║【文句】父醫還答四問：初六行，答四大增損；二、一行半，
X20n0358_p0278b24║答飲食犯觸；三、二行，答病動時節；四、八行半，答治
X20n0358_p0278c01║病方。就六行中分二：初一行是佛敘，父醫答爾；次
X20n0358_p0278c02║五行正答時節。
X20n0358_p0278c03║【記】二、隨釋四：初、答。四、增損二：初、佛敘父醫欲答。
X20n0358_p0278c04║時，父長者即以偈頌解說醫方而答其子：
X20n0358_p0278c05║【記】二、正答時節。
X20n0358_p0278c06║三月是夏，三月是秋，三月是冬，三月是春。是十二月，
X20n0358_p0278c07║三三而說，從如是數，一歲四時。若二二說，足滿六時，
X20n0358_p0278c08║三三本攝，二二現時。隨是時節，消息飲食，是能益身，
X20n0358_p0278c09║醫方所說。隨時歲中，諸根四大，代謝增損，令身得病。
X20n0358_p0278c10║【記】文五。初、釋時節二：初、依俗法。
X20n0358_p0278c11║【文句】時節有二：一、俗法四時，謂春、夏、秋、冬。冬為歲末，
X20n0358_p0278c12║春為歲始。而初言夏者，或作趣作。此言或可答問，
X20n0358_p0278c13║正是於夏。三三而說者，一時三月，謂孟、仲、季四時，
X20n0358_p0278c14║即十二月也。
X20n0358_p0278c15║【記】謂孟、仲、季者，孟，始也；仲，中也；季，末也。二、依佛
X20n0358_p0278c16║法。
X20n0358_p0278c17║【文句】若依佛說法，一歲三時，謂冬、春、夏。夏為歲末，冬
X20n0358_p0278c18║為歲始。何故爾？為破諸弟子著常，為開安居迦提
X20n0358_p0278c19║月故，沒秋時爾。佛法三時，亦是三三說也。
X20n0358_p0278c20║【記】一歲三時，以四月為一時也。何故沒秋時耶？為
X20n0358_p0278c21║破下，凡有二：一、為破常計，二、為開迦提。以秋是收
X20n0358_p0278c22║成，物皆結實，易起保著，故不言秋。為開安居者，為
X20n0358_p0278c23║後安居人續結令成，為前安居人開迦提月也。律
X20n0358_p0278c24║中有三種安居，謂前、中、後也。四月十六日，是前安
X20n0358_p0279a01║居；十七以去，至五月十五日，名中安居；五月十六，
X20n0358_p0279a02║是後安居。若四月十六日結者，至七月十五日夜
X20n0358_p0279a03║分盡，名夏竟，至明相出；十六日後，至八月十五日
X20n0358_p0279a04║以來，名迦提月。明了論云：本言迦絺羅，為存略故，
X20n0358_p0279a05║但云迦提，此翻功德衣。以前安居人坐夏有功，五
X20n0358_p0279a06║利賞德，律中受此衣故：一、畜長財，二、離衣宿，三、背
X20n0358_p0279a07║請，四、別眾食，五、食前後至他家。西域記以迦提翻
X20n0358_p0279a08║昴星，以昴星直此月故，於昴星月中得受功德衣
X20n0358_p0279a09║故。是知若不沒秋、中、後安居，不名坐夏，以後安居
X20n0358_p0279a10║人至八月十五方解故。二、釋。若二二說三：初、依
X20n0358_p0279a11║俗法。
X20n0358_p0279a12║【文句】若二二說，足滿六時者，依俗法四時，時本二月，
X20n0358_p0279a13║土寄四季，各十八日。本之二月，只是陰陽二月一
X20n0358_p0279a14║時，唯有陰陽二月合成六時。正月、二月是木王時，
X20n0358_p0279a15║四月、五月是火王時，七月、八月是金王時，十月、十
X20n0358_p0279a16║一月是水王時。臘月、三月是陽土寄王，六月、九月
X20n0358_p0279a17║是陰土寄王。欲論本月，亦二二說。若論土寄王，亦
X20n0358_p0279a18║二二說。故言足滿六時也。
X20n0358_p0279a19║【記】土寄四季者，三、六、九、十二月也。各十八日者，四
X20n0358_p0279a20║季共七十二日也。秪是陰陽二月者，皆以奇數為
X20n0358_p0279a21║陽，偶數為陰也。陽土、陰土者，從冬至一陽生為陽
X20n0358_p0279a22║遁，故十二月、三月是陽土；從夏至一陰生為陰遁，
X20n0358_p0279a23║故六月、九月是陰土。若論下二陽土、二陰土，亦是
X20n0358_p0279a24║二二，故加本月，足滿六時。二、依佛法。
X20n0358_p0279b01║【文句】若依佛法解二二說者，佛法有三時，時有四月，
X20n0358_p0279b02║各有初分、後分。從臘月十六日至二月十五日，此
X20n0358_p0279b03║初分春時；從二月十六日至四月十五日，此二月
X20n0358_p0279b04║春後分；從四月十六至六月十五日，此二月是夏
X20n0358_p0279b05║時初分；從六月十六至八月十五，此是夏後分；從
X20n0358_p0279b06║八月十六至十月十五，此二月是冬時初分；從十
X20n0358_p0279b07║月十六至臘月十五，此二月是冬後分。故言若二
X20n0358_p0279b08║二說，足滿六時也。
X20n0358_p0279b09║【記】皆起於十六日者，彼以十六日為朔也。三，復
X20n0358_p0279b10║依俗法。
X20n0358_p0279b11║【文句】又云：正月三月是陽月，二月四月是陰月，五月
X20n0358_p0279b12║七月是陽月，六月八月是陰月，九月十一月是陽
X20n0358_p0279b13║月，十月臘月是陰月。故言若二二說，足滿六時。
X20n0358_p0279b14║【記】皆以奇偶之數分陰陽也。三、釋。三、三本攝二：
X20n0358_p0279b15║初、正釋二：初、依俗法二：初、以孟為本。
X20n0358_p0279b16║【文句】三、三本攝，依俗法者，正月是春分本月攝，後兩
X20n0358_p0279b17║月悉屬春分；四月為夏本月攝，後兩月悉屬夏分；
X20n0358_p0279b18║七月為秋本月攝，後兩月悉屬秋分；十月為冬本
X20n0358_p0279b19║月攝，後兩月悉屬冬分，三、三本攝也。
X20n0358_p0279b20║【記】二、約五行說。
X20n0358_p0279b21║【文句】又云：正月二月，正是春時，木於中王，土寄三月，
X20n0358_p0279b22║攝屬春時。四月五月，正是夏時，火於中王，土寄六
X20n0358_p0279b23║月，攝屬夏時。七月八月，正是秋時，金於中王，土寄
X20n0358_p0279b24║九月，攝屬秋時。十月十一月，正是冬時，水於中王，
X20n0358_p0279c01║土寄臘月，攝屬冬時。土寄四季，正時為本，各三月，
X20n0358_p0279c02║並攝於土，故言三三本攝。主攝於客，客是土也。
X20n0358_p0279c03║【記】二、依佛法。
X20n0358_p0279c04║【文句】依佛法，言三三本攝者，本時各三月，既廢秋時，
X20n0358_p0279c05║以秋之三月，各配入三時，時則四月，論本則三，論
X20n0358_p0279c06║攝則一，故言三三本攝也。
X20n0358_p0279c07║【記】三時、三月以為其本，各攝一月，故云三三本攝。
X20n0358_p0279c08║二、釋妨。
X20n0358_p0279c09║【文句】問：四時各有三月，此是四三本攝，何謂三三本
X20n0358_p0279c10║攝？答：三為一數，以三而數，故言三三為本爾。
X20n0358_p0279c11║【記】既三為一數，是故俗法及以佛法，皆約三論。但
X20n0358_p0279c12║以俗法本之與攝，秪在三中，故名三三本攝。若佛
X20n0358_p0279c13║法者，即以三三為能攝本，乃以三一為所攝月，亦
X20n0358_p0279c14║得名為三三本攝。四、釋隨時消息二：初、依俗法。
X20n0358_p0279c15║【文句】隨是時節消息者，時如上說，或四、或三、或二、或
X20n0358_p0279c16║攝等，種種不同，隨時以意消息，斟酌去取。
X20n0358_p0279c17║【記】二、依佛法。
X20n0358_p0279c18║【文句】若依佛法無秋時，而言秋時發病，此云何釋？從
X20n0358_p0279c19║八月半已還，隨俗名秋，而夏時攝。八月下半已去，
X20n0358_p0279c20║隨俗名秋，冬時攝。隨時消息者，二法之間而斟酌
X20n0358_p0279c21║也。
X20n0358_p0279c22║【記】夏之後分，冬之初分，隨俗名秋，隨此兩間消息
X20n0358_p0279c23║斟酌。五、釋代謝增損二：初、通內外釋。
X20n0358_p0279c24║【文句】代謝增損者，春動肝病，此可治；春動脾病，此難
X20n0358_p0280a01║治；夏動心病，此可治；夏動肺病，此難治；夏末冬初，
X20n0358_p0280a02║於秋分中動肺病，此可治；若動肝病，此難治；冬動
X20n0358_p0280a03║腎病，此可治；若動心病，此則難治。論四時增損，大
X20n0358_p0280a04║略如此。
X20n0358_p0280a05║【記】春動肝病等者，肝藏屬木，木春王則可治；牌屬
X20n0358_p0280a06║土，木剋土，故脾難治。心藏屬火，火夏王則可治；肺
X20n0358_p0280a07║屬金，火尅金，故肺難治。肺屬金，金秋王則可治；金
X20n0358_p0280a08║剋於木，故肝難治。腎屬水，水冬王則可治；水剋於
X20n0358_p0280a09║火，故心難治。二、約佛法料簡二：初、問。
X20n0358_p0280a10║【文句】問：四時皆動病，何故去秋時？
X20n0358_p0280a11║【記】二、答意者。佛所制法，非為養身，但為脩心及以
X20n0358_p0280a12║禁足，分二：初、約破常答。
X20n0358_p0280a13║【文句】解此為二：一、為破保常。秋時萬物結實，人計為
X20n0358_p0280a14║常為樂。為破此著，故去秋時，佛為弟子保常心多
X20n0358_p0280a15║故也。
X20n0358_p0280a16║【記】凡夫四倒，常樂我淨。顛倒之計，託緣而成，故廢
X20n0358_p0280a17║秋時，令諸弟子不保常樂。二、約坐夏答。
X20n0358_p0280a18║【文句】二者，為開後安居，立迦提月。安居本名坐夏，八
X20n0358_p0280a19║月半內已還，若是秋時，便是坐秋。為此義故，故廢
X20n0358_p0280a20║秋時爾。
X20n0358_p0280a21║【記】既開後安居免於坐秋，則前安居人得立迦提
X20n0358_p0280a22║月。廢秋之意，為此二緣。二、答：犯觸。
X20n0358_p0280a23║有善醫師，隨順四時，三月將養，調和六大，隨病飲食，
X20n0358_p0280a24║及以湯藥。
X20n0358_p0280b01║【記】文二。初、正明犯觸。
X20n0358_p0280b02║【文句】從有善醫師下一行半，答犯觸。犯觸有六：一、多
X20n0358_p0280b03║坐；二、多眠，此二多致痰，宜多行猗散之；三、多行；四、
X20n0358_p0280b04║多猗；五、多語生風病，宜多眠治之；六、多淫生一切
X20n0358_p0280b05║病，即等分病也。若火少痰多，若火多即熱壯，若風
X20n0358_p0280b06║多吹火成熱病，若風多吹痰成冷病，三事若等無
X20n0358_p0280b07║病。飲食得病者亦有六：一、過量食；二、少食不足而
X20n0358_p0280b08║止；三、過饑時食；四、逆時食，未饑強與也；五、妨食，如
X20n0358_p0280b09║食肉飲生乳使人癩；六、不曾食而強食，如南人飲
X20n0358_p0280b10║漿，北人飲蜜，苦菜和蜜令不結男，豬膏煎白鷺肉
X20n0358_p0280b11║令人癩。若患熱而飲酒，食小麥生牛肉，令人失明，
X20n0358_p0280b12║吐血痢血。若病痰而飲甜肥醎酸，令人𠲿鼻多汁，
X20n0358_p0280b13║又㿃痢也。
X20n0358_p0280b14║【記】其中。先明六事犯觸。多行猗者，猗，立也。次若火
X20n0358_p0280b15║下，四大動病。火少痰多者，火減故水增也。飲食下，
X20n0358_p0280b16║通明六種犯觸。過量等者，封君達云：體欲常勞，食
X20n0358_p0280b17║欲常少。勞勿過極，少勿至虛。常去肥濃，節醎酸，減
X20n0358_p0280b18║思慮，損喜怒，除馳逐，慎房室、苦菜，別示妨食。二、
X20n0358_p0280b19║略明六大。
X20n0358_p0280b20║【文句】六大者，是六腑：大腸、小腸、膽、胃、三焦、兩膀胱也。
X20n0358_p0280b21║【記】白虎通曰：府者，何謂也？謂大腸、小腸、胃、膀胱、三
X20n0358_p0280b22║焦、膽也。府者，為藏宮府也。胃者，脾之府也；膀胱者，
X20n0358_p0280b23║肺之府也；三焦者，腎之府也；膽者，肝之府也；大腸、
X20n0358_p0280b24║小腸，心之府也。疏中兩膀胱唯一藏。黃帝脉經云：
X20n0358_p0280c01║上焦自頭已下至心，中焦自心已下至臍，下焦自
X20n0358_p0280c02║臍已下至足。廣雅云：膀胱，脬也。脬字，匹交反，腹中
X20n0358_p0280c03║水府。三蒼云：盛尿處曰脬。三、答病起時節。
X20n0358_p0280c04║多風病者，夏則發動。其熱病者，秋則發動。等分病者，
X20n0358_p0280c05║冬則發動。其肺病者，春則增劇。
X20n0358_p0280c06║【文句】從多風病者下，二行，答病起時節。四月、五月，是
X20n0358_p0280c07║風生時；六月、七月，是風起時；八月、九月，是風滅時；
X20n0358_p0280c08║六月、七月，是熱生時；八月、九月，是熱起時；十月至
X20n0358_p0280c09║正月，是熱滅時；八月、九月，等分生時；十月、十一月，
X20n0358_p0280c10║是等分起時；十二月、正月，是等分滅時；十月至正
X20n0358_p0280c11║月，是痰生時；二月、三月，是痰起時；四月至七月，是
X20n0358_p0280c12║痰滅時。痰是水病，肺也。夏日動風者，夏日毛孔開
X20n0358_p0280c13║通，外風得入，內風動也。熱病秋動者，毛孔閉塞，熱
X20n0358_p0280c14║伏於內不得行，故成病。等分冬動者，春時動水，肺
X20n0358_p0280c15║病不差；至夏復動風，風病不差；至秋復動熱，熱病
X20n0358_p0280c16║不差；至冬俱動，一切病故也。二月、三月，是痰起損
X20n0358_p0280c17║肺，肺病動也。
X20n0358_p0280c18║【記】生與起時相不同者，微發為生，動用為起，微著
X20n0358_p0280c19║不同也。夏日等者，四病四時生起所以也。四、答
X20n0358_p0280c20║治病方法二：初、分文。
X20n0358_p0280c21║【文句】從有風病者下八行半，答治病方。文為三：初二
X20n0358_p0280c22║行半，未病前以藥防；次二行，明正以藥治；後四行，
X20n0358_p0280c23║病退以藥補。
X20n0358_p0280c24║【記】二、隨釋三：初、未病藥防。
X20n0358_p0281a01║有風病者，夏則應服肥膩醎酢及以熱食。有熱病者，
X20n0358_p0281a02║秋服冷甜等分，冬服甜酢肥膩。肺病，春服肥膩辛熱。
X20n0358_p0281a03║【文句】風病夏服肥膩醎酸熱食者，夏月毛孔開通，具
X20n0358_p0281a04║以肥膩潤塞之，令風不得入。醎酢性熱，能消水令
X20n0358_p0281a05║體堅實，治於風虗。熱食流汗，引風令出，又治虗冷，
X20n0358_p0281a06║風不得進。冷甜是酥乳等，能治熱也。等分冬服甜
X20n0358_p0281a07║酢等，除風也。肺病服肥膩塞毛孔，令水不得入。熱
X20n0358_p0281a08║能焦水宣通，故能治肺病也。
X20n0358_p0281a09║【記】二、正以藥治。
X20n0358_p0281a10║飽食然後則發肺病，於食消時則發熱病，食消已後
X20n0358_p0281a11║則發風病，如是四大隨三時發。
X20n0358_p0281a12║【文句】飽食發肺病，食既多則腸胃盈滿，故發肺也。食
X20n0358_p0281a13║消發熱者，如食沃潤則熱病伏，食消無潤，熱病起
X20n0358_p0281a14║也。消已虗疎，風氣入體，故發風也。
X20n0358_p0281a15║【記】但舉病發者，以病顯藥，當用對病妙藥治也。
X20n0358_p0281a16║三、病退藥補。
X20n0358_p0281a17║風病羸損，補以酥膩。熱病下藥，服訶棃勒等病，應服
X20n0358_p0281a18║三種妙藥，所謂甜、辛及以酥膩。肺病應服隨能吐藥。
X20n0358_p0281a19║若風熱病、肺病等分違時而發，應當任師籌量，隨病
X20n0358_p0281a20║飲食湯藥。
X20n0358_p0281a21║【文句】風疎補酥膩，醎除風，甜除熱，肺帶風水宜吐也。
X20n0358_p0281a22║【記】二、示銷文所出。
X20n0358_p0281a23║【文句】此中銷文，出真諦三藏疏中。
X20n0358_p0281a24║【記】良以真諦善閑世術，兼有神通，故銷此文，全憑
X20n0358_p0281b01║彼疏。六、知已徧治二：初、分文。事釋二：初、分文。
X20n0358_p0281b02║【文句】從善女天下，是第六，知已徧治。文為二：一、病輕
X20n0358_p0281b03║聞說即差，二、病重服藥方除。
X20n0358_p0281b04║【記】二、釋義二：初、病輕，聞說即差。
X20n0358_p0281b05║善女天！爾時，流水長者子問其父醫四大增損，因是
X20n0358_p0281b06║得了一切醫方。時，長者子知醫方已，徧至國內城邑
X20n0358_p0281b07║聚落，在在處處隨有眾生病苦者所，輭言慰喻，作如
X20n0358_p0281b08║是言：我是醫師！我是醫師！善知方藥，今當為汝療治
X20n0358_p0281b09║救濟，悉令除愈。善女天！爾時，眾生聞長者子輭言慰
X20n0358_p0281b10║喻，許為治病，心生歡喜，踊躍無量。時，有百千無量眾
X20n0358_p0281b11║生遇極重病，直聞是言，心歡喜故，種種所患即得除
X20n0358_p0281b12║差，平復如本，氣力充實。
X20n0358_p0281b13║【記】二、病重服藥方除。
X20n0358_p0281b14║善女天！復有無量百千眾生，病苦深重難除差者，即
X20n0358_p0281b15║共來至長者子所。時長者子即以妙藥授之令服，服
X20n0358_p0281b16║已除差，亦得平復。善女天！是長者子於是國內，治諸
X20n0358_p0281b17║眾生所有病苦，悉得除差。
X20n0358_p0281b18║【文句】云云。
X20n0358_p0281b19║【記】此品事醫，意含法藥，除病不一，非可卒陳。次示
X20n0358_p0281b20║觀心，略申其意，其文在即，故注云云。二、觀釋者，
X20n0358_p0281b21║此品所詮，是佛自敘宿命所作淨佛國因。文中雖
X20n0358_p0281b22║說除果報病，意乃通結四教機緣。是故大師事解
X20n0358_p0281b23║之後，示觀心法，明彼流水結緣之意。如觀音疏釋
X20n0358_p0281b24║於七難，帖文但在事中火等，至觀行釋，方明三障
X20n0358_p0281c01║四教。今豈不然？問：既結四教生土之機，何故但約
X20n0358_p0281c02║停心方便而論觀心？答：語似三藏停心之法，意則
X20n0358_p0281c03║不然。何者？以四分名，通界內外數息等四，四教行
X20n0358_p0281c04║人無不脩證。今之觀解，約此而論，彌顯除病結緣
X20n0358_p0281c05║之意。分三：初、明觀之藥病。
X20n0358_p0281c06║【文句】觀心者，三毒等分，是內病也；數息不淨，慈心因
X20n0358_p0281c07║緣，是法藥。
X20n0358_p0281c08║【記】三毒者，謂貪、瞋、癡偏起也。言等分者，謂三毒等
X20n0358_p0281c09║起也。然貪、瞋、癡性本相反，終非三心一時並作，但
X20n0358_p0281c10║是不定雜雜而生，故云等分。一分乃有二萬一千，
X20n0358_p0281c11║四分共成八萬四千塵勞之門。此則十界眾生心
X20n0358_p0281c12║病，對前果報身病是外，故今四分名為內病。數息
X20n0358_p0281c13║等四，對前甜、辛種種之藥，皆是事治，故今四觀名
X20n0358_p0281c14║為法藥。二，示行之根性。
X20n0358_p0281c15║【文句】宜聞法藥得悟者，信行人病差也。作觀研心得
X20n0358_p0281c16║悟者，法行人病差也。
X20n0358_p0281c17║【記】自有眾生，聞說四觀，四病得差，屬信行人。自有
X20n0358_p0281c18║研心，脩此四觀，四病方差，名法行人。信行則是學
X20n0358_p0281c19║讀之人，法行則是坐禪人也。今明二人，皆通四教。
X20n0358_p0281c20║三、明對病用藥二：初、明四分起相；二、明四觀治
X20n0358_p0281c21║相。初四：初、約五根對時。
X20n0358_p0281c22║【文句】眼是春時，舌是夏時，鼻是秋時，耳是冬時，身是
X20n0358_p0281c23║四季，攝屬諸時。
X20n0358_p0281c24║【記】此就五行對於五藏。藏主五根，根屬四時。眼、耳、
X20n0358_p0282a01║鼻、舌，偏屬一時。身通四時，如常所說。二、明五欲
X20n0358_p0282a02║致病。
X20n0358_p0282a03║【文句】妙好五欲增貪病，麤惡五欲損貪病，妙好五欲
X20n0358_p0282a04║損瞋病，麤惡五欲增瞋病，平平五欲增癡病，違順
X20n0358_p0282a05║五欲損癡病，總三種五欲增覺觀病，偏動三種五
X20n0358_p0282a06║欲損覺觀病，是為增損之相也。
X20n0358_p0282a07║【記】以其五欲麤妙，偏總對根不同，致令四分增損
X20n0358_p0282a08║有異。須知五欲徧界內外，故使四分通別。天珠、迦
X20n0358_p0282a09║葉斷通，故稱少欲；未斷別故，開琴起舞。請觀音云：
X20n0358_p0282a10║斷除三毒根，成佛道無疑。既論三毒，寧無等分？此
X20n0358_p0282a11║四亦由實報五欲麤妙，偏總對根而起也。三、明
X20n0358_p0282a12║三受犯觸。
X20n0358_p0282a13║【文句】犯觸者，違情犯瞋，順情犯貪，不違不順犯癡，總
X20n0358_p0282a14║三犯覺觀。
X20n0358_p0282a15║【記】違情苦受，順情樂受，不違不順平平受，此三偏
X20n0358_p0282a16║起也。總三起等分，名覺、觀、緣、慮、紛、紜也。四、明四
X20n0358_p0282a17║分病因。
X20n0358_p0282a18║【文句】慢時即發瞋求，須時即發貪僻，解時即發癡，放
X20n0358_p0282a19║逸時即發覺觀。
X20n0358_p0282a20║【記】五欲、三受，既從外境，蓋是四分照發之緣。今舉
X20n0358_p0282a21║慢等內心惡習，乃是四分觀發之因。慢心發瞋，乃
X20n0358_p0282a22║至放逸，發於覺觀，并前犯觸，通界內外，例五欲說。
X20n0358_p0282a23║二、明四觀治相。
X20n0358_p0282a24║【文句】慈心治瞋，不淨治貪，因緣治癡，數息治覺觀云
X20n0358_p0282b01║云。
X20n0358_p0282b02║【記】前說外緣及以內因，起四分心，皆所觀境，即是
X20n0358_p0282b03║病相。今明四觀，正明能觀四種法藥。慈心治瞋者，
X20n0358_p0282b04║瞋既通於界內界外，能治慈觀，不獨觀於眾生作
X20n0358_p0282b05║父母想與世間樂；觀一切法無性無相，能與眾生
X20n0358_p0282b06║涅槃之樂；觀一切法無非法界，能與眾生究竟之
X20n0358_p0282b07║樂。以此治於三種瞋心，是故釋謂明三種慈也。不
X20n0358_p0282b08║淨治貪者，不獨脩於實想假想，破於凡夫依正之
X20n0358_p0282b09║染，亦能破於二乘涅槃之染，亦破菩薩執於次第
X20n0358_p0282b10║三諦之染。故起信論云：始覺能破六種之染。因緣
X20n0358_p0282b11║治癡者，不獨觀於三世無常因果，破於凡夫斷常
X20n0358_p0282b12║之癡；亦能次第觀於三諦十二因緣，破於二乘有
X20n0358_p0282b13║無之癡；又能一心觀於四種十二因緣，破於菩薩
X20n0358_p0282b14║縱橫之癡。是故大經觀十二因緣，具四種智也。數
X20n0358_p0282b15║息治覺觀者，不獨數息觀於生滅，而破凡夫有著
X20n0358_p0282b16║散亂，亦能數息脩俗諦三昧，深入緣起，破於二乘
X20n0358_p0282b17║偏空亂意。又體數息，息息皆中諸法趣息，破於菩
X20n0358_p0282b18║薩二邊亂意。故請觀音於數息法得三乘道，住首
X20n0358_p0282b19║楞嚴，身如瑠璃，毛孔見佛。然此四治，或可四人各
X20n0358_p0282b20║脩一法，以其四法各含三觀，人人自可依次不次
X20n0358_p0282b21║而治三惑。或可四治秪對三觀，慈心即假觀，不淨
X20n0358_p0282b22║即空觀，因緣即雙照中觀，數息雙遮中觀。此三自
X20n0358_p0282b23║可約次不次，次復不定。或可三人各一，或一人前
X20n0358_p0282b24║後。若不次者，唯是一人一念而進。觀音疏中尚以
X20n0358_p0282c01║三毒直對三觀而論次第及不次第，況慈等四非
X20n0358_p0282c02║三觀耶？若其圓人四分偏總而發起者，即於一心
X20n0358_p0282c03║融妙三觀對病用之，即止觀中勝別意也。
X20n0358_p0282c04║
X20n0358_p0282c05║金光明經文句文句記會本卷第七