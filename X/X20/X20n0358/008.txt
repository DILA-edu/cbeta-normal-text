X20n0358_p0282c06║
X20n0358_p0282c07║
X20n0358_p0282c08║金光明經文句文句記會本卷第八
X20n0358_p0282c09║
X20n0358_p0282c10║北涼三藏法師　曇無讖　譯經
X20n0358_p0282c11║天台智者大師說文句門人灌頂錄
X20n0358_p0282c12║四明沙門　知禮　述文句記
X20n0358_p0282c13║雙徑沙門明得會句并記入於經文
X20n0358_p0282c14║【記】二、流水品。二。初、品題。
X20n0358_p0282c15║金光明經流水長者子品第十六
X20n0358_p0282c16║【記】句文分二：初、兼除病釋名二：初、釋流水二：初、引
X20n0358_p0282c17║文標二名。
X20n0358_p0282c18║【文句】文云：一、能流水，二、能與水。
X20n0358_p0282c19║【記】二、接經釋二義二：初、釋二義二：初、別釋二義二：
X20n0358_p0282c20║初、釋與水，二、釋流水。初則大慈與樂，次則大悲拔
X20n0358_p0282c21║苦。初又二：初、列二水。
X20n0358_p0282c22║【文句】與水者，與安樂水也。一、世安樂，二、出世安樂。
X20n0358_p0282c23║【記】二、釋二水。
X20n0358_p0282c24║【文句】世安樂者，如象負水，濟彼枯魚是也。出世安樂
X20n0358_p0283a01║者，如發誓言，於未來世，當施法食，與菩提記是也。
X20n0358_p0283a02║【記】今此一類，世樂且在果報之益，出世唯明一實
X20n0358_p0283a03║之益。若論此時，結淨國緣，合徧人天及以四教。
X20n0358_p0283a04║二、釋流水二：初、列二水。
X20n0358_p0283a05║【文句】流水者，流除苦惱水也。一、果報苦惱，二、業因苦
X20n0358_p0283a06║惱。
X20n0358_p0283a07║【記】流除者，流去其水，即是除義。二，釋二水。
X20n0358_p0283a08║【文句】流除果報苦惱，如治諸病人，救彼渴魚是也。流
X20n0358_p0283a09║除業因苦惱者，授三歸，說十二因緣，讚佛十號是
X20n0358_p0283a10║也。
X20n0358_p0283a11║【記】言業因者，於果報外，九益皆能除於業因。今十
X20n0358_p0283a12║號等，乃以能除顯於所除。十二因緣，經稱甚深。驗
X20n0358_p0283a13║三歸、十號，皆是圓說。讖本雖無三歸之文，最勝經
X20n0358_p0283a14║有，真諦所譯，必亦有之。授法之儀，闕之不可。二、
X20n0358_p0283a15║雙成二義。
X20n0358_p0283a16║【文句】請父求方，欲成流水之義。從王借象，欲成與水
X20n0358_p0283a17║之義。
X20n0358_p0283a18║【記】二、單示題二：初、問。
X20n0358_p0283a19║【文句】既有二能，那單以流水題品。
X20n0358_p0283a20║【記】二、答。
X20n0358_p0283a21║【文句】文中既彰與水之義，題品須安流水之名，不煩
X20n0358_p0283a22║於文，二義雙顯，出經者之巧為若此也。
X20n0358_p0283a23║【記】經文與題，二名互題，巧不過此也。二，釋長者
X20n0358_p0283a24║子。
X20n0358_p0283b01║【文句】長者者，如法華疏中十種長者義也。子者，持水
X20n0358_p0283b02║之子，故言子也。
X20n0358_p0283b03║【記】法華疏中。具十種德，名長者：一、姓貴，二、位高，三、
X20n0358_p0283b04║大富，四、威猛，五、智深，六、年耆，七、行淨，八、禮備，九、上
X20n0358_p0283b05║歎，十、下歸。子者下，亦如王子、公子也。故經云：持水
X20n0358_p0283b06║大長者家中，後生一子，名曰流水。二、取授記出
X20n0358_p0283b07║意。
X20n0358_p0283b08║【文句】此文是斷疑中第三結緣之近由。
X20n0358_p0283b09║【記】二、經文三：初、明第三結緣近由二：初、分文。
X20n0358_p0283b10║【文句】近由又二：一、弄引，二、正近由。弄引又二：一、行恩
X20n0358_p0283b11║布德，二、國人稱美。並如文。近由又三：一、明眷屬，二、
X20n0358_p0283b12║見魚之緣，三、正救魚。如文。
X20n0358_p0283b13║【記】二、釋義二：初、弄引二：初、行恩布德。
X20n0358_p0283b14║佛告樹神：爾時，流水長者子於天自在光王國內，治
X20n0358_p0283b15║一切眾生無量苦患已，令其身體平復如本，受諸快
X20n0358_p0283b16║樂。以病除故，多設福業，脩行布施。
X20n0358_p0283b17║【記】二、國人稱美。
X20n0358_p0283b18║尊重恭敬是長者子，作如是言：善哉，長者！能大增長
X20n0358_p0283b19║福德之事，能益眾生無量壽命。汝今真是大醫之王，
X20n0358_p0283b20║善治眾生無量重病，必是菩薩善解方藥。
X20n0358_p0283b21║【記】二、正近由三：初、明眷屬。
X20n0358_p0283b22║善女天，時長者子有妻，名曰水空龍藏，而生二子，一
X20n0358_p0283b23║名水空，二名水藏。
X20n0358_p0283b24║【記】二、見魚之緣，即禽獸馳奔也。
X20n0358_p0283c01║時，長者子將是二子，次第遊行城邑聚落，最後到一
X20n0358_p0283c02║大空澤中，見諸虎、狼、狐、犬、鳥、獸多食肉血，悉皆一向
X20n0358_p0283c03║馳奔而去。時，長者子作是念言：是諸禽獸何因緣故
X20n0358_p0283c04║一向馳走？我當隨後逐而觀之。
X20n0358_p0283c05║【記】三、正救魚，私開為二：初、明因緣二：初、因流水興
X20n0358_p0283c06║悲。
X20n0358_p0283c07║時長者子遂便隨逐，見有一池其水枯涸，於其池中
X20n0358_p0283c08║多有諸魚。時長者子見是魚已，生大悲心。
X20n0358_p0283c09║【記】二、緣樹神示數。
X20n0358_p0283c10║時，有樹神示現半身，作如是言：善哉，善哉！大善男子！
X20n0358_p0283c11║此魚可愍，汝可與水，是故號汝名為流水。復有二緣
X20n0358_p0283c12║名為流水：一、能流水，二、能與水。汝今應當隨名定實。
X20n0358_p0283c13║時，長者子問樹神言：此魚頭數為有幾所？樹神答言：
X20n0358_p0283c14║其數具足，足滿十千。善女天！爾時，流水聞是數已，倍
X20n0358_p0283c15║復增益，生大悲心。
X20n0358_p0283c16║【記】二、與水食二：初、與水四：初、取樹技覆日。
X20n0358_p0283c17║善女天！時此空池，為日所曝，唯少水在。是十千魚，將
X20n0358_p0283c18║入死門，四向宛轉，見是長者，心生恃賴，隨是長者所
X20n0358_p0283c19║至方面，隨逐瞻視，目未曾捨。是時長者，馳趣四方，推
X20n0358_p0283c20║求索水，了不能得，便四顧望，見有大樹，尋取枝葉，還
X20n0358_p0283c21║到池上，與作陰涼。
X20n0358_p0283c22║【記】恃，依也。二、知水源決絕。
X20n0358_p0283c23║作陰涼已，復更推求：是池中水，本從何來？即出四向，
X20n0358_p0283c24║周徧求覔，莫知水處。復更疾走，遠至餘處，見一大河，
X20n0358_p0284a01║名曰水生。爾時，復有諸餘惡人，為捕此魚，故於上流
X20n0358_p0284a02║懸險之處，決棄其水，不令下過。然其決處，懸險難補，
X20n0358_p0284a03║計當脩治，經九十日，百千人功，猶不能成，況我一身？
X20n0358_p0284a04║【記】捕捉也。決棄其水決，音穴。廣雅云：穿也。說文云：
X20n0358_p0284a05║下流也。周易：藩決不羸。亦音穴也。三，就大王借
X20n0358_p0284a06║象。
X20n0358_p0284a07║時，長者子速疾還反至大王所，頭面禮拜却住一面，
X20n0358_p0284a08║合掌向王說其因緣，作如是言：我為大王國土人民
X20n0358_p0284a09║治種種病，漸漸遊行至彼空澤，見有一池其水枯涸，
X20n0358_p0284a10║有十千魚為日所曝，今日困厄將死不久。惟願大王
X20n0358_p0284a11║借二十大象，令得負水濟彼魚命，如我與諸病人壽
X20n0358_p0284a12║命。爾時，大王即勅大臣速疾供給。爾時，大臣奉王告
X20n0358_p0284a13║勅語是長者：善哉！大士！汝今自可至象廐中，隨意選
X20n0358_p0284a14║取利益眾生令得快樂。
X20n0358_p0284a15║【記】廐，馬舍也。釋名云：廐，聚也，馬之所聚也。四明
X20n0358_p0284a16║負水濟魚。
X20n0358_p0284a17║是時，流水及其二子將二十大象，從治城人借索皮
X20n0358_p0284a18║囊，疾至彼河上流決處盛水。象負馳疾奔，還至空澤
X20n0358_p0284a19║池，從象背上下其囊水，瀉置池中，水遂彌滿，還復如
X20n0358_p0284a20║本。
X20n0358_p0284a21║【記】二、施食二：初、察魚饑惱。
X20n0358_p0284a22║時，長者子於池四邊彷徉而行，是魚爾時亦復隨逐
X20n0358_p0284a23║巡岸而行。時，長者子復作是念：是魚何緣隨我而行？
X20n0358_p0284a24║是魚必為饑火所惱，復欲從我求索飲食，我今當與。
X20n0358_p0284b01║【記】彷徉上扶方反，下以章反。廣雅：徙倚也，又徘徊
X20n0358_p0284b02║也。二，取食施與。
X20n0358_p0284b03║善女天！爾時，流水長者子告其子言：汝取一象最大
X20n0358_p0284b04║力者，速至家中，啟父長者：家中所有可食之物，乃至
X20n0358_p0284b05║父母飲噉之分，及以妻子奴婢之分，一切聚集，悉載
X20n0358_p0284b06║象上，急速來還。爾時，二子如父教勅，乘最大象，往至
X20n0358_p0284b07║家中，白其祖父，說如上事。爾時，二子收取家中可食
X20n0358_p0284b08║之物，載象背上，疾還父所，至空澤池。時，長者子見其
X20n0358_p0284b09║子還，心生歡喜，踊躍無量，從子邊取飲食之物，散著
X20n0358_p0284b10║池中，與魚食已，即自思惟：我今已能與此魚食，令其
X20n0358_p0284b11║飽滿。
X20n0358_p0284b12║【記】二、明第四，結緣二：初分文。
X20n0358_p0284b13║【文句】從未來之世，當施法食下，是第四，正結緣。又為
X20n0358_p0284b14║四：一、發誓願。二、思惟說法。三、正說法。四、魚改報生
X20n0358_p0284b15║天，酬恩供養。就魚報恩，文為四：一、魚改報生天。二、
X20n0358_p0284b16║天酬恩而下地。三、王見光問瑞。四、長者徵教而定。
X20n0358_p0284b17║答如文。
X20n0358_p0284b18║【記】二、釋義四：初、發誓願。
X20n0358_p0284b19║未來之世，當施法食。
X20n0358_p0284b20║【記】二、思惟說法。
X20n0358_p0284b21║復更思惟：曾聞過去空閑之處，有一比丘讀誦大乘
X20n0358_p0284b22║方等經典，其經中說：若有眾生臨命終時，得聞寶勝
X20n0358_p0284b23║如來名號，即生天上。我今當為是十千魚解說甚深
X20n0358_p0284b24║十二因緣，亦當稱說寶勝佛名。時閻浮提中有二種
X20n0358_p0284c01║人：一者、深信大乘方等；二者、毀呰不生信樂。時長者
X20n0358_p0284c02║子作是思惟：我今當入池水之中，為是諸魚說深玅
X20n0358_p0284c03║法。思惟是已，即便入水。
X20n0358_p0284c04║【記】三、正說法。
X20n0358_p0284c05║作如是言：南無過去寶勝如來、應供、正徧知、明行足、
X20n0358_p0284c06║善逝、世間解、無上士、調御丈夫、天人師、佛、世尊。寶勝
X20n0358_p0284c07║如來本往昔時行菩薩道，作是誓願：若有眾生於十
X20n0358_p0284c08║方界臨命終時聞我名者，當令是輩即命終已，尋得
X20n0358_p0284c09║上生三十三天。爾時，流水復為是魚解說如是甚深
X20n0358_p0284c10║妙法，所謂無明緣行、行緣識、識緣名色、名色緣六入、
X20n0358_p0284c11║六入緣觸、觸緣受、受緣愛、愛緣取、取緣有、有緣生、生
X20n0358_p0284c12║緣老死憂悲苦惱。
X20n0358_p0284c13║【記】先稱十號，次說因緣。十號在悟在果，因緣在迷
X20n0358_p0284c14║在因。迷悟因果，其名雖殊，而體不異。以十號果，是
X20n0358_p0284c15║究盡三德；十二因緣，是本來三德。三德不改，因果
X20n0358_p0284c16║寧殊？故普賢觀云：大乘因者，諸法實相；大乘果者，
X20n0358_p0284c17║亦諸法實相。諸法是脩二，實相是一性。此三圓融，
X20n0358_p0284c18║不縱不橫，全體為因，全體為果。眾生雖迷，十號無
X20n0358_p0284c19║減；諸佛悟極，十二不虧，以世間相皆常住故。今先
X20n0358_p0284c20║唱果，果理已顯，令其解生。初稱寶勝者，乃是別名，
X20n0358_p0284c21║名於一佛。如來等十，乃是通名，三世十方，佛佛皆
X20n0358_p0284c22║具。若以通從別合，得名為寶勝如來、寶勝佛、寶勝
X20n0358_p0284c23║世尊。此三既然，例此合云寶勝應供、寶勝正徧知，
X20n0358_p0284c24║乃至寶勝天人師也。此十通號，大經、大論出其名，
X20n0358_p0285a01║天台、慈恩出其義，相狀已顯。今傍諸釋，更約三三
X20n0358_p0285a02║及一總結，以銷十號，令知一一無非秘藏。此義若
X20n0358_p0285a03║明，則不辱於果人名字。初三既以如來為首，即法
X20n0358_p0285a04║身中三也。如來是真如，屬法身；應供利生，是解脫；
X20n0358_p0285a05║正徧知具二智，是般若。以其法身必具二德故也。
X20n0358_p0285a06║次三既以明行足為首，即解脫中三也。三明之行，
X20n0358_p0285a07║是解脫；善逝能趣極，是般若；解三世間一一常住，
X20n0358_p0285a08║是法身。以其解脫必具二德故也。後三既以無上
X20n0358_p0285a09║士、調御丈夫為首，即般若中三也。見性名丈夫，故
X20n0358_p0285a10║當般若；天人師軌訓眾機，是解脫；佛是復本大覺，
X20n0358_p0285a11║是法身。以其般若必具二德故也。此九即三，此三
X20n0358_p0285a12║即一，一無一相，三九宛然。三千世間，九世剎那，一
X20n0358_p0285a13║多延促，究竟自在。故言：世尊！十二因緣，束為三道：
X20n0358_p0285a14║無明、愛、取三支，屬煩惱道；行、有二支，屬業道；識、名
X20n0358_p0285a15║色、六入、觸、受及生、老死，屬苦道。此雖昏迷，繫縛輪
X20n0358_p0285a16║轉，而全體即是三因佛性，皆不可思議，隨人觀察，
X20n0358_p0285a17║顯發不同。故大經說：下、中、上智，觀此乃得三乘菩
X20n0358_p0285a18║提；若上、上智觀，得佛菩提。以前三教，智有思議，故
X20n0358_p0285a19║觀十二，止得三乘。唯有圓教不思議智，體無明等，
X20n0358_p0285a20║即是性染，非佛、天、人、脩羅所造，一一常住，當處圓
X20n0358_p0285a21║融，方曰因中具於果性。又玄文中，三道、三識，雖本
X20n0358_p0285a22║有位，與果後三德，無二無別。得此意已，方可分別
X20n0358_p0285a23║十二別名：無明，謂不了六受，即空、假、中；行，謂依不
X20n0358_p0285a24║了心，動作業行；識，謂業牽中陰，識託母胎；名色，謂
X20n0358_p0285b01║二滴為色，心但有名；六入，謂名色增長，成六入根；
X20n0358_p0285b02║觸，謂六根對外，為塵所觸；受，謂觸生三受，苦、樂平
X20n0358_p0285b03║平；愛，謂迷三受故，於樂染著；取，謂愛染纏綿，四方
X20n0358_p0285b04║求索；有，謂由取造業，須有來報；生，謂有業既熟，未
X20n0358_p0285b05║來陰興；老死等，謂生須變滅，悲惱縈纏。此十二支，
X20n0358_p0285b06║或約三世，或約二世，或約一念，雖三不同，皆以十
X20n0358_p0285b07║二而對三道，即事而理，一一究竟，清淨自在，不縱
X20n0358_p0285b08║不橫，而高而廣，如是觀者，得佛菩提。略三歸者，義
X20n0358_p0285b09║已具也。蓋三寶、三德，體本不異，既稱南無寶勝十
X20n0358_p0285b10║號，豈非歸命果上三德？復說甚深十二因緣，乃是
X20n0358_p0285b11║心依因中三德，迷、悟、極際，三德無差，一體義備，三
X20n0358_p0285b12║皆具足，常、樂、我、淨，真是歸依三寶，義究竟成，當知
X20n0358_p0285b13║讖師意趣深妙。四、魚生天報恩四：初、魚改報生
X20n0358_p0285b14║天。
X20n0358_p0285b15║善女天！爾時，流水長者子及其二子，說是法已，即共
X20n0358_p0285b16║還家。是長者子復於後時，賓客聚會，醉酒而臥。爾時，
X20n0358_p0285b17║其地卒大震動，時十千魚同日命終，既命終已，生忉
X20n0358_p0285b18║利天。
X20n0358_p0285b19║【記】凡初生天，以自業力，有三種念：一、自知從其處
X20n0358_p0285b20║死，二、自知今此處生，三、自知先作何業得來生天。
X20n0358_p0285b21║既知曩事，故下，酬恩。二、天酬恩下地
X20n0358_p0285b22║既生天已，作是思惟：我等以何善業因緣，得生於此
X20n0358_p0285b23║忉利天中？復相謂言：我等先於閻浮提內墮畜生中，
X20n0358_p0285b24║受於魚身，流水長者子與我等水及以飲食，復為我
X20n0358_p0285c01║等解說甚深十二因緣，并稱寶勝如來名號，以是因
X20n0358_p0285c02║緣，令我等輩得生此天。是故我等今當往至長者子
X20n0358_p0285c03║所，報恩供養。爾時，十千天子從忉利天下閻浮提，至
X20n0358_p0285c04║流水長者子大醫王家。時長者子在樓屋上露臥眠
X20n0358_p0285c05║睡，是十千天子以十千真珠、天妙瓔珞置其頭邊，復
X20n0358_p0285c06║以十千置其足邊，復以十千置右脅邊，復以十千置
X20n0358_p0285c07║左脅邊，雨曼陀羅華、摩訶曼陀羅華，積至于膝，作種
X20n0358_p0285c08║種天樂，出妙音聲。閻浮提中有睡眠者，皆悉覺寤，流
X20n0358_p0285c09║水長者子亦從睡寤。是十千天子於上空中飛騰遊
X20n0358_p0285c10║行，於天自在光王國內，處處皆雨天玅蓮華。是諸天
X20n0358_p0285c11║子復至本處空澤池所，復雨天華，便從此沒，還忉利
X20n0358_p0285c12║宮，隨意自在，受天五欲。
X20n0358_p0285c13║【記】經樓屋者，重屋曰樓。或作樓臺者，誤也。釋此
X20n0358_p0285c14║為二：初、事。
X20n0358_p0285c15║【文句】報恩有二善：一事，二理。事者，真珠、四邊、報水、飲
X20n0358_p0285c16║食、因緣、十號等四種澤也。
X20n0358_p0285c17║【記】因緣十號。且就能詮，屬言教故，同於水食，名為
X20n0358_p0285c18║事也。二理
X20n0358_p0285c19║【文句】理者，準涅槃文云：施食令他得命，表常。令他得
X20n0358_p0285c20║樂，是故得涅槃。令他得悟，是故成自在。我如法求
X20n0358_p0285c21║財，是故得淨。用四十千，報常樂我淨之恩也。
X20n0358_p0285c22║【記】秪於四事而解四德，故成理益。以十千魚，由戒
X20n0358_p0285c23║緩故。受鱗介身，由乘急故。今遇大乘真善知識，故
X20n0358_p0285c24║能於事深解妙理。受食得命，即表真常。受水得樂，
X20n0358_p0286a01║表涅槃樂。於十二棘林，解自在我。依十號法，獲天
X20n0358_p0286a02║報財。於世淨命，解性淨德。此四法益，因流水得，故
X20n0358_p0286a03║持四萬真珠瓔珞，報恩供養。食等四事，既表理益，
X20n0358_p0286a04║四萬珠瓔，豈但事供？蓋表千界萬如是法，一一皆
X20n0358_p0286a05║具常樂我淨，即四十千真味瓔珞，非嚴而嚴，嚴於
X20n0358_p0286a06║法身，此乃財供而成法供。若不爾者，豈得名為有
X20n0358_p0286a07║妙善根得記緣耶？三、王見光瑞。
X20n0358_p0286a08║時閻浮提過是夜已，天自在光王問諸大臣：昨夜何
X20n0358_p0286a09║緣示現如是淨妙瑞相有大光明？大臣答言：大王當
X20n0358_p0286a10║知，忉利諸天於流水長者子家，雨四十千真珠瓔珞，
X20n0358_p0286a11║及不可計曼陀羅華。王即告臣：卿可往至彼長者家，
X20n0358_p0286a12║善言誘喻喚令使來。大臣受勅即至其家，宣王教令
X20n0358_p0286a13║喚是長者。是時長者尋至王所，王問長者：何緣示現
X20n0358_p0286a14║如是瑞相？
X20n0358_p0286a15║【記】四、長者，據教定答。
X20n0358_p0286a16║長者子言：我必定知是十千魚其命已終。時大王言：
X20n0358_p0286a17║今可遣人審實是事。爾時流水尋遣其子至彼池所，
X20n0358_p0286a18║看是諸魚死活定實。爾時其子聞是語已，向於彼池。
X20n0358_p0286a19║既至池已，見其池中多有摩訶曼陀羅華積聚成𧂐，
X20n0358_p0286a20║其中諸魚悉皆命終。見已即還向其父言：彼諸魚等
X20n0358_p0286a21║悉已命終。爾時流水知是事已，復至王所作如是言：
X20n0358_p0286a22║是十千魚悉皆命終。王聞是已心生歡喜。
X20n0358_p0286a23║【記】三、明第五，結會古今。
X20n0358_p0286a24║爾時世尊告道場菩提樹神：善女天！欲知爾時流水
X20n0358_p0286b01║長者子，今我身是；長子水空，今羅睺羅是；次子水藏，
X20n0358_p0286b02║今阿難是；時十千魚者，今十千天子是。是故我今為
X20n0358_p0286b03║其授阿耨多羅三藐三菩提記。爾時樹神現半身者，
X20n0358_p0286b04║今汝身是。
X20n0358_p0286b05║【文句】第五、結會古今者。昔佛疑魚數樹，神定判十千；
X20n0358_p0286b06║今神疑行淺記深，佛為說妙因緣。今昔相關，是故
X20n0358_p0286b07║結會也。
X20n0358_p0286b08║【記】經羅睺羅，此云覆障。以六年在胎，因立斯號。新
X20n0358_p0286b09║云羅怙羅，此云障月。然本迹事，不可審知。傍文思
X20n0358_p0286b10║之，十千今昔必是所化，餘皆能化。此之能化，據華
X20n0358_p0286b11║嚴等諸經所說，皆是劫海脩其實因，熟其十千，令
X20n0358_p0286b12║今得脫。若取法華久成之意，皆是迹中接此等機，
X20n0358_p0286b13║令今得記。此宗講者，內心合知。
X20n0358_p0286b14║【記】六、捨身品。二。初、品題。
X20n0358_p0286b15║金光明經捨身品第十七
X20n0358_p0286b16║【記】句文分二：初、問捨多題少。
X20n0358_p0286b17║【文句】捨義甚多，財位壽命，獨以身當名邪？
X20n0358_p0286b18║【記】二、答從要立題。
X20n0358_p0286b19║【文句】此從正要得名。受者須身，餘則非要。施者正捨
X20n0358_p0286b20║身，餘旁捨爾。故言捨身品。
X20n0358_p0286b21║【記】受者須身。虎饑所逼，正須身肉。壽命財位，非彼
X20n0358_p0286b22║所求。夫行門無量，根由宿熏。四種三昧，逐人所尚。
X20n0358_p0286b23║於隨自意，善行六度，樂行檀者，於身命財，無所恡
X20n0358_p0286b24║惜。自行教化，隨喜讚歎，皆在於施。若於善師，及依
X20n0358_p0286c01║實教，脩檀行者，體能施心，及受施境，所施身等，即
X20n0358_p0286c02║空假中。事行理觀，合一而脩；助道正脩，相資而進。
X20n0358_p0286c03║既稱本習，故欣然而為。或因事卒行，宿緣會故；或
X20n0358_p0286c04║積年要誓，令觀成故；或顯陳所願，令物效故；或密
X20n0358_p0286c05║遂其心，息他謗故。悲重故密，慈重故顯。心若真實，
X20n0358_p0286c06║四悉俱成；心若詐欺，二利皆失。然佛談本事，令人
X20n0358_p0286c07║効行。故疏云：引昔捐軀，誡今師弟，勿恡財法。問：大
X20n0358_p0286c08║論云：捨身易，捨心難。論欲行者，捨執著心，故以難
X20n0358_p0286c09║歎；欲息事施，故以易斥。何不依論，遠離執心？今人
X20n0358_p0286c10║為何好捨身命？答：抑揚取捨，皆遵佛教，悉赴人心。
X20n0358_p0286c11║佛談正助不同，人樂理事不等。今品特示捨於身
X20n0358_p0286c12║命，安得以論難易為譏？又復空說捨心，而執己見
X20n0358_p0286c13║膠固，自體一毛不拔，毀他捨命為非。既乖隨喜之
X20n0358_p0286c14║心，寧逃嫉善之咎？願聞佛說，隨力奉行。二、經文
X20n0358_p0286c15║二：初、分文。
X20n0358_p0286c16║【文句】文為四：一、問，二、答，三、眾得益，四、結成。
X20n0358_p0286c17║【記】二、釋義四：初、問。
X20n0358_p0286c18║爾時，道場菩提樹神復白佛言：世尊！我聞世尊過去
X20n0358_p0286c19║脩行菩薩道時，具受無量百千苦行，捐捨身命肉血
X20n0358_p0286c20║骨髓。惟願世尊少說往昔苦行因緣，為利眾住受諸
X20n0358_p0286c21║快樂。
X20n0358_p0286c22║【文句】問者：上聞大士治病救魚，實為曠濟；小人小蟲，
X20n0358_p0286c23║得二世益。時眾願聞亡身殞命，感深契極之事。行
X20n0358_p0286c24║苦而果樂，可得聞邪？是故請問。
X20n0358_p0287a01║【記】小人，即國病者。小蟲，一萬枯魚。魚關未來法，食
X20n0358_p0287a02║之誓獲成佛。記例病差者，定於後世為解脫機，是
X20n0358_p0287a03║故皆蒙二世之益。感深契極者，以不二解導難行
X20n0358_p0287a04║行，此感至深；捨身命財與後際等，此契唯極。眾聞
X20n0358_p0287a05║獲益，正當此時，是故樹神乘機發問。二、答二：初、
X20n0358_p0287a06║分科。
X20n0358_p0287a07║【文句】佛答為二：一、敘緣起。二、正明捨身。緣起為十：一、
X20n0358_p0287a08║地塔涌。二、大眾生疑。三、佛起禮。四、樹神問禮。五、佛
X20n0358_p0287a09║答禮。六、命阿難取。七、阿難述骨狀。八、命示大眾。九、
X20n0358_p0287a10║奉命取示。十、佛勸眾禮。皆如文。
X20n0358_p0287a11║【記】二、釋義二：初、敘緣起。十十段，悉如科列。初、地塔
X20n0358_p0287a12║涌。
X20n0358_p0287a13║爾時，世尊即現神足。神足力故，令此大地六種震動。
X20n0358_p0287a14║於大講堂眾會之中，有七寶塔從地涌出，眾寶羅網
X20n0358_p0287a15║彌覆其上。
X20n0358_p0287a16║【記】二、大眾生疑。
X20n0358_p0287a17║爾時，大眾見是事已，生希有心：
X20n0358_p0287a18║【記】三、佛起禮。
X20n0358_p0287a19║爾時，世尊即從座起，禮拜是塔，恭敬圍繞，還就本座。
X20n0358_p0287a20║【記】四、樹神問禮。
X20n0358_p0287a21║爾時，道場菩提樹神白佛言：世尊！如來世雄出現於
X20n0358_p0287a22║世，常為一切之所恭敬，於諸眾生最勝最尊，何因緣
X20n0358_p0287a23║故禮拜是塔？
X20n0358_p0287a24║【記】五、佛答禮。
X20n0358_p0287b01║佛言：善女天！我本脩行菩薩道時，我身舍利安止是
X20n0358_p0287b02║塔，因由是身令我早成阿耨多羅三藐三菩提。
X20n0358_p0287b03║【記】六、命阿難取。
X20n0358_p0287b04║爾時，佛告尊者阿難：汝可開塔，取中舍利示此大眾。
X20n0358_p0287b05║是舍利者，乃是無量六波羅蜜功德所熏。
X20n0358_p0287b06║【記】七、阿難述骨狀。
X20n0358_p0287b07║爾時，阿難聞佛教勅，即往塔所禮拜供養，開其塔戶，
X20n0358_p0287b08║見其塔中有七寶函，以手開函，見其舍利色妙紅白，
X20n0358_p0287b09║而白佛言：世尊！是中舍利其色紅白。
X20n0358_p0287b10║【記】八、命示大眾。
X20n0358_p0287b11║佛告阿難：汝可持來，此是大士真身舍利。
X20n0358_p0287b12║【記】九、奉命取示。
X20n0358_p0287b13║爾時，阿難即舉寶函，還至佛所，持以上佛。
X20n0358_p0287b14║【記】十、佛勸眾禮。
X20n0358_p0287b15║爾時，佛告一切大眾：汝等今可禮是舍利。此舍利者，
X20n0358_p0287b16║是戒、定、慧之所熏脩，甚難可得最上福田。爾時，大眾
X20n0358_p0287b17║聞是語已，心懷歡喜，即從座起，合掌敬禮大士舍利。
X20n0358_p0287b18║爾時，世尊欲為大眾斷疑網故，說是舍利往昔因緣：
X20n0358_p0287b19║【記】二、正明捨身二：初、分文。
X20n0358_p0287b20║【文句】從過去有王下，是正捨身。文為二：一、長行，二、偈
X20n0358_p0287b21║頌。長行為四：一、明本眷屬，二、捨身方便，三、正捨身，
X20n0358_p0287b22║四、捨後悲戀。
X20n0358_p0287b23║【記】二、釋義二：初、長行四：初、明本眷屬二：初、分科。
X20n0358_p0287b24║【文句】就本眷屬為五：一、明本眷屬。二、游行。三、各述相。
X20n0358_p0287c01║四、見產虎。五、各陳觀見。
X20n0358_p0287c02║【記】二、釋義，五段，如分科列。初、明本眷屬。
X20n0358_p0287c03║阿難！過去之世，有王名曰摩訶羅陀，脩行善法，善治
X20n0358_p0287c04║國土，無有怨敵。時，有三子，端正微妙，形色殊特，威德
X20n0358_p0287c05║第一。第一太子名曰摩訶波那羅，次子名曰摩訶提
X20n0358_p0287c06║婆，小子名曰摩訶薩埵。
X20n0358_p0287c07║【文句】摩訶羅陀，此翻大無罪。文殊問經云：羅陀翻為
X20n0358_p0287c08║中。摩訶波那羅，或云此翻大度，未詳。摩訶提婆，此
X20n0358_p0287c09║言大天。摩訶薩埵，此翻大心。
X20n0358_p0287c10║【記】二、明遊行。
X20n0358_p0287c11║是三王子於諸園林遊戲觀看，次第漸到一大竹林，
X20n0358_p0287c12║憩駕止息。
X20n0358_p0287c13║【記】三、各述相。
X20n0358_p0287c14║第一王子作如是言：我於今日心甚怖懅，於是林中
X20n0358_p0287c15║將無衰損？第二王子復作是言：我於今日不自惜身，
X20n0358_p0287c16║但離所愛心憂愁耳。第三王子復作是言：我於今日
X20n0358_p0287c17║獨無怖懅亦無愁惱，山中空寂神仙所讚，是處閑靜
X20n0358_p0287c18║能令行人安隱受樂。
X20n0358_p0287c19║【記】四、見產虎。
X20n0358_p0287c20║時諸王子說是語已，轉復前行，見有一虎，適產七日，
X20n0358_p0287c21║而有七子圍繞周帀，饑餓窮悴，身體羸瘦，命將欲絕。
X20n0358_p0287c22║【記】五、各陳觀見。
X20n0358_p0287c23║第一王子見是虎已，作如是言：怪哉！此虎產來七日，
X20n0358_p0287c24║七子圍繞不得求食，若為饑逼必還噉子。第三王子
X20n0358_p0288a01║言：此虎經常所食何物？第一王子言：此虎唯食新熱
X20n0358_p0288a02║肉血。第三王子言：君等誰能與此虎食？第二王子言：
X20n0358_p0288a03║此虎饑餓身體羸瘦，窮困頓乏餘命無幾，不容餘處
X20n0358_p0288a04║為其求食，設餘求者命必不濟，誰能為此不惜身命？
X20n0358_p0288a05║第一王子言：一切難捨不過己身。第二王子言：我等
X20n0358_p0288a06║今者以貪惜故，於此身命不能放捨，智慧薄少故，於
X20n0358_p0288a07║是事而生驚怖。若諸大士欲利益他，生大悲心為眾
X20n0358_p0288a08║生者，捨此身命不足為難。時諸王子心大愁憂，久住
X20n0358_p0288a09║視之目未曾捨，作是觀已尋便離去。
X20n0358_p0288a10║【記】二、捨身方便二：初分科。
X20n0358_p0288a11║【文句】從作是念言：我今捨身時已到矣下，是捨身方
X20n0358_p0288a12║便。方便為二：初、述觀解。二、起誓願，願行相扶。適產
X20n0358_p0288a13║七日者，見虎子頭上有七點，知已七日。出山海經
X20n0358_p0288a14║也。又云：七日眼間又七日，不食必死。虎既垂死，知
X20n0358_p0288a15║是七日。或云：鬼神示悟，如樹神數魚。
X20n0358_p0288a16║【記】二、釋義二：初、述觀解，二、起誓願。願行相扶者，行
X20n0358_p0288a17║即觀解。非此觀解，莫成其願；非乎誓願，行則有退。
X20n0358_p0288a18║疏適產七日至樹神數魚等者，此文追解前第四
X20n0358_p0288a19║見產虎文也。疏可見。經從作是念言下，述觀解。
X20n0358_p0288a20║爾時，第三王子作是念言：我今捨身時已到矣。何以
X20n0358_p0288a21║故？我從昔來多棄是身都無所為，亦常愛護處之屋
X20n0358_p0288a22║宅，又復供給衣服飲食、臥具醫藥、象馬車乘，隨時將
X20n0358_p0288a23║養令無所乏，而不知恩反生怨害，然復不免無常敗
X20n0358_p0288a24║壞。復次，是身不堅無所利益，可惡如賊猶若行廁，我
X20n0358_p0288b01║於今日當使此身作無上業，於生死海中作大橋梁。
X20n0358_p0288b02║復次，若捨此身則捨無量癕疽瘭疾百千怖畏，是身
X20n0358_p0288b03║唯有大小便利，是身不堅如水上沫，是身不淨多諸
X20n0358_p0288b04║蟲戶，是身可惡筋纏血塗，皮骨髓腦共相連持。如是
X20n0358_p0288b05║觀察甚可患厭，是故我今應當捨離，以求寂滅無上
X20n0358_p0288b06║涅槃，永離憂患無常變異，生死休息無諸塵累，無量
X20n0358_p0288b07║禪定智慧功德，具足成就微妙法身，百福莊嚴諸佛
X20n0358_p0288b08║所讚，證成如是無上法身，與諸眾生無量法樂。
X20n0358_p0288b09║【記】觀有二種：一、助觀，二、正觀。從初至甚可患厭，是
X20n0358_p0288b10║助道觀也。以三藏教假想，對治戀著依正之心。從
X20n0358_p0288b11║是故我今下，正觀也。至無諸塵累等，即空觀也。無
X20n0358_p0288b12║量禪定至諸佛所讚，即假觀也。從證成如是至法
X20n0358_p0288b13║樂，即中觀也。說乃前後，脩必一心。二、述誓願。
X20n0358_p0288b14║是時，王子勇猛堪任作是大願，以上大悲熏脩其心，
X20n0358_p0288b15║慮其二兄心懷怖懅，或恐固遮為作留難，即便語言：
X20n0358_p0288b16║兄等今者可與眷屬還其所止。爾時，王子摩訶薩埵
X20n0358_p0288b17║還至虎所，脫身衣裳置竹枝上，作是誓言：我今為利
X20n0358_p0288b18║諸眾生故，證於最勝無上道故，大悲不動捨難捨故，
X20n0358_p0288b19║為求菩提智所讚故，欲度三有諸眾生故，滅生死怖
X20n0358_p0288b20║眾惱熱故。
X20n0358_p0288b21║【記】先作方便，次作誓。言下，正起誓。六句不出四弘：
X20n0358_p0288b22║初、二依滅諦，發成佛願；三、四依道諦，發悲智願；第
X20n0358_p0288b23║五依苦諦，發度生願；第六依集諦，發斷惑願。此依
X20n0358_p0288b24║界外滅諦為首，驗發圓心也。三、正捨身二：初科。
X20n0358_p0288c01║【文句】正捨身為二：一、捨身，二、感動天地。
X20n0358_p0288c02║【記】二、釋二：初、捨身。
X20n0358_p0288c03║是時，王子作是誓已，即自放身臥饑虎前。是時，王子
X20n0358_p0288c04║以大悲力故，虎無能為。王子復作如是念言：虎今羸
X20n0358_p0288c05║瘦，身無勢力，不能得我身血肉食。即起求刀，周徧求
X20n0358_p0288c06║之，了不能得，即以乾竹刺頸出血，於高山上投身虎
X20n0358_p0288c07║前。
X20n0358_p0288c08║【記】二、感動天地。
X20n0358_p0288c09║是時大地六種震動，日無精光，如羅睺羅阿脩羅王
X20n0358_p0288c10║捉持障蔽，又雨雜華種種玅香。時虗空中有諸餘天，
X20n0358_p0288c11║見是事已，心生歡喜，歎未曾有，讚言：善哉，善哉！大士！
X20n0358_p0288c12║汝今真是行大悲者，為眾生故能捨難捨，於諸學人
X20n0358_p0288c13║第一勇健。汝已為得諸佛所讚常樂住處，不久當證
X20n0358_p0288c14║無惱無熱清淨涅槃。是虎爾時見血流出汙王子身，
X20n0358_p0288c15║即便䑛血，噉食其肉，唯留餘骨。
X20n0358_p0288c16║【記】經六種震動者，謂動、起、涌三種是形，震、吼、擊三
X20n0358_p0288c17║種是聲。今於形聲略言其二，故言震動。四、捨身
X20n0358_p0288c18║後悲戀二：初科。
X20n0358_p0288c19║【文句】捨身後眷屬愁苦：先兩兄愁惱，各說偈共向捨
X20n0358_p0288c20║所。次父母愁苦。
X20n0358_p0288c21║【記】二、釋二：初、兩兄愁惱。
X20n0358_p0288c22║爾時第一王子見地大動，為第二王子而說偈言：
X20n0358_p0288c23║震動大地，及以大海，日無精光，如有覆蔽，於上虗空，
X20n0358_p0288c24║雨諸華香，必是我弟，捨所愛身。
X20n0358_p0289a01║第二王子復說偈言：
X20n0358_p0289a02║彼虎產來已經七日，七子圍繞窮無飲食，氣力羸損
X20n0358_p0289a03║命不云遠。小弟大悲知其窮悴，懼不堪忍還食其子，
X20n0358_p0289a04║恐定捨身以救彼命。
X20n0358_p0289a05║時二王子，心大愁怖，涕泣悲歎，容貌憔悴，復共相將，
X20n0358_p0289a06║還至虎所，見弟所著，被服衣裳，皆悉在一，竹枝之上，
X20n0358_p0289a07║骸骨髮爪，布散狼藉，流血處處，徧汙其地，見已悶絕，
X20n0358_p0289a08║不自勝持，投身骨上，良久乃蘇，即起舉首，號天而哭：
X20n0358_p0289a09║我弟幼稚，才能過人，特為父母，之所愛念，奄忽捨身，
X20n0358_p0289a10║以飼餓虎，我今還宮，父母設問，當云何答？我寧在此，
X20n0358_p0289a11║併命一處，不忍見是，骸骨髮爪，何心捨離，還見父母、
X20n0358_p0289a12║妻子、眷屬、朋友、知識？時二王子，悲號懊惱，漸捨而去。
X20n0358_p0289a13║時小王子，所將侍從，各散諸方，互相謂言：今者我天，
X20n0358_p0289a14║為何所在？
X20n0358_p0289a15║【記】二、父母愁苦。
X20n0358_p0289a16║爾時，王妃於睡眠中，夢乳被割，牙齒墮落，得三鴿雛，
X20n0358_p0289a17║一為鷹食。爾時，王妃大地動時，即便驚寤，心大愁怖，
X20n0358_p0289a18║而說偈言：
X20n0358_p0289a19║今日何故大地大水一切皆動，物不安所，日無精光
X20n0358_p0289a20║如有覆蔽？我心憂苦目睫瞤動，如我今者所見瑞相，
X20n0358_p0289a21║必有灾異不祥苦惱。
X20n0358_p0289a22║於是王妃，說是偈已，時有青衣，在外已聞王子消息，
X20n0358_p0289a23║心驚惶怖，尋即入內，啟白王妃，作如是言：向者在外，
X20n0358_p0289a24║聞諸侍從，推覓王子，不知所在。王妃聞已，生大憂惱，
X20n0358_p0289b01║涕泣滿目，至大王所：我於向者，傳聞外人，失我最小
X20n0358_p0289b02║所愛之子。大王聞已，而復悶絕，悲哽苦惱，抆淚而言：
X20n0358_p0289b03║如何今日，失我心中所愛重者？
X20n0358_p0289b04║【記】如文。二、偈頌二：初、分文。
X20n0358_p0289b05║【文句】偈九十三行，為三：初、二行通明昔行，次、別頌長
X20n0358_p0289b06║行，三、結會。
X20n0358_p0289b07║【記】二、釋義三：初、通明昔行。
X20n0358_p0289b08║爾時，世尊欲重宣此義，而說偈言：
X20n0358_p0289b09║我於往昔，無量劫中，捨所重身，以求菩提。若為國王，
X20n0358_p0289b10║及作王子，常捨難捨，以求菩提。
X20n0358_p0289b11║【文句】初如文。
X20n0358_p0289b12║【記】二、別頌，長行二：初、分文。
X20n0358_p0289b13║【文句】我念宿命下，別頌。長行四行，頌上本眷屬。上有
X20n0358_p0289b14║述相陳觀，今不頌。餘皆頌。從時勝大士下二行，頌
X20n0358_p0289b15║上捨身方便，不頌發誓。從即上高山下，頌上正捨
X20n0358_p0289b16║身感動也。從是時二兄下，頌上捨身後眷屬愁苦。
X20n0358_p0289b17║從是時王子下，頌上父母愁苦。
X20n0358_p0289b18║【記】二、釋義五：初、頌上本眷屬。
X20n0358_p0289b19║往念宿命有大國王，其王名曰摩訶羅陀，是王有子
X20n0358_p0289b20║能大布施，其子名曰摩訶薩埵。復有二兄，長者名曰
X20n0358_p0289b21║大波那羅，次名大天，三人同遊至一空山，見新產虎
X20n0358_p0289b22║饑窮無食。
X20n0358_p0289b23║【記】二、頌上捨身方便。
X20n0358_p0289b24║時勝大士，生大悲心：我今當捨，所重之身。此虎或為，
X20n0358_p0289c01║饑餓所逼，儻能還食，自所生子。
X20n0358_p0289c02║【記】三、頌上正捨身。
X20n0358_p0289c03║即上高山，自投虎前，為令虎子，得全性命。是時大地，
X20n0358_p0289c04║及諸大山，皆悉震動，驚諸蟲獸，虎狼師子，四散馳走，
X20n0358_p0289c05║世間皆闇，無有光明。
X20n0358_p0289c06║【記】四、願上眷屬愁苦。
X20n0358_p0289c07║是時二兄，故在竹林，心懷憂惱，愁苦涕泣，漸漸推求，
X20n0358_p0289c08║遂至虎所。見虎虎子，血汙其口，又見骸骨，髮毛爪齒，
X20n0358_p0289c09║處處迸血，狼藉在地。時二王子，見是事已，心更悶絕，
X20n0358_p0289c10║自躃於地，以灰塵土，自塗坌身，忘失正念，生狂癡心。
X20n0358_p0289c11║所將侍從，覩見是事，亦生悲慟，失聲號哭，互以冷水，
X20n0358_p0289c12║共相噴灑，然後蘇息，而復得起。
X20n0358_p0289c13║【記】五、頌上父母愁苦私開二：初、頌見相時愁憂二：
X20n0358_p0289c14║初、王妃憂惱二：初、見相。
X20n0358_p0289c15║是時，王子當捨身時，正值後宮、妃后、采女、眷屬五百
X20n0358_p0289c16║共相娛樂。王妃是時兩乳汁出，一切胑節痛如針刺，
X20n0358_p0289c17║心生愁惱似喪愛子。
X20n0358_p0289c18║【記】二、述相六：初、正述惡相。
X20n0358_p0289c19║於是王妃，疾至王所，其聲微細，悲泣而言：大王今當，
X20n0358_p0289c20║諦聽諦聽，憂愁盛火，今來燒我。我今二乳，俱時汁出，
X20n0358_p0289c21║身體苦切，如被針刺。我見如是，不祥瑞相，恐更不復，
X20n0358_p0289c22║見所愛子。今以身命，奉上大王，願速遣人，求覓我子。
X20n0358_p0289c23║夢三鴿雛，在我懷抱，其最小者，可適我心。有鷹飛來，
X20n0358_p0289c24║奪我而去，夢是事已，即生憂惱。我今愁怖，恐命不濟，
X20n0358_p0290a01║願速遣人，推求我子。
X20n0358_p0290a02║【記】二、述已迷悶。
X20n0358_p0290a03║是時，王妃說是語已，即時悶絕而復躃地。
X20n0358_p0290a04║【記】三、王臣憂惱。
X20n0358_p0290a05║王聞是語復生憂惱，以不得見所愛子故。其王大臣
X20n0358_p0290a06║及諸眷屬，悉皆聚集在王左右，哀哭悲號聲動天地。
X20n0358_p0290a07║【記】四、國人驚愕。
X20n0358_p0290a08║爾時，城內所有人民聞是聲已，驚愕而出，各相謂言：
X20n0358_p0290a09║今是王子為活來耶？為已死亡？如是，大士！常出輭語，
X20n0358_p0290a10║為眾所愛，今難可見。已有諸人入林推求，不久自當
X20n0358_p0290a11║得定消息。諸人爾時慞惶如是，而復悲號，哀動神祇。
X20n0358_p0290a12║爾時，大王即從座起，以水灑妃，良久乃蘇，還得正念，
X20n0358_p0290a13║微聲問王：我子今者為死活耶？
X20n0358_p0290a14║【記】五、王妃敘德。
X20n0358_p0290a15║爾時王妃，念其子故，倍復懊惱，心無暫捨：可惜我子，
X20n0358_p0290a16║形色端正，如何一旦，捨我終亡？云何我身，不先薨沒，
X20n0358_p0290a17║而見如是，諸苦惱事？善子妙色，猶淨蓮華，誰壞汝身，
X20n0358_p0290a18║使令分離？將非是我，昔日怨讐，挾本業緣，而殺汝耶？
X20n0358_p0290a19║我子面目，淨如滿月，不圖一旦，遇斯禍對。寧使我身，
X20n0358_p0290a20║破碎如塵，不令我子，喪失身命。
X20n0358_p0290a21║【記】六、驗相失子。
X20n0358_p0290a22║我所見夢已為得報，直我無情能堪是苦。如我所夢
X20n0358_p0290a23║牙齒墮落，二乳一時汁自流出，必定是我失所愛子。
X20n0358_p0290a24║夢三鴿雛鷹奪一去，三子之中必定失一。
X20n0358_p0290b01║【記】二、大王求覓二：初、慰諭其妃。
X20n0358_p0290b02║爾時，大王即告其妃：我今當遣大臣使者，周徧東西
X20n0358_p0290b03║推求覓子，汝今且可莫大憂愁。
X20n0358_p0290b04║【記】求覓其子。
X20n0358_p0290b05║大王如是，慰喻妃已，即便嚴駕，出其宮殿，心生愁惱，
X20n0358_p0290b06║憂苦所切，雖在大眾，顏貌憔悴，即出其城，覓所愛子。
X20n0358_p0290b07║爾時亦有，無量諸人，哀號動地，尋從王後。是時大王，
X20n0358_p0290b08║既出城已，四向顧望，求覓其子，煩惋心亂，靡知所在。
X20n0358_p0290b09║最後遙見，有一信來，頭蒙塵土，血汙其衣，灰糞塗身，
X20n0358_p0290b10║悲號而至。爾時大王，摩訶羅陀，見是使已，倍生懊惱，
X20n0358_p0290b11║舉首號呌，仰天而哭。
X20n0358_p0290b12║【記】二、頌知終後悲苦三：初、使者迴白二：初、前使慰
X20n0358_p0290b13║王。
X20n0358_p0290b14║先所遣臣尋復來至，既至王所，作如是言：願王莫愁，
X20n0358_p0290b15║諸子猶在，不久當至，令王得見。
X20n0358_p0290b16║【記】二、後使告實。
X20n0358_p0290b17║須臾之頃，復有臣來，見王愁苦，顏貌憔悴，身所著衣，
X20n0358_p0290b18║垢膩塵汙。大王當知，一子已終，二子雖存，衰悴無賴。
X20n0358_p0290b19║第三王子，見虎新產，饑窮七日，恐還食子。見是虎已，
X20n0358_p0290b20║生大悲心，發大誓願：當度眾生，於未來世，證成菩提。
X20n0358_p0290b21║即上高處，投身虎前。虎饑所逼，便起噉食，一切血肉，
X20n0358_p0290b22║已為都盡，唯有骸骨，狼籍在地。
X20n0358_p0290b23║【記】二、大王悶絕。
X20n0358_p0290b24║是時，大王聞臣語已，轉復悶絕，失念躃地，憂愁盛火，
X20n0358_p0290c01║熾然其身。諸臣眷屬，亦復如是，以水灑王，良久乃蘇，
X20n0358_p0290c02║復起舉首，號天而哭。
X20n0358_p0290c03║【記】二、王迎二子三：初、臣述失志。
X20n0358_p0290c04║復有臣來，而白王言：向於林中，見二王子，愁憂苦毒，
X20n0358_p0290c05║悲號涕泣，迷悶失志，自投於地。臣即求水，灑其身上，
X20n0358_p0290c06║良久之頃，乃還蘇息。望見四方，大火熾然，扶持暫起，
X20n0358_p0290c07║尋復躃地，舉首悲哀，號天而哭，乍復讚歎，其弟功德。
X20n0358_p0290c08║【記】二、王並思惟。
X20n0358_p0290c09║是時大王，以離愛子，其心迷悶，氣力惙然，憂惱涕泣，
X20n0358_p0290c10║並復思惟：是最小子，我所愛重，無常大鬼，奄便吞食。
X20n0358_p0290c11║其餘二子，今雖存在，而為憂火，之所焚燒，或能為是，
X20n0358_p0290c12║喪失命根。我宜速往，至彼林中，迎載諸子，急還宮殿。
X20n0358_p0290c13║其母在後，憂苦逼切，心肝分裂，或能失命。若見二子，
X20n0358_p0290c14║慰喻其心，可使終保，餘年壽命。
X20n0358_p0290c15║【記】一亡二存，對並思忖。亡者叵尋，存者宜取。三、
X20n0358_p0290c16║迎子慰母
X20n0358_p0290c17║爾時，大王駕乘名象，與諸侍從欲至彼林，即於中路
X20n0358_p0290c18║見其二子，號天扣地稱弟名字。時，王即前抱持二子，
X20n0358_p0290c19║悲號涕泣隨路還宮，速令二子覲見其母。
X20n0358_p0290c20║【記】三、結會二，初科。
X20n0358_p0290c21║【文句】從佛告樹神下，第三、結會。結會為三：一、結會人；
X20n0358_p0290c22║二、結會塔；三、結會誓願。
X20n0358_p0290c23║【記】二、釋三：初、結會人。
X20n0358_p0290c24║佛告樹神：汝今當知，爾時王子摩訶薩埵，捨身飼虎，
X20n0358_p0291a01║今我身是。爾時大王摩訶羅陀，於今父王輸頭檀是。
X20n0358_p0291a02║爾時王妃，今摩耶是。第一王子，今彌勒是。第二王子，
X20n0358_p0291a03║今調達是。爾時虎者，今瞿夷是。時虎七子，今五比丘
X20n0358_p0291a04║及舍利弗、目犍連是。
X20n0358_p0291a05║【記】經輸頭檀，或閱頭檀，此云淨飯。摩耶，此云天后。
X20n0358_p0291a06║調達，亦提婆達多，此云天授。父母從天乞子，天授
X20n0358_p0291a07║與之，是佛堂弟。瞿夷，此云明女。悉達有三夫人：一
X20n0358_p0291a08║瞿夷，二耶輸，三鹿野。各有二萬采女。五比丘者：憍
X20n0358_p0291a09║陳如、頞鞞䟦提、十力迦葉、拘利太子。陳如、十力迦
X20n0358_p0291a10║葉，二是母親，餘三是父親。舍利弗，此云身子。母好
X20n0358_p0291a11║身形，故母名身；是彼之子，故名身子。目犍連，此云
X20n0358_p0291a12║胡豆，姓也。上古有仙居山，常採菉豆而食，因以命
X20n0358_p0291a13║族，尊者是彼之後也。二、結會塔。
X20n0358_p0291a14║爾時，大王摩訶羅陀及其妃后悲號涕泣，悉皆脫身
X20n0358_p0291a15║御服瓔珞，與諸大眾往竹林中收其舍利，即於此處
X20n0358_p0291a16║起七寶塔。
X20n0358_p0291a17║【記】塔，具云塔婆，義翻方墳，或云聚相，謂累木石及
X20n0358_p0291a18║寶高以為相。茶毗後分云：佛塔高十三層，上有相
X20n0358_p0291a19║輪。支佛塔十一層，羅漢四層。輪王塔無復層級，以
X20n0358_p0291a20║未脫三界故。十二因緣經：八種塔並有露盤：佛塔
X20n0358_p0291a21║八重，菩薩七重，支佛六重，四果五重，三果四，二果
X20n0358_p0291a22║三，初果二，輪王一。凡僧但蕉葉、火珠而已。雖兩經
X20n0358_p0291a23║異說，而凡僧並無層級。邇世所立，雖無露盤，既出
X20n0358_p0291a24║四簷，猶濫初果。儻循蕉葉、火珠之制，則免僭上聖，
X20n0358_p0291b01║識者宜効之。舍利，此云身骨。三、結會誓願。
X20n0358_p0291b02║是時，王子摩訶薩埵臨捨命時，作是誓願：願我舍利
X20n0358_p0291b03║於未來世過算數劫，常為眾生而作佛事。
X20n0358_p0291b04║【記】三、大眾所益。
X20n0358_p0291b05║說是經時，無量阿僧祗諸天及人，發阿耨多羅三藐
X20n0358_p0291b06║三菩提心。
X20n0358_p0291b07║【文句】說是經時下，大眾所益也。
X20n0358_p0291b08║【記】四、結問意。
X20n0358_p0291b09║樹神！是名禮塔往昔因緣。爾時，佛神力故，是七寶塔
X20n0358_p0291b10║即沒不現。
X20n0358_p0291b11║【文句】樹神是名禮塔下，第四、是結問意。
X20n0358_p0291b12║【記】經怖懅其據反。廣雅云：畏懼也。瘭必遙反，疽疾
X20n0358_p0291b13║也。奄忽忽，謂倐忽也。雛士虞反，鳥子也。瞤如輪反，
X20n0358_p0291b14║目動也。抆武粉反，拭也。躃旁益反，倒也。慟哀過也。
X20n0358_p0291b15║惙陟劣反，疲也。
X20n0358_p0291b16║【記】七、讚佛品。二。初、品題。
X20n0358_p0291b17║金光明經讚佛品第十八
X20n0358_p0291b18║【記】句文分二：初、明讚之能所二：初、大師約因人讚
X20n0358_p0291b19║果釋。
X20n0358_p0291b20║【文句】此品從能所得名。能讚是三番菩薩，所讚是一
X20n0358_p0291b21║佛世尊。能所合標，故言讚佛品。
X20n0358_p0291b22║【記】能讚是三番菩薩者：一、是經初陳列之眾，二、是
X20n0358_p0291b23║信相發起之人，三、是樹神善女。此雖眾兼道俗，形
X20n0358_p0291b24║混人天，既發大心，咸名菩薩。所讚是一佛世尊者，
X20n0358_p0291c01║即釋迦教主一佛也。斯欲異前讚品，能讚是往世
X20n0358_p0291c02║金龍一人，所讚是三世極果諸佛也。然準前釋題
X20n0358_p0291c03║品目，具含四悉，今文略示。欲明其相者，應云題標
X20n0358_p0291c04║讚佛，義含能所，即世界歡喜也。二、能讚善生，必托
X20n0358_p0291c05║緣起，緣中最勝，莫過讚佛，故三菩薩能讚，即為人
X20n0358_p0291c06║生善也。三、所讚為能讚，乃印成三菩薩，說無虗謬，
X20n0358_p0291c07║即破惡對治也。四、如來讚樹神，快說果地大體、大
X20n0358_p0291c08║智、大用，即入理第一義也。題含四義，文理一如。今
X20n0358_p0291c09║疏存略，不無其以。蓋題讚佛，實通能所，以所讚果
X20n0358_p0291c10║佛，反讚因人，生善破惡，二俱不便。然或以所讚為
X20n0358_p0291c11║能讚，生他善業，破他惡事，斯何不可？故知略也。
X20n0358_p0291c12║二章，安約因果互讚釋。
X20n0358_p0291c13║【文句】私謂：三番菩薩是能讚，一佛是所讚；一佛是能
X20n0358_p0291c14║讚，三番是所讚；三番是當佛，一佛是現佛。通而為
X20n0358_p0291c15║言，皆是能讚，皆是佛，故言讚佛品。
X20n0358_p0291c16║【記】言一、佛是能讚者，經云：善哉！善哉！樹神！善女！汝
X20n0358_p0291c17║於今日快說是言。經雖獨讚樹神，意兼前二，故云
X20n0358_p0291c18║三番是所讚。言三番是當佛等者，釋疑也。恐人疑
X20n0358_p0291c19║云：既讚兼能、所，何以獨題讚佛？故釋云：佛通現、未，
X20n0358_p0291c20║皆是讚佛爾。二、明品之次第二：初、明諸品所歸，
X20n0358_p0291c21║亦是今品之來意也。
X20n0358_p0291c22║【文句】次第者，因前十七品，故有今品。何者？序品敘大
X20n0358_p0291c23║體，如來游於無量甚深法性，窮源極邊。壽量品極
X20n0358_p0291c24║果，冥深合廣，能起大用。懺品勸菩薩，若欲脩學，當
X20n0358_p0292a01║如懺品滅惡，讚品生善，空品導成。四王至散脂，誓
X20n0358_p0292a02║願流通，說請者之功德。正論至善集，明說者之功
X20n0358_p0292a03║德。鬼神至流水，說聽者之功德。捨身，明行者之功
X20n0358_p0292a04║德。
X20n0358_p0292a05║【記】何者下，釋諸品次第。序品敘大體等者，向疏釋
X20n0358_p0292a06║經，敘乎五章。今唯敘體者，蓋指極果所游所契，而
X20n0358_p0292a07║高而廣，法性是佛地之所證，為今經之大體也。下
X20n0358_p0292a08║壽量洎諸品功德，皆不出大智大用。言窮源等者，
X20n0358_p0292a09║妙覺中理之源已窮，邊際之事已極，故種智泯照，
X20n0358_p0292a10║萬行休息，是唯一性，更無異途，故曰經之大體也。
X20n0358_p0292a11║壽量、果地二智已圓，故冥深廣之體，起長短之用，
X20n0358_p0292a12║懺讚空導，豈越大用？諸品功德，無違應體，故下云
X20n0358_p0292a13║皆金光明之力也。二、示今文讚意。
X20n0358_p0292a14║【文句】如是等利益出現世者，皆是如來大體、大智、大
X20n0358_p0292a15║用金光明力。既善始令終，初中後竟，故諸菩薩等
X20n0358_p0292a16║以讚讚佛，稱揚教及教主，故言讚佛品。
X20n0358_p0292a17║【記】明由上一十七品之利益，故有下六十二行之
X20n0358_p0292a18║歎辭也。善始令終者，序等三分既皆獲利，故三菩
X20n0358_p0292a19║薩荷佛深恩而興讚歎，故有讚佛品也。令，亦善也。
X20n0358_p0292a20║二、經文二：初、標科。
X20n0358_p0292a21║【文句】此文為二：一、經家敘陳列讚眾。
X20n0358_p0292a22║【記】二、釋義二：初、經家敘。
X20n0358_p0292a23║爾時，無量百千萬億諸菩薩眾，從此世界至金寶蓋
X20n0358_p0292a24║山王如來國土。到彼士已，五體投地為佛作禮，却住
X20n0358_p0292b01║一面合掌向佛，異口同音而讚歎曰：
X20n0358_p0292b02║【文句】從此至彼，金寶蓋剎，施三業供養。投地是身，同
X20n0358_p0292b03║聲是口，口身共暢意業也。
X20n0358_p0292b04║【記】疏文可見。經云從此至金寶蓋國者，欲張大其
X20n0358_p0292b05║眾，滿中菩薩皆讚釋迦教主也。比見有人不曉斯
X20n0358_p0292b06║旨，謂讚彼佛，經疏非闇，一何昧哉！或恐後學隨他
X20n0358_p0292b07║所解，謬釋經文，今略引疏示之。原乎讚品之來者，
X20n0358_p0292b08║蓋三番菩薩並由上聞經得利，故讚佛及教，豈闕
X20n0358_p0292b09║他佛？況疏云一佛是能讚，若謂讚彼佛者能讚一
X20n0358_p0292b10║佛，何指釋迦定起耶？經疏泠然，故不繁引。二、正
X20n0358_p0292b11║說偈二：初、分文。別釋二：初、分文。
X20n0358_p0292b12║【文句】二、正說偈，合六十五行半。文為三：一、二十行諸
X20n0358_p0292b13║菩薩說，二十七行信相說，三、二十八行半樹神說
X20n0358_p0292b14║云云。
X20n0358_p0292b15║【記】即智者就題分偈，故合六十五行半文為三。即
X20n0358_p0292b16║以如來定起三行，經文合在樹神段中，故云二十
X20n0358_p0292b17║八行半樹神說。分文可見，疏不委釋，故注云云。應
X20n0358_p0292b18║云六十五行半文為二：初、六十二行半三番菩薩
X20n0358_p0292b19║說，二、後三行如來定起說。故下章安總釋，乃云其
X20n0358_p0292b20║文有四，即斯義也。具如下釋。二、釋義三。然此三
X20n0358_p0292b21║番菩薩讚辭，疏不分釋、達者，必辭、意俱明，恐新學
X20n0358_p0292b22║者不曉，今粗科釋。初、諸菩薩讚三：初、寄言讚三：初、
X20n0358_p0292b23║讚能說教主自行功德三：初、讚大、小相海二：初、讚
X20n0358_p0292b24║相好三：初、讚金色光一大相。
X20n0358_p0292c01║如來之身，金色微妙，其明照耀，如金山王。
X20n0358_p0292c02║【記】經云如來之身者，標起也。金色微妙等三句者，
X20n0358_p0292c03║讚第十四金色光微妙一大相也。二、讚身清潔
X20n0358_p0292c04║等三小相。
X20n0358_p0292c05║身淨柔輭，如金蓮華；無量妙相，以自莊嚴；隨形之
X20n0358_p0292c06║好，光飾其體；淨潔無比，如紫金山；圓足無垢，如淨滿
X20n0358_p0292c07║月。
X20n0358_p0292c08║【記】經云身淨者，即讚第十一身清潔一小相也。柔
X20n0358_p0292c09║輭者，讚第十二身柔輭小相也。圓足無垢二句，讚
X20n0358_p0292c10║第二十身滿足小相，亦是讚容儀滿足。三、重讚
X20n0358_p0292c11║梵音一大相。
X20n0358_p0292c12║其音清徹，妙如梵聲、師子吼聲、大雷震聲、六種清淨
X20n0358_p0292c13║微妙音聲、迦陵頻伽孔雀之聲。
X20n0358_p0292c14║【記】亦是兼讚。言音深遠，小相海也。梵聲者，譬佛音
X20n0358_p0292c15║深遠故。師子吼聲者，譬佛音無畏也。大雷震聲者，
X20n0358_p0292c16║譬佛音破迷也。云六種聲者，諸文皆云八音：一、極
X20n0358_p0292c17║好，二、柔輭，三、和適，四、尊慧，五、不女，六、不誤，七、深遠，八、
X20n0358_p0292c18║不竭。譯人增減，不須和會。亦可先舉妙如梵聲者，
X20n0358_p0292c19║即八音中深遠音也。師子吼、大雷震，即舉不女音
X20n0358_p0292c20║也。以佛住首楞嚴定，常有世雄之德，久離雌耎之
X20n0358_p0292c21║心，故所出音聲，能令一切聞者敬畏，天魔外道，莫
X20n0358_p0292c22║不歸伏也。上既已列二種聲，下但云六種聲者，即
X20n0358_p0292c23║舉迦陵頻伽、孔雀等六種聲也。以迦陵頻伽，翻極
X20n0358_p0292c24║好聲也。二，讚尊特。
X20n0358_p0293a01║清淨無垢，威德具足，百福相好莊嚴其身，光明遠照
X20n0358_p0293a02║無有齊限。
X20n0358_p0293a03║【記】上以大小相間而讚，蓋顯身相大小咸遍，辭意
X20n0358_p0293a04║雖含，尊特未彰。故今復讚身相光明，俱無限齊。經
X20n0358_p0293a05║云：威德者，巍巍堂堂之相也。二，讚智斷功德。
X20n0358_p0293a06║智慧寂滅，無諸愛習。
X20n0358_p0293a07║【記】上句讚智德，下句讚斷德。三、總結尊特。
X20n0358_p0293a08║世尊成就，無量功德，譬如大海，須彌寶山。
X20n0358_p0293a09║【記】大論云：尊特身佛者，巍巍堂堂。譬如須彌映臨
X20n0358_p0293a10║大海，所有大小相好，亦巍巍堂堂。然如來自行具
X20n0358_p0293a11║足三身功德，諸菩薩唯讚尊特者，上冥下應，已攝
X20n0358_p0293a12║三身。斯乃讚智之巧，學者思之。二、讚所說教法
X20n0358_p0293a13║化他利益二：初、敘說教因由。
X20n0358_p0293a14║為諸眾生，生憐愍心，於未來世，能與快樂。
X20n0358_p0293a15║【記】在文可見。新經云：欲利益諸眾生故，常行法施，
X20n0358_p0293a16║乃至令得大果，證常樂故。二、讚所說教法二：初、
X20n0358_p0293a17║讚經宗體。
X20n0358_p0293a18║如來所說，第一深義。
X20n0358_p0293a19║【記】體指序品。如來所游，深廣無界，超諸因理，故稱
X20n0358_p0293a20║第一。深義，舉深該廣，即甚深無量也。宗指壽量。極
X20n0358_p0293a21║果所得，過諸菩薩，亦稱第一也。法報體一，深義可
X20n0358_p0293a22║知。二、讚經力用三：初、讚上懺品滅惡。
X20n0358_p0293a23║能令眾生，寂滅安隱。
X20n0358_p0293a24║【記】寂滅者，寂諸業行之惡，滅於果報之苦。二，讚
X20n0358_p0293b01║上讚品生善。
X20n0358_p0293b02║能與眾生，無量快樂。
X20n0358_p0293b03║【記】上是如來敘昔龍尊讚佛，意生今日當機之善，
X20n0358_p0293b04║故能與無量快樂。三、讚空品雙導二：初、讚能導
X20n0358_p0293b05║空法妙。
X20n0358_p0293b06║能演無上甘露妙法，能開無上甘露法門。
X20n0358_p0293b07║【記】經云：甘露者，即長生不死之藥也。文詮中道妙
X20n0358_p0293b08║空，實相真諦，能過二死迷變，可生四德常身，故斯
X20n0358_p0293b09║理空，即名甘露。仍由染體本淨，空名妙法，從此而
X20n0358_p0293b10║入，復名法門。二，讚滅惡生善深。
X20n0358_p0293b11║能入一切無患窟宅，能令眾生悉得解脫，度於三有
X20n0358_p0293b12║無量苦海，安住正道無諸憂苦。
X20n0358_p0293b13║【記】懺得斯空二死，惡患之報即謝；三德，涅槃之宅
X20n0358_p0293b14║可入。言解脫者，有二意：若就解脫惑業之縛，即破
X20n0358_p0293b15║惡也；若取無染自在之淨，即生善也。度三有等，破
X20n0358_p0293b16║惡生善，可知。三、結讚人法。
X20n0358_p0293b17║如來世尊，功德智慧，大慈悲力，精進方便。
X20n0358_p0293b18║【記】功德智慧，結上讚能說教主尊妙人也。慈悲精
X20n0358_p0293b19║進，結上讚所說教法宏深也。法之宗用如是者，皆
X20n0358_p0293b20║慈悲精進所致也。二、絕言讚三：初、絕言讚故不
X20n0358_p0293b21║能稱計說喻。
X20n0358_p0293b22║如是無量，不可稱計，我等今者，不能說喻。
X20n0358_p0293b23║【記】二、絕心讚故。盡思度量，不能得知大海一滴少
X20n0358_p0293b24║分也。
X20n0358_p0293c01║諸天世人，於無量劫，盡思度量，不能得知。如來所有，
X20n0358_p0293c02║功德智慧，無量大海，一滴少分。
X20n0358_p0293c03║【記】三、指廣結讚。
X20n0358_p0293c04║我今略讚如來功德，百千億分不能宣一。
X20n0358_p0293c05║【記】可見。三讚已，迴向
X20n0358_p0293c06║若我功德得聚集者，迴與眾生證無上道。
X20n0358_p0293c07║【記】迴向有三義，現文有二，理含其三，在文可見。
X20n0358_p0293c08║二、信相說二：初、經家敘。
X20n0358_p0293c09║爾時，信相菩薩即於此會從座而起，偏袒右肩右膝
X20n0358_p0293c10║著地，合掌向佛而說讚言：
X20n0358_p0293c11║【記】二、正說偈二：初、總讚相好功德。
X20n0358_p0293c12║世尊百福，相好微妙，功德千數，莊嚴其身。
X20n0358_p0293c13║【記】千數者，舉大數也。二、別讚大小相海五：初、別
X20n0358_p0293c14║讚二種光相二：初、讚色具光相。
X20n0358_p0293c15║色淨遠照視之無厭。如日千光彌滿虛空。光明熾盛
X20n0358_p0293c16║無量無邊。猶如無數珍寶大聚。其明五色青紅赤白。
X20n0358_p0293c17║瑠璃頗棃如融真金。光明赫奕通徹諸山。悉能遠照
X20n0358_p0293c18║無量佛土。
X20n0358_p0293c19║【記】色淨遠照下，即第十四金色光相。光明熾盛下，
X20n0358_p0293c20║即第十五身光相。然二種光相，若據生身，皆有齊
X20n0358_p0293c21║限。如云身光，面各一丈。今云如日千光，乃至悉能
X20n0358_p0293c22║遠照無量佛土。故知信相，昔為龍尊讚佛尊特，發
X20n0358_p0293c23║願未來得值釋迦。今日讚佛，豈忘其本？是則大相、
X20n0358_p0293c24║小相，皆寄尊特而讚也。二，明光具與拔。
X20n0358_p0294a01║能滅眾生，無量苦惱，又與眾生，上妙快樂。
X20n0358_p0294a02║【記】昔為龍尊，讚佛身放大光，滅盡三界一切諸苦，
X20n0358_p0294a03║令諸眾生悉受快樂。今日讚佛，還讚光明。滅苦與
X20n0358_p0294a04║樂，在文可見。二，總讚諸根相好。
X20n0358_p0294a05║諸根清淨，微妙第一，眾生見者，無有厭足。
X20n0358_p0294a06║【記】如大相中，有身端直，皮膚薄細，舌大覆面，齒白
X20n0358_p0294a07║齊密，眼如金精，睫如牛王。小相中，有鼻高孔好不
X20n0358_p0294a08║現，耳輪輻相埵成，身清潔柔軟等，諸根皆見者，無
X20n0358_p0294a09║有厭足。三、又比讚一小相二：初、讚髮相。
X20n0358_p0294a10║髮紺柔軟，猶孔雀項；如諸蜂王，集在蓮華。
X20n0358_p0294a11║【記】孔雀、頂蜂王等，皆比髮有紺色，如八十好中，有
X20n0358_p0294a12║髮色青珠好等。二、具功德。
X20n0358_p0294a13║清淨大悲，功德莊嚴，無量三昧，及以大慈，如是功德，
X20n0358_p0294a14║悉已聚集。
X20n0358_p0294a15║【記】清淨慈悲，無量禪定，久皆莊嚴，故髮好柔軟。
X20n0358_p0294a16║四、復明相好功德二：初、明相好具功德二：初、明嚴
X20n0358_p0294a17║身克果之用。
X20n0358_p0294a18║相好妙色嚴飾其身，種種功德助成菩提。
X20n0358_p0294a19║【記】可見。二、明攝生感讚之功。
X20n0358_p0294a20║如來悉能調伏眾生，令心柔軟，受諸快樂，種種深妙
X20n0358_p0294a21║功德莊嚴，亦為十方諸佛所讚。
X20n0358_p0294a22║【記】若相若好，隨大隨小，悉能調伏，令心柔軟，受諸
X20n0358_p0294a23║快樂，故為諸佛所讚。二、明功德具光明。
X20n0358_p0294a24║其光遠照，徧於諸方，猶如日明，充滿虛空。功德成就，
X20n0358_p0294b01║如須彌山，在在示現，於諸世界。
X20n0358_p0294b02║【記】功德高廣，猶如須彌顯出大海。五、又比讚齒
X20n0358_p0294b03║毫二大相。
X20n0358_p0294b04║齒白齊密，猶如珂雪，其德如日，處空明顯。眉間毫相，
X20n0358_p0294b05║右旋宛轉，光明流出，如瑠璃珠，其色微妙，如日處空。
X20n0358_p0294b06║【記】三、樹神說二：初、經家敘。
X20n0358_p0294b07║爾時，道場菩提樹神復說讚曰：
X20n0358_p0294b08║【記】言道場菩提樹神者，即如來得道之場，在此樹
X20n0358_p0294b09║下。然樹本名畢鉢羅，佛坐其下，得菩提智果，立此
X20n0358_p0294b10║為名。故今女天依此樹住，亦以為名也。西域記云：
X20n0358_p0294b11║昔佛在世，高數百尺，屢經殘伐，猶高四五大。莖幹
X20n0358_p0294b12║黃白，枝葉青翠，冬夏不凋，光鮮無變。每至如來涅
X20n0358_p0294b13║槃之日，葉皆凋落，頃之復故。此在中印度摩竭陀
X20n0358_p0294b14║國大城西南四百餘里，脩苦行處不遠，有此樹也。
X20n0358_p0294b15║二、正說。偈四：初、總讚。
X20n0358_p0294b16║南無清淨無上正覺。
X20n0358_p0294b17║【記】南無者，歸命之辭也。清淨者，佛性論有二種：一、
X20n0358_p0294b18║性淨，本無惑染故；二、相淨，對治離障故。今總讚如
X20n0358_p0294b19║來中邊智滿，法報應圓故，謂無上正覺也。二、別
X20n0358_p0294b20║讚二：初、廣讚能說教主三：初、就所覺顯明讚佛法
X20n0358_p0294b21║身。
X20n0358_p0294b22║甚深妙法隨順覺了，遠離一切非法非道，獨拔而出
X20n0358_p0294b23║成佛正覺。
X20n0358_p0294b24║【記】甚深妙法者，法性高廣，諸法融妙，圓智圓覺，徧
X20n0358_p0294c01║一切處，眾邪染障，本自離故。如來隨順斯理，覺了
X20n0358_p0294c02║其性，一切魔外，涅槃非法，禪戒非道。猶如大樹，盤
X20n0358_p0294c03║根厚地，唯佛金剛大智，獨拔而出。成佛正覺者，所
X20n0358_p0294c04║謂出纏大法身也。然準圓佛大智，覺了本性非法
X20n0358_p0294c05║非道，應離三乘七方便，涅槃非法，戒定非道，方曰
X20n0358_p0294c06║遠離。一切法者，即所生果法也；道者，即能生因道
X20n0358_p0294c07║也。苟未離無明相分，皆曰其非也。二、就能覺智
X20n0358_p0294c08║行讚佛報身三：初、約法。
X20n0358_p0294c09║知有非有，本性清淨，希有希有，如來功德。
X20n0358_p0294c10║【記】知有下二句，讚報智也。知者，照也。有即俗，非有
X20n0358_p0294c11║即真，本性清淨即中。以一切種智，知照三諦，則冥
X20n0358_p0294c12║深契廣，事理周極，名佛無上報智也。希有下二句，
X20n0358_p0294c13║讚佛助行功德。重言希有者，歎美之鄭重也。下皆
X20n0358_p0294c14║例然。因中戒定萬行，有排障敵惡之力，名功；助發
X20n0358_p0294c15║大智，成佛大果，名德。法華云：久脩業所得，即無上
X20n0358_p0294c16║報。故謂如來功德也。二、約喻。
X20n0358_p0294c17║希有希有，如來大海！希有希有，如須彌山！
X20n0358_p0294c18║【記】即喻上報身。智，行也。大海，喻智也。須彌，喻行也。
X20n0358_p0294c19║其智冥理，窮實相底，故方之大海。釋論謂智度大
X20n0358_p0294c20║海，佛窮其底，因中萬行，積功累德，喻彼須彌。如華
X20n0358_p0294c21║嚴、涅槃，皆云析骨書經，如彼妙高。三，總合。
X20n0358_p0294c22║希有希有，佛無邊行。
X20n0358_p0294c23║【記】智行契理，三法一如，故曰無邊行也。三就垂
X20n0358_p0294c24║世形，益讚佛應身。
X20n0358_p0295a01║希有希有，佛出於世，如優曇華，時一現耳。希有如來，
X20n0358_p0295a02║無量大悲。
X20n0358_p0295a03║【記】優曇華者，具足云：優曇鉢羅，此言瑞應，亦云靈
X20n0358_p0295a04║瑞，輪王出世時感此華。泥洹經云：閻浮提內有尊
X20n0358_p0295a05║樹王，名優曇鉢羅，有實無華。優曇鉢樹有金華者，
X20n0358_p0295a06║世乃有佛，故云時一現耳。無量大悲者，垂應本也。
X20n0358_p0295a07║以大悲故，不住涅槃。二，略讚所說教法。
X20n0358_p0295a08║釋迦牟尼為人中日，為欲利益諸眾生故，宣說如是
X20n0358_p0295a09║妙寶經典。
X20n0358_p0295a10║【記】如來將欲口輪說法，必須意業鑒機，如日照物，
X20n0358_p0295a11║無所不徧。為欲利益者，準金光明之力用，須明十
X20n0358_p0295a12║種利益，方盡垂世說法之意也。三、請佛出定二：
X20n0358_p0295a13║初、讚今所入定為請見由三：初、就果佛讚所游定。
X20n0358_p0295a14║善哉！如來諸根寂滅，而復游入善寂大城無垢清淨
X20n0358_p0295a15║甚深三昧，入於諸佛所行之處。
X20n0358_p0295a16║【記】諸根寂滅者，以了眼等性常，具無減脩，諸惑死
X20n0358_p0295a17║生，悉已寂滅，故常居寂定。而復游入者，將軫法輪，
X20n0358_p0295a18║表不妄說。又三世佛說，必須入定，故首楞嚴經云：
X20n0358_p0295a19║雖知諸法常是定相，而示眾生諸禪差別。言善寂
X20n0358_p0295a20║大城者，正讚所入定也，即向經初法性三昧。若入
X20n0358_p0295a21║此定，即能善了諸法寂滅，無非法性，故防生死之
X20n0358_p0295a22║非，禦涅槃之敵，即中道善寂，而名大城也。亦名無
X20n0358_p0295a23║垢清淨三昧等，既是佛之境思，故受無垢清淨之
X20n0358_p0295a24║名，為諸佛行處也。二、明三昧能空行相。
X20n0358_p0295b01║一切聲聞身皆空寂，兩足世尊行處亦空。如是一切
X20n0358_p0295b02║無量諸法，推本性相亦皆空寂，一切眾生性相亦空。
X20n0358_p0295b03║【記】此經雖則結歸方等，說在般若時後。懺讚善惡，
X20n0358_p0295b04║皆推空導。故空品謂無量餘經，已廣說空。故此經
X20n0358_p0295b05║中，亦譚其空，為入理門也。佛游三昧，亦從空入。聲
X20n0358_p0295b06║聞之人，雖從空入，猶為身果所纏。如來空智，明見
X20n0358_p0295b07║聲聞身果性相皆空，諸佛境界亦空。如是一切無
X20n0358_p0295b08║量諸法者，指上自他依果，國土淨穢，推性推相，不
X20n0358_p0295b09║見差品。一切眾生，依正境界，推求性相，皆同真淨，
X20n0358_p0295b10║無復其異。然推乎性相者，即空觀遣情顯理之要
X20n0358_p0295b11║門也。一家明觀，諸處共論。其如講學之人，亦多昧
X20n0358_p0295b12║之。今家承用，則依中論、智論，準理準義，開拓觀門。
X20n0358_p0295b13║故於權教實教，事觀理觀，悉已明之，學者須知。且
X20n0358_p0295b14║如性相二空，本是一空觀法，備遣情計，故有兩番
X20n0358_p0295b15║行相。是知若善脩一空觀者，必遣二種執性。如法
X20n0358_p0295b16║華止云：知法常無性。荊谿謂：應無性性，無相性。諸
X20n0358_p0295b17║文為辯性相，寄前後說，故以二諦分之。乃云：四句
X20n0358_p0295b18║推性不見性，是世諦破性。四句推名不見名，是真
X20n0358_p0295b19║諦破相。相破即相空也。荊谿釋云：若有性執，世而
X20n0358_p0295b20║非諦。破性執已，世乃名諦，是以名為世諦破性。性
X20n0358_p0295b21║執破已，但有名字，名之為假，假即是相。為空相故，
X20n0358_p0295b22║觀理證真，是名真諦破相。空非前後二諦同時，故
X20n0358_p0295b23║知性執破已，雖名世諦，初軫其觀，即須觀真。四句
X20n0358_p0295b24║推性，雖不執性，其如惑存，轉計其名，既不見理，但
X20n0358_p0295c01║名世諦，仍觀法性真理，破名字相。相執破已，方證
X20n0358_p0295c02║其真，故名真諦破相。或初觀真諦，四句推性，便了
X20n0358_p0295c03║陰、界、色、心、名字無四句相，即名真諦破性破相，豈
X20n0358_p0295c04║待轉觀破相方用真諦耶？若爾，推性何故云不自、
X20n0358_p0295c05║他、共等？推相自謂不內、外、中間等？句法既別顯，理
X20n0358_p0295c06║用觀自異，何謂秪一四句空觀破二種執耶？答：向
X20n0358_p0295c07║謂寄前後說，對所破執相故，推性則謂不自他等，
X20n0358_p0295c08║推相乃言不內外等。考乎觀門，豈有異途？故荊谿
X20n0358_p0295c09║云內秪是因，外秪是緣等。況止觀明性空觀畢，乃
X20n0358_p0295c10║引中論諸法不自生等四句為證，洎明相空觀畢，
X20n0358_p0295c11║亦引斯論諸法不自生等四句。以斯照之，應無別
X20n0358_p0295c12║觀。又止觀但名一總空觀者，即二空觀也。問：法華
X20n0358_p0295c13║疏約真俗假實明生、法二空，荊谿釋云：真諦即法
X20n0358_p0295c14║空，俗諦即生空。俗假真實乃引玄文世諦破性，真
X20n0358_p0295c15║諦破假，假破即相空，性破即性空為證。若以性、相
X20n0358_p0295c16║二空秪一空觀，何引人、法二空對顯二諦耶？以人
X20n0358_p0295c17║空時亦未法空，故性、相二空。若例人、法空者，應二
X20n0358_p0295c18║空須異，何謂性空未顯，於理、相空無別觀耶？答：小
X20n0358_p0295c19║乘得人空時，容有未得法空。如云：見惑若破，得須
X20n0358_p0295c20║陀洹果，名得生空。此則少顯真理。進破思惑，方得
X20n0358_p0295c21║法空，其理究顯。大乘人、法境融，觀道不異。如大品
X20n0358_p0295c22║云：色性如我性，我性如色性，四陰如我。用觀亦然。
X20n0358_p0295c23║縱有惑分麤、細，執破前、後，用觀必無異時。而法華
X20n0358_p0295c24║疏約人、法空名二諦者，為對所破，寄分真、俗，故引
X20n0358_p0296a01║世諦破性名性空，真諦破相名相空為證。其如用
X20n0358_p0296a02║觀委明行相，須於我、人、生境破性破相，方得生空；
X20n0358_p0296a03║復於陰、界、入法寄俗寄真。推此二空，窮斯真理，名
X20n0358_p0296a04║為法空，方是用觀行相委悉。故止觀云：於性相中
X20n0358_p0296a05║求我、人、知見不可得，是生空；於性相中求陰、界、入
X20n0358_p0296a06║不可得，是法空。而疏以俗諦對生空者，蓋此生空
X20n0358_p0296a07║體是法執，故以俗諦顯此空相，故云俗假，假即虗
X20n0358_p0296a08║妄也。法執若破，妄染究盡，方名真諦，故云真實，實
X20n0358_p0296a09║即究竟也。荊谿體斯疏意，復以玄文寄世諦顯性
X20n0358_p0296a10║空等義而為證也。故云真、俗不二，二空俱時。問：既
X20n0358_p0296a11║云二諦不二，二空俱時，顯是一理一空，又何分二
X20n0358_p0296a12║諦及明二空耶？答：其實所顯理是一，能觀觀亦一。
X20n0358_p0296a13║為對所破執故，而分二空；顯空淺、深故，而寄二諦。
X20n0358_p0296a14║是故性、相空中，性空約理，理既未顯，但名世諦；明
X20n0358_p0296a15║空，空猶未盡，但名性空。仍於世法又觀真諦，破此
X20n0358_p0296a16║執名之相。相若破已，理顯，方名真諦；觀成，方名相
X20n0358_p0296a17║空。故寄二諦顯二空相。故知若曉性、相二空對所
X20n0358_p0296a18║破而分真、俗者，則寄二諦明人、法二空。準理亦然。
X20n0358_p0296a19║是則人空，空未實故，乃寄俗顯，故云俗諦即生空
X20n0358_p0296a20║也；法空，空既已淨，而寄真顯，故云真諦即法空也。
X20n0358_p0296a21║矧又雖用生、法互融之觀，而照真、俗不二之境，其
X20n0358_p0296a22║如眾生無始多於生境計我起執，不二之觀亦於
X20n0358_p0296a23║生境先當其用。故破人執時，且名生空；既法執在，
X20n0358_p0296a24║復觀其法本無其執，離四句相，方名法空。故大師
X20n0358_p0296b01║謂始覺人空，終覺法空。然此二諦顯二空相，通、圓
X20n0358_p0296b02║之教，行相亦同。但通用其觀，止照真理，故寄俗、寄
X20n0358_p0296b03║真，顯性、顯相，明斯二空唯在真理。而圓、實之教，體
X20n0358_p0296b04║生、體法，推性、推相，唯是中道。法性、法性，無生、無性，
X20n0358_p0296b05║名世諦破生、破性；此生、此性即法，法體本空，名真
X20n0358_p0296b06║諦破法、破相。雖寄二諦，悉用中道，而顯二空通無
X20n0358_p0296b07║此觀。學者思之！然委明二空，推所執、能人執、隨法
X20n0358_p0296b08║執亡者，具如前疏空品記文。三、指凡愚不了請
X20n0358_p0296b09║現。
X20n0358_p0296b10║狂愚心故，不能覺知。
X20n0358_p0296b11║【記】上讚佛所游三昧空智，徧了諸有差異，悉皆泯
X20n0358_p0296b12║亡，唯真智獨存，更無染異。樹神分曉，悲愍凡迷、狂
X20n0358_p0296b13║亂、愚癡，不了性相俱空，故請佛出定。二、騰昔常
X20n0358_p0296b14║願見正請出定四：初、正敘昔願行請現。
X20n0358_p0296b15║我常念佛，樂見世尊，常作誓願，不離佛日。我常於地，
X20n0358_p0296b16║長跪合掌，其心戀慕，欲見於佛。我常脩行，最上大悲，
X20n0358_p0296b17║哀泣雨淚，欲見於佛。我常渴仰，欲見於佛，為是事故，
X20n0358_p0296b18║憂火熾然。惟願世尊，賜我慈悲，清冷法水，以滅是火。
X20n0358_p0296b19║【記】我常念佛者，念即觀照之異名也。心遊法界，常
X20n0358_p0296b20║照三身，敘昔觀力未充，欲求深證，故助之以誓願，
X20n0358_p0296b21║跪之以合掌，加乎戀慕，哀泣雨淚，脩行大悲等，並
X20n0358_p0296b22║助常念之觀也。言最上大悲者，即無緣悲也。正助
X20n0358_p0296b23║合脩，故曰最上。問：樹神在會，明見如來入定說經，
X20n0358_p0296b24║何故方今頻言欲見於佛耶？答：今有二意：一者、如
X20n0358_p0296c01║來入定，本為說經，說經既畢，要須出定，欲出其定，
X20n0358_p0296c02║須得其請，故佛出定，能印三番，所說皆實。既一期
X20n0358_p0296c03║事畢，乃樹神致請殷勤，故敘昔常願見，復加願行，
X20n0358_p0296c04║欲使未來亦得見佛，故云願使我身常得見佛。二
X20n0358_p0296c05║者、樹神久已分見如來真身，欲唱念佛之觀，更求
X20n0358_p0296c06║上證，故寄請佛出定，頻陳欲見。苟得如來酬請現
X20n0358_p0296c07║身，即己心中真佛顯發更明，故下結云唯願慈悲
X20n0358_p0296c08║為我現身。二、約定具慈悲請現三：初、明慈悲能
X20n0358_p0296c09║護迷暗。
X20n0358_p0296c10║世尊慈愍，悲心無量，願使我身，常得見佛。世尊常護，
X20n0358_p0296c11║一切人天，是故我今，渴仰欲見。
X20n0358_p0296c12║【記】樹神自昧如來上位真身，故請佛加願，使我身
X20n0358_p0296c13║常得見佛。復愍於他迷瞽所及，不見佛之真體，故
X20n0358_p0296c14║敘世尊常護一切。是故渴仰欲見者，即引己及他，
X20n0358_p0296c15║請佛現身。二、約聖凡未發性明。
X20n0358_p0296c16║聲聞之身猶如虗空，𦦨幻響化如水中月，眾生之性
X20n0358_p0296c17║如夢所見。
X20n0358_p0296c18║【記】即樹神擊請今佛出定也。佛雖在定，明了性淨，
X20n0358_p0296c19║猶如瑠璃，表裏通徹，照機起應，皆不動於寂定。如
X20n0358_p0296c20║來雖久已明了，其如眾生未發上定，故樹神頻請
X20n0358_p0296c21║出現，發悟斯機。乃舉六喻，顯乎聲聞色體，非性明
X20n0358_p0296c22║體。所證真理，閴寂無知，如空之虗無，亦燈之煙焰，
X20n0358_p0296c23║術之所幻，聲之谷響，神通之化，水中之月，皆非實
X20n0358_p0296c24║性，不能即寂即現也。眾生之性，虗妄現在，如夢所
X20n0358_p0297a01║見，都無實相。三、就佛行處明見請現。
X20n0358_p0297a02║如來行處，淨如瑠璃，入於無上，甘露法處，能與眾生，
X20n0358_p0297a03║無量快樂。如來行處，微妙甚深。
X20n0358_p0297a04║【記】正明佛所入定，具慈愍照故。請如來出定，令我
X20n0358_p0297a05║及眾得安樂故。三、愍凡聖不知請現樹神。以凡
X20n0358_p0297a06║夫小聖共迷佛所遊境界故，請佛現身，即令明見
X20n0358_p0297a07║唯心佛現。
X20n0358_p0297a08║一切眾生無能知者，五通神仙及諸聲聞、一切緣覺
X20n0358_p0297a09║亦不能知。
X20n0358_p0297a10║【記】經五通神仙者，別舉人趣中有術成仙者，發得
X20n0358_p0297a11║五通。雖有他心宿命，而不知佛所遊定，照理起應，
X20n0358_p0297a12║不離眾生心體。無漏二乘，雖有三明六通，亦昧佛
X20n0358_p0297a13║境唯心，故曰亦不能知也。四、指已信不疑請現。
X20n0358_p0297a14║我今不疑佛所行處，惟願慈悲為我現身。
X20n0358_p0297a15║【記】樹神述已。於佛行處，明了無滯。雖知本無隱現，
X20n0358_p0297a16║上舉他眾共迷佛境，實有動靜。故敦請出定云：惟
X20n0358_p0297a17║願慈悲，為我現身。問：今佛入定說法，對告起禮。舍
X20n0358_p0297a18║利既有往來，時會共見樹神。焉知如來在定未出，
X20n0358_p0297a19║而致請殷勤耶？答：樹神大權，久與佛同事。昔為流
X20n0358_p0297a20║水救魚，樹神現半身示數。長者既已成佛，樹神豈
X20n0358_p0297a21║猶滯凡？故今一動一靜，皆扶佛化，何不知之有？矧
X20n0358_p0297a22║凡出定入定，皆有其儀。佛雖起坐往來，其如未示
X20n0358_p0297a23║出定之相。樹神敦請至勤，方現出相。其相者，必須
X20n0358_p0297a24║先示微微動搖其身，次乃黈氣嚬坤，徐緩而起，方
X20n0358_p0297b01║知如來示出定相。故法華謂安詳而起，此經云出
X20n0358_p0297b02║微妙音。故知定起，皆有其相也。問：新經自云：爾時
X20n0358_p0297b03║薄伽梵於日晡時，從三昧起，觀察大眾，而說頌曰：
X20n0358_p0297b04║金光明妙法，最勝諸經王。今之讖本，何故至三番
X20n0358_p0297b05║讚畢，方云從三昧起耶？苟譯者所見不同，其如集
X20n0358_p0297b06║經者，梵本編文，安次如何耶？答：梵本不同，豈須和
X20n0358_p0297b07║會？其如學者，無由曉經。今略試評之，在理或當，冀
X20n0358_p0297b08║無私隱。且夫此經，古師謂是偏方之教，即一時赴
X20n0358_p0297b09║機之說也，故天台結歸方等部攝。斯由機分大小，
X20n0358_p0297b10║應赴權實。赴權小者，令見佛從定起說法；應實大
X20n0358_p0297b11║者，則知佛在定而告。亦如華嚴中令見女子身中
X20n0358_p0297b12║入正受，男子身中起出說等。當時察物既殊，故集
X20n0358_p0297b13║經者或言定起方說，或云說畢定起。然佛滅度後，
X20n0358_p0297b14║集經者又迹一途，亦有窟內窟外所集，亦云梵語
X20n0358_p0297b15║有賖有切等，致譯經者所覩梵本不同。如讖師曾
X20n0358_p0297b16║遊五天，必覩梵文正本，見云佛在定而說，必須信
X20n0358_p0297b17║受敬譯。淨師本弘小典，晚接梵文，或見云佛從定
X20n0358_p0297b18║起方說，正符所宗，故編譯無改。至列聲聞菩薩等
X20n0358_p0297b19║眾，皆云於日晡時從定而起到佛會所。古師嘗推
X20n0358_p0297b20║譯者未為雅當，信亦有之。然聖師所為必非徒然，
X20n0358_p0297b21║凡流膚學莫盡考乎厥由也。求過得過，附贅之尤
X20n0358_p0297b22║亦已甚矣，學者體而思之。問：大師既依讖本釋經，
X20n0358_p0297b23║何故云入遊法性出敘經王耶？答：如來常在法性
X20n0358_p0297b24║上定，應機順物示入定相，雖心遊寂理、口出其言，
X20n0358_p0297c01║故謂出敘經王。蓋寂不阻照、說無妨定，非謂身出
X20n0358_p0297c02║其定也。四、酬請起定二：初、明經家敘起定。
X20n0358_p0297c03║爾時，世尊從三昧起，以微妙音而讚歎言：
X20n0358_p0297c04║【記】爾時者，即當樹神請畢之時，佛示出定之相。乃
X20n0358_p0297c05║云以微妙音而讚歎言，即微細妙好之音，而悅豫
X20n0358_p0297c06║四眾也。二，明佛定起能讚。
X20n0358_p0297c07║善哉，善哉！樹神善女！汝於今日快說是言，一切眾生
X20n0358_p0297c08║若聞此法，皆入甘露無生法門。
X20n0358_p0297c09║【記】佛讚樹神，意合前二。以諸菩薩及妙幢，能讚佛
X20n0358_p0297c10║所說教，皆是快言。如來序品已來，明大體、大宗、大
X20n0358_p0297c11║用，是金、光、明、妙三法也，故云快說是言。若眾生聞
X20n0358_p0297c12║此三法，即能發解證悟，明了常住，故云入甘露無
X20n0358_p0297c13║生法門耳。二、章安總釋二：初、約義釋二：初、約佛
X20n0358_p0297c14║讚義二：初、約定果讚因二：初、正明讚因義二：初、示
X20n0358_p0297c15║義。
X20n0358_p0297c16║【文句】私謂其文有四：前三是能讚，後一是所讚；所讚
X20n0358_p0297c17║又是能讚，能讚又是所讚。
X20n0358_p0297c18║【記】私謂下，總釋也。其文有四者，前大師分科，止為
X20n0358_p0297c19║三段，以如來定起三行之文，合為樹神段中，故注
X20n0358_p0297c20║云云。今章安開釋，方為盡理，文現可見。二、引證。
X20n0358_p0297c21║【文句】故文云：佛從三昧起，以微妙音而讚歎言：善哉
X20n0358_p0297c22║善哉！樹神善女！汝於今日快說是言。豈非所讚讚
X20n0358_p0297c23║能讚？其文既明，不須惑也。
X20n0358_p0297c24║【記】二、示印成讚教。
X20n0358_p0298a01║【文句】又是印成三番菩薩讚教。從序品已來，快說如
X20n0358_p0298a02║是果地大體大智大用菩薩脩因也。上文有佛禮
X20n0358_p0298a03║舍利，即果身禮因身也。
X20n0358_p0298a04║【記】三番菩薩，皆先讚佛，次讚說教。即讚如來從序
X20n0358_p0298a05║品已來，是說一經大體、大智、大用，菩薩脩因也。何
X20n0358_p0298a06║者？序品明遊法性，佛指所遊，是諸經王等三番謂
X20n0358_p0298a07║佛，是說一經之大體也。壽量明佛常果三番謂佛，
X20n0358_p0298a08║是說一經之大智，智即宗也。懺讚空品謂佛，是說
X20n0358_p0298a09║一經之大用也。四王至捨身品，皆是說菩薩脩因
X20n0358_p0298a10║也。三番讚教，既稱佛所說，故如來定起印成，即讚
X20n0358_p0298a11║樹神等快說是言也。二、讚通三業。
X20n0358_p0298a12║【文句】今文有佛讚，大懺，大讚，能請，能說，能聽，能行，皆
X20n0358_p0298a13║是快說也。當知快說是果讚因菩薩也。即果口讚
X20n0358_p0298a14║因口，其義孱然。果意讚因意，任運例成也云云。
X20n0358_p0298a15║【記】章安因明。今品果佛定起，能讚因人快說。復考
X20n0358_p0298a16║經之上文，亦有果身禮舍利之義。舍利者，翻骨分
X20n0358_p0298a17║也，即因身爾。上懺品佛讚大，懺讚品佛讚龍尊，是
X20n0358_p0298a18║大讚。皆言大者，一懺一讚等，法性大體，知罪福性
X20n0358_p0298a19║空也。四王品能請，善集品能說，鬼神品等能聽，捨
X20n0358_p0298a20║身品能行，皆是快說者，共能了金光明教。能詮所
X20n0358_p0298a21║詮，是體、宗、用三，即一切三法，故皆名快說也。信相、
X20n0358_p0298a22║龍尊、四王等，並是因人，故謂因口所說。孱字（士限反），
X20n0358_p0298a23║現也。身口非意不行，故云任運例成也。二、約出
X20n0358_p0298a24║定義二：初、據起問入。
X20n0358_p0298b01║【文句】問：佛何處入定，此云從三昧起？
X20n0358_p0298b02║【記】二、答始末在定二：初、明住法性定。
X20n0358_p0298b03║【文句】答：初將說經，佛游甚深法性，今說將竟，故從三
X20n0358_p0298b04║昧起。此經首尾皆在法性中說，其文甚明。
X20n0358_p0298b05║【記】問：諸經先須入定，定起方說。今經何故一向在
X20n0358_p0298b06║定，而有所說耶？答：若論法性上定，豈有出入說默
X20n0358_p0298b07║之異？既示其定，蓋順物機，物機所宜，適樂不同。諸
X20n0358_p0298b08║經示同往佛，皆先入定，履歷法緣，對治散心，妄有
X20n0358_p0298b09║所說，故須入定，定起方說。此經首尾在定，而能說
X20n0358_p0298b10║者，意同向理。又示金光明無量甚深，自在無礙，寂
X20n0358_p0298b11║照融徧，故說畢定起，印成三番，快領如來所說法
X20n0358_p0298b12║也。二、彰法性圓融。
X20n0358_p0298b13║【文句】若作入法性者，法性自在，四佛五佛，同處各處，
X20n0358_p0298b14║共見異見，四來四去，一住一在，隨人所覩，皆無障
X20n0358_p0298b15║礙也。
X20n0358_p0298b16║【記】言若作入法性者，顯理含容，不阻出入。上唱法
X20n0358_p0298b17║性無量甚深，一出一入，有說有默，豈逾法性？故云
X20n0358_p0298b18║法性自在。言四佛者，即四方佛也。五佛者，并釋迦
X20n0358_p0298b19║耳。同處各處等者，信相室與靈鷲山雖異，若了唯
X20n0358_p0298b20║心者，見唯妙土，則弟子眾一。故五佛同處，共一身
X20n0358_p0298b21║一智也。是則四無來去，一無住在。其執權教者，弟
X20n0358_p0298b22║子眾異，謂妙幢所居，共佛耆山敻隔多里。故四佛
X20n0358_p0298b23║五佛，匪唯各處，亦見異身異智，實來實去，定住定
X20n0358_p0298b24║在。雖此殊別，無離法性。故云隨人所覩，皆無障礙
X20n0358_p0298c01║也。二、約觀釋二：初、明事；三、業境。
X20n0358_p0298c02║【文句】觀心者，諸菩薩三業讚佛。三業事可解。
X20n0358_p0298c03║【記】言觀心者，標明觀釋也。先明諸菩薩讚具三業，
X20n0358_p0298c04║為妙觀境。然讚雖在口，身須恭謹，心仍尊重，三業
X20n0358_p0298c05║齊運，讚義方成。二、明理三觀成二：初、明於事觀
X20n0358_p0298c06║理。
X20n0358_p0298c07║【文句】三、觀心者，觀身不得身，身空但有名字，名字無
X20n0358_p0298c08║量。或捨身名檀，乃至身空名智慧。六度、十度、八萬
X20n0358_p0298c09║塵沙法門，名字即空。說空不定空，假非言假，非空
X20n0358_p0298c10║非有，即顯中道。
X20n0358_p0298c11║【記】言三觀心者，寄身等境，示空、假、中，能觀三觀心
X20n0358_p0298c12║也。近有講人不知，便謂後人妄加心字。亦由向迷，
X20n0358_p0298c13║心為所觀，致有踳駁。斯之疎謬，不可云也。止如十
X20n0358_p0298c14║六觀經，本明佛觀，疏云心觀為宗。或不見斯意，乃
X20n0358_p0298c15║妄有穿鑿。今之學者，切宜思之。觀身不得身者，先
X20n0358_p0298c16║明身觀。推檢四大，本無實性，名身性空。但有名字，
X20n0358_p0298c17║即身相也。名字多種，且舉六度、十度等。如身行布
X20n0358_p0298c18║施名檀，身離諸非名戒，身受所辱名忍，身動前行
X20n0358_p0298c19║名進，身能安靜名禪，身了體空名慧，身行其巧名
X20n0358_p0298c20║方便，身立盟誓名願，身利及於他名力，身出生死
X20n0358_p0298c21║名智。身乃至身行八萬塵沙法門行者，隨受名字，
X20n0358_p0298c22║達名無名，名身相空。推檢性相雖空，而色心諸法
X20n0358_p0298c23║宛然。故空不定空，假不定假，非空非假，皆真實妙
X20n0358_p0298c24║性，名顯中道也。觀身既然，口意例解。二、明事得
X20n0358_p0299a01║理成三：初、明無觀俱失。
X20n0358_p0299a02║【文句】三觀宛然，事理六法，皆悉具足。若無觀慧，事亦
X20n0358_p0299a03║不成。
X20n0358_p0299a04║【記】身等為境，能發其觀，觀成境現，事理雙明。猪揩
X20n0358_p0299a05║金山，方之可解。二、以衣物為例
X20n0358_p0299a06║【文句】例如三衣、六物，若解其意，三、六俱成；若不解者，
X20n0358_p0299a07║非但無六，三亦不成。
X20n0358_p0299a08║【記】三、衣者，僧伽棃、鬱多羅僧、安陀會也。六物者，兼
X20n0358_p0299a09║尼師壇、鉢多羅、漉水囊也。是知六外無三，亦如四
X20n0358_p0299a10║禪八定，定外無禪。蓋衣名則局，物名稍通。衣者，遮
X20n0358_p0299a11║覆之義也。鉢多羅等，且非遮覆，故通名物也。亦如
X20n0358_p0299a12║無色四處，受想慮亡，則無支林喜樂之名，故通受
X20n0358_p0299a13║定名也。色界四處，雖通靜慮，受想尚行，則別受禪
X20n0358_p0299a14║名。故知解之則事三理六俱明，昧之則三六四八
X20n0358_p0299a15║俱暗。三、得理俱成。
X20n0358_p0299a16║【文句】觀心亦爾，若得理觀，六觀亦成。若不得意，既無
X20n0358_p0299a17║理觀，事觀亦不成。無六亦無三，此之謂也。此大好
X20n0358_p0299a18║甚廣云云。
X20n0358_p0299a19║【記】境由觀顯，理觀若成，身口意三，名妙色心，故亦
X20n0358_p0299a20║名六觀，亦名事理成也。無六亦無三者，牒上例中
X20n0358_p0299a21║若不解之文也，可見。
X20n0358_p0299a22║【記】維昔先稟法智大師，甞講次撰記，解釋經疏，方
X20n0358_p0299a23║終一十七品，會乃歸寂。其最後讚佛一品，經旨幽
X20n0358_p0299a24║邈，疏科尚簡，而鈎索深隱，固亦難矣。予雖不敏，忝
X20n0358_p0299b01║久親講授，遂纂集舊聞，繫諸卷末，亦冀覽者，豈貽
X20n0358_p0299b02║續貂之譏云。
X20n0358_p0299b03║
X20n0358_p0299b04║金光明經文句文句記會本卷第八（終）
X20n0358_p0299b05║
X20n0358_p0299b06║音釋
X20n0358_p0299b07║【經】廐（音救，廐馬舍也。）彷徉（彷，音傍。徉，音羊。彷徉，徙倚也。）憩（音氣，憩息也。）呰（音子，
X20n0358_p0299b08║口毀也。）䑛（音是，䑛以舌取物也。）睫（音接，睫目傍毛也。）噴（普寸切，噴鼓鼻也。）愕（五各
X20n0358_p0299b09║反，驚也。）惋（音腕。惋：驚嘆貌也。）挾（音恊，挾持也，懷也。）奕（音亦奕，大也，盛也。）
X20n0358_p0299b10║【記】閴（音吸，閴寂也。）黈（天口切，黈氣也。）嚬呻（嚬，音頻。呻，音申。嚬呻，師子振威也。）晡
X20n0358_p0299b11║（音逋，晡申時也。）敻（休䯧切，遠也。䯧，音慶。）駁（音撥駁，馬色不純。）踳（蠢、喘二音踳駁，色雜不同。）