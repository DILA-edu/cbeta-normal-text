X20n0359_p0300a01║
X20n0359_p0300a02║
X20n0359_p0300a03║
X20n0359_p0300a04║
X20n0359_p0300a05║No. 359
X20n0359_p0300a06║金光明經玄義順正記卷上（并序）
X20n0359_p0300a07║
X20n0359_p0300a08║或問曰：此經玄義，自昔以來，述記者多矣。而錢唐諸
X20n0359_p0300a09║師，皆謂觀心一科，是後人擅加耳。唯四明法智力救，
X20n0359_p0300a10║以為吾祖親說，人到于今，莫不傳習。子今何故復更
X20n0359_p0300a11║改作？竊恐眾人之不取，而見棄於當途也。答：今所記，
X20n0359_p0300a12║奚甞廢於觀心？但患四明分科釋義，頗有疎失。又復
X20n0359_p0300a13║克定金光明三字，是單法為名，既乖利鈍之機，仍戾
X20n0359_p0300a14║兩存之說。孔子曰：必也正名乎！名不正，則言不順。今
X20n0359_p0300a15║欲順其言，正其名，以申祖語，發明經旨，豈青眼之人，
X20n0359_p0300a16║舍而不用邪？時皇宋元豐七年歲次甲子暮春月上
X20n0359_p0300a17║巳日，於安固寶積教院方丈序
X20n0359_p0300a18║永嘉沙門釋　從義　撰
X20n0359_p0300a19║○初、總為二：初、所說題目。
X20n0359_p0300a20║金光明經玄義
X20n0359_p0300a21║言玄義者，釋籤云：五義釋經，統收五味，故名為玄。
X20n0359_p0300a22║今此應云：統收一部，名為玄也。文句記云：略舉經
X20n0359_p0300a23║題，玄收一部。斯之謂矣。又文選？東京賦云：睿哲玄
X20n0359_p0300a24║覽。註云：睿聖哲智玄通。今亦例然。玄者，通也，即統
X20n0359_p0300b01║收也。又輔行中引廣雅云：玄者，黑色，謂幽寂也。玉
X20n0359_p0300b02║篇云：妙也。法華文句云：遙觀玄覽。文句記云：非局
X20n0359_p0300b03║一方，故云玄覽，非局即通。此可證於玄者，通也。又
X20n0359_p0300b04║云：察深理為玄，覽深理即妙。此可證於玄者，妙也。
X20n0359_p0300b05║義者，涅槃疏云：名之所以也。○次能說師。
X20n0359_p0300b06║天台智者大師說。
X20n0359_p0300b07║號天台，是所居之山名。智者，乃隋帝所召。大，是有
X20n0359_p0300b08║大德行。師，乃人之模範。說者，悅也。兌為口舌，故言
X20n0359_p0300b09║資悅懌。縱無礙辨，樂說不窮，異乎諸師握筆撰述，
X20n0359_p0300b10║勾足改治，軋軋如抽也。○次別文為二：初敘致，次
X20n0359_p0300b11║正釋。初文為二：初明理本說默俱亡，次明隨緣教
X20n0359_p0300b12║法斯立。初文為二：初明法體橫竪深廣，又為二：初
X20n0359_p0300b13║舉名歎德，上句舉其經題之名，下句歎於題名之
X20n0359_p0300b14║德。
X20n0359_p0300b15║此金光明，甚深無量。
X20n0359_p0300b16║所言此者，指定之辭也。準下附文，乃是指事而立
X20n0359_p0300b17║名耳。故經文云：此金光明。經文又云：是金光明。是
X20n0359_p0300b18║字亦指金光明事耳。然首題三字，孤山謂之單譬，
X20n0359_p0300b19║四明謂之單法。又解：經文是金光明，乃將是字直
X20n0359_p0300b20║指法性，仍示所以云：佛游無量甚深法性，乃住此
X20n0359_p0300b21║定。即便唱云：是金光明。不云：法性如金光明。所以
X20n0359_p0300b22║題名是單法耳，不從譬也（云云）。今謂四明所立，是義
X20n0359_p0300b23║不然。何者？佛游法性，即便唱云：是金光明。而所游
X20n0359_p0300b24║法性是法，金光明是譬。若鈍根人，以譬擬法；若利
X20n0359_p0300c01║根人，即法作譬。何得定云是法非譬邪？故知經文
X20n0359_p0300c02║是字此字，不可直指所游法性。若乃直指所游法
X20n0359_p0300c03║性，非但不順首題之名，亦乃乖於利鈍之機。是故
X20n0359_p0300c04║應知，此金光明既乃譬於法性，又復全法而作，故
X20n0359_p0300c05║舉其名，仍歎其德，所以謂之此金光明甚深無量
X20n0359_p0300c06║也。文句云：體包法界，故言無量；徹到三諦，故言甚
X20n0359_p0300c07║深。非是二乘下地菩薩之所逮及也。○大虗空下，
X20n0359_p0300c08║次明世喻莫窮。
X20n0359_p0300c09║大虗空界尚不喻其高廣，況山斤海滴寧得盡其邊
X20n0359_p0300c10║崖？
X20n0359_p0300c11║經文四佛舉四種喻：一者一切諸水可知幾渧，二
X20n0359_p0300c12║者諸須彌山可知斤兩，三者大地微塵亦可知數，
X20n0359_p0300c13║四者虗空分界亦可知邊。然四喻中，虗空周徧尚
X20n0359_p0300c14║乃不能喻其高廣，豈況山斤海渧之數，寧得窮盡
X20n0359_p0300c15║其邊崖邪？高之與崖，喻甚深也。廣之與邊，喻無量
X20n0359_p0300c16║也。崖（五佳切），高崖也。寧者，輔行云：願辭也，亦豈也。應
X20n0359_p0300c17║知經中四佛喻，乃是舉量以況無量。量物尚非思
X20n0359_p0300c18║算所知，無量之法安可圖度？無量既然，甚深亦爾。
X20n0359_p0300c19║故金光明甚深無量，虗空等喻皆不及也。○日輪
X20n0359_p0300c20║下，次明極聖能游，非下位所及。文為二：初喻。
X20n0359_p0300c21║日輪赫弈，非嬰兒之所瞻仰；大舶樓櫓，豈新產者之
X20n0359_p0300c22║所執持？
X20n0359_p0300c23║意者，日體周圓故云輪也。赫弈者，明之盛也。嬰兒
X20n0359_p0300c24║者，倉頡篇云：女曰嬰，男曰兒。說文云：頸飾也。釋名
X20n0359_p0301a01║云：人之始生曰嬰兒者，以胷前曰嬰，故抱之嬰前
X20n0359_p0301a02║而乳養之也。妙玄引大品云：大人蒙其光用，嬰兒
X20n0359_p0301a03║喪其晴明。釋籤云：菩薩大人蒙般若光諸法之用，
X20n0359_p0301a04║二乘之人既無此用，是故譬如七日嬰兒，若視日
X20n0359_p0301a05║輪令眼失光，故名為喪。以一切智明於般若光，無
X20n0359_p0301a06║明全在義之如喪故也。舶（傍百切），海中大船也。樓者，
X20n0359_p0301a07║重屋也。櫓（郎古切），城上守禦望樓也。釋名云：櫓，露也，
X20n0359_p0301a08║上無覆屋也。說文云：大盾也。產者，生也。喻文出在
X20n0359_p0301a09║真諦所譯新金光明。彼經偈云：如海大船舶，具足
X20n0359_p0301a10║諸財寶，新生女人力，執持無是處。應知今文日輪
X20n0359_p0301a11║赫弈喻佛智窮高甚深也，大舶樓櫓喻佛智極廣
X20n0359_p0301a12║無量也，嬰兒喻聲聞也，新產喻緣覺，此從別說。若
X20n0359_p0301a13║從通者，嬰兒新產通皆喻於聲聞緣覺，若將嬰兒
X20n0359_p0301a14║以喻菩薩，一則貶之太甚，二乃違於大品，故知但
X20n0359_p0301a15║喻二乘人耳。以佛行處尚乃過於諸大菩薩所行
X20n0359_p0301a16║清淨，豈是二乘心之所思？是故喻云：日輪赫弈非
X20n0359_p0301a17║嬰兒之所瞻仰，復非二乘口之所說。故再喻云：大
X20n0359_p0301a18║舶樓櫓非新產者之所執持。請觀合文其意自顯，
X20n0359_p0301a19║不須別作異塗消之。○諸佛下，次合。文為二：初正
X20n0359_p0301a20║合。
X20n0359_p0301a21║諸佛行處。
X20n0359_p0301a22║文句云諸佛行處者，正顯佛智無量甚深；佛智無
X20n0359_p0301a23║量甚深故，行處亦無量甚深；行處無量甚深故，佛
X20n0359_p0301a24║智亦無量甚深。舉函顯蓋，舉蓋顯函，正在此也。○
X20n0359_p0301b01║過諸菩薩所行清淨者，正簡也。
X20n0359_p0301b02║過諸菩薩所行清淨，況二乘心口安可思說？
X20n0359_p0301b03║菩薩居未及之地，智之所行未能深廣，故地持菩
X20n0359_p0301b04║薩得九種禪，初名自性，若入此禪即入法性清淨
X20n0359_p0301b05║之境，二乘不聞其名況有其行，若入第九清淨淨
X20n0359_p0301b06║禪，通別惑累正習俱盡，故云清淨。佛住此禪過諸
X20n0359_p0301b07║菩薩，尚過菩薩況二乘乎，故云況二乘，心口安可
X20n0359_p0301b08║思說也。○凡夫下，次斥凡。文為二：初正斥。
X20n0359_p0301b09║凡夫徒欲言之，言則傷其實；徒欲不言，默則致其失，
X20n0359_p0301b10║二俱不可。欲以言之，言亦不可；欲以默之，默亦不
X20n0359_p0301b11║可。
X20n0359_p0301b12║凡，謂凡常博地未見道者也。徒者，空也。言之者，作
X20n0359_p0301b13║單複具足等言說之也。傷者，損也。實者，性理無虗
X20n0359_p0301b14║假也。不言者，於單複具足等四句外，各一無言，即
X20n0359_p0301b15║默也。致者，玉篇云至也。失者，過也，錯也。傷實必致
X20n0359_p0301b16║失，致失必傷實，綺文互現耳。二俱不可者，說之與
X20n0359_p0301b17║默俱不當也。縱引經論說之與默而為證據，亦是
X20n0359_p0301b18║助執增見長非耳。欲以言之至默亦不可者，列示
X20n0359_p0301b19║二俱不可也。又未達者，於四教四門皆生四見，於
X20n0359_p0301b20║四門外各有無言見，亦是傷實致失也。故第一義
X20n0359_p0301b21║中，一法不可得，而凡夫達，便作說默等而取著之，
X20n0359_p0301b22║所以傷其真實，致其過失也。○故大品下，次引證。
X20n0359_p0301b23║文為二：初、引大品。
X20n0359_p0301b24║故大品中梵志云：非內觀故得是菩提，非外觀故得
X20n0359_p0301c01║是菩提，非亦內亦外觀故得是菩提。
X20n0359_p0301c02║言梵志者，文句記云：在家事梵名為梵志，出家外
X20n0359_p0301c03║道通名尼乾。非內觀等者，非內色中見是智慧，四
X20n0359_p0301c04║陰亦然；非外色中見是智慧，四陰亦然。非內外亦
X20n0359_p0301c05║然，內謂六根、外謂六塵。又自五陰名內、他五陰名
X20n0359_p0301c06║外，根塵自他合故名亦內亦外。準經第三句云非
X20n0359_p0301c07║內非外，即是非唯內、非專外，是內外合也，正當兩
X20n0359_p0301c08║亦句耳。彼經第四句云亦不以無智慧觀故得是
X20n0359_p0301c09║智慧，即雙非句也。菩提是智德，故不乖也。應知若
X20n0359_p0301c10║有內外等見即有住著，若有住著則非諸佛所行
X20n0359_p0301c11║之處。故止觀云：有住著先尼，梵志小信尚不可得，
X20n0359_p0301c12║況捨邪入正？輔行引大論云：若佛法中有微法而
X20n0359_p0301c13║可得者，先尼於一切法中終不生信。云何生信？信
X20n0359_p0301c14║般若波羅蜜不以有相、不以無相，不取相故住信
X20n0359_p0301c15║行中。論問：此中何故引先尼邪？答：此經種種因緣
X20n0359_p0301c16║說法空，乃至無有微相可得，人心疑怪不信，此理
X20n0359_p0301c17║難見。是故須菩提引小乘中尚有法空，況大乘法？
X20n0359_p0301c18║論文引意先尼有著，信小乘法空尚難，況信大乘
X20n0359_p0301c19║法空邪？先尼者，大論云：有外道梵志名長爪，亦名
X20n0359_p0301c20║先尼（云云）。○經言下，次引大經。
X20n0359_p0301c21║經言：皆不可思說。
X20n0359_p0301c22║皆不可思說者，經文雖云皆不可說，準例應云皆
X20n0359_p0301c23║不可思，故今謂之皆不可思說也。以內外等思，自
X20n0359_p0301c24║他等說，並皆傷實，致失所以，俱不可也。○又生生
X20n0359_p0302a01║下，次明隨緣教法斯立。文為二：初結前生後。
X20n0359_p0302a02║又生生不可說、生不生不可說、不生生不可說、不生
X20n0359_p0302a03║不生不可說，有因緣故亦可得說者。
X20n0359_p0302a04║生生不可說等四句，是結前文理本說默俱亡也。
X20n0359_p0302a05║有因緣故亦可得說兩句，是生後隨緣教法斯立
X20n0359_p0302a06║也。生生等者，輔行云：大生生小生故名生生。又因
X20n0359_p0302a07║緣是生成所生法，又名為生故名生生。又因生果
X20n0359_p0302a08║生故名生生，設於中道而起性過亦屬生死，況復
X20n0359_p0302a09║餘邪？若起四執尚無初觀，故屬生死名為生生，即
X20n0359_p0302a10║三藏教也。破此等生入於涅槃名為不生，此之不
X20n0359_p0302a11║生待生得名名生不生，即通教也。待真不生說於
X20n0359_p0302a12║俗生名不生生，即別教也。待邊說中二邊俱生，破
X20n0359_p0302a13║此二生不生不生，即圓教也。理非四教偏圓之殊，
X20n0359_p0302a14║故生生等皆不可說，尚乃不可作圓而說，豈可作
X20n0359_p0302a15║於偏教說邪？說既不可默亦不可，說默俱亡良由
X20n0359_p0302a16║於此。有因緣故亦可得說者，輔行云：凡諸文中不
X20n0359_p0302a17║可說後必明可說者，先自證己必化他故。又云：若
X20n0359_p0302a18║聖若凡凡欲利他，皆須四句橫竪破執，乃可四句
X20n0359_p0302a19║慈悲為他。今經正明極果自證，不可說理有因緣
X20n0359_p0302a20║故，亦可作於生生等說，蓋於無名相中假名相說
X20n0359_p0302a21║耳。因緣者，玅玄、止觀皆云十因緣也。始從無明，終
X20n0359_p0302a22║至有支，故云十也。此有三義：一、立眾生；二、立根機；
X20n0359_p0302a23║三、立聲教。立眾生者，過去二因、現在五果，更互因
X20n0359_p0302a24║緣而立五陰，假名眾生也。立根機者，過去或修析
X20n0359_p0302b01║體別圓四行為業，無明潤之，致今五果於此陰果
X20n0359_p0302b02║更起本習，或起析體別圓愛取有等也。立聲教者，
X20n0359_p0302b03║析愛取有起故，感三藏教，是為生生。不可說十因
X20n0359_p0302b04║緣法為生生作因，亦可得說生生也。體及別圓、生
X20n0359_p0302b05║不生等十因緣法，準此可知。輔行云：十二因緣中
X20n0359_p0302b06║不云生死者，此屬未來，今明從過至現以成機緣，
X20n0359_p0302b07║故不取也。故大經中續前不可說文後，即云十因
X20n0359_p0302b08║緣法為生作因。所言十因緣法為生作因者，以宿
X20n0359_p0302b09║種子在無明行中來至今世，復依本習起愛取有，
X20n0359_p0302b10║復由現聞法發習。此中因緣且語眾生，十因緣邊
X20n0359_p0302b11║亦應義兼感應，因緣謂感，謂感佛四說，即因緣義
X20n0359_p0302b12║（云云）。今經既屬方等，故通生生等四，故文句釋如是
X20n0359_p0302b13║等文，皆約四教（云云）。○以金為名下，次正明立法，即
X20n0359_p0302b14║是從緣說於五章也。文為二：初總明所立之法不
X20n0359_p0302b15║出五重大義，又為二：初正示五章。
X20n0359_p0302b16║以金為名，名葢眾寶之上；以法性為體，義則如來所
X20n0359_p0302b17║游。莊嚴菩薩，深玅功德以為宗；照曜諸天，心生歡喜
X20n0359_p0302b18║以為用。故文號經王，教攝眾典。
X20n0359_p0302b19║金為名者，以者用也。佛說此經用金光明而為別
X20n0359_p0302b20║號，文中雖標金之一字，然必約金以論光明。名蓋
X20n0359_p0302b21║眾寶之上者，葢者語助也，又發語之端也。眾寶者，
X20n0359_p0302b22║寶雖眾多不出七種：一金、二銀、三瑠璃、四頗梨、五
X20n0359_p0302b23║硨磲、六赤珠、七碼碯（七寶之名經論不同，今且引此）。上者，以七寶
X20n0359_p0302b24║中金最第一，故諸經論皆列在初，故云以金為名，
X20n0359_p0302c01║名葢眾寶之上也。若被鈍根以譬擬法，乃將此金
X20n0359_p0302c02║比況法性；若被利根即法作譬，乃金法性而作此
X20n0359_p0302c03║金。若不爾者，如何消於以金為名，名葢眾寶之上
X20n0359_p0302c04║邪？故此亦是創首標名，彌為可信，明識者審之無
X20n0359_p0302c05║俟多云，仍患後昆為他所惑，更須辨之。四明云別
X20n0359_p0302c06║題三字是法非譬，又云以金光明為名、以金光明
X20n0359_p0302c07║為體、以金光明為宗、以金光明為用、以金光明為
X20n0359_p0302c08║教相。今謂不然。何者？此文明示以金為名、法性為
X20n0359_p0302c09║體，以至文號經王、教攝眾典，何曾一槩以金光明
X20n0359_p0302c10║為體、宗、用、教相邪？若謂別題是法非譬，則今文中
X20n0359_p0302c11║應須改云以法性為名義，則如來所游顛之倒之
X20n0359_p0302c12║何其甚歟？問：若爾，何故不云以譬為名，而特標云
X20n0359_p0302c13║以金為名？答：斯問甚善，能破羣迷。何者？若如法華
X20n0359_p0302c14║別題四字，妙法是法、蓮華是譬，文既分明，是故乃
X20n0359_p0302c15║云法譬為名。而今經者，經文雖云甚深法性是金
X20n0359_p0302c16║光明，然別題中但云三字金光明耳，不云無量甚
X20n0359_p0302c17║深法性，故特標云以金為名，非但顯於別題三字
X20n0359_p0302c18║是單譬攝，亦乃彰於利鈍親疎一不可廢。何者？若
X20n0359_p0302c19║鈍根人以譬擬法，乃知別題三字之譬，擬於經文
X20n0359_p0302c20║無量甚深法性之法；若利根人即法作譬，乃知經
X20n0359_p0302c21║文無量甚深法性之法，而作別題三字之譬。但以
X20n0359_p0302c22║譬擬法，是今家義推，名為疎遠；即法作譬，是經正
X20n0359_p0302c23║意，名為親近。親疎雖異，若將今家七種立題而往
X20n0359_p0302c24║收之，既非複具，又非單法及以單人。何者？若云單
X20n0359_p0303a01║法，則同經文甚深法性，何不題云法性經乎？而必
X20n0359_p0303a02║題云金光明邪？又與妙法、大般若等如何異邪？既
X20n0359_p0303a03║非單法，又非單人，若不約單譬收之，於單三中如
X20n0359_p0303a04║何攝屬？人不見之，聞金光明是單譬收，輙便難云：
X20n0359_p0303a05║何異古師？嗚呼哀哉！膠手易著，䆿夢難醒，一至於
X20n0359_p0303a06║此。應知今立三字別題，以金為名，是單譬攝，傍通
X20n0359_p0303a07║鈍根。以譬擬法，乃收下文第三譬喻，正屬利根。即
X20n0359_p0303a08║法作譬，乃收下文第四、第五附文當體，如何謬聽
X20n0359_p0303a09║望文斥同古師之說？古師尚於以譬擬法而不周
X20n0359_p0303a10║足，豈能解於即法作譬？下文既云即法作譬，四明
X20n0359_p0303a11║何得謂之單法？今問四明指何為法？指何為譬？如
X20n0359_p0303a12║何即法而作譬邪？任彼答之，自然矛盾。何者？若指
X20n0359_p0303a13║經文法性為法，未審指何而為作譬？若指經文是
X20n0359_p0303a14║金光明而為作譬，且金光明三別題為是法？為是
X20n0359_p0303a15║譬邪？若云法者，經文法性既乃是法，別題三字又
X20n0359_p0303a16║復是法，若全法性作金光明，却成即法作法，何名
X20n0359_p0303a17║即法作譬？由是觀之，經文法性名之為法，別題三
X20n0359_p0303a18║字名之為譬。若全法性作金光明，正符即法作譬
X20n0359_p0303a19║之說，兼與以譬擬法不違。何者？以金光明之譬擬
X20n0359_p0303a20║法性之法，又全法性之法作金光明之譬。佛言善
X20n0359_p0303a21║巧，經旨幽深，若非吾祖智者妙悟發明，其孰能臻
X20n0359_p0303a22║立題所以？故但云以金為名，與夫下文第三譬喻、
X20n0359_p0303a23║第四附文、第五當體，其義泯合，以法性為體。義則
X20n0359_p0303a24║如來所游者，四明云：義者，即是究竟第一義也。今
X20n0359_p0303b01║謂不然。何者？義者，所以也。所以者何？以法性語通
X20n0359_p0303b02║因通果。今以佛游法性為體，則簡因中所觀法性，
X20n0359_p0303b03║故云義則如來所游，何得濫用第一義消今義字
X20n0359_p0303b04║邪？莊嚴菩薩深玅功德以為宗者，下文明宗專取
X20n0359_p0303b05║於果，今云菩薩乃是於因，如何會通？文句釋云：此
X20n0359_p0303b06║因乃是果家之因，因必成果，不乖宗也。不二門云：
X20n0359_p0303b07║若謂因異果，因亦非因，曉果從因，因方克果。四王
X20n0359_p0303b08║品云：莊嚴菩薩深妙功德。文句釋云：約體修行，能
X20n0359_p0303b09║令菩薩具二莊嚴，成於極果。既言莊嚴，知是歎宗
X20n0359_p0303b10║也。照耀諸天心生歡喜以為用者，四王品云：常為
X20n0359_p0303b11║諸天之所恭敬，能令天王心生歡喜，亦為護世之
X20n0359_p0303b12║所讚歎。此經能照諸天宮殿，是經能與眾生快樂，
X20n0359_p0303b13║是經能令地獄、餓鬼、畜生諸河焦乾枯竭。乃至云：
X20n0359_p0303b14║舉要言之，是經能滅一切眾生無量百千苦惱。文
X20n0359_p0303b15║句釋云：世天、淨天、義天（大經德王品說四種天：一世間天，如諸國王；二生天，
X20n0359_p0303b16║即四王已上是也；三淨天，即初果已去是也；四義天，即十住菩薩見法空義是也。而今但三者，恐脫生天
X20n0359_p0303b17║耳），皆宗仰極地，絕三業供養。又下從地獄上至菩
X20n0359_p0303b18║薩，無明未盡通有熱惱，此經能除如月清涼，知是
X20n0359_p0303b19║歎用。下文謂之諸有悉乾枯，三塗除熱惱，準此知
X20n0359_p0303b20║之。故文號經王教攝眾典者，故之一字屬在經文
X20n0359_p0303b21║也。文號經王雖通諸品，今正指於四王品初，以前
X20n0359_p0303b22║宗用之文皆是約四王品初故也。故四王品云：是
X20n0359_p0303b23║金光明微妙經典，眾經之王，諸佛世尊之所護念。
X20n0359_p0303b24║文句釋云：法性之理佛所護念，文詮此理故言經
X20n0359_p0303c01║王，既言經王知是歎體。又序品云諸經之王，文句
X20n0359_p0303c02║釋之乃云敘體，而今謂之文號經王教攝眾典是
X20n0359_p0303c03║教相者，若約所詮即屬敘體，若約能詮乃是教相，
X20n0359_p0303c04║今從能詮故云教相。若不爾者，如何消於文號教
X20n0359_p0303c05║攝？是故須知文即教也。所詮之理王既統攝，能必
X20n0359_p0303c06║稱所，是以文教乃攝眾典。況復教相只是分別前
X20n0359_p0303c07║之四章，而前四章通於事理，故文號經王教攝眾
X20n0359_p0303c08║典能所無妨，今且從能詮故屬於教耳。言眾典者，
X20n0359_p0303c09║此經教相乃是第三方等生酥，四教明義正當通
X20n0359_p0303c10║教，即得帶別明圓。又朱雀門不妨民庶，故大亦攝
X20n0359_p0303c11║小，眾典之言良由於此。是知諸部小乘文既不號
X20n0359_p0303c12║經王，教則不攝眾典也。○故唯名下，次結示。
X20n0359_p0303c13║故唯貴為名，唯極為體，唯深為宗，唯大為用，唯王為
X20n0359_p0303c14║教。
X20n0359_p0303c15║以金為名，既是眾寶之上，故知唯貴為名，以金寶
X20n0359_p0303c16║最上獨貴故也。唯者，獨也。法性為體，既是如來所
X20n0359_p0303c17║游，故唯極為體，此體乃是極果所游故也。莊嚴菩
X20n0359_p0303c18║薩深玅功德以為宗，故唯深為宗，此因成於極果，
X20n0359_p0303c19║最高非淺故也。照耀諸天，心生歡喜以為用，故唯
X20n0359_p0303c20║大為用，以滅惡生善，力用廣大故也。文號經王，教
X20n0359_p0303c21║攝眾典，故唯王為教，以能詮之教，稱所詮之理，故
X20n0359_p0303c22║亦統攝無遺也。五重大義，骨目在茲，識今大旨，下
X20n0359_p0303c23║文可知。○所以下，次明不二之體常為眾聖所歎。
X20n0359_p0303c24║文為二：初正明。文為五：初明諸佛護持。
X20n0359_p0304a01║所以不二之體，常為四佛世尊之所護持，三世十方
X20n0359_p0304a02║亦復如是。
X20n0359_p0304a03║前云法性為體，義則如來所游；今云所以不二之
X20n0359_p0304a04║體，常為四佛之所護持。故知今云所以，即是前云
X20n0359_p0304a05║義也。蓋言性體，非但義則如來所游，亦乃常為四
X20n0359_p0304a06║佛護持。所以之言，良由於此，故文句云：釋迦覺智
X20n0359_p0304a07║與四佛同。法性四德即是體義，果智顯體即是宗
X20n0359_p0304a08║義，護倒斷疑復是用義。雖敘宗為正，而不妨於體，
X20n0359_p0304a09║蓋取所護所持法性四德故也。言不二者，二即高
X20n0359_p0304a10║廣，甚深無量；不二即是非高非廣法性之理。故法
X20n0359_p0304a11║性雙照，即不二而二；法性雙遮，即二而不二也。言
X20n0359_p0304a12║護持者，護倒不起，持理不失也。釋迦四佛覺智既
X20n0359_p0304a13║同，三世十方亦復如是，佛佛道同，不其然乎？故下
X20n0359_p0304a14║經云：欲知三世諸佛行處，應當聽受是玅經典。又
X20n0359_p0304a15║云：十方諸佛常念是經。釋迦四佛既是現在，又兼
X20n0359_p0304a16║四方以例過未，四維上下莫不皆然，故云三世十
X20n0359_p0304a17║方亦復如是也。○一切下，次明菩薩遙禮。
X20n0359_p0304a18║一切菩薩徧，他方以遙禮。
X20n0359_p0304a19║讚佛品云：無量百千諸菩薩眾，從此世界至金寶
X20n0359_p0304a20║蓋山王如來國土，到彼土已為佛作禮。文句釋云：
X20n0359_p0304a21║陳列讚眾從此至彼金寶蓋剎，是故今云徧他方
X20n0359_p0304a22║也。所以菩薩徧於他方遙禮釋迦者，良由序中敘
X20n0359_p0304a23║述大體，如來游於深廣法性，從始至終利益出現，
X20n0359_p0304a24║皆是如來大體智用，故諸菩薩以讚讚佛，稱揚此
X20n0359_p0304b01║教及教主也。○樹神下。三明樹神稱揚。
X20n0359_p0304b02║樹神善女，親雨淚以稱揚。
X20n0359_p0304b03║讚佛品中，樹神讚云：我常修行，最上大悲，哀泣雨
X20n0359_p0304b04║淚，欲見於佛。善哉如來，入於諸佛，所行之處，善寂
X20n0359_p0304b05║大城，無垢清淨，甚深三昧。○諸天下，四、明諸天覆
X20n0359_p0304b06║益。文為二：初、正明。
X20n0359_p0304b07║諸天覆之以天威，地神潤之以地肥，大辨加之以辨
X20n0359_p0304b08║道，功德益之以財寶。
X20n0359_p0304b09║諸天覆之以天威者，四王品云：金光明微妙經典，
X20n0359_p0304b10║常為諸天威神勢力之所護持。覆即護也。地祇潤
X20n0359_p0304b11║之以地肥者，地祇即地神也。天神曰靈，地神曰祇，
X20n0359_p0304b12║人神曰鬼。地神品云：是金光明微妙經典所流布
X20n0359_p0304b13║處，我當在中常作宿衛，於法座下頂戴其足。我聞
X20n0359_p0304b14║法已增益身力，而此大地悉得眾味增長具足，豐
X20n0359_p0304b15║壤肥膿過於今日。大辨加之以辨道者，大辨天品
X20n0359_p0304b16║云：是說法者，我當益其樂說辨才。乃至云：能出生
X20n0359_p0304b17║死得三菩提者，道也。又辨才大智即辨道也。功德
X20n0359_p0304b18║益之以財寶者，功德天品云：若有人能稱金光明
X20n0359_p0304b19║微妙經典，為我供養諸佛世尊。當知是人即能聚
X20n0359_p0304b20║集資財寶物。又云：是說法者，我當隨其所須之物，
X20n0359_p0304b21║衣服飲食臥具醫藥，及餘資產無所乏少。當知天
X20n0359_p0304b22║神地祇等為流通法故，有茲覆益於人耳。若不弘
X20n0359_p0304b23║法，但以貪婪仰于諸聖，欲求益者恐徒為耳。○諸
X20n0359_p0304b24║有下，次兼示宗用。文為二：初舉滅惡之文以明用。
X20n0359_p0304c01║諸有悉乾枯，三塗除熱惱。
X20n0359_p0304c02║諸有者，二十五有也。三塗但是二十五中之三耳。
X20n0359_p0304c03║又懺悔品云：悉能滅除地獄、餓鬼、畜生等，若及諸
X20n0359_p0304c04║有苦、諸惱熱等。○舉要下，次舉總瑞之文以顯宗。
X20n0359_p0304c05║舉要言之，一切世間未曾有事，悉皆出現。
X20n0359_p0304c06║此文出自壽量品中。經中初從其室自然廣博已
X20n0359_p0304c07║下，即是別瑞。別瑞有十，表十地因成也。總瑞有一，
X20n0359_p0304c08║表一果究竟也。實相是要，果佛實相既圓，一切諸
X20n0359_p0304c09║法皆滿。一切者，十法界也。世間者，三種世間也。未
X20n0359_p0304c10║曾有者，因中所無也。悉具出現者，因圓理顯也。○
X20n0359_p0304c11║是以下。五、明龍尊地神讚護。
X20n0359_p0304c12║是以金龍尊王三世讚嘆，地神發願以護說者。
X20n0359_p0304c13║言是以者，仍前之辭也。前文明於諸天覆益，仍兼
X20n0359_p0304c14║示於宗用之文，故今續前乃云是以也。讚歎品云：
X20n0359_p0304c15║過去有王名金龍尊，常以讚歎讚歎去來現在諸
X20n0359_p0304c16║佛。又云：信相當知，爾時國王金龍尊者，則汝身是。
X20n0359_p0304c17║信相菩薩即於此會合掌向佛而說讚言，即是現
X20n0359_p0304c18║在。又云：來世無量無邊阿僧祇劫，在在生處常於
X20n0359_p0304c19║夢中見玅金鼓，得聞懺悔深奧之聲，今所讚歎面
X20n0359_p0304c20║貌清淨，願我來世亦得如是。即未來也。地神發願
X20n0359_p0304c21║等者，地神品中文有三段：初誓涌地味利益行者，
X20n0359_p0304c22║次如來述成，三地神發誓護經。文又有三：初發誓
X20n0359_p0304c23║護說法者，次誓護化道不絕，三誓護聽法比丘。坐
X20n0359_p0304c24║法座時，我常晝夜衛護隱蔽其形，在法座下頂戴
X20n0359_p0305a01║其足。○上聖既爾下，次明今家興致。文為二：初、以
X20n0359_p0305a02║聖況凡。
X20n0359_p0305a03║上聖既爾，豈況人乎？
X20n0359_p0305a04║諸佛菩薩，天地神明，大權眾聖，欽慕於法，用心既
X20n0359_p0305a05║爾，豈況下凡之人，而欲棄於道乎？○敢託下，次正
X20n0359_p0305a06║明今家興致。文為二：初、託義興言。
X20n0359_p0305a07║敢託斯義，輙欲興言。
X20n0359_p0305a08║敢者，果也。說文云：進取也。託者，依也，憑也。斯者，此
X20n0359_p0305a09║也。此謂前來所敘上聖宗奉於法之義也。輙者，專
X20n0359_p0305a10║輒也。欲者，意之所須也。興者，舉也，起也。言者，直言
X20n0359_p0305a11║曰言，論難曰語。釋名云：言者，宣也，宣述經意也。謂
X20n0359_p0305a12║敢託上聖奉法之義，輒欲興於宣述經意之言也。
X20n0359_p0305a13║宣述經意者，即解釋此經題目，說於五重大義也。
X20n0359_p0305a14║○冀涓露下，次藉緣求益。
X20n0359_p0305a15║冀涓露入海，禽鳥向山，實藉片緣，同均鹹色。
X20n0359_p0305a16║冀者，庶也，望也。涓（古玄切），小流也。露，潤澤也。片，半也，
X20n0359_p0305a17║喻少分也。均，平也。今欲興言，宣述此經微妙大義，
X20n0359_p0305a18║冀望猶如涓露入海，禽鳥向山耳。山海喻於法性，
X20n0359_p0305a19║高深廣大無量也。是故實欲假藉興言，解釋片少
X20n0359_p0305a20║之緣，同法性海一真鹹味，均法性山四德之色耳。
X20n0359_p0305a21║山謂妙高，四寶所成，出七金表，東黃金，西白銀，南
X20n0359_p0305a22║瑠璃，北水精。禽鳥向於妙高寶山，隨其四方，皆均
X20n0359_p0305a23║一色故也。故大論云：如大海水，百川歸之，皆為一
X20n0359_p0305a24║味，所謂畢竟空味。色等諸法，亦復如是，凡夫心中，
X20n0359_p0305b01║各各別異，入般若中，皆為一味。又眾鳥至玅高山
X20n0359_p0305b02║邊，皆同一色，般若亦然，諸法入中，皆同一相，所謂
X20n0359_p0305b03║無相。○將釋下，次正釋，文為二：初標列。
X20n0359_p0305b04║將釋此經，大分為二：初、釋題，二、釋文。釋題為五：一、釋
X20n0359_p0305b05║名，二、辨體，三、明宗，四、論用，五、教相。就此五章，大分為
X20n0359_p0305b06║二：初、總釋，二、別釋。總釋又二：初、生起，二、簡別。
X20n0359_p0305b07║將者，發語之助辭也。又將者，欲也。釋者，解也，散也。
X20n0359_p0305b08║左傳序云：渙然冰釋，怡然理順也。蓋言欲釋此經
X20n0359_p0305b09║之義，先須大科分判釋題、釋文以為二也。釋題即
X20n0359_p0305b10║玄義，釋文即文句。今雖釋題，何妨對於釋文為二
X20n0359_p0305b11║乎？生起下，次解。釋文為二：初總釋，次別釋。若準玅
X20n0359_p0305b12║玄解釋五章，有通有別，通則七番共解五章，別則
X20n0359_p0305b13║五章各釋不濫。然彼通別即今總別，總即通也。彼
X20n0359_p0305b14║通有七：一、標章；二、引證；三、生起；四、開合；五、料簡；六、
X20n0359_p0305b15║觀心；七、會異。標章令易憶持，起念心故；引證據佛
X20n0359_p0305b16║語，起信心故；生起便不雜亂，起定心故；開合等三，
X20n0359_p0305b17║起慧心故；觀心為令即聞即行，起精進心故。五心
X20n0359_p0305b18║立，成五根，排五障，成五力，乃至入於三解脫門。今
X20n0359_p0305b19║存略望彼七番，但有第三、第四、第五。何者？今此簡
X20n0359_p0305b20║者，即彼料簡也；今此別者，即彼開合也。以由分別
X20n0359_p0305b21║只是開合不同故也，并生起第三共有三番也。四
X20n0359_p0305b22║明云今文從略，但作兩番者，誤也。○今初，總釋，文
X20n0359_p0305b23║自為二：初、釋生起。
X20n0359_p0305b24║生起者，此娑婆國土音聲為佛事，或初從善知識所
X20n0359_p0305c01║聞名，或從經卷中聞名，故名在初。以聞名故，次識法
X20n0359_p0305c02║體，體顯次行，行即是宗，宗成則有力，力即是用，用能
X20n0359_p0305c03║益物，益物故教他。聞名是自行之始，施教是化他之
X20n0359_p0305c04║初，有始有終，其唯聖人乎？五章生起次第如此。
X20n0359_p0305c05║言生起者，能生為生，所生為起，前後有次第，麤細
X20n0359_p0305c06║不相違。凡言生起，或從麤至細，或從細至麤，但使
X20n0359_p0305c07║不亂，皆名生起。今之五章是約行次第，故從麤至
X20n0359_p0305c08║細。何者？能詮之名於中最麤，是故居首；所詮之體
X20n0359_p0305c09║次細於名，是故居次。體但是理，取理之行莫過因
X20n0359_p0305c10║果，是益他逗會根。因果之宗雖細於理，自行因果
X20n0359_p0305c11║猶是總略，用是益他逗會根性，故細於宗。教相既
X20n0359_p0305c12║是分別前四，故細於四，所以最後。故知生起只是
X20n0359_p0305c13║次第。然於次第復含通別，通則章章皆具生起，別
X20n0359_p0305c14║則生在於前，謂能生於後也；起在於後，謂後從前
X20n0359_p0305c15║起也。娑婆國土音聲為佛事者，雖有滅後色經，乃
X20n0359_p0305c16║至名句行蘊所收淨名香飯，及以法行思惟悟等，
X20n0359_p0305c17║並以金口音聲為本，故云娑婆聲為佛事，不同餘
X20n0359_p0305c18║土嗅香覺觸、瞪視得悟者也。或初從善知識等者，
X20n0359_p0305c19║明聞法所從也。若從佛所聞，則唯佛在世。若從善
X20n0359_p0305c20║知識所聞，則通現在未來。若從經卷中聞，則唯屬
X20n0359_p0305c21║滅後也。聞名故名在初者，問：名既在初，名從何出？
X20n0359_p0305c22║答：名從理出。問：理復從何？答：理無所在，全指無明。
X20n0359_p0305c23║無明無體，全指法性。理徧一切，而無所依（云云）。聞名
X20n0359_p0305c24║是自行之始者，則顯宗成證果，為自行之末也。自
X20n0359_p0306a01║行因果，斯之謂矣。施教是化他之初者，則顯羣機
X20n0359_p0306a02║獲益，為化他之後也（孤山改初字為終字）。化他能所，不其然
X20n0359_p0306a03║哉。初則對後，始必有終。是則自行化他，皆有始終
X20n0359_p0306a04║義。故云有始有終，其唯聖人乎。則凡夫之人，靡不
X20n0359_p0306a05║有初，鮮克有終矣。五章生起次第如此者，若約教
X20n0359_p0306a06║五章，則先名，次用，次體，次宗，後教。若止觀中約行
X20n0359_p0306a07║五章，則以教相列在宗前。彼為成觀，此為釋經。是
X20n0359_p0306a08║故不同，具如輔行（云云）。○次釋簡別，文為三：初正釋，
X20n0359_p0306a09║文為二：初釋簡，次釋別。初又為二：
X20n0359_p0306a10║簡別者，簡是料簡也。問：若略則唯一，若廣則無量。今
X20n0359_p0306a11║此五章進不是廣、退不成略，何故五耶？答：非略非廣。
X20n0359_p0306a12║非略故不一，非廣故不多。廣則令智退，略則義不周。
X20n0359_p0306a13║我今處中說，令義易明了。五章中當其義如此。
X20n0359_p0306a14║初問中云：料者，理也，量也，料理簡示也，亦簡擇也，
X20n0359_p0306a15║簡字與揀字通用。次答者，中當兩字並去聲呼，不
X20n0359_p0306a16║多不少，即是中當。玅玄料簡，亦乃問云：何故五章
X20n0359_p0306a17║不四不六？答：設作四六，亦復生疑，墮無窮過爾。問：
X20n0359_p0306a18║非也。以彼例此，豈不然乎？○別者下，次釋別中言
X20n0359_p0306a19║分別者，玅玄七番第四開合云：五章共釋一經，種
X20n0359_p0306a20║種分別令易解故。今亦例然。於中為六：初約總別
X20n0359_p0306a21║釋。
X20n0359_p0306a22║別者，分別也。前一章總三字共為名，次三章派三字
X20n0359_p0306a23║以為別，後一章兼於總別而明教相也。
X20n0359_p0306a24║前一章總三字共為名者，前釋名一章，總以金光
X20n0359_p0306b01║明三字共為題名也。次三章派三字以為別者，派
X20n0359_p0306b02║者，分開也。若以譬擬法，乃以金光明比無量甚深
X20n0359_p0306b03║法性；若即法作譬，乃以無量甚深法性為金光明。
X20n0359_p0306b04║法性，體也；甚深，宗也；無量，用也。後一章兼於總別
X20n0359_p0306b05║而明教相者，教相既是分別前之四章，故知即是
X20n0359_p0306b06║兼於總別也。○又顯下，次約理事釋。
X20n0359_p0306b07║又顯體一章明理，餘四章明事。
X20n0359_p0306b08║良以體是法性之理，故云顯體一章明理也。餘四
X20n0359_p0306b09║章明事者，若準玅玄云：釋名通論事理，宗用但論
X20n0359_p0306b10║事教相，分別事理。今文且從能詮之名及以施教
X20n0359_p0306b11║化他邊說，故并宗用四皆屬事，其實名教通於事
X20n0359_p0306b12║理也。○又前三下，三、約因果釋。
X20n0359_p0306b13║又前三章是因，後二章是果。
X20n0359_p0306b14║若準妙玄云：釋名通說因果，顯體非因非果。今云
X20n0359_p0306b15║前三章是因者，此約行人聞名，屬於自行之始，以
X20n0359_p0306b16║聞名故，推理顯體，是故名體約人在因也。然今經
X20n0359_p0306b17║宗自屬於果，而言因者，四明改云：前二屬因，後三
X20n0359_p0306b18║屬果。今謂前文敘宗，既云莊嚴菩薩深妙功德，此
X20n0359_p0306b19║因乃是果家之因，因必克果，不乖果也。後二章是
X20n0359_p0306b20║果者，用是果成力用，教是果後所施，故皆屬果也。
X20n0359_p0306b21║○又前四下，四、約教行釋。
X20n0359_p0306b22║又前四章是行，後一章是教。
X20n0359_p0306b23║準玅玄云：釋名通說教行，顯體非教非行，宗用但
X20n0359_p0306b24║行，教相但教。今文意者，亦約行人聞名推理，依體
X20n0359_p0306c01║立宗，宗成有用，故前四章皆是行也。故釋籤云：雖
X20n0359_p0306c02║談經玄義，而前四章屬行，是故從行說耳。後一是
X20n0359_p0306c03║教，其意可知。○又前四下，五、約自他釋。
X20n0359_p0306c04║又前四章是自利行，後一章是利他行。
X20n0359_p0306c05║若準妙玄云：釋名通說自他，顯體非自非他。宗是
X20n0359_p0306c06║自行，用是化他，教相分別自他。今亦從於行人而
X20n0359_p0306c07║說，故以前四為自利行。以前四章既是從因至果
X20n0359_p0306c08║有用，故知即是自利之行耳。後一既是施教化他，
X20n0359_p0306c09║所以名為化他之行也。○又前四下，六、約說默釋。
X20n0359_p0306c10║又前四章是聖默然，後一章是聖說法。
X20n0359_p0306c11║若準妙玄云：釋名通論說默，顯體非說非默，宗默
X20n0359_p0306c12║用說，教相分別說默。今亦約於行人而論，以前四
X20n0359_p0306c13║章既是自行因果取體，方有勝用，是故乃屬聖默
X20n0359_p0306c14║然也。所言聖者，以此因果取理勝用，乃是上聖軌
X20n0359_p0306c15║範故也。後一章是聖人說法，意亦可解。○如此下，
X20n0359_p0306c16║例廣總結。
X20n0359_p0306c17║如此等種種分別料簡。
X20n0359_p0306c18║準妙玄中，第五料簡，第四開合，乃有多番，今但略
X20n0359_p0306c19║示，故更例廣而總結之，故云如此等種種分別料
X20n0359_p0306c20║簡也。○今顯下，三、舉譬。文為三：初、正舉譬。
X20n0359_p0306c21║今顯譬中當分明。包富如囊中有寶，不探示人無知
X20n0359_p0306c22║者。
X20n0359_p0306c23║言顯譬者，顯法由譬也。顯者彰也。譬稱於法亦非
X20n0359_p0306c24║多少，故云中當分明。包富如囊有寶等者，輔行引
X20n0359_p0307a01║大論云：若不取相，以無著心說有九種，令他讀誦
X20n0359_p0307a02║能正憶念：一者照了，不知令知故。二者開出，如開
X20n0359_p0307a03║寶藏隨意取用。三者指示，如視不明指示好醜，小
X20n0359_p0307a04║乘眼智不明指示道及非道。四者分別，謂世出世。
X20n0359_p0307a05║五者顯現，或時毀善以助不善，貴令眾生得開解
X20n0359_p0307a06║故。六者說法，說佛意趣。七者解釋，如囊有寶繫口
X20n0359_p0307a07║人則不知，應為解佛經囊釋其道理。八者析重令
X20n0359_p0307a08║輕，種種喻令易解故。九者淺易，如水難渡派令易
X20n0359_p0307a09║渡，般若水深派令淺易。今文雖引探囊一文，意盡
X20n0359_p0307a10║含於餘之八義，說者應須具釋八意（云云）。囊者袋也。
X20n0359_p0307a11║故字統云：有底曰囊，無底曰槖（音託）。探（他含切）取也。○
X20n0359_p0307a12║次此皆下，攝屬分別。
X20n0359_p0307a13║此皆為分別中作譬也。
X20n0359_p0307a14║舉此囊中有寶等喻，皆為向來分別之中六種作
X20n0359_p0307a15║譬耳。故止觀中亦以此譬分別十章也。○囊中有
X20n0359_p0307a16║寶下，三、合法。文為二：初、合前二釋，即第一、總別，第
X20n0359_p0307a17║二、理事也。
X20n0359_p0307a18║囊中有寶為總三字作譬，探以示人為別三字作譬，
X20n0359_p0307a19║囊中有寶為理一章作譬，探以示人為明事章作譬，
X20n0359_p0307a20║其餘例皆可知也。
X20n0359_p0307a21║囊中有寶為總三字作譬者，取囊袋能盛種種珍
X20n0359_p0307a22║寶之義也。探以示人為別三字作譬者，示人即示
X20n0359_p0307a23║人珍寶不同也。次云囊中有寶為理一章作譬者，
X20n0359_p0307a24║取所盛但是珍寶之義也。又聞名識理，此理未顯
X20n0359_p0307b01║在於因中，是故喻如囊中有寶也。次其餘下例後
X20n0359_p0307b02║四釋者，總別理事二種既然，因果教行自他說默
X20n0359_p0307b03║例之可解。何者？應云因行自默四種猶如囊中有
X20n0359_p0307b04║寶，果教他說四種即是探以示人也。○次別釋，文
X20n0359_p0307b05║為五：初釋名，文為二：初釋別題，次釋通名。初又為
X20n0359_p0307b06║二：初敘意分章。
X20n0359_p0307b07║二、別釋者，別釋五章也。今先解釋名章，若依四卷題
X20n0359_p0307b08║但作三字，無帝王兩字；若依經文有經王之義，若說
X20n0359_p0307b09║若不說俱亦無妨。今釋名為五：一、通別；二、翻譯；三、譬
X20n0359_p0307b10║喻；四、附文釋；五、當體釋。
X20n0359_p0307b11║若依北涼讖譯，四卷別題但立三字，則無帝王兩
X20n0359_p0307b12║字。依者，立也。然則別題雖無兩字，而經文有經王
X20n0359_p0307b13║之義，故今釋名帝王兩字，若說不說，並無所妨。何
X20n0359_p0307b14║者？若說，則是攬下經文，以驗別題合有兩字，但是
X20n0359_p0307b15║讖公省略之耳。是則別題若無兩字，則成題目，與
X20n0359_p0307b16║下經文兩不相關，將何以申？攬別為總，符文可知。
X20n0359_p0307b17║故今下文更釋兩字，良由於此。若不說者，則是但
X20n0359_p0307b18║依四卷別題，唯有三字，無兩字也。今釋名為五者，
X20n0359_p0307b19║然今雖是釋於別題，而五科中初二兼通。然雖兼
X20n0359_p0307b20║通，但是翻名，判屬通耳，未是解釋也。四明云：釋名
X20n0359_p0307b21║五段，前二兼通號，後三唯別名。於後三中，初一順
X20n0359_p0307b22║古，後二唯今。以由古師解金光明為世物象，用譬
X20n0359_p0307b23║如來所得深法，隨名局解，不能徧譬一切諸法。大
X20n0359_p0307b24║師欲示金光明海無法不備，故順古師具足比況
X20n0359_p0307c01║十種三法、無量三法。此乃格他，譬法不周，因此廣
X20n0359_p0307c02║顯法性圓具。然雖順他顯法，其如經題是法非譬，
X20n0359_p0307c03║故後自立附文、當體二種解釋（云云）。今謂前二兼通、
X20n0359_p0307c04║後三唯別，文自分明。於後三中初一順古，是義不
X20n0359_p0307c05║然。何者？文自標云今釋名五，請觀今字，那將第三
X20n0359_p0307c06║屬於順古？若是順古，何得謂之大師欲示金光明
X20n0359_p0307c07║海無法不備？應知今文第三譬喻乃是下文以譬
X20n0359_p0307c08║擬法，第四附文但是示於此經別題名之與事所
X20n0359_p0307c09║出之文耳。附文既是附於經文，當體豈非附文之
X20n0359_p0307c10║兼？故附文後又立當體，是故附文、當體二釋乃是
X20n0359_p0307c11║下文即法作譬。義有二途應須兩存，雖復兩存仍
X20n0359_p0307c12║有親疎，以譬擬法名為疎遠，即法作譬名為親近，
X20n0359_p0307c13║親疎雖異，題目但是金光明耳。以金為名斯之謂
X20n0359_p0307c14║矣，何得定云是法非譬乎？況下文云非今就文而
X20n0359_p0307c15║害於譬，那不思之？又今文中列於五章，先列通別、
X20n0359_p0307c16║次翻譯者，翻譯屬他、通別在今，既云今釋名為五，
X20n0359_p0307c17║不可以翻譯居初，故妙玄中釋名為四，亦以通別
X20n0359_p0307c18║列在於初，良由此也。○言通別者下，次依章解釋，
X20n0359_p0307c19║文為二：初正釋金光明三字，次更釋帝王二字。初
X20n0359_p0307c20║文又二：初約教義釋，次約觀心釋。若準妙玄釋十
X20n0359_p0307c21║妙文，乃先標列：初正釋，二判麤妙，三開麤顯妙，四
X20n0359_p0307c22║觀心。今經部屬方等，則無判開科，故今釋名應先
X20n0359_p0307c23║標列：初約教，次觀心。然今但列通別等五，而不先
X20n0359_p0307c24║標觀心釋者，是則下文觀心一科，似如後人擅加
X20n0359_p0308a01║添入。然彼妙玄已具標列約教觀心，故此玄義準
X20n0359_p0308a02║例可知，故不煩耳。何以知之？如法華文句釋如是
X20n0359_p0308a03║等，文文之下，則先標列約教觀心。而今經文句約
X20n0359_p0308a04║教釋後，便示觀心，亦不預先標列約教觀心科目，
X20n0359_p0308a05║豈非準例可知，更不煩文邪？初約教義釋中，文自
X20n0359_p0308a06║為五：初釋通別，文為二：初具列三種
X20n0359_p0308a07║言通別者，夫教有通別，依教明行，行有通別，從行顯
X20n0359_p0308a08║理，理有通別。
X20n0359_p0308a09║妙玄云：從緣故教別，從說故教通。從能契故行別，
X20n0359_p0308a10║從所契故行通。理從名故別，名從理故通。釋籤云：
X20n0359_p0308a11║一代聖教，諸名之下，無不具此教、行、理三。無不以
X20n0359_p0308a12║別而契於通，無不以通而應於別。故此三中，通攝
X20n0359_p0308a13║佛法。故教則機應相對，行則因果相對，理則名實
X20n0359_p0308a14║相對，亦是事理相對。若無此三雙，則通別虗設。孤
X20n0359_p0308a15║山濫用他宗能詮所詮，灼然迷於三雙通別矣。○
X20n0359_p0308a16║次且置下，別明於教。文為二：初、標。
X20n0359_p0308a17║且置行理，但明教通別者。
X20n0359_p0308a18║教行理三展轉互通，教既居初故但明教，餘之二
X20n0359_p0308a19║種憑教自顯，故云且置行理但明教通別也。又觀
X20n0359_p0308a20║經疏及妙玄中，委示三種通別之義，故今但明於
X20n0359_p0308a21║教，則行理可知也。若欲釋於今經行理通別義者，
X20n0359_p0308a22║莊嚴菩薩深妙功德現瑞表因，此因成果行通別
X20n0359_p0308a23║也。或言法性或言法身，理通別也。是故應知教通
X20n0359_p0308a24║別者，金光明別異諸經故，經字是通同名經故，是
X20n0359_p0308b01║則今經始從序品終至讚佛，莫非佛說俱是金寶，
X20n0359_p0308b02║豈非始終咸別並通？是故於此教通別中復論行
X20n0359_p0308b03║理，故知一經無非機應，因果名實不可委引，故略
X20n0359_p0308b04║示方隅耳。○夫理無下，次解釋，文為二：初、總釋。
X20n0359_p0308b05║夫理無名字，名字名理；如虗空無丈尺，丈尺約虗空。
X20n0359_p0308b06║天王般若云：總持無文字，文字顯總持。若從能顯之
X20n0359_p0308b07║文字，是名則通；若從能顯之所以，此名則別。
X20n0359_p0308b08║夫理無名字，名字名理者。問：既置行，理但明教，乃
X20n0359_p0308b09║云理無名字，名字名理。此與約理，名實相對，論於
X20n0359_p0308b10║通別，如何辨之？答：理雖同實，名字屬教。且置理實，
X20n0359_p0308b11║但從名字能顯而說，故屬於教。亦如前文敘教相
X20n0359_p0308b12║云：文號經王，教攝眾典。豈可以經王屬體而致妨
X20n0359_p0308b13║難乎？虗空無丈尺者，喻理無名字也。丈尺約虗空
X20n0359_p0308b14║者，喻名字名理也。又舉勝天王般若總持無文字，
X20n0359_p0308b15║文字顯總持，以合虗空無丈尺，丈尺約虗空耳。問：
X20n0359_p0308b16║文字、名字如何分別？答：名詮自性，字即是文。金口
X20n0359_p0308b17║梵聲，句詮差別，思之可見，故能詮教。若別若通，必
X20n0359_p0308b18║具聲、名、句、文四法，以無此四，能顯不周故也。若從
X20n0359_p0308b19║能顯文字，是名則通，以由文字同諸經故。若從文
X20n0359_p0308b20║字能顯所以，此名則別，以金為名，異諸經故。問：當
X20n0359_p0308b21║體章云：俗諦無名，真諦有名。今文那云理無名字，
X20n0359_p0308b22║名字名理？答：文句記云：性本無名，具足諸名。無說
X20n0359_p0308b23║而說，說必成教。故下當體釋金光明。俗本無名，隨
X20n0359_p0308b24║真而立，方有俗諦。首題三字金光明號，即今教別，
X20n0359_p0308c01║以無說而說，說必成教故也。故下真俗成今理教
X20n0359_p0308c02║也。但須了知性本無名，乃是真諦之本體也。具足
X20n0359_p0308c03║諸名，即是真諦之體德耳。今文明於理體無差，是
X20n0359_p0308c04║故乃云理無名字。當體章明並由理具方有事用，
X20n0359_p0308c05║故云俗本無名隨真立名耳。四明不曉理具是假，
X20n0359_p0308c06║便將理具作理體說，遂立理體有差別義，乃云有
X20n0359_p0308c07║無義不相反，豈非迷於地具桃李實中有權具，如
X20n0359_p0308c08║金錍寓言記等委明其義（云云）。淨名玄問：二諦為定
X20n0359_p0308c09║是教？答：有人云：並是理。有人云：並是教。有人云：俗
X20n0359_p0308c10║諦是教，真諦是理。今評三家皆有得夫，應作四句
X20n0359_p0308c11║分別。若約隨情明二諦者，並皆是教，所以二諦皆
X20n0359_p0308c12║可說之。若約隨情智明二諦者，則俗諦是教可說，
X20n0359_p0308c13║真諦是理不可說也。若約隨智明二諦者，並皆是
X20n0359_p0308c14║理，俱不可說也。若約隨智世諦、隨情真諦，則俗諦
X20n0359_p0308c15║是不可說也。故當體章所明真俗，及今文中所明
X20n0359_p0308c16║理教，須以淨名玄義四句簡辨攝屬，方知乃是約
X20n0359_p0308c17║隨情智明於二諦以成理教耳。○次云何下別釋，
X20n0359_p0308c18║文為三：初正釋，文為二：初釋通。
X20n0359_p0308c19║云何為通？如聖所說，一經、一時、一處、一部、一偈、一句、
X20n0359_p0308c20║一言皆是文字，從此文字通稱為經。
X20n0359_p0308c21║上文總釋既云能顯文字是名則通，故今別釋乃
X20n0359_p0308c22║云如聖所說乃至通稱為經，以由今經文字與諸
X20n0359_p0308c23║經文字是同，故云皆是文字也。○次云何下，釋別。
X20n0359_p0308c24║云何為別？別則有四：一、令世諦不亂，歡心悅耳；二、逗
X20n0359_p0309a01║化所宜，開發宿善；三、對其業障，令惡滅罪除；四、點示
X20n0359_p0309a02║道理，霍然妙悟。悅宜對悟，各各所以，其致不同，稱之
X20n0359_p0309a03║為別。
X20n0359_p0309a04║言別則有四者，四悉檀也。釋籤既云教則機應相
X20n0359_p0309a05║對，今亦例之。何者？上文既云如聖所說通稱為經，
X20n0359_p0309a06║豈非從說名為教通？今文明別有四悉檀，豈非從
X20n0359_p0309a07║緣名為教別？以四悉檀乃是從於機緣不同，故成
X20n0359_p0309a08║別耳。世諦不亂歡心悅耳，世界悉檀歡喜益也。逗
X20n0359_p0309a09║化所宜開發宿善，為人悉檀生善益也。對其業障
X20n0359_p0309a10║惡滅罪除，對治悉檀破惡益也。點示道理霍然妙
X20n0359_p0309a11║悟，第一義悉檀悟理益也。故結示云悅宜對悟各
X20n0359_p0309a12║各所以，其致不同稱之為別。霍然者，猶忽然也。霍
X20n0359_p0309a13║謂揮霍，速疾之貌。○次舉譬。
X20n0359_p0309a14║譬如鹽梅相和，成種種滋味；組織交橫，成種種文繡。
X20n0359_p0309a15║鹽，鹹也。梅，醋也。尚書說（音悅）命篇，殷高宗夢得說，使
X20n0359_p0309a16║百工求諸野，得諸傅巖，作說命三篇。第三篇云：若
X20n0359_p0309a17║作和（去聲）羮，爾惟鹽梅。孔氏傳云：鹽梅鹹醋，羮須鹹
X20n0359_p0309a18║醋以和之。組（子古切）織（之力切），說文云：作，布帛之總名
X20n0359_p0309a19║也。組織交橫，鹽梅相和，喻於顯，文字則通也。種種
X20n0359_p0309a20║滋味，種種文繡，喻於能顯，所以則別也。何者？鹽梅
X20n0359_p0309a21║雖通，滋味則別，組織文繡，例之亦然。既云種種，豈
X20n0359_p0309a22║非別邪？○從別所以下，三、結示。
X20n0359_p0309a23║從別所以，故有金光明三字，標今教異於諸教。從通
X20n0359_p0309a24║文言，故有經之一字，眾經通稱也。
X20n0359_p0309b01║既從緣異，名為教別，故從緣別，乃以金光明三字
X20n0359_p0309b02║為名，是標今教異於諸教，名為教別也。從通文言，
X20n0359_p0309b03║故有經字，名通可知。故今題目四字，乃是通別共
X20n0359_p0309b04║標，謂之金光明經也。○次翻譯。
X20n0359_p0309b05║二、翻譯者，真諦三藏云：具存外國音，應言修䟦拏、婆
X20n0359_p0309b06║頗婆、鬱多摩、因陀羅、遮閱那、修多羅。修䟦拏，此言金；
X20n0359_p0309b07║婆頗婆，此言光；鬱多摩，此言明；因陀羅，此言帝；遮閱
X20n0359_p0309b08║那，此言王；修多羅，此言經。外國又稱佛陀羅，此間所
X20n0359_p0309b09║無。又略帝王兩字，但存三字者，漢人好略，譯者省之，
X20n0359_p0309b10║但翻為金光明經也。餘師翻不及此，委悉也。
X20n0359_p0309b11║譯者，傳言也，又易也，變易梵語使同華音也。周禮
X20n0359_p0309b12║有象胥，傳言東方曰寄，南方曰象，西方曰狄鞮，北
X20n0359_p0309b13║方曰譯。佛教元出西域而言譯者，或云漢世多事
X20n0359_p0309b14║北方，又恐初從北印度來，故使傳言謂之譯也。翻
X20n0359_p0309b15║者如翻錦綺，背面雖異其華是一，以況華梵雖殊
X20n0359_p0309b16║佛意無別也。真諦三藏者，開皇三寶錄云：西天竺
X20n0359_p0309b17║優禪尼國三藏法師波羅末陀，梁言真諦，翻金光
X20n0359_p0309b18║明帝王經七卷，出疏十三卷解之。外國又稱佛陀
X20n0359_p0309b19║羅等者，謂外國梵文於修多羅下又稱佛陀羅，而
X20n0359_p0309b20║此間刪除故云所無也。言佛陀羅者，即佛經也。又
X20n0359_p0309b21║略帝王兩字但存三字者，此辨讖師所譯四卷總
X20n0359_p0309b22║題，非但無於佛陀羅三字，又乃略其帝王二字，但
X20n0359_p0309b23║存金光明三字也。讖師者，中天竺國三藏法師曇
X20n0359_p0309b24║無羅讖，涼言法豐也。漢人好略者，此從佛教初來
X20n0359_p0309c01║始於東漢而說，若歷代不同應云涼人，即北涼也。
X20n0359_p0309c02║餘師翻不及此委悉者，金光明經前後多本，最初
X20n0359_p0309c03║乃是曇無讖翻，第二真諦翻為七卷，第三又有優
X20n0359_p0309c04║婆國耶舍崛多，周言稱藏，翻為五卷，第四復有北
X20n0359_p0309c05║天竺國闍那崛多，隨言至德，又翻兩品囑累銀王，
X20n0359_p0309c06║合為一卷。今言餘師不及此委悉者，不及真諦最
X20n0359_p0309c07║委悉也。至唐義淨翻金光明最勝王經，頗符真諦
X20n0359_p0309c08║翻金光明帝王經也。大師既許真諦委悉，是故下
X20n0359_p0309c09║文重更釋於帝王兩字，亦無妨也。○三譬喻釋者，
X20n0359_p0309c10║四明云：若準第四附文釋中，明斥譬喻，義推疎遠，
X20n0359_p0309c11║非是佛語。驗知附文及當體釋，是今正意，故至當
X20n0359_p0309c12║體章中，但定金光明三字是法非譬。若譬喻釋，文
X20n0359_p0309c13║相雖廣，蓋見古師譬法不周，因茲大師同他用譬，
X20n0359_p0309c14║徧譬一切圓融法門耳。今謂不然，第四附文但斥
X20n0359_p0309c15║第三以譬擬法，名為疎遠。附文當體即法作譬，名
X20n0359_p0309c16║為親近。親疎雖異，應須兩存。雖復兩存，別題但是
X20n0359_p0309c17║以金為名。若鈍根人以譬擬法，乃謂此金譬於法
X20n0359_p0309c18║性，何得判云是順古邪？古師但是譬法不周，乃被
X20n0359_p0309c19║今家之所破耳，非謂破其不得以譬而譬法也。今
X20n0359_p0309c20║家譬法橫竪徧收，既稱法性經王之旨，何得謂之
X20n0359_p0309c21║同他同譬邪？若利根人乃即法性而作此金，是故
X20n0359_p0309c22║名為即法作譬，何得斷云當體章中但定三字是
X20n0359_p0309c23║法非譬耶？今解譬喻，於中為二：初舉他解，次明今
X20n0359_p0309c24║意。初文為三：初舊師釋，文為二：初敘舊師譬，三德
X20n0359_p0310a01║三、譬喻者，舊經師以三字譬三德：金譬法身，光譬般
X20n0359_p0310a02║若，明譬解脫。
X20n0359_p0310a03║舊經師者，準次文破，即數人也。正弘數論，兼講此
X20n0359_p0310a04║經，仍對真諦新經而說，名舊經師。彼以別題金等
X20n0359_p0310a05║三字，譬於三德。○次章安舉大師破。
X20n0359_p0310a06║若大師云：數論但明真、應二身，若以二釋三，於論不
X20n0359_p0310a07║便；若取經文，經文無一處明三德；若別作義解，何義
X20n0359_p0310a08║不通而獨譬三德？既違己論，又不會經，非今所用。
X20n0359_p0310a09║初、破弘數論，但明真、應二身。若以二釋三者，孤山
X20n0359_p0310a10║云：二字誤也，應作三字。所謂若以金光明三字之
X20n0359_p0310a11║譬釋於三德，則違所弘數論二身，二三相反，故云
X20n0359_p0310a12║不便。此則以彼所弘之論破釋今三字之譬也。若
X20n0359_p0310a13║不愜破經論相乖，但取經文譬三德者，經文之中
X20n0359_p0310a14║無有一處明譬三德，若不依文別作義解，何義解
X20n0359_p0310a15║不通而但局狹譬於三德？既違數論真、應二身，又
X20n0359_p0310a16║不會於今經之譬，義推徧通一切諸法，此於鈍根
X20n0359_p0310a17║以譬擬法尚自不周，寧知利根附文當體即法作
X20n0359_p0310a18║譬？是故舊說非今所用。○次地人釋文，亦為二：初
X20n0359_p0310a19║敘。
X20n0359_p0310a20║地人云：金質之上，自有光明之能。譬於法性，從體起
X20n0359_p0310a21║用，自有般若解脫之力。但作體用二義，不須分光明
X20n0359_p0310a22║異也。
X20n0359_p0310a23║地人譬體用，地人即是弘地論人也。質者，體也。金
X20n0359_p0310a24║質單譬法性之體，光明合譬般若、解脫二德之用，
X20n0359_p0310b01║故不須分光明為二，對體為三也。○次章安舉大
X20n0359_p0310b02║師破。
X20n0359_p0310b03║若大師云：地論幸明三佛，三佛釋題於義自便，而棄
X20n0359_p0310b04║三身從體用者，則非論意。若取經文，新舊兩本並說
X20n0359_p0310b05║三身，不道體用，亦違己論，復不會經，進退何之？今所
X20n0359_p0310b06║不用。
X20n0359_p0310b07║前斥舊師以三釋三，乖論違經；今破地人棄本論
X20n0359_p0310b08║三佛，從體用二法釋今題三字，則非地論意。讖師
X20n0359_p0310b09║初翻名之為舊，真諦近譯名之為新，亦無體用，但
X20n0359_p0310b10║有三身。以體用二釋三字題，退違己論，進不會經，
X20n0359_p0310b11║義無歸趣，故云何之？問：前破舊師，經無一處明於
X20n0359_p0310b12║三德，今何故云三佛釋題於義自便，又云新舊並
X20n0359_p0310b13║說三身？答：破立之辭且從一往，設使地人若言三
X20n0359_p0310b14║身亦須破，云何義不通而但譬於三身邪？況新舊
X20n0359_p0310b15║兩經雖並說三身，不以譬擬法，故前云經文無一
X20n0359_p0310b16║處明三德，與今文中云新舊說三身其義不相違。
X20n0359_p0310b17║○三真諦釋，文亦為二：初敘真諦譬三種三法，文
X20n0359_p0310b18║為三：初標列，次解釋。文為三：初譬三身。
X20n0359_p0310b19║真諦三藏云：三字譬三種三法：一譬三身，二譬三德，
X20n0359_p0310b20║三譬三位。譬三身者，金體真實，以譬法身；光用能照，
X20n0359_p0310b21║以譬應身；明能徧益，以譬化身。
X20n0359_p0310b22║譬三身中云：光用能照以譬應（於陵切）身者，真諦新
X20n0359_p0310b23║翻金光明經，乃以報身名為應身，即是報智與夫
X20n0359_p0310b24║法身相冥相應也。故止觀云：又金光明稱為應身，
X20n0359_p0310c01║境智相應，就境為法身，就智為報身。輔行云：準彼
X20n0359_p0310c02║經意，應字平呼，智應於境，名為應身。彼經即以報
X20n0359_p0310c03║身為應也。明能徧益以譬化身者，即應（於證切）身也。
X20n0359_p0310c04║故止觀引金光明云：起用為應身。輔行云：起化用
X20n0359_p0310c05║者，可去聲呼，即化身也。故彼經中三身品云：化身、
X20n0359_p0310c06║應身、法身也。隨諸眾生種種示現，名為化身。相應
X20n0359_p0310c07║如如，如如智願力故，得現具足相好，名為應身。斷
X20n0359_p0310c08║一切煩惱，具一切法，唯有如如智也。如如法身，為
X20n0359_p0310c09║如如智所應依故。譯人用名，隨情各別。亦如地論，
X20n0359_p0310c10║以他受用報，名為生身。大乘同性經，以淨土成佛
X20n0359_p0310c11║名報，穢土成佛名應。今家但依舊譯經論三身名
X20n0359_p0310c12║義：一、毗盧遮那，法身也；二、盧舍那，報身也；三、釋迦
X20n0359_p0310c13║牟尼，應身也。具如法華文句（云云）。○次譬三德
X20n0359_p0310c14║次譬三德者，金有四義：一、色無變，二、體無染，三、轉作
X20n0359_p0310c15║無礙，四、令人富。金以譬法身常、淨、我、樂四德。光有二
X20n0359_p0310c16║義：一、能照了，二、能除闇。以譬般若照境除惑。明有二
X20n0359_p0310c17║義：一、無闇，二、廣遠。以譬解脫眾累永盡，溥益有緣。
X20n0359_p0310c18║次譬三德中云金有四義等者，無變故常、無染故
X20n0359_p0310c19║淨、轉作故我、富故即樂。光有二義者，照境自在即
X20n0359_p0310c20║我德也，除惑無染即淨德也，智德能破名除闇耳。
X20n0359_p0310c21║明有二義者，無闇盡累離苦故樂，溥益有緣自在
X20n0359_p0310c22║故我，斷德盡累名無闇耳。○三譬三位
X20n0359_p0310c23║次三位者，金性先有，如道前正因位；光融體顯，如道
X20n0359_p0310c24║中了因位；明無瑕垢，如道後緣因位。
X20n0359_p0311a01║如文可見。○彼家下。三、料簡者。真諦約於三種釋
X20n0359_p0311a02║已，乃更料簡前三義也。初、料簡三身。
X20n0359_p0311a03║彼家料簡云：法身是實，二身不實。法身具四德，般若、
X20n0359_p0311a04║解脫各具二德。正因是本有，了因是現有，緣因是當
X20n0359_p0311a05║有。
X20n0359_p0311a06║法身是實，二身不實者，以謂金體真實故，譬法身
X20n0359_p0311a07║亦然；光明但是體上照益故，譬應化亦然。料簡三
X20n0359_p0311a08║德，云法身具四，般若、解脫各二者，以謂金有四義
X20n0359_p0311a09║故，譬法身亦具四德也；光明各有二義故，譬般若、
X20n0359_p0311a10║解脫亦各有二義故，譬般若、解脫亦各具二也。料
X20n0359_p0311a11║簡三位者，正因是本有故，名道前位也；了因是現
X20n0359_p0311a12║有故，名道中位也；緣因是當有故，名道後位也。○
X20n0359_p0311a13║次章安舉大師破，文為二：初總破直諦三種三法
X20n0359_p0311a14║之釋。
X20n0359_p0311a15║大師謂三三之釋，三義不了：一、因果不通，二、乖圓別，
X20n0359_p0311a16║三、不稱法性。
X20n0359_p0311a17║乃有三義不明了也。雖有三三，闇昧不明，是故斥
X20n0359_p0311a18║云因果不通等也。○次云何下，別破。文為三：初破
X20n0359_p0311a19║因果不通。
X20n0359_p0311a20║云何因果不通？夫三身三德，本是果上圓滿之名，而
X20n0359_p0311a21║今分置三德，殘缺不足。何者？若法身是道前，為是果
X20n0359_p0311a22║上之法身，為性德之法身？若是果上之法身，不應在
X20n0359_p0311a23║道前；若是性德之法身，性德何獨有法身？亦應有性
X20n0359_p0311a24║德之般若，性德之解脫（云云）。若言般若是道中，為是何
X20n0359_p0311b01║等之般若？若是果上之般若，不應在道中；若是分得
X20n0359_p0311b02║之般若，何意無分得之法身解脫（云云）。若解脫在道後，
X20n0359_p0311b03║道後眾善溥會，何獨有解脫？以是觀之，因果不通。
X20n0359_p0311b04║三身、三德元是所證，舉一即三，具足無減，故云本
X20n0359_p0311b05║是果上圓滿之名。故諸文引像法決疑云：或見釋
X20n0359_p0311b06║迦為毗盧遮那，或為盧舍那，三佛不二不異。又大
X20n0359_p0311b07║經云：法身亦非，般若亦非，解脫亦非，三法具足，名
X20n0359_p0311b08║秘密藏。即此義也。而今分置三德殘闕不足者，即
X20n0359_p0311b09║是分割安置在於道前、道中、道後也。以三身、三德、
X20n0359_p0311b10║三因名異理同，故今破其三身、三德，即是破其分
X20n0359_p0311b11║置、對當三因之位也。從何者下，即是一一難破分
X20n0359_p0311b12║置、對當不通之失也。性德之解脫下，註云云者，未
X20n0359_p0311b13║盡之貌。云者，言也。說文云：象雲氣在天迴轉之形，
X20n0359_p0311b14║言之在口，如雲潤物。廣雅云云者，有也。下文尚有
X20n0359_p0311b15║雲之言，今此性德、般若、解脫具如下文，不稱法性
X20n0359_p0311b16║中說，故註云云耳。又維摩經云：煩惱之儔為如來
X20n0359_p0311b17║種。豈非亦有性德、般若乎？五無間業皆解脫相。豈
X20n0359_p0311b18║非亦有性德、解脫乎？何意無分得之？法身、解脫下，
X20n0359_p0311b19║註云云者，亦如下文，不稱法性中說，故註云云耳。
X20n0359_p0311b20║何獨有解脫下次，而無般若、法身一句？又亦合註
X20n0359_p0311b21║云云兩字，但是闕略耳。故義例云：有闕須填也。道
X20n0359_p0311b22║後三德亦如下文，指前因果不通中云：三身、三德
X20n0359_p0311b23║本是果上圓滿之名。故真諦分割、對當因果不通，
X20n0359_p0311b24║其失大矣。○次破乖於圓別者。
X20n0359_p0311c01║乖圓別者，若作圓說，法身常樂我淨，此自可知（云云）。般
X20n0359_p0311c02║若與法身相冥，法身既具四德，般若寧無四德耶？解
X20n0359_p0311c03║脫脫果縛故樂，脫因縛故淨，無因果縛故我，非因非
X20n0359_p0311c04║果故常，圓說圓滿，無有缺減。真諦若作別說，應依此
X20n0359_p0311c05║經。經云：法身是常是實，實即我德也。應身智慧清淨，
X20n0359_p0311c06║即淨德也。化身三昧清淨，即樂德也。三藏說法身獨
X20n0359_p0311c07║具四德，二身各具二德，故皆乖圓別也。
X20n0359_p0311c08║乖者，背也，異也。非圓非別，故乖背也。法身常樂我
X20n0359_p0311c09║淨，此自可知。下註云云者，以由真諦亦說法身常
X20n0359_p0311c10║樂我淨，彼說尚然，今意可見，更不煩示，故自可知。
X20n0359_p0311c11║若欲示於今家所明法身及以般若解脫皆具四
X20n0359_p0311c12║德者，如止觀云：通論三德，一一皆具常樂我淨。大
X20n0359_p0311c13║經云：諸佛所師，所謂法也。以法常故，諸佛亦常。法
X20n0359_p0311c14║即法身，佛即般若解脫。又云：因滅是色，獲得常色，
X20n0359_p0311c15║受想行識亦復如是。則法身皆常樂我淨，般若解
X20n0359_p0311c16║脫亦然也。般若寧無二德者，難於真諦般若但有
X20n0359_p0311c17║二德也。般若亦有四德，具如下文十種三法中說。
X20n0359_p0311c18║次明解脫圓具四德，以難真諦但有二德，如文可
X20n0359_p0311c19║解。故止觀云：三德通具四德，依圓是頓義，依別是
X20n0359_p0311c20║頓義，依別是漸義。今從圓頓初後不二，以破真諦
X20n0359_p0311c21║法身有四，餘二各二，則乖於圓也。止觀又別約五
X20n0359_p0311c22║陰四念處明三德四德，云：轉色成法身，法身常樂；
X20n0359_p0311c23║轉識想成般若，般若即淨；轉受行成解脫，解脫則
X20n0359_p0311c24║我。又轉識成常，轉受成樂，轉想行成我，轉色成淨。
X20n0359_p0312a01║此二別解，依圓是頓，依別是漸。今從漸別初後兩
X20n0359_p0312a02║殊，故判經云：法身常我，應身之淨，化身之樂，名之
X20n0359_p0312a03║為別。而真諦云：法身具四，餘二各二。故亦乖別也。
X20n0359_p0312a04║言此經者，即指真諦新翻此經也。此經四德別對
X20n0359_p0312a05║三身，大同止觀轉於五陰以成三德四德之義。但
X20n0359_p0312a06║止觀云法身常樂，此經謂之法身常我，而為異耳。
X20n0359_p0312a07║○三、破不稱法性者。
X20n0359_p0312a08║不稱法性者，且引一經，如淨名眾生如彌勒如，一如
X20n0359_p0312a09║無二心，此性德法身也。一切眾生即菩提相不可復
X20n0359_p0312a10║得，此性德般若也。一切眾生即涅槃相不可復滅，此
X20n0359_p0312a11║性德解脫也。如此三義，豈非本有道前之位，豈獨有
X20n0359_p0312a12║金而無光明耶？
X20n0359_p0312a13║法性之理，融通無礙，位位具三，始終無二。故玅玄
X20n0359_p0312a14║云：從性德之三法，起名字之三法，修觀行之三法，
X20n0359_p0312a15║發相似之三法，至分證之三法，終究竟之三法。而
X20n0359_p0312a16║真諦不達，遂分割對當。故今破云：不稱法性，即是
X20n0359_p0312a17║不與法性相稱。不相稱者，不符合也。於中為二：初、
X20n0359_p0312a18║正破。文為三：初、破道。前眾生、彌勒，如理既同，是故
X20n0359_p0312a19║乃當性德法身。菩提乃是證得之道，既即眾生，故
X20n0359_p0312a20║無所得，所以名為性德般若，以由菩提乃是智德
X20n0359_p0312a21║般若故也。涅槃即是寂滅之果，既即眾生，亦無別
X20n0359_p0312a22║滅，是故名為性德解脫，以由涅槃乃是斷德解脫
X20n0359_p0312a23║故也。○又華嚴下，次破道中。
X20n0359_p0312a24║又華嚴云：初發心時，便成正覺，所有慧身，不由他悟，
X20n0359_p0312b01║清淨妙法身，湛然應一切。妙法身是法身德，慧身是
X20n0359_p0312b02║般若德，應一切即應身是解脫德。此之三身，地地轉
X20n0359_p0312b03║增，如月漸滿，豈非道始因中之位，那得因中祇有般
X20n0359_p0312b04║若耶？
X20n0359_p0312b05║初發心時便成正覺，即是初住八相分果。初住既
X20n0359_p0312b06║乃分證三德，二住已去乃至等覺節節轉明，是故
X20n0359_p0312b07║謂之地地轉增，如初一日至十四日，所以謂之如
X20n0359_p0312b08║月漸滿。此喻智德分分開明，豈非道中始開佛知
X20n0359_p0312b09║見耶？若望前後即是道中也。○三破道後。
X20n0359_p0312b10║道後具三德，如上說，此事可知。
X20n0359_p0312b11║應知今文道後即是玅覺究竟果證之後，道中即
X20n0359_p0312b12║是初住已上乃至等覺，道前即是無始性德本有。
X20n0359_p0312b13║法華文句又分二義：若方便品乃以十地而為道
X20n0359_p0312b14║前，妙覺究竟而為道中，究竟證後而為道後；若藥
X20n0359_p0312b15║草品乃以博地凡夫無戒善者名為道前，以五乘
X20n0359_p0312b16║為道中。是則道前道後之名有通有別，道後定在
X20n0359_p0312b17║果後，道前通至凡夫故也。○次當知下，結斥。文為
X20n0359_p0312b18║二：初正結斥。
X20n0359_p0312b19║當知道前圓性德，道中圓分德，道後圓究竟德，那忽
X20n0359_p0312b20║分割一處唯一耶？
X20n0359_p0312b21║金剛錍云：凡有性名，多在因理，故道前是圓性德
X20n0359_p0312b22║也（云云）。○次豈非下，引喻，又為二：初正引喻。
X20n0359_p0312b23║豈非蹙靈鳳於鳩巢，迴神龍於兔窟。辱鱗羽之壯勢，
X20n0359_p0312b24║非法性之圓談。
X20n0359_p0312c01║蹙（子六切），迫也，促也。靈鳳者，玉篇云：雄曰鳳，雌曰凰，
X20n0359_p0312c02║有五采，栖梧桐，食竹實，靈鳥也。鳩（九牛切）巢者，說文
X20n0359_p0312c03║云：鳥在木上謂之巢，在穴謂之窠。詩云：維鵲有巢，
X20n0359_p0312c04║維鳩居之。註云：鳲鳩不自為巢，居鵲之成巢。鵲之
X20n0359_p0312c05║作巢，冬至架之，至春乃成。迴者，轉也。神龍者，龍能
X20n0359_p0312c06║變化，謂之神也。管子云：欲小如蠶子，欲大滿天地。
X20n0359_p0312c07║說文云：能幽能明，能大能小，春分登天，秋分潛淵。
X20n0359_p0312c08║靈鳳神龍，喻於法性勢分甚深，力用廣大也。蹙迫
X20n0359_p0312c09║迴轉，在於巢窟，喻於分割局狹不周也。辱鱗羽下，
X20n0359_p0312c10║次提譬帖合。辱者，耻也，抑也。鱗謂龍鱗，羽謂鳳羽。
X20n0359_p0312c11║家語云：鱗蟲三百有六十，龍為之長；羽蟲三百有
X20n0359_p0312c12║六十，鳳為之長。壯勢者，鳳之飛騰自在，龍之變化
X20n0359_p0312c13║無方，皆壯勢也。此喻法性圓妙自在，舉一具三，橫
X20n0359_p0312c14║竪高深，廣大無量也。若以圓妙三德，法性分割，但
X20n0359_p0312c15║對三種三法，其猶蹙靈鳳於鳩巢，迴神龍於兔窟
X20n0359_p0312c16║耳，豈非辱鱗羽之壯勢乎？故真諦之說，非是今經
X20n0359_p0312c17║之法性融妙之圓談矣。○天台下，次明今意。文為
X20n0359_p0312c18║二：初重斥真諦，又為二：初總斥；次何者下，別斥。對
X20n0359_p0312c19║真諦故，別舉揀異也，所以重斥。
X20n0359_p0312c20║天台師尋其經意，義則不然。何者？經言無量甚深，理
X20n0359_p0312c21║無不統，文稱經王，何所不攝，豈止於三三九法耶？
X20n0359_p0312c22║言天台者，章安但破真諦者，以諸師所釋而真諦
X20n0359_p0312c23║最優，亦如妙玄但破光宅，餘者望風耳。既云天台
X20n0359_p0312c24║師，尋其經意，義則不然，何得謂之今文譬喻是順
X20n0359_p0313a01║古邪？○次當知下，正明今意。文為二：初明所譬橫
X20n0359_p0313a02║竪徧收。
X20n0359_p0313a03║當知三字徧譬一切橫法門，乃稱法性無量之說；徧
X20n0359_p0313a04║譬一切竪法門，乃稱法性甚深之旨，方合經王一切
X20n0359_p0313a05║徧收。
X20n0359_p0313a06║法性之理，雖非橫竪，而高廣宛然。是故橫則無量，
X20n0359_p0313a07║竪則甚深。既以法性為體，亦以法性為王。體既無
X20n0359_p0313a08║量甚深，王亦該收徧攝。若不爾者，華嚴那云：一中
X20n0359_p0313a09║無量，無量中一邪？○次若長下略明十法，文為三：
X20n0359_p0313a10║初敘意。
X20n0359_p0313a11║若長若廣，教無不統。此義淵博，不可以言想，且寄十
X20n0359_p0313a12║種三法以為初門。
X20n0359_p0313a13║長即是竪，廣即是橫，教無不統，即前所謂文號經
X20n0359_p0313a14║王教攝眾典。淵者，甚深也。博者，無量也。不可以言
X20n0359_p0313a15║想者，不可以言而說，以心而想也。故前文云諸佛
X20n0359_p0313a16║行處過諸菩薩所行清淨，況二乘心口安可思說，
X20n0359_p0313a17║凡夫徒欲言之等。且寄十法為初門者，初必中後，
X20n0359_p0313a18║且以十法為初門，通入法性經王。其次百法千法
X20n0359_p0313a19║乃至恒沙一切三法，類之可見，難以言具也。○復
X20n0359_p0313a20║為下，次列章。
X20n0359_p0313a21║復為三意：一、標十數；二、釋十相；三、簡十法。
X20n0359_p0313a22║○言標下。三、隨釋。文為三：初、標十數。文為二：初、正
X20n0359_p0313a23║標十數。
X20n0359_p0313a24║言標十數者，謂三德、三法、三涅槃、三身、三大乘、三菩
X20n0359_p0313b01║提、三般若、三佛性、三識、三道也。
X20n0359_p0313b02║輔行第四略為頌曰：道識性般若，菩提大乘身，涅
X20n0359_p0313b03║槃三寶德，一一皆三法。輔行約順生起，故先列三
X20n0359_p0313b04║道。今文約逆生起，故先列三德。故今下文逆順備
X20n0359_p0313b05║矣。○諸三法下，次明十數所以。文為二：初徵難。
X20n0359_p0313b06║諸三法無量，止取此十法。其意云何？
X20n0359_p0313b07║○此之下，次出意。文為二：初明十法逆順生起。文
X20n0359_p0313b08║為三：初總示。
X20n0359_p0313b09║此之十法，該括始終，今作逆順兩番生起。
X20n0359_p0313b10║該括始終者，該收統括始終因果也。逆則先果次
X20n0359_p0313b11║因，是故初從三德乃至三道，良以果必由因故也。
X20n0359_p0313b12║順則先因次果，所以初從三道乃至三德，良以因
X20n0359_p0313b13║必至果故也。○初從下，次別釋，文為二：初約法性
X20n0359_p0313b14║為本逆立一切法。
X20n0359_p0313b15║初、從無住本立一切法。夫三德者名秘密藏，秘密藏
X20n0359_p0313b16║顯由於三寶，三寶由三涅槃，三涅槃由三身，三身由
X20n0359_p0313b17║三大乘，三大乘由三菩提，三菩提由三般若，三般若
X20n0359_p0313b18║由三佛性，三佛性由三識，三識由三道，此從法性立
X20n0359_p0313b19║一切法也。
X20n0359_p0313b20║○若從下，次約無明為本，順立一切法。
X20n0359_p0313b21║若從無明為本立一切法者，一切眾生無不具於十
X20n0359_p0313b22║二因緣、三道迷惑，翻惑生解即成三識，從識立因即
X20n0359_p0313b23║成三佛性，從因起智即成三般若，從智起行即成三
X20n0359_p0313b24║菩提，從行進趣即成三大乘，乘辨智德即成三身，身
X20n0359_p0313c01║辨斷德即成三涅槃，涅槃辨恩德利物即成三寶，究
X20n0359_p0313c02║竟寂滅入於三德即成秘密藏也。
X20n0359_p0313c03║輔行云：無始流轉不出三道，流轉由識，識內具性，
X20n0359_p0313c04║照性由智，智滿成道，道由乘至，至故身顯，顯必涅
X20n0359_p0313c05║槃，涅槃具故稱為三寶，寶必具德，是故始終且列
X20n0359_p0313c06║此十。又釋籤云：此之十條散在他部諸大乘經，今
X20n0359_p0313c07║經始終無不具足，三法無量且用十者，舉其大要
X20n0359_p0313c08║以明始終耳。又從因至果亦名為逆，乃是逆於生
X20n0359_p0313c09║死之流故也。○是為下。三、總結。
X20n0359_p0313c10║是為逆順次第。
X20n0359_p0313c11║應知一家明無住本，不出法性及以無明，但有或
X20n0359_p0313c12║單或離之不同耳。所立之法，不出迷悟、染淨二緣
X20n0359_p0313c13║耳。言無住本者，霅川云：無住是無依義。引淨名疏
X20n0359_p0313c14║云：無明依法性，法性即無明，無二無別，豈得性還
X20n0359_p0313c15║依性？當知無明無本（云云）。今謂彼疏自是解釋無明
X20n0359_p0313c16║住地，則無有本，故作此說耳。以彼經中六番問答，
X20n0359_p0313c17║窮眾生源。初文殊問：善、不善孰為本？（善謂四正勤中未生善、已
X20n0359_p0313c18║生善也。不善例之。）淨名答：以身為本。（見一處住地也。）又問：身孰為
X20n0359_p0313c19║本？答曰：欲貪為本。（欲愛住地。）又問：欲貪孰為本？答曰：虗
X20n0359_p0313c20║妄分別為本。（色愛住地。）又問：虗妄分別孰為本？答曰：顛
X20n0359_p0313c21║倒想為本。（無色愛住地。）又問：顛倒想孰為本？答：無住為
X20n0359_p0313c22║本。（無明住地。）又問：無住孰為本？答曰：無住則無本。（解釋之文，
X20n0359_p0313c23║具如向引。）以前身見等惑，皆有所依起，則有始，則有其
X20n0359_p0313c24║本。此無明無所依起，亦無始，故無明外無復煩惱
X20n0359_p0314a01║為無明本。故言無住則無本耳。何得認為無住本
X20n0359_p0314a02║是無依義邪？今謂若釋無住本名，須準釋籤云：從
X20n0359_p0314a03║無住本立一切法者，無明為一切法作本。無明即
X20n0359_p0314a04║法性，無明復以法性為本。當知諸法亦以法性為
X20n0359_p0314a05║本。法性即無明，法性復以無明為本。法性即無明，
X20n0359_p0314a06║法性無住處。無明即法性，無明無住處。無明、法性
X20n0359_p0314a07║雖皆無住，而與一切諸法為本，故云從無住本立
X20n0359_p0314a08║一切法。故淨名疏云：若依法性立一切法者，無明
X20n0359_p0314a09║不出法性，法性即為無明之本，此則以法性為本。
X20n0359_p0314a10║即此義也。是則無明法性非但更互相即為本，亦
X20n0359_p0314a11║乃而為一切法本。文句記云：無明實相俱名無住。
X20n0359_p0314a12║今以無相對於差別，專指實相，名無住本。無住即
X20n0359_p0314a13║本，名無住本。立一切法者，理則性德緣了，事則修
X20n0359_p0314a14║德三因，迷則三道流轉，悟則果中勝用。如是四重，
X20n0359_p0314a15║並由迷中實相而立。此無住本，具如釋籤第七已
X20n0359_p0314a16║釋。明文若此，可不信乎？且法性為本，既乃立於四
X20n0359_p0314a17║重之法，無明為本，豈不然乎？又無明法性既各立
X20n0359_p0314a18║於四重之法，若共若離，豈不然乎？第一義中雖一
X20n0359_p0314a19║法叵得，而世諦中四說宛然。若定性四句，則是戲
X20n0359_p0314a20║論；若假名四句，並得為門。今從假名而說，故作逆
X20n0359_p0314a21║順兩番。故前文云：且寄十法以為初門。即此意也。
X20n0359_p0314a22║然文句記乃以迷中實相法性為無住本，立一切
X20n0359_p0314a23║法；今文則以果上法性為無住本，立一切法。據事
X20n0359_p0314a24║雖分因果之異，約理亦何始終之別？若以今文所
X20n0359_p0314b01║立之法配彼四重，應須先了下文所明十種三法
X20n0359_p0314b02║對於三位及以六即。何者？三道、三識是本有位，屬
X20n0359_p0314b03║於理即，豈非迷則三道流轉？三寶、三德是當有位，
X20n0359_p0314b04║屬究竟即，豈非悟則果中勝用？其餘六種是現有
X20n0359_p0314b05║位，乃是中間四即，具如十不二門圓通記說（云云）。四
X20n0359_p0314b06║明云：今文法性為本立法，即是彼文果中勝用；無
X20n0359_p0314b07║明為本立法，即是彼文修德三因。今問：法性為本
X20n0359_p0314b08║立法，既推果由因至於三道，何必一向屬於果用？
X20n0359_p0314b09║又無明為本立法，既從因至果，何必一向屬修因
X20n0359_p0314b10║邪？霅川云：十種三法中，三因佛性，即初二兩句也。
X20n0359_p0314b11║正因一性，本具二修，即性德緣了。緣了二修，共發
X20n0359_p0314b12║一性，即修得三因。逆順兩番生起諸法，即三四兩
X20n0359_p0314b13║句也。無明為本，立三道流轉；法性為本，立十種三
X20n0359_p0314b14║法，即果中勝用。又以迷中實相所收，豈非事則修
X20n0359_p0314b15║德三因？事雖有六，三因在初，是故修德且以三因
X20n0359_p0314b16║而為始耳。理則性德緣了，但是性中之所具，即前
X20n0359_p0314b17║所謂性德般若、性德解脫也。是則迷中實相、性德
X20n0359_p0314b18║正因，為無住本。既以性德緣了為所立之法，當知
X20n0359_p0314b19║果上中道法性為無住本，亦以般若解脫為所立
X20n0359_p0314b20║之法。是以今文法性為本，準文句記，既乃立於四
X20n0359_p0314b21║重之法，無明為本，豈不然乎？故無明體空，亦乃本
X20n0359_p0314b22║具。又復力弱，順修三因，從因至果；力強，逆修三道
X20n0359_p0314b23║流轉。無明強弱既爾，法性強弱可知。此義即是無
X20n0359_p0314b24║明為本。又有人以法性為本，立一切法，即文句記
X20n0359_p0314c01║三道流轉。今並不然，意如向說（云云）。○次明十法甚
X20n0359_p0314c02║深無量，文為二：初徵起。
X20n0359_p0314c03║甚深無量義復云何？
X20n0359_p0314c04║甚深無量，只是十法，非橫非竪，而橫而竪耳。
X20n0359_p0314c05║○次解釋，文為二：初正釋，又為二：初釋無量，文為
X20n0359_p0314c06║五：初明一種三法具九種三法。
X20n0359_p0314c07║無量義者，一法門具九法門：三德尊重，即是三寶；三
X20n0359_p0314c08║德不生不滅，即是三涅槃；三德具足，諸法聚集，名為
X20n0359_p0314c09║三身；運載荷負，即是三大乘；不可異趣，名三菩提；覺
X20n0359_p0314c10║了清淨，名三般若；是如來種，名三佛性；分別不謬，是
X20n0359_p0314c11║名三識；即事通理，故名三道。是為一三法門具九三
X20n0359_p0314c12║法門。亦具一切三法門，悉例可知。
X20n0359_p0314c13║尊重名寶，涅槃即是不生不滅。身是聚義，乘是運
X20n0359_p0314c14║載。菩提名道，正道非曲，名無異趣。般若智慧，只是
X20n0359_p0314c15║覺了。一往分別，種者能生，性者不改。今取理同，性
X20n0359_p0314c16║即是種，種即佛性，是故三德俱性並種。故淨名疏
X20n0359_p0314c17║云：種是種性義，性名不改。此之三法，從初至後，不
X20n0359_p0314c18║斷不滅，必致三佛三德之果，是故種性乃是眼目
X20n0359_p0314c19║之異名耳。分別名識，能通名道，是故三德自具餘
X20n0359_p0314c20║九也。○亦具下，次明例具一切三法。
X20n0359_p0314c21║亦具一切三法門，悉例可知。
X20n0359_p0314c22║○又皆下。三、明具一切增數法。
X20n0359_p0314c23║又皆具一切一法門、一切二法門、一切三法門、四法
X20n0359_p0314c24║門、五法門、六法門、七法門、八法門、九法門、十法門、百
X20n0359_p0315a01║法門、千法門、萬法門、億法門，一恒沙、二恒沙、百千萬
X20n0359_p0315a02║億恒沙法門，亦應可知。
X20n0359_p0315a03║即是從一增至萬億恒沙法門。○經云下。四、引證。
X20n0359_p0315a04║經云：一法門，無量法門以為眷屬。一中解無量。
X20n0359_p0315a05║即華嚴等諸大乘經皆作此說。○是為下，五、結示。
X20n0359_p0315a06║是為法性橫廣無量之義也。
X20n0359_p0315a07║又復應知，三德一法，具餘九法及一切法。既乃如
X20n0359_p0315a08║此，餘九三法及一切法，具法亦然。即是一法一切
X20n0359_p0315a09║法，一切法一法。又亦應云：非一非一切，而一而一
X20n0359_p0315a10║切也。○次釋甚深，文為二：初正釋，文為三：初寄三
X20n0359_p0315a11║位顯之。
X20n0359_p0315a12║甚深義者，寄三位顯之。如十法門共論者，三道三識
X20n0359_p0315a13║是本有位，三德三寶是當有位，其餘是現有位，是名
X20n0359_p0315a14║法性甚深，竪高之義亦成。
X20n0359_p0315a15║本有者道前也，當有者道後也，現有者道中也。此
X20n0359_p0315a16║道中位非獨真因，亦兼住前三即之位甚深，乃是
X20n0359_p0315a17║徹到淵底，既徹淵底必極竪高，故云竪高義亦成
X20n0359_p0315a18║也。○次約一法，具於九法。
X20n0359_p0315a19║又一法門具九法門，取其三道、三識是本有位，取三
X20n0359_p0315a20║德、三寶是當有位，取其餘者為現有位，甚深義亦成。
X20n0359_p0315a21║○三約一，一法具六即位。
X20n0359_p0315a22║又一一法門具六即，位理即是本有位，究竟即是當
X20n0359_p0315a23║有位，其餘即是現有位，甚深義亦成。
X20n0359_p0315a24║○次是為下，結示。
X20n0359_p0315b01║是為法性竪高甚深之義也。
X20n0359_p0315b02║○次當知下，結示。
X20n0359_p0315b03║當知金光明三字，徧譬一切橫法門，故言無量；徧譬
X20n0359_p0315b04║一切竪法門，故言甚深。乃稱法性之文，方合經王之
X20n0359_p0315b05║旨。
X20n0359_p0315b06║皆可見。○次釋十種三法之相，文為四：初標。
X20n0359_p0315b07║次釋十種三法相者。
X20n0359_p0315b08║○次十名下，結前生後。
X20n0359_p0315b09║十名如前已列，十相今當分別。
X20n0359_p0315b10║○三、若分別下，簡示。
X20n0359_p0315b11║若分別色相青黃同異者，應用肉眼。若分別法相深
X20n0359_p0315b12║淺同異者，應用智眼。今時行者既無智眼，應用信解
X20n0359_p0315b13║分別同異之相。
X20n0359_p0315b14║所用。肉眼即是博地凡夫，智眼乃是初住所證。故
X20n0359_p0315b15║止觀云：聖師有慧眼力，明於法藥；有法眼力，識於
X20n0359_p0315b16║病障；有化導力，應病授藥，令得服行。凡師雖無三
X20n0359_p0315b17║力，亦得施化。故義例云：今家辨師，先分凡聖。六根
X20n0359_p0315b18║淨位，尚曰凡流；五品弟子，理非真應。問他設教，依
X20n0359_p0315b19║病立方，四悉便宜，二行互益。今約五品施化，是故
X20n0359_p0315b20║闕於智眼。今時之言，在於滅後；行者之言，信解之
X20n0359_p0315b21║語，正屬五品，亦兼六根。況復五品，亦是十信。故法
X20n0359_p0315b22║華云：信力堅固。文句但約十信釋之，玅玄乃約五
X20n0359_p0315b23║品六根。故云：信力是假名位，堅固是鐵輪位。故內
X20n0359_p0315b24║外凡，仰信佛教，而生智解，分別淺深同異之相。如
X20n0359_p0315c01║下文中，正釋十法，相狀各別，豈非異乎？十法互融，
X20n0359_p0315c02║無二無別，豈非同乎？料簡文中，簡前三教，豈非淺
X20n0359_p0315c03║邪？唯取圓教，豈非深邪？又復別教，亦淺亦深（云云）。若
X20n0359_p0315c04║非五品信解圓明，何能分別十種三法淺深同異？
X20n0359_p0315c05║四明記中，不見此意，學者知之。○四、正釋十相，文
X20n0359_p0315c06║為二：初、正釋，又為二：初、釋三德，又為二：初、總示。
X20n0359_p0315c07║初明三德相者，云何三？云何德？法身、般若、解脫，是為
X20n0359_p0315c08║三；常、樂、我、常，是為德。
X20n0359_p0315c09║○次法者下，別釋，又為二：初釋三，次釋德。
X20n0359_p0315c10║法者，法名可軌，諸佛軌之而得成佛。故經言：諸佛所
X20n0359_p0315c11║師，所謂法也。身者，聚也。一法具一切法，無有缺減，故
X20n0359_p0315c12║名為身。經言：我身即是一切眾生真善知識。當知身
X20n0359_p0315c13║者，聚也。般若者，覺了諸法集散，非集非散即是覺了
X20n0359_p0315c14║三諦之法。解脫者，於諸法無染無住，名為解脫。是名
X20n0359_p0315c15║為三。
X20n0359_p0315c16║初文意者，諸佛順法軌成正覺，眾生違法軌成邪
X20n0359_p0315c17║迷。故經言者，即大經也。聚者，眾也、共也、會也。一法
X20n0359_p0315c18║具一切法無有缺減者，即涅槃玄義所謂法身攝
X20n0359_p0315c19║一切法不縱不橫以當其體也。舉能具所融攝雖
X20n0359_p0315c20║爾，克論法身唯是中道實相法性。例如妙玄云：三
X20n0359_p0315c21║德大乘不縱不橫，於大乘不縱不橫，於大乘中別
X20n0359_p0315c22║指真性以為經體也。又引經言我身即是一切眾
X20n0359_p0315c23║生真善知識，以證法身一法具一切法無有缺減。
X20n0359_p0315c24║若非法身具一切法，何得經云我身即是眾生知
X20n0359_p0316a01║識？故大經云：我今此身即是法身。又云：即是一切
X20n0359_p0316a02║眾生真善知識，一切眾生聞法身名、見法身體，方
X20n0359_p0316a03║乃名為真善知識。身者聚義，斯之謂也。集謂聚集，
X20n0359_p0316a04║即是俗諦；散謂分散，即是真諦；雙非集散，即是中
X20n0359_p0316a05║道第一義諦。法身既乃攝一切法，是故般若亦照
X20n0359_p0316a06║三諦，能照即是三般若也。法身般若既乃如此，以
X20n0359_p0316a07║例解脫豈不然乎？但今文中且通釋於解脫之名，
X20n0359_p0316a08║未別分於三種之相，故於諸法無染名解、無住名
X20n0359_p0316a09║脫，具三解脫名為解脫。三解脫者：一、方便淨，調伏
X20n0359_p0316a10║眾生；二者、圓淨，不見眾生；三者、性淨，雙照二邊。此
X20n0359_p0316a11║三皆悉無染無住，俱名解脫。故下文釋解脫四德，
X20n0359_p0316a12║方乃明於一必具三耳。○云何下，次釋德。文為三：
X20n0359_p0316a13║初釋法身四德。初是總標。
X20n0359_p0316a14║云何為德？一一法皆具常樂我淨，名之為德。
X20n0359_p0316a15║是故謂之一一法具常樂我淨，名之為德。○法身
X20n0359_p0316a16║下，方是別釋法身四德。
X20n0359_p0316a17║法身無二死為常，不受二邊為樂，具八自在為我，身
X20n0359_p0316a18║業淨、口業淨、意業淨為淨，無以為類，疆寄世金以喻
X20n0359_p0316a19║之。世金不變不染，轉變富貴，譬法身四德也。
X20n0359_p0316a20║無二死為常者，離分段變易所遷，故法身無二死
X20n0359_p0316a21║為常。二邊皆苦，中道法身既乃不受，故名為樂。法
X20n0359_p0316a22║身又具八種自在，故名為我。三業清淨，故名為淨。
X20n0359_p0316a23║是故法身四德無缺，所以謂之法身德也。八自在
X20n0359_p0316a24║者，名出大經。若大論中，名八神變。言神變者，無而
X20n0359_p0316b01║歘有，有而欻無。言自在者，不謀而運，一切無礙。故
X20n0359_p0316b02║與大論義同而名小異，今具出之。八神變者，一能
X20n0359_p0316b03║小，二能大，三能輕，四能自在，五能有主，六能遠至，
X20n0359_p0316b04║七能動地，八能隨意所作。八自在者，一者能示一
X20n0359_p0316b05║身多身數如微塵，二者以一塵身滿大千界，三者
X20n0359_p0316b06║以大千身輕舉遠到，四者現無量類常居一國，五
X20n0359_p0316b07║者諸根互用，六者得一切法而無法想，七者說於
X20n0359_p0316b08║一偈經無量劫，八者身如虗空存沒隨宜。中道法
X20n0359_p0316b09║身本具此八法身，方乃名為德耳。類者，比也。強者，
X20n0359_p0316b10║猶假也。寄者，託也。世金者，世中之金也。譬者，比況
X20n0359_p0316b11║也。喻者，曉訓也。託此比彼，寄淺訓深也。如動樹訓
X20n0359_p0316b12║風，舉扇喻月耳。故世中金，其色不變，其體無染，轉
X20n0359_p0316b13║變無礙，令人富貴。次第對喻法身四德常樂我淨，
X20n0359_p0316b14║以譬喻彰法。既乃如此，即法作譬，翻此可知。○次
X20n0359_p0316b15║釋般若四德。
X20n0359_p0316b16║般若任運具四德，如智冥如境。故大品云：色淨故般
X20n0359_p0316b17║若淨。例此即得色常、色樂、色我諸義皆成。又云：色大
X20n0359_p0316b18║故般若大，色無邊故般若無邊。此是法性廣大，般若
X20n0359_p0316b19║亦廣大。例此應云：色深奧故般若亦深奧，此是法性
X20n0359_p0316b20║竪高般若亦竪高。
X20n0359_p0316b21║如智冥如境者，智即般若、境即法身，智與境合故
X20n0359_p0316b22║云冥也。能所相稱，是故境智皆謂之故。引大品文
X20n0359_p0316b23║別證淨德，經文既有般若淨德，豈可闕於常樂我
X20n0359_p0316b24║三？故云例此即得色常等諸義皆成也。是故應云
X20n0359_p0316c01║色常故般若常，乃至色我故般若我也。又云色大
X20n0359_p0316c02║等者，此引經文法性色廣大故般若亦廣大，以明
X20n0359_p0316c03║今經法性廣大無量故般若亦廣大無量也。無邊
X20n0359_p0316c04║者，廣也。例此等者，例此廣大無量以明高深淵奧
X20n0359_p0316c05║也，亦是例橫明竪也。○當知等者，結示也。
X20n0359_p0316c06║當知般若亦具四德明矣。
X20n0359_p0316c07║般若非但具四德，亦乃具於無量甚深，諸義皆成，
X20n0359_p0316c08║斯之謂也。○三、釋解脫四德。
X20n0359_p0316c09║解脫亦具四德。夫解脫者，諸惡永盡，即無常、無樂、無
X20n0359_p0316c10║我、無淨，皆已盡也。亦是眾善溥會，即常、樂、我、淨溥會
X20n0359_p0316c11║也。
X20n0359_p0316c12║無常等四即是小乘所行之法，若望大乘猶名顛
X20n0359_p0316c13║倒還屬諸惡，若無此四乃名解脫，故云解脫諸惡
X20n0359_p0316c14║永盡，無常等四皆已盡也。解脫若盡，無常等四必
X20n0359_p0316c15║與常樂我淨溥會，說有前後理無異時。溥者廣也，
X20n0359_p0316c16║會者合也。次引大經明真解脫即如來者，此明解
X20n0359_p0316c17║脫具三德也。以由前文釋三之中，但明法身具一
X20n0359_p0316c18║切法，及以般若覺了三諦，故今乃明解脫具三耳。
X20n0359_p0316c19║初明解脫具於法身，是故謂之真解脫者即是如
X20n0359_p0316c20║來。○次引大經。
X20n0359_p0316c21║大經云：真解脫者即是如來，如來即是法身。當知解
X20n0359_p0316c22║脫同如來常樂我淨也。又大經云：三點具足名大涅
X20n0359_p0316c23║槃。點是文字，當知法身、般若、解脫皆文字也。故知三
X20n0359_p0316c24║點悉備四德，故言具足。三因即是三智，三智各具四
X20n0359_p0317a01║德，三德具足名秘密藏。具足之文必具四德也。當知
X20n0359_p0317a02║四德具足即是其相。
X20n0359_p0317a03║三點具足，即是解脫圓具三德。又云三因即是三
X20n0359_p0317a04║智者，次明解脫亦具三智也。般若是智，故以三因
X20n0359_p0317a05║即是三智。是則今文解脫四德，非但具於三德，亦
X20n0359_p0317a06║乃具於三智，以驗前文法身、般若亦合如然，但是
X20n0359_p0317a07║前後綺文互彰耳。如是方見三法具九法，九法即
X20n0359_p0317a08║三法也。所言三點三德具足名秘密藏者，大經？哀
X20n0359_p0317a09║歎品云：云何名為秘密之藏？猶如伊字，三點若並
X20n0359_p0317a10║則不成伊，縱亦不成，如摩醯首羅面上三目乃得
X20n0359_p0317a11║成伊，三點若別亦不成伊。我亦如是，解脫之法亦
X20n0359_p0317a12║非涅槃，如來之身亦非涅槃，摩訶般若亦非涅槃，
X20n0359_p0317a13║三法各異亦非涅槃。我今安住如是三法，為眾生
X20n0359_p0317a14║故而入涅槃，如世伊字。章安云：釋秘密藏，其文為
X20n0359_p0317a15║三：一、譬三點；二、譬三目；三、合以三德。從我今安住
X20n0359_p0317a16║下，第四、結秘密藏也。安住三法，結三德也。而入涅
X20n0359_p0317a17║槃，結秘密藏也。如世伊字，結三點也。文略不結天
X20n0359_p0317a18║目（云云）。今文雖引三點秘藏，義必該於第二三目、
X20n0359_p0317a19║第三三德、第四結成。○次若得下，釋餘九法。文為
X20n0359_p0317a20║二：初結前生後。
X20n0359_p0317a21║若得此一章意，餘九可解。不能默已，更復略言。
X20n0359_p0317a22║舉一例諸，故云可解。為未了者，故更略言。已者，止
X20n0359_p0317a23║也，不能寂默而止故也。○次云何下，正釋餘九。文
X20n0359_p0317a24║為九：初、釋三寶。文為三：初、正釋。
X20n0359_p0317b01║云何三？云何寶？佛、法、僧是為三。可尊可重名為寶，至
X20n0359_p0317b02║理可尊名為法寶，覺理之智可尊名佛寶，毗盧遮那
X20n0359_p0317b03║徧一切處即事而理，此和可尊名僧寶。
X20n0359_p0317b04║毗盧遮那，此翻徧一切處。然理無所存，徧在於事，
X20n0359_p0317b05║故即事而理，此和可尊名僧寶也。○次此之下，與
X20n0359_p0317b06║前融通。
X20n0359_p0317b07║此之三寶，皆常樂我淨。常樂我淨故，乃可尊可重。當
X20n0359_p0317b08║知三德與三寶，無二無別。
X20n0359_p0317b09║融今三寶，通前三德，寶可尊重，良由有德，有德可
X20n0359_p0317b10║尊，豈非是寶？是故當知，三德三寶，無二無別。言無
X20n0359_p0317b11║二無別者，例如法華文句云：無二無異。文句記云：
X20n0359_p0317b12║重以不異，複於不二，以無異故，方名不二。今亦例
X20n0359_p0317b13║然，重以無別，複於無二，以無別故，方名無二。言無
X20n0359_p0317b14║二者，體同一也，以無別故，方顯同一耳。○三、既以
X20n0359_p0317b15║下，準例用譬。
X20n0359_p0317b16║既以金光明喻三德，還以金光明譬三寶也。
X20n0359_p0317b17║三寶三德，無二無別。上文既以別題三字喻於三
X20n0359_p0317b18║德，是故準例還以三字譬於三寶。以譬擬法，既乃
X20n0359_p0317b19║如此，即法作譬，翻此可知。下去諸文，並皆準此。○
X20n0359_p0317b20║次釋三涅槃，文為三：初正釋。
X20n0359_p0317b21║云何三？云何涅槃？性淨、圓淨、方便淨，是為三。不生不
X20n0359_p0317b22║滅名涅槃。諸法實相，不可染、不可淨，不染即不生，不
X20n0359_p0317b23║淨即不滅，名性淨涅槃。修因契理，惑畢竟不生，智畢
X20n0359_p0317b24║竟不滅，不生不滅名圓淨涅槃。寂而常照，機感即生，
X20n0359_p0317c01║此生非生；緣謝即滅，此滅非滅；不生不滅名方便淨
X20n0359_p0317c02║涅槃。
X20n0359_p0317c03║不生不滅名涅槃，具云摩訶般涅槃那。古來翻譯
X20n0359_p0317c04║多說不同，一家諸文多取翻為大滅度，今文乃取
X20n0359_p0317c05║翻為不生不滅者，淨名疏引大經云：涅言不生，槃
X20n0359_p0317c06║言不滅，不生不滅名大涅槃。即此意也。然今文中
X20n0359_p0317c07║明三涅槃，皆悉謂之不生不滅。諸法實相者，諸法
X20n0359_p0317c08║權也，實相實也。若約事理明之，諸法之事即俗諦
X20n0359_p0317c09║也，實相之理即空中也。若約中邊明之，諸法即二
X20n0359_p0317c10║邊也，實相即中道也。今取諸法即實相，二邊即中
X20n0359_p0317c11║道，以明性淨涅槃耳。故法華文句云：實相者，無相
X20n0359_p0317c12║也。無生死相，無涅槃相，唯有中道如實之相，故名
X20n0359_p0317c13║實相。中道性淨，無生死相，故不可染，即不生也。中
X20n0359_p0317c14║道性淨，無涅槃相，故不可淨，即不滅也。言圓淨者，
X20n0359_p0317c15║修因所成，智慧滿足。圓者，滿也。言方便者，隨機生
X20n0359_p0317c16║滅，不定生滅，故名方便也。○次當知下，與前融通。
X20n0359_p0317c17║當知此三涅槃不生不滅即是常，常故名樂，樂故名
X20n0359_p0317c18║我，我故名淨。涅槃既即常、樂、我、淨，即是三德；可尊可
X20n0359_p0317c19║重故，即是三寶，無二無別。
X20n0359_p0317c20║○三、既以下，準例用譬。
X20n0359_p0317c21║既以金光明喻三德三寶，還以金光明喻三涅槃也。
X20n0359_p0317c22║○三、釋三身，文為三：初、正釋。
X20n0359_p0317c23║云何三？云何身？法、報、應，是為三。三種法聚故名身，所
X20n0359_p0317c24║謂理法聚名法身，智法聚名報身，功德法聚名應身。
X20n0359_p0318a01║然理無聚散義。言聚散，始從初心顯出正理，乃至究
X20n0359_p0318a02║竟理聚方圓；始從初心，終至究竟顯理之智智聚方
X20n0359_p0318a03║圓；始從初心，至究竟功德之聚方圓。故以三法聚為
X20n0359_p0318a04║三身。
X20n0359_p0318a05║軌則名法。法理不變，酬因曰報。智如如，赴物曰應。
X20n0359_p0318a06║益物功用，積功成德，故云功德。故禪波羅蜜云：果
X20n0359_p0318a07║上有神通變化，益物之用，故名為功。即以萬德名
X20n0359_p0318a08║為德也。三種法聚皆云始從初心，終至究竟者，始
X20n0359_p0318a09║從發心，終至妙覺也。然妙玄中釋三身云：深達罪
X20n0359_p0318a10║福相，徧照於十方，即報身也。微妙法身，即法身也。
X20n0359_p0318a11║具相三十二，即應身也。法華文句科此偈云三行
X20n0359_p0318a12║半，偈文為三：初半行明持經得解，次二行明成就
X20n0359_p0318a13║二身，後一行是引佛為證。應知持經得解，解即是
X20n0359_p0318a14║智，智即是報。次二行明成就二身者，準玅玄意，則
X20n0359_p0318a15║可知矣。又二身者，亦名生法，亦名真應。真即法也，
X20n0359_p0318a16║應即生也。文句云：深得法身之理，即備相好，如如
X20n0359_p0318a17║意珠。二乘但空，空無相好，故知具相但是應身耳。
X20n0359_p0318a18║而言深得法身之理，備相好者，如鏡體發明，萬像
X20n0359_p0318a19║皆現，亦如如意珠，雨寶無盡。現像、雨寶，並喻生身，
X20n0359_p0318a20║應身即假也。鏡體及明，珠體及光，並喻法報，即空
X20n0359_p0318a21║即中也。如意珠中，論光論寶，不一不異，鏡體明像，
X20n0359_p0318a22║厥意咸然。四明不曉，便將具相三十二為法身之
X20n0359_p0318a23║相，亦名尊特報身，不亦誤哉？○次當知下，與前融
X20n0359_p0318a24║通。
X20n0359_p0318b01║當知三身皆常樂我淨，即是三德；可尊可重，即是三
X20n0359_p0318b02║寶；不生不滅，即是涅槃，無二無別。
X20n0359_p0318b03║○三、既以下，准例用譬。
X20n0359_p0318b04║既以金光明譬三德等，還以金光明譬三身也。
X20n0359_p0318b05║○四、釋三大乘，文為三：初、正釋。
X20n0359_p0318b06║云何三菩提？一、真性菩提，亦名無上菩提，此菩提以
X20n0359_p0318b07║理為道；二、實智菩提，亦名清淨菩提，此菩提以智慧
X20n0359_p0318b08║為道；三、方便菩提，亦名究竟菩提，此菩提以善巧逗
X20n0359_p0318b09║會為道。
X20n0359_p0318b10║菩提，此翻為道，是故此三皆云道也。○次當知下，
X20n0359_p0318b11║與前融通。
X20n0359_p0318b12║當知三菩提皆常樂我淨，與三德無二無別。
X20n0359_p0318b13║○三、既以下，準例用譬。
X20n0359_p0318b14║既以金光明譬三德，還以金光明譬三菩提也。
X20n0359_p0318b15║○六、釋三般若，文為三：初、正釋。
X20n0359_p0318b16║云何三般若？般若名智慧。實相般若，非寂非照，即一
X20n0359_p0318b17║切種智；觀照般若，非照而照，即一切智；方便般若，非
X20n0359_p0318b18║寂而寂，即道種智。
X20n0359_p0318b19║般若名智慧者，般若，此翻智慧也。通途而說，智即
X20n0359_p0318b20║是慧。若大論云：因名般若，果名薩婆若，及以修習
X20n0359_p0318b21║智慧等。此即智慧俱在於因。若云：止觀為因，眼智
X20n0359_p0318b22║為果，及以如來智慧等。此則智慧俱在於果。今且
X20n0359_p0318b23║從因而說，故云般若名智慧也。非寂者，非假也。非
X20n0359_p0318b24║照者，非空也。一切種者，知一切法一相寂滅相，種
X20n0359_p0318c01║種行類相貌皆識也。觀照者，觀智照明，即非照而
X20n0359_p0318c02║照。一切智者，知一切法一相寂滅也。方便善巧，即
X20n0359_p0318c03║非寂而寂。道種智者，知十法界諸道種別解惑之
X20n0359_p0318c04║相也。實相既是非寂非照，當知觀照方便乃是而
X20n0359_p0318c05║寂而照也。○次當知下，與前融通。
X20n0359_p0318c06║當知三般若皆常樂我淨，與三德無二無別。
X20n0359_p0318c07║○三、既以下，准例用譬。
X20n0359_p0318c08║既以金光明譬三德，還以金光明譬三般若也。
X20n0359_p0318c09║○七、釋三佛性，文為三：初、正釋。
X20n0359_p0318c10║云何三佛性？佛名為覺，性名不改，不改即是非常非
X20n0359_p0318c11║無常。如土內金藏，天魔外道所不能壞，名正因佛性。
X20n0359_p0318c12║了因佛性者，覺智非常非無常，智與理相應。如人善
X20n0359_p0318c13║知金藏，此智不可破壞，名了因佛性。緣因佛性者，一
X20n0359_p0318c14║切非常非無常功德善根，資助覺智，開顯正性。如耘
X20n0359_p0318c15║除草穢，掘出金藏，名緣因佛性。
X20n0359_p0318c16║佛名為覺，具含三覺；性名不改，亦具三性。正因不
X20n0359_p0318c17║可變壞，既名非常非無常；了因覺智相應，亦名非
X20n0359_p0318c18║常非無常。了因既爾，緣因資助，了因顯正，豈不然
X20n0359_p0318c19║乎？前釋三般若，舉體明用，故云非寂非照，而寂而
X20n0359_p0318c20║照。今釋三佛性，舉用明體，故得緣、了皆云非常非
X20n0359_p0318c21║無常也。如土內金藏，乃至掘出金藏等者，此用大
X20n0359_p0318c22║經？如來性品貧女舍內金藏之喻也。故輔行引大
X20n0359_p0318c23║經云：我者，即是如來藏義。一切眾生悉有佛性，即
X20n0359_p0318c24║我義也。從無始來，煩惱所覆，不能得見，譬如貧女
X20n0359_p0319a01║舍內多有真金之藏，家人大小都無知者。時有異
X20n0359_p0319a02║人善知方便，語貧女言：我今雇汝，汝可為我耘除
X20n0359_p0319a03║眾穢。女人答言：我今不能。若示我子真金藏者，然
X20n0359_p0319a04║後乃當速為汝作。是人答言：我知方便，能示汝子。
X20n0359_p0319a05║女人復言：我家大小尚自不知，況汝能知？是人復
X20n0359_p0319a06║言：我今審知。女人答言：我亦欲見，并可示我。是人
X20n0359_p0319a07║即於其家掘出金藏，女人見已，起奇特想。今家諸
X20n0359_p0319a08║文多引此喻明於六即，故止觀云：貧家有寶藏而
X20n0359_p0319a09║無知者，知識示之，即得知之，耘除草穢而掘出之，
X20n0359_p0319a10║漸漸得近，近已藏開，盡取用之。輔行云：家有寶藏，
X20n0359_p0319a11║理即也；知識示之，名字即也；耘除草穢，觀行即也；
X20n0359_p0319a12║漸漸得近，相似即也；近已藏開，分真即也；盡取用
X20n0359_p0319a13║之，究竟即也。今文正因引土內金藏者，理即也；了
X20n0359_p0319a14║因覺智者，名字即也；緣因耘除草穢，掘出金藏，兼
X20n0359_p0319a15║於漸漸得近，乃當觀行相似即也。故玄籤以性三
X20n0359_p0319a16║為理即，智三為名字即，行三為觀行相似即，義與
X20n0359_p0319a17║今會也。若至初住，境、智、行等三因開發，乃至妙覺
X20n0359_p0319a18║藏開盡用，非今正意，故且置之。故今文中不云近
X20n0359_p0319a19║已藏開及盡取用之等也。○次當知下，與前融通。
X20n0359_p0319a20║當知三佛性，一一皆常樂。我淨與三德，無二無別。
X20n0359_p0319a21║○三、既以下，準例用譬。
X20n0359_p0319a22║既以金光明譬三德，還以金光明三字譬三佛性也。
X20n0359_p0319a23║○八、釋三識，文為三：初、正釋。
X20n0359_p0319a24║云何三識？識名為覺了，是智慧之異名爾。菴摩羅識
X20n0359_p0319b01║是第九不動識，若分別之，即是佛識。阿棃耶識即第
X20n0359_p0319b02║八無沒識，猶有隨眠煩惱與無明合，別而分之，是菩
X20n0359_p0319b03║薩識。大論云：在菩薩心，名為般若。即其義也。阿陀那
X20n0359_p0319b04║識是第七分別識，訶惡生死，欣羨涅槃，別而分之，是
X20n0359_p0319b05║二乘識。於佛即是方便智波浪，是凡夫第六識，無俟
X20n0359_p0319b06║復言。
X20n0359_p0319b07║初正釋中云識名覺了，是智慧之異名爾者，釋籤
X20n0359_p0319b08║云：若唯識論轉於八識以成四智，又束四智以成
X20n0359_p0319b09║三身，則轉第八為大圓鏡智，轉第七為平等性智，
X20n0359_p0319b10║轉第六為妙觀察智，轉五識為成所作智。大圓鏡
X20n0359_p0319b11║智成法身，平等性智成報身，成所作智成化身，玅
X20n0359_p0319b12║觀察智徧於三身。輔行云：論家雖云翻識為智，而
X20n0359_p0319b13║不即照三識一心，即此一心，三智具足。今明三識
X20n0359_p0319b14║本在一心，即此一心而具三智，故云識名為覺了，
X20n0359_p0319b15║是智慧異名也。菴摩羅等者，輔行引真諦三藏云：
X20n0359_p0319b16║阿陀那七識，此云執我識，此即惑性，體是緣因。阿
X20n0359_p0319b17║賴邪八識，此名藏識，以能盛持智種不失，體是無
X20n0359_p0319b18║沒無明，無明之性，性是了因。菴摩羅九識，名清淨
X20n0359_p0319b19║識，即是正因。唐三藏不許此識，乃云第九是第八
X20n0359_p0319b20║異名，故新譯攝論不存第九，地論文中亦無第九，
X20n0359_p0319b21║但以第八對於正因，第七對於了因，第七對於緣
X20n0359_p0319b22║因。今依真諦，仍合六七共為緣因，以第六中有事
X20n0359_p0319b23║善惡，亦是惑性。委明識義，非今所論，但以三識體
X20n0359_p0319b24║性對於三德等法，於理即足。又釋籤云：不取第九，
X20n0359_p0319c01║乃是教道一途屬對，不與今同。何者？彼居果位三
X20n0359_p0319c02║身仍別，此在因位三身互融，即此三身只是三德，
X20n0359_p0319c03║三德據內、三身約外，今從初心常觀三德，故與彼
X20n0359_p0319c04║義不可雷同。又云：三識同在理心，教門權說且立
X20n0359_p0319c05║遠近。故知今文以菴摩羅等對佛菩薩等，亦附教
X20n0359_p0319c06║門權對之耳。以次文融通，方明三識皆具四德，又
X20n0359_p0319c07║與三德無二無別故也。若玅玄中不論第六，今文
X20n0359_p0319c08║雖舉第六，仍云無俟復言，以由第六但能分別諸
X20n0359_p0319c09║法，故與第七同為緣因也。菴摩羅識名不動者，本
X20n0359_p0319c10║理清淨不可變動也。阿梨邪者，名阿賴邪。言無沒
X20n0359_p0319c11║者，無始時有未曾斷絕，恒不失沒故云無沒，非善
X20n0359_p0319c12║惡性故云無記，含藏種子出生一切。言隨眠煩惱
X20n0359_p0319c13║與無明合者，瑜伽論云：復次煩惱所有麤重隨附
X20n0359_p0319c14║依身說名隨眠，能為種子生起一切煩惱纏故。又
X20n0359_p0319c15║顯宗論云：謂隨流者相續中眠故名隨眠，即順流
X20n0359_p0319c16║者身中安住增[冰-水+(民/日)]滯義。或隨勝者，相續中眠故名
X20n0359_p0319c17║隨眠。故止觀明界內界外相應無明云：見思諸使
X20n0359_p0319c18║與無明合名為相應，不相應者名為獨頭耳。又顯
X20n0359_p0319c19║識論云：阿梨邪即果報識，為煩惱所引；亦名本識，
X20n0359_p0319c20║一切有為種子所依故；亦名宅識，一切種子之所
X20n0359_p0319c21║栖故；亦名藏識，一切種子隱伏處故。此識但是自
X20n0359_p0319c22║性無記。故釋籤云：無明之性即是智性，對般若故。
X20n0359_p0319c23║今乃引大論文云：在菩薩心名為般若。二乘之人
X20n0359_p0319c24║厭棄三界故名訶惡，喜慕空寂故云欣羨。故以七
X20n0359_p0320a01║識別對二乘，所以云二乘識於佛即是方便權智
X20n0359_p0320a02║之所攝也。陀那七識此云執我，何故欲將別對二
X20n0359_p0320a03║乘？應知二乘訶惡生死、欣羨涅槃，正使雖忘習氣
X20n0359_p0320a04║猶在。故楞嚴云：陀那微細識，習氣成暴流。故知波
X20n0359_p0320a05║浪亦通第七，是故習氣乃當執我，如云我衣及我
X20n0359_p0320a06║鉢等。既以六識喻如波浪，驗知七識喻之如風，八
X20n0359_p0320a07║識含藏猶如大海也。俟者待也。不待言者，此有二
X20n0359_p0320a08║義：一以六合七同為緣因故不待言，二以六識現
X20n0359_p0320a09║行可解故不待言也。○次當知下，與前融通。
X20n0359_p0320a10║當知三識一一皆常樂我淨，與三德無二無別。
X20n0359_p0320a11║○三、既以下，准例用譬。
X20n0359_p0320a12║既以三德譬金光明，還以金光明譬三識也。
X20n0359_p0320a13║○九、釋三道，文為三：初、正釋。
X20n0359_p0320a14║云何三道？過去無明、現在愛、取三支是煩惱道，過去
X20n0359_p0320a15║行、現在有二支是業道，現在識、名色、六入、觸、受、未來
X20n0359_p0320a16║生、老死七支是苦道。道名能通此三，更互相通，從煩
X20n0359_p0320a17║惱通業、從業通苦、從苦復通煩惱，故名三道。苦道者，
X20n0359_p0320a18║謂識、名色、六入、觸、受。大經云：無明與受是二中間名
X20n0359_p0320a19║為佛性，中間即是苦道。名為佛性者，名生死身為法
X20n0359_p0320a20║身，如指氷為水爾。煩惱道者，謂無明、愛、取。名此為般
X20n0359_p0320a21║若者，如指薪為火爾。業道者，謂行、有乃至五無間。皆
X20n0359_p0320a22║解脫相者，如指縛為脫爾。
X20n0359_p0320a23║文中初以十二因緣對於三道，故云過去無明、現
X20n0359_p0320a24║在愛取三支是煩惱道，乃至七支是苦道也。次釋
X20n0359_p0320b01║三道之名，故云道名能通也。無明通行，故云從煩
X20n0359_p0320b02║惱通業。行通識等五支，故云從業通苦。識等五支
X20n0359_p0320b03║通愛取二支，故云從苦復通煩惱。若從愛取通有，
X20n0359_p0320b04║又從有通生死，例無明通行等可知，故不煩文也。
X20n0359_p0320b05║苦道即法身，煩惱即般若，結業即解脫，三道即三
X20n0359_p0320b06║德。如義例云：問：十二因緣束為三道以對三德，苦
X20n0359_p0320b07║身質礙那對法身？答：此約理說，的相翻對。以身對
X20n0359_p0320b08║身，故作此說。實論三體，更無前後。且論無始苦輪
X20n0359_p0320b09║無際，與業煩惱不並不別。況今文中約於一念以
X20n0359_p0320b10║論因緣，約此因緣以論三道，約此三道以論三德，
X20n0359_p0320b11║是故三道及以三德並無前後。性德三因無時不
X20n0359_p0320b12║具，豈更問云苦身質礙邪？得此意已，於下融通，文
X20n0359_p0320b13║則可解。指薪為火者，若望指冰為水、指縛為脫，此
X20n0359_p0320b14║喻似疎。今以義求，火必依薪，以況智慧必依煩惱，
X20n0359_p0320b15║故指煩惱名為般若。如指薪為火，以無薪則無火，
X20n0359_p0320b16║無煩惱則無般若故也。五無間者，若從無間業因
X20n0359_p0320b17║而說，即五逆是；若從果說，如南山戒疏引成論云：
X20n0359_p0320b18║一、趣果無間，捨身生報故；二、受苦無間，中無樂故；
X20n0359_p0320b19║三、時無間，定一劫故；四、命無間，中不絕故；五、形無
X20n0359_p0320b20║間，如阿鼻相，縱廣八萬由旬，一人多人皆徧滿故。
X20n0359_p0320b21║三道文中皆言兩者，說文云詞之必然也。○次當
X20n0359_p0320b22║知下，與前融通。
X20n0359_p0320b23║當知三道體之即真，常樂我淨，與三德無二無別。
X20n0359_p0320b24║體之即真者，如肇論云：道遠乎哉？觸事而真。聖遠
X20n0359_p0320c01║乎哉？體之即神。○三、既以下，準例用譬。
X20n0359_p0320c02║既以金光明譬三德，還以金光明譬三道也。
X20n0359_p0320c03║○次若見下，結例融攝。文為三：初正明。
X20n0359_p0320c04║若見此十法門若同若異，亦是一法門作一切法門
X20n0359_p0320c05║相，若同若異相相明了，即百法、千法、萬法、恒沙塵數
X20n0359_p0320c06║亦如是。
X20n0359_p0320c07║孤山云：三德望三寶是同，以俱是果故；望三道是
X20n0359_p0320c08║異，以彼是因故。餘三法等，準此說之。今謂不然，應
X20n0359_p0320c09║知上文十法各別，名之為異；無二無別，名之為同。
X20n0359_p0320c10║例如釋籤，十妙十門，一理雖同，十門事別；不思議
X20n0359_p0320c11║一，十玅恒殊。差而不差，斯之謂矣。是則即同而異
X20n0359_p0320c12║雖同，雖異而非同異，其旨照然，何須曲辨？○華嚴
X20n0359_p0320c13║下，次引證。
X20n0359_p0320c14║華嚴云：一法門、無量法門而為眷屬。首楞嚴和香丸，
X20n0359_p0320c15║大品裏珠，法華一地所生，涅槃大海水浴，皆是其義。
X20n0359_p0320c16║一法門、無量法門為眷屬者，一法、無量法，證於同
X20n0359_p0320c17║則俱同，無二無別；異則俱異，名義各殊。是故一法
X20n0359_p0320c18║及無量法，亦同亦異，所以名為若同若異。總而言
X20n0359_p0320c19║之，不出體同名異也。首楞嚴和香丸者，經云：擣萬
X20n0359_p0320c20║種香為丸，若燒一塵，具足眾氣。此亦證於若同若
X20n0359_p0320c21║異也。理性如丸，此證同也。即異而同，即同而異。觀
X20n0359_p0320c22║行如燒，諸法頓發，名具足眾氣，此證異也。大品裹
X20n0359_p0320c23║珠者，經云：以眾色裹摩尼珠，置之水中，隨物變色。
X20n0359_p0320c24║此亦證於若同若異也。真性如珠體，習性如物裹，
X20n0359_p0321a01║聞教如置水，習發如現色。理性不殊，此證同也；而
X20n0359_p0321a02║能現於諸法之色，此證異也。即異而同，即同而異。
X20n0359_p0321a03║法華一地所生者，一地無差別，此證同也；所生三
X20n0359_p0321a04║草二木，此證異也。即同而異，即異而同。涅槃大海
X20n0359_p0321a05║水浴者，經云：譬如有人在大海浴，當知是人已用
X20n0359_p0321a06║諸河之水。理具諸法，猶如海水；修觀如浴，行攝一
X20n0359_p0321a07║切，名之為用。此亦證於即同而異等。並由理具，方
X20n0359_p0321a08║有事用。如地具桃李，喻實中有權，無差即差，準上
X20n0359_p0321a09║思之。○次料簡，文為二：初問。
X20n0359_p0321a10║問：若一法即是諸法者，唯說一法，何用餘法耶？
X20n0359_p0321a11║三德一法，既即九法及一切法，佛但應說三德一
X20n0359_p0321a12║法，何用說於餘九法等？○次答
X20n0359_p0321a13║答：佛為悅一切人，宜一切人，對一切人，悟一切人，若
X20n0359_p0321a14║徧說之，多有利益。一說尚令生種種解，徧讀諸異論，
X20n0359_p0321a15║即知智者意，故種種說，令得一切解，麤言及輭語，皆
X20n0359_p0321a16║歸第一義，皆是示人無違諍法，即其義也。
X20n0359_p0321a17║答意者，一說尚令生於四悉種種之解，何況徧說？
X20n0359_p0321a18║是故徧讀諸異論，種種說之，令得一切解也。麤言
X20n0359_p0321a19║等者，此引大經世王得悟說偈之文，以明雖異而
X20n0359_p0321a20║同也。且約十法明麤輭者，三道三識為麤，餘八法
X20n0359_p0321a21║為輭。麤輭雖異，第一義理則無差別。示人無諍者，
X20n0359_p0321a22║此亦明於即異而同，故無違諍。然大論中本斥三
X20n0359_p0321a23║藏以為諍法，即以衍門名為無諍。今則但以十法
X20n0359_p0321a24║不同，恐人生諍，故示十法無二無別，名為無諍，但
X20n0359_p0321b01║在於圓耳。○三、料簡十種三法者，上文正釋，即是
X20n0359_p0321b02║十法同異之相。今文料簡，料簡乃是十法淺深之
X20n0359_p0321b03║相。若不辨於十法淺深，將何以簡大小偏圓？故前
X20n0359_p0321b04║謂之分別深淺，意在於此。又輔行云：欲釋新伊，應
X20n0359_p0321b05║須先了他人異釋，方免舊伊縱橫等過，乃至邪宗
X20n0359_p0321b06║橫計等失。故塗灰外道亦計大自在天具足三德，
X20n0359_p0321b07║云：法身充滿法界，報身居自在天，化身隨形六道。
X20n0359_p0321b08║況大小諸師釋義，為是義故，須揀淺深。於中為二：
X20n0359_p0321b09║初、標。
X20n0359_p0321b10║三料簡者，初料簡三德。
X20n0359_p0321b11║○次正料簡，文為十：初簡三德，文為三：初簡偏，又
X20n0359_p0321b12║為三：初簡三藏教。
X20n0359_p0321b13║若指太子相好體為法身，法身在前；樹王下時，明無
X20n0359_p0321b14║漏慧三十四心為般若，般若在中；八十滅度燒身不
X20n0359_p0321b15║受後身為解脫，解脫在後。異而且縱，法身時無般若，
X20n0359_p0321b16║般若時無解脫，解脫時無般若法身，此即三法各異，
X20n0359_p0321b17║斯乃阿含三藏數家所用。此之三意，悉不得稱常樂
X20n0359_p0321b18║我淨也。
X20n0359_p0321b19║若指太子至法身在前者，此因中悉達太子之體、
X20n0359_p0321b20║丈六之質而為法身，故此法身則在於前。諸樹之
X20n0359_p0321b21║中菩提之樹最為第一，故名樹王。明無漏慧三十
X20n0359_p0321b22║四心等者，此依大論云：下地諸惑因時未斷，至樹
X20n0359_p0321b23║下時乃以九地九品思惑通名一九。故云三藏菩
X20n0359_p0321b24║薩位同凡夫，以九無礙及九解脫合為十八，并見
X20n0359_p0321c01║道中八忍、八智合十六心，總前乃成三十四心。若
X20n0359_p0321c02║準俱舍、婆沙之意，下八地惑初修禪時先已斷竟，
X20n0359_p0321c03║唯非想地九品見思全在，是故但以三十四心斷
X20n0359_p0321c04║於非想見思之惑，以根勝故不復更修下八地定。
X20n0359_p0321c05║然雖已斷下八地惑，未斷非想但是有漏，故大論
X20n0359_p0321c06║中沒有漏名，至樹王下方云用於三十四心斷於
X20n0359_p0321c07║三界見修之惑，是故此時方得無漏名為般若耳。
X20n0359_p0321c08║不受後身者，今此即是最後之身，既乃滅度灰斷
X20n0359_p0321c09║無餘，是故更不受於後身。何者？若受後身則有生
X20n0359_p0321c10║死，今既永盡故無後身。此之三德既有三時，初中
X20n0359_p0321c11║後殊，是故名為異。而且縱文中從於法身時無般
X20n0359_p0321c12║若已去，即是釋於縱異之相。解脫時無般若法身
X20n0359_p0321c13║者，灰身故無法身，滅智故無般若。止觀中引小乘
X20n0359_p0321c14║三師說三德義，今此即彼所引小乘第二師也。故
X20n0359_p0321c15║止觀云：先有相好之身，次得種智般若，後滅身智
X20n0359_p0321c16║方具解脫。既有前後上下之義，譬之縱三點水也。
X20n0359_p0321c17║輔行云：先得好者，謂百劫已滿也。次得種智者，謂
X20n0359_p0321c18║三十四心也。後滅身智者，謂八十入滅也。此既即
X20n0359_p0321c19║是阿含三藏小乘數論之意，是故不得稱此以為
X20n0359_p0321c20║今經圓妙三德，故須簡之。○若指空境下，次簡通
X20n0359_p0321c21║教。
X20n0359_p0321c22║若指空境為法身，是本有；照真之慧為般若，般若是
X20n0359_p0321c23║今有；子果兩縛盡為解脫，解脫是當有。異而且縱，斯
X20n0359_p0321c24║乃三乘通教中所說，前代探明大乘人所用，亦不得
X20n0359_p0322a01║稱常樂我淨。
X20n0359_p0322a02║此指空境名為法身，異前三藏相好之體、丈六之
X20n0359_p0322a03║質。然三藏中亦有指於空理法身，如須菩提在石
X20n0359_p0322a04║室中觀諸法空，得見法身。又前三藏指於因中相
X20n0359_p0322a05║好之體，法身在前。若至成佛，乃名五分法身：無作
X20n0359_p0322a06║戒為戒身，無漏禪為定身，無漏慧身。二種解脫為
X20n0359_p0322a07║解脫身：一、有為解脫，謂無漏智相應；二、無為解脫，
X20n0359_p0322a08║謂一切煩惱無餘。又盡智為解脫身，無生智為解
X20n0359_p0322a09║脫知見身。須知五分法身之中，慧身即是三十四
X20n0359_p0322a10║心般若之義，故但指前相好之體為法身耳。照真
X20n0359_p0322a11║之慧者，無生之慧也。子果兩縛盡為解脫者，前三
X20n0359_p0322a12║藏中八十滅度為解脫者，此語無餘涅槃為解脫
X20n0359_p0322a13║耳。以三十四心斷於見思，即子縛已盡故也。故大
X20n0359_p0322a14║經云：眾生繫縛名色，名色繫縛眾生。師子吼難云：
X20n0359_p0322a15║若有名色是繫縛者，諸阿羅漢未離名色，亦應繫
X20n0359_p0322a16║縛。佛言：善男子！解脫二種：一者、子斷，二者、果斷。言
X20n0359_p0322a17║子斷者，諸阿羅漢已斷煩惱，諸結爛壞，未斷果故，
X20n0359_p0322a18║名果繫縛，不得說言名色繫縛。雖未斷果，必定斷
X20n0359_p0322a19║故。煩惱即是果家之子，陰果即是子家之果。故子
X20n0359_p0322a20║縛盡名有餘涅槃，果縛盡名無餘涅槃，涅槃亦名
X20n0359_p0322a21║解脫故也。三乘通教者，三乘共行十地，通當教之
X20n0359_p0322a22║義也。前代探明大乘人所用者，玅玄云：舊云成論
X20n0359_p0322a23║探明大乘，解菩薩義，此則不然。論主自云：今正明
X20n0359_p0322a24║三藏中實義。實義者，空是人師，豈可誣論主邪？然
X20n0359_p0322b01║止觀云：成論所明，我人本無，雖有法，浮虗非有。論
X20n0359_p0322b02║師不知三藏小乘成論空門實法浮虗，便謂浮虗
X20n0359_p0322b03║同於般若，如幻如化，遂引大品共般若義，以解成
X20n0359_p0322b04║論浮虗非有，而不知觀幻有與浮虗不同。由是相
X20n0359_p0322b05║承，皆云成論分通大乘。南山亦謂四分成論分通
X20n0359_p0322b06║大乘，今家諸文並皆不許（云云）。是故前代探明大乘
X20n0359_p0322b07║成實論人所用三乘共般若意，亦不得稱三德圓
X20n0359_p0322b08║妙。何者？縱如論人謂成實論探明大乘，亦乃只是
X20n0359_p0322b09║共般若耳，且非不共般若之意。況不共般若，義通
X20n0359_p0322b10║別圓，今經三德尚非別教不共般若，豈是通教共
X20n0359_p0322b11║般若邪？○若如真諦下，三、簡別教。
X20n0359_p0322b12║若如真諦師明，法身具四德，般若、解脫各二。
X20n0359_p0322b13║真諦所明，如前已引。彼料簡文。○從此乃下，今家
X20n0359_p0322b14║破也。
X20n0359_p0322b15║此乃橫而且異，乃別教一途所明，而真諦師偏用。當
X20n0359_p0322b16║知法身可稱為德，般若解脫無德可稱，不會無量甚
X20n0359_p0322b17║深之高廣，亦不得稱為經王。
X20n0359_p0322b18║橫而且異者，異即縱也。法身、般若、解脫具德多少
X20n0359_p0322b19║不同，故名為橫。又謂法身是本有，般若是現有，解
X20n0359_p0322b20║脫是當有，復名為縱。前文既斥乖於圓別，故非別
X20n0359_p0322b21║教通方之義，但是一途耳。言一途者，即一往也。以
X20n0359_p0322b22║別教中三德縱橫，義趣非一。法華文句云：性德三
X20n0359_p0322b23║如來名橫，修德三如來名縱。前法、次報、後應，亦是
X20n0359_p0322b24║縱義。而真諦之說雖乖圓別之旨，亦是別教一途
X20n0359_p0322c01║之所收，故真諦偏用，深乖圓意。當知法身可稱四
X20n0359_p0322c02║德，而般若、解脫無四德可稱，故知真諦不會今經
X20n0359_p0322c03║法性深廣，經王圓妙矣。○今所明下，次顯圓。
X20n0359_p0322c04║今所明三德如上說，一一皆具常樂我淨，論廣則無
X20n0359_p0322c05║量，論高則甚深。
X20n0359_p0322c06║即指如上正釋中說，法身、般若、解脫一一皆具四
X20n0359_p0322c07║德，又復論於深廣等義，故止觀云：今明三德皆不
X20n0359_p0322c08║可思議，那忽縱橫一異？此約理藏釋也。身常智圓，
X20n0359_p0322c09║斷具一切，皆是佛法，無有優劣，故不縱；三德相冥，
X20n0359_p0322c10║同一法界，故不橫；種種建立，故不一；同歸第一義，
X20n0359_p0322c11║故不異。此約行因釋也。即一而三，故不橫；即三而
X20n0359_p0322c12║一，故不縱；不三而三，故不一；而一，故不異。此約宗
X20n0359_p0322c13║用釋也。○若諸學人下，三、斥迷。
X20n0359_p0322c14║若諸學人聞諸經之王，四佛所護，不解此意，如牛羊
X20n0359_p0322c15║心眼，不足論道也。
X20n0359_p0322c16║不達今經法性深廣，諸經之王，圓妙之意，但作小
X20n0359_p0322c17║乘偏漸之解，喻如牛羊心眼，不足以論圓常妙道
X20n0359_p0322c18║也。以無信解智眼，分別淺深，猶如牛羊心眼，不辨
X20n0359_p0322c19║方隅故也。簡下九法，一一皆須作此斥文，但是文
X20n0359_p0322c20║略耳。○次料簡三寶者，準前亦應合有顯圓，亦是
X20n0359_p0322c21║文略耳。下去準知。於中為二：初簡藏教。
X20n0359_p0322c22║料簡三寶者，若指樹王得道為佛寶，轉生滅四諦法
X20n0359_p0322c23║輪為法寶，度陳如等五人先得智眼明覺者為僧寶，
X20n0359_p0322c24║由是三寶故到于今。即有相從三寶者，此乃阿含中
X20n0359_p0323a01║所明階梯三寶，亦是數論宗用也。
X20n0359_p0323a02║生滅四諦者，止觀云：苦集是世間因果，道滅是出
X20n0359_p0323a03║世間因果。苦則三相遷移，集則四心流動，道則對
X20n0359_p0323a04║治易奪，滅則滅有還無。雖世出世，皆是變異，故名
X20n0359_p0323a05║生滅。轉者，度也。轉度此法，入於他心，令彼得悟。輪
X20n0359_p0323a06║具二義：一、轉義；二、摧碾義。以四諦輪，轉度與他，摧
X20n0359_p0323a07║彼結惑。如王輪寶，能壞能安；法輪亦爾，壞煩惱怨，
X20n0359_p0323a08║安住諦理。陳如等五人者，一、陳如；二、頞鞞；三、䟦提；
X20n0359_p0323a09║四、十力迦葉；五、拘利太子。眼智明覺者，苦法忍為
X20n0359_p0323a10║眼，苦法智為智，苦比忍為明，苦比智為覺，餘三諦
X20n0359_p0323a11║亦爾。由是三寶者，法華云：即趣波羅奈，為五比丘
X20n0359_p0323a12║說，是名轉法輪，便有阿羅漢、法、僧差別名。故到于
X20n0359_p0323a13║今者，始自佛日，故到于今。雕檀泥塑，貝葉黃卷，染
X20n0359_p0323a14║衣剃髮，以像末住持三寶，從於佛三寶而立，故名
X20n0359_p0323a15║相從。既次第不同，故喻階梯耳。○次簡通教。
X20n0359_p0323a16║若指樹王得道為佛寶，所說無生四諦為法寶，二乘
X20n0359_p0323a17║菩薩脩真無漏斷結成聖理和為僧寶者，此亦三乘
X20n0359_p0323a18║通教中所說，探明大乘人所用。此兩種三寶，並無常
X20n0359_p0323a19║樂我淨。
X20n0359_p0323a20║通教中樹王得道為佛寶者，初成正覺，大見寂場
X20n0359_p0323a21║別圓之佛，小見鹿苑三藏之佛。今通佛者，即二酥
X20n0359_p0323a22║中所見之相，故不須以兩處初成而為妨也。無生
X20n0359_p0323a23║四諦者，止觀云：苦無逼迫相，集無和合相，道不二
X20n0359_p0323a24║相。法本不然，今則無滅，一切皆空，故名無生。二乘
X20n0359_p0323b01║菩薩修真無漏者，三乘同以無言說道斷惑成聖
X20n0359_p0323b02║也。言理和者，通教無生，迷真輕故，從理受名耳。言
X20n0359_p0323b03║此兩者，總結藏通也。○若指華王下，次簡別教。
X20n0359_p0323b04║若指華王世界坐蓮華臺成道為佛寶，所說恒沙佛
X20n0359_p0323b05║法無量四諦為法寶，四十一賢聖為僧寶，此則異前，
X20n0359_p0323b06║雖非階梯，未是同體，亦非金光明所譬三寶也。
X20n0359_p0323b07║華王世界，亦言華藏世界，具如華嚴。華藏世界品
X20n0359_p0323b08║中所說寶華王座，亦如華嚴。又梵網云：於寂滅道
X20n0359_p0323b09║場，坐金剛華王座。舊攝論云：大蓮華王清淨世界。
X20n0359_p0323b10║新攝論云：大寶華王清淨佛土。坐蓮華臺，亦如華
X20n0359_p0323b11║嚴。又梵網云：我今盧舍那，方坐蓮華臺。成道為佛
X20n0359_p0323b12║寶者，即舍那報佛也。恒沙佛法無量四諦者，止觀
X20n0359_p0323b13║云：分別校計苦集道滅，一一皆有無量之相。四十
X20n0359_p0323b14║一賢聖者，三賢十聖及等覺也。此則異前者，報佛
X20n0359_p0323b15║異前勝劣兩應，法僧準知。雖非前兩階梯次第，未
X20n0359_p0323b16║是同體，還成別相。何者？以別教中三寶條然，亦非
X20n0359_p0323b17║今經圓妙三字之所譬也。準前顯圓，此亦應云：今
X20n0359_p0323b18║所明三寶如上說，一一皆具常樂我淨等。亦應斥
X20n0359_p0323b19║云：若諸學人不解此意，如牛羊心眼等。是故圓頓
X20n0359_p0323b20║三寶融妙佛寶，如云：虗空為座，一成一切成。毗盧
X20n0359_p0323b21║遮那、舍那、釋迦，皆徧一切，無一異相。法寶即是無
X20n0359_p0323b22║作四諦，僧寶即是始初發心，終訖補處。故此三寶
X20n0359_p0323b23║名為同體。何者？法名不覺，佛名為覺，佛即是法，法
X20n0359_p0323b24║即是僧，豈可條然？下八三法，準此思之。
X20n0359_p0323c01║金光明經玄義順正記卷上