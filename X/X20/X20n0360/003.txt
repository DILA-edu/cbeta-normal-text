X20n0360_p0401c01║金光明經文句新記卷第三
X20n0360_p0401c02║永嘉沙門釋　從義　撰
X20n0360_p0401c03║釋壽量品
X20n0360_p0401c04║觀經疏中釋壽量義，與今文句辭意大同，其間或有
X20n0360_p0401c05║語句小異，至下臨文具為點出。於中為二：初釋品題，
X20n0360_p0401c06║又為二：初正釋，次總結。初又為二：初正釋，次重解。初
X20n0360_p0401c07║文為二：初約圓論三佛釋，次別約報身釋。初文為二：
X20n0360_p0401c08║初正明圓論三佛，又為二：初約理本明三身壽量俱
X20n0360_p0401c09║亡。佛本者，理本也。無身者，亡三身也。無壽者，亡三壽
X20n0360_p0401c10║也。無量者，亡三量也。三身壽量俱不可得，如輔行云：
X20n0360_p0401c11║三諦無形，俱不可見也。四明云：但無有相隨情之三，
X20n0360_p0401c12║非無性具微妙身等。是故真佛究竟一切淨穢法門，
X20n0360_p0401c13║若一向無，何異小乘所詮真理（云云）。今謂性具身壽，只
X20n0360_p0401c14║是假名相說，若非假名相說，安有性具身壽？此文正
X20n0360_p0401c15║談佛之理本，三身三壽三量俱亡，何得濫同性具身
X20n0360_p0401c16║壽立法之義？釋籤云：因果既泯，理性自亡。又云：亡淨
X20n0360_p0401c17║穢故，以空以中，仍由空中轉染為淨，由了染淨，空中
X20n0360_p0401c18║自亡。又云：一尚無一，豈有九三？金錍亦云：雖一一徧，
X20n0360_p0401c19║亦無所在。義例又云：對華說空，空無名字。以此細推，
X20n0360_p0401c20║諸法皆爾。斯等格言，豈是小乘所詮真理？何得謂之
X20n0360_p0401c21║真佛究竟淨穢法門？一尚無一，豈有性具之三乎？霅
X20n0360_p0401c22║川義章雖已破之，余患世迷，故茲擊節耳，非敢人情
X20n0360_p0401c23║也。
X20n0360_p0401c24║隨順世間下，次約隨緣明三身壽量俱立。文為三：初、
X20n0360_p0402a01║總明。理本雖無，隨世則有，假名詮辨，故曰而論。既云
X20n0360_p0402a02║隨順世間而論三身壽量，是則隨智、隨情、隨情智等，
X20n0360_p0402a03║不可不辨。何者？約理本無隨智等三，約事則有三種
X20n0360_p0402a04║之相。故止觀云：若為緣說，不出三意。即其證也。故知
X20n0360_p0402a05║若非隨世而說，是則法身名字尚無，豈有報應之可
X20n0360_p0402a06║得邪？非謂菩提有去來今，不其然乎？若乃不得而得，
X20n0360_p0402a07║三身究然，自是隨世假立之耳，不可濫同理本寂滅也。
X20n0360_p0402a08║法身下，次別釋。文為三：初、釋法身壽量。文為二：初、正
X20n0360_p0402a09║釋。文為三：初、釋法身。文中先釋法字，故云師軌法性
X20n0360_p0402a10║也。法者，則也。師者，軌也。軌者，法也。涅槃所謂諸佛所
X20n0360_p0402a11║師，所謂法也。次釋身字，故云還以法性為身也。以身
X20n0360_p0402a12║無別身，全是法性故也。身者，聚義。法身即是理法聚
X20n0360_p0402a13║也。即下文云：一切智為頭，第一義諦為髻等也。此身
X20n0360_p0402a14║非色質等，總而簡之，故云非色質。非心智，別而簡之，
X20n0360_p0402a15║故云非陰界入等。以陰界入三科雖異，不出色心故
X20n0360_p0402a16║也。亦可謂之約五陰簡，故非色、心。五陰既爾，界、入亦
X20n0360_p0402a17║然，兼而舉之，故云非陰、界、入也。法身是理，陰等是事，
X20n0360_p0402a18║理、事常分，是故法身非色、心等，即諸文中不即義也。
X20n0360_p0402a19║故不可以不離難之。此正簡於勝、劣兩應，以由勝、劣
X20n0360_p0402a20║兩應不出色、心故也。色有形體，是故云質；心有覺知，
X20n0360_p0402a21║所以云智。問：何故不簡自受用報？答：中、邊對辨，其實
X20n0360_p0402a22║須簡。今約事、理，智與體冥，順於下文報身之義，是故
X20n0360_p0402a23║但簡勝、劣二應。須知劣應唯在同居穢土分段生身，
X20n0360_p0402a24║勝應通於同居淨土分段生身，及以界外法性尊特。
X20n0360_p0402b01║良以尊特他受用報，亦名勝應故也。言強指者，猶假
X20n0360_p0402b02║立之謂也。既非陰等色、心諸法，只得強指法性為身
X20n0360_p0402b03║耳。何者？理本無身，隨世則有，故云強指法性為身。法
X20n0360_p0402b04║身既爾，法壽、法量例之可知。妙玄既判仁王經中法
X20n0360_p0402b05║性五陰名為俗諦，而四明以常住五陰釋今法身，是
X20n0360_p0402b06║則法身欲為陰、入之所攝持，灼然違戾大師之說。
X20n0360_p0402b07║法性壽下，次釋法身之壽。法華文句云：壽者，受義。真
X20n0360_p0402b08║如不隔諸法，故名為受。非報得命根亦無連持者，簡
X20n0360_p0402b09║非應身之壽也。故法華文句釋應身之壽云：一期報
X20n0360_p0402b10║得，百年不斷，故名為受。輔行云：一期曰壽，連持曰命。
X20n0360_p0402b11║壽、煗、識三未曾相離，煗即是身，壽即是息，由有息風
X20n0360_p0402b12║連持此身，方名一期報得不斷。應身之壽既是報得
X20n0360_p0402b13║命根連持不斷，而法身之壽非此，豈非簡於應身之
X20n0360_p0402b14║壽？但須了知今文報得命根連持不斷，兼於勝劣兩
X20n0360_p0402b15║應耳。不遷者，不為三相之所遷移也。不變者，不為四
X20n0360_p0402b16║心之所變動也。三相四心名雖通小，不遷不變理唯
X20n0360_p0402b17║在圓。
X20n0360_p0402b18║此壽下。三，釋法身之量。法華文句云：量者，詮量也。詮
X20n0360_p0402b19║量法壽之量，非長量也。亦非短量者，非劣應之短量
X20n0360_p0402b20║也。故下文釋應身量云：應同長短為量也。無延無促
X20n0360_p0402b21║者，只是非長非短耳。故法華文句云：緣長同長，緣促
X20n0360_p0402b22║同促也。毗盧遮那徧一切處，故云法界同虗空量。孤
X20n0360_p0402b23║山云：法報體一，雙非兩應。斯言盡美，但將應身定是
X20n0360_p0402b24║有量，未為盡善耳。此即下，次結示。此即非身者，非
X20n0360_p0402c01║色心陰界入等勝劣二應也。之身者，指法性為之身
X20n0360_p0402c02║也。之字但是語助而已。無壽之壽，不量之量，例此可
X20n0360_p0402c03║解。
X20n0360_p0402c04║次、釋報身壽量。文為三：初、修行所感以立報名。文為
X20n0360_p0402c05║二：初、正立酬因。曰：報身亦聚義，即智法聚也。報身之
X20n0360_p0402c06║果既是酬因，故得報身是修行所感也。修行者，修子
X20n0360_p0402c07║之行也。所感者，感果也。果有二種：一、習果；二、報果。感
X20n0360_p0402c08║習果者，如妙玄云：一念相應大覺朗然無上菩提智
X20n0360_p0402c09║德習果，了因所感也。感報果者，亦如妙玄云：大般涅
X20n0360_p0402c10║槃斷德報果，緣因所感也。法華下，次、引證者，引法華
X20n0360_p0402c11║證智德習果也，引涅槃證斷德報果也。引法華者，文
X20n0360_p0402c12║句具引。經云：我智力如是，久修業所得，慧光照無量，
X20n0360_p0402c13║壽命無數劫。記云：初句證報體，次句證報因，次句證
X20n0360_p0402c14║報用，次句證報力。今文且引久修業所得以證報因
X20n0360_p0402c15║耳，亦可將於久修證因所得證果。引涅槃者，大般涅
X20n0360_p0402c16║槃即是斷德，亦由因中修道得此斷德故也。既言修
X20n0360_p0402c17║行所感，正是自受用報。若他受用報亦名為應，如下
X20n0360_p0402c18║應身六能之中常壽無量是也。又止觀云：不生不生
X20n0360_p0402c19║名大涅槃，修道得故。仍釋之曰：果由因剋，故言修道
X20n0360_p0402c20║得。故斷德已圓無明不生，智德已圓般若不生，次言
X20n0360_p0402c21║不生不生也。
X20n0360_p0402c22║如如下，次明智契於境。故有報身者，智契於境，果滿
X20n0360_p0402c23║名報。若不爾者，一切眾生無不圓滿，何須修行方始
X20n0360_p0402c24║感報？故盧舍那翻為淨滿，正約自報。若乃翻為光明
X20n0360_p0403a01║徧照，正約他報。又復兩翻俱通自他，然他受用亦報
X20n0360_p0403a02║亦應，應非無智，故得勝應，亦名報身也。言如如智照
X20n0360_p0403a03║如如境者，文句記云：境智各雙言之者，只是能如如
X20n0360_p0403a04║於所如，所如如於能如。此用金光明意也。故輔行引
X20n0360_p0403a05║金光明第一云：是如如智不見相及相處，故境界清
X20n0360_p0403a06║淨，智亦清淨。處即是境，境智俱淨。又云：法如如，智如
X20n0360_p0403a07║如。即是境智相稱故也。境如如於智，智如如於境，是
X20n0360_p0403a08║故境智各言如如也。今謂所如如於能如，故云如如
X20n0360_p0403a09║智也，即是境如如於智也。能如如於所如，故云照如
X20n0360_p0403a10║如境也，即是智如如於境也。菩提智慧與法性相應
X20n0360_p0403a11║相冥者，正明能如如於所如，智如如於境也。智慧是
X20n0360_p0403a12║能如，法性是所如，法性是法身，智慧是報身，亦應更
X20n0360_p0403a13║云如如境發如如智，文無者略耳。法華文句云：以如
X20n0360_p0403a14║如智契如如境，境發智為報，智冥境為受。記云：由冥
X20n0360_p0403a15║故發，發方名報。如兩蓋相應者，法假喻彰，故云如也。
X20n0360_p0403a16║應者當也，即是相當相稱故也。法華文句云：境既無
X20n0360_p0403a17║邊，智亦如是，函大蓋大。記云：函譬境也，蓋譬智也。由
X20n0360_p0403a18║相稱故，有含藏用，所藏之物，方住外資。今謂外資即
X20n0360_p0403a19║是下文大用六能也。冥者，韻集云：暗也。今謂相冥猶
X20n0360_p0403a20║相合也。所譬境智相稱相合，其義是一，但是舉其函
X20n0360_p0403a21║蓋、水乳兩事為喻耳，不可於中別生異論。若謂不然，
X20n0360_p0403a22║法華文句但舉函蓋，如何消之？
X20n0360_p0403a23║法身下，三、例法身之境以釋報身壽量。菩提智慧既
X20n0360_p0403a24║與法性相應相稱，故得例於法身壽量以釋報身壽
X20n0360_p0403b01║量也。於中為三：初、釋報身法身。非身非不身者，前法
X20n0360_p0403b02║身文中云非色非心等，語猶通總，至今文中方乃別
X20n0360_p0403b03║簡。言非身者，非勝應之身也。非不身者，非劣應之身
X20n0360_p0403b04║也。不亦非也。此用孤山之說也。四、明云非身非應身
X20n0360_p0403b05║也。非不身者，非報身也。今所不取。是故須知，法身既
X20n0360_p0403b06║乃雙非勝劣，智契法身亦非兩應，故云智既應冥，亦
X20n0360_p0403b07║非身非不身也。強名（去聲）此智為報身者，智與體冥既
X20n0360_p0403b08║非兩應，克論報身必須指召，故以智慧而為報身，故
X20n0360_p0403b09║知強名即是假立詮召之辭也。
X20n0360_p0403b10║法壽下，次釋報身之壽。前法壽文中，但云非報得命
X20n0360_p0403b11║根連持等，今文乃云非常非無常，故知亦是總別之
X20n0360_p0403b12║異耳。觀經疏云法壽非壽非不壽者，今文非常，即彼
X20n0360_p0403b13║文非壽也；今文非無常，即彼文非不壽也。非常者，非
X20n0360_p0403b14║勝應之常也；非無常者，非劣應之無常也。智冥法壽，
X20n0360_p0403b15║亦非常非無常，準斯可見。四明云：非壽者，非應壽也；
X20n0360_p0403b16║非不壽者，非報壽也。若爾，今云非常非無常，豈可亦
X20n0360_p0403b17║作先應次報而釋邪？四明又解：下文六能，常壽是報，
X20n0360_p0403b18║無常壽是應，前後矛盾，學者知之。強名常為壽者，智
X20n0360_p0403b19║冥於境，既非兩應，克論報身之壽，正是於常故也。觀
X20n0360_p0403b20║經疏云強名非壽為壽者，以前法身壽量之後，既結
X20n0360_p0403b21║示云此即非身之身、無壽之壽、不量之量，故得例於
X20n0360_p0403b22║法身壽量之境，以釋報身壽量之智。所以報身壽量，
X20n0360_p0403b23║亦是非身之身、無壽之壽、不量之量也。而言非壽者，
X20n0360_p0403b24║非即無也。是則下文謂之強名無量為量者，即不量
X20n0360_p0403c01║之量也；前文謂之強名此智為報身者，即非身之身
X20n0360_p0403c02║也。故知此句云強名非壽為壽，與上句云智既應冥
X20n0360_p0403c03║亦非壽，其語雖同，其意永別。何者？以上句云智既應
X20n0360_p0403c04║冥亦非壽，乃是所非之壽故也。所非之壽既爾，所非
X20n0360_p0403c05║無量亦然。思之。
X20n0360_p0403c06║法量下。三、釋報身之量。前釋身壽中皆先勝次劣，今
X20n0360_p0403c07║釋中乃先劣次勝，故云非量非無量也。文體從便，先
X20n0360_p0403c08║後無在，人不見之，一向作於先應次報，對當消釋，深
X20n0360_p0403c09║不便矣。前法身量文中云非長量非短量，今文云非
X20n0360_p0403c10║量者，即前非短量也；非無量者，即前非長量也。法量
X20n0360_p0403c11║既爾，智冥亦然。強名無量為量者，智冥、法量既非，二
X20n0360_p0403c12║應克論，故身正是無量。故法華文句云：境既無量，智
X20n0360_p0403c13║亦如是。故法報體一，即境智無量，而雙非兩應，即非
X20n0360_p0403c14║身非不身等。
X20n0360_p0403c15║三、釋應身壽量。文為二：初、正釋應身壽量。文為三：初、
X20n0360_p0403c16║釋應身。觀經疏云：應同萬物為身也。物身非一，故云
X20n0360_p0403c17║萬也。應亦隨之，故云同耳。次、釋應身之壽。三、釋應身
X20n0360_p0403c18║之量。法華文句云：應身同緣長同長，緣促同促云云。
X20n0360_p0403c19║自彼於我何為？文句記云：應身同緣者，明功能也。次、
X20n0360_p0403c20║緣長下，明應用也。三、云云下，明應即體也。
X20n0360_p0403c21║智與體冥下，次明應用由法報而起。文為二：初總明
X20n0360_p0403c22║境智和合能起大用。又為二：初正明。妙玄云：藏通兩
X20n0360_p0403c23║教但云齊業齊緣，不得非長非短而長而短，別圓地
X20n0360_p0403c24║住得非長非短而長而短。今云智與體冥即非長非
X20n0360_p0404a01║短也，能起大用即而長而短也。而長故名為勝應，而
X20n0360_p0404a02║短故名為劣應。雖有勝有劣，莫不皆是無方大用。是
X20n0360_p0404a03║故釋迦五時始終壽年八十，乃是智與體冥能起大
X20n0360_p0404a04║用，隨同居土之機現劣應之短（文句記云：實位補處輔應化佛示歷五味。
X20n0360_p0404a05║由是明之，五時說法始終之相，但是分段應化生身耳），彌陀隨同居淨土之機
X20n0360_p0404a06║現勝應之長。雖有長有短，只是分段生身佛佛不同
X20n0360_p0404a07║耳。若乃界外法性尊特，他報勝應常住之壽佛佛皆
X20n0360_p0404a08║同，則無優降差別之異也。是故十方三世諸佛，但同
X20n0360_p0404a09║舍那一尊特耳，的無三品四品之殊也。是則三土勝
X20n0360_p0404a10║劣長短，皆是智與體冥能起大用矣。四明云：依業識
X20n0360_p0404a11║者不但覩報亦能見應，以知全體起二應用，故現大
X20n0360_p0404a12║小無非尊特。今謂不然。何者？法華文句云：體即實相，
X20n0360_p0404a13║無有分別（空中為體，即法報相冥，故非長非短）；用則立法，差降不同（妙假
X20n0360_p0404a14║為用，故應同物身，即而長而短）。若許全體起二應用，是則勝劣終自
X20n0360_p0404a15║炳然，何得謂之隨現大小無非尊特？二用既皆全體
X20n0360_p0404a16║而起，何得唯談尊特勝應，不許分段劣應生身？若許
X20n0360_p0404a17║分段劣應生身，名為大用，何故不許法華教生乃是
X20n0360_p0404a18║生身？若謂生身但在藏、通，法華短中，分身侍者地涌
X20n0360_p0404a19║菩薩妙音東來，問訊起居，少病少惱，豈可問訊藏、通
X20n0360_p0404a20║生身？若謂問訊尊特身者，大論那云但問生身，不問
X20n0360_p0404a21║法性尊特身邪？玅玄那云生身示病，法身無疾邪？況
X20n0360_p0404a22║玄籤云法身菩薩進道無定，或從生身佛邊聞法進
X20n0360_p0404a23║道，豈是藏、通生身之佛邪？或從法身，如大論云法性
X20n0360_p0404a24║身佛為法身菩薩說法，此約界外得作此說，莫是則
X20n0360_p0404b01║谿不曉中道感應即劣是勝乎？是知若不約於界外
X20n0360_p0404b02║說尊特身，無有是處。四明不知，便將界內分段生身
X20n0360_p0404b03║以為尊特。又謂尊特有病有惱，遂將舍那藏塵相好，
X20n0360_p0404b04║定是分段生滅之身。此則灼然勝劣不分，報應莫辨
X20n0360_p0404b05║矣。
X20n0360_p0404b06║如水銀下，次引證者，此引菩提流支法界性論中文
X20n0360_p0404b07║也。於中為二：初、喻水銀和真金者，喻智與體冥也。能
X20n0360_p0404b08║塗諸色像者，喻能起大用也。功德下，次、合功德和法
X20n0360_p0404b09║身，合上句也。處處應現往，合次句也。
X20n0360_p0404b10║能為身下，次別示應用之相不同。文為二：初雙明二
X20n0360_p0404b11║用不同。前明法報體一故雙非兩應，今明二用不同
X20n0360_p0404b12║故委示六能。然前文中及觀經疏明法報雙非中，身
X20n0360_p0404b13║壽次第與今全同，量與無量與今則別。何者？以前文
X20n0360_p0404b14║中及觀經疏明雙非中，先言非量，次言無量，次言有
X20n0360_p0404b15║量故也。上文既云智與體冥能起大用，故知今文身
X20n0360_p0404b16║非身等，正是別圓地住已上乃至妙覺分滿之用化
X20n0360_p0404b17║復作化，不可濫同藏通兩教齊業齊緣，終歸灰斷也。
X20n0360_p0404b18║四明云：此二應用乃依真中二理而住，機依事業二
X20n0360_p0404b19║識而見。恐未可也。何者？以起信論及今文句，前文釋
X20n0360_p0404b20║佛正約四教大小機分真中二理事業二識所住所
X20n0360_p0404b21║見，今文正約別圓地住乃至妙覺法報體一而有六
X20n0360_p0404b22║能之用故也。且前藏通真理事識，豈有全體之用化
X20n0360_p0404b23║復作化者哉？應知上文法報雙非，勝應則兼界外尊
X20n0360_p0404b24║特及以同居淨土生身，劣應但在同居穢土八十七
X20n0360_p0404c01║百分段之軀。今文與前意則稍別。何者？彌陀雖是勝
X20n0360_p0404c02║應之長，但是分段實有斯限，還屬無常有量收之。是
X20n0360_p0404c03║故今文專約界外法住尊特他受用報勝應之身常
X20n0360_p0404c04║壽無量，以對界內同居淨穢分段勝劣非身無常有
X20n0360_p0404c05║量而分六能之義也。界外尊特，身常無量。如大論云：
X20n0360_p0404c06║法性身佛，光明無量，色像無邊。尊特之身，猶如虗空，
X20n0360_p0404c07║為法性身菩薩說法。聽法之眾，非生死身，何況佛耶？
X20n0360_p0404c08║釋籤判云：此約界外，得作此說。若同居、淨穢、分段、勝
X20n0360_p0404c09║劣、非身、無常、有量，如下文中有量有二義是也。問：四
X20n0360_p0404c10║明云：身是生身，非身是報。引小般若，佛說非身，是名
X20n0360_p0404c11║大身。今何不取？答：彼經非身，自是空理。今文非身，乃
X20n0360_p0404c12║屬應用。體用不同，所以不取。問：若準釋籤，定判尊特
X20n0360_p0404c13║唯在界外者，界外同居，豈不現於尊特之相？答：界內
X20n0360_p0404c14║所現，還是現於界外之相耳。良以尊特、光明、色像無
X20n0360_p0404c15║量無邊，本非同居之相故也。然於界內現界外相，有
X20n0360_p0404c16║分全如華嚴藏塵，相好分如方等、般若、法華。於丈六
X20n0360_p0404c17║身三十二相，隨現一相、二相、三相等尊勝巍巍，以表
X20n0360_p0404c18║所說實相法身。故淨名疏解現相序，於是委明華嚴、
X20n0360_p0404c19║方等、般若、法華四度現於尊勝巍巍。是以法華文句
X20n0360_p0404c20║云：從為諸菩薩說大乘經，乃至以佛舍利起塔，名現
X20n0360_p0404c21║相序。故知如來放光，即是現於勝應。又輔行云：引出
X20n0360_p0404c22║宅已，示尊特身，說難思法，彈斥洮汰，得授記莂。然則
X20n0360_p0404c23║現變雖是尊特，至於收攝，還是生身。是故法華定起
X20n0360_p0404c24║收光，以至下文神力品中，現神變已，還攝舌相等，即
X20n0360_p0405a01║其意也。非謂界內分段丈六生身，不須現起，便是尊
X20n0360_p0405a02║勝。故須現之，方名尊特。故法華云：現神變相，放大光
X20n0360_p0405a03║明，無量眾所尊，為說實相印（云云）。孤山謂身常無量，是
X20n0360_p0405a04║山斤海渧勝應之長（即同彌陀有量之無量也），非身無常有量有
X20n0360_p0405a05║二義，作釋疑消之。乃云身常無量，是有量之無量，其
X20n0360_p0405a06║實有量也。斯蓋孤山不曉今文六能之義，是約界外
X20n0360_p0405a07║法性尊特，與界內分段生身對分故也。若依孤山，專
X20n0360_p0405a08║約同居勝劣兩應，以消六能，是則界外尊特勝應，攝
X20n0360_p0405a09║屬於何？豈可界外尊特勝應，不是大用六能收之？而
X20n0360_p0405a10║云應身定是有量者，殊乖界外尊特勝應身常無量
X20n0360_p0405a11║矣。有此不便，故不取孤山也。況下文中，自於有量開
X20n0360_p0405a12║為二義，何得反作釋於無量，伏疑消之？且彌陀既是
X20n0360_p0405a13║有量之無量，何得不許是有量中收邪？若不許者，下
X20n0360_p0405a14║文那云實有期限？孤山又謂彌陀勝應，毫若須彌，目
X20n0360_p0405a15║如大海，正是地住所見之相。斯又不可。何者？以上品
X20n0360_p0405a16║上生，便得見佛色相具足，是道種性，在於地住已前
X20n0360_p0405a17║故也。
X20n0360_p0405a18║有量有二義下，次單明有量長短者，法華文句約四
X20n0360_p0405a19║句中，今此即是初後二句。實有量而言無量，如阿彌
X20n0360_p0405a20║陀；實有量而言量，如釋迦八中唱滅也。於中為二：初
X20n0360_p0405a21║正明輔行中引諸觀音疏云：釋迦、彌陀俱有生、法二
X20n0360_p0405a22║身，於生身中隨化緣故，此壽有量，彼壽無量。今文正
X20n0360_p0405a23║論二佛生身勝劣長短，即是諸觀音疏生身有量、無
X20n0360_p0405a24║量矣。若乃二佛法身無量，即是上文身常無量，法性
X20n0360_p0405b01║尊特，彼此無殊也。今初一句即雙標也。既舉有量有
X20n0360_p0405b02║二義，則無常、非身皆有二義也。以同居淨穢分段，勝
X20n0360_p0405b03║劣不同，故有長短之異。若乃界外法性尊特，身常無
X20n0360_p0405b04║量，佛佛皆同，定無優降差別之殊也。次兩句即雙列
X20n0360_p0405b05║也。
X20n0360_p0405b06║次如七百下，即雙釋也。七百阿僧祗者，釋籤引首楞
X20n0360_p0405b07║嚴經下卷：堅首菩薩白世尊言：佛壽幾何？何時入滅？
X20n0360_p0405b08║佛告堅首：東方去此三萬二千佛土，國名莊嚴，佛號
X20n0360_p0405b09║照明莊嚴自在王。如彼佛壽，我壽亦爾。堅首又問：彼
X20n0360_p0405b10║佛壽命幾何？佛告堅首：汝自往問，彼當答之。堅首於
X20n0360_p0405b11║是往彼而問，彼佛答云：如釋迦壽，我亦如是。汝欲知
X20n0360_p0405b12║者，我壽七百阿僧祗劫，釋迦亦爾。堅首還此向佛說
X20n0360_p0405b13║竟，阿難乃云：如我解佛所說，彼佛即是釋迦異名。佛
X20n0360_p0405b14║告阿難：汝承佛力乃知是事，乃至上方有土名一燈
X20n0360_p0405b15║明等，並是釋迦分身（雖云分身，不同法華集分身佛）。此指釋迦亦於
X20n0360_p0405b16║別國出現於世，壽有七百阿僧祗劫，若出娑婆但齊
X20n0360_p0405b17║八十耳。又此娑婆一期始終雖是八十，若論機見
X20n0360_p0405b18║復不可定。如像法決疑經云：今日座中無央數眾，或
X20n0360_p0405b19║見佛入涅槃，或見住世一劫等。然七百僧祗望於八
X20n0360_p0405b20║十雖則是長，凡夫心智亦可算數，故是有量之量也。
X20n0360_p0405b21║山斤海滴（都歷切，水滿也，字應作渧，都計切）實有齊限，凡夫所不知；
X20n0360_p0405b22║阿彌陀實有期限，人天莫數。此是有量之無量者，此
X20n0360_p0405b23║明彌陀、釋迦皆有生身勝應之長也。山斤海滴實有
X20n0360_p0405b24║齊限者，實有量也。凡夫所不知者，而言無量也。量物
X20n0360_p0405c01║尚非思算所知，如來之壽安可圖度？是故謂之無有
X20n0360_p0405c02║能算釋尊壽命。故以彌陀實有期限、人天莫數而為
X20n0360_p0405c03║類同，顯於今經如來之壽如山斤等無有能算，亦是
X20n0360_p0405c04║實有量而言無量耳。則不可引法華文句第二句云
X20n0360_p0405c05║實無量而言量，如此品及金光明是報身之義而為
X20n0360_p0405c06║妨也。良以法報體本乃是所況所達耳，而生身應長
X20n0360_p0405c07║如山斤海滴不可數知，乃是能況化用故也。欲詳斯
X20n0360_p0405c08║旨，下更料簡（云云）。若爾，劣應之短何獨釋迦？彌陀亦有。
X20n0360_p0405c09║故大論云：釋迦更有清淨國土如安養界，彌陀亦有
X20n0360_p0405c10║不嚴淨國如娑婆界。涅槃亦云：西方去此三十六恒
X20n0360_p0405c11║沙，有國名無勝，所有莊嚴如安養界，我於彼土出現
X20n0360_p0405c12║於世。應知彌陀不獨壽量、人天莫數，身相、光明、菩薩、
X20n0360_p0405c13║聲聞皆非人天之所知也。故小本云：彼佛光明無量
X20n0360_p0405c14║照十方國，彼佛壽命及其人民無量無邊阿僧祗劫，
X20n0360_p0405c15║聲聞弟子非是算數之所能知，諸菩薩眾亦復如是。
X20n0360_p0405c16║故十六觀經第九佛身觀云：無量壽佛身如百千萬
X20n0360_p0405c17║億夜摩天，閻浮檀金色佛身高六十萬億那由他恒
X20n0360_p0405c18║河沙由旬，眉間白毫如五須彌山，佛眼如四大海水
X20n0360_p0405c19║青白分明。乃至下文雜想觀云：如先所說，無量壽佛
X20n0360_p0405c20║身量無邊，非是凡夫心力所及。故知彌陀身相、光明、
X20n0360_p0405c21║壽命等事皆非凡夫心力所及。十六觀經及以小本
X20n0360_p0405c22║既皆不是凡夫所及，驗知皆是有量之無量矣。
X20n0360_p0405c23║問：安養既是淨土，何故乃有生身？答：文句記云：女人
X20n0360_p0405c24║惡道、無量壽國二種俱無。故知但是化生之身耳。言
X20n0360_p0406a01║勝應者，望此釋迦丈六卑劣，故彼彌陀六十萬億乃
X20n0360_p0406a02║名勝應。觀經疏云：無量壽佛是所觀勝境。即其意也。
X20n0360_p0406a03║問：法華文句云：實有量而言無量，彌陀是也。孤山云：
X20n0360_p0406a04║觀無量壽佛經，實是有期限之有量，而題云無量。故
X20n0360_p0406a05║云實有量而言無量也。四明破云：刊正記中錯引彼
X20n0360_p0406a06║疏。彼疏云：實有量而言無量者，自指大小二本彌陀
X20n0360_p0406a07║耳。以大小二本通被三乘，故有生身有量之無量也。
X20n0360_p0406a08║若十六觀經，六十萬億、八萬相好唯被圓人，正是尊
X20n0360_p0406a09║特無量之無量矣。霅川破云：刊正所引，其義非錯。三
X20n0360_p0406a10║家異同，備在方冊。知何去就，永祛疑滯？答：四明之記，
X20n0360_p0406a11║深為未使。何者？釋迦、彌陀、十方諸佛分段生身，則有
X20n0360_p0406a12║勝劣、長短、優降，名號不同，身量殊異。若乃界外法性
X20n0360_p0406a13║尊特，但同是一耳，則無差降也。故下文云：若見四佛
X20n0360_p0406a14║佛身不同，即是應佛，弟子眾多故；若見四佛同尊特
X20n0360_p0406a15║身，一身一智，即是常身，弟子眾一故。觀經正說同居
X20n0360_p0406a16║淨土彌陀身高六十萬億八萬相好，此與東方阿閦
X20n0360_p0406a17║如來三十二相灼然不同，何得謂之是尊特身？觀經
X20n0360_p0406a18║疏云：無量壽者，天竺稱阿彌陀。又云：阿彌陀無量壽，
X20n0360_p0406a19║彼此方言。由是而知，方言雖異，只是同居淨土勝應
X20n0360_p0406a20║生身之佛耳。是故天竺名阿彌陀，此方乃稱無量壽
X20n0360_p0406a21║也。故此但約實有量之無量而勸耳，不約實無量而
X20n0360_p0406a22║譯也。何者？以實無量是法性尊特，乃約盧舍那翻為
X20n0360_p0406a23║光明徧照故也。彌陀翻名既爾，釋迦翻名準知，故不
X20n0360_p0406a24║可以釋迦、彌陀生身勝劣濫同舍那，法性尊特良由
X20n0360_p0406b01║此也。四、明不曉，便將釋迦丈六劣應下六觀經彌陀
X20n0360_p0406b02║勝應八萬相好名為尊特，大小二本阿彌陀佛謂之
X20n0360_p0406b03║生身，灼然報應混沌不分。根本之訛發自於此，致使
X20n0360_p0406b04║所談諸文壽量悉皆顛辭，而四方學者遭其所惑，僅
X20n0360_p0406b05║六十載莫能牽復，誠可悲哉！文句記云：近代翻譯，法
X20n0360_p0406b06║報不分，三二莫辨，宜熟思之。況今文句及觀經疏、法
X20n0360_p0406b07║華文句，皆謂彌陀是生身有量之無量，何曾獨簡十
X20n0360_p0406b08║六觀經，而專指於大小二本？若謂專指大小二本，且
X20n0360_p0406b09║小本云：彼佛壽命無量無邊，非是算數之所能知。此
X20n0360_p0406b10║與觀經無量壽佛身量無邊，非是凡夫心力所及，相
X20n0360_p0406b11║去幾何？而輙判彼為生身，以此為尊特。若謂觀經身
X20n0360_p0406b12║量無邊，非是凡夫心力所及，與大論中法性尊特身
X20n0360_p0406b13║量無邊其義同者，且小本云：光明壽命無量無邊，非
X20n0360_p0406b14║是算數之所能知。何故不同大論尊特常壽無量邪？
X20n0360_p0406b15║觀經既云身高六十萬億由旬，復云如先所說身量
X20n0360_p0406b16║無邊，非是凡夫心力所及，故知但是六十萬億由旬
X20n0360_p0406b17║之身，非是凡夫心力所及，名為身量無邊耳，實有量
X20n0360_p0406b18║也。若不爾者，山斤海渧尚可知數，六十萬億由旬數
X20n0360_p0406b19║量豈可不知邪？彌陀身量六十萬億，但是生身有量
X20n0360_p0406b20║之無量，文義照然，如何自迷，輙斥他人？據何等義，名
X20n0360_p0406b21║為生身？惜哉斯言！駟不及矣。
X20n0360_p0406b22║問：四明云：觀經第九觀於佛身，第十即觀觀世音身。
X20n0360_p0406b23║而觀世音補彌陀處，乃是別、圓補處彰佛無量，不同
X20n0360_p0406b24║藏、通補處顯佛有量。又云：觀音補法身處，愈彰尊特
X20n0360_p0406c01║無量之無量矣。未審此說是邪？非邪？答：此說非也。釋
X20n0360_p0406c02║籤中解無邊身菩薩云：身實有邊，名為無邊。如阿彌
X20n0360_p0406c03║陀，壽實有量，而名無量。若壽無量，如何得有觀音補
X20n0360_p0406c04║處？由是而知，觀經觀音但補彌陀分段生身有量之
X20n0360_p0406c05║無量處耳，何得謂之別、圓補處彰佛無量？釋籤既云：
X20n0360_p0406c06║若壽無量，如何得有觀音補處？驗知尊特常壽無量，
X20n0360_p0406c07║定無補處。劫國之異，于何不見？輙謂觀音補法身處，
X20n0360_p0406c08║愈彰尊持無量之無量邪？又法華文句云：實無量而
X20n0360_p0406c09║言無量，乃是遮那中道法身。何得却將他報尊特常
X20n0360_p0406c10║壽無量，濫作法身無量之無量而說邪？
X20n0360_p0406c11║問：他報尊特於四句中是何句收？答：是第二句實無
X20n0360_p0406c12║量而言量收，謂報身實是無量而品題言壽量，故云
X20n0360_p0406c13║如此品及金光明也。故此下文及法華文句解壽量
X20n0360_p0406c14║題有通有別，通具三身、別在報身，即其意也。孤山云：
X20n0360_p0406c15║光明是人天莫數之無量而單題壽量，故云實無量
X20n0360_p0406c16║而言量也。以第二句對第一句實有量而言無量，但
X20n0360_p0406c17║約應身及覆成於二句耳。今謂不然。何者？光明若是
X20n0360_p0406c18║人天莫數之無量而單題壽量，名為實無量而言量
X20n0360_p0406c19║者，光明縱爾，此品如何？嗚呼！若以法華亦是人天莫
X20n0360_p0406c20║數之無量而單題壽量，名為實無量而言量者，何異
X20n0360_p0406c21║古人前過恒沙、後倍上數，神通延壽是無常邪？況復
X20n0360_p0406c22║所立光明是人天莫數之無量而單題壽量，殊乖文
X20n0360_p0406c23║句通別之義。通具三身、別在報身，乃是實無量而言
X20n0360_p0406c24║量耳，何得謂之但約應身反覆成於二句邪？霅川云：
X20n0360_p0407a01║今據生身八萬相好判為有量，其實大機所解其壽
X20n0360_p0407a02║無量。今謂彌陀八萬相好生身有量，其實然矣。大機
X20n0360_p0407a03║所解其壽無量，猶自未免生身濫同尊特之過。何者？
X20n0360_p0407a04║彌陀生身八萬相好既是大用，豈非大機所解邪？豈
X20n0360_p0407a05║可生身唯被小機邪？圓頓豈可無生身邪（云云）？
X20n0360_p0407a06║應佛皆為下，次結示。參差者，不齊之貌也。此正結於
X20n0360_p0407a07║有量二義之長短耳。故上文明應身壽量應同長短，
X20n0360_p0407a08║及下文云信相偏疑應身有量，四佛偏舉應佛無量，
X20n0360_p0407a09║乃至云縱令知量知無量，只是化用等，皆是此義。即
X20n0360_p0407a10║法華文句中初後二句實有量而言無量，實有量而
X20n0360_p0407a11║言量，屬下三能，非身無常有量所收。若上三能身常
X20n0360_p0407a12║無量，乃是尊特、舍那、報佛，即第二句實無量也。故法
X20n0360_p0407a13║華文句三身翻名云毗盧法身、舍那報身、釋迦應身，
X20n0360_p0407a14║即今文句三身之義。故知今文應同長短，但約釋迦
X20n0360_p0407a15║分段生身，不可濫作法性尊特。是知孤山約伏疑釋
X20n0360_p0407a16║有量二義，謂應身是定有量者，深為不便，以上三能
X20n0360_p0407a17║乃是尊特，實無量故。問：若以今文應同長短，但是同
X20n0360_p0407a18║居分段生身，何故六能皆是應用？答：報通二義，有自、
X20n0360_p0407a19║有他。此以自報智冥法身起二應用，他報尊特亦名
X20n0360_p0407a20║勝應，是故乃屬上三能耳，不可濫於釋迦應化生身
X20n0360_p0407a21║長短。故知若迷報通二義應用進否，而欲消今三身
X20n0360_p0407a22║六能，任運乖失。問：尊特勝應是第二句實無量者，何
X20n0360_p0407a23║故文句別在報智上冥下應，豈非自報？答：尊特勝應
X20n0360_p0407a24║應非無智，報智上冥下應。雖爾，克論法華報身長壽
X20n0360_p0407b01║正是他報，而文句中別約報智上冥法身，乃是明於
X20n0360_p0407b02║長壽之由。文句記云：長壽之由，具唯法報。法華論意
X20n0360_p0407b03║亦復如是，人不見之，定作自報。灼然違戾記文之說。
X20n0360_p0407b04║又文句釋常在靈山是實報土，以依驗正，豈非他報？
X20n0360_p0407b05║縱據常在是自受用，斯乃正當長壽之由，故知但是
X20n0360_p0407b06║他受用耳。
X20n0360_p0407b07║然此下。三、融通。文為二：初、正融通；次、引文證。即一而
X20n0360_p0407b08║三者，不橫也；即三而一者，不縱也。不三而三，故不一；
X20n0360_p0407b09║不一而一，故不異，故不別；不一，故不並。良以若有一
X20n0360_p0407b10║異並別，則乖圓頓微妙法體故也。言法體者，如輔行
X20n0360_p0407b11║云：二者、從體，三身相即，無暫離時。又義例云：法與報
X20n0360_p0407b12║應，一體無差；寂光諸土，無二無別。體同故，雖則相即；
X20n0360_p0407b13║用殊故，終自炳然。故得實意，體同用殊，良由於此。以
X20n0360_p0407b14║由體即實相，無有分別，故舉一即三；用則立法，差降
X20n0360_p0407b15║不同，故勝劣宛爾。四、明不曉體用混和。後之學者，望
X20n0360_p0407b16║聲傳習，自謂道真，誤無量人，誠堪愍矣。乃會玄文者，
X20n0360_p0407b17║乃解今經玄妙玄通之文也。引下文證，其意可解。
X20n0360_p0407b18║但信相下，次結示偏疑。應身之有量者，生身應短有
X20n0360_p0407b19║量之量，如七百僧祇及八十等是也。應佛之無量者，
X20n0360_p0407b20║生身應長有量之無量，如山斤之喻，彌陀之例也。
X20n0360_p0407b21║取意下，次別約報身。上冥下，應釋。
X20n0360_p0407b22║又一時下，次重解，文為二：初標列，次解釋。文為三：初
X20n0360_p0407b23║玄義，文為二：初正釋，文為三：初釋應佛壽量延促期
X20n0360_p0407b24║數者，一期之數或延長或促短也。次釋報佛壽量境
X20n0360_p0407c01║智和合等者，即前所謂菩提智慧與法性相應等也。
X20n0360_p0407c02║三釋法佛壽量非多非少者，即前所謂非長非短也。
X20n0360_p0407c03║非相應盡知者，非有量也。非相應不盡知者，非無量
X20n0360_p0407c04║也。以有量則可盡知，無量不可盡知故也。
X20n0360_p0407c05║初番下，次簡示。文為三：初簡示應佛，次簡示報佛。智
X20n0360_p0407c06║稱於境，境既寂滅無有分別，是故智亦無有分別；境
X20n0360_p0407c07║稱於智，明而有分別，是故境亦而有分別。故有分別
X20n0360_p0407c08║名之為知，無所分別名為不知。三、簡示法佛。前明法
X20n0360_p0407c09║身雙遮，故云非可說非不可說；今明法身而遮而照，
X20n0360_p0407c10║故云深寂不可說，方便亦可說也。
X20n0360_p0407c11║次引證。文為二：初引今文證。文為三：初證應身。此中
X20n0360_p0407c12║引於諸天世人八部之眾，無能思算山斤海渧不可
X20n0360_p0407c13║數知證量無量，全同下文四偈合譬。知量無量只是
X20n0360_p0407c14║化用，故知四佛止疑之文，但約有量之無量耳。何則？
X20n0360_p0407c15║以由八眾不能思算如來壽量知其齊限，唯除如來，
X20n0360_p0407c16║全與四偈山斤海渧無有能知釋尊壽命文意是同。
X20n0360_p0407c17║若不爾者，正疑之文豈可異於下文四偈合譬之說？
X20n0360_p0407c18║而下文釋止疑之文，約三不應及以八眾皆不能量，
X20n0360_p0407c19║是釋法性不應義者，將非佛意多含，故有茲釋乎（云云）？
X20n0360_p0407c20║次虗空分界下證報身，三壽不可計下證法身。此中
X20n0360_p0407c21║所引壽不可計，及上文引虗空分界以證法報，亦且
X20n0360_p0407c22║一往泛引流類，其實四譬皆是生身之應長耳。若不
X20n0360_p0407c23║爾者，何故引於山斤海渧證量無量邪？次引新本證
X20n0360_p0407c24║者，彼經云：時婆羅門姓憍陳如，欲得如來舍利如芥
X20n0360_p0408a01║子許恭敬供養，命終欲得六天富貴安樂果報。時栗
X20n0360_p0408a02║車毗王子承佛神力語婆羅門言：若欲願求無量功
X20n0360_p0408a03║德及六天報，此金光明詩經之王，難思難解，福報無
X20n0360_p0408a04║窮，二乘不測（云云）。不可說等下注云云者，意令更引
X20n0360_p0408a05║新本文證慈可說故。王子說偈答婆羅門云：設河駛
X20n0360_p0408a06║流中，可生拘物華，世尊身舍利，畢竟不可得（云云）。
X20n0360_p0408a07║三、還源。文為三：初、總明。還只是復，宗不異源，即是還
X20n0360_p0408a08║復歸於宗源，宗源只是道題三字金光明耳。若鈍根
X20n0360_p0408a09║人，以譬擬法，謂金光明況於三身；若利根人，即法作
X20n0360_p0408a10║譬，乃謂三身作金光明。今從擥別為總，故云還源復
X20n0360_p0408a11║宗耳。以金光明是別中之總，十八品是總中之別，故
X20n0360_p0408a12║以壽量品之別，還金光明之總也。例準懺悔，乃至讚
X20n0360_p0408a13║佛，無不咸然，細思說之（云云）。
X20n0360_p0408a14║次初番下別釋，文為三：初還明義，次還光義。色大故
X20n0360_p0408a15║般若亦大者，即境大故智亦大也。三還金義。夫解
X20n0360_p0408a16║一下。三、結示也。既是兩時下，第二、總結也。注云云
X20n0360_p0408a17║者，初釋猶通，以觀經疏解無量壽亦同於此，故次重
X20n0360_p0408a18║釋正在今品，所以引證還源意在於此故也。
X20n0360_p0408a19║次釋品，文為二：初釋初半品懷疑等序分，次釋後半
X20n0360_p0408a20║品及下三品正宗分。初文為五：
X20n0360_p0408a21║初、釋第三、懷疑序。文為二：初、敘意分文。分別如上者，
X20n0360_p0408a22║如上文云斯乃出經者，意謂四佛斷疑，孤然而起，其
X20n0360_p0408a23║文嶄絕，故引序分安壽量中。今從義便，不得齊品分
X20n0360_p0408a24║割也。
X20n0360_p0408b01║次隨文釋義，文為二：初出人，文為四：初釋出處，即指
X20n0360_p0408b02║處如文三字也。菩薩者下，次釋明位具存。應云摩
X20n0360_p0408b03║訶菩提質帝薩埵，摩訶大也，菩提道也，質帝心也，薩
X20n0360_p0408b04║埵成眾生也。新云菩提薩埵，摩訶薩埵翻為覺有情
X20n0360_p0408b05║也。信相者下次釋出名，文為二：初約教義釋能住
X20n0360_p0408b06║人名，又為二：初約相似之似釋。言相似者，內凡似於
X20n0360_p0408b07║分證，如鍮比金、若瓜比瓠，猶光煗涉海初平也。於
X20n0360_p0408b08║中又二：初正釋鐵輪位者，瓔珞經以鐵、銅、銀、金、瑠璃、
X20n0360_p0408b09║摩尼等六輪，以譬信、住、行、向、地、等覺六位也。次引證，
X20n0360_p0408b10║又為二：初引文枹（音浮），鼓槌也。鼓是下次釋意。次約真
X20n0360_p0408b11║似之似釋。言真似者，分證之真似於究竟也。於中又
X20n0360_p0408b12║二：初正釋未敢判其高下者，以上聖之位本迹高下，
X20n0360_p0408b13║不可以凡情局判故也。準淨名疏應作四句，謂本下
X20n0360_p0408b14║迹高、本迹俱下，初住唯得此之兩句；本高迹下、本迹
X20n0360_p0408b15║俱高，妙覺唯得此之兩句。二住已上、等覺已還皆具
X20n0360_p0408b16║四句。何者？二住現為初住，是本高迹下；二住現為三
X20n0360_p0408b17║住，是本下迹高；二住現為二住，若望初住是本迹俱
X20n0360_p0408b18║高，若望三住是本迹俱下，乃至等覺準說可知。今信
X20n0360_p0408b19║相位不知屬何，故云未敢判其高下。次釋難中文有
X20n0360_p0408b20║兩番，初番為二：初難，此亦下次釋。又為二：初正釋者，
X20n0360_p0408b21║先約權行為眾，故云為疑者作發起人爾。次約實行
X20n0360_p0408b22║下不知上，故云佛地未了疑無所嫌。次法華下引證
X20n0360_p0408b23║者，序品如來現變地，涌品菩薩出彌勒補處，並皆懷
X20n0360_p0408b24║疑。大集中有生疑菩薩等者，彼經舍利弗問生疑菩
X20n0360_p0408c01║薩言：誰為汝作此生疑名？生疑菩薩答言：菩提心為
X20n0360_p0408c02║我作生疑名。所以然者，若不發菩提心，於佛法中終
X20n0360_p0408c03║不生疑。其有發於菩提心者，是人則於一切佛法而
X20n0360_p0408c04║生疑惑，為欲了知一切佛法故。譬如國王最大太子
X20n0360_p0408c05║應紹王位，每常諮問治國之法。菩薩亦然，發菩提心
X20n0360_p0408c06║應紹無上法王尊位，亦常諮問一切佛法，是故亦於
X20n0360_p0408c07║一切佛法常生疑惑。以此因緣，由菩提心立生疑名。
X20n0360_p0408c08║我從昔來值佛菩薩及善知識，未曾不問諸佛妙法，
X20n0360_p0408c09║是故我真名生疑也。次番又為二：初難，次答。中言通
X20n0360_p0408c10║疑者，即通惑中見惑之疑便也。言別疑者，即別見中
X20n0360_p0408c11║之疑使也。霅川問：根本無明與別見思為一為異？若
X20n0360_p0408c12║一，何故妙玄云界內外塵沙障如來藏，通別見障第
X20n0360_p0408c13║一義空，根本無明障第一義理？若異，何故輔行云界
X20n0360_p0408c14║外見思障中道邪？答：別見思即根本無明，障空障中
X20n0360_p0408c15║體不二也。今謂不然。何者？止觀云：若迷實理，則有界
X20n0360_p0408c16║外相應獨頭無明。輔行云：界外見思諸使合者（既云諸使
X20n0360_p0408c17║合者，何得無疑？故今謂之十地有別疑也），名為相應；直爾障理，名為獨頭。
X20n0360_p0408c18║言相應者，如云自此已前皆名邪見。又等覺已來修
X20n0360_p0408c19║離見禪，此即界外同體見也。方便、實報二土五塵為
X20n0360_p0408c20║界外思，如此見思必有無明，故云相應無明也。故知
X20n0360_p0408c21║輔行云界外見思障中道者，約相應無明而說也。妙
X20n0360_p0408c22║玄云根本無明障第一義理者，約獨頭無明而言也。
X20n0360_p0408c23║若乃不論相應無明，唯以根本無明與通別見思相
X20n0360_p0408c24║對而分者，則通別見思但障第一義空也。次約觀心
X20n0360_p0409a01║釋所住之處。準前觀解，王舍可知。四釋歎德，文為
X20n0360_p0409a02║三：初分文示意。作高位解釋者，即前所謂真似之位，
X20n0360_p0409a03║此似則高也。亦應無媿色者，謂信相是真似之高，信
X20n0360_p0409a04║相豈可慚而不受？故云亦應無媿色也。令如此辨，故
X20n0360_p0409a05║注云云耳。供養下次解釋，文為二：初釋外供養佛，又
X20n0360_p0409a06║為二：初約教義釋。法供養者，此文稍略，具如淨名法
X20n0360_p0409a07║供養品。然今文中且以財法相對而辨，若無盡意解
X20n0360_p0409a08║頸瓔珞供養觀音名法施者，當知乃是達則即法，以
X20n0360_p0409a09║由財中具一切法，故財供養即法供養也。次約觀心
X20n0360_p0409a10║釋。膏者，脂也。次釋內種善根，止觀亦云法性法界名
X20n0360_p0409a11║為大地，念處觀慧名為種子（云云）。五善根生者，信進念
X20n0360_p0409a12║定慧也。三植種下結示相成。
X20n0360_p0409a13║從是信相下明疑，文為二：初分文，次解釋。又為二：初
X20n0360_p0409a14║釋疑之由。文為三：初正示疑由。言遠由者，諸經多云
X20n0360_p0409a15║却後三月當入涅槃。言近由者，如前文云信相聞深
X20n0360_p0409a16║法，疑法既是常、人壽那短，是故懷疑也。本誓擊動者，
X20n0360_p0409a17║以金龍尊讚歎佛已，復作如是無量誓願，乃至云此
X20n0360_p0409a18║果報當來之世值釋迦佛。今既於釋迦生疑，故知本
X20n0360_p0409a19║誓擊動耳。次釋何因何緣。通論三種皆名因者，謂正
X20n0360_p0409a20║因、了因、緣因也。此文既略者，但云因緣也。緣了相資
X20n0360_p0409a21║共能顯正等者，緣了既乃互相資助共顯正因，是故
X20n0360_p0409a22║正因名之為因，緣了合之但名為緣。三釋方八十年，
X20n0360_p0409a23║方者正也。
X20n0360_p0409a24║從復更下，次釋正生疑。文為五：
X20n0360_p0409b01║初釋如佛所說。不或者，或當為惑。次釋有二因緣，
X20n0360_p0409b02║文為二：初對前辨異。前合止行同是緣了者，謂前乃
X20n0360_p0409b03║合止行同為緣因、同為了因也。故萬行之緣、智慧之
X20n0360_p0409b04║了，若毀呰皆名止善，方便勸修皆名行善。今就止行
X20n0360_p0409b05║自作因緣者，於向緣了各具止行，一一皆自作其因
X20n0360_p0409b06║緣也。不殺是止、施食是行，此二皆悉各有因緣，是故
X20n0360_p0409b07║經云有二因緣，乃有不殺止善因緣及以施食行善
X20n0360_p0409b08║因緣也。十善下次正釋，文為二：初約因果一途釋。途
X20n0360_p0409b09║者道也，且約一道而已，未能深細故也。又一途者猶
X20n0360_p0409b10║一期也，亦一往也，於中為正。初明十善皆具止行。不
X20n0360_p0409b11║殺家之止善者，不殺即止善，放生即是不殺家之行
X20n0360_p0409b12║善也。不盜家之行善者，施食是行善，不盜即止善也。
X20n0360_p0409b13║今就下次明止行各有因緣，文為三：初標示。夫命下
X20n0360_p0409b14║次解釋，文為二：初釋不殺因緣。居然者，居謂居處，然
X20n0360_p0409b15║即語助，宥（千救切）者寬也。夫食下次釋施食因緣。食是
X20n0360_p0409b16║依報者，謂飲食是人之所依，感報故得之，則命有立
X20n0360_p0409b17║也。殞（于敏切）者，歿也。不殺下，三、結例。孤山引舊解云：然
X20n0360_p0409b18║此止行有三差別：一、自，二、他，三、自他共。一、自行者，如
X20n0360_p0409b19║云：不殺是止，放生是行。二、化他者，如云：若不遮奪是
X20n0360_p0409b20║止，方便勸修是行。三、自他共，即自不作十惡名止，勸
X20n0360_p0409b21║他修十善名行。初自行中，不殺、不盜止行二善，文句
X20n0360_p0409b22║已說。不邪婬等止行二善者，不邪婬是止善，禮敬是
X20n0360_p0409b23║行善，不妄語是止善，行實語是行善，不兩舌是止善，
X20n0360_p0409b24║行和合是行善，不惡口是止善，行輭語是行善，不綺
X20n0360_p0409c01║語是止善，行有義語是行善，不貪、嗔、癡等是止善，行
X20n0360_p0409c02║不淨觀及慈、忍、正智之心等是行善也。若論因緣者，
X20n0360_p0409c03║不起婬心是止善之因，離於欲境是止善之緣，起禮
X20n0360_p0409c04║敬心是行善之因，近賢善是行善之緣。餘準思之，故
X20n0360_p0409c05║不具記。
X20n0360_p0409c06║此等因緣下，三、釋止疑所以。此約下次歷法究竟
X20n0360_p0409c07║釋，文為二：初結前生後。言因果者，二善為因，得佛為
X20n0360_p0409c08║果。於義未允者，以向所明止行二善各有因緣，於緣
X20n0360_p0409c09║了中但是緣因少分而已，故萬行緣因、智慧了因，止
X20n0360_p0409c10║行二善各有因緣，竟自未顯，是故謂之於義未允。允
X20n0360_p0409c11║者當也，未允即未當也，亦如前釋五戒之義大有所
X20n0360_p0409c12║關（云云）。人天下次正釋，文為二：初釋不殺止行，文為三：
X20n0360_p0409c13║初正釋，文為二：初總示，次若遮下別釋，又為二：初約
X20n0360_p0409c14║偏小已還釋，文為六：初明人天二善，次若破下明三
X20n0360_p0409c15║藏二乘二善，二若毀下明三藏菩薩二善，四若修下
X20n0360_p0409c16║明通教二乘二善，五誹撥下明通教菩薩二善。四明
X20n0360_p0409c17║云體空字下應云六度方異二乘，今謂文中既云通
X20n0360_p0409c18║教菩薩自異二乘，故不須加六度兩字。六若毀下明
X20n0360_p0409c19║別教菩薩二善。次若誹下約圓頓釋，文為二：初正釋
X20n0360_p0409c20║不殺，次圓人下兼明亦殺，準前可知，不復載釋。次如
X20n0360_p0409c21║上下指廣，文為二：初正明，故大經下次引證，三而我
X20n0360_p0409c22║下釋生疑所以。次釋施食因緣，文為二：初約事法釋
X20n0360_p0409c23║施食，又為二：初約事食釋，次經言下約法食釋。經言
X20n0360_p0409c24║即是今經流水品云：未來之世當施法食。於中為三：
X20n0360_p0410a01║初總示，文為二：初正示。世間法味者，五戒十善也。出
X20n0360_p0410a02║世法味者，三乘解脫也。出世上上法味者，別圓菩薩
X20n0360_p0410a03║所行之道也。迴邪者，別教教道尚名為邪，況其餘者。
X20n0360_p0410a04║入正者，五戒十善是世間之正，三乘解脫是出世之
X20n0360_p0410a05║正，別圓乃是出世間上上之正也。故邪正之言義合
X20n0360_p0410a06║多種也。次養卉者，百草總名也。鞠者，養也。繒（似登似凌二切）
X20n0360_p0410a07║者，帛也。緜者，精曰緜，麤曰絮。大論云：如國王子在高
X20n0360_p0410a08║危處立，不可救護欲自投地，王乃使人敷厚繒褥令
X20n0360_p0410a09║墮地不死。授以下，次別釋。設飢國人大王之饍，文出
X20n0360_p0410a10║法華。煩惱為薪等，文出涅槃。故彼經云：舌為酢味，無
X20n0360_p0410a11║常鹹味，無我苦味，樂為甜味，我為辛味，常為談味，煩
X20n0360_p0410a12║惱為薪，智慧為火，以是因緣成涅槃食。彼破三修故
X20n0360_p0410a13║但三味，勝劣相對故成六味，故略不說淨及不淨。嗜
X20n0360_p0410a14║（食利切）者，欲也。此諸下，三釋生疑所以。
X20n0360_p0410a15║次約觀心釋不殺。準前文中，此亦應云觀一念心斷
X20n0360_p0410a16║諸煩惱名之為殺，言逆理順唯圓有之。
X20n0360_p0410a17║三、釋己身骨髓血聞。文為二：初、簡作非。王子飤（亦作飼，祥
X20n0360_p0410a18║更切，餧也）虎，具如下文捨身品說。尸毗貿（莫候切，交易也）鴿者，梵
X20n0360_p0410a19║語具云尸毗迦，此翻為與。大論云：釋迦菩薩本作國
X20n0360_p0410a20║王，名曰尸毗，視諸眾生猶如一子。時天帝釋與天巧
X20n0360_p0410a21║師毗首羯磨，欲往試之。天帝化為鷹，毗首變作鴿。鷹
X20n0360_p0410a22║逐鴿至王之腋下，鷹語王言：還我鴿來。王曰：汝何所
X20n0360_p0410a23║食？鷹言：我食血肉。王即稱鴿。鴿身轉重，王肉漸輕。王
X20n0360_p0410a24║乃以手攀稱，盡對於鴿。諸天歎云：為此小鴿，如是救
X20n0360_p0410b01║之，真菩薩也。於是身肉平復如本。非拾己身者，以父
X20n0360_p0410b02║母遺體乃是虗妄他物故也。次、己身者下，正釋。法性
X20n0360_p0410b03║實相為己身者，此非虗妄他物，故得名為己身也。眾
X20n0360_p0410b04║生無始迷法性故，不覺己身，但認化物，故有生死相
X20n0360_p0410b05║續無窮。非特非犯者，忘於持犯之相也。非謂不持，名
X20n0360_p0410b06║為非持。檀、忍等應是肉者，以釋論中但云皮、血、骨、髓，
X20n0360_p0410b07║是故大師義加檀、忍等為肉也。
X20n0360_p0410b08║四、將此下，釋充是飽滿飢餓眾生。
X20n0360_p0410b09║王餘飲食下釋況餘飲食。文為三：初正釋，次法華下
X20n0360_p0410b10║引證。文句云佛慧是深非餘，六方便是餘非深，別教
X20n0360_p0410b11║次第是餘亦是深。然初正釋但以人天二乘為餘者，
X20n0360_p0410b12║以別教是餘亦是深，故且置之耳。示教利喜者，大論
X20n0360_p0410b13║云示者示人生死涅槃三乘六度，教者教人捨惡行
X20n0360_p0410b14║善，利者為說法利引導令出，喜者隨其所行歎之令
X20n0360_p0410b15║喜，故以此四莊嚴說法。三如來下釋生疑所以。隨他
X20n0360_p0410b16║即隨情也，隨自即隨智也。然隨他等三種意語，四教
X20n0360_p0410b17║三接並皆有之，廣如止觀乃妙玄等。又復藏通雖有
X20n0360_p0410b18║三種，束而言之但名隨情說他意語，入通去束之但
X20n0360_p0410b19║名隨自他意，圓教但名隨自意語。既通四教，乃三接
X20n0360_p0410b20║等四門四悉種種不同，是故皆云無量無邊。此則通
X20n0360_p0410b21║釋況餘飲食及己身等生疑所以也。
X20n0360_p0410b22║次釋第四現瑞序。文為二：初釋結前開後。言大士者，
X20n0360_p0410b23║大則簡小。士者，事也。運心廣大，能建佛事也。亦云上
X20n0360_p0410b24║士及開士等（云云）。此一句謂句逗，義通長短。今此乃以
X20n0360_p0410c01║一十二字為一句也。至者，到也。故云徹到心源等也。
X20n0360_p0410c02║觀心既然，觀佛亦爾。故言念佛者，故知念即觀念也。
X20n0360_p0410c03║又以念持慧，故以觀佛釋念佛也。法性虗空，只是心
X20n0360_p0410c04║源實際耳。
X20n0360_p0410c05║從其室下，次、正釋現瑞。文為二：初、釋瑞相之意。又為
X20n0360_p0410c06║二：初、正釋。瑞者密報，相者表發。法華文句及淨名疏
X20n0360_p0410c07║釋現瑞序，其意咸爾。人情分別以密報為瑞、奇異為
X20n0360_p0410c08║相。相何所報？常果玄賾說之至難。人情悠悠不能尊
X20n0360_p0410c09║重，先以異相駭變常情，常情既變而生渴仰，故以異
X20n0360_p0410c10║釋相、以報釋瑞。又復應知瑞又是相，故云瑞相。瑞是
X20n0360_p0410c11║能表，即報也。若不表報，瑞相從施，狀似初燿時眾，何
X20n0360_p0410c12║殊精魅外道？故一家釋瑞必有表報，表報之瑞非下
X20n0360_p0410c13║地所測，是故云密耳。是知若得現瑞表報之旨，終不
X20n0360_p0410c14║濫將分段生身，涅同界外法性尊特。以淨名疏中釋
X20n0360_p0410c15║現瑞序，乃明四處現於勝應尊特故也。故法華別序
X20n0360_p0410c16║三雙六瑞如來放光，即其義也（云云）。
X20n0360_p0410c17║次料簡中文有兩番，初番為二：初問，次答。次番亦二：
X20n0360_p0410c18║初問，次答。為二：初總示，次若瑞下別釋。又為二：初釋
X20n0360_p0410c19║別在信相，又為二：初正釋，次舉譬。張家降瑞，喻別在
X20n0360_p0410c20║信相所感也。寧得王家受福，喻非他人所招也。次雖
X20n0360_p0410c21║然下釋通由眾緣，又為二：初正釋。既云無容獨善，豈
X20n0360_p0410c22║非通由眾緣？次法華下引證，可解。
X20n0360_p0410c23║次就文下釋瑞相之文，自分四段：初分文，次別相為
X20n0360_p0410c24║十下明所表，問此經下三料簡。文有兩番，初番為二：
X20n0360_p0411a01║初問，次答。次番又為二：初問。徵者召也證也，非者形
X20n0360_p0411a02║兆也，朕（直引切）兆也。後相者總相，表因成一果也。前相
X20n0360_p0411a03║者表十地因成也，豈令十信頓發極果，安可等覺退
X20n0360_p0411a04║為十地？次答中言經家者，集經之家即阿難也。從容
X20n0360_p0411a05║（上七恭切）剋者定也，斷（丁貫切）既云前後皆霑，則真似兩因
X20n0360_p0411a06║分極二果無所妨也。別相有十下，第四別釋，文為二：
X20n0360_p0411a07║初釋別相所表，又為二：初標列。氛氳（上符分切下於云切）者，玉
X20n0360_p0411a08║篇云祥氣也。次此之下解釋，文為三：初約各表一地
X20n0360_p0411a09║釋，文為二：初云所表之意。斐斖（字體俗正作亹）者，文彩之貌，
X20n0360_p0411a10║謂以文彩倣似擬識求其大綱耳，不可責其委細也。
X20n0360_p0411a11║次其室下正明所表，文為十段，隨文消釋並可知之。
X20n0360_p0411a12║注云云者，一者表十地止可斐亹擬議，不可責其備
X20n0360_p0411a13║悉。二者且從次第竪說，以次文中自明一一地中皆
X20n0360_p0411a14║具諸地功德。三者十地對於十度，且從教道有此諸
X20n0360_p0411a15║意，故注云云耳。言十度者，令則但六、開則成十。何者？
X20n0360_p0411a16║禪有願力開出願度，有神通力開出力度，根本定者
X20n0360_p0411a17║守本禪度，般若度中有道種智開方便度，有一切種
X20n0360_p0411a18║智開出智度。一切智者，守本般若度。故華嚴等諸經
X20n0360_p0411a19║論中皆以十度對於十地，並是教道之所攝耳。復次
X20n0360_p0411a20║下次約表於一一地中具諸功德釋。既一一地具諸
X20n0360_p0411a21║功德，故知前以十度次第對於十地正從教道，今此
X20n0360_p0411a22║方是圓具之義。於中為二：初總標，次且約下別釋。文
X20n0360_p0411a23║為二：初別約初地釋，又為二：初正釋，文為十：初表初
X20n0360_p0411a24║地智，次天紺下表初地境，三有妙下表初地慈悲，四
X20n0360_p0411b01║其室下表初地四德，五有四下表初地四智，六放大
X20n0360_p0411b02║下表初地自他，此之即三千，他土即十方，七雨諸下
X20n0360_p0411b03║表初地四辨，八作天下表初地四攝。如樂樂他者，上
X20n0360_p0411b04║一樂字五角切，下一樂字盧各切。九受天下表初地
X20n0360_p0411b05║法善，十根缺下表初地諸根互用。次初地功德下示
X20n0360_p0411b06║所表之意。佛辨所不能宣者，證道同圓，地即是住，故
X20n0360_p0411b07║華嚴云：初住菩薩所有功德，三世諸佛歎不能盡。若
X20n0360_p0411b08║具足說，凡夫聞之心亂發狂。妙玄釋云：即是三世諸
X20n0360_p0411b09║佛不知圓教初住智耳。又圓初住尚自如此，乃至初
X20n0360_p0411b10║地佛辨寧宣？梗（應作挭）介（應作槩）者，大略也。
X20n0360_p0411b11║次初地既然下例餘九地。復次十相下三約表於一
X20n0360_p0411b12║一地中自行化他釋，文為二：初別約初地釋，又為二：
X20n0360_p0411b13║初總標，次其室下別釋。又為二：初釋表於自行，次釋
X20n0360_p0411b14║表於化他，次初地下例餘九地。
X20n0360_p0411b15║次釋總相所表。因圓理顯者，三德之理究竟明著也。
X20n0360_p0411b16║以三世間別對三德者，孤山云：法身是境，故對國土；
X20n0360_p0411b17║眾生既是十六知見，翻妄知見即成真智，故對般若；
X20n0360_p0411b18║五陰結縛即縛成脫，故對解脫。今謂文中且從別說，
X20n0360_p0411b19║以三對三其實然矣。若通說者，是故應云：三千世間
X20n0360_p0411b20║即空假中，三千即中則實相滿，三千即空則般若滿，
X20n0360_p0411b21║三千即假則解脫滿。實相既圓何法不滿者，中道實
X20n0360_p0411b22║相既乃究竟，豈有二邊諸法不滿？譬如鏡既圓明無
X20n0360_p0411b23║垢，則萬象森羅無不影現矣。以喻觀法，大旨可知，具
X20n0360_p0411b24║如圓通寓言等記（云云）。
X20n0360_p0411c01║第三釋第五疑念序。文為二：初分文，次歡喜下解釋。
X20n0360_p0411c02║文為二：初釋見相歡喜，次從至心下釋默念陳疑。
X20n0360_p0411c03║第四釋第六止疑序。文為二：初分文示意，從汝今下
X20n0360_p0411c04║次解釋。文為二：初釋正止疑，三不應者即三身也，故
X20n0360_p0411c05║大用不應即應身也，法性不應即法身也，智度不應
X20n0360_p0411c06║即報身也。是故汝今不應思量如來三身壽命短促，
X20n0360_p0411c07║以法身之境報身之智，境智冥合能起大用，緣長同
X20n0360_p0411c08║長緣促同促云云。自彼於我何為？故引釋論無量之
X20n0360_p0411c09║法而欲量之，當知是人則為自覆沈溺者也。何以故
X20n0360_p0411c10║下次釋釋止疑，準前可見。言八眾者，一諸天、二世人、
X20n0360_p0411c11║三魔眾、四梵眾、五沙門、六婆羅門、七人、八非人。法華
X20n0360_p0411c12║但云梵魔沙門婆羅門及天人阿修羅眾中，文句記
X20n0360_p0411c13║云梵即色主亦三界主，魔為欲主，沙門此云勤息，勤
X20n0360_p0411c14║息惡故，婆羅門此云淨行，外道中出家云淨行種也。
X20n0360_p0411c15║古人濫以此釋四眾，若攝眾足何以更云天人等邪？
X20n0360_p0411c16║故所列不同並是趣舉耳。欲色舉主，四姓舉勝，六道
X20n0360_p0411c17║標善，並且從勝，皆取入佛法易者言之耳。而今經云
X20n0360_p0411c18║諸天者，除魔梵二主之外，即三界諸天也。世人者，四
X20n0360_p0411c19║大洲人也，即法華云及天人也。人非人者，諸文之中
X20n0360_p0411c20║以人非人結於八部，人即世人，非人即是鬼神故也。
X20n0360_p0411c21║法身菩薩法性淨土故不在言者，以法身菩薩法性
X20n0360_p0411c22║淨土並約界外，今此八眾但約界內，故法身菩薩居
X20n0360_p0411c23║法性淨土更不在言也。生身菩薩者，界內分段肉身
X20n0360_p0411c24║也。住已前名為生身登地，登住名生身得忍，謂生身
X20n0360_p0412a01║中能破無明，得無生忍登於地住故也。若生身得忍
X20n0360_p0412a02║已，捨此生身居實報土，方名法身耳。菩薩既然，如來
X20n0360_p0412a03║亦爾，故佛及弟子皆有生法二身，諸文盛說安可蔽
X20n0360_p0412a04║之？若得此意，終不謬將界內分段生身濫同界外法
X20n0360_p0412a05║性尊特，若謂不然，如何消今法性身土及生身菩薩
X20n0360_p0412a06║邪？莫是大師不曉中道感應，妄分法身與生身不同
X20n0360_p0412a07║乎？又莫是藏通生身菩薩邪（云云）？若出家為四眾攝者，
X20n0360_p0412a08║且指比丘等四，此四皆有發起等四，復何乖爽？然出
X20n0360_p0412a09║家眾但應云二，今言四者，諸勢兼帶清信士女耳。若
X20n0360_p0412a10║云沙彌、沙彌尼、式叉摩那，乃成出家五眾也。菩薩戒
X20n0360_p0412a11║疏於此五上更加出家及出家尼并清信士女，以成
X20n0360_p0412a12║九眾（云云）。若以出家及出家尼并比丘、比丘尼，則畏出
X20n0360_p0412a13║家四眾也（云云）。若法性身施權者，從界外法性之實身，
X20n0360_p0412a14║權同界內之生身也。現同人法即其意也（云云）。智性既
X20n0360_p0412a15║冥大用可解，是故經中更不煩文，所以但釋法性智
X20n0360_p0412a16║度，更兼大用已在其間，即是釋於三不應也。
X20n0360_p0412a17║第五、釋；第七、集眾序。文為四：初、標。次對餘經辨前
X20n0360_p0412a18║後，如法華等，並先集眾，後方現瑞（云云）。時者下，三、正
X20n0360_p0412a19║釋。文為二：初、釋時，可見。眾者下，次、釋眾。文為五：初
X20n0360_p0412a20║明集眾之意。欲色界諸天者，此語存略，應云欲色界
X20n0360_p0412a21║天龍鬼八部諸菩薩等。信相一人利益少等者，正示
X20n0360_p0412a22║集眾之意也。經中但言欲色界天，不云無色界天者，
X20n0360_p0412a23║戒急乘緩故。又既是無色故不來聽法，設使來者亦
X20n0360_p0412a24║不可見，故不列耳（云云）。龍是畜生道正報，似蛇依報，七
X20n0360_p0412b01║寶宮殿與諸天相似，亦能變形為端正人，戒緩乘急
X20n0360_p0412b02║所以來耳。乾闥婆，此云香陰，不噉酒肉唯香資陰。又
X20n0360_p0412b03║云是天主幢倒樂神，居十寶山，戒緩故墮神中，行施
X20n0360_p0412b04║故果報似天。阿修羅，此云無酒，采華於海釀酒不成，
X20n0360_p0412b05║故以名之。迦樓羅，此云金翅鳥，畜生道攝。緊那羅，此
X20n0360_p0412b06║云疑神，頭有一角，是諸天絲竹之神。摩睺羅伽，此云
X20n0360_p0412b07║蟒神，亦云地龍，無足腹行神，即世間廟神，受人酒肉
X20n0360_p0412b08║悉入蟒腹，毀戒邪諂多嗔少施貪嗜酒肉，戒緩故墮
X20n0360_p0412b09║鬼神中，多嗔故蟲入其身而唼食之，昔少施謙敬故
X20n0360_p0412b10║得人供養耳。次明眾有四種信相是發起者，且從
X20n0360_p0412b11║懷疑默念而說。若聞四佛說釋迦壽無量無邊，深心
X20n0360_p0412b12║信解，歡喜入位，亦是當機得道者也。當機得道，堪為
X20n0360_p0412b13║影響（云云）。他宗但云出家、在家各二為四，此則名局而
X20n0360_p0412b14║義不周。今家乃約一眾自開為四，故比丘等皆有發
X20n0360_p0412b15║起等。是則發起等四眾，何傷比丘等四眾邪？人不見
X20n0360_p0412b16║之，妄生斥。是故須知發起等四，徧於出家及在家等
X20n0360_p0412b17║菩薩、二乘、天龍八部，細思可見。發機令起，故云發起。
X20n0360_p0412b18║又剖之令開，故名為發。因擊揚者，啟之而動，故名為
X20n0360_p0412b19║起。由有發起，當機可成。當者，當（去聲）也。然化主之形聲，
X20n0360_p0412b20║必資伴以影響，方令發起。擊動事遂，如響之應聲，影
X20n0360_p0412b21║之隨形耳。結謂結構，立機之始。緣即緣助，能成其終，
X20n0360_p0412b22║則為未來修德三因之先萌也。無前三益，故云結緣，
X20n0360_p0412b23║即此眾會前三之餘。故此一緣，兼具二義，謂助、現、當
X20n0360_p0412b24║也。故知古人及慈恩等，但云比丘等四，則名局義不
X20n0360_p0412c01║周矣。而慈恩斥云：法華既言又觀四眾，比丘、比丘尼
X20n0360_p0412c02║等，何須發起等四者，今謂不然。比丘等四，諸經皆說，
X20n0360_p0412c03║誰不知之？但比丘等四，天龍等八，理須各具發起等
X20n0360_p0412c04║四。唯天台所明，而慈恩等不解耳。三、此經下，辨人
X20n0360_p0412c05║眾，文略。新本中有無量等者，經云：是時大會，有婆羅
X20n0360_p0412c06║門姓憍陳四，無量百千婆羅門眾前後圍繞（云云）。言相
X20n0360_p0412c07║承者，非經論所談，但自古相傳耳。四、總瑞下，約方
X20n0360_p0412c08║等部攝。此辨集眾不記二乘，是故判屬方等部耳，非
X20n0360_p0412c09║謂此文正判教相。若正判教，具如玄義（云云）。言明常者，
X20n0360_p0412c10║即壽量常果也。言辨性者，即所游法性也。五、此中
X20n0360_p0412c11║下，約四句判。如別記者，指法華文句及淨名疏也。注
X20n0360_p0412c12║云云者，令引彼文也。夫諸道弁沈，由戒有持毀；見佛
X20n0360_p0412c13║不見佛，由乘有緩急。然指戒有鹿細，故感報有優劣；
X20n0360_p0412c14║持乘有小大，故見佛有權實。若略判戒乘，須開為四
X20n0360_p0412c15║句：一、戒乘俱急；二、戒緩乘急；三、戒急乘緩；四、戒乘俱
X20n0360_p0412c16║緩。通論一切善法觀慧，皆名戒乘。別論三歸、五戒、十
X20n0360_p0412c17║善、八齊及以出家律儀，乃定共防禁身口，遮惡通報，
X20n0360_p0412c18║得人天果，名之為戒。聞經生解，觀智推尋，能破煩惱，
X20n0360_p0412c19║運出三界，名之為乘。以戒急故，得人天身；以乘急故，
X20n0360_p0412c20║聞法得道。得前三道，名之為權；得後一道，名之為實。
X20n0360_p0412c21║若成緩者，受三途身；以乘急故，聞法得道，亦有權實。
X20n0360_p0412c22║若戒急者，雖得人天之身；以乘緩故，不能見佛聞法。
X20n0360_p0412c23║若戒乘俱緩，則長論惡趣，無解脫期也。故生處有善
X20n0360_p0412c24║惡，由戒之緩；得道不得道，由乘之有無。然聖人之心，
X20n0360_p0413a01║正欲戒乘俱急，不得已而接之，乃論戒緩乘急；又不
X20n0360_p0413a02║得已而引之，乃明戒急乘緩。唯戒乘俱緩，則無如之
X20n0360_p0413a03║何也。故揣心自責於經序，豈不懷慙於正宗？四、齊
X20n0360_p0413a04║此下，結判序分。
X20n0360_p0413a05║次釋後半品及下三品，明正宗分，其文為二：初總示；
X20n0360_p0413a06║凡三說下，次別釋，文為二：初敘意分，文自為三：初敘
X20n0360_p0413a07║古師分判，文為二：初總標；次一云下，別示，文為三：初
X20n0360_p0413a08║敘第一說，此師所說與今家同，故無形斥。次敘第二
X20n0360_p0413a09║說，文為二：初正敘；次此乃下，今家破。空品中云：本性
X20n0360_p0413a10║空寂，但是因中所用之性。今經之體乃是序品如來
X20n0360_p0413a11║所游甚深法性，此師却云空品明體，故知乃是以因
X20n0360_p0413a12║中性為果上體。義既不便，故不用之。問：若不許他以
X20n0360_p0413a13║因中性而為體者，玄義那云三章是因？答：中道理體
X20n0360_p0413a14║非因非果，依於中道以辨因果。若辨經體，須附經文，
X20n0360_p0413a15║剋取所證，故法華云：唯佛與佛究盡實相。今經中云：
X20n0360_p0413a16║是時如來游於無量甚深法性。若乃約行生起次第，
X20n0360_p0413a17║則在於因，是故謂之三章在因。所以然者，雖談經玄
X20n0360_p0413a18║義果上法性，而不妨於約行次第因中尋名得於經
X20n0360_p0413a19║體，是則約行因中之體只是果上所證之體。因果雖
X20n0360_p0413a20║殊，妙理何別？不別而別，依經辨體，須取果上所證法
X20n0360_p0413a21║性，他不見之，直指空品以為經體，故今斥之。三、敘第
X20n0360_p0413a22║三說，又為二：初正敘。壽量是果段者，壽量品也。三身
X20n0360_p0413a23║是因段者，即三身分別品也。二文各有序者，謂因果
X20n0360_p0413a24║兩文各有序也。果段序者，意將相思惟，默念騰疑，及
X20n0360_p0413b01║以白佛，名之為序。爾時四佛及以諸佛告信相去，名
X20n0360_p0413b02║之為正（信相白佛及諸佛告云，具如新本）。虗空藏問為因段序者，此
X20n0360_p0413b03║明三身分別品初虗空藏菩薩白世尊言：菩薩云何
X20n0360_p0413b04║於諸如來如法修行？即是因段之序也。意將佛答虗
X20n0360_p0413b05║空藏云：一切如來有三種身，而是因段之正耳。次直
X20n0360_p0413b06║是下，今家破云直是發問，於序義弱者，破其所明因
X20n0360_p0413b07║果兩序，直是發問而已，於序義微弱也。何則？若以發
X20n0360_p0413b08║問為序者，諸經之中節發問，序則大煩，故不可以發
X20n0360_p0413b09║問為序也。又三身分別品乃是成前壽量果上之義，
X20n0360_p0413b10║非是因中之說，故不取三藏也。次初家下，明今所用。
X20n0360_p0413b11║三新舊下，正示分文，又為二：初總判新舊宗用之義。
X20n0360_p0413b12║今經一番，即新經三番中第一番，新舊通舉，故云新
X20n0360_p0413b13║舊兩文，凡三處明宗也。王子明蚊蚋脚等，如前已引
X20n0360_p0413b14║之。次今之下，別分今品。明家之文止有一番者，即四
X20n0360_p0413b15║佛拂疑，上根得悟也。
X20n0360_p0413b16║次隨文釋義，文為二：初釋今半品明宗，次釋下三品
X20n0360_p0413b17║明用。初文為四：
X20n0360_p0413b18║初釋四佛說偈，文為二：初經家敘，次釋四佛喻說。文
X20n0360_p0413b19║為二：初敘意分。文又為二：初料簡。文為二：初問，次答。
X20n0360_p0413b20║文為二：初明宜聞不定，次例所見亦然。孤山云：尊特
X20n0360_p0413b21║者，他受用報也。弟子眾一者，悉圓機故。弟子眾多者，
X20n0360_p0413b22║兼偏小故。四明云：此經屬通，而通教佛丈六尊特。今
X20n0360_p0413b23║此室內有三乘眾，三中菩薩利根之者能見不空，是
X20n0360_p0413b24║故見佛隨大隨小皆無邊際，故云四佛同尊特身，弟
X20n0360_p0413c01║子亦然，故云眾一。若鈍菩薩及二乘人既但見空，故
X20n0360_p0413c02║見分齊應化不同，弟子亦然，故云眾多。又云：藏通三
X20n0360_p0413c03║乘故弟子多，別圓純菩薩故弟子一。霅川云：分真大
X20n0360_p0413c04║士觀一體三身，故弟子一也。一身者，法身也。一智慧
X20n0360_p0413c05║者，報身也。尊特者，應身也。而此三身四佛無異，故云
X20n0360_p0413c06║同也。若見四佛佛身不同者，如東方阿閦三十二相，
X20n0360_p0413c07║西方無量壽八萬四千相，乃至光明身量各各可殊，
X20n0360_p0413c08║俱是界內應化之相，故云不同也。今謂四佛同尊特
X20n0360_p0413c09║身，一身一智慧即是常身。弟子眾一者，佛及弟子並
X20n0360_p0413c10║約界外法性之身無有差別，故皆是一也。故大論明
X20n0360_p0413c11║佛尊特身光明色像無量無邊，普賢菩薩身量無邊，
X20n0360_p0413c12║如此豈非佛及弟子身智常壽皆是一邪？良以十方
X20n0360_p0413c13║三世一切諸佛，但一舍那報身尊特故也。報身既爾，
X20n0360_p0413c14║法身準知，是故但一毗盧遮那耳。四明云：華嚴藏塵，
X20n0360_p0413c15║上品尊特相好也。彌陀六十萬億，中品尊特相好也。
X20n0360_p0413c16║法華釋迦及龍尊所讚丈六三十二，下品尊特相好
X20n0360_p0413c17║也。若爾，今文那云四佛同一尊特邪？儻更加於淨華
X20n0360_p0413c18║宿王智佛六百八十萬由旬之身，莫是四品尊特之
X20n0360_p0413c19║相乎？若據四明之意，何啻三品四品等，以謂現大小
X20n0360_p0413c20║及猨猴鹿馬等身，彼彼無非尊特故也。斯則灼然謬
X20n0360_p0413c21║將同一尊特，濫作若干差別而解矣。既同尊特，故云
X20n0360_p0413c22║一身。尊特乃是舍那報佛，故云智慧尊特。報身即六
X20n0360_p0413c23║能中身常無量，故云常身。聽法之眾非生死人，是故
X20n0360_p0413c24║名為弟子眾一。若見四佛佛身不同，即是應化弟子
X20n0360_p0414a01║眾多者，佛及弟子並約界內分段之身種種差異，是
X20n0360_p0414a02║故謂之化身不同弟子眾多。如同居穢土，釋迦身長
X20n0360_p0414a03║丈六，菩薩二乘身亦卑小長短不同。若同居淨土，如
X20n0360_p0414a04║彌陀身高六十萬億那由他恒河沙由旬，若化往之
X20n0360_p0414a05║身丈六八尺隨機不定，觀音勢至身長八十萬億那
X20n0360_p0414a06║由他由旬。又淨華宿王智佛身，高六百八十萬由旬。
X20n0360_p0414a07║妙音身，長四萬二千由旬。又如須彌燈王佛身，長八
X20n0360_p0414a08║萬四千由旬等。如此皆是界內分段佛身不同，即是
X20n0360_p0414a09║應化弟子眾多矣。是知界內所居國土，既有淨穢千
X20n0360_p0414a10║差萬品，而能依身亦復種種長短優劣。若乃界外既
X20n0360_p0414a11║是同一法性之身，則無大小差降之異。約此而分生
X20n0360_p0414a12║身尊特，如指諸掌。又復應知此且約於界外對分生
X20n0360_p0414a13║身尊特之相，故說師弟眾一眾多。然法身菩薩非不
X20n0360_p0414a14║見於生身之佛（如〔他六〕大士或從釋迦生身佛邊聞法進道），生身菩薩非
X20n0360_p0414a15║不見於現尊勝身。如法華別序放光現相，何隔生身
X20n0360_p0414a16║菩薩觀視？見佛既爾，聞法例然。是則分段生身之佛，
X20n0360_p0414a17║非獨為於界內生身菩薩說法，亦為界外法身菩薩
X20n0360_p0414a18║說法。人不見之，乃謂生身但在藏、通，謬之甚矣。分八
X20n0360_p0414a19║偈下，次分文中言初云、次云者，或恐此是大師敘古，
X20n0360_p0414a20║今家取之，故云兩途俱可用也。又恐此是章安之辭，
X20n0360_p0414a21║謂大師分文自有二意，故謂初云、次云也。而此兩途
X20n0360_p0414a22║不應去取，俱可用也。
X20n0360_p0414a23║次舊云隨文釋義，文為四：初釋四偈立譬，文為二：初
X20n0360_p0414a24║敘。舊云又為二：初正敘，次是義下今家破。問：上文既
X20n0360_p0414b01║云四佛偏舉應佛無量，下文又云四佛舉譬喻其應
X20n0360_p0414b02║長，量與無量只是化用不關體本，此則何異？舊云四
X20n0360_p0414b03║偈止譬壽長更無別意，那忽斥之而約四諦、四念、四
X20n0360_p0414b04║德三意消文？答：舊師不知諦理因果，但云四偈止譬
X20n0360_p0414b05║壽長更無別意，故須斥之。今既明於諦理因果，而言
X20n0360_p0414b06║四偈譬其應長，豈可與舊同日而語？問：此下既約諦
X20n0360_p0414b07║理因果消四偈文，上文止疑，豈可得約三不應？是則
X20n0360_p0414b08║八眾不知齊限，豈非釋於法性不應？答：此下雖約諦
X20n0360_p0414b09║理內果以消四偈，而節節點四佛舉譬喻其應長，但
X20n0360_p0414b10║是化用不關體本，故與上文八眾不知是釋法性不
X20n0360_p0414b11║應之義殊不相當，安可一槩？問：此經長壽與法華中
X20n0360_p0414b12║長壽何別？答：過未不同，生報有異。法華乃是過去長
X20n0360_p0414b13║壽報身無量，今經則來來長壽生身無量。問：今經若
X20n0360_p0414b14║是生身應長之無量者，而此無量其實有量，豈非無
X20n0360_p0414b15║常？下文何故斥舊執於數法無常？答：常無常義進否
X20n0360_p0414b16║不同，舊人執於數法無常，但作有量之量而解，既乖
X20n0360_p0414b17║今經四偈舉量以況無量，是故斥之。而此無量望於
X20n0360_p0414b18║應短，無常雖則是長是常，若望法性尊特身常無量，
X20n0360_p0414b19║但是有量之所收耳。故知諸文常無常義不可雷同
X20n0360_p0414b20║（云云）。
X20n0360_p0414b21║且作下，次明今意。文為三：初標列；次四諦下，明所以；
X20n0360_p0414b22║三、上以下，解釋。文為三：初釋對四諦，又為三：初總明，
X20n0360_p0414b23║又為三：初與上對辨；次舊讀下，斥非顯是。文為二：初
X20n0360_p0414b24║斥非。大論明佛正徧知云：知苦如苦相，知集如集相，
X20n0360_p0414c01║知滅如滅相，知道如道相。舊師讀此，乃謂知苦如苦
X20n0360_p0414c02║相等，相是其事，故今斥之。相若是事，斯則佛但齊事
X20n0360_p0414c03║而知，於理不顯，何異眾魔？今明下，次顯是。文為二：初
X20n0360_p0414c04║約事理。空中合為理，俗假名為事。又一解下，次約三
X20n0360_p0414c05║諦。真俗是諸法，中道是實相，以妙經云唯佛究盡諸
X20n0360_p0414c06║法實相，不出事理中邊故也。故今解於佛知四諦，乃
X20n0360_p0414c07║約事理中邊明之，故事理中邊俱是離合耳。此則三
X20n0360_p0414c08║諦具在一文者，具在知苦如苦相一句之文也。令將
X20n0360_p0414c09║餘三準苦諦說事理中邊，故注云云也。明識下，三、結
X20n0360_p0414c10║示所以。既約事理中邊釋四諦之文，則是明識四諦
X20n0360_p0414c11║是修長壽之境，故約四諦以對四偈，才顯今經常宗
X20n0360_p0414c12║斷疑。一經之要，不其然乎？次一切下，別釋者，然經四
X20n0360_p0414c13║偈山海地空皆言可知，此約如來能知之耳。若約凡
X20n0360_p0414c14║夫，則不能測，故上文云：山斤海渧實有齊限，凡夫所
X20n0360_p0414c15║不知也。實有齊限而可知者，以況佛壽實有量也。凡
X20n0360_p0414c16║夫所不知者，以況佛壽而言無量也。經文影略，且舉
X20n0360_p0414c17║如來能知一邊，其實兼於凡夫不知。若不爾者，如何
X20n0360_p0414c18║舉量以況無量？如何消於經疏之文耶？四偈皆言釋
X20n0360_p0414c19║尊壽命無有數等，此約凡夫所不測耳。故上文云：不
X20n0360_p0414c20║見天人魔梵等眾有能思算如來壽量，知其齊限。若
X20n0360_p0414c21║約佛智，豈可不知？故上文云：唯除如來。經偈影略，且
X20n0360_p0414c22║從凡夫不測而說，故云釋尊壽命無有能數等也。若
X20n0360_p0414c23║不爾者，如何消於天人等眾不能思算？唯除如來，如
X20n0360_p0414c24║何例於如阿彌陀實有期限，人天莫數，是有量之無
X20n0360_p0415a01║量耶？既以今經例於彌陀，故知今經長壽亦是化用，
X20n0360_p0415a02║實有量之無量耳。釋此四：初對集諦有？河洄復沒眾
X20n0360_p0415a03║生者，如前所謂即此三界洄澓因苦，豈過有流也？澣
X20n0360_p0415a04║當為汗（音幹），浩汗，大水貌。亘者，徧也，通也。界內者，同居
X20n0360_p0415a05║土也，凡夫於中沒溺。界外者，方便實報也，三乘於中
X20n0360_p0415a06║沒溺。若三乘人斷通惑盡，則於界外方便沒溺；若菩
X20n0360_p0415a07║薩人分斷無明，則於界外實報沒溺。是則大經有？河
X20n0360_p0415a08║洄澓，應須該於分段變易，方乃顯於唯佛究盡長壽
X20n0360_p0415a09║之境。集諦既爾，餘三例然。次對苦諦中引小般若以
X20n0360_p0415a10║身為須彌者，且從喻說。故金剛般若云：譬如有人，身
X20n0360_p0415a11║如須彌山王。於意云何？是身為大不？須菩提言：甚大，
X20n0360_p0415a12║世尊！何以故？佛說非身，是名大身。盤正作磐，迴也。峙，
X20n0360_p0415a13║峻峙也（直里切）。三對道諦引法華者，既云智地是道諦，
X20n0360_p0415a14║如通別道到此彼岸者，所破之惑既有通別，能治之
X20n0360_p0415a15║道豈可不然？水如別道，陸如通道，通道但到此岸，別
X20n0360_p0415a16║道方到彼岸。良以道諦不出六度，波羅蜜者翻到彼
X20n0360_p0415a17║岸，通道但離分段此岸，越見思中流到偏真彼岸；別
X20n0360_p0415a18║道乃離變易此岸，越無明中流到中道彼岸。是故通
X20n0360_p0415a19║道到偏真之彼岸，但在變易之此岸耳。故法界次第
X20n0360_p0415a20║云：乘此六法能從二種生死此岸，到二種涅槃彼岸，
X20n0360_p0415a21║故云到彼岸。又云度無極，修此六法能度二種事理
X20n0360_p0415a22║諸法之曠遠，故云度無極也。四對滅諦。言五醫者，煙
X20n0360_p0415a23║雲塵霧阿修羅手。翳謂障光，今對空體盡淨，故云不
X20n0360_p0415a24║能染也。三光者，日月星也。化城者，喻也。涅槃者，法也。
X20n0360_p0415b01║化者，神力所為，無而欻有也。城者，防非禦敵也，內合
X20n0360_p0415b02║二乘。涅槃者，權智所為也。以權智力無而說有，用教
X20n0360_p0415b03║為化，防思禦見名為涅槃。在昔謂實未知是化，來至
X20n0360_p0415b04║法華方知非實，乃名化耳。四諦理下三結歎，又為二：
X20n0360_p0415b05║初結成三身，次信相下歎斷疑之巧。垠（語巾切）者，岸也。
X20n0360_p0415b06║涯（五佳切）者，水際也。又魚覊切，水畔也。次釋對四念處，
X20n0360_p0415b07║文為三：初總明念處之觀本在苦諦者，以由觀於身
X20n0360_p0415b08║受心法但是五陰苦諦之果故也。次一切下別釋。三
X20n0360_p0415b09║若觀下結示所以，文為三：初正結示，次若觀四枯下
X20n0360_p0415b10║明念處功能，謂念處有破倒顯德之功能也。準妙玄
X20n0360_p0415b11║中引仁王經法性五陰以明俗諦，性之五陰既是俗
X20n0360_p0415b12║諦，陰之法性豈非法身後之賢德？宜熟思之。三信相
X20n0360_p0415b13║下明斷疑之巧。
X20n0360_p0415b14║三釋對四德，文為二：初正釋，次四德成就下結示所
X20n0360_p0415b15║以。文為二：初正結示，次信相下明斷疑之巧。杳（〔鳥〕皎切），
X20n0360_p0415b16║冥也，深也。注云云者，略有二意：一者今家釋斷疑偈
X20n0360_p0415b17║巧妙若斯；二者斥他都迷此旨，以他但云四譬，只喻
X20n0360_p0415b18║長壽故也。
X20n0360_p0415b19║次釋一偈合譬，文為二：初標示，次斥舊。又為二：初總
X20n0360_p0415b20║舉二失。次舊云下別破僻執，又為二：初破僻取，文又
X20n0360_p0415b21║為二：初敘，次今釋下今家斥。今文既云縱令知數知
X20n0360_p0415b22║無數、知量知無量，只是化用不關體本，故知山斤海
X20n0360_p0415b23║滴實有齊限，凡夫所不知，無有能算釋尊壽命。舉量
X20n0360_p0415b24║以況無量，但是生身應長之化用，屬實有量之無量
X20n0360_p0415c01║耳。豈可以所悟法報本體實無量，而釋化用應長實
X20n0360_p0415c02║有量乎（云云）？次破偏執義。化身備有常無常者，彼經云：
X20n0360_p0415c03║如是三身以有義故，而說於常及以無常。化身處恒
X20n0360_p0415c04║轉法輪相續不斷，是故說常。非是本故，一切諸用不
X20n0360_p0415c05║具足現，故說無常。應（平呼）身者相續不斷，一切諸佛不
X20n0360_p0415c06║共之法，是故說常。非是本故，以具足用不顯現故，故
X20n0360_p0415c07║說無常。法身者猶如虗空，是故說常。注云云者，令破
X20n0360_p0415c08║舊師失化身，豈得法報
X20n0360_p0415c09║三、以是下。釋二偈斷疑。經云：大士即如來也。最勝王
X20n0360_p0415c10║云：是故大覺尊。四、是故下，釋一偈結成。
X20n0360_p0415c11║次爾時下，釋信相歡喜。從說是下。三、釋當機得道。
X20n0360_p0415c12║淨名疏云：阿耨多羅三藐三菩提，此翻無上正徧知
X20n0360_p0415c13║道。但發心有三：一、名字，二、相似，三、分證。今之發心乃
X20n0360_p0415c14║是相似。言相似者，通、別、圓位皆約內凡。問：何故但似
X20n0360_p0415c15║發心？答：聲聞乾慧、菩薩伏忍，並未有發義。若聲聞性
X20n0360_p0415c16║地、菩薩柔順忍，方有發義。故多約此明發心位。又法
X20n0360_p0415c17║華文句釋分別功德品，八世界發心是六根清淨，勸
X20n0360_p0415c18║入十信位。故仁王云：十善菩薩發大心，長別三界苦
X20n0360_p0415c19║輪海。即此義也。第四、釋四佛還本。文為二：初約因
X20n0360_p0415c20║緣釋，次約觀心解。注云云者，合辨四教觀心境知俱
X20n0360_p0415c21║寂不現。若前二教俱寂不現，理猶太虗；若後二教俱
X20n0360_p0415c22║寂不現，體如明鏡。又此觀解正在於圓，應更辨前三
X20n0360_p0415c23║教觀心，以顯圓觀俱寂不現（云云）。
X20n0360_p0415c24║金光明經文句新記卷第三