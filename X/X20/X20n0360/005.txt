X20n0360_p0433c05║
X20n0360_p0433c06║
X20n0360_p0433c07║
X20n0360_p0433c08║金光明經文句新記卷第五
X20n0360_p0433c09║永嘉沙門釋　從義　撰
X20n0360_p0433c10║釋空品
X20n0360_p0433c11║初釋品題，為二：初正釋，次明來意。初文又二：初約四
X20n0360_p0433c12║種釋，次約六句釋。初文又二：初正明四種，即是四教
X20n0360_p0433c13║入空不同也。次此經下判通別者，以雖通四種而別
X20n0360_p0433c14║在於圓也。專者但也獨也。於中為二：初正判，次何故
X20n0360_p0433c15║下釋所以。蓋略而說空，是且置前三教，專在圓頓即
X20n0360_p0433c16║邊而空故也。
X20n0360_p0433c17║又空下，次約六句釋，文為二：初、總示。塊者，土塊也，諸
X20n0360_p0433c18║有質礙如土塊耳。灰者，死火也，二乘斷無如死火耳。
X20n0360_p0433c19║兩邊清淨者，非有非無也。名之為空者，以非有非無
X20n0360_p0433c20║即是中道之空故也。然雖如此，而迷惑者不知空及
X20n0360_p0433c21║雙非名通義別，遂以邪外偏小之名濫同圓頓之理，
X20n0360_p0433c22║因茲迷倒不能悟道，故下委作六句分別，使邪不干
X20n0360_p0433c23║正大小炳也。
X20n0360_p0433c24║次直作下委明，文為二：初標列，次解釋。文為三：初釋
X20n0360_p0434a01║相破兩句，文為二：初釋空破非有非無，文為二：初總
X20n0360_p0434a02║示，次凡邪之見下別釋。文為三：
X20n0360_p0434a03║初釋空破非有非無見。單四見可解者，一有，二無，三
X20n0360_p0434a04║亦有亦無，四非有非無也。複四見者，句別具二，故名
X20n0360_p0434a05║為複也。具足四見者，句法至四，今一中具四，故名具
X20n0360_p0434a06║足。何者？有有一句也，有無二句也，有亦有亦無三句
X20n0360_p0434a07║也，有非有非無四句也，此即有見具四也。無有一句
X20n0360_p0434a08║也，無無二句也，無亦有亦無三句也，無非有非無四
X20n0360_p0434a09║句也，此即無見具四也。亦有亦無有一句也，亦有亦
X20n0360_p0434a10║無無二句也，亦有亦無亦有亦無三句也，亦有亦無
X20n0360_p0434a11║非有非無四句也，此即亦有亦無見具四也。非有非
X20n0360_p0434a12║無有一句也，非有非無無二句也，非有非無亦有亦
X20n0360_p0434a13║無三句也，非有非無非有非無四句也，此即非有非
X20n0360_p0434a14║無見具四也。雖單複不同，並以四為句法，故並云四
X20n0360_p0434a15║也。但三四中單複具異，得三四句之名耳。何者？單則
X20n0360_p0434a16║四人，複則八人，具則十六人，餘如輔行（云云）。雖單複具
X20n0360_p0434a17║足，皆苦集浩然者，以執單複具足之見故，皆生身邊
X20n0360_p0434a18║等十使，歷三界四諦，故有八使。以八十八使集業之
X20n0360_p0434a19║因故，招生死之苦果。以生死之苦，六道無窮，故云苦
X20n0360_p0434a20║集浩然也。準止觀中，單複具足四句之外，各有一絕
X20n0360_p0434a21║言之見，皆生十使苦集浩然（云云）。雖計為非有非無，實
X20n0360_p0434a22║是妄見者，以未悟理，故有此執。何者？以第一義諦之
X20n0360_p0434a23║理，一法尚不可得，何得作非有非無而得邪？何得作
X20n0360_p0434a24║單複具足絕言等而得邪？寄語後德，精當研究。為解
X20n0360_p0434b01║脫故，學無二法，不可永淪邪見之海。何者？若定謂一
X20n0360_p0434b02║念之心，本具百界三千是如來藏者，即同迦毗羅外
X20n0360_p0434b03║道因中先有果計。若定謂一念心無百界三千，修之
X20n0360_p0434b04║方有者，即同優樓僧佉外道因中無果之計。若定謂
X20n0360_p0434b05║一念心亦具百界三千，亦不具百界三千者，即同勒
X20n0360_p0434b06║涉婆外道因中亦有果亦無果之計。乃至單複具足
X20n0360_p0434b07║絕言等，並是外道心行理外，妄生取著耳。所以或聞
X20n0360_p0434b08║心具三千是如來藏，即謂如囊盛汝。或聞心無三千，
X20n0360_p0434b09║即謂如龜毛兔角。斯並永執邪見之人，何足論道。以
X20n0360_p0434b10║此邪執，望通正路，其猶癡生求於斷弦之聲耳（云云）。為
X20n0360_p0434b11║空品所破者，為圓空品所破也。下去破於二乘及別，
X20n0360_p0434b12║準此可知。
X20n0360_p0434b13║次二乘下，釋空，破非有非無，證斷常見。斷斷見者，六
X20n0360_p0434b14║十二見不出斷常，如前序品釋五戒中（云云）。二乘既破
X20n0360_p0434b15║六十二見，故無斷常。既無斷常，乃是非有非無證也。
X20n0360_p0434b16║故證偏真，生滅度想；前入化城，生安隱想，不復進求
X20n0360_p0434b17║寶所佛慧菩提之道。梵行等者，婆沙云：我生已盡，是
X20n0360_p0434b18║集等四行；梵行已立，是道等四行；所作已辦，是滅等
X20n0360_p0434b19║四行；不受後有，是苦等四行。四門入道，具如止觀破
X20n0360_p0434b20║法徧中四門料簡，委示其相（云云）。然四門之論，若毗曇、
X20n0360_p0434b21║成實兩論已來，此土若雙，亦雙非二論，則未流此方，
X20n0360_p0434b22║但大論中標指其名耳。故大論云：昆勒（此翻篋藏）有三百
X20n0360_p0434b23║二十萬言，佛在世時，大迦旃延所造。佛滅後，人壽減，
X20n0360_p0434b24║憶想力少，不能廣誦，諸得道人撰為三十八萬四千
X20n0360_p0434c01║言。若人入昆勒門，則論議無窮，其中有隨相門、對治
X20n0360_p0434c02║門等。又云：如迦旃延經說：觀集諦則離無見，觀滅諦
X20n0360_p0434c03║則離斷見（云云）。言中道者，輔行云：一家教門所明中道，
X20n0360_p0434c04║唯有二義：一、離斷常，屬前藏通；二者、佛性，屬後二教。
X20n0360_p0434c05║今此即是離斷常中道也。
X20n0360_p0434c06║三別教下釋空破非有非無門，又為二：初正釋。如栰
X20n0360_p0434c07║（房越切，大者曰栰，小者曰桴，乘之渡水）喻者，大論明二渡，用草筏渡名
X20n0360_p0434c08║之為拙，即三藏也。用方舟者（並舟曰方）名之為巧，即通教
X20n0360_p0434c09║也。今借以喻界外之拙。別教四門，佛作四門說於中
X20n0360_p0434c10║道，如彼栰喻因之到岸。不得入理之意者，遂於四門
X20n0360_p0434c11║成諍。故止觀云：如此四門，得意通入實相，不得意但
X20n0360_p0434c12║成伏惑方便次第耳。輔行云：如此下判得失也。若得
X20n0360_p0434c13║意者，得入初地名為見實。若不得意，但在地前方便
X20n0360_p0434c14║位耳。故此即是約行教證二道之義也。真善妙有者，
X20n0360_p0434c15║有門也。大涅槃空者，空門也。佛性亦色非色者，亦有
X20n0360_p0434c16║亦空門也。非色非非色者，非空門也。各執一門者，四
X20n0360_p0434c17║門不融也。融則得意，得意即是入地親證，權門自開
X20n0360_p0434c18║不存隔歷也。新本下次別證。云文中悉有四明之說
X20n0360_p0434c19║者，彼經第三陀羅尼最淨地品云：初地欲行有相道
X20n0360_p0434c20║是無明，障礙生死怖畏無明，故是初地障，即有門也。
X20n0360_p0434c21║於無相法多用功力無明為用，執相自在難可得度，
X20n0360_p0434c22║是八地障，即空門也。一意欲入涅槃思惟，是五地障，
X20n0360_p0434c23║即雙亦門也。最大神通未得如意，微妙秘藏修行未
X20n0360_p0434c24║足，是十地障，即雙非門也。故止觀中委破地攝論師，
X20n0360_p0435a01║各執一邊大乖聖道，良由此也。
X20n0360_p0435a02║次釋非有非無破空。言墮在二邊者，空必對有，是故
X20n0360_p0435a03║空在二邊所收。空尚被破，有豈存邪？故此二邊悉為
X20n0360_p0435a04║圓教中道雙非之所破矣。
X20n0360_p0435a05║次釋相修句，即是偏小邪外等修於圓妙耳。三、釋
X20n0360_p0435a06║相即句者，約用則有相破相修，約體何曾偏圓相隔？
X20n0360_p0435a07║以約體是實相，無分別故，任運相即，不同約用立一
X20n0360_p0435a08║切法，差降宛然也。然此乃是探法華意，作如是說。若
X20n0360_p0435a09║不爾者，前文何得引二乘人不復進求三菩提等？又
X20n0360_p0435a10║彼妙此妙，妙義無殊，圓人在昔，四俱秘妙，故論相即，
X20n0360_p0435a11║有何不可？但二乘之空證顯露，修於圓妙，即是中道，
X20n0360_p0435a12║須至法華耳。
X20n0360_p0435a13║次明來意，又為二：初約導成明來意者，導成懺歎但
X20n0360_p0435a14║是經用，導成壽量及以序品乃是宗體，故導成上品
X20n0360_p0435a15║之言須該前之四品也。次約利鈍明來意，如文可解。
X20n0360_p0435a16║次釋品，文為二：初分文，次釋義。文為二：初釋欲說空，
X20n0360_p0435a17║又為二：初正釋，文為八：
X20n0360_p0435a18║初釋無量餘經，文為二：初正釋。指廣而明略等者，指
X20n0360_p0435a19║般若為無量餘經已廣說空，而明此經是略說空也。
X20n0360_p0435a20║故下句云是故此中略而解說。若爾，翻此亦是標略
X20n0360_p0435a21║以顯廣耳。次若指下，料簡，文為二：初問。今家所明五
X20n0360_p0435a22║時次第，方等在於般若之前。何者？華嚴既云菩提道
X20n0360_p0435a23║場始成正覺，在初明矣。諸部小乘雖曰初成，自是小
X20n0360_p0435a24║機，見為初耳。法華既云即脫瓔珞，更著麤弊，故知鹿
X20n0360_p0435b01║苑屬第二時。況大集云如來成道始十六年，豈非方
X20n0360_p0435b02║等在第三時？仁王又云如來成道二十九年已為我
X20n0360_p0435b03║說摩訶般若，故知般若在第四時。法華又云成佛已
X20n0360_p0435b04║來四十餘年，大涅槃云臨滅度時，故知同屬第五時
X20n0360_p0435b05║也。又大經云從方等出摩訶般若，玄義準於下文，讀
X20n0360_p0435b06║誦方等經典判屬方等，而今文云無量餘經已廣說
X20n0360_p0435b07║空。若指般若，是則此經方等攝；若乃不指般若，而諸
X20n0360_p0435b08║經又不廣明空義，進退有妨，此復云何區判剋定？次
X20n0360_p0435b09║答，文為二：初正答者，五時經有前後兩分，前後亦是
X20n0360_p0435b10║通別之義，故妙玄云：華嚴頓乳，別但在初，通亦至後。
X20n0360_p0435b11║無量義云：次說般若歷劫修行，華嚴海空，法華會入。
X20n0360_p0435b12║像法決疑云：今日座中無央數眾，或見如來入涅槃，
X20n0360_p0435b13║或見住世一劫，或見丈六小身、大身、報身、法身，同虗
X20n0360_p0435b14║空等。如日初出，光照高山；日若垂沒，亦應餘輝峻嶺。
X20n0360_p0435b15║故蓮華藏世界海通至涅槃之後，況前教邪？若鹿苑
X20n0360_p0435b16║酪教別在第二，通亦至後。如迦留陀夷於法華中面
X20n0360_p0435b17║得授記，後因非時而入聚落，為俗打殺，埋馬糞中；後
X20n0360_p0435b18║從糞出，使入滅度，文在涅槃。故知酪教亦至於後。若
X20n0360_p0435b19║方等教別在第三，通亦至後。方等陀羅尼云：先於王
X20n0360_p0435b20║城授聲聞記，今於舍衛授聲聞記。故知方等亦至於
X20n0360_p0435b21║後。若般若教別在第四，通亦至後。從得道夜常說般
X20n0360_p0435b22║若，故知般若亦至於後。若涅槃教別在第五，通亦至
X20n0360_p0435b23║初。以初發心常觀涅槃而行道故，豈非涅槃通亦至
X20n0360_p0435b24║初？若法華教就顯露邊，不見在初；若約秘密，何往不
X20n0360_p0435c01║通？故身子云：我昔從佛聞如是法，見諸菩薩授記作
X20n0360_p0435c02║佛。故知法華密亦通初。是則諸經前分則別，後分則
X20n0360_p0435c03║通。別則定屬何時所收，通則不拘次第分劑。而玄義
X20n0360_p0435c04║中判此經屬方等收者，即是攝後入前之例。故知此
X20n0360_p0435c05║經乃是方等之後分耳。攝後入前既屬方等，舉前攝
X20n0360_p0435c06║後何妨持於般若？是無量餘經已廣說空乎？
X20n0360_p0435c07║次舉例，文為二：初正舉例，文為三：初舉阿含例，準向
X20n0360_p0435c08║所引，迦留陀夷例之可解。當知聲聞雖得授記，小機
X20n0360_p0435c09║未悟，終自見小均頭沙彌禮身子為和尚，如釋籤引
X20n0360_p0435c10║（云云）。次舉方等例者，亦準向可解。彼經又云：舍利弗問：
X20n0360_p0435c11║文殊得記，於意云何？文殊語舍利弗云：汝意云何？猶
X20n0360_p0435c12║如枯樹更生華不？舍利弗言：不也。文殊言：若不可得，
X20n0360_p0435c13║云何問我得記生喜？此即方等彈訶之說。文句記云：
X20n0360_p0435c14║方等為斥奪聲聞。即斯義也。三舉大品例者，大論先
X20n0360_p0435c15║舉經云：須菩提白佛：菩薩為畢定？為不畢定？佛告須
X20n0360_p0435c16║菩提：畢定，非不畢定。須菩提言：為何處畢定？聲聞邪？
X20n0360_p0435c17║支佛道邪？佛言：非二乘道，是佛道。須菩提復問：為初
X20n0360_p0435c18║心菩薩及為後心菩薩？佛言：初心䟦致皆悉畢定。須
X20n0360_p0435c19║菩提於法華中已聞諸菩薩得記，故已畢定。今復更
X20n0360_p0435c20║問，故知須菩提更為未入者問，故知法華之後更說
X20n0360_p0435c21║般若，豈可般若不至涅槃乎？三以此下結判。
X20n0360_p0435c22║次釋略而解說，文為二：初通示四句十八空等者，法
X20n0360_p0435c23║界次第云：經論明空開合不同，或一空、二空、三空、七
X20n0360_p0435c24║空、十一空、十四空、二十空、二十五空等，廣如大品及
X20n0360_p0436a01║大論等（云云）。次今言下別判，今文屬第四句，引釋論證
X20n0360_p0436a02║生法之名極至於佛耳。若生法皆空則十界叵得，尚
X20n0360_p0436a03║無佛界生法之名，豈存九界假實之號？故止觀云：若
X20n0360_p0436a04║是入空尚無一物，豈有見聞十界之事乎？故第一義
X20n0360_p0436a05║中一法尚不可得，豈有三千之法邪？祖誥昭然如白
X20n0360_p0436a06║日麗天，有覩不覩誰之過歟？況生法二空其名雖略
X20n0360_p0436a07║其義乃廣，今且從名略，故云略而解說。若從義廣，則
X20n0360_p0436a08║如下文云我今演說，演乃是廣故也。故名略義廣，則
X20n0360_p0436a09║十界百界三千世間複俗差別，即是中道第一義空，
X20n0360_p0436a10║非但亡於惑染之情，亦乃亡於三千法不？二問云：亡
X20n0360_p0436a11║淨穢故以空以中，仍由空中轉染為淨，不其然乎？故
X20n0360_p0436a12║以此空導成於前，乃達如來甚深行處。何者？前懺歎
X20n0360_p0436a13║品生佛界善滅九界惡，若非中道第一義空，何能滅
X20n0360_p0436a14║惡而生善乎？故云懺不得空惡不得滅，讚不得空善
X20n0360_p0436a15║不得生，故空品導成其意如是也。
X20n0360_p0436a16║三、釋眾生根鈍。廣說得悟名為利根，即是般若已廣
X20n0360_p0436a17║說空；略說得悟名為鈍根，即是今經略而解說。或疑
X20n0360_p0436a18║此語似如翻倒。何者？以由身子一聞馬勝說苦、集、滅
X20n0360_p0436a19║三諦之義，便乃得悟而證初果，是略是利；目連再聞
X20n0360_p0436a20║方乃得悟，是廣是鈍。然須了知身子、目連自約得悟
X20n0360_p0436a21║分於利鈍，是故身子但一略聞即便得悟，大目揵連
X20n0360_p0436a22║須再廣聞方乃得悟。今此經意不就得悟而明利鈍，
X20n0360_p0436a23║乃是聞持廣略、得悟論利鈍耳。故聞持利者，聞於般
X20n0360_p0436a24║若已廣說空則能開悟；而聞持鈍者，聞於今經略而
X20n0360_p0436b01║解說則能得悟。故今經之機但有聞於略而解說得
X20n0360_p0436b02║悟之機，無有廣聞無量餘經廣說之機。故下即云：尠
X20n0360_p0436b03║於智慧，不能廣知無量空義。若爾，應云：今經之機，聞
X20n0360_p0436b04║持雖鈍，義持則利；彼經之機，聞持雖利，義持則鈍。
X20n0360_p0436b05║四、釋無量空義。五，釋異妙方便。六，釋起大悲心。
X20n0360_p0436b06║七釋，我今演說。八、釋知眾生意。文皆可解。敘
X20n0360_p0436b07║欲說空意竟者，第二、總結也。
X20n0360_p0436b08║次釋正說空，文為三：初分文。次無境下，示所以。無
X20n0360_p0436b09║境觀不正者，良以無境觀則成邪。故觀經云：作是觀
X20n0360_p0436b10║者，名為正觀；若他觀者，名為邪觀。無境之觀既乃不
X20n0360_p0436b11║正，無觀之境何能彰顯？圭峯密公圓覺經疏斥天台
X20n0360_p0436b12║云：彼多約義生解，故對所觀三諦。仍自立云：此多約
X20n0360_p0436b13║心成行，故無所觀之境（云云）。今謂無境之觀如無病之
X20n0360_p0436b14║藥，非但無用，又復成邪。況圓覺經何曾不立所觀之
X20n0360_p0436b15║境？具如大部補注中示（云云）。又圭峯之語矛盾難依。何
X20n0360_p0436b16║者？既云約心成行，心非境邪？行非觀邪（云云）。應引止觀
X20n0360_p0436b17║十番撿境智等者，即文句記所謂亦應於此簡境，乃
X20n0360_p0436b18║心方便，正修十境、十乘之意也。十番撿境，即撿十境
X20n0360_p0436b19║也；十番撿智，即撿十乘也。何者？生、法二境豈非陰入？
X20n0360_p0436b20║故陰入現前，餘九待發。然須皆用十乘照之，故云撿
X20n0360_p0436b21║也。若著能觀，何異邪外？是故亦須撿於十乘矣。既簡
X20n0360_p0436b22║境真偽，則非思議之心。故云：若非圓心，不攝三千；若
X20n0360_p0436b23║非三千，攝則不徧。既境智皆妙，則是明於不可思議
X20n0360_p0436b24║也。故下文云：不可思議智境，即新本云如如法也；不
X20n0360_p0436c01║可思議智照，即如如智也。
X20n0360_p0436c02║明空境下，三、正釋。文為二：初釋生法，二空境。文為三：
X20n0360_p0436c03║初分文。次實法者下，釋名義。文為二：初正釋。言實法
X20n0360_p0436c04║者，五陰不堅，我人虗偽，故以詣理為實法耳。十者：一、
X20n0360_p0436c05║我，二、眾生，三、壽者，四、命者，五、生者，六、養育，七、眾數，八、
X20n0360_p0436c06║人，九、作者，十、使作者，十一、起者，十二、使起者，十三、受
X20n0360_p0436c07║者，十四、使受者，十五、知者，十六、見者。虗假臭穢者，不
X20n0360_p0436c08║淨流溢也。次兼示異名。文為二：初示，亦名二行。慧行
X20n0360_p0436c09║之上，更兼事行，故名行行。故大集云：有二種行：一者、
X20n0360_p0436c10║慧行，二者、行行。行行即是九想、八背捨等。次示，亦名
X20n0360_p0436c11║正助。文為二：初總示，次分大小。文為二：初明小乘。言
X20n0360_p0436c12║正道斷結等者，修性念處，直緣諦理，後證東時，成慧
X20n0360_p0436c13║解脫。修共念處，事理合行，後證果時，成俱解脫。即是
X20n0360_p0436c14║修於八背捨等。觀、練、熏、修，事禪為助，名為助道。故輔
X20n0360_p0436c15║行云：九想已去，觀、練、熏、修，名四事定。即此意也。大品
X20n0360_p0436c16║下，次明大乘。文為二：初正明。薩婆若，此云一切智，即
X20n0360_p0436c17║與空相應也。遊戲神通等者，四明云以修得通多於
X20n0360_p0436c18║九想背捨等起，故以假想為助道耳。法華意者，大車
X20n0360_p0436c19║正行即前之六乘也。儐從助道即第七對治助開也。
X20n0360_p0436c20║儐者導者侍邊也，從者隨行也。涅槃明正慧等者，第
X20n0360_p0436c21║二十五明大涅槃遠離十相，謂生老病死色聲香味
X20n0360_p0436c22║觸無常等十相也。止觀引大經云：除却皮肉諦觀白
X20n0360_p0436c23║骨，一一節間皆令繫念逆順觀察。輔行引聖行品云：
X20n0360_p0436c24║依因指骨以拄足骨，依因足骨以拄踝骨，依因踝骨
X20n0360_p0437a01║以拄腨骨，依因腨骨以拄膝骨，依因膝骨以拄䏶骨，
X20n0360_p0437a02║依因䏶骨以拄臗骨，依因脊骨以拄項骨，依因項骨
X20n0360_p0437a03║以拄頷骨，依因頷骨以拄牙齒上有髑髏，後因項骨
X20n0360_p0437a04║以拄肩骨，依因肩骨以拄臂骨，依因臂骨以拄腕骨，
X20n0360_p0437a05║依因腕骨以拄掌骨，依因掌骨以拄指骨，如是骨等
X20n0360_p0437a06║展轉相依，一一諦觀皆悉徧知（云云）。以二十五三昧破
X20n0360_p0437a07║二十五有，成中道生三昧，如妙玄中說（云云）。次眾經下
X20n0360_p0437a08║結判。
X20n0360_p0437a09║次實法境下，正釋。文為二：初釋實法境。文為三：初分
X20n0360_p0437a10║文。次觀此下對境明觀。不受諸有下注云云者，如
X20n0360_p0437a11║下料簡諦緣之義有通有別（云云）。又苦集境則在今文，
X20n0360_p0437a12║而起道滅則在下文，二空觀中有此等意，故注云云
X20n0360_p0437a13║耳。
X20n0360_p0437a14║苦境下，三、解釋。文為二：初、釋苦果境。又為二：初、分文；
X20n0360_p0437a15║次、是身下，正釋。文為三：初、釋生空境。文為二：初、釋是
X20n0360_p0437a16║身虗偽二：初、約體達身見釋。五陰之法，我等叵得而
X20n0360_p0437a17║未達者，妄計有我、我所之心。歷緣略辨，乃有十六；若
X20n0360_p0437a18║廣辨之，不可稱數。體者，達也。達身見等從妄計生，是
X20n0360_p0437a19║以身見名為虗偽。故求身叵得，則身見不起。又檢下，
X20n0360_p0437a20║次、約檢校假名實法釋。假謂假名，實謂五陰。地等實
X20n0360_p0437a21║法，具三性是行。陰者，孤山云：善、惡、無記也。四大空識
X20n0360_p0437a22║等者，亦如毗曇界方便觀。故毗曇云：近善知識，得聞
X20n0360_p0437a23║正法、正思惟，能於自身以界方便而觀察之，所謂地
X20n0360_p0437a24║等六種界也。彼地界者，為水所潤而不相離；彼水界
X20n0360_p0437b01║者，為地持故而不疏散；火界成熟，故不淤壞；風界動
X20n0360_p0437b02║故，而得增長；空界空故，食得出入；有識界故，方能造
X20n0360_p0437b03║作。由眾緣故，悉無我也。問：空與空界有何差別？答：空
X20n0360_p0437b04║者非色，空界是色；空不可見，空界可見；空則無對，空
X20n0360_p0437b05║界有對；空則無為，空界有為。空識種者，地等四大亦
X20n0360_p0437b06║應云種。故下文云：水、火、風種。又法華云：盡此地種。婆
X20n0360_p0437b07║沙中問：何名大種？答：大而是種，故名大種。如言大地
X20n0360_p0437b08║及大主等，能滅、能增、能損、能益，是為種義。體、相、形、量
X20n0360_p0437b09║徧諸方域，能成大事，是為大義。身與名者，實法成身
X20n0360_p0437b10║及假名也。次、釋猶如空聚泡（叵交切），水上浮漚也。
X20n0360_p0437b11║次釋法空境，文為二：初敘意分文。村者，玉篇云：聚坊
X20n0360_p0437b12║也。落者，聚落也。韋昭注漢書云：小卿曰聚，人所居也。
X20n0360_p0437b13║左傳云：聚者，眾也。廣雅云：落者，居也。眾所共居，故云
X20n0360_p0437b14║聚落也。南山引十誦多論云：多人共居，故名聚落也。
X20n0360_p0437b15║次隨文釋義，文為三：初釋六根。出入息者，名為壽命。
X20n0360_p0437b16║不臭不爛，名之為煗。是中心意，名之為識。七日一變
X20n0360_p0437b17║等者，如輔行引阿難問經，佛為難記，廣說胎相。精血
X20n0360_p0437b18║入已，若不壞者，七日一變。初七名歌羅邏，如薄酪。二
X20n0360_p0437b19║七名阿浮陀，如厚酪。三七名閉手，如短小藥杵。四七
X20n0360_p0437b20║如溫石。五七五皰（叵貌切，今文作胞，巴交切）開張。六七現膝相。七
X20n0360_p0437b21║七現手足相。乃至三十八七，風力所轉，頭向產門，甲
X20n0360_p0437b22║臂而出。每於一七，各有一風，吹令變異。風各有名，具
X20n0360_p0437b23║如彼經。
X20n0360_p0437b24║次釋十二入法界次第云：入以涉入為義，根塵相對
X20n0360_p0437c01║則有識生，識依根塵仍為能入，根塵即是所入。今此
X20n0360_p0437c02║十二從所入受名，故通受入名。內六入者，此之六法
X20n0360_p0437c03║親故屬內，為識所依故名為入。亦名根者，根以能生
X20n0360_p0437c04║為義，此六並有生識之功，故通名根也。外六入者，此
X20n0360_p0437c05║之六法疎故屬外，識所游涉故名為入。亦名塵者，塵
X20n0360_p0437c06║以染污為義，以能染污情識，故通名為塵也。舊譯名
X20n0360_p0437c07║入，新翻名處。開心為二者，應云開色為十入及一入
X20n0360_p0437c08║少分，心但為一意入及法入少分，是則法入含於色
X20n0360_p0437c09║心成兩少分，意但是心，餘十唯色。以法入中有四類
X20n0360_p0437c10║法，謂無表色、心所法、不相應行、三無為法。應知無表
X20n0360_p0437c11║是色，心所是心，不相應行非心生，無為法非三聚攝。
X20n0360_p0437c12║若約界者，法界亦乃具含色心，法界攝四亦同法入，
X20n0360_p0437c13║十界是色，七界是心。
X20n0360_p0437c14║次釋十八界者，開心為八，開色為十，準向說之。於中
X20n0360_p0437c15║為二：初敘意標科，次隨文釋義。文為三：初釋識徧諸
X20n0360_p0437c16║根。心如幻化者，幻化乃是無而歘有，心之馳騁亦乃
X20n0360_p0437c17║如之。騁亦馳也，又云走也。如人坐馳天下者，身坐於
X20n0360_p0437c18║此，心馳天下。若乃坐亡，心則清淨，此不可濫。莊周坐
X20n0360_p0437c19║亡，以莊周坐亡，有言無行故也。注云云者，如文句記
X20n0360_p0437c20║引大經云：譬如有王，以四毒蛇盛之一篋，令人養飴，
X20n0360_p0437c21║瞻視臥起。若令一蛇生嗔恚者，我當準法戮之都市。
X20n0360_p0437c22║其人聞已，捨篋逃走。王時復遣五旃陀羅拔刀隨之，
X20n0360_p0437c23║密遣一人詐為親友，而語之言：汝可來還。其人不信，
X20n0360_p0437c24║投一聚落，都不見之。求物不得，即便坐地，聞空中聲：
X20n0360_p0438a01║今夜當有六大賊來。其人惶怖，復捨之去。乃至路值
X20n0360_p0438a02║一河，截流而去。合云：蛇若害人，不墮惡道。無三學力，
X20n0360_p0438a03║必為五陰旃陀羅害。若不識愛，為詐親誑，觀於六入
X20n0360_p0438a04║猶如空聚。群賊住於六塵，六入欲捨，復值煩惱駛流，
X20n0360_p0438a05║應以道品船栰運手動足，過分設河。十住未免，唯佛
X20n0360_p0438a06║究竟。經文本喻三乘始終，今文喻於迷故，不知根塵
X20n0360_p0438a07║空險，故為賊害。次釋識常在根塵。引釋論證，具如前
X20n0360_p0438a08║釋我聞中解。三釋識之於根出入不定。言間關者，間
X20n0360_p0438a09║亦作艱。間關，限礙也。出入崎嶇，辛苦之貌。注云云者，
X20n0360_p0438a10║指向心常依止六根也。
X20n0360_p0438a11║三釋結上生法二空境，文為二：初標示，次身空下解
X20n0360_p0438a12║釋。文為二：初釋結上生空境。言長養者，於名色陰入
X20n0360_p0438a13║界等法中，妄計我能養育於他，故名養育。又計我從
X20n0360_p0438a14║生已來為父母養育也。次亦無下釋結上法空境，又
X20n0360_p0438a15║為二：初起釋亦無正主。地具四微則鈍者，色香味觸
X20n0360_p0438a16║是四細色，故云四微。沈重曰鈍。水具三微，四中無香。
X20n0360_p0438a17║火但二微，三中無味。風但有一，觸力最大。心既非色，
X20n0360_p0438a18║故無有微。次追釋無有諍訟。
X20n0360_p0438a19║次釋集因境，文為三：初分文，噬（時制切）齧也。次前三
X20n0360_p0438a20║下，簡示。前三是慧行者，正是集因正觀之境三科也。
X20n0360_p0438a21║後一是行行者，即水火風種下二行，是助道假想之
X20n0360_p0438a22║境也。然此假實正助等義，前文已示，今重舉耳。前一
X20n0360_p0438a23║從無明生者，初兩行明集起相也。後一從無明滅者，
X20n0360_p0438a24║即助道觀境，云散滅壞時等也。無明本不生等者，明
X20n0360_p0438b01║大乘是非生非滅，而生而滅耳。
X20n0360_p0438b02║三、從諸下，解釋。文為三：初、釋集起相。文為二：初、總示
X20n0360_p0438b03║苦集。通從因緣者，如身子聞馬勝說三諦云：諸法從
X20n0360_p0438b04║緣生，苦諦也；是法說因緣，集諦也。次、小乘下，別釋。文
X20n0360_p0438b05║為二：初、釋前三句假名起之因緣。文為二：初、斥小。又
X20n0360_p0438b06║為二：初、敘小。言小乘破四大至鄰虗細塵等者，鄰虗
X20n0360_p0438b07║即是鄰虗空塵，此塵最細。故俱舍明色極少者，即極
X20n0360_p0438b08║微是。論云：極微微金水，兔羊牛隙塵，蟻蝨麥指節，後
X20n0360_p0438b09║後增七倍。二十四指時，四肘為弓量，五百俱盧舍，此
X20n0360_p0438b10║八踰繕那。妙玄云：數存鄰虗，論破鄰虗大。四教引毗
X20n0360_p0438b11║曇師云：析色至鄰虗細塵，不可破盡。見此細塵有理，
X20n0360_p0438b12║即得道也。成論師云：見鄰虗細色有者，是調心方便，
X20n0360_p0438b13║不能得道。若析鄰虗細塵空者，即得見道也。是則小
X20n0360_p0438b14║乘破四大至鄰虗細塵，有盡不盡也。次、今明下，斥非。
X20n0360_p0438b15║言今明麤可析盡者，斥數人也；細塵亦盡者，斥論人
X20n0360_p0438b16║也。言因緣者下，次、正釋。文可見。妄想下，次、釋後五句
X20n0360_p0438b17║實法起之因緣。言機關者，文句記云：機謂機微，可發
X20n0360_p0438b18║之義；關謂關節，假人而動。故凡結身口，皆由意動而
X20n0360_p0438b19║成作業。既云空聚，即本空也。
X20n0360_p0438b20║次釋集相吞噬。文為二：初釋初四句。文為三：初釋隨
X20n0360_p0438b21║時增減共相殘害。如涅槃十時別異等者，內色、外色
X20n0360_p0438b22║各十時異。內色十者：一、歌羅邏時異，二、阿浮陀時異，
X20n0360_p0438b23║三、閉手時異，四、五皰時異，五、初生時異，六、嬰孩時異，
X20n0360_p0438b24║七、童子時異，八、年少時異，九、盛壯時異，十、老死時異。
X20n0360_p0438c01║外色亦爾，芽、莖、枝、葉、華、果時異。孤山云：新謂諸根生，
X20n0360_p0438c02║故謂諸根滅。又飲食資益為新，目淚、耳聹等為故。注
X20n0360_p0438c03║云云者，如下除病品中委釋（云云）。次譬如下，釋猶如四
X20n0360_p0438c04║蛇。四分等如地等者，淨名疏云：一往分別三毒對三
X20n0360_p0438c05║大疾，三處等起，故名等分，生地大病。貪欲對水，經云：
X20n0360_p0438c06║愛河洄澓沒眾生，無明所盲不能出。愛能潤業，如水
X20n0360_p0438c07║潤生。嗔恚對火，嗔心一起，燒滅善根。愚癡對風，以愚
X20n0360_p0438c08║癡故，則有四倒暴風，能偃山夷岳。地具三分，如水、火、
X20n0360_p0438c09║風俱集一身。但經論隨緣，或時火譬貪欲，水譬嗔恚，
X20n0360_p0438c10║風亦不定。又由四分感成報身，即有生老病死，如瑞
X20n0360_p0438c11║應云，具如今文。增損下注云云者，亦如下文除病品
X20n0360_p0438c12║中。又雖四大增損，正明集業相噬也。三釋同處一篋，
X20n0360_p0438c13║螫（施隻切）蟲行毒也。注云云者，應合喻云：身持四大如
X20n0360_p0438c14║籠盛鳥，身滅大亡如籠破鳥出，雖出此籠復入彼籠。
X20n0360_p0438c15║故止觀云：籠入籠印壞文成（云云）。次其性下釋後十
X20n0360_p0438c16║句。猶其性別者，猶字恐誤，應作由字。東方帶兩維，一
X20n0360_p0438c17║維陽上者即東南也，一維陰下者即東北也。注云云
X20n0360_p0438c18║者，令指經云地水沈下風火上升耳。此（毗至切）近也。既
X20n0360_p0438c19║推不得檢不見，故知四大不實也。苦果升沈碩異者，
X20n0360_p0438c20║碩者火也，即地水沈下風火上升也。注云云者，令辨
X20n0360_p0438c21║集業菩惡不同，即五逆十惡與五戒十善等大異，故
X20n0360_p0438c22║云天乖也。
X20n0360_p0438c23║三心識下釋集善惡境。對數名為心者，對受想行三
X20n0360_p0438c24║之數故，心即為王也。所生名為意者，應云能生名為
X20n0360_p0439a01║意，故法界次第釋意入云：心對一切法，即有能知法
X20n0360_p0439a02║之用，名之為意，意即心王也。若云所生者，即法界次
X20n0360_p0439a03║第解意識界云：若五識能生意識，即以前五識為根，
X20n0360_p0439a04║後意識為意識，此意識滅次識續生，是則前意識生
X20n0360_p0439a05║後意識，如是亦脫（可也）。傳受根識之名，皆以能生為根、
X20n0360_p0439a06║所生為識，今說所生之識為意識界也。此是所生意
X20n0360_p0439a07║識界耳，則非能生之意根也，以今正明意根能生故
X20n0360_p0439a08║也。所生意識，即下文云意根意識不得為一，以意根
X20n0360_p0439a09║是心王，即十二入中意入，意識是十八界中意識界
X20n0360_p0439a10║故也。又俱舍云：集起名心，思量名意，了別名識（云云）。善
X20n0360_p0439a11║惡二性者，此是性分之性，非真理之性也。心前起等
X20n0360_p0439a12║者，心前起是意根也，意識後起即意識也，此即有宗
X20n0360_p0439a13║數人云王數同時而起也。注云云者，令辨善惡之業
X20n0360_p0439a14║隨二十五有之報耳，又以強熟兩牽故墮業而隨耳。
X20n0360_p0439a15║又復經中以隨所作業而墮諸有，釋上隨業受報人
X20n0360_p0439a16║天諸趣耳。若謂不然，佛豈煩重有此等意？故注云云。
X20n0360_p0439a17║次釋假想境，文為二：初正釋經文，又為二：初通釋諸
X20n0360_p0439a18║句，言業棄苦器者，即前所謂從無明滅也。次別釋大
X20n0360_p0439a19║小不淨。次此名下結示助道，文為三：初正結示次
X20n0360_p0439a20║釋論下引證。道品是開門法者，由行三十七品故能
X20n0360_p0439a21║開三解脫門，由開三解脫門故即入涅槃之城也。不
X20n0360_p0439a22║淨九想等者，止觀云：次明不淨禪發者，先就九想。言
X20n0360_p0439a23║九想者，一脹想、二壞想、三血塗想，乃至第九燒想。若
X20n0360_p0439a24║壞法人則修九想，不壞法人從初脹想來住骨想，不
X20n0360_p0439b01║進燒想得有流光（云云）。
X20n0360_p0439b02║三若修下明進背捨等助發於正。文為四：初正明，一
X20n0360_p0439b03║內有色相外觀色，二內無色相外觀色，三淨背捨身
X20n0360_p0439b04║作證，四空，五識，六無所有，七非有想非無想，八滅受
X20n0360_p0439b05║想背捨。大不淨者，驗前不淨破欲初門是小不淨。言
X20n0360_p0439b06║破欲者，破六欲也：一色欲，二形貌欲，三威儀姿熊欲，
X20n0360_p0439b07║四言語音聲欲，五細滑欲，六人相欲。又有雜欲，有人
X20n0360_p0439b08║皆著五事，善修九想則能破之。何者？以初死想破威
X20n0360_p0439b09║儀言語二欲，次脹想壞想噉想破形貌欲，次血塗想
X20n0360_p0439b10║青瘀想膿爛想多破色欲，次骨想燒想多除細滑欲。
X20n0360_p0439b11║九想除雜欲及所著人相欲，噉想散想骨想偏除人
X20n0360_p0439b12║相欲，如妙玄止觀禪門中說（云云）。大不淨者，止觀示次
X20n0360_p0439b13║明大不淨觀，亦名大背捨。前所觀所發除却皮肉，諦
X20n0360_p0439b14║觀骨人死屍不淨，或一屍兩屍城邑聚落不淨流溢
X20n0360_p0439b15║等，但約自他正報，故言小不淨也。若大不淨觀，何但
X20n0360_p0439b16║正報流溢不淨，依報宅舍、錢財穀米、衣服飲食、山河
X20n0360_p0439b17║園林、江淮池沼，絓是色法，悉皆不淨。蟲膿流出，臭處
X20n0360_p0439b18║腥臊，舍如丘墓，錢如死蛇，羮如屎汁，飯如白蟲，衣如
X20n0360_p0439b19║臭皮，山如肉聚，池如膿河，園林如枯骨，江海如汪穢。
X20n0360_p0439b20║見此大地無一好處，依正不復可貪，是名大不淨也。
X20n0360_p0439b21║次大經下，明亦實亦虗，非實不淨。作不淨想，故名為
X20n0360_p0439b22║虗。能破貪欲，故名為實。此不淨下，三、明亦具二空。八
X20n0360_p0439b23║色流光者，具說在於禪波羅蜜。輔行亦云：見地色如
X20n0360_p0439b24║黃白淨潔之地，見水色如深淵澄清之水，見火色如
X20n0360_p0439c01║無煙清淨之火，見風色如無塵迥淨之風，見青色如
X20n0360_p0439c02║金精山，見黃色如薝蔔華，見赤色如春朝霞，見白色
X20n0360_p0439c03║如珂貝雪。止觀云：狀如流水，光籠骨人（云云）。四大即是
X20n0360_p0439c04║色陰實法，今既不見，故法空。此就下，四、結示以助顯
X20n0360_p0439c05║正，故云終成。
X20n0360_p0439c06║次釋生法二空觀，文為三：初分文，次簡示。文為二：初
X20n0360_p0439c07║問，次答。又為二：初約通別正答，又為二：初正答，為二：
X20n0360_p0439c08║初明通意，又二：初正明。注云云者，既云我昔與汝等
X20n0360_p0439c09║不見四真諦，故知二乘菩薩皆觀四諦因緣，以四諦
X20n0360_p0439c10║十二因緣但是開合之異故也。又云凡夫有苦無諦
X20n0360_p0439c11║等者，輔行云：四種四諦即是大經？聖行品文第十一
X20n0360_p0439c12║初以八苦釋苦，即生滅苦也。苦諦文末約四諦簡云：
X20n0360_p0439c13║凡夫有苦而無諦，聲聞有苦有苦諦，菩薩解苦無苦，
X20n0360_p0439c14║餘三亦然。即是通教菩薩對三藏簡。第十二初以善
X20n0360_p0439c15║不善愛及九喻等以釋集諦，即生滅集也。集諦文末
X20n0360_p0439c16║約四諦簡云：凡夫有苦無諦，二乘有苦有苦諦，菩薩
X20n0360_p0439c17║解苦無苦而有真諦，餘三亦然。疏云：前苦諦文末不
X20n0360_p0439c18║云有真，故知是通。今云有真，真是真實，故知即是次
X20n0360_p0439c19║第不次第一種真實。此是別圓對三藏簡。至釋滅諦
X20n0360_p0439c20║文末但云：見滅煩惱斷故常，無煩惱故樂，佛菩薩因
X20n0360_p0439c21║緣名淨，無二十五有名我。道諦文末但云常無常、有
X20n0360_p0439c22║為無為等，滅道文末但云四德，既不復更與二乘比
X20n0360_p0439c23║決，故知單約別圓釋也。自非一家圓會經旨，佛語巧
X20n0360_p0439c24║略何由可通？乃至下文下智中智，此並四種四諦之
X20n0360_p0440a01║明文也。後復因文殊問，佛廣答七種二諦。次廣明一
X20n0360_p0440a02║實，具如妙玄（云云）。次明所以中云二乘觀有量四諦者，
X20n0360_p0440a03║量亦名有作，量謂數量，作謂造作。二乘觀諦得法不
X20n0360_p0440a04║盡，更有所作故名有作，得法不盡則有限量。菩薩反
X20n0360_p0440a05║此，故名無量亦名無作。利根菩薩雖異二乘，鈍根菩
X20n0360_p0440a06║薩與二乘同，是故總云菩薩觀於有量無量也。此乃
X20n0360_p0440a07║約於大小以分有量無量，應開無量明別圓意，委如
X20n0360_p0440a08║妙玄及諸文說。又如前釋無量空義，二乘真諦是有
X20n0360_p0440a09║量空，菩薩中道是無量空，十二因緣凡有四種，次第
X20n0360_p0440a10║義對四教可解。復有下，次明別意。若準諸文，獨菩薩
X20n0360_p0440a11║法乃是別教，見然燈佛得忍與記則是通教。若據下
X20n0360_p0440a12║文，明利菩薩體空之義，乃是圓妙三智一心，故今須
X20n0360_p0440a13║順下文之意。當知下，次結斥。
X20n0360_p0440a14║二乘雖復下，次明三乘觀法不同。文為二：初正明，為
X20n0360_p0440a15║二：初明二乘觀法不同。又為二：初總二：初總標，次聲
X20n0360_p0440a16║聞下別釋。次雖復下明二乘與菩薩有異。文為二：初
X20n0360_p0440a17║明二乘及通菩薩。文為三：
X20n0360_p0440a18║初略示二乘為自修戒定慧，以戒自淨、以定自調、以
X20n0360_p0440a19║慧自度。又自調者從因立名，自度乃是從果而說。菩
X20n0360_p0440a20║薩既為眾生，則簡二乘自度等也。言四等者，即四無
X20n0360_p0440a21║量慈悲喜捨，無量從境、四等從心，境既無量心亦無
X20n0360_p0440a22║差，等心對四故云四等。所言同是折生法者，若準諸
X20n0360_p0440a23║文約小衍分，則三藏教但是折法，摩訶衍門乃是體
X20n0360_p0440a24║法。然今下文既以通菩薩例同二乘折法，復總結云
X20n0360_p0440b01║是為菩薩析生法二空相，豈非約於真中而辨？故以
X20n0360_p0440b02║通教菩薩例同二乘析法，復總結總結云是為菩薩
X20n0360_p0440b03║析生法二空相，豈非約於真中而辨？故以通教菩薩
X20n0360_p0440b04║例同二乘析法，以將體空屬別菩薩，乃是中道三智
X20n0360_p0440b05║一心，故下文斥諸大乘師雖說體空還同小道，即此
X20n0360_p0440b06║意也。良以通教鈍根菩薩單用體慧，不能一心即空
X20n0360_p0440b07║假中，乃與小乘折法所證其理無別，故以通教菩薩
X20n0360_p0440b08║觀法同於三藏析法二乘，故知不可將諸文中小衍
X20n0360_p0440b09║對分析體之義來此和會。
X20n0360_p0440b10║次今舉下，正明觀相。文為二：初明二乘觀相。文為二：
X20n0360_p0440b11║初正明。又為二：初明生空。又為二：初舉喻。攬五陰成
X20n0360_p0440b12║眾生，如握五指成拳。若一陰有，眾生應有五眾生，如
X20n0360_p0440b13║一指一拳應有五拳。若一陰無，眾生雖五亦無，如一
X20n0360_p0440b14║指無拳，五何得有？既不得有，豈非生空？次我人下，合
X20n0360_p0440b15║法。恐計即陰離陰而有，故又遮云求生不得也。雖求
X20n0360_p0440b16║拳下，次明法空。文為二：初明法空境。又為二：初舉喻。
X20n0360_p0440b17║上文雖求我人叵得，然而五陰實法未忘，是故喻云
X20n0360_p0440b18║雖求拳不得，拳不妨有皮骨之指存也。次雖求人下，
X20n0360_p0440b19║合法。次二乘下，明法空觀。文為二：初辨得失。雖得於
X20n0360_p0440b20║生空，而未得於法空，故云失耳。故妙玄云：三藏觀生
X20n0360_p0440b21║空得道已，又更觀於法空，生法二境不融。釋籤云：見
X20n0360_p0440b22║惑若破，得須陀洹，名得生空。後進斷思，方得法空。次
X20n0360_p0440b23║更須下，正明法空。文為二：初正明。又為二：初舉喻。析
X20n0360_p0440b24║於五陰四大無實，如折指，皮肉骨髓叵得。次地水下，
X20n0360_p0440c01║合法。念即是心，言想受者，以文狹故，略於行耳。次求
X20n0360_p0440c02║指下，結示。又為二：初結喻；次求法下，結法。
X20n0360_p0440c03║既不得下，次結成二空。若但忘於生法之境，不能忘
X20n0360_p0440c04║於二空之智，則性計雖袪相執仍在，故須能所俱遣
X20n0360_p0440c05║方會二空也。
X20n0360_p0440c06║次明通菩薩觀亦然者，此明通教鈍根菩薩，單用體
X20n0360_p0440c07║空不見中道，三智一心故且一住，斥同二乘之析法
X20n0360_p0440c08║耳。若約小衍而分，則不可一槩也。
X20n0360_p0440c09║是為下。三、總結。注云云者，自他雖異析法是同，一往
X20n0360_p0440c10║雖同二往則異，是故藏通析體不濫。
X20n0360_p0440c11║次若論下明別。菩薩與前永異。所言別者，以破別惑
X20n0360_p0440c12║顯別理故。然此破顯義該別圓，教道雖異證道復同。
X20n0360_p0440c13║又向既以通教鈍根同二乘析，故今須以利根見中
X20n0360_p0440c14║三智一心名之為別，亦如玄義判教屬通，通教即得
X20n0360_p0440c15║帶別明圓，即此義也。於中為三：初總明，次如見下別
X20n0360_p0440c16║釋。文為三：初空觀。文為二：初舉喻，亦以拳指喻於生
X20n0360_p0440c17║法。懸者掛也繫也，形對像生如懸挂耳。體者質也，鏡
X20n0360_p0440c18║內拳指是易解空，鏡外拳指是難解空，借事匹理以
X20n0360_p0440c19║曉迷情，故以世間鏡內之像易解之空以譬鏡外，迷
X20n0360_p0440c20║心氷執難解之空令同易解耳。故云鏡內拳指既虗，
X20n0360_p0440c21║鏡外拳指亦非實也。次眾生下合法。文為三：初正合。
X20n0360_p0440c22║本來自空非檢後空者，此約真如觀理而說，以理觀
X20n0360_p0440c23║是不自二空，事觀乃是推檢入空故也。事理二觀具
X20n0360_p0440c24║如不二門圓通記（云云）。次大品引證。我性即生空，色
X20n0360_p0441a01║性即法空。既皆云如，豈非相即？色性既爾，四陰亦然。
X20n0360_p0441a02║若準諸文，多引此證通教體空，今文乃判屬別菩薩。
X20n0360_p0441a03║三今世下以果例因。五果者，現在識名色等也。二因
X20n0360_p0441a04║者，過去無明行也。從無明生者，生於五果生法也。若
X20n0360_p0441a05║準前文，此亦應云：既不得生法二空境，亦不得生法
X20n0360_p0441a06║二空智。若不爾者，次文那云雖不得二境等邪？次雖
X20n0360_p0441a07║不得生法下明假觀。言雖不得生法二境，而能了了
X20n0360_p0441a08║通達二境者，如輔行云雖亡而存之意也。境既如此，
X20n0360_p0441a09║智亦例然。於境於智能所不謬，故云了了。既云了了，
X20n0360_p0441a10║豈非假觀分別無謬？既了於境故非所染，復達於智
X20n0360_p0441a11║則非所淨。次非染非淨下明中觀雙照方顯圓融，故
X20n0360_p0441a12║與此經無量甚深法性意同。三德既圓，即大經云金
X20n0360_p0441a13║剛寶藏具足而得。三是為下結示。
X20n0360_p0441a14║次諸小乘師下斥非，文為二：初據理斥，又為二：初斥
X20n0360_p0441a15║小同外，大本四教及妙玄中皆作此斥，具如前引數
X20n0360_p0441a16║人論人（云云）。次斥大同小，以單體空不能一心即空假
X20n0360_p0441a17║中，故同於小。何者？良由不能即空而假，故無神通淨
X20n0360_p0441a18║佛國土；不能空假即中雙遮雙照，是故不能具足解
X20n0360_p0441a19║釋佛之知見。若如是，則何能三智一心中得五眼洞
X20n0360_p0441a20║明具足無滅？既無此德，即似小乘壞法之人無三明
X20n0360_p0441a21║等。故止觀云：九想有二：一壞法人，二不壞法人。若壞
X20n0360_p0441a22║法人具修九想，但求斷苦燒滅骨人，急取無學成慧
X20n0360_p0441a23║解脫不欣事觀。既無骨人可觀，便無禪定神通變化
X20n0360_p0441a24║願智頂禪，雖言燒滅實有身在。若不壞法人從初脹
X20n0360_p0441b01║想來住骨想，不進燒想得有流光背捨勝處，觀練熏
X20n0360_p0441b02║修神通變化一切功德成俱解脫。輔行云：願智頂禪
X20n0360_p0441b03║者，此壞法人，不修背捨，乃至超越。此超越禪，最為高
X20n0360_p0441b04║上，故名為頂。此禪又能轉壽為福，轉福為壽，故名願
X20n0360_p0441b05║智。故大論云：欲知三世事，隨願即知，亦名無諍，能令
X20n0360_p0441b06║他心不起諍故。此超越禪，亦具四辨。故俱舍云：以願
X20n0360_p0441b07║為先，引起妙智，如願而了，故名願智。具如禪門（云云）。三
X20n0360_p0441b08║明者，宿命明，知過去苦，生大厭離；天眼明，知未來苦，
X20n0360_p0441b09║生大厭離；漏盡明，能作正觀，斷諸煩惱；身通，但是工
X20n0360_p0441b10║巧而已；天耳，但是聞聲而已；他心，緣他別想而已。是
X20n0360_p0441b11║故此三，但得為通，不得為明。餘三是明，復是於通。若
X20n0360_p0441b12║爾，通明何別？答：直知過去名通，知過去因緣行業名
X20n0360_p0441b13║明；直見死此生彼名通，知因緣際會名明；直云漏盡
X20n0360_p0441b14║名通，知漏盡不復生名明。
X20n0360_p0441b15║次今經下，準文斥中言首軸者，即始末也。序品為始，
X20n0360_p0441b16║讚佛為末，一部四卷木復見軸，是故以軸顯於最末，
X20n0360_p0441b17║亦不須改。豈可用大乘師之體者，若準前斥，諸小乘
X20n0360_p0441b18║師雖說折空同彼外道，諸大乘師雖說體空同於小
X20n0360_p0441b19║道，驗知此句乃是剩長耳。
X20n0360_p0441b20║次隨釋，文為二：初釋修因生法二空觀，文為二：初釋
X20n0360_p0441b21║約苦集明生法二空觀，文為二：初釋生空，又為二：初
X20n0360_p0441b22║分文；次善女者下，解釋，文為三：初釋對苦勸發，文為
X20n0360_p0441b23║二：初釋善女，又為二：初正釋，文為四：初約世界，能對
X20n0360_p0441b24║所告一復兼諸，故屬世界；又時眾下，次約為人；又男
X20n0360_p0441c01║天下，三、約對治；又佛在下，四、約第一義。道樹即是菩
X20n0360_p0441c02║提樹也。此是下，次結示，次釋當觀。
X20n0360_p0441c03║次釋指上之境，文為二：初釋諸法，次釋如是。文為二：
X20n0360_p0441c04║初總釋。言如是正明總觀者，謂如是兩字總含三觀
X20n0360_p0441c05║所觀之境也。事即俗諦，理即真諦，非事非理即中道
X20n0360_p0441c06║第一義諦。非事非理下，多一个理字。次如事者下，別
X20n0360_p0441c07║釋，又為二：初正釋。言生法二空無法者，即前所謂觀
X20n0360_p0441c08║十六無人，觀五陰無法也。雙非事理，即是法性、法身
X20n0360_p0441c09║也。次又事下，融通。如是既總，故不一異；諸法既別，故
X20n0360_p0441c10║亦一異。
X20n0360_p0441c11║三釋正作觀。然此四句不出三觀，以初二句是空觀
X20n0360_p0441c12║故。今隨句法乃分為四：初釋何處有人，文為二：初推
X20n0360_p0441c13║果無人，即是推撿現前果報五陰之身無有人也。故
X20n0360_p0441c14║前境云是身虗偽，身既虗偽，人在何處？此下皆悉言
X20n0360_p0441c15║點出者，即別點出三觀之相也。次又果下例推四句。
X20n0360_p0441c16║次人既下釋及以眾生，即是何處有眾生也。三釋本
X20n0360_p0441c17║性空寂，四釋無明故有。文為二：初約病生藥起釋，又
X20n0360_p0441c18║為二：初總云，次以有下別釋。有行即有生法者，法是
X20n0360_p0441c19║實法，生即攬陰，以戒於身計有眾生，此皆屬果。行即
X20n0360_p0441c20║是因，從因生界，故云有行即有生法。引淨名者，引權
X20n0360_p0441c21║證實，以權疾因實疾而有，故得引之也。從癡有愛，證
X20n0360_p0441c22║於過去無明行也。則我病生，證今果身之生法也。病
X20n0360_p0441c23║生故則有藥者，以生法執病生故，則有三觀之藥起
X20n0360_p0441c24║也。次若知下約境泯觀亡釋。病生藥起一往且分，體
X20n0360_p0442a01║本安然，藥何施用？其猶對華而說於空，華尚叵得，空
X20n0360_p0442a02║豈有名？如此乃彰畢竟清淨。譬如虗空不因小空名
X20n0360_p0442a03║為大空，故此空慧不因治執得空慧名，具如止觀，此
X20n0360_p0442a04║不煩述。
X20n0360_p0442a05║但我見下次廣明行相。向且帖文略點關節，然而行
X20n0360_p0442a06║相復未通暢，故茲委明用彰厥旨。於中為二：初明所
X20n0360_p0442a07║治之見，次明能破之觀。初文為二：初正明，又二：初總
X20n0360_p0442a08║標。自苦迷妄今不悟道，皆由我見而為遮障。次凡夫
X20n0360_p0442a09║下別釋，文為二：初總釋。次若攬下別釋，文為二：初明
X20n0360_p0442a10║疎鈍。父遺體時謂是己有，從此計我與身俱生，此我
X20n0360_p0442a11║不從推理而起，具故疎鈍，以凡厥有情莫不皆然故
X20n0360_p0442a12║也。具如大部補注之中引婆沙論（云云）。次若執下明密
X20n0360_p0442a13║利，又為二：初正明。若從意根對於法塵推理不當而
X20n0360_p0442a14║起我者，此我即是親密銛利也。如執一法者，即或有
X20n0360_p0442a15║或無等也。於如起我等者，即身見等十使也。次縱令
X20n0360_p0442a16║下舉勝況劣。鍱（與涉切）止觀云：如長爪等，高著（去聲）外道
X20n0360_p0442a17║尚未免見，云何底下謬謂為是？輔行云：高著下，舉況
X20n0360_p0442a18║釋也。即指長爪為外道中高流上輩，所學已著，尚未
X20n0360_p0442a19║出於單四句外，況餘暗鈍隨時問答者邪？言長爪者，
X20n0360_p0442a20║即身子舅，名拘絺羅，棄家游學，不暇翦爪，時人呼為
X20n0360_p0442a21║長爪梵志，亦名先尼，亦名薩遮迦，亦名摩揵。大論云：
X20n0360_p0442a22║薩遮尼乾子，銅鍱絡腹，自誓言：無有人得我難而不
X20n0360_p0442a23║流汗破壞者，大象乃至樹、水、瓦、石，聞我難聲，亦皆
X20n0360_p0442a24║流汗。作是誓已，來至佛所，與佛論議。佛質問之，皆不
X20n0360_p0442b01║能答（云云）。如此下，次結示。凡即疎鈍，邪即密利。又凡
X20n0360_p0442b02║通疎密，邪唯在利（云云）。尚無煗法者，且與而斥之耳。
X20n0360_p0442b03║究而言之，尚無外凡念處五停，豈有內凡煗等善
X20n0360_p0442b04║根？
X20n0360_p0442b05║次廣說下，明能破之觀，文為二：初重示所計，以我對
X20n0360_p0442b06║於五陰而論，一一皆即離第四，是故乃有二十身見。
X20n0360_p0442b07║次若一下，正明能破，文為二：初約小乘，又為二：初正
X20n0360_p0442b08║明行相，又為二：初正明，又為初約外境破，言外境者，
X20n0360_p0442b09║以心望身，故身屬外盛（是征切）受也。皆云是義不然者，
X20n0360_p0442b10║即能破之觀也。次而其下，約內心破，前約外境陰身
X20n0360_p0442b11║破我，是破性執，以計外境有我，故約即陰等破。今約
X20n0360_p0442b12║內心觀智破我，是破相執，以計心智有我，故約即智
X20n0360_p0442b13║等破。將若為賊，此將須破，即斯例也。次內外下，總結。
X20n0360_p0442b14║次引兩論不同，文為二：初引毗曇云我見是共等因
X20n0360_p0442b15║者，成論云：身見不出我心。故毗曇婆沙云：云何共生
X20n0360_p0442b16║因？答：心與數法是共生因、中因。又云：身見、邊見不能
X20n0360_p0442b17║生身口麤業。（後人更檢）我見是見惑，思惟是思惑。毗曇既
X20n0360_p0442b18║明見、思前後，故斷我見，但悟生空，未得法空。以斷見
X20n0360_p0442b19║惑，是眾生空；斷思惟惑，是實法空。具如前引玄籤之
X20n0360_p0442b20║文（云云）。次引成論，明我見心即思惟等者。成論云：五陰
X20n0360_p0442b21║中我心，名為身見。實無我故，說緣五陰。五陰名身，於
X20n0360_p0442b22║中生見，名為身見。又云：是諸煩惱，皆能起身、口業。又
X20n0360_p0442b23║云：如坐禪人，得光明相，見身中神，即計色為我。麤思
X20n0360_p0442b24║惟者，說受是我；中思惟者，說想是我；細思惟者，說行
X20n0360_p0442c01║為我；深細思惟者，說識為我。故於五陰，而生我心。五
X20n0360_p0442c02║陰無常，是眾生空；五陰散滅，是為法空。（後人更檢）成論既
X20n0360_p0442c03║明見即思惟，是則二惑不分前後。故斷我見，非但悟
X20n0360_p0442c04║於生空，亦乃悟於法空。故此二論，宗計不同。故不可
X20n0360_p0442c05║以成論所明見即思惟，濫同大眾，二惑叵分（云云）。
X20n0360_p0442c06║次約大乘。文為三：初總示。二惑叵分，同體為障，是故
X20n0360_p0442c07║我見即具諸法。尚具諸法，豈可不具實法思惟？具如
X20n0360_p0442c08║止觀，見為法界，具足諸法（云云）。通上三句皆通用者，即
X20n0360_p0442c09║上文云如事、如理、如非事非理也。生、法二空通於三
X20n0360_p0442c10║觀，明文在此，請以例諸（云云）。若即事下，次別釋。文為三：
X20n0360_p0442c11║初明理觀二空；次若作下，明非事非理觀二空；三、若
X20n0360_p0442c12║作下，明事觀二空。言汗穢者，即染著鄙濁也。言隱沒
X20n0360_p0442c13║者，住在方便，未顯明也。若謂有色，色即是淨，四陰亦
X20n0360_p0442c14║然。色若不淨，即無我、人，四陰亦然。今文存略，但言於
X20n0360_p0442c15║色悟眾生空。既悟法空，故何處有人？即何處有法？三
X20n0360_p0442c16║觀皆然，二空明矣。三、若得下，結成。文為二：初約得悟
X20n0360_p0442c17║結成。若悟生空，即悟法空，故云而作二十種觀。除於
X20n0360_p0442c18║實惑，即是除於實法之惑也。此二十種觀，即是上文
X20n0360_p0442c19║破於身見二十種觀，非謂更作二十種觀。若不爾者，
X20n0360_p0442c20║上文那云悟眾生空即悟法空？通上三句皆通用之。
X20n0360_p0442c21║即入修道者，三觀圓修，見、思、破惑，任運先落。故破見
X20n0360_p0442c22║惑，得於生空，即是初信，名為見道。若破思惑，得於法
X20n0360_p0442c23║空，名為修道，即從二信，乃至七信。又輔行云：若離性
X20n0360_p0442c24║執，即於無明，見於中道，生法二空。是則見道須指初
X20n0360_p0443a01║住，修道則是二住已去（云云）。次約未悟重示。言假名者，
X20n0360_p0443a02║即生執也。言伏愛者，伏思惟也。見惑未除，而於假名
X20n0360_p0443a03║生執之上，能伏思惟。又更度入實法計我，如下文云：
X20n0360_p0443a04║更為鈍根人，作實法惑相。即謂土陰，是有無等。四執
X20n0360_p0443a05║既生，生名為有。是見依色，依色起我，我生五利（云云）。屈
X20n0360_p0443a06║步蟲者，桑蟲也。說文云：屈，伸蟲也。易繫辭云：尺蠖（烏郭
X20n0360_p0443a07║切）之屈，以求信也。故大經云：如屈步蟲，要因前脚，得
X20n0360_p0443a08║移後足。故喻捨一而取一也。須實法上，更作二十種
X20n0360_p0443a09║觀者，既於五陰實法計我，一陰復生有等四執。依此
X20n0360_p0443a10║起我，五陰乃成二十種計。故今乃隨計我之處，以觀
X20n0360_p0443a11║破之，是故乃有二十種觀。亦如下文云：心不依色，亦
X20n0360_p0443a12║復不依受想行識（云云）。使空慧分明者，我執若亡，法執
X20n0360_p0443a13║亦遣。故悟生空，亦悟法空。此二皆空，其慧乃明。
X20n0360_p0443a14║次釋法空，文為二：初敘意分文。上生空得悟，即悟法
X20n0360_p0443a15║空者，如前文云大乘明我見即具等是也。例如生空
X20n0360_p0443a16║三意者，即前所謂點出理觀等是也。次隨文釋義，文
X20n0360_p0443a17║為三：初正釋，文為二：初正釋，次勸信。初文為三：初釋
X20n0360_p0443a18║即法而空觀，文為四：初總釋。五陰之中，先觀色陰，故
X20n0360_p0443a19║云諸大，即四大也。受等四心，例推叵得。若四大下，次
X20n0360_p0443a20║別釋中，云地守堅性等者，地是事堅，因諸所成，有本
X20n0360_p0443a21║非有，而情謂有，有即是堅，故於地大，起情執堅。今寄
X20n0360_p0443a22║事堅，以破情堅，是故破云：不應動煖，動則是風，煖則
X20n0360_p0443a23║是大，堅性何在？破執地堅，既乃如此，破餘三大，例準
X20n0360_p0443a24║可知。氷堅是地，波動是風，炭火則真，真亦是堅，𦦨亦
X20n0360_p0443b01║是動，能持屬地，觸壁而止，則是水也。三引請觀音證
X20n0360_p0443b02║中，言如實之際者，圓教即是畢竟空也。止觀輔行隨
X20n0360_p0443b03║自意中，亦引請觀音破地等堅性，說性相二空。故云：
X20n0360_p0443b04║不住有四句（惟空也），亦不住無四句，亦不住不可說（相空
X20n0360_p0443b05║也）。若約四諦，五陰是苦，性執是集，觀法是道，際是滅。
X20n0360_p0443b06║故今前文明觀四諦通於大小，於法空中說性相二
X20n0360_p0443b07║空。既爾，於生空上說性相二空，準知。故止觀破法徧
X20n0360_p0443b08║中云：於性相中求我人不可得，名生空；於性相中求
X20n0360_p0443b09║陰入不可得，名法空。然今文中與隨自意，則於陰入
X20n0360_p0443b10║求性相叵得；破法徧中，則於性相求陰入叵得。故知
X20n0360_p0443b11║性相叵得，方成生法二空。生法叵得，良由性相二空。
X20n0360_p0443b12║人不見之，便謂生法二空與性相二空條然各異，深
X20n0360_p0443b13║不可也。上檢生空下，四、例上結示。
X20n0360_p0443b14║次釋即法非空非假。觀元者，初也。即事而理者，二邊
X20n0360_p0443b15║是理。三、釋即法。而假觀中言體有非有等者，例如
X20n0360_p0443b16║上文生空觀中釋無明故，有云既有事即有空等是
X20n0360_p0443b17║也。
X20n0360_p0443b18║三觀下，次勸信者，非獨法空，生空亦然，故生法二空
X20n0360_p0443b19║各有三觀，明文在經也。
X20n0360_p0443b20║次更為下，重明。文為二：初、明惑智。此中非獨重明於
X20n0360_p0443b21║法起執，亦乃更明於法起我。何者？或謂四大五陰是
X20n0360_p0443b22║有無等，即是實法之性執也，以有無等只是自他等
X20n0360_p0443b23║故也。又云依色起我等，豈非於法起我乎？十使是集
X20n0360_p0443b24║等者，故知生法之性執，乃是於集方招來報，即是其
X20n0360_p0443c01║苦（云云）。心不依下，次、明觀行。行人下。三、結勸懷壁（白虎
X20n0360_p0443c02║通云外圓象天內方象地）者，用觀也。向本者，達理也。一世兩世能
X20n0360_p0443c03║有所辦者，用於圓妙事理二觀。極遲鈍者，不出三生。
X20n0360_p0443c04║用圓妙觀既有所獲，是故大師為不信者保任此事，
X20n0360_p0443c05║終不孤然虗勞運念矣。如法華文句（云云）。
X20n0360_p0443c06║次釋約十二因緣明生法二空觀。文為三：初分文示
X20n0360_p0443c07║意。生空之境，引文證云名曰無明者，以眾生是假名，
X20n0360_p0443c08║而假名由妄念，有妄念即無明，故假名無明乃是生
X20n0360_p0443c09║空之境也。又引釋論云誰老死者，誰即我也。若無誰
X20n0360_p0443c10║老死，即我、人、眾生空矣。法空之境，引文證云老死愁
X20n0360_p0443c11║惱者，以由單言老死愁惱，不云假名我、人、眾生，故知
X20n0360_p0443c12║乃是法空之境。又引釋論，其意可解。若無是老死，即
X20n0360_p0443c13║法空也。故大論引雜阿含云：十二因緣，從無明至老
X20n0360_p0443c14║死。若有人言是老死，若言誰老死，皆生邪見，乃至無
X20n0360_p0443c15║明亦復如是。若說無誰老死，當知虗妄是名生空；若
X20n0360_p0443c16║說無是老死，當知虗妄是名法空。乃至無明亦復如
X20n0360_p0443c17║是。彼經：佛在調牛聚落，告諸比丘：初、中、後善，乃至梵
X20n0360_p0443c18║行清淨，所謂大空。經：若有問言：彼誰老死？屬誰？彼即
X20n0360_p0443c19║言：我即老死。今老死屬我，老死是我所。若無明離而
X20n0360_p0443c20║生明者，彼誰老死？屬誰老死？則斷。斷其根本，則無明
X20n0360_p0443c21║滅；無明滅，則諸行滅。具二空故，名為大空。故知小乘
X20n0360_p0443c22║空於我所，名為法空；空於我、人，名眾生空。若諸菩薩
X20n0360_p0443c23║以空涅槃恒沙佛法，名為法空。人謂小乘不明法空，
X20n0360_p0443c24║未曉經意，縱有誠教，云聲聞人但得生空，且讓菩薩
X20n0360_p0444a01║與奪之言耳。
X20n0360_p0444a02║然十二下，次、明因緣不同。文為二：初、標列法界次第。
X20n0360_p0444a03║云三世十二因緣者，初二過去世攝，後二未來世攝，
X20n0360_p0444a04║中八現在世攝。是中略說三事：煩惱、業、苦。是三事展
X20n0360_p0444a05║轉更互為因緣，是煩惱業因緣、業苦因緣、苦煩惱因
X20n0360_p0444a06║緣、煩惱業因緣、業苦因緣、苦苦因緣，是為展轉更互
X20n0360_p0444a07║為因緣，故云三世十二因緣也。果報十二因緣者，約
X20n0360_p0444a08║現在、未來二世而說，具出大集經。從歌羅邏而辨無
X20n0360_p0444a09║明，故云果報。以前十因緣屬現在，後二因緣屬未來，
X20n0360_p0444a10║故現、未二世有十二因緣也。或云現在有九，未來有
X20n0360_p0444a11║三（云云）。一念十二因緣者，但約一世中隨一念心起，即
X20n0360_p0444a12║具十二因緣，亦出大集經中。故此三世、二世、一念，具
X20n0360_p0444a13║如法界次第委示（云云）。十種十二因緣者，此出本業瓔
X20n0360_p0444a14║珞經：一、我見十二因緣；二、心為三世明；四、相緣；五、助
X20n0360_p0444a15║成；六、三業；七、三世；八、三苦；九、性空；十、傳生。彼經委釋，
X20n0360_p0444a16║今不暇引（云云）。
X20n0360_p0444a17║次三世者下解釋者，此下但釋三世及以一念，不釋
X20n0360_p0444a18║十種，準向思之。於中為二：初正釋，文為三：初釋三世。
X20n0360_p0444a19║止觀云：三世破斷常。輔行云：三世相續故不斷，三世
X20n0360_p0444a20║迭謝故不常。又過去破常，未來破斷，現在因果雙破
X20n0360_p0444a21║斷常。過未但言神，現在言神我者，神即神我也。外人
X20n0360_p0444a22║計神，或如麻豆梅指，或計徧身，具如輔行第九卷說。
X20n0360_p0444a23║若知過去惑業為因，終不計於從神我生，以計神我
X20n0360_p0444a24║而生，名為常見故也。又知現在識名色等五果，酬於
X20n0360_p0444b01║過去之因緣，終不於中而計於我。復知現在起於三
X20n0360_p0444b02║因，招於未來二種之果，終不計於死後神滅。故成論
X20n0360_p0444b03║云：說無明行，則過去有，令斷常見，知從無始生死往
X20n0360_p0444b04║來，從業煩惱因緣受身。若說生死，則未來有，令斷斷
X20n0360_p0444b05║見。若不得真智，則生死無邊，但有苦果。若說中八分，
X20n0360_p0444b06║明現在法但從眾緣相續故生，無有真實（云云）。孤山四
X20n0360_p0444b07║明皆謂過去已滅破常者，恐不然也。常途所用者，止
X20n0360_p0444b08║觀云諸師多傳三世，即此故也。
X20n0360_p0444b09║次釋果報者，輔行云：二世破我，謂現未二世具十二
X20n0360_p0444b10║緣，於父生愛，於母生嗔（法約女說，男則反之），名為無明。父遺體
X20n0360_p0444b11║時，謂是己有，名之為行。從識支去，乃至老死，與三世
X20n0360_p0444b12║同（云云）。
X20n0360_p0444b13║三釋一念者，輔行自指，如妙玄說。而妙玄云：一剎那
X20n0360_p0444b14║十二因緣者，若以貪，若以殺生，彼相應愚是無明，相
X20n0360_p0444b15║應思是行，相應心是識，起有作業必有名色，起有作
X20n0360_p0444b16║業必有六入，彼想應觸是觸，彼相應受是受，貪即是
X20n0360_p0444b17║愛，彼相應纏是取，彼身口作業是有，如此諸法生是
X20n0360_p0444b18║生，此諸法變是老，此諸法壞是死。今文分二：初正釋，
X20n0360_p0444b19║為三：初引經，若止觀中乃引此明不思議境一念三
X20n0360_p0444b20║千（云云）。如眼見下，次解釋，文為二：初別約眼見色釋，次
X20n0360_p0444b21║乃至下以餘根塵例。一日下，三、總結。言輪網者，約喻
X20n0360_p0444b22║也。
X20n0360_p0444b23║次今更下重示因起之相，文為二：初正示，又為二：初
X20n0360_p0444b24║逆推。若支佛人自起觀者，應如阿含生滅逆順。若止
X20n0360_p0444c01║觀中乃以有支而為初者，此於坐禪中緣其善惡，善
X20n0360_p0444c02║惡是有，故以有支而為初耳。若釋籤中乃以受支而
X20n0360_p0444c03║為初者，此乃且順四諦之義。若輔行云：觀十二緣凡
X20n0360_p0444c04║有二種：一者推果知因，如先推受以至無明，如推有
X20n0360_p0444c05║支必招來果。今文逆推，正當推果以知於因，以名色
X20n0360_p0444c06║是現在果故。次文順推，方是推因以知於果，以一念
X20n0360_p0444c07║是因，名色等是果故也。次又觀下順推五皰（今文作胞）者，
X20n0360_p0444c08║文句記云：兩手兩足及頭也。如此下次總結。言大樹
X20n0360_p0444c09║者，輔行引婆沙云：過去二支為根，現在五支為質，現
X20n0360_p0444c10║在三支為華，未來二支為果。有事有果謂凡夫，無華
X20n0360_p0444c11║有果謂學人，無事無果謂無餘。義推應云：少華有界
X20n0360_p0444c12║謂學人，無華有果謂有餘。言布護者，文選中亦作漢，
X20n0360_p0444c13║故文迁吳都賦注云：布護，草眾密貌，亦長多貌。又而
X20n0360_p0444c14║者徧也，護者覆也。
X20n0360_p0444c15║次今經下簡示，文為三：初正簡示，次宜以下舉譬。燼
X20n0360_p0444c16║（徐刃切），燭餘也。火者下三合法，文為二：初明因緣境生，
X20n0360_p0444c17║次知下明因緣境滅。
X20n0360_p0444c18║次生空境下隨文釋義，文為二：初釋生法二空境，又
X20n0360_p0444c19║為二：初釋生空境。言例為三者，今此既約十二因緣
X20n0360_p0444c20║明生空境，故得例前約苦集明生法二空三觀之境，
X20n0360_p0444c21║亦有三也。故即謂之是中觀境、是假觀境、是空觀境，
X20n0360_p0444c22║即是三也。次行識下釋法空境。例應有三者，亦有三
X20n0360_p0444c23║觀之境也。然經文中但云行識名色乃至老死愁惱，
X20n0360_p0444c24║正是假觀立法之境。然必約假以立空中，故亦須云
X20n0360_p0445a01║行識名色等本自不有等也。得意可知，良由此也。
X20n0360_p0445a02║次釋生法二空觀。文為三：初正釋。文亦三意者，亦例
X20n0360_p0445a03║前文三觀意也。眾苦不出識名色等，行業乃是行有
X20n0360_p0445a04║之業，既舉苦業豈無煩惱？止觀明觀十二因緣成三
X20n0360_p0445a05║佛性，有通有別。通則通觀十二因緣，真如實理是正
X20n0360_p0445a06║因性，智慧乃是了因佛性，具足諸行是緣因性。若別
X20n0360_p0445a07║觀者，無明愛取是了因性，行有即是緣因佛性，識等
X20n0360_p0445a08║七支是正因性。別觀乃取翻對義便，通觀乃是據理
X20n0360_p0445a09║通故，現十二緣為三佛性。其義既然，若乃即此十二
X20n0360_p0445a10║因緣為能觀觀，豈可不爾？今從通意，是故乃以眾苦
X20n0360_p0445a11║行業而為中觀。不可思議者，非空非有也。生死無際
X20n0360_p0445a12║者，無際畔也。生死即是中道法界，故無際畔也。又非
X20n0360_p0445a13║但無生死之前際，亦乃無涅槃之後際，故名無際，即
X20n0360_p0445a14║前後際斷也。輪轉不息者，十二因緣猶如車輪，輪必
X20n0360_p0445a15║動轉，動轉不息則無遷謝。故法華云：世間相常住。文
X20n0360_p0445a16║句記云：眾生生覺相位無二，顯迷即理、理即常住。佛
X20n0360_p0445a17║依世間修成極理，驗知世間本有斯理，故云常住。乃
X20n0360_p0445a18║至云世間之稱亦通染淨因果，今且從悟顯迷、以淨
X20n0360_p0445a19║顯染，則淨悟得於常事、迷染但名常理，故云世間相
X20n0360_p0445a20║常住也。次兩句明空觀者，既皆言無故屬空觀，生是
X20n0360_p0445a21║眾生假名，故本無有生，是生空觀也。和合是五陰和
X20n0360_p0445a22║合，故亦無和合，是法空觀也。前者過去也，今者現在
X20n0360_p0445a23║也。不善思惟者，別在行有通兼惑業。注云云者，不苦
X20n0360_p0445a24║思惟既爾，心行（去聲）所造例然。又三觀義委如向說，今
X20n0360_p0445b01║略示其名，欲令學者攝向之意以消今文耳。次雖名
X20n0360_p0445b02║下釋疑，恐人疑云：既明生法二空之觀，何得復示假
X20n0360_p0445b03║中觀邪？故茲釋耳。即三觀皆破生法之執也。故前文
X20n0360_p0445b04║云：三觀明文在經，寧得不信乎？
X20n0360_p0445b05║次更為下，重示。文為二：初略示空觀之相。文為三：初
X20n0360_p0445b06║標；次若假名下，釋。文為二：初橫檢。四性相望，故名為
X20n0360_p0445b07║橫。於中又二：初明生空。若謂假名自生，不須攬於寬
X20n0360_p0445b08║法，此破假名自生之計。若因實法而生，則非假名自
X20n0360_p0445b09║生，此破假名他生之執。合共離無，如文可解。既檢假
X20n0360_p0445b10║名，四性叵得，故云今之假名但有名字，名字不在內
X20n0360_p0445b11║外等也。不內故非自，不外故非他，不兩中間故非共，
X20n0360_p0445b12║不常自有故非無，因此即性空也。應更明相空，即將
X20n0360_p0445b13║以不可得故一句兼之，故性相二空即不住有四句、
X20n0360_p0445b14║不住無四句也。觀實法下，次明法空。現在五支果，名
X20n0360_p0445b15║色屬第二，名是四陰，以對色陰即五陰也。心但有名，
X20n0360_p0445b16║故云名也。形有質礙，故云色也。以初識支實法未足，
X20n0360_p0445b17║故以名色對業推之。其實名色自生，不應待於行業，
X20n0360_p0445b18║此破實法自生之執。若謂業能生名色者，羅漢有於
X20n0360_p0445b19║過去宿業，何故此身滅後不生未來名色？以阿羅漢
X20n0360_p0445b20║無報故也。此破實法也生之計。言羅漢有業者，如目
X20n0360_p0445b21║連為外道所打，離婆多被國王所禁等。故請觀音疏
X20n0360_p0445b22║云：或有人雖破煩惱，業報猶在，如阿羅漢雖斷子縛，
X20n0360_p0445b23║而猶償狗齧。若謂業因陰果和合共能生者，且如各
X20n0360_p0445b24║有容可名色，業因叵得，則是自他各無，豈得謂之共
X20n0360_p0445c01║生？寧者，豈也。從因緣生尚自不可，故無因緣則無是
X20n0360_p0445c02║處。既不得下，次竪檢者，即是生滅各有四句，次第前
X20n0360_p0445c03║後名之為竪。於中又二：初、正檢。既不得生者，指向檢
X20n0360_p0445c04║於自等四性之生叵得也。此則還攬前橫以成今竪
X20n0360_p0445c05║耳。從四性生既不可得，故不生等三句及滅等四句
X20n0360_p0445c06║並不可得，廣如止觀破法徧及修德境（云云）。次、無滅下，
X20n0360_p0445c07║結成，又為二：初、正結成。假名只是身見，假名身見既
X20n0360_p0445c08║壞，故邊見等六十二見皆壞，名為生空也。是壞故實
X20n0360_p0445c09║亦壞者，以生空故法亦空也。故前文云：名既假名，法
X20n0360_p0445c10║亦非法。體名即體法，故悟眾生空，即悟實法空也。既
X20n0360_p0445c11║不然下，次舉喻者，四、明云不然。火喻不執法，無煙喻
X20n0360_p0445c12║實法不生。孤山云：日喻觀智，輪喻生境。假名空故不
X20n0360_p0445c13║得眾生，如日中舞燼則無輪也。是略下，三、結。
X20n0360_p0445c14║次明中假二觀指別記下注云云者，具如止觀破法
X20n0360_p0445c15║徧中此章安之語也。以破福中三觀橫竪破於三惑，
X20n0360_p0445c16║即是三觀蕩於生法之執故也。
X20n0360_p0445c17║次釋果成起用，文為二：初分文；次一切諸見者下，釋
X20n0360_p0445c18║義，文為二：初釋自行成，又為二：初釋智德滿，又為二：
X20n0360_p0445c19║初釋生法二空觀成，又為二：初正釋，又為二：初釋生
X20n0360_p0445c20║空觀成，生空既是破於見惑，故知我斷諸見纏等，是
X20n0360_p0445c21║生空觀成也。以智慧下，次釋法空觀成。上譬下譬者，
X20n0360_p0445c22║以由刀譬在於斷見裂網中間，故知上譬斷見，下譬
X20n0360_p0445c23║斷煩惱也。別明十纏者，於見惑外別明之也。故諸論
X20n0360_p0445c24║中於八十八見惑之外，更加十纏及十思惟，為百八
X20n0360_p0446a01║煩惱也。故俱舍云：纏八無慚愧，嫉慳并悔眠，及掉舉
X20n0360_p0446a02║昏沈，或十加忿覆。通明十使者，通於三界十思惟也，
X20n0360_p0446a03║以三界十思惟亦名十使故也。既云上譬斷見，下譬
X20n0360_p0446a04║斷煩惱，故知煩惱通於十使思惟惑也。羅罥者，鳥罟
X20n0360_p0446a05║謂之羅，罥者挂也，係取也，網張獸也。
X20n0360_p0446a06║二乘所斷下，次、簡示所斷。文為二：初、簡二乘菩薩所
X20n0360_p0446a07║斷。通見纏者，通惑也，通惑謂見、思。別見纏者，別惑也，
X20n0360_p0446a08║別惑謂無明，即相應無明也。此約自行而說，良以自
X20n0360_p0446a09║行唯在空中故也。若兼化他，別惑乃兼內外塵沙，以
X20n0360_p0446a10║由塵沙障於化道故也。未斷別見，為華所著。四、明云：
X20n0360_p0446a11║迦葉聞聲不安，即同體思惑。身子去，華是界外塵沙
X20n0360_p0446a12║結習。霅川破云：身子正為界外色塵所染，豈非思惑
X20n0360_p0446a13║邪？今謂霅川但執一邊，謂之思惑。四、明所立塵沙結
X20n0360_p0446a14║習，無教可憑。何者？淨名疏云：二乘厭世五欲而取涅
X20n0360_p0446a15║槃，此則心有去取。今見菩薩果報，五報、五欲亦謂不
X20n0360_p0446a16║如法，捨離推却而不得去。天女以無分別心惑，還以
X20n0360_p0446a17║無分別心散諸菩薩。無分別心華則不著，而身子等
X20n0360_p0446a18║分別生死、涅槃有異。分別是別，即是別見也。又云：若
X20n0360_p0446a19║於佛法有分別者，為不如法。既有分別，即是見惑。又
X20n0360_p0446a20║云：結習未盡，華則著身。故有思惑也。又問云：此經結
X20n0360_p0446a21║習未盡，華則著身，何關別惑？答：大論云：於聲聞經說
X20n0360_p0446a22║為習氣，於摩訶衍說為正使。即別惑也。問：定是別結
X20n0360_p0446a23║未斷，為是通結之習？答：若約通教，如迦葉是習氣；若
X20n0360_p0446a24║約別教，即別結未斷，故有習氣。如大論明結使二種：
X20n0360_p0446b01║一、共二乘斷，二、不共二乘斷。共者，迦葉已斷；不共者，
X20n0360_p0446b02║迦葉未斷。此經既明不思議解脫，正用別、圓斷也。但
X20n0360_p0446b03║經無的文者，以方等教猶帶方便，不同法華也。
X20n0360_p0446b04║次而言下，示佛果所斷。文為三：初、正明通別究竟盡
X20n0360_p0446b05║在於佛者，以內外塵沙障如來藏，通別見思障第一
X20n0360_p0446b06║義空，根本無明障第一義理。佛果既乃三諦圓明，故
X20n0360_p0446b07║知三惑究竟已斷。今文雖則但舉通別見纏已盡，義
X20n0360_p0446b08║實兼於三惑俱亡，以生法二空通於三觀故也。次釋
X20n0360_p0446b09║論下，引證意者，以十法界通名生法，無上假實佛地
X20n0360_p0446b10║不惑，豈非佛界生法叵得？若不爾者，何名二空？佛界
X20n0360_p0446b11║生法尚不可得，況九界乎？故十界皆空，則生法俱滅，
X20n0360_p0446b12║是空觀也。若點空論假，則三千宛然；若空假即中，則
X20n0360_p0446b13║二邊不立；若中道雙照，則空假俱存。三觀融妙，斯之
X20n0360_p0446b14║謂矣。經論下，三、融會異說。文為二：初、敘經論不同。智
X20n0360_p0446b15║以究竟名為上上，惑以初斷名為下下。無明力大等
X20n0360_p0446b16║者，釋佛上上智斷下下惑也。大本四教問云：勝鬘經
X20n0360_p0446b17║說無明住地其力最大，佛菩提智之所能斷。答：若別
X20n0360_p0446b18║接通，十地等覺即是佛菩提智。何者？涅槃云：九住名
X20n0360_p0446b19║聞見，十住名眼見。雖見佛性而不了了，以無礙道與
X20n0360_p0446b20║惑共住故不了了。諸佛如來了了見即真解脫，蕭然
X20n0360_p0446b21║累外也。若別圓地住，即能用於佛菩提智斷初品無
X20n0360_p0446b22║明，乃至等覺後心方斷盡也。而今文云正習俱盡無
X20n0360_p0446b23║有餘者，若約別通則如上可知。若約別圓初地初住，
X20n0360_p0446b24║即如止觀中引華嚴云：初發心時正習一時俱盡無
X20n0360_p0446c01║有餘。界外正習未盡，此乃界內正習盡耳。以初信斷
X20n0360_p0446c02║見，二信至七信斷思，八信至十信斷習盡。以初證初
X20n0360_p0446c03║住却望十信，故云正習俱盡耳。若約等覺，即前文云：
X20n0360_p0446c04║若入第九清淨淨禪，一切通別惑累若正習皆盡也。
X20n0360_p0446c05║或言有上士等者，大本四教問云：為定用金剛智斷
X20n0360_p0446c06║無明？為用妙覺斷無明？答：涅槃云：有所斷者名有上
X20n0360_p0446c07║士，無所斷者名無上士（云云）。次斯乃下約悉檀融會。注
X20n0360_p0446c08║云云者，令將四悉次身以對隨國隨時隨人隨悟，約
X20n0360_p0446c09║義消釋令順四意，亦應可解。
X20n0360_p0446c10║證無上下，次釋生法正助道滿，文亦可見。
X20n0360_p0446c11║開甘露下，次釋斷德滿。文為二：初、正釋。命長、身安、力
X20n0360_p0446c12║大、體光，次第以譬常樂我淨，思之可解。然此下，次對
X20n0360_p0446c13║法。文為四：初、對華嚴諸位；次、對般若四智。注云云者，
X20n0360_p0446c14║法華文句云：二、約四智者，今欲以圓教四智對於四
X20n0360_p0446c15║位，不如般若中通教釋也。又止觀云：四智，如大品明
X20n0360_p0446c16║道慧、道種慧、一切智、一切種智。釋論解此有多種：或
X20n0360_p0446c17║言因中但有理體，名道慧、道種慧；果上事理皆滿，名
X20n0360_p0446c18║一切智、一切種智。或言因中權實，名道慧、道種慧；入
X20n0360_p0446c19║空為實慧，入假為權慧。或言果上權實，名一切智、一
X20n0360_p0446c20║切種智；直緣中道，名一切智；雙照二諦，名一切種智。
X20n0360_p0446c21║或言因中總別，果上總別。或言道慧、種慧，是單明權
X20n0360_p0446c22║實；一切智、一切種智，是複明權實。如是等種種釋四
X20n0360_p0446c23║智。然雖有此種種異釋，今且對於開甘露等，故注云
X20n0360_p0446c24║云也。三、對法華。開、示、悟、入，次第對之，如文可見。四、對
X20n0360_p0447a01║涅槃四德。如前釋者，指正釋文也。注云云者，令以開
X20n0360_p0447a02║等次第對於常樂我淨，不異而異，故且然耳。其實四
X20n0360_p0447a03║德位圓妙，非前後也。
X20n0360_p0447a04║次釋化他滿，文為二：初分文，次餘經下明所以。神通
X20n0360_p0447a05║與說法或前或後者，但是隨機耳。因中修於正助，果
X20n0360_p0447a06║上有說法神通者，只如小乘俱解脫人，因中尚須修
X20n0360_p0447a07║共念處，至果方能證理現通，何況佛果智斷德圓，而
X20n0360_p0447a08║不因中修於正助？故前所明因中修於生法二空正
X20n0360_p0447a09║道助道，今至果上乃能說法現神通也。
X20n0360_p0447a10║次說法舉四譬下隨文釋義，文為二：初釋轉法輪化
X20n0360_p0447a11║他，又為二：初釋說法化他，又為二：初正釋，又為二：初
X20n0360_p0447a12║總示。次吹蠡下別釋，文為二：初正釋，文為四：初釋吹
X20n0360_p0447a13║大法蠡中云吹蠡乃是改號。改凡夫苦忍之凡性入
X20n0360_p0447a14║聖人之正性者，玅玄釋七聖云聖者正也，苦忍明發
X20n0360_p0447a15║捨凡入聖得見真理。釋籤云捨凡入聖者，至苦忍已
X20n0360_p0447a16║次第無間必入初果，今從後說通云聖人，是則七聖
X20n0360_p0447a17║初之二位（一隨信行、二隨法行）皆十五心，從至初果十六心說
X20n0360_p0447a18║通名聖也。若直自就十五心者，尚未名聖猶在於因，
X20n0360_p0447a19║故十六心雖皆無漏，至十五心但名向耳。改凡聖之
X20n0360_p0447a20║偏性入中道之圓性，通教七地、別教初地、圓教初住
X20n0360_p0447a21║者，通教七地名之為聖，此據下根受接而說，從下根
X20n0360_p0447a22║來多至地住，是故謂之別教初地、圓教初住，故下即
X20n0360_p0447a23║云從偏以入中也，故地住已前名之為凡也。又若單
X20n0360_p0447a24║約別圓而說，則別圓地住皆改二邊之偏性入中道
X20n0360_p0447b01║之圓性，故云從偏以入中耳。既歷三教以明改號，故
X20n0360_p0447b02║知大乘不獨在圓也。次釋擊大法鼓，軍陣之法聞鼓
X20n0360_p0447b03║則進、聞金則止，鼓則嚴肅軍眾使前驅耳。肅亦戒進
X20n0360_p0447b04║也。督者，率也、勸也、正也。小乘位在修道者，成論明見
X20n0360_p0447b05║道是十六心，即初果也，二果是修道耳。諸阿毗曇並
X20n0360_p0447b06║明見道在十五心，修道乃是十六心耳。通教八地準
X20n0360_p0447b07║而思之。別教在十行者，此約橫說故對十行，則不可
X20n0360_p0447b08║以竪論見修而為妨也。故此十行及下文中對十迴
X20n0360_p0447b09║向並是橫對，諸位不同亦非文誤也。圓教在初住者，
X20n0360_p0447b10║亦是橫對耳。法華文句云初住名真修，即此意也。下
X20n0360_p0447b11║文然炬亦在初住，並是橫對耳。三釋然大法炬，道謂
X20n0360_p0447b12║化道，觀謂中觀（云云）。四釋雨薩婆若，此翻一切智。言大
X20n0360_p0447b13║恒者，於諸河中恒河最大，故云大耳。
X20n0360_p0447b14║次若得下例通，文為二：初正例通，此一法下次約橫
X20n0360_p0447b15║竪結。竪約當教因果淺深，橫約四教諸位不同。注云
X20n0360_p0447b16║云者，以今經是方等所攝，故得隨類橫竪無妨。此中
X20n0360_p0447b17║下次簡示。云四譬皆言大者，第四謂之勝，勝亦大也，
X20n0360_p0447b18║如大多勝之例也。通途解釋大非小位者，然前釋於
X20n0360_p0447b19║吹蠡擊鼓亦明小位者，蓋摩訶衍傍兼攝於小乘位
X20n0360_p0447b20║耳。
X20n0360_p0447b21║次釋神通化他非法王不壞者，若非法王之力，不能
X20n0360_p0447b22║壞於魔眾也。麾（許為切），說文云：旌旗所以指麾也。
X20n0360_p0447b23║次釋四弘誓願化他，文為二：初總示，次度諸下別釋。
X20n0360_p0447b24║文為四：初釋初誓，次釋第二誓，三釋第四誓，四釋第
X20n0360_p0447c01║三誓。注云云者，令委示之故。金剛般若經論偈云：檀
X20n0360_p0447c02║義攝於六，資生無畏法，此中一二三，是名修行住。梵
X20n0360_p0447c03║語檀那，華言布施。布施有三：一資生施，即檀波羅蜜；
X20n0360_p0447c04║二無畏施，即持戒忍辱；三法施，即精進禪定智慧。資
X20n0360_p0447c05║生但一布施。無畏有二，謂持戒忍辱，於惡不怖故。法
X20n0360_p0447c06║有三，謂精進等，不倦善知心如實說故。捨身命財與
X20n0360_p0447c07║後際等得不壞常住名波羅蜜者，止觀云：圓教捨覺
X20n0360_p0447c08║分，捨十法界色身，捨十法界連持之命，捨十法界依
X20n0360_p0447c09║報，如是身命財皆不入二邊。何以故？財名六塵，若計
X20n0360_p0447c10║六塵可捨，有前人可與己身能施，如此施者即入六
X20n0360_p0447c11║塵有邊，若三事皆空即墮無邊。今觀財即空不入有，
X20n0360_p0447c12║觀財即假不入空，不二之捨與生死後際等，離老病
X20n0360_p0447c13║死得不壞常住。有邊是生死屬前際，空邊是涅槃屬
X20n0360_p0447c14║後際，是二皆空悉不可得，故稱為等。離老病死者，前
X20n0360_p0447c15║際空故離分段老死，後際空故離變易老死，二死永
X20n0360_p0447c16║免故言離也。得不壞常住者，即是中道法性諸佛所
X20n0360_p0447c17║師，以法常故諸佛亦常，此常住財無能毀損，常住之
X20n0360_p0447c18║身無能繫縛，常住之命不可斷滅，成就究竟檀波羅
X20n0360_p0447c19║蜜以自莊嚴。竪高橫廣，即向所謂積功高也、攝法廣
X20n0360_p0447c20║也，委如止觀對治助開攝法中說。或有經本從此已
X20n0360_p0447c21║下更有歡喜施之等一偈者，乃後人妄添耳。
X20n0360_p0447c22║
X20n0360_p0447c23║金光明經文句新記卷第五