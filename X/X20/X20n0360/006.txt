X20n0360_p0448a01║金光明經文句新記卷第六
X20n0360_p0448a02║永嘉沙門釋　從義　撰
X20n0360_p0448a03║釋四天王品
X20n0360_p0448a04║大章第三釋流通分，文分為二：初別釋四王品題，次
X20n0360_p0448a05║從此下通釋一十三品。初文為二：
X20n0360_p0448a06║初約因緣釋上升等者，下沈為地上升為天，天復分
X20n0360_p0448a07║於三界不同，四王既是上升之初下界之始，故云元
X20n0360_p0448a08║首及初天也。居半須彌者，梵語須彌，此云安明亦云
X20n0360_p0448a09║妙高，四寶所成名之為妙，出七金山名之為高。須彌
X20n0360_p0448a10║山高八萬四千由旬三百三十六萬里，而四王天乃
X20n0360_p0448a11║居半山，即高四萬二千由旬。若準樓炭經，半須彌山
X20n0360_p0448a12║廣二十四萬里，若讀法華文句須知此說（云云）。俱舍頌
X20n0360_p0448a13║云：妙高層有四，相去各十千，傍出十六千，八四二千
X20n0360_p0448a14║量。堅首及持鬘，恒憍大王眾，如次居四級，亦住餘七
X20n0360_p0448a15║山。四天王是帝釋外臣，如武將也。東西南北皆言埵
X20n0360_p0448a16║（丁果切）者，即土埵也。乾闥婆，此云嗅香，以香為食亦云
X20n0360_p0448a17║香陰，其身出香即是天帝俗樂神也。富單那，此云主
X20n0360_p0448a18║熱病鬼。鳩槃茶，此云甕，形似冬瓜。薜茘多，此云祖父，
X20n0360_p0448a19║餓鬼中劣者也。毗舍闍，此云噉精氣鬼，噉人及五糓
X20n0360_p0448a20║之精氣也。夜叉，此云捷疾鬼。羅剎，此云食人鬼。
X20n0360_p0448a21║次約觀心釋者，此即託事觀也。法華文句亦云：觀四
X20n0360_p0448a22║諦智即是四王，一諦下除愛見二惑，即是護八愛見
X20n0360_p0448a23║也。今文先以東西南北對於四諦，乃是因果次第相
X20n0360_p0448a24║生，所以謂之東集南苦西道北滅。若乃約於因果相
X20n0360_p0448b01║對，是則應云東集西苦南道北滅。四諦理是四天王
X20n0360_p0448b02║者，天然之理也。第一義天而為所依，王為能居，故以
X20n0360_p0448b03║觀四諦智為四王也。苦諦下有利鈍見思者，身見等
X20n0360_p0448b04║是利名見，貪嗔等是鈍名思，乃至滅諦亦有見思，準
X20n0360_p0448b05║此可見。法華指此為鬼神者，彼譬喻品火宅偈中，從
X20n0360_p0448b06║鴟梟鵰鷲下有六行偈，明禽獸被燒，譬五鈍使也。次
X20n0360_p0448b07║從處處皆有下有十行偈，明鬼神被燒，譬五利使也。
X20n0360_p0448b08║夫鬼神有通有智，禽獸則無，故以利使譬鬼神，鈍使
X20n0360_p0448b09║喻禽獸也。今文且從五利而說，故云指此為鬼神耳。
X20n0360_p0448b10║又四諦下八十八使，於中乃有五十二思，依見以為
X20n0360_p0448b11║本，是故亦可喻之鬼神，若迷事思則不然矣。迸亦散
X20n0360_p0448b12║也，控者引也，御者理也。
X20n0360_p0448b13║次通釋一十三品，文自分二：初敘意分文，季亦末也。
X20n0360_p0448b14║翳者，隱也，障也。正真者，甚深法性也。獎亦勸也，又助
X20n0360_p0448b15║也，成也，譽也，厲也。方軌者，軌者，法也。天神等者，天神
X20n0360_p0448b16║曰神，地神曰祇。利益深重下，令經法大行也。下皆注
X20n0360_p0448b17║云云者，此有二意：一令釋出科語之意，二指下文隨
X20n0360_p0448b18║品所釋。膏（公勞切），神之液也，肥也。瞍（與朱切），亦肥也。腴字
X20n0360_p0448b19║下多一箇味字，後人妄加耳。攘者，以手禦也，除也，逐
X20n0360_p0448b20║也，止也。
X20n0360_p0448b21║次從四天王品者，有六番下，隨文釋義，自分為七：初
X20n0360_p0448b22║釋四王品至散脂品，凡有五品，明天王發誓勸獎人
X20n0360_p0448b23║王弘宣此經。文為五：
X20n0360_p0448b24║初釋四王品明天力擁護請者，文為二：初分文，要字
X20n0360_p0448c01║平聲。次敘敬下釋義，文為六：
X20n0360_p0448c02║初釋第一番白佛，述有護國之能。文為二：初釋四王
X20n0360_p0448c03║白佛。又為二：分釋經家敘。言如文者，如經文可見也。
X20n0360_p0448c04║下去準知。然西域君父師皆面東，則以北方為上，故
X20n0360_p0448c05║經家先列毗沙門也。又弟子詣師必須興敬，故偏袒
X20n0360_p0448c06║右肩右膝著地，不同此土肉袒而謝過也（肉袒謝過具如大部
X20n0360_p0448c07║補注中引）。斯乃東西二土風俗之不同耳。言胡跪者，古來
X20n0360_p0448c08║翻譯方言未通，便謂西域言是胡言、跪是胡跪。自隋
X20n0360_p0448c09║至唐諸師方乃胡梵甄分，具如大部補注中示（云云）。故
X20n0360_p0448c10║須了知西梵之儀乃是互跪，三處翹聳、曲身合掌、目
X20n0360_p0448c11║注尊顏，非謂胡國之跪也。
X20n0360_p0448c12║次釋正白佛，文為二：初敘意。分文歎三則略攝於廣
X20n0360_p0448c13║者，以前正說其文雖多，今流通歎三乃是略攝於廣
X20n0360_p0448c14║也。若總此三則是釋名，若分別之乃是教相也。故釋
X20n0360_p0448c15║題五義符文可知。次法性之理下隨文釋義，文為三：
X20n0360_p0448c16║初釋歎體。法性之理佛所護念者，覺智冥理護倒不
X20n0360_p0448c17║生持理不失。文者經也，理者王也，文為能詮、理為所
X20n0360_p0448c18║詮。詮者顯也召也，舉能顯所是故謂之，文詮此理故
X20n0360_p0448c19║言經王。若玄義云文號經王教攝眾典，乃是以所而
X20n0360_p0448c20║顯於能，故能詮教攝於眾典。一家諸文其例甚眾，四
X20n0360_p0448c21║明不曉妄有所斥。既言經王知是歎體者，即序中云
X20n0360_p0448c22║諸經之王，是敘體也。而今經文上句謂之是金光明
X20n0360_p0448c23║者，雖帶題名正在歎體耳。又言微妙者，即無量甚深
X20n0360_p0448c24║法性不縱不橫也。然雖三德不縱不橫，當須別指法
X20n0360_p0449a01║性為體，恐體濫故，故約三德簡出二德，剋取法身以
X20n0360_p0449a02║為體耳（云云）。次約體下釋歎宗中云約體修行等者，即
X20n0360_p0449a03║文句記云體非因果，依之以辨因果也。故行始為因
X20n0360_p0449a04║能令菩薩具二莊嚴，行終為果所以能令至於極地。
X20n0360_p0449a05║然今經以常果為宗，而果由因剋，是故云爾。具二莊
X20n0360_p0449a06║嚴者，即是修德緣了二因也。了是顯了智慧莊嚴，緣
X20n0360_p0449a07║是資助福德莊嚴，由二為因乃成極果智斷二德，是
X20n0360_p0449a08║故經云深妙功德也。故玄義云莊嚴菩薩深妙功德
X20n0360_p0449a09║以為宗也。世天下三釋歎用者，經文始從常為諸天
X20n0360_p0449a10║之所恭敬下是歎用也。故玄義云照耀諸天心生歡
X20n0360_p0449a11║喜以為用也。四明記中從世天下為經宗者，恐不便
X20n0360_p0449a12║也。又復文中既乃結云知是歎體、知是歎宗、知是歎
X20n0360_p0449a13║用，那不思之。世天等者，大涅槃經？德王品云有四種
X20n0360_p0449a14║天：一者世間天，如諸國王；二者生天，從四天王天至
X20n0360_p0449a15║非非想天；三者淨天，從須陀洹至辟支佛；四者義天，
X20n0360_p0449a16║即十住菩薩見一切法是空義故。經云諸天不出此
X20n0360_p0449a17║四，今文唯列三種天者，恐是脫落耳。非謂天王本是
X20n0360_p0449a18║生天，而疏中不出也。三業供養即是生善，故知經用
X20n0360_p0449a19║之文須從常為諸天已下是也。若不爾者，金龍尊王
X20n0360_p0449a20║敬禮讚歎經用生善，如何會之？又下從地獄上至菩
X20n0360_p0449a21║薩等者，上明三業供養既是經用生善，故今乃明經
X20n0360_p0449a22║用滅惡，又之一字良由此也。經文既云是經能令地
X20n0360_p0449a23║獄餓鬼畜生諸河焦乾枯竭，復云能除一切憂惱、能
X20n0360_p0449a24║滅一切百千苦惱，故知須云下從地獄上至菩薩無
X20n0360_p0449b01║明未盡通有熱惱。若不爾者，一切之言如何消釋？歎
X20n0360_p0449b02║用文下注云云者，令如此說也。
X20n0360_p0449b03║次從世尊下釋述能護國，文為二：初分文䇿，謂智慧
X20n0360_p0449b04║籌謀也。次釋義，文為二：初釋內以法護國，文為四：初
X20n0360_p0449b05║釋護國之由，身等四益尋經可解，然此四益並且從
X20n0360_p0449b06║事，事必有理，是故復云理獲二益，故知經云身力心
X20n0360_p0449b07║德事理兩兼。次述所以下釋法護國者，即是述其以
X20n0360_p0449b08║法護國之所以也。所以如何？以由我等能說正法及
X20n0360_p0449b09║修行等也。此義正與觀心相應者，以能說能行與夫
X20n0360_p0449b10║觀心之意符合故也。是故前約觀心解釋四王品題，
X20n0360_p0449b11║良由於此心數不行般若乃行此義，例如諸法不生
X20n0360_p0449b12║般若生也。由智導故，故云即是能說正法。觀心諦智
X20n0360_p0449b13║名之為內，是故謂之內有如此護國所以。護國所以
X20n0360_p0449b14║既名為內，當知護國即是於外，是故經云為世法王
X20n0360_p0449b15║以法治世也。四明云護國所以有內有外，內即心法
X20n0360_p0449b16║外即世法者，恐不然也。三師黨下釋以天黨護國，帥
X20n0360_p0449b17║導也引也，黨長也所尊長也，即諸天也。又徒黨也輩
X20n0360_p0449b18║也，即龍鬼等也。此亦與觀心相應者，亦如前約觀心
X20n0360_p0449b19║解云八部者，苦集滅道下皆有利鈍見思等是也。如
X20n0360_p0449b20║諸天王共眷屬遮惡鬼者，以內觀心之意例外遮惡
X20n0360_p0449b21║之說，故云如也。如轉輪王下正釋外用帥黨護國，於
X20n0360_p0449b22║中先引輪王為例，次四王下正申帥黨護國遮惡。經
X20n0360_p0449b23║中下文既云我等各各自有五百鬼神常當隨逐，是
X20n0360_p0449b24║說法者而為守護，是故今云共五百也。轉輪聖王七
X20n0360_p0449c01║寶千子，文出法華。言轉輪者，出於輪寶旋轉威伏一
X20n0360_p0449c02║切故也。言七寶者，一輪、二珠、三象、四馬、五主兵、六主
X20n0360_p0449c03║藏、七女。又有相似七寶，一劒、二皮、三殿、四牀、五林、六
X20n0360_p0449c04║衣、七履。用天眼下，四釋以天眼護國。經云二十八部
X20n0360_p0449c05║者，具如下文釋散脂品中（云云）。言報得天眼者，大論明
X20n0360_p0449c06║報得天眼在肉眼中，天眼開闢、肉眼見色。梵王報得
X20n0360_p0449c07║天眼於自住處則見大千，餘方不見。那律天眼隨所
X20n0360_p0449c08║至處皆見大千。若藏通二乘則是修得天眼，別圓地
X20n0360_p0449c09║住乃是發得天眼。又復修發俱通四教，如法華文句
X20n0360_p0449c10║解阿那律中（云云）。微（丑列切），通也。幽，隱也。爥（之欲切），應作矚，
X20n0360_p0449c11║視也。若作燭，照也。防，禦也。隄，防也。萌謂萌芽，糓芽初
X20n0360_p0449c12║啟曰萌，豆等初啟曰句。言防萌者，防其始也。杜者，遏
X20n0360_p0449c13║也，塞也。漸者，次也，進也，稍也，事之端也，先覩之始也。
X20n0360_p0449c14║次釋外以䇿護國。文為二：初標科，次從一若下釋義。
X20n0360_p0449c15║文為三：初釋智䇿勸往攘災。文為二：初正釋。又為二：
X20n0360_p0449c16║初釋外緣。如日出朝陽者，爾雅云：山西曰夕陽（暮乃見日），
X20n0360_p0449c17║山東曰朝陽（旦乃見日）。雰（府文切），亦作氛，氛侵妖氣也。又霧
X20n0360_p0449c18║氣也。霧者，爾雅云：地氣發天不應曰霧，霧謂之晦（言晦
X20n0360_p0449c19║冥也）。又陰陽亂為霧，霧者胃也，氣蒙冐覆地之物也。歇
X20n0360_p0449c20║（許竭切）息也。次王心下，次釋內因。災承者，承字當為乘
X20n0360_p0449c21║字。一人有慶等者，語出尚書。慶者，利也，善也。次若外
X20n0360_p0449c22║下，總結可見。經云饑饉等者，爾雅云：糓不熟為饑（五糓
X20n0360_p0449c23║不成），蔬不熟為饉（凡草菜可食者，通名為蔬），果不熟為荒（果不子），仍饑
X20n0360_p0449c24║為荐（連歲不熟。左傳云：今又荐餓）。國者，小曰邦，大曰國。邑者，說文
X20n0360_p0450a01║云：國也。周禮云：四井為邑。郡者，說文云：周制，天子地
X20n0360_p0450a02║方千里，分為百縣，縣有四郡。故春秋傳云：上大夫受
X20n0360_p0450a03║郡是也。秦初制三十六郡，以監其縣。郡者，群也，人所
X20n0360_p0450a04║群聚也。縣者，懸也，懸於郡也。次釋勸王傾財惠施。言
X20n0360_p0450a05║流行者，流者行也。衍（去聲）者，溢也，亦豐也。注云云者，令
X20n0360_p0450a06║辨以此外施之緣，對前內心明慧之因，和合共致豐
X20n0360_p0450a07║年流衍耳。經云比丘等者，眾經音義引分別功德論
X20n0360_p0450a08║云：世人饑饉於欲色，比丘及尼除此，故名除饉男女
X20n0360_p0450a09║也。優婆塞、優婆夷，即清信士女也。三、釋勸王三業供
X20n0360_p0450a10║養。先王之德行者，孝德之行也。先王之法言者，軌範
X20n0360_p0450a11║之言也。今勸王三業供養等者，孤山云：勸王重道尊
X20n0360_p0450a12║師，修功補過也。身意恭重，謙以自卑，即道德之行也。
X20n0360_p0450a13║讚歎在口，即典詰之法言也。夫高以下為基者，明謙
X20n0360_p0450a14║卑之意也。王高而民下，為國者以民為本，故當勞謙
X20n0360_p0450a15║以聚之。辯以訥為師者，訥以內照清淨，故外絕矜飾，
X20n0360_p0450a16║即大辯若訥也。故能為俗中小辯之師矣。治身治國，
X20n0360_p0450a17║尚當如此，況今請出世之法，祈人民之福，豈宜倨慢
X20n0360_p0450a18║乎？儒禮以父事三老，兄事五更，屈王之尊，敬卑為師，
X20n0360_p0450a19║況釋氏之法乎？羽檄（胡狄切）者，唐章懷太子注後漢書
X20n0360_p0450a20║引說文云：檄以木簡為書，長一尺二寸，謂之檄，用微
X20n0360_p0450a21║召也。魏武奏事云：其有急事，則插以鷄羽，謂之羽檄
X20n0360_p0450a22║也。今云羽檄稱讚，即告之以文辭，述其休明之意耳。
X20n0360_p0450a23║又文心雕龍云：檄者，曒也。宣露於外，曒然明白也。亦
X20n0360_p0450a24║稱露布，蓋露板不封，布諸視聽也。顒顒（魚容切）者，何也？
X20n0360_p0450b01║爾雅云：顒顒昂昂，君之德也。（道人君者之德望也。）如風之靡草
X20n0360_p0450b02║者，靡者，偃也。論語云：君子之德風，小人之德草。上之
X20n0360_p0450b03║風必偃。國人牛馬草葉者，葉字誤也。字應作萊（落哀切），
X20n0360_p0450b04║藜草也。或作菜字，亦恐誤也。溢者，漏也。云云兩字，合
X20n0360_p0450b05║當注在可見字下。意云此義經文分明，尋之可見，不
X20n0360_p0450b06║煩委示，故注云云耳。經云欽尚者，欽者，敬也。尚者，庶
X20n0360_p0450b07║幾也。羨（去聲）慕者，羨亦慕也。
X20n0360_p0450b08║次釋如來述成，文為二：初分文。言合述者，上文四王
X20n0360_p0450b09║歎經有三，謂體、宗、用，今文佛述經中但言善哉善哉，
X20n0360_p0450b10║故望前三，此乃是合也。四明云四王所讚經體宗用，
X20n0360_p0450b11║既合佛證三德妙理，謂之合者甚違文旨（云云）。次從四
X20n0360_p0450b12║王初歎下釋義，文為二：初釋合述歎經故。言佛合述
X20n0360_p0450b13║者，言字剩也。其上總歎一教等者，四王總歎一大乘
X20n0360_p0450b14║教方等經典三德之法，佛乃述其恭敬尊重徧讚無
X20n0360_p0450b15║量百千諸佛，以由諸佛莫不皆從一大乘教方等法
X20n0360_p0450b16║生，故佛舉其多讚諸佛，以述成於四王總歎一大乘
X20n0360_p0450b17║典方等之法也。次釋述其能護，文為二：初分文，次上
X20n0360_p0450b18║明下釋義，文為二：初釋述以法護國，文為四：初釋述
X20n0360_p0450b19║成護國之由。由聞經得益者，即前所謂聞此甘露無
X20n0360_p0450b20║上法味，增益身力心進勇銳具諸威德也。佛述今益
X20n0360_p0450b21║者，述於四王今日聞於甘露利益也。良由先種者，由
X20n0360_p0450b22║於過去百千佛所種諸善根也。發心者，圓教初發心
X20n0360_p0450b23║住也。畢意者，妙覺究竟也。二不別者，因果理同始終
X20n0360_p0450b24║不二也。如是二心前心難者，理雖不二事有難易，故
X20n0360_p0450c01║初發心是則為難，故迦葉禮初發心也。此文出自大
X20n0360_p0450c02║經迦葉讚佛偈中。此舉前者，舉其過去先種善根也。
X20n0360_p0450c03║以成後者，述成今日聞經利益也。言述後者，即是述
X20n0360_p0450c04║於今日聞經也。以顯前者，顯者明也彰也，前者即是
X20n0360_p0450c05║先種也。次釋述成以法護國，注云云者，略有二義：一
X20n0360_p0450c06║者經文炳然，二者解釋具在前文，故前文云此義正
X20n0360_p0450c07║與觀心相應等也。三釋超述天眼護國，言超述者，即
X20n0360_p0450c08║越次也。以由上文第三科是天黨護國，第四科是天
X20n0360_p0450c09║眼護國，而今第五乃是天眼，第四方是天黨護國，故
X20n0360_p0450c10║云超述小不次第，雖不次第於義何乖？故無失也。四
X20n0360_p0450c11║釋追述天黨護國，追者却也退也。次釋述以智眼護
X20n0360_p0450c12║國，上云智策，今云智眼者，以由智照即是智眼故也。
X20n0360_p0450c13║上云請法師入境等者，上文有三：第一文云我等四
X20n0360_p0450c14║王當共勸請，令是比丘以我力故疾往彼所國色等
X20n0360_p0450c15║也。却者退也，天王得勝則修羅陣退也。汝勸王聽經
X20n0360_p0450c16║者，亦是初文，故上文云是王應當往是人所聽受經
X20n0360_p0450c17║典等也。供給四眾者，即第二文，故上文云若諸人王
X20n0360_p0450c18║有能供給施其所安等也。佛述其內智外福者，內智
X20n0360_p0450c19║即是經文中云汝等若能護念此經，故上釋云王心
X20n0360_p0450c20║無智災承闇入，若有明慧變怪不生，是故若能護念
X20n0360_p0450c21║此經，即是內心智慧明了也。外福即經文中云若四
X20n0360_p0450c22║部眾受持此經，汝等亦應勤心守護。又復須知守護
X20n0360_p0450c23║之言，亦兼上文第三勸王三業供養，注云云者，意令
X20n0360_p0450c24║學者作此點示耳。
X20n0360_p0451a01║次釋第二番白佛述其護國之事。文為二：初分文，次
X20n0360_p0451a02║一是下釋義。文為二：初釋四王白佛。又為二：初釋王
X20n0360_p0451a03║用正法天隱形護。言顯益者，令無留難及除患難皆
X20n0360_p0451a04║是顯益也。經云天律者，律者法也，又法四時春夏秋
X20n0360_p0451a05║冬生長肅殺。王者法天亦有賞罰，賞必以功而生成
X20n0360_p0451a06║之，罰必以罪而威沮之，賞罰無濫則是用於天律治
X20n0360_p0451a07║世。故論語云：唯天為大，唯堯則之。言勇銳者，銳者利
X20n0360_p0451a08║也。次釋鄰敵來侵天令退散。懅（強魚切，又其據切）怯也，亦戰
X20n0360_p0451a09║慄也。軍者，萬二千五百人為軍，天子六軍、諸侯三軍。
X20n0360_p0451a10║尚不擾（而沼切，亂也）邊者，即是經云彼國兵眾尚不能到
X20n0360_p0451a11║也。況能壞中者，即是經云況復當能有所破壞也。注
X20n0360_p0451a12║云云者，令引事證之。昔迦葉摩騰嘗遊西印度，有一
X20n0360_p0451a13║小國請講金光明經，俄而鄰國興師來伐，既將踐境
X20n0360_p0451a14║輒有事礙兵不能進，彼國兵眾疑有異術，密令人觀，
X20n0360_p0451a15║但見群臣安然共坐聽其所講，於是彼國請和求法。
X20n0360_p0451a16║故知乃是諸天鬼神護持是經，令彼怨敵自然退散
X20n0360_p0451a17║耳。經云四兵者，象馬車步也。規往討罰者，規者求也，
X20n0360_p0451a18║或作親字，傳寫誤也。討者治也誅也，罰當為伐。左傳
X20n0360_p0451a19║云：有鐘鼓曰伐。白虎通云：伐者敗也，欲敗去之也。罰
X20n0360_p0451a20║者曰罰，即折伏也。此非經意，故知須作伐字也。
X20n0360_p0451a21║次釋如來述成，文為二：初標科，次從爾時下釋義。文
X20n0360_p0451a22║為二：初釋述成初意。言其上者，其之一字指四王也。
X20n0360_p0451a23║諸王無鬬訟是僧寶者，僧名和合，既無鬬訟故是僧
X20n0360_p0451a24║寶也。言護一者，欲使經弘是一法寶也。言成三者，法
X20n0360_p0451b01║不孤立必具佛僧，故但述護一任運成三也。次釋述
X20n0360_p0451b02║成後意。言自豫者，豫謂安豫，即自安也。企者，望也。夭
X20n0360_p0451b03║（於兆切），屈也。佛告帝釋等者，大經十七梵行品云：帝釋
X20n0360_p0451b04║問佛：一切人天云何增益？復以何緣而致損滅？佛答
X20n0360_p0451b05║帝釋：鬬諍因緣而致損滅，善修和敬則得增益。帝釋
X20n0360_p0451b06║白佛：若以鬬諍而損滅者，我從今日更不復與修羅
X20n0360_p0451b07║戰也。佛言：善哉！諸佛說於忍辱之法是菩提因。帝釋
X20n0360_p0451b08║聞已禮佛而退。注云云者，令以此意對消經文，顯然
X20n0360_p0451b09║可見也。經云娛樂者，娛亦樂也。又媦歡娛，樂謂快樂
X20n0360_p0451b10║也。楚撻者，楚亦名荊，可以為杖。撻者，打也。沃者，柔也、
X20n0360_p0451b11║美也、濕也。壤者，土也。書傳云：土無塊者曰壤也。時不
X20n0360_p0451b12║越序者，四時和正不乖其次也。而貪吝者，無貪故不
X20n0360_p0451b13║求，無吝故不惜。嫉妬者，楚辭注云：害賢曰嫉，害色曰
X20n0360_p0451b14║妬。后妃采女者，天子一后、三夫人、九嬪妃、二十七世
X20n0360_p0451b15║婦、八十二御女。風俗通云：采女者，采擇其有容色之
X20n0360_p0451b16║女也。
X20n0360_p0451b17║三、釋第三番白佛示其軌模。文為二：初、釋四王白佛。
X20n0360_p0451b18║又為二：初、分文。次、願欲有六下，釋義。文為二：初、釋出
X20n0360_p0451b19║其願欲。細分雖有六節，經文只是一科，故云六願，如
X20n0360_p0451b20║文也。次、釋示其軌模。軌謂軌則，模謂規模。雖不次第
X20n0360_p0451b21║者，上安妻子文在第二，今當第五耳。栢梁者，漢時殿
X20n0360_p0451b22║名也。災者，天火也。栢梁有災，遂以海中鴟魚之尾安
X20n0360_p0451b23║於殿脊，其災乃息，故云無災。世云鴟吻者，誤也。琦者，
X20n0360_p0451b24║玉名也。校飾者，莊校嚴飾也。敦（都昆切），厚也。八紘（戶萌
X20n0360_p0451c01║切）者，八方也。休者，美也，善也，慶也。竭者，盡也。地神等
X20n0360_p0451c02║者，探取下諸品意而說耳。言內外者，內謂宮內后妃
X20n0360_p0451c03║等也。勵者，勉也，亦勸也。四海者，爾雅云：九夷、八狄、七
X20n0360_p0451c04║戎、六蠻，謂之四海。郭璞注云：九夷在東，八狄在北，七
X20n0360_p0451c05║戎在西，六蠻在南。博物誌云：天地四方，海水相通，地
X20n0360_p0451c06║在其中，蓋無幾也。故九夷皆近於海也。諡（彌畢切），靜也，
X20n0360_p0451c07║安也。
X20n0360_p0451c08║次釋如來述成，文為二：初分文敘意。言方法者，即軌
X20n0360_p0451c09║模也。次從佛告四王下，隨文釋義，文為二：初釋別述
X20n0360_p0451c10║成，又為二：初釋述成軌模。秪（音支，亦作只字，專辭也）弘經聽經
X20n0360_p0451c11║者，指今爾時人王應著白淨等文也。言羽儀者，漢書
X20n0360_p0451c12║云：紀信乘王車，黃屋左纛（徒到切）。注云：以黃繒為蓋。纛，
X20n0360_p0451c13║毛羽幢也，以𭷥尾為之，大如斗，繫於左騑（音妑）馬軛上。
X20n0360_p0451c14║以纛是毛羽幢，乃天子儀仗，故云羽儀也。躬者，親也。
X20n0360_p0451c15║次從汝等下，釋述成願欲。經云：棘者，棘兵器也，應作
X20n0360_p0451c16║戰。刺者，爾雅云：殺也。陵者，犯也，侮也。次從汝等四王
X20n0360_p0451c17║下，釋總結成，如文可解。
X20n0360_p0451c18║四釋第四番白佛要其法利，文為二：初敘意分文。言
X20n0360_p0451c19║此由第三段末者，前第三番示其軌模述成文中，末
X20n0360_p0451c20║後又乃總結成云亦當迴此所得最勝功德之分，施
X20n0360_p0451c21║與汝等及餘眷屬諸天鬼神，故今四王遂乃白佛要
X20n0360_p0451c22║斯法利。次隨文釋義，文為二：初釋四王白佛，又為二：
X20n0360_p0451c23║初明人王運心，此科經文必須至於為我等故燒種
X20n0360_p0451c24║種香供養是經，若不爾者，如何消於人王運心？次從
X20n0360_p0452a01║人王心存下釋天宮相現，文為二：初約因緣釋人王
X20n0360_p0452a02║心存至典者，此舉初科人王運心為我等故燒種種
X20n0360_p0452a03║香供養是經也，是經乃是至深妙典耳。香作金光者，
X20n0360_p0452a04║此經既乃名金光明，是故人王心存至典，燒香供養
X20n0360_p0452a05║乃作金光。玄義判為金光明事，解釋具如順正記中
X20n0360_p0452a06║（云云）。迴施得等者，人王若以自己功德迴施我等，我
X20n0360_p0452a07║等必得如斯法利，是故天宮有茲相現。三法界者，以
X20n0360_p0452a08║龍宮是畜生界故，此之三法各有界分，故云法界，乃
X20n0360_p0452a09║是事用之法界耳。三諦法界不出事理，具如輔行，人
X20n0360_p0452a10║不見之尤多妄說。次約觀心釋然者，燒也。注云云者，
X20n0360_p0452a11║令釋事理體用之相。何者？觀心不出三諦三觀，三諦
X20n0360_p0452a12║三觀不出事理體用之義。是故自行唯在空中，即理
X20n0360_p0452a13║體也；化他妙假，即事用也；以智慧火然實相香，是託
X20n0360_p0452a14║事觀顯理體也；亦是遮故，法爾空中也；起戒定慧三
X20n0360_p0452a15║學之煙，即是全於理體而起事用也；亦是照故，三千
X20n0360_p0452a16║恒具也。雖非前後，遮照宛然，會之彌分，派之彌合。實
X20n0360_p0452a17║相是真法，故言金光者，此舉理體以明事用耳。即玄
X20n0360_p0452a18║義云：真諦有名，從無住本，立一切法也。戒慧與理冥，
X20n0360_p0452a19║故徹照無礙者，舉體明用。既言金光，以事符理，故皆
X20n0360_p0452a20║周徧，所以徹照無障礙也。如是方見三觀一心，理事
X20n0360_p0452a21║不二，體用即也。經云：摩醯首羅，此云大自在，三目八
X20n0360_p0452a22║臂，是色天主。金剛密迹者，孤山引正法念經云：昔有
X20n0360_p0452a23║國王，第一夫人生於千子，即是賢劫千佛也。第二夫
X20n0360_p0452a24║人生於二子，一願為梵王，請千兄轉法輪；一願為密
X20n0360_p0452b01║迹金剛神，護千兄教法。今伽藍之門有二身者，乃後
X20n0360_p0452b02║人立之以相對耳，其實但有一人也。孤山約於應變
X20n0360_p0452b03║無方，立多亦得，恐不然也。摩尼䟦陀，此云威伏行。阿
X20n0360_p0452b04║耨達，此云無熱惱。娑竭，此云鹹海。
X20n0360_p0452b05║次釋如來述成。文為二：初標科，次先述下釋義。文為
X20n0360_p0452b06║二：初釋述成天宮相現。言先述者，即超述也。四王白
X20n0360_p0452b07║佛：香光但至天龍鬼神三法界爾。如來述成乃徧十
X20n0360_p0452b08║界，以徧三千大千世界但是六道，又徧十方諸佛世
X20n0360_p0452b09║界不出四聖，以諸佛世界必有二乘菩薩之界故也。
X20n0360_p0452b10║故總言之，不出十界耳。經云三千大千世界者，俱舍
X20n0360_p0452b11║頌云：四大洲日月，蘇迷盧欲天，梵世各一千，說名小
X20n0360_p0452b12║千界。此小千千倍，說名中千界，此千倍大千，皆同一
X20n0360_p0452b13║成壞。大小鐵圍者，繞相。非非相者，孤山云：夫百億者，
X20n0360_p0452b14║即大千也。而四無色及第四禪但有一耳，則無百億
X20n0360_p0452b15║也。故第四禪覆大千界，第三禪覆中千界。以大千言
X20n0360_p0452b16║之，則有一千三禪。第二禪覆小千，則有百萬二禪。唯
X20n0360_p0452b17║禪及四大洲等乃有百億耳。今非非想有百億者，以
X20n0360_p0452b18║下望上言之耳。又恐譯者之誤，以義淨重翻最勝王
X20n0360_p0452b19║經，則無百億非想之言（云云）。今謂經文語勢存略，上句
X20n0360_p0452b20║既云百億三十三天，故知乃至百億之言。且從夜摩
X20n0360_p0452b21║已上乃至初禪大梵耳，而二禪百萬，三禪一千，及第
X20n0360_p0452b22║四禪并三無色並且略之，是故但言非非想耳。若其
X20n0360_p0452b23║然者，則非非想及三無色并四禪等則無百億，故與
X20n0360_p0452b24║義淨重譯之文亦非乖也。故不可云以下望上便謂
X20n0360_p0452c01║非想亦有百億也。若法華文句云：佛得道聲徧至百
X20n0360_p0452c02║億阿迦尼吒，又徧十方無量無邊世界尼吒者，此非
X20n0360_p0452c03║一種三千大千世界。論百億三千大千世界及十方
X20n0360_p0452c04║無數三千大千世界，故有百億尼吒及十方無量無
X20n0360_p0452c05║邊世界尼吒也。而今經下文既云不但徧此三千大
X20n0360_p0452c06║千世界，亦徧十方無量無邊恒沙世界，故知徧此三
X20n0360_p0452c07║千大千世界百億四天下等，但是一箇三千大千世
X20n0360_p0452c08║界耳。則四禪已上，非想已還，但有一耳，則無百億也。
X20n0360_p0452c09║百億大鐵圍山者，繞於大千百億世界，故名百億大
X20n0360_p0452c10║鐵圍山，非謂大鐵圍山有百億也。惑者不見，尤多妄
X20n0360_p0452c11║說。南山靈感傳天神謂南山律師云：印度諸師說鐵
X20n0360_p0452c12║圍山高下不同。若南印度并執師子國法師說四大
X20n0360_p0452c13║洲外是小鐵圍山，繞一日月，量等夜摩，此言其倍倍
X20n0360_p0452c14║增量。繞小千鐵圍，量等兜率；繞中千鐵圍，量等化樂；
X20n0360_p0452c15║繞大千鐵圍，量等他四等，次第倍增。齊欲界頂，雖云
X20n0360_p0452c16║鐵圍，其實金剛所成，堅不可壞。為防中間他處，毗嵐
X20n0360_p0452c17║大風起無時節，若不倍高者，須彌山等將何防護？中
X20n0360_p0452c18║印度及東西諸師說初齊夜摩，次齊欲頂，三齊四禪，
X20n0360_p0452c19║四齊色空竟。北印度師說初齊夜摩，次齊初禪火災
X20n0360_p0452c20║界，三齊徧淨水災界，四齊光音四禪下即風災界。然
X20n0360_p0452c21║此三說下，同上不同。眾議評云：應取最後說者為當
X20n0360_p0452c22║也。乃至云萬億日月為一大千世界（云云）。次釋述成。人
X20n0360_p0452c23║王運心經文從於諸佛世尊聞是妙香至諸菩薩即
X20n0360_p0452c24║不退於阿耨菩提，是讚因成也。從爾時十方下，盡此
X20n0360_p0453a01║一段經文，是讚果滿也。如文可解，故不委釋。
X20n0360_p0453a02║五釋第五番白佛雙述興衰。文為二：初分文，次從一
X20n0360_p0453a03║人王下釋義。文為二：初釋四王佛白。文為三：初釋舉
X20n0360_p0453a04║興勸。文為四：初釋人王弘經四王聽受，次釋釋梵八
X20n0360_p0453a05║部皆來聽受，三釋以是人王為善知識，四釋既得法
X20n0360_p0453a06║利護國勸。此之四科對文消釋並皆可解，故總示云
X20n0360_p0453a07║皆如文也。下去凡云如文，並例此說之。
X20n0360_p0453a08║次釋舉衰勸。文為二：初標科，次從一人王下釋義。文
X20n0360_p0453a09║為四：初釋人王不弘經天失甘露，次釋釋梵舊神並
X20n0360_p0453a10║皆遠捨，三釋惡鬼亂行災毒競起，四釋展轉結成災。
X20n0360_p0453a11║經文但云我等四王并諸舊神遠離去時生如是惡，
X20n0360_p0453a12║故無量惡即是災起。然此災起必由惡鬼亂行，而前
X20n0360_p0453a13║第三經文但說災毒競起，則惡鬼亂行其可知矣，故
X20n0360_p0453a14║不煩文。然惡鬼亂行必由天神遠離，而天神遠離蓋
X20n0360_p0453a15║由不聞法食，而不聞法食乃由王不弘經，是則經文
X20n0360_p0453a16║但舉四王諸神遠離生無量惡，任運兼於惡鬼亂行、
X20n0360_p0453a17║不聞法食、王不弘經，所以文句乃云展轉結成災也。
X20n0360_p0453a18║又第三科災毒起中經云彗星等者，爾雅云：彗星為
X20n0360_p0453a19║攙（初衒切）搶（初庚切）。注云：亦謂之孛，言其形孛似掃彗也。
X20n0360_p0453a20║奔星為彴（市若切）約。注云：流星也。孤山引星說云：絕迹
X20n0360_p0453a21║而去曰奔星，光迹相連曰流星也。又續漢書說天狗
X20n0360_p0453a22║星狀如大流星。注云：星有尾，旁有慧，下有如狗形者，
X20n0360_p0453a23║亦太白之精也。五星者，輔行云：熒惑星、鎮星、歲星、太
X20n0360_p0453a24║白星、辰星，更加日月，名為七曜。復有羅睺星、彗星，通
X20n0360_p0453b01║為九星。故普徧光明陀羅尼經云：如是等九執，凌逼
X20n0360_p0453b02║本命宿。即熾盛光經云：九執，大天也。日月薄蝕者，語
X20n0360_p0453b03║出漢書。孟康注云：日月無光曰薄。韋昭云：氣往迫之
X20n0360_p0453b04║曰薄，虧缺曰蝕，稍小侵虧，如蟲食於草木之葉也。白
X20n0360_p0453b05║黑惡虹（戶公切）者，爾雅云：螮（都計切）蝀（多動切，又音東），虹也。音義
X20n0360_p0453b06║云：雙出鮮盛者為雄，雄曰虹；暗昧者為雌，雌曰蜺（音倪）。
X20n0360_p0453b07║或作霓，江東呼為雩（于句切），俗呼為美人。釋名云：虹者，
X20n0360_p0453b08║攻也，純陽攻陰也。暴風者，爾雅云：日出風謂之暴。詩
X20n0360_p0453b09║云：終風且暴也。惡雨者，爾雅云：暴雨謂之涷（音東），又風
X20n0360_p0453b10║而雨土為霾（音埋）。釋名云：霾者，晦也，如物塵晦之色也。
X20n0360_p0453b11║勇貴者，勇者，猛也；勇貴者，言乎大貴也。侵掠者，掠謂
X20n0360_p0453b12║抄掠，劫人財物也。
X20n0360_p0453b13║三釋正勸，文為二：初標科，次從一欲得下釋義。文為
X20n0360_p0453b14║六：初釋欲得現利故必定聽，次釋天飲法食故必定
X20n0360_p0453b15║聽，三釋出過三論故必定聽。四韋陀等者，韋陀亦言
X20n0360_p0453b16║毗陀，此翻智論，即邪智之論耳。輔行引摩蹬伽經云：
X20n0360_p0453b17║如昔梵天修學禪道，有大知見，造韋陀論流布教化。
X20n0360_p0453b18║其後有仙名為白淨，造四韋陀：一名讚誦，二名祭祀，
X20n0360_p0453b19║三名謌詠，四名禳災。一一韋陀各四萬偈，一偈乃有
X20n0360_p0453b20║三十二字。又有婆羅門名為拂沙，有二十五弟子，於
X20n0360_p0453b21║一一韋陀廣分別之，遂成二十五韋陀。後諸弟子展
X20n0360_p0453b22║轉造成一千二百一十六韋陀。今且從根本以四為
X20n0360_p0453b23║定也。梵淨離欲，是故經云說出欲論也。毗伽羅論者，
X20n0360_p0453b24║此云字本。河西道朗法師云：世間文字之根本也。典
X20n0360_p0453c01║籍音聲之論宣通四辨，訶責世法讚歎出家，言詞清
X20n0360_p0453c02║雅義理深䆳，雖是外論而無邪法，將非善權之所造
X20n0360_p0453c03║乎？忉利天主因修十善，是故造論名善論也。法華文
X20n0360_p0453c04║句云：毗伽羅，此云記論，婆尼尼造，明種種經書并諸
X20n0360_p0453c05║雜語等。僧佉，此云無頂，因人名論，故言迦毗羅。迦毗
X20n0360_p0453c06║羅者，此云黃頭，亦云黿種，造論名僧佉。輔行云：僧佉，
X20n0360_p0453c07║此云數術，衛世師論優留佉造，此翻最勝，亦云無勝。
X20n0360_p0453c08║勒沙婆，此云苦行，以算數為聖法，造經有十萬偈，名
X20n0360_p0453c09║尼乾子。此等諸論說學通事，即是有漏神通外道耳。
X20n0360_p0453c10║以無漏盡通故，但有五通耳。注云云者，令如此釋也。
X20n0360_p0453c11║四、釋始終得益，成就菩提，故必定聽。經云悉是如來
X20n0360_p0453c12║正徧知說者，即十號中第一、第三號也。五、釋教主勝
X20n0360_p0453c13║於釋、梵，故必定聽。過諸梵天等者，如來以無緣大悲
X20n0360_p0453c14║普覆法界眾生力故，勝於梵天四無量心，但在大千
X20n0360_p0453c15║眾生也。如來以難行苦行曠劫利物力故，勝於帝釋
X20n0360_p0453c16║一世所修易行之十善也。六、釋諸法之本，故必定聽。
X20n0360_p0453c17║經云世、出世間，皆因此經者，止觀引大經云：一切世
X20n0360_p0453c18║間外道經書，皆是佛說，非外道說。又引此經云：一切
X20n0360_p0453c19║世間所有善論，皆因此經。若深識世法，即是佛法。輔
X20n0360_p0453c20║行云：大經、光明並云世法即出世法。然兩經語同，而
X20n0360_p0453c21║有顯密。大經在於法華之後，已開權竟，是故顯說。金
X20n0360_p0453c22║光明中但云世間皆因此經，斯乃密示。又大經雖云
X20n0360_p0453c23║是佛所說，仍不云所即是妙理。深識世法即出世法，
X20n0360_p0453c24║一一世法無不為令眾生出世，是故云耳。又今文句
X20n0360_p0454a01║科目既云諸法之本，何殊淨名從無住本立一切法？
X20n0360_p0454a02║故知今經從於法性無住之本立一切法，而一切法
X20n0360_p0454a03║皆因今經法性之本而立故也。故淨名疏云：從無住
X20n0360_p0454a04║本立一切法，即是世間。三界六道紛然而有，則立世
X20n0360_p0454a05║間一切諸法。若解無住，即有四種出世聖法（云云）。
X20n0360_p0454a06║次釋如來述成，文為二：初標科，次從初番下釋義。文
X20n0360_p0454a07║為二：初釋述成舉興勸。不弘則衰等者，以舉興勸乃
X20n0360_p0454a08║是弘經，所以不弘則知是衰，故無可述也。言前番者，
X20n0360_p0454a09║即初番也。則兩述成者，意云初番自含興衰兩種述
X20n0360_p0454a10║成故，而與安樂下出兩種述成也。次釋述成正勸。注
X20n0360_p0454a11║云云者，四王白佛正勸之文，雖有六段不出聽經，故
X20n0360_p0454a12║佛述成但舉弘經利益眾生，任運收於前之六段令
X20n0360_p0454a13║示此意，故注云云耳。擾（而沼切），亂也。恬（徒兼切），亦請也。
X20n0360_p0454a14║六釋第六番白佛說偈頌德，文為二：初分文，次釋義。
X20n0360_p0454a15║文為二：初經家敘，次夫三身下正釋白佛。文為三：初
X20n0360_p0454a16║釋四王說偈歎，又為三：
X20n0360_p0454a17║初釋歎三身，文為二：初標示，次依文下解釋。又為二：
X20n0360_p0454a18║初釋別。言依文者，依經文也。言是別者，別對三身也。
X20n0360_p0454a19║是故乃以空及日月對於三身。然經文中但舉日月，
X20n0360_p0454a20║而空可知，故不煩文。良以日月必依空故，故不可執
X20n0360_p0454a21║經無空字，便謂不名依文是別。況下文云佛真法身
X20n0360_p0454a22║猶如虗空，故今依文空是法身，亦何乖爽？法身無相
X20n0360_p0454a23║故，猶如虗空；報智昭了故，如日暉曜；應用無染故，如
X20n0360_p0454a24║月清淨。次釋通，文為二：初依今文意，釋空及日月別
X20n0360_p0454b01║對爾，通則不然。何者？日雖是報，必依於空及現於水，
X20n0360_p0454b02║是故佛日別雖屬報，通亦具三。佛日既爾，佛月及空
X20n0360_p0454b03║準例可知。然空復含兩種之三，故云空是法身，日中
X20n0360_p0454b04║空是報身，水中空是應身。月亦如是者，應例上云空
X20n0360_p0454b05║是法身，月中空是報身，水中空是應身也。次依結歎
X20n0360_p0454b06║文釋中，云空是法身者，以結歎中，經文顯云：佛真法
X20n0360_p0454b07║身，猶如虗空。月是報身等者，經文既云：應物現形，如
X20n0360_p0454b08║水中月。故知水月即是應身，天上之月即是報身。若
X20n0360_p0454b09║無天月，何有水月？報身上冥，復能下應，良由於此。日
X20n0360_p0454b10║是報身等者，經但云𦦨，不言日者，良以𦦨是日之光
X20n0360_p0454b11║𦦨。舉𦦨知日，故以𦦨為應，以日為報。日必依空，報必
X20n0360_p0454b12║冥法，是故以空為法身也。化法等者，經云：如化必兼
X20n0360_p0454b13║於三。故以化法而為法身。化主是報，化事是應。孤山
X20n0360_p0454b14║云：化法即是變化之術，化主即是有術之人，化事即
X20n0360_p0454b15║是所變之物。雖復別說，義則通融等者，經文雖復別
X20n0360_p0454b16║說水月及如𦦨等，其義必通天上日月及化法等。若
X20n0360_p0454b17║不爾者，經文那云無有障礙？既無障礙，故知即是其
X20n0360_p0454b18║義融通也。經云佛日暉曜，放千光明者，起世經云：日
X20n0360_p0454b19║有五百光下照，五百光傍照，故云千光也。若準最勝
X20n0360_p0454b20║王，則是千日光。故彼經云：佛面猶如淨滿月，亦如千
X20n0360_p0454b21║日放光明。
X20n0360_p0454b22║次釋歎身相，文為二：初標科，次初一行下釋義。文為
X20n0360_p0454b23║二：初正釋經，文自為五：初釋歎上兩相。言上兩相者，
X20n0360_p0454b24║以目與齒兩相在於身分最上故也。經云如蓮華根
X20n0360_p0454c01║者，爾雅云荷芙渠（別名芙蓉，河東呼荷），其莖茄（音加），其葉蕸（音遐），其
X20n0360_p0454c02║本蔤（音密，蔤者莖下白蒻在泥中者），其華菡萏（上戶感切，下徒感切），其蓮實（蓮謂
X20n0360_p0454c03║房也），其根藕，其中的（蓮中子也），的中薏（音憶，薏中心苦者）。次釋歎智
X20n0360_p0454c04║斷兩德。謂智三昧者，智淵無邊即智德也。淵，深也。百
X20n0360_p0454c05║千三昧即斷德也。故止觀中以止為斷德，即百八三
X20n0360_p0454c06║昧。以觀為智德，即摩訶般若。三釋歎下兩相。足下平
X20n0360_p0454c07║滿者，即足下平安如奩底也。千輻相現者，即足下千
X20n0360_p0454c08║輻輪相也。足指網縵（莫半切，說文云繒無文也）等者，法界次第云
X20n0360_p0454c09║手足指合縵網勝餘人，故舉喻云猶如鵝王也。若爾，
X20n0360_p0454c10║此科兩行亦可云三相，謂平滿是一、千輻是二、足指
X20n0360_p0454c11║是三（云云）。四釋絕言歎，五釋結歎，文皆可見。夫相好下，
X20n0360_p0454c12║次簡示。云相好不獨在，應報法亦通等者，以由經中
X20n0360_p0454c13║五行半文是歎身相，此歎身相文既云如來面目及
X20n0360_p0454c14║智淵三昧等，故知此之五行半經歎相好文不獨在
X20n0360_p0454c15║於應身，亦通報身法身也。莊嚴父母生身等者，此如
X20n0360_p0454c16║前解。金龍尊王讚佛中云生身佛相如林微園，舉手
X20n0360_p0454c17║攀樹化右脇生，相相炳明決定成佛，即生身相也。尊
X20n0360_p0454c18║特身相，如釋論云巍巍堂堂如須彌山映臨大海，不
X20n0360_p0454c19║同常身常光常相，即報身相也。法身佛相即無身之
X20n0360_p0454c20║身、無相之相，以一切智為頭、第一義諦為髻、十八空
X20n0360_p0454c21║舌、三三昧腰（云云），即法身相也。然前文云今經正讚尊
X20n0360_p0454c22║特身相，上兼法性下攝生身，處中而明讚者之巧，今
X20n0360_p0454c23║文乃云歎於智斷，即法身相。又引下文結歎中云無
X20n0360_p0454c24║有障礙非獨專歎一種身相，是故當知今五行半歎
X20n0360_p0455a01║身相文及下結歎兩處之文各具三身。若結歎文具
X20n0360_p0455a02║於三身，此即如前以空為法、天月為應（云云）。若五行半
X20n0360_p0455a03║歎身相文具三身者，法身相好如文，自指智淵無邊
X20n0360_p0455a04║百千三昧。法身既爾，尊特生身報應可知。何者？如來
X20n0360_p0455a05║面目齒白無垢，足下平滿千輻相現，既是生身丈六
X20n0360_p0455a06║相好，若非尊特，報智上冥，將何下應？是則報身尊特
X20n0360_p0455a07║相好，更不煩文。若不爾者，經文但云如水中月，文句
X20n0360_p0455a08║那云水月是應，月是報邪？況復經云：佛功德山，光明
X20n0360_p0455a09║晃耀，如寶山王。此與前文龍尊讚云佛光巍巍，明𦦨
X20n0360_p0455a10║熾盛，不亦同邪？況義淨譯最勝王云：佛身光耀等金
X20n0360_p0455a11║山，清殊特無倫匹，亦如妙高功德滿，故我稽首佛山
X20n0360_p0455a12║王。故知此文即是尊特報身相好矣。文中既許讚於
X20n0360_p0455a13║智斷是法身相，豈可不得指功德山光明晃耀以尊
X20n0360_p0455a14║特？豈可不得指上兩相及下兩相以為生身？然此生
X20n0360_p0455a15║身上下之相，既是報智冥法身體而起大用，則不可
X20n0360_p0455a16║以藏通偏真所見佛相業惑構造，而釋此中生身相
X20n0360_p0455a17║也。又尊特身，前文既指如釋論說巍巍堂堂如須彌
X20n0360_p0455a18║山，不同常身常光常相，則不可云丈六相好機緣自
X20n0360_p0455a19║見，無有分齊，名報身相也。又法身相，前文既指一切
X20n0360_p0455a20║智為頭，第一義諦為髻等，則不可云大身小身、多相
X20n0360_p0455a21║少相皆性本具，名法身相也。以今經云佛真法身猶
X20n0360_p0455a22║如虗空故也。今經既爾，諸經咸然。故華嚴云：一切法
X20n0360_p0455a23║無相，是則真佛體。大涅槃云：法身非色質等。諸經既
X20n0360_p0455a24║爾，祖語豈乖？故大師云：法身無像實，不假地所居等
X20n0360_p0455b01║（云云）。故知法身是無身之身、無相之相也。況無相之相
X20n0360_p0455b02║是諸相之上，何得聞於法身相好之言，便作身相大
X20n0360_p0455b03║小而說？妙玄文句既約二身三身解釋，龍女偈讚之
X20n0360_p0455b04║文何不讀之，輙將性具大身小身、多相少相是法身
X20n0360_p0455b05║相邪？斯蓋不知法身之體猶如虗空，亦如明鏡，如如
X20n0360_p0455b06║意珠。法身之德具三十二，如珠雨寶，如鏡現像。是故
X20n0360_p0455b07║須知現像乃是妙有事用，鏡體乃是真空本理。欲彰
X20n0360_p0455b08║真空之體具於妙有事用，故說法身具於應身三十
X20n0360_p0455b09║二相、八十種好耳。故金剛錍明體德云：身說土說，大
X20n0360_p0455b10║小一多亦復如是。體德雖然，大小一多含攝無礙，而
X20n0360_p0455b11║第一義真空之體，一法尚不可得，豈有大小一多乎？
X20n0360_p0455b12║他既不知，故聞法身相好寂滅，便謂同於小乘偏真。
X20n0360_p0455b13║豈今經中四天王讚小乘之理偏空法身，謂之法身
X20n0360_p0455b14║如虗空邪？豈四天王讚詞同於外道斷見邪？由是言
X20n0360_p0455b15║之，四明建立三身之義，既違聖旨，難可承用。後學迷
X20n0360_p0455b16║深，人情結託，自謂道真，誠可悲矣。
X20n0360_p0455b17║偈初標下，三、釋結歎。文為三：初、正釋。偈初標佛月者，
X20n0360_p0455b18║即偈初云佛月清淨也。今先結佛月為三身者，如前
X20n0360_p0455b19║指此結歎文云空是法身，月是報身，水月是應身也。
X20n0360_p0455b20║次結三身通融，無有障礙等，並如前文所說也。言四
X20n0360_p0455b21║身者，化、應二身但是開合。何者？合則化、應其體大同，
X20n0360_p0455b22║開則應身同於始終，化身乃是無而歘有。言皆具者，
X20n0360_p0455b23║謂經中云：如化如𦦨，水月虗空，一一無不皆具三身。
X20n0360_p0455b24║此義具如前文已說。若具三身，即具四身，無有障礙，
X20n0360_p0455c01║良由於此。禮於佛月者，即稽首佛月也。既禮佛月、佛
X20n0360_p0455c02║日、佛化，則可知矣。言稽首者，謂首至地也。問：今經既
X20n0360_p0455c03║云佛真法身猶如虗空，荊谿那云非謂大虗名為圓
X20n0360_p0455c04║佛？答：非謂太虗名為圓佛，已如前文通序記中點示
X20n0360_p0455c05║所以。又復須知，凡所引喻不必盡取，或取小分，或取
X20n0360_p0455c06║多分，或復全取。何者？今經歎於法身之體無相周徧，
X20n0360_p0455c07║雖如虗空，然而體德具一切相，須以明鏡現像喻之。
X20n0360_p0455c08║故淨名記明下三土即是寂光，乃云：若爾，三尚徧有，
X20n0360_p0455c09║三外虗通何得不有？又問：若爾，虗通之有，為與太虗
X20n0360_p0455c10║同邪？異邪？答：若同太虗，那徧三土？若異太虗，豈得通
X20n0360_p0455c11║三？問：三土之外，何殊太虗？答：徧同理別。應知徧同雖
X20n0360_p0455c12║如虗空，理別復如明鏡現像。是故寂光法身理通，如
X20n0360_p0455c13║鏡如器；三土報應事用別異，如像如飯。故荊谿云：夫
X20n0360_p0455c14║以事喻法，皆是分喻。於中鏡喻，其意最親，異乎伊字
X20n0360_p0455c15║三點，首羅三目。故不可以體德鏡像，諸相宛然，妨於
X20n0360_p0455c16║體量，如空無相矣。故法華云：微妙淨法身，具相三十
X20n0360_p0455c17║二。即法身之德具應用之相也。今經謂之佛真法身，
X20n0360_p0455c18║猶如虗空，即法身之體量同虗空，無所不徧也。二經
X20n0360_p0455c19║之旨，意必融通，以體性、體量、體德三義，舉一即三，非
X20n0360_p0455c20║前非後故也。故混而不雜，離亦不分，雖一一徧，亦無
X20n0360_p0455c21║所在。幸希後德，試為詳之。次品初下，明初後辭異意
X20n0360_p0455c22║同。所言歎經，又言歎體等者，以初歎經，文自有三，即
X20n0360_p0455c23║歎體等，故茲云爾。歎經是法，讚佛是人，人法雖分，其
X20n0360_p0455c24║理無別，故體、宗、用即是三身。若非天辯，孰臻斯妙？問：
X20n0360_p0456a01║空譬下，三、料簡中，文有三番。初番簡於空譬法身，文
X20n0360_p0456a02║自為二：初問可解。次答中言亦不作非月者，非月即
X20n0360_p0456a03║是水中月也。水月喻應，故云非報也。中道法身雙非
X20n0360_p0456a04║報應，故云法不作報，亦不作非執也。法身雙非，其意
X20n0360_p0456a05║雖爾，然而報應不離法身，故云報非報必依於法也。
X20n0360_p0456a06║次番簡於月譬報身，文亦為二：初問中言影非影者，
X20n0360_p0456a07║影譬勝應也，非影譬劣應也。月不作影，亦不作非影
X20n0360_p0456a08║者，即報身不作勝應、劣應也。次答文中應引前文壽
X20n0360_p0456a09║量中云法身非身非不身，智既應冥，亦非身非不身，
X20n0360_p0456a10║以解此文報智與夫法身相冥，法報一體，並皆雙非，
X20n0360_p0456a11║由斯乃顯問中云月亦是法身，不須疑也。孤山云非
X20n0360_p0456a12║影是機，四明云非影是化，九法界身，恐非今文之意
X20n0360_p0456a13║也。注云云者，既簡法報，亦須簡應，即是簡於水月譬
X20n0360_p0456a14║應也。若欲簡者，應如法華文句云應身同緣，緣長同
X20n0360_p0456a15║長，緣促同促云云。自彼於我何為？文句記云：此有三
X20n0360_p0456a16║意：初明功能，次緣長下明於應用，三云云下明應即
X20n0360_p0456a17║體。應既即體，豈非應身亦是法界邪？
X20n0360_p0456a18║三、簡動不動譬機，文亦為二：初、並意者，並謂比並亦
X20n0360_p0456a19║相並也。影不作動與不動者，譬應不作機與非機也，
X20n0360_p0456a20║以動則非機、不動是機故也。動不動必依於水者，以
X20n0360_p0456a21║動不動不離於水故也。水亦是法界邪者，問：法報應
X20n0360_p0456a22║三既皆是法界，眾生機感亦是法界乎？次、答，為二：初、
X20n0360_p0456a23║正答。機有生熟，動則喻生、不動喻熟，生熟雖分然皆
X20n0360_p0456a24║可化，故動不動並譬於機。大經既云一切諸法中悉
X20n0360_p0456b01║有安樂性，是故水譬機是法界，有何所妨？以由安樂
X20n0360_p0456b02║之性即是法界故也。又淨度下，次、引證者，淨度三昧
X20n0360_p0456b03║經有三卷，舊錄或謂是偽，大周錄中方乃編之入藏
X20n0360_p0456b04║耳。機為法界者，平等大慧常鑑法界，由生性具非權
X20n0360_p0456b05║非實為權實機，故得眾生機為法界。眾生既爾諸佛
X20n0360_p0456b06║例然，以佛果具非權非實為權實應，是故應亦名為
X20n0360_p0456b07║法界。物機應契身土無偏，同常寂光無非法界，不其
X20n0360_p0456b08║然乎？
X20n0360_p0456b09║次釋如來偈答，文為二：初經家敘，次佛答下正釋。又
X20n0360_p0456b10║為二：初敘意標科。佛能說法者，說金光明體宗用等
X20n0360_p0456b11║微妙之法也。法能成佛者，由體宗用之法能成如來
X20n0360_p0456b12║三種身也。佛三種身從方等生，斯之謂也。法能成立
X20n0360_p0456b13║一切凡聖者，從於法性無住之本，能立世間及出世
X20n0360_p0456b14║間若凡若聖之人故也。次初一行下隨文釋義，文為
X20n0360_p0456b15║三：初釋歎經體以答法身，次釋歎經宗以答報身，三
X20n0360_p0456b16║釋歎經用以答應身。
X20n0360_p0456b17║三、釋四王歡喜。發誓經云：悲喜者，悲昔不聞，喜今得
X20n0360_p0456b18║聞也。喜之極故，所以感激。涕（他〔初〕切，目汁也）淚（力遂切）交流者，
X20n0360_p0456b19║交字恐誤，應作橫字。以大經是讖公所譯，而彼經中
X20n0360_p0456b20║乃云橫流。又如文選王粲登樓賦云：悲舊鄉之擁隔
X20n0360_p0456b21║兮，涕橫墜而未禁。舉身戰動，胑節怡解者，怡者，和悅
X20n0360_p0456b22║也。解，胡買切，舒散也。
X20n0360_p0456b23║釋大辯品
X20n0360_p0456b24║初釋品題為二：初通明四辯，文為二：初標列，次無漏
X20n0360_p0456c01║下解釋。無漏屬空即三藏教，三乘自行恒沙是假即
X20n0360_p0456c02║是通教，菩薩利他雙辯空假即別菩薩，日利兼人中
X20n0360_p0456c03║道雙非復能雙照即是圓教，故名大辯。故文句釋平
X20n0360_p0456c04║等大慧云：中道理等故名平等，此理高廣故名為大，
X20n0360_p0456c05║平等雙照故名大慧。若準法界次第明四無礙辯者，
X20n0360_p0456c06║謂義、法、辭、樂說也，亦名四無礙智。良以菩薩於此四
X20n0360_p0456c07║法智慧捷疾，分別了了通達無滯，是故皆名無礙智
X20n0360_p0456c08║也。況下正釋大辯，天云住於智慧莊嚴法門，又下釋
X20n0360_p0456c09║經云以樂說辯加於法師等，故知大辯不異四無礙
X20n0360_p0456c10║智也。義無礙智者，知諸法義了了通達無滯也，又
X20n0360_p0456c11║知一切義皆入實相義也。法無礙智者，法名一切
X20n0360_p0456c12║義名字，為知一切義故智慧通達，諸法名字分別
X20n0360_p0456c13║無滯故也。辭無礙智者，以語言名字義種種莊嚴言
X20n0360_p0456c14║語，隨其所應能令得解也。樂說無礙智者，菩薩於
X20n0360_p0456c15║一字中能說一切字，一語中能說一切語，一法中能
X20n0360_p0456c16║說一切法，於所說法皆是真實，隨可度者而有所益
X20n0360_p0456c17║（云云）。
X20n0360_p0456c18║此天住下，次別釋大辯。文為二：初約自行釋；以自在
X20n0360_p0456c19║下，次約化他釋。又為二：初正釋。悅即世界，宜即為
X20n0360_p0456c20║人，對即對治，悟即第一義。此四悉文中皆言一二
X20n0360_p0456c21║三四者，即初文中通明四辯也。次對佛下，結示立品
X20n0360_p0456c22║之意。良以加於說者，不出以自在力為悅眾生等故
X20n0360_p0456c23║也。
X20n0360_p0456c24║文為三下，次釋品文，自分為二：初分文皆言加者，加
X20n0360_p0457a01║謂加被，即是與其大辯力等，名為加被耳。次釋義，文
X20n0360_p0457a02║為三：初釋以大辯力加益法師，樂說與辭，如上已示。
X20n0360_p0457a03║大智是義辯者，由智方能知諸法義故也。總持是法
X20n0360_p0457a04║辯者，法含持軌，總攝故也。最勝王經云：大辯財天女，
X20n0360_p0457a05║依高山頂勝住處，葺茅為室在中居，恒結輭草以為
X20n0360_p0457a06║衣，在處常翹於一足，常以八臂自莊嚴，各持弓箭刀
X20n0360_p0457a07║矟斧，長杵鐵輪并羂索，端正樂觀如滿月，言詞無滯
X20n0360_p0457a08║出雅音（云云）。次釋以感應力加於化道，能化所化，永永
X20n0360_p0457a09║不絕，皆由天以感應力加故也。三釋以行力加於聽
X20n0360_p0457a10║者，行始為因，行終為果，從因至果，皆由天以行力加
X20n0360_p0457a11║之。文言雖略者，謂此品文望於諸品，此文最略也。誓
X20n0360_p0457a12║願甚深者，謂以大辯感應行力加被，令其從因至果，
X20n0360_p0457a13║豈非誓願甚深，為益大矣乎？
X20n0360_p0457a14║釋功德天品
X20n0360_p0457a15║初、釋品題者，最勝王云：大吉祥天女品。孤山云：智既
X20n0360_p0457a16║有三，福能助智，以嚴本理，故福亦三。應知智即三般
X20n0360_p0457a17║若，福即三解脫，所嚴所顯，即是三身，若總若別，皆金
X20n0360_p0457a18║光明之異名耳。故知大辯及以功德，咸具三法，悉備
X20n0360_p0457a19║二嚴，為引徧好，各立一名耳。攝一切法者，能攝所攝，
X20n0360_p0457a20║必生歡喜，即世界也。所須無之，豈不生善，即為人也。
X20n0360_p0457a21║思惟深義，能破偏淺，即對治也。速成菩提，由於頓悟，
X20n0360_p0457a22║即第一義也。
X20n0360_p0457a23║此是天王下，次釋品。文為二：初敘意標科，次一從下
X20n0360_p0457a24║隨文釋義。文為六：
X20n0360_p0457b01║初釋發誓以四事資給法師。言四事者，即指經云衣
X20n0360_p0457b02║服、飲食、臥具、醫藥也。經云我當隨其所須之物等者，
X20n0360_p0457b03║此由法師內觀無量甚深法性第一義空，忘於生法
X20n0360_p0457b04║性相之執，外隨物宜，流通大乘金光明典，說法開導，
X20n0360_p0457b05║故功德天誓以四事而資給之。以功德天尊重大乘
X20n0360_p0457b06║甚深妙典，故隨所須，令無所乏耳。然在家者，若能受
X20n0360_p0457b07║持此金光明，供養三寶，亦為天力之所護念，故能增
X20n0360_p0457b08║長金銀珍寶、糓米牛羊。苟或內闕觀空，外乖開導，不
X20n0360_p0457b09║恭敬供養三寶，唯貪四事，但慕七珍，懇禱於功德天
X20n0360_p0457b10║神，以望於所須之物，亦猶緣木而求魚也。是以大經
X20n0360_p0457b11║明於聖行，先持淨戒，次修定慧，觀四聖諦，苦集滅道，
X20n0360_p0457b12║生死根本，七種之苦。世間眾生，貪著生相，厭患老死。
X20n0360_p0457b13║菩薩不爾，觀於初生，已見過患。如有女人，顏貌端正，
X20n0360_p0457b14║入於他舍。主人問言：汝為是誰？女人答言：是功德天。
X20n0360_p0457b15║主人復問：汝所至處為何所作？女天答言：我所至處
X20n0360_p0457b16║能與金銀種種寶物。主人聞已心生歡喜，即便燒香
X20n0360_p0457b17║恭敬禮拜。復於門外見一女人形容醜陋，主人問言：
X20n0360_p0457b18║汝為是誰？女人答言：我名黑暗，我所至處能令其家
X20n0360_p0457b19║財寶衰耗。主人聞已即便驅逐，此女報云：汝家中者
X20n0360_p0457b20║即是我姉，我常與姉進止共俱，汝若驅我亦應逐彼。
X20n0360_p0457b21║主人即言：若有如是好惡事者，我皆不用各隨意去。
X20n0360_p0457b22║是時二女至一貧家，貧人歡喜俱請令住。菩薩亦爾，
X20n0360_p0457b23║不願生天，以生當有老病死故，是以俱棄曾無受心。
X20n0360_p0457b24║凡夫愚人不知過患，是故貪受生死二法。由是而知，
X20n0360_p0457c01║不觀甚深第一義空流通大乘，唯慕天神四事資給，
X20n0360_p0457c02║即同凡愚貪著生死姉妹相隨，興已復表與夫眾魔
X20n0360_p0457c03║為害一揆，庶幾後德一為思之（云云）。
X20n0360_p0457c04║次釋福德之由者，由於過去寶華瑠璃佛所種善根
X20n0360_p0457c05║故，方能今日隨所利益也。如來等者，菩薩善戒經云：
X20n0360_p0457c06║無虗妄名如來，良福田名應供，知法界名正徧知，具
X20n0360_p0457c07║三明名明行足，不還來名善逝，知眾生國土名世間
X20n0360_p0457c08║解，無與等名無上士，調他心名丈夫，為眾生眼名天
X20n0360_p0457c09║人師，知三聚名為佛，壞波旬名婆伽婆。七寶者，準大
X20n0360_p0457c10║論中，金、銀、瑠璃、車磲、頗梨、赤珠、碼碯，名為七寶。然此
X20n0360_p0457c11║七寶，經論之中出沒不定，或沒頗梨出琥珀，或除珊
X20n0360_p0457c12║瑚取赤珠。大論云：金出沙石赤銅中，銀出燒石中。珊
X20n0360_p0457c13║瑚，珠名也。說文云：生海中，其色赤。真珠出魚腹中、竹
X20n0360_p0457c14║中、蛇腦中。硨磲色青白，碼碯色或白或青，如馬之腦，
X20n0360_p0457c15║故以名之。後人或加石加玉而作耳。琥珀者，珠名也。
X20n0360_p0457c16║博物誌云：松脂入地千年化為茯苓，茯苓千年化為
X20n0360_p0457c17║琥珀。廣誌云：生地中，其上及傍不生草木，深者八九
X20n0360_p0457c18║尺如斛，削去皮中是琥珀也。璧者，瑞玉也。外圓象天，
X20n0360_p0457c19║內方象地。珂者，石次玉也。亦碼碯，潔白如雪者也。亦
X20n0360_p0457c20║螺屬，生海中。貝者，海介蟲也。爾雅云：貝居陸贆（音標），在
X20n0360_p0457c21║水者蜬（音含）。大者魭（音抗，大具如車磲），小者鯖（音〔積〕）。
X20n0360_p0457c22║三、釋勸示行法。注云云者，令對經文分於廣略。從若
X20n0360_p0457c23║有人下，至所須之物，即略示也。從於此北方下，即廣
X20n0360_p0457c24║示也。又此行法，具如百錄中明金光明懺悔，故注云
X20n0360_p0458a01║云耳。經云有城名阿尼曼陀者，最勝王云：城名有財
X20n0360_p0458a02║蓋，華梵立出耳。有最勝園名金幢七寶等者，最勝王
X20n0360_p0458a03║云：有勝殿，七寶所成耳。散灑諸方者，最勝王云：散擲
X20n0360_p0458a04║餘方，施諸神等。爾時當說如是章句。以此明之，未施
X20n0360_p0458a05║食時未可誦呪，今時諸處於道場內先誦呪者，恐乖
X20n0360_p0458a06║行法。最勝王云：即當誦呪，召請於我。故知須於施食
X20n0360_p0458a07║之所誦呪散食，雖違眾人，余依法也（云云）。法華文句云：
X20n0360_p0458a08║呪是鬼神王名，稱其王名，部落敬主，不敢為非，世界
X20n0360_p0458a09║意也。又呪者，如軍中密號，唱號相應，無所訶問，為人
X20n0360_p0458a10║意也。又呪者，密默治惡，對治意也。又呪是諸佛密語，
X20n0360_p0458a11║第一義意也。為此義故，皆存本音，譯人不翻，蓋由此
X20n0360_p0458a12║也。若竺法護譯正法華，乃翻神呪文句，記中破之（云云）。
X20n0360_p0458a13║言章句者，最勝王云：法句，諸經亦云真言，又云陀羅
X20n0360_p0458a14║尼。章謂章段，句謂句逗，真言即是真誠法言。陀羅尼
X20n0360_p0458a15║者，此云總持，惡不起，善不失，世界意也。又云遮持，能
X20n0360_p0458a16║持善，能遮惡，為人對治意也。又能遮邊惡，能持中善，
X20n0360_p0458a17║第一義意也。言灌頂者，孤山云：以法性水，灌十地頂，
X20n0360_p0458a18║受法王職。今密談此法，故云灌頂也。今謂三十二相
X20n0360_p0458a19║中，佛頂相最勝；一切真言中，佛頂真言第一（此文出藏將中
X20n0360_p0458a20║路字函經）。必定等者，最勝王云：是灌頂法句，定成就句，真
X20n0360_p0458a21║實之句，無虗誑句，是平等行。於諸眾生，是正善根。今
X20n0360_p0458a22║云中者，中即正也。八戒者，此在家戒也。南山引薩婆
X20n0360_p0458a23║多云：從五眾受，必無人者，但心念口言，自皈三寶，我
X20n0360_p0458a24║持八戒亦得。大論云：受一日戒法，長跪合掌，應作是
X20n0360_p0458b01║言：我某甲今一日一衣皈依佛（法僧例然），為淨行優婆塞
X20n0360_p0458b02║（三說）。某甲皈依佛竟（法僧例然），我某甲身口意業，過去今生
X20n0360_p0458b03║如是罪業，今日誠心懺悔，三業清淨，受行八齊。次為
X20n0360_p0458b04║說相云：一、如諸佛盡壽不殺，某甲一日一夜不殺生
X20n0360_p0458b05║亦如是。次不盜，三、不婬，四、不妄語，五、不飲酒，六、不坐
X20n0360_p0458b06║高大牀，七、不著華鬘瓔珞及香塗身重衣，八、不自歌
X20n0360_p0458b07║舞作樂及故往觀聽。並準最初不殺戒說（云云）。如是已
X20n0360_p0458b08║受八戒，如諸佛盡壽不過中食，我某甲一日一夜不
X20n0360_p0458b09║過中食亦然（云云）。是名八支齊法（云云）。阿蘭若，此云閑靜。
X20n0360_p0458b10║此有二種：一、空逈地，二、空逈住處及閑靜伽藍（云云）。
X20n0360_p0458b11║四、釋誓臨影響。五釋要（平聲），求同行經文可見。六、
X20n0360_p0458b12║釋別示皈敬最勝王經。此皈敬文，在誦呪前，同一梵
X20n0360_p0458b13║文，誰是誰非（云云）。
X20n0360_p0458b14║釋堅窂地神品
X20n0360_p0458b15║初釋品題，文為二：初正釋，又為二：
X20n0360_p0458b16║初約四悉總釋四字。上諸天者，四王等也。此天者，地
X20n0360_p0458b17║神也。善權方便等者，維摩經云：智度菩薩母，方便以
X20n0360_p0458b18║為父，一切眾導師，無不由是生。應知善權即是方便，
X20n0360_p0458b19║故竺法護譯正法華名善權品，什譯妙經名方便品，
X20n0360_p0458b20║故知善權即方便也。權必對實，故云善實。言智度者，
X20n0360_p0458b21║即實智也。實智有能顯出法身之力，如母能生也。方
X20n0360_p0458b22║便者，權智也。權智外用能有成辦，如父能營求長成
X20n0360_p0458b23║也。故金剛般若云：如來善護念諸菩薩，即實智為母
X20n0360_p0458b24║也；善付囑諸菩薩，即權智為父也。言一義者，初世界
X20n0360_p0458c01║意也。權實既異，故屬世界耳。陽是天覆，喻於權智；陰
X20n0360_p0458c02║是地載，喻於實智。卉是草之總名，木是樹之都稱。言
X20n0360_p0458c03║二義者，次為人意也。餘度各有所主者，主猶對也，如
X20n0360_p0458c04║檀對慳，乃至第五禪定對散。未亡未泯者，以前五度
X20n0360_p0458c05║雖各有對，若無第六般若遣蕩，而惑累未亡、塵勞未
X20n0360_p0458c06║泯。亡者，無也；泯者，滅也。故須般若實智照了，方得諸
X20n0360_p0458c07║法無相無名。言三義者，即對治意也。言四義者，無等
X20n0360_p0458c08║無上，即是究竟第一義也。
X20n0360_p0458c09║智度下，次約四德別釋四字，即以堅窂地神四字別
X20n0360_p0458c10║對四德。堅窂二字常德也，地之一字樂淨二德也，神
X20n0360_p0458c11║之一字我德也。何者？堅窂無變是故屬常，地能荷負
X20n0360_p0458c12║不厭疲苦，又能生物鮮潔無染，故是樂淨。神既陰陽
X20n0360_p0458c13║不測妙用無方，豈非我德自在邪？從此下，次總結，文
X20n0360_p0458c14║可見。
X20n0360_p0458c15║次此品下釋品文，自分為二：初敘意分文，次從白佛
X20n0360_p0458c16║下隨文釋義。文為三：
X20n0360_p0458c17║初、釋地神白佛，又為三：初、釋己身利益。法味增長者，
X20n0360_p0458c18║即指經云：我聞法已，得服甘露無上法味。氣力增長，
X20n0360_p0458c19║即指經云：增益身力。餘之六事，對尋經文，其意可解。
X20n0360_p0458c20║言五果者：一、壽命，二、色，三、力，四、辯，五、安。一期曰壽，連
X20n0360_p0458c21║持曰命。色謂顏色，力謂力用，辯謂詞辯，安謂安寧。又
X20n0360_p0458c22║大經明常住五果（云云）。經云聚落者，南山引十誦多論
X20n0360_p0458c23║云：人民共住，名為聚落。韋昭注漢書云：小鄉曰聚，人
X20n0360_p0458c24║之所居也。左傳云：聚者，眾也。廣雅云：落者，居也。眾所
X20n0360_p0459a01║共居，故云聚落耳。山澤者，陂澤也。釋名云：下有水曰
X20n0360_p0459a02║澤也。言宿衛者，宿夜衛護也。師子座者，約所表說，非
X20n0360_p0459a03║謂作於師子之形。故大論云：佛為人中師子，故佛所
X20n0360_p0459a04║坐名師子座，佛之所說名師子吼。諸聲聞人述佛所
X20n0360_p0459a05║說，尚得名為作師子吼，況佛菩薩乎（云云）？言金剛際等
X20n0360_p0459a06║者，最勝王云：金剛輪際。故大論釋金剛座云：土在金
X20n0360_p0459a07║輪上，金輪在金剛上，從金剛際出，如蓮華臺，直上持
X20n0360_p0459a08║菩薩坐處，令不陷沒。以是故，此道場坐處名為金剛
X20n0360_p0459a09║（云云）。次、釋眷屬利益，如文可見。經云縱廣者，縱字平聲。
X20n0360_p0459a10║南北曰縱，東西曰廣。廣者，橫也。三、釋報恩增長，亦如
X20n0360_p0459a11║文可解。經云一四句偈者，以一四句而為一偈，是故
X20n0360_p0459a12║謂之一四句偈。增一集云：隨取經中要偈，如四諦之
X20n0360_p0459a13║流是也。是故諸經無不皆云：乃至受持一四句偈，人
X20n0360_p0459a14║不見之，便生局執（云云）。
X20n0360_p0459a15║次釋如來述成，文為二：初標科，次一約下釋義。文為
X20n0360_p0459a16║二：初釋述成聞經增長，即是述前八事之中初聞法
X20n0360_p0459a17║法，故味增長也。從天世至出世等者，此取次文以廣
X20n0360_p0459a18║今文耳。何者？次文既云欲界天女共相娛樂，日夜常
X20n0360_p0459a19║受不思議等，故知今文三十三天亦乃日夜常受不
X20n0360_p0459a20║可思議妙樂。經文既云不可思議，豈非出乎？次釋述
X20n0360_p0459a21║成供養增長，即是述前八事之中第七事也。注云云
X20n0360_p0459a22║者，意令提於初文來此說之耳。
X20n0360_p0459a23║三釋地神發誓弘經。文為二：初標科，次從一誓護下
X20n0360_p0459a24║隨釋。文為三：初釋誓護說法者，次釋誓護化道不絕，
X20n0360_p0459b01║三釋誓護聽法者。
X20n0360_p0459b02║釋散脂鬼神品
X20n0360_p0459b03║初、釋品。顯文為三：初、翻名。言梵音者，彼土元是梵天
X20n0360_p0459b04║之種，還作梵語及以梵書，具如大部補注中示（云云）。最
X20n0360_p0459b05║勝王云：僧慎爾耶藥叉大將品。而彼經文云：我名正
X20n0360_p0459b06║了知。故知彼題存梵，彼文存華。是故彼經云了知，即
X20n0360_p0459b07║今經云我知一切法等也。
X20n0360_p0459b08║密有下，次釋義，文為二：初正釋。注云云者，令將四義
X20n0360_p0459b09║以對四悉，謂聞密名世界歡喜，見行密行為人生善，
X20n0360_p0459b10║用於密智對治破惡，證於密理入第一義。又下文中
X20n0360_p0459b11║委談密義，故注云云。蓋北方下，次明所屬，文為二：初
X20n0360_p0459b12║正明所屬，又為二：初明屬於北方。蓋者，發語之端也。
X20n0360_p0459b13║此散脂修摩蓋屬北方多聞天王下大將耳，是故經
X20n0360_p0459b14║云散脂鬼神大將也。次示餘三方。北方既爾，三方如
X20n0360_p0459b15║何？故此示之。次管領下，兼示所管者，上明所屬，蓋言
X20n0360_p0459b16║大將屬於天主耳；今明所管，乃是大將所領部從耳。
X20n0360_p0459b17║於中為二：初標，次釋。又為二：初準孔雀經管領等者，
X20n0360_p0459b18║以由經云及二十八部，故釋顯中散脂大將乃兼示
X20n0360_p0459b19║於所管領耳。言六方者，東、南、西、北、上、下也。方者，正也。
X20n0360_p0459b20║言四維者，東、南、西、南、西、北、東、北也。維者，隅也。部謂部
X20n0360_p0459b21║伍、部類也。次引說者釋。說者者，解說此經之人也。者，
X20n0360_p0459b22║即是人也。故地水等五皆有鬼神所主，故云五部耳。
X20n0360_p0459b23║聞經下，三、結示。注云云者，應具四悉，且約世界，故云
X20n0360_p0459b24║歡喜。又復若約觀心釋者，即指前釋四王品顯。又北
X20n0360_p0459c01║方大將既發誓護於說者、聽者，餘三方大將豈不然
X20n0360_p0459c02║乎？又天既發誓於前，大將乃發誓於此，有此諸意，故
X20n0360_p0459c03║注云云耳。
X20n0360_p0459c04║文為四下，次釋品。文為二：初分文，次初段下釋義。文
X20n0360_p0459c05║為四：
X20n0360_p0459c06║初釋發誓護持，文為二：初釋經家敘，次釋正發誓。
X20n0360_p0459c07║次釋述有能護之德，文為二：初分文，次釋義。文為二：
X20n0360_p0459c08║初釋標。經云唯然者，唯字上聲。禮記？曲禮云：父召無
X20n0360_p0459c09║諾，先生召無諾，唯而起。注云：應辭唯恭於諾。自當證
X20n0360_p0459c10║知者，指於世尊也。
X20n0360_p0459c11║次釋述，文為二：初據義總釋，又為二：初智境正釋，文
X20n0360_p0459c12║為三：
X20n0360_p0459c13║初分文示意。經文三番皆稱世尊，故知乃是智，境乃
X20n0360_p0459c14║是正，三種意也。況初番云：知一切法，了一切法。了知
X20n0360_p0459c15║之言，豈非屬智？述境述正，尋經可解。
X20n0360_p0459c16║次神既下隨文釋義。文為二：初標示，次智若下解釋。
X20n0360_p0459c17║文為三：
X20n0360_p0459c18║初釋述智，文為二：初簡偏淺深等者，即次第三智也。
X20n0360_p0459c19║故別教十住從假入空，破見思惑，證一切智；十行從
X20n0360_p0459c20║空出假，破塵沙惑，證道種智；十迴向修中破無明，登
X20n0360_p0459c21║初地，證中道一切種智。此之三智淺深前後，則不名
X20n0360_p0459c22║為微妙秘密，是故簡之。次即一下，顯圓，又為二：初正
X20n0360_p0459c23║明智密。一智一切智等者，四明云：初句是空智，次句
X20n0360_p0459c24║是假智。今謂不然。何者？止觀中明不思議三智云：一
X20n0360_p0460a01║智一切智，即因緣所生法，亦名為假名，是道種智，即
X20n0360_p0460a02║權智也。一切智一智，即我說即是空，是一切智，即實
X20n0360_p0460a03║智也。非一非一切，而一而一切，即亦名中道義，是一
X20n0360_p0460a04║切種智。雙遮權實，雙照權實也。故此三智在一心中，
X20n0360_p0460a05║會之彌分，派之彌合，是故名為不可思議。不可思議
X20n0360_p0460a06║名為秘密，故大經明秘密之藏（云云）。次若得下，例通經
X20n0360_p0460a07║文者，謂若得向來三智之旨，將此之意例通經文五
X20n0360_p0460a08║句，則可知也。言五句者，知一切法、一切緣法合為，一
X20n0360_p0460a09║句也；了一切法，二句也；知法分齊，三句也；如法安住
X20n0360_p0460a10║一切法如性，四句也；於一切法含受一切法，五句也。
X20n0360_p0460a11║五句一句者，即一切智一智也。一句五句者，即一智
X20n0360_p0460a12║一切智也。非一非五而一而五者，中道雙遮雙照也。
X20n0360_p0460a13║故止觀明不思議三智文後乃云：一權一切權，一實
X20n0360_p0460a14║一切實，非一非一切，非權非實等。例於前文，一空一
X20n0360_p0460a15║切空，假中皆空，總空觀也；一假一切假，空中皆假，總
X20n0360_p0460a16║假觀也；一中一切中，假空皆中，總中觀也。輔行云：釋
X20n0360_p0460a17║向三觀以成總相也。三觀既爾，三智亦然。故知今文
X20n0360_p0460a18║五句一句，即止觀云：一空一切空，假中皆空，總空觀
X20n0360_p0460a19║也。一句五句，即止觀云：一假一切假，空中皆假，總假
X20n0360_p0460a20║觀也。非一非五而一而五，即止觀云：一中一切中，空
X20n0360_p0460a21║假皆中，總中觀也。但須了知初文一智一切智等，乃
X20n0360_p0460a22║是止觀正明三智。今文例釋，則是止觀釋向三觀，成
X20n0360_p0460a23║於總相耳。二意相成，方能顯密。四、明斥云：若指諸法
X20n0360_p0460a24║為一切者，未必盡備；以空假中為一切者，更無遺餘。
X20n0360_p0460b01║恐不可也。
X20n0360_p0460b02║問：唯數唯密者，永嘉宿覺大師既用天台宗旨，何故
X20n0360_p0460b03║乃云一切數句非數句與吾靈覺何交涉？答：彼楞伽
X20n0360_p0460b04║經云數句非數句是帶方便之說，故與圓頓靈覺敻
X20n0360_p0460b05║殊，故宿覺云何交涉耳？又復應知數及非數偏滯二
X20n0360_p0460b06║邊，若滯二邊則非靈覺實相法身甚深源底。又復若
X20n0360_p0460b07║乃定執數句及非數句則同魔外，若乃離於性計執
X20n0360_p0460b08║已，明於數句及非數句方成圓頓不思議法，亦如中
X20n0360_p0460b09║論因緣生法即空假中，定性四句則成戲論，假名四
X20n0360_p0460b10║句方可為門乃得見道。故楞伽經云數句非數句，與
X20n0360_p0460b11║今文云唯數唯密，皆是無名相中假名相說耳，豈同
X20n0360_p0460b12║定計邪？但未了者未離性執，是故斥云與吾靈覺何
X20n0360_p0460b13║交涉耳。故自行靈覺與假立不同，故云自行唯在空
X20n0360_p0460b14║中化他三千赴物，至述境中當更示之（云云）。若謂今文
X20n0360_p0460b15║唯數唯密與永嘉云靈覺之旨無交涉者，何故永嘉
X20n0360_p0460b16║宿覺集中用於天台圓頓教云三諦一境，法身之理
X20n0360_p0460b17║恒清；三智一心，般若之明常照；境智冥合，解脫之應
X20n0360_p0460b18║隨機。又云圓中三應須具，偏中三應須簡，有一無二
X20n0360_p0460b19║故不圓，不圓故非性等，此與今文圓妙之旨唯數唯
X20n0360_p0460b20║密及簡偏等不亦同乎？況今文云唯數唯密，非獨為
X20n0360_p0460b21║申散脂之名，亦乃顯於大經三德秘密之理，故今之
X20n0360_p0460b22║中委作三身三佛性等，良由於此。學禪高德試為思
X20n0360_p0460b23║之。
X20n0360_p0460b24║次若境，文為二：初簡偏。前簡偏智既簡淺深次第，今
X20n0360_p0460c01║簡偏境乃簡可知及以可說者，應知淺深次第即是
X20n0360_p0460c02║可知可說，但是變文以示其相耳。是故偏教若境若
X20n0360_p0460c03║智可知可說淺深次第，皆非圓妙不成秘密，故須簡
X20n0360_p0460c04║之。是故須知由智照境、由境發智，四句擬度並隨性
X20n0360_p0460c05║執，俱是思議皆屬方便。何者？以圓境智是不思議。照
X20n0360_p0460c06║者方照，非方便教口說可窮；照者應說，非方便教智
X20n0360_p0460c07║照可了；說者方說，非方便教智照可窮；說者應照，非
X20n0360_p0460c08║方便教口說可了。是故不同世謂頑境以為所照，又
X20n0360_p0460c09║亦不同偏小妄心以為所照，又亦不同假立真如以
X20n0360_p0460c10║為所照。所照既爾，能照然不可率爾，具如止觀。請尋
X20n0360_p0460c11║讀者常用照懷（云云）。次不可智知下顯圓，文為二：初正
X20n0360_p0460c12║明境密。不可智知等者，不可作於由智照境等智而
X20n0360_p0460c13║知，不可作於由智照境等識而識，不可作於由智照
X20n0360_p0460c14║境等名而名，不可作於由智照境等說而說，以離性
X20n0360_p0460c15║執之過故。不可以智知，不可以識識，不可以名名，不
X20n0360_p0460c16║可以言說，以由智知及識識等皆可思議，是方便故。
X20n0360_p0460c17║故離斯執，名不思議，乃是真實。何者？以第一義中一
X20n0360_p0460c18║法尚不可得，何得作於智知、識識等而得之邪？是故
X20n0360_p0460c19║當知，若有所得，則濫群邪，皆隨性過。若能超達一異
X20n0360_p0460c20║縱橫，則百慮都亡，萬端成遣，方名圓頓不可思議絕
X20n0360_p0460c21║待秘密微妙境界，具如止觀（云云）。次而約下，例通經文。
X20n0360_p0460c22║上文簡偏，既乃離於由智照境等，而今經文約於五
X20n0360_p0460c23║數而論密者，以今之境例前之智，則可知也。則可知
X20n0360_p0460c24║者，以由境智既得云一智一切等，境亦例然；智既得
X20n0360_p0461a01║云五句一句等，境亦例然；智既得云唯數唯密，境亦
X20n0360_p0461a02║例然，所以謂之例前可知也。然須了知一智一切智、
X20n0360_p0461a03║一境一切境等，乃是約於悉檀因緣假立之耳。故此
X20n0360_p0461a04║境智但有名字，不在內、外、中間，常自有等，故知但是
X20n0360_p0461a05║為他徧立，所以謂之一智一切智、一境一切境等。是
X20n0360_p0461a06║故經云：我知一切法、一切緣法，了一切法。乃至云：我
X20n0360_p0461a07║現見不可思議智光、不可思議智炬等，唯數唯密。故
X20n0360_p0461a08║知乃是不可思議無名相中假名相說。亦可得云：智
X20n0360_p0461a09║能照境，境能照智，更互相照，無所妨礙。以心亦能照，
X20n0360_p0461a10║能所俱心，心體俱徧，心心相照，於理甚明。故不可思
X20n0360_p0461a11║議境，初云境即是觀，以是得為四句分別，境照於境，
X20n0360_p0461a12║境照於智，智照於境，智照於智。是故若不先蕩性計，
X20n0360_p0461a13║然後明於悉檀假立，則同魔外，將何以明不可思議
X20n0360_p0461a14║智光等邪？文句記云：若無因緣，尚不殊外計。良由於
X20n0360_p0461a15║此，人不見之，如何領解？散脂修摩，此翻為密，如何傳
X20n0360_p0461a16║授止觀之法？故龍樹作論，申於佛意，先以不可得空，
X20n0360_p0461a17║洗蕩封著，淨諸法已，然後點空，廣說諸法，結四句相。
X20n0360_p0461a18║此語虗立，亦無住著，如病除已，乃可進食，食乃消化。
X20n0360_p0461a19║故淨名云：善能分別諸法相，於第一義而不動。文字
X20n0360_p0461a20║性離，即是解脫，非離文字，別有解脫。如何計著發顯，
X20n0360_p0461a21║便言由智照境，由境發智？根本之惑，尚自未除，而今
X20n0360_p0461a22║又更對於新執，其猶長冰，又乃增水，豈不增結，何可
X20n0360_p0461a23║消融？具如止觀義例纂要（云云）。
X20n0360_p0461a24║次若對下釋述正者，應知上文先智次境，恐謂境智
X20n0360_p0461b01║前後隔別，故此述正融前境智令皈一揆，即智外無
X20n0360_p0461b02║境、境外無智，境智一如無前無後皆是法界，方得名
X20n0360_p0461b03║為正解正觀，得正分別、正解於緣、正能覺了也。於中
X20n0360_p0461b04║為二：初簡偏對邪。明正等者，對於生死魔外之邪，以
X20n0360_p0461b05║明涅槃真空之正，復更對此有無二邊說於中道，故
X20n0360_p0461b06║此涅槃正則非正，此離邊中則非是中，以由淺深次
X20n0360_p0461b07║第故也，故非融妙不思議密。次即邪下顯圓，又為二：
X20n0360_p0461b08║初正明密義。即邪等者，章安云：陰入皆如無苦可捨，
X20n0360_p0461b09║無明塵勞即是菩提無集可斷，邊邪皆中正無道可
X20n0360_p0461b10║修，生死即涅槃無滅可證，無苦無集故無世間，無道
X20n0360_p0461b11║無滅故無出世間，純一實相，實相之外更無別法。即
X20n0360_p0461b12║此意也。是故當知邪正中邊其體本融，故得名為無
X20n0360_p0461b13║二無別，良以體即實相無有分別，故無中邊邪正之
X20n0360_p0461b14║異。復更須知，實相體同，雖則無異，諸法用殊，中邊邪
X20n0360_p0461b15║正，不可混濫，以由用則立法，差降不同故也。故一切
X20n0360_p0461b16║賢聖，皆以無為法而有差別，是即體之用，故此分別，
X20n0360_p0461b17║則無累清淨也。然今正明體同，故云無別耳。次引思
X20n0360_p0461b18║益證者，即是證於實相體同，無二無別，故云若不以
X20n0360_p0461b19║心分別，則一切法皆正也。故法華云：亦不行不分別，
X20n0360_p0461b20║即此意也。即不分別邊邪中正，及以上中下法也。以
X20n0360_p0461b21║邊邪等，其性叵得，猶如虗空，實無所有故也。如此方
X20n0360_p0461b22║顯今經正解正觀，得正分別矣。又復應知，邊邪中正，
X20n0360_p0461b23║無二無別，與上境智五句一句，一句五句，非一非五，
X20n0360_p0461b24║而一而五，辭異意同。何者？以由體同，無二無別，方乃
X20n0360_p0461c01║五句即是一句，一句即是五句等也。
X20n0360_p0461c02║三我行下釋結者，即是釋經世尊以是義故名散脂
X20n0360_p0461c03║大將也。故云我行正道，若境若智從此得名也。所以
X20n0360_p0461c04║標云唯然世尊自當證知，良由於此。然則密義不可
X20n0360_p0461c05║具述，故且約於智境及正，故證知下注云云耳。
X20n0360_p0461c06║次又此下約三密釋一往等者，以散脂之言總括包
X20n0360_p0461c07║含微妙秘密，而不彰灼顯了明判，是故今且一往約
X20n0360_p0461c08║於身口意密，別別對於三番之文耳，所以謂之言不
X20n0360_p0461c09║彰露是密義也。又此三番雖復別對，而三番文亦乃
X20n0360_p0461c10║一一圓具三密，若不爾者則微妙不成也。
X20n0360_p0461c11║次如此下對文別釋，文自分三：初結前生後。言甞味
X20n0360_p0461c12║者，甞口味之也，謂甞味於微妙秘密之法義也。無已
X20n0360_p0461c13║者，無者不也，已者止也，無已即不止也，義味甚深故
X20n0360_p0461c14║使甞之而無已也。
X20n0360_p0461c15║次世尊下正釋，文為二：初約三德釋，又為二：初約離
X20n0360_p0461c16║合釋，又為二：初約離釋一十五句，文為三：
X20n0360_p0461c17║初約三觀釋初五句，又為三：初總標，次從知一切法
X20n0360_p0461c18║下別釋。言所生為緣者，孤山改所生為所對，恐不可
X20n0360_p0461c19║也。言凡聖者，凡謂六凡，聖謂四聖，即十法界也。無有
X20n0360_p0461c20║差別者，孤山四明皆改無字為而字，今謂無字不須
X20n0360_p0461c21║改之，但改別字作於謬字，其語宛順即無有差謬也。
X20n0360_p0461c22║又但依字不須改之，亦不乖升，以無有差別即無有
X20n0360_p0461c23║差謬，非謂理體無差別也。餘文可解，不煩委示。若三
X20n0360_p0461c24║觀下，三簡顯。文為二：初簡偏，次即一下顯圓。欲知智
X20n0360_p0462a01║在說等者，經既云知，知豈非智？由智故說，說乃顯智，
X20n0360_p0462a02║故云欲知智在於說。說即口密，前正約智故屬意密，
X20n0360_p0462a03║今正明說而由於智故屬口密。然上既以三觀解釋，
X20n0360_p0462a04║今那云智？應知觀智有同有異。所言異者，觀因智果，
X20n0360_p0462a05║故止觀云：止觀為因，眼智為果。所言同者，觀即是智，
X20n0360_p0462a06║故今約於三觀解釋，乃云欲知智在說也。又以智果
X20n0360_p0462a07║顯於觀因，故三觀後乃言智也。故諸文明一心三觀，
X20n0360_p0462a08║乃引釋論三智實在一心中得，即此意也。
X20n0360_p0462a09║次約三諦三脫釋第二五句，文為三：初總標，次從現
X20n0360_p0462a10║見下別釋。法如如等者，文句記云：境智各雙言之者，
X20n0360_p0462a11║只是能如如於所如，所如如於能如，此用金光明意
X20n0360_p0462a12║也。故輔行引金光明第一云：是如如智不見相及相
X20n0360_p0462a13║處，故境界清淨智亦清淨，處即是境境智俱淨。又云：
X20n0360_p0462a14║法如如智如如，即是境智相稱故也。境如如於智，智
X20n0360_p0462a15║如如於境，是故境智各言如如。今謂所如如於能如，
X20n0360_p0462a16║故云如如智，即是境如如於智也。能如如於所如，故
X20n0360_p0462a17║言照如如境，即是智如如於境也。冥者合也。應知三
X20n0360_p0462a18║智照三諦境成三解脫，此中但是撮要點示，具足在
X20n0360_p0462a19║於止觀中說（云云）。若三下三簡顯，文為二：初簡偏，次以
X20n0360_p0462a20║不下顯圓。應云意密，但言密者文之略耳。前明三觀
X20n0360_p0462a21║智在於說，既云口密，故知今文智照於境須屬意密
X20n0360_p0462a22║也。
X20n0360_p0462a23║三約三身釋後五句，文為三：初總標，次正解下別釋。
X20n0360_p0462a24║言正解能顯體等者，體謂中道法性之理，解即是智，
X20n0360_p0462b01║智能顯體此智屬果，例如法華信解品題（云云）。是故須
X20n0360_p0462b02║知果有二種：分果、滿果。今經智果分滿二種，未敢局
X20n0360_p0462b03║判（云云）。解既顯體，是故體顯乃名正觀，正觀乃是報身
X20n0360_p0462b04║義也。正解正觀俱是報者，以報身具智斷二德：一者
X20n0360_p0462b05║智德菩提習果即是正解，二者斷德涅槃報果即是
X20n0360_p0462b06║正觀。四明判正解屬於相似，體是性德般若，諒非經
X20n0360_p0462b07║意（云云）。不待時等者，待之與過俱有差忒，不待不過方
X20n0360_p0462b08║乃名為感應道交，故普應一切即是應身也。無覺無
X20n0360_p0462b09║不覺等者，此如前文法身非色質非心智之義也。何
X20n0360_p0462b10║者？心智覺了故，無覺非了即非心智也，無不覺非不
X20n0360_p0462b11║了即非色質也，名覺名了即法身佛也。故宿覺云：法
X20n0360_p0462b12║身雙非十界所無，覺非了即非四聖之覺了，無不覺
X20n0360_p0462b13║非不了即非六凡之不覺不了也。又覺不覺及了不
X20n0360_p0462b14║了皆滯二邊，是故中道法身並非，方得名為正覺正
X20n0360_p0462b15║了也。若此下三簡顯，文為二：初簡偏，次非一下顯圓。
X20n0360_p0462b16║正即密者，即身密也。
X20n0360_p0462b17║約正明法身下，次就合釋結名顯德。向明三身三脫
X20n0360_p0462b18║三觀，既是約離即一而三，故今乃就即三而一以明
X20n0360_p0462b19║於合，故合報應以明法身，即是經題金之一字。約觀
X20n0360_p0462b20║約脫準此思之，具如前文釋壽量題（云云）。微密之藏及
X20n0360_p0462b21║教行理等，具如涅槃疏（云云）。
X20n0360_p0462b22║復次下，次約互融相成釋者，謂更互相釋以成圓妙
X20n0360_p0462b23║也。注云云者，如正解、正觀等五句既名為正，若以前
X20n0360_p0462b24║之十句釋成此五句，則十五句皆名正解、正觀等也。
X20n0360_p0462c01║餘準思之。
X20n0360_p0462c02║次又作下，約五佛性釋，文為二：初、大師釋。初五句又
X20n0360_p0462c03║為二：初、示五種佛性。然五種佛性具如涅槃疏，而正
X20n0360_p0462c04║乃緣、了三種佛性之名，古、今所立不異。但餘之二種
X20n0360_p0462c05║佛性之名，諸師取、捨不無異、同，故一家取果性、境界
X20n0360_p0462c06║性，一家取果性、果果性。下文既乃謂之因性，故此亦
X20n0360_p0462c07║應更引一家取於因性及因因性。然此五性並是古、
X20n0360_p0462c08║今去取消釋，涅槃經文具在疏中，不煩委引。今為釋
X20n0360_p0462c09║於經文五句，是故又用五種佛性。所言正者，正謂中
X20n0360_p0462c10║道本理，即一切諸法中悉有安樂性也。緣謂福德資
X20n0360_p0462c11║助，即無量功德低頭、舉手等也。了謂智慧顯發，即般
X20n0360_p0462c12║若空慧等也。果性等者，孤山云：以緣、了因，得智、斷果，
X20n0360_p0462c13║總名果性。因中善、惡差別事異，名境界性。若開智、斷，
X20n0360_p0462c14║則以智德名為果性。涅槃斷德名果果性，即智德果
X20n0360_p0462c15║上又加斷德之果也。單約十二因緣事境名為因性，
X20n0360_p0462c16║兼取觀因緣智名為因因性也。若作等者，和會兩家
X20n0360_p0462c17║只是開合故有存沒。何者？若依次家作果果性，即沒
X20n0360_p0462c18║初家境界性為緣因所攝，以緣因是萬行之善，而境
X20n0360_p0462c19║界之性不出緣因之善故也。而初家果性即次家果
X20n0360_p0462c20║性，故不會之，所以但會果果境界耳。言若開者，向沒
X20n0360_p0462c21║境界為緣因攝即是合義，今復開之存於境界，即沒
X20n0360_p0462c22║果果為果性攝，由有智德方有斷德，故以斷德為智
X20n0360_p0462c23║德攝，是則境界及以果果有開合耳，而兩家果性則
X20n0360_p0462c24║非開合也。又復若沒因性況因性因因性者，因性則
X20n0360_p0463a01║為正因所攝，因因性為了因所攝，義皆可見。雖則有
X20n0360_p0463a02║此開合不同，然而終竟但是五數耳。
X20n0360_p0463a03║次今以下以經五句對五佛性。安樂性者，即心性不
X20n0360_p0463a04║動也。低頭舉手者，如法華云或復小低頭乃至舉一
X20n0360_p0463a05║手。世間等者，章安止觀序則以苦集為世間因果，道
X20n0360_p0463a06║滅為出世間因果，世與出世善惡因果宛然無謬，故
X20n0360_p0463a07║云不濫。既是因中知法分齊，故取所知邊即是境界
X20n0360_p0463a08║因佛性也。又四諦與十二因緣但是開合，故世出世
X20n0360_p0463a09║境界事異，亦可謂之因佛性也。究竟安住如中者，釋
X20n0360_p0463a10║如法安住如性是果性之義也。此既謂之雙照，故安
X20n0360_p0463a11║住如性即雙遮也。克果智照分明為果性者，驗知向
X20n0360_p0463a12║以知法分齊為因性，乃是因中分別也。安住如性及
X20n0360_p0463a13║以含受為果果者，如法華云安住實智中我定當作
X20n0360_p0463a14║佛，故知安住即是智德。大般涅槃攝一切法，知含受
X20n0360_p0463a15║即是斷德。智德果上更明斷果，故云果果。令如此示，
X20n0360_p0463a16║故注云云也。
X20n0360_p0463a17║次若然下章安例釋，後兩五句準須釋出等者，今依
X20n0360_p0463a18║前義略對消之。何者？前文既以知一切法為正因性，
X20n0360_p0463a19║故今智光及以正解亦當正因。智炬正觀即是前文
X20n0360_p0463a20║一切緣法緣因佛性，得正分別智行即是了一切法
X20n0360_p0463a21║了因佛性，正解於緣智聚即是知法分齊境界因性。
X20n0360_p0463a22║覺了智境雙遮，乃是如法安住一切如性，即果性也。
X20n0360_p0463a23║覺了智境雙照，還是果性含受一切法耳。若作果性
X20n0360_p0463a24║乃取智聚，正解於緣為界性，蓋由克果智照分明以
X20n0360_p0463b01║為正解智聚耳。覺了智境為果果性，智斷二德也。今
X20n0360_p0463b02║例前文故作此對。若依孤山，乃以次番智光為了因
X20n0360_p0463b03║性，智炬是境界性，智行是緣因性，智聚是果性，智境
X20n0360_p0463b04║是正因性。若作果果性，則以智炬為果性，智聚是果
X20n0360_p0463b05║果性（四明同）。又以第三我於諸法為正因性，正解正觀
X20n0360_p0463b06║為了因性（四明以正解為了因性，正觀為果性），得正分別是境界性，正
X20n0360_p0463b07║解於緣是緣因性（四明同），正能覺了是果性（四明以此為正因性）。
X20n0360_p0463b08║若作果果性，乃指得正分別是也。然此三五密義多
X20n0360_p0463b09║含，上文既約三觀三諦三脫三身離合互融相成等
X20n0360_p0463b10║釋，故今約於五種佛性釋於三五，亦可依前以五佛
X20n0360_p0463b11║性次第對消，亦可將於五種佛性互對諸句，故存孤
X20n0360_p0463b12║山四明兩說耳。世尊以是下，第三、釋結文也。
X20n0360_p0463b13║三釋誓以智力充益說者，文為二：初分文，次從益能
X20n0360_p0463b14║化為三下釋義。又為二：初釋益其能化，能化之人即
X20n0360_p0463b15║說法者，今散脂以智力充益令其能化，說法之者言
X20n0360_p0463b16║辯不絕身力心進也。次釋益其所化，此消文大好者，
X20n0360_p0463b17║謂以種熟脫三消文，顯然符合經旨也。四明問云：既
X20n0360_p0463b18║得智聚又攝福聚，斯乃真似二種莊嚴，合居方便及
X20n0360_p0463b19║實報土，經那但云人天受樂？仍自答云：須知十益皆
X20n0360_p0463b20║悉不離二十五有，此中乃是人天方便、人天實報（云云）。
X20n0360_p0463b21║今謂不然，上文釋於地神品云：從人世至天世、從天
X20n0360_p0463b22║世至出世，日夜受於不思議樂，即出世也。以彼例此，
X20n0360_p0463b23║今文亦然。何者？人天之樂豈非人世至於天世？不可
X20n0360_p0463b24║思議福智之聚，未來值佛成三菩提盡苦無餘，豈非
X20n0360_p0463c01║出世？緣了之因、智斷之果，文意照然，何須異論？況妙
X20n0360_p0463c02║玄明十番利益方便實報，既約生於界外變易，豈可
X20n0360_p0463c03║斥同外道經說？斯由不曉三身四土體同故常即、用
X20n0360_p0463c04║異故常分，致使消文一向混沌（云云）。
X20n0360_p0463c05║四、釋歸敬。本師孤山云：佛說一切等者，謂結集經者，
X20n0360_p0463c06║皆有歸敬之辭，在通序之前，此方好略，故譯人刪之。
X20n0360_p0463c07║亦有存者，如薩遮尼乾子經初云：歸命大智海，毗盧
X20n0360_p0463c08║遮那佛。又復注云：外國本一切經首，皆有此句。諸論
X20n0360_p0463c09║初亦先歸敬者，如馬鳴菩薩起信論初云：歸命盡十
X20n0360_p0463c10║方，最勝業徧知等。此文是說竟等者，此是散脂自說
X20n0360_p0463c11║之後，有茲歸敬，非謂此是集經者辭。歸依三寶，在文
X20n0360_p0463c12║可尋者，寶華，釋迦佛寶也；微妙法炬，法寶也；功德大
X20n0360_p0463c13║辯，僧寶也。僧有二種，謂菩薩僧及比丘僧。今此二釋，
X20n0360_p0463c14║即菩薩僧。僧有二和，今是理和也。歸依者，歸命也。梵
X20n0360_p0463c15║音南無，如法華文句委釋，學者尋之。
X20n0360_p0463c16║
X20n0360_p0463c17║金光明經文句新記卷第六