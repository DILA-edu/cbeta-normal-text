X20n0361_p0508c01║金光明經照解卷下
X20n0361_p0508c02║四明石芝沙門　宗曉　述
X20n0361_p0508c03║大梵天王。此天為三界主，居色界初禪第三位，十八
X20n0361_p0508c04║梵天之一也。楞嚴云：身心玅圓，威儀不闕，清淨禁
X20n0361_p0508c05║戒，加以明悟，是人應時能統梵眾，為大梵王。法華
X20n0361_p0508c06║云：娑婆世界主梵天王尸棄大梵。疏釋云：經標梵
X20n0361_p0508c07║王，復舉尸棄，似如兩人。今依釋論，正以尸棄為王。
X20n0361_p0508c08║今經舉位顯名，恐目一人耳。住初禪中間，內有覺
X20n0361_p0508c09║觀，外有言說，得主領為王。俱舍云：梵王無別處所，
X20n0361_p0508c10║但於梵輔天中高樓閣者，名大梵王。身白銀色，長
X20n0361_p0508c11║一踰繕那半，宮殿衣服悉是黃金，壽一劫半。阿含
X20n0361_p0508c12║云：諸梵來下，竝同人形。經律異相云：梵王顏如童
X20n0361_p0508c13║子求法。高僧傳云：佛下，忉利梵王在佛右邊，手執
X20n0361_p0508c14║白拂。佛成道已，以宮殿奉佛，請轉法輪。華嚴謂：梵
X20n0361_p0508c15║王是八地菩薩。示權霆師諸天傳曰：梵王，諸佛會
X20n0361_p0508c16║中列為首者，有五意：一是三界號令之主，二是從
X20n0361_p0508c17║佛下生之者，三是請轉法輪之首，四是諸佛護持
X20n0361_p0508c18║之先，五以國清百錄標請在初。
X20n0361_p0508c19║釋提桓因。帝釋有千名，此其一也。大論云：具云釋迦
X20n0361_p0508c20║提婆那因。釋迦翻能，提婆翻天，那因翻主，即能天
X20n0361_p0508c21║主也。蓋此天為六欲天主，故或翻能天帝。俱舍稱
X20n0361_p0508c22║釋迦提婆因達羅，今華梵略舉，但言帝釋耳。瓔珞
X20n0361_p0508c23║經明天帝釋名拘翼。準此，釋提桓因等，皆位號也。
X20n0361_p0508c24║雜阿含中比丘白佛：何名釋提桓因？佛答曰：本為
X20n0361_p0509a01║人時，行於頓施，堪作主故。何名富蘭陀羅？本為人
X20n0361_p0509a02║時，數數行施故。何名摩伽婆？本為人時名故。何名
X20n0361_p0509a03║憍尸迦？本為人時姓故。何名舍脂盋低？舍脂是婦，
X20n0361_p0509a04║盋低是夫故。何名千眼天？本為人時聰明，一時思
X20n0361_p0509a05║千義故。淨名疏云：昔迦葉佛滅度之後，有一女人
X20n0361_p0509a06║發心修塔，有三十二人助成，今則同生忉利。梵語
X20n0361_p0509a07║忉利，此翻三十三。此天住須彌山頂，頂有四峰，一
X20n0361_p0509a08║峰八天，成三十二。中間善法堂，帝釋所居為主。俱
X20n0361_p0509a09║舍明帝釋身長一里，具三十二相，壽則人間一百
X20n0361_p0509a10║年，為彼天一日一夜。如是三萬六千年為一歲，如
X20n0361_p0509a11║是滿千歲。正法念經云：憍尸迦！有九十九那由佗
X20n0361_p0509a12║天女以為眷屬，恭敬圍繞，供養帝釋，如一女人供
X20n0361_p0509a13║給丈夫。西域記云：佛下忉利帝釋作七寶金階，在
X20n0361_p0509a14║佛左邊，執七寶蓋，侍佛而下。十地經云：第三地菩
X20n0361_p0509a15║薩多作忉利天王。法華句云：帝釋得首楞嚴三昧，
X20n0361_p0509a16║過賢劫作佛，號曰無著。
X20n0361_p0509a17║大辯天神最勝經云：大辯才天女依高山頂住，葺茆
X20n0361_p0509a18║為室，結草為衣。又偈云：或居山巖深險處或在坎
X20n0361_p0509a19║窟及河道或在大樹諸叢林現為閻羅之長姉身
X20n0361_p0509a20║著青色野蠶衣在處常翹於一足常以八臂自莊
X20n0361_p0509a21║嚴各持弓箭刀矟斧長杵鐵輪并罥索帝釋諸天
X20n0361_p0509a22║常供養皆共讚歎盡歸依師子虎狼恒圍繞牛羊
X20n0361_p0509a23║雞等亦相依振大鈴鐸出音聲頻陀山眾皆聞響
X20n0361_p0509a24║於一切時常護世亦護一切眾生者，疏中釋此天
X20n0361_p0509b01║示四種辯，謂：小辯、無量辯、雙辯、大辯。此天隨說一
X20n0361_p0509b02║辯，若二、三、四，故名大辯。又有樂說辯、詞辯、義辯、法
X20n0361_p0509b03║辯。四明記云：四種辯擬於四教，圓談十界，法法皆
X20n0361_p0509b04║中，故名大辯。經稱不可思量智慧功德成就大辯
X20n0361_p0509b05║天，此圓乘法無礙辯之稱也。此天專以智慧、辯才
X20n0361_p0509b06║流通聖教，故經云是說法者，我當益其樂說辯才
X20n0361_p0509b07║是也。
X20n0361_p0509b08║功德天神，梵語室利摩訶提毗耶。最勝經譯為吉祥
X20n0361_p0509b09║天女，此經翻名功德天。全稱美號，則曰第一威德
X20n0361_p0509b10║（言其體德也），成就眾事（示其力用也）。大功德天，論其住處，則
X20n0361_p0509b11║曰：於此北方毗沙門天王，有城名阿尼曼陀。其城
X20n0361_p0509b12║有園，名功德華光。於中有最勝園，名曰金幢，七寶
X20n0361_p0509b13║極玅，即我住處。最勝經云：城名有財。新記謂二經
X20n0361_p0509b14║是華梵互出。陀羅尼雜集云：作功德天像，長一肘
X20n0361_p0509b15║一尺三寸五分，當用薰陸沈水香和彩色，不得用
X20n0361_p0509b16║皮膠。其身端正，顏色赤白，瓔珞環釧，天衣寶冠。左
X20n0361_p0509b17║手持如意珠，右手施無畏，坐寶臺上。左邊畫梵摩
X20n0361_p0509b18║天，手執寶鏡；右邊畫帝釋天女，散華供養。天女背
X20n0361_p0509b19║後作七寶山，於上出五色雲，雲上有六牙白象，鼻
X20n0361_p0509b20║卷碼碯瓶，瓶中傾出種種寶物。又於後畫百寶華，
X20n0361_p0509b21║華上列千葉寶蓋，蓋上有自然天樂，散華供養。底
X20n0361_p0509b22║下右邊畫一呪師，手執香爐，胡跪供養。作此像當
X20n0361_p0509b23║用正月、三月、七月，依此則尊天歡喜。大論云：昔有
X20n0361_p0509b24║一人，事奉此天，經十三年，感天賜與德瓶，瓶中涌
X20n0361_p0509c01║諸珍寶。此人忽生憍慢，以足蹈瓶，其瓶即破，寶物
X20n0361_p0509c02║皆失。四明記曰：若為自己受五欲樂，悕望財寶，即
X20n0361_p0509c03║輪迴業，眾聖所呵，尊天寧護？今為己佗成菩提道，
X20n0361_p0509c04║其所剋獲，非生死因。
X20n0361_p0509c05║堅牢地神。疏云：上來諸天，或住善權方便道，為眾生
X20n0361_p0509c06║之法父。此天住善實智度道，為眾生之法母。如陰
X20n0361_p0509c07║陽覆載卉木，智度養育，出生眾善亦然也。智度無
X20n0361_p0509c08║改變，故義曰堅牢。能荷能生名地，德力自在曰神。
X20n0361_p0509c09║諸天傳云：地神乃是總號，安住不動，故名曰地。堅
X20n0361_p0509c10║牢乃是別名，揀非佗故。諸經要集引嘉祥師云：堅
X20n0361_p0509c11║牢者，理體不可毀壞，猶如金剛，無能破者。地是依
X20n0361_p0509c12║持出生為義，智用造化不測，名之曰神。此天乃天
X20n0361_p0509c13║女之相，華卉林木，一時競秀。地天合掌歡喜，諸仙
X20n0361_p0509c14║採持華果供養。此天專主地味，資益說聽此經之
X20n0361_p0509c15║人。在經可見。
X20n0361_p0509c16║散脂鬼神最勝經，號僧慎爾耶藥叉大將，經中譯為
X20n0361_p0509c17║正了知。此經題曰散脂大將，經中具釋其義，乃云
X20n0361_p0509c18║我知一切法，了一切法等。摩耶經云：散脂修摩羅
X20n0361_p0509c19║神，是北方毗沙門天王下輔臣。陀羅尼雜集云：鬼
X20n0361_p0509c20║子母有三子，長名唯奢文，次名散脂大將，小名摩
X20n0361_p0509c21║尼。䟦陀疏云：應言散脂修摩，此翻為密，謂名密、行
X20n0361_p0509c22║密、智密、理密。此四密義，具見經中，非深位大權，安
X20n0361_p0509c23║稱斯號？此神乃北方天王下將，東方神名樂欲，南
X20n0361_p0509c24║方名檀帝，西方名善現。此四大將，各有五百眷屬，
X20n0361_p0510a01║管領二十八部，護持流通正教也。
X20n0361_p0510a02║二十八部。不空所譯孔雀經云：復有二十八藥叉大
X20n0361_p0510a03║將，能於十方世界覆護一切眾生，為除衰患之事。
X20n0361_p0510a04║疏云：孔雀經說一方有四部，六方則二十四部，四
X20n0361_p0510a05║維各一部，合二十八也。又有說云：一方有五部，謂
X20n0361_p0510a06║地、水、火、風、空。四方則二十部足，四王所領八部為
X20n0361_p0510a07║二十八，巡游世間，賞善罰惡，皆為散脂所管也。
X20n0361_p0510a08║摩醯首羅華嚴音義云：摩醯濕筏羅，此翻大自在，灌
X20n0361_p0510a09║頂經翻為威靈帝，華嚴號色究竟天，法華曰阿迦
X20n0361_p0510a10║尼吒。此天是十地菩薩大權垂迹，見華嚴經。大論
X20n0361_p0510a11║立三種天主，首羅為三界尊極之主。玅樂云：色究
X20n0361_p0510a12║竟天壽一萬六千劫，身長一萬六千踰繕那。輔行
X20n0361_p0510a13║云：大自在天居色界之頂，三目八臂，騎白牛，執白
X20n0361_p0510a14║拂，有大威力，能傾覆世界，舉世尊以為化本。華嚴
X20n0361_p0510a15║合論云：摩醯首羅一念能知大千世界雨滴之數。
X20n0361_p0510a16║諸天傳云：今古畫像作菩薩相，三目八臂，執拂持
X20n0361_p0510a17║鈴杵并尺，結印合掌，更有摩醯首羅藥叉，下文簡
X20n0361_p0510a18║之。
X20n0361_p0510a19║金剛密跡金剛刊定記云：梵語䟦折羅，新云縛左羅，
X20n0361_p0510a20║此翻金剛寶。此力士手執此寶，以立嘉名。故觀音
X20n0361_p0510a21║義疏釋執金剛神云：金剛非八部數，手執此寶，護
X20n0361_p0510a22║持佛法。或言在欲色天中，教化諸天，即大權神也。
X20n0361_p0510a23║寶積經中，密跡力士廣說如來三密不思議法門，
X20n0361_p0510a24║故名為密。經音義云：案梵本都無跡義，當以示跡
X20n0361_p0510b01║為神，故云跡也。亦是知佛三密之跡，故云密跡。諸
X20n0361_p0510b02║天記云：金剛露袒其身，怒目開口，徧體赤色，頭上
X20n0361_p0510b03║有髻，手中執杵，雙足跣立，威楞勇健，難可比況。太
X20n0361_p0510b04║平廣記曰：婺州開元寺有二金剛神異，鳥雀不敢
X20n0361_p0510b05║汙，疾病者祈禱即差。開元中，洲判司於寺樓上宴
X20n0361_p0510b06║會，眾人諫之。司曰：金剛，土木耳。遂以酒肉納其口。
X20n0361_p0510b07║須臾，雲昏雷電，酒肉飛颺，眾皆驚走。其判司曳出
X20n0361_p0510b08║樓外數十丈，一震而死。江西公安有二聖院，蓋佛
X20n0361_p0510b09║殿塑二金剛，最為靈跡，故院名因以顯稱。院無寸
X20n0361_p0510b10║土，雲水要衝，皆是二聖打供。建炎中，金人犯其院，
X20n0361_p0510b11║人傳其靈，乃以鐵索拽之。力士忽發聲大吼，兵眾
X20n0361_p0510b12║驚倒而散。院像至今猶存，蜀僧往返，皆經過焉。事
X20n0361_p0510b13║見諸天傳。
X20n0361_p0510b14║摩尼䟦陀，此神乃鬼子母第三子，見上散脂大將下
X20n0361_p0510b15║注。大經云：菩薩初生之時，摩尼䟦陀鬼神大將執
X20n0361_p0510b16║持旛蓋，震動無量世界。經又云：爾時毗沙門天告
X20n0361_p0510b17║大將摩尼䟦陀言：如來今欲詣彼冢間，卿可速往
X20n0361_p0510b18║平治掃洒，安師子座，玅華莊嚴等。疏云：摩尼䟦陀，
X20n0361_p0510b19║此翻威伏行，謂此神依佛威神行於世間，匡護佛
X20n0361_p0510b20║法也。
X20n0361_p0510b21║鬼子母及五百鬼子毗奈那雜事云：昔王舍城有二
X20n0361_p0510b22║藥叉，一曰婆多，一曰半遮羅。婆多生女曰歡喜，遮
X20n0361_p0510b23║羅生男曰半支迦。二人父母先曾指腹為親，支迦
X20n0361_p0510b24║即娶歡喜為妻。始過三日，歡喜言：我欲食王城男
X20n0361_p0510c01║女。夫止之不從。續生五百子，最小曰愛兒，五百成
X20n0361_p0510c02║立，母恃之，遂竊食人子。眾不知所因，卜師云：是藥
X20n0361_p0510c03║叉所作，雖祭之亦不免。時有一神示夢云：是歡喜
X20n0361_p0510c04║藥叉作祟，當往告佛。眾言：彼是惡賊，何名歡喜？因
X20n0361_p0510c05║此遂呼為訶棃帝喃。眾往白佛，佛乞食次，但見愛
X20n0361_p0510c06║兒，即以盋覆之。母歸失子，顛狂徧界，尋覔不見。多
X20n0361_p0510c07║聞天言：汝若歸佛，即得見也。遂往白佛，佛言：汝有
X20n0361_p0510c08║幾子？答：有五百。佛言：五百失一，如是苦惱，況佗一
X20n0361_p0510c09║子乎？母曰：乞誨於我。佛即為受三歸五戒。母又白
X20n0361_p0510c10║言：我等今何食耶？佛言：我勅諸弟子，每日食次施
X20n0361_p0510c11║眾生食，并於行末設食一盤，呼汝名供之。佛又付
X20n0361_p0510c12║囑應護僧尼等。大藏又有鬼子母經一卷云：母有
X20n0361_p0510c13║千子，皆為鬼王，統領萬鬼。五百在天嬈於諸天，五
X20n0361_p0510c14║百在世嬈於人民，或稱山林地神等。母從佛受戒，
X20n0361_p0510c15║得須陀洹果，自言：天上人間無子息者，我當與之。
X20n0361_p0510c16║訶利帝母真言法：畫鬼母形，當作天女，身真金色，
X20n0361_p0510c17║著天衣，頭冠瓔珞，坐寶臺上，垂雙足，於足兩邊畫
X20n0361_p0510c18║二子傍立，於二膝上各坐一子，懷中又抱一子，右
X20n0361_p0510c19║手執吉祥果。
X20n0361_p0510c20║阿耨達龍王。須彌藏經云：阿耨達為一切馬龍王。法
X20n0361_p0510c21║華句云：阿那婆達多，此翻無熱池，此龍從池彰名
X20n0361_p0510c22║也。長阿含云：雪山頂有池，名阿耨達，中有五柱堂，
X20n0361_p0510c23║龍處其中。閻浮諸龍皆有三患：一、熱風，熱砂著身，
X20n0361_p0510c24║燒皮徹髓為苦；二、惡風，吹壞宮殿，失寶飾衣物為
X20n0361_p0511a01║苦；三、諸龍娛樂時，金翅入宮，摶食龍子。此池無此
X20n0361_p0511a02║三患。若鳥起心欲往，即便命終，故名無熱惱池。準
X20n0361_p0511a03║華嚴合論，又翻為清涼池。
X20n0361_p0511a04║娑竭羅龍王，或云娑伽羅娑揭多，此翻鹹海，乃須彌
X20n0361_p0511a05║山外第八重海也。法華句云：娑伽羅龍，從所居海
X20n0361_p0511a06║受名。舊云因國得名，本住智度大海，迹處滄溟也。
X20n0361_p0511a07║諸經要集云：婆伽羅是蛇龍王，乃其本類，餘皆傍
X20n0361_p0511a08║類也。然此龍宮，乃藏過去七佛所說經書。昔龍樹
X20n0361_p0511a09║於佛法起慢，此龍憫之，接入龍宮，開七寶函，示以
X20n0361_p0511a10║方等深經。龍樹受讀，經九十日，猶不盡籤題，自言
X20n0361_p0511a11║所讀已十倍過閻浮提。其華嚴經，即爾時大士鼻
X20n0361_p0511a12║端齅出，傳于世。事見龍樹，傳在大藏晝字函。
X20n0361_p0511a13║受持讀誦講說之者，法華句明五種法師：一受持，二
X20n0361_p0511a14║讀，三誦，四解說，五書寫。無著菩薩金剛論云：受者
X20n0361_p0511a15║受文字，持者持義理。大論明六種法師：信力故受，
X20n0361_p0511a16║念力故持，看文為讀，不忘為誦，宣傳為說。聖人經
X20n0361_p0511a17║書難解，須解釋之。受持是意業，讀誦講說是口業，
X20n0361_p0511a18║書寫是身業。法是軌則，師乃訓匠，法不自弘，通之
X20n0361_p0511a19║在人。五種通經，皆稱師也。
X20n0361_p0511a20║多諸疾疫。說文曰：疫，民皆疾也。又疫，役也。鬼行病氣，
X20n0361_p0511a21║役役不住也。呂氏春秋註：前歲一日，擊鼓驅疫癘
X20n0361_p0511a22║之鬼，謂之逐除，亦曰儺。論語疏曰：儺，逐疫鬼也。為
X20n0361_p0511a23║陰陽之氣不節，疫鬼隨而作禍，故天子使方相士
X20n0361_p0511a24║黃金為目，熊皮為帽，口作儺儺之聲，以驅疫鬼。一
X20n0361_p0511b01║年三徧為之。禮緯日：高陽有三子，生而凶，去為疫
X20n0361_p0511b02║鬼。二居江水中為虐，一居人宮室區隅中，善驚小
X20n0361_p0511b03║兒。於是以正月、十二月，命祀官時儺，以索室中而
X20n0361_p0511b04║驅疫鬼也。儺，諾何切。
X20n0361_p0511b05║彗星現怪漢書天文志曰：槍、欃、棓、彗異狀，其殃一也，
X20n0361_p0511b06║必有破國亂君，為旱、凶、飢、暴疾。漢書音義云：妖星
X20n0361_p0511b07║曰孛星、彗星、長星，亦曰欃槍。爾雅曰：彗星，欃槍。郭
X20n0361_p0511b08║璞注曰：亦謂之孛，言其形孛孛，似掃彗也。名義云：
X20n0361_p0511b09║又類散麻，故名麻彗。大經云：譬如黑月，彗星夜現，
X20n0361_p0511b10║暫出還沒，眾生見已，生不祥想。正法念經云：彗星
X20n0361_p0511b11║是百丈修羅、夜叉部眾，欲害眾生，口中吐氣現光。
X20n0361_p0511b12║流星崩落。星說曰：絕跡而去曰奔星，光跡相連曰流
X20n0361_p0511b13║星，又自上而降曰流星，自下而升曰飛星。爾雅曰：
X20n0361_p0511b14║奔星為彴約。郭璞注曰：流星也。譯梵要略謂沸星
X20n0361_p0511b15║即流星也。唐開元五月二十九夜，有大流星如瓮，
X20n0361_p0511b16║亦如盆，大者貫北斗而落，小者隨之無數，天星盡
X20n0361_p0511b17║搖，至曉乃止，於是襄王崩。至十月，吐番入隴右，掠
X20n0361_p0511b18║殺無數。
X20n0361_p0511b19║五星諸宿。仁王經示金星、火星、水星、風星等，謂之五
X20n0361_p0511b20║鎮大星，各各變現，此為國中第二災厄。七曜圖曰：
X20n0361_p0511b21║東方木精歲星，南方火精熒惑星，西方金精太白
X20n0361_p0511b22║星，北方水精辰星，中央土精鎮星。北辰一名天關，
X20n0361_p0511b23║一名北極，即紫微天座也。孟康注漢書天文志曰：
X20n0361_p0511b24║五星之精，散為六十四變，志記不盡。
X20n0361_p0511c01║兩日竝現。仁王經列七種可畏之災。第一災云：日月
X20n0361_p0511c02║失度，時節反逆，或赤日出、黑日出、二三四五日出，
X20n0361_p0511c03║或日蝕無光，或日輪一重、二三四五重輪現等。如
X20n0361_p0511c04║是災變，應講般若以禳之。淮南子云：帝堯之時，十
X20n0361_p0511c05║日竝出焦糓，稼殺草木，民無所食。堯乃使羿射之，
X20n0361_p0511c06║九日俱下，萬民皆喜，置堯為天子。樝菴或對曰：晉
X20n0361_p0511c07║慜帝建興二年，日輪墜地，又見三日相承，自西而
X20n0361_p0511c08║東行。河洛記曰：隋時李密作亂，夫行婦寡，父出子
X20n0361_p0511c09║孤，百川沸騰，十日竝出。
X20n0361_p0511c10║日月薄食，有經本作博字，非也。谷響鈔云：經史皆作
X20n0361_p0511c11║食，說文作蝕，今取蝕字為正。釋名曰：日月虧曰蝕，
X20n0361_p0511c12║稍稍侵虧，如蟲食草木葉也。前漢天文志曰：日月
X20n0361_p0511c13║薄食。張注曰：日月無光曰薄。韋昭曰：氣往迫之曰
X20n0361_p0511c14║薄，虧缺曰食。京房易傳曰：日月赤黃為薄。或曰：不
X20n0361_p0511c15║交而食曰薄。博物志曰：麒麟𩰖而日月蝕，鯨魚死
X20n0361_p0511c16║而彗星出。楞嚴云：惡業眾生，同分妄見，遂見日月
X20n0361_p0511c17║薄蝕。涅槃疏云：世有六月一蝕者。書云：正由運行
X20n0361_p0511c18║相過，六月一周，陰陽相御，故有此蝕。經云：修羅所
X20n0361_p0511c19║為。又陰陽推步云：羅睺計都，犯於日月，故有蝕之。
X20n0361_p0511c20║三德指歸釋云：故左傳昭公二十一年七月朔，日
X20n0361_p0511c21║有蝕之。公問於梓槙曰：禍福何為？對曰：二至二公。
X20n0361_p0511c22║（夏至、冬至、春分、秋分。）日有蝕之，不為災。日月之行也，分同道
X20n0361_p0511c23║也，至相過也，其佗則為災。今云陰陽相御，則是二
X20n0361_p0511c24║分同道也。又杜預準曆家之說，謂日光以望時遙
X20n0361_p0512a01║奪月光，故月蝕。日月同會，月奄日，故日蝕。蝕有上
X20n0361_p0512a02║下，行有高下。日光輪存而中蝕者，相奄密故。日光
X20n0361_p0512a03║溢出皆既者，正相當而相奄間疎也。案白虎通：日
X20n0361_p0512a04║蝕，當鳴鼓於社攻之，以陽責陰也。或曰：月蝕何如？
X20n0361_p0512a05║曰：當鳴鍾可也。
X20n0361_p0512a06║白黑惡虹，數數出現。元命包曰：陰陽交為虹蜺。虹蜺
X20n0361_p0512a07║者，陰陽之精。雄曰虹，雌曰蜺。通占曰：陰陽之氣，和
X20n0361_p0512a08║則為雨，怒則為風雷。妖氣擊作，散為虹蜺。爾雅曰：
X20n0361_p0512a09║螮蝀謂之雩。螮蝀，虹也。蜺為挈貳。注曰：蜺，雌虹也，
X20n0361_p0512a10║見離騷。挈貳，其別名也，見尸子。爾雅音義曰：雙出
X20n0361_p0512a11║鮮盛者為雄，雄曰虹。暗昧者為雌，雌曰蜺。蜺亦作
X20n0361_p0512a12║霓。月令曰：陰陽不和，婚姻失序，即生此氣。演孔圖
X20n0361_p0512a13║曰：蜺者，斗之精。斗失度則投霓，此以星散為虹蜺
X20n0361_p0512a14║也。李林甫云：清明之後十日，虹始現，此七十二候
X20n0361_p0512a15║中一候也。孟子曰：若大旱之望雲霓。趙注曰：雨則
X20n0361_p0512a16║霓現，故大旱而思見之。春秋潛潭巴云：五色迭至，
X20n0361_p0512a17║照于宮殿，主有兵革之事。雜兵書云：日暈，有白虹
X20n0361_p0512a18║貫內出外者，從所止處戰勝。搜神記曰：廬陵巴丘
X20n0361_p0512a19║陳濟作州吏，其妻秦氏獨在家。常有一人著絳袍，
X20n0361_p0512a20║彩色炫燿，相期於山㵎間，不覺相感。秦後有娠，生
X20n0361_p0512a21║子如人而多肉。濟還家，秦懼之，納兒盆中。濟止之，
X20n0361_p0512a22║時輙風雨。鄰人見虹下其庭，把兒而去。太平廣記
X20n0361_p0512a23║曰：後魏明帝六月居首陽山，忽見晚虹下飲溪水，
X20n0361_p0512a24║良久化為一女子。帝見其少貌異常，問之，答言：我
X20n0361_p0512b01║天女也。帝欲迫幸之，其色甚難，教令左右擁抱之
X20n0361_p0512b02║出，聲如鍾磬，忽化為虹而上天。
X20n0361_p0512b03║大地震動發大音聲。周禮曰：陽伏而不能出，陰迫而
X20n0361_p0512b04║不能升，則有地震。佛泥洹經云：有三因緣則地動：
X20n0361_p0512b05║一為地倚水上，水倚於風，風倚於空，大風起則水
X20n0361_p0512b06║擾，水擾則地動；二為得道沙門及神玅天現感應
X20n0361_p0512b07║故；三我作佛時前後已動。華嚴合論明地動有四
X20n0361_p0512b08║事：一大眾得道，二智人出現，三世間災變，四得道
X20n0361_p0512b09║歡喜。太平廣記曰：後漢有張衡造地震儀，以銅鑄
X20n0361_p0512b10║之，圓徑八尺，葢合隆起，形如酒樽，中有都柱，傍行
X20n0361_p0512b11║八道，施關發機，外八龍頭各銜銅丸，下有蟾蜍張
X20n0361_p0512b12║口承之，其機隱在樽內，如東方地震，則東龍丸落，
X20n0361_p0512b13║佗皆倣此。一日一龍發機而地不動，人咸怪其無
X20n0361_p0512b14║驗，經數日而隴西奏地震，與機發丸落時同，人始
X20n0361_p0512b15║服其所作之玅。
X20n0361_p0512b16║暴風惡雨，無日不有。爾雅曰：焚輪謂之頺。注曰：暴風
X20n0361_p0512b17║從上下。扶搖謂之猋。注曰：㬥，風從下上。日出而風
X20n0361_p0512b18║為㬥。注曰：詩云：終風且㬥。㬥雨謂之涷。注曰：今江
X20n0361_p0512b19║東呼夏月㬥雨為凍雨。離騷云：令飄風兮先驅，使
X20n0361_p0512b20║涷雨兮洒塵是也。
X20n0361_p0512b21║穀米勇貴，饑饉凍餓。爾雅曰：穀不熟為饑。注曰：五穀
X20n0361_p0512b22║不成也。蔬不熟為饉。注曰：凡草菜可食者，通名為
X20n0361_p0512b23║蔬。果不熟為荒。注曰：果，木子也。仍饑為荐。注曰：連
X20n0361_p0512b24║歲不熟也。左傳曰：今又荐饑是也。穀梁傳曰：一穀
X20n0361_p0512c01║不升曰歉，二穀不升曰饑，三穀不升曰饉，四穀不
X20n0361_p0512c02║升曰康，五穀不升曰荒。續仙傳曰：三川饑餓，有青
X20n0361_p0512c03║衣童子曰：世人厭棄五穀，地司收其神矣。可相率
X20n0361_p0512c04║祈謝穀父蠶母，當致豐穰。述異記曰：漢宣帝時，江
X20n0361_p0512c05║淮饑饉，天雨穀三日。秦魏之地，失穀二千頃。請觀
X20n0361_p0512c06║音疏云：遠聖不聞道為饑，近則為飽。無正慧為饑，
X20n0361_p0512c07║無助道為饉。
X20n0361_p0512c08║怨賊侵掠。索隱記。案：史記掠字力尚切，謂奪取也。又
X20n0361_p0512c09║字書曰抄掠音略。今準玉篇，亦通二音。掠謂劫略，
X20n0361_p0512c10║強取財物也。
X20n0361_p0512c11║如諸梵天說出欲論，此下明三種論，即天竺國外典
X20n0361_p0512c12║也。出欲論者，四韋陀論也。摩蹬伽經云：初人名梵
X20n0361_p0512c13║天，造一韋陀。次白淨仙，變一為四，謂讚誦、祭祀、歌
X20n0361_p0512c14║詠、禳災也。次弗沙、鸚鵡、善導等，漸漸增至千二百
X20n0361_p0512c15║六種韋陀。皆明梵事出離欲染，故云梵天說出欲
X20n0361_p0512c16║論也。
X20n0361_p0512c17║釋提桓因種種善論，即天竺毗伽羅論也，亦曰記論，
X20n0361_p0512c18║婆尼尼造。明種種經書，世間文字之本，典籍之聲，
X20n0361_p0512c19║莫不宣通。四辨訶責世法，讚歎出家，雖是外論，而
X20n0361_p0512c20║無邪法也。
X20n0361_p0512c21║五通之人神仙之論，佛有六通，謂天眼、天耳、佗心、宿
X20n0361_p0512c22║命、如意、漏盡也。今天竺神仙缺於漏盡，故云五通。
X20n0361_p0512c23║以彼所修暫得長壽，報盡還漏落三界故也。其論
X20n0361_p0512c24║即是僧佉、衛世師、勒沙婆三論也。僧佉此翻數論，
X20n0361_p0513a01║說諸法從數起故，乃劫初黃頭仙所造也。衛世師
X20n0361_p0513a02║此翻勝論，謂諸論中勝故，其鵂鵶外道所造。勒沙
X20n0361_p0513a03║婆此云苦行論，以未知出世時節，但以名詺所造
X20n0361_p0513a04║論也。
X20n0361_p0513a05║令心恬靜。莊子曰：右之治道者，以恬養知（音智）。生而無
X20n0361_p0513a06║以知為也，謂之以知養恬。知與恬交相養，而和理
X20n0361_p0513a07║出其性。疏曰：恬由於知，所以能靜。知資於靜，所以
X20n0361_p0513a08║獲真。知與恬交相養也，則自然之理出，和天性
X20n0361_p0513a09║齒白無垢，如蓮華根。爾雅曰：荷，芙渠。注：別名芙蓉，江
X20n0361_p0513a10║東呼荷。其莖茄，其葉蕸，其本蔤，注：莖下白蒻在泥
X20n0361_p0513a11║中者。其華菡萏，其實蓮，注：蓮謂房也。其根藕，其中
X20n0361_p0513a12║的，注：蓮中子也。的中薏，注：中心苦也。
X20n0361_p0513a13║智淵無邊，法水具足。大經云：其智淵深，猶如大海。管
X20n0361_p0513a14║子曰：水出而不流曰淵。文選曰：深乎重淵。注曰：重
X20n0361_p0513a15║淵者，海也。
X20n0361_p0513a16║足下平滿，千輻相現。分別功德論云：佛身金剛，無有
X20n0361_p0513a17║諸漏。行時其足離地四寸，千輻相文現之於地。足
X20n0361_p0513a18║下諸蟲，七日安穩。若其命終，皆得生天。西域記云：
X20n0361_p0513a19║摩竭陀國波吒釐城精舍中有一大石，上有釋迦
X20n0361_p0513a20║所履雙跡，長一尺八寸，廣六寸，俱有千輻輪輞、十
X20n0361_p0513a21║指華紋、卍字魚瓶、寶劒之狀。昔如來北趣拘尸那
X20n0361_p0513a22║城入滅，迴顧摩竭陀國，蹈此石上，曰：吾留此跡，示
X20n0361_p0513a23║末世眾生，令見者生信滅罪。後過百年，有無優王
X20n0361_p0513a24║匡護三寶，遷都廣邑，覩此遺跡，遂造宮城，恒親供
X20n0361_p0513b01║養。後諸國競欲舉歸，眾莫能動。又有外道鑿破，經
X20n0361_p0513b02║宿還合。續有設迦賞王毀壞佛法，鑿已，紋彩如故，
X20n0361_p0513b03║即移棄殑伽河中，尋復本處。前後八遭毀滅，竟莫
X20n0361_p0513b04║能除。至大唐玄奘三藏親往天竺，覩此靈跡，圖之
X20n0361_p0513b05║歸奏。　太宗皇帝奉勅鐫行。今四明延慶猶重刊
X20n0361_p0513b06║存焉。
X20n0361_p0513b07║足指網縵，猶如鵝王。玉篇：縵，莫旦切，大文也。大論云：
X20n0361_p0513b08║如來手足指縵網，相如鵝王，張指則現，不張則不
X20n0361_p0513b09║現。有人言：佛相不定，隨眾生所好。有不貴纖長，網
X20n0361_p0513b10║縵為水鳥相，造事不便，如著手衣。如罽賓國彌隷
X20n0361_p0513b11║力利菩薩手指網縵，其父謂怪，以刀割之。如是不
X20n0361_p0513b12║好，佛則不現。
X20n0361_p0513b13║佛真法身，猶如虗空。應物現形，如水中月。大經明八
X20n0361_p0513b14║大自在，我第八如來徧一切處，猶如虗空。虗空之
X20n0361_p0513b15║性，不可得見。如來亦爾，實不可見。以自在故，令一
X20n0361_p0513b16║切見。玅玄云：別圓感應，水不上升，月不下降。一月
X20n0361_p0513b17║一時，普現眾水。諸佛不來，眾生不往。慈善根力，見
X20n0361_p0513b18║如此事。垂裕記云：月必依空。空喻法身，月喻報身，
X20n0361_p0513b19║影喻應身，水喻四機。
X20n0361_p0513b20║譬如寶樹，出生珍寶。此段經文設三種譬，以顯玅典
X20n0361_p0513b21║出生一切：一、寶樹，二、清水，三、篋器。疏記不釋，唯護
X20n0361_p0513b22║國師分對三觀，究其所以，亦罔知事實，今亦不取。
X20n0361_p0513b23║所謂寶樹者，賢愚經云：有一太子入海採寶，不覺
X20n0361_p0513b24║粮盡，偶一樹神告言：此樹若祈之，令人即得飲食、
X20n0361_p0513c01║衣服、金銀、珍寶等。太子祈之，果得飲食、珍寶而免
X20n0361_p0513c02║難焉。
X20n0361_p0513c03║譬如篋器，悉在于手。大悲經云：若欲種種寶藏者，當
X20n0361_p0513c04║求菩薩寶篋手。古有讚云：寶篋還將寶手持，指人
X20n0361_p0513c05║伏藏遣人知。久埋白玉侵塵點，乍掘清光出地基。
X20n0361_p0513c06║鸚鵡盃中含玉蘂，珊瑚枝上綴金枝。不因菩薩相
X20n0361_p0513c07║提援，富貴驕奢未有期。古今注云：篋，藤竹所作。因
X20n0361_p0513c08║魏武帝以軍中用之，藏衣服輕便，遂作五色篋。篇、
X20n0361_p0513c09║韻謂篋即箱笥也。
X20n0361_p0513c10║四王聞已，心生悲喜，涕戾橫流。下善集王於寶冥所
X20n0361_p0513c11║聞法，亦涕淚橫流。梁智者曰：我有數行淚，不落十
X20n0361_p0513c12║餘年，今日為君盡，併洒西風前。今疑四王與善集
X20n0361_p0513c13║王皆勇猛丈夫，何以聞法而有悲喜涕淚之狀耶？
X20n0361_p0513c14║曰：此義文句已釋，葢聞法感激，喜極故悲，悲昔不
X20n0361_p0513c15║聞，喜今得聞，悲佗不聞，喜自得聞，既悲互喜，不覺
X20n0361_p0513c16║橫墜也。涕，音體。橫，交橫也。
X20n0361_p0513c17║臥具醫藥。四分律云：臥具，謂衾被之類。章服儀云：比
X20n0361_p0513c18║丘三衣，亦稱臥具。事鈔云：報命支持，勿過於藥。藥
X20n0361_p0513c19║名乃通，要有四種：一者，時藥。四分云：有五種蒲闍
X20n0361_p0513c20║尼，此云正食，謂麨、飯、乾飲、魚、肉也。五種佉闍尼，此
X20n0361_p0513c21║云不正食，謂枝、葉、華、果、細末、磨食。此局從日至午
X20n0361_p0513c22║得食也。二者，非時藥。僧祇云：一切豆、穀、麥煑之頭，
X20n0361_p0513c23║不卓破之汁，得飲。明了論云：炒米令焦黑，飲藥投
X20n0361_p0513c24║中，釀以為漿，亦名非時。四分云：八種漿，謂棃、酸棗、
X20n0361_p0514a01║甘蔗、蕤果、蒲萄、舍樓伽等。摩德伽論云：要須漉除
X20n0361_p0514a02║滓，澄清如水。若有濁汁，與時食雜。若咽咽飲，犯波
X20n0361_p0514a03║逸提。此通從旦至二更得食也。三者，七日藥。四分
X20n0361_p0514a04║云：酪、油、生酥、蜜、石蜜等五種，世人所識，當食當藥。
X20n0361_p0514a05║摩德伽論云：糖漿亦得七日受。四分云：舍利弗風
X20n0361_p0514a06║病，醫教服五種脂：熊、羆、猪、驢、魚等也。僧祇云：此藥
X20n0361_p0514a07║清淨，無時食氣，一時受，七日服。四者，盡形藥。僧祇
X20n0361_p0514a08║云：胡椒、蓽茇、呵棃勒等，此藥無時食氣，頓受病，比
X20n0361_p0514a09║丘終身服之。四分云：不任為食者，一切鹹、苦、辛、甘
X20n0361_p0514a10║等，名盡形藥。或曰：齋罷啜茶，屬於何藥？曰：既苦，又
X20n0361_p0514a11║無食氣，即盡形藥也。
X20n0361_p0514a12║如來、應供、正徧如等。大經謂應供者，一切人天應以
X20n0361_p0514a13║種種香華瓔珞等而供養之。準此，則應字平呼。昔
X20n0361_p0514a14║慈恩亦音平聲，訓當，謂當受人供養故。若如天台
X20n0361_p0514a15║所釋，則曰良福田名應供，義當去呼也。然此十號，
X20n0361_p0514a16║乃十方三世諸佛之通名。大經廣釋，分為十一句。
X20n0361_p0514a17║其世尊是總結前十。若大論中，則合無上士、調御
X20n0361_p0514a18║丈夫為一號，并世尊則為十。經論不同，各有意義。
X20n0361_p0514a19║但隨人樂欲讀之，無不可者。法華句云：無虗妄名
X20n0361_p0514a20║如來，良福田名應供，知法界名正徧知，具三明名
X20n0361_p0514a21║明行足，不還來名善逝，知眾生國土名世間，解無
X20n0361_p0514a22║與等名無上士，調佗心名調御丈夫，為眾生眼名
X20n0361_p0514a23║天人師，知三聚名佛，具茲十號名世尊。此解應身
X20n0361_p0514a24║十號也。若論法身十號，文在輔行二上。
X20n0361_p0514b01║金銀玅宗鈔云：胡言生像，此翻金銀。善見律翻為生
X20n0361_p0514b02║色似，色似即像也。謂金則生為黃色，銀則染似於
X20n0361_p0514b03║金，故云生像。然則生像乃此方之言，何謂胡耶？曰：
X20n0361_p0514b04║五天之北，胡地言音，有涉漢者，故言生像。胡人重
X20n0361_p0514b05║譯，又却入漢，故存胡音。大論云：金出砂中。晉書：鄱
X20n0361_p0514b06║陽樂安出黃金，鑿土十餘丈，披砂得之，大者如豆，
X20n0361_p0514b07║小如粟米。本草云：金生處極多，高麗、扶南亦有之。
X20n0361_p0514b08║古稱金為黃金，銀為白金，銅為赤金。說文曰：金有
X20n0361_p0514b09║五德，黃金為長，久埋不生衣，百鍊不輕，從革不違，
X20n0361_p0514b10║西方之行，生於土中。爾雅曰：白金謂之銀，其美者
X20n0361_p0514b11║謂之鐐。物類相感志曰：金精在地千年，則晝夜游
X20n0361_p0514b12║行，光彩燿爚，化為黃龍。
X20n0361_p0514b13║七寶。然經論所列七寶，存沒不定，葢隨俗宜樂不同，
X20n0361_p0514b14║是故佛說有異。佛地論以金、銀、瑠璃、水精、硨磲、碼
X20n0361_p0514b15║碯、赤真珠為七寶，法華以金、銀、玻瓈、硨磲、碼碯、玫
X20n0361_p0514b16║瑰、瑠璃珠為七寶，觀經疏以金、銀、瑠璃、玻瓈、珊瑚、
X20n0361_p0514b17║碼碯、硨磲為七寶，輔行以金、銀、瑠璃、硨瓈、碼碯、珊
X20n0361_p0514b18║瑚、琥珀為七寶，此中經文以金、銀、真珠、瑠璃、珊瑚、
X20n0361_p0514b19║琥珀、璧玉、珂貝為七寶。或曰：古人不貴難得之貨，
X20n0361_p0514b20║使民不為盜，何故佛經頻舉七寶耶？曰：佛順物機，
X20n0361_p0514b21║以寶濟世，維摩所謂先以欲釣牽，後令入佛道是
X20n0361_p0514b22║也。況乎諸經所說七寶莊嚴，而無非一性本具也。
X20n0361_p0514b23║真珠大論云：真珠生魚腹中、竹中、蛇腦中，今蚌珠專
X20n0361_p0514b24║得真珠之名。佛地論云：赤珠者，赤蟲所出，或珠體
X20n0361_p0514c01║赤，名赤真珠。爾雅曰：西方之美者，有霍山之珠玉。
X20n0361_p0514c02║郭儀恭廣志曰：有珠名夜光，其至圓者，置地終日
X20n0361_p0514c03║不停。魏略云：大秦國出明珠、夜光珠、白珠。後魏書
X20n0361_p0514c04║云：河釣羌國出金珠。華陽國志曰：博南縣有光珠
X20n0361_p0514c05║穴，出光珠。神異經云：西北荒中有金闕，有明月珠，
X20n0361_p0514c06║徑二尺，光照二千里。漢書云：珠是蚌之陰精，遇夜
X20n0361_p0514c07║則美麗，故婦人以為飾，能禦火災，故世以為寶。孟
X20n0361_p0514c08║甞君為合浦太守，先時二千石貪汙，珠悉逃去。及
X20n0361_p0514c09║孟甞君至，為守廉潔，一年之內，珠悉還浦。自虎通
X20n0361_p0514c10║曰：德至深淵，則海出明珠。
X20n0361_p0514c11║瑠璃，霅川彌陀疏云：琉，字書無出，正體作瑠。經音義
X20n0361_p0514c12║云：或加吠字，或加毗字，或言毗頭棃，從山為名，乃
X20n0361_p0514c13║遠山寶也。遠山即須彌山也。葢此山南邊是青瑠
X20n0361_p0514c14║璃寶，一切寶皆不可壞，亦非烟焰所能鎔鑄，唯鬼
X20n0361_p0514c15║神有通力者能破壞之。又言：金翅鳥卵殻即瑠璃，
X20n0361_p0514c16║鬼神得之，出賣與人。孤山彌陀疏云：瑠璃，此言不
X20n0361_p0514c17║遠山，以西域有山，去波羅奈國不遠，山出此寶，故
X20n0361_p0514c18║以名之。然則二疏指山不同，未知孰是。
X20n0361_p0514c19║珊瑚珊，思安切。洽聞記曰：𫂅蘇國海，去都城二千里，
X20n0361_p0514c20║有飛橋。度海而西，至且蘭國。且蘭積石南有大海，
X20n0361_p0514c21║海中生珊瑚於水底。大船載鐵網沈海中，初生時
X20n0361_p0514c22║似菌，經一年挺出網目間，變作黃色，枝格交錯，小
X20n0361_p0514c23║者三尺，大者丈餘，三年色青。以鐵鈔發其根，舶人
X20n0361_p0514c24║絞車舉網而出之，故名其所為珊瑚洲。若久而不
X20n0361_p0515a01║采，即蠹朽矣。述異記云：鬱林郡有珊瑚市，海賈市
X20n0361_p0515a02║珊瑚處也。珊瑚碧色，生海底，一株數十枝，枝間無
X20n0361_p0515a03║葉。漢元封二年，郡獻珊瑚婦人，帝命植於殿前，謂
X20n0361_p0515a04║之女珊瑚。忽柯葉茂盛。至靈帝時，樹死，咸以為漢
X20n0361_p0515a05║室將哀之兆也。西都雜記曰：漢宮積草池中有珊
X20n0361_p0515a06║瑚樹，高一丈二尺，一本三柯，上有四百六十三條。
X20n0361_p0515a07║是南越王趙佗所獻，號為烽火樹。至夜，光彩常欲
X20n0361_p0515a08║然。晉書曰：石崇與王愷奢靡相尚。武帝每助愷，以
X20n0361_p0515a09║珊瑚樹賜之，高二尺。愷以示崇，崇以鐵如意擊碎
X20n0361_p0515a10║之。愷惋惜，崇曰：不足多恨。乃命左右取六七株三
X20n0361_p0515a11║四尺者至，愷恍然自失矣。
X20n0361_p0515a12║琥珀，梵語阿溼摩揭婆，此翻琥珀。漢書謂罽賓國有
X20n0361_p0515a13║琥珀。山海經曰：黃帝殺蚩尤，棄其桎梏，變為楓木
X20n0361_p0515a14║脂，入地千年，化為琥珀。博物志曰：松脂入地一千
X20n0361_p0515a15║年，化為伏苓，伏苓一千年，化為琥珀，一名紅珠。廣
X20n0361_p0515a16║志曰：琥珀生地中，其上及旁，不生草木，深者八九
X20n0361_p0515a17║尺，大如斛，削去皮，中是琥珀，有汁，初如桃膠凝堅，
X20n0361_p0515a18║及成，其方人用以為密。若據名義，則曰出琥珀處
X20n0361_p0515a19║無松，今南海古邏國為珍也。此說未詳。唐李嶠詩
X20n0361_p0515a20║曰：曾為老伏苓，本是寒松液，蚊蚋落其中，千年猶
X20n0361_p0515a21║可覿。余頃見琥珀中有蚊蚋數枚，凝結在內，信嶠
X20n0361_p0515a22║詩不誣也。見湘山野錄。
X20n0361_p0515a23║璧玉。爾雅曰：璧大六寸謂之宣。注曰：漢書所云瑄玉
X20n0361_p0515a24║是也。肉倍好謂之璧。注曰：肉邊好孔，王者祭天以
X20n0361_p0515b01║用之。周禮謂：蒼璧，禮天也。說文曰：玉字與王字同
X20n0361_p0515b02║義。別字本無點，後人加之。京兆記曰：藍田出美玉
X20n0361_p0515b03║如藍，故曰藍玉。禮記，子貢問於孔子曰：敢問君子
X20n0361_p0515b04║寶玉而賤碈，何也？子曰：夫玉者，君子比德焉：溫潤
X20n0361_p0515b05║而澤，仁也；縝密以栗，智也；廉而不劌，義也；垂之如
X20n0361_p0515b06║墜，禮也；叩之其聲清越以長，樂也；瑕不揜瑜，瑜不
X20n0361_p0515b07║揜瑕，忠也；孚尹旁達，信也；氣如白虹，天也；稱神見
X20n0361_p0515b08║于山川，地也；圭璋特達，德也；天下莫不貴者，道也。
X20n0361_p0515b09║珂貝。貝，博葢切，珂之異名也。說文曰：貝，海介蟲也。嶺
X20n0361_p0515b10║表錄異曰：紫具，即是砑螺儋振夷蔾，海畔採以為
X20n0361_p0515b11║貨。爾雅曰：居陸名𧷼，在水名蜬，象形。古者貨貝而
X20n0361_p0515b12║寶龜。玉篇曰：大貝如硨磲，肉如科斗，但有頭尾。
X20n0361_p0515b13║爾時當說如是章句。說文曰：樂歌竟為一章。故字從
X20n0361_p0515b14║音從十，謂從一至十聲，數之終也。今經言章句者，
X20n0361_p0515b15║章謂章段，句謂句逗。凡諸神呪，語是祕密，不容詮
X20n0361_p0515b16║辨。譯師立定程式，注以句數，乃防後世傳寫遺失
X20n0361_p0515b17║之患也。世人繕寫經卷，至於呪詞，或單寫者，非也。
X20n0361_p0515b18║呪，音佉，丘加切。禰，奴禮切。哆，丁可切。㖃，呼豆切。隷，即
X20n0361_p0515b19║計切。簸，必个切。醯，呼雞切。簁，所倚切。悕，香衣切，阿
X20n0361_p0515b20║字入聲。[口*佗]，透河切。㝹，奴構切。
X20n0361_p0515b21║等行眾生及中善根，四明記云：等行謂具行諸行，及
X20n0361_p0515b22║中善根謂行一行也。準此所解，行字當平聲呼之。
X20n0361_p0515b23║受持八戒。案八關齋戒經，於五戒上加不著華香衣，
X20n0361_p0515b24║不觀聽妓樂，不坐高廣牀，此八是戒，不過中食是
X20n0361_p0515c01║齋。玅宗解云：初開香衣及不上高廣牀以為八戒，
X20n0361_p0515c02║則齋在八外；次合香衣及牀為七，不過中食為八，
X20n0361_p0515c03║則齋在八內。法無增減，數有開合。阿含云：牀陛下
X20n0361_p0515c04║足高尺六，非高也；闊四尺，非廣也；長八尺，非大也。
X20n0361_p0515c05║若過此量，名為破戒。或問：既不著華香衣，著何服
X20n0361_p0515c06║耶？答：婆沙云：著常所用衣。處胎經云：八關齋戒者，
X20n0361_p0515c07║關禁眾生八罪也。四明記云：八齋戒，即在家人一
X20n0361_p0515c08║日一夜戒也。韓康伯注周易曰：洗心曰齋，防患曰
X20n0361_p0515c09║戒。
X20n0361_p0515c10║阿蘭若處，或云阿練若、練居、練兒，皆梵音奢切，不同
X20n0361_p0515c11║也。中阿含翻為寂靜處，或翻無諍，或翻閑靜處。經
X20n0361_p0515c12║音義云：阿言無也。練若有二義：一言聲，謂無人聲
X20n0361_p0515c13║及無鼓噪等聲也；二言斫，謂無斫伐喧𠆴聲也。大
X20n0361_p0515c14║論云：蘭若遠離之處，最近二里，能遠益善。律謂去
X20n0361_p0515c15║村五百弓，即二里也。十二頭陀經云：佛言：阿蘭若
X20n0361_p0515c16║處，十方諸佛皆共讚歎，無量功德皆由此生。婆沙
X20n0361_p0515c17║論云：阿蘭若比丘具足五十法，力堪止住。不然，且
X20n0361_p0515c18║須尋師訪道，何縱倨傲？
X20n0361_p0515c19║若僧坊。字林曰：僧坊者，僧之別屋也。韻林曰：坊，區也，
X20n0361_p0515c20║謂區院也。蘇鶚演義曰：坊，方也，方以類聚，居者必
X20n0361_p0515c21║求其類，今僧類以居之也。
X20n0361_p0515c22║若錢。四分律云：西域之錢，有銅錢、鉛、錫、金、銀等錢，其
X20n0361_p0515c23║形亦不同，方圓長短亦異，字亦隨時隨處。十誦律
X20n0361_p0515c24║云：盜五錢者得重罪。管子曰：湯七年旱，禹五年水。
X20n0361_p0516a01║湯以莊山、禹以歷山之金竝鑄錢，以救人困。至周
X20n0361_p0516a02║太公立九府圓法，始名以錢。錢圓函方，輕重以銖，
X20n0361_p0516a03║起于禹、湯。後魏高謙之以為堯遭大水鑄錢。前漢
X20n0361_p0516a04║食貨志曰：太公為周立九府圓法。注曰：周掌財之
X20n0361_p0516a05║宦有九府，第五名泉府，利於刀。注曰：名錢為刀，以
X20n0361_p0516a06║其利於民也。流於泉。注曰：流行如泉也。布於布。注
X20n0361_p0516a07║曰：布於民間也。周語曰：周景王時患錢輕，更鑄大
X20n0361_p0516a08║錢。注曰：徑一寸二分，重十二銖，文曰寶貨，以勸農
X20n0361_p0516a09║贍不足也。通典曰：王莽改革漢錢，百姓皆不便之。
X20n0361_p0516a10║華陽國志曰：公孫述廢銅錢，置鐵錢，百姓貨賣不
X20n0361_p0516a11║行。錢神論曰：黃金為父，白銀為母，鉛為長男，錫為
X20n0361_p0516a12║適婦。天性剛堅，須火始終，體圓應天，孔方傚地。
X20n0361_p0516a13║若牛羊。酉陽雜爼曰：唐奘三藏至西域，大雪，山嶺下
X20n0361_p0516a14║見村人養羊，大如驢。異物志曰：月氏國有大羊，稍
X20n0361_p0516a15║以供賓。古者三牲，謂牛、羊、豕。祭禮曰：凡祭宗廟之
X20n0361_p0516a16║禮，牛曰一元大武，豕曰剛𩮻，羊曰柔毛。崔豹古今
X20n0361_p0516a17║注曰：羊，一名髯須主簿。
X20n0361_p0516a18║其名曰寶勝如來等。此下經文列一十七佛菩薩號，
X20n0361_p0516a19║疏記不釋。準玄義，判為法性，當體受稱。故彼文曰：
X20n0361_p0516a20║法性可尊可貴，名法性為金。法性寂而常照，名光。
X20n0361_p0516a21║大悲能多利益，名明。菩薩入此三字法門，從法為
X20n0361_p0516a22║名，即有金光明菩薩等。佛究竟此法門，即有金𦦨
X20n0361_p0516a23║光明如來等。
X20n0361_p0516a24║若山澤空處。廣韻：澤，陂澤也。釋名曰：山下有水曰澤。
X20n0361_p0516b01║兗州人以澤為掌，言水停處如掌也。
X20n0361_p0516b02║常作宿衛，謂止宿衛護也。王弼注易曰：衛者，護也。廣
X20n0361_p0516b03║韻：衛者，加也。國朝所立侍衛馬軍、侍衛步軍是也。
X20n0361_p0516b04║而此大地深十六萬八千由旬，從金剛際至海地上。
X20n0361_p0516b05║樓炭經云：閻浮提地深二十億萬里，下有金粟亦
X20n0361_p0516b06║二十億萬里，下有金剛亦二十億萬里，下有水際
X20n0361_p0516b07║八十億萬里，下有大風深五百二十億萬里。護國
X20n0361_p0516b08║記云：從金剛際者，水結成金，地極則有金剛際也。
X20n0361_p0516b09║增長壽、命、色、力、辯、安。此弘經者，感得現在五種勝果
X20n0361_p0516b10║也。一期受報，連持不斷曰壽，顏色鮮白曰色，勇猛
X20n0361_p0516b11║精進曰力，樂說無礙曰辯，六根調適曰安。大經純
X20n0361_p0516b12║陀獻佛最後供，獲得五果。𦦨口經中，由施食故，獲
X20n0361_p0516b13║得五果。竝同此五。
X20n0361_p0516b14║應心適意。應字去呼；如云應念即得也。廣韻：適，從也；
X20n0361_p0516b15║亦樂也。老子曰：不言而自應，不召而自來。即應心
X20n0361_p0516b16║適意之謂。
X20n0361_p0516b17║閻浮提地，縱廣七千由旬。縱，足容切。韓詩外傳曰：南
X20n0361_p0516b18║北曰縱，東西曰橫。周禮曰：九州之地，廣輪之數。注
X20n0361_p0516b19║曰：輪，縱也。廣，橫也。長阿含云：南州地形，南狹北廣，
X20n0361_p0516b20║縱廣七千由旬。人面上廣下狹，像地形也。俱舍頌
X20n0361_p0516b21║云：於中大洲相，南贍部如車，三邊各二千，南邊有
X20n0361_p0516b22║三半。解曰：謂東西北各二千由旬，南唯三由旬半
X20n0361_p0516b23║也。以此計數，則有六千三百由旬半也。此經言七
X20n0361_p0516b24║千由旬，約大數而舉也。
X20n0361_p0516c01║樹木林苑篇、韻謂：凡木之總名曰樹。說文曰：平土有
X20n0361_p0516c02║叢木者曰林，養禽獸園曰苑；如佛經言鹿苑是也。
X20n0361_p0516c03║河池井泉。淮南子曰：伯益作井。注曰：益佐舜，初作井。
X20n0361_p0516c04║世本曰：黃帝正名，百物始穿井。釋名曰：井，清也，泉
X20n0361_p0516c05║之清潔者。輔行云：井字應中心著點，四邊象欄，中
X20n0361_p0516c06║點象瓶，像形字也。
X20n0361_p0516c07║一、四句偈乃至一句。增一集云：隨取經中要偈之四
X20n0361_p0516c08║句，如四諦之流是也。今謂但是詮合實義，至於一
X20n0361_p0516c09║句，與一部等。金剛事苑云：古德論四句，有文句、義
X20n0361_p0516c10║句。文句，則四句成全偈，如華嚴有若干偈；兩句成
X20n0361_p0516c11║半偈，如涅槃雪山童子求半偈。義句，則或說一切
X20n0361_p0516c12║法空為半偈，更說一切法不空方為全偈，如法華
X20n0361_p0516c13║玄義十玅，前五說自行為半如意珠，後五更說化
X20n0361_p0516c14║佗方為全如意珠，即其類也。一句已多，強分全半。
X20n0361_p0516c15║大經云：如來演說一偈，經無量劫，義亦不盡。如來
X20n0361_p0516c16║爾時都不生念：我說彼聽。但隨世俗說四句偈，一
X20n0361_p0516c17║切法性亦無有說，以自在故，如來演說。
X20n0361_p0516c18║心常堅固，深信三寶。常住真心，無能沮壞，故曰堅固。
X20n0361_p0516c19║圓常正信，故曰深信。三寶有三種：一者住持，刻像
X20n0361_p0516c20║圖形，佛也；貝多黃卷，法也；鬀髮染衣，僧也。二者別
X20n0361_p0516c21║相，佛即法、報、應、化也，法即教、理、智、斷也，僧即三乘
X20n0361_p0516c22║階次也。三者同體，佛是真如覺了，法是全體軌持，
X20n0361_p0516c23║僧是事理和合。故大經云：佛即是法，法即是眾。
X20n0361_p0516c24║欲界六天乃至宮殿之中有七天女。六欲天者：一、四
X20n0361_p0517a01║王；二、忉利；三、夜摩；四、兜率；五、化樂；六、佗化自在。六
X20n0361_p0517a02║天宮殿之中各有天女之多，今且以忉利帝釋示
X20n0361_p0517a03║之者，立世毗曇云：帝釋住處，四邊寶樓總一百所，
X20n0361_p0517a04║一一樓中有七天女，一一天女有七采女，寶樓之
X20n0361_p0517a05║內有萬七千房，一一房內有七天女，一一天女采
X20n0361_p0517a06║女亦七，竝是帝釋正妃，妃及采女合有三十九億
X20n0361_p0517a07║五萬九千二百。起世經云：帝釋受欲樂時，根到相
X20n0361_p0517a08║觸，但出風氣。
X20n0361_p0517a09║國邑城郭。吳越春秋曰：鯀築城以衛君，造郭以守民。
X20n0361_p0517a10║記以為城郭之始。管子曰：內謂之城，外謂之郭。孟
X20n0361_p0517a11║子曰：五里之城，七里之郭。風俗通曰：城之為言宬，
X20n0361_p0517a12║郭之為言廓，謂寬廓宬受也。
X20n0361_p0517a13║唯然，世尊！唯然二字，義當兩句。唯，以水切，應聲也。若
X20n0361_p0517a14║論唯與諾，以禮言之，諾則應聲之慢，唯是應聲之
X20n0361_p0517a15║恭。故禮記曰：父召無諾，先生召無諾，唯而起。注曰：
X20n0361_p0517a16║唯，詞也，恭於諾也。若孔子應陽貨，子貢曰諾。若與
X20n0361_p0517a17║尊上者言，則唯而不諾，如曾子之應孔子是也。然
X20n0361_p0517a18║者，玉篇訓應聲，猶曰是也。若以禮言之，是應平交
X20n0361_p0517a19║之詞，此如孔子應子貢，孟子應曹交是也。
X20n0361_p0517a20║正解正觀。疏云：正解能顯體，體顯名正觀。四明記曰：
X20n0361_p0517a21║觀達根本無明，故云正觀。準此，觀字當平聲呼。
X20n0361_p0517a22║南無。歸敬儀云：那謨，正言般淡，唐言我禮，亦云歸禮，
X20n0361_p0517a23║又翻度我。謂眾生沒溺愛河，念伊拯濟而得出離
X20n0361_p0517a24║也。善見律翻為歸命。悲華經云：南無者，決定諸佛
X20n0361_p0517b01║世尊名號音聲也。法華句云：調達臨終稱南無，未
X20n0361_p0517b02║稱佛字，便墮地獄。佛記其從地獄出，作辟支佛，號
X20n0361_p0517b03║曰南無。
X20n0361_p0517b04║正論品疏云：正名為聖。聖有二種：一世聖，二出世聖。
X20n0361_p0517b05║論名覈實，覈事理之實。此品是先王舊法，世世相
X20n0361_p0517b06║傳。先王傳力尊相王，王傳信相太子，即先王之法
X20n0361_p0517b07║言也。王行此法，陰陽以之調，日月以之順，百糓以
X20n0361_p0517b08║之豐，萬民以之樂，社稷以之安，治化以之美。此之
X20n0361_p0517b09║世善本金，光明流出，即先王至德要道也。文心雕
X20n0361_p0517b10║龍曰：論者，倫也。倫理無爽，使聖意不墜也。廣雅曰：
X20n0361_p0517b11║論，道也。說文曰：論，義也。
X20n0361_p0517b12║其王有子名曰信相，不久當受灌頂之位。華嚴第三
X20n0361_p0517b13║十九云：轉輪聖王所生太子身相具足，王令太子
X20n0361_p0517b14║坐白象寶玅金之座，張大網幔建大法幢，然香散
X20n0361_p0517b15║華奏諸音樂，取四大海水置金瓶內，王執此瓶灌
X20n0361_p0517b16║太子頂，是時即名受王職位，即能具足行十善道，
X20n0361_p0517b17║名轉輪王。
X20n0361_p0517b18║告其太子信相。韓詩外傳云：五帝宦天下，三王家天
X20n0361_p0517b19║下，家以傳子，官以傳賢。故自唐、虞已上，經傳無太
X20n0361_p0517b20║子稱號。夏、殷之主，雖則傳嗣，其文略矣。至周始見
X20n0361_p0517b21║文王世子之制。白虎通曰：何以知天子之子稱世
X20n0361_p0517b22║子？春秋傳曰王世子會于首止是也。何以知天子
X20n0361_p0517b23║之子稱太子？尚書曰太子發升于舟是也。或云諸
X20n0361_p0517b24║侯之子稱太子，則春秋傳云晉有太子申生，鄭有
X20n0361_p0517c01║太子華，齊有太子光。由是觀之，周制，太子、世子亦
X20n0361_p0517c02║不定也。漢制，天子嫡嗣稱皇太子，諸侯王之嫡稱
X20n0361_p0517c03║世子。
X20n0361_p0517c04║未曾一念以非法行，行字平呼，謂未曾一念之間行
X20n0361_p0517c05║於非法也。如孝經曰：非先王之法言不敢言，非先
X20n0361_p0517c06║王之法服不敢服。
X20n0361_p0517c07║諸王和合集金剛山，準長阿含明，四大神洲地心即
X20n0361_p0517c08║須彌山，山外有八山九海圍繞，其八山除鐵圍山
X20n0361_p0517c09║是鐵所成，餘七體是金成，總謂之七金山。故俱舍
X20n0361_p0517c10║頌云前七金所成是也。七山者：一、持雙山；二、持軸
X20n0361_p0517c11║山、擔木山、善見山、馬耳山、障礙山、持地山。此云集
X20n0361_p0517c12║金剛山者，通指前七山也。普門品謂墮落金剛山，
X20n0361_p0517c13║亦是此耳。
X20n0361_p0517c14║當為我斷，斷字去聲，篇、韻謂決斷也。若作上聲，絕也，
X20n0361_p0517c15║非經意。
X20n0361_p0517c16║王領國土，故稱人王。上王子去聲，謂霸王也。韓康伯
X20n0361_p0517c17║注易曰：王，盛也，盛德之至天下也。諡法曰：德象天
X20n0361_p0517c18║地稱帝，仁義所生稱王。白虎通曰：王者，往也，天下
X20n0361_p0517c19║所歸往也。董仲舒曰：古之造字，三畫而連其中謂
X20n0361_p0517c20║之王。三畫者，天、地、人也。連其中，通其道也。取其三
X20n0361_p0517c21║才而參通之。
X20n0361_p0517c22║以天護故，復稱天子。索隱記曰：佛經釋天子名，此文
X20n0361_p0517c23║最顯，而不出三義：一，處胎天護；二，生已天護；三，天
X20n0361_p0517c24║與己德，在經可見。易緯曰：天子者，繼天治物，改政
X20n0361_p0518a01║一統，各得其宜，父天母地以養人，至尊之號也。援
X20n0361_p0518a02║神契曰：天覆地載，故曰天子。說文曰：古者神聖母
X20n0361_p0518a03║感天而生子，故曰天子。孔子作春秋，則以天子而
X20n0361_p0518a04║稱天王，所謂天王狩于河陽是也。楞嚴疏云：昔周
X20n0361_p0518a05║室衰微，吳楚之君皆僭王號，仲尼正名，稱周天子
X20n0361_p0518a06║曰天王以別之。
X20n0361_p0518a07║各以己德分與是人，故稱天子。最勝經云：三十三天
X20n0361_p0518a08║主，分力助人王。護國記云：分字平聲呼。
X20n0361_p0518a09║半名人王，亦名執樂。半對亦說，半名人王，半名執樂
X20n0361_p0518a10║也。樂，逆覺切。疏曰：王執禮樂，使天下和平，五日一
X20n0361_p0518a11║風，十日一雨，誰不歸德？故執樂名王。漢書禮樂志
X20n0361_p0518a12║曰：六經之道同歸，而禮樂之用為急。治邦者斯須
X20n0361_p0518a13║亡禮，則暴嫚入；為國者一朝失禮，則荒及人。函天
X20n0361_p0518a14║地陰陽之氣，氣有喜怒哀樂之情，聖人故象天地
X20n0361_p0518a15║而制禮樂，所以通神明，立人倫也。孝經曰：導之以
X20n0361_p0518a16║禮樂，民用和穆。
X20n0361_p0518a17║羅殺魁膾，能遮諸惡。大經云：羅剎婦女，隨所生子而
X20n0361_p0518a18║噉之，噉子既盡，次噉其夫。別行義疏云：羅剎是食
X20n0361_p0518a19║人鬼，人死若臭，能以呪養之令鮮，即毗沙門天所
X20n0361_p0518a20║領之鬼也。疏云：魁膾名典軍，遮制惡鬼之人也。鬼
X20n0361_p0518a21║畏典軍，不敢亂行也。新記云：魁，帥也，首也。膾者，細
X20n0361_p0518a22║切肉也。王有勢力，猶如羅剎魁帥之首，細切肉人，
X20n0361_p0518a23║令一切人不敢為非。然此二句經文，乃是以劣況
X20n0361_p0518a24║勝，文隱難見，應以上亦名二字，貫於羅剎之上，義
X20n0361_p0518b01║則顯著矣。
X20n0361_p0518b02║亦名父母，教誨修善。薩遮尼乾子經云：王者，民之父
X20n0361_p0518b03║母。看民如赤子，迴乾就濕，不待其言。疏云：王既制
X20n0361_p0518b04║禮作樂，誰不歸德？故父母名之為王。詩曰：愷悌君
X20n0361_p0518b05║子，民之父母。注曰：言君之有和樂簡易之德，則其
X20n0361_p0518b06║下尊子如父，親之如母也。左傳曰：視民如子。
X20n0361_p0518b07║錢財珍寶，共相劫奪。說文曰：人欲去，以力脇止曰劫。
X20n0361_p0518b08║索隱記云：多金寶處必有盜賊。孟子曰：寶珠玉者，
X20n0361_p0518b09║殃必及身。
X20n0361_p0518b10║譬如狂象蹋蓮華池。大經云：譬如醉象，狂逸暴惡多
X20n0361_p0518b11║殺，有調象師以大鐵鉤鉤擉其頂，即時調順。一切
X20n0361_p0518b12║眾生亦爾，三毒醉故造惡，諸菩薩等以聞法鉤擉
X20n0361_p0518b13║之，即時調伏。擉，勅角切，刺也。
X20n0361_p0518b14║屢降惡雨。屢，良遇切。尚書曰：屢省乃成。孔注曰：屢，數
X20n0361_p0518b15║也。前漢書曰：成帝建始三年，三輔霖雨三十餘日，
X20n0361_p0518b16║郡國十九，凡殺四千餘人，壞官寺民舍八萬四千
X20n0361_p0518b17║餘所。漢書天文志曰：迅雷風妖，怪雲變氣，政失於
X20n0361_p0518b18║此，則變見於彼。是以明君覩之，餝身政事，思其咎，
X20n0361_p0518b19║謝其愆，則禍除而福至矣。
X20n0361_p0518b20║五穀果實下鬼神品云：百穀果實，今併出之。周易曰：
X20n0361_p0518b21║日月麗于天，百穀草木麗于土。高氏小史曰：炎帝
X20n0361_p0518b22║種五穀，故謂之神農。周書曰：凡禾，麥居東方，黍居
X20n0361_p0518b23║南方，稻居中央，粟居西方，菽居北方。周官曰：太宰
X20n0361_p0518b24║以九職任萬民。一曰三農，生九穀。鄭注曰：稷、秫、黍、
X20n0361_p0518c01║稻、麻、大小豆、大小麥。凡王之膳食，用六穀。鄭注曰：
X20n0361_p0518c02║稻、黍、稷、粱、麥、豆也。楊泉物理論曰：穀氣勝元氣，其
X20n0361_p0518c03║人肥而不壽。養性之術，常使穀氣少，則病不生矣。
X20n0361_p0518c04║粱者，黍稷之總名；稻者，溉種之總名；菽者，眾豆之
X20n0361_p0518c05║總名。三穀各二十，種為六十。蔬果之實，助穀各二
X20n0361_p0518c06║十，凡為百穀。詩曰：播厥百穀者，穀種、眾種之大名
X20n0361_p0518c07║也。范子計然曰：五穀者，萬民之命，國之重寶。湘山
X20n0361_p0518c08║野錄曰：真宗皇帝聞占城國稻耐旱，遣使以珍寶
X20n0361_p0518c09║求其種，在處播之，始植于後苑。今世訛呼為今成，
X20n0361_p0518c10║非也。
X20n0361_p0518c11║由王暴虐。虐，魚約切。尚書曰：商王受，弗敬上天，降災
X20n0361_p0518c12║下民。沈湎冒色，敢行暴虐。罪人以族，官人以世。焚
X20n0361_p0518c13║炙忠良，刳剔孕婦。注曰：沈湎嗜酒，冐亂女色，敢行
X20n0361_p0518c14║酷暴虐殺。論語曰：不教而殺謂之虐，不戒視成謂
X20n0361_p0518c15║之暴。爾雅曰：獵，虐也。注曰：淩獵暴虐。
X20n0361_p0518c16║兄弟姉妹，孤迸流離。爾雅曰：男子先生為兄，後生為
X20n0361_p0518c17║弟。男子謂女子先生為姉，後生為妹。迸，北諍切。字
X20n0361_p0518c18║書謂：迸，散也。孟子曰：父子不相見，兄弟妻子離散。
X20n0361_p0518c19║所重大臣，捨離薨亡。白虎通曰：薨，奄也，謂奄然亡也。
X20n0361_p0518c20║曲禮曰：天子死曰崩，諸侯死曰薨，大夫死曰卒，士
X20n0361_p0518c21║死曰不祿，庶人曰死。爾雅曰：崩、薨、無祿、卒、殂落、殪，
X20n0361_p0518c22║死也。注曰：古者死亡，尊卑同稱，故尚書，堯曰殂落，
X20n0361_p0518c23║舜曰陟方，乃死也。
X20n0361_p0518c24║象馬車。乘車，齒牙切。說文曰：車，輿輪之總名。釋名曰：
X20n0361_p0519a01║車，古音居，言行所以居人也。若言車舍也，言行者
X20n0361_p0519a02║所處如舍也。乘，食證切。周禮曰：四馬為乘。乘，載也。
X20n0361_p0519a03║古史曰：黃帝作車，引重致遠。自黃帝作車，至于少
X20n0361_p0519a04║昊駕牛，禹時奚仲駕馬，及陶唐氏制為彤車，乘白
X20n0361_p0519a05║馬。有虞氏因彤車制鸞車，夏后氏因鸞車制鉤車。
X20n0361_p0519a06║奚仲駕牛建旐，以別其君臣之制。商曰鉤車，而制
X20n0361_p0519a07║大輅。至今國朝郊禮，猶陳五輅。
X20n0361_p0519a08║故天降雹。說文曰：雹，雨冰也。字從雨，包聲。左傳曰：凡
X20n0361_p0519a09║雹皆冬之愆陽，夏之伏陰。注曰：愆陽，冬溫也；伏陰，
X20n0361_p0519a10║夏寒也。聖人在上無雹，雖有不為災。洪範五行傳
X20n0361_p0519a11║曰：陰陽相脇而雹霰，盛陰雨雪凝滯而冰寒。陽氣
X20n0361_p0519a12║薄之不相入，則轉而為雹。霰者，陽脇陰也；雹者，陰
X20n0361_p0519a13║脇陽也。漢書：武帝元封三年十二月，雨雹如馬頭。
X20n0361_p0519a14║宣帝地節四年五月，山陽濟陰雨雹如雞子，深二
X20n0361_p0519a15║尺五寸，殺二千人，蜚鳥皆死。唐五行志：乾符六年
X20n0361_p0519a16║五月，雨雹如鳥卵。人君信讒，殺戮無罪，則雹毀瓦
X20n0361_p0519a17║破車，殺牛殺馬。神異記曰：唐廣明二年夏四月朔，
X20n0361_p0519a18║大風拔木，雨雹如盃棬，鳥獸盡死。自後黃巾賊入
X20n0361_p0519a19║東都，陷西京，天子入蜀，諸夏騷蕩。沈存中筆談曰：
X20n0361_p0519a20║熈寧中，河州雨雹，大者如雞卵，小如蓮芡，悉如人
X20n0361_p0519a21║頭，耳目口鼻皆具。次年，王師平河州，番戎授首者
X20n0361_p0519a22║眾。
X20n0361_p0519a23║懶惰懈怠。怠音待。爾雅曰：懈者，怠也；怠者，懶也。釋名
X20n0361_p0519a24║曰：懈者，解也，言骨節解緩也。本行經云：夫懈怠者，
X20n0361_p0519b01║眾行之累。在家懈怠，衣食不供，產業不舉；出家懈
X20n0361_p0519b02║怠，不能出離生死。世出世間，皆由精進而興。
X20n0361_p0519b03║如法。教詔詔，諸曜切。元命包曰：天垂文象，人行其事，
X20n0361_p0519b04║謂之教。教之為言傚也。白虎通曰：教者，傚也。上為
X20n0361_p0519b05║之，下傚之，民有質朴，不教不成。字林：詔，告也。爾雅：
X20n0361_p0519b06║詔，導也。釋名：詔，照也。人暗不見事理，即有所犯，以
X20n0361_p0519b07║此示之，使照然也。
X20n0361_p0519b08║好名善譽。譽，余恕切。廣韻，稱美曰譽。毛詩傳曰：美揚
X20n0361_p0519b09║謂之譽。古詩曰：美譽騰羣聽，佳名駭眾觀。
X20n0361_p0519b10║善集品最勝經稱善生王，疏云：此輪王善集六度，以
X20n0361_p0519b11║如意珠捨四大地即集檀度，聽寶冥說法即集智
X20n0361_p0519b12║度，從行為名也。輪王乃有四種，此當金輪王也，以
X20n0361_p0519b13║言捨四天下滿中珍寶故。地持經云：初地菩薩作
X20n0361_p0519b14║金輪王，以十善化世在於劫初。
X20n0361_p0519b15║般涅槃後，涅槃玄義云：五天竺國五處語言不同，東
X20n0361_p0519b16║北中三方奢切少殊，西北二方大異。如言摩訶摩
X20n0361_p0519b17║醯、泥曰泥洹，此則三方言。如言洹隷槃那、般涅槃
X20n0361_p0519b18║那，此則二方言。如此間楚夏耳。具依梵本，應云摩
X20n0361_p0519b19║訶般涅槃那，此翻大滅度。大即法身，故此經云：所
X20n0361_p0519b20║言大者，其性廣博，猶如虗空。其性即法性，法性即
X20n0361_p0519b21║法身也。滅即解脫，解脫二種煩惱生死，免斯因果
X20n0361_p0519b22║患累，即解脫也。度即般若，大論云：信為能入，度為
X20n0361_p0519b23║能度。此三字即是三德之異名也。
X20n0361_p0519b24║問諸大德，毗柰耶云：小下苾芻應於長宿處呼為大
X20n0361_p0519c01║德。增煇記云：行滿德高，稱為大德。事始曰：晉朝草
X20n0361_p0519c02║堂寺有講經廟，臣大德千餘人，此土稱大德之始
X20n0361_p0519c03║也。因話錄云：唐元和以來，僧道多號大德，偶得補
X20n0361_p0519c04║署，遂為頭銜，各因所業以冠之，至有名文章大德
X20n0361_p0519c05║者。
X20n0361_p0519c06║頗有比丘，經音義云：頗字本普歌切，今借為普我切。
X20n0361_p0519c07║廣雅曰：頗，少也，不也。神智補注曰：頗有，猶言還有
X20n0361_p0519c08║也。
X20n0361_p0519c09║在一窟中。法華謂經行及禪窟。光明玄義，迴神龍於
X20n0361_p0519c10║兔窟。爾雅曰：兔所息處謂之窟。馬援曰：狡兔三窟。
X20n0361_p0519c11║廣雅：窟，穴也。
X20n0361_p0519c12║懸繒旛蓋。繒，疾陵切。說文曰：繒者，帛也。爾雅曰：通五
X20n0361_p0519c13║色皆名曰繒。三蒼曰：雜五色帛謂之繒。
X20n0361_p0519c14║雨曼陀羅、大曼陀羅、摩訶曼殊、眾寶玅華。諸經皆言
X20n0361_p0519c15║天雨四華，此文但少曼殊沙華句，而有眾寶玅華
X20n0361_p0519c16║句，通收諸華也。正法華云：意華、大意華、浦嚮華、大
X20n0361_p0519c17║補嚮華。大般若云：適意華、大適意華、柔軟華、大柔
X20n0361_p0519c18║軟華。法華句云：天雨四華。舊云：小白華、大白華、小
X20n0361_p0519c19║赤華、大赤華。玅樂記云：諸經雖立名不同，文多列
X20n0361_p0519c20║四。大論云：天華玅者，名曼陀羅華。阿育王經云：曼
X20n0361_p0519c21║陀羅華開時，四十里聞香。
X20n0361_p0519c22║結加趺坐。加應作跏，出自釋典。儀禮云：棊結于趺。趺，
X20n0361_p0519c23║足上也。字書以趺坐謂之大坐，蓋此方未曉加趺
X20n0361_p0519c24║之相，但云大坐也。輔行云：結加者，先左後右，與兩
X20n0361_p0520a01║膝齊。新婆沙云：以兩足趺加致兩䏶，如龍蟠結。當
X20n0361_p0520a02║知此坐，江東呼為甲坐，江南呼為跘跨。大婆沙云：
X20n0361_p0520a03║佛在菩提樹下結跏趺坐，作此威儀，魔軍退故，異
X20n0361_p0520a04║外道故，順修定故。大論云：有多坐法，何故但令跏
X20n0361_p0520a05║趺？答：此坐最安隱故，攝持手足，心不散故，魔王怖
X20n0361_p0520a06║故，不同俗坐及外道翹足等故，佛教加趺直身，心
X20n0361_p0520a07║易正故。念誦經云：全加是佛所坐，半加是菩薩所
X20n0361_p0520a08║坐。
X20n0361_p0520a09║其心悲悼。篇、韻謂：悼者，傷也，懼也。古秦、晉之時，以傷
X20n0361_p0520a10║為悼。傷者，損也。
X20n0361_p0520a11║心意熈怡。說文曰：熈怡，和悅之貌。方言曰：怡，喜也。潭
X20n0361_p0520a12║湘之間以懽喜為紛熈，或云熈怡。華嚴、涅槃皆云：
X20n0361_p0520a13║如來熈怡微笑。
X20n0361_p0520a14║爾時即提如意珠玉，（乃至）悉雨無量種種珍寶。大論云：
X20n0361_p0520a15║如意珠，即古佛舍利，法滅之後，變為如意珠。輪王
X20n0361_p0520a16║得之，能隨人意，雨種種寶。或謂金翅鳥心留鐵圍
X20n0361_p0520a17║山間，帝釋得之，名如意珠。止觀明不思議境，以一
X20n0361_p0520a18║念心如如意珠，天上勝寶，狀似芥粟，有大功能，稱
X20n0361_p0520a19║意豐儉，降雨穰穰，不添不盡。色法尚爾，況心神靈
X20n0361_p0520a20║玅，不具一切法耶？別行玄義云：如意珠，非但雨寶，
X20n0361_p0520a21║亦能除病。如大施太子入海得珠，治父母眼，即其
X20n0361_p0520a22║事也。然太子入海求珠，經歷苦難，不可勝言。具見
X20n0361_p0520a23║大論。
X20n0361_p0520a24║璝琦七寶，玉篇：璝，古回切，玉也。琦，渠羈切。埤蒼謂瑰
X20n0361_p0520b01║瑋珍琦也。
X20n0361_p0520b02║天冠珥璫。廣韻曰：冠者，首飾也。說文曰：絭也，所以絭
X20n0361_p0520b03║髮，弁冕之總名。
X20n0361_p0520b04║以用布施。布施有二義：一、檀攝六度，二、檀攝眾生。故
X20n0361_p0520b05║天親金剛論云：檀義攝於六資生無畏法。大論云：
X20n0361_p0520b06║一切佛法，檀為初門，為能攝眾生故。又五度不得
X20n0361_p0520b07║般若，則沒在世界有盡法中。若達三事皆空，四句
X20n0361_p0520b08║叵得，則布施一度，方趣菩提也。三事者：一、物，二、施
X20n0361_p0520b09║者，三、受者。
X20n0361_p0520b10║百福莊嚴大論：問曰：幾許為一福耶？答：有云：轉輪王
X20n0361_p0520b11║於四天下自在為一福。有云：帝釋於三十三天自
X20n0361_p0520b12║在為一福。有云：餘除補處，餘一切人有所為為一
X20n0361_p0520b13║福。有云：大千眾生共得一福。有云：大千盲人治差
X20n0361_p0520b14║為一福。有云：大千人死俱救得活為一福。有云：無
X20n0361_p0520b15║可比況。良由菩薩入第三僧祇心思大行種相因
X20n0361_p0520b16║緣，其福無量，唯佛能知。況復菩薩修於十善各有
X20n0361_p0520b17║五心，所謂下、中、上上、上上、中上。初發五心乃至具
X20n0361_p0520b18║足五心，如是百心名百福，百福則成一相也。又新
X20n0361_p0520b19║婆沙云：百福即百思，謂菩薩增長善住相業時，先
X20n0361_p0520b20║起五十思治身器，謂十業道各有五思：一、離殺思，
X20n0361_p0520b21║二、勸導，三、讚美，四、隨喜，五、迴向，是名五十思。後心
X20n0361_p0520b22║復起五十思，令其圓滿，名為百福。
X20n0361_p0520b23║是經甚深初中後善，法華句釋經七種善義。初中後
X20n0361_p0520b24║善者，即是序正流通三分，名為時節善也。若依小
X20n0361_p0520c01║乘中，則以戒定慧三學為三善。今大乘中，則以初
X20n0361_p0520c02║中後心為三善也。
X20n0361_p0520c03║譬喻為比，若常途解譬喻二字，意則一也。若二字分
X20n0361_p0520c04║別，如玅樂曰：以類比況謂之譬，開曉令悟謂之喻。
X20n0361_p0520c05║既兩字雙題，應有小別。
X20n0361_p0520c06║滿中盛火，應從中過。最勝經云：假使大火聚，滿百踰
X20n0361_p0520c07║繕那，為聽此經故，直過無辭苦。四明記云：火中過
X20n0361_p0520c08║者，為法亡軀也。華嚴中善財參勝熱婆羅門，投身
X20n0361_p0520c09║火聚，即其事也。盛字平呼，受也。
X20n0361_p0520c10║蓮華座上。大論云：諸牀皆可坐，何必蓮華耶？答：諸牀
X20n0361_p0520c11║為世間白衣坐法。又蓮華濡淨柔脆，欲現神力，能
X20n0361_p0520c12║坐其上，令華不壞故，又能莊嚴故。
X20n0361_p0520c13║或見佛像。西域記云：優闐王因佛上升忉利，為母說
X20n0361_p0520c14║法，三月不還。乃請目連以神通力接毗首羯磨，上
X20n0361_p0520c15║于天宮，觀佛相好，雕旃檀像，高五尺，下於人間。又
X20n0361_p0520c16║增一云：波斯匿王聞優闐王雕像，乃用紫磨金鑄
X20n0361_p0520c17║佛像。此皆造像之始也。垂裕記引大論曰：不於泥
X20n0361_p0520c18║木生難思想，安知像性等虗空界。三身宛然，四德
X20n0361_p0520c19║無減。是則相從之心，即是真佛。
X20n0361_p0520c20║普賢菩薩。悲華經云：我誓於穢惡世界行菩薩道，使
X20n0361_p0520c21║得嚴淨，我行寶藏。佛言：以是因緣，今改汝字，名曰
X20n0361_p0520c22║普賢。法華句云：梵語邲輸颰陀，此翻普賢。伏道之
X20n0361_p0520c23║頂，其因周徧曰普；斷道之後，鄰于極聖曰賢，非十
X20n0361_p0520c24║地之賢也。又普賢觀經名為徧吉。徧者，普也；吉者，
X20n0361_p0521a01║賢也。
X20n0361_p0521a02║文殊師利：此菩薩號，經典異出，或云滿濡，或云敬首、
X20n0361_p0521a03║濡首、縛首等。舊翻玅德，故大經云：了了見佛性，猶
X20n0361_p0521a04║如玅德等。西域記云：曼殊室利，此翻玅吉祥。以此
X20n0361_p0521a05║菩薩生時，感十事吉祥故：一、光明滿室；二、甘露盈
X20n0361_p0521a06║庭；三、地涌七珍；四、神開伏藏；五、雞生鳳子；六、猪娩
X20n0361_p0521a07║龍豚；七、馬產麒麟；八、牛生白澤；九、倉變金粟；十、象
X20n0361_p0521a08║具六牙。釋籤第八，明文殊昔為玅光菩薩，教化燈
X20n0361_p0521a09║明佛八王子，轉次授記，最後名曰然燈。然燈是釋
X20n0361_p0521a10║迦授記之師，則文殊、玅光乃成釋迦九代祖師。故
X20n0361_p0521a11║處胎經中，文殊自言：我本能仁師，今迹為釋迦弟
X20n0361_p0521a12║子。首楞嚴經說：文殊是過去龍種上尊王佛。鴦掘
X20n0361_p0521a13║魔羅經謂：文殊是北方歡喜藏摩尼寶積佛，未來
X20n0361_p0521a14║作佛，名曰普見。此本迹俱高也。
X20n0361_p0521a15║彌勒大士。維摩疏云：彌勒是當來大師，次補佛處。言
X20n0361_p0521a16║彌勒者，有云：從姓立名。今謂非姓，恐是名也。何者？
X20n0361_p0521a17║彌勒，此翻慈氏。過去為曇摩流支慈育國人，因姓
X20n0361_p0521a18║慈氏。自爾至今，常名慈氏。姓阿逸多，此翻無勝。有
X20n0361_p0521a19║言：阿逸多是名。既不親見正文，未可定執。（上皆疏文。）西
X20n0361_p0521a20║域記云：梵語梅呾麗耶，唐言慈氏，即姓也。彌勒下
X20n0361_p0521a21║生經云：修摩梵王與子立字，名曰彌勒。彼經又明
X20n0361_p0521a22║龍華三會比丘，皆姓慈氏。
X20n0361_p0521a23║勇捍多力。莊子曰：勇悍果敢，聚眾率兵，此下德也。諡
X20n0361_p0521a24║法曰：知死不避曰勇，懸命為人曰勇。捍音汗。廣韻：
X20n0361_p0521b01║抵，捍也；猛，悍也。細詳二字俱通，今取捍字為正。以
X20n0361_p0521b02║下多力之言從手，義強也。
X20n0361_p0521b03║名聞流布，說文：名者，自命也。字從夕從口，夕不相見，
X20n0361_p0521b04║以口自名也。聞，亡運切。廣韻：名達曰聞。毛詩：令聞
X20n0361_p0521b05║令望。內有德，外聞達也。
X20n0361_p0521b06║閻摩羅王經音義云：閻摩羅，即鬼官總司也。或云閻
X20n0361_p0521b07║羅、𦦨摩、琰摩，皆聲之轉也。具云閻摩羅社，此翻雙
X20n0361_p0521b08║王。蓋兄及妹皆作獄主，兄治男事，妹治女事，故云
X20n0361_p0521b09║雙王。一名包二人也。或云苦樂竝受，故曰雙。如長
X20n0361_p0521b10║阿含云：閻摩羅宮縱廣六千由旬，王及羣臣盡夜
X20n0361_p0521b11║三時有自然銅鑊在前，有大獄卒捉王臥熱鐵上，
X20n0361_p0521b12║洋銅灌口，咽腹焦爛，受罪既訖，還復娛樂。婆沙論
X20n0361_p0521b13║謂琰摩羅界在贍部洲下，起世經謂在鐵圍山外。
X20n0361_p0521b14║婆沙論、顯揚聖教論皆云閻羅是鬼趣，攝瑜伽論
X20n0361_p0521b15║謂是地獄道。收淨土經云：閻羅昔為毗沙國王，與
X20n0361_p0521b16║維陀始王共戰，不如因願後世為地獄主，治此諸
X20n0361_p0521b17║人。王有十八大臣等眾，皆悉同願。毗沙王者，今閻
X20n0361_p0521b18║羅是。十八大臣等眾，今諸小王及牛頭、阿旁等是。
X20n0361_p0521b19║搢紳脞說曰：唐嚴安之為京兆尹，以強明稱，民吏
X20n0361_p0521b20║畏之。一日，見一神人，鞬櫜致禮甚恭，曰：五道將軍
X20n0361_p0521b21║拜謁，今奉天符迎公為閻羅王，替韓王也。安之是
X20n0361_p0521b22║夜果卒。冥報記云：閻王如人間天子，太山府君如
X20n0361_p0521b23║尚書令等，或立九殿王等，乃唐道明和尚入冥見
X20n0361_p0521b24║之，以立未見聖教
X20n0361_p0521c01║風水諸神。火神等神。長阿含云：有四大神，名曰地、水、
X20n0361_p0521c02║火、風。地神云：地中無水、火、風。佛言：汝勿作此念，皆
X20n0361_p0521c03║應有也。但地大多，故名地耳。神聞佛說，得法眼淨。
X20n0361_p0521c04║風神亦云：我今以神力游戲。作是念時，風波即起。
X20n0361_p0521c05║韋駄天神。此天姓韋名琨，乃南方增長天王下八將
X20n0361_p0521c06║之一耳。四王下合三十二將，韋駄為首。此天生知
X20n0361_p0521c07║聰慧，早離欲塵，修童真業，受佛付囑，護出家人。比
X20n0361_p0521c08║丘雖多犯戒，人間臭氣上衝空界四十萬里，無不
X20n0361_p0521c09║厭之。恐違佛制，是故須來。又佛所制毗尼，竝曾聽
X20n0361_p0521c10║受。昔南山律師戒律精嚴，感尊天侍衛，於是一一
X20n0361_p0521c11║敘問。教律中事，具載感通、靈感二傳，此不具述。昔
X20n0361_p0521c12║天竺、四明各制光明懺，竝不列韋天。熈寧中，明智
X20n0361_p0521c13║師游學永嘉忠公之室，一日告歸，忠曰：子歸，必紹
X20n0361_p0521c14║延慶法席。余甞夢摩利韋天欲為位於道場，殆歸，
X20n0361_p0521c15║果尸是剎，二天預位。從是懺法加召，天下像設亦
X20n0361_p0521c16║取則。事見明智塔記。然此經諸天名目俱顯，獨不
X20n0361_p0521c17║言摩利支天，今因而載之，庶崇奉者得其實也。
X20n0361_p0521c18║摩利支天，此翻陽𦦨。由此天不可見，不可擬，火不能
X20n0361_p0521c19║燒，水不能漂，猶如陽𦦨。故藏中舊有摩利支經一
X20n0361_p0521c20║卷。至大宋　太宗朝，又新譯大摩里支經七卷，云：
X20n0361_p0521c21║有菩薩名摩里支，恒行日月之前，日月不能見，不
X20n0361_p0521c22║能捉，水火不能漂燒，離諸怖畏，無敢輕慢。若人誦
X20n0361_p0521c23║持神呪，則能隱身路上，水火王難，盜賊軍陣，皆不
X20n0361_p0521c24║得便。行人當想尊天，坐金色猪，身著白衣，頂載寶
X20n0361_p0522a01║塔，左手執無憂樹枝，外有羣猪圍繞。陀羅尼雜集
X20n0361_p0522a02║云：若人供養摩利支天，應用金、銀、赤銅、檀香，作天
X20n0361_p0522a03║女形。左手屈臂，向左乳前，把天扇，扇作天竺卍字
X20n0361_p0522a04║曲，內作四日形，扇上作𦦨光形。右手伸臂，五指垂
X20n0361_p0522a05║下，身長一二寸，乃至一肘，左右作侍人，亦天女相。
X20n0361_p0522a06║舊經後有記曰：相州有人，夜夢一鬼牽車，羣猪繞
X20n0361_p0522a07║之，車中盡是文書。人問其故，鬼答曰：此合殺兵戈
X20n0361_p0522a08║之籍也。看之，皆是人名。鬼曰：欲得免殺，當持摩利
X20n0361_p0522a09║支經。其人因請斯經，至誠受持。不數月間，果有兵
X20n0361_p0522a10║戈，獨得免脫。
X20n0361_p0522a11║及毗紐天。紐，女九切。疏中翻為徧勝，阿含謂是色界
X20n0361_p0522a12║天，俱舍謂是三禪頂天。大論云：毗紐天，臍中生千
X20n0361_p0522a13║葉蓮華。觀音義疏云：韋紐天，此翻徧聞，身有四臂，
X20n0361_p0522a14║捉具持輪，騎金翅鳥，是諸天將。
X20n0361_p0522a15║及自在天摩醯首羅。疏中謂此摩醯首羅翻為大自
X20n0361_p0522a16║在威靈帝等，此乃天台指首羅為天主大自在天
X20n0361_p0522a17║也。而霆師諸天傳則不本此說，乃曰：經中別有摩
X20n0361_p0522a18║醯首羅，乃藥叉神，此非天主。如孔雀經云：摩醯首
X20n0361_p0522a19║羅藥叉，止羅多國，住光明。鬼神品內先言自在天，
X20n0361_p0522a20║此即天主首羅也。次云大力鬼王那羅延等，摩醯
X20n0361_p0522a21║首羅即藥叉神也。如本行經說：佛為悉達太子時，
X20n0361_p0522a22║合禮天廟。以摩醯首羅其神惡而有靈，太子至其
X20n0361_p0522a23║所，擡身下階，先禮太子。既云神惡，必非天主矣。所
X20n0361_p0522a24║以古來畫像猶豫不決，一作菩薩相。三目八臂，合
X20n0361_p0522b01║掌執拂等。一作藥叉之相。頭髮髼起，三目八臂，手
X20n0361_p0522b02║執弓箭等。然霆師此說，後賢更審之。
X20n0361_p0522b03║五百徒黨。釋名曰：五百家為黨。黨，長也，一聚所尊長
X20n0361_p0522b04║也。又輩也。論語有夫子鄉黨篇。
X20n0361_p0522b05║富那䟦陀大經曰：菩薩初生之時，富那䟦陀鬼神大
X20n0361_p0522b06║將執持，震動無量無邊諸佛世界，金色晃燿，彌滿
X20n0361_p0522b07║虗空。疏：翻富那䟦陀為集至成。
X20n0361_p0522b08║及金毗羅摩耶經曰：金毗羅神，統領一切鬼神，是東
X20n0361_p0522b09║方天王下輔臣。金色髮神，是北方天王下輔臣。
X20n0361_p0522b10║那羅延，此翻鉤鎖力士。賓頭盧伽，此翻立不動。車鉢
X20n0361_p0522b11║羅婆，此翻忍得脫。曇摩䟦羅，此翻學帝王。摩竭羅
X20n0361_p0522b12║婆，此翻除曲心。繡利密多，此翻有功勳。勒那翅奢，
X20n0361_p0522b13║此翻調和平。劒摩舍帝，此翻伏眾根。奢羅蜜帝，此
X20n0361_p0522b14║翻獨處快。醯摩䟦陀，此翻應舍主。薩多琦棃，此翻
X20n0361_p0522b15║大力天。波訶棃子，此翻威武盛。鳩羅檀提，此翻戰
X20n0361_p0522b16║無敵。以上略翻名，竝見疏文。
X20n0361_p0522b17║禪那英鬼。阿羅婆帝。黃頭大神。質多斯那。那羅羅闍。
X20n0361_p0522b18║祈那娑婆。摩尼乾陀。及尼楗（渠偃切）陀。摩訶伽吒。半
X20n0361_p0522b19║祈鬼神。婆那利神。針髮鬼神。摩訶婆那。及軍陀遮。
X20n0361_p0522b20║及以茂脂。及以楗陀。旃陀旃陀。利大鬼神。女等鳩
X20n0361_p0522b21║羅。以上一十九鬼神名，疏記不翻，古今譯梵亦不
X20n0361_p0522b22║載。準經中總結云：一切皆是大菩薩等。即知竝是
X20n0361_p0522b23║法身大士，權現護教也。
X20n0361_p0522b24║目真鄰王，法華云：目真鄰陀山。補注翻為石山。華嚴
X20n0361_p0522c01║經音云：目真，此翻解脫；鄰陀，此翻處。此龍因聞法
X20n0361_p0522c02║而得解脫處也。
X20n0361_p0522c03║伊羅盋。王法華稱優盋羅，添品法華稱漚盋羅。法華
X20n0361_p0522c04║句云：漚盋羅，此翻黛色。蓮華池。龍依池住，以得佳
X20n0361_p0522c05║名。
X20n0361_p0522c06║難陀龍王䟦難陀王大經云：菩薩初降生時，難陀龍
X20n0361_p0522c07║王及婆難陀以神通力浴菩薩身。楞嚴經謂：䟦難
X20n0361_p0522c08║陀龍無耳而聽。張無盡注曰：龍耳為聾神而能聽。
X20n0361_p0522c09║法華句云：難陀，此翻歡喜；䟦，此翻善。此兄弟二龍
X20n0361_p0522c10║常護摩竭提國雨澤，國無饑年。瓶沙王年作一會
X20n0361_p0522c11║以報德，百姓歡喜，從此得名。二龍初不信佛，佛升
X20n0361_p0522c12║忉利為母說法，居須彌邊，乃言：云何禿人從我上
X20n0361_p0522c13║過？即放火𦦨，目連降之，現十四頭龍，繞須彌十四
X20n0361_p0522c14║帀，龍繞七帀。又放霹𮦷，目連云：設我亦爾，閻浮悉
X20n0361_p0522c15║皆被害。乃化為小蟲鑽嚙，龍遂發心出家。目連現
X20n0361_p0522c16║身於龍睫上行，龍曰：何苦相惱？目連曰：汝何云禿
X20n0361_p0522c17║耶？龍曰：願為弟子。龍至佛所，佛為說法等。
X20n0361_p0522c18║波利羅睺，此修羅名也。法華句翻為障持，障持日月
X20n0361_p0522c19║者也。種是畜生，身長八萬四千由旬，日放光明照
X20n0361_p0522c20║其眼，舉手障日，世人咸言：日蝕。障月亦爾，或作大
X20n0361_p0522c21║聲，世人咸言：天獸吼。怖日月時，倍大其身，氣呵日
X20n0361_p0522c22║月，日月失光，即來告佛。佛勅之，彼即支節戰動，遂
X20n0361_p0522c23║放日月。
X20n0361_p0522c24║毗摩質多經音義云：毗摩，此翻徧空；質多，此翻種種
X20n0361_p0523a01║嚴備。言此修羅與帝釋戰時，嚴備兵仗，徧空而列
X20n0361_p0523a02║也。觀佛三昧經云：光音天生此地，使有欲人入海
X20n0361_p0523a03║洗浴不淨，落泥變為卵，八千歲生一女，千頭少一，
X20n0361_p0523a04║二十四手。此女戲于水，水精入身，八千歲生毗摩
X20n0361_p0523a05║質多，二十四頭，千手少一。娶乾闥婆女為妻，生舍
X20n0361_p0523a06║脂夫人，嫁帝釋天。舍脂一日讒其父與釋天交戰，
X20n0361_p0523a07║帝釋以般若力不能為害。起世經云：須彌東海下
X20n0361_p0523a08║有質多國，縱廣八千由旬。
X20n0361_p0523a09║睒摩利子。睒，式冉切，疏中翻為英雄德，諸天傳指為
X20n0361_p0523a10║摩利支天，是梵音楚夏。今詳此說，有三不便：一、梵
X20n0361_p0523a11║語未全，不可妄認；二、據天台翻名，不言陽𦦨；三、案
X20n0361_p0523a12║下經結文，自云是等皆是阿修羅王。
X20n0361_p0523a13║佉羅騫陀，疏中翻為吼如雷。法華句云：佉羅騫駄，此
X20n0361_p0523a14║翻廣肩胛，亦云惡陰，此阿修羅力能湧大海水。
X20n0361_p0523a15║種植園林。植，亦作殖。左傳曰：我有田疇，子產殖之。會
X20n0361_p0523a16║通曰：下子曰種，移根曰植。植者，立也。說文曰：樹果
X20n0361_p0523a17║曰園，眾木曰林。
X20n0361_p0523a18║能令地味悉出地上。婆沙論云：成劫之初，有地味生，
X20n0361_p0523a19║猶如稀蜜。有人宿習，躭味取食，爾時有情名初受
X20n0361_p0523a20║段食，次有地皮、地餅等生焉。然此經說地味，非劫
X20n0361_p0523a21║初事。今引上文，顯地下有地味等耳。
X20n0361_p0523a22║百草樹木。淮南子曰：神農甞百草之滋味。莊子曰：春
X20n0361_p0523a23║氣發而百草生。
X20n0361_p0523a24║無有斜戾。戾，力計切。字林曰：字從犬出戶而身曲戾，
X20n0361_p0523b01║蓋象形字也。
X20n0361_p0523b02║優盋羅華、波頭摩華、拘物頭華。經音義云：優盋羅，正
X20n0361_p0523b03║云尼羅、烏盋羅。尼羅，此翻青；烏盋羅，此翻蓮華。十
X20n0361_p0523b04║六觀經：勢至頂上肉髻如盋。頭摩華，正云盋特摩，
X20n0361_p0523b05║亦曰波頭摩，此翻赤蓮華。拘物頭，此翻黃蓮華。唐
X20n0361_p0523b06║太宗實錄云：罽賓國進拘物頭華，香聞數里。
X20n0361_p0523b07║分陀利華。玅玄七云：叡師曰：未敷名屈摩羅，將落名
X20n0361_p0523b08║迦摩羅，處中盛名分陀利。遠師云：分陀利加是蓮
X20n0361_p0523b09║華開喻，體逐時遷，名隨色變，故有三名。大經曰：人
X20n0361_p0523b10║中蓮華、分陀利華，既二名竝列，應有通別。今取蓮
X20n0361_p0523b11║華是通名，分陀利是別號。朗師曰：或翻鮮白色，或
X20n0361_p0523b12║翻赤色，或翻最香，皆是開盛之義，舉分陀利則兼
X20n0361_p0523b13║之也。
X20n0361_p0523b14║除諸雲霧。元命包曰：陰陽聚而為雲。說文曰：雲，山川
X20n0361_p0523b15║氣也，從雨，云象回轉形也。春秋說題曰：雲之為言，
X20n0361_p0523b16║運動陰路，觸石而起。公羊傳曰：觸石而起，膚寸而
X20n0361_p0523b17║合，不崇朝而雨者，唯泰山雲乎？元命包曰：霧，陰陽
X20n0361_p0523b18║之氣，陰陽怒而為風，亂而為霧。爾雅曰：天氣下，地
X20n0361_p0523b19║不應，曰雺。注曰：蒙昧也。地氣發，天不應，曰霧。霧謂
X20n0361_p0523b20║之晦。注曰：言晦冥也。世紀曰：凡重霧三日必大雨，
X20n0361_p0523b21║雨未降，其霧不可冐行也。博物志曰：王肅、張衡、馬
X20n0361_p0523b22║均俱冐重霧行，一人無恙，一人病，一人死。問其故，
X20n0361_p0523b23║無恙者云：我飲酒，病者飽食，死者空腹。望氣經曰：
X20n0361_p0523b24║十月癸巳，霧赤為兵，青為殃。抱朴子曰：白霧四面
X20n0361_p0523c01║圍城，不出百日，大兵至城下。西京記曰：太平之代，
X20n0361_p0523c02║霧不塞望，侵淫被泊而已。
X20n0361_p0523c03║日王赫𦦨，放千光明，閻浮檀金，以為宮殿。起世經云：
X20n0361_p0523c04║日天子宮殿，以閻浮檀金為玅輦輿，高十六由旬，
X20n0361_p0523c05║莊嚴殊勝。天子眷屬，在彼輦中，受大快樂。日天子
X20n0361_p0523c06║身，及輦宮殿，有千光明，五百傍照，五百下照。月天
X20n0361_p0523c07║子宮殿，水精輦輿，亦千光明，五百傍照，五百正照。
X20n0361_p0523c08║又阿含經明：日天子寶座，方二十里。其日天子，身
X20n0361_p0523c09║有光明，照曜宮殿。宮殿光明，照曜城郭。城郭光明，
X20n0361_p0523c10║顯於下土。
X20n0361_p0523c11║開敷種種諸池蓮華。大經云：譬如蓮華為日所照，無
X20n0361_p0523c12║不開敷。釋籤云：白蓮、青蓮竝因日而開。有人云：白
X20n0361_p0523c13║蓮因日開。故諸天用華開合以表晝夜，以龍眠、龍
X20n0361_p0523c14║起以表春秋。輔行云：青蓮因月開，赤因日開。
X20n0361_p0523c15║正法、像法。然諸佛出世，皆有正、像、末三時。今且以釋
X20n0361_p0523c16║迦出世三時，以示其相者。摭華鈔云：釋迦滅後，有
X20n0361_p0523c17║三種時：正法、像法，各一千年。正者，聖也，具有教、行、
X20n0361_p0523c18║理、證。理則真如之體，凡聖所依。從此流出十二分
X20n0361_p0523c19║教，皆所詮之行。依教修行，必獲果證。像者，似也，似
X20n0361_p0523c20║於正故。但有教、行、理，少有果、證。後一萬年，名為末
X20n0361_p0523c21║法。去聖逾遠，人根漸鈍。獨有教典，不肯修行。但有
X20n0361_p0523c22║教、理，全無行、證。法已微末，故名末法。
X20n0361_p0523c23║次補佛處。觀音義記云：補處，猶儲君之義。說文曰：儲，
X20n0361_p0523c24║偫也；偫，待也。蔡邕勸學曰：儲君者，副君也。發真鈔
X20n0361_p0524a01║云：補處者，補前佛之生處也。玅宗鈔云：藏通補處，
X20n0361_p0524a02║彰佛有量；別圓補處，彰佛無量。
X20n0361_p0524a03║爾時道場菩提樹神名等增益，菩提樹神是通名，等
X20n0361_p0524a04║增益是別號，以別簡通，顯道場之神多也。故華嚴
X20n0361_p0524a05║合論云：道場在摩竭陀國，彼處有一萬道場神守
X20n0361_p0524a06║護是也。準西域記，菩提樹即畢盋羅樹，一切諸佛
X20n0361_p0524a07║盡在樹下成菩提道，因名菩提樹。此神守護其處，
X20n0361_p0524a08║以立喜名。此經對告此神，凡該四品，最後又能以
X20n0361_p0524a09║偈讚佛，觀其所證不淺。故諸天傳曰：菩提樹者，依
X20n0361_p0524a10║實相理地出生一切種智而為根本，道品三十七
X20n0361_p0524a11║種以為枝葉，開萬行之因華，結四十二位之玅果，
X20n0361_p0524a12║常以四攝覆護眾生，故現神身而佐法會也。
X20n0361_p0524a13║硨磲，梵語牟婆落揭拉婆，此翻青白間色寶。文選江
X20n0361_p0524a14║賦曰：洪蚶專車，紫魧文貝。爾雅曰：具居陸贆，在水
X20n0361_p0524a15║者蜬。注曰：水陸異名也。貝中肉如科斗，但有頭尾
X20n0361_p0524a16║耳。大者魧，注曰：書大傳言大貝如車渠，車渠謂車
X20n0361_p0524a17║輞，即魧屬。小者鰿，注曰：今細貝亦有紫色者，出日
X20n0361_p0524a18║南。虞衡志曰：硨磲似大蚌，㳂海人磨治其殻，因其
X20n0361_p0524a19║形而為荷葉杯，膚理瑩潔如珂玉。其尤大者，琢其
X20n0361_p0524a20║根柢為杯椀，有厚三寸者，脫落碎瑣，猶為環佩校
X20n0361_p0524a21║具。按佛書以此為至寶，今乃海錯耳，不知是古硨
X20n0361_p0524a22║磲否？然古字本單作，後人加二石，故玉篇曰：硨磲，
X20n0361_p0524a23║石次玉也。
X20n0361_p0524a24║碼碯經音義云：梵語謨薩羅揭婆，此翻杵藏，或翻胎
X20n0361_p0524b01║藏。此取堅實為名，即碼碯也。舊云摩婆羅伽隷，此
X20n0361_p0524b02║翻碼碯。蓋此寶色如馬之腦，因以為名。其色赤白，
X20n0361_p0524b03║硺成器皿，有紋如纏絲故。但諸字書傍加二石，謂
X20n0361_p0524b04║之石次王也。王子年拾遺曰：帝顓頊時，丹丘之國
X20n0361_p0524b05║獻馬腦瓮，以盛甘露。馬腦石類，南方者為上。其善
X20n0361_p0524b06║別者，馬死則扣其腦而視之，其色如血者，則日行
X20n0361_p0524b07║萬里；腦色黃者，日行千里；腦色青者，嘶聞數百里；
X20n0361_p0524b08║腦色黑者，日行五百里；腦色白者，多力而駑。今為
X20n0361_p0524b09║器皿多用赤色者，其國人聽馬嘶，則別其寶色也。
X20n0361_p0524b10║奴婢僕使風俗通曰：古制本無奴婢，即犯事者或原
X20n0361_p0524b11║之。臧者，被臧沒入為官奴婢。獲者，逃亡獲得為奴
X20n0361_p0524b12║婢也。方言曰：臧、甬、侮、獲，奴婢賤稱也。荊淮海岱并
X20n0361_p0524b13║齊之間，罵奴曰臧，罵婢曰獲。周禮曰：奚三百人。鄭
X20n0361_p0524b14║玄注曰：古者從坐男女沒入縣官曰奴婢，其少才
X20n0361_p0524b15║智者以為奚，今時侍史官婢是也。
X20n0361_p0524b16║孝養父母。禮記，曾子曰：身也者，父母之遺體也。行父
X20n0361_p0524b17║母之遺體，敢不敬乎？居處不莊，非孝也；事君不忠，
X20n0361_p0524b18║非孝也；莅官不敬，非孝也；朋友不信，非孝也；戰陣
X20n0361_p0524b19║無勇，非孝也。五者不遂，災及於親，敢不敬乎？夫孝，
X20n0361_p0524b20║置之而塞乎天地，敷之而橫乎四海，斷一樹，殺一
X20n0361_p0524b21║獸，不以其時，非孝也。禮又曰：孝體有三：大孝尊親，
X20n0361_p0524b22║其次弗辱，其下能養。
X20n0361_p0524b23║有一長者，經音義云：天竺國俗，多以商賈為業，游雲
X20n0361_p0524b24║涉險，不憚艱辛，彌積年歲，必獲珍異。上者奉王，餘
X20n0361_p0524c01║皆入己，財盈一億，德行崇高，稱曰長者。法華句明
X20n0361_p0524c02║長者須具十德，謂姓貴、位高、大富、威猛、智深、年耆、
X20n0361_p0524c03║行淨、禮備、上歎、下歸。
X20n0361_p0524c04║名曰持水，善知醫方。說文曰：巫彭初作醫。世紀曰：黃
X20n0361_p0524c05║帝使岐伯甞味草木，典醫療疾，今經方本草之書
X20n0361_p0524c06║咸出焉。物理論曰：夫醫者，非仁愛不可託也，非聰
X20n0361_p0524c07║明理遠不可任也，非廉潔淳良不可信也。是以古
X20n0361_p0524c08║之用醫，必選名姓之後。唐書方技傳：許胤宗曰：醫
X20n0361_p0524c09║特意耳，思慮精則得之，脈候幽而難明，吾意能解。
X20n0361_p0524c10║古之上醫視脈，唯用一藥攻之而愈。今人度病多
X20n0361_p0524c11║其藥，譬獵不知兔，廣絡原野，冀一獲之也。輔行云：
X20n0361_p0524c12║醫術，此方如華陀、岐伯、扁鵲、神農，西方如耆婆、持
X20n0361_p0524c13║水等。
X20n0361_p0524c14║受性聰敏。史記云：聰明敏捷，人之美材也。劉劭人物
X20n0361_p0524c15║志曰：夫聖賢之所美，莫美於聰明；聰明之所貴，莫
X20n0361_p0524c16║貴於知人。左傳注曰：敏，達也。
X20n0361_p0524c17║種種技藝。周禮保氏云：掌養國子，教之六藝：一、五禮，
X20n0361_p0524c18║二、六樂，三、五射，四、五馭，五、六書，六、九數。注曰：五禮
X20n0361_p0524c19║謂吉、凶、軍、賓、嘉；六樂謂雲門、大咸、大韶、大夏、大漢、
X20n0361_p0524c20║大武；五射謂白矢、參連、剡注、襄尺、井儀；五馭謂鳴
X20n0361_p0524c21║和鸞、逐水曲、過君表、舞交衢、逐禽左；六書謂象形、
X20n0361_p0524c22║會意、轉注、處事、假借、諧聲；九數謂方田、粟米、差分、
X20n0361_p0524c23║少廣、商功、均輸、方程、盈不足、旁要。華嚴說：難勝地
X20n0361_p0524c24║中菩薩為利生故，世間技藝靡不該習，所謂算數、
X20n0361_p0525a01║圖印、地水火風、方藥、文書、讚詠等，咸悉開悟，令住
X20n0361_p0525a02║佛法。
X20n0361_p0525a03║書疏：算計，天竺之書，即毗伽羅論。此論明文字之本，
X20n0361_p0525a04║典藉之聲。思益經說：天竺外道經書，有十八種類。
X20n0361_p0525a05║此土之書，即三墳、五典、八索、九丘、經、史、子、集也。疏：
X20n0361_p0525a06║謂疎通決擇為義。疎通上之典籍，決擇一切事理
X20n0361_p0525a07║也。昔晉律歷志曰：黃帝使隷首作算數。後漢鄭康
X20n0361_p0525a08║傳曰：九章算術，周公所作。即前周禮中九數也。四
X20n0361_p0525a09║分律云：有年少比丘，不解時事，聽用算子記數。
X20n0361_p0525a10║年已衰邁，說文曰：衰，減也，損也。禮記曰：年五十始衰。
X20n0361_p0525a11║毛詩曰：日月其邁。傳曰：邁，行也。廣雅曰：邁者，歸往
X20n0361_p0525a12║也，謂壯力已往也。
X20n0361_p0525a13║老耄枯悴。耄，彌告切。禮記曰：二十曰弱冠，三十曰莊
X20n0361_p0525a14║有室，四十曰強而仕，五十曰艾服官政，艾，老也，六
X20n0361_p0525a15║十曰耆指使，謂指事使人也，七十曰老而傳，謂傳
X20n0361_p0525a16║家任子孫也，八十九十曰耄，謂老耄惛忘也，七年
X20n0361_p0525a17║曰悼，謂憐愛也，悼與耄，雖有罪不加刑焉，謂愛幼
X20n0361_p0525a18║而尊老也。
X20n0361_p0525a19║羸瘦顫掉。羸，力為切。顫，之膳切。通俗文曰：四肢寒動
X20n0361_p0525a20║謂之顫𩑌。蒼頡篇曰：頭不正謂之顫掉。掉，徒吊切，
X20n0361_p0525a21║振也，搖也。
X20n0361_p0525a22║要因几杖。几亦作机。四明記曰：坐則凭机，行則執杖
X20n0361_p0525a23║也。漢李尤几銘曰：軒轅恐事有闕，作輿几之法。几
X20n0361_p0525a24║始於黃帝也。禮記曰：大夫七十而致事，則賜之几
X20n0361_p0525b01║杖。前漢哀帝賜孔光靈壽杖。
X20n0361_p0525b02║諮問治病。左傳曰：訪問於善為諮，諮親為詢。注曰：問
X20n0361_p0525b03║善道也。
X20n0361_p0525b04║四大諸根衰損代謝而得諸病。醫方經云：四大不調
X20n0361_p0525b05║者，一曰寠魯，謂地增，令身沈重也；二曰變跛，謂水
X20n0361_p0525b06║大積，涕唾乖常也；三曰畢哆，謂火大盛，頭胸壯熱
X20n0361_p0525b07║也；四曰婆哆，謂風大動，氣息衝擊也。此四乃當神
X20n0361_p0525b08║洲沈重，痰痾熱重發之異名耳。維摩疏云：一大不
X20n0361_p0525b09║調，百一病動；四大不調，四百四病因身而發。
X20n0361_p0525b10║若食食已，論語曰：食夫稻，衣夫錦，於汝安乎？注曰：食
X20n0361_p0525b11║音寺，衣去呼。垂裕記解澡浴衣食云：若未受用，可
X20n0361_p0525b12║作平入呼；若正受用，應竝去呼。若衣食字平入呼，
X20n0361_p0525b13║則澡浴字應云湯水，以未受用故。準孤山此說，此
X20n0361_p0525b14║文上食字是未受用，可作入聲；下食字是正受用，
X20n0361_p0525b15║宜作去聲。
X20n0361_p0525b16║三月是夏，三月是秋，三月是冬，三月是春。若據最勝
X20n0361_p0525b17║經，則春夏秋冬次第而舉，此經則夏為首。疏中釋
X20n0361_p0525b18║曰：而初言夏者，或可趣作此言，或問答之時正是
X20n0361_p0525b19║於夏，是故在初。
X20n0361_p0525b20║是十二月三三而說。疏云：一時有三月，謂孟、仲、季也。
X20n0361_p0525b21║佛法則不言於秋，時則有四，何言三三說耶？此意
X20n0361_p0525b22║須帶下文三三本攝以明之。
X20n0361_p0525b23║若二二說，足滿六時。疏云：俗法四時，時本二月，只是
X20n0361_p0525b24║陰陽。正、二是木王，四、五是火王，七、八是金王，十、十
X20n0361_p0525c01║一是水王。土寄四季，各十八日。臘月、三月是陽土
X20n0361_p0525c02║寄王，六、九是陰土寄王。論本月亦二二說，論寄王
X20n0361_p0525c03║亦二二說，故言六時。佛法三時，時有四月。從臘月
X20n0361_p0525c04║十六至二月十五，是春初分；從二月十六至四月
X20n0361_p0525c05║十五，是春後分。夏、冬各四亦然，故言六時。西域用
X20n0361_p0525c06║十六日為月朔，故以十六日起初。
X20n0361_p0525c07║三三本攝。疏云：俗論正月是春本，攝後兩月；四月為
X20n0361_p0525c08║夏本，七月為秋本，十月為冬本，竝各攝二月，故云
X20n0361_p0525c09║三三本攝。佛法無秋，即以秋之三月各攝入三時，
X20n0361_p0525c10║時則四月，論本則三，論攝則一也。
X20n0361_p0525c11║三月將養調和。六大疏曰：犯觸生病，乃有六種，謂多
X20n0361_p0525c12║坐，多睡，多行，多倚，多語，多淫。於食得病有六，謂過
X20n0361_p0525c13║量食，少食，過飢食，逆時食，未飢強食，有妨食，不曾
X20n0361_p0525c14║食而食。醫經鈔云：生病有十事，謂久坐不臥，食無
X20n0361_p0525c15║貸，憂愁，疲極，淫佚，瞋恚，忍大小便，制上下風。
X20n0361_p0525c16║熱病下藥服。訶棃勒。本草曰：訶棃勒，出西域及交廣
X20n0361_p0525c17║地。主風虗熱氣。形似柰，黃色，核圓，有六七楞。經音
X20n0361_p0525c18║義云：梵語訶棃勒，此翻天王持來。事物記原曰：南
X20n0361_p0525c19║海諸番出訶棃勒。後趙時，避石勒諱，改曰訶子。寄
X20n0361_p0525c20║歸傳云：訶棃勒，若能每日咽一顆，則終身無病。嶺
X20n0361_p0525c21║南異物志曰：廣洲法性寺殿前，有呵子樹五十餘
X20n0361_p0525c22║株。子極小，味不澁，有六楞。每歲熟，進貢。凡熟時客
X20n0361_p0525c23║至，則僧摘以煎湯延之。其法用呵子五枚，甘草一
X20n0361_p0525c24║寸，俱碎，汲井水煎之，色若新茶。其樹至今猶存六
X20n0361_p0526a01║七株。
X20n0361_p0526a02║悉令除愈。愈，正作瘉，以主切，差也，勝也。說文曰：病瘳
X20n0361_p0526a03║曰愈。孟子曰：若藥不瞑眩，厥疾不瘳。
X20n0361_p0526a04║時長者子即以玅藥授之令服，服已除差。大經云：譬
X20n0361_p0526a05║如有人身遇重病，到良醫所，隨病說藥。是人善受
X20n0361_p0526a06║醫教，合藥服之。服已病愈，身得安樂。病人喻諸菩
X20n0361_p0526a07║薩，醫者喻善知識，良醫所說喻方等經，善受醫教
X20n0361_p0526a08║喻善思惟，隨教合藥喻修行道品，服已病愈喻滅
X20n0361_p0526a09║諸煩惱，身得安樂喻得涅槃。
X20n0361_p0526a10║狐犬。說文曰：狐，妖獸也，鬼所乘。有三德，其色中和，小
X20n0361_p0526a11║前大後，死則守丘。狐死守丘，蓋不忘本也。靈鬼志
X20n0361_p0526a12║曰：千秊之狐，能以車入冢，冢口無損，車亦不壞。玄
X20n0361_p0526a13║中記曰：狐五十歲能變為婦人，百歲能變為美女
X20n0361_p0526a14║神巫，或為文夫。與女人交，能知千里外事，善蠱魅
X20n0361_p0526a15║人。廣韻曰：狗有懸蹄者曰犬。準此，則無蹄者為狗
X20n0361_p0526a16║矣。
X20n0361_p0526a17║是諸禽獸。爾雅曰：二足而羽謂之禽，四足而毛謂之
X20n0361_p0526a18║獸。
X20n0361_p0526a19║見有一池，多有諸魚。事始曰：孫子有金城湯池之說，
X20n0361_p0526a20║後人因此開地為池，以養魚鼈，記為池沼之始。孫
X20n0361_p0526a21║子，吳王闔閭之臣，春秋末人也。
X20n0361_p0526a22║隨名定實。莊子曰：吾將為名乎？名者，實之賓也。白虎
X20n0361_p0526a23║通曰：人必有名，所以吐情自紀也。人生三月，目煦
X20n0361_p0526a24║能笑，故因其始有知而名之。
X20n0361_p0526b01║為有幾所？幾者，幾何也。所，猶數也。文選所謂多歷秊
X20n0361_p0526b02║所是也。
X20n0361_p0526b03║將入死門，魚以水為命，水竭魚死，死門難向，何類不
X20n0361_p0526b04║然。釋名曰：死者，澌也。消，澌也。論衡曰：人死猶火之
X20n0361_p0526b05║滅。人病且死，與火之滅何異？火滅光消而燭在，人
X20n0361_p0526b06║死精亡而形存。
X20n0361_p0526b07║心生恃賴。毛詩曰：無父何怙？無母何恃？注曰：怙，賴也。
X20n0361_p0526b08║恃，依也，亦賴也。
X20n0361_p0526b09║為捕此魚。說文曰：漁，捕魚也，捉魚於水也。尸子曰：燧
X20n0361_p0526b10║人之世，天下多水，故教人以漁捕。文子曰：堯使人
X20n0361_p0526b11║水處者漁，舜漁於雷澤之中。
X20n0361_p0526b12║沒棄其水。廣韻，沒，古穴切，俗作決，流行也，斷也，破也。
X20n0361_p0526b13║廣雅曰：決，穿也。北史曰：旱則決溝為雨。
X20n0361_p0526b14║借二十大象爾雅曰：南方之美者，有梁山之犀。象南
X20n0361_p0526b15║州異物志曰：象之為獸，形體特詭。身倍數牛，目不
X20n0361_p0526b16║喻豕。鼻為口役，望頭若尾。馴良承教，聽言則跪。素
X20n0361_p0526b17║牙王潔，載籍所美。服重致遠，行如丘徙。俗傳象牙
X20n0361_p0526b18║歲脫，猶愛惜之，掘地以藏。人欲取，當作假牙。潛往
X20n0361_p0526b19║易之，覺則不藏故處。物類志曰：象身具十二少肉，
X20n0361_p0526b20║其膽則隨月遷改。正月建寅，膽則在虎肉內，餘肉
X20n0361_p0526b21║藏膽，終而復始。其牙縠紋，因雷而致。故古詩云：犀
X20n0361_p0526b22║因翫月紋生角，象被雷驚華入牙。
X20n0361_p0526b23║即勅大臣。文心雕龍曰：漢初定制有四品，謂策書、制
X20n0361_p0526b24║書、詔書、戒勅、勅戒州群、詔誥百官、制施赦令、策封
X20n0361_p0526c01║侯王。要言曰：勅者，正也，謂王言發下正，羣臣無敢
X20n0361_p0526c02║違者。唐高宗詔曰：詔勅比用白帋，多有蟲蠧，今後
X20n0361_p0526c03║須用黃帋。臣者，伏也，男子賤稱。春秋說曰：正氣為
X20n0361_p0526c04║帝，間氣為臣。
X20n0361_p0526c05║至象廐中。廄，居祐切，俗作廐，馬舍也。釋名曰：廄，聚也，
X20n0361_p0526c06║生馬之所聚也。周禮曰：馬二百六十疋為廄。詩曰：
X20n0361_p0526c07║乘馬在廄。然則安象處本名坊，蓋譯師借用其名
X20n0361_p0526c08║也。
X20n0361_p0526c09║從治城人最勝。經云：又於酒家多借皮囊。此云治城
X20n0361_p0526c10║者，不知何謂。今以三義測之：一恐天自在光王所
X20n0361_p0526c11║治城內之人；二恐修治城雉之人；三恐是城之名，
X20n0361_p0526c12║如云鳳城、鄞城也。
X20n0361_p0526c13║彷徉而行。彷，步光切。徉，興章切，亦曰[彳*褱]徉。廣雅曰：彷
X20n0361_p0526c14║徉，徙倚也，亦徘徊也。楚辭曰：聊彷徉以逍遙。
X20n0361_p0526c15║解說甚深十二因緣。法界次第云：是十二法，展轉能
X20n0361_p0526c16║感果，故名因；互相由藉而有，名緣；因緣相續，生死
X20n0361_p0526c17║往來之名也。玅玄云：十二因緣，經中或稱十二牽
X20n0361_p0526c18║連，以更相拘帶故，亦名十二重城，亦名十二棘林。
X20n0361_p0526c19║四明記云：十二因緣，經稱甚深，驗三歸十號，皆是
X20n0361_p0526c20║圓說。讖本雖無三歸，最勝經則有授法之儀，缺之
X20n0361_p0526c21║不可。此十二支，或約三世論，或約二世論，或約一
X20n0361_p0526c22║念論，雖三不同，皆以十二而對三道。無明、愛、取屬
X20n0361_p0526c23║煩惱道，行、有屬業道，餘六屬苦道。
X20n0361_p0526c24║有二種人：一者、深信大乘方等；二者、毀呰不生信樂。
X20n0361_p0527a01║呰，將此切，亦作訾訿，口毀也。說文：苛也。詩曰：翕翕
X20n0361_p0527a02║呰呰。玅宗鈔云：其心安住中道，不為二邊所動，故
X20n0361_p0527a03║名深信。然佛所說法，徒眾必有信、毀兩端，此事今
X20n0361_p0527a04║古皆然。故法華句云：五千起去，非是當機，是結緣
X20n0361_p0527a05║人。昔大通時，亦有無量眾生心生疑惑；說大經時，
X20n0361_p0527a06║萬五千億人不生信心；金光明中，時閻浮提有二
X20n0361_p0527a07║種人。亦是其例。
X20n0361_p0527a08║所謂無明、緣行等。四明記云：無明，謂不了六受即空、
X20n0361_p0527a09║假、中。行，謂依不了心，動作業行。識，謂業牽中陰，託
X20n0361_p0527a10║於母胎。名色，謂赤、白二滴為色，心但有名。六入，謂
X20n0361_p0527a11║名色增長，成六入根。觸，謂六根對外，為塵所觸。受，
X20n0361_p0527a12║謂三受：苦受、樂受、不苦不樂受也。愛，謂於三受染
X20n0361_p0527a13║著。取，謂愛染纏緜，四方求索。有，謂由取造業，須有
X20n0361_p0527a14║來報。生，謂有業既熟，未來陰興。老死等，謂生死變
X20n0361_p0527a15║滅，悲惱縈纏。
X20n0361_p0527a16║醉酒而臥。大論十三云：酒有三種：一、穀米酒；二、果酒，
X20n0361_p0527a17║謂蒲萄、阿棃咤果等合酒也；三、藥草酒，謂種種藥
X20n0361_p0527a18║草合和米麯等。略說若乾若濕，若清若濁，能令人
X20n0361_p0527a19║心動放逸者，竝名為酒。問：酒能破冷益身，令心歡
X20n0361_p0527a20║喜，何故佛戒所制？答：益少損多，譬如美食中有毒
X20n0361_p0527a21║也。（論文下列三十六失。）戰國策曰：帝女狄儀造酒。淵明酒詩
X20n0361_p0527a22║序曰：狄儀造酒，杜康潤色之。
X20n0361_p0527a23║時十千魚同日命終。四明記云：十千魚由戒緩故，受
X20n0361_p0527a24║鱗介身。由乘急故，得遇大乘知識。受食得命，即表
X20n0361_p0527b01║真常。依寶勝佛，獲天報財（云云）。
X20n0361_p0527b02║生忉利天。華嚴音義云：忉利之名，訛略具足，應云怛
X20n0361_p0527b03║唎耶。怛唎奢，此翻三十三。謂須彌山頂有四峰，一
X20n0361_p0527b04║峰八天，成三十二。諦釋居中央，成三十三也。其三
X20n0361_p0527b05║十二天名，諸經不言，唯正法念經二十五卷，謂住
X20n0361_p0527b06║善法堂天（即帝釋天）、住峰天、住山頂天、善見城天、盋私
X20n0361_p0527b07║陀天、住俱吒天、雜殿天、住歡喜園天、光明天、波利
X20n0361_p0527b08║樹天、險岸天、住雜險岸天、住摩尼藏天、旋行天、金
X20n0361_p0527b09║殿天、鬘影處天、住柔輭地天、雜莊嚴天、如意地天、
X20n0361_p0527b10║微細行天、歌音樂天、威德輪天、月行天、閻摩婆羅
X20n0361_p0527b11║天、速行天、影照天、智慧行天、眾分天、住輪天、上行
X20n0361_p0527b12║天、威德顏天、威德炎輪天、清淨天、廣明天。身壽量
X20n0361_p0527b13║住處，具在彼經。
X20n0361_p0527b14║露臥眠睡。臥謂尸臥，即仰臥也。字從臣人，取其伏義。
X20n0361_p0527b15║釋名曰：目絕瞻視曰眠。止觀云：心神昏昏為睡，六
X20n0361_p0527b16║識闇塞、四肢倚放曰眠。
X20n0361_p0527b17║卿可往至彌陀。指歸云：古之相謂為卿，後世制斷君
X20n0361_p0527b18║王命，臣下之稱。
X20n0361_p0527b19║善言誘喻。誘音酉。人多悞作去聲。廣韻：誘者，導也、引
X20n0361_p0527b20║也、教也。喻，曉也。
X20n0361_p0527b21║積聚成𧂐。廣韻：𧂐，子智切；草之積聚也。
X20n0361_p0527b22║今羅睺羅是。有經或稱羅雲。法華謂羅睺羅是佛之
X20n0361_p0527b23║子，又是十世界微塵數諸佛之子。法華句云：羅睺
X20n0361_p0527b24║羅，此翻覆障，由昔塞一鼠穴，今報在母胎六年故。
X20n0361_p0527c01║又佛本行集經謂生時正值羅睺脩羅以手障月，
X20n0361_p0527c02║母即立名覆障。未曾有經佛言：我法如月，此兒障
X20n0361_p0527c03║我，不即出家故。
X20n0361_p0527c04║今阿難是。法華句云：阿難，此翻歡喜，或云慶喜。以淨
X20n0361_p0527c05║飯王悉達太子棄國出家，王憂愁殆絕。魔來告云：
X20n0361_p0527c06║太子已死。王即哀泣。復有天來報曰：汝子已成佛。
X20n0361_p0527c07║王猶未信。須臾報曰：昨夜太子成佛。王大歡喜。忽
X20n0361_p0527c08║白飯王奏云：生子舉國忻忻，父母作字，名曰歡喜。
X20n0361_p0527c09║中阿含云：四眾若聞阿難所說，無不歡喜。觀彼四
X20n0361_p0527c10║儀，亦皆歡喜。
X20n0361_p0527c11║捨身品疏云：薩埵太子捨身，有財、有位、有壽、有命。獨
X20n0361_p0527c12║言捨身者，受者須身。故大論云：菩薩行檀，見餓虎
X20n0361_p0527c13║以身布施，父母失子，虎得殺羅。但滿菩薩檀波羅
X20n0361_p0527c14║蜜，自得福報也。
X20n0361_p0527c15║即現神足。法蘊足論云：玅用難測故名神，能為彼依
X20n0361_p0527c16║故名足。法華句云：神謂神通，足即是定。故對法論
X20n0361_p0527c17║云：由已成滿三摩地力，發起種種神通事故。
X20n0361_p0527c18║六種震動華嚴經明六種，謂動、起、涌、震、吼、覺也。一中
X20n0361_p0527c19║各有三相，謂直動為動，四天下動為徧動，大千世
X20n0361_p0527c20║界動為等徧動，餘五亦皆三相，合十八相也。玅樂
X20n0361_p0527c21║記云：前三是形，後三是聲，而言震動者，形聲中各
X20n0361_p0527c22║舉一也。湘山野錄云：真廟甞御製法音集，詺學僧
X20n0361_p0527c23║二十一人箋注，一僧注六種震動，有三百字。時楊
X20n0361_p0527c24║大年充注釋院事，覽之，俱抹去自注二句，曰：地體
X20n0361_p0528a01║本靜，動必有變。其簡當若此。
X20n0361_p0528a02║於大講堂。增一阿含明自在天子為雞頭梵志造大
X20n0361_p0528a03║講堂，佛為化成，世所希有。普賢觀謂重閣。講堂。說
X20n0361_p0528a04║文曰：講，和解也。論語曰：學之不講，是吾憂也。蘇鶚
X20n0361_p0528a05║演義曰：堂者，當也，當正陽之屋也。
X20n0361_p0528a06║有七寶塔。發軫鈔云：說文謂塔字元無，乃徐鉉新加
X20n0361_p0528a07║西域之浮圖也。葛洪字苑曰：塔，佛堂也。此解甚疎。
X20n0361_p0528a08║分陀利經謂七寶浮圖，此以塔為浮圖。若廣弘明
X20n0361_p0528a09║集則云：浮圖者，聖瑞靈圖浮海而來，故云浮圖。吳
X20n0361_p0528a10║中石佛汎海儵來，即其事也。經音義云：或言塔婆
X20n0361_p0528a11║藪斗波等，皆訛略也。或云方墳，或云聚相，正云窣
X20n0361_p0528a12║堵波，此翻廟。廟者，貌也，佛之形貌也。雜心論謂有
X20n0361_p0528a13║舍利者名塔，無舍利者名支提。
X20n0361_p0528a14║爾時，世尊禮拜是塔。輔行云：金光明中，佛起禮骨塔，
X20n0361_p0528a15║為報法恩故。故知雖得佛果，敬稟教身，是故禮之。
X20n0361_p0528a16║昔人寓意，作天人禮枯骨頌，亦其餘意也。頌曰：汝
X20n0361_p0528a17║是前生我，我今天眼開。寶衣隨念至，玉食自還來。
X20n0361_p0528a18║謝汝昔勤苦，令吾今快哉。散華頻頂禮，人世莫驚
X20n0361_p0528a19║猜。
X20n0361_p0528a20║我身舍利。經音義云：正云設利羅，訛為舍利。珠林云：
X20n0361_p0528a21║舍利，此翻靈骨，恐濫凡夫死人之骨，故存梵音。應
X20n0361_p0528a22║知舍利有二不同：一全身，二碎身。碎身有三種：一
X20n0361_p0528a23║骨舍利，白色；二肉舍利，紅色；三髮舍利，黑色。唯佛
X20n0361_p0528a24║舍利具足五色，有大神變，不能毀壞。西域記云：佛
X20n0361_p0528b01║所遺骨分，通名舍利。世人既爇，唯尋碎粟而棄遺
X20n0361_p0528b02║骨，一何謬哉！應知粟體聖凡俱有，但熏修有優劣，
X20n0361_p0528b03║堅壞不同殊，不可專以碎粟為奇也。金剛事苑云：
X20n0361_p0528b04║此方人火浴之後，骨分之中，或有珠顆雜色舍利，
X20n0361_p0528b05║出自方寸，一時顯驗。佛之堅固，不可同日而語。昔
X20n0361_p0528b06║康僧會為吳帝孫權所請而得者是。事見梁弘明
X20n0361_p0528b07║集。
X20n0361_p0528b08║六、波羅蜜。禪門云：波羅蜜有三翻：一、翻到彼岸。生死
X20n0361_p0528b09║為此岸，涅槃為彼岸，煩惱為中流。菩薩以智定舟
X20n0361_p0528b10║航，從生死此岸，到涅槃彼岸。二、大論翻為事究竟。
X20n0361_p0528b11║謂菩薩之人，為眾生故，徧修一切，事行滿足也。三、
X20n0361_p0528b12║瑞應經翻為度無極。通論事理，悉有幽遠之義。合
X20n0361_p0528b13║而言之，故曰度無極。布施、持戒、忍辱、精進、禪定，皆
X20n0361_p0528b14║須智慧照了，方名波羅蜜。不然，則但是有漏有為
X20n0361_p0528b15║之業，則不能升出三界也。
X20n0361_p0528b16║是戒定慧。楞嚴經云：攝心為戒，因戒生定，因定發慧，
X20n0361_p0528b17║是名三無漏學。歸敬儀云：元立三學，同傾一惑。戒
X20n0361_p0528b18║如捉賊，定如縛賊，慧如殺賊。明喻即目，何用深思？
X20n0361_p0528b19║明喻乃三，約賊唯一。如佛立戒，無境不修，戒名警
X20n0361_p0528b20║䇿，是為戒學。安心此學，非定不行，名定學也。深思
X20n0361_p0528b21║此學，為滅倒情，縱而不學，還順生死，力勵徵責，名
X20n0361_p0528b22║慧學也。
X20n0361_p0528b23║最上福田。華嚴云：譬如大地一，隨種各生芽，於彼無
X20n0361_p0528b24║怨親，佛福田亦然。又玅善長者言：如來出世是大
X20n0361_p0528c01║福田，我欲於中而下種子。
X20n0361_p0528c02║摩訶羅陀，疏翻為大無罪。最勝經翻為大車，疏翻摩
X20n0361_p0528c03║訶波那羅為大度，注云未詳。又最勝經翻為大渠，
X20n0361_p0528c04║新記云疏謂未詳，蓋莫究所翻之意。大度、大渠，乃
X20n0361_p0528c05║梵音楚夏耳。摩訶提婆，此經下文翻為大天。
X20n0361_p0528c06║憩駕止息。廣韻：憩，去例切；亦作愒。說文：憩，息也。廣韻：
X20n0361_p0528c07║駕，乘也、行也。說文謂：駕者，馬在軛中也。
X20n0361_p0528c08║第一王子心甚怖懅，廣韻：懅，強魚切，又通其據切，怯
X20n0361_p0528c09║也。廣雅：謂懼也。第三王子獨無怖懅者，以彼捨身
X20n0361_p0528c10║時至，大心宏發，離死怖畏故。
X20n0361_p0528c11║山中空寂，神仙所讚。此經不廣譯神仙事，準投身餓
X20n0361_p0528c12║虎經。時有五百神仙在巖窟中修行，太子入山見
X20n0361_p0528c13║之，諸仙為說大法，心大歡喜，自此厭世捨身。釋名
X20n0361_p0528c14║曰：老而不死曰仙。仙者，遷也，遷入山也，故制字從
X20n0361_p0528c15║人從山。參同契曰：懷玄抱真，體服九鼎，累積久長，
X20n0361_p0528c16║變形而仙。抱朴子曰：求仙當以忠孝仁信為本，若
X20n0361_p0528c17║但務方術，終不得也。
X20n0361_p0528c18║見有一虎。說文曰：虎，山獸之君也，或名白額侯。方言
X20n0361_p0528c19║謂陳魏宋楚之間以虎為李父，江淮南楚以虎為
X20n0361_p0528c20║李耳，亦曰於菟。見左傳準玄奘三藏傳。西域虎稱
X20n0361_p0528c21║烏擇（音徙）。遯齋閑覽云：虎食一人，則耳生一缺。汀州
X20n0361_p0528c22║西山有虎，為獵所殺，兩耳如鋸焉。虎性甚靈，不妄
X20n0361_p0528c23║食人，蓋命所值，或宿冤也。酉陽雜爼曰：虎害人，能
X20n0361_p0528c24║令死屍自起，解衣方食。虎有威如乙字，長三寸，在
X20n0361_p0529a01║脇兩旁皮內，取得佩之，臨官則能威眾。虎夜視，一
X20n0361_p0529a02║目放光，一目看物。獵人射之，光墜入地成白石，主
X20n0361_p0529a03║小兒驚。茆亭客話曰：凡虎傷之死魂曰倀（勅良切，狂也）
X20n0361_p0529a04║鬼。月暈虎必交，虎食狗必醉。狗，虎之酒也。虎不傷
X20n0361_p0529a05║醉人，事見朝野簽議。
X20n0361_p0529a06║虎產七日不得求食投身。餓虎經云：崖下一虎，新生
X20n0361_p0529a07║七子，時天降雪，不得求食，懼凍，其子守餓不去。
X20n0361_p0529a08║我從昔來多棄是身。餓虎經云：太子當捨身時，自言：
X20n0361_p0529a09║吾昔誓願捨一千身，已捨九百九十九，今此悉當
X20n0361_p0529a10║滿足。然則千身猶存數量。法華則曰：我觀三千大
X20n0361_p0529a11║千世界無芥子地，非是菩薩捨身命處。
X20n0361_p0529a12║然復不免無常敗壞。大經明九想觀：一者脹想，乃至
X20n0361_p0529a13║第九燒想。智人觀此，庶不為幻身所瞞也。唐楊衡
X20n0361_p0529a14║九想圖詩曰：一世枯榮無異同，百年哀樂盡歸空。
X20n0361_p0529a15║野干鳥鵲爭喧處，林下何人在定中。
X20n0361_p0529a16║可惡如賊，猶若行廁。惡，烏故切，憎也。說文曰：廁者，圊
X20n0361_p0529a17║也。釋名曰：廁者，雜也，言人雜廁其上也。
X20n0361_p0529a18║於生死海中作大橋梁。六度經云：為道者當施立法
X20n0361_p0529a19║橋，令一切得入。說文曰：楚人謂橋為圯。凡橋有木
X20n0361_p0529a20║梁、石梁、舟梁，舟梁即浮橋也。毛詩所謂造（七到切）舟
X20n0361_p0529a21║為梁，謂從舟至舟相編為橋也。
X20n0361_p0529a22║則捨無量，癕疽瘭疾。廣韻，癰，於容切，癤也，腫也，亦作
X20n0361_p0529a23║癕。疽，七余切。瘭，必遙切。說文曰：瘭疽，久癰也。廣雅
X20n0361_p0529a24║曰：癰成為瘭。瘭，起也。
X20n0361_p0529b01║是身不堅，如水上沫。維摩經曰：身如聚沫，不可撮摩。
X20n0361_p0529b02║疏曰：水流衡擊成沫，一往似有，撮之即無。智者觀
X20n0361_p0529b03║身，非實亦爾。
X20n0361_p0529b04║是身不淨，多諸蟲戶。大經曰：身有三百六十骨節，髓
X20n0361_p0529b05║有九十九重。於此骨間，復有諸蟲，四頭四口，九十
X20n0361_p0529b06║九尾，五臟葉葉相覆，猶如蓮華。有八萬戶蟲，於中
X20n0361_p0529b07║止住，互相使役，音聲語言，去來動息。
X20n0361_p0529b08║無常變異。首楞嚴經云：變化密移，寒暑遷流。我觀現
X20n0361_p0529b09║前，念念遷謝，新新不住，如火成灰，漸漸消殞。決知
X20n0361_p0529b10║此身，當從滅盡。
X20n0361_p0529b11║無諸塵累，經音義云：累，盈偽切。鄭玄謂：累者，係也。六
X20n0361_p0529b12║境汙心，如塵坌人，即此係縛，不得出離，故言塵累。
X20n0361_p0529b13║日無精光，如羅睺羅捉持障蔽。大經云：譬如日月，為
X20n0361_p0529b14║烟塵雲霧及羅睺羅之所覆蔽，令諸眾生不能得
X20n0361_p0529b15║見。
X20n0361_p0529b16║諸佛所讚，常樂住處。常樂我淨，佛之四德。此中不言
X20n0361_p0529b17║我淨，人不曉者，往往樂字作去聲呼，非也。餓虎經
X20n0361_p0529b18║云：太子上山崖上，發願捨身，救眾生命，願成菩提，
X20n0361_p0529b19║得金剛身，常樂我淨，無為法身。
X20n0361_p0529b20║涕泣悲歎。涕音體。毛詩曰：泣涕漣漣。傳曰：自目曰涕，
X20n0361_p0529b21║自鼻曰泗。崔皓注漢紀曰：淚下無聲曰泣。
X20n0361_p0529b22║被服衣裳。易曰：黃帝、堯、舜垂衣裳而天下治。世本曰：
X20n0361_p0529b23║胡、曹作衣裳。衣，依也，形軀依之也。白虎通曰：衣，隱
X20n0361_p0529b24║也；裳，障也，隱形障蔽也。輔行曰：在上者為衣，在下
X20n0361_p0529c01║者為裳。
X20n0361_p0529c02║布散狼藉。說文曰：狼似犬，銳頭白額，高前廣後。音義
X20n0361_p0529c03║指歸曰：狼性獷暴，凡食物即藉地，以故鄉人呼食
X20n0361_p0529c04║處為狼藉也。
X20n0361_p0529c05║流血處處徧汙其地。奘三藏傳云：北印度東南二百
X20n0361_p0529c06║里，至大石門，是薩埵捨身飼烏擇處。其地及草木，
X20n0361_p0529c07║先為王子身血所染，今猶絳赤。
X20n0361_p0529c08║見已悶絕。悶，莫困切。易曰：遯世無悶。說文曰：悶，懣也。
X20n0361_p0529c09║不自勝持。勝，音升，謂舉也。
X20n0361_p0529c10║號天而哭。號，胡刀切。爾雅曰：號，大呼也。釋名曰：號者，
X20n0361_p0529c11║以其善惡呼名之也。易曰：先號跳而後哭。莊子曰：
X20n0361_p0529c12║老聃死，泰矢弔之，三號而出。
X20n0361_p0529c13║我弟幼稚。廣雅曰：稚，直利切，小也，晚也。字從禾，禾之
X20n0361_p0529c14║幼者為稚。世稱稚子，即其義也。
X20n0361_p0529c15║才能過人。過字平呼，謂越也。玉篇，能，謂多技藝也。廣
X20n0361_p0529c16║韻曰：能，獸名也，熊之屬，足似鹿。漢書，漢高帝初起
X20n0361_p0529c17║沛，眾欲立沛公，高帝曰：吾能。薄注曰：能，獸之雄猛
X20n0361_p0529c18║者。述異記曰：水居者曰能，陸居者曰羆。
X20n0361_p0529c19║我寧在此併命一處。說文曰：寧，願詞也。論語曰：禮，與
X20n0361_p0529c20║其奢也寧儉。尚書云：寧失不經。竝訓不如也。或作
X20n0361_p0529c21║奴定切，呼之非也。
X20n0361_p0529c22║朋友知識禮記曰：同門曰朋，同志曰友。白虎通曰：朋，
X20n0361_p0529c23║黨也；友，有也。詩序曰：伐木，燕朋友故舊也。自天子
X20n0361_p0529c24║至于庶人，未有不須朋友以成者也。唐明皇雜錄
X20n0361_p0530a01║云：劉晏以十歲神童為正字，上問曰：汝為正字，正
X20n0361_p0530a02║得幾字？晏曰：天下字皆正，唯朋字未正得。
X20n0361_p0530a03║今者我天為何所在？蓋王子所將侍從，依怙王子，如
X20n0361_p0530a04║同父母，父天母地，故云我天為何所在也。
X20n0361_p0530a05║得三鴿雛，一為鷹食。爾雅曰：生哺，鷇。注曰：鳥子須母
X20n0361_p0530a06║食之也。生噣，雛。注曰：能自食者也。易通卦驗曰：鷹
X20n0361_p0530a07║者，鷙殺之鳥。此中鷹能奪鴿，王妃夢中事爾。若論
X20n0361_p0530a08║實事，如昔佛為尸毗王割肉，濟鷹留鴿是也。
X20n0361_p0530a09║目睫瞤動，睫，子葉切。說文曰：目毛也。瞤，如倫切。說文
X20n0361_p0530a10║曰：目睫動也。然則目睫瞤動，此中致凶之兆。故修
X20n0361_p0530a11║真祕訣曰：若目瞤耳鳴，心動面熱，必有災患。若言
X20n0361_p0530a12║致吉之兆，如西京雜記，陸賈曰：目瞤得酒食，燈結
X20n0361_p0530a13║華得錢財。蓋吉凶雖異，動必有變也。
X20n0361_p0530a14║時有青衣。最勝經云：時有侍女，蓋青衣女童也。
X20n0361_p0530a15║傳聞外人傳字，經、史、通三音，今取知戀切，為此中文
X20n0361_p0530a16║意。故釋名曰：傳，傳也。人所止息，去後復來，轉轉相
X20n0361_p0530a17║傳，無常人也。
X20n0361_p0530a18║悲哽苦惱，抆淚而言。經音義云，哽，古文作骾，𦛟鯁皆
X20n0361_p0530a19║同，古幸切，噎也。輔行云，鯁謂魚骨鯁喉，如是傷痛
X20n0361_p0530a20║之甚也。抆，武粉切，拭也。
X20n0361_p0530a21║我念宿命，六通中宿命通也。法界次第云：於深禪定
X20n0361_p0530a22║中發宿命智，能知過去百千萬劫事。今是果佛，知
X20n0361_p0530a23║無量劫中捨身飼虎事也。
X20n0361_p0530a24║是王有子，能大布施。此經不譯薩埵布施事。準餓虎
X20n0361_p0530b01║經曰：過去有乾陀尸利王，王有太子，名栴檀摩提。
X20n0361_p0530b02║太子見貧窮老病，從父乞求寶藏布施。父王不許，
X20n0361_p0530b03║即便潛往裴提舍國，賣身於婆羅門家，得直千金
X20n0361_p0530b04║布施。奴因入山斫樵，乃得牛頭栴檀。爾時國王癩
X20n0361_p0530b05║病，欲要此香。勅言：有者當與半國。奴即奉香。王得
X20n0361_p0530b06║病愈，召奴與分半國，問其所來。奴言：我本乾陀王
X20n0361_p0530b07║太子，以好施故，來此賣身。王聞敬重，即與半國。太
X20n0361_p0530b08║子不願，但求王庫藏布施。滿五十日，王許之。施已
X20n0361_p0530b09║還國，父母歡喜。次便入山，見虎飢餓，遂乃捨身。是
X20n0361_p0530b10║時諸天空中讚言：摩訶薩埵不久當坐道場等。然
X20n0361_p0530b11║彼經太子本名栴檀摩提，後因天讚，方稱摩訶薩
X20n0361_p0530b12║埵。蓋摩訶薩埵，此翻大心。此經專從德立名也。佛
X20n0361_p0530b13║地論云：薩埵是勇猛義，精進勇猛，求大菩提故。
X20n0361_p0530b14║自躃於地，自塗坌身。廣韻：躃，旁益切，倒也。坌，蒲悶切，
X20n0361_p0530b15║𡋯土曰坌也。
X20n0361_p0530b16║亦生悲慟。慟，音洞。論語曰：顏淵死，子哭之慟焉。注曰：
X20n0361_p0530b17║慟，哀過也。
X20n0361_p0530b18║王妃是時兩乳汁出。博物志曰：嬰兒號而母乳出，蠶
X20n0361_p0530b19║弭絲而商弦絕。宋書載：朱循之守滑臺，為虜所圍，
X20n0361_p0530b20║母聞之悲惱。忽一旦乳出，母言：此必我兒沒矣。及
X20n0361_p0530b21║得報，果此日城陷。此皆母子天性相關如是也。
X20n0361_p0530b22║煩惋心亂，靡知所在。惋，烏貫切，字略，謂驚歎也。靡，母
X20n0361_p0530b23║彼切，謂無也。
X20n0361_p0530b24║氣力惙然。廣韻曰：惙，陟劣切，疲也，憂也。聲類謂惙者，
X20n0361_p0530c01║氣短之貌也。
X20n0361_p0530c02║無常大鬼奄便吞食。根本毗奈耶云：佛在羯蘭鐸迦
X20n0361_p0530c03║竹園，勅諸苾蒭於寺門壁當畫五趣生死輪，輪中
X20n0361_p0530c04║畫五趣十二支（云云）。其頂上畫無常大鬼，髼髮張口，
X20n0361_p0530c05║長舒兩手，抱其輪輞。於鬼兩畔書二偈：一曰：汝當
X20n0361_p0530c06║求出離，於佛教勤修，降伏生死軍，如象摧草舍。二
X20n0361_p0530c07║曰：於此法律中，常為不放逸，能竭煩惱海，當盡苦
X20n0361_p0530c08║邊際。復於鬼頂上畫一白圓相，以表涅槃圓淨之
X20n0361_p0530c09║像。奄便者，猶忽然也。
X20n0361_p0530c10║憂苦逼切，心肝分裂。江令公集云：遠法師幼時善弩
X20n0361_p0530c11║射，甞射殺一鶴雛，其母飛來忽不動，翔觀之已死，
X20n0361_p0530c12║破腹看之心膓寸斷，師從此發心出家。物類雖異，
X20n0361_p0530c13║挍之喪子，肝膓斷絕事同也。
X20n0361_p0530c14║輸頭檀是。本行集經云：師子頰王生四子：一名閱頭
X20n0361_p0530c15║檀，二名白飯王，三名斛飯王，四名甘露飯王。梵語
X20n0361_p0530c16║閱頭檀，此翻淨飯。玅玄云：淨飯王非獨為釋迦佛
X20n0361_p0530c17║之父，亦為賢劫千佛之父。
X20n0361_p0530c18║今摩耶是。或翻天后，或翻大術。瑞應經翻大智母。華
X20n0361_p0530c19║嚴五十三知識，摩耶居一，得菩薩大願智解脫門，
X20n0361_p0530c20║於淨飯王家右脇而生。悉達太子成佛，無量諸佛
X20n0361_p0530c21║悉為其母，當來賢劫千佛亦為其母。
X20n0361_p0530c22║今調達是，亦曰提婆達多，此翻天熱。乃斛飯王子出
X20n0361_p0530c23║家，誦六萬法聚，滿十二韋陀，為利養故，往佛學通，
X20n0361_p0530c24║佛不為說。阿難是兄，授與通法，語闍王言：我作新
X20n0361_p0531a01║佛，汝作新王。從是闍王殺父弑母，捧三十肘石擲
X20n0361_p0531a02║佛，山神手遮小石，迸傷佛足。又教闍王放醉象，蹋
X20n0361_p0531a03║佛拳，殺華色比丘尼。又安毒十爪，去禮佛足，中傷
X20n0361_p0531a04║於佛，從此生陷地獄。行此五逆，生時天心熱，故名
X20n0361_p0531a05║為天熱。
X20n0361_p0531a06║今瞿夷是。據本生經中，悉達太子有二夫人：一名瞿
X20n0361_p0531a07║毗耶，是寶女不孕；二名耶輸陀羅，即羅睺羅之母
X20n0361_p0531a08║也。瞿夷，此翻明女，是太子之正妃也。太子外家去
X20n0361_p0531a09║城八百里，姓瞿夷氏。舍夷長者名水光，婦名月藏，
X20n0361_p0531a10║居近城邊。生女之時，日欲將沒，餘光照其家皆明，
X20n0361_p0531a11║故字瞿夷。
X20n0361_p0531a12║今五比丘法華句云：悉達太子入山學道，父王思念，
X20n0361_p0531a13║遣五人追侍：一、拘鄰；二、頞鞞；三、䟦提，亦名摩訶男；
X20n0361_p0531a14║四、十力迦葉；五、拘利太子。玅樂云：頞鞞、摩男、拘利
X20n0361_p0531a15║是父親，餘二是母親。若準法華句，第五乃列陳，如
X20n0361_p0531a16║頞鞞䟦提、十力迦葉、摩訶男、拘利太子。此文若列
X20n0361_p0531a17║䟦提，應除摩男，以文句前文言是異名故。若依五
X20n0361_p0531a18║分律本行集，則摩男是斛飯王子，䟦提是甘露飯
X20n0361_p0531a19║王子，既是二人，又成六矣。異同若此，未知孰是。
X20n0361_p0531a20║及舍利弗。法華句云：舍利弗羅，此翻珠，其母於女人
X20n0361_p0531a21║中聰明第一，聰明之相在於眼珠，珠之所生故云
X20n0361_p0531a22║珠子。又翻身，此女好形身，身之所生故言身子，以
X20n0361_p0531a23║子顯母故作此號。尊者之姓本拘栗陀，是婆羅門
X20n0361_p0531a24║種也。華嚴音義云：應言奢利補怛羅，奢利此翻鶖
X20n0361_p0531b01║鷺鳥，補怛羅此翻子，尊者之母其眼黑白，分明流
X20n0361_p0531b02║利如鶖鷺眼，依母以得其名，舊翻身子訛也。雲間
X20n0361_p0531b03║譯梵曰：一翻身子，一翻鶖鷺，此雙收二家也。
X20n0361_p0531b04║目犍連，是法華句云：大目犍連，姓也，此翻讚誦。文殊
X20n0361_p0531b05║問經翻萊茯根。真諦云：勿伽羅，此翻胡豆。二物古
X20n0361_p0531b06║仙所嗜，因以命族。大論：佛告目伽路子度。此佛呼
X20n0361_p0531b07║目連也。垂裕記云：萊，力何切。茯，蒲北切。世人未達，
X20n0361_p0531b08║往往作來伏音呼之，可笑也。正應作蘆菔，音與上
X20n0361_p0531b09║同。今時人寫作蘿蔔，俗字也。詳釋此名相，具見爾
X20n0361_p0531b10║雅。
X20n0361_p0531b11║收其舍利，即於此處起七寶塔。餓虎經云：太子飼虎
X20n0361_p0531b12║已，羣臣白王：宜收骸骨出山，平地闍維，收取舍利，
X20n0361_p0531b13║起塔供養。此乃往昔所起之塔，此品之初從地涌
X20n0361_p0531b14║出者是。法顯三藏傳云：西域有國名竺剎利，東行
X20n0361_p0531b15║二日至薩埵投身餧虎處。此處有塔，眾寶挍飾，王
X20n0361_p0531b16║臣供養不絕。又餓虎經後記云：爾時國王聞佛說
X20n0361_p0531b17║法，即於此處起菩薩投身餓虎塔。今塔現在東面
X20n0361_p0531b18║山下，中有精舍，安五千僧。以上二師所見之塔，乃
X20n0361_p0531b19║今日國王所建者，非昔捨身時塔。以昔之塔雖云
X20n0361_p0531b20║從地涌出，而品末自云即沒不現故。
X20n0361_p0531b21║五體投地。長阿含云：二肘二膝并頭，謂之五輪。輪是
X20n0361_p0531b22║圓轉之義也。珠林云：今見西域僧禮拜，乃褰衣露
X20n0361_p0531b23║膝，先下至地，然後以肘按地，兩掌承空，示有接足
X20n0361_p0531b24║之相。此五體投地之義也。請觀音疏云：地是一實
X20n0361_p0531c01║相地，與薩婆若相應，名為投地。
X20n0361_p0531c02║如紫金山。爾雅曰：黃金謂之盪，其美者謂之鏐。注曰：
X20n0361_p0531c03║鏐即紫磨金也。初學記云：上金為紫磨，其色通明
X20n0361_p0531c04║鮮潔，又號揚邁金。請觀音經云：一切佛出世，明照
X20n0361_p0531c05║如日月，身出大智光，如燒紫金山。
X20n0361_p0531c06║六種清淨微玅音聲。法界次第列八種音聲，此中言
X20n0361_p0531c07║六，不必遠求：一、其音清徹；二、玅如梵聲；三、師子吼
X20n0361_p0531c08║聲；四、大雷之聲；五、迦陵頻伽；六、孔雀之聲。華嚴謂
X20n0361_p0531c09║梵王語音清玅，一切梵眾各謂梵王獨與己合，近
X20n0361_p0531c10║遠同等。法華句云：如來梵音遠聽，如在佛邊。目連！
X20n0361_p0531c11║欲知佛聲過西方恒河沙國土，其聲如本不異。
X20n0361_p0531c12║迦陵頻伽。或云羯羅頻伽、迦蘭陀，此翻玅聲。楞嚴云：
X20n0361_p0531c13║迦陵仙音徧十方界。華嚴音義云：此鳥本出雪山，
X20n0361_p0531c14║其在殻中即便能鳴。其聲和雅，聽者無厭。其形如
X20n0361_p0531c15║鵲，羣集多棲竹林。正法念經云：迦陵頻伽出玅音
X20n0361_p0531c16║聲，一切天、人、緊那羅等諸玅音聲無能及者，唯除
X20n0361_p0531c17║如來音聲。
X20n0361_p0531c18║盡思度量，廣韻，盡，即忍切，竭也，終也。思，息茲切。說文
X20n0361_p0531c19║曰：深謀遠慮曰思。度，徒各切。廣雅曰：度者，揆也，測
X20n0361_p0531c20║也。量，謂籌量也。
X20n0361_p0531c21║光明赫奕。廣雅曰：赫赫，明也。廣韻曰：奕者，大也，盛也。
X20n0361_p0531c22║有經本奕作奕，非也。葢博弈字也。
X20n0361_p0531c23║希有希有。護國記曰：希有重言者，稱讚之極也。與善
X20n0361_p0531c24║哉重言義同也。
X20n0361_p0532a01║如優曇華，時一現耳。玅樂記云：優曇華，新云鄔曇鉢
X20n0361_p0532a02║羅，此翻瑞應華，亦曰靈瑞。此華三千年一現，現乃
X20n0361_p0532a03║金輪王出世。泥洹經云：閻浮提內有尊樹王，名優
X20n0361_p0532a04║曇鉢。此樹有實無華，若開金華也，乃有佛；佛若不
X20n0361_p0532a05║出，即有金輪王王世。
X20n0361_p0532a06║而復游入善寂大城。大經云：譬如大城，唯有一門，守
X20n0361_p0532a07║者聰明有智，可放則放，可遮則遮。城喻涅槃，門喻
X20n0361_p0532a08║八正，守者喻於如來。
X20n0361_p0532a09║推本性相，亦皆空寂。玅樂云：一實理上，性相二空。無
X20n0361_p0532a10║性性空，即無四性。無性亦空，即是相空。
X20n0361_p0532a11║𦦨幻響化大經云：小兒見熱時𦦨，謂之為水。有智人
X20n0361_p0532a12║見，終不生於實水之想。譬如幻師，幻作四兵，乃至
X20n0361_p0532a13║山林河井，小兒覩之為實。智人知是幻力惑人。譬
X20n0361_p0532a14║如山谷，因聲有響，小兒聞之，謂是實有。有智之人，
X20n0361_p0532a15║解無定實。法界次第云：若諸得神通者，能有變化，
X20n0361_p0532a16║化人無生老病死，以是空故。谷響鈔云：佛常以𦦨
X20n0361_p0532a17║幻等為喻者，以眾生不曉依正等法是空，故以𦦨
X20n0361_p0532a18║幻等易解之空，喻彼難解之空，令達身心，猶如𦦨
X20n0361_p0532a19║幻等不實也。
X20n0361_p0532a20║如水中月，次第云：月在空中，影現於水。凡夫心水中
X20n0361_p0532a21║有我、我所相現，是故如水中月。小兒見水中有月，
X20n0361_p0532a22║歡喜欲取，大人見之則笑。
X20n0361_p0532a23║如夢所見次第云：夢中無實，覺已自笑。人亦如是，諸
X20n0361_p0532a24║結使眠中實無而著有，得道覺時乃知無實而便
X20n0361_p0532b01║自笑。
X20n0361_p0532b02║五通神仙。楞嚴云：有人不依正覺，修三摩地，別修妄
X20n0361_p0532b03║念，存想固形，游於山林，人不及處，壽千萬歲。有十
X20n0361_p0532b04║種仙，謂地行仙、飛行仙、照行仙等。斯亦輪迴妄想，
X20n0361_p0532b05║流轉報盡，還入諸趣。
X20n0361_p0532b06║及諸聲聞。瑜伽論云：諸佛言教，聲為最上。或從師友
X20n0361_p0532b07║所聞聲教，展轉修證，求出世間小行小果，故名聲
X20n0361_p0532b08║聞。
X20n0361_p0532b09║一切緣覺。大論云：辟支迦羅，此翻因緣覺，亦名獨覺。
X20n0361_p0532b10║出值佛世，聞十二因緣，名為緣覺；出無佛世，自然
X20n0361_p0532b11║得道，名為獨覺。
X20n0361_p0532b12║從三昧起。經音義云：三昧，正言三摩地，此翻等持，謂
X20n0361_p0532b13║等持諸功德也。或翻正定，謂任緣一切境，常正定
X20n0361_p0532b14║也。大論云：一切禪定心，皆名三摩地。秦言正心行
X20n0361_p0532b15║處，是心無始常曲，入正行處，心則端直，如蛇行常
X20n0361_p0532b16║曲，入筒則直也。
X20n0361_p0532b17║○九問答釋疑
X20n0361_p0532b18║疑是解之津，解是疑之濟，上來雖已通諸事相，而未
X20n0361_p0532b19║甞商挍經中意義關涉處，此故稽古設問於前，然
X20n0361_p0532b20║後約文約旨而敷暢之，如是者凡三十六段，得不
X20n0361_p0532b21║為是經之津濟乎？
X20n0361_p0532b22║一問：耆闍崛山在王舍城，內耶？外耶？若在外者，不應
X20n0361_p0532b23║云住。若在內者，何故信相夜夢金鼓，過夜至旦，出王
X20n0361_p0532b24║舍城，往耆闍崛山耶？
X20n0361_p0532c01║釋曰：所謂王城，須曉二重：一、以五山圍繞為城，即
X20n0361_p0532c02║法華句所列天王穴、七葉穴、蛇神山、獨力山、耆闍
X20n0361_p0532c03║崛山也；二者、雉壘為城，即王臣庶民居止處也。故
X20n0361_p0532c04║奘三藏傳云：王舍城四面皆山，峻峭如削，周一百
X20n0361_p0532c05║五十餘里，內有山，城基周圍三十里，宮城東行四
X20n0361_p0532c06║五里至耆闍崛山。又西域記云：王城崇山四周以
X20n0361_p0532c07║為外城，子城有三十里。準此則知信相云：出城者，
X20n0361_p0532c08║出王舍子城也；往耆闍崛山者，行四五里至於佛
X20n0361_p0532c09║所也。葢佛游化乞食在於王城，目之曰住，若常所
X20n0361_p0532c10║居乃在耆山。故大論云：耆山以近城故，乞食不疲，
X20n0361_p0532c11║故佛多住。得上諸文，山城向背雖不及游觀，殆如
X20n0361_p0532c12║指掌矣。
X20n0361_p0532c13║二、問：文句釋經前五事，乃謂此經缺第五同聞眾。若
X20n0361_p0532c14║然，莫也此經佛獨對阿難一人說耶？
X20n0361_p0532c15║釋曰：此經列眾有、無，應存二意：初、天台通經，一往
X20n0361_p0532c16║雖無，二往則有。故疏云：此經缺同聞眾，謂時有五
X20n0361_p0532c17║處，有四耆山眾，不聞信相室說；信相室眾，不聞夢
X20n0361_p0532c18║中說；夢中說眾，不聞夢覺已說。眾非一座，故不列
X20n0361_p0532c19║之。疏又云：此經天、龍集信相室，不聞前序，不聞後
X20n0361_p0532c20║夢，亦得是同聞眾，亦非同聞眾。同聞眾少，不次第
X20n0361_p0532c21║耳。一、梵本實有，讖譯略去。故玄義破古中云：或以
X20n0361_p0532c22║不例同聞為疑。胡本尚多，何止四卷？其文未度耳。
X20n0361_p0532c23║至唐譯最勝經，果有列眾，所謂：九萬八千苾芻、百
X20n0361_p0532c24║千萬億菩薩、四萬二千天子。以上二義甄之，眾之
X20n0361_p0533a01║有、無，實不可一途。
X20n0361_p0533a02║三、問：懺悔品云：能作如是所說懺悔，便得超越六十
X20n0361_p0533a03║劫罪。且一行懺悔，云何便能滅如是多劫之罪耶？
X20n0361_p0533a04║釋曰：茲乃無生理觀滅罪之功也。故疏云：觀無生
X20n0361_p0533a05║懺，能滅無明，如翻大地，根葉皆枯。矧觀無量壽佛
X20n0361_p0533a06║經，有所謂滅除五萬劫生死之罪。玅宗示其意云：
X20n0361_p0533a07║滅罪多少，皆是佛智，如量言之，故非初心可能思
X20n0361_p0533a08║議。況圓頓教，罪無輕重，悔則皆滅也。若了彼意，則
X20n0361_p0533a09║悉斯文矣。
X20n0361_p0533a10║四、問：此經讚歎品說如來舌相廣長，最勝經言舌徧
X20n0361_p0533a11║大千，且佛昔以實語故，所感舌相如是，世人多以太
X20n0361_p0533a12║長為疑，今何以通？
X20n0361_p0533a13║釋曰：此應二義：一、約佛力加被說。如大論：佛為婆
X20n0361_p0533a14║羅門出，舌覆面門，至髮際，斯為小法。今說般若，故
X20n0361_p0533a15║舌覆大千。或曰：人目所睹，不過數里，今言大千，無
X20n0361_p0533a16║乃難信？答：佛以方便，借其神力，加被令見，至於畜
X20n0361_p0533a17║生亦知。佛若不加十信，亦不知也。二、約隨所示現
X20n0361_p0533a18║說。良由圓教行人修中觀，用業識，見佛住中道理，
X20n0361_p0533a19║雖丈六、四、八身相，一一無邊，離分齊相，即起信論
X20n0361_p0533a20║隨所示現，即無有邊之義也。
X20n0361_p0533a21║五、問：此經龍尊讚佛，有圓光一尋之言。若然，佛身為
X20n0361_p0533a22║尊特報身耶？為丈六劣應身耶？若云尊特，一尋之言
X20n0361_p0533a23║非大；若云劣應，疏中何云圓光一尋？下今經正讚尊
X20n0361_p0533a24║特耶？
X20n0361_p0533b01║釋曰：龍尊所讚不過三十二相，若定勝劣，古今稍
X20n0361_p0533b02║多異論。今直以四明示現尊特以伸之，故記曰：圓
X20n0361_p0533b03║光面各一丈。此言一尋，是約佛說。此既常光，驗知
X20n0361_p0533b04║諸相皆是常相。云讚尊特者，故知不須身大相多，
X20n0361_p0533b05║但是業識依中理見即名尊特。應知丈六若其量
X20n0361_p0533b06║度即不得際，如淨名室但是一丈，而能容受三萬
X20n0361_p0533b07║二千師子之座。今即常身歎尊特相，義豈不然乎？
X20n0361_p0533b08║六、問：空品說：吹大法螺，擊大法鼓，螺鼓皆自殺生而
X20n0361_p0533b09║來，佛令不殺。以何意故，而復取此為法器耶？
X20n0361_p0533b10║釋曰：樝菴或對甞伸此義云：吹螺擊鼓，此寓言耳。
X20n0361_p0533b11║戰必吹擊，戒軍前驅，以類菩薩與生死魔軍勍敵
X20n0361_p0533b12║也。縱不取此意，則螺牛有自死者或無自死，亦有
X20n0361_p0533b13║不見不聞殺者，佛亦許用，以展轉離殺者手故。
X20n0361_p0533b14║七問：胡跪一名，前篇順古，申釋已竟。先哲甞言，近代
X20n0361_p0533b15║獨鄙胡稱。今若存之，莫遭斯斥乎？
X20n0361_p0533b16║釋曰：夫欲定義，必先正名。胡跪一名，不正久矣。今
X20n0361_p0533b17║試究之，乃有二失：一、棄本逐末。然跪佛之相，肇自
X20n0361_p0533b18║於梵土。葢佛降生於彼，四眾設敬，故有斯儀。若從
X20n0361_p0533b19║處彰名，應稱梵跪。但因聖教東傳，經涉胡地而來，
X20n0361_p0533b20║而便受胡稱，此乃棄本逐末之過矣。故輔行甄之
X20n0361_p0533b21║曰：蔥嶺已西，竝屬梵種；鐵門之左，皆屬胡鄉。準此，
X20n0361_p0533b22║斷然胡地與梵王不同矣。二、循習舊訛。當知此失，
X20n0361_p0533b23║非獨今日。始者東晉道安法師，悞以梵音而為胡
X20n0361_p0533b24║語。自此循習，至唐方革其弊。故昔人有痛責彌天
X20n0361_p0533c01║之說。何緣今日經論之外，猶存各各胡跪之言，豈
X20n0361_p0533c02║非循習舊訛乎？
X20n0361_p0533c03║八問：四王於此經中，六番白佛，流通大教，自誓護國，
X20n0361_p0533c04║不知自古已來，果有守護之神驗否？
X20n0361_p0533c05║釋曰：四王發誓護國，其於冥密守護，人固不得而
X20n0361_p0533c06║知。今姑錄其顯者二事：一、如舊西域記說：古有一
X20n0361_p0533c07║寺，多藏珍寶，以期營葺，乃塑四王以鎮之。時有突
X20n0361_p0533c08║厥王貪其財寶，將欲伐之，忽夢天王以戟刺其心
X20n0361_p0533c09║而崩。二、唐天寶十三年，西蕃大石、康居三國來寇
X20n0361_p0533c10║西京。時玄宗詔不空三藏為救，空誦呪請四王護
X20n0361_p0533c11║國。上忽見人神五百許在殿上，上問空，答曰：毗沙
X20n0361_p0533c12║門子領兵救安西也。及得安西奏，果是日雲霧中
X20n0361_p0533c13║有神兵現，蕃部驚潰。又有金鼠咬弓，弩弦皆斷。又
X20n0361_p0533c14║有天王現於門樓上，蕃師大奔。上大悅，勅天下營
X20n0361_p0533c15║寨城樓，置像供事之。
X20n0361_p0533c16║九、問：經說：若有人主聽是經時，鄰國怨敵，當具四兵，
X20n0361_p0533c17║壞彼國土。是經力故，兵眾自此不到。不知是經果能
X20n0361_p0533c18║如是弭兵否？
X20n0361_p0533c19║釋曰：不患天力不祐，但患世乏其人耳。昔摩騰法
X20n0361_p0533c20║師止天竺附庸小國，時王請講此經。俄而鄰國興
X20n0361_p0533c21║師相伐，踐境之際，輙有事礙而止。密令探之，乃見
X20n0361_p0533c22║王臣安坐，從僧聽經。於是心喜，便來請和，復從求
X20n0361_p0533c23║法。從此兩國免爭。此非聽經者，能弭兵乎？
X20n0361_p0533c24║十問：疏釋人王奉香，則曰：以智慧火，然實相香，起戒
X20n0361_p0534a01║定慧烟，故徹照無礙。然此香徧，事耶？理耶？若言事，則
X20n0361_p0534a02║不應云然實相香；若言理，則不應云香葢金光。於事
X20n0361_p0534a03║於理，請試決之。
X20n0361_p0534a04║釋曰：離事之理則麤，全理之事方玅，玅體本融，二
X20n0361_p0534a05║無二也。所謂圓教行人，以圓解詮圓理，以圓一實
X20n0361_p0534a06║三，觀一大弘誓體而導之，達此事理合一，而進一
X20n0361_p0534a07║切趣香。香即法界，所供三寶亦即法界，只一法界，
X20n0361_p0534a08║無二法界，一塵不動，萬法苑然，同常寂光，無非法
X20n0361_p0534a09║界。故法智曰：行者三業供養之際，離於謂實之心，
X20n0361_p0534a10║若香若華，體是法界，能供所供，性本真空。者量徧
X20n0361_p0534a11║周，出生無盡，能了斯文，依俙識徧。
X20n0361_p0534a12║十一、問：此經具列諸天護法，若論天主，的指誰耶？若
X20n0361_p0534a13║依法華，則云：娑婆世界主，尸棄大梵為主。若依章安
X20n0361_p0534a14║涅槃疏，則以首羅為主。故彼曰：摩醯首羅，一面三目，
X20n0361_p0534a15║主領大千梵王。其實只領小千而已。經家美之，云世
X20n0361_p0534a16║界主。私謂此是大千之中，得為大千之主，降此不得
X20n0361_p0534a17║（私謂下是荊溪所說）。二文所說，天主不同，畢竟主歸誰耶？
X20n0361_p0534a18║釋曰：要有所歸，須明二義：一、是統王為主，即梵王
X20n0361_p0534a19║也。良由此天居于初禪，內有覺觀，外有言說號令，
X20n0361_p0534a20║是故法華指之為主。其二禪以上，無語言覺觀，不
X20n0361_p0534a21║得為主。故輔行云：大梵為三界主，餘皆屬臣是也。
X20n0361_p0534a22║二、以報勝為主，即二禪以上，加修四無量心，名報
X20n0361_p0534a23║勝為主，則無統王義也。以報勝義故，所以涅槃取
X20n0361_p0534a24║首羅為主。以此報勝刑梵王之報劣，故有經家美
X20n0361_p0534b01║之之言。剋論統王還歸梵王，故荊溪下降此不得
X20n0361_p0534b02║之語。二義甄之，主有所歸矣。
X20n0361_p0534b03║十二問：準索隱記，釋經金剛密跡，引正法念經法意，
X20n0361_p0534b04║王子願為密跡金剛護。千兄教法，據經唯一，今狀門
X20n0361_p0534b05║首二者，應變無方也。又譯梵師謂楞嚴中烏芻瑟摩
X20n0361_p0534b06║金剛亦為護法，與密跡金剛作對者，是二師說義若
X20n0361_p0534b07║此，還允當否？
X20n0361_p0534b08║釋曰：孤山說義，葢有而弗遵也。且諸經所列金剛
X20n0361_p0534b09║稍多，何假應變？如孔雀經五方各有金剛，圓覺摧
X20n0361_p0534b10║碎等八百金剛，楞嚴十恒河沙金剛，又佛成道時
X20n0361_p0534b11║感得五百金剛等，譯梵所指亦無而強用也。且楞
X20n0361_p0534b12║嚴烏芻金剛雖有護法之言，而無門首作對之說。
X20n0361_p0534b13║今來議者當知密跡金剛乃佛法隨處擁護之神，
X20n0361_p0534b14║固非定列三門之像。若論門首設像之緣，須本乎
X20n0361_p0534b15║鼻奈耶律，故彼曰：給孤長者造寺成，問佛，佛答言：
X20n0361_p0534b16║於門兩頰應畫執杖藥叉。此佛親令安立，豈可弗
X20n0361_p0534b17║遵而強用也？
X20n0361_p0534b18║十三問：四王品列三種論，謂如諸梵天說出欲論等。
X20n0361_p0534b19║然此三論乃是西域世法，校之此經則是出世間法，
X20n0361_p0534b20║故曰是金光明於中最勝。若然，次文何云所造世論
X20n0361_p0534b21║皆因此經耶？
X20n0361_p0534b22║釋曰：不言此經最勝，則佛法便與世法雷同；不言
X20n0361_p0534b23║世論皆因此經，則法性體無通、徧。此二相承，方操
X20n0361_p0534b24║至玅也。然通、徧之義，本疏不言。止觀第六云：金光
X20n0361_p0534c01║明說世間之論，皆因此經。乃世法即是佛法也。如
X20n0361_p0534c02║輪王十善，即佛之五戒；五常、五行，亦義似五戒。但
X20n0361_p0534c03║凡、愚不知，聖人託迹說之。又淨名玄義云：法身菩
X20n0361_p0534c04║薩生人、天中，造作經書。此即從無住本立一切法
X20n0361_p0534c05║也。若曉斯旨，則下正論品亦是世法即出世間法，
X20n0361_p0534c06║解一千從矣。
X20n0361_p0534c07║十四問：功德大辯，為法門主。經中安品，則以大辯居
X20n0361_p0534c08║先。懺儀列位，則以功德居先。至散脂品，又先功德。如
X20n0361_p0534c09║此先後不定，還有意義否？
X20n0361_p0534c10║釋曰：霆師諸天傳甞伸此義曰：若是安品次第，乃
X20n0361_p0534c11║是正助為資次。良由大辯主慧為正，功德主福是
X20n0361_p0534c12║助，以助助於正也。若散脂品與懺儀所列者，乃直
X20n0361_p0534c13║以福慧為資次，良以世出世間皆以福為先故。
X20n0361_p0534c14║十五問：功德大天能以財寶資益講誦之人，以故佛
X20n0361_p0534c15║令祈請奉之。若準大經，明功德天所至能益財寶。經
X20n0361_p0534c16║文續云：復於門外更有一妹，其形醜陋名曰黑暗，所
X20n0361_p0534c17║至能令耗散，二女共居未甞捨離。然則既云二女共
X20n0361_p0534c18║居不捨，則今請召其姉妹隨散之，亦何所益耶？
X20n0361_p0534c19║釋曰：此義從來說者亦多。四明記解曰：大權垂形
X20n0361_p0534c20║表報非一，彼對黑暗表生必死，此對大辯表福資
X20n0361_p0534c21║智。今用雙亡生死，弘經之心感功德天，所獲資財
X20n0361_p0534c22║離我我所，姉尚不著，妹豈能來耶？或有說云：當知
X20n0361_p0534c23║光明所請功德乃是實事，若彼大經二女相隨，乃
X20n0361_p0534c24║是以生對於死說，菩薩用觀則雙遣之，故經有有
X20n0361_p0535a01║智主人二俱不受之言。然彼二女一好一惡，葢是
X20n0361_p0535a02║寓言設譬，其實無人，故章安涅槃疏云：初往復有
X20n0361_p0535a03║之，實無行人問答，假設賓主即無姉妹矣。四明作
X20n0361_p0535a04║有而不來釋，次作寓言譬喻釋，在理或當請試擇
X20n0361_p0535a05║之。
X20n0361_p0535a06║十六、問：此功德尊天與人，一切所須，其間有曰：若牛
X20n0361_p0535a07║羊，若糓米，牛可耕稼，羊但充食，莫也天神資人口腹，
X20n0361_p0535a08║使人殺生耶？
X20n0361_p0535a09║釋曰：樝菴或對伸。此乃言天乎無心而應萬物，苟
X20n0361_p0535a10║有人能通佛經而乏所須，天亦與牛羊而供給之。
X20n0361_p0535a11║如經中佛化魚山魚米以濟飢者，如偽唐時民飢，
X20n0361_p0535a12║取大湖蠯蚌而食，明年豐稼猶采之不已，忽獲一
X20n0361_p0535a13║蚌吐佛一軀，取者方已。此則化現，終令不殺。天與
X20n0361_p0535a14║羊亦此類耳。
X20n0361_p0535a15║十七、問：堅牢品說：若聞是經一句之義，命終之時，隨
X20n0361_p0535a16║意往生三十三天。然此經是諸佛之所游過，菩薩之
X20n0361_p0535a17║所行，何以聞經但生天耶？
X20n0361_p0535a18║釋曰：佛意固欲令人一超直入，但以機生負德，不
X20n0361_p0535a19║獲已而施漸化，是故且令聞經者生天，然後使之
X20n0361_p0535a20║究竟出離。故此品末即云：聽是經已，未來之世值
X20n0361_p0535a21║遇諸佛，疾成菩提是也。矧聞經生天，一切大教皆
X20n0361_p0535a22║爾。法華謂：書寫是經，當生忉利天上。梵網言：受持
X20n0361_p0535a23║菩薩戒者，當生人道天中。若了今文，亦悉彼中意
X20n0361_p0535a24║矣。
X20n0361_p0535b01║十八問：準俱舍論則云上界不行瞋，此經正論品何
X20n0361_p0535b02║以言三十三天各生瞋恨耶？
X20n0361_p0535b03║釋曰：佛教所分三界，三十三天屬下欲界，俱舍不
X20n0361_p0535b04║瞋，言色、無色界耳。若然，何以玅樂云瞋通三界耶？
X20n0361_p0535b05║曰：上二界論瞋有無，乃小乘所計之異。若成實空
X20n0361_p0535b06║宗明瞋，則三界俱有；毗曇有宗謂上二界無瞋。故
X20n0361_p0535b07║維摩疏云：數人明初禪無障。葢若成實論，則貪、瞋
X20n0361_p0535b08║通上二界。又復須知上二瞋之有無，亦小乘一期
X20n0361_p0535b09║權計；若大乘說，則無所不至。故玅樂云：然諸煩惱
X20n0361_p0535b10║輕重雖殊，尚至等覺，豈隔無色？即其文也。
X20n0361_p0535b11║十九問：正論品說人王暴虐，故使世間三異竝起。新
X20n0361_p0535b12║記護國竝以水火風三災釋之，又以日月星三種變
X20n0361_p0535b13║異釋。以此兩說，義還允當否？
X20n0361_p0535b14║釋曰：取長其理，不取乎情。當知二師所說，若日月
X20n0361_p0535b15║星三災消文則粗可，若水火風三異解義則不然。
X20n0361_p0535b16║以經文上下，此三竝不涉言。故今觀文之來刀，當
X20n0361_p0535b17║以饑饉、疾疫、刀兵三事消文，則文體宛順。故經曰：
X20n0361_p0535b18║由王捨正，使國饑饉，人民飢餓，多諸疾疫，互相劫
X20n0361_p0535b19║奪，刀兵而死是也。但此三災，因乎王臣不道，縱惡
X20n0361_p0535b20║陵善，時災暫起。如是固不同俱舍所明，於一減劫
X20n0361_p0535b21║之末，小三災之數也。
X20n0361_p0535b22║二十問：按鬼神品所列，皆是天龍八部之眾，云何捨
X20n0361_p0535b23║勝從劣，獨以鬼神而標品題耶？
X20n0361_p0535b24║釋曰：尸子云：天神曰靈，地神曰祇，人神曰鬼。據此，
X20n0361_p0535c01║則神之一字亦通矣。而所謂以鬼神標品者，疏文
X20n0361_p0535c02║曰：此品通列天、龍、江、海、日、月諸神。上已天題品竟，
X20n0361_p0535c03║無容再出。雖通列諸道，而鬼神文多，故以名品。即
X20n0361_p0535c04║斯意也。
X20n0361_p0535c05║二十一問：佛以大慈為主，以故制戒不殺。若然，何以
X20n0361_p0535c06║鬼神品言：入陣得勝，則心生歡喜耶？
X20n0361_p0535c07║釋曰：此難樝菴亦甞辯論，稍有眉目，故今具用之。
X20n0361_p0535c08║彼或曰：孔子謂軍旅之事未之學，老子曰兵者不
X20n0361_p0535c09║祥之器，且二聖尚恥言其兵，而佛反言入陣得勝，
X20n0361_p0535c10║是則釋尊誘人殺人耶？對曰：閻浮十萬輪王，以十
X20n0361_p0535c11║善統之，皆偃戈下武。昔魯仲連一談笑間，却秦軍
X20n0361_p0535c12║四十里，不傷一卒。善戰者不陣，即入陣得勝之謂
X20n0361_p0535c13║也。然佛語多含，乃言與生死魔軍戰耳。葢以戒為
X20n0361_p0535c14║前驅，定為籌䇿，慧為干櫓，生擒六賊，揮智劒而斬
X20n0361_p0535c15║之，使心王得安，無謂釋尊誘人殺人也。
X20n0361_p0535c16║二十二問：鬼神品曰：訶利帝南鬼子母等懺儀，因之
X20n0361_p0535c17║亦列二句，由此二句，故塑繪者，帝南作男相，鬼母作
X20n0361_p0535c18║女相，如此所作，還應名實否？
X20n0361_p0535c19║釋曰：此不諳聖教者妄造也。當知經列二句，其實
X20n0361_p0535c20║只目一人，但是華梵兼舉耳。故譯梵曰：梵語訶利
X20n0361_p0535c21║帝南，梁言鬼子母是也。此兼舉義，經論多之。如云
X20n0361_p0535c22║懺摩，此翻悔過。今言懺悔，亦兼稱也。欲知鬼母得
X20n0361_p0535c23║名訶利帝南，詳見四王品鬼子母下注。
X20n0361_p0535c24║二十三問：此經除病一品，乃先聖博施濟眾之道也。
X20n0361_p0536a01║若爾，何故遺教經中，佛制比丘合和湯藥等，皆不應
X20n0361_p0536a02║作耶？
X20n0361_p0536a03║釋曰：遺教經疏亦甞難此，彼通之曰：流水廣說治
X20n0361_p0536a04║病，與此土方術相符。而此經不許者，以壽夭由於
X20n0361_p0536a05║業報，不在醫術故。總而言之，不出三意：為損智故，
X20n0361_p0536a06║屬性命故，多虗妄故。此孤山說也。今更示之者，當
X20n0361_p0536a07║知此品雖是事醫，意含法藥，下文自見。若直就事
X20n0361_p0536a08║上論之，醫藥家流實是外法。若大乘人出假化物，
X20n0361_p0536a09║於中若能忘悕望、無取捨，則事無必固。故楞嚴藥
X20n0361_p0536a10║王藥上因中徧甞草木以救病，由此得證圓通。又
X20n0361_p0536a11║本草序載：藥王子韋，古元疎勒國人。身披毳衲，腰
X20n0361_p0536a12║纏數百胡蘆。於唐開元中，人多病患，徧施湯劑，遇
X20n0361_p0536a13║者悉差。又神仙傳言：自堯舜來，藥王凡五度化身
X20n0361_p0536a14║來救貧病。其後黑犬化為黑龍，負師而去。覩此神
X20n0361_p0536a15║異，非大士利佗之行而何？若遺教經所制意者，斯
X20n0361_p0536a16║乃小乘約孤調自度邊說。是故醫方等事，例不應
X20n0361_p0536a17║為也。
X20n0361_p0536a18║二十四問：此經除病，既是用凡藥療治，即世醫也。若
X20n0361_p0536a19║準大經，佛治眾生心病，即出世間醫也。畢竟此經還
X20n0361_p0536a20║具出世醫不？
X20n0361_p0536a21║釋曰：此品吾祖疏文，先依真諦，廣示方藥，治世間
X20n0361_p0536a22║病。續云：三毒等分等是病，數息不淨等是藥。但此
X20n0361_p0536a23║藥病，猶是託事論醫，未是的明。從行醫方，故至止
X20n0361_p0536a24║觀，廣示十境、十乘，治三惑、二死之病，即引此品。證
X20n0361_p0536b01║曰：直聞是言，病即除愈。即初乘觀法，觀不思議境。
X20n0361_p0536b02║復有重者，至長者所，合藥治病，即後九乘觀法意
X20n0361_p0536b03║爾。玅哉！佛祖肘後神方有如是者，後世能服餌者
X20n0361_p0536b04║幾何人哉？
X20n0361_p0536b05║二十五問：準玄文判教相，乃引流水品有一比丘讀
X20n0361_p0536b06║誦大乘方等經典，遂判此經屬第三方等時教。然則
X20n0361_p0536b07║方等之言，有事有理，請指其要。
X20n0361_p0536b08║釋曰：四教俱說，事方等也；三諦竝談，理方等也。天
X20n0361_p0536b09║台判教既引此文，即知事方等。方，廣也；等，平也。良
X20n0361_p0536b10║由華嚴秪談別、圓，鹿苑但藏般若說三，唯第三時
X20n0361_p0536b11║四教俱談，故受廣平之謂。其理方等既是三諦俱
X20n0361_p0536b12║談，五時唯除鹿苑，餘悉有之。是則約理通而不局，
X20n0361_p0536b13║以四時中俱有圓故；約事局而復通，以事方等中
X20n0361_p0536b14║圓即理方等故。
X20n0361_p0536b15║二十六問：諸經所說十二因緣，纔說生相，即談滅相，
X20n0361_p0536b16║如法華大通所轉者是也。而此經流水長者子救魚，
X20n0361_p0536b17║只說生相，不談滅相。若然，云何便使諸魚解了生滅，
X20n0361_p0536b18║而得上生耶？
X20n0361_p0536b19║釋曰：疏記不言，今以二義答之：一則、翻譯之略。要
X20n0361_p0536b20║知梵本須有，恐讖師略而不譯，如四明示缺三歸
X20n0361_p0536b21║中云：懺本雖無三歸，最勝經則有。準此，則非但略
X20n0361_p0536b22║去三歸，亦復不翻因緣滅相明矣。二者、根利不談。
X20n0361_p0536b23║大抵說法被機，物機宜略，是故不陳。良由諸魚昔
X20n0361_p0536b24║有大緣，一聞十號，緣生即達，不生不滅，玅悟本空，
X20n0361_p0536c01║是故超脫。茲所謂聞一以知二，快馬見鞭影之謂
X20n0361_p0536c02║也。
X20n0361_p0536c03║二十七：問：釋教論酒，由犯失招報，故制涓滴不飲。若
X20n0361_p0536c04║然，何故佛昔為流水救魚，既救之後，還家待賓，醉酒
X20n0361_p0536c05║而臥？觀此所為，得在大悲救物，失在飲酒破戒。何耶？
X20n0361_p0536c06║釋曰：此難從來，今以二義伸之。一者約事，吾佛爾
X20n0361_p0536c07║時既是示迹同凡，凡夫世諦未能免俗，故有待賓
X20n0361_p0536c08║飲酒之事現之，以同類攝也。二者約理，若論聖人
X20n0361_p0536c09║遮那久證，則行於非道通達佛道，所謂以真空瓶
X20n0361_p0536c10║盛實相酒，實相無相飲者何人？故淨名曰：入於酒
X20n0361_p0536c11║家自立其志，亦立佗志。即其意也。
X20n0361_p0536c12║二十八問：薩埵一旦乍入山林，見虎而有七子，方產
X20n0361_p0536c13║七日，寒雪凍餓，乃便捨身，且虎不能言，太子焉知產
X20n0361_p0536c14║娩七日耶？
X20n0361_p0536c15║釋曰：此難天台已自伸了。文有四意：一引山海經
X20n0361_p0536c16║虎生一日，頭生一斑，今有七斑，知方七日。又七日
X20n0361_p0536c17║眼開，今眼始開故。又七日不食則死，虎子垂死故。
X20n0361_p0536c18║或云鬼神示之，如樹神現半身，示魚數向流水也。
X20n0361_p0536c19║二十九問：虎者，猛獸也，非血肉而不食。今王子捨身
X20n0361_p0536c20║餧虎，異日數虎，害物不鮮，王子何不思此耶？
X20n0361_p0536c21║釋曰：眾生互相吞噉，何獨虎耶？但太子目擊餓虎，
X20n0361_p0536c22║苟不救之，豈曰慈悲？斯葢為欲滿足檀波羅，所以
X20n0361_p0536c23║垂救云爾。
X20n0361_p0536c24║三十問：準唐奘三藏傳，北印度東南有大石山，是薩
X20n0361_p0537a01║埵捨身處。其地與草木為王子身血所染，今猶絳赤。
X20n0361_p0537a02║且王子捨身之時，經中自言：我於往昔無量劫中，既
X20n0361_p0537a03║經爾許劫數，大三災起時，世界尚無，云何得言草木
X20n0361_p0537a04║與地猶絳赤耶？
X20n0361_p0537a05║釋曰：昔南山律師亦疑此，嘗請問於天神。天答曰：
X20n0361_p0537a06║有。師云：此乃如來神力，由菩薩志行，三災不可除
X20n0361_p0537a07║也。更有難者曰：三災之化，鄰虗尚盡。今云塔在，豈
X20n0361_p0537a08║不乖乎？答：但非聖跡，一鄰亦不住。今聖力加被，欲
X20n0361_p0537a09║令後代慕仰，使之得道。世界住已，所有往劫遺蹤，
X20n0361_p0537a10║隨何佛次第，一一現之。五不思議中，即佛力不思
X20n0361_p0537a11║議也。文見靈感傳。
X20n0361_p0537a12║三十一問讚佛品曰：爾時無量百千萬億菩薩，從此
X20n0361_p0537a13║世界至金寶葢山王如來國土，到彼土已而讚歎曰：
X20n0361_p0537a14║此文蘊乎二疑：一疑既至彼國，莫是稱讚彼佛乎？二
X20n0361_p0537a15║疑佛國甚多，云何此中列眾獨至彼國耶？
X20n0361_p0537a16║釋曰：非讚彼佛，讚釋迦也。故疏示此意曰：一經善
X20n0361_p0537a17║始令終，初、中、後竟，故諸菩薩讚揚。教主記曰：至金
X20n0361_p0537a18║寶葢國土者，欲張大其眾，滿中菩薩皆讚釋迦。疏
X20n0361_p0537a19║記非暗，何疑讚彼佛耶？所言列眾至金寶葢國土
X20n0361_p0537a20║者，信相當來成佛之國也。所以列眾至彼者，一、表
X20n0361_p0537a21║為信相因中說果，二、表信相得記取土不虗。人不
X20n0361_p0537a22║知此意，徒生穿鑿云。
X20n0361_p0537a23║三十二問：此經序分佛游法性是曰入定，後說經竟
X20n0361_p0537a24║則云從三昧起，是知此經始終在定說也。若爾，何以
X20n0361_p0537b01║捨身品佛從座起禮薩埵故塔耶？
X20n0361_p0537b02║釋曰：既云起禮非定，亦應難言定中云何說經。今
X20n0361_p0537b03║併伸之。葢所難者，以小難大也。良由小乘教徧行
X20n0361_p0537b04║拙，曾無中道為應本。纔云入定，則不可有動靜說
X20n0361_p0537b05║法等事。金剛般若所謂說諸法斷滅相是也。今大
X20n0361_p0537b06║乘之定，動散常一，去來體同。故法華曰：安禪合掌，
X20n0361_p0537b07║以千萬偈讚諸法王。華嚴曰：一切諸佛恒在正定
X20n0361_p0537b08║中，普為眾生廣說玅法。是則不起滅定，現諸威儀。
X20n0361_p0537b09║但此境界，龍象促踏，而非驢之所堪也。
X20n0361_p0537b10║三十三問：佛說諸大乘經，且無入定宜說之言，何緣
X20n0361_p0537b11║此經特云入定耶？
X20n0361_p0537b12║釋曰：若論佛之自行，則非出入靜散之異，但為逗
X20n0361_p0537b13║化物機偏好，故異常途。良由方等一類機緣，心樂
X20n0361_p0537b14║禪定而得入道，是以佛大聖人俯而順之。
X20n0361_p0537b15║三十四、問：此經如來所入之定，事耶？理耶？若云事者，
X20n0361_p0537b16║自云如來游於無量甚深法性；若云理者，疏文何云
X20n0361_p0537b17║佛欲應機，故示軌儀？豈非事乎？
X20n0361_p0537b18║釋曰：草菴師甞通此義，乃云：凡言定者有三：一事，
X20n0361_p0537b19║二理，三即理而事。光明之定，即理而事者也。須知
X20n0361_p0537b20║圓宗事理，非但非獨，舉事則事外無理，舉理則理
X20n0361_p0537b21║外無事，以相即故。佛順機緣，全法性，以示軌儀。軌
X20n0361_p0537b22║儀之外，無別法性。祖不云乎：大覺頓圓，照而常寂。
X20n0361_p0537b23║今之入定，蓋示軌儀，令人樂定，實其文也。
X20n0361_p0537b24║三十五問：茲經佛在定中宣揚，義已明矣。且唐譯最
X20n0361_p0537c01║勝經序中，何云爾時薄伽梵，於日晡時，從三昧起，觀
X20n0361_p0537c02║察大眾，而便說頌？既曰一經異譯，何以一出一入，如
X20n0361_p0537c03║是不同耶？
X20n0361_p0537c04║釋曰：當知彼經亦應始末在定，但咫尺千里人不
X20n0361_p0537c05║能知，故彼序云：清淨之境如來所居。此經序云：是
X20n0361_p0537c06║時如來游於無量甚深法性。此二經敘佛入定之
X20n0361_p0537c07║文同也。彼經末云：惟願如來哀慜我，常令覩見大
X20n0361_p0537c08║悲身。此經末云：惟願慈悲為我現身。此二經樹神
X20n0361_p0537c09║請佛出定之文同也。如此比挍，彼經佛亦始終在
X20n0361_p0537c10║定，本無異說。所謂彼經於日晡時從三昧起者，天
X20n0361_p0537c11║台所謂如來入游法性，出敘經王之意也。四明曰
X20n0361_p0537c12║出敘者，實未示於出定，寂不妨照故云出耳。經云
X20n0361_p0537c13║從三昧起，天台言入游出敘，四明說寂不妨照，三
X20n0361_p0537c14║種言異意義俱一。是則天台、四明雖弘讖經，而不
X20n0361_p0537c15║妨兼通淨本，暗與經合，不獨彌天高論。
X20n0361_p0537c16║三十六問：此經自古于今，流通最盛，其間効驗靈跡
X20n0361_p0537c17║之事，可得聞乎？
X20n0361_p0537c18║釋曰：教無虗設，理必感通。斯經自佛宣揚之後，讖
X20n0361_p0537c19║師翻譯而來，實迷途之日月，乃苦海之津梁。神功
X20n0361_p0537c20║偉跡，僧傳世典，莫不載之。要盡所聞，事須別錄。今
X20n0361_p0537c21║因所問，聊紀一二者。秦少游書戒殺文曰：溫州張
X20n0361_p0537c22║居道，死三日而甦，始為人追去。謂曰：汝命未盡，但
X20n0361_p0537c23║所殺生欲對冤耳。居道求免，使者教以造金光明
X20n0361_p0537c24║經一部。居道曰：諾。有頃，至王所，呼所對冤，無一至
X20n0361_p0538a01║者。吏曰：是日善司報居道造經，眾冤以是脫去。王
X20n0361_p0538a02║忻然曰：汝可亟還，勿復殺生也。類說記陳堯咨泊
X20n0361_p0538a03║舟三山磯，有叟曰：來日午後有大風，舟行必覆，宜
X20n0361_p0538a04║慎之。來日天晴無雲，舟人請解䌫，公遲之同行，舟
X20n0361_p0538a05║一時離岸。至日午，俄黑雲大風暴至，怒濤若山，往
X20n0361_p0538a06║船多傾覆。公又見前叟曰：某實非人，乃江之游奕
X20n0361_p0538a07║將也。以公當位宰相，固當奉告。公曰：何以報德？叟
X20n0361_p0538a08║曰：願得金光明經一部，某乘其力薄，有遷職。公許
X20n0361_p0538a09║之。既至京師，覓經三部，遣人詣三山磯投之。夢前
X20n0361_p0538a10║叟曰：本秪祈一公賜以三幸，連升數帙也。於是再
X20n0361_p0538a11║拜而去。夷堅志曰：紹興末，淮陰有小民喪女，經寒
X20n0361_p0538a12║食，恨無以為薦。其母截髮賣錢六伯，將欲請僧看
X20n0361_p0538a13║經。會有五僧過門，遂迎請，皆轉相推託。良久，一僧
X20n0361_p0538a14║肯之，即訪諸鄰，得金光明經一部。僧讀就齋，宣疏
X20n0361_p0538a15║而去。街上忽偶向之四僧邀共酒家，方就座，忽聞
X20n0361_p0538a16║窻外有女子呼轉經僧名，遂問何人，女泣曰：我看
X20n0361_p0538a17║經家亡女也，淪滯冥塗久之，蒙師課經，方得脫免。
X20n0361_p0538a18║冥官已勅生處，師若飲酒破齋，其功盡廢，實可痛
X20n0361_p0538a19║傷，幸垂憐憫。言已不見，僧慚而退。
X20n0361_p0538a20║○十境觀修顯
X20n0361_p0538a21║荊溪禪師曰：固蔽理觀深微，但以事相消文，稱弘法
X20n0361_p0538a22║華者遠矣。余總括羣典，助解斯經，深惟先訓，無以
X20n0361_p0538a23║自勵。謹案山家教部，略述觀心法要，自印其心，或
X20n0361_p0538a24║有見聞，能隨喜否？
X20n0361_p0538b01║原夫此經法性之理，如來之所游歷，葢聖人果證之
X20n0361_p0538b02║法也。若欲開發自己寶藏，應希驥思齊，即聞而修，觀
X20n0361_p0538b03║成理顯，方為善美。故四明師曰：心雖本玅，觀未成時，
X20n0361_p0538b04║但名陰入是也。今欲造修初心之人，當用佛眼種智，
X20n0361_p0538b05║解了金光明三字法門，是法非譬，即我現前第六識
X20n0361_p0538b06║心。此心即所觀之境，亦即能觀之觀，當處不可思議
X20n0361_p0538b07║微玅尊貴，即是中觀。此中寂而常照，能發智照理，即
X20n0361_p0538b08║法性之光，是曰空觀。智既照理，則行人任運，膚色充
X20n0361_p0538b09║潔，乃法性能多利益，使心王心數皆明，斯為假觀。然
X20n0361_p0538b10║此三觀，遠稟釋尊，近承龍樹，全由性發，匪假修成。秪
X20n0361_p0538b11║於一心，宛有三用：一空一切空，若假若中而俱空，則
X20n0361_p0538b12║三觀悉彰，蕩相也；一假一切假，若空若中而俱假，則
X20n0361_p0538b13║三觀悉明，立法也；一中一切中，若空若假而俱中，則
X20n0361_p0538b14║三觀悉成，絕待也。如是修者，終日遣蕩，而諸法皆成；
X20n0361_p0538b15║終日立法，而纖塵必盡；終日絕待，而二諦宛然。泯情
X20n0361_p0538b16║慮，亡竝別，破一切相，即一切法，稱性而觀，寂爾而照，
X20n0361_p0538b17║能所俱泯，諦觀無二。既達此已，對一切境，以此觀而
X20n0361_p0538b18║照了之；立一切行，以此觀導達之；辦一切事，以此觀
X20n0361_p0538b19║成就之；起一切教，以此觀敷演之。捨此則便同眾魔，
X20n0361_p0538b20║離此則未起諸外。故大論曰：除諸法實相，餘皆落魔
X20n0361_p0538b21║事。迦葉言：未聞大涅槃前，皆是邪見人也。大矣哉！一
X20n0361_p0538b22║心三觀之玅宗也。如此人能於金光明三字之中，修
X20n0361_p0538b23║無所修，修乎三觀；破無所破，破乎三惑；顯無所顯，顯
X20n0361_p0538b24║乎三諦；證無所證，證乎三德。自行化佗，安住如來祕
X20n0361_p0538c01║密藏中，究竟於斯。總題既爾，別文亦然。體宗用教，附
X20n0361_p0538c02║法觀心。王舍耆山，託事觀心。一十八品，隨聞一句，攝
X20n0361_p0538c03║事成觀，言言朝法性，字字會經王。此所謂明靜工夫，
X20n0361_p0538c04║幽深境界，唯人自得，其道方親也。
X20n0361_p0538c05║
X20n0361_p0538c06║金光明經照解卷下（終）