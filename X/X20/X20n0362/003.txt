X20n0362_p0565c10║
X20n0362_p0565c11║
X20n0362_p0565c12║
X20n0362_p0565c13║金光明經科註卷三
X20n0362_p0565c14║明　鹽官安國寺比丘　（受汰）　集
X20n0362_p0565c15║金光明經卷第三
X20n0362_p0565c16║北涼三藏法師曇無讖　譯
X20n0362_p0565c17║金光明經散脂鬼神品第十。
X20n0362_p0565c18║具存梵音，應言散脂。修摩，此翻為密。密有四義，謂
X20n0362_p0566a01║名密、行密、智密、理密。此順四悉檀義，皆約三法，不
X20n0362_p0566a02║縱不橫，非偏小，凡下所知，是故為密。蓋北方天王
X20n0362_p0566a03║大將，餘三方各有，東方名樂欲，南方名檀帝，西方
X20n0362_p0566a04║名善現，各有五百眷屬，管領二十八部。孔雀經云：
X20n0362_p0566a05║一方有四部，六方則二十四部，四維各一部，合為
X20n0362_p0566a06║二十八部。又說者云：一方有五部，地、水、火、風、空，四
X20n0362_p0566a07║方有二十部，足四王所領八部，是為二十八部。巡
X20n0362_p0566a08║遊世間，賞善罰惡，皆為散脂所管。聞經歡喜，發誓
X20n0362_p0566a09║護于說者，從能護人受名，故名散脂。又雖三天王
X20n0362_p0566a10║各有神將，散脂為首，故獨標名耳。
X20n0362_p0566a11║爾時散脂鬼神大將（至）右膝著地。白佛言：
X20n0362_p0566a12║世尊是金光明微妙經典（至）舍宅空處皆亦如是。
X20n0362_p0566a13║世尊！何因緣故我名散脂（至）唯然，世尊！自當證知。
X20n0362_p0566a14║唯然，上聲。禮對曰：唯。野對曰：阿。
X20n0362_p0566a15║世尊我知一切法（至）於一切法含受一切法。
X20n0362_p0566a16║智若淺深、階級、次第，不名為密。即一智、一切智，一
X20n0362_p0566a17║切智、一智，非一、非一切，而一、而一切者，斯是妙空、
X20n0362_p0566a18║妙假、妙中，乃名智密。若得此意，五句、一句，一句、五
X20n0362_p0566a19║句，非一、非五，而一、而五，唯數、唯密爾。
X20n0362_p0566a20║世尊！我現見不可思議智光（至）不可思議智境。
X20n0362_p0566a21║若境可以智知，可以口說者，境則非密。不可智知，
X20n0362_p0566a22║不可識，識不可以名，名不可以言說，斯是境非智。
X20n0362_p0566a23║外識即是境，境離名字及彼言說，乃名絕思絕議
X20n0362_p0566a24║密境也。而約五數論密，例上可知。
X20n0362_p0566b01║世尊！我於諸法正解正觀（至）正解於緣正能覺了。
X20n0362_p0566b02║若對邪明正，待邊說中，此正非正，此中非中，皆非
X20n0362_p0566b03║是密。即邪而正，即邊而中，邪正中邊，趣舉其一，收
X20n0362_p0566b04║法畢盡，無二無別者，乃名為密。我行正道，若境若
X20n0362_p0566b05║智，從此得名。唯然世尊，自當證知。又一往前五句
X20n0362_p0566b06║言知，知即意密。次五句言現見，見是眼，即身密。後
X20n0362_p0566b07║五句明正解，繇正解故，言正分別，分別即口密。所
X20n0362_p0566b08║以言不彰露者，是密義也。若約義別釋，初番即三
X20n0362_p0566b09║觀義。知一切法、一切緣法兩句，是因緣所生法境。
X20n0362_p0566b10║何者？能生為因，是初句；所生為緣，是第二句。能所
X20n0362_p0566b11║合故，諸法得起。中論云：因緣所生法。即此義也。了
X20n0362_p0566b12║一切法者，了達虗無也。中論云：我說即是空。是為
X20n0362_p0566b13║從假入空觀也。知法分齊者，知空非空，用道種智，
X20n0362_p0566b14║分別假名凡聖之法，而有差別。中論云：亦名為假
X20n0362_p0566b15║名。是為從空入假觀也。如法安住一切法如性者，
X20n0362_p0566b16║以二觀為方便，得入中道第一義諦。中論云：亦名
X20n0362_p0566b17║中道義。即是中道第一義諦觀也。含受一切法者，
X20n0362_p0566b18║即是中道正觀，能雙照二諦，故言含受。若三觀一
X20n0362_p0566b19║異，縱橫竝別者，則不名密觀。即一而三，即三而一，
X20n0362_p0566b20║名為密耳。次番即三諦三解脫義。現見不可思議
X20n0362_p0566b21║智光者，光是實智，如日月光，常明不息。此實智照
X20n0362_p0566b22║不可思議真諦境，成圓淨解脫。不可思議智炬、智
X20n0362_p0566b23║行、智聚者，皆是權智。如人執炬，屈曲照物，乍興乍
X20n0362_p0566b24║廢，隨順機緣，或此或彼。行因義，聚果義，從因以向
X20n0362_p0566c01║果，果興而因廢，皆是權智照不可思議俗諦，成方
X20n0362_p0566c02║便淨解脫。不可思議智境者，是法如如智，此智與
X20n0362_p0566c03║法如如冥，故言不可思議智境。此智照不可思議
X20n0362_p0566c04║中道第一義諦，成性淨解脫。若一異縱橫竝別者，
X20n0362_p0566c05║非不可思議，以不可思議，故名密也。後番即三身
X20n0362_p0566c06║義，正解正觀，正解能顯體，體顯名正觀，正觀是報
X20n0362_p0566c07║身也。得正分別，正解於緣者，分別機緣，不待時，不
X20n0362_p0566c08║過時，普應一切，即應身也。正能覺了者，無覺無不
X20n0362_p0566c09║覺，名為覺，非了非不了，名為了，究竟清淨之覺了，
X20n0362_p0566c10║即法身也。若一異縱橫者，不名為正，以非一非異，
X20n0362_p0566c11║不前不後，故名正耳，正即密也。統上雖作三觀三
X20n0362_p0566c12║脫三身三節解之，而十五句，一一皆是金光明海，
X20n0362_p0566c13║一一互通，可以意知。若對題，則約正明法身，即是
X20n0362_p0566c14║金義，約觀明般若，即是光義，約不思議明解脫，即
X20n0362_p0566c15║是明義。三德是微密之藏，金光是微密之教，從密
X20n0362_p0566c16║教生密解，安住密理，行於密行，以密利他，故我名
X20n0362_p0566c17║密。唯然世尊，自當證知。若對五佛性，初番我知一
X20n0362_p0566c18║切法者，正知一切法中，悉有安樂性，安樂性者，即
X20n0362_p0567a01║正因佛性。一切緣法者，無量功德，舉手低頭等善，
X20n0362_p0567a02║即緣因佛性。了一切法者，般若空慧，即了因佛性。
X20n0362_p0567a03║知法分齊者，即世間出世間，因果不濫，境界因佛
X20n0362_p0567a04║性。如法安住如性者，即是果性究竟安住如中也。
X20n0362_p0567a05║含受一切法者，還是果性能雙照含受也。後之二
X20n0362_p0567a06║番，準此以釋。
X20n0362_p0567a07║世尊！以是義故，名散脂大將。
X20n0362_p0567a08║世尊！我散脂大將，令說法者莊嚴言辭辯不斷絕。
X20n0362_p0567a09║眾味精氣，從毛孔入，充益身力。
X20n0362_p0567a10║心進勇銳成就不可思議（至）身受諸樂心得歡喜。
X20n0362_p0567a11║以是之故，能為眾生廣說是經。
X20n0362_p0567a12║若有眾生於百千佛所（至）是妙經典令不斷絕。
X20n0362_p0567a13║無量眾生聞是經已（至）三惡趣分永滅無餘。
X20n0362_p0567a14║問：既得智聚又攝福聚，斯乃真似二種莊嚴，合居
X20n0362_p0567a15║方便及實報土，經那但云無量千劫人天受樂？答：
X20n0362_p0567a16║須知十益皆悉不離二十五有，此中乃是人天方
X20n0362_p0567a17║便、人天實報。故仁王般若云：出三界外更有眾生
X20n0362_p0567a18║界者，此是外道大有經說。須知四土若橫若竪，祇
X20n0362_p0567a19║在三界一處而論，學者宜審。
X20n0362_p0567a20║南無寶華功德海（至）智慧功德成就大辯天。
X20n0362_p0567a21║南無，此云歸命。佛說一切眾經，初皆歸敬，而譯人
X20n0362_p0567a22║略之。諸論初亦先歸敬，此文是說竟歸依三寶。佛
X20n0362_p0567a23║法可知。功德大辯，即菩薩理和僧也。
X20n0362_p0567a24║金光明經正論品第十一
X20n0362_p0567b01║正論者，正名為聖。聖有二種：一、世聖，謂輪王也。易
X20n0362_p0567b02║曰：備物致用，立功成器，以為天下利，莫大乎聖人。
X20n0362_p0567b03║管子曰：聖人若天然，無私覆也；若地然，無私載也。
X20n0362_p0567b04║此皆言世間聖人。二、出世聖，謂三乘果人，斷惑證
X20n0362_p0567b05║理，名聖也。論名覈實，亦有二種：一、覈事實，則世間
X20n0362_p0567b06║正論可以治國；二、覈理實，則出世正論可以詣道。
X20n0362_p0567b07║此品是先王舊法，先王傳力尊相，力尊相傳信相，
X20n0362_p0567b08║信相又傳其子，其子又傳後世，世世正聖，世世善
X20n0362_p0567b09║實，即是先王之法言，亦是世界悉檀立名，名正論
X20n0362_p0567b10║品。王行此法，法律相應，陰陽以之調，日月以之順，
X20n0362_p0567b11║百穀以之豐，萬民以之樂，社稷以之安，治化以之
X20n0362_p0567b12║美，即是民用和睦，上下無怨，亦是為人悉檀立名，
X20n0362_p0567b13║名正論品。王用此法，外敵不敢謀，內姦不敢驚，妖
X20n0362_p0567b14║星不敢現，惡虹不敢行，暴風不敢動，疾雨不敢零，
X20n0362_p0567b15║是則禍亂不作，灾害不生，亦是對治悉檀立名，名
X20n0362_p0567b16║正論品。此之世善，本金光明，從金光明，出此正論。
X20n0362_p0567b17║善用此正論，天宮、天身以之光明，天力、天威以之
X20n0362_p0567b18║增長，天心為之倍樂，天之法味為之倍加深遠，即
X20n0362_p0567b19║是先王之至德要道，亦是第一義悉檀立名，名正
X20n0362_p0567b20║論品也。此文是流通中第二意，明人王弘經，感通
X20n0362_p0567b21║冥聖，天王佐助，善政興隆。
X20n0362_p0567b22║爾時佛告地神堅牢（至）為信相太子說是偈言：
X20n0362_p0567b23║受灌頂位者，華嚴三十九云：轉輪聖王所生太子，
X20n0362_p0567b24║母是正后，身相具足。其轉輪王令此太子坐白象
X20n0362_p0567c01║寶妙金之座，張大網縵，建大法幢，然香散華，奏諸
X20n0362_p0567c02║音樂，取四大海水置金瓶內，王執此瓶灌太子頂，
X20n0362_p0567c03║是時即名受王職位，墮在灌頂剎利之數，即能具
X20n0362_p0567c04║足行十善道，亦得名為轉輪聖王。
X20n0362_p0567c05║我今當說諸王正論，為利眾生斷諸疑惑。
X20n0362_p0567c06║一切人王，諸天天王，應當歡喜，合掌諦聽。
X20n0362_p0567c07║諸王和合集金剛山。
X20n0362_p0567c08║護世四鎮起問梵王（至）云何是人得名為天。
X20n0362_p0567c09║云何人王復名天子？
X20n0362_p0567c10║生在人中，處王宮殿。
X20n0362_p0567c11║正法治世，而名為天。
X20n0362_p0567c12║護世四王問是事已，時梵尊師即說偈言：
X20n0362_p0567c13║汝今雖以此義問我（至）敷揚宣暢第一勝論。
X20n0362_p0567c14║因集業故，生於人中。王領國土，故稱人王。
X20n0362_p0567c15║故稱人王者，諡法曰：德象天地稱帝，仁義所生稱
X20n0362_p0567c16║王。白虎通曰：王者，往也，天下所歸往也。
X20n0362_p0567c17║處在胎中諸天守護（至）能令眾生多生天上。
X20n0362_p0567c18║答天舉三義者，未入胎、入胎分德力加是也。以護
X20n0362_p0568a01║胎故稱為天子，答第二問也。以分德故有其天德
X20n0362_p0568a02║故稱為天，答第一問也。神力所加修善遮惡後必
X20n0362_p0568a03║生天，因中說果故稱為天，答第三第四正法治世
X20n0362_p0568a04║名為天問也。答半名為天三義竟。
X20n0362_p0568a05║半名人王亦名執樂（至）現受果報諸天所護。
X20n0362_p0568a06║答：有三義故，稱半為王。一名執樂者，樂繇於王，王
X20n0362_p0568a07║執此樂，使天下和平，五日一風，十日一雨，老者擊
X20n0362_p0568a08║壤，小騎竹馬，誰不歸德？故執樂者名王。二者遮惡，
X20n0362_p0568a09║為民除害，天不亢旱，地不洪流，草不折傷，民無疾
X20n0362_p0568a10║癘者，誰不歸德？故遮惡名王。三父母者，誨示禍福，
X20n0362_p0568a11║導語善惡，制禮作樂，而民知禁，誰不歸德？故父母
X20n0362_p0568a12║名之為王。能為民下作父母故，諸天護之，名為天
X20n0362_p0568a13║子。以遮惡不起，諸天分德，名之為天。以執樂故，因
X20n0362_p0568a14║中說果，復名為天。非但半名人王義成，半名為天
X20n0362_p0568a15║三義亦顯。
X20n0362_p0568a16║若有惡事縱而不問（至）壞國土者不應縱捨。
X20n0362_p0568a17║三十三天各為瞋恨：是天不護。不護故，非天子。是
X20n0362_p0568a18║諸天王各相謂言：是天不分德。不分德故，不得名
X20n0362_p0568a19║天。捨遠善法，增長惡法，則無天因。寧得因中說果，
X20n0362_p0568a20║歎人為天也？生大愁苦者，無執樂義。疾疫流徧，無
X20n0362_p0568a21║遮惡義。縱惡不顧善，無父母義。是以不得名天，不
X20n0362_p0568a22║得名王。
X20n0362_p0568a23║當正治罪。是故諸天（至）善能攝護安樂眾生。
X20n0362_p0568a24║當正治罪，即父母義。諸天護持，即天子義。以滅惡
X20n0362_p0568b01║法，即魁膾義。魁膾名典軍，遮制惡鬼，鬼畏典軍，不
X20n0362_p0568b02║敢亂行也。修習善法，即執樂義。應各為說，即示因
X20n0362_p0568b03║果義。諸天，即分德義。還以六義消，文皆可尋。問：金
X20n0362_p0568b04║光明是正論本，其意云何？天者，法性金也。法性作
X20n0362_p0568b05║依止，故言天護。分德者，即光也。報身與法性冥，即
X20n0362_p0568b06║是分德也。神力所加者，即明也。又父母者，即金也。
X20n0362_p0568b07║法性為父母，故遮惡即光也，執樂即明也。以此為
X20n0362_p0568b08║本，能正論爾。如半名人王，半名為天；為世間正論，
X20n0362_p0568b09║半名出世間正論。本末相關，即此意也。
X20n0362_p0568b10║金光明經善集品第十二。
X20n0362_p0568b11║此轉輪王，集眾善法，如海導師，善海無涯，六度則
X20n0362_p0568b12║攝。六度又廣，二度略攝，謂檀與智。提如意珠，捨四
X20n0362_p0568b13║大地滿中珍寶，以用布施，即集檀行也。合掌而立，
X20n0362_p0568b14║請寶冥尊者，宣揚顯說，是金光明，即集智行也。檀
X20n0362_p0568b15║智既然，餘法亦爾，從行得名，故稱善集品也。此六
X20n0362_p0568b16║度不同，是世界集善；修於五度，是為人集善；修於
X20n0362_p0568b17║智度，是對治集善；皆波羅密，是第一義集善。從此
X20n0362_p0568b18║四集得名，故言善集品。
X20n0362_p0568b19║爾時，如來復為地神說往昔因緣，而作偈言：
X20n0362_p0568b20║我昔曾為轉輪聖王（至）求正法故常捨身命。
X20n0362_p0568b21║又過去世不可議劫（至）明如日中悉能徧照。
X20n0362_p0568b22║治政之勢者，謂化之勢分，極於海際。
X20n0362_p0568b23║是轉輪王夢是事已（至）是金光明諸經之王。
X20n0362_p0568b24║時寶冥尊即受王請（至）敷揚宣說是妙經典。
X20n0362_p0568c01║廁，雜也。填，塞也。繒，帛之總名也。曼陀羅，此云適意。
X20n0362_p0568c02║曼殊沙，此云柔軟。舊小大白，小大赤。不鼓，鼓，擊也。
X20n0362_p0568c03║是時大王為聞法故（至）以用布施供養三寶。
X20n0362_p0568c04║熈怡，悅樂也。璝，美石，次玉。琦，玉名。珥璫釋名云：穿
X20n0362_p0568c05║耳施珠曰璫。珥，蒼頡云：珠在耳也。
X20n0362_p0568c06║爾時為王說法比丘（至）今則我身釋迦文是。
X20n0362_p0568c07║我於爾時捨此大地（至）正法之身我今已得。
X20n0362_p0568c08║就此品指歸三法。善集波羅密是金，集般若是光，
X20n0362_p0568c09║集五度是明。此就善集，約智行及果對于三法。在
X20n0362_p0568c10║一窟中，金也；面如滿月，光也；讀誦是經，明也。此就
X20n0362_p0568c11║寶冥，約依正對於三法。在窟中是金，許為王說是
X20n0362_p0568c12║光，王提如意珠雨四天下珍寶是明。此就二人，約
X20n0362_p0568c13║寶冥。依正與王雨寶，對於三法。然依正、自他、人物
X20n0362_p0568c14║如此分對者，以祇一法性，則物物皆金光明海，心
X20n0362_p0568c15║心是三德祕藏，即而不離，方得名為經王耳。
X20n0362_p0568c16║金光明經鬼神品第十三。
X20n0362_p0568c17║鬼字訓歸。又云：畏也，報多怖畏。又云：威也，能令他
X20n0362_p0568c18║畏其威也。神者，能也。大力者能移山填海，小力者
X20n0362_p0569a01║能隱顯變化。若依俗釋，鄭玄云：聖人之精氣謂之
X20n0362_p0569a02║神，賢智之精氣謂之鬼。禮記曰：明則有禮樂，幽則
X20n0362_p0569a03║有鬼神。此品是第三。一切天龍鬼神，天地靈祇，咸
X20n0362_p0569a04║皆發誓，溥徧弘宣，以勸流通。
X20n0362_p0569a05║佛告功德天：若有善男子（至）三世諸佛甚深行處。
X20n0362_p0569a06║佛從慈悲中起受供養者，蓋應佛也。佛從如中起
X20n0362_p0569a07║覺智，智與如合者，報佛也。一切法悉是諸佛行處
X20n0362_p0569a08║者，法佛也。作如此解者，三佛歷別。若修事之供養，
X20n0362_p0569a09║供養亦別，謂四事供養資持應佛，萬行功德資成
X20n0362_p0569a10║報佛，稱理之智顯發法佛。資成、顯發，皆供養義。
X20n0362_p0569a11║是人應當必定至心（至）至心聽是微妙經典。
X20n0362_p0569a12║聽經是法之供養，諸供養中最為第一。第一供養
X20n0362_p0569a13║者，供養一切佛。佛說文字，是應佛能詮，是報佛所
X20n0362_p0569a14║詮。是法佛能供養文字，即供養三佛，亦是供養三
X20n0362_p0569a15║世佛，諸佛從此生故。
X20n0362_p0569a16║爾時，世尊欲重宣此義，而說偈言：
X20n0362_p0569a17║若欲供養一切諸佛（至）功德福聚悉已得之。
X20n0362_p0569a18║若入是經者，一言于經即有三種，謂教、行、理。能了
X20n0362_p0569a19║此三是妙三法，名入是經。若不然者，安得入經？即
X20n0362_p0569a20║入法性。所入法性無量甚深，三義具足，名金光明。
X20n0362_p0569a21║稱此安住，名之為如，即見釋迦三身妙體。須論觀
X20n0362_p0569a22║行相似分真，入經見佛。
X20n0362_p0569a23║隨所至處若百由旬（至）一切惡事消滅無餘。
X20n0362_p0569a24║百由旬滿中盛火，從中過者，為法亡軀也。蠱道者，
X20n0362_p0569b01║四天上遣神，名彌栗頭虔伽陀，漢言善品，主蠱毒
X20n0362_p0569b02║也。
X20n0362_p0569b03║於說法處蓮華座上（至）而為諸佛之所讚歎。
X20n0362_p0569b04║威德相貌無量無邊（至）入陣得勝心常歡喜。
X20n0362_p0569b05║大梵天王三十三天（至）愛樂親近是經典者。
X20n0362_p0569b06║閻摩羅王，或閻摩羅社，此云雙王。閻摩，雙也；羅社，
X20n0362_p0569b07║王也。兄及妹皆作地獄主，兄治男事，妹治女事，故
X20n0362_p0569b08║曰雙王。又苦樂竝受，亦名為雙。那羅延，此云鉤鏁
X20n0362_p0569b09║力士。摩醯首羅，餘經翻為大自在，灌頂經翻為威
X20n0362_p0569b10║靈帝，摩尼䟦陀翻威伏行，富那䟦陀翻集至成，金
X20n0362_p0569b11║毗羅翻威如王，賓頭盧伽翻立不動，車鉢羅婆翻
X20n0362_p0569b12║忍得脫，曇摩䟦羅翻學帝王，摩竭婆羅翻除曲心，
X20n0362_p0569b13║繡利密多翻有功勳，勒那翅奢翻調和平，劍摩舍
X20n0362_p0569b14║帝翻伏眾根，奢羅密帝翻獨處快，醯摩䟦陀翻舍
X20n0362_p0569b15║主，薩多琦梨翻大力，天難陀翻喜，䟦難陀翻賢喜，
X20n0362_p0569b16║兄弟二龍，風雨應時，能令人喜，賢謂性又賢善故。
X20n0362_p0569b17║波利羅睺翻勇猛進，毗摩質多翻高遠，睒摩利子
X20n0362_p0569b18║翻英雄德，波訶梨子翻威武猛，佉羅騫䭾翻吼如
X20n0362_p0569b19║雷，鳩羅檀提翻戰無敵。
X20n0362_p0569b20║於諸眾生增命色力（至）如上所說無量功德。
X20n0362_p0569b21║優鉢羅華下四句，四色蓮華：優鉢羅是青，波頭摩
X20n0362_p0569b22║是赤，拘物頭是黃，分陀利是白。
X20n0362_p0569b23║金光明經授記品第十四。
X20n0362_p0569b24║授者，與也。記者，記成道事也。亦名授莂，亦名受決。
X20n0362_p0569c01║授劫國數量名為莂，審實不虗名為決，從佛所與
X20n0362_p0569c02║名為授，從其所得名為受。此中授三大士、一萬諸
X20n0362_p0569c03║天當來成佛事，從佛所與，故言授記。首楞嚴三昧
X20n0362_p0569c04║經：佛告堅意：記有四種：一者、未發心記，或有流轉
X20n0362_p0569c05║六道，生於人間，好樂佛法，過百千萬億劫當發心，
X20n0362_p0569c06║過百千萬億阿僧祇劫行菩薩道，乃至供養佛、化
X20n0362_p0569c07║眾生，皆經若干當得菩提。二、適發心與記，是人久
X20n0362_p0569c08║劫種諸善根，好樂大法，有慈悲心，發心即住不退
X20n0362_p0569c09║地故，故發心與記。三、密記，有菩薩未得記而行六
X20n0362_p0569c10║度，功德滿足，天龍八部皆作是念：此菩薩幾時當
X20n0362_p0569c11║得菩提？劫國弟子眾數如何？佛斷此疑，即與授記。
X20n0362_p0569c12║舉眾皆知，此菩薩獨不知。四、無生忍記，於大眾中
X20n0362_p0569c13║顯露與記也。今是適發心記及無生記也。此流通
X20n0362_p0569c14║中第四意，舉昔金龍尊王讚佛發願，十千枯魚聞
X20n0362_p0569c15║法熏修行經之因，今得記莂，將來作佛，以成圓極
X20n0362_p0569c16║之果。證驗今日，若親弘經，若為外護，不久得記，成
X20n0362_p0569c17║佛不虗，以勸流通也。
X20n0362_p0569c18║爾時如來將欲為是（至）頂禮佛足，却坐一面。
X20n0362_p0570a01║爾時佛告信相菩薩（至）天人師、佛、世尊。
X20n0362_p0570a02║世界轉名淨幢，應論四句：一、名轉土不轉，轉名淨
X20n0362_p0570a03║幢是也；二、土轉名不轉，如往古釋迦取土名娑婆，
X20n0362_p0570a04║今釋迦亦名娑婆；三、名土俱轉，如觀音補彌陀處；
X20n0362_p0570a05║四、名土俱不轉，如今銀光補金幢光照佛處。世界
X20n0362_p0570a06║名字，如本不異。
X20n0362_p0570a07║是十千天子聞三大士（至）清淨無礙猶如虗空。
X20n0362_p0570a08║爾時如來知是十千天子（至）出現於世凡一萬佛。
X20n0362_p0570a09║既云於是世界而無別名，即是還名娑婆。此乃土
X20n0362_p0570a10║轉名不轉一句，當如向所釋。
X20n0362_p0570a11║爾時道場菩提樹神（至）為我解說斷我疑網。
X20n0362_p0570a12║疑者，夫移山填海非一日之功，菩提極果積行方
X20n0362_p0570a13║尅，忉利暫下無久聽之勞，不聞往昔有難思之行，
X20n0362_p0570a14║行淺記深是故疑惑。如餘菩薩者，六度菩薩引錐
X20n0362_p0570a15║指地，無非捨身命處，戒忍禪智滿三僧祇。若通教
X20n0362_p0570a16║菩薩，從假入空非止一世修行，從空入假動逾塵
X20n0362_p0570a17║劫。若別教菩薩，直行一行動經無量阿僧祇劫，況
X20n0362_p0570a18║復徧行眾行量不可數尚不獲記，少時聞經而得
X20n0362_p0570a19║斯決。時眾咸疑，故樹神發問也。
X20n0362_p0570a20║爾時佛告樹神（至）聞此三大菩薩受於記莂。
X20n0362_p0570a21║現行者捨天宮樂，故來聽經。聞三大士獲菩提記，
X20n0362_p0570a22║我昔本誓與其法食，三事和合，故與其記也。此意
X20n0362_p0570a23║證成鬼神品初，以妙供養供養三世諸佛，及欲得
X20n0362_p0570a24║知諸佛行處，決定至心聽此經典，雖有其旨，未見
X20n0362_p0570b01║其人，今十千天子即其人也。聞記當果，果必有因，
X20n0362_p0570b02║因金光明，生殷重心，起功德身，心無垢累，起般若
X20n0362_p0570b03║身，猶如虗空，起於法身，一心中聽，三德圓成。復有
X20n0362_p0570b04║無量功德，說不可盡，此不得記，記與誰乎？證經功
X20n0362_p0570b05║德，意在于此。以隨相修，指今現行，行隨實相而修
X20n0362_p0570b06║也。有妙善根，指於遠緣，遠緣實相而種善根也。
X20n0362_p0570b07║亦以過去本昔發心（至）阿耨多羅三藐三菩提。
X20n0362_p0570b08║誓願因緣者，流水品云：未來之世當施法食也。此
X20n0362_p0570b09║文對下二品而為廣略，略是此中少文，除病、流水
X20n0362_p0570b10║兩品是廣答。
X20n0362_p0570b11║金光明經除病品第十五。
X20n0362_p0570b12║此正廣答遠緣，繇醫王救疾，故言除病品。然須了
X20n0362_p0570b13║知不獨除於果報病苦，義令該收惡業煩惱十種
X20n0362_p0570b14║之病。故下文云：治諸眾生所有病苦，悉令除差。
X20n0362_p0570b15║佛告道場菩提樹神（至）般涅槃後正法滅已。
X20n0362_p0570b16║於像法中有王（至）方便巧知四大增損。
X20n0362_p0570b17║善女天！爾時持水長者家中（至）書數筭計無不通達。
X20n0362_p0570b18║是時國內天降疫病（至）為諸苦惱之所逼切。
X20n0362_p0570b19║善女天！爾時流水長者子（至）為是眾生生大悲心。
X20n0362_p0570b20║作是思惟如是無量（至）時長者子思惟是已。
X20n0362_p0570b21║衰邁者，衰，損也，捐也。邁，歸往也，謂壯力已往也。八
X20n0362_p0570b22║十曰耄，謂惛。忘，亦亂也。顫，四支動也。掉，振也。几杖
X20n0362_p0570b23║者，坐則凭，行則執杖。
X20n0362_p0570b24║即至父所，頭面著地（至）而問於父。即說偈言：
X20n0362_p0570c01║云何當知四大諸根衰損代謝而得諸病？
X20n0362_p0570c02║云何當知飲食時節？若食食已，身火不滅。
X20n0362_p0570c03║身火不滅者，食飽熱病暫息，食消熱復更生，故言
X20n0362_p0570c04║身火不滅也。
X20n0362_p0570c05║云何當知治風及熱水過肺病及以等分？
X20n0362_p0570c06║水過肺病者，水多則損肺，即是痰病也。
X20n0362_p0570c07║何時動風，何時動熱，阿時動水，以害眾生？
X20n0362_p0570c08║時，父長者即以偈頌解說醫方而答其子：
X20n0362_p0570c09║三月是夏，三月是秋（至）代謝增損令身得病。
X20n0362_p0570c10║時節有二：一、俗法四時，謂春、夏、秋、冬。冬為歲末，春
X20n0362_p0570c11║為歲始。而初言夏者，或作趣作此言，或可答問，正
X20n0362_p0570c12║是於夏。三三而說者，一時三月，謂孟、仲、季，四時即
X20n0362_p0570c13║十二月也。若依佛說法，一歲三時，謂冬、春、夏。夏為
X20n0362_p0570c14║歲末，冬為歲始。何故爾？為破保常秋時，萬物結實，
X20n0362_p0570c15║人計為常為樂。為破此著，故去秋時。為開後安居，
X20n0362_p0570c16║立迦提月。安居本名坐夏，八月半內已還，若是秋
X20n0362_p0570c17║時，便是坐秋。為此義故，故廢秋時爾。佛法三時，亦
X20n0362_p0570c18║是三三說也。若二二說，足滿六時者，依俗法四時，
X20n0362_p0571a01║時本二月，土寄四季，各十八日。本之二月，只是陰
X20n0362_p0571a02║陽二月，一時唯有陰陽二月，合成六時。正月、二月
X20n0362_p0571a03║是木王時，四月、五月是火王時，七月、八月是金王
X20n0362_p0571a04║時，十月、十一月是水王時。臘月、三月是陽土寄王，
X20n0362_p0571a05║六月、九月是陰土寄王。欲論本月，亦二二說；若論
X20n0362_p0571a06║土寄王，亦二二說，故言足滿六時也。若依佛法，解
X20n0362_p0571a07║二二說者，佛法有三時，時有四月，各有初分、後分。
X20n0362_p0571a08║從臘月十六日至二月十五日，此初分春時；從二
X20n0362_p0571a09║月十六日至四月十五日，此二月是春後分；從四
X20n0362_p0571a10║月十六至六月十五日，此二月是夏時初分；從六
X20n0362_p0571a11║月十六至八月十五，此是夏後分；從八月十六至
X20n0362_p0571a12║十月十五，此二月是冬時初分；從十月十六至臘
X20n0362_p0571a13║月十五，此二月是冬後分。故言若二二說，足滿六
X20n0362_p0571a14║時也。又云：正月、三月是陽月，二月、四月是陰月；五
X20n0362_p0571a15║月、七月是陽月，六月、八月是陰月；九月、十一月是
X20n0362_p0571a16║陽月，十月、臘月是陰月。故言若二二說，足滿六時。
X20n0362_p0571a17║此還依俗法，以奇偶之數分陰陽也。三三本攝依
X20n0362_p0571a18║俗法者，正月是春分本月攝，後兩月悉屬春分；四
X20n0362_p0571a19║月為夏本月攝，後兩月悉屬夏分；七月為秋本月
X20n0362_p0571a20║攝，後兩月悉屬秋分；十月為冬本月攝，後兩月悉
X20n0362_p0571a21║屬冬分。三三本攝也。又云：正月、二月正是春時，木
X20n0362_p0571a22║於中王，土寄三月，攝屬春時；四月、五月正是夏時，
X20n0362_p0571a23║火於中王，土寄六月，攝屬夏時；七月、八月正是秋
X20n0362_p0571a24║時，金于中王，土寄九月，攝屬秋時；十月、十一月正
X20n0362_p0571b01║是冬時，水於中王，土寄臘月，攝屬冬時。土寄四季，
X20n0362_p0571b02║正時為本，各三月竝攝於土，故言三三本攝。主攝
X20n0362_p0571b03║於客，客是土也。依佛法言三三本攝者，本時各三
X20n0362_p0571b04║月，既廢秋時，以秋之三月各配入三時，時則四月，
X20n0362_p0571b05║論本則三，論攝則一，故言三三本攝也。問：四時各
X20n0362_p0571b06║有三月，此是四三本攝，云何三三本攝？答：三為一
X20n0362_p0571b07║數，以三而數，故言三三為本爾。隨是時節消息者，
X20n0362_p0571b08║時如上說，或四、或三、或二、或攝等，種種不同，隨時
X20n0362_p0571b09║以意消息，斟酌去取。若依佛法無秋時，而言秋時
X20n0362_p0571b10║發病，此云何釋？從八月半已還，隨俗名秋，而夏時
X20n0362_p0571b11║攝。八月下半已去，隨俗名秋，冬時攝。隨時消息者，
X20n0362_p0571b12║二法之間而斟酌也。代謝增損者，春動肝病，肝屬
X20n0362_p0571b13║木，木春王，則可治。春動脾病，脾屬土，木尅土，此難
X20n0362_p0571b14║治。夏動心病，心屬火，火夏王，此可治。夏動肺病，肺
X20n0362_p0571b15║屬金，火尅金，此難治。夏末冬初，於秋分中動肺病，
X20n0362_p0571b16║肺屬金，金秋王，此可治。若動肝病，金尅於木，此難
X20n0362_p0571b17║治。冬動腎病，腎屬水，水冬王，此可治。若動心病，水
X20n0362_p0571b18║尅於火，此則難治。論四大增損，大略如此。
X20n0362_p0571b19║有善醫師隨順四時（至）隨病飲食及以湯藥。
X20n0362_p0571b20║犯觸有六：一、多坐；二、多眠，此二多致痰，宜多行徛
X20n0362_p0571b21║散之；三、多行；四、多徛；五、多語生風病，宜多眠治之；
X20n0362_p0571b22║六、多淫生一切病，即等分病也。若火少痰多，若火
X20n0362_p0571b23║多即熱壯，若風多吹火成熱病，若風多吹痰成冷
X20n0362_p0571b24║病，三事若等無病。飲食得病者亦有六：一、過量食；
X20n0362_p0571c01║二、少食不足而止；三、過飢時食；四、逆時食，未饑強
X20n0362_p0571c02║與食也；五、妨食，如食肉飲生乳，使人癩；六、不曾食
X20n0362_p0571c03║而強食，如南人飲漿，北人飲蜜，苦菜和蜜令不結
X20n0362_p0571c04║男，豬膏煎白鷺肉令人癩。若患熱而飲酒，食小麥
X20n0362_p0571c05║生牛肉，令人失明，吐血痢血。若病痰而飲甜肥醎
X20n0362_p0571c06║酸，令人𠲿鼻多汁，又㿃痢也。六大者，是六腑：大腸、
X20n0362_p0571c07║小腸、膽、胃、三焦、兩膀胱也。
X20n0362_p0571c08║多風病者，夏則發動；（至）其肺病者，春則增劇。
X20n0362_p0571c09║四月、五月，是風生時；六月、七月，是風起時；八月、九
X20n0362_p0571c10║月，是風滅時；六月、七月，是熱生時；八月、九月，是熱
X20n0362_p0571c11║起時；十月至正月，是熱滅時。八月、九月，等分生時；
X20n0362_p0571c12║十月、十一月，是等分起時；十二月、正月，是等分滅
X20n0362_p0571c13║時。十月至正月，是痰生時；二月、三月，是痰起時；四
X20n0362_p0571c14║月至七月，是痰滅時。痰是水病，肺也。夏日動風者，
X20n0362_p0571c15║夏日毛孔開通，外風得入，內風動也。熱病秋動者，
X20n0362_p0571c16║毛孔閉塞，熱伏於內不得行，故成病。等分冬動者，
X20n0362_p0571c17║春時動水，肺病不差；至夏復動風，風病不差；至秋
X20n0362_p0571c18║復動熱，熱病不差；至冬俱動，一切病故也。二月、三
X20n0362_p0571c19║月，是痰起損肺，肺病動也。
X20n0362_p0571c20║有風病者，夏則應服（至）肺病。春服肥膩辛熱。
X20n0362_p0571c21║風病，夏服肥膩鹹酸熱食者，夏月毛孔開通，具以
X20n0362_p0571c22║肥膩潤塞之，令風不得入。醎酸性熱，能消水令體
X20n0362_p0571c23║堅實。治於風虗，熱食流汗，引風令出。又治虗冷，風
X20n0362_p0571c24║不得進。冷甜是酥乳等，能治熱也。等分，冬服甜醋
X20n0362_p0572a01║等，除風也。肺病，服肥膩塞毛孔，令水不得入。熱能
X20n0362_p0572a02║焦水宣通，故能治肺病也。
X20n0362_p0572a03║飽食後則發肺病（至）如是四大隨三時發。
X20n0362_p0572a04║飽食發肺病，食既多則腸胃盈滿，故發肺病。食消
X20n0362_p0572a05║發熱者，如食沃潤則熱病伏，食消無潤熱病起也。
X20n0362_p0572a06║消已虗疎，風氣入體，故發風也。但舉病發者，以病
X20n0362_p0572a07║顯藥，當用妙藥治也。
X20n0362_p0572a08║風病羸損補以酥膩（至）籌量隨病飲食湯藥。
X20n0362_p0572a09║風，疎，補。酥膩，鹹除風，甜除熱，肺帶風水宜吐也。
X20n0362_p0572a10║善女天！爾時，流水長者子（至）平復如本，氣力充實。
X20n0362_p0572a11║善女天復有無量（至）所有病苦悉得除差。
X20n0362_p0572a12║此品事醫，意含法藥，除病不一，非可卒陳。今約觀
X20n0362_p0572a13║心，略申其意。三毒等分是內病，數息、不淨、慈心因
X20n0362_p0572a14║緣是法藥。宜聞法藥得悟者，信行人病差也；作觀
X20n0362_p0572a15║研心得悟者，法行人病差也。眼是春時，舌是夏時，
X20n0362_p0572a16║鼻是秋時，耳是冬時，身是四季，攝屬諸時。妙好五
X20n0362_p0572a17║欲增貪病，麤惡五欲損貪病，妙好五欲損瞋病，麤
X20n0362_p0572a18║惡五欲增瞋病，平平五欲增癡病，違順五欲損癡
X20n0362_p0572a19║病，總三種五欲增覺觀病，偏動三種五欲損覺觀
X20n0362_p0572a20║病，是為增損之相也。犯觸者，違情犯瞋，順情犯貪，
X20n0362_p0572a21║不違不順犯癡，總三犯覺觀。慢時即發瞋，求須時
X20n0362_p0572a22║即發貪，僻解時即發癡，放逸時即發覺觀。慈心治
X20n0362_p0572a23║瞋，不淨治貪，因緣治癡，數息治覺觀。前說五欲、三
X20n0362_p0572a24║受俱從外境，為四分照發之緣，復舉慢等內心惡
X20n0362_p0572b01║習，為四分觀發之因，皆所觀境，即是病相。慈心等
X20n0362_p0572b02║四觀，正明能觀四種法藥，所謂對病施藥，服藥則
X20n0362_p0572b03║病除耳。仍須了知語似三藏停心之法，意則不然。
X20n0362_p0572b04║何者？以四分名通界內外，數息等四，四教行人無
X20n0362_p0572b05║不修證。今約此論，彌顯除病結緣之意。
X20n0362_p0572b06║金光明經卷第三
X20n0362_p0572b07║
X20n0362_p0572b08║金光明經科註卷第三