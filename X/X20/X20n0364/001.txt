X20n0364_p0773a01║
X20n0364_p0773a02║No. 364-A
X20n0364_p0773a03║ 思益梵天所問經簡註序
X20n0364_p0773a04║
X20n0364_p0773a05║夫真心本淨，法性原虗。由不守自性而變現隨緣，迷
X20n0364_p0773a06║逐無明而罔知返本。是以大覺世尊嗟眾生之沉滯，
X20n0364_p0773a07║憫六道之循環，於是起同體之悲，設無為之化。雖則
X20n0364_p0773a08║湛湛忘言而圓音落落，空空無物而妙相重重。如月
X20n0364_p0773a09║印寒空而百川並赴，春回大地而萬化均資。本無來
X20n0364_p0773a10║往，寧越後先。良由羣機不等，致使巧說多方。或圓彰
X20n0364_p0773a11║法界之宗，或漸開事理之轍，或破有譚空，或呵空讚
X20n0364_p0773a12║妙。無非方便一時，曾無定說。若夫黜意識，絕言思，泯
X20n0364_p0773a13║聖凡，超階級，直指人心，頓同佛體，其惟思益梵天所
X20n0364_p0773a14║問經歟。此經四卷二十四品，以人法兼舉為名，根本
X20n0364_p0773a15║智光為體，諸法正性為宗，破疑蕩執為用，大乘生酥
X20n0364_p0773a16║為教。相互興問答，始末一如。大意以無說為說，無聞
X20n0364_p0773a17║為聞，無發心之為發心，無證果是名證果。遠離虗妄，
X20n0364_p0773a18║逈出有無。雷揮電掃而纖跡不存，事極理玄而真心
X20n0364_p0773a19║獨朗。然則楞伽亦名頓教，何以偏讚此經？蓋由彼帶
X20n0364_p0773a20║相宗，此原性理，雖云即相明心，何似了心見道？彼因
X20n0364_p0773a21║達摩付囑，舉世弘持，此為久匿藏中，絕無人識，所以
X20n0364_p0773a22║徒知楞伽可尚，安識此法最尊？爾來段當末季，法運
X20n0364_p0773a23║將隆，根熟在時，知音始遇。有大居士慎軒黃君，秉護
X20n0364_p0773a24║法心，不忘付囑，運慈悲念，刻此流通。余客京師，大史
X20n0364_p0773b01║陶君大開寶藏，施我衣珠，披閱再三，粗明大旨，聊為
X20n0364_p0773b02║簡註，不避效顰。文採肇公，論依長者，心祈勝善，欵此
X20n0364_p0773b03║通途，挈領提綱，俟諸知識。若也親契佛心，不由文字，
X20n0364_p0773b04║洞明己事，豈在言詮？其或離波求水，智者知狂，認影
X20n0364_p0773b05║迷頭，愚夫亦誚。不拒言，不著言，拈來盡是；即此物，非
X20n0364_p0773b06║此物，用處休疑。心融意解，予復何言？識節知時，君當
X20n0364_p0773b07║自擇。
X20n0364_p0773b08║旹
X20n0364_p0773b09║大明萬曆三十一年歲在癸卯季春，越中顯聖寺後
X20n0364_p0773b10║學沙門嗣
X20n0364_p0773b11║曹洞正宗第二十七代圓澄註并敘。
X20n0364_p0773b12║
X20n0364_p0773b13║
X20n0364_p0773b14║
X20n0364_p0773b15║
X20n0364_p0773b16║
X20n0364_p0773b17║
X20n0364_p0773b18║
X20n0364_p0773b19║
X20n0364_p0773b20║
X20n0364_p0773b21║
X20n0364_p0773b22║
X20n0364_p0773b23║
X20n0364_p0773b24║
X20n0364_p0773c01║
X20n0364_p0773c02║
X20n0364_p0773c03║
X20n0364_p0773c04║
X20n0364_p0773c05║
X20n0364_p0773c06║
X20n0364_p0773c07║思益梵天所問經簡註目次
X20n0364_p0773c08║
X20n0364_p0773c09║卷第一
X20n0364_p0773c10║自序如來光明品第一
X20n0364_p0773c11║四法品第二菩薩正問品第三
X20n0364_p0773c12║四諦品第四歎功德品第五
X20n0364_p0773c13║卷第二
X20n0364_p0773c14║如來五力說法品第六如來大悲品第七
X20n0364_p0773c15║幻化品第八菩薩光明品第九
X20n0364_p0773c16║菩薩受記品第十薩婆若品第十一
X20n0364_p0773c17║卷第三
X20n0364_p0773c18║菩薩無二品第十二名字義品第十三
X20n0364_p0773c19║論寂品第十四如來二事品第十五
X20n0364_p0773c20║得聖道品第十六志大乘品第十七
X20n0364_p0773c21║發菩提心品第十八
X20n0364_p0773c22║卷第四
X20n0364_p0773c23║師子吼品第十九
X20n0364_p0773c24║梵行牢強精進品第二十
X20n0364_p0774a01║海喻品第二十一建立法品第二十二
X20n0364_p0774a02║如來神呪品第二十三囑累品第二十四
X20n0364_p0774a03║
X20n0364_p0774a04║思益梵天所問經簡註目次（終）
X20n0364_p0774a05║
X20n0364_p0774a06║
X20n0364_p0774a07║
X20n0364_p0774a08║
X20n0364_p0774a09║
X20n0364_p0774a10║
X20n0364_p0774a11║
X20n0364_p0774a12║
X20n0364_p0774a13║
X20n0364_p0774a14║
X20n0364_p0774a15║
X20n0364_p0774a16║
X20n0364_p0774a17║
X20n0364_p0774a18║
X20n0364_p0774a19║
X20n0364_p0774a20║
X20n0364_p0774a21║
X20n0364_p0774a22║
X20n0364_p0774a23║
X20n0364_p0774a24║
X20n0364_p0774b01║
X20n0364_p0774b02║
X20n0364_p0774b03║
X20n0364_p0774b04║
X20n0364_p0774b05║No. 364
X20n0364_p0774b06║思益梵天所問經簡註卷之一
X20n0364_p0774b07║
X20n0364_p0774b08║姚秦三藏法師　鳩摩羅什奉　詔譯
X20n0364_p0774b09║明會稽顯聖寺後學沙門　圓澄　註
X20n0364_p0774b10║右春坊右庶子南充　黃　輝
X20n0364_p0774b11║左春坊左諭德會稽　陶望齡　全校
X20n0364_p0774b12║左春坊左中𠃔太原　傅新德　訂正
X20n0364_p0774b13║【註】凡經題，或人或法，或單或兼，此經人法兼舉之
X20n0364_p0774b14║類歟。問主名思益梵天者，思乃三慧之一門。梵者，
X20n0364_p0774b15║淨也。天者，主也。以淨為主，以思為助，益彼修證，所
X20n0364_p0774b16║謂學不加思，無由契入者矣。梵天，乃能問之主。絕
X20n0364_p0774b17║待一心，乃所詮之法。能所合稱，故云梵天所問。經
X20n0364_p0774b18║者，道也。條貫通途，使行人有所進脩也。
X20n0364_p0774b19║如來光明品第一
X20n0364_p0774b20║【註】首品名如來光明者，宜不言而自喻矣。以光無
X20n0364_p0774b21║言說，舉目了然。古云：未開口以前，略較些子。
X20n0364_p0774b22║如是我聞：一時，佛在王舍城迦蘭陀竹林。【註】如是，乃
X20n0364_p0774b23║指法之辭。我聞，明法有所受。然則法分五教，說有
X20n0364_p0774b24║五時，要見此經在何時，被何教邪？准賢首所判，第
X20n0364_p0774c01║四頓教，大乘所収，在方等之時，迦蘭陀竹林，我于
X20n0364_p0774c02║佛所，聞如是深經也。
X20n0364_p0774c03║與大比丘僧六萬四千人俱。【註】比丘，此云無翻。因果
X20n0364_p0774c04║各具三名，難以具譯，故云無翻。
X20n0364_p0774c05║菩薩摩訶薩七萬二千人，皆眾所知識。【註】名聞廣遠，
X20n0364_p0774c06║為眾所知。
X20n0364_p0774c07║得陀羅尼。【註】此云總持。
X20n0364_p0774c08║無礙辯才。【註】四、無礙辯也。
X20n0364_p0774c09║及諸三昧。【註】此云正見，舊云正受。圓覺云三昧及正
X20n0364_p0774c10║受，明非正受也。不見曰昧，於無見處與正理相應，
X20n0364_p0774c11║是謂正見。
X20n0364_p0774c12║於諸神通，無所罣礙。【註】神通有六。諸者，兼舉之謂也。
X20n0364_p0774c13║善了諸法寔性。【註】所解之法也。
X20n0364_p0774c14║悉皆逮得，無生法忍。【註】所詣之果也。蓋由思而解，由
X20n0364_p0774c15║解而脩，由脩而證。既證已，所謂總持神通，三昧辯
X20n0364_p0774c16║才，悉皆獲得，為眾識知也。前則總嘆眾德，下乃例
X20n0364_p0774c17║名。
X20n0364_p0774c18║其名曰：文殊師利法王子、寶手法王子、寶積法王子、
X20n0364_p0774c19║寶印手法王子、寶德法王子、虗空藏法王子、發心轉
X20n0364_p0774c20║法輪法王子、網明法王子、障諸煩惱法王子、能捨一
X20n0364_p0774c21║切法王子、德藏法王子、華嚴法王子、師子法王子、月
X20n0364_p0774c22║光法王子、尊意法王子、善莊嚴法王子。【註】此中十六
X20n0364_p0774c23║法王子，開一心為八識。在纏名識，出纏名智。因果
X20n0364_p0774c24║往返，一十六心。此心堪紹佛位，故云法王子。法華
X20n0364_p0775a01║經智勝如來十六王子，捨家脩道，亦以八識為表。
X20n0364_p0775a02║彼由俗趍真，惟云王子。此即真即俗，故云法王子。
X20n0364_p0775a03║因果同時，圓會一心，所以為頓教也。若以德立名，
X20n0364_p0775a04║則不無別表。以義推之，自可解了矣。
X20n0364_p0775a05║及䟦陀婆羅，等十六賢士。【註】前十六法王子，則顯因
X20n0364_p0775a06║果同時。此十六賢士，則表聖賢同位也。
X20n0364_p0775a07║跋陀婆羅菩薩、寶積菩薩、星德菩薩、帝天菩薩、水天
X20n0364_p0775a08║菩薩、善力菩薩、大意菩薩、殊勝意菩薩、增意菩薩、善
X20n0364_p0775a09║發意菩薩、不虗見菩薩、不休息菩薩、不少意菩薩、導
X20n0364_p0775a10║師菩薩、日藏菩薩、持地菩薩，如是等菩薩摩訶薩七
X20n0364_p0775a11║萬二千人。【註】前則正舉當機，此則伴舉聽眾。
X20n0364_p0775a12║及四天王、釋提桓因等。【註】此則總舉，下乃別列。不爾，
X20n0364_p0775a13║下云忉利天等，有重疊之過。
X20n0364_p0775a14║忉利諸天。【註】此天都轄三十三天，故總別兼舉也。
X20n0364_p0775a15║夜摩天。兜率陀天。化樂天。他化自在天。【註】此盡欲界
X20n0364_p0775a16║天也。
X20n0364_p0775a17║及梵王等諸梵天。【註】此乃色界十八梵天。不舉無色
X20n0364_p0775a18║界者，以彼天根鈍頓，教門中非所預也。
X20n0364_p0775a19║并餘無量諸天、龍、鬼、神、夜叉、乾闥婆、阿脩羅、迦樓羅、
X20n0364_p0775a20║緊那羅、摩睺羅伽、人與非人，普皆來集。【註】經分三：分
X20n0364_p0775a21║序、分齊。此下，乃正宗分也。
X20n0364_p0775a22║爾時，世尊大眾恭敬圍遶而為說法。於是，網明菩薩！
X20n0364_p0775a23║【註】此菩薩號網明者，直顯真心生佛本具，凡聖互
X20n0364_p0775a24║容，猶如帝網之明，大小相收，本來如是，非假強為。
X20n0364_p0775b01║下文菩薩光明品中，具彰此義。
X20n0364_p0775b02║即從座起，偏袒右肩，右膝著地，頭面禮佛足，合掌向
X20n0364_p0775b03║佛，動此三千大千世界，引導起發一切大眾，而白佛
X20n0364_p0775b04║言：世尊！我欲從佛少有所問，若佛聽者，乃敢𧫎請。佛
X20n0364_p0775b05║告網明：恣汝所問，當為解說，悅可爾心。於是網明，既
X20n0364_p0775b06║蒙聽許，心大歡喜，即白佛言：世尊！如來身相，超百千
X20n0364_p0775b07║萬日月光明。我自惟念：若有眾生，能見佛身，甚為希
X20n0364_p0775b08║有。【註】如來身相，超百千萬日月光明，其明白顯露如
X20n0364_p0775b09║是，宜乎人人皆見。而云見者希有，應知自性法身，
X20n0364_p0775b10║非形色可見也。于我本具，靈明無差，所謂日月不
X20n0364_p0775b11║足喻其明也。良由眾生無明妄隔，不能自見耳。能
X20n0364_p0775b12║見之者，無明輕薄，甚為希有。華嚴云：奇哉眾生，皆
X20n0364_p0775b13║有如來智慧德相。良由妄想執著，不能證得，此之
X20n0364_p0775b14║謂也。
X20n0364_p0775b15║我復惟念：若有眾生能見佛身，皆是如來威神之力。
X20n0364_p0775b16║【註】譬如虗空，正體無形，而能妙含萬有。苟非日月
X20n0364_p0775b17║威光顯發，一切眾生不能得見虗空德相。能見之
X20n0364_p0775b18║者，皆日月威神之力也。此亦如是。
X20n0364_p0775b19║佛告網明：如是，如是！如汝所言。若佛不加威神，眾生
X20n0364_p0775b20║無有能見佛身，亦無能問。【註】華嚴云：我當為轉法輪，
X20n0364_p0775b21║令得開悟。此中所加有三：一曰身加，如放光顯發
X20n0364_p0775b22║等；二曰口加，如開示悟入等；三曰意加，陰發神識，
X20n0364_p0775b23║善解問難等。雖然如此，不可推在他佛身上，祇是
X20n0364_p0775b24║自心運轉施為，皆仗渠力。若作他解，是名邪觀也。
X20n0364_p0775c01║網明當知，如來有光名寂莊嚴，若有眾生遇斯光者，
X20n0364_p0775c02║能見佛身不壞眼根。【註】佛身須佛眼所見，非肉眼能
X20n0364_p0775c03║見。光名寂莊嚴者，即眼之實性。能達眼之實性，則
X20n0364_p0775c04║不壞肉眼之根，而見佛身宜矣。前則如來所加，能
X20n0364_p0775c05║見佛身。此下，釋如來所加，善解問難。
X20n0364_p0775c06║又如來光名無畏辯，若有眾生遇斯光者，能問如來
X20n0364_p0775c07║其辯無盡。【註】達法實性，故得無畏。以無畏故，能種種
X20n0364_p0775c08║幻興，問辨無盡也。此乃總標能問之意，下即別開
X20n0364_p0775c09║善問所由。
X20n0364_p0775c10║又如來光名集諸善根，若有眾生遇斯光者，能問如
X20n0364_p0775c11║來轉輪聖王行業因緣。【註】輪王以十善為因，施度為
X20n0364_p0775c12║緣。因即行也，緣即業也，故光名集善根。下文倣此。
X20n0364_p0775c13║又如來光名淨莊嚴，若有眾生遇斯光者，能問如來、
X20n0364_p0775c14║天帝釋行業因緣。【註】大般若云：若人脩百無遮大會，
X20n0364_p0775c15║乃作帝釋天主。故光名淨莊嚴行業，可信也。
X20n0364_p0775c16║又如來光名得自在，若有眾生遇斯光者，能問如來
X20n0364_p0775c17║梵天王行業因緣。【註】一切眾生，皆為五欲所縛，不得
X20n0364_p0775c18║自在。此天行業，在離欲脩禪，故遇如來自在光明，
X20n0364_p0775c19║乃能發起。前云輪王行業，則兼舉人類。次云帝釋
X20n0364_p0775c20║行業，則兼舉六天。此中梵王行業，則兼舉四禪。不
X20n0364_p0775c21║舉無色界者，非此經之機也。
X20n0364_p0775c22║又如來光名離煩惱，若有眾生遇斯光者，能問如來
X20n0364_p0775c23║聲聞乘所行之道。【註】四諦之法，善離煩惱，故眾生遇
X20n0364_p0775c24║之，發起聲聞之道也。
X20n0364_p0776a01║又如來光名善遠離，若有眾生遇斯光者，能問如來、
X20n0364_p0776a02║辟支佛所行之道。【註】十二因緣之法，善能遠離生死
X20n0364_p0776a03║喧闠，蓋辟支佛以脩還滅十二因緣也。若流轉十
X20n0364_p0776a04║二因緣，乃眾生同業生死之相，不名善遠離矣。然
X20n0364_p0776a05║辟支有二種：一曰緣覺，又名部黨，以有師徒黨類，
X20n0364_p0776a06║傳習脩行者也。二曰獨覺，又曰麟出，無佛世無師
X20n0364_p0776a07║自悟者也。
X20n0364_p0776a08║又如來光名益一切智，若有眾生遇斯光者，能問如
X20n0364_p0776a09║來大乘佛事。【註】前凡界中，但云因緣，不云道，非出生
X20n0364_p0776a10║死之要也。聲聞、辟支雖云道，而不云大乘佛事者，
X20n0364_p0776a11║以彼惟自利，而不能利他也。菩薩人已兼利，堪起
X20n0364_p0776a12║佛乘，故光名益一切智，　而問大乘佛事矣。此中
X20n0364_p0776a13║總明如來威神加被，能解問難。問中，三凡三聖，于
X20n0364_p0776a14║十法界中，不問四惡處。何也？以四惡處，非行人脩
X20n0364_p0776a15║進之途，故不問也。以此為自利之門，若利他門，下
X20n0364_p0776a16║文當備。六根之中，如來惟加眼、舌二根，餘四不加。
X20n0364_p0776a17║何也？舉其總故。眼見如來，身起欽承，口問法義，耳
X20n0364_p0776a18║聽玄音，意擇是非，所謂舉一隅，不以三隅反。若以
X20n0364_p0776a19║稱性門中，則六根皆被如來之力。當知眼如是見，
X20n0364_p0776a20║耳如是聞，口如是談論，乃至意如是思惟，莫不皆
X20n0364_p0776a21║仗這個威力。故傅大士云：欲識佛去處，只這語言
X20n0364_p0776a22║是。故知如來加被者，乃稱性之法也。
X20n0364_p0776a23║又如來光名曰往益，佛來去時足下光明，眾生遇者
X20n0364_p0776a24║命終生天。【註】前彰自利門，如來威加，能發辨問，以無
X20n0364_p0776b01║畏辨光為總，後六問為別。此彰利他門，故光名往
X20n0364_p0776b02║益，惟此為總。下乃別開，隨時隨機，光有異名，會而
X20n0364_p0776b03║歸之，同名往益。
X20n0364_p0776b04║又，如來光名一切莊嚴，若佛入城放斯光明，眾生遇
X20n0364_p0776b05║者得歡喜樂，一切莊飾之具莊嚴其城，城中寶藏從
X20n0364_p0776b06║地湧出。【註】福德之光。
X20n0364_p0776b07║又如來光名曰震動，佛以此光能動無量無邊世界。
X20n0364_p0776b08║【註】威神之光，二者世界悉檀也。
X20n0364_p0776b09║又如來光名曰生樂，佛以此光能滅地獄眾生苦惱。
X20n0364_p0776b10║【註】悲，光也。悲能拔苦，苦拔則樂生矣。
X20n0364_p0776b11║又如來光名曰上慈，佛以此光能令畜生不相惱害。
X20n0364_p0776b12║【註】平等，慈光也。平等，故冤親等觀，不相惱害。
X20n0364_p0776b13║又如來光名曰凉樂，佛以此光能滅餓鬼饑渴熱惱。
X20n0364_p0776b14║【註】餓鬼以慳貪為負，恡報饑渴，貪受熱惱。今遇如
X20n0364_p0776b15║來無我之光，則悔悟恡貪為過，頓生凉樂。消熱惱
X20n0364_p0776b16║曰凉，除饑渴曰樂。此中三惡道，兼前六問，共成九
X20n0364_p0776b17║法界，惟缺修羅文略耳。
X20n0364_p0776b18║又如來光名曰明淨，佛以此光使盲者得視。【註】若有
X20n0364_p0776b19║見，則有不見。有無相傾，則成汙濁。惟盲者無見，則
X20n0364_p0776b20║無有不見。能所既離，是名明淨。然則不蒙如來法
X20n0364_p0776b21║光所照，不能自知無見為真見，故曰盲者。
X20n0364_p0776b22║又如來光名曰聰聽，佛以此光能令眾生聾者得聽。
X20n0364_p0776b23║【註】前則無見為明淨，此則無聞為聰聽，義可推之。
X20n0364_p0776b24║又如來光名曰慚愧，佛以此光能令眾生狂者得正。
X20n0364_p0776c01║【註】眾生由無慚愧，狂亂顛倒。苟能一念知慚識愧，
X20n0364_p0776c02║則狂亂除而正見現前。此於六根中，惟舉眼耳意
X20n0364_p0776c03║三，不舉鼻舌身三。何也？蓋由眼等三根，取境利故。
X20n0364_p0776c04║鼻等三根，取境鈍故。取境利者，常與識心相應，故
X20n0364_p0776c05║曰盲，曰聾，曰狂。若不得如來正觀威力加被，則不
X20n0364_p0776c06║能視，不能聽，不能正，故特舉之。取境鈍者，常與法
X20n0364_p0776c07║性相應，全體如故，不必更加也。此上舉為人悉壇。
X20n0364_p0776c08║又，如來光名曰止息，佛以此光能令眾生捨十不善
X20n0364_p0776c09║道、安住十善道。【註】身業，殺、盜、淫。口業，惡口、兩舌、妄言、
X20n0364_p0776c10║綺語。意，貪、嗔、癡。共名十惡。遇如來光，捨於不善而
X20n0364_p0776c11║行善也。
X20n0364_p0776c12║又如來光名曰離惡，佛以此光能令邪見眾生皆得
X20n0364_p0776c13║正見。【註】前則遇光脩止，此則遇光脩觀。止為入善之
X20n0364_p0776c14║初門，觀為破邪之勇敵。故麤業用止，細業用觀，皆
X20n0364_p0776c15║前後相須也。夫捨其不善而行其善，似墮二見，成
X20n0364_p0776c16║敵兩立，是名惡見，亦名邪見。細而觀之，若惡是實，
X20n0364_p0776c17║不能轉惡以成善。若善是實，不能迷善以就惡。以
X20n0364_p0776c18║惡無性故，遷惡以從善。以善無性故，背善而從惡。
X20n0364_p0776c19║苟能知此無性，則取捨二見遠離，是名正見。問：如
X20n0364_p0776c20║來放光，眾生遇者，頓然獲益，非同造次。子云修止
X20n0364_p0776c21║脩觀，似是有為，恐非佛意耳。答云：前文云：如來若
X20n0364_p0776c22║不加被，眾生無能見，佛亦不能問。既云如來加被，
X20n0364_p0776c23║而眾生能見能問，亦云如來加被，而眾生能脩能
X20n0364_p0776c24║行，於理不違。蓋由如來光明，照明眾生心地，使之
X20n0364_p0777a01║自解，活計現前，隨機獲益。譬如日光出時，而百姓
X20n0364_p0777a02║各各辨事，非謂日光有所與也。又問：如來光明是
X20n0364_p0777a03║一，何以眾生遇之，獲益不同？答云：法華經：如來放
X20n0364_p0777a04║眉間白毫相光，照東方萬八千佛土，下至阿毗，上
X20n0364_p0777a05║至有頂。於中六道眾生，生死往還，受報好醜，乃至
X20n0364_p0777a06║菩薩修行相貌，成道涅槃，彌勒皆于光中，了然明
X20n0364_p0777a07║覩。彼云明見差別，此云隨機獲益。二文合看，疑可
X20n0364_p0777a08║泮然。要而言之，凡所說法，總名法光明也。又彌勒
X20n0364_p0777a09║一生菩薩，故能圓見差別。于一毫光中，三乘人力
X20n0364_p0777a10║不逮，此但隨分見耳。
X20n0364_p0777a11║又如來光名曰能捨，佛以此光能破眾生慳貪之心
X20n0364_p0777a12║令行布施。又如來光名無惱熱，佛以此光能令毀禁
X20n0364_p0777a13║眾生皆得持戒。又如來光名曰安利，佛以此光能令
X20n0364_p0777a14║嗔恨眾生皆行忍辱。又如來光名曰勤脩，佛以此光
X20n0364_p0777a15║能令懈怠眾生皆行精進。又如來光名曰一心，佛以
X20n0364_p0777a16║此光能令妄念眾生皆得禪定。又如來光名曰能解，
X20n0364_p0777a17║佛以此光能令愚癡眾生皆得智慧。【註】六根因如來
X20n0364_p0777a18║光明所加故，能視能聽及能正見，由正見故能脩
X20n0364_p0777a19║止觀，脩正觀故進趣六度，異前聲聞辟支也。
X20n0364_p0777a20║又如來光名曰清淨，佛以此光能令不信眾生皆得
X20n0364_p0777a21║淨信。【註】眾生封于無明，著于人我，於此大乘，不能生
X20n0364_p0777a22║於淨信，為煩惱所汙故也。何為淨信？何為不淨信
X20n0364_p0777a23║邪？凡夫信于有為，外道信于斷常，二乘信于偏空，
X20n0364_p0777a24║權乘信於事度，是皆著于有為，總名不淨之信。若
X20n0364_p0777b01║信自心本來圓淨，非空非有，無得無證，性真如是，
X20n0364_p0777b02║不屬修為，是名淨信。
X20n0364_p0777b03║又如來光名曰能持，佛以此光能令少聞眾生皆得
X20n0364_p0777b04║多聞。【註】眾生不達一心，循行數墨，學日繁而性日拙，
X20n0364_p0777b05║故曰少聞。若能了悟自心，則知萬法於吾無所不
X20n0364_p0777b06║備，始號多聞，如世尊自號多聞藏等。
X20n0364_p0777b07║又如來光名曰威儀，佛以此光能令無慚眾生皆得
X20n0364_p0777b08║慚愧。【註】眾生由無慚愧故，狂亂放逸。慚者慚人，愧者
X20n0364_p0777b09║愧己。慚人有德而我不逮，愧己有失而我不改。如
X20n0364_p0777b10║是自悛，則威儀備具，得慚愧矣。
X20n0364_p0777b11║又如來光名曰安隱，佛以此光能令多欲眾生斷除
X20n0364_p0777b12║淫欲。【註】眾生為貪欲所牽，多致險害，陷入惡道。故古
X20n0364_p0777b13║人以刀上之蜜，華下之蛇，喻其為害非細。苟能離
X20n0364_p0777b14║欲除貪，自然心身安隱。
X20n0364_p0777b15║又如來光名曰歡喜，佛以此光能令多怒眾生斷除
X20n0364_p0777b16║嗔恚。【註】眾生迷于自心，不覺轉似外境，妄立我人，妄
X20n0364_p0777b17║起是非，妄生鬪訟，故生嗔怒。若悟自心，則前塵不
X20n0364_p0777b18║有；人我既虗，則是非不實；內外性如，則敵對不成；
X20n0364_p0777b19║契心平等，則轉瞋成喜。
X20n0364_p0777b20║又如來光名曰照明，佛以此光能令多癡眾生斷除
X20n0364_p0777b21║愚癡。【註】眾生迷于無明，似處長夜，一無辨白，號曰愚
X20n0364_p0777b22║癡。若能一念照明，能使轉愚成智。然六道于無明
X20n0364_p0777b23║全具，四聖于無明分具，聲聞秪破界內見惑，界外
X20n0364_p0777b24║思惑全不知故，辟支分破一分，菩薩脩一分，三德
X20n0364_p0777c01║破一分，無明直至妙覺，乃明全破。今此遇光成智，
X20n0364_p0777c02║應是初心，以此經為頓教，頓同妙覺，故所謂初心
X20n0364_p0777c03║畢竟二不別。如是二心初心難，難得其旨悟者知，
X20n0364_p0777c04║妙
X20n0364_p0777c05║又如來光名曰徧行，佛以此光能令等分眾生斷除
X20n0364_p0777c06║等分。【註】如來八萬行門，無非應機之用。眾生不悟，偏
X20n0364_p0777c07║守己見，而各相是非。權實若融，則偏計斯忘。圓脩
X20n0364_p0777c08║梵行，故斷等分。此上即對治悉壇也。
X20n0364_p0777c09║又，如來光名曰一切色，佛以此光能令眾生皆見佛
X20n0364_p0777c10║身無量種色。【註】此第一義悉壇也。前對治為因，此中
X20n0364_p0777c11║為果。由因中遍行梵行，果上圓現色身，能使眾生
X20n0364_p0777c12║隨時隨機見無量種色，法爾如是。總論此中光明，
X20n0364_p0777c13║始分二門。初自利門中二：初總舉能見能問，次則
X20n0364_p0777c14║於能問別開六問，以彰行人進脩之益。二於利他
X20n0364_p0777c15║門中二：初總舉往益，次則四悉壇開示四：初嚴城
X20n0364_p0777c16║動地，為世界悉壇。二拔三塗苦，使盲者得視，聾者
X20n0364_p0777c17║得聞，狂者得正，是為人悉壇。既見且聞故，則修于
X20n0364_p0777c18║對治。何名對治？散者修止，昏者修觀，慳者行施，犯
X20n0364_p0777c19║者持戒，嗔者修忍，怠者修進，亂者修定，愚者修智。
X20n0364_p0777c20║六度既具，然後發大乘淨信。既信矣，棄小乘得少
X20n0364_p0777c21║之執，慕大乘多聞之藏。既多聞博識，則慚愧往失，
X20n0364_p0777c22║而仰佛威儀。仰佛威儀，則斷有得貪欲，棄取捨嗔
X20n0364_p0777c23║恚，離所知癡愚，絕等分執著，而圓脩梵行。是名對
X20n0364_p0777c24║治悉壇。此中圓現色身，即第一義悉壇也。問曰：佛
X20n0364_p0778a01║光普照，令盲者得視，聾者得聞，乃至不信者令信。
X20n0364_p0778a02║而如來會下，同稟異聞，有信有不信，有得有不得。
X20n0364_p0778a03║為復如來光有親疎，為復經不足信耶？答曰：如來
X20n0364_p0778a04║大法光明，若大圓鏡，來者皆覩。所謂衣亂者整之，
X20n0364_p0778a05║冠倒者正之，面有油墨者拭之。然有見而不屆意
X20n0364_p0778a06║者，以謂鏡中之像，非是我身，不之整拭，是誰過歟？
X20n0364_p0778a07║行人聞佛法光明門，以謂聖賢之事，於我絕分，不
X20n0364_p0778a08║即修治，亦由是矣。古云：大凡看教，須宛轉消歸自
X20n0364_p0778a09║己，勿認外緣。故經云：如來者，即諸法如義
X20n0364_p0778a10║網明當知，如來若以一劫若減一劫，說此光明力用
X20n0364_p0778a11║名號不可窮盡。【註】劫者，時也。有大劫，有中劫，有小劫。
X20n0364_p0778a12║人壽十歲為期，過一百年增一歲，增至八萬四千
X20n0364_p0778a13║歲；過一百年減一歲，減至十歲。如是一增一減，名
X20n0364_p0778a14║為一小劫；如是二十小劫，名為中劫；如是四中劫，
X20n0364_p0778a15║名為大劫。此中以增減為論者，即是小劫也。經劫
X20n0364_p0778a16║讚嘆不能盡者，益見其勝也。
X20n0364_p0778a17║爾時，網明菩薩白佛言：未曾有也。世尊！如來身者，即
X20n0364_p0778a18║是無量光明之藏，說法方便亦不可思議。【註】此則結
X20n0364_p0778a19║嘆不可思議，下乃述歸自心。
X20n0364_p0778a20║世尊！我自昔來未曾聞此光明名號。【註】昔者，指阿含
X20n0364_p0778a21║之時也。
X20n0364_p0778a22║如我解佛所說義，若有菩薩聞斯光明名號，信心清
X20n0364_p0778a23║淨，皆得如是光明之身。【註】可謂宛轉消歸自己也。
X20n0364_p0778a24║世尊！唯願今日放請菩薩光，令他方菩薩善能問難
X20n0364_p0778b01║者，見斯光已，發心來此娑婆世界。【註】前則如來自說
X20n0364_p0778b02║光明名號力用者，彰本有之光，而人人皆具，故網
X20n0364_p0778b03║明當其機也。今叩如來放請菩薩光者，方便光也。
X20n0364_p0778b04║故菩薩由他方來者矣，以實際之中無問答故。前
X20n0364_p0778b05║云能見能問皆如來加被者，以方便依實際故。所
X20n0364_p0778b06║言方便者，思益梵天當其機，惟聞思脩皆方便故。
X20n0364_p0778b07║爾時世尊受網明菩薩請已，即放光明照此三千大
X20n0364_p0778b08║千世界，普及十方無量佛土。於是諸方無量百千萬
X20n0364_p0778b09║億菩薩見斯光已，皆來至此娑婆世界。時東方過七
X20n0364_p0778b10║十二恒河沙佛土，有國名清潔。【註】初舉十方，而次舉
X20n0364_p0778b11║東方。東者，東為群動之首，萬物發生。過恒河沙佛
X20n0364_p0778b12║土者，極其群動之際也。極群動之際，則見實相。見
X20n0364_p0778b13║實相，則離二邊垢濁，故國名清潔。
X20n0364_p0778b14║佛號日月光如來、應、正徧知，今現在。【註】以如幻智，雙
X20n0364_p0778b15║照二邊，如日月光，無所不矚。此佛亦是方便智，故
X20n0364_p0778b16║云現在。以方便無性，不屬過去未來故。
X20n0364_p0778b17║其佛土有菩薩、梵天。【註】菩薩又曰梵天者，表俗諦也。
X20n0364_p0778b18║從日月光佛土來者，俗諦依方便智之所出也。
X20n0364_p0778b19║名曰思益。【註】此天以思益名者，即思慧，故思以梵天
X20n0364_p0778b20║為名。梵者，淨也。思與淨相應，則趣聖道。思與不淨
X20n0364_p0778b21║相應，則趣凡界也。
X20n0364_p0778b22║住不退轉。【註】惟思為益，故不退轉。
X20n0364_p0778b23║見此光已，到日月光佛所。【註】方便行，為方便光所召，
X20n0364_p0778b24║詣方便智也。
X20n0364_p0778c01║頭面作禮白佛言：世尊！我欲詣娑婆世界釋迦牟尼
X20n0364_p0778c02║佛所，奉覲供養親近𧫎受，彼佛亦復欲見我等。【註】彼
X20n0364_p0778c03║此皆在第二義門。唱，和也。
X20n0364_p0778c04║其佛告言：便往，梵天！今正是時。彼娑婆國有若干千
X20n0364_p0778c05║億諸菩薩集，汝應以十法遊于彼土。何等為十？於毀
X20n0364_p0778c06║於譽心無增減、聞善聞惡心無分別、于諸愚智等以
X20n0364_p0778c07║悲心、於上中下眾生之類意常平等、于輕毀供養心
X20n0364_p0778c08║無有二、於他闕失莫見其過、見種種乘皆是一乘、聞
X20n0364_p0778c09║三惡道亦勿驚畏、於諸菩薩生如來想、佛出五濁世
X20n0364_p0778c10║生希有想。梵天！汝當以此十法遊彼世界。【註】日月光
X20n0364_p0778c11║佛誨以十法行儀者，即世諦而示實相也。下文多
X20n0364_p0778c12║方問辨，皆不害此。
X20n0364_p0778c13║思益梵天白佛言：世尊！我不敢于如來前作師子吼，
X20n0364_p0778c14║我所能行佛自知之，今當以此十法遊彼世界一心
X20n0364_p0778c15║脩行。爾時，日月光佛國有諸菩薩白佛言：世尊！我得
X20n0364_p0778c16║大利，不生如是惡眾生中。【註】因聞十法勸行，則知娑
X20n0364_p0778c17║婆穢濁難堪，各生自慶。
X20n0364_p0778c18║其佛告言：善男子！勿作是語。所以者何？若菩薩於此
X20n0364_p0778c19║國中，百千萬劫淨脩梵行，不如彼土從旦至食無嗔
X20n0364_p0778c20║礙心，其福為勝。【註】淨明經云：此娑婆世界，有十未曾
X20n0364_p0778c21║有難得之法。此世界有，餘世界無，所謂布施、度慳
X20n0364_p0778c22║貪等是。以此世界修行一日，比餘世界百千萬劫。
X20n0364_p0778c23║時，有萬二千菩薩與思益梵天俱共發來，而作自言：
X20n0364_p0778c24║我等亦欲以此十法遊彼世界，見釋迦牟尼佛。【註】聞
X20n0364_p0779a01║佛贊勝，故欲共來矣。
X20n0364_p0779a02║於是思益梵天與萬二千菩薩俱，於彼佛土忽然不
X20n0364_p0779a03║現，譬如壯士屈伸臂頃，到娑婆世界釋迦牟尼佛所，
X20n0364_p0779a04║却住一面。【註】屈伸臂頃，則時分不收。忽然而到，則彼
X20n0364_p0779a05║此不隔。以不來相而來，不至相而至，可謂方便實
X20n0364_p0779a06║際，不較多矣。
X20n0364_p0779a07║爾時，佛告網明菩薩：汝見是思益梵天不？唯然，已見。
X20n0364_p0779a08║【註】前網明欲請他方善問難者，見光來集，而世尊
X20n0364_p0779a09║名告見不，此是善問難之人也。下釋成。
X20n0364_p0779a10║網明當知，思益梵天于諸正問菩薩中為最第一。【註】
X20n0364_p0779a11║揀異聲聞。
X20n0364_p0779a12║於諸善分別諸法菩薩中為最第一；於諸說隨宜經
X20n0364_p0779a13║意菩薩中為最第一；於諸慈心菩薩中為最第一；於
X20n0364_p0779a14║諸悲心菩薩中為最第一；於諸喜心菩薩中為最第
X20n0364_p0779a15║一；於諸捨心菩薩中為最第一；於諸輭語菩薩中為
X20n0364_p0779a16║最第一；於諸不瞋癡菩薩中為最第一；於先意問訊
X20n0364_p0779a17║菩薩中為最第一；於諸決疑菩薩中為最第一。【註】此
X20n0364_p0779a18║中十一種，第一、初則正酬善問難意，次則別開十
X20n0364_p0779a19║種為最用酬，彼佛十法所訓也。大意則由善正問，
X20n0364_p0779a20║故能善分別。由善分別，則善解隨宜所說。解隨宜
X20n0364_p0779a21║所說，則起慈心與眾生之樂。欲與眾生之樂，在拔
X20n0364_p0779a22║眾生之苦，以四無量而導達之。欲導達之，以輭語
X20n0364_p0779a23║而勸勉之。欲勸勉眾生，彼有難問，不生嗔想，有所
X20n0364_p0779a24║未至，不相自瞞，則先意問訊而求擇之。既擇矣，于
X20n0364_p0779b01║諸疑中得決然無惑矣。此皆思慧之德也。
X20n0364_p0779b02║爾時，思益梵天與萬二千菩薩俱，頭面禮佛足，右遶
X20n0364_p0779b03║三帀，合掌向佛，以偈讚曰：世尊大名稱，普聞於十方，
X20n0364_p0779b04║所在諸如來，無不稱嘆者。【註】釋迦洪名萬德，非唯三
X20n0364_p0779b05║乘聞重，亦為諸佛所嘆。
X20n0364_p0779b06║有諸餘淨土，無三惡道名，捨如是淨土，慈悲故生此。
X20n0364_p0779b07║【註】此頌釋成諸佛所嘆之意。捨彼淨妙，出生五濁，
X20n0364_p0779b08║甚難。
X20n0364_p0779b09║佛智無減少。【註】此釋前頌。恐眾生作二見故，有淨土
X20n0364_p0779b10║可捨，有穢土可生。而不知佛土常淨，眾生無明見
X20n0364_p0779b11║穢，佛智何增減哉？
X20n0364_p0779b12║與諸如來等，以大悲本願，處斯穢惡土。【註】凡諸佛出
X20n0364_p0779b13║生穢土，一皆以大悲本願，示處惡土也。
X20n0364_p0779b14║若人於淨國，持戒滿一劫，此土須臾間，行慈為最勝。
X20n0364_p0779b15║【註】重釋前意。諸佛何故以本願處斯惡土？蓋由功
X20n0364_p0779b16║超勝故。淨國一劫持戒，不若此土須臾行慈，其功
X20n0364_p0779b17║勝彼為最。
X20n0364_p0779b18║若人於此土，起身口意罪，應墮三惡道，現世受得除。
X20n0364_p0779b19║生此土菩薩，不應懷憂怖，設有惡道罪，頭痛即得除。
X20n0364_p0779b20║【註】重伸前意。既淨國惡土，其功日劫相勝，不應別
X20n0364_p0779b21║求淨妙，而厭此穢惡也。或有疑云：諸佛神力，示生
X20n0364_p0779b22║可也。我等無明力大，智慧力微，非惟不能度生行
X20n0364_p0779b23║道，反起身口之罪，恐墮三塗。釋云：亦能現世除得，
X20n0364_p0779b24║而不必生憂也。何以現世得除邪？釋云：設有其罪，
X20n0364_p0779c01║頭痛得除。昔者戒賢法師，忽染頭痛，意求自盡。彌
X20n0364_p0779c02║勒降語云：汝勿求死，以汝三世為王，殺人過甚，冤
X20n0364_p0779c03║對所尋，應墮惡道。汝今修道，頭痛乃除。次日果愈。
X20n0364_p0779c04║此土諸菩薩，若能守護法，世世所生處，不失於正念。
X20n0364_p0779c05║【註】聞前功勝，即欲處此修行，所有惡業，現世得除可
X20n0364_p0779c06║也。倘或不除，後陰所昧，失于正念，將如之何？釋云：
X20n0364_p0779c07║不患陰昧，但患不能護法耳。若能護法，不但後陰，
X20n0364_p0779c08║世世生生，不失正念也。所言法者，即是自心。以此
X20n0364_p0779c09║心微妙，一切名相，不能及也。眾生不能了悟自心，
X20n0364_p0779c10║雖云修行，實增忘染。苟能妙悟，常加護惜，何患有
X20n0364_p0779c11║失也。古云：大事未明，如喪考妣。大事已明，如喪考
X20n0364_p0779c12║妣。亦此意也。
X20n0364_p0779c13║若人欲斷縛，滅煩惱業罪，於此土護法，增益一切智。
X20n0364_p0779c14║【註】疑云：守護自心，則不失正念可矣。若不斷除煩
X20n0364_p0779c15║惱，何由解縛而增長一切智邪？釋云：汝但護自心，
X20n0364_p0779c16║則煩惱不斷而自斷，智慧不增而自增矣。
X20n0364_p0779c17║淨土多億劫，受持法解說，於此娑婆界，從旦至食勝。
X20n0364_p0779c18║【註】上云淨國惡土，持戒行慈，日劫相倍。此釋淨國
X20n0364_p0779c19║惡土，說法日劫相倍也。
X20n0364_p0779c20║我見喜樂國，及見安樂土，此中無苦惱，亦無苦惱名，
X20n0364_p0779c21║於彼作功德，未足以為奇。【註】此重釋淨土修行，未足
X20n0364_p0779c22║為奇也。
X20n0364_p0779c23║於此煩惱處，能忍不可事，亦教他此法，其福為最勝。
X20n0364_p0779c24║【註】重釋此土行道說法，功勝餘土。觀此贊頌，一皆
X20n0364_p0780a01║以長行中日月光佛前，有諸菩薩自慶不生惡眾
X20n0364_p0780a02║生中而來。雖云稱讚釋迦，其實警彼懈怠菩薩忻
X20n0364_p0780a03║生淨土者之所說也。
X20n0364_p0780a04║我禮無上尊，大悲救苦者，能為惡眾生，說法甚為難。
X20n0364_p0780a05║【註】結讚釋迦也。
X20n0364_p0780a06║佛集無量眾，十方世界中，名聞諸菩薩，聽法無厭足。
X20n0364_p0780a07║佛集十方界，名聞諸菩薩，聽法無厭足。【註】一世界為
X20n0364_p0780a08║主，十方世界為伴，而彼十方世界，一一各具十方
X20n0364_p0780a09║世界，極言其眾之多也。
X20n0364_p0780a10║如海吞眾流。【註】釋名稱：普聞菩薩有大智慧，能受佛
X20n0364_p0780a11║法，如海之吞流也。
X20n0364_p0780a12║為如是人等，廣說於佛道。【註】如來示生惡土，而集十
X20n0364_p0780a13║方世界菩薩者，彼此莫二之旨也。為如是大根說
X20n0364_p0780a14║法者，機堪聞法也。
X20n0364_p0780a15║釋梵四天王，諸天龍神等，皆集欲求法，隨所信樂說。
X20n0364_p0780a16║比丘比丘尼，及清信士女，是四眾普集，願時為演說。
X20n0364_p0780a17║【註】是諸天龍四眾，各有所樂，佛當知其深心，而悉
X20n0364_p0780a18║為斷疑，勿使偏棄也。
X20n0364_p0780a19║有樂佛乘者，及緣覺聲聞，佛知其深心，悉皆為斷疑。
X20n0364_p0780a20║【註】前為大根所請，此為三乘所請。
X20n0364_p0780a21║不斷佛種者，能出生三寶。【註】總結前來大小二機，雖
X20n0364_p0780a22║則趣向不同，亦能使佛種不斷，而出生三寶。
X20n0364_p0780a23║為是諸菩薩，我今請法王。【註】雖則三乘信樂不同，其
X20n0364_p0780a24║實同是菩薩，故我勸請法王說法也。
X20n0364_p0780b01║名稱普流布，十方菩薩聞，皆悉共來集，為說無上道。
X20n0364_p0780b02║【註】無上大法，世尊久祕不談，恐二乘驚怖故。梵天
X20n0364_p0780b03║所請，非惟現前有堪大化者，此大法之名，流布十
X20n0364_p0780b04║方，彼菩薩聞，皆來聽受，故我勸請為說大法也。
X20n0364_p0780b05║此無上大法，二乘所不及。【註】此出故也。梵天再三叩
X20n0364_p0780b06║請，恐四眾有疑世尊悋法，故釋云：非為悋法，此法
X20n0364_p0780b07║實二乘所不能喻也。
X20n0364_p0780b08║我等信力故，得入如是法。【註】非惟二乘，我等尚非智
X20n0364_p0780b09║分，但可以信得入耳。
X20n0364_p0780b10║不可思議慧，非我等所及。佛雖無疲倦，我今有所請，
X20n0364_p0780b11║悔過於世尊，願說菩薩道。【註】此梵天自謙之辭也。意
X20n0364_p0780b12║謂我等誠知非分，而干惱世尊。佛雖無倦，我當悔
X20n0364_p0780b13║過，願說大法矣。
X20n0364_p0780b14║四法品第二
X20n0364_p0780b15║【註】首標光明品者，以光無言說，問答無門，中間但
X20n0364_p0780b16║說光明名號，而不放相好，則朕狀絕跡，故云般若
X20n0364_p0780b17║如大火聚，四面不可入也。然由佛威加被，而能見
X20n0364_p0780b18║能問，如是則無見而又能見，無問而又能問，不涉
X20n0364_p0780b19║二邊，不滯中流，此四法之品，來有源矣，故云般若
X20n0364_p0780b20║如清涼池，四面皆可入也。
X20n0364_p0780b21║爾時，思益梵天說此偈已，白佛言：世尊！何謂菩薩其
X20n0364_p0780b22║心堅固而無疲倦？何謂菩薩所言決定而不中悔？何
X20n0364_p0780b23║謂菩薩增長善根？何謂菩薩無所恐畏威儀不轉？【註】
X20n0364_p0780b24║不轉，謂遇逆意之境，而威儀自在，不被前塵所動
X20n0364_p0780c01║也。
X20n0364_p0780c02║何謂菩薩成就白法？何謂菩薩善知從一地至一地？
X20n0364_p0780c03║【註】自堅固其心，而至成就自法，問因行也。從一地
X20n0364_p0780c04║至一地，問果位也。善知因行，則無濫修之失。善知
X20n0364_p0780c05║果位，則無上慢之愆。以上六問，皆自利門。
X20n0364_p0780c06║何謂菩薩於眾生中善知方便？何謂菩薩善化眾生？
X20n0364_p0780c07║【註】此二，問利他之行。
X20n0364_p0780c08║何謂菩薩世世不失菩提之心？何謂菩薩能一其心
X20n0364_p0780c09║而無雜行？何謂菩薩善求法寶？何謂菩薩善出毀禁
X20n0364_p0780c10║之罪？何謂菩薩善障煩惱？何謂菩薩善入諸大眾？何
X20n0364_p0780c11║謂菩薩善開法施？何謂菩薩得先因力不失善根？何
X20n0364_p0780c12║謂菩薩不由他教而能自行六波羅蜜？何謂菩薩能
X20n0364_p0780c13║轉捨禪定還生欲界？何謂菩薩於諸佛法得不退轉？
X20n0364_p0780c14║何謂菩薩不斷佛種？【註】此上十二問，自他雙叩，以為
X20n0364_p0780c15║經遠之要，非大菩薩不能問也。
X20n0364_p0780c16║爾時，世尊讚思益梵天：善哉，善哉！能問如來如此之
X20n0364_p0780c17║事。汝今諦聽，善思念之。唯然，世尊！願樂欲聞。佛告思
X20n0364_p0780c18║益梵天：菩薩有四法，堅固其心而不疲倦。【註】前梵天
X20n0364_p0780c19║總伸問意，此下世尊開張欵釋，可謂慈悲之至矣。
X20n0364_p0780c20║何等為四？【註】徵釋其辭也。下倣此。
X20n0364_p0780c21║一者、於諸眾生起大悲心。【註】見眾生苦惱，思有所濟，
X20n0364_p0780c22║故發大悲。
X20n0364_p0780c23║二者、精進不懈。【註】濟人無先利己，利己之要，無越精
X20n0364_p0780c24║進。修道若不精進，悲願徒然。
X20n0364_p0781a01║三者信解生死如夢。【註】若謂生死實有可脫，發心精
X20n0364_p0781a02║進，則成妄想，非精進矣。若解生死如夢，而不廢修
X20n0364_p0781a03║行，是真精進也。
X20n0364_p0781a04║四者、正思惟佛之智慧。【註】前三為別為助，此一為總
X20n0364_p0781a05║為正。不爾，則三乘外道亦有悲等，但不能正思佛
X20n0364_p0781a06║慧，多成退失。若能思惟佛慧，則其心堅固而無退
X20n0364_p0781a07║矣。
X20n0364_p0781a08║菩薩有此四法，堅固其心而不疲倦。【註】結。
X20n0364_p0781a09║梵天！菩薩有四法，所言決定而不中悔。何等為四？一
X20n0364_p0781a10║者、決定說諸法無我。【註】諸法者，即陰、入、界等，以及世、
X20n0364_p0781a11║出世間，菩提、涅槃等法也。若言有我，則何者是我？
X20n0364_p0781a12║推我本無，則所言決定。
X20n0364_p0781a13║二者、決定說諸生處無可樂者。【註】若法有我，則有生
X20n0364_p0781a14║處可樂；推之無我，則決定無生處可樂。
X20n0364_p0781a15║三者、決定常讚大乘。【註】若執定無我無生處，猶墮疑
X20n0364_p0781a16║惑，落二乘道。須知諸法無我而無不是我，諸法無
X20n0364_p0781a17║生而無有不生，始稱大乘圓融實相，無諸疑惑，得
X20n0364_p0781a18║決定說。
X20n0364_p0781a19║四者、決定說罪福業不失。是為四。【註】淨名經云：無作
X20n0364_p0781a20║無造無受者，善惡之業亦不亡。可謂決定之說矣。
X20n0364_p0781a21║梵天！菩薩有四法增長善根。何等為四？一者、持戒；二
X20n0364_p0781a22║者、多聞；三者、布施。【註】戒能生定，多聞生慧。定收五度，
X20n0364_p0781a23║慧具一門。五度增福，一門增智。智具施法，福具施
X20n0364_p0781a24║財。故定慧之後，繼之布施。所言布施者，捨諸所有。
X20n0364_p0781b01║經云：不著聲、香、味、觸等施也。
X20n0364_p0781b02║四者、出家。是為四。【註】出家有三：初、出世俗家，如現前
X20n0364_p0781b03║四眾等；二、出三界家，如聲聞、辟支等；三、出無明家，
X20n0364_p0781b04║如佛及菩薩等。初則勸修定、慧，定、慧具已，勸行布
X20n0364_p0781b05║施，布施則捨諸所有，捨諸所有則一切不著，一切
X20n0364_p0781b06║不著是謂出家。如是出家，則能增長善根矣！
X20n0364_p0781b07║梵天！菩薩有四法，無所恐畏威儀不轉。何等為四？一
X20n0364_p0781b08║者、失利；二者、惡名；三者、毀辱；四者、苦惱；是為四。【註】是
X20n0364_p0781b09║四者，皆逆意之境，行人易動其心，易生恐畏。若失
X20n0364_p0781b10║利不足憂，惡名不足患，毀辱不足耻，苦惱不為逼。
X20n0364_p0781b11║處逆不生恐畏，則處順不為動轉，而威儀常自若
X20n0364_p0781b12║矣。
X20n0364_p0781b13║梵天！菩薩有四法成就白法。何等為四？一者、教人令
X20n0364_p0781b14║信罪福；二者、布施不求果報；三者、守護正法；四者、以
X20n0364_p0781b15║智慧教諸菩薩；是為四。【註】信罪福，則妙道可期。求果
X20n0364_p0781b16║報，則有為自負。護正法，則魔外不干。教菩薩，則佛
X20n0364_p0781b17║慧漸開。初則教人信罪福，終則以慧教菩薩。二教
X20n0364_p0781b18║雖分終始，同期佛慧，利人之道也。二則施不求報，
X20n0364_p0781b19║三則守護正法。二行雖例後先，共向佛乘，利己之
X20n0364_p0781b20║事也。
X20n0364_p0781b21║梵天！菩薩有四法，善知從一地至一地。何等為四？一
X20n0364_p0781b22║者、久植善根；二者、離諸過咎；三者、善知方便迴向；四
X20n0364_p0781b23║者、勤行精進；是為四。【註】過去之因也。若無往因，則發
X20n0364_p0781b24║心不易，乃至多障多惱。過去既有善根現前，當離
X20n0364_p0781c01║過咎以培植之。雖云培植脩進，須知方便迴向，不
X20n0364_p0781c02║著己求。若著己求，則成妄謬。雖云不著己求，亦勿
X20n0364_p0781c03║撥棄而壞進修。若撥棄不修，安能從一地至一地
X20n0364_p0781c04║乎。此上六章，次第生起。初由堅固其心。心堅固，則
X20n0364_p0781c05║所言決定。所言決定，則增長善根。善根增長，則不
X20n0364_p0781c06║為順逆所動。不為順逆所動，則能成就白法。白法
X20n0364_p0781c07║成就，則能從一地至一地。以因趣果，自利備矣。
X20n0364_p0781c08║梵天！菩薩有四法，於眾生中善知方便。何等為四？一
X20n0364_p0781c09║者、順眾生意；二者、於他功德起隨喜心；三者、悔過除
X20n0364_p0781c10║罪；四者、勸請諸佛；是為四。【註】善巧逗會，不逆其機。隨
X20n0364_p0781c11║喜稱嘆，令他增進。悔罪則黑業潛消，請佛則法燈
X20n0364_p0781c12║不滅。實際中本無四事，化眾生邊不失方便耳。
X20n0364_p0781c13║梵天！菩薩有四法善化眾生。何等為四？一者、常求利
X20n0364_p0781c14║益眾生。【註】欲化眾生，當觀眾生如一子。想觀眾生如
X20n0364_p0781c15║一子，常思所以利益之矣。
X20n0364_p0781c16║二者、自捨己樂。【註】所以利益，當自捨己樂，然後令彼
X20n0364_p0781c17║樂學。蓋眾生為樂所盲故，如世尊捨家修道等。
X20n0364_p0781c18║三者、心和忍辱。【註】心和則共住無諍，忍辱則怠慢不
X20n0364_p0781c19║報。
X20n0364_p0781c20║四者、除捨憍慢；是為四。【註】捨憍慢，則學者愛親。此四
X20n0364_p0781c21║者，皆化眾生之事也。
X20n0364_p0781c22║梵天！菩薩有四法，世世不失菩提之心。何等為四？一
X20n0364_p0781c23║者、常憶念佛；二者、所作功德常為菩提；三者、親近善
X20n0364_p0781c24║知識；四者、稱揚大乘；是為四。【註】念佛則照覺不昧，為
X20n0364_p0782a01║菩提則修進不差，親知識則受誨無厭，稱大乘則
X20n0364_p0782a02║不謀小道，何失焉。
X20n0364_p0782a03║梵天！菩薩有四法，能一其心而無雜行。何等為四？一
X20n0364_p0782a04║者、離聲聞心；二者、離辟支佛心；三者、求法無厭；四者、
X20n0364_p0782a05║如所聞法廣為人說；是為四。【註】不受有餘涅槃，不美
X20n0364_p0782a06║孤調解脫，所謂如海吞眾流者。如所聞而說，則自
X20n0364_p0782a07║行化他，曾無二道，其心常一。前三乃自一其心，後
X20n0364_p0782a08║一乃化人一心也。
X20n0364_p0782a09║梵天！菩薩有四法，善求法寶。何等為四？一者、於諸法
X20n0364_p0782a10║中生寶想，以難得故。【註】所謂于無量劫，未曾得聞如
X20n0364_p0782a11║是之法，是謂難得。常提賣心，藥王然臂，大士全身，
X20n0364_p0782a12║輪王當座，如是求法，皆生寶想。
X20n0364_p0782a13║二者、于諸法中生藥想，療眾病故。【註】八萬四千塵勞
X20n0364_p0782a14║之病，惟法為療故。
X20n0364_p0782a15║三者、于諸法中生財利想，以不失故。【註】世間財利，得
X20n0364_p0782a16║而易失。法寶財利，採入藏識，永劫無窮。古云：學道
X20n0364_p0782a17║要須求悟，資生要須求富。學道若學資生，個個成
X20n0364_p0782a18║佛作祖。
X20n0364_p0782a19║四者、於諸法中生滅苦想至涅槃故。是為四。【註】眾生
X20n0364_p0782a20║為八苦所煎，長淪生死，惟佛妙法，名為能滅，至涅
X20n0364_p0782a21║槃故。
X20n0364_p0782a22║梵天！菩薩有四法，善出毀禁之罪。何等為四？一者、得
X20n0364_p0782a23║無生法忍，以諸法無來故；二者、得無滅法忍，以諸法
X20n0364_p0782a24║無去故；三者、得因緣忍，知諸法因緣生故；四者、得無
X20n0364_p0782b01║住忍，無異心相續故；是為四。【註】諸法無所從來，去無
X20n0364_p0782b02║所至，則知皆因緣生。緣生幻合，則得無住。無住者，
X20n0364_p0782b03║不住過去，不住未來，不住現在；不住內，不住外，不
X20n0364_p0782b04║住中間；三世性空，內外無得。誰是持戒？誰是毀禁？
X20n0364_p0782b05║如是了達，則能善出其罪也。
X20n0364_p0782b06║梵天！菩薩有四法，善障煩惱。何等為四？一者、正憶念；
X20n0364_p0782b07║二者、障諸根；三者、得善法力；四者、獨處遠離；是為四。
X20n0364_p0782b08║【註】煩惱起于邪心，憶正則邪不起，邪不起則煩惱
X20n0364_p0782b09║不生矣。煩惱雖起邪念，實由六根妄緣。六根障止，
X20n0364_p0782b10║則外絕攀緣，則當處湛然，障絕煩惱。所謂根既不
X20n0364_p0782b11║緣，塵何形相。此二，治其因也。語其相應，則心得善
X20n0364_p0782b12║法之力，煩惱何由得生。語其絕緣也，獨處則常貴
X20n0364_p0782b13║坐禪，遠離則棄諸情欲。
X20n0364_p0782b14║梵天！菩薩有四法，善入諸大眾。何等為四？一者、求法
X20n0364_p0782b15║不求勝；二者、恭敬心無憍慢；三者、唯求法利不自顯
X20n0364_p0782b16║現；四者、教人善法不求名利；是為四。【註】不求勝則諍
X20n0364_p0782b17║論絕，下學乃能上達，豈憍慢得預也。顯現則內實，
X20n0364_p0782b18║實則法利無所受矣。求名利則好惡生焉，好惡生
X20n0364_p0782b19║則縱使善法教人而不信矣。
X20n0364_p0782b20║梵天！菩薩有四法，善開法施。何等為四？一者、守護于
X20n0364_p0782b21║法；二者、自益智慧亦益他人；三者、行善人法；四者、示
X20n0364_p0782b22║人垢淨；是為四。【註】法，即大乘一心也。此心絕待，離人
X20n0364_p0782b23║我等相，良由無始妄習所礙，故假護耳。古云：如雞
X20n0364_p0782b24║抱卵。書云：如臨深淵，如履薄氷。又云：戒謹恐懼。皆
X20n0364_p0782c01║言護惜之意也。既能守護此心，非惟自利，亦能益
X20n0364_p0782c02║他。自既無善，欲化他善，無有是處。所言垢淨者，著
X20n0364_p0782c03║五欲是垢，離五欲是淨；著我自垢，不著我是淨；分
X20n0364_p0782c04║別是垢，無分別是淨；乃至有所得是垢，無所得是
X20n0364_p0782c05║淨等。
X20n0364_p0782c06║梵天！菩薩有四法，得先因力不失善根。何等為四？一
X20n0364_p0782c07║者、見他人闕不以為過；二者、于瞋怒人常脩慈心；三
X20n0364_p0782c08║者、常說諸法因緣；四者、常念菩提；是為四。【註】自警策
X20n0364_p0782c09║也。說惡因緣，則以之為戒。說善因緣，以之為法也。
X20n0364_p0782c10║念覺心，則生生不昧，先因力也。生生不昧，則善根
X20n0364_p0782c11║安有失焉。
X20n0364_p0782c12║梵天！菩薩有四法，不由他教而能自行六波羅蜜。何
X20n0364_p0782c13║等為四？一者、以施導人；二者、不說他人毀禁之罪；三
X20n0364_p0782c14║者、善知攝法教化眾生；四者、解達深法；是為四。【註】先
X20n0364_p0782c15║施己所有，然後人伏其化。如善導大師，用錢勸念
X20n0364_p0782c16║佛等。說他人罪，則以罪自歸，豈自度之道？故不許
X20n0364_p0782c17║說也，非一向不許說也。若彼犯禁之人，來菩薩所，
X20n0364_p0782c18║求懇悔過，須依攝法，或准律定過，令生慚愧。或直
X20n0364_p0782c19║指實相，知罪性空，為化眾生，亦可得說。大乘六度，
X20n0364_p0782c20║非二乘所知，故云深法。若能解達，則不由他教而
X20n0364_p0782c21║自行矣。
X20n0364_p0782c22║梵天！菩薩有四法，能轉捨禪定還生欲界。何等為四？
X20n0364_p0782c23║一者、其心柔輭；二者、得諸善根力；三者、不捨一切眾
X20n0364_p0782c24║生；四者、善脩智慧方便之力；是為四。【註】小乘厭麤趣
X20n0364_p0783a01║妙，故伏亂心而入禪定。大乘得心柔輭，則麤妙等
X20n0364_p0783a02║觀，禪欲無二。不得善根力，則於禪定躭著而不捨，
X20n0364_p0783a03║安能還生欲界哉？欲得善根，惟眾生是所緣，故不
X20n0364_p0783a04║捨眾生而生欲界，須善智慧方便。淨名云：有慧方
X20n0364_p0783a05║便解，無慧方便縛；有方便慧解，無方便慧縛。
X20n0364_p0783a06║梵天！菩薩有四法，於諸佛法得不退轉。何等為四？一
X20n0364_p0783a07║者、受無量生死；二者、供養無量諸佛；三者、脩行無量
X20n0364_p0783a08║慈心；四者、信解無量佛慧；是為四。【註】凡夫迷生死而
X20n0364_p0783a09║成退失，二乘怖生死而不成增進，菩薩受無量生
X20n0364_p0783a10║死而不倦于佛法，不成退矣。供無量佛，則善根深
X20n0364_p0783a11║厚；慈心廣被，則無可退之緣。慈心無量，故能受無
X20n0364_p0783a12║量生死；供佛無量，故能解佛慧無量。
X20n0364_p0783a13║梵天！菩薩有四法不斷佛種。何等為四？一者、不退本
X20n0364_p0783a14║願；二者、言必施行；三者、大欲精進；四者、深心行於佛
X20n0364_p0783a15║道。【註】雖起精進，若不與佛道相應，非精進矣。蓋二乘
X20n0364_p0783a16║外道，皆稱精進故。
X20n0364_p0783a17║是為菩薩有此四法不斷佛種。說是諸四法時，二萬
X20n0364_p0783a18║二千天子及人皆發阿耨多羅三藐三菩提心，五千
X20n0364_p0783a19║人得無生法忍，十方諸來菩薩供養於佛，所散天華
X20n0364_p0783a20║周遍三千大千世界積至于膝。
X20n0364_p0783a21║菩薩正問品第三
X20n0364_p0783a22║【註】此品之來，由世尊稱美梵天能正問菩薩中為
X20n0364_p0783a23║最第一。故梵天興二十一問，世尊逐一欵答，副其
X20n0364_p0783a24║來意也。而網明詰其所以，未審何者是正問耶？若
X20n0364_p0783b01║能問為正問，則著我人。若不能問為正問，則墮黠
X20n0364_p0783b02║慧。離此二者，何者即是？故此品標為正問其有來
X20n0364_p0783b03║矣。
X20n0364_p0783b04║爾時，網明菩薩問思益梵天言：佛說汝于正問菩薩
X20n0364_p0783b05║中為最第一。何謂菩薩所問為正問耶？梵天言：網明！
X20n0364_p0783b06║若菩薩以彼我問，名為邪問。【註】有我能問，有彼所答，
X20n0364_p0783b07║是謂邪問。
X20n0364_p0783b08║分別法問，名為邪問。【註】于法本無能所，妄興分別。不
X20n0364_p0783b09║了妄興，欲分別法，故為邪問。
X20n0364_p0783b10║若無彼我問，名為正問；不分別法問，名為正問。【註】若
X20n0364_p0783b11║不分別法，則彼我兩忘，內無能問之心，外無所問
X20n0364_p0783b12║之法，前無能答之主，三處無著，中間安然，不落能
X20n0364_p0783b13║所，是謂正問。此為總彰下文所開，無非釋此不應
X20n0364_p0783b14║分別法問，不應著彼我之問也。
X20n0364_p0783b15║又，網明！以生故問，名為邪問；以滅故問，名為邪問；以
X20n0364_p0783b16║住故問，名為邪問；若不以生故問，不以滅故問，不以
X20n0364_p0783b17║住故問，名為正問。【註】生、住、異、滅，乃世間相，非第一義，
X20n0364_p0783b18║第一義非生、住、滅故。若著世間相而問，名為邪問。
X20n0364_p0783b19║若不著世間相而問，始稱實際，是為正問。如龐居
X20n0364_p0783b20║士問馬祖云：不與萬法為侶者，是什麼人？祖云：待
X20n0364_p0783b21║汝一口汲盡西江水。此為四相不收矣。
X20n0364_p0783b22║又，網明！若菩薩為垢故問，名為邪問；為淨故問，名為
X20n0364_p0783b23║邪問。【註】第一義空，孰垢孰淨，以此而問，有違實際，故
X20n0364_p0783b24║為邪問。
X20n0364_p0783c01║為生死故問，名為邪問；為出生死故問，名為邪問；為
X20n0364_p0783c02║涅槃故問，名為邪問。【註】生死為能迷，出生死為能修，
X20n0364_p0783c03║涅槃為所證，既涉能所，非邪而何？
X20n0364_p0783c04║若不為垢淨故問，不為生死出生死故問，不為涅槃
X20n0364_p0783c05║故問，名為正問。【註】下，釋成。
X20n0364_p0783c06║所以者何？法位中無垢、無淨，無生死、無涅槃。【註】此直
X20n0364_p0783c07║顯第一義諦，無如是名相故。以涅槃生死，對待生
X20n0364_p0783c08║起，實戲論故。問：前文生住異滅，乃五陰流動之相。
X20n0364_p0783c09║此中生死，乃眾生終始之緣。眾生在迷，流浪不返。
X20n0364_p0783c10║佛為開示，使知厭生死而求涅槃，是佛所說。今問：
X20n0364_p0783c11║既為邪說，寧為正？答：三乘教中，不壞方便，說亦為
X20n0364_p0783c12║正。一乘教中，不立方便，問則成邪。不壞方便，則權
X20n0364_p0783c13║為導引之方。不立方便，則指歸實際之地。苟滯權
X20n0364_p0783c14║則迷實，豈為正問也。
X20n0364_p0783c15║又，網明！若菩薩為見故問。【註】見道也。
X20n0364_p0783c16║為斷故問。【註】斷惑也。
X20n0364_p0783c17║為證故問。【註】證涅槃也。
X20n0364_p0783c18║為脩故問。【註】修梵行也。
X20n0364_p0783c19║為得故問。【註】計有所得。
X20n0364_p0783c20║為果故問。【註】計有所證。
X20n0364_p0783c21║名為邪問。【註】對三乘斥也。
X20n0364_p0783c22║若無見。【註】解正見也。
X20n0364_p0783c23║無斷。【註】惑無性也。
X20n0364_p0783c24║無證。【註】涅槃無作。
X20n0364_p0784a01║無脩。【註】梵行無相。
X20n0364_p0784a02║無得。【註】體本具足。
X20n0364_p0784a03║無果。【註】究竟不有。
X20n0364_p0784a04║故問名為正問。【註】對一乘所示也。
X20n0364_p0784a05║又，網明！是善、是不善，故問名為邪，問是世間法。【註】即
X20n0364_p0784a06║三有之法也。
X20n0364_p0784a07║是出世間法。【註】四聖之法也。
X20n0364_p0784a08║是罪法，是無罪法，是有漏法。【註】世間三有，皆有漏故。
X20n0364_p0784a09║是無漏法。【註】出世四聖，皆無漏故。
X20n0364_p0784a10║是有為法。【註】俗諦。
X20n0364_p0784a11║是無為法。【註】真諦。
X20n0364_p0784a12║如是等二法，隨有所依而問者，名為邪問。【註】舉意即
X20n0364_p0784a13║差，動念即乖。
X20n0364_p0784a14║若不見二。【註】無量，即一。
X20n0364_p0784a15║不見不二問。【註】一亦不有。
X20n0364_p0784a16║名為正問。【註】外道問佛，不問有言，不問無言。世尊據
X20n0364_p0784a17║座，外道讚云。世尊大慈，開我迷雲。夫不問有言，則
X20n0364_p0784a18║不見二。不問無言，則不見不二。如是而問，則是無
X20n0364_p0784a19║問。世尊據座，則是無答。無問無答，以謂開我迷雲，
X20n0364_p0784a20║則外道失却一雙眼。雖然，若能于此了去，可謂解
X20n0364_p0784a21║正問矣。
X20n0364_p0784a22║又，網明！若菩薩分別佛問，名為邪問。【註】佛者，覺也。若
X20n0364_p0784a23║著分別，則不覺矣。
X20n0364_p0784a24║分別法。【註】法名平等，若著分別，則不平等矣。
X20n0364_p0784b01║分別僧。【註】僧名和合，若著分別，則不和合矣。此揀其
X20n0364_p0784b02║不應起三寶等見而問也。
X20n0364_p0784b03║分別眾生。【註】正報。
X20n0364_p0784b04║分別佛國。【註】依報。
X20n0364_p0784b05║分別諸乘問。【註】行門。
X20n0364_p0784b06║名為邪問；若于法不作一異問者，名為正問。【註】此揀
X20n0364_p0784b07║不應于依正行門，起分別問。所以古人云：若要相
X20n0364_p0784b08║應，第一莫將問來問。
X20n0364_p0784b09║又，網明！一切法正、一切法邪。網明言：梵天！何謂一切
X20n0364_p0784b10║法正、一切法邪？【註】若法是正，則不容邪；若法是邪，則
X20n0364_p0784b11║不受正。何以邪正同是一法，而出生相返也？
X20n0364_p0784b12║梵天言：于諸法性無心故，一切法名為正。【註】若了諸
X20n0364_p0784b13║法無性，則無心攀緣；無心攀緣，則分別斯泯，故名
X20n0364_p0784b14║為正，可謂法住法位也。
X20n0364_p0784b15║若於無心法中以心分別觀者，一切法名為邪。【註】一
X20n0364_p0784b16║切法本是無心，不知其為無心，用心分別，是故成
X20n0364_p0784b17║邪。如雲駛月運，舟行岸移等。
X20n0364_p0784b18║一切法離相名為正。【註】如山以高為相，水以深為相，
X20n0364_p0784b19║眼以見為相，耳以聞為相。然彼各各無心，山不言
X20n0364_p0784b20║我高，則離高相；水不言我深，則離深相；眼不言我
X20n0364_p0784b21║見，則離見相；耳不言我聞，則離聞相。而山如是高，
X20n0364_p0784b22║水如是深，眼如是見，耳如是聞，不離本位，故名為
X20n0364_p0784b23║正。
X20n0364_p0784b24║若不信解是離相，是即分別諸法；若分別諸法則入
X20n0364_p0784c01║增上慢，隨所分別皆名為邪。【註】不解如是離相用心
X20n0364_p0784c02║分別，以謂山言我高，水言我深，眼言我見，耳言我
X20n0364_p0784c03║聞。如此則名分別諸法，成有得心，入增上慢矣。故
X20n0364_p0784c04║凡所分別，皆名為邪。古云：這個若是，則頭上加頭；
X20n0364_p0784c05║這個若不是，則斬頭覔活。著分別而取法相，故非
X20n0364_p0784c06║是；執離相而斷分別，亦是非。所以云：善能分別者，
X20n0364_p0784c07║于第一義而不動。
X20n0364_p0784c08║網明言：何謂為諸法正性？梵天言：諸法離自性、離欲
X20n0364_p0784c09║際，是名正性。【註】離自性，則內無自體。離欲際，則外無
X20n0364_p0784c10║用相。內外既離，中當絕待，是謂正性。
X20n0364_p0784c11║網明言：少有能解如是正性者。梵天言：是正性不一
X20n0364_p0784c12║不多。【註】所言正性者，人人本具，法法皆然；無有能解，
X20n0364_p0784c13║無不能解；無有能解故不多，無不能解故不少。
X20n0364_p0784c14║網明！若善男子、善女人能如是知諸法正性，若已知、
X20n0364_p0784c15║若今知、若當知。【註】如是之知，即無知之知也。無知安
X20n0364_p0784c16║知，知無分別矣。
X20n0364_p0784c17║是人無有法已得，無有法今得，無有法當得。【註】前釋
X20n0364_p0784c18║如是而知，此釋如是而得。知既無知為知，得亦無
X20n0364_p0784c19║得為得。
X20n0364_p0784c20║所以者何？【註】重釋無知無得之意。
X20n0364_p0784c21║佛說無得無分別，名為所作已辦相。【註】無得者，無得
X20n0364_p0784c22║諸法，得諸法正性也。無分別者，得如是知也。
X20n0364_p0784c23║若人聞是諸法正性，勤行精進，是名如說脩行。【註】既
X20n0364_p0784c24║云無知為知，無得為得，則無精進名為精進。無精
X20n0364_p0785a01║進名為精進，則為如說修行。
X20n0364_p0785a02║不從一地至一地。【註】正當說時即是行，當其行時即
X20n0364_p0785a03║是說。行說同時，則即解即證，故不從一地至一地
X20n0364_p0785a04║矣。
X20n0364_p0785a05║若不從一地至一地，是人不在生死、不在涅槃。所以
X20n0364_p0785a06║者何？【註】釋成不在之意。
X20n0364_p0785a07║諸佛不得生死，不得涅槃。【註】諸佛無別所證，惟證生
X20n0364_p0785a08║死性空，即是涅槃結證無得之義。生死涅槃既無
X20n0364_p0785a09║二性，則分別斯泯矣。
X20n0364_p0785a10║網明言：佛不為度生死故說法耶？梵天言：佛所示法
X20n0364_p0785a11║有度生死耶？【註】若謂佛所說法為度生死，則佛有我、
X20n0364_p0785a12║人、眾生等相矣。
X20n0364_p0785a13║網明言：無也。梵天言：以是因緣，當知佛不令眾生出
X20n0364_p0785a14║生死、入涅槃。【註】不為生死涅槃，則說法何謂？釋云：
X20n0364_p0785a15║但為度妄想。【註】妄想者何？釋云：
X20n0364_p0785a16║分別生死、涅槃二相者耳。此中。【註】指正性中。
X20n0364_p0785a17║實無度生死至涅槃者。所以者何？【註】釋成無意。
X20n0364_p0785a18║諸法平等，無有往來，無出生死，無入涅槃。【註】法華云：
X20n0364_p0785a19║是法住法位，世間相常住。住法位，則不由出生死
X20n0364_p0785a20║而入涅槃矣。
X20n0364_p0785a21║爾時，世尊讚思益梵天言：善哉，善哉！說諸法正性，應
X20n0364_p0785a22║如汝所說。【註】佛不證成，則取信良難。
X20n0364_p0785a23║說是法時，二千比丘不受諸法。【註】得無得故。
X20n0364_p0785a24║漏盡。【註】不落二邊故。
X20n0364_p0785b01║心得解脫。【註】了分別故。
X20n0364_p0785b02║佛告梵天：我不得生死，不得涅槃。【註】前文如來許可
X20n0364_p0785b03║梵天，未有解釋，恐眾疑未解，故召而告之。何也？夫
X20n0364_p0785b04║出生死，入涅槃，是佛常說。今云不得生死，不得涅
X20n0364_p0785b05║槃，眾所未悟矣。故釋云：
X20n0364_p0785b06║如來雖說生死，實無有人往來生死；雖說涅槃，實無
X20n0364_p0785b07║有人得滅度者。【註】故佛之所說，為度二者之妄想耳。
X20n0364_p0785b08║若有入此法門，是人非生死相，非滅度相。【註】古人云：
X20n0364_p0785b09║不是佛，不是心，不是物，是個什麼？
X20n0364_p0785b10║爾時，會中五百比丘從座而起，作是言：我等空修梵
X20n0364_p0785b11║行，今實見有滅度者，而言無有滅度，我等何用修道
X20n0364_p0785b12║求智慧為？【註】見有滅度者，不知滅其妄想而不滅自
X20n0364_p0785b13║性，故起疑也。
X20n0364_p0785b14║爾時，網明菩薩白佛言：世尊！若有于法生見，則於其
X20n0364_p0785b15║人佛不出世。【註】知見盲心，真覺斯隱。
X20n0364_p0785b16║世尊！若有決定見涅槃者，是人不度生死。【註】見有滅
X20n0364_p0785b17║度，則宛然生死。
X20n0364_p0785b18║所以者何？涅槃名為除滅諸相，遠離一切動念戲論。
X20n0364_p0785b19║【註】涅槃名為能滅，但滅諸法戲論分別之相，而諸
X20n0364_p0785b20║法之性實不滅。若于諸法起知見，則佛不出世；于
X20n0364_p0785b21║諸法起滅度想，則不得度生死矣！
X20n0364_p0785b22║世尊，是諸比丘於佛正法出家，而今墮于外道邪見，
X20n0364_p0785b23║見涅槃決定相。【註】先定墮過之由，後斥著邪之謬。
X20n0364_p0785b24║譬如從麻出油，從酪出酥。【註】碎麻出油，譬邪見滅生
X20n0364_p0785c01║死入涅槃者也。從酪出酥，酪不至酥，而酥實從酪
X20n0364_p0785c02║出；譬正法不滅生死而證涅槃，而涅槃實度生死。
X20n0364_p0785c03║世尊！若人于諸法滅相中求涅槃者，我說是輩皆為
X20n0364_p0785c04║增上慢人。【註】前云涅槃名滅除諸相者，滅知見等相
X20n0364_p0785c05║也。若執此滅相求涅槃，則亦不出知見。
X20n0364_p0785c06║世尊，正行道者，于法不作生、不作滅，無得無果。【註】前
X20n0364_p0785c07║二節，起知見不可，滅知見不可，未審正行道者所
X20n0364_p0785c08║謂邪？夫正行道者，于諸法不作生相，不作不生相，
X20n0364_p0785c09║不作滅相，不作不滅相，無得無果，遠離如是戲論
X20n0364_p0785c10║分別而已。
X20n0364_p0785c11║網明謂梵天言：是五百比丘從座起者，汝當為作方
X20n0364_p0785c12║便，引導其心入此法門，令得信解離諸邪見。梵天言：
X20n0364_p0785c13║善男子，縱使令去至恒河沙劫，不能得出如此法門。
X20n0364_p0785c14║譬如癡人，畏於虗空捨空而走，在所至處不離虗空；
X20n0364_p0785c15║此諸比丘亦復如是，雖復遠去，不出空相，不出無相
X20n0364_p0785c16║相，不出無作相。【註】譬如邪見畏生死而欲迯者，不知
X20n0364_p0785c17║生死即空相等，欲何迯哉。
X20n0364_p0785c18║又如一人求索虗空，東西馳走言：我欲得空！我欲得
X20n0364_p0785c19║空！是人但說虗空名字而不得空，于空中行而不見
X20n0364_p0785c20║空。此諸比丘亦復如是，欲求涅槃，行涅槃中而不得
X20n0364_p0785c21║涅槃。【註】將謂涅槃定有方所而欲求之，不知自性本
X20n0364_p0785c22║來寂滅。不知自性本來寂滅，則行于寂滅中而不
X20n0364_p0785c23║知其為寂滅矣。
X20n0364_p0785c24║所以者何？涅槃者但有名字。猶如虗空但有名字不
X20n0364_p0786a01║可得取，涅槃亦復如是，但有名字而不可得。爾時，五
X20n0364_p0786a02║百比丘聞說是法，不受諸法。【註】所謂遠離戲論也。
X20n0364_p0786a03║漏盡。【註】不落二邊。
X20n0364_p0786a04║心得解脫。【註】結使斷除也。
X20n0364_p0786a05║得阿羅漢道。【註】云無學也。
X20n0364_p0786a06║作是言：世尊！若人於諸法畢竟滅相中求涅槃者，則
X20n0364_p0786a07║於其人佛不出世。【註】起見故不是，滅見亦是非。故前
X20n0364_p0786a08║云于法生見，則佛不出世；今云滅相中求，亦不出
X20n0364_p0786a09║世也。
X20n0364_p0786a10║世尊！我等今者非凡夫、非學、非無學，不在生死、不在
X20n0364_p0786a11║涅槃。所以者何？佛出世故，名為遠離一切動念戲論。
X20n0364_p0786a12║【註】所言佛者，即是自心。古云：不了法惟心，起種種
X20n0364_p0786a13║分別，所謂聖凡、生死、涅槃也。達法惟心已，分別即
X20n0364_p0786a14║不生，所謂遠離動念戲論也。由遠離分別故，自心
X20n0364_p0786a15║了然明現，故云佛出世。若著知見，則真心隱沒，故
X20n0364_p0786a16║云佛不出世也。
X20n0364_p0786a17║爾時，長老舍利弗謂諸比丘：汝今得正智，為己利耶？
X20n0364_p0786a18║五百比丘言：長老舍利弗！我等今者得諸煩惱，不可
X20n0364_p0786a19║作而作。【註】所謂得正智者，不為得利，但知于煩惱不
X20n0364_p0786a20║可作而作，起利他之妙用也。
X20n0364_p0786a21║舍利弗言：何故說此？【註】舍利弗智慧第一，今不知比
X20n0364_p0786a22║丘所答，則正性門中，智有所不及矣。
X20n0364_p0786a23║諸比丘言：知諸煩惱實相故，言得諸煩惱。【註】不知煩
X20n0364_p0786a24║惱實相，則為煩惱所轉；知實相，則能用諸煩惱，故
X20n0364_p0786b01║言得。
X20n0364_p0786b02║涅槃是無作性，我等已證，故說不可作而作。【註】涅槃
X20n0364_p0786b03║體是無作，本來如是，故言證不言得。煩惱依體出
X20n0364_p0786b04║生，非是本有，故言得不言證。既依體出生，則知無
X20n0364_p0786b05║性，故不可作而作也。
X20n0364_p0786b06║舍利弗言：善哉，善哉！汝等今者住於福田能消供養。
X20n0364_p0786b07║【註】身子讚比丘得不可作而作，幻興妙用，利濟群
X20n0364_p0786b08║有，為人間之福田，能消供養矣。
X20n0364_p0786b09║諸比丘言：大師！世尊尚不能消諸供養，何況我等？舍
X20n0364_p0786b10║利弗言：何故說此？諸比丘言：世尊！知見法性，性常淨
X20n0364_p0786b11║故。【註】性常淨故者，以世尊知見法性，入正性故，遠離
X20n0364_p0786b12║虗妄分別。彼虗妄分別，則于諸法中有福田、非福
X20n0364_p0786b13║田，能消供養、不能消供養。虗妄既離，則于諸法中
X20n0364_p0786b14║無利、無功德。無利，則不為福田、非不福田；無功德，
X20n0364_p0786b15║則不消供養、非不消供養。故淨名云：其有施者，無
X20n0364_p0786b16║大福、無小福，不為損、不為益。
X20n0364_p0786b17║於是思益梵天白佛言：世尊！誰應受供養？佛告梵天：
X20n0364_p0786b18║不為世法之所牽者。【註】不為世法所牽者則無受，無
X20n0364_p0786b19║受故應受供養者也。
X20n0364_p0786b20║世尊，誰能消供養？佛言：于法無所取者。【註】無所取者，
X20n0364_p0786b21║則內不取心，外不取境。內外既忘，則無有消，無有
X20n0364_p0786b22║不消矣。
X20n0364_p0786b23║世尊！誰為世間福田？佛言：不壞菩提性者。【註】不壞菩
X20n0364_p0786b24║提性，則常以覺性利人，不由小道，故為福田。
X20n0364_p0786c01║世尊！誰為眾生善知識？佛言：於一切眾生，不捨慈心
X20n0364_p0786c02║者。【註】以慈待物，人所仰化。
X20n0364_p0786c03║世尊誰知報佛恩？佛言不斷佛種者。【註】護念自心，使
X20n0364_p0786c04║不間斷，知報恩也。
X20n0364_p0786c05║世尊！誰能供養佛？佛言：能通達無生際者。【註】無生之
X20n0364_p0786c06║法，是佛出世本懷，能通達此，是真供養，四事莫預
X20n0364_p0786c07║也。
X20n0364_p0786c08║世尊！誰能親近於佛？佛言：乃至失命因緣不毀禁者。
X20n0364_p0786c09║【註】失命不毀禁，則遠離魔外，常親近佛也。
X20n0364_p0786c10║世尊！誰能恭敬於佛？佛言：善覆六根者。【註】覆六根，則
X20n0364_p0786c11║心不放逸。心不放逸，則常想恭敬矣。
X20n0364_p0786c12║世尊！誰名財富？佛言：成就七財者。【註】七功德才，謂信、
X20n0364_p0786c13║進、戒、慚、愧、聞、捨、定、慧。世間財寶，有而不實，命盡隨
X20n0364_p0786c14║盡。出世法財，生劫無窮，乃名財富。
X20n0364_p0786c15║世尊！誰名知足？佛言：得出世間智慧者。【註】世間智慧，
X20n0364_p0786c16║迷于有為，故貪取無厭。出世之慧，則了達法空，無
X20n0364_p0786c17║一所取，乃名知足。
X20n0364_p0786c18║世尊！誰為遠離？佛言：於三界中無所願者。【註】無所願
X20n0364_p0786c19║則攀緣心絕，攀緣心絕則飄然長別矣。
X20n0364_p0786c20║世尊！誰為具足？佛言：能斷一切諸結使者。【註】結為六
X20n0364_p0786c21║結，眼與色結等。使謂十使，貪、嗔、癡、慢、疑等。結使斷，
X20n0364_p0786c22║則所作已辦，故名具足。
X20n0364_p0786c23║世尊！誰為樂人？佛言：無貪著者。【註】貪著之樂，其樂有
X20n0364_p0786c24║壞；無貪之樂，其樂無敗。
X20n0364_p0787a01║世尊！誰無貪著？佛言：知見五陰者。【註】此中重伸前問
X20n0364_p0787a02║者，恐于六塵境上取捨故也。而佛之所答，令人照
X20n0364_p0787a03║破五陰妄心。妄心若破，則于外六塵無所貪著。
X20n0364_p0787a04║世尊！誰度欲河？佛言：能捨六入者。【註】六根為六塵所
X20n0364_p0787a05║入，故云六入。根塵相結，故流浪欲河。若根塵竝捨，
X20n0364_p0787a06║則欲河斯度。
X20n0364_p0787a07║世尊，誰住彼岸？佛言：能知諸道平等者。【註】諸道平等，
X20n0364_p0787a08║則非彼非此。非彼非此，則亦無度不度想。此中生
X20n0364_p0787a09║起之緣，不無次第。由五百比丘得諸法正性，身子
X20n0364_p0787a10║以為住于福田，能消供養，而諸比丘以明其意。然
X20n0364_p0787a11║正信之門，非一途可盡。故梵天躡其踪而問者，廣
X20n0364_p0787a12║其意也。前梵天斥云：五百比丘于佛正法出家，云
X20n0364_p0787a13║何著此外道邪見？夫出家有三：一曰世俗家，二曰
X20n0364_p0787a14║三界家，三曰無明家。前云于佛正法出家者，出世
X20n0364_p0787a15║俗家。此中比丘得諸法正性者，出三界家也。故云
X20n0364_p0787a16║得阿羅漢。下文菩薩六度、四無量心等，出無明家
X20n0364_p0787a17║也。因達正性，則出三界。出三界，則應受供養。應受，
X20n0364_p0787a18║則能消。能消，則為世福田。為世福田，則為眾生善
X20n0364_p0787a19║知識。為善知識，則能知報恩。知報恩，則知所供養。
X20n0364_p0787a20║知所供養，則知所親近。知所親近，則知所恭敬等。
X20n0364_p0787a21║可以例推之矣。
X20n0364_p0787a22║世尊！何謂菩薩能為施主？佛言：菩薩能教化眾生一
X20n0364_p0787a23║切智心。【註】二施之中，法施為上。以一切智心化眾生，
X20n0364_p0787a24║施莫大焉。
X20n0364_p0787b01║世尊！何謂菩薩能奉禁戒？佛言：常能不捨菩提之心。
X20n0364_p0787b02║【註】小乘以律儀無犯，大乘以道共自持。
X20n0364_p0787b03║世尊！何謂菩薩能行忍辱？佛言：見心相念念滅。【註】見
X20n0364_p0787b04║心滅相，則外絕待緣；外絕待緣，則非忍不忍。
X20n0364_p0787b05║世尊！何謂菩薩能行精進？佛言：求心不得。【註】精進懈
X20n0364_p0787b06║怠，皆由是心所成。求心不得，則非精進，非不精進
X20n0364_p0787b07║矣。
X20n0364_p0787b08║世尊，何謂菩薩能行禪定？佛言：除身心麤相。【註】小乘
X20n0364_p0787b09║作定，故躭著不捨。大乘性定，無定無不定，但除麤
X20n0364_p0787b10║相矣。
X20n0364_p0787b11║世尊！何謂菩薩能行智慧？佛言：於一切法無有戲論。
X20n0364_p0787b12║【註】凡夫無慧，于諸法作有無二見論，是則戲論；若
X20n0364_p0787b13║于法不作二見，是行智慧。
X20n0364_p0787b14║世尊！何謂菩薩能行慈心？佛言：不生眾生想。世尊！何
X20n0364_p0787b15║謂菩薩能行悲心？佛言：不生法想。【註】慈能與樂，悲能
X20n0364_p0787b16║拔苦。生眾生想，不能等與如來之樂；生法非法想，
X20n0364_p0787b17║則不思拔眾生之苦。
X20n0364_p0787b18║世尊！何謂菩薩能行喜心？佛言：不生我想。【註】若生我
X20n0364_p0787b19║想，見人善則疾，見不善則嗔。不生我想，則見人非
X20n0364_p0787b20║法受苦，思所以拔之。見人德彥賢聖，思所以讚之
X20n0364_p0787b21║矣。
X20n0364_p0787b22║世尊！何謂菩薩能行捨心？佛言：不生彼我想。世尊！何
X20n0364_p0787b23║謂菩薩安住于信？佛言：信解心淨無濁法。【註】凡夫信
X20n0364_p0787b24║于有為，即名染汙。菩薩圓信自心無濁，則遠離戲
X20n0364_p0787c01║論，而安住淨信矣。
X20n0364_p0787c02║世尊！何謂菩薩安住于空？佛言：不著一切語言。【註】前
X20n0364_p0787c03║由達法正性，而網明問能受供養，以及六度四心
X20n0364_p0787c04║之後，特問住空，何也？蓋由一切差別名相，皆自心
X20n0364_p0787c05║之影耳。故世尊答曰：不著語言。不著語言，則一切
X20n0364_p0787c06║皆空矣。
X20n0364_p0787c07║世尊！何謂菩薩名為有慚？佛言：知見內法。【註】知法內
X20n0364_p0787c08║具，則慚于昔迷。
X20n0364_p0787c09║世尊！何謂菩薩名為有愧？佛言：捨于外法。【註】捨外法，
X20n0364_p0787c10║則前後際斷；前後際斷，則愧昔攀緣。
X20n0364_p0787c11║世尊！何謂名為菩薩徧行？佛言：能淨身、口、意業。【註】一
X20n0364_p0787c12║切業，皆因三業之所生起。三業若淨，是菩薩遍行；
X20n0364_p0787c13║若不淨，是眾生遍行。偈文廣釋。
X20n0364_p0787c14║爾時，世尊而說偈言：若身淨無惡，口淨常實語，心淨
X20n0364_p0787c15║常行慈，是菩薩遍行。【註】身無惡，則該殺、盜、婬。口以實
X20n0364_p0787c16║語等四，治口四過，謂實語治妄言等。意業有三，偏
X20n0364_p0787c17║舉行慈。慈能治恚，以菩薩惟嗔，為害茲甚。故曰：一
X20n0364_p0787c18║念嗔心起，百萬障門開。故行慈則餘亦備矣。此偈
X20n0364_p0787c19║通舉十善十惡，文互具也。
X20n0364_p0787c20║行慈無貪著，觀不淨無恚，行捨而不癡，是菩薩遍行。
X20n0364_p0787c21║【註】上文總舉十業，此中別舉意三，以意為能攝故。
X20n0364_p0787c22║行慈有二：一者、無緣慈，二者、愛見慈。若行慈有貪
X20n0364_p0787c23║著，則落愛見，非無緣矣。觀身不淨，不即厭恚；若起
X20n0364_p0787c24║厭恚，則墮二乘。行捨不求果報；若求果報，則成貪
X20n0364_p0788a01║著；貪著，則成癡愛。若于三業無貪、無恚、不癡，是名
X20n0364_p0788a02║菩薩遍行，非二乘可比。
X20n0364_p0788a03║若在空聚野，及與處大眾，威儀終不轉，是菩薩遍行。
X20n0364_p0788a04║【註】由意清淨，則獨居不為靜，處眾不為閙，不為前
X20n0364_p0788a05║塵所轉，無可不可。
X20n0364_p0788a06║知法名為佛，知離名為法，知無名為僧，是菩薩遍行。
X20n0364_p0788a07║【註】由獲動靜不二，則得法正性，離諸分別，達無相
X20n0364_p0788a08║心，一體三寶，于茲見矣。
X20n0364_p0788a09║知多欲所行，知恚癡所行，善知轉此行，是菩薩遍行。
X20n0364_p0788a10║【註】既悟三寶本乎一心，則貪嗔癡與解脫，曾無二
X20n0364_p0788a11║念。不著不厭，妙得其趍，故曰善知。
X20n0364_p0788a12║不依止欲界，不住色無色，行如是禪定，是菩薩遍行。
X20n0364_p0788a13║【註】既三毒三德，妙得其轉，則不居三界，行乎禪定
X20n0364_p0788a14║也。
X20n0364_p0788a15║信解諸法空，及無相無作，而不盡諸漏，是菩薩遍行。
X20n0364_p0788a16║【註】行如是禪定，則不著、不厭，不著故無相、無作，不
X20n0364_p0788a17║厭故不盡諸漏。
X20n0364_p0788a18║善知聲聞乘，及辟支佛乘，通達于佛乘，是菩薩遍行。
X20n0364_p0788a19║【註】聲聞、支佛乘，即達諸法空、無相、無作，而取漏盡
X20n0364_p0788a20║者也。佛乘則雖知空、無相、無作，不盡漏者也。
X20n0364_p0788a21║明解于諸法，不疑道非道，憎愛心無異，是菩薩遍行。
X20n0364_p0788a22║【註】道即三乘，非道即六凡。明解法性平等，于道非
X20n0364_p0788a23║道，不起憎愛，又貪等為非道故。
X20n0364_p0788a24║於過去未來，及與現在世，一切無分別，是菩薩遍行。
X20n0364_p0788b01║【註】前則道非道平等，此則三世平等，一切無分別，
X20n0364_p0788b02║生死涅槃無不平等矣。
X20n0364_p0788b03║爾時思益梵天白佛言：世尊！何謂菩薩過世間法、通
X20n0364_p0788b04║達世間法，通達世間法已，度眾生於世間法、行於世
X20n0364_p0788b05║間、不壞世間？【註】世間有三種：一曰、器世間，二曰、眾生
X20n0364_p0788b06║世間，三曰、智正覺世間。過世間者，謂超過器世間，
X20n0364_p0788b07║眾生世間，入智正覺世間也。通達世間者，合舉三
X20n0364_p0788b08║世間也。度眾生于世間法者，雖知世間法無相無
X20n0364_p0788b09║作，現同事攝，還以此法度眾生也。行于世間，不壞
X20n0364_p0788b10║世間者，由知世間如幻，妙運中道，不染不壞，其猶
X20n0364_p0788b11║日月行空，不同世間，照臨世間，不礙世間也。
X20n0364_p0788b12║爾時，世尊以偈答曰：說五陰是世，世間所依止，依止
X20n0364_p0788b13║於五陰，不脫世間法。【註】五陰者，色、受、想、行、識也。陰以
X20n0364_p0788b14║蓋覆為義，能覆真如，於是內結根身，外成器界，轉
X20n0364_p0788b15║展相依，不能解脫。以五陰為能造，世界為所造，能
X20n0364_p0788b16║所相成，有世間法。
X20n0364_p0788b17║菩薩有智慧，知世間實相，所謂五陰如，世間法不染。
X20n0364_p0788b18║【註】眾生為無明所障，不悟五陰實相，故于世間不
X20n0364_p0788b19║成解脫。菩薩有大智慧，善知如相，故處之不染，所
X20n0364_p0788b20║謂超過世間也。
X20n0364_p0788b21║利衰及毀譽，稱譏與苦樂，如此之八法，常牽于世間。
X20n0364_p0788b22║大智慧菩薩，散滅世間法，見世壞敗相，處之而不動。
X20n0364_p0788b23║得利心不高，失利心不下，其心堅不動，譬如須彌山。
X20n0364_p0788b24║利衰及毀譽，稱譏與苦樂，於此世八法，其心常平等。
X20n0364_p0788c01║【註】利等八法，又名八風。眾生不了虗妄，常為所牽，
X20n0364_p0788c02║擾動心海。菩薩以智慧觀照，妙得實相，處之不動，
X20n0364_p0788c03║猶若須彌。
X20n0364_p0788c04║知世間虗妄，皆從顛倒起，如是之人等，不行世間道。
X20n0364_p0788c05║【註】釋上何以菩薩處之不動之意。以菩薩知世間
X20n0364_p0788c06║虗妄，由顛倒而起，故不動也。此答通達世間法也。
X20n0364_p0788c07║世間所有道，菩薩皆識知，故能於世間，度眾生苦惱。
X20n0364_p0788c08║【註】此答通達世間法已，度眾生于世間法也。
X20n0364_p0788c09║雖行於世間，如蓮華不染，亦不壞世間，通達法性故。
X20n0364_p0788c10║【註】此答行於世間，不壞世間也。
X20n0364_p0788c11║世間行世間，不知是世間。【註】世間凡夫，不知虗妄，堅
X20n0364_p0788c12║執不捨，故恒處生死。
X20n0364_p0788c13║菩薩行世間，明了世間相。世間虗空相，虗空亦無相，
X20n0364_p0788c14║菩薩知如是，不染於世間。【註】二乘不了世間虗妄，由
X20n0364_p0788c15║顛倒而起，執為實有，用心破除。若執實有虗妄顛
X20n0364_p0788c16║倒，則是著相。菩薩善知世間無相之相，同于虗空，
X20n0364_p0788c17║非實非虗，如是而已。
X20n0364_p0788c18║如所知世間，隨知而演說。【註】前云度眾生苦惱，未審
X20n0364_p0788c19║以何為度？菩薩以無度為度，隨其所知，為人演說，
X20n0364_p0788c20║令彼自度，非他能度也。
X20n0364_p0788c21║知世間性故，亦不壞世間，五陰無自性，是即世間性。
X20n0364_p0788c22║【註】世間無性之性，即如五陰無性。知是無性，故處
X20n0364_p0788c23║之不壞。重釋前意。
X20n0364_p0788c24║若人不知是，常住於世間。若見知五陰，無生亦無滅，
X20n0364_p0789a01║是人行世間，而不依世間。凡夫不知法，于世起諍訟，
X20n0364_p0789a02║是實是不實，住是二相中。我常不與世，起於諍訟事，
X20n0364_p0789a03║世間之實相，悉以了知故。諸佛所說法，皆悉無諍訟，
X20n0364_p0789a04║知世平等故，非實非虗妄。【註】此頌諸法正性門，實相
X20n0364_p0789a05║如是，非實非虗，非特我說，諸佛亦然。若住二相，則
X20n0364_p0789a06║起諍訟。下文斥非也。
X20n0364_p0789a07║若佛法決定，有實有虗妄，是即為貪著，與外道無異。
X20n0364_p0789a08║而令實義中，無實無虗妄，是故我常說，出世法無二。
X20n0364_p0789a09║若人知世間，如是之實性，於實於虗妄，不取此惡見。
X20n0364_p0789a10║如是知世間，清淨如虗空，是大名稱人，照世間如日。
X20n0364_p0789a11║若人見世間，如我之所見，如斯之人等，能見十方佛。
X20n0364_p0789a12║【註】此頌能見世間實相。如佛所見，則能見十方諸
X20n0364_p0789a13║佛法身也。
X20n0364_p0789a14║諸法從緣生，自無有定性，若知此因緣，則達法實相。
X20n0364_p0789a15║若知法實相，是則知空相，若能知空相，則為見導師。
X20n0364_p0789a16║【註】此釋前偈能知實相，則為見佛之意。諸法皆因
X20n0364_p0789a17║緣生，因緣生故無定性，無定之性即是實相，實相
X20n0364_p0789a18║者即是空相。能知空相，則為見佛。故中觀偈曰：因
X20n0364_p0789a19║緣所生法，我說即是空，亦名是假名，亦名中道義。
X20n0364_p0789a20║所謂無定之性也。
X20n0364_p0789a21║若有人得聞，如是世間相，雖行於世間，而不住世間。
X20n0364_p0789a22║【註】前云能知能見，乃自證之境，故能如是。此則從
X20n0364_p0789a23║人所聞，亦獲實相也。
X20n0364_p0789a24║依止諸見人，不能及此事。【註】此揀外道依正邪見，起
X20n0364_p0789b01║六十二見，于實相門中不能及也。
X20n0364_p0789b02║云何行世間，而不住世間？若佛滅度後，有樂是法者，
X20n0364_p0789b03║佛則於其人，常現於法身。若人解達此，則守護我法，
X20n0364_p0789b04║亦為供養我，亦是世導師。【註】信是實相，則見法身。解
X20n0364_p0789b05║此，則為供養守護，自利之功也。為世導師，利他之
X20n0364_p0789b06║行也。
X20n0364_p0789b07║若人須臾聞，世間性如此，是人終不為，惡魔所得便。
X20n0364_p0789b08║【註】此頌以劣顯勝之意。須臾之聞，時之極促，尚乃
X20n0364_p0789b09║護益。何況見聞信解，長時脩習，而不得妙利者乎。
X20n0364_p0789b10║若能達此義，則為大智慧，法財之施主，亦是具禁戒。
X20n0364_p0789b11║若知世如此，忍辱力勇健，具足諸禪定，通達于智慧。
X20n0364_p0789b12║【註】能達此實相，是名具足六波羅蜜。
X20n0364_p0789b13║所在聞是法，其方則有佛，如是諸菩薩，不久坐道場。
X20n0364_p0789b14║若有深愛樂，如是世間性，則能降眾魔，疾得無上道。
X20n0364_p0789b15║【註】自云何行世間，總彰信解行證之意，文顯不釋
X20n0364_p0789b16║也。網明初問何為菩薩正問，次問何為諸法正性。
X20n0364_p0789b17║梵天以無彼我分別為正問，離虗妄分別為正性。
X20n0364_p0789b18║皎若日星，宜乎不言而喻矣。五百比丘執動疑生，
X20n0364_p0789b19║幾將退座。網明為請方便。梵天乃云：直饒退至恒
X20n0364_p0789b20║河沙劫，不能得出此之法門。連引迯空索空二喻，
X20n0364_p0789b21║一眾知歸。可謂梵天不與方便，而方便已竟。比丘
X20n0364_p0789b22║無所信解，而信解了然。身子起己利之贊，智所不
X20n0364_p0789b23║知。比丘答：煩惱本空，業非有實。觀其賓主問答，雲
X20n0364_p0789b24║興瓶潟。其無畏辨，孰與之比。何以及至誰應受供
X20n0364_p0789c01║養等三十問，似有不知。一一問佛，豈梵天有能不
X20n0364_p0789c02║能乎。當有指哉。答：從聞思修入三摩地，是諸佛法
X20n0364_p0789c03║施之式，諸菩薩入道之門。由問而答，由答而聞，由
X20n0364_p0789c04║聞而解。故比丘從梵天得悟，聞思信解，于茲見矣。
X20n0364_p0789c05║是二者，皆因網明發起者，同依根本智也。下文應
X20n0364_p0789c06║受供養等三十問，以至五陰世界等，乃修證之門，
X20n0364_p0789c07║非思慧所及。若問若答，皆尊梵天者，信解行證，同
X20n0364_p0789c08║出方便之智也。蓋此頓教大乘，一心絕待，無問無
X20n0364_p0789c09║答，無證無脩，非方便之智，曷由發起。故以象示之
X20n0364_p0789c10║耳。
X20n0364_p0789c11║四諦品第四
X20n0364_p0789c12║【註】由前品見知實相，則為見佛處世不動，猶若須
X20n0364_p0789c13║彌，照世如日，為人導師，具足六度，降伏魔冤。如是
X20n0364_p0789c14║功德，以何為趣？蓋趣聖諦也。前則實相以正性為
X20n0364_p0789c15║宗，此則實相以聖諦為趣。實相以無相為相，聖諦
X20n0364_p0789c16║以無諦為諦。云何有四？四者，乃世間之相。了此四
X20n0364_p0789c17║相，體空無性，即是聖諦。故于正問之後，繼以聖諦，
X20n0364_p0789c18║知其為趣也。
X20n0364_p0789c19║佛復告思益梵天：如來出過世間，亦說世間苦、世間
X20n0364_p0789c20║集、世間滅、世間滅道。【註】前梵天問：何謂菩薩過世間
X20n0364_p0789c21║法，度眾生于世間法中？而如來意曰：非特菩薩，而
X20n0364_p0789c22║我亦超過世間法，亦說世間法，度眾生于世間法
X20n0364_p0789c23║也。
X20n0364_p0789c24║五陰名為世間苦。【註】五陰以世間為所造，世間以五
X20n0364_p0790a01║陰為能造，能所相依，展轉不脫，是世間苦相。
X20n0364_p0790a02║貪着五陰，名為世間集。【註】由過去五陰集因，招至現
X20n0364_p0790a03║前世間苦果；不了虗妄，重搆業因，招至來果，是世
X20n0364_p0790a04║間集。
X20n0364_p0790a05║五陰盡，名為世間滅。【註】現前色身，臨終敗壞，是五陰
X20n0364_p0790a06║盡相。以後陰無知故，不了無生無滅，是世間滅。
X20n0364_p0790a07║以無二法求五陰，名為世間滅道。【註】此中有二：若以
X20n0364_p0790a08║無二法求五陰實相，所為五陰如故，世間亦如是，
X20n0364_p0790a09║出世間道諦；若以無二法中執有五陰可斷，是世
X20n0364_p0790a10║間滅道。前解義現下文，後解正此中之意。
X20n0364_p0790a11║又，梵天！所言五陰但有言說。【註】實無體性可得，不了
X20n0364_p0790a12║無性可得。
X20n0364_p0790a13║於中取相分別生見而說，是名世間苦；不捨是見，是
X20n0364_p0790a14║名世間集；是見自相，是名世間滅。【註】起見分別，觀察
X20n0364_p0790a15║五陰自相，念念不住，是名為滅。
X20n0364_p0790a16║隨以何道不取是見，是名世間滅道。【註】隨在何道，不
X20n0364_p0790a17║取分別之見，名為滅道。以不悟分別亦無性，是故
X20n0364_p0790a18║不名諦。前則四諦出于五陰，此則四諦具乎一念。
X20n0364_p0790a19║五陰通于三世，四諦分于果因，皆世間相也。
X20n0364_p0790a20║梵天！以是因緣故，我為外道仙人說言：仙人！於汝身
X20n0364_p0790a21║中即說世間苦、世間集、世間滅、世間滅道。【註】前則即
X20n0364_p0790a22║念而示，此則即身而示也。何為身中四諦？生、老、病
X20n0364_p0790a23║等八苦，總名苦。以求不得，愛別離，五陰熾盛為集，
X20n0364_p0790a24║八苦遷流為滅，遠離五陰八苦是滅道。又四大聚，
X20n0364_p0790b01║即是世間苦。起殺、盜、淫，是世間集。四大敗壞，是世
X20n0364_p0790b02║間滅。厭苦求樂，是世間滅道。身心二途，是眾生世
X20n0364_p0790b03║間之四諦。如來委曲開示，獨不說器世間四諦，何
X20n0364_p0790b04║也？蓋眾生世間、器世間，二而不二。若以正攝依，說
X20n0364_p0790b05║眾生世間，則攝器世間，故不說。又四諦，乃眾生妄
X20n0364_p0790b06║心取相分別，故立四諦。器世間，是無情無分別，世
X20n0364_p0790b07║相如故，無四諦可說。雖佛不說相，以具足五濁同
X20n0364_p0790b08║聚，是世間苦。鬪諍堅固，是世間集。年月遷流，是世
X20n0364_p0790b09║間滅。原始反終，是世間滅道。下文聖諦，即是智正
X20n0364_p0790b10║覺世間也。
X20n0364_p0790b11║爾時，思益梵天白佛言：世尊！所說四聖諦，何等是真
X20n0364_p0790b12║聖諦？梵天！苦不名為聖諦，苦集不名為聖諦，苦滅不
X20n0364_p0790b13║名為聖諦，苦滅道不名為聖諦。【註】四諦皆名苦者，世
X20n0364_p0790b14║間相也。下釋成。
X20n0364_p0790b15║所以者何？若苦是聖諦者，一切牛驢畜生等皆應有
X20n0364_p0790b16║苦聖諦。若苦集是聖諦者，一切在所生處眾生皆應
X20n0364_p0790b17║有集聖諦。所以者何？以集故生諸趣中。若苦滅是聖
X20n0364_p0790b18║諦者，觀滅者、說斷滅者皆應有滅聖諦。【註】觀滅者，自
X20n0364_p0790b19║脩之人。說斷滅者，即是與人說法也。楞嚴經迦旃
X20n0364_p0790b20║延、毗羅眡子咸言：此身死後斷滅，名為涅槃。又如
X20n0364_p0790b21║此方性理中說：身死之後，形骸朽滅，精神飄散，縱
X20n0364_p0790b22║有剉燒之作，略無所施。皆說斷滅者。
X20n0364_p0790b23║若苦、滅、道是聖諦者，緣一切有為道者，皆應有道聖
X20n0364_p0790b24║諦。【註】有為道者，即是世間外道神仙，乃至諸子百藝，
X20n0364_p0790c01║各謂有道。出世二乘，以及事度菩薩，未盡無為，同
X20n0364_p0790c02║名有為也。
X20n0364_p0790c03║梵天！以是因緣故，當知聖諦非苦、非集、非滅、非道。聖
X20n0364_p0790c04║諦者，知苦無生，是名苦聖諦。【註】釋上非苦等。何謂非
X20n0364_p0790c05║苦？以苦無生。苦若有生，為生心耶？為生境耶？若生
X20n0364_p0790c06║于境，苦是境苦，于我何有？若生于心，為與心一耶？
X20n0364_p0790c07║異耶？若與心一，則不知為苦，以心不自知故；若與
X20n0364_p0790c08║心異，則還同前境。如是推求，畢竟無生，是謂聖諦。
X20n0364_p0790c09║知集無和合，是名集聖諦。【註】何謂非集？由過去集因，
X20n0364_p0790c10║招至現在苦果；由現前集因，招至未來苦果。然過
X20n0364_p0790c11║去不至現在，現在不至未來。何以故？過去已滅，未
X20n0364_p0790c12║來未至，現在不住，三際推求，無集可得。集尚無有，
X20n0364_p0790c13║何名和合？無和合故，是名聖諦。
X20n0364_p0790c14║於畢竟滅法中，知無生無滅，是名滅聖諦。【註】何謂非
X20n0364_p0790c15║生非滅？以色等五陰，念念不住，外道計為斷滅，二
X20n0364_p0790c16║乘用心降伏，執為畢竟滅，二者皆無聖諦。大乘當
X20n0364_p0790c17║其滅處，不礙其生，了悟無生，無得滅故，名為滅聖
X20n0364_p0790c18║諦。
X20n0364_p0790c19║於一切法平等，以不二法得道，是名道聖諦。【註】平等
X20n0364_p0790c20║者，不得生死，不得涅槃，遠離二邊。五陰如故，世間
X20n0364_p0790c21║亦如，如如無得，無得故得道聖諦。
X20n0364_p0790c22║梵天真聖諦者，無有虗妄。【註】上文四種聖諦，了達苦
X20n0364_p0790c23║等無性，是名聖諦。若謂聖諦有四，即同虗妄，非真
X20n0364_p0790c24║聖諦。真聖諦者，非特無苦等四相，乃至我、人、壽者，
X20n0364_p0791a01║及一切虗妄，悉皆無有也。
X20n0364_p0791a02║虗妄者，所謂著我、著眾生、著人、著壽者、著養育者。【註】
X20n0364_p0791a03║外道，謂我從梵天士夫等養育也。如此方計性從
X20n0364_p0791a04║天所賦等。
X20n0364_p0791a05║著有著無，著生著滅，著生死，著涅槃。【註】此轉釋成上
X20n0364_p0791a06║文若著如是名相，非真聖諦矣，蓋斥其常見也。
X20n0364_p0791a07║梵天，若行者言：我知見苦是虗妄，我斷集是虗妄，我
X20n0364_p0791a08║滅證是虗妄，我脩道是虗妄。所以者何？是人遺失佛
X20n0364_p0791a09║所護念，是故說為虗妄。【註】此斥其斷見也。葢有為常
X20n0364_p0791a10║見，無為斷見，亦有亦無是增益見，非有非無是戲
X20n0364_p0791a11║論見。如此四見，生起六十二邪見，少有不盡，則遺
X20n0364_p0791a12║失佛種，不為所護念矣。
X20n0364_p0791a13║何等是佛所護念？【註】既斥其邪，當顯其正。
X20n0364_p0791a14║謂不憶念一切諸法，是名佛所護念。【註】所為四句百
X20n0364_p0791a15║非，皆不之憶。六祖云：不思善，不思惡，只什麼去？自
X20n0364_p0791a16║然心入無生，湛然常寂。
X20n0364_p0791a17║若行者住是念中，則不住一切相；若不住一切相，則
X20n0364_p0791a18║住實際；若住實際，是名不住心；若不住心，是人名為
X20n0364_p0791a19║非實語、非虗妄語者。【註】外遣一切相，內遣能住心，心
X20n0364_p0791a20║相既泯，則非實非虗妄。
X20n0364_p0791a21║梵天，是故當知，若非實非虗妄者，是名聖諦。梵天，實
X20n0364_p0791a22║者終不作不實。【註】不作不實故非虗，實不自立故非
X20n0364_p0791a23║實。
X20n0364_p0791a24║若有佛、若無佛，法性常住。【註】轉釋非實非虗之意。若
X20n0364_p0791b01║有若無，是世間相。而法性常住，未甞有無矣。
X20n0364_p0791b02║所謂生死性、涅槃性，是性常實。所以者何？非離生死
X20n0364_p0791b03║得涅槃名為聖諦。【註】上文雙遣心相，則云非實非虗。
X20n0364_p0791b04║此中雙遣生死涅槃，則云自性常實。所謂直指人
X20n0364_p0791b05║心，不立文字，于此見矣。
X20n0364_p0791b06║若人證如是四諦，是名世間實語者。【註】如是四諦，非
X20n0364_p0791b07║證非不證，所謂口欲談而辭喪，意欲緣而慮忘，但
X20n0364_p0791b08║可如是而已。
X20n0364_p0791b09║梵天！當來有比丘，不脩身、不修戒、不脩心、不修慧，是
X20n0364_p0791b10║人說：生相是苦諦，眾緣和合是集諦，滅法是滅諦，以
X20n0364_p0791b11║二法求相是道諦。佛言：我說此愚人是外道徒黨，我
X20n0364_p0791b12║非彼人師，彼非我弟子。是人墮于邪道，破失法故，說
X20n0364_p0791b13║言有諦。【註】佛欲令末世比丘，于身脩戒，于心脩慧，故
X20n0364_p0791b14║說苦等四相，使知不實。而比丘非惟不修戒，不修
X20n0364_p0791b15║慧，而復說如此，豈為佛之弟子，真外道徒黨耳。
X20n0364_p0791b16║梵天！且觀我坐道場時，不得一法是實、是虗妄。若我
X20n0364_p0791b17║不得法，是法寧可於眾中有言說、有論議、有教化耶？
X20n0364_p0791b18║【註】前斥比丘所計為非，不苟然耳。我實不得一法
X20n0364_p0791b19║而坐道場也。世尊大似抱賍自首。
X20n0364_p0791b20║梵天言：不也，世尊。梵天，以諸法無所得故，諸法離自
X20n0364_p0791b21║性故，我菩提是無貪愛相。【註】世尊於仙苑之中，三轉
X20n0364_p0791b22║四諦法輪。而陳那等，始初[菥-木+((拖-也+一)/月)]解，其餘未悟。于四諦
X20n0364_p0791b23║法，不了無生，作有無戲論等見。故世尊即諸四諦，
X20n0364_p0791b24║而示實相。于諸法正性之後，繼談四聖諦法。雷揮
X20n0364_p0791c01║電掃，名相不存，可謂正直捨方便者也。問：天台四
X20n0364_p0791c02║種四諦，此當第幾？答：一心頓教，名相不收，尚非其
X20n0364_p0791c03║一，何況有四？詮指之間，不無標的。初云五陰名為
X20n0364_p0791c04║世間等，乃生滅四諦，兼于無量。後云知若無生等，
X20n0364_p0791c05║乃無生四諦，兼于無作。末云真聖諦者，出過名言，
X20n0364_p0791c06║雙遣虗實，乃至無有言說論議。教有所不收，如來
X20n0364_p0791c07║自償口債，天台安能擬哉？
X20n0364_p0791c08║歎功德品第五
X20n0364_p0791c09║【註】由聞如來不得一法而坐道場，則知無功德為
X20n0364_p0791c10║功德，讚莫能盡功德。以無功德為功德，則讚歎。以
X20n0364_p0791c11║無讚歎為讚歎，一切會歸于自心矣。
X20n0364_p0791c12║爾時思益梵天白佛言：世尊！若如來於法無所得者，
X20n0364_p0791c13║有何利益說如來得菩提名為佛？【註】梵天恐眾中不
X20n0364_p0791c14║解無得而得，亦是表詮，故此難問。
X20n0364_p0791c15║佛言：梵天！於汝意云何？我所說法，若有為、若無為，是
X20n0364_p0791c16║法為實、為虗妄耶？梵天言：是法虗妄非實。【註】凡夫著
X20n0364_p0791c17║有為，佛說無為以破其執。二乘著無為，佛說漚和
X20n0364_p0791c18║以起其定。有無既是對機，所說于我何有？故梵天
X20n0364_p0791c19║知其為虗妄非實矣。
X20n0364_p0791c20║於汝意云何？若法虗妄非實，是法為有為無？【註】此有
X20n0364_p0791c21║四句分別：是法謂有無為，有有為邪？是法謂無有
X20n0364_p0791c22║為，無無為邪？
X20n0364_p0791c23║梵天言：世尊，若法虗妄，是法不應說有，不應說無。於
X20n0364_p0791c24║汝意云何？若法非有非無，是法有得者不？梵天言：無
X20n0364_p0792a01║有得者。梵天，如來坐道場時，惟得虗妄顛倒所起煩
X20n0364_p0792a02║惱畢竟空性。【註】前品云：觀我坐道場時，不得一法是
X20n0364_p0792a03║實是虗妄，以至無言說論議。而梵夫難云：若不得
X20n0364_p0792a04║一法，云何而得菩提名為佛耶？世尊貭其辭而告
X20n0364_p0792a05║云：我坐道場，不得諸法，但得諸法空性。前云涅槃
X20n0364_p0792a06║虗空，特有名字而無實性。
X20n0364_p0792a07║以無所得故得，以無所知故知。【註】無所得故得者，了
X20n0364_p0792a08║諸法空，得自心故。無所知故知者，煩惱不實，知自
X20n0364_p0792a09║性常妙故。
X20n0364_p0792a10║所以者何？我所得法不可見。【註】如眼不能自見其眼。
X20n0364_p0792a11║不可聞。【註】耳不能自聞。
X20n0364_p0792a12║不可覺。【註】心不自覺。
X20n0364_p0792a13║不可識。【註】識、不自識四者，乃內證不可得之意也。
X20n0364_p0792a14║不可取。【註】如水中月，鏡中像。
X20n0364_p0792a15║不可著。【註】如陸地焰夢中境。
X20n0364_p0792a16║不可說。【註】我不得而說。
X20n0364_p0792a17║不可難。【註】汝不得而難此四者，外證其不可得也。
X20n0364_p0792a18║出過一切法相，無語無說，無有文字，無言說道。【註】內
X20n0364_p0792a19║外既不可得，則知是法出過一切法相。無言無說，
X20n0364_p0792a20║證前無言說也。無文字，證前無論議也。無言說道
X20n0364_p0792a21║者，證前無教化也。
X20n0364_p0792a22║梵天，此法如是猶如虗空，汝欲如是法中得利益耶？
X20n0364_p0792a23║梵天言：不也。【註】如是之辭，世尊極力道之不盡。引喻
X20n0364_p0792a24║虗空為證，未得一半。若要完全公案，須向自己體
X20n0364_p0792b01║取始得。梵天問：既不得一法，有何利益而得菩提？
X20n0364_p0792b02║世尊先答其無所得而得，次難其無所得而得，不
X20n0364_p0792b03║應于中求利益也。
X20n0364_p0792b04║世尊！諸佛如來甚為希有，成就未曾有法，深入大慈
X20n0364_p0792b05║大悲，得如是寂滅相法，而以文字言說教人令得。【註】
X20n0364_p0792b06║實際之中，無有一法。雖無一法，而不礙言說文字。
X20n0364_p0792b07║教人寂滅者，不生不滅也。謂不滅故而教人令得，
X20n0364_p0792b08║不生故而實無一法。
X20n0364_p0792b09║世尊，其有聞是法能信解者，當知是人不從小功德
X20n0364_p0792b10║來。世尊，是法一切世間之所難信。所以者何？世間貪
X20n0364_p0792b11║著實，而是法無實無虗妄；世間貪著法，而是法無法
X20n0364_p0792b12║無非法；世間貪著涅槃，而是法無生死無涅槃；世間
X20n0364_p0792b13║貪著善法，而是法無善無非善；世間貪著樂，而是法
X20n0364_p0792b14║無苦無樂；世間貪著佛出世，而是法無佛出世亦無
X20n0364_p0792b15║涅槃，雖有說法而是法非可說相。【註】前正問品中，若
X20n0364_p0792b16║于法生見，則佛不出世；於畢竟滅法中求涅槃，則
X20n0364_p0792b17║佛不出世。又云：佛出世故，名為遠離戲論。而恐眾
X20n0364_p0792b18║中實謂有佛出世，及梵天呈解，并皆掃拂矣。疑云：
X20n0364_p0792b19║若無佛出世，何以現有說法者？釋云：他說個無說
X20n0364_p0792b20║者，若謂有可說，則成戲論。
X20n0364_p0792b21║雖讚說僧，而僧即無為。【註】無為則讚毀平等。
X20n0364_p0792b22║是故此法，一切世間之所難信。【註】此彰絕待一心，結
X20n0364_p0792b23║成難信也。以絕待故，非虗非實，非生死非涅槃，非
X20n0364_p0792b24║善非惡，非苦非樂，萬法俱非，真心獨朗，皮膚脫落，
X20n0364_p0792c01║唯存真實，是謂難信。
X20n0364_p0792c02║譬如水中出火，火中出水，難可得信；如是煩惱中有
X20n0364_p0792c03║菩提，菩提中有煩惱，是亦難信。【註】煩惱中有菩提，則
X20n0364_p0792c04║不壞法性。菩提中有煩惱，則不斷性惡。煩惱菩提，
X20n0364_p0792c05║若以相觀，則如水火之不相容。若以性觀，則妙涵
X20n0364_p0792c06║而不奪。三乘人多以執相迷性，則菩提煩惱，勢相
X20n0364_p0792c07║矛盾，皆欲滅煩惱而取菩提。一乘教中，煩惱菩提，
X20n0364_p0792c08║彼此妙容，曾無二至，是謂難信。
X20n0364_p0792c09║所以者何？如來得是虗妄煩惱之性，亦無法不得。【註】
X20n0364_p0792c10║上句彰真空之性，下句顯妙有之法。真空故煩惱
X20n0364_p0792c11║本如，妙有故無法不得。
X20n0364_p0792c12║有所說法，亦無有形。【註】由無法不得故，不礙有所說；
X20n0364_p0792c13║雖有所說，無定體可得。
X20n0364_p0792c14║雖有所知，亦無分別。【註】知契真如，遠離戲論，故無分
X20n0364_p0792c15║別。
X20n0364_p0792c16║雖證涅槃，亦無滅者。【註】涅槃名為滅度，度煩惱生死
X20n0364_p0792c17║故。而此圓妙自心證法，如是無生死可滅，證涅槃也。
X20n0364_p0792c18║世尊！若有善男子、善女人，能信解如是法義者，當知
X20n0364_p0792c19║是人得脫諸見。【註】如是法義，遠離二邊，所謂非實非
X20n0364_p0792c20║虗等。實即是有，虗即是無。有無二見，疊成六十二
X20n0364_p0792c21║見，故曰諸見。既離二見，則諸見斯脫矣。
X20n0364_p0792c22║當知是人已親近無量諸佛；當知是人已供養無量
X20n0364_p0792c23║諸佛。【註】脫諸見則心契實相，契實相故，是名親近，是
X20n0364_p0792c24║名供養。
X20n0364_p0793a01║當知是人為，善知識所護。【註】心契實相同，道者所親。
X20n0364_p0793a02║當知是人，志意曠大；當知是人，善根深厚。【註】根大則
X20n0364_p0793a03║佛地自許，根厚則大法自荷。
X20n0364_p0793a04║當知是人守護諸佛法藏，當知是人能善思量起於
X20n0364_p0793a05║善業。【註】擔荷大法，則守護法藏。自許佛地，則起真如
X20n0364_p0793a06║善果。
X20n0364_p0793a07║當知是人，種姓尊貴，生如來家。【註】一念信解實相，便
X20n0364_p0793a08║名佛子，不同三乘漸次熏脩。猶誕生王子，尊貴天
X20n0364_p0793a09║然，不同臣子久學乃成。故曰：菩薩一念發心，便登
X20n0364_p0793a10║正覺。
X20n0364_p0793a11║當知是人能行大捨，捨諸煩惱；當知是人得持戒力，
X20n0364_p0793a12║非煩惱力。【註】小乘持作止之戒，多生煩惱；大乘心契
X20n0364_p0793a13║實相，便名道共。
X20n0364_p0793a14║當知是人得忍辱力，非嗔恚力。【註】心境相對，則嗔恚
X20n0364_p0793a15║斯生。心若絕待，則無忍可忍。
X20n0364_p0793a16║當知是人得精進力，無有疲懈；當知是人得禪定力，
X20n0364_p0793a17║滅諸惡心。【註】小乘心存有得，故躭著不捨，是謂惡心。
X20n0364_p0793a18║大乘存心平等，絕無躭著。
X20n0364_p0793a19║當知是人，得智慧力，離惡邪見。【註】外道中無智慧，違
X20n0364_p0793a20║背實相，著諸邪見。若人能信是法，則邪見離矣。
X20n0364_p0793a21║當知是人，一切惡魔不能得便；當知是人，一切怨賊
X20n0364_p0793a22║所不能破。【註】實相之中，兩忘損益，故惡魔怨賊，皆無
X20n0364_p0793a23║能為。
X20n0364_p0793a24║當知是人不誑世間；當知是人是真語者，善說法相
X20n0364_p0793b01║故；當知是人是實語者，說第一義故；當知是人善為
X20n0364_p0793b02║諸佛之所護念；當知是人柔和輭善，同止安樂。【註】由
X20n0364_p0793b03║信解是法故，生如來家。行佛所行故，具六波羅蜜。
X20n0364_p0793b04║具六波羅蜜，不為惡境所動。不為惡境所動，則其
X20n0364_p0793b05║有所說，不誑不妄。不妄故，其所說法相也真。不誑
X20n0364_p0793b06║故，其所說第一義諦也實。惟其真實故，為諸佛護
X20n0364_p0793b07║念，與眾同止，具足六和矣。
X20n0364_p0793b08║當知是人名為大富，有聖財故；當知是人常能知足，
X20n0364_p0793b09║行聖種故。【註】聖財聖種，皆依自心之所出生。能信自
X20n0364_p0793b10║心，則聖種聖財，于斯備矣。
X20n0364_p0793b11║當知是人易滿易養，離貪著故。【註】易滿菩提，易養法
X20n0364_p0793b12║身，離貪故易滿，離著故易養。
X20n0364_p0793b13║當知是人，得安隱心，到彼岸故。【註】上皆自信自行，下
X20n0364_p0793b14║乃利人之事。
X20n0364_p0793b15║當知是人度、未度者；當知是人解、未解者；當知是人
X20n0364_p0793b16║安、未安者；當知是人滅、未滅者。【註】此中四句，雙舉自
X20n0364_p0793b17║他。自則煩惱難度而能度，他則未度煩惱而令度。
X20n0364_p0793b18║准此可知，于自則成前自信自解之意，于他則下
X20n0364_p0793b19║所謂示人正道之意也。
X20n0364_p0793b20║當知是人能示正道，當知是人能說解脫，當知是人
X20n0364_p0793b21║為大醫王善知諸藥，當知是人猶如良藥善療眾病。
X20n0364_p0793b22║【註】正道解脫，乃所說之法。醫王良藥，乃所逗之機。
X20n0364_p0793b23║藥喻實相，善療差別之病。
X20n0364_p0793b24║當知是人智慧勇健；當知是人為有大力，堅固究竟；
X20n0364_p0793c01║當知是人有精進力，不隨他語。【註】智慧勇健，則無疑
X20n0364_p0793c02║不決。堅固究竟，則無惑不破。自有主張，則不隨他
X20n0364_p0793c03║教。三者由信解實相，故能擔荷自他。是名勇健，是
X20n0364_p0793c04║名堅固，是名精進矣。
X20n0364_p0793c05║當知是人為如師子，無所怖畏；當知是人為如象王，
X20n0364_p0793c06║其心調柔；當知是人為如老象，其心隨順；當知是人
X20n0364_p0793c07║為如牛王，能導大眾。【註】無畏，則善得其體。調柔，則善
X20n0364_p0793c08║得其用。隨順，則善得其方便。三者既備，則善導大
X20n0364_p0793c09║眾，猶如牛王矣。
X20n0364_p0793c10║當知是人，為大勇健，能破魔怨。【註】前則魔怨不干，此
X20n0364_p0793c11║則能伏魔怨，文互見也。
X20n0364_p0793c12║當知是人為大丈夫，處眾無畏；當知是人無所忌難，
X20n0364_p0793c13║得無畏法故；當知是人無所畏難，說真諦法故。【註】無
X20n0364_p0793c14║忌則不嫉，無畏則不怯，釋成丈夫無畏之義。
X20n0364_p0793c15║當知是人具清白法，如月盛滿；當知是人智慧光照，
X20n0364_p0793c16║猶如日月；當知是人除諸暗冥，猶如執炬。【註】如月盛
X20n0364_p0793c17║滿，則逈絕塵翳。逈絕塵翳，則智慧光明，猶如日月。
X20n0364_p0793c18║日乃照晝，月乃照夜，炬乃照日月所不及處。三者
X20n0364_p0793c19║相繼，用顯實相慧光，無所不矚矣。
X20n0364_p0793c20║當知是人，樂行捨心，離諸憎愛。【註】心信實相，則冤親
X20n0364_p0793c21║平等，憎愛斯遠矣。
X20n0364_p0793c22║當知是人，載育眾生猶如地；當知是人，洗諸塵垢猶
X20n0364_p0793c23║如水；當知是人，燒諸動念猶如火；當知是人，於法無
X20n0364_p0793c24║障猶如風。【註】眾生惟實相為能淨，動念惟實相為能
X20n0364_p0794a01║盡，障礙惟實相為能通。能信是法，則地水火風，何
X20n0364_p0794a02║所不該矣。
X20n0364_p0794a03║當知是人，其心不動如須彌；當知是人，其心堅固如
X20n0364_p0794a04║金剛山；當知是人，一切外道競勝論者所不能動。【註】
X20n0364_p0794a05║外道議論，不出有無諸見。信解是法，則諸見遠離，
X20n0364_p0794a06║故不能動。
X20n0364_p0794a07║當知是人，一切聲聞、辟支佛所不能測。【註】聲聞、辟支，
X20n0364_p0794a08║雖證偏空，未窺實際，故不能也。
X20n0364_p0794a09║當知是人多饒法寶，猶如大海；當知是人煩惱不現，
X20n0364_p0794a10║如波陀羅；當知是人求法無厭；當知是人以智慧知
X20n0364_p0794a11║足；當知是人能轉法輪，如轉輪王。【註】輪王轉十善之
X20n0364_p0794a12║輪，信解行人轉實相之輪。
X20n0364_p0794a13║當知是人身色殊妙如天帝釋；當知是人心得自在
X20n0364_p0794a14║如梵天王；當知是人說法音聲猶如雷震；當知是人
X20n0364_p0794a15║降法甘露猶如時雨；當知是人能增長無漏根、力、覺
X20n0364_p0794a16║分。【註】根，即五根。力，即五力。七覺分，八聖道，總名三十
X20n0364_p0794a17║七道品。皆由說法所被之益，聲如雷震，驚動群機，
X20n0364_p0794a18║使之覺悟，應機潤澤，猶如時雨而增長道芽也。
X20n0364_p0794a19║當知是人已度生死汙泥；當知是人入佛智慧；當知
X20n0364_p0794a20║是人近佛菩提；當知是人能多學問無與等者；當知
X20n0364_p0794a21║是人無有量已過量；當知是人智慧辯才無有障礙；
X20n0364_p0794a22║當知是人憶念堅固得陀羅尼；當知是人知諸眾生
X20n0364_p0794a23║深心所行；當知是人得智慧力，正觀諸法解達義趣。
X20n0364_p0794a24║【註】此上由度生死，則近佛菩提。近佛菩提，則其學
X20n0364_p0794b01║問出于三乘，過于數量。越數量故，慧辨無礙，獲得
X20n0364_p0794b02║總持。得總持故，能知眾生所行。正觀故，所見不謬。
X20n0364_p0794b03║解達故，示無差別。此中自利利他，莫不皆實相之
X20n0364_p0794b04║功也。
X20n0364_p0794b05║當知是人勤行精進，利安世間；當知是人超出於世；
X20n0364_p0794b06║當知是人不可汙染，猶如蓮華；當知是人不為世法
X20n0364_p0794b07║所覆。【註】欲利安世間者，先當自利。先自利故，超出于
X20n0364_p0794b08║世，不為世染，猶如蓮華，亦不為世法所覆。以實相
X20n0364_p0794b09║之理，不如世間，而行于世間，不壞世間也。
X20n0364_p0794b10║當知是人，利根者所愛；當知是人，多聞者所敬；當知
X20n0364_p0794b11║是人，智者所念；當知是人，天、人供養；當知是人，為坐
X20n0364_p0794b12║禪者所禮；當知是人，善人所貴；當知是人，聲聞、辟支
X20n0364_p0794b13║佛之所貪慕。【註】信解如是法義，為眾所尊，其誰能無
X20n0364_p0794b14║仰學乎？
X20n0364_p0794b15║當知是人不貪小行，當知是人不覆藏罪、不顯功德。
X20n0364_p0794b16║【註】實相法義，尚非大乘所收，誰貪小行？罪福體是
X20n0364_p0794b17║無生，何藏何顯？
X20n0364_p0794b18║當知是人威儀備具，生他淨心；當知是人身色端正，
X20n0364_p0794b19║見者悅樂；當知是人有大威德，眾所宗仰；當知是人
X20n0364_p0794b20║以三十二相莊嚴其身。【註】前是說法音聲，以至聲聞
X20n0364_p0794b21║貪慕，贊其口業功德。是不貪小行，至此贊其身業
X20n0364_p0794b22║功德也。
X20n0364_p0794b23║當知是人能繼佛種；當知是人能護法寶；當知是人
X20n0364_p0794b24║能供養僧；當知是人諸佛所見；當知是人為得法眼；
X20n0364_p0794c01║當知是人以佛智慧而得受記；當知是人具足三忍。
X20n0364_p0794c02║【註】三忍，即苦行忍、生忍、第一義忍，亦名法忍，義出
X20n0364_p0794c03║法華。
X20n0364_p0794c04║當知是人安住道場，當知是人破壞魔軍，當知是人
X20n0364_p0794c05║得一切種智，當知是人轉于法輪，當知是人作無量
X20n0364_p0794c06║佛事。【註】此上贊文，前後錯出，不能根其次第，大意惟
X20n0364_p0794c07║一實相耳。毋以辭害意，而出別解也。
X20n0364_p0794c08║若人信解如是法義，不驚疑怖畏者，得如是功德。是
X20n0364_p0794c09║人於諸佛阿耨多羅三藐三菩提，甚深難解難知難
X20n0364_p0794c10║信難入，而能信受讀誦通利奉持，為人廣說如說脩
X20n0364_p0794c11║行，亦教他人如說脩行。如是之人，我以一劫若減一
X20n0364_p0794c12║劫，說其功德猶不能盡。【註】此品本四聖諦品分出，而
X20n0364_p0794c13║似有差。上云我菩提是無貪愛相，梵天躡其跡而
X20n0364_p0794c14║問曰：既不得一法坐于道場，未審有何利益說得
X20n0364_p0794c15║菩提？如是番番徵詰，以及汝欲于如是法中得利
X20n0364_p0794c16║益耶？應在聖諦品中血脉連接。下文世尊！諸佛如
X20n0364_p0794c17║來甚為希有，乃屬嘆功德品，于義斯穩。
X20n0364_p0794c18║思益梵天所問經簡註卷之一