X20n0364_p0795a01║
X20n0364_p0795a02║
X20n0364_p0795a03║
X20n0364_p0795a04║思益梵天所問經簡註卷之二
X20n0364_p0795a05║姚秦三藏法師　鳩摩羅什奉詔　譯
X20n0364_p0795a06║明會稽顯聖寺後學沙門　圓澄　註
X20n0364_p0795a07║右春坊右庶子南充　黃　輝
X20n0364_p0795a08║左春坊左諭德會稽　陶望齡　同校
X20n0364_p0795a09║左春坊左中𠃔太原　傅新德　訂正
X20n0364_p0795a10║如來五力說法品第六
X20n0364_p0795a11║【註】前品梵天聞真聖諦中，不得一法而坐道場，據
X20n0364_p0795a12║實際理地以嘆其功。此品述成前解，復示以五力
X20n0364_p0795a13║說法者，據佛事門中以成其德。實際理地，不受一
X20n0364_p0795a14║塵，故遠離戲論分別。佛事門中，不捨一法，故方便
X20n0364_p0795a15║隨宜。前彰其體，後彰其用，體用具足，方盡圓融。前
X20n0364_p0795a16║文一往以菩薩問答，此中特如來自說者，方便隨
X20n0364_p0795a17║宜，乃果地之德，因人莫預。下文所謂聖說法，聖默
X20n0364_p0795a18║然，惟如來有，其餘聲聞辟支皆無是也。
X20n0364_p0795a19║佛告梵天：汝何能稱說是人功德，如如來以無礙智
X20n0364_p0795a20║慧之所知乎？是人所有功德復過于此。若人能于如
X20n0364_p0795a21║來所說文字語言章句，通達隨順不違不逆，和合為
X20n0364_p0795a22║一隨其義理，不隨章句言辭而善知言辭所應之相。
X20n0364_p0795a23║【註】先述如來實智之德。若人信解如來之智，讚所
X20n0364_p0795a24║不及。梵天！汝何能稱哉？次顯如來權智之道。汝復
X20n0364_p0795b01║應知。然如來或時贊權，或時顯實。于中文字語言，
X20n0364_p0795b02║若抑若揚，當宛轉消歸，和合為一。毋強分別，徒增
X20n0364_p0795b03║戲論。當不逆不違，善知機變，尊依義理。于中所指，
X20n0364_p0795b04║自心是也。若不了如來五力說法，事在應機，執為
X20n0364_p0795b05║實有，是隨文字。若了文字性空，徹見自心，是隨義
X20n0364_p0795b06║理。譬如因指識月，見月當忘其指。若執指為月者，
X20n0364_p0795b07║非惟不識其指，實乃不見其月也。循文背旨，為害
X20n0364_p0795b08║非細。故如來稱述梵天，而復誨以五力說法。于五
X20n0364_p0795b09║力說法之中，復誡其莫隨文字。慈悲之至也。
X20n0364_p0795b10║知如來以何言說法？以何隨宜說法？以何方便說法？
X20n0364_p0795b11║以何法門說法？以何大悲說法？梵天！若菩薩能知如
X20n0364_p0795b12║來以是五力說法，以是菩薩能作佛事。【註】所應知相
X20n0364_p0795b13║有五，能詮之旨惟一。五者為文字，一者為義理，是
X20n0364_p0795b14║二者皆如來之事，菩薩之所應知也。何謂言說？凡
X20n0364_p0795b15║如來一代時教，大小名相，如影如響，雖有名言，而
X20n0364_p0795b16║非實事，故名言說。何謂隨宜？如來教道，雖非實事，
X20n0364_p0795b17║不無稱根獲益，如應病服藥，故當隨宜。所言隨宜
X20n0364_p0795b18║者，經云：聲聞人中說應四諦法，辟支佛人中說應
X20n0364_p0795b19║十二因緣法，菩薩人中說應六波羅蜜是也。何謂
X20n0364_p0795b20║方便？如有眾生，不堪出世，真乘權說，人天小教，漸
X20n0364_p0795b21║引其心。如有眾生，怖聞了義，大乘權說，有餘涅槃，
X20n0364_p0795b22║暫止化城。後文所謂龍王不雨，大雨于閻浮地者，
X20n0364_p0795b23║方便之謂也。若不方便，彼群小艸木，不得遂生。如
X20n0364_p0795b24║來方便，亦復如是。何謂法門？既欲以方便隨宜，化
X20n0364_p0795c01║澤群有，鋪彰大槩，嚴顯法幢，所謂戒門、空門、慧門，
X20n0364_p0795c02║以及六和、五敬、三千威儀、八萬細行，無非法門之
X20n0364_p0795c03║事也。何為大悲？如來藏中，一物全無，何有方便等
X20n0364_p0795c04║四？為化眾生故，于無中唱出，無非大悲建立。前四
X20n0364_p0795c05║為別，後一為總，總別相收，故有五力。若統而論之，
X20n0364_p0795c06║皆一大悲也。
X20n0364_p0795c07║梵天言：何謂如來所用五力？佛言：一者、言說，二者、隨
X20n0364_p0795c08║宜，三者、方便，四者、法門，五者、大悲。是名如來所用五
X20n0364_p0795c09║力，一切聲聞、辟支佛所不能及。世尊，云何名為言說？
X20n0364_p0795c10║佛言：梵天，如來說過去法，說未來、現在法，說垢淨法，
X20n0364_p0795c11║說世間、出世間法，說有罪、無罪法，說有漏、無漏法，說
X20n0364_p0795c12║有為、無為法，說我、人、眾生、壽者法，說得證法，說生死、
X20n0364_p0795c13║涅槃法。梵天當知，是言說如幻人說，無決定故；如夢
X20n0364_p0795c14║中說，虗妄見故；如嚮聲說，從空出故；說如影，眾緣和
X20n0364_p0795c15║合故；說如鏡中像，因不入鏡故；說如埜馬，顛倒見故；
X20n0364_p0795c16║說如虗空，無生滅故。當知是說為無所說，諸法相不
X20n0364_p0795c17║可說故。梵天，若菩薩能知此諸言說者，雖有一切言
X20n0364_p0795c18║說，而於諸法無所貪著，以無貪著故得無礙辯才，以
X20n0364_p0795c19║是辯才若恒河沙劫說法無盡無礙。【註】了言說無性，
X20n0364_p0795c20║則無貪著。無貪著故，說即無說，無說即說。說與無
X20n0364_p0795c21║說平等，故其辨無礙。永嘉云：說時默，默時說，大施
X20n0364_p0795c22║門開無壅塞。
X20n0364_p0795c23║諸有言說不壞法性，亦復不著不壞法性。【註】此釋成
X20n0364_p0795c24║無礙之意。以法性中，非言說，非默然，故或說或默，
X20n0364_p0796a01║皆稱法性。若執法性實有壞不壞想，則成貪著，非
X20n0364_p0796a02║無礙矣。
X20n0364_p0796a03║梵天！是名如來言說。梵天言：何謂如來隨宜？佛言：如
X20n0364_p0796a04║來或垢法說淨、淨法說垢，菩薩于此應知如來隨宜
X20n0364_p0796a05║所說。梵天！何謂如來垢法說淨？不得垢法性故。何謂
X20n0364_p0796a06║淨法說垢？貪著淨法故。【註】垢法說淨者，為顯大乘無
X20n0364_p0796a07║性之宗也。淨法說垢者，為遣二乘滯著之性也。是
X20n0364_p0796a08║知如來無說所說，在隨其機宜而說也。
X20n0364_p0796a09║又，梵天！我說布施即是涅槃。凡夫無智，不能善知隨
X20n0364_p0796a10║宜所說。菩薩應如是思量：布施後得大富，此中無法
X20n0364_p0796a11║可從一念至一念。若不從一念至一念，即是諸法實
X20n0364_p0796a12║相，諸法實相即是涅槃。【註】如來本說布施是涅槃，有
X20n0364_p0796a13║時為破慳悋眾生，說布施後得大富。凡夫不能善
X20n0364_p0796a14║知隨宜之說，以謂菩薩布施後得大富。若布施後
X20n0364_p0796a15║得大富，于中有法可從現在至于未來。若現在至
X20n0364_p0796a16║于未來，即屬三世。屬三世者，是名虗妄，非佛所說。
X20n0364_p0796a17║若從實觀，則無法從一念至一念，以剎那不可得
X20n0364_p0796a18║故，是名實相。是故說布施即是涅槃。
X20n0364_p0796a19║持戒是涅槃，不作不起故；忍辱是涅槃，念念滅故；精
X20n0364_p0796a20║進是涅槃，無所取故；禪定是涅槃，不貪味故；智慧是
X20n0364_p0796a21║涅槃，不得相故。【註】不作、不起，則異彼小乘作止心念。
X20n0364_p0796a22║念滅，則無能忍、所忍。無所取，則不同有為。不貪味，
X20n0364_p0796a23║則遠離躭著。不得相，則無分別。如是六度，度諸虗
X20n0364_p0796a24║妄故，即入實際，是名涅槃。小乘不作如是說者，乃
X20n0364_p0796b01║不知如來隨宜說也。
X20n0364_p0796b02║婬欲是實際，法性無欲故；瞋恚是實際，法性無瞋故；
X20n0364_p0796b03║愚癡是實際，法性無癡故。【註】若法性中有貪、瞋、癡，則
X20n0364_p0796b04║不容有解脫矣，以貪、瞋、癡是法性故。若貪、瞋、癡是
X20n0364_p0796b05║法性者，何容轉貪、瞋、癡而成解脫乎？若轉貪、瞋、癡
X20n0364_p0796b06║而成解脫者，則知貪、瞋、癡不實。貪、瞋、癡不實，則解
X20n0364_p0796b07║脫亦不實，以法性無二故。由無二故，如來於凡夫
X20n0364_p0796b08║說離貪、瞋、癡而求解脫，于二乘說了貪、瞋、癡即是
X20n0364_p0796b09║解脫，皆如來隨宜說也。
X20n0364_p0796b10║生死是涅槃，無退無生故；涅槃是生死，以貪著故；實
X20n0364_p0796b11║語是虗妄，生語見故。【註】如來隨宜所說，稱機順益，無
X20n0364_p0796b12║非真實。凡夫不悟，依語生見，故成虗妄也。
X20n0364_p0796b13║虗妄是實語，為增上慢人故。【註】佛說無為，是名實語。
X20n0364_p0796b14║以二乘躭著，不求正覺，復以種種方便，勸發道心。
X20n0364_p0796b15║方便即是虗妄，不稱實際，故能使小乘得益。故雖
X20n0364_p0796b16║虗妄，亦即是實語。
X20n0364_p0796b17║又，梵天！如來以隨宜故，或自說我自常邊者，或自說
X20n0364_p0796b18║我是斷邊者，或自說我是無作者，或自說我是邪見
X20n0364_p0796b19║者。【註】常邊即是著有，斷邊即是著無，非有非無即是
X20n0364_p0796b20║戲論，亦有亦無即是邪見，此自斥為外道也。
X20n0364_p0796b21║或自說：我是不信者。或自說：我是不知報恩者。【註】自
X20n0364_p0796b22║斥為闡提也。
X20n0364_p0796b23║或自說我是食吐者，或自說我是不受者。【註】入耳出
X20n0364_p0796b24║口，如食即吐，即吐故不受，自斥為增上慢也。
X20n0364_p0796c01║如來無有如是諸事而有此說。【註】此說有二：初則淨
X20n0364_p0796c02║法說垢等，是隨他意語；次則或自說等，是隨自意
X20n0364_p0796c03║語。隨他意語者，因問而說也；隨自意語者，無問而
X20n0364_p0796c04║說也。因問而說者，順機取益故；無問而說者，激動
X20n0364_p0796c05║群機故。二者皆非如來有也。
X20n0364_p0796c06║當知是為隨宜所說，欲令眾生捨增上慢故。若菩薩
X20n0364_p0796c07║善通達如來隨宜所說者，若聞佛出世則便信受，示
X20n0364_p0796c08║眾生善業色身果報故；若聞佛不出世亦信受，諸佛
X20n0364_p0796c09║法性身故；若聞佛說法亦信受，為喜樂文字眾生故；
X20n0364_p0796c10║若聞佛不說法亦信受，諸法位性以不可說故；若聞
X20n0364_p0796c11║有涅槃亦信受，滅顛倒所起煩惱故；若聞無涅槃亦
X20n0364_p0796c12║信受，諸法無生相無滅相故；若聞有眾生亦信受，入
X20n0364_p0796c13║世諦門故；若聞無眾生亦信受，入第一義故。【註】此由
X20n0364_p0796c14║菩薩通達隨宜說故，信而不疑。
X20n0364_p0796c15║梵天！菩薩如是善知如來隨宜所說，於諸音聲無疑
X20n0364_p0796c16║無畏，亦能利益無量眾生。【註】無疑無畏，則自解隨宜
X20n0364_p0796c17║也。利益眾生，則隨宜利他也。
X20n0364_p0796c18║世尊！何謂方便？佛言：如來為眾生說：布施得大富，持
X20n0364_p0796c19║戒得生天，忍辱得端正，精進得具諸功德，禪定得法
X20n0364_p0796c20║喜，智慧得捨諸煩惱。多聞得智慧故，行十善道得人
X20n0364_p0796c21║天福樂故，慈悲喜捨得生梵世故，禪定得如實智慧
X20n0364_p0796c22║故，智慧得道果故。【註】前云禪定得法喜，智慧捨諸煩
X20n0364_p0796c23║惱，對權教行人之所說也。此中如實智慧道果等，
X20n0364_p0796c24║對圓教行人之所說也。禪定智慧，于方便中如是
X20n0364_p0797a01║無定，則施戒等亦如是無定。前文布施得涅槃等，
X20n0364_p0797a02║是稱實之說。此中布施得大富等，是方便之說也。
X20n0364_p0797a03║學地，得無學地故；辟支佛，得消諸供養故。【註】因學而
X20n0364_p0797a04║至無學，教之所詮也。而法性中非學非無學者，理
X20n0364_p0797a05║之本然也。消諸供養者，辟支之位也。然其證法體
X20n0364_p0797a06║空，無有消，無有不消，而云能消能得者，方便也。
X20n0364_p0797a07║佛地，得無量智慧故；涅槃，滅一切煩惱故。【註】佛地至
X20n0364_p0797a08║真無為，實際豈應有得？涅槃體是無作，安能滅諸
X20n0364_p0797a09║煩惱？如是說者，亦方便也。
X20n0364_p0797a10║梵天！我如是方便，為眾生讚說是法。【註】上乃顯其方
X20n0364_p0797a11║便說相，下乃顯其法性之理。
X20n0364_p0797a12║如來實不得我、人、眾生、壽者，亦不得施、亦不得慳，亦
X20n0364_p0797a13║不得戒、亦不得毀戒得，亦不忍辱、亦不得瞋恚，亦不
X20n0364_p0797a14║得精進、亦不得懈怠，亦不得禪定、亦不得亂心，亦不
X20n0364_p0797a15║得智慧、亦不得智慧果，亦不得菩提、亦不得涅槃，亦
X20n0364_p0797a16║不得苦、亦不得樂。【註】佛為眾生著我著人，乃至眾生
X20n0364_p0797a17║壽者，故方便為說六度，度諸虗妄。若達虗妄則無
X20n0364_p0797a18║我。無我則誰慳誰施，誰持誰犯。無人則誰忍誰惱。
X20n0364_p0797a19║無眾生則誰精進，誰懈怠，誰定誰亂，誰智誰愚。無
X20n0364_p0797a20║壽者則誰覺誰迷，誰生死，誰滅度。四者既非，則孰
X20n0364_p0797a21║苦孰樂，于實際中皆無得矣。
X20n0364_p0797a22║梵天！若眾生聞是法者勤行精進，是人為何利故勤
X20n0364_p0797a23║行精進不得是法？若須陀洹果、斯陀含果、阿那含果、
X20n0364_p0797a24║阿羅漢果、辟支佛道、阿耨多羅三藐三菩提，乃至無
X20n0364_p0797b01║餘涅槃亦復不得。【註】若人聞是實相之理，為求利益，
X20n0364_p0797b02║而勤行精進者，不解方便之說也。若人聞是實相
X20n0364_p0797b03║之理，了無所得，不求利益，而勤行精進者，是真精
X20n0364_p0797b04║進也。真精進者，非惟六度等不得行，而於須陀洹，
X20n0364_p0797b05║乃至無餘涅槃，亦復不可得矣。
X20n0364_p0797b06║梵天！是名如來方便說也。菩薩於此方便應勤精進，
X20n0364_p0797b07║令諸眾生得於法利。世尊！何謂如來法門？佛言：眼是
X20n0364_p0797b08║解脫門，耳、鼻、舌、身、意是解脫門。所以者何？眼空，無我、
X20n0364_p0797b09║無我所，性自爾；耳、鼻、舌、身、意空，無我、無我所，性自爾。
X20n0364_p0797b10║【註】性自爾，則法爾本然，逈離詮表，前所謂諸法正
X20n0364_p0797b11║性者也。正性者，無得無說，無示無識。然于無詮表
X20n0364_p0797b12║處，作如是詮表，皆法門之事也。
X20n0364_p0797b13║梵天當知，六入皆是解脫門，正行則不虗誑故。色、聲、
X20n0364_p0797b14║香、味、觸、法，亦復一切諸法皆入是門。【註】六入為根塵
X20n0364_p0797b15║所入。若眼等六根空，無我、無我所。無我，則內不依
X20n0364_p0797b16║根；無我所，則外不受塵。內外既離，則入無所入；入
X20n0364_p0797b17║無所入，是為正行。入正行故，一切諸法皆入，是解
X20n0364_p0797b18║脫門。解脫門者：
X20n0364_p0797b19║所謂空門。【註】圓含萬有故。
X20n0364_p0797b20║無相門。【註】泯絕諸相故。
X20n0364_p0797b21║無作門、無生門、無滅門、無所從來門、無所從去門、無
X20n0364_p0797b22║退門、無起門、性常清淨門、離自體門。【註】無生故無所
X20n0364_p0797b23║從來，無滅故無所從去，無所從去故無退，無所從
X20n0364_p0797b24║來故無起。何以如此？以性常清淨故，一切生滅名
X20n0364_p0797c01║相離自體故。
X20n0364_p0797c02║又，梵天！如來於一切文字示是解脫門。所以者何？諸
X20n0364_p0797c03║文字無合無用。【註】一切文字語言，皆非解脫之相。以
X20n0364_p0797c04║文字性空，故無合無用。無合故妙合解脫，無用故
X20n0364_p0797c05║如來用是以化眾生，皆法門之事也。
X20n0364_p0797c06║梵天當知，如來於一切文字中說聖諦、說解脫門。【註】
X20n0364_p0797c07║文字實非聖諦，亦非解脫。而如來若不以文字詮
X20n0364_p0797c08║示，則後世不得聞佛所說也。得聞之者，皆文字之
X20n0364_p0797c09║功矣。
X20n0364_p0797c10║如來所說法無有垢，一切諸法皆入解脫令住涅槃。
X20n0364_p0797c11║【註】如來善知文字性空，即之而用，皆入解脫。凡夫
X20n0364_p0797c12║執著文字，依語生解，故不成解脫也。
X20n0364_p0797c13║是名如來說法入於法門，菩薩于此法門應當學。
X20n0364_p0797c14║如來大悲品第七
X20n0364_p0797c15║【註】如來五力說法，原是一品，何以什師分為二分？
X20n0364_p0797c16║以五力中具悲、智二門故。是言說方便隨宜法門，
X20n0364_p0797c17║屬智門故。此中但是悲門，故所分也。五力說法，本
X20n0364_p0797c18║屬權智，權智之中，以悲為主。什公若不分出，學者
X20n0364_p0797c19║不知專務耳。
X20n0364_p0797c20║世尊！何謂大悲？佛言：如來以三十二種大悲救護眾
X20n0364_p0797c21║生。何等為三十二？一切諸法無我，而眾生不信不解，
X20n0364_p0797c22║如來于此而起大悲；一切諸法無眾生，而眾生說有
X20n0364_p0797c23║眾生，如來於此而起大悲；一切法無壽者，而眾生說
X20n0364_p0797c24║有壽者，如來於此而起大悲；一切法無人，而眾生說
X20n0364_p0798a01║有人，如來於此而起大悲。【註】我等四相，亦是法性，無
X20n0364_p0798a02║我亦無。由眾生著我等故，如來以大悲說有無我
X20n0364_p0798a03║也。
X20n0364_p0798a04║一切法無所有，而眾生住於有見，如來於此而起大
X20n0364_p0798a05║悲。【註】無所有者，法住法性也。法住法性，眾生不應住
X20n0364_p0798a06║有見，不應住無見。如來為治有無見故，起大悲也。
X20n0364_p0798a07║一切法無住而眾生有住，如來於此而起大悲。【註】法
X20n0364_p0798a08║無住者，如鐘鼓之聲，剎那不住，前後不交。而眾生
X20n0364_p0798a09║不知無住而起住相，如來大悲，破其住著。
X20n0364_p0798a10║一切法無歸處，而眾生樂於歸處，如來於此而起大
X20n0364_p0798a11║悲。【註】一切法如空中華，眼病成相，元無所有，眾生不
X20n0364_p0798a12║了，佛起大悲。
X20n0364_p0798a13║一切法非我所，而眾生著於我所，如來於此而起大
X20n0364_p0798a14║悲。【註】法非我所，因無我故。
X20n0364_p0798a15║一切法無所屬，而眾生計有所屬，如來於此而起大
X20n0364_p0798a16║悲。【註】計有所屬者，謂屬過去耶？屬未來耶？屬現在邪？
X20n0364_p0798a17║觀如是推求，使知無所屬矣。
X20n0364_p0798a18║一切法無取相，而眾生有取相，如來於此而起大悲。
X20n0364_p0798a19║【註】無取相者，如水中月，可見不可取。
X20n0364_p0798a20║一切法無生，而眾生住於有生，如來於此而起大悲。
X20n0364_p0798a21║一切法無退生，而眾生住於退生，如來於此而起大
X20n0364_p0798a22║悲。【註】我等四相既無，則無法可住，無住則無歸處，無
X20n0364_p0798a23║歸處則非我所，非我所故無所屬，無屬則無取，無
X20n0364_p0798a24║取則無生，無生則無退生。眾生迷此，如來故起大
X20n0364_p0798b01║悲也。
X20n0364_p0798b02║一切法無垢，而眾生著垢，如來於此而起大悲。一切
X20n0364_p0798b03║法離染，而眾生有染，如來於此而起大悲。一切法離
X20n0364_p0798b04║瞋，而眾生有瞋，如來於此而起大悲。一切法離癡，而
X20n0364_p0798b05║眾生有癡，如來於此而起大悲。一切法無所從來，而
X20n0364_p0798b06║眾生著有所來，如來於此而起大悲。一切法無所去，
X20n0364_p0798b07║而眾生著于後生，如來於此而起大悲。一切法無起，
X20n0364_p0798b08║而眾生計有所起，如來於此而起大悲。一切法無戲
X20n0364_p0798b09║論，而眾生著於戲論，如來於此而起大悲。一切法空，
X20n0364_p0798b10║而眾生墮于有見，如來於此而起大悲。一切法無相，
X20n0364_p0798b11║而眾生著于有相，如來於此而起大悲。一切法無作，
X20n0364_p0798b12║而眾生著于有作，如來於此而起大悲。【註】眾生妄計
X20n0364_p0798b13║有垢淨瞋癡，故有退生。而如來大悲為說，使知無
X20n0364_p0798b14║有垢淨瞋癡。無有垢淨瞋癡，則無生，無有退生。無
X20n0364_p0798b15║生故無所來，無退生故無所去，無來無去則無有
X20n0364_p0798b16║起，了無起故則離戲論，離戲論故則得三解脫門。
X20n0364_p0798b17║前則直據法性無諸虗妄名相而起大悲，此下據
X20n0364_p0798b18║現前業相而起大悲也。
X20n0364_p0798b19║世間常共瞋恚諍競，如來於此而起大悲。世間邪見
X20n0364_p0798b20║顛倒行於邪道，欲令住于正道，如來於此而起大悲。
X20n0364_p0798b21║世間饕餮無有厭足，互相陵奪，欲令眾生住于聖財、
X20n0364_p0798b22║信、戒、聞、施、慧等，如來於此而起大悲。【註】此特現前三
X20n0364_p0798b23║毒也。如來于瞋勸其修忍，于癡勸其修慧，于貪勸
X20n0364_p0798b24║其修施，皆大悲所說也，以法性無如是事故。
X20n0364_p0798c01║眾生是產業、妻子、恩愛之僕，於此危脆之物生堅固
X20n0364_p0798c02║想，欲令眾生悉知無常，如來於此而起大悲。【註】眾生
X20n0364_p0798c03║為恩愛所使，如僮僕者，顛倒持也。何為顛倒，妻子
X20n0364_p0798c04║及自身，本是危脆，而生堅固想。產業是無常無我，
X20n0364_p0798c05║而生是我是常想。如來故起大悲，為說無常不堅
X20n0364_p0798c06║等法也。
X20n0364_p0798c07║眾生身為怨賊，貪著養育以為親友，欲為眾生作真
X20n0364_p0798c08║知識，令畢眾苦究竟涅槃，如來於此而起大悲。【註】身
X20n0364_p0798c09║為怨賊者，老子云：吾有大患一節，以吾為有身在。
X20n0364_p0798c10║有身故有患，非怨賊而何？身既是怨賊，而養此怨
X20n0364_p0798c11║賊身者，認為父母親友，妄生憎愛，作輪迴種，誠為
X20n0364_p0798c12║謬矣！既輪迴起于色身，有身則眾苦未斷。如來欲
X20n0364_p0798c13║令眾生畢苦，故起大悲也。前產業妻子，示其依報
X20n0364_p0798c14║不實。此身為怨賊，示其正報元虗。問：父母親友，既
X20n0364_p0798c15║是怨賊之種，眾生妄認。何以五祖山門奉母，陸州
X20n0364_p0798c16║織履供親，大慧求嗣于張公，目連救母于地府，世
X20n0364_p0798c17║尊湧棺說法，乃云：吾為末世不孝眾生。若依此經，
X20n0364_p0798c18║則朱子無父無君之責不謬。若依彼說，則重認怨
X20n0364_p0798c19║賊親友之非自負。答：真心世諦，不相違故。真心絕
X20n0364_p0798c20║朕，則怨賊之非必然。世諦流布，則仁義之道不謬。
X20n0364_p0798c21║仁義之道不謬，所以佛祖酬養育之恩。怨賊之非
X20n0364_p0798c22║必然，所以佛祖斥妄認之過。然法性中，非真心，亦
X20n0364_p0798c23║非世諦。是二者，皆大悲之故也。
X20n0364_p0798c24║眾生好行欺誑邪命自活，欲令眾生行於正命，如來
X20n0364_p0799a01║於此而起大悲。【註】正命者有二：一者、世間，二者、出世
X20n0364_p0799a02║間。世間復二：在俗則不依士儂工商，而行欺誑自
X20n0364_p0799a03║活者，邪命也。出家則不行分衛持鉢，而行伎術養
X20n0364_p0799a04║身者，邪命也。出世間者，不知時識節，而以非分求
X20n0364_p0799a05║者，邪命也。非分者，學者不貴用功，以求親證親悟，
X20n0364_p0799a06║專依文字，馳騁妙玄，所有言說，皆非己分，是謂非
X20n0364_p0799a07║分也。如父母愛子，不知護養，多與飲食，食傷則死，
X20n0364_p0799a08║是為夭橫，故曰邪命也。
X20n0364_p0799a09║眾生樂著眾苦，不淨居家，欲令眾生出於三界，如來
X20n0364_p0799a10║於此而起大悲。【註】不淨居家，所為邪命邪求也。而眾
X20n0364_p0799a11║生不知三界內是苦，以邪命邪求躭著不捨，佛為
X20n0364_p0799a12║是故起大悲也。
X20n0364_p0799a13║一切諸法從因緣有，而眾生於聖解脫而生懈怠，我
X20n0364_p0799a14║當為說精進令樂解脫，如來於此而起大悲。【註】法從
X20n0364_p0799a15║因緣生，法從因緣滅，生滅是因緣，自性非生滅。三
X20n0364_p0799a16║乘人不知自性非生滅，故于因緣法中妄生取捨，
X20n0364_p0799a17║不成精進。如來所說精進，前文所謂諸法正性，了
X20n0364_p0799a18║無生滅取捨可得，遠離戲論分別，是佛所說精進
X20n0364_p0799a19║之旨。故古人云：若起精進心，是妄非精進；若能心
X20n0364_p0799a20║不妄，精進亦無涯。
X20n0364_p0799a21║眾生棄捨最上無礙智慧，求於聲聞、辟支佛道，我當
X20n0364_p0799a22║引導令發大心緣于佛法，如來於此而起大悲。【註】前
X20n0364_p0799a23║則于因緣中起生滅想，不成解脫；此則于因緣中
X20n0364_p0799a24║起有得想，不成無礙智慧，而墮于小乘也。
X20n0364_p0799b01║梵天！如來如是於諸眾生行此三十二種大悲，是故
X20n0364_p0799b02║如來名為行大悲者。若菩薩于眾生中常能修集此
X20n0364_p0799b03║大悲心，則為阿鞞䟦致，為大福田，威德具足，常能利
X20n0364_p0799b04║益一切眾生。【註】阿鞞䟦致云：無生地，又云補處地。此
X20n0364_p0799b05║大悲法門，是佛所行之事，若能修集，即為得無生
X20n0364_p0799b06║法忍。次補佛處，為世福田，利益眾生也。
X20n0364_p0799b07║說是大悲法門品時，三萬二千人皆發阿耨多羅三
X20n0364_p0799b08║藐三菩提心，八千菩薩得無生法忍。【註】問：眾生塵勞，
X20n0364_p0799b09║總則有八萬四千，廣則無量。此大悲門，既是對機
X20n0364_p0799b10║之設，何獨三十二種，不云無量，何也？答：三十二種，
X20n0364_p0799b11║亦即無量。如法華經，妙音獲現一切色身三昧，觀
X20n0364_p0799b12║音證普門解脫，其說法亦惟三十二種現身。豈三
X20n0364_p0799b13║十二身，云普，云一切耶？如云百姓，非特百人而已。
X20n0364_p0799b14║又如來三十二相，由因中修此大悲而得，故勸菩
X20n0364_p0799b15║薩亦如是修也。
X20n0364_p0799b16║幻化品第八
X20n0364_p0799b17║【註】前五力說法，于正性中，無如是事。特由眾生機
X20n0364_p0799b18║感所致，皆是幻為。譬如空中狂華，于空本無，因彼
X20n0364_p0799b19║病目，妄見華相。若非病目，空華不有。此品網明發
X20n0364_p0799b20║問，使知根本智中，不容方便，其惟幻化而已。
X20n0364_p0799b21║爾時，網明菩薩摩訶薩白佛言：世尊！是思益梵天云
X20n0364_p0799b22║何聞大悲法而不喜悅？思益言：善男子！若識在二法
X20n0364_p0799b23║則有喜悅，若識在無二實際法中則無喜悅。譬如幻
X20n0364_p0799b24║人見幻戲事無所喜悅，菩薩知諸法相如是，則於如
X20n0364_p0799c01║來若說法、若神通亦無喜悅。【註】網明問佛，而佛不之
X20n0364_p0799c02║答。梵天與答者，以正性中不容有答也。說容有答，
X20n0364_p0799c03║何以發明如幻之旨哉。故宗門中謂之回互當頭
X20n0364_p0799c04║也。然所謂識在無二法者，方便實際無二性也。若
X20n0364_p0799c05║實際外聞方便事，故當喜悅。以方便即是實際，何
X20n0364_p0799c06║喜悅之有。幻人見幻事，喻實人見實相，是其本分
X20n0364_p0799c07║故。又幻人無心識，故見不為動。實際無二相，故聞
X20n0364_p0799c08║不為喜也。
X20n0364_p0799c09║又，善男子！如佛所化人，聞佛說法不喜、不悅。菩薩知
X20n0364_p0799c10║諸法相與化無異，於如來所不加喜、悅，於餘眾生無
X20n0364_p0799c11║下劣相。【註】前則了知實際無二，故無喜悅。此即了知
X20n0364_p0799c12║方便從實際所出，故亦無喜悅。於佛不加喜，知如
X20n0364_p0799c13║幻故。於眾生無下劣，達平等故。
X20n0364_p0799c14║網明言：梵天！汝今見諸法如幻相邪？梵天言：若人分
X20n0364_p0799c15║別諸法者，汝當問之。【註】網明意謂：若見諸法如幻，則
X20n0364_p0799c16║實際外有如幻諸法也。若見非幻，何以而云幻人
X20n0364_p0799c17║見幻事邪？雙垂兩意，為要緊之問也。梵天善答問
X20n0364_p0799c18║難別解，轉身乃云：我不分別諸法如幻不如幻，但
X20n0364_p0799c19║見實際無二。若人分別諸法，汝當問之。是之謂無
X20n0364_p0799c20║礙辨也。
X20n0364_p0799c21║網明言：汝今於何處行？梵天言：一切凡夫行處，吾於
X20n0364_p0799c22║彼行。【註】網明意曰：若諸法即是實相者，實相之中，不
X20n0364_p0799c23║容有行有不行。梵天！汝於何處修行耶？梵天曰：汝
X20n0364_p0799c24║謂凡夫有行處耶？若凡夫有行處，即彼行處，吾于
X20n0364_p0800a01║彼行。
X20n0364_p0800a02║網明言：凡夫人行貪欲、瞋恚、愚癡、身見、疑網，行我、我
X20n0364_p0800a03║所等邪道，汝於是處行耶？【註】身邊見、戒取、貪、瞋、癡、慢、
X20n0364_p0800a04║疑，謂之十使。今備其六而缺于四，文略耳。
X20n0364_p0800a05║梵天言：善男子！汝欲得凡夫法決定相耶？【註】汝謂凡
X20n0364_p0800a06║夫決定有貪瞋等法邪？
X20n0364_p0800a07║綱明言：我尚不欲決定得凡夫，何況凡夫法？【註】若凡
X20n0364_p0800a08║夫決定是凡，則聖人決定是聖，何用修行而轉凡
X20n0364_p0800a09║入聖。若能轉凡入聖，無決定矣。凡夫既非決定，貪
X20n0364_p0800a10║等法安有決定哉。
X20n0364_p0800a11║善男子！若是法無決定者，寧有貪欲、瞋恚、愚癡法耶？
X20n0364_p0800a12║網明言：無也。善男子！一切法離貪、瞋、癡相，行相亦如
X20n0364_p0800a13║是。【註】一切法離貪瞋癡，則凡夫行相亦離貪瞋癡。以
X20n0364_p0800a14║其離故，吾于彼行而行之矣。
X20n0364_p0800a15║善男子！凡夫行、賢聖行，皆無二、無差別。【註】釋上如是
X20n0364_p0800a16║之義。
X20n0364_p0800a17║善男子！一切行非行，一切說非說，一切道非道。【註】釋
X20n0364_p0800a18║無差別義。
X20n0364_p0800a19║網明言：何謂一切行非行？梵天言：善男子！若人千萬
X20n0364_p0800a20║億劫行道，于法性不增不減，是故言一切行非行。【註】
X20n0364_p0800a21║於法性中修行，如人轉磨，雖終日行，不離方寸。雖
X20n0364_p0800a22║不離方寸，而亦功成事辦。功成事辦，故謂之行。不
X20n0364_p0800a23║離方寸，謂之非行。
X20n0364_p0800a24║何謂一切說非說？梵天言：善男子！如來以不可說相
X20n0364_p0800b01║說一切法，是故言一切說非說。【註】法性中本無言說，
X20n0364_p0800b02║以因緣故可說。因緣者，由眾生迷悶不入，欲令開
X20n0364_p0800b03║悟，說彼無說之法，使得增進。是知如來說法，無說
X20n0364_p0800b04║而說，說而無說也。說而無說者，不壞法性也。無說
X20n0364_p0800b05║說者，不礙化導也。
X20n0364_p0800b06║何謂一切道非道？梵天言：以無所至故，一切道非道。
X20n0364_p0800b07║【註】所言得道者，以無所得故得也。無所得者，不得
X20n0364_p0800b08║諸法，惟得煩惱性空。以性空故，至無所至也。此三
X20n0364_p0800b09║節發起，由前云一切法離貪瞋癡，將謂離貪瞋癡
X20n0364_p0800b10║有一切法故。誨以等觀，雖一切行，不妨無行；一切
X20n0364_p0800b11║說，不妨無說；雖無所至，而不妨至於性空。
X20n0364_p0800b12║爾時，世尊讚思益梵天言：善哉，善哉！說諸法相應當
X20n0364_p0800b13║如是。網明菩薩謂梵天言：汝說一切凡夫行處，吾于
X20n0364_p0800b14║彼行者則有行相。梵天言：我若有所生處，應有行相。
X20n0364_p0800b15║【註】網明意曰：一切行雖離貪瞋癡，而凡夫實有行
X20n0364_p0800b16║貪等相，汝于凡夫行處行，寧無是乎？梵天曰：一切
X20n0364_p0800b17║行如鏡中像，若像入于鏡中，可有妍醜等相，以鏡
X20n0364_p0800b18║中實無像可得，何妍醜之有？以我尚無生處，何云
X20n0364_p0800b19║有相？
X20n0364_p0800b20║網明言：汝若不生，云何教化眾生？梵天言：佛所化生，
X20n0364_p0800b21║吾如彼生。網明言：佛化所生，則無生處。梵天言：寧可
X20n0364_p0800b22║見不？網明言：以佛力故見。梵天言：我生亦如是，以業
X20n0364_p0800b23║力故。【註】網明謂菩薩垂形六道，教化眾生。汝言無所
X20n0364_p0800b24║生處，豈不教化眾生邪。梵天曰，吾非不化生，但吾
X20n0364_p0800c01║生處，如佛化生。佛化生者，不動寂場，而徧往六天。
X20n0364_p0800c02║既云不動而徧，豈有生相邪。雖無生相，以佛力故，
X20n0364_p0800c03║令彼六天，各各見佛。如月行碧落，無水不現。東行
X20n0364_p0800c04║東見，西行西見。法爾如然，豈假思議哉。凡夫業力，
X20n0364_p0800c05║未有不然。日用不知，良可悲矣。
X20n0364_p0800c06║網明言：汝於起業中行耶？梵天言：我不於起業中行。
X20n0364_p0800c07║網明言：云何言以業力故？梵天言：如業性，力亦如是，
X20n0364_p0800c08║是二不出于如。【註】菩薩證諸法性者，業相不現。汝言
X20n0364_p0800c09║業力故見者，得非於起業中行耶？梵天曰：我言業
X20n0364_p0800c10║力故見者，業性力也。以佛力、業力性無二故，豈于
X20n0364_p0800c11║起業中行？如月印千江，非有能所，亦非神力。如是
X20n0364_p0800c12║類推，法法可知也。
X20n0364_p0800c13║爾時舍利弗白佛言：世尊！若有能入是菩薩隨宜所
X20n0364_p0800c14║說中者，得大功德。所以者何？世尊！乃至聞是上人名
X20n0364_p0800c15║字尚得大利，何況聞其所說。【註】入是隨宜說中者，自
X20n0364_p0800c16║證之力也。聞名聞說者，隨喜之德也。
X20n0364_p0800c17║譬如有樹不依於地，在虗空中而現根、莖、枝、葉、華、果，
X20n0364_p0800c18║甚為希有。此人行相亦復如是，不住一切法，而於十
X20n0364_p0800c19║方現有行、有生死，亦有如是智慧辯才。世尊！若有善
X20n0364_p0800c20║男子、善女人，聞是智慧自在力者，其誰不發阿耨多
X20n0364_p0800c21║羅三藐三菩提心？【註】一切行依于虗妄，而有生死等
X20n0364_p0800c22║相。其由樹依地而長枝葉，華果不依地，在虗空長
X20n0364_p0800c23║枝葉者，其喻行不依虗妄而住實相，現有生死等
X20n0364_p0800c24║業也。若人得入隨宜說中，即有如是智慧辯才矣。
X20n0364_p0801a01║爾時，有一菩薩名曰普華。【註】此菩薩名普華者，普者
X20n0364_p0801a02║等也，華者因也，表眾生等有如是因也。以身子特
X20n0364_p0801a03║讚梵天，推功一人，故示其眾生等具其德也。
X20n0364_p0801a04║在會中坐，謂長老舍利弗：仁者已得法性，佛亦稱汝
X20n0364_p0801a05║於智慧人中為最第一，何以不能現如是智慧辯才
X20n0364_p0801a06║自在力耶？【註】法性平等，人孰不有，何以獨推梵天。汝
X20n0364_p0801a07║得智慧第一，豈汝不能，但自生下劣耳。
X20n0364_p0801a08║舍利弗言：普華佛諸弟子，隨其智力能有所說。【註】普
X20n0364_p0801a09║華云：何以不能者，逆問之辭也。身子順意而答，示
X20n0364_p0801a10║同不解。非不解也，縱其辭而盡其辨，可謂為眾竭
X20n0364_p0801a11║力也。
X20n0364_p0801a12║普華言：舍利弗！法性有多少耶？舍利弗言：無也。普華
X20n0364_p0801a13║言：【註】既無多少，則。
X20n0364_p0801a14║汝何以言佛諸弟子隨其智力能有所說？舍利弗言：
X20n0364_p0801a15║隨所得法而有所說。普華言：汝證法性無量相耶？舍
X20n0364_p0801a16║利弗言：然。普華言：汝云何言隨所得法而有所說？如
X20n0364_p0801a17║法性無量相，得亦如是；如得，說亦如是。何以故？法性
X20n0364_p0801a18║無量故。舍利弗言：法性非得相。普華言：若法性非得
X20n0364_p0801a19║相者，汝出法性得解脫耶？舍利弗言：不也。普華言：何
X20n0364_p0801a20║故爾耶？舍利弗言：若出法性得解脫者，則壞法性。普
X20n0364_p0801a21║華言：是故，舍利弗！如仁得道，法性亦爾。【註】觀身子答
X20n0364_p0801a22║辭，其墮有三。普華問：汝既稱智慧第一，何以不能
X20n0364_p0801a23║現如是辨才，而獨推于他人哉？身子以智力不逮
X20n0364_p0801a24║為答，是其墮也。若謂智力不逮者，法性有多少耶？
X20n0364_p0801b01║非謂法性多少，但隨我所得不逮耳。是其二墮也。
X20n0364_p0801b02║若云所得不逮者，汝得法性分限相耶？得法性無
X20n0364_p0801b03║量相也？若得法性無量相者，如其所得而說，何有
X20n0364_p0801b04║不能？身子復出難云：若法有得，應如得而說，以法
X20n0364_p0801b05║性不可得故，我不能如是顯現耳。是其三墮也。汝
X20n0364_p0801b06║言不得法性，可離法性得解脫乎？若不離法性而
X20n0364_p0801b07║得解脫者，解脫即是得道，得道即得法性，不可言
X20n0364_p0801b08║不得。既得法性，不可起分限，不作分限，豈有彼能
X20n0364_p0801b09║而我不逮乎？
X20n0364_p0801b10║舍利弗言：我為聽來，非為說也。【註】身子被破，自知法
X20n0364_p0801b11║性平等，非獨彼能也。但我為聽來，非是說時。但不
X20n0364_p0801b12║悟普華祗欲使人知有，未必要人能說。身子不解，
X20n0364_p0801b13║轉為所破者，以平等法性，無聽無說，莫生二見耳。
X20n0364_p0801b14║普華言：一切法皆入法性，此中寧有說、有聽者不？舍
X20n0364_p0801b15║利弗言：不也。普華言：若然者，汝何故言我為聽來，非
X20n0364_p0801b16║為說也？舍利弗言：佛說二人得福無量：一者、專精說
X20n0364_p0801b17║法，二者、一心聽受。是故汝今應說，我當聽受。【註】普華
X20n0364_p0801b18║一味，據法性為難者，使知二見成謬也。身子引佛
X20n0364_p0801b19║說為證者，滯權迷實也。
X20n0364_p0801b20║普華言：汝入滅盡定，能聽法耶？舍利弗言：入滅盡定，
X20n0364_p0801b21║無有二行而聽法也。【註】普華云：汝言我當說，汝當聽
X20n0364_p0801b22║受，似有能所。若能所是實，則汝入定時，有能所不？
X20n0364_p0801b23║若無能所，豈有我說汝聽之理？身子云：無二行者，
X20n0364_p0801b24║無能所也。無能所故，不能聽矣。滅盡定者，即是滅
X20n0364_p0801c01║意根定也。所謂圓明了知，不因心念。不因心念而
X20n0364_p0801c02║圓明了知者，可謂不起于定，而常能聽法也。雖常
X20n0364_p0801c03║聽法，而無能所。身子不諳者，未證法界定也。問：既
X20n0364_p0801c04║云滅盡意根，豈有未盡意根而得定邪？答：有二分
X20n0364_p0801c05║故。若意根攀緣，是八識相分。若意根離攀緣，是八
X20n0364_p0801c06║識見分。身子但滅相分，未滅相分。若滅見分，即入
X20n0364_p0801c07║第八地。故論曰：第八地前纔捨藏。難云：若未滅見
X20n0364_p0801c08║分，何名得道？答：以六識不行，七識離攀緣相，發一
X20n0364_p0801c09║分圓明，亦名得道。故論曰：圓明初發成無漏，三類
X20n0364_p0801c10║分身息苦輪。是其位也。身子以分證為答，普華依
X20n0364_p0801c11║法性為難者，使知究竟也。
X20n0364_p0801c12║普華言：汝信佛說一切法是滅盡相不？舍利弗言：然。
X20n0364_p0801c13║一切法皆滅盡相，我信是說。普華言：若然者，舍利弗
X20n0364_p0801c14║常不能聽法。所以者何？一切法常滅盡相故。【註】若一
X20n0364_p0801c15║切法皆滅盡相者，則身子無有不定之時也。無不
X20n0364_p0801c16║定故，則所云我為聽來者，何時也？若聽時非定，定
X20n0364_p0801c17║時非聽，應非常定之相。若亦聽亦定，似同增益。若
X20n0364_p0801c18║非聽非定，似乎戲論。進退發明，誰是聽者？聽既如
X20n0364_p0801c19║是，說亦如是，乃至智慧辨等亦如是。舍利弗！如是
X20n0364_p0801c20║則知一切眾生亦如是。既皆如是，何獨推功于梵
X20n0364_p0801c21║天，而自生下劣，不盡究竟之道，誰之過歟？
X20n0364_p0801c22║舍利弗言：汝能不起於定而說法耶？普華言：頗有一
X20n0364_p0801c23║法非是定耶？舍利弗言：無也。【註】身子曰：吾聽法不壞
X20n0364_p0801c24║于定，則故是汝不起于定，能說法不？若不起定而
X20n0364_p0802a01║說法者，說法弄于音文，熾然能所，豈是定邪？汝謂
X20n0364_p0802a02║說非定者，頗有一法非是定耶？若一切法皆定者，
X20n0364_p0802a03║則汝聽我說，曷非定也？
X20n0364_p0802a04║普華言：是故當知，一切凡夫常在於定。舍利弗言：以
X20n0364_p0802a05║何定故，一切凡夫常在定耶？普華言：以不壞法性三
X20n0364_p0802a06║昧故。舍利弗言：若然者，凡夫、聖人無有差別。普華言：
X20n0364_p0802a07║如是，如是！我不欲令凡夫、聖人有差別也。所以者何？
X20n0364_p0802a08║聖人無所斷，凡夫無所生，是二不出法性平等之相。
X20n0364_p0802a09║【註】慕果脩因，斷集證道，身子由是而得解脫。不解
X20n0364_p0802a10║佛之權說，遇便信受，思惟取證。不知大乘中，聖人
X20n0364_p0802a11║無煩惱可斷，凡夫無煩惱可生。無煩惱可生可斷
X20n0364_p0802a12║者，法性如是也。法性中，豈有凡聖之差乎？
X20n0364_p0802a13║舍利弗言：何等是諸法平等相？普華言：如舍利弗所
X20n0364_p0802a14║得知見，舍利弗，汝生賢聖法耶？答言：不也。汝滅凡夫
X20n0364_p0802a15║法耶？答言：不也。汝得賢聖法耶？答言：不也。汝見凡夫
X20n0364_p0802a16║法耶？答言：不也。【註】賢聖無所生者，以煩惱無可斷，故
X20n0364_p0802a17║不得賢聖法也；無煩惱可生，故不見凡夫法也。
X20n0364_p0802a18║舍利弗！汝何知見說言得道？答言：汝不聞凡夫如即
X20n0364_p0802a19║是漏盡解脫如，漏盡解脫如即是無餘涅槃如。舍利
X20n0364_p0802a20║弗！是如名不異如、不壞如，應以是如知一切法。【註】不
X20n0364_p0802a21║異如者，凡夫賢聖無差別也。不壞如者，煩惱解脫
X20n0364_p0802a22║同一法也。不異故，非彼能汝不能，非汝能而凡夫
X20n0364_p0802a23║不能。不壞故，非離煩惱而得法性，非離法性而得
X20n0364_p0802a24║解脫也。
X20n0364_p0802b01║爾時，舍利弗白佛言：世尊，譬如大火，一切諸𦦨皆是
X20n0364_p0802b02║燒相。如是諸善男子所說法，皆入法性。佛告舍利弗：
X20n0364_p0802b03║如汝所言，是諸善男子所說法，皆入法性。【註】所言法
X20n0364_p0802b04║性者，即是自心。譬如大火，一切諸𦦨，皆名燒相。喻
X20n0364_p0802b05║如自心，一切施為，皆是用相。凡夫不了，于自心中，
X20n0364_p0802b06║妄興取捨。譬如畏空，窮劫迯走，不能出得。又如索
X20n0364_p0802b07║空，窮劫搜尋，不能求得。自心取捨，亦復如是。盡其
X20n0364_p0802b08║力量，不能出自心之外。無生死可出，無涅槃可入，
X20n0364_p0802b09║無煩惱可斷，無菩提可得。故曰：古今人事，古今物
X20n0364_p0802b10║理，古今山河，古今天地。又曰：熱則遍天下熱，寒則
X20n0364_p0802b11║遍天下寒。馬祖曰：凡所見色，即是見心。與一切皆
X20n0364_p0802b12║是燒相者，如合符節也。人不能即信者，無始妄念
X20n0364_p0802b13║所惑也。利智如身子，尚有未盡，豈況他哉。直須真
X20n0364_p0802b14║參實悟，淨盡現流。倘得一念相應，然後肯心自許。
X20n0364_p0802b15║爾時網明謂舍利弗：佛說仁者於智慧人中為最第
X20n0364_p0802b16║一，以何智慧得第一乎？【註】何智慧者，謂三乘中，汝何
X20n0364_p0802b17║乘得第一耶。此謂抅賊破家之問也。
X20n0364_p0802b18║舍利弗言：所謂聲聞因聲得解，以是智慧說我於中
X20n0364_p0802b19║為第一耳，非謂菩薩。【註】網明非是不知而問，令其自
X20n0364_p0802b20║言所得藥乃中病。身子順意而答，亦非不解，為眾
X20n0364_p0802b21║竭力，禍出私門矣。
X20n0364_p0802b22║網明言：智慧是戲論相耶？答言：不也。網明言：智慧非
X20n0364_p0802b23║平等相耶？答言：是。網明言：今仁者得平等智慧，云何
X20n0364_p0802b24║說智慧有量？答言：善男子！以法性相故，智慧無量；隨
X20n0364_p0802c01║入法性多少故，智慧有量。網明言：無量法終不作有
X20n0364_p0802c02║量，仁者何故說智慧有量？即時，舍利弗默然不答。【註】
X20n0364_p0802c03║既云智慧平等，不應作三乘分別。著三乘分別者，
X20n0364_p0802c04║即是戲論。著戲論者，不得智慧。汝得平等智慧，何
X20n0364_p0802c05║以說智慧有大小之量也？身子以謂智慧無量，隨
X20n0364_p0802c06║入法性多少，故成有量。此亦不然。前云汝證法性
X20n0364_p0802c07║無量相邪？答：然。是知法性亦是無量，何云隨入多
X20n0364_p0802c08║少？何況無量法，終不作有量也。前普華問汝稱智
X20n0364_p0802c09║慧第一，何以不能現如是自在之相者，使知因心
X20n0364_p0802c10║平等也。此中網明問汝以何智慧而得第一者，使
X20n0364_p0802c11║知果位平等也。身子于因則曰力之不逮，于果則
X20n0364_p0802c12║曰隨入法性多少，皆不能出其難矣。
X20n0364_p0802c13║菩薩光明品第九
X20n0364_p0802c14║【註】前由身子自謂智慧不及菩薩，于是網明預知
X20n0364_p0802c15║其意，而重重難斥，使自知非。故身子默然，不知所
X20n0364_p0802c16║答，宜若知歸。然猶疑信相半，未即全領。故佛令網
X20n0364_p0802c17║明放光，則知生佛平等，豈舍利弗不然乎。
X20n0364_p0802c18║爾時，長老大迦葉承佛聖旨，白佛言：世尊！是網明菩
X20n0364_p0802c19║薩以何因緣號網明乎？【註】迦葉云飲光，以其因中用
X20n0364_p0802c20║上色紫磨金莊嚴佛，故感光明金色。一放光時，餘
X20n0364_p0802c21║光失相。網明放光，使普會咸現金色之身，無二無
X20n0364_p0802c22║別。以聲聞自得之智，證法未圓，故放光則餘失。菩
X20n0364_p0802c23║薩窮盡平等，而法性本具，故放光時，一眾咸然。欲
X20n0364_p0802c24║知平等之相，故迦葉啟請因緣矣。
X20n0364_p0803a01║佛告網明：善男子！現汝福報光明因緣，令諸天人一
X20n0364_p0803a02║切世間皆得歡喜。其有福德因緣者，當發菩提心。於
X20n0364_p0803a03║是網明即受佛教，偏袒右肩，從右手赤白莊嚴爪指
X20n0364_p0803a04║間放大光明，普照十方無量無邊阿僧祇佛國，皆悉
X20n0364_p0803a05║通達。其中地獄、畜生、餓鬼、盲聾瘖瘂、手足拘躄、老病
X20n0364_p0803a06║苦痛、貪欲、瞋恚、愚癡、裸形醜陋、貧窮饑渴、囹圄繫閉、
X20n0364_p0803a07║困厄垂死、慳貪破戒、瞋恚懈怠、妄念無慧、少於聞見、
X20n0364_p0803a08║無慚無愧、墮邪疑網，如是等眾生遇斯光者皆得快
X20n0364_p0803a09║樂，無有眾生為貪欲、瞋恚、愚癡、憍慢、憂愁、懷恨等之
X20n0364_p0803a10║所惱也。【註】初舉三惡道。次舉人類。次舉人中果報，貪
X20n0364_p0803a11║等為因。以貪故，招裸形貧窮饑渴之報。以瞋故，招
X20n0364_p0803a12║囹圄繫閉之愆。以癡故，招盲聾瘖瘂之病。次舉背
X20n0364_p0803a13║反六度之相。次舉上慢邪見之由。右手者，正也。爪
X20n0364_p0803a14║者，骨之餘也。謂如上惡道果報，得遇正智之餘光，
X20n0364_p0803a15║即得消除諸過，而獲快樂矣。
X20n0364_p0803a16║其在佛前大會之眾，菩薩摩訶薩、天、龍、夜叉、乾闥婆
X20n0364_p0803a17║等，及比丘、比丘尼、優婆塞、優婆夷眾，是諸眾生同一
X20n0364_p0803a18║金色與佛無異，有三十二相、八十隨形好，無見頂者，
X20n0364_p0803a19║皆坐寶蓮華座，寶交絡蓋羅覆其上等無差別，諸會
X20n0364_p0803a20║眾生皆得快樂。【註】網明者，即根本智也。此智人人本
X20n0364_p0803a21║具，個個不無，取譬良難。喻之帝網，用表其德。帝網
X20n0364_p0803a22║者，帝釋之網也。大小于珠相成，珠雖大小相收，而
X20n0364_p0803a23║彼此相攝。雖彼此相攝，而亦各各不相到。用表凡
X20n0364_p0803a24║聖根本智慧，本來如是平等。故曰：心佛及眾生，是
X20n0364_p0803b01║三無差別。特由眾生念隔，妄自親疎。雖云智慧法
X20n0364_p0803b02║性，本來平等，猶未即信。到此放光，乃知具足。所以
X20n0364_p0803b03║惡道眾生，無明深厚，遇光尚獲分證之功。在會大
X20n0364_p0803b04║眾，福德淵深，忽爾身現圓極之相。見知此智，于我
X20n0364_p0803b05║本有，不在外求也。
X20n0364_p0803b06║譬如菩薩入發喜莊嚴三昧。【註】菩薩證初地時，乍登
X20n0364_p0803b07║聖階，佛慧開發，入是三昧，故名歡喜地。此諸大眾，
X20n0364_p0803b08║由網明光明顯發，雖非己分，亦如菩薩得三昧也。
X20n0364_p0803b09║時諸大眾得未曾有，各各相見如佛無異，不見佛身
X20n0364_p0803b10║為大、己身為小。【註】此所以謂根本智，人人具有平等
X20n0364_p0803b11║不二者也。
X20n0364_p0803b12║又以光明力故，尋時下方有四菩薩從地湧出。【註】菩
X20n0364_p0803b13║薩有四，表常樂我淨四德也。下方從地湧出者，表
X20n0364_p0803b14║從實際理地湧出也。蓋實際理地，與根本智相應，
X20n0364_p0803b15║故為網明光照，則彼來也。以如來五力說法，與普
X20n0364_p0803b16║華梵天等唱說弄引，皆佛事門中之事也。以佛事
X20n0364_p0803b17║門中，不違實際，故為作證，明所以來也。
X20n0364_p0803b18║合掌而立欲共禮佛，作是念言：何者真佛？我欲禮敬。
X20n0364_p0803b19║【註】根本智中，平等不二，實際理地，無可分別。無可
X20n0364_p0803b20║分別，不知何者是真佛？不知是真佛者，而孰非真
X20n0364_p0803b21║佛乎？
X20n0364_p0803b22║即聞空中聲曰：是網明菩薩光明之力，一切大眾同
X20n0364_p0803b23║一金色，與佛不異。【註】上不在天，下不依地，但曰空。中
X20n0364_p0803b24║非天非人，但曰聲。表無相中道也。以實際理地，雖
X20n0364_p0803c01║無分別，以中道不礙分別，故于空中出聲相告也。
X20n0364_p0803c02║時四菩薩發希有心，作如是言：今此會中其色無異，
X20n0364_p0803c03║一切諸法亦復如是。【註】以實相理，證明法性根本智，
X20n0364_p0803c04║平等如是，無有異也。
X20n0364_p0803c05║若我此言誠實無虗，世尊釋迦牟尼當現異相，令我
X20n0364_p0803c06║今得供養禮事。【註】祈佛明證，欲使眾信也。
X20n0364_p0803c07║即時佛以蓮華寶獅子座，上昇虗空高一多羅樹。於
X20n0364_p0803c08║是四菩薩頭面禮佛足，作如是言：如來智慧不可思
X20n0364_p0803c09║議，網明菩薩福德本願亦不可思議。【註】不可思議者，
X20n0364_p0803c10║謂不違實際而作佛事者也。
X20n0364_p0803c11║能放如是，無量光明。【註】發明不可思議也。
X20n0364_p0803c12║爾時，佛告網明菩薩言：善男子！汝今已作佛事，令無
X20n0364_p0803c13║量眾生住于佛道，可攝光明。於是網明菩薩即受佛
X20n0364_p0803c14║教，還攝光明。攝光明已，此諸大眾威儀色相還復如
X20n0364_p0803c15║故，見佛坐本獅子座上。【註】根本智光，佛教放即放，佛
X20n0364_p0803c16║教收即收，收放皆依覺心也。大眾因光顯現金色
X20n0364_p0803c17║者，暫時之力也，光收則色相還復如故。佛坐本座
X20n0364_p0803c18║者，本分不動也。若了本分不動，則涅槃無可入，生
X20n0364_p0803c19║死無可出，以本分無可變也。所謂長安雖有樂，到
X20n0364_p0803c20║底不如家。
X20n0364_p0803c21║爾時，長老大迦葉白佛言：世尊！此四菩薩從何所來？
X20n0364_p0803c22║四菩薩言：我等從下方世界來。大迦葉言：其國何名？
X20n0364_p0803c23║佛號何等？四菩薩言：國名現諸寶莊嚴，佛號一寶蓋，
X20n0364_p0803c24║今現在說法。【註】國名諸寶莊嚴者，一為無量也。佛名
X20n0364_p0804a01║一寶蓋者，無量為一也。表中道實相之理，依正圓
X20n0364_p0804a02║融如是。今現在者，敵面無諱也。
X20n0364_p0804a03║大迦葉言：其佛國土去此幾何？四菩薩言：佛自知之。
X20n0364_p0804a04║【註】前迦葉所問四菩薩，一一答有來歷，及問佛土
X20n0364_p0804a05║去此幾何，不以自答，而推至千佛者，何也？以法性
X20n0364_p0804a06║土無處所故，離遠近相故。
X20n0364_p0804a07║大迦葉言：汝等何故來此？四菩薩言：是網明菩薩光
X20n0364_p0804a08║明照彼，我等遇之，即聞釋迦牟尼佛名及網明菩薩，
X20n0364_p0804a09║是故我等今來見佛并網明上人。【註】根本智光，發明
X20n0364_p0804a10║實相也。發明實相，則證常樂我淨四德，是名聞佛
X20n0364_p0804a11║及識根本智也。故曰：由網明光明照故，得聞佛名
X20n0364_p0804a12║及識上人。
X20n0364_p0804a13║迦葉白佛言：世尊！一寶蓋佛現諸寶莊嚴世界，去此
X20n0364_p0804a14║幾何？佛言：去此七十二恒河沙佛土。【註】七十者，七方
X20n0364_p0804a15║便也。二者，有無二門也。恒河沙者，以沙細不可思
X20n0364_p0804a16║議之謂也。此法性佛土，超出方便有無不可思議
X20n0364_p0804a17║處也。四菩薩不答，而佛為答者，以實相自分，無可
X20n0364_p0804a18║答也。
X20n0364_p0804a19║大迦葉言：世尊！是四菩薩從彼發來，幾時至此？佛言：
X20n0364_p0804a20║如一念頃於彼不現，忽然而至。【註】網明放光，時不經
X20n0364_p0804a21║夕，七十二恒河沙土，去此極遠，菩薩現光而來，未
X20n0364_p0804a22║審幾時至此。恐大眾不悟實際，生遠近不逮之疑，
X20n0364_p0804a23║故問耳。佛答一念之頃者，使知實際理地，彼此不
X20n0364_p0804a24║隔也。
X20n0364_p0804b01║大迦葉言：世尊！此諸菩薩光明遠照，神通速疾甚為
X20n0364_p0804b02║希有。今網明菩薩光明遠照，是四菩薩發來速疾。【註】
X20n0364_p0804b03║此讚根本智與實相心，猛利如是。
X20n0364_p0804b04║佛言：迦葉！如汝所說，菩薩摩訶薩所行不可思議，一
X20n0364_p0804b05║切聲聞、辟支佛所不能及。【註】菩薩所依實際猛利如
X20n0364_p0804b06║是，聲聞、辟支佛未窺實際，所以不逮，此亦因時激
X20n0364_p0804b07║勸也。
X20n0364_p0804b08║爾時，長老大迦葉謂網明菩薩言：善男子！汝現光明
X20n0364_p0804b09║照此大會皆作金色，以何因緣？網明言：長老大迦葉！
X20n0364_p0804b10║可問世尊，當為汝說。【註】根本智光，本來如是，何有因
X20n0364_p0804b11║緣？迦葉既問，不可相辜，乃云世尊為答者，所謂放
X20n0364_p0804b12║開一線也。
X20n0364_p0804b13║即時大迦葉以此白佛，佛言：迦葉！是網明菩薩成佛
X20n0364_p0804b14║時，其會大眾同一金色，咸共信樂一切智慧。其佛國
X20n0364_p0804b15║土乃至無聲聞、辟支佛名，唯有清淨諸菩薩摩訶薩
X20n0364_p0804b16║會。【註】迦葉問：以何因緣，能令大眾同一金色？佛答：網
X20n0364_p0804b17║明成佛時，大眾同一金色，亦以根本智無有因緣，
X20n0364_p0804b18║惟信樂一切智慧而已。一切智慧者，以根本智為
X20n0364_p0804b19║一切智所依故。一切智依根本智故，無有聲聞、辟
X20n0364_p0804b20║支，惟一佛乘也。
X20n0364_p0804b21║大迦葉白佛言：世尊！生彼菩薩當知如佛，等無有異。
X20n0364_p0804b22║佛言：如汝所言，生彼菩薩當知如佛。於是會中四萬
X20n0364_p0804b23║四千人，皆發阿耨多羅三藐三菩提心，願生彼國。白
X20n0364_p0804b24║佛言：世尊！若網明菩薩得成佛時，我等當生其國。爾
X20n0364_p0804c01║時長老大迦葉白佛言：世尊！網明菩薩幾時當得阿
X20n0364_p0804c02║耨多羅三藐三菩提？佛言：迦葉！汝自問網明。【註】前迦
X20n0364_p0804c03║葉問四菩薩佛土，網明金色，皆使問佛。此中迦葉
X20n0364_p0804c04║問佛，網明幾時成菩提，而亦使問網明。彼此回互
X20n0364_p0804c05║者，不犯當頭也。以實際中，無佛土可取，無因緣可
X20n0364_p0804c06║得，無菩提可成。所謂佛土因緣菩提者，皆是方便
X20n0364_p0804c07║門中，權為接引之名也。迦葉示同不解，隨人轉作
X20n0364_p0804c08║者，所謂影響佛事也。
X20n0364_p0804c09║於是，迦葉問網明菩薩言：善男子！仁者幾時當得阿
X20n0364_p0804c10║耨多羅三藐三菩提？網明言：大迦葉！若有問幻所化
X20n0364_p0804c11║人：汝幾時當得阿耨多羅三藐三菩提？是幻人當云
X20n0364_p0804c12║何答？大迦葉言：善男子！幻所化人無決定相，當何所
X20n0364_p0804c13║答？網明言：大迦葉！一切諸法亦如幻所化人，無決定
X20n0364_p0804c14║相，誰可問言：汝幾時當成阿耨多羅三藐三菩提？【註】
X20n0364_p0804c15║幻人無決定相者，非決定是人，徒有幻人名字。徒
X20n0364_p0804c16║有名字，故無可答。諸法亦惟名字，無決定相。諸法
X20n0364_p0804c17║既爾，菩提亦然。菩提既無決定，亦無時分可答也。
X20n0364_p0804c18║無時分可答，則直下便是，何更問幾時當得邪。
X20n0364_p0804c19║大迦葉言：善男子！幻所化人離於自相，無意、無別、無
X20n0364_p0804c20║所志願，汝亦如是耶？若如是者，汝云何能利益無量
X20n0364_p0804c21║眾生？【註】離自相者，以幻所化人，無自體也。自體尚無，
X20n0364_p0804c22║何有異自體者。無異則無別，無異無別者，無有心
X20n0364_p0804c23║識。無心識故，無有志願于菩提。既無志願，何能利
X20n0364_p0804c24║益眾生也。
X20n0364_p0805a01║網明言：阿耨多羅三藐三菩提即是一切眾生性，一
X20n0364_p0805a02║切眾生性即是幻性，幻性即是一切法性。於是法中，
X20n0364_p0805a03║我不見有利、不見無利。【註】不說我同幻人有無心識，
X20n0364_p0805a04║但說菩提性同于幻性。若菩提性是實者，何容轉
X20n0364_p0805a05║煩惱而得菩提邪？若菩提為煩惱顯得，則知二者
X20n0364_p0805a06║同一法性。法性之中，豈容有利無利耶？
X20n0364_p0805a07║大迦葉言：善男子！汝今不令眾生住菩提耶？網明言：
X20n0364_p0805a08║諸佛菩提有住相耶？大迦葉言：無也。網明言：是故，我
X20n0364_p0805a09║不令眾生住于菩提，亦不令住聲聞、辟支佛道。【註】若
X20n0364_p0805a10║有住菩提者，則有不住。我說菩提即是眾生性，眾
X20n0364_p0805a11║生性即是幻性，幻性中無有住、無有不住。無有住、
X20n0364_p0805a12║不住者，是諸佛菩提之相。諸佛于菩提尚無可住，
X20n0364_p0805a13║豈眾生有住菩提邪？
X20n0364_p0805a14║大迦葉言：善男子！汝今欲趣何所？【註】既菩提無所得，
X20n0364_p0805a15║眾生無可利，汝今修行，欲趣所邪？
X20n0364_p0805a16║網明言：我所趣如如趣。【註】如如趣者，即是趣無所趣。
X20n0364_p0805a17║既趣無所趣，即趣實際也。
X20n0364_p0805a18║大迦葉言：如無所趣亦無所轉。【註】無所趣故，則無轉
X20n0364_p0805a19║凡入聖之趣也。
X20n0364_p0805a20║網明言：如如無趣無轉，一切法住如相故，我無趣無
X20n0364_p0805a21║轉。大迦葉言：若無趣無轉，汝云何教化眾生？【註】若無
X20n0364_p0805a22║趣無轉，則眾生即住如相。若住如相者，汝云何言
X20n0364_p0805a23║教化眾生邪？
X20n0364_p0805a24║網明言：若人發願，則是不能教化眾生；若人於法有
X20n0364_p0805b01║轉，是亦不能教化眾生。【註】菩薩教化眾生者，了眾生
X20n0364_p0805b02║相如，故無趣無轉。以無趣無轉之道而化眾生，不
X20n0364_p0805b03║住發願。若發願教化眾生，則有我人等相，故不得
X20n0364_p0805b04║名為教化也。
X20n0364_p0805b05║大迦葉言：善男子！汝不轉眾生生死耶？【註】若無趣無
X20n0364_p0805b06║轉者，汝不轉眾生生死而趣涅槃耶？
X20n0364_p0805b07║網明言：我尚不得生死，何況於生死中而轉眾生？【註】
X20n0364_p0805b08║我自證生死不可得，豈可以生死法而度眾生耶？
X20n0364_p0805b09║大迦葉言：汝不令眾生得涅槃耶？網明言：我尚不見
X20n0364_p0805b10║涅槃，何況教化眾生令住涅槃？【註】涅槃本無處所，我
X20n0364_p0805b11║尚不見有住，豈能令他有住耶？
X20n0364_p0805b12║大迦葉言：善男子！若汝不得生死、不見涅槃，何故今
X20n0364_p0805b13║為無量眾生行於菩提？此豈不為滅度眾生耶？網明
X20n0364_p0805b14║言：若菩薩得生死、分別涅槃，因眾生行菩提，此則不
X20n0364_p0805b15║應名為菩薩。【註】所謂不得生死者，性是無生，不須滅
X20n0364_p0805b16║生；不見涅槃者，性是寂滅，不須見滅。若執實有生
X20n0364_p0805b17║死可得，則違無生之性；若分別涅槃，則失寂滅之
X20n0364_p0805b18║相。何也？以涅槃名為除滅，滅諸相分別故。生死、涅
X20n0364_p0805b19║槃，性相如是。若因眾生行菩提者，則著我、人、眾生、
X20n0364_p0805b20║壽者，不得名為菩薩。
X20n0364_p0805b21║大迦葉言：善男子！汝今於何處行？網明言：我非生死
X20n0364_p0805b22║中行。【註】不得生死。
X20n0364_p0805b23║非涅槃中行。【註】不見涅槃。
X20n0364_p0805b24║亦不以眾生相行。【註】不因眾生而行菩提。
X20n0364_p0805c01║大迦葉！如汝所問，汝何處行者？如佛所化人行處，吾
X20n0364_p0805c02║於彼行。大迦葉言：佛所化人無有行處。網明言：當知
X20n0364_p0805c03║一切眾生所行亦如是想。【註】迦葉前問欲趣何所，則
X20n0364_p0805c04║曰當趣如如。今問于何處行，則如佛化所行。趣如
X20n0364_p0805c05║如，則趣無所趣。如佛化所行，則行無所行。無行無
X20n0364_p0805c06║趣者，真詣實際也。前網明問梵天於何處行，答曰
X20n0364_p0805c07║凡夫行處，吾于彼行。今迦葉問網明，則答曰佛化
X20n0364_p0805c08║所行，吾于彼行。二問既同，二答逈別。何以分之，梵
X20n0364_p0805c09║天者，表方便智也。以方便智同於俗諦，欲顯即俗
X20n0364_p0805c10║而真，故同凡夫日用也。網明者，表根本智也。以根
X20n0364_p0805c11║本智同于實際，欲顯非俗非真，故同佛所化也。
X20n0364_p0805c12║大迦葉言：佛所化人，無貪、無恚、無癡。若一切眾生所
X20n0364_p0805c13║行如是相者，眾生貪恚癡從何所起？網明言：我今問
X20n0364_p0805c14║汝，隨意答我。大迦葉，汝今寧有貪恚癡不？答言：無也。
X20n0364_p0805c15║網明言：是貪恚癡盡滅耶？答言：不也。網明言：若大迦
X20n0364_p0805c16║葉，今無貪恚癡亦不盡滅者，汝置貪瞋癡於何所耶？
X20n0364_p0805c17║答言：善男子，凡夫從顛倒起，妄想分別生貪恚癡耳！
X20n0364_p0805c18║賢聖法中善知顛倒實性故，無妄想分別，是以無貪
X20n0364_p0805c19║恚癡。大迦葉，於汝意云何？若法從顛倒起，是法為實、
X20n0364_p0805c20║為虗妄耶？答言：是法虗妄，非是實也。網明言：若法非
X20n0364_p0805c21║實，可令實耶？答言：不耶。網明言：若法非實，仁者欲于
X20n0364_p0805c22║是中得貪恚癡耶？答言：不也。網明言：若然，何者是貪
X20n0364_p0805c23║恚癡能惱眾生者？答言：善男子，若爾者，一切從本已
X20n0364_p0805c24║來離貪恚癡相。網明言：以是故，我說一切法相如佛
X20n0364_p0806a01║所化。說是法時，四萬四千菩薩得柔順法忍。【註】前梵
X20n0364_p0806a02║天釋凡夫離貪恚癡者，以凡夫無決定相故。凡夫
X20n0364_p0806a03║無決定相，則法亦無決定相。法無決定故，則是法
X20n0364_p0806a04║尚非戒定慧，何名貪恚癡哉？此依俗諦明無性也。
X20n0364_p0806a05║此中迦葉釋賢聖無貪恚癡者，以凡夫從顛倒起
X20n0364_p0806a06║妄想分別，生貪恚癡。賢聖知顛倒實性，無妄想分
X20n0364_p0806a07║別，無貪恚癡。此依真諦明無相也。俗諦無性者，如
X20n0364_p0806a08║虗空華，如陸地𦦨也。真諦無相者，如水中月，如鏡
X20n0364_p0806a09║中像也。若依顛倒分別，則四者皆有，凡夫所以迷
X20n0364_p0806a10║生死。若悟顛倒實性，則四者本無，聖人所以證涅
X20n0364_p0806a11║槃。是知真諦俗諦，無性無相，其旨一也。如是問辨，
X20n0364_p0806a12║真金石之論，千古之下，惟恐不聞。若聞之者，偷心
X20n0364_p0806a13║盡死，疑惑并消。達磨所謂直指人心，見性成佛，無
X20n0364_p0806a14║尚於是也。
X20n0364_p0806a15║菩薩受記品第十
X20n0364_p0806a16║【註】前品迦葉問網明，幾時當得菩提？網明乃曰：汝
X20n0364_p0806a17║問幻人，當何所答？以幻人無心識，無志願，菩提亦
X20n0364_p0806a18║無時分可得。即是此時，意不疑也。此中復云菩薩
X20n0364_p0806a19║授記品，何其前後相反若是也？金剛經曰：如來若
X20n0364_p0806a20║有法得阿耨多羅三藐三菩提者，然燈佛即不與
X20n0364_p0806a21║我授記，而作是言：汝於來世，當得作佛，號釋迦牟
X20n0364_p0806a22║尼。是知授記者，授其無所得記也。以菩提無所得，
X20n0364_p0806a23║故真得菩提記矣。前則發明無所得之旨，後則受
X20n0364_p0806a24║無所得之記，所以前後不相違也。
X20n0364_p0806b01║爾時，長老大迦葉白佛言：世尊！若網明菩薩所見眾
X20n0364_p0806b02║生，不應復畏墮三惡道。若聞網明所說法者，魔不得
X20n0364_p0806b03║便；若為網明所教化者，不畏墮聲聞、辟支佛道。【註】網
X20n0364_p0806b04║明所見者，謂皆同網明所見，自信之力如此，則不
X20n0364_p0806b05║畏墮惡道也。聞其說法而魔不得便者，以網明不
X20n0364_p0806b06║將文字教人，但示實相，聞實相故，彼不得便也。從
X20n0364_p0806b07║其所化者，純入大乘，故不墮二乘也。
X20n0364_p0806b08║世尊！願說網明功德莊嚴國土。佛言：迦葉！是網明菩
X20n0364_p0806b09║薩在在國土遊行之處，利益無量眾生。【註】此釋其能
X20n0364_p0806b10║嚴之行也。所言在在利益者，以根本智無乎不在
X20n0364_p0806b11║也。孔子曰：在天而天，在人而人。此之謂也。
X20n0364_p0806b12║迦葉！汝見網明所放光明不？答言：已見。佛言：若三千
X20n0364_p0806b13║大千世界滿中芥子尚可算數，今網明光明令諸眾
X20n0364_p0806b14║生住菩提者不可數也。【註】重釋其利眾之多也。
X20n0364_p0806b15║迦葉！是網明菩薩所放光明饒益尚爾，何況說法！汝
X20n0364_p0806b16║今諦聽，我當麤略說其功德。【註】此釋所嚴之德也。
X20n0364_p0806b17║迦葉！是網明菩薩，過七百六十萬阿僧祇劫，當得作
X20n0364_p0806b18║佛，號普光自在王如來、應供、正徧知，世界曰集妙功
X20n0364_p0806b19║德。【註】阿僧祇云：無數時也。以根本智出過時分數量
X20n0364_p0806b20║之外也。佛號普光自在王者，此智人人本具，故曰
X20n0364_p0806b21║普。靈明常照，故曰光。法爾如是，不假外求，自在如
X20n0364_p0806b22║王。世界名集妙功德者，以根本智不住有無，亦復
X20n0364_p0806b23║不離有無，故曰妙。成辦利益，故曰功德。此佛依正
X20n0364_p0806b24║二報，皆依根本智得其記也。前迦葉問佛，是網明
X20n0364_p0806c01║幾時當得菩提，而云汝自問網明。此中佛復與網
X20n0364_p0806c02║明授記，先不即答。迦葉令彼自問，其旨安在哉？昔
X20n0364_p0806c03║者華嚴會上，善財童子往妙高峯，參德雲比丘，七
X20n0364_p0806c04║日不見。過七日已，于別峯相見。李長者曰：第一義
X20n0364_p0806c05║門不可相見，相見在第二義門。此亦如是，以實際
X20n0364_p0806c06║理地，無有授記。佛事門中，無不授記。所謂實際者，
X20n0364_p0806c07║第一義也。所謂佛事者，第二義也。前所不答者，為
X20n0364_p0806c08║顯實際也。今所與記者，為顯佛事也。
X20n0364_p0806c09║其佛趣菩提樹時，國中諸魔、魔民，悉皆正定於阿耨
X20n0364_p0806c10║多羅三藐三菩提。【註】魔向菩提者，以一切法趣根本
X20n0364_p0806c11║智也。
X20n0364_p0806c12║其佛國土以真旃檀寶為地，地平如掌，柔輭細滑如
X20n0364_p0806c13║迦陵伽衣，處處皆以眾寶莊嚴，無三惡道亦無八難。
X20n0364_p0806c14║【註】地以真旃檀為者，旃檀表施。以此根本智，即是
X20n0364_p0806c15║無分別智也。以無分別故，則捨虗妄分別，及虗妄
X20n0364_p0806c16║鬪諍。捨虗妄分別故，地平如掌。捨虗妄鬪諍故，柔
X20n0364_p0806c17║輭細滑。以根本智為正，以差別智為助，皆不違實
X20n0364_p0806c18║相。故曰：處處以眾寶，莊嚴一切法。趣根本智，則一
X20n0364_p0806c19║道平等，故無三惡八難，以根本智離分別之報也。
X20n0364_p0806c20║其國廣長，皆以妙寶蓮華色香以為校飾。【註】以根本
X20n0364_p0806c21║智縱橫得妙之報也。何為縱橫得妙邪？以此智不
X20n0364_p0806c22║住實際，不著有為。不住實際，故能唱說弄引。不著
X20n0364_p0806c23║有為，故示人實相。不住不著，如妙蓮華。以此為校
X20n0364_p0806c24║飾者，酬其德也。
X20n0364_p0807a01║普光自在王如來有無量菩薩僧，善脩無量法門，得
X20n0364_p0807a02║無量自在神通，皆以光明莊嚴其身，得諸陀羅尼藏，
X20n0364_p0807a03║無量辯才善能說法，光明神力皆悉通達，能破魔怨。
X20n0364_p0807a04║【註】菩薩修無量行者，依根本智以為其因也。得無
X20n0364_p0807a05║量神通者，依根本智得其用也。神通乃變幻之象，
X20n0364_p0807a06║象于方便。以光明嚴身者，不壞根本智光也。以此
X20n0364_p0807a07║智為諸法之源，故得總持之藏。得總持藏，故得說
X20n0364_p0807a08║法。辨才復云：光明神通，皆悉通達者，所謂方便實
X20n0364_p0807a09║相，相容無礙也。方便實相，相容無礙者，其能破魔
X20n0364_p0807a10║怨，勢必然也。
X20n0364_p0807a11║慚愧念慧，諸妙功德，以脩其心。【註】慚愧，乃七聖財之
X20n0364_p0807a12║一也。念慧，乃五力中之二也。蓋此諸菩薩，得五根，
X20n0364_p0807a13║五力，七功德財。以是而修身者，是知依根本智也。
X20n0364_p0807a14║彼佛國土無有女人。【註】以根本智誠實，無有虗妄，故
X20n0364_p0807a15║無女人陰險之人。淨名曰：善心誠實男是也。
X20n0364_p0807a16║其諸菩薩皆於寶蓮華中結跏趺坐，自然化生。【註】以
X20n0364_p0807a17║其國無陰險，故從中道實相之所化生，釋無女人
X20n0364_p0807a18║之意耳。
X20n0364_p0807a19║以禪樂為食。【註】以此智與定相應，無希望追求故。
X20n0364_p0807a20║諸所須物，經行之處，房舍牀榻，園林浴池，應念即至。
X20n0364_p0807a21║【註】能依此根本智而修，所謂慈悲之室，第一義牀，
X20n0364_p0807a22║總持園林，八德浴池，應念現前，不同漸次修得，所
X20n0364_p0807a23║以為頓教大乘也。
X20n0364_p0807a24║迦葉！是普光自在王如來，不以文字說法，但放光明
X20n0364_p0807b01║照諸菩薩，即得無生法忍。其佛光明復照十方，通達
X20n0364_p0807b02║無礙，令諸眾生得離煩惱。又，其光明常出三十二種
X20n0364_p0807b03║清淨法音。【註】初云：不以文字說法，但放光明。末云：光
X20n0364_p0807b04║中出三十二種清淨法音。是知諸佛法光明門，非
X20n0364_p0807b05║音聲輪勿載，但學者不得以文字相求。不以文字
X20n0364_p0807b06║相求，則達音聲實相。達音聲實相，則入法光明門，
X20n0364_p0807b07║是得無生法忍。世尊臨滅度時，文殊請再轉法輪。
X20n0364_p0807b08║世尊云：咄！文殊不識好惡，吾四十九年未曾譚一
X20n0364_p0807b09║字，汝教我再轉甚麼法輪？如此，則釋迦何甞以文
X20n0364_p0807b10║字教人哉？達磨云：不立文字，直指人心，見性成佛。
X20n0364_p0807b11║二祖問曰：我心未安，乞師與安。磨云：將心來，與汝
X20n0364_p0807b12║安。祖云：覓心了不可得。磨云：與汝安心竟。如此，則
X20n0364_p0807b13║達磨自立文字，不立文字耶？若言不立文字，則如
X20n0364_p0807b14║此問答，從何處得來？若言立文字，則達磨向二祖
X20n0364_p0807b15║道個什麼？是知古人說的，說個不說的，實不曾以
X20n0364_p0807b16║文字教人也。
X20n0364_p0807b17║何等為三十二？所謂：諸法空，無眾生見故；諸法無相，
X20n0364_p0807b18║離分別故；諸法無作，出三界故。【註】此依三解脫門，示
X20n0364_p0807b19║法光明也。
X20n0364_p0807b20║諸法離欲，性寂滅故；諸法離瞋，無有礙故；諸法離癡，
X20n0364_p0807b21║無闇冥故。【註】示法離三毒也。
X20n0364_p0807b22║諸法無所從來，本無生故；諸法無所從去，無所至故；
X20n0364_p0807b23║諸法不住，無所依故；諸法過三世，去、來、現在無所有
X20n0364_p0807b24║故。【註】三際三世，皆不屬故。
X20n0364_p0807c01║諸法無異，其性一故；諸法不生，離于報故。【註】此依生、
X20n0364_p0807c02║住、異、滅四相，示法無有也。
X20n0364_p0807c03║諸法無業，業報、作者不可得故。【註】無業，則法中無因
X20n0364_p0807c04║也。業報作者，以法中無業果也。
X20n0364_p0807c05║諸法不作，無所起故；諸法無起，無為性故；諸法無為，
X20n0364_p0807c06║離生滅故；諸法真，不從和合生故；諸法實，一道門故。
X20n0364_p0807c07║【註】諸法不作則無起，無起則無生滅。此以真空門
X20n0364_p0807c08║中，本來如是。然雖如是，不得作斷滅見。故復云是
X20n0364_p0807c09║真實，以示其妙有也。
X20n0364_p0807c10║諸法無眾生，眾生不可得故；諸法無我，第一義故。【註】
X20n0364_p0807c11║我人等相，皆無明相。諸法正性，即是第一義諦。第
X20n0364_p0807c12║一義諦，何有于相？
X20n0364_p0807c13║諸法鈍，無所知故。【註】鈍以無記為性，法體本來無記
X20n0364_p0807c14║故。
X20n0364_p0807c15║諸法捨，離憎愛故；諸法離煩惱，無有熱故。【註】煩惱以
X20n0364_p0807c16║嗔熱為性，嗔熱起于愛憎，若捨愛憎，則煩惱離矣。
X20n0364_p0807c17║諸法無垢，性不汙故。【註】法性同於虗空，本自無體。無
X20n0364_p0807c18║體則尚不名淨，何有垢也？
X20n0364_p0807c19║諸法一相，離欲際故。【註】諸欲實際，即是法性實際，以
X20n0364_p0807c20║法性不二，故云一相。
X20n0364_p0807c21║諸法離相常定故。【註】所謂一相故雖相，離相故常定
X20n0364_p0807c22║也。
X20n0364_p0807c23║諸法住實際性不壞故。【註】若起離相之見，則不名實
X20n0364_p0807c24║際矣。若住實際，不離于相，而甞住于定，以法性不
X20n0364_p0808a01║壞相故。
X20n0364_p0808a02║諸法如相不分別故。【註】不壞者，由法相如故，不分別
X20n0364_p0808a03║壞與不壞也。
X20n0364_p0808a04║諸法入法性遍入故。【註】所謂不分別壞與不壞者，由
X20n0364_p0808a05║法性遍入故也。壞與不壞，皆入法性故。
X20n0364_p0808a06║諸法無緣，諸緣不合故。【註】雖云遍入，亦不與緣合也。
X20n0364_p0808a07║諸法是菩提，如實見故；諸法是涅槃，無因緣故。【註】涅
X20n0364_p0808a08║槃名為斷除分別，分別斷除，則何因緣之有？以上
X20n0364_p0808a09║三十二種法門，總是一實相正性之門，為化眾生，
X20n0364_p0808a10║用是方便，故有多名。會而歸之，惟一自心，名異體
X20n0364_p0808a11║同，思之可見。
X20n0364_p0808a12║迦葉！普光自在王如來光明，常出如是清淨法音，亦
X20n0364_p0808a13║能令諸菩薩施作佛事，其佛國土無有魔事，佛壽無
X20n0364_p0808a14║量阿僧祇劫。【註】光無舌根，能出如是法音，是法非語
X20n0364_p0808a15║言音聲所及也。光無心識，而能令菩薩施作佛事
X20n0364_p0808a16║者，是法非心機意識所能也。能如是悟入，則無魔
X20n0364_p0808a17║事，得無生地。得無生地，則壽命無量矣。
X20n0364_p0808a18║大迦葉白佛言：若人欲得清淨佛土者，應取如網明
X20n0364_p0808a19║菩薩所脩功德具足清淨國土。如是，迦葉！網明菩薩
X20n0364_p0808a20║於諸無量阿僧祇佛所，隨所願修功德具足故。【註】取
X20n0364_p0808a21║佛土應如網明，當依根本智而修，乃能如是。所云
X20n0364_p0808a22║無量阿僧祇佛所，隨所願修，功德具足者，以實相
X20n0364_p0808a23║超越數量之象也。佛者，覺也。能覺自心，則知無願
X20n0364_p0808a24║之願，無脩之修，無功德之功德，乃名具足耳。
X20n0364_p0808b01║爾時，思益梵天謂網明菩薩：仁者已得從佛受記。網
X20n0364_p0808b02║明言：一切眾生皆從佛受記。【註】若謂我得佛受記，而
X20n0364_p0808b03║眾生不得者，則一切諸法，因果不成。然酬因報果，
X20n0364_p0808b04║法爾如是，由若影響，豈特我得而眾生不得耶？
X20n0364_p0808b05║梵天言：於何事中而得受記？網明言：隨業受報而得
X20n0364_p0808b06║受記。【註】隨業受報，因果自然，不記而記，受記系為。佛
X20n0364_p0808b07║為記者，使預知也。
X20n0364_p0808b08║梵天言：汝作何業而得受記？網明言：若業非身作、非
X20n0364_p0808b09║口作、非意作，是業可得示不？梵天言：不可示也。網明
X20n0364_p0808b10║言：菩提是起作相耶？梵天言：不也。何以故？菩提是無
X20n0364_p0808b11║為，非起作相。網明言：可以起作相得無為菩提不？梵
X20n0364_p0808b12║天言：不也。梵天！是故當知，若無業、無業報，無諸行、無
X20n0364_p0808b13║起諸行，是名菩提。如菩提性，得亦如是；如得性，受記
X20n0364_p0808b14║亦如是，不可以起作法而得受記。【註】若業從身、口、意
X20n0364_p0808b15║作，則是有為，可得示之此是殺、此是盜等，非得菩
X20n0364_p0808b16║提記也。若業不從身、口、意所作，則是實相，故不可
X20n0364_p0808b17║示，以非起作相故。非起作相者，乃得受菩提記也。
X20n0364_p0808b18║菩提云覺，覺一切法無所得故，佛受無所得記。問：
X20n0364_p0808b19║解此無所得法，佛為受記。若人造惡業者，還記不？
X20n0364_p0808b20║答：亦有記之者。如佛記琉璃大王云：此人七日後
X20n0364_p0808b21║墮地獄等。然則眾生造業，必招果報，未必須記。如
X20n0364_p0808b22║形直影端，聲和響順，何在記乎？佛欲策進二乘，發
X20n0364_p0808b23║道心故。梵天示同不解而問者，使大眾知記無所
X20n0364_p0808b24║記也。何為記無所記？佛以行人之心，受與行人之
X20n0364_p0808c01║記，非有與也。如世相士，許人貴賤，一如所言，非為
X20n0364_p0808c02║相士有所與也。實貴賤出自彼人自身，然相士不
X20n0364_p0808c03║許彼人亦得貴賤矣，但使其預知耳。
X20n0364_p0808c04║梵天言：善男子！汝不行六波羅蜜然後得受記耶？網
X20n0364_p0808c05║明言：如汝所說，菩薩行六波羅蜜而得受記。梵天！若
X20n0364_p0808c06║菩薩捨一切煩惱，名為檀波羅蜜；於諸法無所起，名
X20n0364_p0808c07║為尸羅波羅蜜；於諸法無所傷，名為羼提波羅蜜；於
X20n0364_p0808c08║諸法離相，名為毘黎耶波羅蜜；於諸法無所住，名為
X20n0364_p0808c09║禪波羅蜜；於諸法無戲論，名為般若波羅蜜。【註】前云
X20n0364_p0808c10║無作無起是菩提記者，破二乘有得執也。以大乘
X20n0364_p0808c11║中常斥彼有得為非，故今菩薩亦得菩提之記，豈
X20n0364_p0808c12║非得耶？故梵天問明，使知得無所得，故得受記。此
X20n0364_p0808c13║中所問，為破權乘菩薩事度之執也。彼云：若無起
X20n0364_p0808c14║無作得菩提記者，豈不行六度乎？若行六度，還同
X20n0364_p0808c15║起作，那得云無？夫六度者，度諸虗妄，非是有為，故
X20n0364_p0808c16║無起作。若實有行，即名虗妄，安得記耶？所以者何？
X20n0364_p0808c17║施不名波羅蜜，戒不名波羅蜜，乃至智慧不名波
X20n0364_p0808c18║羅蜜。何以故？波羅蜜云度彼岸。若施是波羅蜜者，
X20n0364_p0808c19║一切有為布施，應名施度；若戒是波羅蜜者，一切
X20n0364_p0808c20║外道持牛狗等戒，應名戒度；若忍是波羅蜜者，一
X20n0364_p0808c21║切賤役奴隷常相曲耐，應名忍度；若精進是波羅
X20n0364_p0808c22║蜜者，一切二乘勵精斷集，應名進度；若禪定是波
X20n0364_p0808c23║羅蜜者，一切色、無色界天皆能攝心，應名定度；若
X20n0364_p0808c24║智慧是波羅蜜者，一切世智辨聰皆有通利，應名
X20n0364_p0809a01║慧度。何以有為布施，祗生天福；牛狗之戒，斥為邪
X20n0364_p0809a02║見；賤役耐忍，只是曲意；二乘精進，不名道心；色天
X20n0364_p0809a03║禪定，不出凡界；世智辨聰，名例八難。所以菩薩行
X20n0364_p0809a04║六度，不同有為，故得受記。何為不同有為？以捨煩
X20n0364_p0809a05║惱為施，于法無起為戒，於法無傷為忍，于法離相
X20n0364_p0809a06║為進，於法無住為定，於法無戲論為智慧。如是六
X20n0364_p0809a07║度，非身行，非口說，非意思；不可作，無有起；不得生，
X20n0364_p0809a08║不得滅；不可示，不可說；契心無相，得無所得，行無
X20n0364_p0809a09║所行，是則名為菩薩行六度也。
X20n0364_p0809a10║梵天！菩薩如是行六波羅蜜，於何處行？梵天言：無處
X20n0364_p0809a11║行也。所以者何？凡有所行皆是不行，若行即是不行，
X20n0364_p0809a12║若不行即是行。【註】行是不行者，以六度體是無為也。
X20n0364_p0809a13║不行是行者，虗妄息滅也。菩提即是自心，若起心
X20n0364_p0809a14║動念，擬向外求，非得菩提，但得虗妄。網明逆而問
X20n0364_p0809a15║之，使自辯明，知無處矣！梵天所以決釋也。若了自
X20n0364_p0809a16║心，一切無著，攀緣斯泯，網明所以得記。如有狂人，
X20n0364_p0809a17║常在室中，忽然狂發，謂家在外，發心他走。出門一
X20n0364_p0809a18║步，即是離家一步；出門百里，即是離家百里。若能
X20n0364_p0809a19║返省，退轉一步，即是一步到家。此中行是不行，不
X20n0364_p0809a20║行是行，宜若是矣！
X20n0364_p0809a21║梵天！以是故，當知無所行是菩提。如汝所問，汝得受
X20n0364_p0809a22║菩提記，如如法性得受記，我所受記亦如是。梵天言：
X20n0364_p0809a23║善男子！如如法性無受記。網明言：諸菩薩受記相皆
X20n0364_p0809a24║亦如是，如如法性【註】如如法性者，法法如是，非記不
X20n0364_p0809b01║記。形直影端，理無差謬，則非記；因果不虗，則非不
X20n0364_p0809b02║記也。
X20n0364_p0809b03║爾時思益梵天白佛言：世尊！菩薩以何行，諸佛授阿
X20n0364_p0809b04║耨多羅三藐三菩提記？【註】前問網明，汝作何業而得
X20n0364_p0809b05║受記？而網明答，業非身、口、意所作，乃至六度，行是
X20n0364_p0809b06║不行，不行是行。梵天似乎得解，何以此中問佛以
X20n0364_p0809b07║何行得記？還如未悟先後之辭，何其違也？此為難
X20n0364_p0809b08║信之法，非佛證成，不可取信。眾疑未盡，故乃問耳。
X20n0364_p0809b09║佛言：若菩薩不行生法、不行滅法。【註】凡夫識暗，常為
X20n0364_p0809b10║四相遷流。菩薩智深，了達實相，故四相不行。文載
X20n0364_p0809b11║生滅二相，則含住異之相也。
X20n0364_p0809b12║不行善，不行不善。【註】善與不善，對待生起。若無不善，
X20n0364_p0809b13║則善從何起？若不行善，則不善不生，以法界性中
X20n0364_p0809b14║離對待故。下文倣此。
X20n0364_p0809b15║不行世間，不行出世間。【註】不行世間，即是不行眾生
X20n0364_p0809b16║世間與器世間。不行出世間，即是不行智正覺世
X20n0364_p0809b17║間也。
X20n0364_p0809b18║不行有罪法。【註】即是不行不善也。
X20n0364_p0809b19║不行無罪法。【註】不行善也。
X20n0364_p0809b20║不行有漏法。【註】不行世間法也。有漏有三，謂有漏、欲
X20n0364_p0809b21║漏、無明漏。三界二十五有，總名有漏。欲界六天，未
X20n0364_p0809b22║斷欲塵，名為欲漏。無明漏則兼該三乘，凡夫全然
X20n0364_p0809b23║不識。要而言之，迷中道理，漏落二邊，同名有漏。
X20n0364_p0809b24║不行無漏法。【註】不行出世間法也。二乘行無漏道，但
X20n0364_p0809c01║無欲有二漏未盡，無明為有法可行，未得盡漏，故
X20n0364_p0809c02║二乘不得受記。菩薩不著漏故，對待斯絕，所以得
X20n0364_p0809c03║記也。
X20n0364_p0809c04║不行有為法，不行無為，不行脩道。【註】所謂不作不起。
X20n0364_p0809c05║不行除斷。【註】所謂不止不滅。
X20n0364_p0809c06║不行生死，不行涅槃；不行見法，不行聞法；不行覺法，
X20n0364_p0809c07║不行知法。【註】法非見聞覺知，若行見聞覺知，則不得
X20n0364_p0809c08║菩提記矣。
X20n0364_p0809c09║不行施，不行捨，不行戒，不行覆，不行忍，不行善，不行
X20n0364_p0809c10║發，不行精進，不行禪，不行三昧，不行慧，不行行，不行
X20n0364_p0809c11║知，不行得。【註】此中不行六度者，重拂其相也。前云不
X20n0364_p0809c12║行知法，此中復云不行知，文疊出者，何也？前則不
X20n0364_p0809c13║行見、覺、聞、知之知，此則不行智。所謂智者，我能行
X20n0364_p0809c14║六度萬行之謂知。般若云無知亦無得，意同此也。
X20n0364_p0809c15║梵天！若菩薩如是行者，諸佛則授阿耨多羅三藐三
X20n0364_p0809c16║菩提記。所以者何？諸所有行皆有所是，無所是是菩
X20n0364_p0809c17║提。【註】若有六度可行，則有六度為是；若有是者，則有
X20n0364_p0809c18║可非；若有是非，不得法性；不得法性，不名菩提。若
X20n0364_p0809c19║無所行，則無可是；無可是，則亦無可非；無是無非
X20n0364_p0809c20║者，是名菩提。
X20n0364_p0809c21║諸有所行皆是分別，無分別是菩提；諸所有行皆是
X20n0364_p0809c22║起作，無起作是菩提；諸有所行皆是戲論，無戲論是
X20n0364_p0809c23║菩提。【註】菩提云覺，覺法實際，超過諸法，遠離二邊，斷
X20n0364_p0809c24║除分別，故曰菩提。若著分別，非得菩提矣。
X20n0364_p0810a01║是故當知，若菩薩過諸所行，則得受記。【註】古人所謂
X20n0364_p0810a02║善惡都莫思量，自然心入無生，湛然常寂，義出于
X20n0364_p0810a03║此。
X20n0364_p0810a04║唯然，世尊！受記者有何義？佛言：離諸法二相故是受
X20n0364_p0810a05║記義，不分別生滅是受記義，離身口意業相是受記
X20n0364_p0810a06║義。【註】身口業相有十，如來為化人天，權分名相。二乘
X20n0364_p0810a07║不解，執此為實，故于大乘，不堪進趣。于是如來特
X20n0364_p0810a08║云：離身、口、意業相。離身、口、意業相，則不分別生滅。
X20n0364_p0810a09║不分別生滅，則於諸法不起二見。不起二見，則過
X20n0364_p0810a10║去、未來。未來不去，現在不住，三世體空，十方真寂。
X20n0364_p0810a11║如是悟入，是名受記。
X20n0364_p0810a12║梵天！我念過去有劫名善見，我於此劫供養七十二
X20n0364_p0810a13║那由他佛，是諸如來不見授記。又過是劫，劫名善化，
X20n0364_p0810a14║我於此劫供養二十二億諸佛，是諸如來亦不見授
X20n0364_p0810a15║記。又過是劫，劫名梵歎，我於此劫供養萬八千佛，是
X20n0364_p0810a16║諸如來亦不見授記。又過是劫，劫名無咎，我於此劫
X20n0364_p0810a17║供養三萬二千佛，是諸如來亦不見授記。又過是劫，
X20n0364_p0810a18║劫名莊嚴，我於此劫供養四百四十萬佛，我皆以一
X20n0364_p0810a19║切供養之具而供養之，是諸如來亦不見授記。【註】劫
X20n0364_p0810a20║者，滯也。初云善見，見法清淨，故云善見。執滯能見，
X20n0364_p0810a21║則不得受記也。次云善化者，滯其能化。次云梵歎，
X20n0364_p0810a22║滯其我能贊歎也。次云無咎者，滯其我能潔己也。
X20n0364_p0810a23║次云莊嚴者，滯其我能行行也。有法可見，有眾生
X20n0364_p0810a24║可化，有三寶可讚，有身可潔，有行可行，一皆滯著，
X20n0364_p0810b01║故皆不得受記也。
X20n0364_p0810b02║梵天！我於往昔供養諸佛，恭敬、尊重、讚歎，淨脩梵行，
X20n0364_p0810b03║一切布施、一切持戒及行頭陀，離於瞋恚、忍辱、慈心，
X20n0364_p0810b04║如所說行勤脩精進，一切所聞皆能受持，獨處遠離
X20n0364_p0810b05║入諸禪定，隨所聞慧讀誦思問，是諸如來亦不見受
X20n0364_p0810b06║記。何以故？依止所行故。【註】前云涅槃惟有名字，猶如
X20n0364_p0810b07║虗空惟有名字。菩提、涅槃，名異體同，亦惟名字體
X20n0364_p0810b08║絕所依。若依有為，非得菩提記也。上云善見、善化，
X20n0364_p0810b09║乃至莊嚴，皆非得記。此中總括六度萬行，皆依有
X20n0364_p0810b10║為，非相應故也。
X20n0364_p0810b11║以是當知，若諸菩薩出過一切諸行，則得受記。【註】出
X20n0364_p0810b12║過諸行者，一切有為心念所不及也。
X20n0364_p0810b13║我若以一劫若減一劫，說是諸佛名號不可得盡。【註】
X20n0364_p0810b14║我于此一時所說劫數佛名，皆可得而知之。我于
X20n0364_p0810b15║一增一減，各有萬億年，說諸佛名號劫數，皆不可
X20n0364_p0810b16║得而知之。意謂過如是劫，供如是佛，修如是行，皆
X20n0364_p0810b17║不得。記者重言其依有為所行之過矣。
X20n0364_p0810b18║梵天！我於是後見燃燈佛，即得無生法忍。佛時授我
X20n0364_p0810b19║記言：汝於來世當得作佛，號釋迦牟尼如來、應供、正
X20n0364_p0810b20║徧知。我爾時出過一切諸行，具足六波羅蜜。所以者
X20n0364_p0810b21║何？若菩薩能捨諸相，名為檀波羅蜜；能滅諸受持，名
X20n0364_p0810b22║為尸羅波羅蜜；不為六塵所傷，名為羼提波羅蜜；離
X20n0364_p0810b23║諸所行，名為毗棃耶波羅蜜；不憶念一切法，名為禪
X20n0364_p0810b24║波羅蜜；能忍諸法無生性，名為般若波羅蜜。我於燃
X20n0364_p0810c01║燈佛所，具足如是六波羅蜜。【註】前梵天問網明曰：若
X20n0364_p0810c02║此無行、無起、無作得授記者，菩薩豈不行六波羅
X20n0364_p0810c03║蜜邪？網明答：六波羅蜜，即是無相自心。若悟無相
X20n0364_p0810c04║自心，即是具足六波羅蜜，是之謂難信之法。故梵
X20n0364_p0810c05║天重問世尊：菩薩以何行故，則得受記？佛答：無所
X20n0364_p0810c06║行則得受記。若無所行得受記者，受記以何為義？
X20n0364_p0810c07║佛答：不分別一法，不著生滅，離身、口、意業。能如是
X20n0364_p0810c08║行者，受記之義，亦如是也。佛恐梵天不信，特引過
X20n0364_p0810c09║去我依有為而行，皆不得記。今始於燃燈佛前，悟
X20n0364_p0810c10║此無想自心，乃得記也。
X20n0364_p0810c11║薩婆若品第十一
X20n0364_p0810c12║【註】前由梵天問受記以何為義，佛答不分別二法，
X20n0364_p0810c13║答其宗義，未答趣義，此中答其趣義也。當知受菩
X20n0364_p0810c14║提記，以無為為宗，流入薩婆若為趣。宗者，如農、士、
X20n0364_p0810c15║工、商，各有所宗，及其得志成家，各有所趣。如二乘
X20n0364_p0810c16║以生滅四諦為宗，以有餘分證涅槃為趣。所謂薩
X20n0364_p0810c17║婆若者，梵語，此云無飜，具六義故。所謂威德、熾盛、
X20n0364_p0810c18║自在等，即五不飜中多含不飜也。
X20n0364_p0810c19║梵天！我從初發心已來所作布施，於此五華布施百
X20n0364_p0810c20║分不及一，百千分、百千萬億分乃至算數譬喻所不
X20n0364_p0810c21║能及。【註】此則多劫依有為行施，不及此無相布施也。
X20n0364_p0810c22║彼有為施者，有我能施，有彼所受，能所既具，即同
X20n0364_p0810c23║虗妄。此中心契無生，則內不見能施之心，外不見
X20n0364_p0810c24║所施之物，內外離相，超前之施也。
X20n0364_p0811a01║我從初發心已來，受戒、持戒、行頭陀，於此常滅戒，百
X20n0364_p0811a02║分不及一，乃至算數譬喻所不能及。【註】戒者，彼三乘
X20n0364_p0811a03║所修，大小不同，所謂五戒、十戒，比丘二百五十，菩
X20n0364_p0811a04║薩四百戒等。持犯開遮，皆名生滅。此無相戒者，內
X20n0364_p0811a05║不見能持之心，外不見所犯之律，內外一如，是謂
X20n0364_p0811a06║常滅。
X20n0364_p0811a07║我從初發心已來，柔和忍辱，於畢竟忍法，百分不及
X20n0364_p0811a08║一，乃至算數譬喻所不能及。【註】忍法有三：一曰苦行
X20n0364_p0811a09║忍，即自守節厲志。二曰調順忍，又曰生忍，忍惡眾
X20n0364_p0811a10║生難調能調。此中有三：凡見惡人惡獸，一則安受，
X20n0364_p0811a11║二則觀察，三則忍耐。三曰第一義忍，又名無生忍。
X20n0364_p0811a12║多生所行忍辱，屬前二種，未忘能所故。此中所示
X20n0364_p0811a13║畢竟忍法，能所兩忘，無忍不忍，即無生忍也。
X20n0364_p0811a14║我從初發心已來，發勤精進，於不取不捨精進，百分
X20n0364_p0811a15║不及一，乃至算數譬喻所不能及。【註】發心已來，精進
X20n0364_p0811a16║者未契無生，則心存取捨。心悟實相，則得失同觀。
X20n0364_p0811a17║不取不捨，則一道平坦。
X20n0364_p0811a18║我從初發心已來，禪定獨處，於此無住禪定，百分不
X20n0364_p0811a19║及一，乃至算數譬喻所不能及。【註】獨處禪定者，棄有
X20n0364_p0811a20║著空，厭喧求靜，則心非無住。若悟實相，則空有等
X20n0364_p0811a21║觀，動靜不二。以不二故，於空有動靜，無所住著，是
X20n0364_p0811a22║謂常定。
X20n0364_p0811a23║我從初發心已來，思惟籌量智慧，於此無戲論智慧，
X20n0364_p0811a24║百分不及一，百千分、百千萬億分，乃至算數譬喻所
X20n0364_p0811b01║不能及。【註】三乘智慧，皆有思量，以無明未盡故也。若
X20n0364_p0811b02║能一念契同，元名本有，稱性而談，皆非戲論。古人
X20n0364_p0811b03║所謂思而知，慮而解，皆鬼家之活計，即思惟籌量
X20n0364_p0811b04║智慧也。所謂拈來無不是，用處不生疑，即無戲論。
X20n0364_p0811b05║似有異于有為，故不之及也。於施特曰：五華亦同
X20n0364_p0811b06║有為之施，何以異於前之施也？答：昔者護明大士，
X20n0364_p0811b07║以五華獻佛，佛為說法，得悟無生，即與受記，所以
X20n0364_p0811b08║超前施也。豈特超前之施邪？由因五華獻佛，得悟
X20n0364_p0811b09║無生，於是圓會六度萬行，皆入實際，是謂一念具
X20n0364_p0811b10║足六波羅蜜也。
X20n0364_p0811b11║梵天！是故當知，我爾時具足六波羅蜜。【註】爾時者，獻
X20n0364_p0811b12║華之時也。結成六度，皆因此時而得成就也。
X20n0364_p0811b13║世尊！云何名具足六波羅蜜？梵天！若不念施、不依止
X20n0364_p0811b14║戒、不分別忍、不取精進、不住禪定、不二於慧，是名具
X20n0364_p0811b15║足六波羅蜜。【註】梵天意曰：佛于無量劫修行六度，不
X20n0364_p0811b16║名具足，何特於此五華獻佛，乃名具足六度邪？佛
X20n0364_p0811b17║答：我於無量劫修行六度，皆依有為，不名具足。於
X20n0364_p0811b18║此心契無生，無生則無為，無為則無所不為，故名
X20n0364_p0811b19║具足也。
X20n0364_p0811b20║又問：具足六波羅蜜已，能滿足何法？佛言：具足六波
X20n0364_p0811b21║羅蜜已，能滿足薩婆若。【註】波羅蜜云：度彼岸，由修無
X20n0364_p0811b22║相行，故得受記；得受記故，則得具足六度。問云：得
X20n0364_p0811b23║具足六度者，度至何所？佛答：度至妙覺果海，指其
X20n0364_p0811b24║趣也。
X20n0364_p0811c01║世尊！云何具足六波羅蜜已，能滿足薩婆若？梵天！布
X20n0364_p0811c02║施平等即是薩婆若平等，持戒平等即是薩婆若平
X20n0364_p0811c03║等，忍辱平等即是薩婆若平等，精進平等即是薩婆
X20n0364_p0811c04║若平等，禪定平等即是薩婆若平等，智慧平等即是
X20n0364_p0811c05║薩婆若平等，以是平等等一切法，名為薩婆若。【註】妙
X20n0364_p0811c06║覺果體，一切眾生平等本具。良由無明所敝，不自
X20n0364_p0811c07║知其平等之道，妄生分別，動念乘真。若能迴光返
X20n0364_p0811c08║照，苟知因心平等，則果地亦平等。因果平等，則一
X20n0364_p0811c09║切法無不平等矣。
X20n0364_p0811c10║又，梵天！滿足布施相、持戒相、忍辱相、精進相、禪定相、
X20n0364_p0811c11║智慧相，是名薩婆若。【註】修行未悟本心，以謂心外有
X20n0364_p0811c12║法，有能有所，有取有捨，有得有失，則不得名為滿
X20n0364_p0811c13║足波羅蜜。若悟本心，則知身外無法，無是無非，無
X20n0364_p0811c14║能無所，無得無失，是故名為滿足波羅蜜。故知薩
X20n0364_p0811c15║婆若者，即是自心。一切諸法，至此稱為滿足。故曰：
X20n0364_p0811c16║百川眾流，至海而極；森羅萬象，至空而極；一切萬
X20n0364_p0811c17║法，至心而極。是此之謂也。
X20n0364_p0811c18║梵天！如是滿足六波羅蜜，能滿足薩婆若。【註】上云六
X20n0364_p0811c19║度滿相名薩婆若者，六度趣心為極，此云如是滿
X20n0364_p0811c20║足六度，能滿薩婆若。事極理圓，心通法遍，必然之
X20n0364_p0811c21║道也。
X20n0364_p0811c22║世尊！云何當知滿足薩婆若？梵天！若不受眼、不受色、
X20n0364_p0811c23║不受耳、不受聲、不受鼻、不受香、不受舌、不受味、不受
X20n0364_p0811c24║身、不受觸、不受意、不受法，若不受是內外入，名為滿
X20n0364_p0812a01║足薩婆若。【註】無相自心，本絕狀貌。既□滿足，非無方
X20n0364_p0812a02║所。若有方所，非無指的。若有指的□，者是滿足之
X20n0364_p0812a03║相。佛答：此心無相，無可指陳。但內不受根，外不受
X20n0364_p0812a04║塵。內外既虗，中當絕待。靈明獨照，任運縱橫。故云：
X20n0364_p0812a05║天上天下，惟我獨尊。即此是名滿足之相。
X20n0364_p0812a06║我得如是滿足薩婆若，於眼無所著，於色、耳聲、鼻香、
X20n0364_p0812a07║舌味、身觸、意法無所著，是故如來名為無礙知見薩
X20n0364_p0812a08║婆若。【註】釋前不受眼等入，所謂不受根塵，非謂離根
X20n0364_p0812a09║塵而別求薩婆若。但於眼不著于色，非是無眼。聲
X20n0364_p0812a10║等亦如是，以根塵性本如故。若離根塵而求自心，
X20n0364_p0812a11║則起斷常邪見，故佛為重釋也。
X20n0364_p0812a12║梵天，薩婆若於法無所受。何以故？以無用故。無用即
X20n0364_p0812a13║是無所有義，無所有即是空如虗空義，同虗空相是
X20n0364_p0812a14║薩婆若，是故於法無所受。【註】釋上根塵性如，不著不
X20n0364_p0812a15║壞之意也。何以於眼色等法，不受不著？謂眼色等
X20n0364_p0812a16║法相是無作，依心成用。依心成用，則其體本空，運
X20n0364_p0812a17║用施為，隨心迴轉，了心無外，故無所受也。
X20n0364_p0812a18║梵天，譬如一切所作皆因虗空，而虗空無所依；如是
X20n0364_p0812a19║諸慧皆從薩婆若出，而薩婆若無所依。【註】譬如日昇
X20n0364_p0812a20║月降，斗換星移，皆依虗空發現，而虗空不因彼等
X20n0364_p0812a21║為之增減。如是五陰、六入、十二處、十八界，皆依自
X20n0364_p0812a22║心發用，而自心不因彼等為之有無。不云五陰等
X20n0364_p0812a23║法，而云智慧者，彼等皆具明了功能故。
X20n0364_p0812a24║梵天白佛言：世尊！所說薩婆若者，為何謂也？梵天！一
X20n0364_p0812b01║切所行是智為真智，非諸聲聞、辟支佛所及，故名薩
X20n0364_p0812b02║婆若；諸有所行皆能成就，故名薩婆若；能破一切所
X20n0364_p0812b03║念戲論，故名薩婆若；諸所教勅、諸所防制，如此眾生
X20n0364_p0812b04║所行之法皆從中出，故名為薩婆若；得諸聖智、若學
X20n0364_p0812b05║智、若無學智、若辟支佛智皆從中出，故名為薩婆若；正
X20n0364_p0812b06║行，故名為薩婆若；能分別一切藥，故名薩婆若；能滅
X20n0364_p0812b07║一切眾生病，故名薩婆若；能除一切煩惱習氣，故名
X20n0364_p0812b08║薩婆若；常在定，故名薩婆若；一切法中無疑，故名薩
X20n0364_p0812b09║婆若；一切世間、出世間智慧皆從中出，故名薩婆若；
X20n0364_p0812b10║善知一切智慧方便相，故名薩婆若。【註】上云不受根
X20n0364_p0812b11║塵，乃直顯絕待一心為名，故無所受。此中問圓融
X20n0364_p0812b12║一心，故一切照了，一切成辦。故曰無所受者，則無
X20n0364_p0812b13║所不受也。以自心本來如是具足，若不妙悟一翻，
X20n0364_p0812b14║不自知其為具足。故梵天一一問明，使人解了，真
X20n0364_p0812b15║慈悲法施之大士也。
X20n0364_p0812b16║爾時思益梵天白佛言：未曾有也。世尊！諸佛如來智
X20n0364_p0812b17║慧甚深，心無所緣而知一切眾生心、心所行。世尊！薩
X20n0364_p0812b18║婆若得如是無量功德，其誰善男子、善女人不發阿
X20n0364_p0812b19║耨多羅三藐三菩提心？於是網明菩薩白佛言：世尊！
X20n0364_p0812b20║若有菩薩希望功德利益而發菩提心者，不名發大
X20n0364_p0812b21║乘心也。所以者何？一切法無功德利，以無對處故。【註】
X20n0364_p0812b22║無相妙心，實無如是閑名。因梵天所問，佛為方便，
X20n0364_p0812b23║讚揚如是具足，如是出生，如是超勝。梵天讚歎薩
X20n0364_p0812b24║婆若中，具足如是功德，其誰不發菩提心也。網明
X20n0364_p0812c01║恐人住相有違實德，特為發明，使知圓妙自心，雖
X20n0364_p0812c02║能成辦等，不違絕待，故曰無功德利，以無對處故。
X20n0364_p0812c03║世尊！菩薩摩訶薩不應為功德利故發菩提心，但為
X20n0364_p0812c04║大悲心故，滅眾生諸苦惱故，不自憂苦故，生諸善法
X20n0364_p0812c05║故，解脫諸邪見故，滅除諸病故，捨我所貪著故，不觀
X20n0364_p0812c06║憎愛故，不沒世法故，厭患有為故，安住涅槃故，發菩
X20n0364_p0812c07║提心。【註】若菩薩自求利益功德發心者，著我未忘，還
X20n0364_p0812c08║同二乘，非大乘也。若以大悲為心，則純是利他之
X20n0364_p0812c09║行，不知有己也。所謂聖人無己，靡所不己，此之謂
X20n0364_p0812c10║矣。所謂發大悲者，在拔眾生之苦。欲拔彼苦，當自
X20n0364_p0812c11║忘其苦。不能自忘，則悲不能發矣。㧞苦在與樂。欲
X20n0364_p0812c12║與其樂，當為說法，令其生善。善生則苦滅，苦滅則
X20n0364_p0812c13║樂至。所為生善者，使其捨邪見，滅諸病，離貪著，泯
X20n0364_p0812c14║憎愛，不為世法所沒，厭有為，住無為，皆是離苦得
X20n0364_p0812c15║樂之妙善也。
X20n0364_p0812c16║世尊！菩薩不應於眾生求其恩報，亦不應觀作與不
X20n0364_p0812c17║作，又於苦樂心不傾動。【註】求其恩報，即同功德利益
X20n0364_p0812c18║發心之謂也。觀作與不作，則心存憎愛。心不傾動，
X20n0364_p0812c19║則所謂不自憂苦也。若三者經於心，則是非成於
X20n0364_p0812c20║念。是非成于念，則其所發大悲，乃愛見之悲，非無
X20n0364_p0812c21║緣之大悲也。故網明重重發明，使不墮其咎耳。
X20n0364_p0812c22║世尊！何謂菩薩家清淨？佛言：善男子！菩薩若生轉輪
X20n0364_p0812c23║聖王家，不名家清淨；若生帝釋中、若生梵王中，亦不
X20n0364_p0812c24║名家清淨；在所生處乃至畜生，自不退失善根，亦令
X20n0364_p0813a01║眾生生諸善根，是名菩薩家清淨。【註】上云以大悲心，
X20n0364_p0813a02║生諸眾生善法，不自憂苦。復恐菩薩于善道惡道，
X20n0364_p0813a03║起取捨見，不以等心而救，自損善根。故于此特問
X20n0364_p0813a04║菩薩家清淨。而佛答，若生帝釋輪王中，苟退善根，
X20n0364_p0813a05║祗云尊貴，不名清淨。若生畜生惡道中，苟不失善
X20n0364_p0813a06║根，雖云微賤，是名清淨。得失既在善根所分，則善
X20n0364_p0813a07║道惡道，無所揀擇也。上云六度平等，則薩婆若平
X20n0364_p0813a08║等。此中善惡平等，則薩婆若平等。慎勿忻厭矣。
X20n0364_p0813a09║又，網明慈！是菩薩家心平等故。【註】無緣之慈，不揀冤
X20n0364_p0813a10║親故。
X20n0364_p0813a11║悲是菩薩家，深心念故。【註】深心大悲，誓欲等救故。
X20n0364_p0813a12║喜是菩薩家，生法喜故。捨是菩薩家，離貪著故。不捨
X20n0364_p0813a13║菩提是菩薩家，不貪聲聞、辟支佛地故。【註】問：何以知
X20n0364_p0813a14║此薩婆若即是自心邪？前云：不受眼，不受色等。根、
X20n0364_p0813a15║塵不受，則亦不受識矣。根、塵、識三者既泯，即是絕
X20n0364_p0813a16║待自心也。又云：能成就世間、出世間聖凡因果者，
X20n0364_p0813a17║即是圓妙自心也。合此二種，總名薩婆若者，體用
X20n0364_p0813a18║不分不雜之像也。曰：若如此，何以不直曰心，而云
X20n0364_p0813a19║薩婆若者，寧有意乎？答：以心不自名故。若心自名，
X20n0364_p0813a20║似有二物。如火不自云火，水不自云水等。古人云：
X20n0364_p0813a21║語忌十成者，不欲斷絕也。機貴迴互者，不欲染汙
X20n0364_p0813a22║也。所以不名心者，忌十成也。名薩婆若者，貴迴互
X20n0364_p0813a23║也。何謂迴互？如世人畏死，諱之云崩、卒、喪等，皆忌
X20n0364_p0813a24║言死也。
X20n0364_p0813b01║思益梵天所問經簡註卷之二