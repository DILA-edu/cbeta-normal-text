X20n0364_p0813b02║
X20n0364_p0813b03║
X20n0364_p0813b04║
X20n0364_p0813b05║思益梵天所問經簡註卷之三
X20n0364_p0813b06║姚秦三藏法師　鳩摩羅什奉　詔譯
X20n0364_p0813b07║明會稽顯聖寺後學沙門　圓澄　註
X20n0364_p0813b08║右春坊右庶子南充　黃　輝
X20n0364_p0813b09║左春坊左諭德會稽　陶望齡　同校
X20n0364_p0813b10║左春坊左中𠃔太原　傅新德　訂正
X20n0364_p0813b11║菩薩無二品第十二
X20n0364_p0813b12║【註】前文一往問答之辭，以方便實相，合而不雜，分
X20n0364_p0813b13║而不離，二而不二，不二而二，指趣淵深，綿微難見。
X20n0364_p0813b14║梵天雖悟說是無說之義，未解無說是說之旨。此
X20n0364_p0813b15║品特標無二者，會前諸法，皆歸無二矣。
X20n0364_p0813b16║爾時，思益梵天白佛言：世界是文殊師利法王子，在
X20n0364_p0813b17║此大會而無所說。【註】梵語文殊師利，此云妙吉祥。如
X20n0364_p0813b18║來會上，為擇法眼。既為擇法之眼，不容無說。蓋文
X20n0364_p0813b19║殊于方等會上，以三十二大士，各說不二法門。以
X20n0364_p0813b20║其親從此中來，不容無問而說，待問而後發明也。
X20n0364_p0813b21║佛即告文殊師利：汝於此所說法中，可少說之。【註】佛
X20n0364_p0813b22║令文殊少說者，發明前所說法，即是無說之說，於
X20n0364_p0813b23║中無有少法可說也。佛不自說，令文殊說者，使對
X20n0364_p0813b24║眾辨明也。
X20n0364_p0813c01║文殊師利白佛言：世尊！佛所得法寧可識不？佛言：不
X20n0364_p0813c02║可識也。世尊！是法可說、可演、可論不？佛言：不可說、不
X20n0364_p0813c03║可演、不可論。世尊！若是法不可說、不可演、不可論者，
X20n0364_p0813c04║則不可示也。【註】先標定世尊聖覺智自證之法，然後
X20n0364_p0813c05║辨其無說無示，無演無論，使人妙契言外之旨。以
X20n0364_p0813c06║自證之法不可得故，所以智不能知，識不能識，言
X20n0364_p0813c07║語道斷，心行處絕。淨名以是杜口於毗耶，世尊以
X20n0364_p0813c08║是掩室於摩竭。若能悟旨，則塵說剎說，未嘗間歇。
X20n0364_p0813c09║豈特文殊不說，而世尊曷嘗說乎？
X20n0364_p0813c10║爾時思益梵天謂文殊師利：汝不為眾生演說法乎？
X20n0364_p0813c11║文殊師利言：梵天！法性中有二相耶？梵天言：無也。文
X20n0364_p0813c12║殊師利言：一切法不入法性耶？梵天言：然。文殊師利
X20n0364_p0813c13║言：若法性是不二相，一切法入法性中，云何當為眾
X20n0364_p0813c14║生說法？【註】若云是法無說無示者，則文殊師利能不
X20n0364_p0813c15║與眾生說法耶？非謂不與說法，但說法無二相也。
X20n0364_p0813c16║若有一法，可言於法性中有說有聽，有說有聽則
X20n0364_p0813c17║著我人，著我人者是名戲論，非得法性。若一切法
X20n0364_p0813c18║皆入法性，法性無二，無二故無說即說，何當更為
X20n0364_p0813c19║眾生說乎？
X20n0364_p0813c20║梵天言：頗有說法亦無二相耶？文殊師利言：若決定
X20n0364_p0813c21║得說者、聽者，可有說法亦無有二。【註】以法性無二故，
X20n0364_p0813c22║無說與說，亦無有二，不必更說也。既無說與說不
X20n0364_p0813c23║二，頗有說與無說不二不？若決定得說者、聽者，可
X20n0364_p0813c24║言有二、有不二；若說者、聽者決定不可得故，指何
X20n0364_p0814a01║法為二、為不二也？
X20n0364_p0814a02║文殊師利！如來不說法耶？文殊師利言：佛雖說法，不
X20n0364_p0814a03║以二相。何以故？如來性無二故，雖有所說而無二也。
X20n0364_p0814a04║【註】不以二相者，無有能說所說之相也。無有能說
X20n0364_p0814a05║所說，則說與不說，皆入法性。故楞伽有二種通，謂
X20n0364_p0814a06║宗通相，說通相。宗通相者，謂聖默然。說通相者，謂
X20n0364_p0814a07║聖說法。是二者，說與不說，會歸法性也。
X20n0364_p0814a08║梵天言：若一切法無二，其誰為二？文殊師利言：凡夫
X20n0364_p0814a09║貪著我故分別二耳，不二者終不為二。雖種種分別
X20n0364_p0814a10║為二，然其實際無有二相。【註】一切法，聖人證實相，故
X20n0364_p0814a11║無二。凡夫著我我所，虗妄分別，故二耳。以實相不
X20n0364_p0814a12║二者，不因凡夫分別而成二也。故凡夫是稱虗妄，
X20n0364_p0814a13║彼實際豈因而二之也。
X20n0364_p0814a14║梵天言：云何識無二法？文殊師利言：若無二可識則
X20n0364_p0814a15║非無二。所以者何？無二相者不可識也。【註】若有無二
X20n0364_p0814a16║可識，則非真無二也。何也？以有對待故。若無有對
X20n0364_p0814a17║待，安能識無二哉！
X20n0364_p0814a18║梵天！二即是識業不可識法，佛所說也。【註】佛說二者，
X20n0364_p0814a19║是業相可識，法性則不可識也。
X20n0364_p0814a20║是法不爾，如所說。何以故？是法無文字故。【註】是法不
X20n0364_p0814a21║爾者，不如業相之可識。如來所說，不依文字語言，
X20n0364_p0814a22║故不可識也。
X20n0364_p0814a23║文殊師利！佛所說法終何所至？文殊師利言：如來說
X20n0364_p0814a24║法至無所至。梵天言：佛所說法不至涅槃耶？文殊師
X20n0364_p0814b01║利言：涅槃可得至耶？梵天言：涅槃無來處、無至處。文
X20n0364_p0814b02║殊師利言：如是，佛所說法至無所至。【註】佛所說法，終
X20n0364_p0814b03║至涅槃，以涅槃無有處所。無處所故，則來無所從，
X20n0364_p0814b04║去無所至。無所至者，是佛所說至。無至者，至寂滅
X20n0364_p0814b05║自性也。以自性寂滅故，無說無演，無示無識，寧有
X20n0364_p0814b06║處所可得至也？
X20n0364_p0814b07║梵天言：是法誰聽？答言：如所說。梵天言：云何如所說？
X20n0364_p0814b08║答言：如不識不聞。【註】是法既非言說可及，未審誰肯
X20n0364_p0814b09║聽邪？聽者，如所說不可識，則解不可聞。若解不可
X20n0364_p0814b10║聞者，肯聽是法也？
X20n0364_p0814b11║梵天言：誰能聽如來如是法？答言：不漏六塵者。【註】眼
X20n0364_p0814b12║見色如盲等，耳聞聲如聾等，是謂不漏。六塵能如
X20n0364_p0814b13║是不漏，則達無聽之聽，是真能聽法者也。
X20n0364_p0814b14║梵天言：誰能知是法？答言：無識、無分別、無諍訟者。【註】
X20n0364_p0814b15║無識，則不緣名相。無分別，則不著外塵。無諍訟，則
X20n0364_p0814b16║不執能所。離此三者，則自性靈明，寂然常照，是真
X20n0364_p0814b17║能知也。
X20n0364_p0814b18║梵天言：云何比丘名多諍訟？答言：是好、是惡，此名諍
X20n0364_p0814b19║訟；是理、是非理，此名諍訟；是垢、是淨，此名諍訟；是善、
X20n0364_p0814b20║是不善，此名諍訟；是戒、是毀戒，此名諍訟；是應作、是
X20n0364_p0814b21║不應作，此名諍訟；以是法得道、以是法得果，此名諍
X20n0364_p0814b22║訟。【註】問：好惡垢淨，是理非理，持戒毀戒，得道得果，原
X20n0364_p0814b23║于佛說。云何同名諍訟耶？答：教道別也。昔時佛為
X20n0364_p0814b24║鈍根眾生，未堪直趣大道，權標名相，使知進修。此
X20n0364_p0814c01║一乘頓教，名相蕩除，理事不立，直顯自心。若立纖
X20n0364_p0814c02║毫，即名障礙。二乘不了，名相礙心。所以文殊決擇
X20n0364_p0814c03║者，欲使法眼清淨也。曰：若然者，好惡垢淨可名，名
X20n0364_p0814c04║相元無實體。若執實有，是成諍訟。云何得道得果，
X20n0364_p0814c05║同彼諍訟？答：眾生躭著欲塵，不求解脫。佛說得道
X20n0364_p0814c06║得果，誘彼癡兒。若出化城，寶所非有。執為實事，諍
X20n0364_p0814c07║訟由生。故并揀之也。
X20n0364_p0814c08║梵天！若於法中有高下心，貪著所受，皆是諍訟，佛所
X20n0364_p0814c09║說法無有諍訟。梵天！樂戲論者無不諍訟，樂諍訟者
X20n0364_p0814c10║無沙門法，樂沙門法者無有妄想貪著。【註】如來所說
X20n0364_p0814c11║大小名相，皆是稱理稱機，無心演出，無有戲論。凡
X20n0364_p0814c12║夫樂著戲論，于無諍訟中，熾然諍訟。著諍訟者，非
X20n0364_p0814c13║沙門法也。沙門云勤息，息滅戲論妄想，勤修聖道，
X20n0364_p0814c14║故云勤息。云何凡夫名為戲論邪？以求道心不真，
X20n0364_p0814c15║效人問辨，實自無心，故名戲論。此如古人聞一句
X20n0364_p0814c16║義，終身受持，倘或不明，經年決擇，以悟自期，忽爾
X20n0364_p0814c17║發明，疑惑并消。今人無書不讀，滿肚懷疑，隱隱自
X20n0364_p0814c18║嗤，逢人強辨，直得最妙最玄，於己一無造履。故云：
X20n0364_p0814c19║上士一決一切了，下士多聞多不信。多聞多不信，
X20n0364_p0814c20║非戲論而何？
X20n0364_p0814c21║梵天言：云何比丘隨佛語、隨佛教？答言：若比丘稱讚
X20n0364_p0814c22║毀辱，其心不動，是名隨佛教。若比丘不隨文字語言，
X20n0364_p0814c23║是名隨佛語。【註】稱讚者，順境也。毀辱者，逆境也。不為
X20n0364_p0814c24║順逆所動，是順佛之教也。然則隨宜通變，不在膠
X20n0364_p0815a01║柱調絃。若執實事，則著文字語言，非順佛語也。以
X20n0364_p0815a02║無定之語，是名佛語。不動不著，妙契中道。下皆倣
X20n0364_p0815a03║此。
X20n0364_p0815a04║又比丘滅一切諸相，是名隨佛教；不違於義，是名隨
X20n0364_p0815a05║佛語。【註】破相顯空，教門所載，或奪或與，各有其義。比
X20n0364_p0815a06║丘取捨得宜，是名不違其義。
X20n0364_p0815a07║若比丘守護於法，是名隨佛教；若不違佛語，是名隨
X20n0364_p0815a08║佛語。【註】蕩除名相，直顯自心，不為外論所害，是守護
X20n0364_p0815a09║法。一切邪正，同歸法性，是佛之語。若執彼邪我正，
X20n0364_p0815a10║親疎法性，是違佛語。若了即邪即正，無二無別，是
X20n0364_p0815a11║名不違。以真心妙融，即遮即照，教道安立，或破或
X20n0364_p0815a12║顯，縱奪無方，須得心融意會耳。
X20n0364_p0815a13║梵天言：云何比丘能守護法？答言：若比丘不逆平等、
X20n0364_p0815a14║不壞法性，是名能守護法。【註】心佛及眾生，是三無差
X20n0364_p0815a15║別，故曰平等。若分彼聖我凡，是乖平等。乖平等者，
X20n0364_p0815a16║起諍論。起諍論者，不能守護法也。法性即是平等
X20n0364_p0815a17║之實相。若謂轉凡入聖，是壞法性。以法性各住一
X20n0364_p0815a18║際，如鐘鼓之聲，彼此不相到故。所以不壞法性者，
X20n0364_p0815a19║乃不乖平等也。
X20n0364_p0815a20║梵天言：云何比丘親近於佛？答言：若比丘於諸法中，
X20n0364_p0815a21║不見有法若近若遠，是名親近於佛。【註】前梵天問佛
X20n0364_p0815a22║親近，佛答盡命不毀禁者，與此文殊所答若何異
X20n0364_p0815a23║也？以梵天說諸法正性之門，顯理極圓。佛指事行，
X20n0364_p0815a24║使無混濫。如法華三週法竟，說四安樂行也。此中
X20n0364_p0815b01║文殊當擇法之任，不見有法若近若遠為答者，使
X20n0364_p0815b02║法眼清明也。
X20n0364_p0815b03║梵天言：云何比丘給侍於佛？答言：若比丘身、口、意無
X20n0364_p0815b04║所作，是名給侍於佛。【註】身無非行，口無惡言，意無邪
X20n0364_p0815b05║思，且道那個是佛要汝給侍？
X20n0364_p0815b06║梵天言：誰能供養？佛答言：不起福業，不起不動業者。
X20n0364_p0815b07║【註】不起福業，則不著有為。不起不動業，則不著無
X20n0364_p0815b08║為。前文所謂達無生際者。
X20n0364_p0815b09║梵天言：誰能見佛？答曰：若不著肉眼、不著天眼、不著
X20n0364_p0815b10║慧眼，是名能見佛。【註】肉眼礙非通，是不能見。天眼通
X20n0364_p0815b11║非礙，是能見。以自性天真之佛，不屬見故。故能見
X20n0364_p0815b12║不能見，皆不見佛。若離五眼之見，是真見佛也。不
X20n0364_p0815b13║言佛眼法眼者，文略也。
X20n0364_p0815b14║梵天言：誰能見法？答言：不逆諸因緣法者。梵天言：誰
X20n0364_p0815b15║能順見諸因緣法？答言：不起平等，不見平等所生相
X20n0364_p0815b16║者。【註】諸法體是真空，不礙緣起；若礙緣起，是逆因緣。
X20n0364_p0815b17║所謂順因緣者，不執體是真空，不起平等之想；不
X20n0364_p0815b18║執任運緣起，不見平等所生之相也。
X20n0364_p0815b19║梵天言：誰得真智？答言：不生不滅諸漏者。【註】漏者，所
X20n0364_p0815b20║謂有漏、欲漏、無明漏也。達漏體本是無生，不生不
X20n0364_p0815b21║滅，是名真智。二乘返此。
X20n0364_p0815b22║梵天言：誰能隨學？如來答言：不起、不受、不取、不捨諸
X20n0364_p0815b23║法者。【註】如來者，即諸法如義，能不起不受學如義也。
X20n0364_p0815b24║梵天言：誰名正行？答言：不墮三界者。【註】所謂不著欲，
X20n0364_p0815c01║不著禪，不著空，唯此不著，名為正行也。
X20n0364_p0815c02║梵天言：誰為善人？答言：不受後身者。【註】世稱善人，乃
X20n0364_p0815c03║善惡對稱之善人，其善即凡夫中善人也。不受後
X20n0364_p0815c04║身，乃阿羅漢及一生菩薩。妙契中道，不著善惡二
X20n0364_p0815c05║邊，即聖人中善人也。大學所謂止於至善，非善惡
X20n0364_p0815c06║所對之善也。
X20n0364_p0815c07║梵天言：誰為樂人？答言：無我、無我所者。【註】我，即是能
X20n0364_p0815c08║主宰者。我所，即是能攀緣者。內忘主宰，外絕攀緣，
X20n0364_p0815c09║是真樂人也。
X20n0364_p0815c10║梵天言：誰為得解脫者？答言：不壞縛者。梵天言：誰為
X20n0364_p0815c11║得度？答言：不住生死、不住涅槃者。【註】若有生死可度，
X20n0364_p0815c12║則有不度生死者。惟涅槃生死二邊不住，是真得
X20n0364_p0815c13║度也。
X20n0364_p0815c14║梵天言：漏盡比丘盡何事耶？答言：若有所盡，不名漏
X20n0364_p0815c15║盡。知諸漏空相，隨如是知，名為漏盡。【註】既不住二邊，
X20n0364_p0815c16║度無所度，比丘稱為漏盡，當盡何事耶？所言漏盡，
X20n0364_p0815c17║但盡妄想之相，非謂有法可盡。若有可盡，不名漏
X20n0364_p0815c18║盡矣！
X20n0364_p0815c19║梵天言：誰能實語？答言：離諸言論道者。【註】若離言論
X20n0364_p0815c20║道是實語者，則如來以言語論道，豈為虗妄邪？如
X20n0364_p0815c21║來為破凡夫語言，故假言論道，非有言語也。所以
X20n0364_p0815c22║云：他說的，說箇不說的。
X20n0364_p0815c23║梵天言：誰為入道？答言：凡夫有入道聖行者，知一切
X20n0364_p0815c24║有為法無所從來、無所從去，則無入道。【註】凡夫不達
X20n0364_p0816a01║有為性空，妄計有入。聖行者了三際平等，故無入
X20n0364_p0816a02║不入。
X20n0364_p0816a03║梵天言：誰能見聖諦？答言：無有見聖諦者。所以者何？
X20n0364_p0816a04║隨所有見皆為虗妄，無所見者乃名見諦。梵天言：不
X20n0364_p0816a05║見何法名為見諦？答言：不見一切諸見名為見諦。【註】
X20n0364_p0816a06║有見是常見，無見是斷見，亦有亦無是增益見，非
X20n0364_p0816a07║有非無是戲論見。如是四見，三世疊成六十二見，
X20n0364_p0816a08║名為諸見。
X20n0364_p0816a09║梵天言：是諦當于何求？答言：當於四顛倒中求。梵天
X20n0364_p0816a10║言：何故作如是說？答言：求四顛倒，不得淨、不得常、不
X20n0364_p0816a11║得樂、不得我。若不得淨是即不淨，若不得常是即無
X20n0364_p0816a12║常，若不得樂是即為苦，若不得我是即無我。【註】於身、
X20n0364_p0816a13║受、心、法，起常、樂、我、淨四種顛倒。何為顛倒邪？身是
X20n0364_p0816a14║不淨，而計為淨。心是無常，計為常。受是苦，計為樂。
X20n0364_p0816a15║法是無我，計為有我。故佛說聖諦，即彼顛倒而求。
X20n0364_p0816a16║觀身四大，假合內外三十六物，件件推求，畢竟無
X20n0364_p0816a17║淨，是謂不淨。觀心念念不住，新新不停，是謂無常。
X20n0364_p0816a18║觀一切苦受、樂受、不苦不樂受，皆無安樂，是之為
X20n0364_p0816a19║苦。觀五陰、六入、十二處、十八界，悉皆無性，是謂無
X20n0364_p0816a20║我。如是常、樂、我、淨，皆由四顛倒之所顯發。如是推
X20n0364_p0816a21║求，如是了達，是名為諦。
X20n0364_p0816a22║梵天！一切法空、無我，是為聖諦。【註】上云求諦於四顛
X20n0364_p0816a23║倒，此特云法空為聖諦者，以四顛倒皆依五陰等
X20n0364_p0816a24║法之所出也。若了五陰等空無我，即彼四種顛倒，
X20n0364_p0816b01║皆名聖諦也。
X20n0364_p0816b02║若能如是求諦，是人不見苦、不斷集、不證滅、不脩道。
X20n0364_p0816b03║【註】如是求諦者，了達法空。了達法空故，知法無生，
X20n0364_p0816b04║故不見苦；知法無和合，故不斷集；知法本離生滅，
X20n0364_p0816b05║故不證滅；知法無二相，故不脩道。
X20n0364_p0816b06║梵天言：云何名脩道？答言：若不分別是法是非法，離
X20n0364_p0816b07║於二相，名為脩道。以是道求一切法不得，是名為道。
X20n0364_p0816b08║是道不令人離生死至涅槃。所以者何？不離不至乃
X20n0364_p0816b09║名聖道。【註】既云不證不修，云何一切行人名為修道
X20n0364_p0816b10║耶？脩道者，非是有修之修，乃是無修之修也。無修
X20n0364_p0816b11║之修者，知法無二故。于無二法中，求一切法不可
X20n0364_p0816b12║得，是之謂道。求一切法不可得故，生死不可得，涅
X20n0364_p0816b13║槃不可得。生死不可得，誰離生死？涅槃不可得，誰
X20n0364_p0816b14║至涅槃？以生死涅槃同入實際，惟有名字，故不至
X20n0364_p0816b15║不離也。
X20n0364_p0816b16║爾時，有摩訶羅梵天子，名曰等行。【註】梵語摩訶羅，此
X20n0364_p0816b17║云大梵天子。名等行者，前網明問云何比丘親近
X20n0364_p0816b18║于佛，問真諦也。此天子問云何優婆塞皈依三寶
X20n0364_p0816b19║者，問俗諦也。欲顯真俗不二，即俗趨真，故曰等行。
X20n0364_p0816b20║破在俗出家之執，入無二門矣。
X20n0364_p0816b21║問：文殊師利！何謂優婆塞皈依佛、皈依法、皈依僧？答
X20n0364_p0816b22║言：若優婆塞不起二見。【註】總標下，釋成不起之意。
X20n0364_p0816b23║不起我見，不起彼見，不起我見，不起佛見，不起我見，
X20n0364_p0816b24║不起法見，不起我見，不起僧見，是名皈依佛、皈依法、
X20n0364_p0816c01║皈依僧。【註】清淨自心，即是自己佛。無作妙智，即是自
X20n0364_p0816c02║己法。圓融梵行，即是自己僧。故曰：佛者，覺也。法名
X20n0364_p0816c03║平等，僧名和合。若捨己外求，作二見解，是不皈依
X20n0364_p0816c04║也。若能了達三寶即是自己，彼我兩忘，不起二見，
X20n0364_p0816c05║是真皈依也。
X20n0364_p0816c06║又，優婆塞！不以色見佛，不以受、想、行、識見佛，是名皈
X20n0364_p0816c07║依佛。【註】清淨自心，本無五蘊。若著五蘊見佛，則不見
X20n0364_p0816c08║自心，不名覺矣。若了五蘊本空，是則名覺，是名皈
X20n0364_p0816c09║依。
X20n0364_p0816c10║若優婆塞於法無所分別，亦不行非法，是名皈依法。
X20n0364_p0816c11║【註】法名平等，于法非法，無所分別。然于是非分齊，
X20n0364_p0816c12║無所混濫，雖無分別，亦不行非法，是則皈依也。
X20n0364_p0816c13║若優婆塞不離有為法見無為法，不離無為法見有
X20n0364_p0816c14║為法，是名皈依僧。【註】僧名和合，若以有為為有為，以
X20n0364_p0816c15║無為為無為，是即分別，非和合矣。以有為無為，二
X20n0364_p0816c16║而不二，故名皈依和合也。
X20n0364_p0816c17║又優婆塞不得佛、不得法、不得僧，是名皈依佛、皈依
X20n0364_p0816c18║法、皈依僧。【註】所言皈依者，非謂外有所皈依也，即是
X20n0364_p0816c19║皈依自心。達三寶體空，惟有名字，名字不可得，故
X20n0364_p0816c20║曰皈依也。
X20n0364_p0816c21║爾時，等行菩薩問文殊師利言：是諸菩薩發菩提心
X20n0364_p0816c22║者，為何所趣？答言：趣于虗空。所以者何？阿耨多羅三
X20n0364_p0816c23║藐三菩提同虗空故。【註】前云天子，此云菩薩者，以了
X20n0364_p0816c24║悟皈依自心，即名菩薩，所以為頓教也。既是皈依
X20n0364_p0817a01║自心，彼諸菩薩發心，當趣何所？彼發心者，發無所
X20n0364_p0817a02║趣心也。以菩提同于虗空，惟有名字，無處所故。
X20n0364_p0817a03║等行言：云何菩薩名發阿耨多羅三藐三菩提心？答
X20n0364_p0817a04║言：若菩薩知一切發非發、一切法非法、一切眾生非
X20n0364_p0817a05║眾生，是名菩薩發阿耨多羅三藐三菩提心。【註】既無
X20n0364_p0817a06║所趣，云何名為發心耶？所言發心者，知一切發心
X20n0364_p0817a07║即是非發心，一切法即是非法，一切眾生即是非
X20n0364_p0817a08║眾生，直下頓證自己，是名發心，以無所得故也。
X20n0364_p0817a09║名字義品第十三
X20n0364_p0817a10║【註】前云菩薩，既云無二，則彼此平等。彼此平等，則
X20n0364_p0817a11║文殊、普賢、觀音、勢至，各無標的。各無標的，則彼此
X20n0364_p0817a12║混濫。然文殊等，一一指陳，歷歷明鑑，何云無二？非
X20n0364_p0817a13║謂名字無二，乃法體無二也。是諸菩薩，皆依法界
X20n0364_p0817a14║中流出，故曰無二。以德立名，不無指的，故非無二
X20n0364_p0817a15║也。譬如水、火、風、土，皆依木出，各以其能而稱，則不
X20n0364_p0817a16║同也。此品名名字者，依前無二品流出也。
X20n0364_p0817a17║爾時，等行菩薩白佛言：世尊！所言菩薩，菩薩者為何
X20n0364_p0817a18║謂耶？佛言：善男子！若菩薩於邪定眾生發大悲心，於
X20n0364_p0817a19║正定眾生不見殊異，故言菩薩。所以者何？菩薩不為
X20n0364_p0817a20║正定眾生、不為不定眾生故發心，但為度邪定眾生
X20n0364_p0817a21║故而起大悲，發阿耨多羅三藐三菩提心，故名菩薩。
X20n0364_p0817a22║【註】梵語菩提薩埵，此云覺眾生。又云摩訶薩，此云
X20n0364_p0817a23║大道心眾生。菩薩不以自利，專欲利人。緣彼邪定
X20n0364_p0817a24║眾生，而發大悲者，大道心眾生也。於彼正定眾生，
X20n0364_p0817b01║心不殊異者，覺法平等，無有彼此者，覺眾生也。不
X20n0364_p0817b02║因不定眾生發心者，以彼機未堪化故也。
X20n0364_p0817b03║爾時，菩提菩薩白佛言：世尊！我亦樂說所以為菩薩。
X20n0364_p0817b04║佛言：若樂說者便說。【註】前則如來總彰菩薩之意，此
X20n0364_p0817b05║下別顯菩薩之德，所以各說也。
X20n0364_p0817b06║菩提菩薩言：譬如男子、女人，受一日戒無毀無缺。若
X20n0364_p0817b07║菩薩如是，從初發心乃至成佛，於其中間常修淨行，
X20n0364_p0817b08║是名菩薩。【註】菩提云覺，從初發心乃至成佛，於其中
X20n0364_p0817b09║間修行梵行，猶若一日覺三世性空故也。
X20n0364_p0817b10║堅意菩薩言：若菩薩成就深固慈心，是名菩薩。【註】以
X20n0364_p0817b11║無緣慈，深固其心，故曰堅意。
X20n0364_p0817b12║度眾生菩薩言：譬如橋船度人不倦無有分別，若心
X20n0364_p0817b13║如是，是名菩薩。【註】以無分別智度諸眾生，猶如橋船
X20n0364_p0817b14║無有分別也。
X20n0364_p0817b15║斷惡道菩薩言：若菩薩於諸佛國投足之處，即時一
X20n0364_p0817b16║切惡道皆滅，是名菩薩。【註】以方便智入諸佛法，滅於
X20n0364_p0817b17║惡見也。
X20n0364_p0817b18║觀世音菩薩言：若菩薩眾生見者，即時必定於阿耨
X20n0364_p0817b19║多羅三藐三菩提，又稱其名得免眾苦，是名菩薩。【註】
X20n0364_p0817b20║以自在慧入圓通性，必定得菩提也。稱名免苦者，
X20n0364_p0817b21║隨喜之益也。
X20n0364_p0817b22║得大勢菩薩言：若菩薩所投足處，震動三千大千世
X20n0364_p0817b23║界及魔宮殿，是名菩薩。【註】觀經云：以智慧光，普照一
X20n0364_p0817b24║切，令離三塗，得無上力，名大勢至。蓋以中道妙慧，
X20n0364_p0817c01║照破無明，故魔王宮殿世界，皆為震動也。
X20n0364_p0817c02║無疲倦菩薩言：若恒河沙等劫為一日一夜，以是三
X20n0364_p0817c03║十日為一月，十二月為一歲，以是歲數若過百千萬
X20n0364_p0817c04║億劫得值一佛。如是於恒河沙等佛所，行諸梵行脩
X20n0364_p0817c05║集功德，然後受阿耨多羅三藐三菩提記，心不休息
X20n0364_p0817c06║無有疲倦，是名菩薩。導師菩薩言：若菩薩於墮邪道
X20n0364_p0817c07║眾生生大悲心，令入正道不求恩報，是名菩薩。【註】以
X20n0364_p0817c08║深心大悲，平等道達。若求恩報，則非平等，不名菩
X20n0364_p0817c09║薩也。
X20n0364_p0817c10║須彌山菩薩言：若菩薩於一切法無所分別，如須彌
X20n0364_p0817c11║山一切眾色，是名菩薩。【註】以不動智入一切法，無所
X20n0364_p0817c12║分別，猶如須彌處於大海，七金山等一切眾色交
X20n0364_p0817c13║暎，巍然不動也。
X20n0364_p0817c14║那羅延菩薩言：若菩薩不為一切煩惱所壞，是名菩
X20n0364_p0817c15║薩。【註】梵語那羅延，此云勇健。以智慧勇健，不為煩惱
X20n0364_p0817c16║所壞也。
X20n0364_p0817c17║心力菩薩言：若菩薩以心思惟一切諸法無有錯謬，
X20n0364_p0817c18║是名菩薩。師子遊步自在菩薩言：若菩薩於諸論中
X20n0364_p0817c19║不怖不畏得深法忍，能使一切外道怖畏，是名菩薩。
X20n0364_p0817c20║【註】以無畏辨降伏外論，喻如獅子遊步之自在也。
X20n0364_p0817c21║不可思議菩薩言：若菩薩知心相不可思議，無所思
X20n0364_p0817c22║惟分別，是名菩薩。【註】以心非數量，故知心相不可思
X20n0364_p0817c23║議也。
X20n0364_p0817c24║善寂天子言：若菩薩能於一切天宮中生而無所染，
X20n0364_p0818a01║亦不得是無染之法，是名菩薩。【註】欲界不為欲塵所
X20n0364_p0818a02║染，色界不為禪定所染，無色界不為空見所染。一
X20n0364_p0818a03║切雖無所染，亦不得是無染之見，故曰善寂。
X20n0364_p0818a04║實語菩薩言：若菩薩有所發言常以真實，乃至夢中
X20n0364_p0818a05║亦無妄語，是名菩薩。喜見菩薩言：若菩薩能見一切
X20n0364_p0818a06║色皆是佛色，是名菩薩。【註】體實色有青、黃、赤、白等，獨
X20n0364_p0818a07║頭色有散位、夢中及定、果等色，名為一切能見。此
X20n0364_p0818a08║一切皆是佛色者，應云善見、喜見者，恐訛也。
X20n0364_p0818a09║常慘菩薩言：若菩薩見墮生死眾生，其心不樂世間
X20n0364_p0818a10║諸樂，欲自度己身亦度眾生，是名菩薩。【註】因眾生而
X20n0364_p0818a11║起慘慽，發大悲而思救度，眾生無盡，悲願無盡，故
X20n0364_p0818a12║曰常慘。
X20n0364_p0818a13║心無礙菩薩言：若菩薩於一切煩惱眾魔而不嗔礙，
X20n0364_p0818a14║是名菩薩。【註】魔宮、佛土，煩惱、菩提，不作二相，是名無
X20n0364_p0818a15║礙。
X20n0364_p0818a16║常喜根菩薩言：若菩薩常以喜根，自滿其願亦滿他
X20n0364_p0818a17║願，所作皆辦，是名菩薩。【註】七覺支中，第四喜支根，成
X20n0364_p0818a18║滿其願，自他俱辦，故曰喜根。
X20n0364_p0818a19║散疑女菩薩言：若菩薩於一切法中不生疑悔，是名
X20n0364_p0818a20║菩薩。【註】八聖道中，第八無漏慧，斷除三業微細無明，
X20n0364_p0818a21║故曰散疑。
X20n0364_p0818a22║師子童女菩薩言：若菩薩無男法、無女法而現種種
X20n0364_p0818a23║色身，為成就眾生故，是名菩薩。【註】童女者，兌之象也。
X20n0364_p0818a24║兌屬金，主于秋成衰殺之候，一切萬物，至此成就，
X20n0364_p0818b01║故曰成就眾生。名獅子者，以法體中，本無男女，為
X20n0364_p0818b02║眾生故，現種種身，是決定說故。
X20n0364_p0818b03║寶女菩薩言：若菩薩於諸寶中不生愛樂，但樂三寶，
X20n0364_p0818b04║是名菩薩。毗舍佉達多優婆夷言：若菩薩有所得者，
X20n0364_p0818b05║則無菩提。若不得一切法，不生一切法，不滅一切法，
X20n0364_p0818b06║是名菩薩。【註】凡有所得則無菩提者，以菩提即是自
X20n0364_p0818b07║妄想，非謂覺矣。若了一切法不可得，即是得自性
X20n0364_p0818b08║之覺。得自性之覺，即不生不滅矣。
X20n0364_p0818b09║䟦陀婆羅賢士言：若菩薩眾生聞其名者，畢定於阿
X20n0364_p0818b10║耨多羅三藐三菩提，是名菩薩。【註】䟦陀婆羅云賢守，
X20n0364_p0818b11║亦云賢護，既守且護，故聞其名者，定獲菩提矣。
X20n0364_p0818b12║寶月童子言：若菩薩常修童子梵行，乃至不以心念
X20n0364_p0818b13║五欲，何況身受？是名菩薩。忉利天子！曼陀羅華香菩
X20n0364_p0818b14║薩言：若菩薩持戒熏心，常流諸善法香，不流餘香，是
X20n0364_p0818b15║名菩薩。【註】曼陀羅云：白華香，以戒為白業故。修此白
X20n0364_p0818b16║淨業者，則常流法香也。
X20n0364_p0818b17║作喜菩薩言：若菩薩喜樂三法，謂供養佛、演說於法、
X20n0364_p0818b18║教化眾生，是名菩薩。【註】供養乃上求之利，說法乃下
X20n0364_p0818b19║化之功。上求下化，宜名菩薩也。
X20n0364_p0818b20║思益梵天言：若菩薩所見之法皆是佛法，是名菩薩。
X20n0364_p0818b21║【註】即俗而真，無真不俗。真俗既成一體，則佛法不
X20n0364_p0818b22║離所見也。
X20n0364_p0818b23║彌勒菩薩言：若菩薩眾生見者，即得慈心三昧，是名
X20n0364_p0818b24║菩薩。【註】梵語梅怛利伽那，此云慈氏。以慈隆即世，悲
X20n0364_p0818c01║臻後劫，故使見者皆獲慈心也。
X20n0364_p0818c02║文殊師利法王子言：若菩薩雖說諸法，而不起法想、
X20n0364_p0818c03║不起非法想，是名菩薩。【註】文殊為擇法眼，善擇法要，
X20n0364_p0818c04║了證實相故，雖說法，不起法非法想。無說是說故，
X20n0364_p0818c05║不起法想；說是無說故，不起非法想。
X20n0364_p0818c06║綱明菩薩言：若菩薩光明能滅一切眾生煩惱，是名
X20n0364_p0818c07║菩薩。【註】眾生為無明煩惱所敝，猶如長夜。若遇根本
X20n0364_p0818c08║智光，則無明煩惱當念無生矣。
X20n0364_p0818c09║普華菩薩言：若菩薩見諸如來滿十方世界如林華
X20n0364_p0818c10║敷，是名：菩薩。【註】十方眾生，皆是如來之性，同敷萬行
X20n0364_p0818c11║因華也。
X20n0364_p0818c12║如是諸菩薩各各隨所樂說已，爾時佛告等行菩薩
X20n0364_p0818c13║言：若菩薩能代一切眾生受諸苦惱，亦復能捨一切
X20n0364_p0818c14║福事與諸眾生，是名菩薩。【註】上由等行菩薩問菩薩
X20n0364_p0818c15║為何謂也，而如來答拔諸邪定眾生起于大悲，正
X20n0364_p0818c16║定眾生心不殊異，答其為義也。末後云能代眾生
X20n0364_p0818c17║之苦，捨己之樂，與諸眾生，答其為德也。始末皆如
X20n0364_p0818c18║來答者，一切梵行皆趨如來故，所以啟問菩薩名
X20n0364_p0818c19║等行者也。中間諸菩薩各述己德，使眾生隨所悟
X20n0364_p0818c20║入也。
X20n0364_p0818c21║論寂品第十四
X20n0364_p0818c22║【註】前諸菩薩，各述己德，隨所樂說者，差別之義也。
X20n0364_p0818c23║名字雖則萬差，論體其惟一寂。若不會歸，終成迷
X20n0364_p0818c24║名滯跡之慾。微細究明，始獲達體忘情之旨。了行
X20n0364_p0819a01║非實，則名本無當。名實無當，則一道平等。故曰論
X20n0364_p0819a02║寂。
X20n0364_p0819a03║爾時，思益梵天問等行菩薩言：善男子！汝今以何行
X20n0364_p0819a04║為行？【註】汝名既云等行，則染淨何分，而正邪莫辨？若
X20n0364_p0819a05║有分辨，則何名等行？若不分辨，則汝現前隨于何
X20n0364_p0819a06║行而行耶？
X20n0364_p0819a07║答言：我已隨一切有為法眾生行為行。【註】棄有為而
X20n0364_p0819a08║行無為，則揀擇即世諦而行聖行，是名平等。以有
X20n0364_p0819a09║為無為，同入法性故也。
X20n0364_p0819a10║又問：隨一切有為法，眾生以何為行？答言：諸佛所行，
X20n0364_p0819a11║是隨一切有為法眾生行也。又問：諸佛以何為行？答
X20n0364_p0819a12║言：諸佛以第一義空為行。又問：凡夫所行，諸佛亦以
X20n0364_p0819a13║是行，有何差別？等行言：汝欲令空中有差別耶？答言：
X20n0364_p0819a14║不也。等行言：如來不說一切法空耶？答言：然。是故，梵
X20n0364_p0819a15║天！一切法無有差別，是諸行相亦復如是。所以者何？
X20n0364_p0819a16║如來不說諸法有差別也。【註】凡夫行于有為，三乘行
X20n0364_p0819a17║于無為，諸佛行于第一義空。所言第一義空者，有
X20n0364_p0819a18║為無為，皆惟名字，無有義理。三乘不了義空，于法
X20n0364_p0819a19║性中，妄起諍執，作有無見，凡聖成差。大乘深明實
X20n0364_p0819a20║際，知有為無為，皆第一義空。于是空中，何有彼此。
X20n0364_p0819a21║無彼此故，號曰等行。邇來道學宗師，動輒言理，不
X20n0364_p0819a22║知理為礙本。始終論義，豈識義是禍苗。若悟義理
X20n0364_p0819a23║本空，始知聖人無說。
X20n0364_p0819a24║爾時，思益梵天問文殊師利言：所言行處行，為何謂
X20n0364_p0819b01║也？答言：於諸行中有四梵行，是名行處行；若人離四
X20n0364_p0819b02║梵行，不名行處行；能行四梵行，是名行處行。【註】四梵
X20n0364_p0819b03║行者，有四依行：一者、常行乞食，二者、著糞掃衣，三
X20n0364_p0819b04║者、蘭若樹下住，四者、病以腐爛藥治。此惟聲聞法，
X20n0364_p0819b05║非今經意。有四觀行：一者、觀因緣，二者、觀果報，三
X20n0364_p0819b06║者、觀自身，四者、觀佛身。此亦初心行人所修，非今
X20n0364_p0819b07║經意。有四安樂行：一者、身，住菩薩行，行處近處，為
X20n0364_p0819b08║眾說法。二者、口，于末法中，宣說妙法，不樂說人及
X20n0364_p0819b09║經典故。三者、意，于法滅時，受持斯經，無懷嫉妬。四
X20n0364_p0819b10║者、誓願，以身口意與慈悲，但發願流通。此即今經
X20n0364_p0819b11║意也。由前凡夫諸佛，行體無二，若不擇住梵行，則
X20n0364_p0819b12║恐成混濫。何也？前欲顯理，則纖跡不存，寧容聖凡
X20n0364_p0819b13║有異？此中扶事，則非是宛然，不許邪正混同。事理
X20n0364_p0819b14║兩備，方名究竟。所以法華三周法竟，說此安樂行
X20n0364_p0819b15║門。楞嚴見道以還，方宣修行法則。是皆聖賢千古
X20n0364_p0819b16║不易之式也。又殺、盜、淫、妄四者，乃梵行之門。捨是
X20n0364_p0819b17║別求，則非行處。
X20n0364_p0819b18║梵天！若人成就四梵行，雖於空閑曠埜中行，是名行
X20n0364_p0819b19║處行。若不成就四梵行，雖於樓殿堂閣、金銀牀榻、妙
X20n0364_p0819b20║好被褥，於此中行，不名行處行，亦復不能善知行處
X20n0364_p0819b21║相。【註】所言成就者，四種安樂行門，及身無雜染等行
X20n0364_p0819b22║也。若成就此，則不揀方所，雖處曠埜，猶居大眾，以
X20n0364_p0819b23║能說法要故也。若不成就，雖處大眾，猶無一人，以
X20n0364_p0819b24║不能弘宣大法故，亦不能知行處相。
X20n0364_p0819c01║又問：菩薩以何行知見清淨？答言：於諸行中能淨我
X20n0364_p0819c02║見。【註】凡夫著于我見，執於有為。二乘著于我見，執于
X20n0364_p0819c03║無為。二者雖則出生相返，同歸虗妄。若淨我見，則
X20n0364_p0819c04║有為無為皆歸實際者，即是入正行。入正行故，則
X20n0364_p0819c05║知見清淨。
X20n0364_p0819c06║又問：若得我實性，即得實知見耶？答言：然！若見我實
X20n0364_p0819c07║性，即是實知見。譬如國王典金藏人，因己出用知餘
X20n0364_p0819c08║在者，如是因知我實性故得實知見。【註】無我無我所，
X20n0364_p0819c09║是我實性。達實性故，則如是知，如是見，皆如實故。
X20n0364_p0819c10║譬如典金藏人，因己出故。知餘在者，喻我及我所，
X20n0364_p0819c11║皆從己出，本是無生。而我本體，曾無有動。無動之
X20n0364_p0819c12║體，即實知見也。
X20n0364_p0819c13║又問：云何得我實性？答言：若得無我法。所以者何？我
X20n0364_p0819c14║畢竟無根本、無決定故。若能如是知者，是名得我實
X20n0364_p0819c15║性。【註】凡夫不了，執言有我。若有我者，四大六根，何者
X20n0364_p0819c16║是我。若眼是我，則耳鼻舌身，應是非我。若耳鼻等
X20n0364_p0819c17║非我，則誰聞誰齅。若都是我，則我成六我。若都不
X20n0364_p0819c18║是我，捨是豈應別有。如是推求，則決定無有根本
X20n0364_p0819c19║可得。以無得故，是名得我實性也。
X20n0364_p0819c20║又問：如我解文殊師利所說義，以見我故，即是見佛。
X20n0364_p0819c21║所以者何？我性即是佛性。【註】見我性空，佛性亦空。
X20n0364_p0819c22║文殊師利！誰能見佛？答言：不壞我見者。所以者何？我
X20n0364_p0819c23║見即是法見，以法見能見佛。【註】上云見我即是見佛，
X20n0364_p0819c24║此間誰能見佛，似乎相反。然梵天恐人壞我見而
X20n0364_p0820a01║見實性，重增取捨之端，故復問之，使知不壞我見
X20n0364_p0820a02║而見實性也。我見即是法見者，由有我見，法得興
X20n0364_p0820a03║起，因有法故，有能覺者也。
X20n0364_p0820a04║又問：頗有無所行名為正行耶？答言：有！若不行一切
X20n0364_p0820a05║有為法，是名正行。【註】由前不壞我見見佛，然亦不著
X20n0364_p0820a06║我見。若著我見，即行有為，不名正行。以正行不屬
X20n0364_p0820a07║有為，故不行是行也。
X20n0364_p0820a08║又問：云何行名為正行？答言：若不為見故行，不為斷、
X20n0364_p0820a09║不為證、不為修故行，是名正行。【註】見苦，斷集，證滅，修
X20n0364_p0820a10║道，不為四者所行，名為正行。以見苦無生，知集無
X20n0364_p0820a11║和合，了滅無生滅，悟道無二故也。
X20n0364_p0820a12║又問：慧眼為見何法？答言：若有所見，不名慧眼。慧眼
X20n0364_p0820a13║不見有為法，不見無為法。所以者何？有為法皆虗妄
X20n0364_p0820a14║分別，無虗妄分別是名慧眼。無為法空無所有，過諸
X20n0364_p0820a15║眼道，是故慧眼亦不見無為法。【註】由前無見，見我實
X20n0364_p0820a16║性無行，名為正行。既云無見無行，所云慧眼，當見
X20n0364_p0820a17║何法？夫慧眼者，見無見無行之法也。以慧眼鑑空，
X20n0364_p0820a18║空者，空諸虗妄，故不見有為。眼以見色得名，慧眼
X20n0364_p0820a19║鑑空，非色所及，故超諸眼道，而不見無為也。
X20n0364_p0820a20║又問：頗有因緣，正行比丘不得道果？答言：有正行中，
X20n0364_p0820a21║無道無果，無行無得，無有得果差別。梵天！無所得故，
X20n0364_p0820a22║乃名為得。若有所得，當知是為增上慢人。正行者無
X20n0364_p0820a23║增上慢，無增上慢則無行無得。【註】所言有因緣者，有
X20n0364_p0820a24║正行因緣故，無行道，無得果。無得果差別者，無聲
X20n0364_p0820b01║聞、辟支佛、佛乘之差別也。以正行中無所不行，無
X20n0364_p0820b02║所不行本一無行，是為正行之因緣也。
X20n0364_p0820b03║又問：得何法故名為得道？答言：若法不自生、不他生、
X20n0364_p0820b04║亦不眾緣生，從本已來常無有生，得是法故說名得
X20n0364_p0820b05║道。【註】所謂得道者，得是無生之道也。無生偈曰：諸法
X20n0364_p0820b06║不自生，亦不從他生，不共不無因，是故說無生。不
X20n0364_p0820b07║眾緣生者，即不共生也。缺無因生，四處推求，無一
X20n0364_p0820b08║可得。無可得故，說名得道也。
X20n0364_p0820b09║又問：若法不生，為何所得？答言：若知法不生，即名為
X20n0364_p0820b10║得。【註】若知法是無生，則知心外無法可得。無法可得，
X20n0364_p0820b11║得自心也。
X20n0364_p0820b12║是故佛說：若見諸有為法不生相，即入正位。【註】文殊
X20n0364_p0820b13║復引佛說為正者，使行人畢竟以無生為得也。在
X20n0364_p0820b14║真諦則曰正性，在俗諦則曰正位。性屬自體，位屬
X20n0364_p0820b15║相用。二者會歸，總是一心。
X20n0364_p0820b16║又問：云何名正位？答言：我及涅槃等不作二，是名正
X20n0364_p0820b17║位。【註】我及我所、涅槃、生死、菩提、煩惱，不作二見，即離
X20n0364_p0820b18║分別故也。
X20n0364_p0820b19║又行平等故名為正位，以平等出諸苦惱故名正位。
X20n0364_p0820b20║【註】行平等者，自持之德平等。出諸苦惱者，利人之
X20n0364_p0820b21║行也。自行利他，均名平等者，不思議也。不思議故，
X20n0364_p0820b22║心無分別，同名正位。
X20n0364_p0820b23║入了義中，故名正位。除一切憶念，故名正位。【註】入了
X20n0364_p0820b24║義，則遠離戲論。除憶念，則三世性空。
X20n0364_p0820c01║爾時，世尊讚文殊師利言：善哉，善哉！快說此言，誠如
X20n0364_p0820c02║所說。說是法時，七千比丘不受諸法，漏盡心得解脫；
X20n0364_p0820c03║三萬二千諸天遠塵離垢，得法眼淨；十千人離欲得
X20n0364_p0820c04║定。【註】比丘不受諸法者，破煩惱惑，成般若德也。天子
X20n0364_p0820c05║得法眼淨者，破塵沙惑，證解脫德。十千人離欲得
X20n0364_p0820c06║定者，離二邊欲，獲中道定，破無明惑，證法身德也。
X20n0364_p0820c07║二百人發阿耨多羅三藐三菩提心，五百菩薩得無
X20n0364_p0820c08║生法忍。爾時，思益梵天白佛言：世尊！是文殊師利法
X20n0364_p0820c09║王子，能作佛事大饒益眾生。文殊師利言：佛出於世，
X20n0364_p0820c10║不為益法故出，不為損法故出。【註】佛出世者，不離正
X20n0364_p0820c11║位，于正位中，無損無益，如是出世也。
X20n0364_p0820c12║梵天言：佛豈不滅度無量眾生，仁者亦不利益無量
X20n0364_p0820c13║眾生耶？文殊師利言：汝欲於無眾生中得眾生耶？答
X20n0364_p0820c14║言：不也。梵天！汝欲得眾生決定相耶？答言：不也。梵天！
X20n0364_p0820c15║汝欲得諸佛有出生相於世間耶？答言：不也。梵天！何
X20n0364_p0820c16║等是眾生為佛所滅度者？梵天言：如仁者所說義，無
X20n0364_p0820c17║生死、無涅槃。文殊師利言：如是，諸佛世尊不得生死、
X20n0364_p0820c18║不得涅槃；佛諸弟子得解脫者，亦不得生死、不得涅
X20n0364_p0820c19║槃。所以者何？是涅槃、是生死，但假名字、有言說耳，實
X20n0364_p0820c20║無生死、往來、滅度、涅槃。【註】真如界內，絕生佛之假名。
X20n0364_p0820c21║平等性中，離自化之幻相。假名既絕，則眾生何曾
X20n0364_p0820c22║決定。幻相既離，則諸佛那得度生。無生死可度，無
X20n0364_p0820c23║決定可得，則一切萬法歸一寂矣。前正問品中，網
X20n0364_p0820c24║明問：佛不為度生死故說法耶？而梵天答曰：佛所
X20n0364_p0821a01║示法，有度生死耶？如此，則梵天非謂不明。何以此
X20n0364_p0821a02║中復問文殊，似若無知。何也？前則梵天據正性而
X20n0364_p0821a03║答，網明亦非不知。此中論寂，梵天豈云未諳。皆于
X20n0364_p0821a04║佛事門中，互興問答，發明奧旨，使行人有所趨。何
X20n0364_p0821a05║也？蓋此非淺機所知耳。
X20n0364_p0821a06║又問：誰能信是法耶？答言：於諸法中無貪著者。又問：
X20n0364_p0821a07║若貪著者，於何貪著？答言：貪著者，貪著虗妄。梵天！若
X20n0364_p0821a08║貪著是實者，終無憎上慢。以貪著虗妄故，行者知之
X20n0364_p0821a09║而不貪著；若不貪著，則無有流；若無有流，則無往來
X20n0364_p0821a10║生死；若無往來生死，是則滅度。【註】溈山偈曰：未達法
X20n0364_p0821a11║唯心，起種種分別。是為貪著虗妄分別，不能信是
X20n0364_p0821a12║法者也。達法唯心已，分別即不生，是遠離虗妄分
X20n0364_p0821a13║別，能信是法者也。若虗妄分別是實，則彼貪著者，
X20n0364_p0821a14║不為憎上慢也。以虗妄分別，如水中月，鏡中像，極
X20n0364_p0821a15║其心機，終不可得。不了無得，妄為有得，是皆憎上
X20n0364_p0821a16║慢也。
X20n0364_p0821a17║又問：何故說言滅度？【註】既云不得生死，不得涅槃，則
X20n0364_p0821a18║滅度之名空說。不知滅者滅其虗妄，度者度其執
X20n0364_p0821a19║著耳。
X20n0364_p0821a20║答言：滅度者，名為眾緣不和合。若無明不和合，諸行
X20n0364_p0821a21║因緣則不起諸行；若不起諸行，是名為滅。不起相是
X20n0364_p0821a22║畢竟滅，得是道故則無生處，如是名為四聖諦。【註】眾
X20n0364_p0821a23║緣不和合者，即十二因緣不和合也。以無明緣行，
X20n0364_p0821a24║行緣識，識緣名色，乃至生、老、病、死，次第生起。若無
X20n0364_p0821b01║明不與行等十二和合，則行等十二無由得起，是
X20n0364_p0821b02║名為滅。不起行、識、名色等相，是畢竟滅。畢竟滅者，
X20n0364_p0821b03║但滅無明等十二相，不滅其性，是為得道，是名滅
X20n0364_p0821b04║度。以生死不可得，涅槃不可得，但滅其無明妄想
X20n0364_p0821b05║耳。
X20n0364_p0821b06║如來二事品第十五
X20n0364_p0821b07║【註】前菩薩名字品，出無說而說也。以法本無說，由
X20n0364_p0821b08║諸菩薩德行萬差，各述所以，故有言說。次論寂品，
X20n0364_p0821b09║乃說即無說也。由名字異，說有差別，文字性空，體
X20n0364_p0821b10║惟一寂。此品合彼二事，皆如來法施之式也。故永
X20n0364_p0821b11║嘉曰：默時說，說時默，大施門開無壅塞。皆是妙會
X20n0364_p0821b12║一心也。
X20n0364_p0821b13║爾時，等行菩薩謂文殊師利：如汝所說皆為真實。答
X20n0364_p0821b14║言：一切言說皆為真實。【註】豈特文殊之言為真實邪，
X20n0364_p0821b15║一切外道凡夫所有言語，無不真實。下文釋其皆
X20n0364_p0821b16║真實之意。
X20n0364_p0821b17║又問：虗妄言說亦真實耶？答言：如是。所以者何？是諸
X20n0364_p0821b18║言說皆為虗妄，無處無方。若法皆虗妄，無處無方，是
X20n0364_p0821b19║故一切言說皆是真實。善男子，提婆達語、如來語，無
X20n0364_p0821b20║異無別。所以者何？一切言說皆是如來言說，不出如
X20n0364_p0821b21║故。一切言說有所說事，皆以無所說故得有所說。是
X20n0364_p0821b22║以一切言說皆平等，文字同故，文字無念故，文字空
X20n0364_p0821b23║故。【註】若以分別相取，則聖賢言說為真實，凡夫言說
X20n0364_p0821b24║為虗妄。若平等諦觀，則聖賢言說亦名虗妄，而凡
X20n0364_p0821c01║夫言說亦名真實。何也？以一切言說皆無性故。來
X20n0364_p0821c02║無所從，故言無處。去無所至，故言無方。無處無方，
X20n0364_p0821c03║皆由緣興緣滅，剎那不住。前際不來，後際不去，中
X20n0364_p0821c04║亦無住。於無住中，假現文字。文字性空，無有念想。
X20n0364_p0821c05║故如來語與提婆達語，皆平等無有差別也。
X20n0364_p0821c06║等行言：如來不說凡夫語言、聖賢語言耶？文殊師利
X20n0364_p0821c07║言：然。以文字說凡夫語言，亦以文字說賢聖語言。如
X20n0364_p0821c08║是，善男子！諸文字有分別，是凡夫語言、是賢聖語言、
X20n0364_p0821c09║等行言不也？文殊師利言：如諸文字無分別，一切賢
X20n0364_p0821c10║聖亦無分別，是故賢聖無有言說。所以者何？賢聖不
X20n0364_p0821c11║以文字相、不以眾生相、不以法相有所說也。譬諸鐘
X20n0364_p0821c12║鼓，眾緣和合而有音聲，是諸鐘鼓亦無分別。如是，諸
X20n0364_p0821c13║賢聖善知眾因緣故，於諸言說無貪無礙。【註】若謂一
X20n0364_p0821c14║切言說文字，無有念性，均一虗妄，則如來豈不說
X20n0364_p0821c15║凡夫、賢聖耶？文殊答曰：然。如來所說，皆由文字詮
X20n0364_p0821c16║表而有差別。以文字無性，無有念想分別；而凡夫
X20n0364_p0821c17║語、賢聖語亦無性，無有念想分別。由如鐘鼓之聲，
X20n0364_p0821c18║緣合成音，豈為有性耶？所言緣合者，如鐘鼓之聲，
X20n0364_p0821c19║緣皮、緣木、緣金、緣人，如是等緣，和合成音，本是無
X20n0364_p0821c20║性；而凡夫語言、聖賢語言，外緣事理，內緣脣、舌、牙、
X20n0364_p0821c21║齒、神、氣等緣，和合成音，若缺其一，音則不成，豈非
X20n0364_p0821c22║無性？而賢聖了此無性，故無貪無礙；凡夫不了，多
X20n0364_p0821c23║生執著。故凡聖似差，無性體同，寧有二致？
X20n0364_p0821c24║等行言：如佛所說，汝等集會當行二事：若說法、若聖
X20n0364_p0822a01║默然。何謂說法？何謂聖默然？答言：若說法不違佛、不
X20n0364_p0822a02║違法、不違僧，是名說法。若知法即是佛、離相即是法、
X20n0364_p0822a03║無為即是僧，是名聖默然。【註】佛以覺了為義，法以平
X20n0364_p0822a04║等為義，僧以和合為義。若不迷于覺，不著分別，不
X20n0364_p0822a05║壞和合，是名說法。若法平等，覺了不迷，即是佛。覺
X20n0364_p0822a06║了不迷，遠離虗妄幻相，即是法。了法無生，無為順
X20n0364_p0822a07║入，即是僧。此即一體三寶，備在自己，不言而喻，故
X20n0364_p0822a08║曰默然。
X20n0364_p0822a09║又，善男子！因四念處有所說，名為說法；於一切法無
X20n0364_p0822a10║所憶念，名聖默然。【註】四念處者，身、受、心、法也。觀身無
X20n0364_p0822a11║常，觀受是苦，觀心是空，觀法無我。佛欲眾生出離，
X20n0364_p0822a12║如是教誡，名為說法。了此性空，無所憶念，是名默然。
X20n0364_p0822a13║因四正勤有所說，名為說法。以諸法等不作，等不作
X20n0364_p0822a14║不等，名聖默然。【註】四、正勤者：一、斷已生惡法，如除毒
X20n0364_p0822a15║蛇；二、斷未生惡法，如防流水；三、增長已生善，如溉
X20n0364_p0822a16║甘果；四、未生善為生，如鑽木出火。如是開示，名為
X20n0364_p0822a17║說法。然如來等觀諸法，無勤、不勤，非等、不等，了法
X20n0364_p0822a18║無是，故曰默然。
X20n0364_p0822a19║因四如意足有所說，名為說法；若不起身心，名聖默
X20n0364_p0822a20║然。【註】四、如意者，欲、念、進、慧。以心慕勝欲，繫念正住，精
X20n0364_p0822a21║進無間，不令馳散，智、定、力等，所願皆得，名如意足。
X20n0364_p0822a22║因五根、五力有所說，名為說法。若不隨他語有所信，
X20n0364_p0822a23║為不取不捨故，分別諸法，一心安住，無念念中解一
X20n0364_p0822a24║切法常定性，斷一切戲論慧，名聖默然。【註】信、進、念、定、
X20n0364_p0822b01║慧，分開根力。聖道仗此出生，故曰根。心獲相應，故
X20n0364_p0822b02║曰力。根中五者：一、信諦理出生無漏功德；二、䇿善
X20n0364_p0822b03║進修不懈；三、念正助之道，皆出世正因；四、攝心在
X20n0364_p0822b04║道，不令馳散；五、決擇邪正，明白不濫。力中五者：一、
X20n0364_p0822b05║得信力故，不為疑惑所動；二、得進力故，用心無間，
X20n0364_p0822b06║不至聖道不休；三、得念力故，能破邊見，不為煩惱
X20n0364_p0822b07║所破；四、得定力故，能破欲界所繫，于諸禪定互無
X20n0364_p0822b08║妨礙；五、得慧力故，能破邪外等論，又能破自己見
X20n0364_p0822b09║愛等執。不隨他語者，得信力也。不取不捨者，得進
X20n0364_p0822b10║力也。安住無念者，得念力也。解法常定者，得定力
X20n0364_p0822b11║也。斷戲論慧者，得慧力也。根力有五，契心一念，一
X20n0364_p0822b12║念亦無，無所得故，謂之默然。
X20n0364_p0822b13║因七菩提分有所說，名為說法。若常行捨心，無所分
X20n0364_p0822b14║別，無增無減，名聖默然。【註】七、菩提者，即念、擇、進、喜、輕
X20n0364_p0822b15║安、定、捨。由得五力，于菩提有分證之益，緣念大乘，
X20n0364_p0822b16║決擇實相，進修無漏，喜獲相應。此四者，治其沈心
X20n0364_p0822b17║之相，獲相應故，獲得輕安。由輕安故，定心入禪。由
X20n0364_p0822b18║入禪故，捨于觀智。如是開示，名為說法常行。捨心
X20n0364_p0822b19║者，即念念無著，因地果覺，無增無減，無所分別，故
X20n0364_p0822b20║曰默然。
X20n0364_p0822b21║因八聖道分有所說，名為說法。若知說法相如栰喻，
X20n0364_p0822b22║不依法、不依非法，名聖默然。【註】八聖道者，見、思惟、語、
X20n0364_p0822b23║業、精進、念、定、命。見，謂修無漏十六行故，明見四諦。
X20n0364_p0822b24║思惟者，謂以正思惟，發動正道觀心。語，謂以無漏
X20n0364_p0822c01║智，除口邪命，常攝口業，住正語中。業，謂以無漏智，
X20n0364_p0822c02║除身邪命，住于清淨正身業中。此四者，舉其治修
X20n0364_p0822c03║之行。精，謂勤修涅槃，善入正諦，此通前後。定，謂正
X20n0364_p0822c04║住於法，決定不移。念，謂心不動失，正直不忘。命，謂
X20n0364_p0822c05║以無漏智慧，通除三業中五種邪命，住于正命。此
X20n0364_p0822c06║三者，總收意業，獲相應心也。如是八種開示，本乎
X20n0364_p0822c07║無說，為度眾生，故現言說。猶如船栰，意在濟人，不
X20n0364_p0822c08║著彼岸，不著此岸，不住中流。如是說法，不依有為，
X20n0364_p0822c09║不依無為，不依法，不依非法，說是無說，無說是說，
X20n0364_p0822c10║所謂默然，同一幻興，無有實性。故般若云：汝等比
X20n0364_p0822c11║丘，知我說法，如筏喻者。
X20n0364_p0822c12║善男子！於是三十七助道法，若能開解演說，名為說
X20n0364_p0822c13║法。若身證是法，亦不離身見法、亦不離法見身，於是
X20n0364_p0822c14║觀中不見二相、不見不二相，如是現前知見而亦不
X20n0364_p0822c15║見，名聖默然。【註】總指三十七助道品，于法體本無方
X20n0364_p0822c16║便，應世建立名相。若能親證，則于法于身不作二。
X20n0364_p0822c17║不作不二，所謂自證不可得也。
X20n0364_p0822c18║又，善男子！若不妄想著我、不妄想著彼、不妄想著法
X20n0364_p0822c19║有所說，名為說法。若至不可說相，能離一切言說、音
X20n0364_p0822c20║聲，得不動處，入離相心，名聖默然。【註】彼我說法，皆妄
X20n0364_p0822c21║想有。若無妄想，名字皆空。如來以此勸誘，故名為
X20n0364_p0822c22║說法。若悟不可說相，知一切音聲，皆無所入矣。
X20n0364_p0822c23║又，善男子！若知一切眾生諸根利鈍而教誨之，名為
X20n0364_p0822c24║說法；常入於定，心不散亂，名聖默然。【註】是知說法皆
X20n0364_p0823a01║因對機，默然皆由自證。以自證故，說即無說。利眾
X20n0364_p0823a02║生故，無說為說。是二者，皆一心建立也。
X20n0364_p0823a03║等行言：如我解文殊師利所說義，一切聲聞、辟支佛
X20n0364_p0823a04║無有說法，亦無聖默然。所以者何？是人不能了知一
X20n0364_p0823a05║切眾生諸根利鈍，亦復不能常在於定。文殊師利！若
X20n0364_p0823a06║有真實問：何等是世間說法者？何等是世間聖默然？
X20n0364_p0823a07║者，則當為說諸佛是也。所以者何？諸佛善能分別一
X20n0364_p0823a08║切眾生諸根利鈍，亦常在定。佛告文殊師利：如是，如
X20n0364_p0823a09║是！如等行所說，唯諸如來有此二法。【註】既是如來具
X20n0364_p0823a10║此二事，餘不應有。云何佛不自說，而文殊說也？以
X20n0364_p0823a11║文殊為擇法眼故，佛住第一義故。第一義中，不容
X20n0364_p0823a12║有說。在第二義門，方便提獎。佛告文殊而印可等
X20n0364_p0823a13║行者，以一真法界，若動若靜，若語若默，若大若小，
X20n0364_p0823a14║若邪若正，等而行之，不起二見。不起二見，是如來
X20n0364_p0823a15║行也。
X20n0364_p0823a16║爾時，須菩提白佛言：世尊！我親從佛聞，汝等集會當
X20n0364_p0823a17║行二事：若說法、若聖默然。世尊！若聲聞不能行者，云
X20n0364_p0823a18║何如來勅諸比丘行此二事？佛告須菩提：於汝意云
X20n0364_p0823a19║何？若聲聞不從他聞，能說法、能聖默然不？須菩提言：
X20n0364_p0823a20║不也，須菩提！是故當知，一切聲聞、辟支佛，無有說法、
X20n0364_p0823a21║無聖默然。【註】須菩提云空生，以解空第一故。此中啟
X20n0364_p0823a22║請，由前等行，不起二見等心而行。若不會歸空際，
X20n0364_p0823a23║則是非皎然，安能等行哉？故須菩提發起會歸空
X20n0364_p0823a24║也。聲聞、辟支佛無此二事者，心存得失，未能等觀
X20n0364_p0823b01║入空者也。如來有者，如來即諸法如義，如即空也。
X20n0364_p0823b02║動靜說默，皆由空之所出也。
X20n0364_p0823b03║爾時文殊師利謂須菩提：如來了知眾生八萬四千
X20n0364_p0823b04║行，汝於此中有智慧，能隨其所應為說法不？答言：不
X20n0364_p0823b05║也。今須菩提能入觀一切眾生心三昧，住是三昧通
X20n0364_p0823b06║達一切眾生心心所行，自心他心無所妨礙不？答言：
X20n0364_p0823b07║不也。文殊師利言：須菩提！如來於眾生八萬四千行，
X20n0364_p0823b08║隨其所應為說法藥，又常住定平等相中心不動搖，
X20n0364_p0823b09║而通達一切眾生心心所行。須菩提！是故當知，一切
X20n0364_p0823b10║聲聞、辟支佛不及此事。【註】須菩提意謂：我親聞佛勅
X20n0364_p0823b11║諸比丘行此二事。若云無分，勅彼何為？而佛答：非
X20n0364_p0823b12║謂無分，但無己智分也。動轉施為，皆仗佛力。如官
X20n0364_p0823b13║家僕使，一切所為，皆依主出。而文殊重釋其意者，
X20n0364_p0823b14║非惟無己智分，實乃力之不逮耳。蓋十力、四無畏、
X20n0364_p0823b15║十八不共法，二乘全無。五眼、六通，二乘分證，如來
X20n0364_p0823b16║圓證。不能入觀眾生心三昧者，即入一切語言三
X20n0364_p0823b17║昧也。以此三昧，生佛同具。二乘分證自心，不能遍
X20n0364_p0823b18║證他心。以不能遍證故，不能住是三昧，以分別未
X20n0364_p0823b19║忘故也。以不能故，于自心、他心、心王、心所，皆不能
X20n0364_p0823b20║無妨礙也。以不能無礙，不能觀機說法故。於二事，
X20n0364_p0823b21║二乘無分，如來一一超過故。此二事，惟如來有。如
X20n0364_p0823b22║禮、樂、刑、政，皆天子出，非庶民有也。
X20n0364_p0823b23║須菩提，或有眾生多淫欲者，以觀淨得解脫，不以不
X20n0364_p0823b24║淨，唯佛能知。【註】多欲眾生，如來于小乘教中，令觀不
X20n0364_p0823c01║淨觀而得解脫，如優波尼沙陀等。于大乘惟觀欲
X20n0364_p0823c02║性無生而得解脫，如淨名與二比丘說罪性空等。
X20n0364_p0823c03║或有眾生多瞋恚者，以觀過得解脫，不以慈心，惟佛
X20n0364_p0823c04║能知。【註】小乘教中，佛令多瞋眾生修慈心觀；大乘中，
X20n0364_p0823c05║不修對治而返求諸己也。故小乘觀門，不足喻也。
X20n0364_p0823c06║或有眾生多愚癡者，以不共語得解脫，不以說法，唯
X20n0364_p0823c07║佛能知。【註】由說法故，令彼愚癡轉得智慧，是佛常說。
X20n0364_p0823c08║今云不共語而得解脫者，蓋如來觀機之說，無有
X20n0364_p0823c09║定方，或勸而發心，或激而發心，各隨其宜，非二乘
X20n0364_p0823c10║所知也。何謂激而發心耶？如阿那律陀性好打睡，
X20n0364_p0823c11║佛以偈呵曰：終日恰恰睡，螺螄蚌蛤類，一睡一千
X20n0364_p0823c12║年，不聞佛名字。更不與語。律陀聞偈，自責七日不
X20n0364_p0823c13║眠，失去兩目，得半頭天眼，證無學果。是不與語而
X20n0364_p0823c14║使發心者也。夫子亦曰：朽木不可雕也。
X20n0364_p0823c15║或有眾生等分行者，不以觀淨、不以不淨、不以觀過、
X20n0364_p0823c16║不以慈心、不以不共語、不以說法得解脫者，隨其根
X20n0364_p0823c17║性以諸法平等而為說法使得解脫，惟佛能知。是故
X20n0364_p0823c18║如來於諸說法人中為最第一，禪定人中亦最第一。
X20n0364_p0823c19║【註】等分行者，即于貪、瞋、癡等分也。貪、瞋、癡等分者，
X20n0364_p0823c20║為說諸法平等得解脫也。此上四節，文殊與釋如
X20n0364_p0823c21║來善知自心、他心、心王、心所，應病與藥之意也。說
X20n0364_p0823c22║法人中第一者，釋能隨宜說法也。禪定人中第一
X20n0364_p0823c23║者，釋雖則說法，常在於定也。
X20n0364_p0823c24║爾時，須菩提問文殊師利：若聲聞、辟支佛不能如是
X20n0364_p0824a01║說法、不能如是聖默然者，諸菩薩有成就如是功德，
X20n0364_p0824a02║能說法、能聖默然不？答言：惟佛當知。【註】文殊答空生
X20n0364_p0824a03║之問，歷歷分明。及乎問菩薩能如是不，而文殊不
X20n0364_p0824a04║即與答，而曰惟佛當知似乎不能。何也？葢不逞自
X20n0364_p0824a05║能，不衒己德，是聖賢之語式也。若言其能，則有不
X20n0364_p0824a06║能失。故曰：語忌十成者，不欲斷絕也。機貴回互者，
X20n0364_p0824a07║不欲染汙也。雖然，若問圓澄，又且不然。但向他道，
X20n0364_p0824a08║現分析次。
X20n0364_p0824a09║於是佛告須菩提：有三昧名入一切語言心不散亂，
X20n0364_p0824a10║若菩薩成就是三昧，皆得是功德。【註】一切語言三昧
X20n0364_p0824a11║者，即法性三昧也。以法性無性，隨類妙應，如絲竹
X20n0364_p0824a12║管絃，于中實無音性，故巧合工商。文殊不即答者，
X20n0364_p0824a13║顯性故也。如來與答者，顯法妙指故也。
X20n0364_p0824a14║爾時，文殊師利謂等行菩薩：善男子！為眾生八萬四
X20n0364_p0824a15║千行故，說八萬四千法藏，名為說法；常在一切滅受
X20n0364_p0824a16║想定中，名聖默然。善男子！我若一劫、若減一劫演說
X20n0364_p0824a17║是義，是名說法相，是聖默然相猶不能盡。【註】由眾生
X20n0364_p0824a18║塵勞行故，說此法藏。則知無故說，說是無說，說法
X20n0364_p0824a19║默然，二而不二，不二故經劫不能盡也。
X20n0364_p0824a20║於是佛告等行菩薩：善男子！乃往過去無量無邊不
X20n0364_p0824a21║可思議阿僧祇劫，時世有佛，號曰普光，劫曰名聞，國
X20n0364_p0824a22║名喜見。【註】以出過思量，中道智光，等照二邊，故曰普
X20n0364_p0824a23║光。此智十界同見，故曰名聞。能悟此智，則獲聖果，
X20n0364_p0824a24║故曰喜見。用表前說法默然，二事雙運之謂也。
X20n0364_p0824b01║彼國嚴淨。【註】離二邊垢也。
X20n0364_p0824b02║豐樂安隱。【註】多饒法寶，故言豐樂。常在於定，故言安
X20n0364_p0824b03║隱。
X20n0364_p0824b04║天人熾盛，其地皆以眾寶莊嚴，柔輭細滑，生寶蓮華，
X20n0364_p0824b05║一切香樹充滿其中，常出妙香。【註】其佛以二事雙運
X20n0364_p0824b06║為因。地以平等妙行為資助，故感眾寶嚴地。平等
X20n0364_p0824b07║無諍，故感柔輭細滑蓮華。不著垢淨，不離垢淨，表
X20n0364_p0824b08║中道智，不即二邊，不壞二邊也。一切香樹，常出妙
X20n0364_p0824b09║香，依此中道智，出生諸功德妙香也。
X20n0364_p0824b10║善男子！喜見國土有四百億四天下，一一四天下縱
X20n0364_p0824b11║廣八萬四千由旬，其中諸城縱廣一由旬，皆以眾寶
X20n0364_p0824b12║校飾。一一城者有二萬五千聚落村邑而圍繞之，一
X20n0364_p0824b13║一聚落村邑無量百千人眾充滿其中。彼時人民所
X20n0364_p0824b14║見色像，心皆欣悅無可憎惡，亦悉皆得念佛三昧，是
X20n0364_p0824b15║以國土名曰喜見。【註】所見色像，心皆欣悅者，以中道
X20n0364_p0824b16║智平等，無有分別。無分別故，所見一切色，皆是佛
X20n0364_p0824b17║色，無可取捨。無取捨故，無憎惡也。
X20n0364_p0824b18║若他方世界諸來菩薩皆得快樂，餘國不爾。【註】一切
X20n0364_p0824b19║方便異門，皆依中道而得快樂。捨是，其餘皆不名
X20n0364_p0824b20║快樂矣。
X20n0364_p0824b21║善男子！其普光佛以三乘法為弟子說，亦多樂說如
X20n0364_p0824b22║是法言：汝等比丘當行二事：若說法、若聖默然。【註】是
X20n0364_p0824b23║一而三，不礙中道。不礙中道，故二事竝行也。
X20n0364_p0824b24║善男子！爾時，上方醫王佛土有二菩薩，一名：無盡意，
X20n0364_p0824c01║二名：益意，來詣普光佛所，頭面禮佛足，右繞三匝，恭
X20n0364_p0824c02║敬合掌，却住一面。【註】以方便智調伏眾生，故曰醫王。
X20n0364_p0824c03║上方非堅礙之界，用表實際，謂方便智依實際而
X20n0364_p0824c04║住，故曰上方。文云：能知一切眾生諸根利鈍而教
X20n0364_p0824c05║誨之，而亦常在于定。是此義也。一名無盡意者，依
X20n0364_p0824c06║此方便智而脩行調伏無盡也。二名益意者，依此
X20n0364_p0824c07║方便智而增益利樂也。從醫王佛土來詣普光佛
X20n0364_p0824c08║所者，即方便智趣中道之像也。此經頓教，一往論
X20n0364_p0824c09║辯，皆稱絕待。若非方便，何云去來？細觀可知。
X20n0364_p0824c10║時普光佛為二菩薩廣說淨明三昧。所以名曰淨明
X20n0364_p0824c11║三昧者，若菩薩入是三昧，即得解脫一切諸相及煩
X20n0364_p0824c12║惱著，亦於一切佛法得淨光明，是故名為淨明三昧。
X20n0364_p0824c13║【註】即方便智，示以根本智也。前所謂諸法正性、正
X20n0364_p0824c14║行等也。以正性離分別故，解脫諸相；正行無行故，
X20n0364_p0824c15║離諸煩惱；以根本智逈絕依故，于佛法得明淨也。
X20n0364_p0824c16║又前際一切法淨，後際一切法淨，現在一切法淨，是
X20n0364_p0824c17║三世畢竟淨，無能令不淨，性常淨故，是以說一切諸
X20n0364_p0824c18║法性常清淨。【註】以根本智門，非三世所攝，不屬垢淨，
X20n0364_p0824c19║體是無染，不能使之不淨。如珠、如玉、水精、琉璃，真
X20n0364_p0824c20║體如是，誰能使不淨？無能使不淨，是謂畢竟淨也。
X20n0364_p0824c21║何謂諸法性淨？謂一切法空相，離有所得故；一切法
X20n0364_p0824c22║無相相，離憶想分別故；一切法無作相，不取不捨、無
X20n0364_p0824c23║求無願，畢竟離自性故。是名性常清淨。【註】法無處所，
X20n0364_p0824c24║故言空。法無形段，故言無相。相法無能所，故言無
X20n0364_p0825a01║作。此三解脫門之相，即是性常淨之相也。
X20n0364_p0825a02║以是常淨相，知生死性即是涅槃性，涅槃性即是一
X20n0364_p0825a03║切法性。【註】涅槃云：寂滅，以剎那無生相可得，剎那無
X20n0364_p0825a04║滅相可得。以生滅不可得故，為一切法所依，故曰
X20n0364_p0825a05║法性。
X20n0364_p0825a06║是故說心性常清淨。善男子，譬如虗空，若受垢汙，無
X20n0364_p0825a07║有是處；心性亦如是，若有垢汙，無有是處。【註】此喻心
X20n0364_p0825a08║性本來是淨，非使之淨也。
X20n0364_p0825a09║又如虗空，雖為烟塵雲霧覆曀，不明不淨，而不能染
X20n0364_p0825a10║汙虗空之性。設染汙者，不可復淨；以虗空實不染汙
X20n0364_p0825a11║故，還見清淨。凡夫心亦如是，雖邪憶念起諸煩惱，然
X20n0364_p0825a12║其心性不可垢汙。設垢汙者，不可復淨；以心相實不
X20n0364_p0825a13║可垢汙，性常明淨，是故心得解脫。善男子，是名入淨
X20n0364_p0825a14║明三昧門。【註】此喻心性即染而淨，非謂離染而淨也。
X20n0364_p0825a15║彼二菩薩聞是三昧，於諸法中得不可思議法光明。
X20n0364_p0825a16║【註】此乃方便趨中道之益也。
X20n0364_p0825a17║爾時，無盡意菩薩白普光如來言：世尊！我等已聞入
X20n0364_p0825a18║淨明三昧，當以何行行此法門？佛告無盡意：善男子！
X20n0364_p0825a19║汝等當行二行：若說法，若聖默然。時二菩薩從佛受
X20n0364_p0825a20║教，頭面禮佛足，繞三帀而出，趣一園林，自以神力化
X20n0364_p0825a21║作寶樓，于中脩行。【註】園林者，總持也。以此二法雙運，
X20n0364_p0825a22║故趣總持也。樓以高顯為義，修行此勝行也。
X20n0364_p0825a23║時有梵天名曰妙光，與七萬二千梵俱來至其所，頭
X20n0364_p0825a24║面禮足問二菩薩：善男子！普光如來說言：汝等比丘
X20n0364_p0825b01║集會當行二事：若說法、若聖默然。善男子！何謂說法？
X20n0364_p0825b02║何謂聖默然？二菩薩言：汝今善聽，我當少說，唯有如
X20n0364_p0825b03║來乃通達耳。於是二菩薩以二句義，為諸梵眾廣分
X20n0364_p0825b04║別說。時七萬二千梵皆得無生法忍，妙光梵天得普
X20n0364_p0825b05║光明三昧。是二菩薩於七萬六千歲，以無礙辯才答
X20n0364_p0825b06║其所問，不懈不息分別二句，互相問答而不窮盡。【註】
X20n0364_p0825b07║前二菩薩，從普光如來聞淨明三昧，得不可思議
X20n0364_p0825b08║法。光明者，破煩惱惑，故曰淨明。證般若德，故曰不
X20n0364_p0825b09║可思議。真諦之道備矣。此中梵天名妙光者，由不
X20n0364_p0825b10║思議光之所出也。故妙光等，皆從二菩薩聞法得
X20n0364_p0825b11║證，所謂靜極光通達矣。二菩薩由醫王佛而來普
X20n0364_p0825b12║光佛所者，由俗趣真之像也。此中二菩薩與梵天
X20n0364_p0825b13║說二句義者，融真會俗之像也。梵天者，俗諦也。妙
X20n0364_p0825b14║光者，即真即俗，故曰妙光。真諦無說，以方便故。說
X20n0364_p0825b15║方便者，第二義門也。故曰二菩薩少說。名數差別，
X20n0364_p0825b16║故曰七萬二千梵。得無生法忍者，會差別歸于實
X20n0364_p0825b17║際也。妙光梵天得普光明三昧者，破塵沙惑，證解
X20n0364_p0825b18║脫德，故曰普光明。俗諦之道備矣。二句義互相問
X20n0364_p0825b19║答，經七萬六千歲，所謂第二義也。
X20n0364_p0825b20║於是，普光如來在虗空中作如是言：善男子！勿於文
X20n0364_p0825b21║字言說而起諍訟。凡諸言說皆空如響，如所問答亦
X20n0364_p0825b22║復如是。汝等二人皆得無礙辯才及無盡陀羅尼，若
X20n0364_p0825b23║於一劫、若百劫說此二句，辯不可盡。善男子！佛法是
X20n0364_p0825b24║寂滅相第一之義，此中無有文字、不可得說，諸所言
X20n0364_p0825c01║說皆無義利。是故，汝等當隨此義，勿隨文字。是二菩
X20n0364_p0825c02║薩聞佛教已，默然而止。【註】普光如來，在虗空中，告二
X20n0364_p0825c03║菩薩，勿著文字，而起諍訟者。虗空非堅礙之界，用
X20n0364_p0825c04║表實際也。上不依天，下不著地，在虗空之中，表中
X20n0364_p0825c05║道也。收前真俗二門，會歸中道，破無明惑，證法身
X20n0364_p0825c06║德。故曰：佛法是寂滅相第一之義。蓋真俗二邊，多
X20n0364_p0825c07║致諍訟。第一義中，無有諍訟也。在真諦，則曰：得不
X20n0364_p0825c08║可思議法光明。在俗諦，則曰：得普光明三昧。以其
X20n0364_p0825c09║有得，則有不得，故致諍訟。在中道第一義諦中，則
X20n0364_p0825c10║曰：默然而止。以其無得，則無有不得，故無諍訟也。
X20n0364_p0825c11║問：勿隨文字，當隨此義，如何此義？答：水向石中流
X20n0364_p0825c12║出冷，風從花裏過來香。
X20n0364_p0825c13║佛告等行：以是當知，菩薩若以辯才說法，於百千萬
X20n0364_p0825c14║劫、若過百千萬劫不可窮盡。又告等行：於意云何？彼
X20n0364_p0825c15║二菩薩豈異人乎？勿造斯觀。【註】若謂二菩薩是他人，
X20n0364_p0825c16║要且不然，勿造斯觀。當知即是汝等，非有他也。
X20n0364_p0825c17║無盡意者，今文殊師利是。【註】以方便智，即根本智之
X20n0364_p0825c18║像也。
X20n0364_p0825c19║益意菩薩者，今汝身是。【註】以分別智，即無分別智之
X20n0364_p0825c20║像也。由分別觀察，增益利樂，故曰益意。于第一義
X20n0364_p0825c21║心不動，故曰等行。
X20n0364_p0825c22║妙光梵天者，今思益梵天是也。【註】由真出假，遊于俗
X20n0364_p0825c23║諦，故曰梵天。即俗照真，故曰妙光。所謂即俗照真
X20n0364_p0825c24║者，即今思慧也。
X20n0364_p0826a01║爾時等行菩薩白佛言：未曾有也。世尊！諸佛菩薩為
X20n0364_p0826a02║大饒益如所說行精進眾生。世尊！其懈怠不能如所
X20n0364_p0826a03║說行者，雖值百千萬佛無能為也，當知從勤精進得
X20n0364_p0826a04║出菩提。
X20n0364_p0826a05║得聖道品第十六
X20n0364_p0826a06║【註】以不二法得道，謂之聖道。由前說法不礙默然，
X20n0364_p0826a07║說即無說也。默然不礙說法，無說即說也。若行人
X20n0364_p0826a08║能通達此二而不二，是謂得聖道也。若二者各執，
X20n0364_p0826a09║則非得聖道矣。前文四聖諦品者，開示之謂也。此
X20n0364_p0826a10║中得聖道品者，悟之謂也。
X20n0364_p0826a11║爾時，文殊師利謂等行菩薩：善男子！汝知菩薩云何
X20n0364_p0826a12║行名勤精進？答言：若菩薩能得聖道，名勤精進。【註】前
X20n0364_p0826a13║文等行云：佛為饒益精進眾生，其懈怠者，雖值多
X20n0364_p0826a14║佛，無能為文。殊恐人著于有為，故有此問。而等行
X20n0364_p0826a15║不言精進，不說懈怠，但曰得聖道而已。則知精進
X20n0364_p0826a16║者，非精進之精進矣。
X20n0364_p0826a17║又問：云何行能得聖道？答言：若於諸法無所分別，如
X20n0364_p0826a18║是行者能得聖道。【註】雖知無精進為精進，而未知無
X20n0364_p0826a19║得為得。文殊恐人著于有行有得，所以問過而等
X20n0364_p0826a20║行，不答有得，不答無得，不答有行，不答無行，但曰
X20n0364_p0826a21║無所分別。無分別者，不分別得與不得，不分別行
X20n0364_p0826a22║與不行，當如是而行，如是而得也。
X20n0364_p0826a23║又問：云何名為得聖道已？答言：若行者於平等中見
X20n0364_p0826a24║諸法平等，是名得聖道已。【註】所謂得聖道者，得無所
X20n0364_p0826b01║得也。若得無所得，云何知其已得聖道邪？若能見
X20n0364_p0826b02║諸法平等，則為已得，非別有所得也。
X20n0364_p0826b03║又問：平等可得見耶？答言：不也。所以者何？若平等可
X20n0364_p0826b04║見，則非平等。【註】所言平等者，不可思議之謂也。故曰：
X20n0364_p0826b05║識不能識，智不能知，思惟不能及，分別不能解，故
X20n0364_p0826b06║非可見。若可見者，非不思議之境也。
X20n0364_p0826b07║思益梵天謂文殊師利：若行者於平等中不見諸法，
X20n0364_p0826b08║是名得聖道已。文殊師利言：何故不見？思益言：離二
X20n0364_p0826b09║相故不見，不見即是正見。【註】前等行，謂平等中見諸
X20n0364_p0826b10║法平等，是名得道。而復云平等不可見，平等不可
X20n0364_p0826b11║見，則諸法可見乎？而梵天復答意云：于平等中，諸
X20n0364_p0826b12║法尚不見，何平等可見也？
X20n0364_p0826b13║又問：誰能正見世間？答言：不壞世間相者。又問：云何
X20n0364_p0826b14║為不壞世間相？答言：色如無別無異，受想行識如無
X20n0364_p0826b15║別無異。若行者見五陰平等如相，是名正見世間。【註】
X20n0364_p0826b16║上云不見為正見者，指何物為正見邪？故文殊發
X20n0364_p0826b17║明其意云：誰能正見？世間出其相也。以五陰乃妄
X20n0364_p0826b18║見之相，猶如空華，本無所有，不名正見。若謂無見，
X20n0364_p0826b19║亦不名正見。若知五陰與如無異無別，是名正見。
X20n0364_p0826b20║若于五陰起有無見，是名分別。若離五陰求于正
X20n0364_p0826b21║見，是壞世間相。是二者，非正見矣。
X20n0364_p0826b22║又問：何等是世間相？答言：滅盡是世間相。【註】上云正
X20n0364_p0826b23║見世間者，不壞世間相。不壞世間相者，以五陰與
X20n0364_p0826b24║如無別無異。若五陰與如無別無異，指何物為世
X20n0364_p0826c01║間相耶？滅盡是世間相，以世間相無盡不盡故。若
X20n0364_p0826c02║滅盡是世間相，是相寧可盡耶？以五陰念念不住
X20n0364_p0826c03║是滅盡相，若可盡者，則後陰不復生矣！若後陰不
X20n0364_p0826c04║生，則何物于中念念不住耶？
X20n0364_p0826c05║又問：滅盡相復可盡耶？答言：滅盡相者不可盡也。又
X20n0364_p0826c06║問：何故說言世間是滅盡相？答言：世間畢竟盡相，是
X20n0364_p0826c07║相不可盡。所以者何？已盡者不復盡也。【註】若云滅盡
X20n0364_p0826c08║相不可盡，則何故言世間是滅盡相耶？以世間相
X20n0364_p0826c09║畢竟無體故，念念出生，有何可盡也？猶如虗空畢
X20n0364_p0826c10║竟無體，四時運育而無間息，若空有體，不復更空
X20n0364_p0826c11║也。
X20n0364_p0826c12║又問：佛不說一切有為法是盡相耶？答言：世間是盡
X20n0364_p0826c13║相，終不可盡，是故佛說一切有為法是盡相。【註】若世
X20n0364_p0826c14║間相不盡，則佛豈不說有為是盡相邪？然有為是
X20n0364_p0826c15║盡相，念念不可得故。如世間相，亦念念不可得，而
X20n0364_p0826c16║亦念念出生。故有為是盡相，亦是不盡相。若可盡
X20n0364_p0826c17║者，不必更盡也。
X20n0364_p0826c18║又問：何等數名有為法？答言：以盡相故名有為法。【註】
X20n0364_p0826c19║前諸問答，皆心王相應之法也。此中特問心數法
X20n0364_p0826c20║也。心王心數，各有相應故。數，謂五十一心所也。謂
X20n0364_p0826c21║遍行別境，各具五善，有十一二十四個不相應。根
X20n0364_p0826c22║本無明，有六種四個不定。此五十一心數，是世間
X20n0364_p0826c23║盡相，名為有為法也。
X20n0364_p0826c24║又問：有為法者為住何所？答言：無為性中住。【註】佛為
X20n0364_p0827a01║外道，不了自心，心外求法，故說惟識相宗，權分名
X20n0364_p0827a02║數，一一指歸自心。達自心已，則知名數無別有住，
X20n0364_p0827a03║住無為也。
X20n0364_p0827a04║又問：有為法、無為法有何差別？答言：有為法、無為法，
X20n0364_p0827a05║文字、言說有差別耳。所以者何？以文字、言說，言是有
X20n0364_p0827a06║為、是無為。若求有為、無為實相，則無差別，以實相無
X20n0364_p0827a07║差別故。【註】若有為法住無為性，則無差別。其差別者
X20n0364_p0827a08║何？實無差別可得耳。由文字言說詮量，故成差別，
X20n0364_p0827a09║非謂實相有差別也。
X20n0364_p0827a10║又問：何等是諸法實相義？答言：一切法平等無有差
X20n0364_p0827a11║別，是諸法實相義。又問：何等為義？答言：以文字說令
X20n0364_p0827a12║人得解，故名為義。所以者何？實相義者不如文字所
X20n0364_p0827a13║說，諸佛雖以文字有所言說，而於實相無所增減。文
X20n0364_p0827a14║殊師利！一切言說皆非言說，是故佛語名不可說，諸
X20n0364_p0827a15║佛不可以言相說故。【註】所言實相無有差別者，未審
X20n0364_p0827a16║實相以何為義。所謂實相者，以文字教人，令彼得
X20n0364_p0827a17║解脫文字性空，則悟說無可說是實相義。以文字
X20n0364_p0827a18║教人，令彼得解文字性空，故諸佛雖有所說，于實
X20n0364_p0827a19║相無所增減矣。
X20n0364_p0827a20║又問：云何得說佛相？答言：諸佛如來不可以色身說
X20n0364_p0827a21║相，不可以三十二相說相，不可以諸功德法說相。【註】
X20n0364_p0827a22║諸佛相者，即是實相，故不可以色身等相說相也。
X20n0364_p0827a23║此以泯相門論實相也。
X20n0364_p0827a24║又問：諸佛可以離色身、三十二相、諸功德法而說相
X20n0364_p0827b01║耶？答言：不也！所以者何？色身如、三十二相如、諸功德
X20n0364_p0827b02║法如。【註】此以即相門論實相也。
X20n0364_p0827b03║諸佛不即是如，亦非離如，如是可說佛相不失如故。
X20n0364_p0827b04║【註】不即不離，是如來相故。
X20n0364_p0827b05║又問：諸佛世尊得何等故，號名為佛？答言：諸佛世尊
X20n0364_p0827b06║通達諸法性相如故，說名為佛正徧知者。【註】此上一
X20n0364_p0827b07║十六品，以具信、解、行、證，一週佛事已竟故。自光明
X20n0364_p0827b08║品至歎功德五品，以成其信。自五力說法品至菩
X20n0364_p0827b09║薩授記品，以成其解。自薩婆若品至如來二事五
X20n0364_p0827b10║品，以成其行。惟得聖道品，以獲其證。惟信、解、行、證，
X20n0364_p0827b11║一席圓具，故標此經為頓教大乘也。
X20n0364_p0827b12║志大乘品第十七
X20n0364_p0827b13║【註】前十六品，當機一週，獲益已竟。此下八品，收彼
X20n0364_p0827b14║未來。故說此品，勸令志慕大乘，勿迷小道。以彼小
X20n0364_p0827b15║乘是權非實，誑誘小兒。大乘是實非權，可令日用
X20n0364_p0827b16║頓證。重顯大乘有如是深益，故當志慕，亦使自擇
X20n0364_p0827b17║也。
X20n0364_p0827b18║於是等行菩薩白佛言：世尊！何謂菩薩發行大乘？爾
X20n0364_p0827b19║時，世尊以偈答曰：【註】菩薩名等行者，用表法界體無
X20n0364_p0827b20║大小淨穢，乃至邪正是非分別，等而行之，故曰等
X20n0364_p0827b21║行，為破二乘分別取捨執也。然于初心行人，不可
X20n0364_p0827b22║大小混濫，以迷進趣之方，故須擇也。楞嚴曰：聖性
X20n0364_p0827b23║無不通，逆順皆方便，初心入三昧，遲速不同倫。故
X20n0364_p0827b24║所謂無分別中，不礙熾然分別，此之謂歟。
X20n0364_p0827c01║菩薩不壞色，發行菩提心，知色即菩提，是名行菩提。
X20n0364_p0827c02║如色菩提然，等人於如相。【註】小乘用生滅四諦修，析
X20n0364_p0827c03║色入空，雖出分段生死，未盡變易。大乘用無作四
X20n0364_p0827c04║諦修，即色即空，無別有空，故二死永盡。色與行人、
X20n0364_p0827c05║菩提，三者皆同一如相耳。
X20n0364_p0827c06║不壞諸法性，是名行菩提。【註】色是有義，法性是空義。
X20n0364_p0827c07║既不壞有而行菩提，亦不滅空而取菩提也。
X20n0364_p0827c08║不壞諸法性，則為菩提義，是菩提義中，亦無有菩提。
X20n0364_p0827c09║【註】菩提云覺，覺法實性，是名菩提。實性即是無性，
X20n0364_p0827c10║無性中亦無菩提之名字也。
X20n0364_p0827c11║正行第一義，是名行菩提。【註】前二節不壞空有行于
X20n0364_p0827c12║菩提，此中不涉空有行于菩提，以第一義中非空
X20n0364_p0827c13║非有故。
X20n0364_p0827c14║愚於陰界入，而欲求菩提，陰界入即是，離是無菩提。
X20n0364_p0827c15║【註】五陰，指前色。法界、入，指前法性。此中出過云：愚
X20n0364_p0827c16║人離是求于菩提，則壞彼色及法性而求菩提，不
X20n0364_p0827c17║知離是無可求也。
X20n0364_p0827c18║若有諸菩薩，於上中下法，不取亦不捨，是名行菩提。
X20n0364_p0827c19║【註】析色入空，是為小乘；體色入空，是為中乘；即色
X20n0364_p0827c20║即空，是上乘。如是三者，同依法性，無可分別。知是
X20n0364_p0827c21║方便故不取，于化導有益故不捨。
X20n0364_p0827c22║若法及非法，不分別為二，亦不得不二，是名行菩提。
X20n0364_p0827c23║若二則有為，非二則無為，離是二邊者，是名行菩提。
X20n0364_p0827c24║【註】前則于有無二邊，雙遮雙照，不即不離。此則于
X20n0364_p0828a01║法非法，不起二見。不起二見，則分別斯泯矣。
X20n0364_p0828a02║是人過凡夫，亦不入法位，未得果而聖，是世間福田。
X20n0364_p0828a03║行于世間法，處中若蓮華，遵脩最上道，是名行菩提。
X20n0364_p0828a04║【註】此中結證前文。若有如是之人，能于有無二邊
X20n0364_p0828a05║遮照之用，則如蓮華雖處汙泥，不為所染。是人雖
X20n0364_p0828a06║處世間，不為所染，遵修妙道，為世福田也。過凡夫
X20n0364_p0828a07║者，不住有也。不入法位者，不住空也。有如是慕道，
X20n0364_p0828a08║雖然未證聖果，亦是聖人也。
X20n0364_p0828a09║世間所行處，悉於是中行，世間所貪著，於中得解脫。
X20n0364_p0828a10║【註】世間之行有為也，亦不離菩提而有可行矣。皆
X20n0364_p0828a11║菩提而行貪著，然亦因菩提而得解脫也。
X20n0364_p0828a12║菩薩無所畏，不沒生死淵，無憂無疲倦，而行菩提道。
X20n0364_p0828a13║【註】前則解脫有為，皆依菩提。此中菩薩于生死中，
X20n0364_p0828a14║不沒不疲，皆由菩提而使之然也。
X20n0364_p0828a15║斯人能善知，法性真實相，是故不分別，是法是非法。
X20n0364_p0828a16║行於佛道時，無法可捨離，亦無法可受，是名菩提相。
X20n0364_p0828a17║【註】此中結成不分別之意，以達實相故。有為無可
X20n0364_p0828a18║捨，無為無可取，惟此無分別，是菩提相也。
X20n0364_p0828a19║一切法無相，猶若如虗空，終不作是念：是相是可相。
X20n0364_p0828a20║【註】以虗空無心識，故無念無相。無念無相故，則無
X20n0364_p0828a21║取無捨。一切法亦無念相，故無取無捨。以喻合顯
X20n0364_p0828a22║也。
X20n0364_p0828a23║善知世所行，徧知方便力，能充滿一切，眾生之所願，
X20n0364_p0828a24║常住於平等，護持佛正法。【註】前依無分別智行于菩
X20n0364_p0828b01║提，此依方便智導人菩提。何用方便邪？為護正法
X20n0364_p0828b02║故。
X20n0364_p0828b03║一切無所念，則是如來法。若有佛無佛，是法常住世，
X20n0364_p0828b04║能通達是相，是名護持法。【註】此釋護法之意也。所言
X20n0364_p0828b05║護法者，非護他法，蓋護自心也。以此無念之心，非
X20n0364_p0828b06║于有佛而為之有，非于無佛而為之無。有佛無佛，
X20n0364_p0828b07║此心常住，故當護持耳。
X20n0364_p0828b08║諸法之實相，了達知其義，安住於此中，而為人演說。
X20n0364_p0828b09║【註】若諸法不了實相，是名謗佛，非說法也。若能安
X20n0364_p0828b10║住實相，然後乃可耳。
X20n0364_p0828b11║行於甚深法，魔所不能測，是人於諸法，無所貪著故。
X20n0364_p0828b12║【註】于法若有貪著，則不落于有，則落于無。若無貪
X20n0364_p0828b13║著，則不落二邊，是謂甚深，故魔不能測矣。
X20n0364_p0828b14║願求諸佛慧，亦不著願求，是慧於十方，求之不可得。
X20n0364_p0828b15║諸佛慧無礙，不著法非法，若能不著此，究竟得佛道。
X20n0364_p0828b16║【註】於十方求慧不可得者，當求于自心。求慧于自
X20n0364_p0828b17║心，故雖有願求而亦不著。若有所著，則非無礙之
X20n0364_p0828b18║佛慧矣。
X20n0364_p0828b19║其諸樂善人，布施轉高尊，捨一切所有，而心不傾樂。
X20n0364_p0828b20║【註】凡夫行施，謂得樂報故，心生歡喜。若行人捨諸
X20n0364_p0828b21║所有而心不歡樂，達施無施也。
X20n0364_p0828b22║諸法不可捨，亦復不可取。【註】此釋成不傾樂之意也。
X20n0364_p0828b23║一切世間法，根本不可得。【註】此轉釋不可取捨之意
X20n0364_p0828b24║也。
X20n0364_p0828c01║能知一切法，非施非捨相，是名大施主，於法無所見。
X20n0364_p0828c02║【註】結歸行實相之施也。
X20n0364_p0828c03║是等諸菩薩，不計我我所，是故行施時，不生貪惜心。
X20n0364_p0828c04║諸所有布施，皆迴向佛道，布施及菩提，不住是二相。
X20n0364_p0828c05║【註】不住布施，則不住因。不住菩提，則不住果。因果
X20n0364_p0828c06║不住，則迴向佛道矣。
X20n0364_p0828c07║無作無起戒，常住於此中，亦不作念言：我住是持戒。
X20n0364_p0828c08║【註】小乘持戒，作止持犯，事事有為。大乘無作無起，
X20n0364_p0828c09║常契道共，所謂持無相戒也。
X20n0364_p0828c10║智者知戒相，不生亦不作，是故戒清淨，猶若如虗空。
X20n0364_p0828c11║觀身如鏡像，言說如響聲，心則如幻化，不以戒自高。
X20n0364_p0828c12║【註】持戒所由，因乎三業。求三業不可得，則持戒亦
X20n0364_p0828c13║不可得，不當自高也。
X20n0364_p0828c14║其心常柔輭，安住寂滅性，悉滅一切惡，通達於善法。
X20n0364_p0828c15║持戒及毀戒，不得此二相，如是見法性，則持無漏戒。
X20n0364_p0828c16║【註】柔輭，乃定共之戒。寂滅，乃道共之戒。此二者，即
X20n0364_p0828c17║攝眾生戒也。滅惡，乃攝律儀戒。達善，乃攝善法戒。
X20n0364_p0828c18║此舉三聚淨戒也。持毀不二者，用顯此三聚戒，亦
X20n0364_p0828c19║即大乘無相戒也。
X20n0364_p0828c20║已度忍辱岸，能忍一切惡，於諸眾生類，其心常平等。
X20n0364_p0828c21║諸法念念滅，其性常不住，於中無罵辱，亦無有恭敬。
X20n0364_p0828c22║若節節解身，其心終不動，知心不在內，亦復不在外。
X20n0364_p0828c23║身怨及刀杖，皆從四大起，於地水火風，未嘗有傷損。
X20n0364_p0828c24║通達於此事，常行忍辱法，菩薩行如是，眾生不能動。
X20n0364_p0829a01║【註】此中忍辱有三種，謂調順忍、生忍、無生忍。初云
X20n0364_p0829a02║能忍諸惡者，即是生忍；次云心平等者，即是調順
X20n0364_p0829a03║忍；三云法念念滅者，即是無生法忍。是下所有偈
X20n0364_p0829a04║文，皆釋無生法忍之意也。
X20n0364_p0829a05║勇猛勤精進，堅住於大乘，是人於身心，而無所依止。
X20n0364_p0829a06║【註】小乘著身心，雖行精進，不出有為。大乘身心，無
X20n0364_p0829a07║有依止，則是無精進之精進也。
X20n0364_p0829a08║雖知生死本，其際不可得，為諸眾生故，莊嚴大誓願。
X20n0364_p0829a09║【註】菩薩知生死本際不得，曷用精進邪。然為化眾
X20n0364_p0829a10║生故，不捨大誓莊嚴也。
X20n0364_p0829a11║法無決定性，何許有滅相？本際不可得，為顛倒故說。
X20n0364_p0829a12║法性不可議，常住於世間，若能知如是，不生亦不滅。
X20n0364_p0829a13║菩薩念眾生，不解是法相，為之勤精進，令得離顛倒。
X20n0364_p0829a14║【註】一切法本無決定，非生非滅，菩薩何用精進滅
X20n0364_p0829a15║彼虗妄耶？蓋由眾生不解如是無生滅性，著諸虗
X20n0364_p0829a16║妄，故現行精進，令彼滅顛倒耳。
X20n0364_p0829a17║諸佛常不得，眾生決定相，而彼弘本願，當觀精進力。
X20n0364_p0829a18║【註】若菩薩為眾生而起精進者，可有眾生決定相
X20n0364_p0829a19║耶？釋云：佛不觀眾生有決定相，菩薩欲弘本願，故
X20n0364_p0829a20║觀精進耳。
X20n0364_p0829a21║思惟一切法，知皆如幻化，不得堅牢相，觀之如虗空。
X20n0364_p0829a22║從虗妄分別，貪著生苦惱，為斯開法門，令得入涅槃。
X20n0364_p0829a23║為彼行精進，而不壞於法，離法非法故，常行真精進。
X20n0364_p0829a24║【註】此釋觀精進之意。以勤勇無間之力，觀于世間
X20n0364_p0829b01║無有堅牢，而眾生不了虗妄貪著生苦，而菩薩行
X20n0364_p0829b02║于精進。然二乘不悟無生，于法非法，起於取捨，不
X20n0364_p0829b03║成精進。大乘于此二邊遠離，故名真精進矣。
X20n0364_p0829b04║是等行遠離，了達無諍定。【註】由精進故，獲得聲聞定
X20n0364_p0829b05║也。
X20n0364_p0829b06║獨處無憒閙，常畏於生死，樂住於閒居，猶如犀一角。
X20n0364_p0829b07║遊戲諸禪定，明達諸神通，心常住平等，處空閑聚落。
X20n0364_p0829b08║威儀無變異，恒樂於禪定。【註】此由精進故，獲得辟支
X20n0364_p0829b09║佛定也。辟支觀還滅十二因緣，悟知萬法無生，故
X20n0364_p0829b10║心住平等，但不知眾生等有，故名獨覺也。
X20n0364_p0829b11║信解常定法，及寂滅無漏，其心得解脫，故說常定者。
X20n0364_p0829b12║【註】此因精進，獲解大乘常定。前聲聞、辟支皆作意
X20n0364_p0829b13║定，此乃無作妙定。剎那無生相可得，剎那無滅相
X20n0364_p0829b14║可得，故謂之寂滅。惟寂滅故，不漏落二邊，復謂之
X20n0364_p0829b15║無漏。標名有三，釋意惟一，以名異體同故也。
X20n0364_p0829b16║自住平等法，以此導眾生，不違平等行，故說常定者。
X20n0364_p0829b17║志念常堅固，不忘菩提心，亦能化眾生，故說常定者。
X20n0364_p0829b18║常念於諸佛，真實法性身，遠離色身相，故說常定者。
X20n0364_p0829b19║常修念於法，如諸法實相，亦無有憶念，故說常定者。
X20n0364_p0829b20║常修念於僧，僧即是無為，離數及非數，常入如是定。
X20n0364_p0829b21║【註】此禪度中，文分兩段：初、聲聞、辟支佛定，二、大乘
X20n0364_p0829b22║常定。常定復分為四：初、即自利，二、即利他，三、即自
X20n0364_p0829b23║他兼舉，四、即觀念三寶。禪定雖分大小，同依精進、
X20n0364_p0829b24║出生二者竝舉，意在擇大也。
X20n0364_p0829c01║悉見十方國，一切群生類，而於眼色中，終不生二相。
X20n0364_p0829c02║諸佛所說法，一切能聽受，而於耳聲中，亦不生二相。
X20n0364_p0829c03║能於一心中，知諸眾生心，自心及彼心，此二不分別。
X20n0364_p0829c04║憶念過去世，如恒河沙劫，是先及是後，亦復不分別。
X20n0364_p0829c05║能至無量土，現諸神通力，而於身心中，無有疲倦想。
X20n0364_p0829c06║分別知諸法，樂說辯無盡，於無央數劫，開示法性相。
X20n0364_p0829c07║【註】此由禪定故，獲得六通也。得天眼故，能徹鑑群
X20n0364_p0829c08║生。得天耳故，能具聞佛法。得他心故，知自他心。得
X20n0364_p0829c09║宿命故，憶過去。得神境故，遊諸佛土。得漏盡故，開
X20n0364_p0829c10║示法性。是所謂靜極光通達也。
X20n0364_p0829c11║智慧度彼岸，善解陰入界，常為眾生說，無取無戲論。
X20n0364_p0829c12║【註】凡夫由無智慧、無明所覆，于五陰、六入、十二處、
X20n0364_p0829c13║十八界，妄生執著，不能善解，故沉生死。菩薩善解
X20n0364_p0829c14║陰等即是實性，故度彼岸。雖自度已，收彼未度，故
X20n0364_p0829c15║為說法。雖為說法，于法相無所取。善知陰等無性，
X20n0364_p0829c16║故所說真實，離於戲論也。
X20n0364_p0829c17║善知因緣法，遠離二邊相。【註】此釋前偈。既知陰等性
X20n0364_p0829c18║無，則亦無可說，云何而為眾生說耶？釋云：陰等實
X20n0364_p0829c19║是無性不可說，以因緣故可說也。以因緣法亦是
X20n0364_p0829c20║無性，遠離可說不可說故。又善知陰、入、界等，皆由
X20n0364_p0829c21║因緣出生，無有自性，故離二邊。
X20n0364_p0829c22║知是煩惱因，亦知是淨因。【註】資始為因，成業為緣。然
X20n0364_p0829c23║是二者，互相生起。煩惱因迷法性而起，菩提亦因
X20n0364_p0829c24║煩惱而顯。故知互相由藉者，皆一無性也。
X20n0364_p0830a01║信解因緣法，則無諸邪見。【註】信解因緣者，中觀偈曰：
X20n0364_p0830a02║因緣所生法，我說即是空，亦名是假名，亦名中道
X20n0364_p0830a03║義。若能如是信解，則離邪見矣。
X20n0364_p0830a04║法皆屬因緣，無有定根本。【註】說有不有，譚空不空，故
X20n0364_p0830a05║無根本可定矣。
X20n0364_p0830a06║我見與佛見，空見生死見，涅槃之見等，皆無是諸見。
X20n0364_p0830a07║【註】此釋無根本可定之意也。我見、佛見等，是名二
X20n0364_p0830a08║見。如是二見，廣求諸見，皆無根本可定也。
X20n0364_p0830a09║無量智慧光，知諸法實相，無暗無障礙，是行菩薩道。
X20n0364_p0830a10║【註】由悟因緣諸見，皆無根本，則得于無量智慧，知
X20n0364_p0830a11║諸實相矣。
X20n0364_p0830a12║是乘名大乘，不可思議乘，悉容諸眾生，猶不盡其量。
X20n0364_p0830a13║【註】結指如上六度，是名大乘，是不思議乘也。
X20n0364_p0830a14║一切諸乘中，是乘為第一。【註】諸乘，即聲聞、辟支佛、菩
X20n0364_p0830a15║薩、佛乘也。彼諸乘中，皆入名言，不無階級。如是大
X20n0364_p0830a16║度，一一無相，不可思議，故為第一也。
X20n0364_p0830a17║如此大乘者，能出生餘乘。餘乘有限量，不能受一切，
X20n0364_p0830a18║唯此無上乘，能悉受眾生。【註】此最上乘法，以法界為
X20n0364_p0830a19║體，一切由此出生。故曰：無不從此法界流，究竟還
X20n0364_p0830a20║歸此法界。
X20n0364_p0830a21║若行此無量，虗空之大乘，於一切眾生，無有慳悋心。
X20n0364_p0830a22║【註】此之大乘，猶如虗空，不礙萬像之所發揮也。
X20n0364_p0830a23║虗空無有量，亦無有形色；大乘亦如是，無量無障礙。
X20n0364_p0830a24║【註】前以虗空之無礙，用況大乘之無礙。此以虗空
X20n0364_p0830b01║之無形，用況大乘之無形。
X20n0364_p0830b02║若一切眾生，乘於此大乘，當觀是乘相，寬博多所容。
X20n0364_p0830b03║【註】此結歸無礙無形之意也。
X20n0364_p0830b04║無量無數劫，說大乘功德，及乘此乘者，不可得窮盡。
X20n0364_p0830b05║【註】能乘之人，所乘之法，皆不可盡也。
X20n0364_p0830b06║若人聞此經，乃至持一偈，永脫於諸難，得到安隱處。
X20n0364_p0830b07║【註】上則乘此脩行，此則力未逮彼。聞經隨喜，少持
X20n0364_p0830b08║一偈，功德如是，何況具足受持者乎？
X20n0364_p0830b09║敬念此經者，捨是身已後，終不墮惡道，常生人天中。
X20n0364_p0830b10║於後惡世時，若得聞是經，我皆與受記，究竟成佛道。
X20n0364_p0830b11║【註】是經者，即是自心。一切眾生，迷背自心，故流浪
X20n0364_p0830b12║生死。若聞自心，諦信不疑，則佛與受記也。
X20n0364_p0830b13║若持此經者，佛法在是人，是人在佛法，亦能轉法輪。
X20n0364_p0830b14║【註】若信自心，則佛法在是人所弘，是人能荷擔佛
X20n0364_p0830b15║法也。
X20n0364_p0830b16║若人持是經，能轉無量劫，生死諸往來，得近於佛道。
X20n0364_p0830b17║【註】持是經者，信慕大乘，轉多劫為一念，生死往來，
X20n0364_p0830b18║皆得近佛道矣。
X20n0364_p0830b19║若能持是經，精進大智慧，是名極勇猛，能破魔軍眾。
X20n0364_p0830b20║【註】二乘亦稱精進，然無道心，不名勇猛。菩薩一念
X20n0364_p0830b21║信解，便同正覺，故言極勇猛矣。
X20n0364_p0830b22║我於燃燈佛，住忍得受記，若有樂是經，我受記亦然。
X20n0364_p0830b23║【註】我于燃燈佛前，解稱性大乘無法可得，得受無
X20n0364_p0830b24║生忍記。我以是經與汝等說，若能信樂受記，如我
X20n0364_p0830c01║無有異也。
X20n0364_p0830c02║若人於佛後，能解說是經，佛雖不在世，為能作佛事。
X20n0364_p0830c03║佛說是偈時，五千天子皆發阿耨多羅三藐三菩提
X20n0364_p0830c04║心；二千菩薩得無生法忍；十千比丘不受諸法，漏盡
X20n0364_p0830c05║心得解脫；三萬二千人遠塵離垢，於諸法中得法眼
X20n0364_p0830c06║淨。
X20n0364_p0830c07║發菩提心品第十八
X20n0364_p0830c08║【註】前品志慕大乘，獲益如是。其如上說，行人聞益
X20n0364_p0830c09║發心，理果然矣。恐不知發無所發，妄執有得有願，
X20n0364_p0830c10║墮落邪小，不知所向。故文殊欲使法眼清淨，啟佛
X20n0364_p0830c11║決擇也。
X20n0364_p0830c12║爾時文殊師利法王子白佛言：世尊！如我解佛所說
X20n0364_p0830c13║義，若有人發菩提願，是為邪願。所以者何？諸有所得
X20n0364_p0830c14║悉皆是邪。若計得菩提而發願者，是人諸所作行皆
X20n0364_p0830c15║為是邪。所以者何？菩提不在欲界、不在色界、不在無
X20n0364_p0830c16║色界，菩提無有住處，不應發願。【註】菩提本是自心，非
X20n0364_p0830c17║是外物，故無方所住處。若發願求菩提者，似慕其
X20n0364_p0830c18║外矣。何也？有外可言有得，若無外者，不可言發願
X20n0364_p0830c19║求菩提也。
X20n0364_p0830c20║世尊，譬如有人願得虗空，寧得空不？佛言：不也。世尊，
X20n0364_p0830c21║菩薩亦復如是，發同虗空相菩提之願，即是發虗空
X20n0364_p0830c22║願。【註】辟如人身，內外循體皆空，不知是空，反欲求空，
X20n0364_p0830c23║豈非妄乎。菩提自心，亦復如是，見聞知覺，無非自
X20n0364_p0830c24║心，捨是則求，寧不為妄乎。
X20n0364_p0831a01║菩提出過三世，非是受相，不可願也。【註】此釋發同虗
X20n0364_p0831a02║空願之意也。以虗空無相，不屬三世。菩提亦無相，
X20n0364_p0831a03║非已得，非當得，非今得，欲何願乎？以菩提非受相，
X20n0364_p0831a04║非受故非得也。
X20n0364_p0831a05║若菩薩起二相發菩提心，作是念：生死與菩提異，邪
X20n0364_p0831a06║見與菩提異，涅槃與菩提異。是則不行菩提道也。【註】
X20n0364_p0831a07║菩提云，覺覺自心故。若彼生死邪見等非自心者，
X20n0364_p0831a08║彼生死等應在自心之外矣。若生死在自心之外，
X20n0364_p0831a09║則生死彼自生死，于我何有，而欲迯生死耶。若生
X20n0364_p0831a10║死等是自心，不應起二見，以心不取心，心不捨心
X20n0364_p0831a11║故也。心不取捨，則大小名相，皆會歸一致矣。
X20n0364_p0831a12║爾時思益梵天謂文殊師利：菩薩云何行名菩提行？
X20n0364_p0831a13║答言：若菩薩行一切法，而於法無所行，是名菩提行。
X20n0364_p0831a14║所以者何？出過一切所行，是行菩提。【註】前以菩提出
X20n0364_p0831a15║過三世，故不應發願求菩提。此中以菩提不屬有
X20n0364_p0831a16║為，但可無所行而行也。行一切法，非如二乘執灰。
X20n0364_p0831a17║斷無所行，則不如凡夫執有為。行而無行，無行而
X20n0364_p0831a18║行，非心識可議也。
X20n0364_p0831a19║又問：云何出過一切所行是行菩提？答言：離眼、耳、鼻、
X20n0364_p0831a20║舌、身、意諸緣相，是名出過一切所行。【註】六根所緣，無
X20n0364_p0831a21║非妄境。菩提即是實相，離緣絕對，故六根所不到。
X20n0364_p0831a22║六根不到，則超諸行矣。
X20n0364_p0831a23║又問：出過有何義？答言：不出過平等。所以者何？一切
X20n0364_p0831a24║法平等即是菩提。【註】所謂出過諸行者，但過諸虗妄
X20n0364_p0831b01║分別，不出過平等，以菩提性平等故。梵天恐人不
X20n0364_p0831b02║解菩提是平等無分別，是特問其為義，義性平等，
X20n0364_p0831b03║無過不過，但不過平等而已。
X20n0364_p0831b04║又問：云何是發菩提願？答言：當如菩提。又問：何為菩
X20n0364_p0831b05║提？答言：菩提非過去、非未來、非現在，是故菩薩應以
X20n0364_p0831b06║三世清淨心發菩提願。【註】前云菩提同于虗空，出過
X20n0364_p0831b07║三世，不可願也。梵天重問何為菩提，似同不解者。
X20n0364_p0831b08║恐人不悟菩提即是自心，故特問明。而文殊乃答，
X20n0364_p0831b09║應以三世清淨心，發菩提願，始獲泮然也。
X20n0364_p0831b10║梵天！如過去、未來、現在法，從本已來常不生，不生故
X20n0364_p0831b11║不可說。如是發願、無所發願，是發一切願。所以者何？
X20n0364_p0831b12║以是行道能得薩婆若。【註】前薩婆若品，如來以五華
X20n0364_p0831b13║布施，則得具足六波羅蜜，則能滿足薩婆若。滿足
X20n0364_p0831b14║薩婆若者，眼不受色，耳不受聲，鼻不受香等，是薩
X20n0364_p0831b15║婆若滿足之義。此中以三世清淨心，了法無生，是
X20n0364_p0831b16║行薩婆若道。前示根塵無生，故菩薩由是受記。此
X20n0364_p0831b17║示三世平等，非是受相。菩薩發菩提心者，當發其
X20n0364_p0831b18║無所發之心也。發其無所發之心，當得薩婆若道。
X20n0364_p0831b19║前示圓滿之趣，此示趍果之行。故當前後合辯，乃
X20n0364_p0831b20║得了然也。
X20n0364_p0831b21║又問：何故說言薩婆若？答言：悉知一切真智慧故，名
X20n0364_p0831b22║為薩婆若。【註】薩婆若云覺圓滿，一切覺道至此圓滿，
X20n0364_p0831b23║故能悉知。如百川眾流至于大海，乃名具足，故又
X20n0364_p0831b24║云薩婆若海。
X20n0364_p0831c01║又問：何等是真智慧？答言：無變異相。如眾生無變異
X20n0364_p0831c02║相，真智慧亦無變異相。【註】如來權教，權分九界生死
X20n0364_p0831c03║迷悟。今據一乘實教，融彼九界，同是一如，無有生
X20n0364_p0831c04║死迷悟。譬如百川眾流，依處得名。江河淮濟等，若
X20n0364_p0831c05║歸大海，眾號頓消，均名海水，無有變異相也。
X20n0364_p0831c06║又問：云何是眾生相？答言：假名字畢竟離是眾生相，
X20n0364_p0831c07║如是無相則無變異。若眾生與菩提異，是為變異；如
X20n0364_p0831c08║菩提相，眾生亦爾，是故無變異。【註】前云眾生無變異，
X20n0364_p0831c09║真智慧亦無變異。此有二疑。若謂眾生無變異，則
X20n0364_p0831c10║眾生是眾生，佛是佛，發心修道，皆成唐棄，安能轉
X20n0364_p0831c11║凡成聖哉。若謂有變異，則一真法界之性，同乎生
X20n0364_p0831c12║滅。故梵天重問，何謂眾生相。而文殊答曰，假名字
X20n0364_p0831c13║畢竟不可得，是其相。以假名字畢竟無體故，何變
X20n0364_p0831c14║異之有。眾生相如鏡中像，菩提相如水中月。名字
X20n0364_p0831c15║異者，相異也。無體之性，未甞異也。
X20n0364_p0831c16║菩提不可以餘道得，但以我平等故。菩提平等，眾生
X20n0364_p0831c17║性無我故，如是可得菩提，是故菩提無有變異。所以
X20n0364_p0831c18║者何？如虗空無變異相，一切諸法亦無變異相。【註】菩
X20n0364_p0831c19║提不可以餘道得者，但以平等自心證得也。分別
X20n0364_p0831c20║故名眾生，平等故名菩提。分別平等，同依自心，無
X20n0364_p0831c21║別有體。無別有體故，但了性無我，則證得菩提。所
X20n0364_p0831c22║謂二而無二，故無變異，同于虗空。一切法亦然也。
X20n0364_p0831c23║爾時思益梵天謂文殊師利：如來是實語者，能說如
X20n0364_p0831c24║是法。文殊師利言：如來於法無所說。何以故？如來尚
X20n0364_p0832a01║不得諸法，何況說法？【註】如來有時說求菩提為是，有
X20n0364_p0832a02║時說求菩提為非。有時說有眾生，有時說非眾生。
X20n0364_p0832a03║如是等法，曾無斷了。非大菩薩不能諦信，小乘聲
X20n0364_p0832a04║聞多致狐疑。豈如來真實之言，能如是說邪。文殊
X20n0364_p0832a05║謂如來未嘗說法，凡有所說，無非應機逗教，於如
X20n0364_p0832a06║來何有。則如來尚不見諸法，何況有說邪。
X20n0364_p0832a07║思益言：如來豈不分別諸法是世間是出世間、是有
X20n0364_p0832a08║為是無為耶？文殊師利言：於汝意云何？是虗空可說
X20n0364_p0832a09║可分別不？思益言：不也。文殊師利言：今說虗空名字，
X20n0364_p0832a10║以所說故有生有滅耶？思益言：不也。文殊師利言：如
X20n0364_p0832a11║來說法亦復如是，不以說故諸法有生有滅。如此說
X20n0364_p0832a12║法是不可說相，亦以此法有所教誨是無所教誨。所
X20n0364_p0832a13║以者何？如說法性，不說法性亦如是。是故說一切法
X20n0364_p0832a14║住於如中，如亦無所住。【註】若如來不說法者，如來豈
X20n0364_p0832a15║不分別有為、無為等邪？而如來雖有分別，分別即
X20n0364_p0832a16║是無分別，以法性不可得故。猶如虗空，不因說生
X20n0364_p0832a17║為之生，不因說滅為之滅，而法性亦復如是。故如
X20n0364_p0832a18║來知是不可說而說。知是不可說而說者，說即是
X20n0364_p0832a19║無說。說是無說，則亦無說而說。無說而說，為化眾
X20n0364_p0832a20║生也。為眾生而說者，則說與無說，皆不可得也。
X20n0364_p0832a21║爾時，釋、梵、四天王俱在會中，即以天華散於佛上，而
X20n0364_p0832a22║作自言：世尊！若善男子、善女人，聞文殊師利說法有
X20n0364_p0832a23║信解者，當知是人能破魔軍及餘怨敵。所以者何？文
X20n0364_p0832a24║殊師利今所說法，能破一切邪見妄想。【註】諸天以華
X20n0364_p0832b01║散佛者，華，表因也。以此無願、無求、無得、無說之為
X20n0364_p0832b02║因，能趣佛果故也。無願故能破邪見，無求故能破
X20n0364_p0832b03║妄想。破妄想故怨敵不能對，破邪見故魔軍不得
X20n0364_p0832b04║便。是所謂稱性大乘，世所希遇也。
X20n0364_p0832b05║世尊，若善男子、善女人，聞於是法不驚不怖，當知是
X20n0364_p0832b06║人不從小功德來。【註】上言所說法勝，此言聽法行人，
X20n0364_p0832b07║亦非下聖。法華云：若人能竊為一人說一句，是人
X20n0364_p0832b08║則為如來所使。亦此之謂也。
X20n0364_p0832b09║若是經所在之處，當知此處則為諸佛擁護受用。若
X20n0364_p0832b10║聞是經處，當知此處轉於法輪。【註】是經所在，則為諸
X20n0364_p0832b11║佛護念者，是經即是自心。能知自心所在，則佛為
X20n0364_p0832b12║護念。眾生不聞自心，心外求故，佛為說法，令知所
X20n0364_p0832b13║向故。能聞自心，則謂已轉法輪。悟是自心，即是諸
X20n0364_p0832b14║佛說法。能事以竟。
X20n0364_p0832b15║是經在所住處，聚落村邑、山林曠埜、塔寺僧房、經行
X20n0364_p0832b16║之處，諸魔外道、貪著之人不能侵嬈。【註】聚落村邑，動
X20n0364_p0832b17║處也。山林曠埜，靜處也。塔乃高出二邊，逈離動靜
X20n0364_p0832b18║也。寺及僧房，乃容受之處也。經行，乃脩道之處也。
X20n0364_p0832b19║如是等處，不昧自心，則為所在。自心不昧，則彼天
X20n0364_p0832b20║魔外道，皆不得侵嬈矣。
X20n0364_p0832b21║世尊！若人多供養過去諸佛，乃能得聞如是經典。【註】
X20n0364_p0832b22║此結釋聞經之人，不從小功德來之意也。般若云：
X20n0364_p0832b23║後五百歲，有能持戒脩福，聞是章句，信心清淨，是
X20n0364_p0832b24║人不于一佛二佛而種善根，以于無量百千億諸
X20n0364_p0832c01║佛所種諸善根。
X20n0364_p0832c02║世尊！我等於此經中得智慧光明，而不能得報佛及
X20n0364_p0832c03║文殊師利思益梵天之恩。【註】此經，乃所聞之法。智慧，
X20n0364_p0832c04║乃能悟之心也。佛及文殊，乃說法之主也。梵天，乃
X20n0364_p0832c05║善解正問者也。能悟，由所聞而為之開發。所聞，由
X20n0364_p0832c06║能說而為之引導。能說，由能問而為之發起。四者
X20n0364_p0832c07║相繼，缺一不可也。端本其源，歸功于佛與文殊梵
X20n0364_p0832c08║天。我因得聞是法，開悟自心，其恩曷能報哉。
X20n0364_p0832c09║世尊！我等所從聞經，於是法師生世尊想。【註】上云佛
X20n0364_p0832c10║及文殊。此中意云：凡有法師能說是經，我等得聞，
X20n0364_p0832c11║皆生世尊之想，不致慢也。
X20n0364_p0832c12║我等常當隨侍說是經者，此善男子常為諸天之所
X20n0364_p0832c13║擁護。若人書寫是經、讀誦、解說時，無量諸天為聽法
X20n0364_p0832c14║故來至其所。爾時，世尊語釋、梵、四天王等大眾言：善
X20n0364_p0832c15║哉，善哉！如汝所說。若三千大千世界滿中珍寶以為
X20n0364_p0832c16║一分，聞是經者所得功德以為一分，其福勝彼。置是
X20n0364_p0832c17║三千大千世界，若恒河沙等十方世界滿中珍寶，聞
X20n0364_p0832c18║是經者所得功德復勝于彼。【註】二施之中，法施為上，
X20n0364_p0832c19║故前後疊喻世界珍寶不及聞經。以彼布施不聞
X20n0364_p0832c20║是經，只成世間有為福報，不及聞經無漏智種。故
X20n0364_p0832c21║永嘉云：住相布施生天福，猶如仰箭射虗空。勢力
X20n0364_p0832c22║盡，箭還墜，招得來生不如意。曾似無為實相門，一
X20n0364_p0832c23║超直入如來地。此上總彰聞經、布施二分優劣，下
X20n0364_p0832c24║乃別列聞經獲利。
X20n0364_p0833a01║諸善男子，若欲得功德者，當聽是經。【註】總列功德所
X20n0364_p0833a02║由，下乃別開功德名件。
X20n0364_p0833a03║欲得身色端正，欲得財富。【註】身色乃正報之本，此經
X20n0364_p0833a04║直指法身。能聞此經，則悟法身，了知身色即非身
X20n0364_p0833a05║色，非色則端正斯在。富乃依報之要，此經顯揚藏
X20n0364_p0833a06║祕。能聞是經，則悟藏心，了知七功德財皆是我有，
X20n0364_p0833a07║皆我有故始名富饒。
X20n0364_p0833a08║欲得眷屬，欲得自在。【註】塵勞，即吾眷屬，皆名妙用。皆
X20n0364_p0833a09║名妙用，則取捨斯忘。取捨斯忘，則縱橫自在。
X20n0364_p0833a10║欲得具足，天樂人樂；欲得名稱。【註】大樂人樂，非離心
X20n0364_p0833a11║有，能悟自心，則名稱斯在。
X20n0364_p0833a12║欲得多聞，憶念堅固，正行威儀。【註】若依文字，多聞愽
X20n0364_p0833a13║識，有得有失，不名堅固。若依實相，自性宗通，何記
X20n0364_p0833a14║何忘，是名無漏。了心無外，則正行無差，而威儀自
X20n0364_p0833a15║若也。
X20n0364_p0833a16║戒定智慧。【註】總六度為二門，前五為福，後一為慧。福
X20n0364_p0833a17║度以戒定為最，故徧二端。
X20n0364_p0833a18║解達經書，欲得善知識。【註】前云多聞，此云解達經書，
X20n0364_p0833a19║文似重疊。上文應是總括世、出世典，此中應是獨
X20n0364_p0833a20║尊大乘奧旨。善知識者，有二：一者、為知識所護，前
X20n0364_p0833a21║文云為善知識所護；二者、自為善知識，前文云誰
X20n0364_p0833a22║為眾生善知識。
X20n0364_p0833a23║欲得三明六通，欲得一切善法。【註】前則欲得其因，此
X20n0364_p0833a24║中欲得其果。
X20n0364_p0833b01║欲得阿耨多羅三藐三菩提。【註】自利之益也。
X20n0364_p0833b02║欲得與一切眾生樂具。【註】利他之德也。
X20n0364_p0833b03║欲得涅槃者，當聽是經。【註】總結自他二利所歸之趣，
X20n0364_p0833b04║除此實相自心，別無有道也。
X20n0364_p0833b05║受持、讀誦、如法修行、廣為人說。諸善男子！若行是經
X20n0364_p0833b06║者，我不見其人，不得如是具足快樂。【註】受而不失，持
X20n0364_p0833b07║而不忘，下根之人，不能如此，則當讀誦，使獲通利，
X20n0364_p0833b08║如法而行。此蓋言由聽而解，由解而行，由行而證，
X20n0364_p0833b09║故言具足快樂必然之道也。
X20n0364_p0833b10║善男子！我今語汝，若人所從聞是經處，若和尚、若阿
X20n0364_p0833b11║闍黎，我不見世間供養之具能報其恩。【註】下文釋成
X20n0364_p0833b12║不能報，所以謂也。
X20n0364_p0833b13║是法出過世間，世間供養所不能報；是法度於世間，
X20n0364_p0833b14║世間財物所不能報；是法無染，染汙之物所不能報。
X20n0364_p0833b15║【註】出過世間，則有為不能及；度世間，則利欲不能
X20n0364_p0833b16║干。于是財物供養，總名染汙，非法相應，故皆不能
X20n0364_p0833b17║也。
X20n0364_p0833b18║諸善男子！是法餘無能報，唯有一事如說脩行。若人
X20n0364_p0833b19║於此法中能如說脩行者，是名能報師恩，亦為恭敬
X20n0364_p0833b20║於師淨畢報恩，是名不空食人信施。【註】能報師恩，善
X20n0364_p0833b21║知本也。不空食人，福利他也。蓋信施供養，望我成
X20n0364_p0833b22║道，將利彼故。
X20n0364_p0833b23║是則名為順如來語、順如來教，是名越度眾流，是名
X20n0364_p0833b24║過諸險道。【註】不聞實相，心常為生死險道所陷，若聞
X20n0364_p0833c01║此經，則險道斯度矣。
X20n0364_p0833c02║是名建立勝幢；是名能破敵陣；是名師子之王，無所
X20n0364_p0833c03║畏故。【註】一切萬法，至心而極。若了此心，則勝幢高豎，
X20n0364_p0833c04║破諸邪論怨敵，猶師子之王，無所恐怖矣。
X20n0364_p0833c05║是名象王，心柔輭故。【註】無畏乃破敵之威，柔輭乃悅
X20n0364_p0833c06║人之德。
X20n0364_p0833c07║是名牛王，外道論師，無能壞故。【註】喻如牛王，群牛畏
X20n0364_p0833c08║伏故。
X20n0364_p0833c09║是名醫王，能療一切病故；是名無所驚怖，能說甚深
X20n0364_p0833c10║法故；是名能具足捨，捨諸煩惱故；是名持清淨戒，究
X20n0364_p0833c11║盡善法故；是名得大忍辱，離我、我所故；是名大精進
X20n0364_p0833c12║力，於無量劫心無倦故；是名具足禪定，常念繫心住
X20n0364_p0833c13║一處故；是名有大智慧，善解言說諸章句故。【註】此舉
X20n0364_p0833c14║依一心具足六波羅蜜也。
X20n0364_p0833c15║是名有大功德，以無量福莊嚴身相故。【註】達磨云：功
X20n0364_p0833c16║德在自性中求，非外可得。此經備宣自性，故能聞
X20n0364_p0833c17║能說者，則有大功德莊嚴矣。
X20n0364_p0833c18║是名有大威德，能蔽日月諸光明故。【註】日惟照晝，月
X20n0364_p0833c19║惟照夜，心光洞然，照無不矚，故日月有所未及也。
X20n0364_p0833c20║又餘經行人，于有無二邊，各就其長，猶如日月各
X20n0364_p0833c21║據晝夜。此經純談實相，餘方便教光為之隱蔽。是
X20n0364_p0833c22║知實相威德，超諸方便矣。
X20n0364_p0833c23║是名大力，持佛十力故；是名大雲，能震法雷故；是名
X20n0364_p0833c24║大雨，滅煩惱塵故。【註】如來十力，二乘有所不堪，惟實
X20n0364_p0834a01║相相應，故能持此實相之法。慈悲普覆如雲，驚悟
X20n0364_p0834a02║群品如雷，滅除煩惱如雨。蓋由眾生迷此實相，受
X20n0364_p0834a03║諸熱惱。行人若能持說，自利利他，何所不該矣！
X20n0364_p0834a04║是名為舍，至涅槃故。【註】眾生不聞實相，以生死為宅。
X20n0364_p0834a05║一聞此經，則離生死宅，處涅槃舍矣。
X20n0364_p0834a06║是名大救，救生死畏故。【註】信方便教，有無破蕩，則取
X20n0364_p0834a07║捨未忘，于生死不為無畏，故不名救。此實相心中，
X20n0364_p0834a08║遠離戲論分別，尚不得涅槃，何生死可畏乎？故曰
X20n0364_p0834a09║大救。
X20n0364_p0834a10║是名燈明，離無明暗故。【註】乘智慧燈，照明實相，則無
X20n0364_p0834a11║明自離矣。
X20n0364_p0834a12║是名歸趣，魔所怖者之所依故。【註】眾生怖躡魔冤者，
X20n0364_p0834a13║由未聞如是經也。而持經者與說實相，則魔冤不
X20n0364_p0834a14║復怖，故是所歸之趣矣。
X20n0364_p0834a15║是名眾生究竟之道。【註】一切眾生究竟歸于實相故。
X20n0364_p0834a16║是名得位，坐道場故。【註】如來不得一法而坐道場，行
X20n0364_p0834a17║人能持是經，亦不得一法故，即名得位。
X20n0364_p0834a18║是名已得法眼，是名見諸法，如是名知空法相故。【註】
X20n0364_p0834a19║得法眼者，以實相不礙鑒俗也。見諸法如者，以實
X20n0364_p0834a20║相不礙證真也。知空法相者，了此二邊，皆入中道
X20n0364_p0834a21║第一義空也。
X20n0364_p0834a22║是名安住大悲，是名安立大慈，是名不捨一切眾生。
X20n0364_p0834a23║【註】行人持此實相之經，則妙含三德。三德既具，則
X20n0364_p0834a24║運平等大悲，拔眾生之苦。興無緣大慈，與眾生之
X20n0364_p0834b01║樂。慈悲既備，則不捨一切眾生矣。
X20n0364_p0834b02║是名背於小乘、是名向於大乘、是名除捨顛倒、是名
X20n0364_p0834b03║至於平等、是名入於法位。【註】未達實相，則法法成差。
X20n0364_p0834b04║若悟實相，則法住法位矣。
X20n0364_p0834b05║是名安住道場，是名破壞諸魔，是名轉於法輪。諸善
X20n0364_p0834b06║男子，我若一劫若減一劫，稱揚讚嘆說是如說修行
X20n0364_p0834b07║功德不能窮盡，如來之辯亦不可盡。【註】蓋實相無相，
X20n0364_p0834b08║故持經者功德不可盡，如來讚辭亦不可盡，皆稱
X20n0364_p0834b09║實相故也。
X20n0364_p0834b10║爾時，會中有天子名不退轉，白佛言：世尊！所說隨法
X20n0364_p0834b11║行，隨法行者為何謂耶？佛告天子：隨法行者，不行一
X20n0364_p0834b12║切法，是名隨法行。所以者何？若不行諸法，則不分別
X20n0364_p0834b13║是正、是邪。如是行者，不行善、不行不善，不行有漏、不
X20n0364_p0834b14║行無漏，不行世間、不行出世間，不行有為、不行無為，
X20n0364_p0834b15║不行生死、不行涅槃，是名隨法行。【註】前文殊謂發願
X20n0364_p0834b16║求菩提，是名邪願。不知是諸法平等，平等即是實
X20n0364_p0834b17║相。悟此實相，即得菩提。菩提云覺，覺法平等故。覺
X20n0364_p0834b18║法平等，則諸法無非實相。皆實相者，則離揀擇。離
X20n0364_p0834b19║揀擇，則隨所行法皆稱實相。隨所行法皆稱實相，
X20n0364_p0834b20║則于菩提無有退轉。故天子名曰不退轉，即諸法
X20n0364_p0834b21║實相之象也。由達諸法皆實相故，不分別正邪善
X20n0364_p0834b22║惡，乃至世出世間有為無為。以其不分別故，隨其
X20n0364_p0834b23║行皆稱菩提。故曰無往而不自得也。儒云，在天而
X20n0364_p0834b24║天，在人而人，百姓日用而不知。良可悲夫。
X20n0364_p0834c01║若起法相者，是則不名隨法行也。【註】上則不分別法，
X20n0364_p0834c02║隨其所行，皆稱菩提。此中出過云：若起法相，則凡
X20n0364_p0834c03║有所行，皆不得名為隨順法行。故曰：法本無好醜，
X20n0364_p0834c04║好醜起于心。我信之矣。
X20n0364_p0834c05║若念言：我行是法。是則戲論，不隨法行。【註】法無方所，
X20n0364_p0834c06║亦無名狀，若言有可行者，故名戲論。
X20n0364_p0834c07║若不受一切法，則隨法行；於一切法無憶念、無分別、
X20n0364_p0834c08║無所行，是名隨法行。【註】無憶念，則世性本空。無分別，
X20n0364_p0834c09║則戲論斯遠。無所行，則有為斯盡。如是而行，何退
X20n0364_p0834c10║轉之有也。
X20n0364_p0834c11║爾時，不退轉天子白佛言：世尊！若能如是隨法行者，
X20n0364_p0834c12║是人畢竟不復邪行。所以者何？正行者名為畢竟，住
X20n0364_p0834c13║邪道者無隨法行，住正道者有隨法行。世尊！行正行
X20n0364_p0834c14║者無所邪法。所以者何？諸法平等無差別故。【註】釋成
X20n0364_p0834c15║邪道無隨法行，正道有隨法行之意也。既云隨法
X20n0364_p0834c16║而行，則隨邪則邪，隨正則正，何故邪無正有邪？以
X20n0364_p0834c17║邪道行者，隨戲論分別，故無隨法行也。正道行者，
X20n0364_p0834c18║隨順諸法平等，無有分別，故有隨法行也。
X20n0364_p0834c19║爾時，思益梵天謂不退轉天子：汝於此中隨法行不？
X20n0364_p0834c20║【註】所言隨法行者，隨其正性而行，無有能行所行。
X20n0364_p0834c21║若著能所，則不得名為隨法行也。故梵天恐人隨
X20n0364_p0834c22║于能所，故致斯問。
X20n0364_p0834c23║答言：若世尊所說法中有二相者，我當行隨法行。今
X20n0364_p0834c24║以無二相是隨法行，於中行者及所行法俱不可得。
X20n0364_p0835a01║【註】無二相者，無能所二相也。若云我行隨法行者，
X20n0364_p0835a02║即墮能所。能所之法，佛所不說。以佛不說有能所
X20n0364_p0835a03║故，能行之行，所行之法，悉不可得。故我不見有行
X20n0364_p0835a04║隨法行者，安有能所哉？
X20n0364_p0835a05║梵天！我以不二法行隨法行，離諸分別故，如諸法如
X20n0364_p0835a06║行，是名隨法行。【註】一切諸法皆如相，隨其如相而行，
X20n0364_p0835a07║離諸分別，是名行也。
X20n0364_p0835a08║思益言：汝未曾見此佛土耶？天子言：此佛土亦未曾
X20n0364_p0835a09║見我。【註】梵天意曰：若無分別隨法而行者，寧不見此
X20n0364_p0835a10║佛土耶？若見佛土，則能所顯然，乃得云無分別乎？
X20n0364_p0835a11║天子曰：佛土亦不見我。我不見佛土者，心外無法
X20n0364_p0835a12║故；佛土不見我者，法住法位故。
X20n0364_p0835a13║思益言：此佛土不能思惟分別見與不見。天子言：我
X20n0364_p0835a14║亦不思惟分別曾於佛土見與不見。【註】若佛土無分
X20n0364_p0835a15║別，不能見我；我亦無分別，不見佛土。是所謂各各
X20n0364_p0835a16║不相知，各各不相到。楞嚴云：汝今諦觀法，法何狀
X20n0364_p0835a17║意同？
X20n0364_p0835a18║思益言：何人未見能見？天子言：一切凡夫未見聖法
X20n0364_p0835a19║位，若能入者，是為先所未見而見。【註】下釋成未見能
X20n0364_p0835a20║見之意。
X20n0364_p0835a21║是法位相，非眼所見，非耳、鼻、舌、身、意識所知，但應隨
X20n0364_p0835a22║如相見。如眼如，乃至意如、法位如亦如是。若能如是
X20n0364_p0835a23║見者，是名正見。【註】未見法位，則起分別；若入法位，則
X20n0364_p0835a24║分別不生。分別不生故，六根如；六根如故，六塵如；
X20n0364_p0835b01║六塵如故，六識如。根、塵、識如，即知法位如；知法位
X20n0364_p0835b02║如，即是先所未見，而今能見也。能見是法位，性本
X20n0364_p0835b03║如是，則于菩提心，無有已發，無有當發，無有今發。
X20n0364_p0835b04║了知發無可發，是真發菩提心也。
X20n0364_p0835b05║
X20n0364_p0835b06║思益梵天所問經簡註卷之三