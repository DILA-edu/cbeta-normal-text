X20n0364_p0835b07║
X20n0364_p0835b08║
X20n0364_p0835b09║
X20n0364_p0835b10║思益梵天所問經簡註卷之四
X20n0364_p0835b11║姚秦三藏法師　鳩摩羅什奉　詔譯
X20n0364_p0835b12║明會稽顯聖寺後學沙門　圓澄　註
X20n0364_p0835b13║右春坊右庶子南充　黃　輝
X20n0364_p0835b14║左春坊左諭德會稽　陶望齡　同校
X20n0364_p0835b15║左春坊左中𠃔太原　傅新德　訂正
X20n0364_p0835b16║師子吼品第十九
X20n0364_p0835b17║【註】由前志慕大乘，應發菩提心。然則發菩提心者，
X20n0364_p0835b18║當達其無所發心之發心，是真發心也。若有所願
X20n0364_p0835b19║而發心者，是則邪願，是名邪求，非發菩提心也。若
X20n0364_p0835b20║了其無發心之心，則解無所行之行，乃至如是而
X20n0364_p0835b21║說，如是而聽，皆名師子吼，決定可信故也。
X20n0364_p0835b22║爾時，釋提桓因白佛言：世尊！譬如賈客入於寶洲，其
X20n0364_p0835b23║人所見皆是寶物。如是成就不可思議功德者，有所
X20n0364_p0835b24║樂說皆是法寶。【註】前文釋提桓因等天，在會散華，讚
X20n0364_p0835c01║嘆文殊師利說法，有信解者，是人能破魔軍及餘
X20n0364_p0835c02║怨敵，而世尊述成當獲功德，具如上文所說。此中
X20n0364_p0835c03║諸天，復讚持經行人，能聽是經，隨力樂說，功德如
X20n0364_p0835c04║是，較彼信解，似有優劣耳。入於寶洲者，入是實相
X20n0364_p0835c05║大海，所見所聞，皆是實相法寶，餘乘不逮也。
X20n0364_p0835c06║所樂說者，皆示實際。【註】釋成上句。所謂法寶者，即是
X20n0364_p0835c07║實相。恐人不解，于此標明。是下諸句，皆會歸實相
X20n0364_p0835c08║義也。
X20n0364_p0835c09║所樂說者，於諸法中無所貪著，不著彼我。【註】凡夫不
X20n0364_p0835c10║聞此經，不悟實相，起彼我想，故成貪著。若悟實相，
X20n0364_p0835c11║于實相中本無彼我，何貪著之有也？
X20n0364_p0835c12║所樂說者，皆是真實，無有顛倒。【註】所說既稱實相，于
X20n0364_p0835c13║實相中無虗，何顛倒之有？若執實相可說，亦成顛
X20n0364_p0835c14║倒。
X20n0364_p0835c15║所樂說者，過去際空，未來際不可得，現在際不起見。
X20n0364_p0835c16║【註】釋成不顛倒義也。彼顛倒說者，說有三世。此依
X20n0364_p0835c17║實相，說三世性空，故不成顛倒也。
X20n0364_p0835c18║所樂說者，不信解者得信解，信解者得解脫。【註】依餘
X20n0364_p0835c19║乘說法，有無惑亂，不成信解。依此實相，頓教說法，
X20n0364_p0835c20║不信令信，纔信即得解脫也。
X20n0364_p0835c21║所樂說者，破增上慢；無增上慢者，自說所作已辦。【註】
X20n0364_p0835c22║小乘依阿含教，脩證有餘涅槃，得少為足，不求大
X20n0364_p0835c23║乘實相之道，故曰增上慢。此經具載實相，有所說
X20n0364_p0835c24║者，無非破增上慢。彼上慢者，聞是實相之宗，則知
X20n0364_p0836a01║無得無證，自言了辦矣。
X20n0364_p0836a02║所樂說者魔不得便，所聽法者超度魔事。【註】不了實
X20n0364_p0836a03║相，則彼我歷然，故成對敵。悟實相已，尚不見我，何
X20n0364_p0836a04║有害我者。無害我故，魔事斯遠矣。
X20n0364_p0836a05║所樂說者，未生善法令生，已生善法令得增長；所樂
X20n0364_p0836a06║說者，已生諸煩惱令斷，未生諸煩惱令不生；所樂說
X20n0364_p0836a07║者，未大莊嚴令大莊嚴，已大莊嚴者令不退轉；所樂
X20n0364_p0836a08║說者，不斷滅諸法而護佛法。【註】三乘人不盡實相之
X20n0364_p0836a09║妙，干善法成，阻于煩惱成，障于梵行成，退于諸法
X20n0364_p0836a10║說斷滅。若盡實相之妙，則知一切諸法，皆是佛法。
X20n0364_p0836a11║于善不阻煩惱，即是菩提，故不是障。縱橫逆順，無
X20n0364_p0836a12║非梵行，不成退轉。說法不著法相，不名斷滅。此上
X20n0364_p0836a13║諸句，讚其說法功勝。下文讚其能說人勝也。
X20n0364_p0836a14║世尊，以是樂說能降伏一切外道。所以者何？一切野
X20n0364_p0836a15║干不能於師子王前自現其身，何況聞其吼？世尊，一
X20n0364_p0836a16║切外道諸論議師，不能堪忍無上師子之吼，亦復如
X20n0364_p0836a17║是。【註】一切外道諸議論師，皆依有無等見而起妄想，
X20n0364_p0836a18║深違實相，故于實相門中非所預也。
X20n0364_p0836a19║爾時，不退轉天子謂釋提桓因：憍尸迦！所言師子吼，
X20n0364_p0836a20║師子吼者為何謂也？答言：若行者說法無所貪著，是
X20n0364_p0836a21║名師子吼。若行者貪著所見而有所說，是埜干鳴，不
X20n0364_p0836a22║名師子吼，起諸邪見故。【註】釋提桓因聞文殊所說，無
X20n0364_p0836a23║發願之願，無修行之行，無聞之聞，無說之說，有能
X20n0364_p0836a24║信解如是之法，隨力所說，皆名師子吼。而天子恐
X20n0364_p0836b01║人不解，故重為發明，可謂慈悲之至也。
X20n0364_p0836b02║天子！汝當復說所以為師子吼者。【註】釋提桓因自說
X20n0364_p0836b03║已，復請天子說會，自他同歸一致，曾無異路，使人
X20n0364_p0836b04║畢信矣。
X20n0364_p0836b05║天子言：憍尸迦！有所說法，乃至如來尚不貪著，何況
X20n0364_p0836b06║餘法！是名師子吼。【註】金屑雖貴，入眼成塵。佛乃至尊，
X20n0364_p0836b07║于此實相門中，都用不著。所以道：實際理地，絕生
X20n0364_p0836b08║佛之假名，非強言也。
X20n0364_p0836b09║又，憍尸迦！如說修行名師子吼，決定說法名師子吼，
X20n0364_p0836b10║說法無畏名師子吼。【註】如說修行者，即解即行，本無
X20n0364_p0836b11║前後，如是而說，決定不妄，以不妄故，所說無畏也。
X20n0364_p0836b12║又，憍尸迦！若行者為不生、不滅、不出故說法，名師子
X20n0364_p0836b13║吼；若為無垢、無淨、無合、無散故說法，名師子吼。【註】此
X20n0364_p0836b14║上文三節，初云佛不許著，次云法斷疑惑，三云僧
X20n0364_p0836b15║無和合無淨。以僧名和合，又名淨。若有淨，則有垢；
X20n0364_p0836b16║若有和合，則有散離。如是而說，皆成戲論。惟不生、
X20n0364_p0836b17║不滅、不出，無垢、無淨，無合、無散，是則決定，是名師
X20n0364_p0836b18║子吼。不證涅槃曰不生，不滅生死曰不滅，不出三
X20n0364_p0836b19║界，不斷煩惱，文略耳。
X20n0364_p0836b20║又，憍尸迦！師子吼名決定說一切法無我、無眾生。【註】
X20n0364_p0836b21║上文依決定三寶功德真實，名師子吼。此中言凡
X20n0364_p0836b22║有所說皆無畏，決定無疑，名師子吼。前文憍尸迦
X20n0364_p0836b23║讚能說是實相法者，無所貪著，以不著彼我。此中
X20n0364_p0836b24║天子言師子吼，名一切法無我、無眾生證，其說為
X20n0364_p0836c01║是也。四相缺其二，文略耳。
X20n0364_p0836c02║師子吼，名：決定說諸法空。【註】前文云決定說法，未知
X20n0364_p0836c03║說何法也。決定說諸法空，釋其意矣。亦是證前皆
X20n0364_p0836c04║是實際之意。
X20n0364_p0836c05║師子吼名：守護法故而有所說。【註】法本無說，欲護正
X20n0364_p0836c06║法故，隨宜而說。若有若無，一切二乘、外道皆不能
X20n0364_p0836c07║破。
X20n0364_p0836c08║師子吼名作是願言：我當作佛，滅一切眾生苦惱。【註】
X20n0364_p0836c09║證前自言所作已辦意也。
X20n0364_p0836c10║師子吼，名於清淨所須物中少欲知足；師子吼，名常
X20n0364_p0836c11║能不捨阿蘭若住處。【註】證前生善斷惑，莊嚴梵行之
X20n0364_p0836c12║意也。清淨故生善，少欲故斷惑，依處則能莊嚴梵
X20n0364_p0836c13║行，無異議也。
X20n0364_p0836c14║師子吼，名行施唱導。【註】行施有二：曰才，曰法。唱導者，
X20n0364_p0836c15║法施也。
X20n0364_p0836c16║師子吼，名不捨持戒。【註】若謂實相無犯，是名偏執，非
X20n0364_p0836c17║決定說也。若達實相，亦不捨持戒，不違中道，是則
X20n0364_p0836c18║決定。
X20n0364_p0836c19║師子吼，名：等心冤親；師子吼，名：常行精進不捨本願。
X20n0364_p0836c20║【註】本願，謂四弘誓願等。雖達實相，無願無作，而亦
X20n0364_p0836c21║不捨故也。
X20n0364_p0836c22║師子吼，名能除煩惱。【註】煩惱起于亂心，惟禪定而能
X20n0364_p0836c23║除故。
X20n0364_p0836c24║師子吼，名：智慧善知所行。【註】以上六度，皆決定稱實
X20n0364_p0837a01║相，故總名師子吼也。
X20n0364_p0837a02║說是師子吼法時，三千大千世界六種震動。【註】惟此
X20n0364_p0837a03║實相，善破無明，故世界為之震動，以世界為無明
X20n0364_p0837a04║所結故。
X20n0364_p0837a05║百千妓樂，不鼓自鳴。【註】妓樂不鼓自鳴者，證成無功
X20n0364_p0837a06║用行也，以實相無功用故。
X20n0364_p0837a07║其大光明，普照天地。【註】以實相之理，洞矚諸疑，無惑
X20n0364_p0837a08║不破，故曰大光明。
X20n0364_p0837a09║百千諸天踊躍歡喜言：我等聞不退轉天子說師子
X20n0364_p0837a10║吼法，於閻浮提再見轉法輪。【註】法輪惟佛能轉，其餘
X20n0364_p0837a11║皆不能也。今聞天子所說，與佛無異，故言再見。
X20n0364_p0837a12║時佛微笑。諸佛嘗法若微笑時，若干千百種青黃赤
X20n0364_p0837a13║白紅紫等光從口中出，普照無量無邊世界，上過梵
X20n0364_p0837a14║世蔽日月光，還遶身三匝從頂相入。【註】佛現微笑有
X20n0364_p0837a15║三緣：一者，文殊所說，帝釋所讚，天子所述，皆契實
X20n0364_p0837a16║相，深愜佛意，故笑。二者，諸天讚言，見再轉法輪，秪
X20n0364_p0837a17║知其一，不識其二。何也？徒聞天子所說，以謂再轉
X20n0364_p0837a18║法輪，而不知實相之理，塵說剎說，山河大地，時時
X20n0364_p0837a19║熾然，說無間歇，何有再轉不再轉乎？以其不知，故
X20n0364_p0837a20║佛現微笑。三者，不退轉天子，解達深法，當與受記，
X20n0364_p0837a21║故現微笑。思益梵天，默知其故，于偈讚中，備問笑
X20n0364_p0837a22║緣，而世尊特彰受記之緣。餘不說者，利根不待說
X20n0364_p0837a23║也。
X20n0364_p0837a24║於是思益梵天向佛合掌，以偈讚曰：度一切慧最勝
X20n0364_p0837b01║尊，悉知三世眾生行，智慧功德及解脫，唯願演說笑
X20n0364_p0837b02║因緣。【註】如來究竟實相，故言度一切慧。位登妙覺，故
X20n0364_p0837b03║曰最勝。以其窮盡實相故，則能知眾生心行也。般
X20n0364_p0837b04║若云：如來了知眾生一切諸心，皆為非心。何以故？
X20n0364_p0837b05║過去心不可得，未來心不可得，現在心不可得。既
X20n0364_p0837b06║能自解解他，則知三德圓明，無所不備。尊勝大人，
X20n0364_p0837b07║有所示現，必有其故，所以梵天請問也。
X20n0364_p0837b08║佛慧無量無障礙，聲聞緣覺所不及，知眾生心隨應
X20n0364_p0837b09║說，願最上尊說笑緣。【註】初二句，釋上度一切慧也；三
X20n0364_p0837b10║句，釋上知眾生之意；四句，結成。
X20n0364_p0837b11║佛光可樂淨無穢，普照天人蔽日月，須彌鐵圍及眾
X20n0364_p0837b12║山，願無比尊說笑緣。【註】此偈釋長行中微笑放光之
X20n0364_p0837b13║意也。
X20n0364_p0837b14║大聖寂然離瞋恨，天人瞻仰無厭足，一切皆蒙得快
X20n0364_p0837b15║樂，願為分別說笑緣。【註】此偈梵天出過也。以佛離瞋
X20n0364_p0837b16║根，一切眾生皆相饒益，不以我之相問煩擾而不
X20n0364_p0837b17║為說也。
X20n0364_p0837b18║通達諸法空無我，水沫雲露夢所見，水中月影虗空
X20n0364_p0837b19║相，願以妙音說笑緣。【註】諸法體空，如水沫等，何緣可
X20n0364_p0837b20║說哉？喜怒哀樂，亦即空相，有何說哉？然如水中月，
X20n0364_p0837b21║虗空相不可見而見，如來笑緣不可說而說，故曰
X20n0364_p0837b22║妙音。
X20n0364_p0837b23║離分別想諸邪見，了空無相及無作，常樂禪定寂然
X20n0364_p0837b24║法，願說放此淨光緣。【註】離諸邪見而入三解脫門，故
X20n0364_p0837c01║常樂禪定而放此淨光，豈謂無緣邪？所以問耳。
X20n0364_p0837c02║不著文字言音聲，說不依法及眾生，彼各自謂為我
X20n0364_p0837c03║說，願神通智說笑緣。【註】如來說法，不著文字語言，內
X20n0364_p0837c04║不依法，外不著眾，以神通力故，而彼各謂自得聞
X20n0364_p0837c05║法，于佛何有耳。
X20n0364_p0837c06║佛為醫王滅眾病，那羅延力救世者，趣捨光明究竟
X20n0364_p0837c07║道，天人供養說笑緣。【註】佛于方便智中，善得第一，故
X20n0364_p0837c08║稱醫王。文曰調御師，善調眾生身心病故。以其善
X20n0364_p0837c09║調故，于救世者有大力用故，如那羅延。趣捨有二：
X20n0364_p0837c10║或趣無為而捨有為，或趣有為而捨無為。善得自
X20n0364_p0837c11║在，故曰究竟道。
X20n0364_p0837c12║梵行牢強精進品第二十
X20n0364_p0837c13║【註】餘經皆有修證之功，惟不盡實相，故皆依有得
X20n0364_p0837c14║有證，有說有聞，不名梵行牢強。惟此頓教大乘，一
X20n0364_p0837c15║心絕待，窮盡實相，純是無為，故名梵行牢強也。真
X20n0364_p0837c16║心絕待曰梵行。究竟堅固曰牢。勇敵異論曰強。入
X20n0364_p0837c17║無功用行曰精進。前文師子吼品所讚功德，皆諸
X20n0364_p0837c18║實際，無成無壞，此品有所立矣。
X20n0364_p0837c19║爾時，佛告思益梵天：汝見是不退轉天子不？唯然，已
X20n0364_p0837c20║見。梵天！此不退轉天子，從今已後過三百二十萬阿
X20n0364_p0837c21║僧祇劫，當得作佛，號須彌燈王如來、應供、正徧知、明
X20n0364_p0837c22║行足、善逝、世間解、無上士、調御丈夫、天人師、佛、世尊。
X20n0364_p0837c23║【註】前文佛現微笑，梵天請說笑緣，此中正答其所
X20n0364_p0837c24║請也。真際不動，故言須彌。照了實相，故言燈王。此
X20n0364_p0838a01║天子由聞文殊無發心之發心，頓破無明，妙契真
X20n0364_p0838a02║際，故佛號如此。
X20n0364_p0838a03║世界名妙華，劫名梵歎。【註】蓋由不退轉天子，即俗諦
X20n0364_p0838a04║而讚實相，故感世界名妙華也。表即俗即真，故曰
X20n0364_p0838a05║妙華。華者，因也。由讚實相，啟人淨信，離戲論故，劫
X20n0364_p0838a06║名梵歎也。
X20n0364_p0838a07║其佛國土以閻浮檀金、琉璃為地。【註】閻浮檀云上色
X20n0364_p0838a08║金，金乃堅剛為義，琉璃明徹為義。蓋由不退轉天
X20n0364_p0838a09║子，深達實相，以堅固明徹，用酬不退之德也。
X20n0364_p0838a10║純以菩薩為僧。【註】實相法中，不容聲聞比丘故。
X20n0364_p0838a11║無諸魔冤。【註】內明實相，則外絕待緣，待緣既絕，何魔
X20n0364_p0838a12║過之有？
X20n0364_p0838a13║所須之物應念即至，佛壽無量不可計歲。於是思益
X20n0364_p0838a14║梵天謂不退轉天子言：如來今已授仁者記。天子言：
X20n0364_p0838a15║梵天！如與如法性授記，與我授記亦復如是。【註】前網
X20n0364_p0838a16║明授記者，依根本智而得授記也。此中天子授記
X20n0364_p0838a17║者，依方便智而得授記也。方便雖假，亦即真智，故
X20n0364_p0838a18║曰如與如法性授記，法性即空義故。
X20n0364_p0838a19║思益言：如法性不可授記。天子言：如法性不可授記
X20n0364_p0838a20║者，當知一切菩薩授記亦復如是。【註】如如法性，若火
X20n0364_p0838a21║之熱，水之濕，必不在記而使之然。水火不在記而
X20n0364_p0838a22║熱而濕，則菩薩成佛亦不在記也。不在記而記之
X20n0364_p0838a23║者，意在益物，不害記也。
X20n0364_p0838a24║思益言：若如來不與汝記，汝於過去諸佛所則為空
X20n0364_p0838b01║住梵行。天子言：若無所住，是住梵行。【註】所言授記者，
X20n0364_p0838b02║酬因答果之謂也。思益問過者，修行梵行，若不獲
X20n0364_p0838b03║記成佛，則因果無可憑信矣。天子意云：若因果有
X20n0364_p0838b04║住，是名有為，不能得記。以因果無住，是住梵行，所
X20n0364_p0838b05║以得記。故言授記，同于法性也。
X20n0364_p0838b06║思益言：云何無住而住梵行？答言：若不住欲界、不住
X20n0364_p0838b07║色界、不住無色界，是住梵行。又梵天若住者，不住我、
X20n0364_p0838b08║不住眾生、不住壽命、不住人，是住梵行。以要言之，若
X20n0364_p0838b09║不住法、不住非法，是住梵行。【註】梵天！云何無住而住
X20n0364_p0838b10║梵行？答中，文分三節：初則外不住三界，次則內不
X20n0364_p0838b11║住四相，三則中不住法非法，是謂無所住而住也。
X20n0364_p0838b12║又問：梵行有何義？答言：住不二道是梵行義。又問：住
X20n0364_p0838b13║不二道為住何所？答言：住不二道是即不住一切諸
X20n0364_p0838b14║法。所以者何？眾賢聖無所住，不取於法能度眾流。【註】
X20n0364_p0838b15║若無住是梵行者，未審梵行以何義？而天子意曰：
X20n0364_p0838b16║梵行以無住為義，無住若有義耶？住不二故為義。
X20n0364_p0838b17║譬如鐘、鈴、鑼、鼓，一時俱作，若以分別心聽，則有住
X20n0364_p0838b18║著，不成圓聞。以心無住故，八音交作，歷歷了然，以
X20n0364_p0838b19║不二于聞也。
X20n0364_p0838b20║又問：云何為修道？答言：不墮有不墮無，亦不分別是
X20n0364_p0838b21║有是無，習如是者名為修道。又問：以何法修道？答言：
X20n0364_p0838b22║不以見聞覺知法，不以得不以證，於一切法無相無
X20n0364_p0838b23║示，名為修道。【註】受無所受記而受記者，由住無住之
X20n0364_p0838b24║梵行也。梵行以無住為義者，應無有修。而世人例
X20n0364_p0838c01║云修道，而不知以何修道也。梵行以無住為義，修
X20n0364_p0838c02║道以無修為修。何也？若有所修，則有所不修。所謂
X20n0364_p0838c03║有無相爭，是為心病。墮有無者，語其已成之業也。
X20n0364_p0838c04║不分別有無者，語其將萌之念也。初言其能行之
X20n0364_p0838c05║行，次語其所依之法。不應依見聞覺知而行，蓋指
X20n0364_p0838c06║無法可依也。法既無依，而豈得云得云證。何也？以
X20n0364_p0838c07║一切法無相，無相故無示。了此無得無證，無相無
X20n0364_p0838c08║示，是名修道。
X20n0364_p0838c09║又問：何謂菩薩牢強精進？答言：若菩薩於諸法，不見
X20n0364_p0838c10║一相，不見異相，是名菩薩牢強精進大莊嚴也。【註】內
X20n0364_p0838c11║不住能修之心，是不見一。外不著所行之法，是不
X20n0364_p0838c12║見異。內外既離，中當絕待，故無敵對，無毀壞，無懈
X20n0364_p0838c13║怠。般若照惑，無惑不破，是無敵對義，故曰強。法身
X20n0364_p0838c14║無相，無有敗壞，故曰牢。解脫無行，無所不行，是名
X20n0364_p0838c15║精進。以此三法圓修，故曰大莊嚴。
X20n0364_p0838c16║於諸法不壞法性故。【註】不見異也。
X20n0364_p0838c17║於諸法無著無斷。無增無減。不見垢不見淨。出過法
X20n0364_p0838c18║性。是名菩薩第一牢強精進。所謂身無所起。心無所
X20n0364_p0838c19║起。【註】釋成第一牢強精進之意。身不起行住坐臥之
X20n0364_p0838c20║見，心不起見聞知覺之想，故曰第一。
X20n0364_p0838c21║於是，世尊讚不退轉天子言：善哉，善哉！讚已，語思益
X20n0364_p0838c22║梵天言：如天子所說，身無所起、心無所起，是為第一
X20n0364_p0838c23║牢強精進。【註】世尊印天子之言為是者，使後人必可
X20n0364_p0838c24║信也。古人云：若起精進心，是妄非精進。若能心不
X20n0364_p0839a01║妄，精進無有涯。是知古人語不虗發，文現于此。
X20n0364_p0839a02║梵天！我念宿世一切所行，牢強精進持戒頭陀，於諸
X20n0364_p0839a03║師長供養恭敬，在空閑處專精行道讀誦多聞，愍念
X20n0364_p0839a04║眾生給其所須，一切難行苦行殷勤精進，而過去諸
X20n0364_p0839a05║佛不見受阿耨多羅三藐三菩提記。所以者何？我住
X20n0364_p0839a06║身口心起精進相故。【註】持戒至恭敬，乃修戒也。空閑
X20n0364_p0839a07║行道，乃修定也。讀誦多聞，乃修慧也。給其所須，乃
X20n0364_p0839a08║修施也。難行苦行，乃修忍也。殷勤精進，乃修進也。
X20n0364_p0839a09║如是六度，該說一切能成就出世功德，故曰一切
X20n0364_p0839a10║牢強精進。然世尊于諸佛前，脩是六度，依于有為，
X20n0364_p0839a11║身心有起，故不得受記。不能契此無為實相，身心
X20n0364_p0839a12║本來無起，故不及此。下文釋成不反之意也。
X20n0364_p0839a13║梵天，我後得如天子所說牢強精進，故燃燈佛授我
X20n0364_p0839a14║記言：汝於來世當得作佛，號釋迦牟尼。是故，梵天，若
X20n0364_p0839a15║菩薩疾欲授記，應當修習如是牢強精進，謂於諸法
X20n0364_p0839a16║不起精進相。【註】若起心修行六度，則不能一念具足；
X20n0364_p0839a17║不能一念具足，則有次第；有次第故，有涉分別；涉
X20n0364_p0839a18║分別故，則墮有為戲論，故不得授記。若不起心，則
X20n0364_p0839a19║于六度一念具足；以不起故，尚不見一，云何有六？
X20n0364_p0839a20║以不見一，是名第一牢強精進。世尊引自為證者，
X20n0364_p0839a21║使萬代之下，知宗趣有所歸憑耳。
X20n0364_p0839a22║世尊！何等是不起相精進？佛言：三世等空精進，是名
X20n0364_p0839a23║不起相精進。【註】一念不生，前後際斷；前後際斷，中亦
X20n0364_p0839a24║無名，故曰三世等空。
X20n0364_p0839b01║世尊！云何為三世等空精進？佛言：過去心已滅，未來
X20n0364_p0839b02║心未至，現在心無住。【註】此中直示其三世空相，下文
X20n0364_p0839b03║釋成三世所以空也。
X20n0364_p0839b04║若法滅不復更起，若未至即無生相，若無住即住實
X20n0364_p0839b05║相。又實相亦無有生，若法無生則無去來今，若無去
X20n0364_p0839b06║來今者，則從本已來性常不生，是名三世等空精進，
X20n0364_p0839b07║能令菩薩疾得授記。【註】華嚴偈曰：一念普觀無量劫，
X20n0364_p0839b08║非去非來亦非住，如是了知三世事，超諸方便成
X20n0364_p0839b09║十力。與此意同，如合符節。如欲起心契同，又覺白
X20n0364_p0839b10║雲萬里。
X20n0364_p0839b11║梵天！菩薩成就如是法忍者，能了達一切法無所捨，
X20n0364_p0839b12║是名檀波羅蜜。【註】前授記品中，網明云：捨一切煩惱，
X20n0364_p0839b13║名為檀波羅蜜。世尊云：能捨諸相，名檀波羅蜜。此
X20n0364_p0839b14║中云：了法無所捨，名檀波羅蜜。何以前後似相違
X20n0364_p0839b15║戾耶？前對三乘事度，菩薩斥彼為非，權依一心建
X20n0364_p0839b16║立。此依一乘實宗，故曰捨無捨相。若在有所捨，則
X20n0364_p0839b17║有所不捨，安得名為第一牢強精進乎？
X20n0364_p0839b18║了達一切法無漏，是名尸羅波羅蜜。【註】二乘雖持作
X20n0364_p0839b19║止持犯之戒，常為有無相傾，故羅漢亦名破戒。大
X20n0364_p0839b20║乘了達一心，無有漏落，是名大乘無漏淨戒也。
X20n0364_p0839b21║了達一切法無傷，是名羼提波羅蜜。【註】所言無傷者，
X20n0364_p0839b22║于一切法無一切心，遠離取捨，平等自在也。
X20n0364_p0839b23║了達一切法無所起，是名毗棃耶波羅蜜。【註】所謂牢
X20n0364_p0839b24║強精進也。
X20n0364_p0839c01║了達一切法平等，是名禪波羅蜜。【註】了平等故則心
X20n0364_p0839c02║不起，心不起則散亂斯斷，是名禪定也。
X20n0364_p0839c03║了達一切法無分別，是名般若波羅蜜。【註】若依文字
X20n0364_p0839c04║詮表，似有先後。若了心契旨，實只一念。何也？了一
X20n0364_p0839c05║切法皆是佛法，故無可捨。無可捨故，于有無二邊，
X20n0364_p0839c06║不生得失。無得失故，無漏。得失既泯，取捨亦忘，故
X20n0364_p0839c07║無傷。無取無捨，在心不起。心不起，則了法平等。了
X20n0364_p0839c08║法平等，故無分別。是知六度體惟一念耳。
X20n0364_p0839c09║若菩薩如是了達，則於諸法無增無減、無正無邪。【註】
X20n0364_p0839c10║下文釋成。
X20n0364_p0839c11║是菩薩雖布施，不求果報。【註】內不見能施所施，故不
X20n0364_p0839c12║滅；外不見得果得報，故不增。
X20n0364_p0839c13║雖持戒，無所貪著。【註】若有毀犯之邪，有持戒之正，則
X20n0364_p0839c14║成貪著。若了法法平等，本無邪正，故雖持戒而無
X20n0364_p0839c15║貪著矣。
X20n0364_p0839c16║雖忍辱，知內外空。【註】內空則不見能忍之心，外空則
X20n0364_p0839c17║不見所忍之境。
X20n0364_p0839c18║雖精進知無起相，雖禪定無所依止。【註】二乘禪定，依
X20n0364_p0839c19║止空心，故為所揀。
X20n0364_p0839c20║雖行智慧，無所取相。【註】慧有明鑑之能，若取明鑑之
X20n0364_p0839c21║能，則非第一慧矣。
X20n0364_p0839c22║梵天！菩薩成就如是法忍，雖示現一切所行而無所
X20n0364_p0839c23║染汙。【註】結上起下之意。前則明其得體，此下明其
X20n0364_p0839c24║得用。
X20n0364_p0840a01║是人得世間平等相，不為利衰毀譽稱譏苦樂之所
X20n0364_p0840a02║傾動，出過一切世間法故，不自高不自下，不喜不慼
X20n0364_p0840a03║不動不逸，無二心離諸緣得無二法，為墮二見法眾
X20n0364_p0840a04║生起大悲心，為其受身而教化之。梵天！是名第一牢
X20n0364_p0840a05║強精進。【註】皆由心不起故，一念具足六波羅蜜。由具
X20n0364_p0840a06║足六波羅蜜故，不為八風所轉。不為八風所轉，則
X20n0364_p0840a07║稱譽不自高，譏毀不自下；利不為動，樂不為逸；譽
X20n0364_p0840a08║不足喜，苦不足慼。以其內無二心，外離諸緣，內外
X20n0364_p0840a09║既如，則法法平等。雖證平等，而復不捨眾生，起大
X20n0364_p0840a10║悲心。是之謂雖解心無所起，而亦無所不起也。
X20n0364_p0840a11║所謂得無我空法忍，而於眾生起大悲心為之受身。
X20n0364_p0840a12║【註】既云心不起故，名為牢強精進，何以復起大悲？
X20n0364_p0840a13║釋云：為得無我空法忍故，證無我故，靡所不我。靡
X20n0364_p0840a14║所不我，眾生墮二見，即如我墮二見。故運同體之
X20n0364_p0840a15║悲，為其受身，思所以拔之也。故曰：聖人無己，靡所
X20n0364_p0840a16║不己。此之謂也。
X20n0364_p0840a17║說是牢強精進相時，八千菩薩得無生法忍，佛為授
X20n0364_p0840a18║記，皆當得阿耨多羅三藐三菩提，各於異土得成佛
X20n0364_p0840a19║道，皆同一號，號堅精進。【註】成佛異土，而號復同者，所
X20n0364_p0840a20║謂事有千差，而理無二致。事有千差故，彼諸菩薩，
X20n0364_p0840a21║各依因地發行而證，故曰異土。理無二致故，隨彼
X20n0364_p0840a22║所證，均是無生，故曰號同也。
X20n0364_p0840a23║海喻品第二十一
X20n0364_p0840a24║【註】八千菩薩，因聞牢強精進法門，同時證得無生
X20n0364_p0840b01║法忍。證法忍已，猶如海內眾流，無所不受，降車軸
X20n0364_p0840b02║雨，不為損益。故迦葉取喻如海，如來與之述成，可
X20n0364_p0840b03║謂打鼓弄瑟琶，相逢兩會家也。
X20n0364_p0840b04║爾時大迦葉白佛言：世尊！譬如大龍，若欲雨時雨於
X20n0364_p0840b05║大海。此諸菩薩亦復如是，以大法雨雨菩薩心。佛言：
X20n0364_p0840b06║迦葉！如汝所說，諸大龍王所以不雨閻浮提者，非有
X20n0364_p0840b07║悋也，但以其地不堪受故。所以者何？大龍所雨澍如
X20n0364_p0840b08║車軸，若其雨者，是閻浮提及城邑聚落山林陂池，悉
X20n0364_p0840b09║皆漂流如漂棗葉。是故大龍不雨大雨於閻浮提。如
X20n0364_p0840b10║是迦葉！此諸菩薩所以不雨法雨於餘眾生者，亦無
X20n0364_p0840b11║悋心，以其器不堪受如是等法。是故此諸菩薩，但於
X20n0364_p0840b12║甚深智慧無量大海菩薩心中，雨如是等不可思議
X20n0364_p0840b13║無上法雨。【註】此諸菩薩，指不退轉天子，及思益梵天
X20n0364_p0840b14║等。無量大海菩薩，指八千菩薩等。雨于大海者，喻
X20n0364_p0840b15║與大乘人，說大乘不思議法也。不雨閻浮者，喻此
X20n0364_p0840b16║不思議大乘之法，不與二乘說也。非為有悋，以彼
X20n0364_p0840b17║不堪承受，故不與說。權而誘之也，抑而進之也。蓋
X20n0364_p0840b18║為二乘人，著于有為，有得有證。若聞無修無證，無
X20n0364_p0840b19║得無失，本來巨富，則慌怖迯逝，不復即認家業矣。
X20n0364_p0840b20║迦葉！又如大海堪受大雨，澍如車軸，不增、不減；此諸
X20n0364_p0840b21║菩薩亦復如是，若於一劫、若復百劫，若聽、若說，其心
X20n0364_p0840b22║湛然，不增、不減。【註】前文不雨法雨，于餘眾生，以不退
X20n0364_p0840b23║轉天子等，喻如龍王。此中堪受大雨，以不退轉天
X20n0364_p0840b24║子等，喻如大海。喻如龍王，即能說法者。喻如大海，
X20n0364_p0840c01║即能聽法者。故云若說。以彼菩薩聽即無聽之聽，
X20n0364_p0840c02║說亦無說之說，其心湛然，不增不減。文中先喻能
X20n0364_p0840c03║說，後喻能受，則先說後受。結文若聽若說，則聽先
X20n0364_p0840c04║說後。似相顛倒，蓋文意互具也。
X20n0364_p0840c05║迦葉！又如大海，百川眾流入其中者同一鹹味；此諸
X20n0364_p0840c06║菩薩亦復如是，聞種種法、種種議論者，皆能信解為
X20n0364_p0840c07║一空味。【註】了諸差別智，同是一味真心，無有餘物，以
X20n0364_p0840c08║真心自相絕待故。
X20n0364_p0840c09║迦葉！又如大海澄淨無垢，濁水流入即皆清潔；此諸
X20n0364_p0840c10║菩薩亦復如是，淨諸結恨塵勞之垢。【註】以根本智，本
X20n0364_p0840c11║無塵勞結使。設有塵勞，入根本智，自然斷惑。猶如
X20n0364_p0840c12║大海，本是凝淨，無有濁流。設有濁水流入，則自然
X20n0364_p0840c13║清潔也。
X20n0364_p0840c14║迦葉！又如大海甚深無底。此諸菩薩亦復如是，能思
X20n0364_p0840c15║惟無量法故，名為甚深；一切聲聞、辟支佛不能測故，
X20n0364_p0840c16║名為無底。【註】大智淵深，故曰甚深。大行頗測，故曰無
X20n0364_p0840c17║底。
X20n0364_p0840c18║迦葉！又如大海集無量水；此諸菩薩亦復如是，集無
X20n0364_p0840c19║量法、無量智慧。【註】以真實智慧，會通一切差別法門，
X20n0364_p0840c20║故曰無量法。以法無量故，智慧亦曰無量。無量者，
X20n0364_p0840c21║廣大之謂也。非多多之無量，乃無量之無量。譬如
X20n0364_p0840c22║海體是一，通會百川，一亦不守，而百川備集。
X20n0364_p0840c23║是故說諸菩薩心如大海。迦葉！又如大海積聚種種
X20n0364_p0840c24║無量珍寶；此諸菩薩亦復如是，入種種法門集諸法
X20n0364_p0841a01║寶，種種行道出生無量法寶之聚。迦葉！又如大海有
X20n0364_p0841a02║三種寶：一者、少價，二者、有價，三者、無價；此諸菩薩所
X20n0364_p0841a03║可說法亦復如是，隨諸眾生根之利鈍令得解脫，有
X20n0364_p0841a04║以小乘而得解脫，有以中乘而得解脫，有以大乘而
X20n0364_p0841a05║得解脫。【註】所言入種種法門，集諸法寶，具有五乘。世、
X20n0364_p0841a06║出世相揀，惟是三乘。譬如寶雖無量，惟無價為貴；
X20n0364_p0841a07║乘雖無量，惟大乘是實。彼二乘雖則是權，逗機是
X20n0364_p0841a08║宜，亦得名寶。合文可知。
X20n0364_p0841a09║迦葉！又如大海漸漸轉深；此諸菩薩亦復如是，向薩
X20n0364_p0841a10║婆若漸漸轉深。【註】依大乘無量法門，漸次熏煉，轉展
X20n0364_p0841a11║勝進，至妙覺位，故云轉深。
X20n0364_p0841a12║迦葉！又如大海不宿死屍；此諸菩薩亦復如是，不宿
X20n0364_p0841a13║聲聞、辟支佛心，亦不宿慳貪、毀戒、瞋恚、懈怠、亂念、愚
X20n0364_p0841a14║癡之心，亦不宿我、人、眾生之見。【註】菩薩依大乘圓修
X20n0364_p0841a15║妙道，不依小乘生滅偏學，常習六度梵行，不著慳
X20n0364_p0841a16║貪、愚癡等心，度無量想故，亦不宿我、人等見。若云
X20n0364_p0841a17║我修大乘，乃至六度梵行，則著我、人、眾生見也。
X20n0364_p0841a18║迦葉！又如劫盡燒時，諸小陂池、江河、泉源在前枯竭，
X20n0364_p0841a19║然後大海乃當消盡。正法滅時亦復如是，諸行小道
X20n0364_p0841a20║正法先盡，然後菩薩大海之心正法乃滅。【註】劫盡海
X20n0364_p0841a21║枯，世間有為之相，宜其然矣。菩薩正法心滅，此恐
X20n0364_p0841a22║不然。如其果滅，則成斷見，豈稱大乘圓常之道也？
X20n0364_p0841a23║此有三意：一者、世間正法滅時，多惡眾生，善根尠
X20n0364_p0841a24║少，無有可化之機。菩薩別化餘方，故謂之滅，非斷
X20n0364_p0841b01║滅也。譬如醫師探候病人，少有一分可救，不即別
X20n0364_p0841b02║去。知彼病人必不能救，住之無益，乃往他方。非謂
X20n0364_p0841b03║醫師棄此他去，病人自棄之也。二者、譬如世典，人
X20n0364_p0841b04║行仁義則法住，不行仁義則法滅。然則何代無君
X20n0364_p0841b05║子？何代無小人？如此則何時法住？何時法滅？所以
X20n0364_p0841b06║法滅者，在人不在法也。此上二喻是事相。三者、如
X20n0364_p0841b07║心，如二乘破有見，辟支體法空，事度破塵沙，六地
X20n0364_p0841b08║滅意根，八地滅藏識，金剛道空異熱，至妙覺地一
X20n0364_p0841b09║切圓滅。故曰小道正法先滅，然後菩薩正法心滅。
X20n0364_p0841b10║妙覺前位，同名小道，未證圓極。故據事則滅在乎
X20n0364_p0841b11║人，法未常滅也；據理則滅在無明，性未甞滅也。
X20n0364_p0841b12║迦葉！此諸菩薩寧失身命不捨正法。汝謂菩薩失正
X20n0364_p0841b13║法耶？勿造斯觀。【註】因上云菩薩正法心滅，恐起斷見，
X20n0364_p0841b14║故世尊徵起喻，明勿作是見也。
X20n0364_p0841b15║迦葉！如彼大海有金剛珠名集諸寶，乃至七日出時
X20n0364_p0841b16║火至梵世，而此珠不燒不失，轉至他方大海之中。若
X20n0364_p0841b17║是寶珠在此世界，世界燒者無有是處。此諸菩薩亦
X20n0364_p0841b18║復如是，正法滅時七邪法出，爾乃至于他方世界。何
X20n0364_p0841b19║等為七？一者、外道論；二者、惡知識；三者、邪用道法；四
X20n0364_p0841b20║者、互相惱亂；五者、入邪見棘林；六者、不脩福德；七者、
X20n0364_p0841b21║無有得道。此七惡出時，是諸菩薩知諸眾生不可得
X20n0364_p0841b22║度，爾乃至於他方佛國，不離見佛聞法教化眾生增
X20n0364_p0841b23║長善根。【註】此中喻明菩薩雖滅，不入斷滅機盡，應忘
X20n0364_p0841b24║往化餘國。菩薩本不忍去，奈何惡法出世，不順化
X20n0364_p0841c01║緣。如醫師不忍捨去，奈何病人無可救理，故去之
X20n0364_p0841c02║也。如此七種惡，佛世豈無，何得劫盡乃去？蓋由佛
X20n0364_p0841c03║在世，亦因惡法，故說度緣，止法得行。若無惡法，縱
X20n0364_p0841c04║有正法，欲將何用？所以云：菩薩通達非道，行于佛
X20n0364_p0841c05║道。若逢劫末，世界不成安立，菩薩欲住何為？即如
X20n0364_p0841c06║醫師，因彼病人，顯其妙用。若無病人，縱有[虎-儿+(口/田)]扁之
X20n0364_p0841c07║能，欲將何用？是知良醫必藉沉疴。若病人天年必
X20n0364_p0841c08║盡，彼醫師不去，即癡也。此依眾同分世界，作如是
X20n0364_p0841c09║喻。若依分別別業，則善人常依正法，惡人時見劫
X20n0364_p0841c10║盡。故曰：世間見燒盡，我淨土不毀。此之謂也。
X20n0364_p0841c11║迦葉！又如大海為無量眾生之所依止。此諸菩薩亦
X20n0364_p0841c12║復如是，眾生依止得三種樂：人樂、天樂、涅槃之樂。【註】
X20n0364_p0841c13║三種樂，通世、出世間。人、天乃世間之樂，涅槃乃出
X20n0364_p0841c14║世間之樂。
X20n0364_p0841c15║迦葉，又如大海鹹不可飲；此諸菩薩亦復如是，諸魔
X20n0364_p0841c16║外道不能吞滅。於是，大迦葉白佛言：世尊，大海雖深
X20n0364_p0841c17║尚可測量，此諸菩薩不可測也。佛告迦葉：三千大千
X20n0364_p0841c18║世界微塵猶可知數，此諸菩薩功德無量不可數也。
X20n0364_p0841c19║【註】迦葉述成菩薩智慧深廣，不可測量，大海不足
X20n0364_p0841c20║喻也。如來復喻世界微塵，尚可知數，而菩薩功德，
X20n0364_p0841c21║不可得知。所謂有大智故，然後有大德。然大海微
X20n0364_p0841c22║塵，寧可知乎？以其不可知者尚可知，而菩薩智慧
X20n0364_p0841c23║功德，終不可知。蓋謂實相不屬知，不屬不知。知是
X20n0364_p0841c24║妄想，不知是無記。非惟二乘不測，如來亦不自知
X20n0364_p0842a01║也。
X20n0364_p0842a02║爾時，世尊欲重宣此事，而說偈言：譬如大海能悉受，
X20n0364_p0842a03║一切眾水無滿時，此諸菩薩亦如是，常求法利無厭
X20n0364_p0842a04║足。【註】此頌菩薩器宇洪大，堪受大法，求而無厭也。
X20n0364_p0842a05║又如大海納眾流，一切悉歸無損益，此諸菩薩亦如
X20n0364_p0842a06║是，聽受深法無增減。【註】此上二頌，即長行中受車軸
X20n0364_p0842a07║雨之意。長行惟一偈中開二：初頌受法無滿，次頌
X20n0364_p0842a08║展釋受法無滿之意。菩薩雖則受法無滿足之時，
X20n0364_p0842a09║其實受無受想，于受于無受，無有增減，以其不同
X20n0364_p0842a10║二乘有得心故。莊子云：禹之時，大潦七年，而海不
X20n0364_p0842a11║為溢；湯之時，大旱九年，而海不為涸。此中受車軸
X20n0364_p0842a12║雨而不增不減，與彼意同。但不言其所以不增不
X20n0364_p0842a13║減，秪言受無滿時，似文缺耳。
X20n0364_p0842a14║又如大海不受濁，濁水流入悉清淨，此諸菩薩亦如
X20n0364_p0842a15║是，不受一切煩惱垢。【註】即長行第三文也。
X20n0364_p0842a16║又如大海無涯底，此諸菩薩亦如是，功德智慧無有
X20n0364_p0842a17║量，一切眾生不能測。【註】長行，謂聲聞辟支不能測，此
X20n0364_p0842a18║中眾生不能測，文互具也。
X20n0364_p0842a19║又如大海無別異，百川流入皆一味，此諸菩薩亦如
X20n0364_p0842a20║是，所聽受法同一相。【註】即長行第二文，前後不相次
X20n0364_p0842a21║也。
X20n0364_p0842a22║又如大海所以成，非但為一眾生故，此諸菩薩亦如
X20n0364_p0842a23║是，普為一切發道心。【註】世間之相，皆眾生同分，妄想
X20n0364_p0842a24║所感，故曰非為一眾生也。
X20n0364_p0842b01║如海寶名集諸寶，因是寶故有眾寶，菩薩寶聚亦如
X20n0364_p0842b02║是，從菩薩寶出三寶。【註】梵語菩提薩埵，此云覺眾生。
X20n0364_p0842b03║能覺世間故，三寶從是流出。
X20n0364_p0842b04║如大海出三種寶，而此大海無分別，菩薩說法亦如
X20n0364_p0842b05║是，三乘度人無彼此。【註】前云三寶，即少價、有價、無價
X20n0364_p0842b06║三寶長行，詳偈略也。
X20n0364_p0842b07║又如大海漸漸深，此諸菩薩亦如是，為眾生故脩功
X20n0364_p0842b08║德，迴向甚深薩婆若。【註】此頌菩薩利人之行也。
X20n0364_p0842b09║又如大海不宿屍，此諸菩薩亦如是，發清淨心菩提
X20n0364_p0842b10║願，不宿聲聞煩惱心。【註】此頌菩薩純修大乘，不念小
X20n0364_p0842b11║道也。
X20n0364_p0842b12║如大海有堅牢寶，其寶名曰集諸寶，劫燒盡時終不
X20n0364_p0842b13║燒，轉至他方諸佛國。正法滅時亦如是，堅精進者能
X20n0364_p0842b14║持法，知諸眾生不可度，轉至他方諸佛國。三千世界
X20n0364_p0842b15║欲壞時，火劫將起燒天地，百川眾流在前涸，爾乃水
X20n0364_p0842b16║王於後竭。行小道者亦如是，法欲盡時在前滅，菩薩
X20n0364_p0842b17║勇猛不惜身，護持正法後乃滅。【註】百川眾流，至海為
X20n0364_p0842b18║極，故曰水王。偈有二種：一曰孤起，二曰重頌。頌長
X20n0364_p0842b19║行中意，故曰重頌。此中之偈，即重頌也。或文詳偈
X20n0364_p0842b20║略，或文略偈詳。此中文具一十二喻，偈惟十一，即
X20n0364_p0842b21║文詳偈略之謂也。又先後不次，當前後合看自明
X20n0364_p0842b22║也。
X20n0364_p0842b23║若佛在世滅度後，是心中法寶不滅，深心清淨住是
X20n0364_p0842b24║法，以此善法脩行道。【註】上來以大海喻菩薩，此即以
X20n0364_p0842c01║菩薩結自心。蓋謂佛及菩薩，皆自心之別號。若不
X20n0364_p0842c02║會歸自心，則一向推與賢聖我無分也。故一切眾
X20n0364_p0842c03║生，甘心絕分，自生退屈。所以絕分則難捨下劣之
X20n0364_p0842c04║心，會歸則堪趣至真之道，意在茲矣。
X20n0364_p0842c05║百千眾生依止海，海成非為一眾生，菩薩發心亦如
X20n0364_p0842c06║是，為度一切眾生故。【註】此偈前喻中以具，何以復說
X20n0364_p0842c07║寧非重疊乎？前文以菩薩道心，喻如大海。此偈由
X20n0364_p0842c08║前文會歸自心，以深脩行善法，當普會眾生而發
X20n0364_p0842c09║其心矣。前文一味在喻，此中一味在法，故非重疊
X20n0364_p0842c10║也。
X20n0364_p0842c11║十方世界諸大海，猶尚可得測其量，是諸菩薩所行
X20n0364_p0842c12║道，聲聞緣覺不能測。【註】前喻以一大海，喻菩薩智慧
X20n0364_p0842c13║功德，不可測量。此中以十方一切世界所有大海，
X20n0364_p0842c14║尚有可測，而菩薩行道，不有測量，益顯其勝也。
X20n0364_p0842c15║迦葉當知諸菩薩，勇猛精進迴向心，願欲作佛度眾
X20n0364_p0842c16║生，尚無與等何況勝。【註】如來後告迦葉：菩薩所以勝
X20n0364_p0842c17║者，以其有大勇猛精進，善敵魔軍，直取佛乘，不謀
X20n0364_p0842c18║小道，普度眾生，不求自安。所以一切二乘，尚無與
X20n0364_p0842c19║竝，豈有勝出者哉？此下一一消歸自心。
X20n0364_p0842c20║是得寶聚如大海，是可供養良福田，是為最上大醫
X20n0364_p0842c21║王，能療一切眾生病。【註】眾生病有二：曰身，曰心。世醫
X20n0364_p0842c22║但能治身，不能冶心；菩薩善解方便，身心通治，故
X20n0364_p0842c23║曰最上醫王也。
X20n0364_p0842c24║是世皈依作救護，洲渚燈明究竟道。【註】眾生漂泊有
X20n0364_p0843a01║海，菩薩現作洲渚，使無險怖。使無險怖為護者，使
X20n0364_p0843a02║有停住為救者，使眾生必至彼岸，不致沈迷，故曰
X20n0364_p0843a03║究竟道。
X20n0364_p0843a04║能與世間無明眼，得眼則能服甘露。【註】眾生為無明
X20n0364_p0843a05║所蔽，喻之生盲，故曰無明眼。菩薩與說大法，使法
X20n0364_p0843a06║眼清明，能服甘露，以大法喻甘露故。
X20n0364_p0843a07║是為世間諸法王，是為帝釋決斷智。【註】世間一切諸
X20n0364_p0843a08║法，皆依實相為主。菩薩了悟實相，善說法要，一切
X20n0364_p0843a09║無比，故曰法王。昔時帝釋，自知命盡，當墮猪類，求
X20n0364_p0843a10║諸外道救護，皆不能得，轉添疑惑。有一智臣，勸皈
X20n0364_p0843a11║三寶。于是帝釋一聞，發心皈依，即捨猪報，倍添壽
X20n0364_p0843a12║命。佛為說法，得證無生。
X20n0364_p0843a13║是為梵王行四禪；是為能轉梵法輪；是為大智導世
X20n0364_p0843a14║師，示諸邪經正真道；是為勇猛能破魔；是為清淨除
X20n0364_p0843a15║惱穢；是修白法如滿月，光明高顯猶如日；智慧超出
X20n0364_p0843a16║如須彌；猶如密雲雨甘露；是無所畏如師子；是心調
X20n0364_p0843a17║柔如象王；是則譬如金剛山，一切外道不能壞；是則
X20n0364_p0843a18║清淨猶如水；是有威猛如大火；是則如風無障礙；是
X20n0364_p0843a19║則如地無能動；是拔憍慢我根等；是如藥樹無分別；
X20n0364_p0843a20║是持淨戒如蓮華；是於世法無所染；是如優曇鉢羅
X20n0364_p0843a21║華，千萬億劫時一出；是為知報佛之恩；是為不斷諸
X20n0364_p0843a22║佛種；是為精進行大悲；是用慈喜而超出；是能捨離
X20n0364_p0843a23║五欲心；是常求佛法寶財；是行布施為最勝；是持淨
X20n0364_p0843a24║戒無等侶；是忍辱健無儔匹；是勤精進無厭倦；是行
X20n0364_p0843b01║禪定具神通，能至無量諸佛土，常見諸佛聽受法，如
X20n0364_p0843b02║其所聞為人說；是知眾生所行道，隨其性欲根利鈍；
X20n0364_p0843b03║是名善知方便力；是然慧燈得濟處；是能善知一切
X20n0364_p0843b04║法，皆從和合因緣生；是能決了因緣相，離於我見樂
X20n0364_p0843b05║平等；是能正觀於諸法，為從何來至何所，善知諸法
X20n0364_p0843b06║無去來，常住法性而不動；是見有為法皆空，增益大
X20n0364_p0843b07║悲濟眾生。【註】以上諸句義，皆以是心中法寶不滅而
X20n0364_p0843b08║來。若知自心法寶，自然具足如上。如是功德，逐句
X20n0364_p0843b09║消歸，了然可解，故不煩註也。正觀清淨，則知無有
X20n0364_p0843b10║來去，而常不動。所以不動者，由一切法皆是空相。
X20n0364_p0843b11║以知空故，憫彼眾生著顛倒，故發大悲。此中三節
X20n0364_p0843b12║者，所謂結前顯後之意也。下文釋成眾生著顛倒
X20n0364_p0843b13║之意也。
X20n0364_p0843b14║眾生妄想起眾生，為欲度故修行道。【註】菩薩達本知
X20n0364_p0843b15║原，何道可修？但欲度脫眾生，示現修道，用垂良範，
X20n0364_p0843b16║非謂自己修如是行也。
X20n0364_p0843b17║凡夫分別我我所，行於種種諸邪徑。【註】釋成眾生妄
X20n0364_p0843b18║想著倒，起諸眾苦，皆由分別，則行諸邪徑。若離妄
X20n0364_p0843b19║想，則分別斯無；分別斯無，則眾苦何有？
X20n0364_p0843b20║是能曉了法實相，為斷諸見講說法。【註】此所以為斷
X20n0364_p0843b21║眾生倒見，故為說法也。
X20n0364_p0843b22║無常為常不淨淨，無我為我苦為樂，凡夫顛倒貪著
X20n0364_p0843b23║故，生死前際不可知。是能知此從顛倒，無我無人無
X20n0364_p0843b24║眾生，我當如是修正道，無常樂我及不淨。【註】所以為
X20n0364_p0843c01║眾生講法者，由眾生于四念處，計成四倒也。四倒
X20n0364_p0843c02║者，心是無常計為常，身是不淨計為淨，法是無我
X20n0364_p0843c03║計有我，受是苦計為樂。因此顛倒故，于生死前際
X20n0364_p0843c04║後際不可知。菩薩與說正法，令知顛倒，修證常樂
X20n0364_p0843c05║我淨四涅槃德也。
X20n0364_p0843c06║迦葉當知此菩薩，我所稱讚諸功德，於其所行不可
X20n0364_p0843c07║盡，猶如大地舉一塵。若發菩提心不退，三千大千供
X20n0364_p0843c08║養具，若復有供過於是，悉應供養如是人。若人發心
X20n0364_p0843c09║願作佛，是則恭敬供養我，於去來今十方佛，亦皆恭
X20n0364_p0843c10║敬供養已。【註】前來所讚如是功德，實非他人分上，皆
X20n0364_p0843c11║是自己本有家財。但恐不能發心，滿身荷擔，致使
X20n0364_p0843c12║深宮嫡子，甘作門外乞人。誠能反惺，直下本是現
X20n0364_p0843c13║成，豈由庸作所得。所以能發覺心，則世界供養，皆
X20n0364_p0843c14║堪消受。如來恐人不解發心在自己，推在他人，向
X20n0364_p0843c15║外虗事恭敬。故重以偈釋云：若欲作佛者，勿向外
X20n0364_p0843c16║求，當恭敬自己。恐人不信，復引十方諸佛為證，莫
X20n0364_p0843c17║不皆由恭敬自己而得。是知一發覺心，須當護念
X20n0364_p0843c18║自心，是名恭敬，是名供養。故法華經藥王然身供
X20n0364_p0843c19║佛，而十方諸佛同聲讚嘆，是真精進，是真供養。蓋
X20n0364_p0843c20║由然無明身，即供養自己法身也。
X20n0364_p0843c21║建立法品第二十二
X20n0364_p0843c22║【註】八千菩薩，因聞梵行，牢強精進，得證無生法忍
X20n0364_p0843c23║已，其功德不可思議，喻如大海不可測量也。連舉
X20n0364_p0843c24║一十二喻，用況菩薩大根大行。惟具大根大行者，
X20n0364_p0844a01║堪持大法，流通是道，使佛種不斷。故此品名建立
X20n0364_p0844a02║法品，意在流通也。
X20n0364_p0844a03║爾時思益梵天謂文殊師利法王子：當請如來護念
X20n0364_p0844a04║斯經，於後末世五百歲時令廣流布。文殊師利言：於
X20n0364_p0844a05║意云何？佛於是經有說有示可護念耶？思益言：不也。
X20n0364_p0844a06║梵天！是故當知，一切法無說無示無有護念，是法終
X20n0364_p0844a07║不可滅不可護念。若欲護此法者，為欲護念虗空。【註】
X20n0364_p0844a08║諸大乘經，皆于流通分中，必曰佛所護念。阿彌陀
X20n0364_p0844a09║經引六方諸佛為證，出廣長舌所護念經。云何此
X20n0364_p0844a10║中文殊答無護念？豈如來一代時教，自相反耶？然
X20n0364_p0844a11║由諸經所說護念，皆不出無護念之護念。恐人不
X20n0364_p0844a12║解，著於名字。文殊于頓教之中，直彰一真法界，掃
X20n0364_p0844a13║拂名字，妙達自心。故前四聖諦品中，佛告梵天：真
X20n0364_p0844a14║聖諦者，無有虗妄。虗妄者，所謂著我、著眾生、著人、
X20n0364_p0844a15║著壽命、著養育、著有、著無、著生、著滅、著生死、著涅
X20n0364_p0844a16║槃。梵天！若行者言：我知苦是虗妄，我斷集是虗妄，
X20n0364_p0844a17║我證滅是虗妄，我修道是虗妄。所以者何？是人遺
X20n0364_p0844a18║失佛所護念，是故說為虗妄。何等是佛所護念？謂
X20n0364_p0844a19║不憶念一切諸法，是名佛所護念。前著我、著人等，
X20n0364_p0844a20║是常見。次云：我斷集等，是斷見。著此二見，佛不護
X20n0364_p0844a21║念。不憶一切，則斷常齊遣。故佛所護念，明白顯著，
X20n0364_p0844a22║無復疑也。此中文殊質梵天之辭而告者，又覺親
X20n0364_p0844a23║切。直如寶劒一揮，疑根斷盡也。
X20n0364_p0844a24║梵天！菩薩若欲有所受法，即非法言。所以者何？出過
X20n0364_p0844b01║一切言語，是名菩薩樂無諍訟。【註】如來大法，為三乘
X20n0364_p0844b02║不了文字性空，多起諍論。故凡說經之後，必說神
X20n0364_p0844b03║呪，擁護持經。文殊云：若有所受，即非法言者，斥彼
X20n0364_p0844b04║不達文字性空者也。若達文字性空，則說是無說，
X20n0364_p0844b05║聽是無聽。無說無聽，則出過諸論，何諍論之有？
X20n0364_p0844b06║梵天！若有菩薩於此眾中作是念：今說是法。當知是
X20n0364_p0844b07║人即非聽法。所以者何？不聽法者乃為聽法。【註】前文
X20n0364_p0844b08║超過言論者，釋如來無所說也。此中不聽為聽者，
X20n0364_p0844b09║釋如來無所示也。無說無示，則知法如虗空，何護
X20n0364_p0844b10║念之有？所謂不護念而真成護念者，護自心也。于
X20n0364_p0844b11║此發明，成其意耳。
X20n0364_p0844b12║梵天言：何故說不聽法者乃為聽法？文殊師利言：不
X20n0364_p0844b13║漏眼、耳、鼻、舌、身、意，是聽法也。所以者何？若於內六入
X20n0364_p0844b14║不漏色、聲、香、味、觸、法中，乃為聽法。【註】眾生為無明所
X20n0364_p0844b15║覆，內依根身，外著緣塵，中執識心，于是輪迴三有，
X20n0364_p0844b16║往來六道。如來為破是故，宣揚奧旨，故曰法輪。令
X20n0364_p0844b17║諸眾生，內捨根身，外離緣塵，內外既虗，識將安寄？
X20n0364_p0844b18║識無所寄，是名菩提。能如是解者，則知佛無可說，
X20n0364_p0844b19║我無可聽。無可聽者，字字消歸自己也。無可說者，
X20n0364_p0844b20║法法在于利人也。故六祖曰：但信佛無言，蓮華從
X20n0364_p0844b21║口發是也。
X20n0364_p0844b22║爾時，會中三萬二千天子、五百比丘、三百比丘尼、八
X20n0364_p0844b23║百優婆塞，聞文殊師利所說，皆得無生法忍。得是忍
X20n0364_p0844b24║已，作是言：如是，如是！文殊師利！如仁者所說，不聽法
X20n0364_p0844c01║者乃為聽法。【註】此所說法，必有能證之人。若無能證
X20n0364_p0844c02║之人，取信良難。故三萬二千天子等，是能證之人。
X20n0364_p0844c03║一證之後，答難無窮。用顯此經不思議之宗，成此
X20n0364_p0844c04║樂說之辯也。
X20n0364_p0844c05║爾時思益梵天問得忍諸菩薩言：汝等豈不聽是經
X20n0364_p0844c06║耶？諸菩薩言：如我等聽，以不聽為聽。【註】未獲悟心，秪
X20n0364_p0844c07║云天子比丘等，一得忍後，即名菩薩，可謂不歷僧
X20n0364_p0844c08║祇護法身者也。然云不聽為聽，豈不因聽此經，得
X20n0364_p0844c09║解不聽之聽邪？若因聽而悟無聽，此亦聽邪？那云
X20n0364_p0844c10║不聽，得非詐乎？非為詐也。然悟自心者，悟佛無所
X20n0364_p0844c11║說也。因聽無所說故，則于吾無所聽。悟無聽者，入
X20n0364_p0844c12║于法性，故曰不聽是聽也。
X20n0364_p0844c13║又問：汝等云何知是法耶？答言：以不知為知。【註】若云
X20n0364_p0844c14║無聽為聽，應無有知。既無有知，云何知是法耶？答
X20n0364_p0844c15║中以不知為知者，出過一切言論，故曰不知。自性
X20n0364_p0844c16║了然，故為知也，知自性故。
X20n0364_p0844c17║又問：汝等得何等故，名為得忍？答言：以一切法不可
X20n0364_p0844c18║得故，我等名為得忍。【註】無聽則外無所得，無知則內
X20n0364_p0844c19║無所證，無得無證而云得忍，復何謂耶？得忍者，得
X20n0364_p0844c20║是萬法性空，惟性空故，得無所得，無得為得也。
X20n0364_p0844c21║思益言：云何隨是法行？答言：以不隨行故隨行。【註】無
X20n0364_p0844c22║得無證，名為得忍，亦應行無所行。行無所行，云何
X20n0364_p0844c23║隨是無所行而行耶？若有所隨，則不名隨無所行
X20n0364_p0844c24║而行也。惟無所行，常隨實相而行也。
X20n0364_p0845a01║又問：汝等於此法中明了通達耶？答言：一切諸法皆
X20n0364_p0845a02║明了通達，無彼我故。【註】此法者，自心也。以無聽、無知、
X20n0364_p0845a03║無得，得于法忍，可謂通達矣。梵天恐其墮隨一之
X20n0364_p0845a04║執，故特問過。答中以為不但于此一法，一切諸法，
X20n0364_p0845a05║皆明了通達。以一即一切，一切即一，無有彼此故。
X20n0364_p0845a06║若但通此一法，不了諸法平等，有無相傾，成敵兩
X20n0364_p0845a07║立，是非竝立，不名得忍。直了自心，不得一法，亦不
X20n0364_p0845a08║得一切法，是名通達也。
X20n0364_p0845a09║爾時，會中有一天子名曰淨相，謂思益梵天言：若有
X20n0364_p0845a10║但聞此經，佛不與授記者，我當授其阿耨多羅三藐
X20n0364_p0845a11║三菩提記。所以者何？此經不破因果，能生一切善法。
X20n0364_p0845a12║【註】天子！名淨相者，外無所聽之法，內無能證之心，
X20n0364_p0845a13║中無所得之忍，真心絕朕，一道虗玄，故名淨相。古
X20n0364_p0845a14║人云：靈光獨耀，逈脫根塵，但離妄緣，即如如佛。所
X20n0364_p0845a15║謂淨相者，離妄緣也。離妄緣故，名如如佛。惟如如
X20n0364_p0845a16║佛，自性本然，故佛不與。記我即與者，即自心自許
X20n0364_p0845a17║之謂也。故曰：惟人自肯乃方親。又釋云：不破因果
X20n0364_p0845a18║者，所謂因該果海，果徹因源，必然之理，故云不破。
X20n0364_p0845a19║楞嚴經云：若以生滅心為本，修因欲求如來不生
X20n0364_p0845a20║滅果，無有是處。言其因果不相應也。此經以無聽、
X20n0364_p0845a21║無受、無說、無示、無知、無得，一往離于生滅，以此為
X20n0364_p0845a22║因，趣果必然，故云不破因果。
X20n0364_p0845a23║能壞魔怨，離諸憎愛。【註】愛能招魔，憎能致怨。此經憎
X20n0364_p0845a24║愛雙遣，魔怨斯破矣。
X20n0364_p0845b01║能令眾生心得清淨；能令信者皆得歡喜，除諸瞋恨。
X20n0364_p0845b02║【註】由無聽無知，故心得清淨。由無得為得，故除瞋
X20n0364_p0845b03║恨也。
X20n0364_p0845b04║斯經一切善人之所脩行。【註】一切善人，即菩薩也。揀
X20n0364_p0845b05║彼二乘，以二乘于此經不生信向故。
X20n0364_p0845b06║斯經一切諸佛之所護念，斯經一切世間天、人、阿脩
X20n0364_p0845b07║羅所共守護。【註】諸經皆舉八部，此經何以特舉天、人、
X20n0364_p0845b08║阿修羅，而不舉餘眾，謂何為也？天、人根利，機堪受
X20n0364_p0845b09║法。阿修羅瞋重，極難發心。顯此真法等有，所以難
X20n0364_p0845b10║易竝舉耳。
X20n0364_p0845b11║斯經決定至不退轉故。【註】一切萬法，至心為極。既至
X20n0364_p0845b12║自心，何退轉之有？此經所指，指自心故。
X20n0364_p0845b13║斯經不誑至道場故，斯經真實能令眾生得諸佛法。
X20n0364_p0845b14║【註】正直捨方便，故言真實。但說無上道，故言得諸
X20n0364_p0845b15║佛法，不同三乘法也。
X20n0364_p0845b16║斯經能轉法輪。【註】若了自心，所謂一切諸佛菩提，皆
X20n0364_p0845b17║從自心之所流出也。
X20n0364_p0845b18║斯經能除疑悔。【註】未達法惟心，故妄生疑悔。了一切
X20n0364_p0845b19║法原是自心，則疑悔斯除矣。
X20n0364_p0845b20║斯經能開聖道。【註】所謂自心是佛，自心作佛，心外無
X20n0364_p0845b21║佛，佛即自心，如是開示，故曰能開。
X20n0364_p0845b22║斯經求解脫者所應善聽。【註】諸經雖詮解脫，而權實
X20n0364_p0845b23║竝譚。此經直指自心，不由方便，故須善聽。
X20n0364_p0845b24║斯經欲得陀羅尼者，所應善持。【註】此經以絕待一心
X20n0364_p0845c01║為宗。若悟此心，則一切差別，無不痛解，故應善持。
X20n0364_p0845c02║斯經求福之人所應善說。【註】欲求福者，行二種施：曰
X20n0364_p0845c03║財，曰法。二施之中，法施為上。故法華經云：譬如六
X20n0364_p0845c04║百萬億阿僧祇世界，所有六道眾生，悉皆施與娛
X20n0364_p0845c05║樂之具。年滿八十，復與說法，令得須陀洹、斯陀含，
X20n0364_p0845c06║乃至阿羅漢、辟支佛果。不如是第五十人，轉展隨
X20n0364_p0845c07║喜此經一四句偈，其福百分不及一，百千萬分不
X20n0364_p0845c08║及其一，乃至算數譬喻所不能及。彼云：隨喜自無
X20n0364_p0845c09║智分。福尚如是，何況力能持經，不獲勝福者哉！
X20n0364_p0845c10║斯經樂法之人所應善念。【註】夫樂法者，若樂三乘之
X20n0364_p0845c11║法，不了自心，徒有樂法之名，不得其實。此經純載
X20n0364_p0845c12║一心，若能悟旨，則法法皆心，摘虗存實，故應善念。
X20n0364_p0845c13║斯經能與快樂至於涅槃。【註】涅槃云：諸行無常，是生
X20n0364_p0845c14║滅法。生滅滅已，寂滅為樂。蓋諸經所載，方便導引，
X20n0364_p0845c15║是名生滅，非為快樂。此經惟指寂滅自性，不同生
X20n0364_p0845c16║滅，故曰能與快樂也。
X20n0364_p0845c17║斯經若魔外道有所得，人所不能斷，斯經應受供養，
X20n0364_p0845c18║人能隨其義。【註】此中二句，譯文訛拙。應云：斯經人有
X20n0364_p0845c19║所得，天魔外道所不能斷。能隨其義，應受人之供
X20n0364_p0845c20║養。不知熟是矦諸達者。初句有缺意。此經真實堅
X20n0364_p0845c21║固，人有所得，則天魔不能斷其善根，外道不能破
X20n0364_p0845c22║其義論。以外道不能破其義論，故能隨其義。天魔
X20n0364_p0845c23║不能斷其善根，則應受人之供養也。蓋知其義真
X20n0364_p0845c24║實矣。
X20n0364_p0846a01║斯經能令利根者忻悅，斯經能令智慧者歡喜。【註】利
X20n0364_p0846a02║根揀于二乘，智慧揀于外道。外道于此經不信，故
X20n0364_p0846a03║曰外道聰明無智慧。二乘于此經不了，故曰二乘
X20n0364_p0846a04║精進不道心。非彼不信不了，力所不逮，信所不及
X20n0364_p0846a05║也。故知此經，惟利根智慧者忻悅耳。
X20n0364_p0846a06║斯經能與人慧，離諸見故；斯經能與人智，破愚癡故。
X20n0364_p0846a07║【註】慧有果斷之能，故離諸見；智有鑿徹之德，故破
X20n0364_p0846a08║愚癡。
X20n0364_p0846a09║斯經文辭，次第善說。【註】說法不根自心，則茫然不知
X20n0364_p0846a10║分齊。若依心建立，則文辭次第，可稱善說，以此經
X20n0364_p0846a11║為心地法故也。
X20n0364_p0846a12║斯經究竟，善隨義說。【註】前文能隨其義者，自利之功。
X20n0364_p0846a13║此中善隨義說，利他之德也。
X20n0364_p0846a14║斯經多所利，益說第一義。【註】釋所以隨義之意也。所
X20n0364_p0846a15║言隨義而說者，隨第一義而說也。第一義者，前文
X20n0364_p0846a16║所謂諸法正性，乃至真聖諦等。然此第一義法，猶
X20n0364_p0846a17║如虗空，無所不𣹢。逃之不能，索之不可。縱經塵劫，
X20n0364_p0846a18║一無可迯，亦無可索。畢竟不出，畢竟不得。不出則
X20n0364_p0846a19║常住虗空，不得則常具虗空。常住常具，故言多所
X20n0364_p0846a20║利益也。
X20n0364_p0846a21║斯經愛樂法人之所貪惜，斯經有智之人所不能離。
X20n0364_p0846a22║【註】無智則耽著無明，不生愛樂。能愛樂者，是謂有
X20n0364_p0846a23║智。有智故貪惜不捨，無智反此可知。
X20n0364_p0846a24║斯經施者之大藏。【註】法施為大，故曰大藏。
X20n0364_p0846b01║斯經熱惱之涼池。【註】一切毀犯，以熱惱為性，逼迫為
X20n0364_p0846b02║業，以戒為救。若聞此經，則持自性之戒，一切毀犯
X20n0364_p0846b03║熱惱之業，頓獲解脫，如入清涼之池，而頓除熱惱
X20n0364_p0846b04║故也。
X20n0364_p0846b05║斯經能令慈者心等。【註】由聞此經，得入忍度也。慈能
X20n0364_p0846b06║與樂，既欲與人之樂，必不以瞋心相向也。然三乘
X20n0364_p0846b07║中，以愛見自持，親疎相別，不成無緣之大慈，不名
X20n0364_p0846b08║忍辱。入此心空之門，則冤親平等，等與其樂也。
X20n0364_p0846b09║斯經能令懈怠者精進。【註】三乘人以有得心起精進
X20n0364_p0846b10║想，故精進懈怠二者成敵，不名精進。斯經以無行
X20n0364_p0846b11║為行，無得為得，故即彼懈怠本是精進，別無精進
X20n0364_p0846b12║為精進也。
X20n0364_p0846b13║斯經能令妄念者得定。【註】三乘經中，攝伏妄念，乃得
X20n0364_p0846b14║禪定。此經定亂皆心，即定即亂，即妄即真，無別有
X20n0364_p0846b15║定可定也。
X20n0364_p0846b16║斯經能與愚者慧明。【註】若捨愚求慧，是則取捨，是名
X20n0364_p0846b17║戲論。即愚即慧，無別有慧，同是一心。詮指似有前
X20n0364_p0846b18║後，圓會秪是一念。當妙求其旨，不在循文矣。
X20n0364_p0846b19║梵天！斯經一切諸佛之所貴重。【註】此結讚經之功德如
X20n0364_p0846b20║是，實非常人之事，乃諸佛貴重耳。夫佛者，覺也。能覺
X20n0364_p0846b21║自心，始解護念。故曰：知有者，始解奉重。即此意也。
X20n0364_p0846b22║淨相天子說是法時，三千大千世界皆大震動。佛即
X20n0364_p0846b23║讚言：善哉，善哉！天子！如汝所說。【註】世界震動者，表破
X20n0364_p0846b24║無明也。如來印可者，由前天子云：但聞此經，佛不
X20n0364_p0846c01║授記，而我即受與菩提之記。故佛可其說。
X20n0364_p0846c02║爾時思益梵天白佛言：世尊！是天子曾於過去諸佛
X20n0364_p0846c03║所聞是經耶？佛言：是天子已於六十四億佛所得聞
X20n0364_p0846c04║是經，過四萬二千劫當得作佛，號寶莊嚴，國名多寶。
X20n0364_p0846c05║於其中間有諸佛出，皆得供養，亦聞是經。【註】梵天意
X20n0364_p0846c06║曰：若曰聞經即得授記者，此天子于過去曾聞是經
X20n0364_p0846c07║不？若聞是經，幾時得授記耶？而如來知其意而告
X20n0364_p0846c08║曰：是天子曾聞是經，即與記也。聞經獲記，似有可
X20n0364_p0846c09║信，何以歷六十四億佛聞乎？未審諸佛道同耶？異
X20n0364_p0846c10║耶？若異者，彼六十四億佛那得同名此經？若同者，
X20n0364_p0846c11║則一聞一切聞，何必遍聞諸佛耶？非謂道有同異，
X20n0364_p0846c12║亦非佛有前後，蓋其所說皆象也。六十即六根，四
X20n0364_p0846c13║億即四大。若能洞徹六根、四大全體無生，即契實
X20n0364_p0846c14║相，是名聞經。若能聞此實相真經，即能頓超四十
X20n0364_p0846c15║二位，故曰四萬二千當得作佛。依實相智，寶莊嚴梵
X20n0364_p0846c16║行，佛號寶莊嚴，前文以無行為行者是也。一切法
X20n0364_p0846c17║寶，皆從實智之所流出，故國名多寶。非惟六根、四
X20n0364_p0846c18║大，乃至五陰、六入、十二處、十八界，悉契實相，故曰
X20n0364_p0846c19║于中諸佛皆得供養。聞經所言供養者，前云誰能
X20n0364_p0846c20║供養佛？答曰能通達無生際者。所言聞經者，前云
X20n0364_p0846c21║誰能聽法？答曰不漏六塵者。予以是而知，此中一
X20n0364_p0846c22║往皆表法也。不爾，則何名頓教哉？
X20n0364_p0846c23║梵天！是諸比丘、比丘尼、優婆塞、優婆夷，諸天、龍、鬼神，
X20n0364_p0846c24║在此會中得法忍者，皆當得生多寶國土。【註】因同果
X20n0364_p0847a01║同，德同位同，理之必然矣。
X20n0364_p0847a02║爾時，淨相天子白佛言：世尊！我不求菩提、不願菩提、
X20n0364_p0847a03║不貪菩提、不樂菩提、不念不分別菩提，云何如來見
X20n0364_p0847a04║授記耶？佛告天子：如以艸木、莖節、枝葉投於火中，而
X20n0364_p0847a05║語之言：汝等莫然！汝等莫然！若以是語而不然者，無
X20n0364_p0847a06║有是處。天子！菩薩亦如是，雖不喜、樂、貪、著菩提，當知
X20n0364_p0847a07║是人已為一切諸佛所記。所以者何？若菩薩不喜、不
X20n0364_p0847a08║樂、不貪、不著、不得菩提，則於諸佛必得受阿耨多羅
X20n0364_p0847a09║三藐三菩提記。【註】前文淨相天子云：若人但聞是經，
X20n0364_p0847a10║佛不授記，我與受菩提記。何以佛受天子之記，而
X20n0364_p0847a11║天子云：我不貪菩提，我不求菩提。云何如來見受
X20n0364_p0847a12║記耶？自與人受記，而復拒人之受記，何其相反若
X20n0364_p0847a13║此耶？蓋菩提者，非是貪愛相。若起貪愛而求菩提，
X20n0364_p0847a14║終不得菩提矣。天子恐人不曉此意，特意問明。而
X20n0364_p0847a15║世尊發明不貪不求，自然得記者，無說無示，無行
X20n0364_p0847a16║無聞，能覺此者，是名菩提。天子但聞此經，我即與
X20n0364_p0847a17║記者，記其不聽為聽，不知為知之記也。
X20n0364_p0847a18║爾時，會中有五百菩薩白佛言：世尊！我等今不求菩
X20n0364_p0847a19║提、不願菩提、不喜不樂菩提、不貪著菩提、不思念菩
X20n0364_p0847a20║提、不分別菩提。作是語已，以佛神力，即見上方八萬
X20n0364_p0847a21║四千諸佛，受其阿耨多羅三藐三菩提記。【註】前文思
X20n0364_p0847a22║益梵天謂文殊師利，當請如來護念斯經，而文殊
X20n0364_p0847a23║師利發明無護念之意。而三萬二千天子，及五百
X20n0364_p0847a24║比丘等，得無生忍，證法無謬。淨相天子發明云不
X20n0364_p0847b01║求不願菩薩，而五百菩薩證成其事也。所言佛神
X20n0364_p0847b02║力而見上方八萬四千佛者，佛者，覺也。上方者，實
X20n0364_p0847b03║際也。八萬四千佛者，即八萬四千塵勞也。由自覺
X20n0364_p0847b04║之力，了悟實際，證彼八萬四千塵勞，皆同一實際。
X20n0364_p0847b05║了塵勞一實際者，皆由無求無願也。惟無求無願
X20n0364_p0847b06║故，尚不見佛事，何塵勞之有哉。
X20n0364_p0847b07║爾時，五百菩薩白佛言：未曾有也。世尊！如來所說甚
X20n0364_p0847b08║善快哉，所謂菩薩不求不願、不貪不喜、不得菩提，而
X20n0364_p0847b09║諸佛受記。世尊！我等今見上方八萬四千諸佛，皆與
X20n0364_p0847b10║我等授阿耨多羅三藐三菩提記。【註】此品所以謂建
X20n0364_p0847b11║立法品，觀其意，則為無建立之建立也。法席將終，
X20n0364_p0847b12║復立此品之名。以此中所載，以無說為說，無聽為
X20n0364_p0847b13║聽，無行為行，無得為得，無發心為發心，無證果為
X20n0364_p0847b14║證果，無護念為護念，乃至不求不著，不願不貪，是
X20n0364_p0847b15║此經特暢，與諸經迥異，是謂難信之法。梵天如是
X20n0364_p0847b16║問，文殊如是答，淨相以是而證成，如來以是而許
X20n0364_p0847b17║可，五百菩薩以是而得記，是皆建立之義也。
X20n0364_p0847b18║如來神呪品第二十三
X20n0364_p0847b19║【註】如來說教，必以行解雙運，顯密齊修。語顯則通
X20n0364_p0847b20║收信解行證，語密則總攝坐臥行持。是知二者，如
X20n0364_p0847b21║車二輪，如鳥二翼，缺一不可矣。蓋由心識內擾，非
X20n0364_p0847b22║顯宗開示，曷能治惑。魔冤外侵，非密教默祐，難以
X20n0364_p0847b23║助修。故凡說經之後，必以神呪護持者，使無障礙，
X20n0364_p0847b24║疾證菩提也。其如船得順風，入海何難。鳩附鵬翼，
X20n0364_p0847c01║登天可至。故神呪也者，據事則三密嚴身，論理即
X20n0364_p0847c02║言思道斷。所以呪之為文，口之呪也。以長出為呪，
X20n0364_p0847c03║吾謂未開口以前，呪之義矣。復謂之真言，古曰作
X20n0364_p0847c04║麼作麼，皆以無言之言，謂真言也。前文以言遣言，
X20n0364_p0847c05║立此無言之教，故說顯。而不若無言顯無言為便，
X20n0364_p0847c06║故說密。是二者皆相須也。吾復以謂呪者，業成就
X20n0364_p0847c07║也。凡聖賢證果，德業成就，發言成令，一切不違。譬
X20n0364_p0847c08║如宰官華押，信手書出，豈有義理，位當然耳。若常
X20n0364_p0847c09║人效而書之，非惟不能取信于人，亦乃負罪于己。
X20n0364_p0847c10║所書豈異，而人實異也。所言成就，邪正皆有。故天
X20n0364_p0847c11║人修羅，以及八部，皆能說呪。然所說之端，各有其
X20n0364_p0847c12║用。或護壇場，或護國土，或治病患，或伏魔冤。如是
X20n0364_p0847c13║種種，皆依本經而取意焉。此經神呪，乃如來自說，
X20n0364_p0847c14║非餘可比，實無上不思議心呪也。故心呪一宣，則
X20n0364_p0847c15║天龍畢集，德位成就之謂也。曷嘗容思議于其間
X20n0364_p0847c16║哉。蓋真言者，非問答之可及，非文義之可求。出自
X20n0364_p0847c17║妙心，不期然而然。求其所以然，吾不知其所以然
X20n0364_p0847c18║而然之矣。
X20n0364_p0847c19║爾時文殊師利白佛言：唯願世尊！護念是經，於當來
X20n0364_p0847c20║世後五百歲，廣宣流布此閻浮提，令得久住。又令大
X20n0364_p0847c21║莊嚴善男子、善女人咸得聞之，說魔事種種起，而能
X20n0364_p0847c22║不隨魔事，魔及魔民不得其便。以受持是經故，終不
X20n0364_p0847c23║退失阿耨多羅三藐三菩提。【註】前文思益梵天，勸文
X20n0364_p0847c24║殊師利請佛護念斯經。而文殊以謂無說無示，欲
X20n0364_p0848a01║何護念？欲護念者，即護虗空也。何以此中文殊復
X20n0364_p0848a02║請佛護念斯經，一席之中，前後相反如是耶？蓋前
X20n0364_p0848a03║文談理，此中扶事。談理則一塵不立，故無說、無示、
X20n0364_p0848a04║無護念、無得記，直顯真心也。扶事即萬法齊歸，故
X20n0364_p0848a05║有修、有得、有發心、有證道，建立教門也。故或廢或
X20n0364_p0848a06║立，各有其緣。苟非大菩薩，其他熟能預焉？
X20n0364_p0848a07║爾時，佛告文殊師利：如是，如是，汝今善聽！欲令此經
X20n0364_p0848a08║久住故，當為汝說召諸天、龍、夜叉、乾闥婆、鳩槃茶等
X20n0364_p0848a09║呪術。若法師誦持此呪，則能致諸天、龍、夜叉、乾闥婆、
X20n0364_p0848a10║阿脩羅、迦樓羅、緊那羅、摩睺羅伽等常隨護之。是法
X20n0364_p0848a11║師若行道路，若失道時，若在聚落，若在空閒，若在僧
X20n0364_p0848a12║坊，若在宴室，若經行處，若在眾會，是諸神等常當隨
X20n0364_p0848a13║侍衛護，益其樂說辯才。又復為作堅固憶念慧力因
X20n0364_p0848a14║緣，無有冤賊得其便者，使是法師行住坐臥一心安
X20n0364_p0848a15║詳。文殊師利，何等為呪術章句？【註】所謂召請天龍夜
X20n0364_p0848a16║叉之呪術者，以如來心呪密宣，則八部畢集，惟命
X20n0364_p0848a17║是從。東吳主問大臣瞰澤曰：三教孰為尊？澤曰：佛
X20n0364_p0848a18║教為尊。主曰：何為佛教為尊？澤曰：儒道二教，奉天
X20n0364_p0848a19║而行，不敢違天。佛教天命奉行，不敢違佛。臣以是
X20n0364_p0848a20║而知佛教為尊也。觀澤之言，與此中如來說呪召
X20n0364_p0848a21║諸天龍，而下文諸天神等各各說偈護經，如合符
X20n0364_p0848a22║節矣。舊謂呪者，諸佛菩薩及諸鬼神名字，呼名即
X20n0364_p0848a23║至，此恐不盡然耳。何也？呪云不可解，若皆名字，則
X20n0364_p0848a24║胡云不可解乎？應是祕密心印，非他能解耳。
X20n0364_p0848b01║鬱頭隷　頭頭隷　摩隷　遮隷　麑隷　梯隷
X20n0364_p0848b02║　緹隷彌隷睺樓　睺樓睺樓堙婆隷　韋多隷　麴
X20n0364_p0848b03║丘隷　阿那禰　伽帝　摩醯履摩那徙摩禰　婆
X20n0364_p0848b04║睺乾地薩波樓帝羅婆波　伽帝　辛頭隷　南無
X20n0364_p0848b05║佛䭾遮梨帝隷　南無達磨涅伽陀禰　南無僧伽
X20n0364_p0848b06║和醯陀毗波扇陀禰　薩婆波禰麑帝隷彌浮提底
X20n0364_p0848b07║薩遮涅提舍　梵嵐摩波舍　多兮利師鞞波舍多
X20n0364_p0848b08║　阿哆羅提詫提薩婆浮多伽娑呵（呼奈切）南無佛䭾
X20n0364_p0848b09║悉纏鬪曼哆邏
X20n0364_p0848b10║文殊師利！是為呪術章句。【註】惜乎文殊不問世尊，此
X20n0364_p0848b11║是章句，如何是呪術，管教如來目瞪口開。信知四
X20n0364_p0848b12║十九年，不譚一字。
X20n0364_p0848b13║若菩薩摩訶薩欲行此經者，當誦持是呪術章句，應
X20n0364_p0848b14║一心行，不調戲、不散亂，舉動進止悉令淨潔，不畜餘
X20n0364_p0848b15║食。【註】餘食者，雜學也。持呪者，為治二障故；不調戲等，
X20n0364_p0848b16║治煩惱障故；不畜餘食，治所知障故。所以于此二
X20n0364_p0848b17║障，鈍根惟一，利根具二。以雜學入心，意不能定，專
X20n0364_p0848b18║持神呪，諸散自除，二障圓泯，一心清淨，是謂入道
X20n0364_p0848b19║之妙門，破障之勇敵也。
X20n0364_p0848b20║少欲知足，獨處遠離，不樂憒閙，身心遠離。【註】上句獨
X20n0364_p0848b21║處遠離者，揀外境也。下句身心遠離者，揀內識也。
X20n0364_p0848b22║古云：絕凡聖路學，離心意識參，是此義也。
X20n0364_p0848b23║常樂慈悲以法喜樂，安住實語不欺誑人，貴於坐禪
X20n0364_p0848b24║樂欲說法，行於正念常離邪念，常樂頭陀細行之法，
X20n0364_p0848c01║於得不得無有憂喜，趣向涅槃畏厭生死，等心憎愛
X20n0364_p0848c02║離別異相，不恡身命及一切物無有貪惜，威儀成就
X20n0364_p0848c03║常樂持戒，忍辱調柔惡言能忍，顏色和悅無惡姿容，
X20n0364_p0848c04║先意問訊除去憍慢同止歡樂。【註】前自應一心行，至
X20n0364_p0848c05║身心遠離，勸依真諦，修出塵之上行也。自常樂慈
X20n0364_p0848c06║悲，至同止歡樂，勸依俗諦，集無邊妙利也。依真為
X20n0364_p0848c07║潔己之要節，即俗為利他之妙門。是二者，皆不可
X20n0364_p0848c08║偏廢也。
X20n0364_p0848c09║文殊師利！此法師住如是法、誦是呪術，即於現世得
X20n0364_p0848c10║十種力。何等為十？得念力，不忘失故；得慧力，善擇法
X20n0364_p0848c11║故。【註】念力者，如世尊證宿命通，能記曠劫來事也。慧
X20n0364_p0848c12║力者，獲得法眼，洞了一切差別法門也。
X20n0364_p0848c13║得行力隨經意故。【註】隨所聞而修，得相應力，故謂之
X20n0364_p0848c14║行力。
X20n0364_p0848c15║得堅固力，行生死故。【註】信解堅固，隨流得妙，悲智雙
X20n0364_p0848c16║運，六道常棲。
X20n0364_p0848c17║得慚愧力，護彼我故；得多聞力，具足慧故；得陀羅尼
X20n0364_p0848c18║力，一切聞能持故；得樂說辯力，諸佛護念故；得深法
X20n0364_p0848c19║力，具五通故；得無生忍力，速得具足薩婆若故。【註】前
X20n0364_p0848c20║文云：若佛不加威神力者，則一切眾生不能見佛，
X20n0364_p0848c21║亦不能問。此中十種功德，皆因持呪獲得是。此謂
X20n0364_p0848c22║如來威神加被也。顯教則名言如來加被。密宗但
X20n0364_p0848c23║云：持呪獲得如是功德。真言者，皆自心之別號。若
X20n0364_p0848c24║能了悟自心，則？河沙功德，無盡法門，何所不該？而
X20n0364_p0849a01║云十種，蓋亦是如來之權數耳。
X20n0364_p0849a02║文殊師利！若法師能住是行，誦持呪術，現世得是十
X20n0364_p0849a03║力。【註】此結顯頓宗，逈與漸乘不同。三祇修證，直下一
X20n0364_p0849a04║念現前。若肯自信，元同本有。
X20n0364_p0849a05║佛說是呪術力時，四天王驚怖毛竪，與無量鬼神眷
X20n0364_p0849a06║屬圍遶，前詣佛所，頭面禮足，白佛言：世尊！我是四天
X20n0364_p0849a07║王，得須陀洹道，順佛教者，我等各當率諸親屬，營從
X20n0364_p0849a08║人民，衛護法師。若善男子、善女人，護念法者，能持如
X20n0364_p0849a09║是等經，讀誦解說，我等四天王，常往衛護。是人所在
X20n0364_p0849a10║之處，若城邑聚落，若空閑靜處，若在家若出家，我等
X20n0364_p0849a11║及眷屬，常當隨侍供給，令心安隱，無有厭倦，亦使一
X20n0364_p0849a12║切無能嬈者。【註】梵語須陀洹，此云預流果，預聖道流。
X20n0364_p0849a13║故經云：不入色、聲、香、味、觸、法，是名須陀洹。以六塵
X20n0364_p0849a14║不入，則六根絕偶。六根絕偶，則六識湛然，根塵圓
X20n0364_p0849a15║泯，乃名護經。經者，即是自心。魔者，即是外塵。內心
X20n0364_p0849a16║若護，則外塵絕嬈。故四天王先敘我得須陀洹道，
X20n0364_p0849a17║能順佛教者，率諸親屬，護念持經。而云我得聖果，
X20n0364_p0849a18║是知護心之象也。以未得聖道，則六塵多漏，魔得
X20n0364_p0849a19║其便。苟悟自心，魔塵不能入，則外境何狀？心王若
X20n0364_p0849a20║正，則心數皆護，故曰率諸親屬也。城邑等，動處也。
X20n0364_p0849a21║空閑等，靜處也。在家，即涉俗者也。出家，即出塵者
X20n0364_p0849a22║也。凡肯護心，不論動靜，涉欲出塵，皆不所妨也。
X20n0364_p0849a23║世尊，又是經所在之處面五十里，若天、天子，若龍、龍
X20n0364_p0849a24║子，若夜叉、夜叉子，若鳩槃茶、鳩槃茶子等，不能得便。
X20n0364_p0849b01║爾時，毗留勒迦護世天王，即說偈言：我所有眷屬，親
X20n0364_p0849b02║戚及人民，皆當共衛護，供養是法師。
X20n0364_p0849b03║爾時，毗留婆叉天王即說偈言：我是法王子，從法而
X20n0364_p0849b04║化生，求菩提佛子，我皆當供給。【註】天王自稱法王子
X20n0364_p0849b05║者，以其得證初果，順佛教者也。然須陀洹有二種：
X20n0364_p0849b06║若順真諦，脩證偏空，是小乘須陀洹；若依俗諦，修
X20n0364_p0849b07║證妙有，是大乘須陀洹。今天王應是大乘初果，故
X20n0364_p0849b08║名法王子。天子證果，即俗明真，妙有之象也。
X20n0364_p0849b09║爾時，犍陀羅吒天王即說偈言：若有諸法師，能持如
X20n0364_p0849b10║是經，我常當衛護，周遍於十方。【註】如是經者，無說無
X20n0364_p0849b11║示，無聞無得。故曰：離文字相，離心緣相，如是而已。
X20n0364_p0849b12║古人云：出息不涉眾緣，入息不居空界。常轉如是
X20n0364_p0849b13║經典百千萬卷，何止一卷兩卷？
X20n0364_p0849b14║爾時，毗賖婆那天王即說偈言：是人發道心，所應受
X20n0364_p0849b15║供養，一切諸眾生，無能辦之者。【註】上云持如是經，此
X20n0364_p0849b16║中云發道心，二者言異意同也。以眾生無能辦供
X20n0364_p0849b17║者，諸供養中，法供養最。眾生所辦供養，不過世間
X20n0364_p0849b18║四事：行人持經，是法供養；供養諸佛，故眾生不預
X20n0364_p0849b19║也。法華云：是真精進，是真供養，乃至國城、妻子有
X20n0364_p0849b20║所不及也。
X20n0364_p0849b21║爾時，毗舍婆那天王子名曰善寶，持七寶蓋奉上如
X20n0364_p0849b22║來，即說偈言：世尊我今當，受持如是經，亦為他人說，
X20n0364_p0849b23║我有如是心。【註】如是心者，自持經而亦為他說之心
X20n0364_p0849b24║也。前來天王說偈之意，但曰護他，不曰自持，其善
X20n0364_p0849c01║未廣。此天子自持經而亦為人說，利己利他，善莫
X20n0364_p0849c02║可加。故世尊受記作佛，廣其意也。
X20n0364_p0849c03║世尊知我心，及先世所行，從初所發意，至誠求佛道。
X20n0364_p0849c04║世尊無見頂，今奉此妙蓋，願我得如是，無見之頂相。
X20n0364_p0849c05║【註】不特現前持經與人說法，并我過去從初發心
X20n0364_p0849c06║所有功德，至誠迴向，願求佛道，不向餘乘也。所謂
X20n0364_p0849c07║佛道者，即無見頂相也。如來頂上髻相，自不能見，
X20n0364_p0849c08║離自見故。肉髻所覆，他所不見，離他見故。自他不
X20n0364_p0849c09║及之地，是佛道之歸趣也。佛道之歸，歸于自心。以
X20n0364_p0849c10║心不知心，心不見心，心不見心故。離自他見，取喻
X20n0364_p0849c11║佛頂也。
X20n0364_p0849c12║我以愛敬心，瞻仰於世尊，願成清淨眼，得見彌勒佛。
X20n0364_p0849c13║【註】上以蓋獻佛而願成佛道，此以愛敬瞻仰因緣，
X20n0364_p0849c14║願得淨眼見彌勒佛也。淨眼者，即法眼清淨也。
X20n0364_p0849c15║度智慧世尊，即時以偈答：汝於此命終，即生兜率天，
X20n0364_p0849c16║從兜率下生，得見彌勒佛。【註】既生彼天，何不即見？而
X20n0364_p0849c17║下生乃見，何也？有二義故：一者、彼天有內外院故。
X20n0364_p0849c18║內院如宮城，皇諸眷屬所居；外院如鄉邑，皇百姓
X20n0364_p0849c19║所居。若生外院，不能面佛也，如百姓不能見皇耳。
X20n0364_p0849c20║二者、彌勒在天上，秪名大士，未坐道場，不名佛故。
X20n0364_p0849c21║二萬歲供養，爾乃行出家。既得出家已，淨修於梵行，
X20n0364_p0849c22║賢劫中諸佛，一切悉得見，亦皆供養之。於彼修梵行，
X20n0364_p0849c23║過六十億劫，汝當得成佛，號名為寶蓋。國土甚嚴淨，
X20n0364_p0849c24║唯有菩薩僧，為講說妙法。壽命盡一劫，若滅度已後，
X20n0364_p0850a01║正法住半劫，利益諸眾生。【註】彌勒佛出世時，人壽八
X20n0364_p0850a02║萬歲，故二萬歲在家修行供養。後乃出家有三：一
X20n0364_p0850a03║曰世俗家，二曰三界家，三曰無明家。今二萬歲後
X20n0364_p0850a04║出家者，出世俗家也。淨修梵行，供養諸佛者，出三
X20n0364_p0850a05║界家也。受記作佛者，出無明家也。佛號寶蓋者，出
X20n0364_p0850a06║生法寶，覆育眾生故也。以天子持蓋獻佛，故酬因
X20n0364_p0850a07║答果，始終不差矣。持是實相之經，離諸戲論垢濁，
X20n0364_p0850a08║故國土嚴淨。直紹大乘，不謀小道，故惟菩薩僧而
X20n0364_p0850a09║無二乘也。
X20n0364_p0850a10║爾時，釋提桓因與無數百千諸天圍遶，白佛言：世尊！
X20n0364_p0850a11║我今亦當衛護能持如是之經諸法師等，供養供給。
X20n0364_p0850a12║是經所在之處，若讀誦解說，我為聽受法故往詣其
X20n0364_p0850a13║所。又當增益法師氣力，法句次第令不漏失。爾時，釋
X20n0364_p0850a14║提桓因子名曰劬婆伽，持真珠蓋七寶莊嚴奉上如
X20n0364_p0850a15║來，即說偈言：我常現了知，世尊之所行，亦當如是行，
X20n0364_p0850a16║求佛一切智。【註】如是行者，行無所行也。行無所行，是
X20n0364_p0850a17║佛之行。了知求佛智者，當行其無所行也。
X20n0364_p0850a18║世尊於前世，無佛不施與，我當隨此行，亦捨諸所有。
X20n0364_p0850a19║【註】此釋如是行者，捨諸所有，外極財寶，內盡身命，
X20n0364_p0850a20║乃至有為無為，世出世法，一切捨却，是謂無所行
X20n0364_p0850a21║之施。故曰：無物不施。
X20n0364_p0850a22║我今法王前，受持如是經，當數為人說，以報如來恩。
X20n0364_p0850a23║【註】華嚴偈曰：假使頂戴經塵劫，身為牀座遍三千，
X20n0364_p0850a24║若不傳法度眾生，畢竟無能報恩者。蓋為如來出
X20n0364_p0850b01║世，傳法度人，是其本懷，故自能持經，亦復與說，勸
X20n0364_p0850b02║人令持，是則報恩，其餘非所預也。
X20n0364_p0850b03║若愛念是經，是即與我同，我當供養之，為得菩提故。
X20n0364_p0850b04║【註】他人持經，于我何有，而起供養守護耶。蓋為持
X20n0364_p0850b05║經之人，當得菩提，是一切眾生之救護故。以一切
X20n0364_p0850b06║菩提，皆從此實相心流出故。能持此心，必得菩提
X20n0364_p0850b07║故。
X20n0364_p0850b08║世尊聲聞人，不能守護法，於後恐怖世，我當護是經。
X20n0364_p0850b09║【註】聲聞不能護者，怖苦心切，取證心重，不能隨逐
X20n0364_p0850b10║生死，護持是經也。菩薩視生死如園苑，于後堪能
X20n0364_p0850b11║耳。
X20n0364_p0850b12║世尊安慰我，又斷諸天疑，我今當久如，得佛如世尊。
X20n0364_p0850b13║佛通達智慧，即時與授記，汝後當作佛，如我今無異。
X20n0364_p0850b14║過後千萬劫，又復過百劫，爾乃得成佛，號曰為智王。
X20n0364_p0850b15║【註】佛常說法，令人速出生死。而天子不厭生死，常
X20n0364_p0850b16║處末世。護經是諸天所疑，故請為決。我今如是護
X20n0364_p0850b17║經，久如成佛耶？即與受記者，是安慰天子，亦是斷
X20n0364_p0850b18║諸天之疑，亦是破二乘迷定之執也。前善寶天子，
X20n0364_p0850b19║依俗諦向道，故獻七寶蓋。此中從真入俗，故曰真
X20n0364_p0850b20║珠蓋。而嚴以七寶，真不礙俗，逈超三乘，為智中王，
X20n0364_p0850b21║故佛號智王也。
X20n0364_p0850b22║爾時，娑婆世界主梵天王白佛言：世尊！我捨禪定樂
X20n0364_p0850b23║往詣法師，若善男子、善女人能說是法者。所以者何？
X20n0364_p0850b24║從如是等經出帝釋、梵王、諸豪尊等。世尊！我當供養
X20n0364_p0850c01║是諸善男子、善女人，應受一切世間天、人、阿脩羅之
X20n0364_p0850c02║所供養。【註】前云持經為得菩提，此云持經出生尊貴。
X20n0364_p0850c03║是知世出世法，莫不皆從此心之所流出也。
X20n0364_p0850c04║爾時，妙梵天子即說偈言：比丘比丘尼，諸清信士女，
X20n0364_p0850c05║其能受此經，是世供養處。乃至有一人，能行是經者，
X20n0364_p0850c06║我要當為人，演說如是經。敷眾妙華座，高至於梵天，
X20n0364_p0850c07║於此座上坐，演說如是經。【註】凡世間所供養處，有受
X20n0364_p0850c08║行是經，我當敷座勸請說法，令慧命不斷也。
X20n0364_p0850c09║若於惡世中，所從聞此經，應發希有心，踊躍稱善哉。
X20n0364_p0850c10║【註】此經有佛世時，尚多疑謗，況後惡世得聞者乎？
X20n0364_p0850c11║若無量世界，大火悉充滿，要當從中過，往聽如是經。
X20n0364_p0850c12║【註】既發希有之心，當生難聞之想，則刀兵在前，虎
X20n0364_p0850c13║狼在後，大火滿中，略無畏忌，直往聽經。昔者汾陽
X20n0364_p0850c14║沼公出世，慈明圓、法華舉、[征-止+艮]耶、覺大、愚寬等六人
X20n0364_p0850c15║結友，因直五戈間阻，假裝兵五混夥，隊中艸宿露
X20n0364_p0850c16║行，乃往參，即俱獲法利，流芳千古，為後學之良鑑
X20n0364_p0850c17║也。
X20n0364_p0850c18║能開佛道經，若欲得聞者，積寶如須彌，應盡供是人。
X20n0364_p0850c19║【註】此揀勝也。欲得聞經，未及歷坐，預聽應受供養。
X20n0364_p0850c20║如是其能聞、能持、能行、能說，功德轉勝，又可知也。
X20n0364_p0850c21║此三天子，前二依真俗二諦之間，護念持經，惟真
X20n0364_p0850c22║與俗，皆方便建立，故有受記作佛等。後一是依中
X20n0364_p0850c23║道第一義諦，聞經護念，故不聞受記作佛等事也。
X20n0364_p0850c24║以第一義中，無成佛無不成佛，無受記無不受記，
X20n0364_p0851a01║故曰妙梵。
X20n0364_p0851a02║囑累品第二十四
X20n0364_p0851a03║【註】囑曰囑付，又曰囑托，累曰累煩。佛念末世無聞
X20n0364_p0851a04║眾生，故以此無上大法，囑托煩累諸大菩薩，諸大
X20n0364_p0851a05║弟子，于未來世，不拒生死，不厭輪迴，弘宣是經，使
X20n0364_p0851a06║得發心，不斷慧命。若有受持讀誦，必以神力護持，
X20n0364_p0851a07║使得成就，遠離魔障也。
X20n0364_p0851a08║爾時，世尊現神通力，令魔波旬及其軍眾來詣佛所，
X20n0364_p0851a09║作是言：世尊！我與眷屬今於佛前立此誓願，是經所
X20n0364_p0851a10║流布處，若說法者及聽法者，并彼國土不起魔事，亦
X20n0364_p0851a11║當擁護是經。【註】梵語魔羅，此云障礙，以惡心障礙佛
X20n0364_p0851a12║法故。如來于囑累之首，先現神力，令魔降伏，立願
X20n0364_p0851a13║護經，其餘不足為礙也。然魔有多種，要而言之，不
X20n0364_p0851a14║出五種。曰：煩惱魔、五陰魔、天魔、欲魔、睡魔等。欲魔、
X20n0364_p0851a15║睡魔等，皆五陰煩惱所收，屬于內心。鬼魔、境魔等，
X20n0364_p0851a16║是天魔所收，屬于外境。據事，則魔及魔軍，見佛神
X20n0364_p0851a17║力，發心護法，應是天魔。據理，則魔及魔軍，應是五
X20n0364_p0851a18║陰。如來者，自心也。神力者，妙用也。心展妙用，則五
X20n0364_p0851a19║陰煩惱，皆是菩提。故曰：心邪則種種法邪，心正則
X20n0364_p0851a20║種種法正。此經直顯自心，不同餘經滯事，是知即
X20n0364_p0851a21║是自心也。
X20n0364_p0851a22║爾時，世尊放金色光照此世界，告文殊師利言：如來
X20n0364_p0851a23║今護念是經，利益諸法師故。是經在閻浮提，隨其歲
X20n0364_p0851a24║數佛法不滅。【註】金色光者，真智光也。照此世界者，即
X20n0364_p0851b01║此穢土，以成法性土也。告文殊師利者，惟此根本
X20n0364_p0851b02║行人，能證此法性光土也。顯此身土，即穢而淨，無
X20n0364_p0851b03║別有淨。無別有淨，故不必厭此忻彼，留身此土，護
X20n0364_p0851b04║念持經，此所以成其囑累之意也。
X20n0364_p0851b05║爾時，會中眾生以一切華、一切香、一切末香而散佛
X20n0364_p0851b06║上，作是言：世尊！願使是經久住閻浮提廣宣流布。【註】
X20n0364_p0851b07║華表因行，香表信心，末香即微細信心也。以無行
X20n0364_p0851b08║為行，則廣收一切諸行，故言一切華。以無信心為
X20n0364_p0851b09║信心，妙盡一切信心，故言一切香。以此真實信心，
X20n0364_p0851b10║及稱彼無相梵行，堪趣佛果，故言而散佛上，以因
X20n0364_p0851b11║趣果之象也。
X20n0364_p0851b12║於是佛告阿難：汝受持是經不？阿難言：唯然受持。阿
X20n0364_p0851b13║難！我今以是經囑累於汝，受持讀誦為人廣說。【註】如
X20n0364_p0851b14║來于菩薩中告文殊師利者，方等會中，以文殊為
X20n0364_p0851b15║長男，堪紹家業故。李長者以文殊配艮，艮為足有
X20n0364_p0851b16║導引之能，故囑末世護經，提擕後學故也。于聲聞
X20n0364_p0851b17║中囑累阿難者，以阿難為總持弟子，結集法藏，使
X20n0364_p0851b18║其流通故也。
X20n0364_p0851b19║阿難白佛言：世尊！若人受持是經讀誦解說，得幾所
X20n0364_p0851b20║功德？佛告阿難：隨是經所有文字章句之數，盡壽以
X20n0364_p0851b21║一切樂具，供養爾所諸佛及僧。若人乃至供養是經，
X20n0364_p0851b22║恭敬尊重讚嘆，其福為勝。【註】常經所敘持經功德，出
X20n0364_p0851b23║過？河沙七寶，塵剎二乘，乃至供養諸佛，皆可數知，
X20n0364_p0851b24║豈此不及餘經耶？不爾，何以功德優劣如此哉？蓋
X20n0364_p0851c01║此所有文字章句，皆即如相，如無有盡，福德亦無
X20n0364_p0851c02║有盡，較彼？河沙七寶，萬分不足為喻。蓋此經頓教，
X20n0364_p0851c03║不立數量，但隨文字而已。
X20n0364_p0851c04║是人現世得十德之藏。何等為十？見佛藏，得天眼故；
X20n0364_p0851c05║聽法藏，得天耳故；見僧藏，得不退轉菩薩僧故。【註】僧
X20n0364_p0851c06║名和合，了一切法本性元無和合，故得不退轉。若
X20n0364_p0851c07║不達法性，執有和合，是則凡夫，非菩薩見也。
X20n0364_p0851c08║無盡財藏得寶手故。【註】寶手者，菩薩登初地已，百萬
X20n0364_p0851c09║阿僧祇香華樓閣，幢幡寶蓋，乃至金銀七寶，諸供
X20n0364_p0851c10║養具，皆從掌出故，乃至地地增長，故曰寶手。
X20n0364_p0851c11║色身藏，具三十二相故；眷屬藏，得不可壞眷屬故。【註】
X20n0364_p0851c12║世間眷屬，有會有別。出世眷屬，常相聚會。淨名云：
X20n0364_p0851c13║一切塵勞，皆吾眷屬也。
X20n0364_p0851c14║所未聞法藏，得陀羅尼故；憶念藏，得樂說辨故；無所
X20n0364_p0851c15║畏藏，破壞一切外道論故；福德藏，利益眾生故；智慧
X20n0364_p0851c16║藏，得一切佛法故。佛說是經時，七十二那由他眾生
X20n0364_p0851c17║得無生法忍，無量眾生發阿耨多羅三藐三菩提心，
X20n0364_p0851c18║無數眾生不受諸法漏盡心得解脫。爾時，阿難即從
X20n0364_p0851c19║座起，偏袒右肩，頭面禮足，白佛言：世尊！當何名此經？
X20n0364_p0851c20║云何奉持？佛告阿難：此經名為攝一切法，亦名莊嚴
X20n0364_p0851c21║諸佛法，又名思益梵天所問，又名文殊師利論議，當
X20n0364_p0851c22║奉持之。【註】此中連舉四名，前二屬法，後二屬人。法中
X20n0364_p0851c23║二者，初則收無量為一，真空之道也。次則彰一為
X20n0364_p0851c24║無量，妙有之道也。是二者，皆吾一心本具，不可偏
X20n0364_p0852a01║廢，故兼舉為名也。人中二者，初則依方便智立其
X20n0364_p0852a02║名，次則依根本智立其名。是二者，始終相成，遞互
X20n0364_p0852a03║為緣，缺一不可，故兼舉也。
X20n0364_p0852a04║佛說是經已，文殊師利法王子，及思益梵天、等行菩
X20n0364_p0852a05║薩、長老摩訶迦葉、慧命阿難，及諸天眾、一切世人，受
X20n0364_p0852a06║持佛語，皆大歡喜。
X20n0364_p0852a07║
X20n0364_p0852a08║思益梵天所問經簡註卷之四（終）