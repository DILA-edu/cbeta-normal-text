X20n0365_p0852b01║
X20n0365_p0852b02║
X20n0365_p0852b03║
X20n0365_p0852b04║
X20n0365_p0852b05║No. 365-A
X20n0365_p0852b06║ 序
X20n0365_p0852b07║
X20n0365_p0852b08║昔長水大師詮解首楞嚴經，講演之日，天雨寶華，其
X20n0365_p0852b09║箋疏之地，賜額楞嚴講寺。人稱其疏義，語簡而義豐，
X20n0365_p0852b10║事詳而理密，薈撮有唐惠振、慤沇諸家之長，含攝賢
X20n0365_p0852b11║首五教、起信五重之要，箋解名家，至今推之。廣度法
X20n0365_p0852b12║師嗣法賢首，荷擔教宗，任講席者三十餘載。予延主
X20n0365_p0852b13║栴檀方丈，缾華鉢水，蕭然掩關，肆力詮解，數年於茲。
X20n0365_p0852b14║都人士雅重，久以為長水之儔也。以本生心地觀經，
X20n0365_p0852b15║文言流暢，旨趣幽深，自唐迄今，未有疏解。因攷證羣
X20n0365_p0852b16║經，融會諸論，精研靜想，印以一心，發科起分，準長水
X20n0365_p0852b17║楞嚴義例，著成疏解十一卷。乃深自謙抑，名曰淺註，
X20n0365_p0852b18║而請序于予。予觀其首疏四恩，言君臣父子之際，如
X20n0365_p0852b19║疎鐘警曙，孤角吹霜，不自知其感發之深也。至無垢
X20n0365_p0852b20║性、阿蘭若諸品，如古木寒蟬，空山清磬，惘然若失者
X20n0365_p0852b21║久之。及夫觀心而真諦現前，瘥病而空有雙泯，則秋
X20n0365_p0852b22║月獨明，寒江逈碧，超然立塵滓之表矣。茲義出，將雨
X20n0365_p0852b23║華賜額，復見於今。然猶曰淺註，豈尚有待夫後賢之
X20n0365_p0852b24║鈎深晰奧者耶？是非予所知也。經云：是經福力難思，
X20n0365_p0852c01║能令所在國土豐樂。則疏經之功，誠足裨
X20n0365_p0852c02║國家聖治於無疆，寧僅度諸有情，普證無上正等菩
X20n0365_p0852c03║提，以弘報佛恩而已哉？故不辭而序之如此。
X20n0365_p0852c04║康熈丁丑歲仲春穀旦，和碩莊親王序
X20n0365_p0852c05║
X20n0365_p0852c06║No. 365-B
X20n0365_p0852c07║ 序
X20n0365_p0852c08║
X20n0365_p0852c09║嘗觀佛之有經，其寓義也甚微，其闡道也至大。大
X20n0365_p0852c10║則天地皆為所包容，微則空色悉歸於一致。所以
X20n0365_p0852c11║然者，端在勤修心地，以觀想於神化而無餘。是故
X20n0365_p0852c12║大鈔諸經性相等論，極洪慈之無際，示秘悟之多
X20n0365_p0852c13║方，而心即是佛，佛即是心，斯言洵稱明鑒也。但口
X20n0365_p0852c14║誦經藏而輒礙迷津，身受法戒而真元不悟，懸擬
X20n0365_p0852c15║菩提，昏如長夜，自非經篆之玄機，不足以開悟禪
X20n0365_p0852c16║宗也。亦以奧義未窮，沉淪誤墮，則註經之有功於
X20n0365_p0852c17║佛氏，豈淺鮮哉！廣度法師博覽羣經，鈎深握要，體
X20n0365_p0852c18║賢首之成訓，運一己之神明，萬理歸懷，不同浮響，
X20n0365_p0852c19║應緣闡教，高竪法幢，三十年來未嘗輟席，庶幾不
X20n0365_p0852c20║辜其志而躬膺大道矣。獨心地觀一經，旨趣淵源，
X20n0365_p0852c21║渺無疏釋。法師所以持心攻苦，考諸經論，積之三
X20n0365_p0852c22║載，而註解始成。丙子孟秋，將付剞劂，請序於予。予
X20n0365_p0852c23║固知佛教精微，經言秘邃，如窺天而莫測其高也，
X20n0365_p0852c24║如探海而莫窮其際也，又安得以管見而妄置一
X20n0365_p0853a01║詞乎？及閱其註釋，理若珠聯，義同璧合，不禁拊心
X20n0365_p0853a02║稱快曰：至矣！盡矣！經之纖悉畢出矣！參玄入道，較
X20n0365_p0853a03║若指掌矣！使非修心地以神其觀想，由觀想以融
X20n0365_p0853a04║其心地，而無機不徹也，又烏能臻此？由是而益知
X20n0365_p0853a05║經義之大，可以包容天地矣；經義之微，可以渾然
X20n0365_p0853a06║色相矣。即舉大鈔諸典性相旨趣，以及波羅蜜之
X20n0365_p0853a07║三根九品，無上道之一德四行，而了然心佛，萬殊
X20n0365_p0853a08║一貫。法師不誠大覺中人乎？敬具俚言，罔慚固陋，
X20n0365_p0853a09║亦以表揚
X20n0365_p0853a10║佛訓，道垂不朽，炳若日星，以俟眾生之自悟焉云爾。
X20n0365_p0853a11║康熈三十五年歲次丙子孟秋吉旦，
X20n0365_p0853a12║原爵多羅惠王半龕主人敬題。
X20n0365_p0853a13║
X20n0365_p0853a14║
X20n0365_p0853a15║
X20n0365_p0853a16║
X20n0365_p0853a17║
X20n0365_p0853a18║
X20n0365_p0853a19║
X20n0365_p0853a20║
X20n0365_p0853a21║
X20n0365_p0853a22║
X20n0365_p0853a23║
X20n0365_p0853a24║
X20n0365_p0853b01║
X20n0365_p0853b02║
X20n0365_p0853b03║
X20n0365_p0853b04║
X20n0365_p0853b05║No. 365-C
X20n0365_p0853b06║ 心地觀經淺註本序
X20n0365_p0853b07║
X20n0365_p0853b08║余於齠齓，知有此經。既入空門，間一繙閱，始知文
X20n0365_p0853b09║言流暢，旨趣幽深。欲識玄微，輒茫然無是處，蓋不
X20n0365_p0853b10║得義意所在云。遂徧參知識，親近講肆者無虗日。
X20n0365_p0853b11║每大鈔諸經性相等論，無所不聽。獨此一經，不得
X20n0365_p0853b12║而聞焉。何也？良由不得疏解故也。是以教家不傳，
X20n0365_p0853b13║人罔解義。因感慨繫念，意欲解釋，以利器未成，徒
X20n0365_p0853b14║增慚愧耳。由是博覽群經，神會諸論。時將捉筆，猶
X20n0365_p0853b15║為講席所累。三十年來，未果其願。所謂法不虗應，
X20n0365_p0853b16║應必有時。于癸酉春，客席之暇，仍再究神會，豁然
X20n0365_p0853b17║貫通。悟知心地法門，截流到岸，一念薰修，即心是
X20n0365_p0853b18║佛。所以經云：此心地法門，一經耳根，攝念觀心，薰
X20n0365_p0853b19║菩提種，不久得成無上菩提。又云：三界之中，以心
X20n0365_p0853b20║為主。能觀心者，究竟解脫。不能觀者，究竟沉淪。是
X20n0365_p0853b21║知心地觀門，廼修行之關鍵，入道之樞機。故佛之
X20n0365_p0853b22║成與不成，但在觀心之能與不能耳。良以一切眾
X20n0365_p0853b23║生俱有如來智慧德相之心，地以物欲妄想所蔽
X20n0365_p0853b24║而不自知，故懷寶迷邦，抱珠乞丐，聖人觀之，誠為
X20n0365_p0853c01║可愍者也。於是世尊將欲啟發此心，指示令悟，先
X20n0365_p0853c02║說四恩應報，欲明真諦，故就世諦以正此心也。次
X20n0365_p0853c03║說廣讚出家，既明世諦，故就真諦以決其志也。無
X20n0365_p0853c04║垢性阿蘭若，調伏其妄而攝持其真也。樂遠離行，
X20n0365_p0853c05║警策恐怖，治此心也。彌勒慈尊，廣求觀門，修此心
X20n0365_p0853c06║也。及乎波羅蜜三根九品，復警以真師難遇。無上
X20n0365_p0853c07║道一德四行，而皆會為功德莊嚴。觀心助神呪，若
X20n0365_p0853c08║萬病愈於阿伽。成佛託印觀，如風帆揚於順水。菩
X20n0365_p0853c09║提心，心即菩提。金剛甲，甲為心用。自他兼利，一世
X20n0365_p0853c10║功成。至哉！不可得而思議者，其惟頓教法門歟！嗚
X20n0365_p0853c11║呼！時丁末法，邪說多岐，權衡正見，賴有斯存。且又
X20n0365_p0853c12║隱於藏函，未獲弘通。余故不揣膚受，謬為疏解，聊
X20n0365_p0853c13║一隙明，以光法施。敢望同志，共報佛恩云爾。
X20n0365_p0853c14║時
X20n0365_p0853c15║大清康熈三十五年歲次丙子孟秋
X20n0365_p0853c16║佛歡喜日，
X20n0365_p0853c17║京都栴檀禪林傳賢首宗第二十八世雲中來舟
X20n0365_p0853c18║序於觀旨法堂并書。
X20n0365_p0853c19║
X20n0365_p0853c20║
X20n0365_p0853c21║
X20n0365_p0853c22║
X20n0365_p0853c23║
X20n0365_p0853c24║
X20n0365_p0854a01║
X20n0365_p0854a02║
X20n0365_p0854a03║
X20n0365_p0854a04║
X20n0365_p0854a05║
X20n0365_p0854a06║
X20n0365_p0854a07║大乘本生心地觀經淺註目次
X20n0365_p0854a08║
X20n0365_p0854a09║卷首
X20n0365_p0854a10║序文懸示
X20n0365_p0854a11║科文
X20n0365_p0854a12║卷第一之本
X20n0365_p0854a13║序品第一上
X20n0365_p0854a14║卷第一之末
X20n0365_p0854a15║序品第一下
X20n0365_p0854a16║卷第二
X20n0365_p0854a17║報恩品第二上
X20n0365_p0854a18║卷第三
X20n0365_p0854a19║報恩品第二下
X20n0365_p0854a20║卷第四
X20n0365_p0854a21║厭捨品第三
X20n0365_p0854a22║卷第五
X20n0365_p0854a23║無垢性品第四阿蘭若品第五
X20n0365_p0854a24║卷第六
X20n0365_p0854b01║離世間品第六厭身品第七
X20n0365_p0854b02║卷第七
X20n0365_p0854b03║波羅蜜多品第八功德莊嚴品第九
X20n0365_p0854b04║卷第八
X20n0365_p0854b05║觀心品第十發菩提心品第十一
X20n0365_p0854b06║成佛品第十二囑累品第十三
X20n0365_p0854b07║
X20n0365_p0854b08║大乘本生心地觀經淺註目次（終）
X20n0365_p0854b09║
X20n0365_p0854b10║
X20n0365_p0854b11║
X20n0365_p0854b12║
X20n0365_p0854b13║
X20n0365_p0854b14║
X20n0365_p0854b15║
X20n0365_p0854b16║
X20n0365_p0854b17║
X20n0365_p0854b18║
X20n0365_p0854b19║
X20n0365_p0854b20║
X20n0365_p0854b21║
X20n0365_p0854b22║
X20n0365_p0854b23║
X20n0365_p0854b24║
X20n0365_p0854c01║
X20n0365_p0854c02║
X20n0365_p0854c03║
X20n0365_p0854c04║
X20n0365_p0854c05║No. 365
X20n0365_p0854c06║大乘本生心地觀經淺註懸示
X20n0365_p0854c07║
X20n0365_p0854c08║神京外栴檀寺沙門　來舟述
X20n0365_p0854c09║將釋經義，總啟十門。
X20n0365_p0854c10║一教起因緣二藏教所攝三義理分齊
X20n0365_p0854c11║四教所被機五能詮教體六宗趣通別
X20n0365_p0854c12║七品目次第八傳譯時年九總釋名題
X20n0365_p0854c13║十別解文義
X20n0365_p0854c14║夫十門通判者，始於賢首，富於清涼。然隨經定義，各
X20n0365_p0854c15║有廣略。如華嚴懸談，彌陀疏鈔，概可知也。今則列名
X20n0365_p0854c16║遵古，開章從省焉。
X20n0365_p0854c17║夫十門生起者，謂聖人設教，必有由致，故受之以教
X20n0365_p0854c18║起因緣。教理既陳，屬何藏乘，故受之以藏教所攝。既
X20n0365_p0854c19║知歸屬，義理如何，故受之以義理分齊。義理既明，未
X20n0365_p0854c20║委何被，故受之以教所被機。己知所利，猶迷能詮，故
X20n0365_p0854c21║受之以能詮教體。能詮既悟，尚昧宗歸，故受之以宗
X20n0365_p0854c22║趣通別。雖識趣向，未審品目，故受之以品目次第。既
X20n0365_p0854c23║知品目，未明傳譯，故受之以傳譯時年。教義既知，未
X20n0365_p0854c24║明綱要，故受之以總釋名題。雖明題意，臨文難辨，故
X20n0365_p0855a01║受之以別解文義。前八義門，後二解經，與天台五重
X20n0365_p0855a02║玄義，少有詳略，義如貫索，用釋眾經，皆同意也。
X20n0365_p0855a03║第一、教起因緣者，言聖人設教之所為也。然有總別，
X20n0365_p0855a04║總則通於一大時教，酬因酬請，顯理度生，諸經皆是
X20n0365_p0855a05║也。法華云：諸佛世尊為一大事因緣故，出現於世，開
X20n0365_p0855a06║示悟入佛之知見。即諸經之總緣。此經以心地觀門
X20n0365_p0855a07║入佛知見別局，當經略示十種：一、警策凡迷，自知因
X20n0365_p0855a08║果故；二、直示法界，不離心地故；三、引諸凡小，修習佛
X20n0365_p0855a09║智故；四、顯四恩應報，引發菩提故；五、挽回邪逆，令信
X20n0365_p0855a10║正法故；六、示菩薩行，較量難易故；七、十度兼修，自他
X20n0365_p0855a11║兩利故；八、降伏妄心，薰修正觀故；九、正明蘭若，斷疑
X20n0365_p0855a12║生信故；十、顯密並陳，疾成佛果故。
X20n0365_p0855a13║第一警策凡迷，自知因果者。夫源清流潔，形端影直，
X20n0365_p0855a14║善惡之報，果因不異。現前易見者，如形影源派，雖愚
X20n0365_p0855a15║亦信而不疑。隔世難通者，如善惡因果，在智猶疑而
X20n0365_p0855a16║難信。故我世尊，將說此經，以同體智光，圓照法界，現
X20n0365_p0855a17║生佛之始終，明善惡之趣向，使在會者，見相而警心，
X20n0365_p0855a18║自信而不疑也。
X20n0365_p0855a19║二、直示法界不離心地者。三界唯心，眾生迷而不識；
X20n0365_p0855a20║萬法唯識，諸佛證而自知。故佛放光明，洞然法界，將
X20n0365_p0855a21║示情器之萬殊，不離生佛之方寸。此世尊萬德吉祥
X20n0365_p0855a22║紋，放光表法之正意也。
X20n0365_p0855a23║三、引諸凡小修習佛智者，凡為六道生靈，小謂二乘
X20n0365_p0855a24║權教，通迷一等之心地，終纏二種之生死。故我世尊
X20n0365_p0855b01║直指妙心，開通真觀，欲令凡外權小齊證菩提。涅槃
X20n0365_p0855b02║經云：我今演說心地法門，引導眾生令入佛智是也。
X20n0365_p0855b03║四、顯四恩應報引發菩提者。大道悠弘，小機聞而河
X20n0365_p0855b04║漢其言；曲成易見，常士受而苟就其事。故我世尊先
X20n0365_p0855b05║陳四恩應報，為投機之談；引勸菩提應發，為究竟之
X20n0365_p0855b06║說。經文即度五百長者始終因緣是也。
X20n0365_p0855b07║五、挽回邪逆。令信正法者，背正道之謂邪，忤父母之
X20n0365_p0855b08║謂逆，此實造業之機，墮苦之緣也。故我世尊示正見
X20n0365_p0855b09║以轉邪，開孝道以回逆，此則去禍因之惡積，啟善以
X20n0365_p0855b10║之緣昇，經文即智光長者子因緣是也。
X20n0365_p0855b11║六、示菩薩行，較量難易者。發兩利之心者曰菩薩，即
X20n0365_p0855b12║佛果因地之名也。然心無不同，操修或異，故我世尊
X20n0365_p0855b13║明示曲直，言在家出家之不同。故指蘭若清淨，靜修
X20n0365_p0855b14║則易；居家煩冗，入道則難。經文即阿蘭若離世間等
X20n0365_p0855b15║品，皆此意也。
X20n0365_p0855b16║七十度兼修，自他兩利者，鵬程海運，則九萬可圖；道
X20n0365_p0855b17║假行門，則三祗易越。自利利他，菩薩之道；六度十度，
X20n0365_p0855b18║菩薩之乘。必也去在家而居蘭若，方為真實；去塵勞
X20n0365_p0855b19║而就清淨，便易初心。經文即波羅蜜品彌勒所問是
X20n0365_p0855b20║也。
X20n0365_p0855b21║八、降伏妄心，薰修正觀者。妄心為生死之機，正觀為
X20n0365_p0855b22║入道之門。背正觀而逐妄心者，即六道之凡夫；伏妄
X20n0365_p0855b23║心而入正觀者，即三乘之聖賢。良由觀有權實，故乘
X20n0365_p0855b24║分小大之別。今則直指心地，標名正觀。妄心歇處即
X20n0365_p0855c01║菩提，觀慧明時同法界。經云：三界之中，以心為主，能
X20n0365_p0855c02║觀心者，究竟解脫等是也。
X20n0365_p0855c03║九、正明蘭若斷疑生信者，佛雖明示蘭若為修行菩
X20n0365_p0855c04║提道者所當依止，惟恐信受不篤，故引證諸佛菩薩
X20n0365_p0855c05║從此修證而得道果，所以盡大眾之餘疑而增明樂
X20n0365_p0855c06║欲之心也。經云：十方諸佛所依故，三世諸佛得道故，
X20n0365_p0855c07║皆是意也。
X20n0365_p0855c08║十、顯密並陳，疾成佛果者。上根利智之人，直一蹴而
X20n0365_p0855c09║臻聖城；慧淺業重之機，必雙修而祛惑障。故我世尊
X20n0365_p0855c10║顯密並陳，正助齊舉，欲使利鈍之流，皆入心地之觀。
X20n0365_p0855c11║經文明手印真言處，皆此意也。以上教起因緣竟。
X20n0365_p0855c12║二、藏教所攝者，先明藏攝，次明教攝。今初，明藏有二：
X20n0365_p0855c13║一、三藏，二、二藏。藏者，以含攝故，謂攝一切所應知義。
X20n0365_p0855c14║三藏者：一、修多羅藏，二、毗奈耶藏，三、阿毗達磨藏。今
X20n0365_p0855c15║初，修多羅亦名修妬路，亦名素呾纜，皆梵音楚夏，義
X20n0365_p0855c16║無異也。古德譯為契經，謂上合諸佛之心，下孚眾生
X20n0365_p0855c17║之性，故曰契理合機之經也。經有多義，會之不出貫、
X20n0365_p0855c18║攝、常、法。貫謂貫穿義理，攝謂攝持根機，常謂諸佛不
X20n0365_p0855c19║易之道，法謂天下共遵之規。此略存兩方，省取四義，
X20n0365_p0855c20║餘繁不能徧及。
X20n0365_p0855c21║二、毗奈耶藏者，亦名毗尼，梵語之具略耳。此翻為調
X20n0365_p0855c22║伏。調謂練三業而欲淨，即作持也。伏謂制諸惡而不
X20n0365_p0855c23║行，即止持也。就所詮之行彰名，故云調伏之藏。或翻
X20n0365_p0855c24║毗尼為滅，言滅業，非滅煩惱，得滅果。梵語又名尸羅，
X20n0365_p0856a01║或云翅呾羅，此翻清涼，謂離生死之熱惱，證寂滅之
X20n0365_p0856a02║清涼。或亦名波羅提木叉，此云別解脫。此皆律藏之
X20n0365_p0856a03║異名也。
X20n0365_p0856a04║三、阿毗達磨藏者，阿毗譯對，達磨譯法。法有二種：一
X20n0365_p0856a05║名勝義法，即涅槃常住之理也；二名法相法，即四聖
X20n0365_p0856a06║諦之相也。然所對之法既二，能對之慧亦二：一者對
X20n0365_p0856a07║向，向前涅槃；二者對觀，觀前四諦。由對果對境，故名
X20n0365_p0856a08║對法，葢即論之通稱，以所詮而立名。舊譯為無比法，
X20n0365_p0856a09║以詮勝慧立名。亦名優鉢提舍，此云論議，以佛法至
X20n0365_p0856a10║理，假論議而詳明，慧悟所由生也，以能詮之體立名。
X20n0365_p0856a11║以上三藏者，攝盡一大時教，該通大小諸乘。考其所
X20n0365_p0856a12║詮，各有通局。就局而言，經詮定學，律詮戒學，論詮慧
X20n0365_p0856a13║學。以通言之，各相交攝。今此經者，正屬修多羅藏攝
X20n0365_p0856a14║也，傍亦兼屬二藏。若以經攝藏，三藏具含，以三卷頌
X20n0365_p0856a15║中說戒故，彌勒難問有論議故。
X20n0365_p0856a16║二、二藏者：一、聲聞藏；二、菩薩藏。由前三藏開為二乘，
X20n0365_p0856a17║詮小乘者名聲聞藏，詮大乘者名菩薩藏。莊嚴論云：
X20n0365_p0856a18║此三藏由上下乘別故，復為聲聞藏及菩薩藏。若約
X20n0365_p0856a19║乘分藏理宜為三，由辟支不借教故出有佛世，聲聞
X20n0365_p0856a20║攝故所以分二。今此經者為菩薩藏攝，以此攝彼二
X20n0365_p0856a21║皆具含，亦有聲聞名行故。
X20n0365_p0856a22║二、教攝者，夫教海冲深，法雲彌漫，智光無際，妙辯叵
X20n0365_p0856a23║窮。以無言之言，詮絕言之理；以無說之說，酬無盡之
X20n0365_p0856a24║機。極位所承，凡情難挹。今乘理教之力，略明開合之
X20n0365_p0856b01║端，如西域、東夏弘闡之者，於一代聖言，或開宗分教，
X20n0365_p0856b02║或直釋經文，各隨所見，咸有據焉。其不分之義有五：
X20n0365_p0856b03║一、理本一味，殊途同歸故；二、一音普應，一雨普滋故；
X20n0365_p0856b04║三、原聖本意，為一大事故；四、隨一一文，眾解不同故；
X20n0365_p0856b05║五、多種說法，成枝流故。以斯五義，故不可分。竊恐情
X20n0365_p0856b06║搆異端，是非競作，故以不分為得也。
X20n0365_p0856b07║其分教者，亦有多義：一、理雖一味，詮有淺深，故須分
X20n0365_p0856b08║之，使知權實故；二、約佛雖是一音，就機差而教別故；
X20n0365_p0856b09║三、本意未申，隨他意語而有異故；四、言有通別，就顯
X20n0365_p0856b10║說故；五、雖分權實，須知佛意有開顯故。以斯多義，開
X20n0365_p0856b11║則得多而失少，合則得少而失多。但能虗己求宗，不
X20n0365_p0856b12║可分而分之，亦何傷於大旨？故今分之。西天東土，分
X20n0365_p0856b13║判諸師，略舉數家，以備觀覺。先明此方，勒為五門。
X20n0365_p0856b14║第一、立一音教者，有二師：一、後魏菩提流支言：如來
X20n0365_p0856b15║一音，同時報萬，大小並陳。二、姚秦羅什法師言：佛一
X20n0365_p0856b16║圓音，無思普應，機聞自殊。上之二師，前則佛音具異，
X20n0365_p0856b17║後則異自在機，各得圓音之一義，俱是不分之意也。
X20n0365_p0856b18║第二、立二教者：一、西秦曇牟讖三藏立半滿教。以半
X20n0365_p0856b19║字教，謂聲聞藏說理未圓，若字之有半故。二、滿字教，
X20n0365_p0856b20║謂菩薩藏談理滿足，若字之圓滿故。此依涅槃經半
X20n0365_p0856b21║滿之義，兼幼子學書之喻，故有是判。又隋朝遠法師
X20n0365_p0856b22║亦同此立。二、隋朝延法師立漸頓教：一、漸教，約漸悟
X20n0365_p0856b23║機，大由小起，所設具有三乘之教。二、頓教，約頓悟機，
X20n0365_p0856b24║直入於大，不由於小，頓令得道也。然此雖約機說有
X20n0365_p0856c01║漸頓，而所說法不出半滿。三、唐初海印法師亦立二
X20n0365_p0856c02║教：一、屈曲教，二、平道教。屈曲者，謂釋迦如來所說之
X20n0365_p0856c03║經，逐其機性，隨計破著，方便委曲，令物生解。如涅槃
X20n0365_p0856c04║經雖說圓通一極之理，或對權顯實，或會異歸同，故
X20n0365_p0856c05║名屈曲教。平道者，謂盧舍那所說之經，隨其法性，平
X20n0365_p0856c06║等而說。如華嚴經雖有隨機各別調伏，皆是稱性善
X20n0365_p0856c07║巧，一時頓演，故名平道教。四、齊朝隱士劉虬亦判二
X20n0365_p0856c08║教：一、漸教，始自鹿苑，終至雙林，從小至大，故名漸教。
X20n0365_p0856c09║二、頓教，謂佛最初說華嚴，如日初出，先照高山，故名
X20n0365_p0856c10║頓教。
X20n0365_p0856c11║第三、判三種教者，亦有三家：一、南中三教。謂齊朝已
X20n0365_p0856c12║後，江南諸師立此三教，判如來一代所說之法也。一、
X20n0365_p0856c13║漸教，二、頓教。此全同劉虬，但加不定教。由漸中先小
X20n0365_p0856c14║後大，而央崛經六年之內即說。為遮此難，故立不定。
X20n0365_p0856c15║謂別有一經，雖非頓攝，而明佛性常住，即勝鬘、金光
X20n0365_p0856c16║明等，是為偏方不定教也。
X20n0365_p0856c17║漸中開合，諸師不同。或但為二，即是半滿。或分為三，
X20n0365_p0856c18║即武丘山岌法師，謂十二年前，見有得道，名有相教。
X20n0365_p0856c19║十二年後，齊至法華，見空得道，名無相教。最後雙照
X20n0365_p0856c20║一切眾生佛性，闡提作佛，名常住教。此與唐三藏三
X20n0365_p0856c21║時之教大同。真諦三藏，西印土人，依金光明經立轉
X20n0365_p0856c22║照持三輪之教，亦大同此，而時節小異。謂七年前說
X20n0365_p0856c23║四諦，名轉法輪教。七年後說般若，具轉照二輪教，以
X20n0365_p0856c24║空照有故。三十年後，具轉照持三輪教，以雙照空有，
X20n0365_p0857a01║持前二故。或分為四，即宋朝岌法師，謂於前三時，無
X20n0365_p0857a02║相之後，常住之前，指法華為同歸教，以會三歸一，萬
X20n0365_p0857a03║善悉向菩提故。或開為五，然有二家，一道場慧觀法
X20n0365_p0857a04║師等，於無相之後，同歸之前，指淨名思益等為抑揚
X20n0365_p0857a05║教。二者即前劉公不開抑揚，而有教之初，取提胃經
X20n0365_p0857a06║為人天教。
X20n0365_p0857a07║二、後魏光統律師承習佛陀三藏，亦立三教，謂漸、頓、
X20n0365_p0857a08║圓。初、為根未熟者，先說無常，後方說常，先空後不空
X20n0365_p0857a09║等，如是漸次，故名為漸。二、為根熟之輩，於一法門具
X20n0365_p0857a10║足演說常、無常、空、不空等，一切具說，更無由漸，故名
X20n0365_p0857a11║為頓。三、為於上達分階佛境之者，說於如來無礙解
X20n0365_p0857a12║脫究竟果德圓極祕密自在法門，故名為圓。此亦約
X20n0365_p0857a13║化儀說，有前後耳。意明今時堪受頓者，必昔曾受化，
X20n0365_p0857a14║故云根熟。上達之言，義兼地前。分階佛境，即謂地上。
X20n0365_p0857a15║三、隋末唐初，吉藏法師依法華第五，立三種法輪教：
X20n0365_p0857a16║一、始見我身，聞我所說，即皆信受，入如來慧，即根本
X20n0365_p0857a17║法輪教；二、除先修習學小乘者，即枝末法輪教；三、我
X20n0365_p0857a18║今亦令得聞是經，入於佛慧，即攝末歸本法輪教。
X20n0365_p0857a19║第四立四教者，略有四家：一梁朝光宅法師，依法華
X20n0365_p0857a20║第二立四乘教，謂臨門三車即是權教三乘，四衢等
X20n0365_p0857a21║賜即實教大乘。以臨門牛車亦同羊鹿，俱不得故，並
X20n0365_p0857a22║無體故，諸子皆索故，是知三皆虗指以為方便。此則
X20n0365_p0857a23║前三是三乘，後一是一乘。
X20n0365_p0857a24║二、陳隋二代，天台智者承南岳思大師立四教云：一、
X20n0365_p0857b01║三藏教，此教明因緣生滅四真諦理，正教小乘，傍化
X20n0365_p0857b02║菩薩。二、通教，通者，同也，三乘同稟故。此教明因緣即
X20n0365_p0857b03║空無生四真諦理，是摩訶衍之初門，正化菩薩，傍通
X20n0365_p0857b04║二乘。大品云欲得聲聞乘，當學般若波羅蜜等。然教
X20n0365_p0857b05║理、智斷、行位、因果皆通，淺深不同於共，般若唯共於
X20n0365_p0857b06║淺。三、別教，別即不共，不共二乘人說故。此教正明因
X20n0365_p0857b07║緣假名無量四真諦理，的化菩薩不涉二乘故。聲聞
X20n0365_p0857b08║在座，如聾如盲，不名不共，而云別者，兼欲揀非圓故。
X20n0365_p0857b09║以一因逈出，一果不融，歷別而修，不得因果圓融故。
X20n0365_p0857b10║四、圓教，圓以不偏為義。此教正明不思議因緣二諦
X20n0365_p0857b11║中道，事理具足，不偏不別，但化最上利根之人，故名
X20n0365_p0857b12║為圓。華嚴經云顯現自在力，為說圓滿經，無量諸眾
X20n0365_p0857b13║生，悉受菩提記等。別則教理等皆別，圓則教理等皆
X20n0365_p0857b14║圓。又此四教由三觀起，從假入空，析體異故，有初二
X20n0365_p0857b15║教起；從空入假，從假入中，有別教起；三觀一心中得，
X20n0365_p0857b16║有圓教起。又此四教不局定一部，一部之中容有多
X20n0365_p0857b17║故。又更以四種化儀收之，謂頓、漸、不定、祕密。頓漸同
X20n0365_p0857b18║前，岌公後二，謂一音異解。若互相知，名為不定；互不
X20n0365_p0857b19║相知，即名祕密。
X20n0365_p0857b20║三、唐初海東元曉法師亦立四教：一、二乘別教，如四
X20n0365_p0857b21║諦緣起經等；二、三乘通教，如般若深密經等；三、一乘
X20n0365_p0857b22║分教，如梵網經等；四、一乘滿教，如華嚴經等。然三乘
X20n0365_p0857b23║共學名三乘教，於中未明法空名別相教，說諸法空
X20n0365_p0857b24║是為通教。不共二乘名一乘教，於中未顯普法名隨
X20n0365_p0857c01║分教，具明普法名圓滿教。然此大師大同天台，但合
X20n0365_p0857c02║別圓加一乘分耳。
X20n0365_p0857c03║四、賢首弟子苑公依寶性論立四種教。論云：四種眾
X20n0365_p0857c04║生不識如來藏，如生盲人：一者、凡夫，二者、聲聞，三者、
X20n0365_p0857c05║辟支佛，四者、初心菩薩。言四教者：一、迷真異執教，當
X20n0365_p0857c06║彼凡夫；二、真一分半教，當彼二乘；三、真一分滿教，當
X20n0365_p0857c07║彼初心菩薩；四、真具分滿教，即當彼識如來藏者。初
X20n0365_p0857c08║教謂諸外道，迷於真理，廣起異執。二謂小乘，於真如
X20n0365_p0857c09║理隨緣、不變二分義中，唯說生空所顯之理，故名為
X20n0365_p0857c10║半，如涅槃半字。三謂但得不變，不得隨緣，故名一分；
X20n0365_p0857c11║而雙辯二空，故名為滿。四由具隨緣、不變二義具分，
X20n0365_p0857c12║廣如彼說。
X20n0365_p0857c13║第五判五教，略有二家：一波頗三藏判：一四諦教，謂
X20n0365_p0857c14║四阿含等；二無相教，謂諸般若；三觀行教，謂華嚴經；
X20n0365_p0857c15║四安樂教，謂涅槃經說常樂故；五守護教，謂大集經
X20n0365_p0857c16║說守護正法事故。
X20n0365_p0857c17║二、賢首大師所立五教，至下當知。
X20n0365_p0857c18║第二、明西域者，即今性、相二宗，元出彼方，故名西域。
X20n0365_p0857c19║謂那爛陀寺同時二大德：一、名戒賢；二、名智光。戒賢
X20n0365_p0857c20║遠承彌勒、無著，近踵護法、難陀，依深密等經、瑜伽等
X20n0365_p0857c21║論，立三種教，以法、相大乘而為了義，即唐三藏之所
X20n0365_p0857c22║師宗。謂佛初于鹿苑轉四諦小乘法輪，說諸有為法
X20n0365_p0857c23║皆從緣生，以破外道自性因等。又緣生無我，翻外有
X20n0365_p0857c24║我，然猶未說法無我理，即四阿含等是。第二時中，雖
X20n0365_p0858a01║依遍計所執，而諸法自性皆空，翻彼小乘。然依他圓
X20n0365_p0858a02║成，猶未說有，即諸部般若等經。第三時中，就大乘正
X20n0365_p0858a03║理，具說三性、三無性等，方為盡理，即解深密經等。是
X20n0365_p0858a04║故於彼三時，初墮有邊，次墮空邊，俱非了義。後時具
X20n0365_p0858a05║說遍計性空，餘二為有，契會中道，方為了義。
X20n0365_p0858a06║二、智光論師，遠承文殊、龍樹，近稟青目、清辯，依般若
X20n0365_p0858a07║等經、中觀等論，亦立三時教，以無相大乘為真了義。
X20n0365_p0858a08║謂佛初鹿苑說小，明心境俱有。次於中時，於彼中根，
X20n0365_p0858a09║說法相大乘境空心有唯識道理，以根猶劣，未能全
X20n0365_p0858a10║入平等真空故。後第三時，為上根說無相大乘，辯心
X20n0365_p0858a11║境俱空，平等一味，為真了義。
X20n0365_p0858a12║賢首大師立五教：一、小乘教，二、大乘始教，三、終教，四、
X20n0365_p0858a13║頓教，五、圓教。初即天台藏教。若約所說法相者，但說
X20n0365_p0858a14║七十五法。但說人空，不說法空。縱少說法空，亦不明
X20n0365_p0858a15║顯。但依六識三毒，建立染淨根本。故阿含云：貪、恚、愚
X20n0365_p0858a16║痴，是世間根本等。未盡法源，故多諍論，部執不同。
X20n0365_p0858a17║二、大乘始教亦名分教，以深密第二、第三時同許定
X20n0365_p0858a18║性二乘及諸闡提俱不成佛，故今合之總為一教。未
X20n0365_p0858a19║盡大乘法理故立為初，有不成佛故名為分。廣說法
X20n0365_p0858a20║相、少說法性，所說法性即法相數，所說法數擇廣成
X20n0365_p0858a21║略，猶有百法決擇分明，故少諍論說有八識唯是生
X20n0365_p0858a22║滅，依生滅識建立生死及涅槃因，法爾種子有無永
X20n0365_p0858a23║別。既所立識唯業惑生，故所立真如常恒不變不許
X20n0365_p0858a24║隨緣。
X20n0365_p0858b01║三、終教者，亦名實教。定性二乘、無性闡提悉當成佛，
X20n0365_p0858b02║方盡大乘至極之說，故立為終。以稱實理，故名為實。
X20n0365_p0858b03║少說法相，多說法性，所說法相亦會歸於性。所立八
X20n0365_p0858b04║識通如來藏，隨緣成立。生滅與不生滅和合而成，非
X20n0365_p0858b05║一非異。一切眾生平等一性，但是真如，隨緣成立。依
X20n0365_p0858b06║他無性即是圓成，一理齊平，故說生界、佛界不增不
X20n0365_p0858b07║減。如是義類亦有眾多，廣如華嚴懸談說。
X20n0365_p0858b08║四頓教者，但一念不生即名為佛，不依地位漸次而
X20n0365_p0858b09║說，故立為頓。如思益云：得諸法正性者，不從一地至
X20n0365_p0858b10║於一地。楞伽云：初地即為八，乃至無所有。何次等不
X20n0365_p0858b11║同前漸次位修成，不同於後圓融具德，故立名頓。頓
X20n0365_p0858b12║詮此理，故名頓教。總不說法相，唯辯真性，亦無八識
X20n0365_p0858b13║差別之相。一切所有唯是妄想，一切法界唯是絕言。
X20n0365_p0858b14║五法三自性皆空，八識二無我雙遣。訶教勸離，毀相
X20n0365_p0858b15║泯心，生心即妄，不生即佛，亦無佛無不佛，無生無不
X20n0365_p0858b16║生。如淨名默然顯不二等，是其意也。
X20n0365_p0858b17║五、圓教者，明一位即一切位，一切位即一位。是故十
X20n0365_p0858b18║信滿心，即攝五位，成等正覺。依普賢法界，帝網重重，
X20n0365_p0858b19║主伴具足，故名圓教。即華嚴經所說，唯是無盡法界，
X20n0365_p0858b20║性海圓融，緣起無礙，相即相入。如因陀羅網，重重無
X20n0365_p0858b21║際，微細相容，主伴無盡。十十法門，各攝法界故。
X20n0365_p0858b22║已知五教收盡諸經，不知此經何教所攝。若以教攝
X20n0365_p0858b23║經，正屬頓教，分屬終圓。若以經攝教，全收五教，更帶
X20n0365_p0858b24║人天，以經中具足五教人天義理故。
X20n0365_p0858c01║三、義理分齊者，已知此經正屬頓教，傍兼終圓。未委
X20n0365_p0858c02║三教分齊如何？先明正屬頓教者，經中頓彰一心，直
X20n0365_p0858c03║入無念而成正觀，即此離念一心是頓教分齊。起信
X20n0365_p0858c04║論云：離念相者，等虗空界。即四法界之一，真法界也。
X20n0365_p0858c05║次明傍兼者，先明終教終實大乘，即同教一乘理事
X20n0365_p0858c06║無礙法界，始終十門即其分齊。今此經中純顯真如，
X20n0365_p0858c07║一心不礙，萬行修證，雖諸行歷然不雜，一心平等，是
X20n0365_p0858c08║終實分齊義。次明圓教者，即別教一乘備十玄門，圓
X20n0365_p0858c09║融具德惟華嚴經。今此經中略具少分，故言分屬。經
X20n0365_p0858c10║云：妙高山王納芥子，山王芥子不壞相。即十玄門中
X20n0365_p0858c11║廣狹自在一門也。人天小乘無不具攝，分齊較淺，故
X20n0365_p0858c12║不詳明。以上義理分齊竟。
X20n0365_p0858c13║四、教所被機者，已知此經義理深廣，未識被何等人。
X20n0365_p0858c14║欲辨機宜，略分二門：第一料揀，第二普收。且初料揀
X20n0365_p0858c15║者，復分為二：一明非機，有四：一無信非機，不信自心
X20n0365_p0858c16║不能成觀故。二凡愚非機，謂任運一生不識道理故。
X20n0365_p0858c17║三邪見非機，謂執著斷常不達正理故。四定性非機，
X20n0365_p0858c18║謂灰斷纏空不發大心故。二明正機，亦四：一正信是
X20n0365_p0858c19║機，肯信自心能成正觀故。二智者是機，知因識果樂
X20n0365_p0858c20║欲修證故。三正見是機，了明心地不淪斷常故。四發
X20n0365_p0858c21║心是機，發菩提心超出偏小故。二普收者，一切眾生
X20n0365_p0858c22║皆有佛性，有佛性者皆得作佛。雖發心有早晚，修證
X20n0365_p0858c23║有前後，但有心地，俱是此經所被之機也。以上教所
X20n0365_p0858c24║被機竟。
X20n0365_p0859a01║五、能詮教體者，已知此經被機廣博，未委能詮何為
X20n0365_p0859a02║教體。今欲略明，啟為四門：一隨相門，二唯識門，三歸
X20n0365_p0859a03║性門，四無礙門。先明隨相：一明能詮，二兼收所詮，以
X20n0365_p0859a04║徒文無義非教故。初明能詮者，即聲名句文以音聲
X20n0365_p0859a05║為主，名則次第行列詮法自性，句則次第安布詮法
X20n0365_p0859a06║差別，文則次第聯合為上二所依。此名句文三為聲
X20n0365_p0859a07║上詮表，以唯聲則不能詮義，唯名句文則無自體，兼
X20n0365_p0859a08║收此四方成教體。二所詮義者，此聲名句文若無所
X20n0365_p0859a09║詮之義，如海篇字彚非是聖教，若獨義無文則理無
X20n0365_p0859a10║可憑，必也義隨於文、文依於義，文義相資乃成教體。
X20n0365_p0859a11║今經從如是我聞至終是聲名句文體，修證心地觀
X20n0365_p0859a12║門等是所詮義體，二者相隨教體備矣。以文義皆屬
X20n0365_p0859a13║相，故曰隨相門也。二唯識門者，以文義皆從識變，有
X20n0365_p0859a14║本影四句：一唯本無影即小乘教，不知教從識現，謂
X20n0365_p0859a15║佛實說法故。二亦本亦影即始教，謂佛說文義從妙
X20n0365_p0859a16║觀察淨識所現名本質教，聞者識上所變文義名影
X20n0365_p0859a17║像教，諸佛眾生互為增上緣故。三唯影無本即終教，
X20n0365_p0859a18║以離眾生自心更無有佛，唯大悲、大智為增上緣，令
X20n0365_p0859a19║彼根熟眾生心中現佛說法，是故佛教全是眾生心
X20n0365_p0859a20║中影像。四、非本非影，即頓教。非唯心外無佛，眾生心
X20n0365_p0859a21║中影像亦空，以性本絕言，即不教之教無說無聞，是
X20n0365_p0859a22║名真說真聞。今經約終、頓二教，以眾生、二乘、初心、菩
X20n0365_p0859a23║薩等感自心中見佛，為說心地觀法，說即無說，聽亦
X20n0365_p0859a24║無聽，是唯識體。三、歸性門者，前以影本攝歸八識，今
X20n0365_p0859b01║以八識攝歸一心，則性為教體。一心者，即真如自體
X20n0365_p0859b02║也。從此真如流出教法，故會相歸性，所謂重頌如、授
X20n0365_p0859b03║記如、十二分一切皆如。以上展轉推原，譬如物不離
X20n0365_p0859b04║夢，夢不離人。圓覺疏云：生法本無，一切惟識，識如夢
X20n0365_p0859b05║幻，惟是一心。則以自心為教體。此經佛說三界以心
X20n0365_p0859b06║為主，即觀此心是自性教體。四、無礙門者，有二，即理
X20n0365_p0859b07║事無礙、事事無礙。如說即無說，無說即說，皆理事無
X20n0365_p0859b08║礙義。如言一即是多，多不礙一，皆事事無礙義。心、境、
X20n0365_p0859b09║理、事皆交徹故，故名無礙。今此經以真如心地不礙
X20n0365_p0859b10║種種修證，即心、境、理、事不礙為教體也。
X20n0365_p0859b11║六、宗趣通局者，已知此經能詮之體，未識所宗其義
X20n0365_p0859b12║云何。語之所尚曰宗，宗之所歸曰趣。欲明宗趣有通
X20n0365_p0859b13║有局，通論佛教以因緣為宗。因緣者，揀異無因邪因，
X20n0365_p0859b14║一代時教因緣攝盡，故云通也。局就當經略為四說：
X20n0365_p0859b15║一、正宗之初，佛說心地薰修為言之所宗，得成菩提
X20n0365_p0859b16║為歸趣；二、佛令報恩為言之所宗，引發菩提心為歸
X20n0365_p0859b17║趣；三、智光長者重請說四恩為請法之宗，次父子求
X20n0365_p0859b18║佛出家為請法之趣；四、如來說蘭若令依止為宗，修
X20n0365_p0859b19║觀頓悟究竟菩提為趣。此略取大章指明歸趣。以上
X20n0365_p0859b20║宗趣通局竟。
X20n0365_p0859b21║七、品類次第者，如來說法必借緣興，放光現瑞騰疑
X20n0365_p0859b22║請法，佛未出定菩薩旁通為發起因緣，故曰序品。二
X20n0365_p0859b23║佛既出定說心地法門，五百長者不欲聞大權說四
X20n0365_p0859b24║恩，故有報恩品。次智光長者請重說四恩，故有四恩
X20n0365_p0859c01║之重頌。三佛讚出家令離纏縛，故有厭捨品。四佛令
X20n0365_p0859c02║安住四法遠離貪求是無垢性，故說無垢性品。五廣
X20n0365_p0859c03║說蘭若勸教修證，故有阿蘭若品。六世尊復說蘭若
X20n0365_p0859c04║功德開導修證，故有離世間品。七彌勒請觀佛令厭
X20n0365_p0859c05║身修道，故有厭身品。八佛答彌勒難問發明諸度，故
X20n0365_p0859c06║有波羅蜜品。九由住蘭若修勝功德，故有功德莊嚴
X20n0365_p0859c07║品。十由佛談心地薰修未及詳明，故有觀心品。十一
X20n0365_p0859c08║心地已說觀法已明，復勸發心助修神呪，故有發心
X20n0365_p0859c09║品。十二廣明印呪佐助觀功，護持行人疾至菩提，故
X20n0365_p0859c10║有成佛品。十三心地始終因果理行具備詳明，付囑
X20n0365_p0859c11║當機流通後世，故有囑累品。以上品目次第竟。
X20n0365_p0859c12║八、傳譯朝代者。既知此經品目如此，未知譯自何時。
X20n0365_p0859c13║此經梵本來自唐高宗朝，師子國人所獻，祕於中禁，
X20n0365_p0859c14║未及翻譯。歷十主至憲宗嗣位，始出其梵本，詔罽賓
X20n0365_p0859c15║三藏般若主譯，京都義學共八人證譯，諫議孟簡等
X20n0365_p0859c16║四人潤文，勒成一部，八卷，一十三品。夫佛生天竺，經
X20n0365_p0859c17║皆梵言，不假翻譯，孰能通意？翻譯由人，故出之以重
X20n0365_p0859c18║元勳也。雖人能弘道，非嘉會之良時，佛法之妙應不
X20n0365_p0859c19║成。信乎法不虗應，應必有時矣。名翻譯朝代者，重時
X20n0365_p0859c20║也。以上八義門竟。
X20n0365_p0859c21║
X20n0365_p0859c22║大乘本生心地觀經淺註懸示終