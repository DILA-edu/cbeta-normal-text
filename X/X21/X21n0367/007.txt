X21n0367_p0078c01║
X21n0367_p0078c02║
X21n0367_p0078c03║
X21n0367_p0078c04║大乘本生心地觀經淺註卷第七
X21n0367_p0078c05║清神京旃檀寺沙門　來舟　淺註
X21n0367_p0078c06║△三、彌勒疑佛往語，重問蘭若修證。因佛阿蘭
X21n0367_p0078c07║若品中，反復發明三根修證之益，加之樂遠離行
X21n0367_p0078c08║菩薩，又復代佛宣揚，廣示勝益，以致彌勒騰疑，亦
X21n0367_p0078c09║代眾申請，故有此科。分二：一、品題。
X21n0367_p0078c10║波羅蜜多品第八
X21n0367_p0078c11║梵語波羅蜜多，此云到彼岸，借喻得度為名。然彼
X21n0367_p0078c12║岸對此岸言，如此岸有苦，彼岸有樂。假如有人欲
X21n0367_p0078c13║捨苦求樂，須乘船筏渡過大河，方達彼岸受諸快
X21n0367_p0078c14║樂。良以此岸喻生死，彼岸喻涅槃，大河喻煩惱，六
X21n0367_p0078c15║度喻船筏。是以如來經中廣明六度種種法門，葢
X21n0367_p0078c16║為眾生業果相續不得解脫，如在此岸受苦。所以
X21n0367_p0078c17║佛命依布施等六法遵教修行，能除六獘，能出生
X21n0367_p0078c18║死，能達涅槃，如乘船渡河得到彼岸矣。又六度各
X21n0367_p0078c19║有三種，臨文自見。△二、經文二：一、彌勒疑問二：一、
X21n0367_p0078c20║經家敘置。
X21n0367_p0078c21║爾時，彌勒菩薩摩訶薩白佛言：
X21n0367_p0078c22║事從因起，教借緣興。若非彌勒示問，佛雖真慈，何
X21n0367_p0078c23║由說示？△二、正陳疑問四：一、疑佛今說。
X21n0367_p0078c24║世尊！以何因緣慇懃稱讚住阿蘭若修菩薩行，而不
X21n0367_p0079a01║稱讚住於餘處修菩薩行？
X21n0367_p0079a02║餘處指蘭若之外者，如城市聚落有人烟之處也。
X21n0367_p0079a03║然佛不虗示，示必有由，故以何因為問。△二、引昔
X21n0367_p0079a04║證今。
X21n0367_p0079a05║如來一時在靈鷲山，為諸菩薩廣說法要，而作是言：
X21n0367_p0079a06║菩薩或時止婬女家，親近屠者示教利喜，無數方便
X21n0367_p0079a07║饒益眾生，為說妙法令入佛道。
X21n0367_p0079a08║一時者，指前師資會合，說聽緣聚之時也。山以靈
X21n0367_p0079a09║鷲稱者，以形勢為名也。鷲是鳥名，山形似鷲鳥之
X21n0367_p0079a10║頭，亦名鷲頭峰，而不名鷲頭。名靈鷲者，尊稱也。以
X21n0367_p0079a11║山本非靈，而靈者佛聖也。然佛與菩薩，多在此山
X21n0367_p0079a12║說法，因人靈而彰山靈也。諸菩薩即大乘機，法要
X21n0367_p0079a13║即大乘法。葢法即眾生心，而心攝一切法，故云法
X21n0367_p0079a14║要。廣說者，如一字法門海，墨書而不盡是也。或時
X21n0367_p0079a15║下，是彌勒於廣說之中，略提一二句，證明與今說
X21n0367_p0079a16║相反。婬女及屠者，為西域下賤之家，人若親近，易
X21n0367_p0079a17║從染習，却教菩薩止之近之，何其優游放曠。至於
X21n0367_p0079a18║絃歌酒肆，無所不可，皆菩薩行而示教利喜。無數
X21n0367_p0079a19║方便者，如順行逆化，無非饒益眾生。至於世諦語
X21n0367_p0079a20║言，皆為妙法，令人依之向之，令入佛道。（昔之所說者，為深位
X21n0367_p0079a21║菩薩，具足無量神通智慧者說之也，何所不可。如婬房酒肆，無非解脫之場。劍樹刀山，普現色身三昧。是
X21n0367_p0079a22║知菩薩之名雖同，而菩薩之神力智力不同也。然非彌勒不知所以，故問者葢為疑者請之也。）△
X21n0367_p0079a23║三、今昔相違。
X21n0367_p0079a24║世尊今日為新發意所說妙法而不如是。
X21n0367_p0079b01║新發意者，為初發菩提心大凡夫也，即五百長者
X21n0367_p0079b02║及智光父子等。所說妙法者，即以前諸品種種觀
X21n0367_p0079b03║門，皆不出蘭若修證，與昔相反，故云而不如是。△
X21n0367_p0079b04║四、為眾申請。
X21n0367_p0079b05║然我等類親於佛前得聞深法無有疑惑，惟願如來
X21n0367_p0079b06║為未來世求佛道者演說甚深微妙真理，令菩薩行
X21n0367_p0079b07║無復退轉。
X21n0367_p0079b08║然我下，述自無疑。惟願下，為後人請之。甚深等，即
X21n0367_p0079b09║今昔不違之意。△二、如來決答二：一、正釋疑問三：
X21n0367_p0079b10║一、長行廣示五：一、標定兩種菩薩。
X21n0367_p0079b11║爾時，佛告彌勒菩薩摩訶薩：善男子！發阿耨多羅三
X21n0367_p0079b12║藐三菩提心求菩提道，有二菩薩：一者、在家，二者、出
X21n0367_p0079b13║家。
X21n0367_p0079b14║在家名菩薩者，即深位賢聖，示居士身，行菩薩道，
X21n0367_p0079b15║如淨名等是也。出家者，即初心。大凡心雖有餘，而
X21n0367_p0079b16║定力不足，所以必居蘭若，遠離塵事，庶無恙也。所
X21n0367_p0079b17║謂弱羽直可纏枝，嬰兒猶應傍母，豈得與深位中
X21n0367_p0079b18║菩薩同日而語耶？△二、略敘二種差別。
X21n0367_p0079b19║在家菩薩為欲化導，婬室、屠肆皆得親近；出家菩薩
X21n0367_p0079b20║則不如是。
X21n0367_p0079b21║為欲下，即隨類現身同事攝化，所謂先以欲鈎牽，
X21n0367_p0079b22║後令入佛會，皆不可思議者也。出家者，纔出塵緣
X21n0367_p0079b23║道力未堅，若再入市廛恐遭登伽之難，故云則不
X21n0367_p0079b24║如是（登伽之難者，楞嚴經阿難尊者因平等行慈不擇微賤，被摩登伽女婬術所加，遂遭大難）。
X21n0367_p0079c01║△三、分敘二種品格。
X21n0367_p0079c02║然此菩薩各有九品：上根三品皆住蘭若，無間精進
X21n0367_p0079c03║利益有情；中、下二根諸菩薩等，隨宜所住方處不定，
X21n0367_p0079c04║或住蘭若、或居聚落，隨緣利益安隱眾生。
X21n0367_p0079c05║各者，即在家出家，皆有九品。上根等言雖通在家，
X21n0367_p0079c06║今且約出家初心者說，令其離塵不染也。無間下，
X21n0367_p0079c07║即所作之工夫也。專住曰精，直往曰進，不可間斷，
X21n0367_p0079c08║故曰無間精進。以其自能操守進道，而孰不從化
X21n0367_p0079c09║哉？故云利益有情。中下二根隨宜者，謂隨其所當
X21n0367_p0079c10║宜者則住，故云方處不定。或住下，正明不定。隨緣
X21n0367_p0079c11║下二句，明自行化他二利也。然三根雖皆有利他
X21n0367_p0079c12║之德，葢上根者速就，中下者少疎。此科皆約初心
X21n0367_p0079c13║者說，深位菩薩不在此例。（各有二字通在家出家，應知言通意別多在出
X21n0367_p0079c14║家。何也？若在家上根三品既住蘭若，無間精進何為在家？以其言活意決，學者知之。）△四承
X21n0367_p0079c15║前叮嚀令觀。
X21n0367_p0079c16║如是行門，汝應觀察。
X21n0367_p0079c17║如是二字，指上在家出家三根九品，操持為行，能
X21n0367_p0079c18║入為門也。汝指彌勒，傍及大眾，遠及未來諸眾生
X21n0367_p0079c19║等。應觀察三字，為勸勉辭，所謂佛既說之，汝應行
X21n0367_p0079c20║之。又觀字有二義：若去聲呼，即無分別始覺之智，
X21n0367_p0079c21║屬修慧；若平聲呼，即有分別心存想深究，故曰觀
X21n0367_p0079c22║察，即思慧。今約初心人說，既云觀察，應即思慧，義
X21n0367_p0079c23║亦兼修。△五、廣明出家勝法。六一、深位不拘其處。
X21n0367_p0079c24║復次，善男子！出家菩薩修習佛道，已得無漏真實之
X21n0367_p0080a01║法，隨緣利樂一切有情。
X21n0367_p0080a02║既明已得無漏等是得理之人，不同初學，所以隨
X21n0367_p0080a03║緣利樂等，意在不拘其處，何必一定蘭若耶？△二、
X21n0367_p0080a04║未得須求勝緣。
X21n0367_p0080a05║若有佛子未得真智住於蘭若，要得親近諸佛菩薩；
X21n0367_p0080a06║若有值遇真善知識，於菩薩行必不退轉。以是因緣，
X21n0367_p0080a07║諸佛子等應當至心求見一佛及一菩薩。
X21n0367_p0080a08║蘭若中修證，正為初機者說。既云未得真智，乃我
X21n0367_p0080a09║法二執未亡，尚在有漏。非靜處不能攝心，故云住
X21n0367_p0080a10║於蘭若。非聖師難發真智，故云要得親近。假若不
X21n0367_p0080a11║遇聖師，必須參拜明眼真善知識，覿面指示，令其
X21n0367_p0080a12║能行，使菩提道心必不退轉也。以是者，躡上值遇
X21n0367_p0080a13║聖師等之因緣。諸佛子等下，結勸應求。然求之必
X21n0367_p0080a14║欲至心者，葢非至心不能感動也。然既云至心求
X21n0367_p0080a15║見，則感應道交，或靜中現身說法，或夢中授與真
X21n0367_p0080a16║訣，所謂眾生心水淨，諸佛影現中。△三、指名勸當
X21n0367_p0080a17║修學。
X21n0367_p0080a18║善男子！如是名為出世法要，汝等咸當一心修學。
X21n0367_p0080a19║成佛之心，眾生皆具。但得其緣者，隨緣悟入；不得
X21n0367_p0080a20║緣者，向外馳求。然汝等既具此心，既聞此法，又遇
X21n0367_p0080a21║勝緣，豈得不修？故我世尊極口勸勉，一心修學。一
X21n0367_p0080a22║心者，諸事頓斷，正念參究，所謂用心一處，無事不
X21n0367_p0080a23║辦也。△四、蘭若易證菩提。
X21n0367_p0080a24║復次，善男子！出家菩薩厭離世間住阿蘭若，省用功
X21n0367_p0080b01║力得圓滿八萬四千波羅蜜行，速證阿耨多羅三藐
X21n0367_p0080b02║三菩提。
X21n0367_p0080b03║此下正答彌勒之問也。以前問云何稱讚蘭若不
X21n0367_p0080b04║讚餘處，故今答之。意謂餘處即是世間，五欲擾心
X21n0367_p0080b05║難以進道，正是菩薩厭惡欲離，又何足以讚乎？是
X21n0367_p0080b06║知厭世為出家之緣，修證為出家之本，須要蘭若
X21n0367_p0080b07║為修行之處。然處所幽靜道果易成，故曰省用。功
X21n0367_p0080b08║力得圓滿下，謂眾生有八萬四千塵勞，今用定慧
X21n0367_p0080b09║觀察忽然頓空，則塵勞轉為智種，生死化為涅槃，
X21n0367_p0080b10║其阿耨菩提覿面現成，故曰速證。△五徵釋易滿
X21n0367_p0080b11║三度。
X21n0367_p0080b12║所以者何？若捨名利住山林者，於身、命、財必無悋惜
X21n0367_p0080b13║永無繫屬，自然易滿三種波羅蜜多。
X21n0367_p0080b14║所以者，躡前唯何字為徵起意，謂阿耨菩提必待
X21n0367_p0080b15║住蘭若而後速證者何也。若捨下，釋。謂既捨在家
X21n0367_p0080b16║名利居住山林者，必輕生重道以證為期，觀身如
X21n0367_p0080b17║草上之霜、命若風中之燭、財帛似空裏浮雲，故曰
X21n0367_p0080b18║必無悋惜。是故身命財帛無能繫累於心，所以菩
X21n0367_p0080b19║提易成，故云自然等。三種波羅蜜多者，即下文檀
X21n0367_p0080b20║度及親近真實三種也。應知阿耨菩提為智果之
X21n0367_p0080b21║總相，三種波羅蜜為菩提之別相。又菩提為自利，
X21n0367_p0080b22║三種兼利他，故徵意在彼、答意在此。又前云圓滿
X21n0367_p0080b23║八萬四千波羅蜜行，此但三種者，以略該廣也（山林
X21n0367_p0080b24║中幽靜即是阿蘭若）。△六、因問重明諸度二。一、彌勒問施。
X21n0367_p0080c01║彌勒菩薩白佛言：世尊！住阿蘭若出家菩薩不畜財
X21n0367_p0080c02║寶，以何因緣能得圓滿檀波羅蜜？
X21n0367_p0080c03║此問極當，謂菩薩修證，以六度為因，六度之中，檀
X21n0367_p0080c04║度為首，且檀能攝六，今從佛教，身住蘭若，又不畜
X21n0367_p0080c05║財物，將欲行檀，而何所施乎？若檀度不行，則六度
X21n0367_p0080c06║不滿，既因行不足，果何證哉？故問云以何因緣等。
X21n0367_p0080c07║△二、如來廣示四：一、正答檀度。
X21n0367_p0080c08║佛告彌勒菩薩摩訶薩：善男子！住阿蘭若出家菩薩，
X21n0367_p0080c09║入於聚落所乞之食，先以少分施於眾生，又以餘分
X21n0367_p0080c10║施於所欲，即得名為檀波羅蜜；以自身命供養三寶，
X21n0367_p0080c11║頭、目、髓、腦施來求者，即得名為親近波羅蜜；為求法
X21n0367_p0080c12║者說出世法，令發無上菩提心故，即得名為真實波
X21n0367_p0080c13║羅蜜。善男子！是名出家菩薩成就布施波羅蜜多。
X21n0367_p0080c14║此科佛意謂布施何必財寶，只表心無悋惜，但解
X21n0367_p0080c15║脫處即是布施。然修證雖在蘭若，乞食須當聚落，
X21n0367_p0080c16║將所乞之食，若遇饑餓眾生，自未食時，先以少分
X21n0367_p0080c17║施之，即布施也。（此有兩說：一、既已得食，偶遇貧餓之人，以憐愍不忍，自雖未食，先當
X21n0367_p0080c18║分食以濟之。一者救人，一者結緣，乃修行人慈悲為本，亦理之當然也。二、既云少分，即是念供之次，出食
X21n0367_p0080c19║施於鬼神，然鬼神即是眾生。）又以下，先明未食之前，此明已食
X21n0367_p0080c20║之後，餘分即所食之餘也。施於所欲者，即饑者欲
X21n0367_p0080c21║食，渴者欲飲之人，亦當然也。即得下，結名華梵。准
X21n0367_p0080c22║前，即前科三種之一檀度也。以自身命等，謂有道
X21n0367_p0080c23║可求，而不知有身等，上供三寶，下施求者，然布施
X21n0367_p0080c24║之中，身命為重。結名曰親近者，相期之謂也。葢有
X21n0367_p0081a01║脫塵之志者，親於道而不親於身，近於理而遠於
X21n0367_p0081a02║事者也。又君子非不實愛於身，但較之於道，不能
X21n0367_p0081a03║兩全，只得難捨處能捨，乃菩薩行也。此即前科三
X21n0367_p0081a04║種之二也。然既以親理近道，豈得不高登彼岸乎？
X21n0367_p0081a05║故此結名為親近波羅蜜。為求法者下，謂己利而
X21n0367_p0081a06║後利他，為檀度中之勝者也。良以求法者，必有出
X21n0367_p0081a07║世之心，而應求者，必說出世之法，令彼發菩提心，
X21n0367_p0081a08║亦必成無上道，是則兩利之功，無以加矣。結名真
X21n0367_p0081a09║實彼岸者，謂名義相當，達理之謂也。即前三種之
X21n0367_p0081a10║三也。以下諸度，皆本名為一，凡不惜身命，皆曰親
X21n0367_p0081a11║近，凡所利他，通曰真實，皆准此。△二、開明諸度九。
X21n0367_p0081a12║一、戒度。
X21n0367_p0081a13║復次，善男子！出家菩薩住阿蘭若故，修十二頭陀之
X21n0367_p0081a14║行。若行步時，看二肘地不損眾生，即得名為持戒波
X21n0367_p0081a15║羅蜜；堅固禁戒不惜軀命，即得名為親近波羅蜜；為
X21n0367_p0081a16║求出世說法教化，令發無上菩提之心，即得名為真
X21n0367_p0081a17║實波羅蜜。善男子！是名出家菩薩成就持戒波羅蜜
X21n0367_p0081a18║多。
X21n0367_p0081a19║十二頭陀，如五卷調伏科中解。二肘地者，佛一肘
X21n0367_p0081a20║三尺六寸，人一肘一尺八寸。今約人言，謂人之二
X21n0367_p0081a21║肘三尺六寸也。具戒比丘行不傍觀、前不遠望，凡
X21n0367_p0081a22║行步時看二肘地，為不敢損傷微細昆蟲，可謂慈
X21n0367_p0081a23║悲之至也。然猶不獨慈悲一種，且專住一心不生
X21n0367_p0081a24║妄念，進步安詳又啟人敬心，所謂有威可畏、有德
X21n0367_p0081b01║可尊。即得下，結名。以上三聚戒中，約攝律儀戒說。
X21n0367_p0081b02║堅固禁戒者，氷霜皎潔菩薩戒也。不惟身不違犯，
X21n0367_p0081b03║且對境逢緣亦不動心，所謂如渡海者愛惜浮囊，
X21n0367_p0081b04║故云堅固。不惜軀命者，如梵網經說：為法滅身請
X21n0367_p0081b05║法不懈，及燒身燒臂燒指。若不燒身臂指供養諸
X21n0367_p0081b06║佛，非出家菩薩等。即得下，結。親近之名者，謂親尊
X21n0367_p0081b07║佛戒、近敬於理，能達彼岸故。此即攝善法戒也。為
X21n0367_p0081b08║求下，初句欠一者字，是為求法之人。亦如梵網云：
X21n0367_p0081b09║見後新學菩薩，有從百里千里來求大乘經律，應
X21n0367_p0081b10║如法為說等。令彼聞者發菩提心，以利他之德歸
X21n0367_p0081b11║功於己，故為真實波羅蜜。此為利樂有情戒也。善
X21n0367_p0081b12║男下，總結，可知（此乃皆約大乘菩薩戒說）。△二忍度
X21n0367_p0081b13║復次，善男子！出家菩薩住阿蘭若，能滅瞋恚得慈心
X21n0367_p0081b14║三昧，亦無毀辱一切眾生，即得名為忍辱波羅蜜。若
X21n0367_p0081b15║為一人說一句法，令發阿耨多羅三藐三菩提心，即
X21n0367_p0081b16║得名為真實波羅蜜。善男子！是名出家菩薩成就忍
X21n0367_p0081b17║辱波羅蜜多。
X21n0367_p0081b18║能滅嗔恚者，謂他人加辱於菩薩而不動其心者，
X21n0367_p0081b19║曰滅瞋也。得慈心三昧者，不惟不嗔而反生慈愍，
X21n0367_p0081b20║憐其彼愚。亦無毀辱下，即己所不欲勿施於人也。
X21n0367_p0081b21║即得下，結名。若為下，以忍辱但能自利，說法又為
X21n0367_p0081b22║利他。然為一人說一句，非拘辭也。葢為一人既爾，
X21n0367_p0081b23║眾多亦然，但令發菩提心為重結。為真實行者，謂
X21n0367_p0081b24║既具菩薩之名，實有稱真之行也。善男子下，總結
X21n0367_p0081c01║其名（此少親近一科，必謄錄者遺落，不必穿鑿也）。△三進度
X21n0367_p0081c02║復次，善男子！出家菩薩為令眾生得成佛故修精進
X21n0367_p0081c03║行，未得成佛福智羸弱，不貪安樂、不造眾罪，於昔菩
X21n0367_p0081c04║薩行苦行中深生歡喜，翹敬宗仰常無休息，以是因
X21n0367_p0081c05║緣即得名為精進波羅蜜。棄捨身命如捐涕唾，一切
X21n0367_p0081c06║時中未嘗懈怠，即得名為親近波羅蜜。遇有緣者說
X21n0367_p0081c07║最上道，令趣無上正等菩提，即得名為真實波羅蜜。
X21n0367_p0081c08║由精進心如是十行，過去不退、現在堅固、未來速滿。
X21n0367_p0081c09║善男子！是名出家菩薩摩訶薩成就精進波羅蜜多。
X21n0367_p0081c10║為令下。出精進之本懷，非獨自為也。以一切眾生
X21n0367_p0081c11║皆有佛性，為無明所覆、業網所纏不能成佛，故自
X21n0367_p0081c12║修精進先自成佛而後度之也。未得下。釋先成之
X21n0367_p0081c13║意。謂自未成佛福智羸弱，猶恐眾生癡迷不省難
X21n0367_p0081c14║化，故先自成佛具神通智慧，可以折伏、可以說法，
X21n0367_p0081c15║以投機之教、神變之通，眾生可以得度也。不貪下。
X21n0367_p0081c16║又轉釋先成之意。有兩說：一者、不貪自己安樂；二
X21n0367_p0081c17║者、亦為不造眾罪，故先成之也。於昔下。倣古遵行。
X21n0367_p0081c18║謂已往菩薩所行苦行中深生歡喜，是為投機也。
X21n0367_p0081c19║然非精進不能成佛果，非苦行不能顯精進，今欲
X21n0367_p0081c20║能行苦行令精進之愈堅，以精進之堅必成佛之
X21n0367_p0081c21║速，所以翹敬宗仰之。翹者亦勤也，如鳥張翼而望
X21n0367_p0081c22║食。敬者恭伏於心，宗者尊取其則，仰者渴慕之誠，
X21n0367_p0081c23║故行之必克，所以云常無休息。以是下。結名因緣，
X21n0367_p0081c24║指宗仰苦行說。棄捨下。即輕生重道為法忘軀，以
X21n0367_p0082a01║一切時未甞懈怠，所以親於理而近乎道，故結云
X21n0367_p0082a02║親近等。遇有下。以親近但能自利，此下方能利他。
X21n0367_p0082a03║最上道者，如圓頓終實之教也。令趣下。欲承教證
X21n0367_p0082a04║果也。然說法必遇有緣者，以易度故結名。真實者。
X21n0367_p0082a05║以其說法稱真如實際之說，令彼趣進菩提亦稱
X21n0367_p0082a06║真如實際而證，名實相應，故據實結名也。由精進
X21n0367_p0082a07║下。因行成益也。十行者。即十度所行之行也。過去
X21n0367_p0082a08║下。正明三世所成大益，謂於過去精進既云苦行，
X21n0367_p0082a09║則根深蒂固所以不退；現在精進誓欲度生志無
X21n0367_p0082a10║怯弱，故云堅固；未來菩提不待長時，故云速滿。善
X21n0367_p0082a11║男子下。據實結名。△四禪度。
X21n0367_p0082a12║復次，善男子！出家菩薩住阿蘭若修習三昧，為攝諸
X21n0367_p0082a13║法令不散失，入諸解脫永斷邊見，現於神通化彼眾
X21n0367_p0082a14║生令得正智，斷煩惱本入真法界，悟如實道當趣菩
X21n0367_p0082a15║提，以是因緣即得名為禪定波羅蜜。欲令眾生如我
X21n0367_p0082a16║無異，悉得滿足調伏有情，不捨三昧不惜身命，修此
X21n0367_p0082a17║三昧即得名為親近波羅蜜。為諸眾生說深妙法，皆
X21n0367_p0082a18║令趣向無上菩提，即得名為真實波羅蜜。善男子！是
X21n0367_p0082a19║名出家菩薩成就禪定波羅蜜多。
X21n0367_p0082a20║三昧云正受，禪定之別稱也。諸法即布施、持戒、忍
X21n0367_p0082a21║辱、精進及後五度等。攝者，把持義。令不散失者，正
X21n0367_p0082a22║明三昧把持之力也。且如布施，若無三昧把持，則
X21n0367_p0082a23║涉妄想分別，散作有為功用，縱然獲福，皆是有漏。
X21n0367_p0082a24║此由三昧攝持，不生妄想，觸向無為，盡成無漏。功
X21n0367_p0082b01║用所感者，必菩提妙果也。此一種如是，諸度皆然，
X21n0367_p0082b02║故曰入諸解脫。然入者，契合也。諸者，指九度兼萬
X21n0367_p0082b03║法。因三昧攝持，逐境逢緣，不為物轉，可謂萬事紛
X21n0367_p0082b04║然，一心不動，故曰解脫。永斷邊見者，不獨外道斷
X21n0367_p0082b05║常為邊見，正顯諸度萬法，未得禪定攝持，未免事
X21n0367_p0082b06║理各執一邊，皆屬邊見也。以上且約自利德體也。
X21n0367_p0082b07║現於下，依體起用也。謂現身神變，通諸聖凡，皆不
X21n0367_p0082b08║測之用也。化彼眾生，令得正智等者，起利生之悲
X21n0367_p0082b09║也。以自離邊邪，自得正智，令他亦爾。以自斷煩惱，
X21n0367_p0082b10║亦令他斷本，即無明為一切煩惱之根本也。入真
X21n0367_p0082b11║法界者，即一真妙理，諸佛所證理道場也。悟如實
X21n0367_p0082b12║道者，悟即見道，如即真如，實即實相，良以真如實
X21n0367_p0082b13║相為萬法之本體，若悟之則萬法融為一真，皆為
X21n0367_p0082b14║實道也。當趣菩提者，即究竟佛果也。此上皆先自
X21n0367_p0082b15║利而後利他。以是下，承上結名。欲令下，純約利他
X21n0367_p0082b16║顯慈悲之極也。然已受化者令得正智，更有化不
X21n0367_p0082b17║及者，遂發願言欲令眾生如我無異，亦迴向眾生
X21n0367_p0082b18║也。調伏下，如上雖具利他之慈、迴向之願，似未及
X21n0367_p0082b19║親臨今之調伏，方為現身說法也。不捨三昧者，即
X21n0367_p0082b20║動而靜也。不惜身命者，顯利他心切不以身命為
X21n0367_p0082b21║重也。又利他門中不作而作，化利十方作而無作，
X21n0367_p0082b22║當體未動可謂親理近道，故結云親近波羅蜜。為
X21n0367_p0082b23║諸下，顯定中說法也。然既在定中，不說而說曰妙
X21n0367_p0082b24║法，亦說而無說曰深妙法。皆令下，使彼受化眾生
X21n0367_p0082c01║趣向佛果也。即名下，結為真實者，以定中說法稱
X21n0367_p0082c02║真如實，故名真實。善男下，總結定名。△五慧度
X21n0367_p0082c03║復次，善男子！出家菩薩處於空閒，親近供養諸佛、菩
X21n0367_p0082c04║薩、一切智者，常樂聽聞甚深妙法，心生渴仰，恒無厭
X21n0367_p0082c05║足，善能分別二諦真理，斷除二障，通達五明，說諸法
X21n0367_p0082c06║要，能決眾疑。以是因緣，即得名為般若波羅蜜。
X21n0367_p0082c07║處於空閒者，謂以身居止，曰處空閒，即是蘭若也。
X21n0367_p0082c08║親近下，依前禪定德體，此顯大用全彰。既云親近
X21n0367_p0082c09║供養諸佛菩薩，即是不起滅定，現諸威儀，以一身
X21n0367_p0082c10║能現百千身，至無量身，雲徧至無量諸佛國土，供
X21n0367_p0082c11║養無量諸佛菩薩也。一切智者，有兩說：一者即佛
X21n0367_p0082c12║菩薩為一切智人，二者一切大心眾生皆為智者。
X21n0367_p0082c13║意在不惟供佛，亦供眾生也。然親近供養則獲福，
X21n0367_p0082c14║常樂聽聞等則種慧。然所聽之法，隨類各解為妙
X21n0367_p0082c15║法，大機實入為深妙法，圓頓無上為甚深妙法。以
X21n0367_p0082c16║求法心勝，故生渴仰，欲法門誓學，故恒無厭足也。
X21n0367_p0082c17║善能下，又承慧度說法，即眾生誓度也。二諦真理
X21n0367_p0082c18║者，一真諦，乃一性真實之理也。所謂實際理地，本
X21n0367_p0082c19║無差別，是非雙泯，能所俱寂，指萬像為真如，會三
X21n0367_p0082c20║乘為實際（三乘者，聲聞乘、緣覺乘、菩薩乘），稱真理說，故為真諦也。
X21n0367_p0082c21║二俗諦者，顯一性緣起之事也。所謂佛事門中，不
X21n0367_p0082c22║捨一法，勸臣以忠，勸子以孝，勸國以治，勸家以和，
X21n0367_p0082c23║弘善示天堂之樂，懲惡顯地獄之苦，及一切因緣
X21n0367_p0082c24║果報等，就世俗發明，故曰俗諦也。然二諦皆云真
X21n0367_p0083a01║理者，謂真諦當體即真，俗諦即事而真，二皆不失
X21n0367_p0083a02║其至理也。二障，即煩惱障、所知障。煩惱能障好事，
X21n0367_p0083a03║亦名事障。所知是所證之理，非障因。於所知理上
X21n0367_p0083a04║執著為障，却能障理，亦名理障。障者，謂遮蔽義。真
X21n0367_p0083a05║智不能透脫，從用得名。菩薩以慧度辯才，示其體
X21n0367_p0083a06║相，令人斷之也。五明者，有五種事理，透徹無礙，故
X21n0367_p0083a07║曰五明。一聲明，聲即聲教，明謂明了。即世間文章
X21n0367_p0083a08║算數建立之法，皆悉明了通達故。二因明，因即萬
X21n0367_p0083a09║法生起之本。謂世間種種言論，及圖書印璽，四大
X21n0367_p0083a10║五行，萬法之因，悉皆明了故。三醫方明，即醫治之
X21n0367_p0083a11║方法也。謂世間種種病患，或癲癎蠱毒，四大不調，
X21n0367_p0083a12║鬼神呪詛，寒熱諸病，皆悉明了故。四工巧明，即工
X21n0367_p0083a13║業巧妙也。謂世間文辭讚咏，乃至營造城邑，農田
X21n0367_p0083a14║商賈，種種音樂卜算，天文地理等，皆悉明了故。五
X21n0367_p0083a15║內明，內即佛法內教也。謂以持戒治破戒，以禪定
X21n0367_p0083a16║治散亂，以智慧治愚癡，乃至種種染淨邪正，生死
X21n0367_p0083a17║涅槃，對治之法，皆悉明了故。與此五法，明了無礙，
X21n0367_p0083a18║故曰通達五明。說諸法要者，諸法該盡一切世間
X21n0367_p0083a19║出世間法。要者妙也，少能攝多之謂。華嚴云：一切
X21n0367_p0083a20║唯心造。以智慧辯才，能會萬法，皆歸一心。心即諸
X21n0367_p0083a21║法之要也。決眾疑者，疑謂猶豫不決，或疑人疑法
X21n0367_p0083a22║疑己等。菩薩急中一言，令彼決斷，得成正信也。下
X21n0367_p0083a23║文結。以是善能分別因緣故，即得名為般若波羅
X21n0367_p0083a24║蜜。梵語般若，此云智慧波羅蜜。准前。
X21n0367_p0083b01║為求半偈，棄捨身命，不憚眾苦，至大菩提，即得成就
X21n0367_p0083b02║親近波羅蜜。
X21n0367_p0083b03║為半偈捨全身，如我世尊因中捨身供羅剎求半
X21n0367_p0083b04║偈，而唯知有法不知有身也。不憚眾苦至大菩提
X21n0367_p0083b05║者，亦如世尊因中作國王，發願勤求無上菩提，擊
X21n0367_p0083b06║皷宣令四方求法，因拜阿私仙人，採果汲水拾薪
X21n0367_p0083b07║設食，乃至以身而為床座，但知有師不知有己。然
X21n0367_p0083b08║彼時資以為因，今成佛果，故云至大菩提。一切菩
X21n0367_p0083b09║薩須如是行，以親道疎身近師遠位，故以結名即
X21n0367_p0083b10║得成就等。
X21n0367_p0083b11║於大會中為人說法，於深妙義無所秘惜，能令發起
X21n0367_p0083b12║大菩提心，於菩薩行得不退轉，常能觀察我身、蘭若
X21n0367_p0083b13║及菩提心、真實法身，如是四種無有差別。如是如是
X21n0367_p0083b14║觀妙理故，即得名為真實波羅蜜。善男子！是名出家
X21n0367_p0083b15║菩薩成就般若波羅蜜多。
X21n0367_p0083b16║大會中說法，必具無畏辯才也。深妙義者，即佛心
X21n0367_p0083b17║法，惟證者方知，所謂言語道斷，心行處滅，本絕思
X21n0367_p0083b18║議，故曰妙義。今却為人說者，以理由言彰，借言顯
X21n0367_p0083b19║理，故假若畢竟無說，則慧度無用矣。無所下。秘者，
X21n0367_p0083b20║謂蘊以自知，惜者護之不說，此皆悋法之愆，乃弘
X21n0367_p0083b21║法人之大過也。今云無所秘惜者，在初學要因，言
X21n0367_p0083b22║以見道，故如其所學而誨人，如其所證而證人，有
X21n0367_p0083b23║公物之心，無悋法之過也。能令下。四句，成利他之
X21n0367_p0083b24║功効也。常能下。令觀察日用之工夫也。欲理事融
X21n0367_p0083c01║通，結為真實，故我身即觀自身為能依蘭若之人，
X21n0367_p0083c02║又觀蘭若為我身所依之處，此二皆屬事法也。菩
X21n0367_p0083c03║提心為欲證菩提之心，即智乃成佛之因也。真實
X21n0367_p0083c04║法身，謂真如法性為身，乃欲證之果也。此二皆約
X21n0367_p0083c05║理說。如是四種，即指上身處因果之四法。無有差
X21n0367_p0083c06║別者，因妙智觀察，即事而真，融通無二，所謂三界
X21n0367_p0083c07║與我同根，萬法與我一體，故曰如是如是。上如是
X21n0367_p0083c08║指法辭，下如是印證辭。觀妙下。結上起下之句。即
X21n0367_p0083c09║得下。結真實之名。善男下。結般若之總。△六方便
X21n0367_p0083c10║度
X21n0367_p0083c11║復次，善男子！出家菩薩住空閒處，常能修習方便勝
X21n0367_p0083c12║智波羅蜜多，以他心智能了有情意樂煩惱心行差
X21n0367_p0083c13║別，應病與藥悉令除差，自在遊戲神通三昧，發大悲
X21n0367_p0083c14║願成熟眾生，諸佛之法無不通達。以是因緣，即得名
X21n0367_p0083c15║為方便善巧波羅蜜多。
X21n0367_p0083c16║方便者，方者法也，便者利也。菩薩用勝智觀機，以
X21n0367_p0083c17║善巧之方便於利物，亦古佛之舊方，學而行之，故
X21n0367_p0083c18║云修習。念念觀察度生之事而不休息，故云常能。
X21n0367_p0083c19║由此自他俱達彼岸，故云波羅蜜多。他心智者，即
X21n0367_p0083c20║他人之心念，菩薩以智通之皆能曉解，故云能了。
X21n0367_p0083c21║有情等，有情者即一切眾生通稱，以有情識故依
X21n0367_p0083c22║妄識為名也。意樂下，意即他人之心念，樂即他心
X21n0367_p0083c23║之歡喜，煩惱即心之愁苦，心行差別即意路之雜
X21n0367_p0083c24║念，此皆約所觀之機言。應病與藥者，病謂眾生之
X21n0367_p0084a01║心念，藥謂菩薩之善巧，如多貪眾生令作不淨觀，
X21n0367_p0084a02║多嗔眾生令作慈悲觀等。悉令除差者，即修行出
X21n0367_p0084a03║苦，如良醫下藥手到病除（差字去聲，呼病愈也）。自在遊戲等，
X21n0367_p0084a04║以無私應物如月落百川曰自在，隨方變現若風
X21n0367_p0084a05║過太虗曰遊戲，皆為奧妙靈通，不離當處故曰神
X21n0367_p0084a06║通，即動而靜故曰三昧。大悲願者，方便之本也，成
X21n0367_p0084a07║熟眾生悲願之實也。諸佛下，二句法不出權實小
X21n0367_p0084a08║大，通達即是究竟明了。以是因緣下，承上結名。
X21n0367_p0084a09║為欲饒益諸眾生故，於身、命、財都不固惜，即得名為
X21n0367_p0084a10║親近波羅蜜多。為諸眾生怨親平等，說微妙法令入
X21n0367_p0084a11║佛智，即得名為真實波羅蜜多。善男子！是名出家菩
X21n0367_p0084a12║薩成就方便善巧波羅蜜多。
X21n0367_p0084a13║於身命財都不固惜者，正謂親近於道尚不知有
X21n0367_p0084a14║身命，況財物乎？固謂堅守，惜謂鄙悋，菩薩以大慈
X21n0367_p0084a15║悲利生心切，豈肯固守身物而不為他耶？然世間
X21n0367_p0084a16║仁人義士欲成其德者，如荊軻豫讓等尚不惜身
X21n0367_p0084a17║命，況菩薩乎？即得下，據德結名，故云親近等。怨親
X21n0367_p0084a18║平等者，正是菩薩大忘人事處，以觀佛性平等，豈
X21n0367_p0084a19║得怨者疎而親者益乎？說微妙法者，大乘教也。令
X21n0367_p0084a20║入佛智者，大乘果也。以稱真實之行，故結真實之
X21n0367_p0084a21║名。善男下，總結。△七願度
X21n0367_p0084a22║復次，善男子！出家菩薩入於山林，為諸眾生常能修
X21n0367_p0084a23║習願波羅蜜，心恒觀察諸法真性非有、非空、中道妙
X21n0367_p0084a24║理，於世俗事悉能辯了，為化有情恒修慈悲，以是因
X21n0367_p0084b01║緣即得名為願波羅蜜。
X21n0367_p0084b02║願者心之所尚，即自他兩利之志向也。心恒下二
X21n0367_p0084b03║句，諸法不出十八界及一切染淨因果等。真性即
X21n0367_p0084b04║諸法真實體性，在有情謂佛性，無情謂法性，此為
X21n0367_p0084b05║所觀之境也。非有下，正明真性之義，謂諸法真實
X21n0367_p0084b06║之性，視之無形故非有，隨感則應故非空。有即俗
X21n0367_p0084b07║諦，空即真諦。然既云非有非空，則空有不纏、真俗
X21n0367_p0084b08║不覊，名為中道。妙理二字，即不纏不覊中道義也。
X21n0367_p0084b09║以上皆約觀理說。於世俗下，皆約觀事說。俗事即
X21n0367_p0084b10║一切善惡邪正差別緣起，菩薩用智辯明無不了
X21n0367_p0084b11║然，此乃菩薩二利之本也。為化有情下，即利他之
X21n0367_p0084b12║願也。葢人無慈悲，必不能利他。以是下，結名（問：慈悲云
X21n0367_p0084b13║何為修？答：以念念不忘度生之事，即修也）。
X21n0367_p0084b14║以四弘願攝受眾生，乃至捨身不壞悲願，即得名為
X21n0367_p0084b15║親近波羅蜜。說微妙法辯才無礙，若有聽聞畢竟不
X21n0367_p0084b16║退，即得名為真實波羅蜜。善男子！是名出家菩薩成
X21n0367_p0084b17║就願波羅蜜多。
X21n0367_p0084b18║四、弘願，即眾生無邊誓願，度至佛道無上誓願。我
X21n0367_p0084b19║乃至下，謂身命不顧，悲願不捨，結為親近者，悲願
X21n0367_p0084b20║之實也。說微下二句，謂法不在深玄為妙，貴乎合
X21n0367_p0084b21║機，所謂即實而權為妙，權不失實為微妙，判決真
X21n0367_p0084b22║偽曰辨，用能合理曰才，以明辯才華權實自在，故
X21n0367_p0084b23║曰無礙。若有聽聞下，明眾生得益也。然既云不退，
X21n0367_p0084b24║足見妙法之真，辯才之實也。結名為真實彼岸者，
X21n0367_p0084c01║亦據實立名也。善男子下，總結願名。△八力度
X21n0367_p0084c02║復次，善男子！出家菩薩住阿蘭若，以正智力善了有
X21n0367_p0084c03║情心行黑白，能為眾生說相應法，令入大乘甚深妙
X21n0367_p0084c04║義，即能安住究竟涅槃。以是因緣，即得名為力波羅
X21n0367_p0084c05║蜜。
X21n0367_p0084c06║力者，智之實用也。心行，即意識妄念。黑白，謂善惡
X21n0367_p0084c07║之別稱。葢白為善念，黑為惡念。能為下，謂教與機
X21n0367_p0084c08║投，曰相應法。如眾生心念黑業，為說地獄三途，果
X21n0367_p0084c09║報不失。如心念白業，則說戒善因果，影響相隨。令
X21n0367_p0084c10║入大乘等者，如說世諦語言，皆合如來至道。即能
X21n0367_p0084c11║安住等者，如說人天小教，會歸阿耨菩提。涅槃云
X21n0367_p0084c12║究竟者，謂佛果之稱，非死亡之謂也。以善觀心行，
X21n0367_p0084c13║說法投機，即智之有力也。故結名曰以是因緣等
X21n0367_p0084c14║（涅槃，此云圓寂，謂真理本圓而不缺，妄惑本寂而元無。亦云滅度，謂滅除五住煩惱，度出二種生死）。
X21n0367_p0084c15║以正智眼照見五蘊空寂之理，能捨身命利眾生故，
X21n0367_p0084c16║即得名為親近波羅蜜。以妙智力化邪見眾，令斷輪
X21n0367_p0084c17║迴生死惡業，趣向常樂究竟涅槃，即得名為真實波
X21n0367_p0084c18║羅蜜。善男子！是名出家菩薩成就力波羅蜜多。
X21n0367_p0084c19║以智為眼，故名智眼。照見二字，即觀照般若也。五
X21n0367_p0084c20║蘊不獨一身，該盡色心諸法也。空寂理者，有二義：
X21n0367_p0084c21║一者緣起性空，無物義也；二者即事而真，歸如義
X21n0367_p0084c22║也。楞嚴云：菩薩於其自住三摩地中，見與見緣並
X21n0367_p0084c23║所想相，如虗空華本無所有。即無物義也。又云：此
X21n0367_p0084c24║見及緣元是菩提性淨明體。即歸真義也。能捨下。
X21n0367_p0085a01║菩薩既以正智能照蘊空，則存泯自由不為物累，
X21n0367_p0085a02║以利生為本願，捨身如脫衣與道相應，故結云親
X21n0367_p0085a03║近等。以妙下。明利生之實也。妙智即妙觀察智，能
X21n0367_p0085a04║觀眾生邪正心行等。復以智力說法教化，令邪見
X21n0367_p0085a05║者轉邪意，兼作惡者從善。輪迴生死者。生死約總
X21n0367_p0085a06║相說，輪迴約轉變說。謂人中造惡死墮三途，三途
X21n0367_p0085a07║報盡若遇善緣又生人天，如車輪迴轉互有高下。
X21n0367_p0085a08║生死為果，惡業為因。令斷者。既聞菩薩教誨，不造
X21n0367_p0085a09║生死業因，不受輪迴之果，歸恩於菩薩，故曰令斷。
X21n0367_p0085a10║趣向下。謂轉凡成聖也。涅槃為總體，常樂為德相。
X21n0367_p0085a11║常謂生死永盡，樂謂眾苦永亡，故云究竟涅槃。即
X21n0367_p0085a12║得下。方為智力之真實，故以結名。善男下。總結。△
X21n0367_p0085a13║九智度
X21n0367_p0085a14║復次，善男子！出家菩薩住阿蘭若，於一切法了知善
X21n0367_p0085a15║惡，遠離邪見，攝受正法，不厭生死，不樂涅槃，即得名
X21n0367_p0085a16║為智波羅蜜。
X21n0367_p0085a17║智有多種，略言有二：一、如理智，二、如量智。如理智
X21n0367_p0085a18║者，謂以如實之智徹見實際之理，妙極寂靜無增
X21n0367_p0085a19║無減，是名如實智也。如量智者，謂以究竟通達一
X21n0367_p0085a20║切境界，若見眾生乖於理智則成生死，若見眾生
X21n0367_p0085a21║稱於理智則得涅槃，是名如量智也。今經云於一
X21n0367_p0085a22║切法了知善惡者，即觀察分別不為物瞞也。遠離
X21n0367_p0085a23║下。正見分明也。以撥無因果斷常謬執名為邪見，
X21n0367_p0085a24║而不為邪惑故曰遠離。以反妄歸真心融萬法名
X21n0367_p0085b01║為正法，達法秉持故曰攝受。以上善惡邪正了然，
X21n0367_p0085b02║即如量智也。不厭下。謂實際理地生死本空，何厭
X21n0367_p0085b03║之有？涅槃本具，何樂之有？所謂涅槃生死等空華
X21n0367_p0085b04║惟一真如，即如理智也。由此智度得達彼岸，故名
X21n0367_p0085b05║智波羅蜜。以上雖名智度，且約自利。（了知及遠離互有隱顯，然
X21n0367_p0085b06║了知即始覺初起照了，不為善惡業轉，故曰了知。遠離即始覺功用，以無間道一念相應，不為邪見所迷，
X21n0367_p0085b07║故曰遠離。良以邪見總兼諸惑，善惡亦兼業果。了知則善惡亦兼邪見，遠離則邪見亦兼善惡。了知則業
X21n0367_p0085b08║顯惑隱，遠離則惑顯業隱。二義互兼，乃譯人之巧耳。又攝受正法者，攝謂收攝，受謂容納，即收攝業果等
X21n0367_p0085b09║皆容納於正法。如楞嚴云五陰四科會為妙真如性，皆智之力也。）
X21n0367_p0085b10║不愛自身憐愍眾生，於身命財恒修大捨，即得名為
X21n0367_p0085b11║親近波羅蜜。以微妙智為諸眾生說一乘法，令入阿
X21n0367_p0085b12║耨多羅三藐三菩提，以是因緣即得名為真實波羅
X21n0367_p0085b13║蜜。善男子！是名出家菩薩成就智波羅蜜多。
X21n0367_p0085b14║不愛下。謂常人愛身，仁人愍物，庸夫重財，智者重
X21n0367_p0085b15║道。今菩薩愍物重道，故不愛身，亦復不重財命，是
X21n0367_p0085b16║為恒修大捨也。大捨者，即冤親平等。捨己為人因，
X21n0367_p0085b17║親仁重道，故結名親近波羅蜜。以微妙智下。出智
X21n0367_p0085b18║之實也。以能達權實一體，故曰微妙。說一乘法者。
X21n0367_p0085b19║一佛乘也。為教理二義。令入下。屬行果二義。然非
X21n0367_p0085b20║妙智不能說一乘，非一乘不能起妙行，非妙行不
X21n0367_p0085b21║能證入菩提妙果。以是下。結。謂以是能說一乘令
X21n0367_p0085b22║入菩提因緣故，即得名為真實等。善男下。總結成
X21n0367_p0085b23║名。（問：此度與前慧力二度，其名各異，文義似同，不知何所分別？伏乞教我。答：本為六度，開之為十，應知
X21n0367_p0085b24║後五度皆慧度開出。是以方便為慧度之權巧，願度為慧之志向，力度為慧之了達，智度為慧之究竟。故
X21n0367_p0085c01║知開之成五，合之惟慧而已。今約開說，大同小異。大同則文義彷彿，小異則未免差殊。且如力度所重者，
X21n0367_p0085c02║化邪向正；智度所重者，直說一乘。又力度方照蘊空利物，未顯能所兩忘；智度則不厭生死，不樂涅槃，且
X21n0367_p0085c03║令入阿耨菩提。如前慧度，圓融互備，無所不通。葢開合之義，學者知之。）△三、隨機廣
X21n0367_p0085c04║開八一，重徵八萬四千。
X21n0367_p0085c05║善男子！如是等波羅蜜多，以何義故說為八萬四千
X21n0367_p0085c06║差別？
X21n0367_p0085c07║應知此科，應前蘭若易證菩提科中，佛言：菩薩厭
X21n0367_p0085c08║離世間，住阿蘭若，省用功力，得圓滿八萬四千波
X21n0367_p0085c09║羅蜜行，速證菩提。然彼但標定及釋之截要之談，
X21n0367_p0085c10║且說三種十度，至此十度既周，故此重徵。曰：以何
X21n0367_p0085c11║義故，說為八萬四千？但彼言行，此言差別。然差別
X21n0367_p0085c12║者，即行之差別也。此但徵起，釋在下文。△二、釋明
X21n0367_p0085c13║四種差別。
X21n0367_p0085c14║汝等當知！為多貪者分別演說二千一百波羅蜜多，
X21n0367_p0085c15║為多瞋者分別演說二千一百波羅蜜多，為多癡者
X21n0367_p0085c16║分別演說二千一百波羅蜜多，為等分者分別演說
X21n0367_p0085c17║二千一百波羅蜜多。
X21n0367_p0085c18║貪謂希望無厭，多謂欲境非一。如財色名食睡，色
X21n0367_p0085c19║聲香味觸，一切可欲，觸處皆貪，故云多貪。為一切
X21n0367_p0085c20║眾生通病也。分別演說等者，為對治之法。良以如
X21n0367_p0085c21║來說法，如良醫治病，對症之藥，一劑而痊。眾生貪
X21n0367_p0085c22║病有多種，故說二千一百，以投其病治之也。（二千一百
X21n0367_p0085c23║等，如賢劫經云：菩薩修習行法，自第一光耀，乃至分舍利，凡三百五十度無極法門。各有布施、持戒、忍辱、
X21n0367_p0085c24║精進、禪定、智慧之六度法，共成二千一百度無極。言度無極者，謂事理行滿，度生死流，登涅槃岸，無有窮
X21n0367_p0086a01║極也。）以上貪既如是，瞋癡等分亦然。等分者，即非貪
X21n0367_p0086a02║非瞋非癡時，平懷無念為等分。連上瞋癡，各具二
X21n0367_p0086a03║千一百。皆言波羅蜜多者，如度貪欲者，以生死為
X21n0367_p0086a04║此岸，解脫為彼岸。以二千一百法門為般筏，貪欲
X21n0367_p0086a05║如大河。所謂乘二千一百法門之舟船，離生死此
X21n0367_p0086a06║岸，度貪欲大河，到解脫彼岸。其瞋癡等分，例此可
X21n0367_p0086a07║知。△三、結成根本轉倍。
X21n0367_p0086a08║善男子！於如是等二千一百波羅蜜多以為根本，轉
X21n0367_p0086a09║增上倍，遂成八萬四千波羅蜜多。
X21n0367_p0086a10║轉增上倍等者，一變為十，遂成二萬一千。多貪多
X21n0367_p0086a11║嗔等，各具二萬一千，共成八萬四千。△四、結為利
X21n0367_p0086a12║他法門。
X21n0367_p0086a13║如是等法皆利他行。
X21n0367_p0086a14║應他之病，故為利他。△五、自利調伏之行。
X21n0367_p0086a15║善男子！若有眾生其性難調，聞是法已心未調伏，即
X21n0367_p0086a16║為宣說八萬四千諸三昧門，如是妙法皆自利行。
X21n0367_p0086a17║其性下，謂知其本性難以調伏者，菩薩為彼說八
X21n0367_p0086a18║萬四千波羅蜜法令其調伏。聞是下，謂彼眾生雖
X21n0367_p0086a19║聞未信，其性未調、其心未伏，即是教不投機，未免
X21n0367_p0086a20║別作一種。即為宣說下，所謂換引不換藥務令彼
X21n0367_p0086a21║服，故換轉名目曰三昧門。三昧云正受，以八萬四
X21n0367_p0086a22║千各有當然之理即是正受，以善合其機即為妙
X21n0367_p0086a23║法。下二句結皆自利者，不以說法者結，名以受法
X21n0367_p0086a24║者結，既能調伏其心是為彼人之自利也。△六、利
X21n0367_p0086b01║他調伏之行。
X21n0367_p0086b02║若有眾生其性難調，聞是法已心未調伏，即為宣說
X21n0367_p0086b03║八萬四千陀羅尼門，如是妙法皆利他行。
X21n0367_p0086b04║是法指前八萬四千三昧門。再不投機者，又作蜜
X21n0367_p0086b05║語陀羅尼說。然有多字、一字、無字之別。無字者，即
X21n0367_p0086b06║向上心法，而不容言說，惟證乃知。一字等者，神呪
X21n0367_p0086b07║也。如唵字、吽字，為一字陀羅尼，其神妙功効，不可
X21n0367_p0086b08║思議。多字者，廣如楞嚴、尊勝等，次如消灾、吉祥等。
X21n0367_p0086b09║葢陀羅尼，此云總持，謂總一切法，持無量義。神呪
X21n0367_p0086b10║之名，應眾生病。亦有八萬四千，乃諸佛密意，發彼
X21n0367_p0086b11║神識，令彼心通法徧，務令受教，是為妙法利他之
X21n0367_p0086b12║行也。門有通意，謂從法入道，如從門入宅。（如來說法，不出
X21n0367_p0086b13║顯、密兩種。顯如諸教，密即總持。因機有差別，故法有種種。然教從三慧而入，呪從持誦而靈，及至明心契
X21n0367_p0086b14║道，等無差別。所謂歸源性無二，方便有多門，此之謂歟。）△七、自敘調伏眾生。
X21n0367_p0086b15║善男子！我為調伏一切有情說如是法，及以無數善
X21n0367_p0086b16║巧方便，現種種相教化眾生。善男子！以是義故，一切
X21n0367_p0086b17║人天普稱如來名為導師。
X21n0367_p0086b18║我為下。明利他之行也。如良御之調馬，亦如巧梓
X21n0367_p0086b19║之用木。調謂理其三業，伏謂治其性情。佛為能調
X21n0367_p0086b20║伏之師，有情為所調伏之機。說如是法者，即上八
X21n0367_p0086b21║萬四千波羅蜜及三昧門皆為顯說圓通，八萬四
X21n0367_p0086b22║千陀羅尼門皆為密說圓通。及以無數善巧方便
X21n0367_p0086b23║者，又不止八萬四千，充之為無量法門，皆為投機
X21n0367_p0086b24║之法，葢不出四悉檀也。法華云：種種因緣、種種譬
X21n0367_p0086c01║喻，廣演言教，無數方便引導眾生，令離諸著。即此
X21n0367_p0086c02║謂也。現種種相者，即應天同天、應人同人等，總謂
X21n0367_p0086c03║隨類現身、應機說法，皆為教化眾生。善男子下。結
X21n0367_p0086c04║佛為師。以是一句承上現身說法種種利益能感
X21n0367_p0086c05║人心，故一切人天普稱如來名為導師，謂能引導
X21n0367_p0086c06║之師也。△八、現未修習除障。
X21n0367_p0086c07║善男子！未來、現在諸佛世尊，悉皆修習八萬四千波
X21n0367_p0086c08║羅蜜門、八萬四千諸三昧門、八萬四千陀羅尼門，永
X21n0367_p0086c09║斷八萬四千微煩惱障、八萬四千微所知障。
X21n0367_p0086c10║未來下。會三世一致諸佛道同。悉皆下。其名數法
X21n0367_p0086c11║門皆同前說。永斷下。微煩惱障有八萬四千者，以
X21n0367_p0086c12║十使煩惱為根本，隨一使為頭、九使為助，遂成一
X21n0367_p0086c13║百。約三世各有一百，共成三百。而現在一百時促，
X21n0367_p0086c14║不論相助，於過去未來二世二百。又各各一一使
X21n0367_p0086c15║為頭、九使為助，共成二千。合前現世一百，共成二
X21n0367_p0086c16║千一百。又約多貪多瞋多癡等分四種眾生，各有
X21n0367_p0086c17║二千一百，共成八千四百。又約四大六衰各有八
X21n0367_p0086c18║千四百，總成八萬四千煩惱。頭數甚多，故名微細
X21n0367_p0086c19║煩惱障。然所知亦應其數者，如斷一分煩惱、證一
X21n0367_p0086c20║分真理，於所證理上知有所證，故名所知。執著不
X21n0367_p0086c21║忘故以為障，隨彼煩惱故亦有其數也（四大即地水火風，六
X21n0367_p0086c22║衰即色聲香味觸法，能引識緣慮衰損善法也）。△四、總結證果。
X21n0367_p0086c23║皆詣蘭若菩提樹下，坐金剛座，入金剛定，降伏一切
X21n0367_p0086c24║天魔怨已，證得阿耨多羅三藐三菩提。
X21n0367_p0087a01║此指未來現在諸佛，既能修習種種法門，能斷種
X21n0367_p0087a02║種煩惱，臨證果時，皆詣阿蘭若法，菩提場中，樹王
X21n0367_p0087a03║之下，金剛座上。（樹言菩提者，樹非菩提也。因在樹下，成菩提道，樹以道彰，故名菩提。
X21n0367_p0087a04║座言金剛者，亦座非金剛，以金剛喻道，佛所證道，其體最堅，如金剛體，物不能壞，用能破惑，如金剛之利，
X21n0367_p0087a05║能破萬物。定亦名金剛者，佛所入定，一切天魔外道，皆不能破，如金剛之堅，能降天魔，能制外道，亦如金
X21n0367_p0087a06║剛之利也。）降伏一切下，謂佛。佛成道時，震動魔宮，故羣
X21n0367_p0087a07║魔競來，種種威嚇，欲破佛定，故名魔怨。佛以定力，
X21n0367_p0087a08║令彼恐怖，逃遁而去，故曰降伏等。證得下，即究竟
X21n0367_p0087a09║成佛也。△二、偈頌重宣二：一、標章。
X21n0367_p0087a10║爾時，世尊欲重宣此義，而說偈言：
X21n0367_p0087a11║△二、正頌十一。一、洪讚三寶。
X21n0367_p0087a12║超過三界大法王，出現世間化羣品，恒河沙等諸菩
X21n0367_p0087a13║薩，入佛甘露智慧門。
X21n0367_p0087a14║初句讚佛，以佛能頓超三界，為大法王，謂應機說
X21n0367_p0087a15║法，權實並行，於法自在，故名法王。次句出佛本懷，
X21n0367_p0087a16║以佛從法身，垂應化身，曰出現世間，化謂教化羣
X21n0367_p0087a17║品，即五乘種性之眾生，然佛之所以出現者，葢為
X21n0367_p0087a18║教化也。三句明所被之眾，皆是大機，故名菩薩，以
X21n0367_p0087a19║人數之多，故以恒沙稱之也。四句即所成之果，智
X21n0367_p0087a20║慧乃般若翻過之言，有二：一實相般若，即所證之
X21n0367_p0087a21║理；二觀照般若，為能證之智。門為通義，謂由智入
X21n0367_p0087a22║理，智為能入，從能入得名，故以智慧為入理之門
X21n0367_p0087a23║也。甘露云不死之藥，取喻智慧一證永證，如飲甘
X21n0367_p0087a24║露不死也。本是佛智，今化菩薩亦能入之，故曰入
X21n0367_p0087b01║佛等。於中法王佛寶，智慧門法寶，諸菩薩僧寶，即
X21n0367_p0087b02║大乘三寶也。△二、彌勒啟問。
X21n0367_p0087b03║歷劫得道慈氏尊，以大悲心而啟問：善哉無垢法王
X21n0367_p0087b04║子，智慧能開真佛乘，
X21n0367_p0087b05║歷劫得道者，法華云：過去日月燈明時為求名菩
X21n0367_p0087b06║薩，自彼以來至未來成佛，其所經歷之劫數極多，
X21n0367_p0087b07║故言歷劫得道，顯行之深也。慈氏即彌勒之華言，
X21n0367_p0087b08║以慈悲為姓故云慈氏。二句頌請問，三句頌佛讚。
X21n0367_p0087b09║無垢者，謂現居補處之尊，惑盡果圓寄位等覺，在
X21n0367_p0087b10║十地之上故尊，以惑盡故名無垢。佛為法王，彌勒
X21n0367_p0087b11║能繼述佛事，故名法王子。智慧二字讚詞，謂智慧
X21n0367_p0087b12║者方可為眾請問真佛乘，即一佛乘圓實教法也。
X21n0367_p0087b13║開者啟發也，謂由此一問佛乃演說，歸功於請者
X21n0367_p0087b14║故讚能開。△三、許說誡聽。
X21n0367_p0087b15║我以師子無畏辯，說大乘中趣覺路，汝等一心善諦
X21n0367_p0087b16║聽，轉授未來所應授。十方世界可使空，無令斷盡出
X21n0367_p0087b17║世道，
X21n0367_p0087b18║師子獸中王，威伏羣類，哮吼時，羣獸潛踪，飛禽墮
X21n0367_p0087b19║地。今佛自喻，凡佛到處，諸天拱服，百靈皈依，故喻
X21n0367_p0087b20║佛為人中師子也。無畏辯者，以佛具四無所畏、四
X21n0367_p0087b21║無礙辯，顯正破邪，天魔腦裂，外道潛踪，喻師子哮
X21n0367_p0087b22║吼，故曰無畏。次句以言誨道。為說大乘等，為所說，
X21n0367_p0087b23║凡一切終實了義，通為大乘。此經猶如諸大乘中，
X21n0367_p0087b24║能趣妙覺之路逕也。妙覺即佛果，此經種種觀法，
X21n0367_p0087c01║能趣進妙覺，故名覺路。三句誡聽。四句許說。轉授
X21n0367_p0087c02║即傳說，將自所證之道，傳授於人故。未來者，指後
X21n0367_p0087c03║世學人。所應授者有二義：一者即佛本懷，分當誨
X21n0367_p0087c04║人，故曰應授。二者即所應授與之人，令擇機故。末
X21n0367_p0087c05║二句釋應授，意謂世界不可空，亦可使之令空，惟
X21n0367_p0087c06║出世心地觀法，無令斷盡。然無人傳授佛法，則滅
X21n0367_p0087c07║叮嚀囑累，故云無令等。△四、分別品格。
X21n0367_p0087c08║將求解脫出世道，不過三根九品類。上根三品諸蘭
X21n0367_p0087c09║若，中下隨緣化世間。所求道果等無差，同說真如佛
X21n0367_p0087c10║性海。
X21n0367_p0087c11║將求者指未來求道之人。解脫等即心地觀法也，
X21n0367_p0087c12║謂能觀心地故能出世得大解脫，心地為道。次三
X21n0367_p0087c13║句准長行。末二句謂根性雖三等、品雖九種，只因
X21n0367_p0087c14║人之利鈍不同，所以分別有差。然所求之道果平
X21n0367_p0087c15║等無差，如千逕九逵王城不二故。同說下正釋等
X21n0367_p0087c16║義。謂所以等無差別者，以佛於三根九品人中所
X21n0367_p0087c17║說者，同一真如佛性。如大海無邊容納百流，以眾
X21n0367_p0087c18║流入海同一醎味。此經亦爾，能會三根九品同入
X21n0367_p0087c19║佛性故。△五、真智利益。
X21n0367_p0087c20║已獲無漏真大士，隨宜應現濟羣生。開示有空不二
X21n0367_p0087c21║門，自利利他無間斷。
X21n0367_p0087c22║初句頌彌勒等，既有請益之心，必有流通之志，故
X21n0367_p0087c23║以真大士讚之。已獲無漏者，讚自成之道，永無墜
X21n0367_p0087c24║落故。次句利他，出真大士義。隨宜者，順機相應故。
X21n0367_p0088a01║應現者，隨感現身故。如觀音三十二應等，以九法
X21n0367_p0088a02║界聖凡，皆有所求之法，亦有各品之障，或冥感，或
X21n0367_p0088a03║顯求，冥應則救苦，顯應則說法，故曰濟羣生。開示
X21n0367_p0088a04║下，廣上顯濟也。或分釋，或合解。分者，如阿含四有，
X21n0367_p0088a05║因果條然，般若入空，泯相除執。合解者，空即有，隨
X21n0367_p0088a06║緣義也，有即空，不變義也，空有不著，不二門也。第
X21n0367_p0088a07║四句，結二利之德，以傳佛心印，相續無窮，故無間
X21n0367_p0088a08║斷。△六、未得應修。
X21n0367_p0088a09║未得無漏諸佛子，應正勤修三種學，善根迴向施眾
X21n0367_p0088a10║生，一心專念佛菩薩。
X21n0367_p0088a11║佛子，即發大心之凡夫也。既云未得無漏，正在有
X21n0367_p0088a12║漏，所以次句勸修。理當曰應，合道曰正，精進曰勤，
X21n0367_p0088a13║調理曰修。三種學者，指前即三根，指後即三度。第
X21n0367_p0088a14║三句謂不唯自修，更兼迴向，謂迴己所得向於眾
X21n0367_p0088a15║生，願一切眾生同得勝益，即施與也。一心下，恐道
X21n0367_p0088a16║力未堅，對境而墜，須專住一心，求佛菩薩神力加
X21n0367_p0088a17║護故。△七發願常親。
X21n0367_p0088a18║願我常覩佛菩薩，無邊莊嚴功德身，若使恒聞法雨
X21n0367_p0088a19║音，普得同霑心不退。以身常處於地獄，非不親近大
X21n0367_p0088a20║慈尊；以身常處於輪迴，非不親聞微妙法。以是因緣
X21n0367_p0088a21║諸佛子，繫心常念天人師，
X21n0367_p0088a22║無著十八住，有不離佛世時住，亦有願佛教授住。
X21n0367_p0088a23║然佛菩薩為聖師攝授，豈不發願常親乎？次句，讚
X21n0367_p0088a24║佛菩薩相好，如華嚴如來十身相海，皆因中無邊
X21n0367_p0088b01║功德莊嚴成就。若使下二句，既願常覩佛身，豈不
X21n0367_p0088b02║恒聞法雨？以如來一音說出，隨類各解，故曰普得
X21n0367_p0088b03║同霑。然法言雨者，比如上天落普雨時，一切草木
X21n0367_p0088b04║皆得生長滋茂，終至華果敷實。比人聞佛法，能令
X21n0367_p0088b05║道心不退，終至阿耨菩提。以身下四句，更發深願，
X21n0367_p0088b06║謂寧可我身常處地獄。然地獄為極苦之處，豈可
X21n0367_p0088b07║處之？乃虗設之辭。只願常近，慈尊之願也。非不親
X21n0367_p0088b08║近者，反顯辭，正謂常親也。輪迴即生死，謂寧受生
X21n0367_p0088b09║死，不捨聞法。末二句，總結常親。以是常願覩佛聞
X21n0367_p0088b10║法因緣之佛子，定要繫心常念，不可暫忘。天人師，
X21n0367_p0088b11║亦佛所謂克誠而感，必欲隨感而應，如月映川。△
X21n0367_p0088b12║八、廣頌諸度八：一、頌檀度。
X21n0367_p0088b13║若有佛子修聖道，發起無上菩提心，厭世住於蘭若
X21n0367_p0088b14║中，亦得名修三種度。每日自食先布施，兼將法寶施
X21n0367_p0088b15║眾生，三輪清淨是檀那，以此修因德圓滿。當知證獲
X21n0367_p0088b16║波羅蜜，唯由心淨不由財，若有染心施珍財，不如淨
X21n0367_p0088b17║心施少分。財施即得名檀度，此波羅蜜非二三，
X21n0367_p0088b18║前四句易明三種度，即前檀度親近真實三種波
X21n0367_p0088b19║羅蜜。亦得二字是例長行之辭。每日下正明檀度，
X21n0367_p0088b20║頌前乞食少分施餓眾生等，以沙門不存財，此即
X21n0367_p0088b21║財施也。兼將下法施也。三輪下無相施也。即自身
X21n0367_p0088b22║與物並受施之人名三輪。清淨指心說，謂不著我
X21n0367_p0088b23║相、不著法相、不著受施人相，名為三輪。體空檀那
X21n0367_p0088b24║即布施之梵言也。以此修因者，謂乘此檀度為能
X21n0367_p0088c01║修之因行，加之三輪清淨之德，檀度始得具足，故
X21n0367_p0088c02║曰圓滿。當知二字警令曉解之辭，以克體入道故
X21n0367_p0088c03║曰證獲，得達彼岸故曰波羅蜜。唯由下明布施之
X21n0367_p0088c04║實，謂能達彼岸者雖從布施中得，其所能達者唯
X21n0367_p0088c05║由三輪心淨無相之施方能克證，豈有漏財物能
X21n0367_p0088c06║之哉？故不由財。若有下二句，以染淨二心較量其
X21n0367_p0088c07║功，染心者希望果報，而所施之珍寶財物盡屬有
X21n0367_p0088c08║漏之因。不如下正較量，淨心者不望果報，雖少分
X21n0367_p0088c09║之微而為無漏之施克證之實，是故染心之施珍
X21n0367_p0088c10║寶雖多有所不及也。財施下會華梵立名。此波下
X21n0367_p0088c11║揀後二度，言其是檀度，非第二親近、第三真實，故
X21n0367_p0088c12║云非二三。此頌長行能得圓滿檀波羅蜜。
X21n0367_p0088c13║能施身命及妻子，如是得名親近度。若有求法善男
X21n0367_p0088c14║女，為說一切大乘經，令發無上菩提心，乃名真實波
X21n0367_p0088c15║羅蜜。慈悲淨信具慚愧，攝受眾生離於貪，願成如來
X21n0367_p0088c16║無上智，財法二施名初度。
X21n0367_p0088c17║初句布施中極盡施也。既不愛身即親於德而近
X21n0367_p0088c18║於道者，故次句立名。若有下二句，頌法施之實。男
X21n0367_p0088c19║女云善者，情性溫良為受道之資。法云求者，慕道
X21n0367_p0088c20║之真而用心之純也。然既有如是大機，堪為說大
X21n0367_p0088c21║乘經令彼修證，以其人法相宜也。一切者，諸大乘
X21n0367_p0088c22║之通稱，謂隨機教導非一槩說與也。令發下，正明
X21n0367_p0088c23║相宜之效。菩提心言無上者，顯是佛道菩提也。故
X21n0367_p0088c24║下句結名。真實者，以其不妄曰真，不虗曰實，如此
X21n0367_p0089a01║行施方達彼岸也。慈悲下，具慚愧德。攝授下，明利
X21n0367_p0089a02║他行。可謂自生慚愧離貪，亦復令他離貪也。願成
X21n0367_p0089a03║下，迴向佛道也。財法下，結成。初度即檀度也。△二
X21n0367_p0089a04║頌戒度。
X21n0367_p0089a05║堅持菩薩三聚戒，開發菩提離生死，擁護佛法住世
X21n0367_p0089a06║間，能悔誤犯真持戒。
X21n0367_p0089a07║三聚者，即大乘攝律儀戒，諸惡莫作；大乘攝善法
X21n0367_p0089a08║戒，眾善奉行；大乘利樂有情戒，無生不度。聚者，具
X21n0367_p0089a09║足也。略則十重四十八輕，廣則三千八萬至於無
X21n0367_p0089a10║量。開發下。明持戒之功也。開者，退其迷惑。發者，引
X21n0367_p0089a11║起正智。菩提為智德，離生死即斷德。總上二句，因
X21n0367_p0089a12║戒成道也。擁護下。令法久住也。誤犯者。向本無心，
X21n0367_p0089a13║事出偶然，過而能悔，即是慚愧，故結名真實持戒
X21n0367_p0089a14║者也。凡受戒弟子，以此鑑諸。△三頌忍度。
X21n0367_p0089a15║伏瞋恚心慈悲觀，當念宿因對怨害，不惜軀命救眾
X21n0367_p0089a16║生，是名忍辱波羅蜜。
X21n0367_p0089a17║忍辱能伏自瞋，慈悲能愍他愚。觀謂察其宿因，故
X21n0367_p0089a18║曰當念宿因。即前生怨害，今世相對，不免遭辱，彼
X21n0367_p0089a19║報宿讐，我當受之也。良以宿因杳冥，愚人莫測，對
X21n0367_p0089a20║境互憎，怨害轉深。唯智者不然，凡逆境臨時，不動
X21n0367_p0089a21║聲色，涵養自如，當念我未負彼，彼來犯我，定非今
X21n0367_p0089a22║生，必由前世，所以遭辱。不動其念，反責自己之非，
X21n0367_p0089a23║彼以剛來，我以柔應，彼以辱加，我以笑迎，雖有宿
X21n0367_p0089a24║怨，末如我之何也已矣。不惜軀命者，承前慈悲，為
X21n0367_p0089b01║救彼愚之故。眾生即加辱之人，謂彼人若不知慈
X21n0367_p0089b02║悲，必欲加害者，為酬宿冤，必不護惜軀命，而反發
X21n0367_p0089b03║願救之者，見忍辱之實，慈悲之切也。是名下，結成
X21n0367_p0089b04║忍度。△四頌進度。
X21n0367_p0089b05║能行難行不蹔捨，三僧祇劫常增進，不共染污恒鍊
X21n0367_p0089b06║心，為度有情求解脫。
X21n0367_p0089b07║難行者，苦行也。如投身殞命，為法忘軀，陸沉賤役，
X21n0367_p0089b08║身為床座等。葢菩薩為道，不知有身，不辭其苦，不
X21n0367_p0089b09║厭其勞，故云能行。如是刻刻在念，故云不蹔捨。三
X21n0367_p0089b10║僧下。不厭時長，轉愈增進也。不共即不同，謂菩薩
X21n0367_p0089b11║之精進，不與凡夫染著五欲者同，亦不與二乘染
X21n0367_p0089b12║著涅槃者同。故恒時修鍊其心者，正顯進度也。然
X21n0367_p0089b13║鍊者，非道家鍊丹之鍊，此乃不著空有，純鍊自心，
X21n0367_p0089b14║中道了義，為真修鍊者也。為度下。顯利他之心盛，
X21n0367_p0089b15║必自求解脫，然後令人解脫，似不難矣。乃二利之
X21n0367_p0089b16║功，顯真實進度也。（問，經中往往言速證，今却又言三祇，未免生疑。答，圓頓之機，念
X21n0367_p0089b17║劫圓融，雖歷三祇，猶不離當念，豈可凡情擬度乎。）△五頌禪度。
X21n0367_p0089b18║出入三昧得自在，變化神通遊十方，為斷眾生煩惱
X21n0367_p0089b19║因，三摩地門求解脫。
X21n0367_p0089b20║三昧即禪定，自在即安閒。雖言出入無非表定而
X21n0367_p0089b21║已，然性定不動實不在出入之間也。應知行住坐
X21n0367_p0089b22║臥無非妙定，天眼龍睛覷視不著，始得真實自在
X21n0367_p0089b23║也。變化下。定中大用也。所謂不離性定現諸威儀，
X21n0367_p0089b24║變化如觀音之隨現，神通如淨藏之轉邪，至分形
X21n0367_p0089c01║散影水月化身，不動而昇不思而徧，十方諸國土
X21n0367_p0089c02║無剎不現身，故曰遊十方。為斷下。出神通遊戲之
X21n0367_p0089c03║故。煩惱言因者，謂煩惱為眾生生死之因，教化門
X21n0367_p0089c04║中度生為重，欲令出苦須斷苦因，故曰為斷。等三
X21n0367_p0089c05║摩下。謂既有利他之心，亦從定中救之令脫也。梵
X21n0367_p0089c06║語三摩地，此云等至，謂雙離沉掉曰等，由定達道
X21n0367_p0089c07║曰至，亦禪定別稱，以從定入道又喻為門。（三摩一句有兩
X21n0367_p0089c08║說：一、如註中但求字改救字說；二、以本文有求解脫之求字，似乎在機，謂眾生煩惱即散亂妄想，今欲斷
X21n0367_p0089c09║之，雖承菩薩之智通，無非作勝緣，斷之猶須自己，非禪定不能解脫，故求之，謂求禪定以脫之也。是知為
X21n0367_p0089c10║斷二字前義為正，求等三字後義為正。）△六頌慧度。
X21n0367_p0089c11║若欲成就真智慧，親近菩薩及如來，樂聞出世妙理
X21n0367_p0089c12║門，修達三明斷二障。
X21n0367_p0089c13║真智即是般若。初句標定，下句正釋。要遇勝師引
X21n0367_p0089c14║導，故云親近。必欲出世，須假妙法軌持為門，始能
X21n0367_p0089c15║入道。必聽師教，故曰樂聞。是知修行人得遇真師
X21n0367_p0089c16║難，得聞妙法難。不假親近樂聞，奚可得乎？然則妙
X21n0367_p0089c17║理言門者，以門為成佛之達道。如清涼云：得其門
X21n0367_p0089c18║也，等諸佛於一朝。失其旨也，徒修因於曠劫。果若
X21n0367_p0089c19║得門會旨，修達三明，能斷二障，則不難矣。（三明，謂天眼明、
X21n0367_p0089c20║宿命明、漏盡明。二障者，即煩惱障、所知障也。）△七頌方便度。
X21n0367_p0089c21║能知眾生心差別，隨病與藥令服行，慈悲善巧應根
X21n0367_p0089c22║宜，方便利生度羣有。
X21n0367_p0089c23║能知者，必觀察屬慧心差別，是眾生意念不一，如
X21n0367_p0089c24║念何事、思何事、修何事等，乃知機也。隨病下，喻應
X21n0367_p0090a01║機說法也。病喻眾生惑業，藥喻菩薩法門。服者即
X21n0367_p0090a02║是吃藥，行者即是遵行。喻中服藥者病痊，法中能
X21n0367_p0090a03║行者障盡。慈悲下，釋隨病。與藥者，即是善巧方便。
X21n0367_p0090a04║羣有，即是眾生也。△八、頌智力兼願。
X21n0367_p0090a05║觀一切法真句義，不著中邊離有無，淨智無間會真
X21n0367_p0090a06║如，二利均平周法界。智力能了眾生性，為說相應種
X21n0367_p0090a07║種法；智力能入眾生心，令斷輪迴生死本。智力能分
X21n0367_p0090a08║黑白法，隨應取捨各了知，生死涅槃本平等，成就有
X21n0367_p0090a09║情離分別。
X21n0367_p0090a10║初句。觀即能觀之智，一切法為所觀之教理。教法
X21n0367_p0090a11║為三乘之權，真義會一乘之實。句即名言，屬能詮。
X21n0367_p0090a12║真義為句中之旨趣，為所詮。不著下，謂會得句中
X21n0367_p0090a13║之義，必不著二邊，亦不執中道。離有無三字，釋上
X21n0367_p0090a14║不著。以有即常見，無即斷見，釋上邊字也。然既離
X21n0367_p0090a15║二邊，中亦不立，是為真智照真理，當體周徧，何論
X21n0367_p0090a16║中邊哉？故曰不著等。淨智下，成上二句義。智言淨
X21n0367_p0090a17║者，以無分別為淨。葢能觀不唯句中之義不著中
X21n0367_p0090a18║邊，而仍徧觀一切萬有諸法，會融無間，皆為常住
X21n0367_p0090a19║真如也。二利者，謂菩薩既會真如自利，復能以此
X21n0367_p0090a20║利他，令其皆會真如，方為真實二利，故曰均平。周
X21n0367_p0090a21║法界者，有兩說：一者、由自他既利，皆證周法界之
X21n0367_p0090a22║真如，約所證理說；二、則菩薩既會此道，便能周徧
X21n0367_p0090a23║法界，均利眾生，此約處說。智力能了下，明有分別
X21n0367_p0090a24║智，能照眾生情性、種相、體用差別，故為說相。應等
X21n0367_p0090b01║者，即應以聲聞乘得度者，說應四諦法等，故云種
X21n0367_p0090b02║種。入眾生心者，合機曰入，由智力應機說法，能與
X21n0367_p0090b03║眾生心念相合故。令斷下，謂既知心念不同皆是
X21n0367_p0090b04║妄想，能招生死為輪迴本，故為說法令其離妄絕
X21n0367_p0090b05║根，故云永斷。能分黑白法者，分謂分別，黑白即善
X21n0367_p0090b06║惡二業，而惡業為黑成辦三途，善業為白成辦人
X21n0367_p0090b07║天。隨應取捨者，擇其可度也。各了知者，皆能曉了
X21n0367_p0090b08║本末也。生死下二句，結智力勝德，謂法性平等本
X21n0367_p0090b09║無二體，因眾生橫起無明轉成業識，然業識之體
X21n0367_p0090b10║半真半妄，迷之即有生死，悟之即是涅槃，遂成二
X21n0367_p0090b11║法。今以智力照之，法性之中求一涅槃尚不可得，
X21n0367_p0090b12║況生死乎？故曰本平等。成就下，謂既云平等實無
X21n0367_p0090b13║分別，因有情之妄念自生分別，故菩薩與之說法
X21n0367_p0090b14║令彼離之，即是真覺全體也。佛歸功於菩薩，故云
X21n0367_p0090b15║成就等。以上智力二度原為一體，開之成二合之
X21n0367_p0090b16║則一，今合之也。然十度缺願者，凡文中有趣向之
X21n0367_p0090b17║志發心度生皆為願度。隱而不顯者，以佛為法王
X21n0367_p0090b18║於法自在，故開合隨便無不可也。以上頌諸度已
X21n0367_p0090b19║竟。△九、隨機廣開。
X21n0367_p0090b20║如是十種殊勝行，攝入八萬四千中，隨其品類勝法
X21n0367_p0090b21║門，乃名菩薩波羅蜜。
X21n0367_p0090b22║初句牒定十種。次句謂略之則為十度，廣之則為
X21n0367_p0090b23║八萬四千。今以廣攝略，故云攝入等。隨其品類者，
X21n0367_p0090b24║有兩說：一者如長行為多貪者分別演說二千一
X21n0367_p0090c01║百，後三亦然，則共成八萬四千，皆為對治殊勝法
X21n0367_p0090c02║門。二者以眾生品格不同、惑業亦異，如貪重者令
X21n0367_p0090c03║行檀度，以布施度慳貪；惡業重者令行戒度，以戒
X21n0367_p0090c04║能治惡等。至於八萬四千，各隨其類，無非應病之
X21n0367_p0090c05║藥，故云勝法門。乃名下。結歸彼岸。如其若廣若略，
X21n0367_p0090c06║皆令離生死、證涅槃、高登彼岸矣。（攝入下一句，解中雖云以廣攝
X21n0367_p0090c07║略，其文不順，義亦隱暗。假若以略攝廣，如檀度能攝六；若以廣攝略，向所未聞，縱然強釋，終是不順。若改
X21n0367_p0090c08║作能攝八萬四千門，謂以十度能收多門，文義皆順。何也？以長行有八萬四千波羅蜜，頌中無之，葢攝入
X21n0367_p0090c09║十度之中也。若不敢違經，仍作以廣攝略亦可，不若顛拈倒用。且作以略攝廣理長，或辯之不當，請高明
X21n0367_p0090c10║者另出手眼。）△十、自他廣利。
X21n0367_p0090c11║八萬四千三摩地，能滅眾生散亂心。八萬四千總持
X21n0367_p0090c12║門，能除惑障銷魔眾。
X21n0367_p0090c13║三摩地，即止觀之梵言也。古德謂方便隨緣，止亦
X21n0367_p0090c14║禪定之別名也。能滅等者，即三摩之勝用也。散亂
X21n0367_p0090c15║心，即八萬四千煩惱，三摩治之，亦應其數也。總持，
X21n0367_p0090c16║即前陀羅尼之華言，謂護善遮惡，故名總持。能除
X21n0367_p0090c17║惑障，能銷魔眾，以總持神應，故云能除。其八萬四
X21n0367_p0090c18║千疊數，同長行解中說。△十一、總結流通。
X21n0367_p0090c19║大聖法王方便力，三種法要化眾生，教網垂於生死
X21n0367_p0090c20║海，置彼人天安樂處。
X21n0367_p0090c21║十界獨尊為大聖，權實自在為法王，雖皆稱佛，一
X21n0367_p0090c22║顯人中之尊，一顯法中之主。方便力，指上十度八
X21n0367_p0090c23║萬等，皆是善巧作用，隨機開演，故三種法要，正明
X21n0367_p0090c24║方便，即上波羅蜜、三昧門、陀羅尼，開合不等，以投
X21n0367_p0091a01║機為要，必受教者廣，故曰化眾生皆方便之力用
X21n0367_p0091a02║也。教網者，佛以五乘聖教，收羅眾生，故九界聖凡，
X21n0367_p0091a03║不出如來範圍之內，故以網喻。垂於下，以上施下
X21n0367_p0091a04║曰垂，凡佛用處，皆為垂示，以眾生生死深遠，猶如
X21n0367_p0091a05║大海，佛於生死海中，說法度生，如大海中散網取
X21n0367_p0091a06║魚也。置彼下，置謂安置，人天等五字作三解，人天
X21n0367_p0091a07║為三界內善道，雖未離生死，現不墮三塗重苦，且
X21n0367_p0091a08║令善根不退，然後再將人天善道，受化眾生，安置
X21n0367_p0091a09║於安樂之處，葢安樂處，即界外涅槃，再次究竟至
X21n0367_p0091a10║於無上菩提，方為大安樂處也。應知化眾生三字
X21n0367_p0091a11║則通，謂通於九界聖凡，以佛較之，皆曰眾生，故人
X21n0367_p0091a12║天二字則拘，但拘於人天兩道，故總言界內有分
X21n0367_p0091a13║段生死，界外有變易生死，是以現身三土（謂他受用土，方
X21n0367_p0091a14║便有餘土，凡聖同居土），法用四悉（即四悉檀，謂悉者徧也，檀者施也，佛以四法徧施有
X21n0367_p0091a15║情，一世間悉檀歡喜益，二為人悉檀生善益，三對治悉檀破惡益，四第一義悉檀入理益），或用三
X21n0367_p0091a16║昧門之顯說，或用陀羅尼之密義，以此顯密，圓通
X21n0367_p0091a17║究竟，皆達彼岸矣。△三、聞品獲益。
X21n0367_p0091a18║爾時世尊說是法時，八萬四千忉利天子斷諸界障
X21n0367_p0091a19║證歡喜地，無數百千六欲天子悟無生忍得陀羅尼，
X21n0367_p0091a20║十六大國王得聞持陀羅尼，無量四眾聞菩薩行或
X21n0367_p0091a21║得不退地、或得三昧門、或得陀羅尼、或得大神通，或
X21n0367_p0091a22║有菩薩證得三地乃至十地踊躍歡喜，無量百千諸
X21n0367_p0091a23║人天等發阿耨多羅三藐三菩提心不復退轉，八千
X21n0367_p0091a24║人天遠塵離垢得法眼淨。
X21n0367_p0091b01║諸界障者，即異生性障也。自三賢加行之內，凡始
X21n0367_p0091b02║入初地，斷異生性障，證徧滿真如，得大歡喜。從得
X21n0367_p0091b03║道時，立名曰歡喜地。悟無生忍者，或云初住得大
X21n0367_p0091b04║總持，無生無滅，忍可於心。以下隨機各解，證入不
X21n0367_p0091b05║同，皆如本文。遠塵離垢等，亦准前解。以上正釋疑
X21n0367_p0091b06║問已竟。△二再答轉問二。一品題。
X21n0367_p0091b07║功德莊嚴品第九
X21n0367_p0091b08║佛答彌勒所問，廣明四德莊嚴自身，故立品名。△
X21n0367_p0091b09║二、經文四：一、彌勒示問三：一、述承佛語。
X21n0367_p0091b10║爾時，彌勒菩薩摩訶薩白佛言：世尊！如佛所說，住阿
X21n0367_p0091b11║蘭若功德成就當得作佛。
X21n0367_p0091b12║此出佛言，為生疑之本，彌勒述之。下申疑問。△二、
X21n0367_p0091b13║徵起疑問。
X21n0367_p0091b14║菩薩云何修諸功德，而能住是阿蘭若中？
X21n0367_p0091b15║云何二字，為疑問辭。此中諸字有二義：一、諸者，多
X21n0367_p0091b16║也。因前文佛說三種法要開之，各有八萬四千，皆
X21n0367_p0091b17║為勝功德故。意謂蘭若中人，道力未充，功行未備，
X21n0367_p0091b18║云何能行八萬四千差別法門？此解承前疑之，故
X21n0367_p0091b19║問也。二者、不承前但不知而問。謂佛說功德成就，
X21n0367_p0091b20║當得作佛，不知云何修諸功德？此說諸字輕，但作
X21n0367_p0091b21║助語辭。即如修何等功德，方能住是蘭若，當得成
X21n0367_p0091b22║佛？前後照應，二義皆通。據佛答處，後義為正。△三
X21n0367_p0091b23║哀請求示。
X21n0367_p0091b24║惟願世尊為我解說。
X21n0367_p0091c01║△二、如來開示四：一、總答一德堪住。
X21n0367_p0091c02║爾時，佛告彌勒菩薩摩訶薩言：汝善男子！當修學者
X21n0367_p0091c03║但有一德，是人應住阿蘭若處求無上道。
X21n0367_p0091c04║總答：標住。△二、徵釋一德源委。
X21n0367_p0091c05║云何為一？謂觀一切煩惱根源即是自心，了達此法
X21n0367_p0091c06║堪能住止阿蘭若處。
X21n0367_p0091c07║觀者，為究察之智。一切下，所察之惑煩惱，總為五
X21n0367_p0091c08║住地（即見一切住地、欲界住地、色界住地、無色界住地、無明住地），開之則為八
X21n0367_p0091c09║萬四千根源。即是自心者，覿面指出也。心有二種：
X21n0367_p0091c10║一、真心，即常住妙明、不動周圓、妙真如性，為生佛
X21n0367_p0091c11║共具之體也。然既曰真心，而却為煩惱本者，以其
X21n0367_p0091c12║倐然不覺，妄依真起，種種煩惱依之而生。若離真
X21n0367_p0091c13║心，煩惱何有？如塵依鏡起，離鏡無塵故。二者、妄心，
X21n0367_p0091c14║然妄亦有二：一、即阿賴耶識，為諸識根本，其體半
X21n0367_p0091c15║真半妄。半真即是真如，半妄即是無明。謂依賴耶
X21n0367_p0091c16║轉生二分：一、轉相見分，二、現相相分，連上賴耶為
X21n0367_p0091c17║無明。三、細，因見分帶出相分境，而相分遂能顯現。
X21n0367_p0091c18║見分不覺自心所現，將謂心外實有，反生取著，遂
X21n0367_p0091c19║有能所，激動心海，則諸識浪起，轉生六粗（一、智相，為法執
X21n0367_p0091c20║俱生；二、相續相，即法執分別；三、執取相，即我執俱生；四、計名字相，即我執分別；五、起業相，即造作有漏諸
X21n0367_p0091c21║業。六業繫苦相，即是六道果報。）楞伽云，藏識海常住，境界風所動。
X21n0367_p0091c22║種種諸識浪，騰躍而轉生。由是一切煩惱，皆從此
X21n0367_p0091c23║起。故為煩惱根源也。二即第六意識，見思諸惑，皆
X21n0367_p0091c24║因此生。故知真妄二心，皆為煩惱根源也。了達此
X21n0367_p0092a01║法者，以返妄歸真之智，為能了達。此法即指自心，
X21n0367_p0092a02║為所了達。如大智慧人，照了妄惑本空。意識轉為
X21n0367_p0092a03║妙觀察智，賴耶轉成大圓鏡智。復乎本真，當體是
X21n0367_p0092a04║佛。堪能下，謂若有如是等機，堪能不負住阿蘭若，
X21n0367_p0092a05║何必備修諸度。所謂識得一，則萬事畢矣。（問，法相宗中，說
X21n0367_p0092a06║轉八識相應心品成鏡智，轉第六識相應心品成妙觀察智。識體但能轉染成淨。此解但云轉識成智，不
X21n0367_p0092a07║亦違乎。答，相宗貴乎分別，性宗貴在融通。便云轉識成智，有何不可。古德亦有此說，勿得以相難性，達義
X21n0367_p0092a08║可也。若謂必定分別，纔是佛說三界唯心。且道一心之外，諸識諸品，在甚麼處。）△三、再徵
X21n0367_p0092a09║法喻反釋。
X21n0367_p0092a10║所以者何？譬如狂犬被人驅打，但逐瓦石不逐於人。
X21n0367_p0092a11║未來世中住阿蘭若新發心者亦復如是，若見色、聲、
X21n0367_p0092a12║香、味、觸、法，其心染著，是人不知煩惱根本不因五境
X21n0367_p0092a13║從自心生，即此名為未能善住阿蘭若處。
X21n0367_p0092a14║狂犬逐石，人所共知，此為喻。未來下，法合。新發心
X21n0367_p0092a15║者，即舉心住靜修行常人。言未來者，在如來滅後
X21n0367_p0092a16║末法之中也。亦復如是者，總例前喻。若見下，根能
X21n0367_p0092a17║對境，正合逐石。其心染著者，如眼對色，引起眼識
X21n0367_p0092a18║及同時意識，遂分別諸色。耳對聲時，引起耳識及
X21n0367_p0092a19║同時意識，流逸奔聲。餘四亦然。以逐境攀緣，與夫
X21n0367_p0092a20║狂犬逐石等無異也。是人下，釋逐境攀緣意。言其
X21n0367_p0092a21║煩惱根本即是自心，色聲等五境亦是自心。由不
X21n0367_p0092a22║知故，只作心外實有五境，妄生取著。所謂自心取
X21n0367_p0092a23║自心，非幻成幻法。即此下，謂如是之人，雖有好靜
X21n0367_p0092a24║之心，不識其本，名為未能善住者也。應知不因五
X21n0367_p0092b01║境之因字不穩，恐是知字之誤。若必作因看，無味
X21n0367_p0092b02║之甚也。今作知字為正，言其是人不知煩惱根本
X21n0367_p0092b03║即是自心。此句但斥不識心，亦復不知五境亦是
X21n0367_p0092b04║自心（五境即色、聲、香、味、觸也）。不言法塵者，以是五境泄落緣
X21n0367_p0092b05║影，不出五境故。而不言五境即是自心，却言從自
X21n0367_p0092b06║心生者，謂真心隨緣轉變相分境。然境依心現，全
X21n0367_p0092b07║境即心。譬如影依鏡現，全影即鏡。由不知故，所以
X21n0367_p0092b08║自心見分，取著自心相分。總不達二皆唯心，只作
X21n0367_p0092b09║心外別有。作如是見解，故不為善住者也。△四、結
X21n0367_p0092b10║前起後廣釋三：一、結前。
X21n0367_p0092b11║以是因緣，樂住寂靜，求無上道。
X21n0367_p0092b12║△二、開後五：一、深究迷倒根本。
X21n0367_p0092b13║一切菩薩摩訶薩等，若五欲境現前之時，觀察自心
X21n0367_p0092b14║應作是念：我從無始至於今日，輪迴六趣無有出期。
X21n0367_p0092b15║皆自妄心而生迷倒，於五欲境貪愛染著，如是菩薩
X21n0367_p0092b16║名為堪住阿蘭若處。
X21n0367_p0092b17║但發菩提心者，皆稱菩薩。言摩訶薩者，謂菩薩中
X21n0367_p0092b18║之大菩薩也。此但稱呼而已，實指初心者說，非深
X21n0367_p0092b19║位者可比，如說大心、大量、大德、大人，皆稱呼也。若
X21n0367_p0092b20║五下，是佛教與作觀察法。五欲境即是五塵，若其
X21n0367_p0092b21║色等現前時，必與眼等對，正對之時，猛然觀察自
X21n0367_p0092b22║心。應作下，即觀察義。無始下，妄心，指業識言。而生
X21n0367_p0092b23║迷倒者，即轉生意識分別，以不識自心即迷，心外
X21n0367_p0092b24║取法即倒，故於五欲境貪愛染著者，皆是妄心為
X21n0367_p0092c01║根本也。如是下，結名堪住。良以經文必有隱意，意
X21n0367_p0092c02║謂既識妄心取著，則不得逐境攀緣，然心不逐境，
X21n0367_p0092c03║則心境自空，二執自斷，可為利智之機，方可與蘭
X21n0367_p0092c04║若相應，故得堪住。假若不出隱意，顯文則缺，與下
X21n0367_p0092c05║科相反，思之。△二、是人速證菩提。
X21n0367_p0092c06║若有人問：何等有情於未來世當得作佛？應指是人
X21n0367_p0092c07║於當來世出三界苦、破四魔軍，速成菩提、入佛智慧，
X21n0367_p0092c08║一切世間天龍八部、阿蘇羅等皆應供養。
X21n0367_p0092c09║因上科自識妄心，不逐攀緣，成道有分，恐疑者不
X21n0367_p0092c10║決，故言若有人問等。此是佛向彌勒說：假若有人
X21n0367_p0092c11║問汝，佛度眾生皆欲成佛，不知何等有情未來成
X21n0367_p0092c12║佛？意在有情類廣皆有佛性，但不知何類何人而
X21n0367_p0092c13║得成就。此疑者俗漢大約如此，應指下亦是佛令
X21n0367_p0092c14║彌勒答彼問者之言。是人者，即前能識妄心之人，
X21n0367_p0092c15║於當來世速成菩提。意在既識妄心，妄心則空，妄
X21n0367_p0092c16║心空時即是真心，不從外得，所以成佛。出三下，敘
X21n0367_p0092c17║將成之義。三界苦，即生死。四魔軍，即煩惱魔。五、陰
X21n0367_p0092c18║魔、死魔、天魔。謂佛佛成道必破四魔，如四魔既破，
X21n0367_p0092c19║菩提即成。入佛智慧者，入即合也，謂始覺合乎本
X21n0367_p0092c20║覺，成究竟覺，為入自心佛之智慧，還成自心之本
X21n0367_p0092c21║佛也。一切下，出應供德。謂既能成佛，為世出世間
X21n0367_p0092c22║之福田，則一切世間等皆應供養。以上因識自心
X21n0367_p0092c23║當得成佛，以見住蘭若之功効如此，非惑世偷安
X21n0367_p0092c24║假名者可比。△三、勸人供養獲福。
X21n0367_p0093a01║若善男子及善女人，以清淨心供養如是住阿蘭若
X21n0367_p0093a02║真善佛子，所獲福德無量無邊。
X21n0367_p0093a03║佛為已成之佛，住蘭若識自心者，即當來之佛，為
X21n0367_p0093a04║一切眾生之福田，天龍尚應供養，何況於人？故勸
X21n0367_p0093a05║供養，獲福無量。△四、例出供母功德
X21n0367_p0093a06║若復有人以眾珍寶供養悲母，所獲功德亦無差別。
X21n0367_p0093a07║偶爾引例供母功德者，應知世尊為報四恩故，廣
X21n0367_p0093a08║說悲母恩重。自彼已來，經歷文長，恐人忽略，對此
X21n0367_p0093a09║較功，忽然一提，警策於人。身從母有，德從母教，應
X21n0367_p0093a10║知悲母即堂上活佛。父亦如是，子能以珍寶供養，
X21n0367_p0093a11║所獲功德，與供佛者無異。所謂在家孝父母，何必
X21n0367_p0093a12║遠燒香。△五、徵釋當證菩提。
X21n0367_p0093a13║何以故？是人當得阿耨多羅三藐三菩提，轉正法輪
X21n0367_p0093a14║度人天眾，紹三寶種使不斷絕，當為眾生作歸依故。
X21n0367_p0093a15║此科應移於供養父母一科以前。續文曰：供養如
X21n0367_p0093a16║是住阿蘭若真善佛子，所獲福德，無量無邊。遂接
X21n0367_p0093a17║何以故？是人當得等。徵曰：彼住蘭若之人，雖識自
X21n0367_p0093a18║心，無非自利，而能供養者，獲福至於無量無邊者。
X21n0367_p0093a19║是何以故？是人下，釋。以是人既識自心，則當得阿
X21n0367_p0093a20║耨菩提，即未來諸佛一數。其有供養，即是供佛，所
X21n0367_p0093a21║以福勝也。將供母一科，移於此後，其文則順，其義
X21n0367_p0093a22║亦當。假若不然，在家父母，雖有慈悲，無非恩愛，且
X21n0367_p0093a23║不出生死，何至菩提？多是翻譯之後，謄錄者將徵
X21n0367_p0093a24║釋一科遺漏，錯補於供母之後，請具眼者看。△三、
X21n0367_p0093b01║廣釋。二一、非機莫住。三一、邪見貪財莫住。
X21n0367_p0093b02║復次，善男子！有二種法繫縛行者，令不堪任住阿蘭
X21n0367_p0093b03║若：一者、愛樂斷見邪法，二者、愛樂財寶樂具。
X21n0367_p0093b04║有二下。標住。一者下。釋。愛樂即邪種之所欲，斷見
X21n0367_p0093b05║即撥無因果，邪法即事火崇水等。良以二見之種
X21n0367_p0093b06║子既存於心，二見之現行必發於外。然既曰斷邪，
X21n0367_p0093b07║總該五利，即是見惑。二者下。即五鈍之貪。然愛樂
X21n0367_p0093b08║即貪，義兼五鈍，即是思惑。總言見思之惑，如蠶作
X21n0367_p0093b09║繭，自纏自縛，故曰繫縛等。此心不忘，此行常作，縱
X21n0367_p0093b10║住蘭若，枉然無益矣。故曰令不堪任住等。應知令
X21n0367_p0093b11║字，似佛說與彌勒，凡遇此等，令彼莫住。△二、憍慢
X21n0367_p0093b12║惡法莫住。
X21n0367_p0093b13║又，善男子！有二種人不堪居住阿蘭若處：一者、具足
X21n0367_p0093b14║憍慢，二者、惡大乘法。
X21n0367_p0093b15║陵他曰慢，自貴謂憍。憍則不欲苦行，慢則眇視正
X21n0367_p0093b16║修。慢能障道，縱住無益，故云不堪大乘法寶。一言
X21n0367_p0093b17║之下，心地開通，立證菩提，求之猶恐不得，惡之
X21n0367_p0093b18║必招重苦。然既惡，必謗三途業因，求人身猶恐不
X21n0367_p0093b19║得，居蘭若何益？故曰不堪居住。△三、邪見破戒莫
X21n0367_p0093b20║住。
X21n0367_p0093b21║又，善男子！有二種人不應居住阿蘭若處：一者、邪見，
X21n0367_p0093b22║不信佛語；二者、身自破戒，策役持戒。如是等人不應
X21n0367_p0093b23║居住阿蘭若處，求無上道。
X21n0367_p0093b24║初四句標。一者下。釋。如是下。結。良以士農工商皆
X21n0367_p0093c01║從其教，信而能行必克其志，況佛弟子乎？不信佛
X21n0367_p0093c02║語反成邪見，外道同宗住之何益？二者。謂三學戒
X21n0367_p0093c03║為根本，持之能生定慧菩提可期，破之失其根本
X21n0367_p0093c04║徒勞無益。策役下。謂自既破戒猶不知慚愧，反以
X21n0367_p0093c05║驅策役使持戒之人，譬如罪人欲使官長真為可
X21n0367_p0093c06║笑，不惟無慚且更加憍傲矣。故下。結云如是等。以
X21n0367_p0093c07║其二皆失本不應居住，然住且不許，況求道乎？嗚
X21n0367_p0093c08║呼！凡弘法沙門理宜自鑑。△二、正機當住二：初、四
X21n0367_p0093c09║德當住十一。一、總持等四德。
X21n0367_p0093c10║復次，善男子！具四種德，應當安住阿蘭若處。云何為
X21n0367_p0093c11║四？一者、名聞，總持不忘；二者、分明，能解妙義；三者、正
X21n0367_p0093c12║念，常不放逸；四者、隨順，如教而行。善男子！若有佛子
X21n0367_p0093c13║成就如是四種勝德，應當安住阿蘭若處，修菩薩行，
X21n0367_p0093c14║求無上道。
X21n0367_p0093c15║復次下，標。云何等徵？一者下，釋。善男下，結。名聞者，
X21n0367_p0093c16║名謂名相，如性相、五陰、六入等。聞即三慧之首，如
X21n0367_p0093c17║耳根發識，覽佛教義，持而不忘，即是總持，屬聞慧。
X21n0367_p0093c18║能解妙義即思慧，如聞必參究其落處，豁然貫通，
X21n0367_p0093c19║會得聞中旨趣，是為能解妙義。正念者，即菩提心，
X21n0367_p0093c20║念念不忘真如法故。不放逸即是正念。百法云：精
X21n0367_p0093c21║進三根（即無貪、無嗔、無痴），於所修斷，防修為性；對治放逸，
X21n0367_p0093c22║成滿一切世、出世善事為業（防修者，於所斷惡，防令不起；於所修善，修
X21n0367_p0093c23║令增長）。隨順者，隨即不違，順即依從，如佛教導，依而
X21n0367_p0093c24║行之，兼上即是修慧。善男子下，總結。四種勝德者，
X21n0367_p0094a01║即上聞、思、修三慧及菩提心，是為成佛之大本，受
X21n0367_p0094a02║道之良器，可謂人地相宜，故云應當等修。菩薩行
X21n0367_p0094a03║者，且約觀心，良以六度萬行微細妙門固有無量，
X21n0367_p0094a04║但初心菩薩焉得廣行？故且專住正念，觀究心地
X21n0367_p0094a05║為能究之智，無上道即所求之果。葢用智遣識，一
X21n0367_p0094a06║念不生，不求而求，求即無求。無上妙道本是自心，
X21n0367_p0094a07║非證言證，證亦無證，非同常人妄心用事，故云勝
X21n0367_p0094a08║德。△二、慈悲等四德
X21n0367_p0094a09║復次，善男子！出家菩薩復有四德莊嚴自身，住阿蘭
X21n0367_p0094a10║若求佛智慧。云何為四？一者、大慈，二者、大悲，三者、大
X21n0367_p0094a11║喜，四者、大捨。善男子！如是四法能生一切福德智慧，
X21n0367_p0094a12║利益安樂無量眾生，速證無上大菩提法。
X21n0367_p0094a13║標徵釋結同前，後皆倣此。慈悲喜捨即四無量心，
X21n0367_p0094a14║純是利他之行。如是下明因行致福。能生等者，以
X21n0367_p0094a15║四心利他為功能成己德，所以一切福智皆由此
X21n0367_p0094a16║生也。利益安樂下正言利他大益。悲能拔苦即救
X21n0367_p0094a17║人利益，慈能與樂即安樂利益，喜能說法即教誡
X21n0367_p0094a18║利益，捨能等觀即普恩利益。速證下結大菩提法，
X21n0367_p0094a19║即智斷二德。△三頭陀等四德。
X21n0367_p0094a20║復次，善男子！出家菩薩復有四德，持戒清淨能至菩
X21n0367_p0094a21║提。云何為四？一者、恒住四無垢性，二者、常行十二頭
X21n0367_p0094a22║陀，三者、遠離在家出家，四者、永離諂誑嫉妬。善男子！
X21n0367_p0094a23║一切菩薩依此四法，永離生死得大菩提。
X21n0367_p0094a24║菩提為究竟之果，持戒為萬行之基，戒行清淨則
X21n0367_p0094b01║萬行皆成，以承因得果，故曰能至菩提。四無垢性，
X21n0367_p0094b02║即飲食、衣服、床座、醫藥四法，隨分不貪不嗔為無
X21n0367_p0094b03║垢性，以不起貪等則其性自淨矣，故云無垢。十二
X21n0367_p0094b04║頭陀皆如前解，不可間斷，故云常行。遠離下，即是
X21n0367_p0094b05║樂遠離行，在家多染五欲，出家或執小乘，若行遠
X21n0367_p0094b06║離行者，不惟離諸五欲，亦復不近小乘（出家小大二乘通稱，
X21n0367_p0094b07║亦有出家外道，此離小外也）。諂誑嫉妬者，皆隨煩惱，葢諂者媚
X21n0367_p0094b08║佞於言，誑者詭詐於行，嫉人之好、妬人之能，一有
X21n0367_p0094b09║此心則不足論矣，故曰永離。善男下，結。
X21n0367_p0094b10║復次，善男子！出家菩薩復有四法，永離生死得大菩
X21n0367_p0094b11║提。
X21n0367_p0094b12║此文有標無釋，定譯人遺漏，不勞強釋。△四、持戒
X21n0367_p0094b13║等四德
X21n0367_p0094b14║復次，善男子！出家菩薩復有四法攝一切善。云何為
X21n0367_p0094b15║四？一者、淨持禁戒復有多聞，二者、入諸三昧能具智
X21n0367_p0094b16║慧，三者、得六神通兼修種智，四者、善巧方便又不放
X21n0367_p0094b17║逸。善男子！如是四法，三世菩薩共所修學，汝等佛子
X21n0367_p0094b18║亦應修習，疾證廣大無上菩提。
X21n0367_p0094b19║戒言禁者，止持也。持言淨者，潔白也。法華云：清淨
X21n0367_p0094b20║持禁戒，猶如護明珠。多聞者，以持戒之人性不昏
X21n0367_p0094b21║濁，故佛法入心永不忘失，即是多聞。三昧者，定之
X21n0367_p0094b22║本體實無多種，今言諸者，以體從用顯，以用有差
X21n0367_p0094b23║別故立諸名。入者，攝用也。謂攝用歸體名入。諸定
X21n0367_p0094b24║能具智慧者，定之觀照也。然定有智慧，如鏡有光
X21n0367_p0094c01║不為物瞞也。得六神通者，定之大用也。六種准前。
X21n0367_p0094c02║種智者，即一切種智、道種智，皆佛智也。兼修者，揀
X21n0367_p0094c03║但修也。因上得體發用雖具六通，若不熏修種智
X21n0367_p0094c04║恐墮小乘，故要兼修也。然二乘之智但除我執，如
X21n0367_p0094c05║來之智必我法二執兼斷然後得之，斷即是修，故
X21n0367_p0094c06║曰兼修。善巧方便，即隨宜利生。不放逸，同前。善男
X21n0367_p0094c07║下，結。三世共修者，是一切聖人通修之法也。是以
X21n0367_p0094c08║非戒不能成定，非定不能發慧，非神通不能大用，
X21n0367_p0094c09║非多聞不識權實，非善巧不能應機，以自他二利、
X21n0367_p0094c10║因果始終皆從此得，故云共所修學。汝等下，勸修。
X21n0367_p0094c11║謂三世菩薩共所修學，汝等佛子豈得不然？故云
X21n0367_p0094c12║亦應等。△五、布施等四德
X21n0367_p0094c13║復次，善男子！出家菩薩具四種法，於菩薩行得不退
X21n0367_p0094c14║轉。云何為四？一者、布施，二者、愛語，三者、利行，四者、同
X21n0367_p0094c15║事。善男子！如是四行，趣菩提路利生根本，一切菩薩
X21n0367_p0094c16║皆應修學。
X21n0367_p0094c17║布施等四，皆為攝持眾生之法，乃方便權智，善能
X21n0367_p0094c18║攝化有情，使其依附，然後導以大乘正道。維摩經
X21n0367_p0094c19║云先以欲鈎牽，後令入佛智是也。一、布施攝，謂菩
X21n0367_p0094c20║薩二種布施攝眾生故。若眾生樂財，即以財施攝
X21n0367_p0094c21║之；樂法，即以法施攝之。眾生既蒙二施利益，因是
X21n0367_p0094c22║生親愛心，依附受道，得住真理，故名布施攝。愛語
X21n0367_p0094c23║者，謂菩薩隨順眾生根性，善言慰喻，則一切眾生
X21n0367_p0094c24║樂聞善言。因是生親愛心，依附受道，得住真理，故
X21n0367_p0095a01║名愛語攝。三、利行者，謂菩薩起身、口、意善行，利益
X21n0367_p0095a02║一切眾生。因是生親愛心，依附受道，得住真理，故
X21n0367_p0095a03║名利行攝。四、同事者，謂菩薩以法眼明見眾生根
X21n0367_p0095a04║性，隨其所樂，分形示現，同其所作，使其各沾利益。
X21n0367_p0095a05║因是生親愛心，依附受道，得住真理，故名同事攝。
X21n0367_p0095a06║善男下。結云：如是四行，純為利他，故云根本。一切
X21n0367_p0095a07║下。勸修。△六觀察等四德。
X21n0367_p0095a08║復次，善男子！出家菩薩復具四德，住於蘭若持戒清
X21n0367_p0095a09║淨莊嚴自身。云何為四？一者、觀察自無本性，伏斷二
X21n0367_p0095a10║執證無我故；二者、他身亦無本性，於怨親所離憎愛
X21n0367_p0095a11║故；三者、身心快樂，心、心所法無分別故；四者、得平等
X21n0367_p0095a12║智，生死、涅槃無差別故。善男子！如是四法，一切菩薩
X21n0367_p0095a13║所應修習，汝等佛子亦當修習遠趣無上正等菩提。
X21n0367_p0095a14║持戒清淨。言莊嚴自身者，以心廣體胖，德現於顏
X21n0367_p0095a15║色，復有善神衛護，威儀可觀，為修證之本，所謂德
X21n0367_p0095a16║潤身矣。觀察等者，即菩薩所作工夫。自無本性者，
X21n0367_p0095a17║應知本性非佛性為本性，以眾生日用，皆認妄識
X21n0367_p0095a18║為本性，當體不實，對境則現。所以佛命觀察，堅者
X21n0367_p0095a19║為地，濕潤為水，煖相歸火，動轉歸風，病中不能作
X21n0367_p0095a20║主，死來不能自留，本性何在哉。凡妄念起時，作如
X21n0367_p0095a21║是觀，則我執自伏，種現自斷矣。（伏者現行不起，斷者種子亦滅。）他
X21n0367_p0095a22║身亦無本性者，以己例他也。謂我既無我，彼豈彼
X21n0367_p0095a23║哉。由是我人四相，頓然皆空，則向之怨者不憎，親
X21n0367_p0095a24║者不愛，是為持戒清淨，莊嚴自身也。三者下，謂以
X21n0367_p0095b01║上二執既空，身不奔馳，則身自在，心不逐境，則心
X21n0367_p0095b02║自在，故云快樂。心即八識心，王所即心所，以本性
X21n0367_p0095b03║既無，分別何有，則王所諸法，應念化為無上知覺
X21n0367_p0095b04║矣。四者下，明轉識成智。得平等智者，以我執既空，
X21n0367_p0095b05║第七識不緣第八見分，為自內我，則七識當處化
X21n0367_p0095b06║為平等性智。下句生死涅槃無差別者，由得此智，
X21n0367_p0095b07║則觀生死不異涅槃，如空華即是空性。涅槃不礙
X21n0367_p0095b08║生死，如空性即是空華。然華空無二，隨見者之不
X21n0367_p0095b09║同。謂病目者見華，好眼者不見。若諸佛分上，求空
X21n0367_p0095b10║性不可得，華相安在哉？通為一覺，故無差別。如是
X21n0367_p0095b11║四德，自利顯，利他隱。善男下，結勸，可知。（問：前云速證，又云疾
X21n0367_p0095b12║證。此結又云遠趣。後文又云經大刧海。然速疾與遠歷相反，是義云何？答：速疾者，由機利觀妙，不涉紆曲，
X21n0367_p0095b13║可一生圓曠劫之果。遠者，正顯所證者高遠，不在下位，非遙遠之謂也。又云經歷劫海者，謂眾生無邊，利
X21n0367_p0095b14║他心切，不辭長時，誓欲度之等。所謂先悟毗盧性海，後入普賢行門。雖歷劫海，願力攝持，不覺其為時長
X21n0367_p0095b15║也。而念劫圓融，有何相反？）△七度生等四德
X21n0367_p0095b16║復次，善男子！一切菩薩復有四願，成熟有情住持三
X21n0367_p0095b17║寶，經大劫海終不退轉。云何為四？一者、誓度一切眾
X21n0367_p0095b18║生，二者、誓斷一切煩惱，三者、誓學一切法門，四者、誓
X21n0367_p0095b19║證一切佛果。善男子！如是四法，大小菩薩皆應修學，
X21n0367_p0095b20║三世菩薩所學處故。
X21n0367_p0095b21║即四弘誓願也。有情即是眾生，以眾生有情識故，
X21n0367_p0095b22║依妄識立名也。成熟即是度化，然一切眾生於五
X21n0367_p0095b23║欲每親、淨行疎遠，於生死熟練、於涅槃罔知，今以
X21n0367_p0095b24║四願將欲反之，故云成熟有情。住持者，紹隆不斷
X21n0367_p0095c01║義。三寶即佛法僧，寶即重義，以四願中成佛即住
X21n0367_p0095c02║持佛寶，學法即住持法寶，菩薩自身及所度眾生
X21n0367_p0095c03║即僧寶。經謂經歷，劫海謂時長，不退轉者誓願所
X21n0367_p0095c04║攝，雖歷長時不覺其長也。誓度眾生者，依苦諦境
X21n0367_p0095c05║而發誓也，謂菩薩徧觀六道眾生等類皆被生死
X21n0367_p0095c06║諸苦所逼，故發誓願欲度脫之令出三界故。誓斷
X21n0367_p0095c07║一切煩惱者，依集諦境而發誓也，謂菩薩諦審煩
X21n0367_p0095c08║惱惑業無量無邊能招生死苦果流轉三界無有
X21n0367_p0095c09║窮盡，故發誓願欲斷除之亦令眾生皆斷故。誓學
X21n0367_p0095c10║一切法門者，依道諦境而發誓也，謂菩薩諦審一
X21n0367_p0095c11║切道法無窮無盡皆能通至涅槃，自既學已亦令
X21n0367_p0095c12║一切眾生共學故（法門者即戒定慧等開之無量，法能軌持，門有通義，謂持諸道
X21n0367_p0095c13║法通入佛位）。誓證一切佛果者，依滅諦境而發誓也，謂
X21n0367_p0095c14║菩薩諦審菩提之果最勝無有過上，自成就已普
X21n0367_p0095c15║願一切眾生咸皆成就故（佛果言一切者，謂菩提涅槃為一切諸佛共證
X21n0367_p0095c16║之果，故云一切佛果）。善男下，結勸大小。菩薩者，以得道深位
X21n0367_p0095c17║地上等覺為大，地前三賢為小。又三賢中入理住
X21n0367_p0095c18║行迴向為大，信位及初發心者為小。皆應修學者，
X21n0367_p0095c19║正勸。三世所學者，引證。△八愛樂等四德。
X21n0367_p0095c20║復次，善男子！出家菩薩復有四法，住阿蘭若持戒清
X21n0367_p0095c21║淨。云何為四？一者、愛樂空性，空所顯故；二者、得無恐
X21n0367_p0095c22║怖，證三昧故；三者、於諸眾生起大悲願；四者、於二無
X21n0367_p0095c23║我，無厭背心。善男子！如是四法，一切菩薩入聖要門，
X21n0367_p0095c24║依此四法斷二障故。
X21n0367_p0096a01║持戒清淨者，如雜阿毗曇心論有四種持戒：一、希
X21n0367_p0096a02║望戒，希即希求，望即期望，謂求生天及餘善處，堅
X21n0367_p0096a03║持禁戒故。二、恐怖戒，謂畏墮惡趣、畏惡名稱，堅持
X21n0367_p0096a04║禁戒故。三、順覺支戒，謂隨順七覺支莊嚴其心，堅
X21n0367_p0096a05║持禁戒故（七覺支如三藏法數）。四、清淨戒，謂無漏戒，能離煩
X21n0367_p0096a06║惱垢染故（此即聲聞緣覺無漏道品所發之戒也）。今云出家菩薩雖
X21n0367_p0096a07║初發心志同大覺，猶非聲聞緣覺之清淨也。云何
X21n0367_p0096a08║下，徵。一者下，釋。空性即第一義真空實性也。愛樂
X21n0367_p0096a09║非情見之愛，為菩提增上之志，謂由有此心終能
X21n0367_p0096a10║克證，故云空所顯故。葢空性人皆本具世間人，為
X21n0367_p0096a11║五欲所迷故不能顯，今則因住蘭若心地清淨，如
X21n0367_p0096a12║雲散空澄故真空顯現，然真空不動即是性定，所
X21n0367_p0096a13║以戒能生定，斯之謂也。得無下，恐怖有多種，唯二
X21n0367_p0096a14║種生死實為大恐，而三昧亦有多種，唯性定為總
X21n0367_p0096a15║體，由持戒清淨故空性顯現即是性定，性定之中
X21n0367_p0096a16║無諸生死故無恐怖，由定所成故云證三昧故。以
X21n0367_p0096a17║上二種且約自利，於諸眾生起大悲願者復能利
X21n0367_p0096a18║他，然性定既成利器已備，發大悲願亦令他成也。
X21n0367_p0096a19║二無我者，即人無我、法無我。然人法之中本無有
X21n0367_p0096a20║我，但凡夫不了，於無我中計我極盛，所謂我身我
X21n0367_p0096a21║名我衣我物等，於行住坐臥語言之間，乃至我能
X21n0367_p0096a22║布施、我能持戒等，因此顛倒備起一切煩惱生死
X21n0367_p0096a23║行業。今菩薩既住蘭若，由戒定發慧，如實照了五
X21n0367_p0096a24║陰之法本空，假名之人何在？故二皆無我也。無厭
X21n0367_p0096b01║背心者，揀凡夫及二乘也。謂凡夫迷空著有，二乘
X21n0367_p0096b02║厭有著空，凡夫繫生死背涅槃，二乘背生死向涅
X21n0367_p0096b03║槃，以二皆各著一邊不合中道。今菩薩即我無我、
X21n0367_p0096b04║即法無我，不厭煩惱、不背生死，理事無礙、空有互
X21n0367_p0096b05║融，方是大乘真二無我，不同凡夫聲聞有厭背心。
X21n0367_p0096b06║善男下結成聖要。言入聖要門者，謂厭有著空非
X21n0367_p0096b07║為聖要，無厭無背真為要門。依此下結斷二障者，
X21n0367_p0096b08║以空所顯故則煩惱障斷，大悲無厭則所知障斷
X21n0367_p0096b09║（聲聞人觀法無我者，觀色等五陰之法內無主宰，即法中無我非同菩薩，五陰亦空當體實相）。△九、
X21n0367_p0096b10║捨見等四德。
X21n0367_p0096b11║復次，善男子！出家菩薩復有四法，住阿蘭若，善持禁
X21n0367_p0096b12║戒，莊嚴其身。云何為四？一者、永捨我見，二者、捨我所
X21n0367_p0096b13║見，三者、離斷常見，四者、深能悟解十二因緣。善男子！
X21n0367_p0096b14║如是四法，能除毀禁，守護淨戒，莊嚴其身。
X21n0367_p0096b15║我見即我執分別，我所見即法執分別，因二見不
X21n0367_p0096b16║忘永沉生死。今菩薩住阿蘭若，不於身中分別有
X21n0367_p0096b17║我，亦不於身外分別我所，我法二執皆空，斷常二
X21n0367_p0096b18║見亦滅。深能悟解下，因緣准常。深悟即逆觀窮至
X21n0367_p0096b19║無明，能知三世因果以無明為根本，義含斷無明
X21n0367_p0096b20║證真理，如是觀察是為正見。善男下，結除守護。△
X21n0367_p0096b21║十觀蘊等四德。
X21n0367_p0096b22║復次，善男子！出家菩薩住阿蘭若，又觀四法能護禁
X21n0367_p0096b23║戒，妙行增修，趣求佛智。云何為四？一者、觀察五蘊生
X21n0367_p0096b24║滅，二者、觀十二處如空聚落，三者、觀十八界性同法
X21n0367_p0096c01║界，四者、於俗諦法無捨、無著。善男子！如是四法，一切
X21n0367_p0096c02║菩薩所應修學。是故，佛子！住阿蘭若，一心修習，求無
X21n0367_p0096c03║上道。
X21n0367_p0096c04║凡夫五蘊念念生滅，所謂爪生髮長氣銷容皺，一
X21n0367_p0096c05║剎那間九百生滅，菩薩如是觀察知身無常。二者
X21n0367_p0096c06║下，觀察根塵十二處皆因緣和合則生，因緣別離
X21n0367_p0096c07║則滅，於中無我亦無我所，當體全空如空聚落者，
X21n0367_p0096c08║謂落聚中無人故空，喻根塵中無我也。以上二種
X21n0367_p0096c09║皆空觀也。三者下，即融根塵識三皆歸一真法界，
X21n0367_p0096c10║中道純真中道觀也。四者下，假觀也。以不離俗諦
X21n0367_p0096c11║假相故曰無捨，以雖在俗諦居塵不染亦不忘真
X21n0367_p0096c12║故云無著，即假成真亦中道觀也。善男下，結勸。△
X21n0367_p0096c13║十一、成就等四德
X21n0367_p0096c14║復次，善男子！出家菩薩住阿蘭若，具足四種持戒清
X21n0367_p0096c15║淨莊嚴自身。云何為四？一者、成就不見身觀；二者、成
X21n0367_p0096c16║就不見語觀；三者、成就不見意觀；四者、遠離六十二
X21n0367_p0096c17║見，善能成就一切智觀。善男子！若有佛子成就如是
X21n0367_p0096c18║四種清淨，現身證獲正性離生，乃至速證無上菩提。
X21n0367_p0096c19║以是因緣，汝等佛子觀如是等四種法門，斷四惡道、
X21n0367_p0096c20║證四涅槃，盡未來際度諸有情，令證阿耨多羅三藐
X21n0367_p0096c21║三菩提。
X21n0367_p0096c22║前三種因戒能生定，定中觀察自己身口意三業
X21n0367_p0096c23║皆因緣成就，以緣生無自性故皆不可得，然不見
X21n0367_p0096c24║三業惟證一真也。六十二見總屬見惑，邪見為本。
X21n0367_p0097a01║遠離者，謂定中觀察見依身有，而自己三業尚空，
X21n0367_p0097a02║既無所依諸見何在？自然氷釋矣。善能成就下，謂
X21n0367_p0097a03║邪見既空正智自現矣。言一切智者，由證此智觀
X21n0367_p0097a04║一切法皆是真如，即是正智。善男下，結證勸修。現
X21n0367_p0097a05║身下，以其一切邪見既空，則正性現身親證矣。離
X21n0367_p0097a06║生即再不受生，親獲法身故。乃至者，超略辭，必有
X21n0367_p0097a07║經歷位次。又言速證菩提者，謂雖歷諸位而不住
X21n0367_p0097a08║著，如鳥上山一飛到頂，故云速證，即是頓成。以是
X21n0367_p0097a09║下，承上結勸。四惡道即三途修羅，四涅槃即常樂
X21n0367_p0097a10║我淨。盡未下，即度生成道不厭長時。已上種種功
X21n0367_p0097a11║德莊嚴，皆從清淨持戒中來，故勸。△二、八德當住
X21n0367_p0097a12║五。一、八種三昧。
X21n0367_p0097a13║復次，善男子！出家菩薩住阿蘭若，具足八種三昧清
X21n0367_p0097a14║淨莊嚴自身。云何為八？一者、獨坐蘭若三昧清淨，二
X21n0367_p0097a15║者、遠離綺語三昧清淨，三者、遠離五欲三昧清淨，四
X21n0367_p0097a16║者、調伏身心三昧清淨，五者、飲食知足三昧清淨，六
X21n0367_p0097a17║者、遠離惡求三昧清淨，七者、遠離因聲起愛三昧清
X21n0367_p0097a18║淨，八者、為眾說法不求利養三昧清淨。善男子！應當
X21n0367_p0097a19║修習速證無上正等菩提。
X21n0367_p0097a20║具足下，標。云何下，徵。一者下，釋。善男下，結勸。最初
X21n0367_p0097a21║出家為離塵世故住蘭若，須獨居宴坐收視反觀
X21n0367_p0097a22║即是三昧，纖塵不著即是清淨。然三昧即定，清淨
X21n0367_p0097a23║即戒，乃定共戒也。遠離綺語者，即口業四過之一，
X21n0367_p0097a24║獨坐為身戒，此為口戒。然口業四過舉一該四，亦
X21n0367_p0097b01║定共口戒，故云三昧清淨。五欲者，即是五塵。遠離
X21n0367_p0097b02║者，即眼不觀色返觀自性，耳不聽聲返聽自性，乃
X21n0367_p0097b03║至身不覺觸返覺自性，亦為定共，故云三昧清淨。
X21n0367_p0097b04║後皆倣此。調伏身心者，如身不違犯則身調伏，意
X21n0367_p0097b05║不妄想則心調伏等。飲食知足即四無垢性之一，
X21n0367_p0097b06║但能隨分不涉妄想，當體即戒。遠離惡求者，言不
X21n0367_p0097b07║當求而求之是謂惡求，今定中清淨惡求永斷，故
X21n0367_p0097b08║云遠離。因聲起愛者，謂順意之聲心生染著是謂
X21n0367_p0097b09║起愛，今返聞自性不為聲轉，故云遠離。為眾說法
X21n0367_p0097b10║不求利養者，即慈悲利物說而無說，不存影相即
X21n0367_p0097b11║是三昧，尚不知有身豈復求利，即是清淨。善男下，
X21n0367_p0097b12║結勸。△二、八種智慧。
X21n0367_p0097b13║復次，善男子！出家菩薩住阿蘭若，復有八種智慧清
X21n0367_p0097b14║淨。云何為八？一者、五蘊善巧智慧清淨，二者、十二處
X21n0367_p0097b15║善巧智慧清淨，三者、十八界善巧智慧清淨，四者、二
X21n0367_p0097b16║十二根善巧方便智慧清淨，五者、三解脫門方便智
X21n0367_p0097b17║慧清淨，六者、能滅一切煩惱善巧方便智慧清淨，七
X21n0367_p0097b18║者、能滅隨煩惱善巧方便智慧清淨，八者、能滅六十
X21n0367_p0097b19║二見善巧方便智慧清淨。善男子！如是八種智慧清
X21n0367_p0097b20║淨，汝等菩薩當勤修習，速證無上正等菩提。
X21n0367_p0097b21║五蘊即色（五根六塵）、受（心法領納前境）、想（心上浮想）、行（遷流轉動者）、識（第八
X21n0367_p0097b22║了別三類性境）。皆名蘊者，謂此五種覆藏佛性，從用得名。
X21n0367_p0097b23║良以五蘊、十二處、十八界，總為色心二法。於此三
X21n0367_p0097b24║科，開合隨機有三：一為愚於心而不愚於色者，故
X21n0367_p0097c01║合色開心，說為五蘊（合色者，將五根六塵合為一色蘊故。開心者，將一心法開
X21n0367_p0097c02║為受想行識故）。又為愚於色而不愚於心者，故合心開色，
X21n0367_p0097c03║說為十二處（合心者，將受想行識合為一意根。開色者，將一色法分成五根六塵故）。
X21n0367_p0097c04║為色心俱愚者，將色心俱開，說十八界（開心者，將一心分為
X21n0367_p0097c05║六識意根。開色者，將一色法分為五根六塵）。皆言善巧智慧清淨者，智
X21n0367_p0097c06║慧乃自心之靈用也。以未住蘭若時，逐妄迷真，混
X21n0367_p0097c07║濁不淨，反墮為妄想分別。今既住蘭若，離諸塵穢
X21n0367_p0097c08║妄想，化為智慧分別，即成善巧。然善巧即是權智，
X21n0367_p0097c09║到此不唯自利，亦復度生。謂應時接物，方便隨機，
X21n0367_p0097c10║不乖於理，猶合於事。如幻人用事了無情，謂心法
X21n0367_p0097c11║俱空，是謂智慧清淨也。二十二根者，即二十二法、
X21n0367_p0097c12║五徧行（謂觸、作意、受、想、思），五別境（即欲、勝解、念、定、慧），善法十一（即信、
X21n0367_p0097c13║精進、慚、愧、無貪、無嗔、無癡、輕安、不放逸、行、捨及不害也），意識一（謂同時心王也）。此二
X21n0367_p0097c14║十二法言根者，以隨戒故，戒為入聖之根本故。凡
X21n0367_p0097c15║心王用事，此二十一種皆能隨佐。諸惡不作，眾善
X21n0367_p0097c16║奉行，是謂善巧方便。於所用事，心無染著，是謂智
X21n0367_p0097c17║慧清淨也。三解脫門（即空、無相、無作）。准前所解，一切煩惱
X21n0367_p0097c18║者，不出見、思二惑及根本無明。亦言善巧方便者，
X21n0367_p0097c19║謂貪起時，以喜捨對治；嗔起時，以歡喜對治；雖癡
X21n0367_p0097c20║為迷惑，亦時時進學，久而生慧，可以對治；慢心動
X21n0367_p0097c21║時，以恭謹對治；疑心動時，以決定信對治；惡見起
X21n0367_p0097c22║時，以三世因果、善惡報應以對治。如是對治，則一
X21n0367_p0097c23║切煩惱轉為正智，自然洞徹融照，遠離分別，故曰
X21n0367_p0097c24║能滅。是為智慧清淨也。隨煩惱有二十，謂小隨十，
X21n0367_p0098a01║中隨二，大隨八。隨佐心王故，不違根本故。今亦言
X21n0367_p0098a02║能滅善巧方便者，無非以相應法對治，令其消滅
X21n0367_p0098a03║故。六十二見，解見前文。總以我見為主，依五陰虗
X21n0367_p0098a04║妄分別，更約三世斷常增滿其數。今依戒生定，依
X21n0367_p0098a05║定發慧，能令彼見瓦解氷消。善男下，結勸。隨煩惱
X21n0367_p0098a06║名義，解見前文。△三、八種神通。
X21n0367_p0098a07║復次，善男子！出家菩薩住阿蘭若，復有八種神通清
X21n0367_p0098a08║淨莊嚴自身。云何為八？一者、於諸色法，得無障礙天
X21n0367_p0098a09║眼善巧方便神通清淨；二者、於諸聲境，得無障礙天
X21n0367_p0098a10║耳善巧方便神通清淨；三者、於諸眾生心、心所法，得
X21n0367_p0098a11║無障礙他心智善巧方便神通清淨；四者、憶念過去
X21n0367_p0098a12║生處、死處，得無障礙宿住智善巧方便神通清淨；五
X21n0367_p0098a13║者、能往十方無數佛剎，得無障礙神境智善巧方便
X21n0367_p0098a14║神通清淨；六者、能知眾生漏盡、未盡，得無障礙漏盡
X21n0367_p0098a15║智善巧方便神通清淨；七者、能滅一切煩惱，得無障
X21n0367_p0098a16║礙無漏智善巧方便神通清淨；八者、現見自身一切
X21n0367_p0098a17║善根迴向眾生善巧方便神通清淨。善男子！如是八
X21n0367_p0098a18║種神通清淨，十方菩薩同所修學，汝等菩薩亦應修
X21n0367_p0098a19║習，速證無上正等菩提。
X21n0367_p0098a20║神通者，乃自性本具之妙用也。凡夫為無明障隔
X21n0367_p0098a21║而不能通，今住蘭若，從戒生定，依定發用，靈妙通
X21n0367_p0098a22║神，觸處無礙，故曰神通。以神通自在，令法身不孤，
X21n0367_p0098a23║是謂莊嚴其身。然神通雖發於定，體實本於蘭若，
X21n0367_p0098a24║成就皆蘭若中功德也。一者下，分別八種：一、謂天
X21n0367_p0098b01║眼通。諸色法是眼根所對之塵，凡一切山河大地，
X21n0367_p0098b02║萬象森羅，形顯二種，以凡夫肉眼對之有礙，故不
X21n0367_p0098b03║為通。今菩薩以無漏戒定發出，妙用雖寄於眼，實
X21n0367_p0098b04║稱性之靈照，故能周徧十方，舉目普視，無有障礙，
X21n0367_p0098b05║是為天眼。既以戒定發出，即是善巧方便也。又普
X21n0367_p0098b06║見無礙即善巧，用是利他即方便，無障無礙是為
X21n0367_p0098b07║神通。如鏡照相，了無沾染，故云清淨。天眼既爾，天
X21n0367_p0098b08║耳亦然，但換色為聲，餘皆准前。三、他心通。諸眾生
X21n0367_p0098b09║該盡含生，凡意舉念，一切善惡邪正差別，菩薩具
X21n0367_p0098b10║通者，皆能知之。心心所法者，雖為諸識通名，今且
X21n0367_p0098b11║約六七二識說，以第七執我，第六計度，種種分別。
X21n0367_p0098b12║心王既爾，心所亦然。以前五第八皆隨念分別，不
X21n0367_p0098b13║計名言，故且不論。今雖言六七，而計度分別全在
X21n0367_p0098b14║第六。言他心智者，即能知他人之心念也，從用得
X21n0367_p0098b15║名耳。以戒定發通為善巧，運通利物為方便，能知
X21n0367_p0098b16║他心即神通，無障無礙即清淨。四者、宿命通。憶念
X21n0367_p0098b17║者，即記憶不忘也。過去者，即前生累世也。生處死
X21n0367_p0098b18║處者，不出天上人間四生六道。受命曰生，捨命為
X21n0367_p0098b19║死。言宿住智者，能知宿昔住世之智也。得無障礙
X21n0367_p0098b20║者，無落陰之迷也。以戒定發通即善巧方便，能知
X21n0367_p0098b21║宿命即是神通，無落陰之迷即是清淨。五者神境
X21n0367_p0098b22║通，能往下，雖往十方頃刻而至，義兼供佛度生，復
X21n0367_p0098b23║頃刻而還，雲霧不障山河不隔，皆不可思議，故名
X21n0367_p0098b24║神境智。若論神境二字即是工巧，謂身上出火身
X21n0367_p0098c01║下出水等十八種皆可不測，依工巧立名，亦名神
X21n0367_p0098c02║境通也。以能運神通即善巧，運通利他為方便，巧
X21n0367_p0098c03║超思議曰神通，通而不著即清淨。六者漏盡通，謂
X21n0367_p0098c04║能知者即菩薩之智也。眾生漏盡未盡，即所知之
X21n0367_p0098c05║境也。凡我執已盡為漏盡，我執尚在為未盡，然能
X21n0367_p0098c06║知眾生得無障礙者，即菩薩之漏盡智也。以定能
X21n0367_p0098c07║發通為善巧，運通利他即方便，能知眾生即神通，
X21n0367_p0098c08║不著通相即清淨。七者滅惑通，一切煩惱不出見
X21n0367_p0098c09║思，塵沙無明為所滅之惑，菩薩一念心空，諸惑頓
X21n0367_p0098c10║盡生死頓亡，如明破暗了罔沉習，故名無漏智。以
X21n0367_p0098c11║依定發通即善巧，運通利化為方便，頓滅煩惱即
X21n0367_p0098c12║神通，心空絕跡即清淨。八者迴向通，現見自身者，
X21n0367_p0098c13║即自身所得之道也。以無善不作熏成無漏之種，
X21n0367_p0098c14║故名善根。迴向眾生者，菩薩以公物之心迴己向
X21n0367_p0098c15║他，普欲眾生共得此道。以定能發通即善巧，迴己
X21n0367_p0098c16║向他即方便，利物不測即神通，心無所著即清淨。
X21n0367_p0098c17║善男下，結勸。十方下，乃舉他勸修也。影響不乖，故
X21n0367_p0098c18║言速證等。△四、八種清淨。
X21n0367_p0098c19║復次，善男子！出家菩薩住阿蘭若，現身獲得八種清
X21n0367_p0098c20║淨。云何為八？一者、身業清淨，二者、語業清淨，三者、意
X21n0367_p0098c21║業清淨，四者、正性清淨，五者、正念清淨，六者、頭陀清
X21n0367_p0098c22║淨，七者、離諂清淨，八者、一念不忘菩提心清淨。善男
X21n0367_p0098c23║子！若有佛子住阿蘭若，具足如是八種清淨，現身成
X21n0367_p0098c24║就無邊善根，不復退轉阿耨多羅三藐三菩提。
X21n0367_p0099a01║自性澄湛曰清，當體潔白曰淨。不出三業，開為八
X21n0367_p0099a02║種：一者身業，身者形體也，即父母之所生，四大之
X21n0367_p0099a03║所成。世間人有三種惡業：一者殺生，或自殺，或教
X21n0367_p0099a04║人殺，或聞殺歡喜，或身雖未動，舉意欲殺，被此殺
X21n0367_p0099a05║業，能障善根，混濁自性，不為清淨。菩薩戒如氷霜，
X21n0367_p0099a06║內外潔白，一切輕重殺業，一念不生，何況身動，故
X21n0367_p0099a07║曰清淨。二者偷盜，凡一切財物資具，不與而取，或
X21n0367_p0099a08║強劫，或竊取，能障解脫，混濁自性，故不清淨。菩薩
X21n0367_p0099a09║戒體，皎如氷霜，一切輕重盜業，一念不生，是名清
X21n0367_p0099a10║淨。三婬業，一切自婬，教他婬，一念不生，何況身犯，
X21n0367_p0099a11║亦如氷霜，故云清淨。以上身業三種也。二者語業，
X21n0367_p0099a12║凡一切言語之間，有四種過，故不清淨：一妄言，謂
X21n0367_p0099a13║見言不見，不見言見等，凡一切語言不實，皆為口
X21n0367_p0099a14║過。二者綺語，謂形容妖儀，摸寫婬態，耻他門戶，誣
X21n0367_p0099a15║賢善名，浮薄無德，是為口過。三者兩舌，謂向此說
X21n0367_p0099a16║彼，向彼說此，纔間君臣，離他骨肉，諂佞無德，是為
X21n0367_p0099a17║口過。四者惡口，不善之言，斥辱良善，暴戾無德，故
X21n0367_p0099a18║為口過。世俗之人，非此則彼，混濁自性，能障實語，
X21n0367_p0099a19║故不清淨。菩薩正德，於此四種，一念不生，何況口
X21n0367_p0099a20║道，故曰清淨。三者意業，亦有三種，謂貪、嗔、愚癡，種
X21n0367_p0099a21║現熏發，障道污性，故不清淨。菩薩貪心轉為解脫，
X21n0367_p0099a22║嗔心轉為忍辱，愚癡化為智慧，三毒種現俱銷，故
X21n0367_p0099a23║云清淨。四者正性，即塵中作主，隨流得妙，不為物
X21n0367_p0099a24║轉，是謂正性。藻雪皎如，故云清淨。五者正念清淨，
X21n0367_p0099b01║冥記不忘曰念，以志在於道曰正念，純真不雜曰
X21n0367_p0099b02║清淨。六者頭陀，此云抖擻，塵勞頓息，妄念氷釋，故
X21n0367_p0099b03║云清淨。七者離諂，語言稱性，正大無私，諂媚既離，
X21n0367_p0099b04║故云清淨。八者一念不忘菩提者，謂正念真如，頭
X21n0367_p0099b05║頭合道，則無往而非淨也。善男下，結成善根不退
X21n0367_p0099b06║菩提。△五、八種多聞。
X21n0367_p0099b07║復次，善男子！出家菩薩復有八種多聞清淨莊嚴自
X21n0367_p0099b08║身。云何為八？一者、尊敬和上、阿闍黎多聞清淨，二者、
X21n0367_p0099b09║遠離憍慢生謙下心多聞清淨，三者、精進勇猛多聞
X21n0367_p0099b10║清淨，四者、安住正念多聞清淨，五者、為求法者說甚
X21n0367_p0099b11║深義多聞清淨，六者、不愛自護毀他多聞清淨，七者、
X21n0367_p0099b12║常能觀察一切善法多聞清淨，八者、聽聞正法如說
X21n0367_p0099b13║修行多聞清淨。善男子！如是八種多聞清淨，汝等菩
X21n0367_p0099b14║薩皆應修習，速證無上正等菩提。
X21n0367_p0099b15║多聞者，聞多學廣也。然多聞之人，不為邪障，能生
X21n0367_p0099b16║正智，性學澄湛，故云清淨。智能證性，學能潤身，即
X21n0367_p0099b17║莊嚴自身也。一者下。正顯多聞之德。和尚是梵語，
X21n0367_p0099b18║翻力生。舍利弗問經云：夫出家者，捨其父母生死
X21n0367_p0099b19║之家，入法門中，受微妙法。葢師之力，生長法身，出
X21n0367_p0099b20║功德財，養智慧命，故曰力生。從教導弟子邊立名，
X21n0367_p0099b21║功莫大焉。又和尚亦翻近誦，以弟子年少，不離於
X21n0367_p0099b22║師，常逐常近，受經而誦，故云近誦，從弟邊立名。又
X21n0367_p0099b23║云：知有罪，知無罪，從究察弟子持犯立名。然和尚
X21n0367_p0099b24║既能生長法身，養智慧命，此恩此德，理宜尊敬。故
X21n0367_p0099c01║阿闍黎，此云軌範，謂軌持弟子，遵行法範，故有五
X21n0367_p0099c02║種，恐繁不錄。亦弟子之學，由師軌範所成，故宜尊
X21n0367_p0099c03║敬。因有多聞，不乖正理，不違教義，不妄不漏，故云
X21n0367_p0099c04║清淨。二、陵他自貴，為憍慢無學之人，空負高心，麤
X21n0367_p0099c05║鹵無德多聞之人，平等合道，退己敬他，故云謙下，
X21n0367_p0099c06║亦為遠離。三、精進下，謂多聞之人，以精進則壯其
X21n0367_p0099c07║志，以勇猛必成其功，然雖精進不致奔馳，雖勇猛
X21n0367_p0099c08║不致鹵莽，即多聞清淨也。四、安住正念者，謂多聞
X21n0367_p0099c09║之人，棲心中道，舉止合宜，不妄不變，故云清淨。五
X21n0367_p0099c10║者、既為求法者說甚深義，見多聞之實，無悋法之
X21n0367_p0099c11║愆，故云清淨。六者、謂多聞之人，於自不愛，有過不
X21n0367_p0099c12║護，於他不毀，如理而說，如道而行，即為清淨。七者、
X21n0367_p0099c13║謂多聞之人，常能觀察一切善法，用作軌持，又能
X21n0367_p0099c14║範眾，性不違背，是為清淨。八者、謂多聞之人，如其
X21n0367_p0099c15║所聞，如師所說，如法修行，亦不著相，即為清淨。善
X21n0367_p0099c16║男下，結勸。以上如來開示已竟。△三、滅後功德二：
X21n0367_p0099c17║一、修習得不退轉。
X21n0367_p0099c18║爾時，世尊說如是等菩薩行已，告彌勒菩薩摩訶薩
X21n0367_p0099c19║言：善男子！我涅槃後後五百歲法欲滅時，無量眾生
X21n0367_p0099c20║厭離世間、渴仰如來，發阿耨多羅三藐三菩提心，入
X21n0367_p0099c21║阿蘭若為無上道，修習如是菩薩願行，於大菩提得
X21n0367_p0099c22║不退轉。
X21n0367_p0099c23║後五百歲等者，乃如來滅後，正法像法將盡，末法
X21n0367_p0099c24║中之數年也。謂正法一千年，像法一千年，末法一
X21n0367_p0100a01║萬年。今言後五百歲，乃末法一萬年初之五百歲
X21n0367_p0100a02║也。彼時之人，無修無證，但以鬪諍，忘失正念之時
X21n0367_p0100a03║也。葢謂法有盛衰不同，故分五五百歲也。第一五
X21n0367_p0100a04║百年解脫堅固，解脫即自在之義，謂諸比丘於正
X21n0367_p0100a05║法初五百年，不攻異學，唯務大乘，利益眾生，解脫
X21n0367_p0100a06║自在，堅固不變也。第二五百年禪定堅固，謂諸比
X21n0367_p0100a07║丘於正法後五百年中，厭離生死，求證涅槃，頓息
X21n0367_p0100a08║攀緣，深修禪定，堅固不變。第三五百年多聞堅固，
X21n0367_p0100a09║謂諸比丘於像法初五百年中，少持戒律，怠習禪
X21n0367_p0100a10║定，唯尚多聞，依語生解，堅固不變。第四五百年塔
X21n0367_p0100a11║寺堅固，謂諸比丘於像法後五百年中，少習禪定，
X21n0367_p0100a12║喜種福田，修理塔寺，堅固不變。第五五百年，鬪諍
X21n0367_p0100a13║堅固，謂諸比丘於末法初五百年中，不修戒律，唯
X21n0367_p0100a14║尚鬪諍，增長邪見，堅固不變也。嗚呼！後五百歲，尚
X21n0367_p0100a15║在末法之初，且鬪諍堅固，邪見不堪，此五百年後，
X21n0367_p0100a16║又不知何等堅固耶？言法欲滅時者，正是鬪諍堅
X21n0367_p0100a17║固之時。無量下，謂雖鬪諍堅固，幸有此經垂世教
X21n0367_p0100a18║化，令諸眾生見聞讀誦，知在家塵世之苦，慕出家
X21n0367_p0100a19║蘭若之行，厭離世間（如前種種譬喻，言在家之苦，故厭欲離），渴仰如
X21n0367_p0100a20║來本經之教，知蘭若清高，修習觀行，故發阿耨多
X21n0367_p0100a21║羅三藐三菩提心云云。大菩提，即佛果智德也。得
X21n0367_p0100a22║不退轉者，謂有觀行之真修，願力之所攝，蘭若之
X21n0367_p0100a23║可依，菩提之所望，種種有據，所以稱懷遂志，增進
X21n0367_p0100a24║工夫，故得不退者，賴有此經也。△二更遇龍華成
X21n0367_p0100b01║佛。
X21n0367_p0100b02║如是發心無量眾生，命終上生覩史天宮，得見汝身
X21n0367_p0100b03║無邊福智之所莊嚴，超越生死證不退轉，於當來世
X21n0367_p0100b04║大寶龍華菩提樹下，得阿耨多羅三藐三菩提。
X21n0367_p0100b05║如是下，即厭世渴仰修習之人，由修習仰慕不退
X21n0367_p0100b06║其心，命終上生覩史天宮。覩史即兜率之梵語不
X21n0367_p0100b07║同耳。得見汝身者，汝指彌勒，亦由行人願力經力
X21n0367_p0100b08║所加，彌勒攝授故生於彼。無邊福智之所莊嚴者，
X21n0367_p0100b09║既生兜率必在內院，則相好之福、般若之智未嘗
X21n0367_p0100b10║不具足，故曰莊嚴。超越生死者，以外院有生死、內
X21n0367_p0100b11║院無生死，故言超越。證不退轉者，前云於大菩提
X21n0367_p0100b12║得不退轉，彼約行不退，既到內院親見彌勒，承其
X21n0367_p0100b13║法力功德得念不退。當八地位於當來世大寶龍
X21n0367_p0100b14║華等者，當來指彌勒下生成佛之時，在龍華樹下
X21n0367_p0100b15║三會說法皆得受記。得阿耨菩提者，有兩說：或蒙
X21n0367_p0100b16║彌勒授與成佛之記即是得菩提，或此等無量眾
X21n0367_p0100b17║生既厭世渴仰修習之功得生內院，又蒙授記因
X21n0367_p0100b18║行已畢，一剎那間承記獲果，亦不離龍華樹下隨
X21n0367_p0100b19║記而成，所謂功勳積於累世，成道只在剎那間也。
X21n0367_p0100b20║△四、聞品獲益。
X21n0367_p0100b21║爾時，世尊說是法時，二萬五千新發意菩薩於菩提
X21n0367_p0100b22║行將欲退轉，聞如是法發堅固心，超十信位至第六
X21n0367_p0100b23║位；三萬八千淨行婆羅門永斷邪見，得大法忍及陀
X21n0367_p0100b24║羅尼；七萬六千人皆發無等等阿耨多羅三藐三菩
X21n0367_p0100c01║提心。
X21n0367_p0100c02║新發意者，其志未堅，信若鴻毛，忽上忽下。向日雖
X21n0367_p0100c03║慕菩提，猶恐不得，將欲小就，故云退轉。今一聞如
X21n0367_p0100c04║是心地觀門，隨機修證，皆得菩提。且有內院休息，
X21n0367_p0100c05║龍華成佛，遂發堅固信，一信永信，不復疑矣。故能
X21n0367_p0100c06║超證至第六位，即等覺也。然信位一，住位二，行位
X21n0367_p0100c07║三，向位四，地上五，等覺六也。淨行婆羅門者，華梵
X21n0367_p0100c08║並舉也。以梵語婆羅門，華言淨行，故謂在家齋戒
X21n0367_p0100c09║清淨，亦能修行。向日或有外道所惑，將有邪見者，
X21n0367_p0100c10║今一聞此法，則邪見氷釋，不復更惑。且得大法忍
X21n0367_p0100c11║及陀羅尼，皆屬地上差別功德。無等等者，菩提心
X21n0367_p0100c12║可等一切，更無一法可等此心，即最利之根，發心
X21n0367_p0100c13║頓證者也。
X21n0367_p0100c14║
X21n0367_p0100c15║大乘本生心地觀經淺註卷第七