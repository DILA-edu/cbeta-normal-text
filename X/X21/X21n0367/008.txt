X21n0367_p0100c16║
X21n0367_p0100c17║
X21n0367_p0100c18║
X21n0367_p0100c19║大乘本生心地觀經淺註卷第八
X21n0367_p0100c20║清神京外栴檀寺沙門　來舟　註
X21n0367_p0100c21║△四、文殊啟問心地，用觀佛果必成。由二卷之
X21n0367_p0100c22║首，正宗之初，世尊從三昧安詳而起，告彌勒等云：
X21n0367_p0100c23║我今演說心地玅法，引導眾生，令入佛智。乃至若
X21n0367_p0100c24║有善男子、善女人，聞是妙法，一經於耳，須臾之頃，
X21n0367_p0101a01║攝念觀心，薰成無上大菩提種，不久當坐菩提樹
X21n0367_p0101a02║王金剛寶座，得成阿耨多羅三藐三菩提。然彼雖
X21n0367_p0101a03║標定，未及詳明。時有五百長者，不信大乘，佛為就
X21n0367_p0101a04║機，一時權便，且說四恩應報，引入菩提。自爾已來，
X21n0367_p0101a05║或因前起後，或隨問釋疑，或法或喻，短頌長篇，多
X21n0367_p0101a06║讚出家，廣明蘭若，及種種觀門行德。然心地二字，
X21n0367_p0101a07║於彼諸品，雖義具而文隱。由是文殊大士，恐失大
X21n0367_p0101a08║利，特問：云何為心？云何為地？佛答：三界唯心，心名
X21n0367_p0101a09║為地。以完未了之公案也，故有此科。分二：一、品題。
X21n0367_p0101a10║觀心品第十
X21n0367_p0101a11║觀心二字，詮盡全經，今略釋大義。觀指一切修行
X21n0367_p0101a12║人，能觀無分別智，心為所觀之境。如經云：三界之
X21n0367_p0101a13║中，以心為主。能觀心者，究竟解脫；不能觀者，究竟
X21n0367_p0101a14║沉淪。眾生之心，猶如大地，五穀五果，從大地生等。
X21n0367_p0101a15║一切凡夫，親近善友，聞心地法，如理觀察，如說修
X21n0367_p0101a16║行。如是之人，能斷二障，速圓眾行，疾得阿耨多羅
X21n0367_p0101a17║三藐三菩提。釋曰：既云如理觀察，謂如如理中，清
X21n0367_p0101a18║淨本然，周徧法界。今用妙智，諦觀三界萬法，一切
X21n0367_p0101a19║染淨因果，皆緣生無性，當體即真。由是妄想，化為
X21n0367_p0101a20║真智，生死即是涅槃，萬法全是真如。所以二障頓
X21n0367_p0101a21║空，眾生皆圓，菩提即證，未離寸步，本來是佛。且略
X21n0367_p0101a22║釋大義，備在經文。△二、經文。二一、文殊問。三一、經
X21n0367_p0101a23║家敘置。
X21n0367_p0101a24║爾時，文殊師利菩薩摩訶薩即從座起，整衣服，偏袒
X21n0367_p0101b01║右肩，右膝著地，曲躬合掌白佛言：
X21n0367_p0101b02║△二、正問心地。
X21n0367_p0101b03║世尊！如佛所說，告妙德等五百長者：我為汝等敷演
X21n0367_p0101b04║心地微妙法門，而此道場無量無邊人天大眾皆生
X21n0367_p0101b05║渴仰。我今為是啟問如來：云何為心？云何為地？
X21n0367_p0101b06║初六句，是文殊述佛開示之語，即二卷初我今演
X21n0367_p0101b07║說心地妙法等。其實正對彌勒，傍及大眾，只因妙
X21n0367_p0101b08║德等五百長者聞大乘法，將欲退息，作發起之端，
X21n0367_p0101b09║引起全部，故今文殊述之。不述告彌勒，且述告妙
X21n0367_p0101b10║德等，亦文殊隨便述之也。而此道場下四句，亦述
X21n0367_p0101b11║大眾仰慕之心，如枯渴之思飲，如赤子之望母也。
X21n0367_p0101b12║我今下，正問心地。△三哀懇垂慈。
X21n0367_p0101b13║惟願世尊無緣大慈、無礙大悲，為諸眾生分別演說，
X21n0367_p0101b14║未離苦者令得離苦，未安樂者令得安樂，未發心者
X21n0367_p0101b15║令得發心，未證果者令得證果，同於一道而得涅槃。
X21n0367_p0101b16║佛觀眾生皆有佛性，有佛性者皆當作佛，不待結
X21n0367_p0101b17║緣而後度之與樂，故曰無緣大慈（慈能與樂）。無礙大悲
X21n0367_p0101b18║者，謂阻隔不通曰礙，如度有緣而不度無緣，是通
X21n0367_p0101b19║於有緣而礙於無緣也。以佛慈平等不擇怨親皆
X21n0367_p0101b20║與拔苦，故名無礙等。分別下。欲將心地二字分釋
X21n0367_p0101b21║真妄辨別因果，展演其旨以盡其義，故曰演說。未
X21n0367_p0101b22║離下。正明演說之益。然此四句皆通凡小，謂凡夫
X21n0367_p0101b23║未離四相逼迫之苦（四相即生老病死），小聖未離變易生
X21n0367_p0101b24║死之苦（因移果易故曰變易）。佛若開演心地，凡夫不為四相
X21n0367_p0101c01║所逼，小乘不為變易所移，故曰令得離苦。未安下。
X21n0367_p0101c02║謂凡夫離四相曰安，證涅槃為樂；二乘離變易為
X21n0367_p0101c03║安，證菩提為樂。佛今開演令彼凡小離二種不安，
X21n0367_p0101c04║獲二種樂處，故曰未安樂者令得安樂。未發下。或
X21n0367_p0101c05║發厭離三界心，或發無上菩提心，欲佛開演令彼
X21n0367_p0101c06║發之。未證下。或證二乘果，或證如來果，彼既未證
X21n0367_p0101c07║必不知修證之方，願佛說與令其證之。以上義通
X21n0367_p0101c08║權實，各隨機故也。同於下。謂以上四事言雖通權
X21n0367_p0101c09║義乃從實，故曰同於一道。一道即佛道也。涅槃亦
X21n0367_p0101c10║即如來無餘大涅槃也。△二、如來答。七一、答問儀
X21n0367_p0101c11║式。五一、經家歎德。
X21n0367_p0101c12║爾時，薄伽梵以無量劫中修諸福智所獲清淨決定
X21n0367_p0101c13║勝法大妙智印，印文殊師利言：
X21n0367_p0101c14║薄伽梵含，多義不翻，如前解。無量劫中者，遠敘多
X21n0367_p0101c15║生已經之時，數超意表，故曰無量。修諸福智者，因
X21n0367_p0101c16║行也。如法華云：佛曾親近無量百千萬億諸佛。釋
X21n0367_p0101c17║曰：既能親近，必能供養，即是修福。又曰：盡行諸佛
X21n0367_p0101c18║無量道法。釋曰：此即修智。所獲下，由因致果也。纖
X21n0367_p0101c19║塵不染曰清淨，一獲永獲曰決定，又徹了不疑曰
X21n0367_p0101c20║決定，權實一體曰勝法，稱體周徧曰大智，朗鑒真
X21n0367_p0101c21║俗曰妙智。以智喻印者，印即天子之璽、百官之章，
X21n0367_p0101c22║印之於紙則取信也。今以如來之智印定文殊為
X21n0367_p0101c23║諸佛母，令諸大眾信為古佛，非釋尊之弟子，今經
X21n0367_p0101c24║家敘之令取信也。△二、如來讚美。
X21n0367_p0102a01║善哉，善哉！汝今真是三世佛母，一切如來在修行地，
X21n0367_p0102a02║皆曾引導初發信心。以是因緣，十方國土成正覺者，
X21n0367_p0102a03║皆以文殊而為其母。然今汝身以本願力現菩薩相，
X21n0367_p0102a04║請問如來不思議法。
X21n0367_p0102a05║雙歎。善哉者，合佛志願也。心地法門是佛本志願
X21n0367_p0102a06║說者，由此一請躍然而說，故深讚也。汝今下。印證
X21n0367_p0102a07║為佛母。一切下。釋佛母義。然母能生子亦能成子，
X21n0367_p0102a08║喻文殊以大智慧生人正信亦成人果覺，故印之
X21n0367_p0102a09║曰真是佛母。一切下。正出能生能成之義。良以信
X21n0367_p0102a10║之與果皆從文殊開示，引之發心導之修證，有此
X21n0367_p0102a11║生成之德也。以是下。結成佛母。十方國土者，皆指
X21n0367_p0102a12║同居土言。成正覺者，即是諸佛。意謂從等覺斷生
X21n0367_p0102a13║相，證妙覺究竟成佛，皆賴文殊引導之功，故為母
X21n0367_p0102a14║也。華嚴文殊表根本智，以非智不能成佛，如非母
X21n0367_p0102a15║不能生子也。然今下。讚果後行因。本願者，謂本是
X21n0367_p0102a16║古佛現為菩薩。相貌者，葢為輔佛揚化也。請問下。
X21n0367_p0102a17║明代眾申請。然心地法門離言相脫意表，貴乎默
X21n0367_p0102a18║契，豈容意路言說，故云不思議法。△三、誡聽許
X21n0367_p0102a19║說。
X21n0367_p0102a20║諦聽！諦聽！善思念之，吾當普為分別解說。
X21n0367_p0102a21║初二句誡聽，次二句許說。應知普為二字應文殊
X21n0367_p0102a22║之請，辭曰而此道場無量無邊人天大眾皆生渴
X21n0367_p0102a23║仰，故世尊云吾當普為。分別下亦應文殊之問，辭
X21n0367_p0102a24║云何為心、云何為地及為諸眾生分別演說，故如
X21n0367_p0102b01║來應之曰分別等。△四、當機領諾。
X21n0367_p0102b02║唯然，世尊！我等樂聞。
X21n0367_p0102b03║△五、歎佛四智。
X21n0367_p0102b04║爾時，薄伽梵妙善成就一切如來最勝住持平等性
X21n0367_p0102b05║智種種希有微妙功德。
X21n0367_p0102b06║此歎平等性智也。妙善成就者，即轉凡成聖變化
X21n0367_p0102b07║之功，非思量分別之所能解，無有稱而稱之曰妙。
X21n0367_p0102b08║轉第七識心品化為平等性智，故曰成就。一切如
X21n0367_p0102b09║來為能證之人，最勝住持為所證之法，以尊重超
X21n0367_p0102b10║表曰最勝，體證秉任曰住持。佛為最勝之人，成就
X21n0367_p0102b11║最勝之智。然智稱平等性者，以法性平等智能稱
X21n0367_p0102b12║性，故智亦平等。種種下。正顯平等義。情與無情類
X21n0367_p0102b13║多無數，故云種種。由得此智，萬法不以無情觀，眾
X21n0367_p0102b14║生不以有情觀，一味平等唯佛所證，故云希有。微
X21n0367_p0102b15║妙功德者。利他德也。謂既觀一切眾生萬法真如
X21n0367_p0102b16║平等，故隨根示現開導證入，皆獲平等與己無異。
X21n0367_p0102b17║（微妙者，不測也。謂眾生根性不同，佛能隨之說三乘法，開示引導，然後會權入實，皆令證入佛乘，故曰皆
X21n0367_p0102b18║獲平等。與智相合，即權入實，不可思議，故曰微妙功德。）（○唯識論云：如來觀一切法，與諸眾生，皆悉平等。
X21n0367_p0102b19║以大慈悲心，隨其根機，示現開導，令其證入。與經文別而義同也。）
X21n0367_p0102b20║已能善獲，一切諸佛，決定勝法，大乘智印。
X21n0367_p0102b21║此歎大圓鏡智也。唯智印二字，是鏡智義。上三句，
X21n0367_p0102b22║顯諸佛同證也。善獲者，非聲聞之苦修也。以大乘
X21n0367_p0102b23║教中，但轉第八識心品成智，不然而然，故曰善獲。
X21n0367_p0102b24║最上法門，諸佛必證，故曰決定。鏡智普照，故曰勝
X21n0367_p0102c01║法。智印者，顯鏡智之功能。如圓鏡懸於空中，森羅
X21n0367_p0102c02║萬象，影印鏡中。鏡不離影，影不離鏡。影即鏡，鏡即
X21n0367_p0102c03║影。雖影鏡相即，而不妨影鏡各分。以喻顯智，智照
X21n0367_p0102c04║萬法，全法皆智。是亦智法相即而條然，理智互融
X21n0367_p0102c05║而各體。理事無礙，不可思議。故曰大乘智印。（唯識論云：
X21n0367_p0102c06║轉第八心品，成大圓鏡智。謂如來真智，本性清淨，離諸塵染，洞徹內外，無幽不燭。如大圓鏡，洞照萬物，無
X21n0367_p0102c07║不明了。亦與此經，文別義同。）
X21n0367_p0102c08║已善圓證一切如來金剛秘密殊勝妙智；已能安住
X21n0367_p0102c09║無礙大悲，自然救攝十方有情；
X21n0367_p0102c10║此歎成所作智也。已善下，即轉前五識心品成智。
X21n0367_p0102c11║一切下，金剛為喻，取堅利之體用也。秘密即定體，
X21n0367_p0102c12║如金剛之體堅，魔不能壞也。殊勝妙智者，即從體
X21n0367_p0102c13║起用，因定起智也。已能下，正出智之體用。安住即
X21n0367_p0102c14║體之不動，大悲即用徧十方。神通變化，隨類利生，
X21n0367_p0102c15║如空谷答響，皓月臨池，故云無礙。救謂大悲拔苦，
X21n0367_p0102c16║攝謂慈能與樂。有情即所為眾生，乃聖人所應作
X21n0367_p0102c17║事，故曰成所作智。（唯識論云：如來為欲利樂諸有情故，普於十方世界示現種種
X21n0367_p0102c18║神通變化，引諸眾生令入聖道，成本願力所應作事。）
X21n0367_p0102c19║已善圓滿妙觀察智，不觀而觀，不說而說。
X21n0367_p0102c20║此歎玅觀察智也。已善下。即轉第六識心品。成智
X21n0367_p0102c21║圓滿，即是成義。既得此智，善能觀機說法，故曰妙
X21n0367_p0102c22║觀等。不觀下。正釋妙觀察義。良以不觀即是無心，
X21n0367_p0102c23║而觀即是能照。從無分別智中起分別用，雖能觀
X21n0367_p0102c24║察，不被物轉。亦如鏡照相，鏡亦無心。然既不觀而
X21n0367_p0103a01║觀，觀即無觀也。不說下。不說即是無言，而說即是
X21n0367_p0103a02║現言。亦如天皷無心而能說法，所謂默即說也。然
X21n0367_p0103a03║既不說而說，亦說即無說，所謂說即默也。可謂真
X21n0367_p0103a04║妙觀察智。（唯識論云：如來普能觀察諸法圓融次第，復知眾生根性樂欲，以無礙辯才說
X21n0367_p0103a05║諸妙法，令其開悟，獲大安樂。亦與此經義合。）以上四智，非佛說，亦非文
X21n0367_p0103a06║殊所歎，乃經家歎之耳。（結集之人為經家，非譯人為經家也。）因四智
X21n0367_p0103a07║義深，故分為四段釋之。△二、正答所問四：一、總標
X21n0367_p0103a08║心地。
X21n0367_p0103a09║是薄伽梵告諸佛母無垢大聖文殊師利菩薩摩訶
X21n0367_p0103a10║薩言：大善男子！此法名為十方如來最勝秘密心地
X21n0367_p0103a11║法門。
X21n0367_p0103a12║初五句經家敘置。諸佛依文殊成道，故曰佛母。無
X21n0367_p0103a13║垢者歎潔白德，謂若存法執染污性地為垢，文殊
X21n0367_p0103a14║古佛現身早已盡矣，故云無垢。因是古佛故云大
X21n0367_p0103a15║聖，既現菩薩輔弼世尊，故佛又稱大。善男子！此法
X21n0367_p0103a16║下始標名目為諸佛。通修之法故云十方，非時不
X21n0367_p0103a17║傳故云秘，非機不授故云密，凡得此者成佛故云
X21n0367_p0103a18║最勝，靈明之性謂之心，軌持成道故云法，一切功
X21n0367_p0103a19║德相好皆從心生故云地，悟此一心通入佛位故
X21n0367_p0103a20║云門也。所謂諸佛之心印、眾生之達道、教網之弘
X21n0367_p0103a21║綱、禪門之要關也。△二廣演差別分二十五科。一、
X21n0367_p0103a22║凡夫頓悟。
X21n0367_p0103a23║此法名為一切凡夫入如來地頓悟法門。
X21n0367_p0103a24║一切凡夫者，乃皆有生死之類也。如來地者，即佛
X21n0367_p0103b01║果位也。欲離凡夫生死，入如來果位者，須悟此心。
X21n0367_p0103b02║悟者，非知解可比，即止絕妄心，專住正念，忽然迷
X21n0367_p0103b03║惑頓銷，親見本性，如大夢覺，是為真悟。若依稀瞞
X21n0367_p0103b04║頇，便是野狐禪，非悟也。頓者，不待多時，亦無位次，
X21n0367_p0103b05║一念不生，正智忽現，是為頓也。楞嚴云：狂性歇處，
X21n0367_p0103b06║即是菩提。始知生死本無，涅槃本具，博地凡夫，本
X21n0367_p0103b07║來是佛。據此，則為頓教大乘。△二、菩薩正路。
X21n0367_p0103b08║此法名為一切菩薩趣大菩提真實正路。
X21n0367_p0103b09║菩提者，佛位之智果也。凡得菩提者成佛，佛乃道
X21n0367_p0103b10║後之果號。菩薩為趣向菩提之人，是道前之因號。
X21n0367_p0103b11║惟菩薩證佛果，如鯤化鵬，理必然矣。真實正路者，
X21n0367_p0103b12║路即達道。真者不妄，揀外道之邪執。實者非虗，揀
X21n0367_p0103b13║二乘之權道。正者不偏，揀權教之未中。大者尊稱，
X21n0367_p0103b14║揀權小之未達。此謂菩薩為大機，菩提為大果，心
X21n0367_p0103b15║法為大理，正路為大教。所謂由大機，從大教，悟大
X21n0367_p0103b16║理，證大果。楞嚴云：現在諸菩薩，今各入圓明是也。
X21n0367_p0103b17║△三、諸佛寶宮。
X21n0367_p0103b18║此法名為三世諸佛自受法樂微妙寶宮。
X21n0367_p0103b19║寶宮者，為王之所依，喻心地法門為佛之所依。法
X21n0367_p0103b20║樂即性具之德，唯證方知，故云自受。一佛如是，諸
X21n0367_p0103b21║佛亦然，故云三世等。△四有情寶藏。
X21n0367_p0103b22║此法名為一切饒益有情無盡寶藏。
X21n0367_p0103b23║寶藏者，為盛寶之聚也。以多寶為藏，喻此法門。若
X21n0367_p0103b24║有情得之，則饒益無盡。然珍寶只益一世，法寶益
X21n0367_p0103c01║之無窮。（若換作饒益一切有情，則見文順。）△五、菩薩智處。
X21n0367_p0103c02║此法能引，諸菩薩眾，到色究竟，自在智處。
X21n0367_p0103c03║菩薩雖為大機，須從此經引發也。到色等者，起信
X21n0367_p0103c04║論云：十地菩薩於色究竟天現最高大身，究竟成
X21n0367_p0103c05║佛。自在智處者，即佛果。唯佛五住惑盡，二種死亡，
X21n0367_p0103c06║親證菩提智果，受享法樂，故云自在。智處之處字，
X21n0367_p0103c07║約義說，即真理為智之所依，如人依處；約文說，仍
X21n0367_p0103c08║是色究竟天。△六後身導師。
X21n0367_p0103c09║此法能引，詣菩提樹，後身菩薩，真實導師。
X21n0367_p0103c10║前科色究竟天為成報身佛處，此菩提樹為成化
X21n0367_p0103c11║身佛處也。如釋尊於畢鉢羅樹下成菩提道，以菩
X21n0367_p0103c12║提名樹，故云菩提樹。後身者，謂從無始已來受身
X21n0367_p0103c13║無量，至於今生成道為最後之身，一剎那間成佛，
X21n0367_p0103c14║再不受二種生死，故云後身也（此約果報身說，莫以應化為難）。真
X21n0367_p0103c15║實導師，即此法門，有緣斯遇頓然發心，依之修證
X21n0367_p0103c16║歸功於經，故尊此法為導師。△七滿願寶珠。
X21n0367_p0103c17║此法能雨世出世財，如摩尼寶滿眾生願。
X21n0367_p0103c18║雨音玉，自上而下曰雨。財謂法財，世間法財即戒
X21n0367_p0103c19║善有漏禪定，出世法財即無漏稱性禪定。智慧三
X21n0367_p0103c20║昧解脫等經為能詮，心地及法財為所詮，人若披
X21n0367_p0103c21║覽悟此，法財具足，如經中雨出也。摩尼此云如意，
X21n0367_p0103c22║謂如眾生之意也。凡有求者，此寶中即出，故云滿
X21n0367_p0103c23║眾生願。良以經中雨法財，摩尼雨珍財，法喻對看，
X21n0367_p0103c24║文義可知。△八、諸佛本源。
X21n0367_p0104a01║此法能生十方三世一切諸佛功德本源。
X21n0367_p0104a02║諸佛皆悟心地成道，故以心地為本源。△九、能銷
X21n0367_p0104a03║惡業。
X21n0367_p0104a04║此法能銷一切眾生諸惡業果。
X21n0367_p0104a05║法依悟證，諸惑頓銷，業果自無。△十、從願如印。
X21n0367_p0104a06║此法能與，一切眾生，所求願印，
X21n0367_p0104a07║眾生有願必求，若遇此經，求之必得，感應道交，豈
X21n0367_p0104a08║可思議。印者，信也。謂有求則應，信之如印矣。△十
X21n0367_p0104a09║一、能度險難。
X21n0367_p0104a10║此法能度，一切眾生，生死險難，
X21n0367_p0104a11║眾生不獨凡夫，亦兼二乘。生死不唯分段，亦兼變
X21n0367_p0104a12║易。人間八苦為難，諸天五衰為險。又界內生死為
X21n0367_p0104a13║險，界外偏空為難。若依此法修證，皆能度之。△十
X21n0367_p0104a14║二、能息苦浪
X21n0367_p0104a15║此法能息，一切眾生，苦海波浪，
X21n0367_p0104a16║苦海喻生死，以五濁逼迫，不由自己，故云苦海。波
X21n0367_p0104a17║浪喻煩惱，前念滅，後念生，如波浪相續。又三界如
X21n0367_p0104a18║苦海，生死如波浪，依法修行，皆能頓息。△十三、能
X21n0367_p0104a19║救急難。
X21n0367_p0104a20║此法能救苦惱眾生而作急難。
X21n0367_p0104a21║急難者，緊急之難也，如枷鎻囹圄等。但而作二字，
X21n0367_p0104a22║於文欠順，將而字當自字看則明矣。謂苦惱本無，
X21n0367_p0104a23║眾生自作，禍到臨時，豈能逃遁？若有緣遇此，轉惡
X21n0367_p0104a24║從善，則急難化為功德，苦惱轉為樂境，是為能救。
X21n0367_p0104b01║△十四、能竭苦海
X21n0367_p0104b02║此法能竭一切眾生老病死海。
X21n0367_p0104b03║生老病死，人皆有之，皆約五蘊身言。謂蘊成曰生，
X21n0367_p0104b04║蘊熟曰老，蘊危曰病，蘊壞曰死。不言生者，以生為
X21n0367_p0104b05║眾生順習，餘三為眾生違境。若能依此修證，則老
X21n0367_p0104b06║病不生，死海頓竭。△十五、成佛種子。
X21n0367_p0104b07║此法善能，出生諸佛，因緣種子，
X21n0367_p0104b08║法為佛母，依法成佛，如母生子，故曰出生諸佛。然
X21n0367_p0104b09║佛性為親因，此法為助緣，種子猶為教法之所薰，
X21n0367_p0104b10║謂由前生或今世，偶聞此法薰成種子，資發因性，
X21n0367_p0104b11║復遇此法為引起之緣，故從種子發起現行，遂能
X21n0367_p0104b12║依教修行，圓滿成佛，歸功於經，故云善能出生等。
X21n0367_p0104b13║△十六、破暗如炬
X21n0367_p0104b14║此法能與，生死長夜，為大智炬，
X21n0367_p0104b15║生死場中，無有智慧，如長夜不具三光。若遇此法，
X21n0367_p0104b16║依之作觀，則真智現前，無明頓滅，可謂千年暗室，
X21n0367_p0104b17║一燈能破，故云智炬。（炬者，火把也。然木生火，能破黑暗，喻依經起智，能破無明。）
X21n0367_p0104b18║△十七、助勇如甲
X21n0367_p0104b19║此法能破四魔兵眾而作甲冑。
X21n0367_p0104b20║甲冑者，臨陣護身之具也。有二益：一能助勇，二能
X21n0367_p0104b21║無畏。喻此經觀法助行人之勇，不畏四魔。四魔謂
X21n0367_p0104b22║煩惱魔、死魔、陰魔、天魔。魔云殺者，能殺法身慧命
X21n0367_p0104b23║故。若遇此法，依心作觀，如被甲破敵，則煩惱頓銷，
X21n0367_p0104b24║生死亦盡，天魔遠遁，不受後有，陰魔何在？△十八、
X21n0367_p0104c01║標指如旗。
X21n0367_p0104c02║此法即是，正勇猛軍，戰勝旌旗，
X21n0367_p0104c03║旌旗者，軍陣之標具也，正喻此法。戰即交鋒，謂生
X21n0367_p0104c04║死惑業，為人怨敵，行人破惑。如正軍討賊，雖有勇
X21n0367_p0104c05║猛之力，交戰之勢，必假標具為指揮，則戰之必勝。
X21n0367_p0104c06║喻此法之觀門，為行人破惑之指揮也。△十九、摧
X21n0367_p0104c07║運如輪。
X21n0367_p0104c08║此法即是一切諸佛無上法輪。
X21n0367_p0104c09║妙法如輪有二義：一、摧輾義，能破惑故；二、運載義，
X21n0367_p0104c10║達彼岸故。人若乘之，則能成佛，故曰無上法輪。△
X21n0367_p0104c11║二十、摧惑如幢
X21n0367_p0104c12║此法即是最勝法幢。
X21n0367_p0104c13║依心作觀，仍觀自心，忽然頓悟邪惑皆空，如幢摧
X21n0367_p0104c14║邪也。△二十一策進如皷。
X21n0367_p0104c15║此法即是擊大法皷。
X21n0367_p0104c16║皷有催陣之功，法有策進之力，故云法皷。如來說
X21n0367_p0104c17║法，令人進道，如擊皷摧兵也。△二十二、警眾如螺
X21n0367_p0104c18║此法即是吹大法螺。
X21n0367_p0104c19║螺有警省之功，經有啟悟之方，大法如螺，故云法
X21n0367_p0104c20║螺。如來說法，如吹螺警眾也。△二十三、尊如師子。
X21n0367_p0104c21║此法即是大師子王。
X21n0367_p0104c22║師子為獸中王，此法為法中王，取尊重義。△二十
X21n0367_p0104c23║四、師吼降魔。
X21n0367_p0104c24║此法即是大師子吼。
X21n0367_p0105a01║師子哮吼，百獸腦裂。此法宣演，魔外驚惶，故為喻
X21n0367_p0105a02║焉。△二十五、賞罰如王。
X21n0367_p0105a03║法。此猶如國大聖王善能正治，若順王化獲大安樂，
X21n0367_p0105a04║若違法化尋被誅滅。
X21n0367_p0105a05║國大聖王，即是天子，善以正法治世。諸候及百姓，
X21n0367_p0105a06║順從其治者，則稱賞受樂，違則必罰矣。尋者，疾也，
X21n0367_p0105a07║謂不待其時也。然罰之必欲誅滅者，逆罪也。法亦
X21n0367_p0105a08║如是，法喻聖王，觀喻正治，一切眾生喻諸候百姓。
X21n0367_p0105a09║若依法作觀，究竟解脫，如大安樂。不能觀者，則究
X21n0367_p0105a10║竟沉淪，如違之遭誅也。以上二十五喻，廣演差別，
X21n0367_p0105a11║顯法利之勝。先能警發人心，啟人樂欲。後方正答，
X21n0367_p0105a12║亦世尊之巧示，非好繁文。△三、正教心地
X21n0367_p0105a13║善男子！三界之中以心為主，能觀心者究竟解脫，不
X21n0367_p0105a14║能觀者究竟沉淪。眾生之心猶如大地，五穀、五果從
X21n0367_p0105a15║大地生。如是，心法生世、出世，善、惡、五趣，有學、無學，獨
X21n0367_p0105a16║覺、菩薩及於如來。以是因緣，三界唯心，心名為地。
X21n0367_p0105a17║主者，君領也，宰治也，以喻真心為聖凡依正之君
X21n0367_p0105a18║主故。良以真心隨緣能成三界依正萬法，會諸萬
X21n0367_p0105a19║法仍是一心，故為三界之主也。能觀下二句，謂智
X21n0367_p0105a20║者遇此聖教依教能觀，即以無分別智照見五蘊
X21n0367_p0105a21║萬法依正聖凡了不可得，則不為五蘊所覆，亦不
X21n0367_p0105a22║為聖凡所隔，亦不被生死所纏，度過一切苦厄，故
X21n0367_p0105a23║云究竟解脫。不能下反此，謂凡夫不覺外道邪觀
X21n0367_p0105a24║皆不能透脫，仍在生死，故云究竟沉淪。清涼云：得
X21n0367_p0105b01║其門也，等諸佛於一朝；失其旨也，徒修因於曠劫
X21n0367_p0105b02║者是也。以上總出心字之義。眾生下喻明地字，故
X21n0367_p0105b03║云眾生之心猶如大地。五穀下出地功能。五糓者，
X21n0367_p0105b04║黍（粟稷）、菽（眾豆）、麻（芝麻胡麻等）、麥（大麥小麥）、稻（粳糯）。五果者，核（棗杏等）、
X21n0367_p0105b05║膚果（梨柰等）、殻果（椰子胡桃等）、檜果（松栢子等）、角果（大小豆等）。謂地
X21n0367_p0105b06║有生諸糓果之能也。如是下。以心合地。謂心能執
X21n0367_p0105b07║持，即心是法，故云心法。生世出世者，即心之功能
X21n0367_p0105b08║也。謂心隨染緣，則生世間依正等法；隨淨緣，則生
X21n0367_p0105b09║出世間依正等法。善惡五趣，即世間正報。善謂人
X21n0367_p0105b10║天，惡即三途。有學無學等，即出世間正報。研真斷
X21n0367_p0105b11║惑為有學，即三果四向；真窮惑盡為無學，即四果
X21n0367_p0105b12║羅漢。而獨覺出無佛世，義兼緣覺。菩薩為道前因
X21n0367_p0105b13║人，亦該賢聖；如來為道後果人，出世獨尊。以是下。
X21n0367_p0105b14║指因結答。謂以是心能生道之因緣，所以云三界
X21n0367_p0105b15║唯心等。應知三界，義兼內外。以生世間善惡五趣，
X21n0367_p0105b16║即是界內；以生出世獨覺菩薩等，故該界外。既隨
X21n0367_p0105b17║染淨二緣，生世出世善惡凡聖等，故知三界內外
X21n0367_p0105b18║依正，總是唯心。以心生聖凡，故心為地。△四、斷障
X21n0367_p0105b19║成道。
X21n0367_p0105b20║一切凡夫，親近善友，聞心地法，如理觀察，如說修行，
X21n0367_p0105b21║自作教他，讚勵慶慰。如是之人，能斷二障，速圓眾行，
X21n0367_p0105b22║疾得阿耨多羅三藐三菩提。
X21n0367_p0105b23║凡夫既言一切，猶不獨指界內。如天台云：別教十
X21n0367_p0105b24║信菩薩為外凡，三賢位菩薩為內凡。親近下。雖言
X21n0367_p0105c01║善友，實乃求師，乃圓頓師友也。又師者，非獨凡類，
X21n0367_p0105c02║亦兼諸佛也。謂師友有教授之功，故必親近也。聞
X21n0367_p0105c03║心地法者，法即此經，為成聖之緣。以非法不能軌
X21n0367_p0105c04║持，故須聞之也。如理觀察者，即空觀也（謂理中無物，惟一真
X21n0367_p0105c05║空）。如說修行者，義兼諸行，即依教奉行也。自作教
X21n0367_p0105c06║他者，兩利之功也。讚謂美言歎法，勵謂勉力勸人。
X21n0367_p0105c07║加之慶己慶人，以法慰眾，即假觀也。又如說修行
X21n0367_p0105c08║一句，亦中道觀。所謂涉有不礙觀空，即諸法而證
X21n0367_p0105c09║實相。良以如來所說，意在中道。如說修行，即行中
X21n0367_p0105c10║道。故知為中觀也。如是下。顯修行功効也。謂既修
X21n0367_p0105c11║中觀，不著空即斷所知障，不著有即斷煩惱障。故
X21n0367_p0105c12║曰能斷二障。速圓眾行者，速圓揀非漸修，眾行揀
X21n0367_p0105c13║非偏悟。所謂一修一切修，一斷一切斷，一成一切
X21n0367_p0105c14║成，一證一切證。由是眾行既圓，故疾得阿耨菩提。
X21n0367_p0105c15║此皆圓頓上乘之旨也。△三、兼釋轉難四：一、文殊
X21n0367_p0105c16║轉難六：初、引佛所說。
X21n0367_p0105c17║爾時，大聖文殊師利菩薩白佛言：世尊！如佛所說，唯
X21n0367_p0105c18║將心法為三界主。
X21n0367_p0105c19║且牒佛語，義在下科。△二、問：心何為染？
X21n0367_p0105c20║心法本元不染塵穢。云何心法染貪瞋癡？
X21n0367_p0105c21║文殊據真疑妄，謂心法本元靈明洞徹清淨湛然，
X21n0367_p0105c22║故云不染塵穢。然塵穢即無明妄想諸煩惱等，此
X21n0367_p0105c23║則判定一心本淨也。云何下。述疑。謂既云心法理
X21n0367_p0105c24║應清淨，其貪瞋癡元是染法，與心相反，故問云何
X21n0367_p0106a01║等。此因小乘教中言六識三毒建立染淨根本，尚
X21n0367_p0106a02║不言賴耶識，何況真心哉。今既言心法生世出世
X21n0367_p0106a03║善惡五趣，則為心染三毒，與妄心何別。良以真心
X21n0367_p0106a04║有不變隨緣二義，文殊但知不變之體，不知隨緣
X21n0367_p0106a05║之用，故述之辯之。然非實不知，為諸眾中有疑者
X21n0367_p0106a06║而故問也。△三、述心法本空
X21n0367_p0106a07║於三世法，誰說為心？過去心已滅，未來心未至，現在
X21n0367_p0106a08║心不住。
X21n0367_p0106a09║此言三世不可得心也。誰說為心者，即是說誰為
X21n0367_p0106a10║心也。雖狐疑不定，而言活意決也。過去下，正述三
X21n0367_p0106a11║世不見心。言過去求心，過去之時已滅；若未來求
X21n0367_p0106a12║心時，尚未至；若現在求心時，則不住。謂念念遷謝，
X21n0367_p0106a13║新新不住，石火電光，眨眼便過。求三世尚不可得，
X21n0367_p0106a14║心何所表焉？
X21n0367_p0106a15║諸法之內性不可得，諸法之外相不可得，諸法中間
X21n0367_p0106a16║都不可得。
X21n0367_p0106a17║此又顯三處不可得也。諸法不出十八界，隨拈一
X21n0367_p0106a18║法，皆有體相。體中曰內，體表曰外。性相二字，皆約
X21n0367_p0106a19║真心說。若謂諸法之內，求心之體性。奈諸法之體，
X21n0367_p0106a20║堅實無空，真心何在。故曰性不可得。若向諸法之
X21n0367_p0106a21║外相求心，然所見皆物之相，非心之相。故曰相不
X21n0367_p0106a22║可得。若向諸法內外兩楹之中求心，奈何物裏仍
X21n0367_p0106a23║內，物表仍外。表裏求中，且不可得。而中間尚無，真
X21n0367_p0106a24║心何依哉。故曰都不可得。（都者，言中既不可得，而心亦不可得。）然則
X21n0367_p0106b01║不可得者，非斷滅見。乃心法純真，不受染污故。
X21n0367_p0106b02║心法本來無有形相，心法本來無有住處。
X21n0367_p0106b03║此則結無形處也。本來無者，謂非今所辯始無，以
X21n0367_p0106b04║其本來當體元無。金剛經云：凡所有相，皆是虗妄。
X21n0367_p0106b05║是以形相住處，皆不可得。△四、述五目不覩。
X21n0367_p0106b06║一切如來尚不見心，何況餘人得見心法？
X21n0367_p0106b07║心即如來全體法身，如眼有見，不自見眼。心即是
X21n0367_p0106b08║佛，安能自見？雖佛眼猶不能覩也。餘人非獨凡夫，
X21n0367_p0106b09║乃至菩薩。謂凡夫全迷，菩薩帶惑，故不能見。良以
X21n0367_p0106b10║餘人不見，猶非如來之不見也。如來全體即心，故
X21n0367_p0106b11║不自見。餘人為無明所障，故不能見。便是地上等
X21n0367_p0106b12║覺見真如，猶隔羅縠觀月，實未了了見之也。問：心
X21n0367_p0106b13║既無形，何又言見？答：此非眼見，以大覺為見。又問：
X21n0367_p0106b14║經云初地菩薩為真見道，何得不見？答：由斷異生
X21n0367_p0106b15║性障，無有分別，所顯真理，初能覺之，是為見道，乃
X21n0367_p0106b16║分見也。非全見，以法執俱生尚在故。△五、明從妄
X21n0367_p0106b17║生法
X21n0367_p0106b18║一切諸法從妄想生。以是因緣，今者世尊為大眾說
X21n0367_p0106b19║三界唯心。
X21n0367_p0106b20║初二句標妄，三句承妄，末三句歸妄。是知文殊與
X21n0367_p0106b21║佛，唯心是同，其義各別。文殊謂真不容染，亦不生
X21n0367_p0106b22║法。能生法者，妄想也。故曰：一切諸法，從妄想生。以
X21n0367_p0106b23║是妄想，為生法之因緣。據此，則知今為眾說三界
X21n0367_p0106b24║唯心者，乃是妄心，非真心也。而佛義全歸真心，以
X21n0367_p0106c01║其隨緣現相為生。如鏡體無塵，亦隨緣現相。雖萬
X21n0367_p0106c02║相紛然，鏡體不動，亦無染著。真心亦爾，雖萬境全
X21n0367_p0106c03║彰，一心不動，何妄想能而真心不能耶？故後有種
X21n0367_p0106c04║種喻法，顯真心隨緣之用也。△六、哀求解說。
X21n0367_p0106c05║願佛哀愍，如實解說。
X21n0367_p0106c06║如實等者，如真如、實際分解而說。畢竟云何生法
X21n0367_p0106c07║不礙真理？△二、佛以喻釋二：一、牒前所問。
X21n0367_p0106c08║爾時，佛告文殊師利菩薩言：如是，如是！善男子！如汝
X21n0367_p0106c09║所問，心、心所法本性空寂。
X21n0367_p0106c10║文殊所問，但言心，未言心所。今佛言心所者，謂心
X21n0367_p0106c11║王、心所同一類故。是則心王、心所皆真心，隨無明
X21n0367_p0106c12║轉變而現體，即是真如。汝所問本性空寂者，即述
X21n0367_p0106c13║諸法內外性相不可得，以不可得即本性空寂也。
X21n0367_p0106c14║△二、諸喻類釋。
X21n0367_p0106c15║我說眾喻以明其義。善男子！心如幻法，由徧計生種
X21n0367_p0106c16║種心想，受苦樂故。心如水流，念念生滅，於前後世不
X21n0367_p0106c17║蹔住故。
X21n0367_p0106c18║心如幻法者，如綰巾所成之兔，呪草所成之龍，為
X21n0367_p0106c19║幻成之法，故名幻法。喻上幻法本無，由幻術所成，
X21n0367_p0106c20║而見有幻術者，成幻法之緣也。以隨緣成相，故有
X21n0367_p0106c21║幻法。心亦如是，本來無相，由無明徧計為緣，生種
X21n0367_p0106c22║種心（即八種識及諸心所）。心想為徧行心所之一，義亦兼餘。
X21n0367_p0106c23║受苦樂者，即有情眾生，隨類受報，所謂無眾生處
X21n0367_p0106c24║見眾生，無苦樂處受苦樂，皆真心隨染緣義也。然
X21n0367_p0107a01║正隨緣時，真體不變，依舊澄湛，蕩無纖塵也。心如
X21n0367_p0107a02║水流者，水喻真心，流喻諸法。然水本不流，隨風緣
X21n0367_p0107a03║等，而妄見流相，故前滅後生，無蹔時之停住也。心
X21n0367_p0107a04║亦如是，本無生滅，由妄想緣，見諸生滅，亦無蹔住
X21n0367_p0107a05║故也。
X21n0367_p0107a06║心如大風，一剎那間歷方所故；心如燈焰，眾緣和合
X21n0367_p0107a07║而得生故；心如電光，須臾之頃不久住故；心如虗空，
X21n0367_p0107a08║客塵煩惱所覆障故；心如猿猴，遊五欲樹不蹔住故；
X21n0367_p0107a09║此下諸喻，儼然似妄心作用。但妄心無體，忽起忽
X21n0367_p0107a10║滅。體即是真，妄為心上之迷。若覺迷迷滅，覺不生
X21n0367_p0107a11║迷，唯一真心。今所喻者，皆隨染緣，有種種用，生諸
X21n0367_p0107a12║萬法。所以佛云：三界之中，以心為主，有隨緣義。故
X21n0367_p0107a13║若會妄歸真，始無二法。當體是真，學者知之。風者，
X21n0367_p0107a14║大塊之噫氣。剎那間者，時之促也。歷為經歷方所，
X21n0367_p0107a15║即所過之處也。謂風本無形，有時而動且徧也。心
X21n0367_p0107a16║亦如是，本自無形，亦有時而現，盡其所感，無不徧
X21n0367_p0107a17║也。心如燈𦦨者，謂燈焰本無，由油炷火，眾緣和合，
X21n0367_p0107a18║而得生焰。心亦如是，應緣和合，而能現之。如搖扇
X21n0367_p0107a19║則風現，鑿井則空現，擊石則火現，人感則現人，物
X21n0367_p0107a20║感則現物等。前喻能徧，此喻能現。心如電光等者，
X21n0367_p0107a21║電取忽現即滅，故不久住。心則隨現即滅，生滅同
X21n0367_p0107a22║故。楞嚴云：當處出生，隨處滅盡。幻妄稱相，其性真
X21n0367_p0107a23║為妙覺。明體如空者，虗空無物，雲能障之，雖障不
X21n0367_p0107a24║壞空體。喻真心無物，客塵煩惱所障，亦不壞真體
X21n0367_p0107b01║（客塵為喻，客言不住，塵言不定，喻見思二惑）。猿猴蹈樹，而不蹔住，喻心
X21n0367_p0107b02║隨五欲，現諸識故（五欲即色、聲、香、味、觸）。六識緣境，亦無住故。
X21n0367_p0107b03║問：猿猴喻妄心則可，今喻真心何謂？答：真心為主，
X21n0367_p0107b04║妄依真現。解中諸識即妄心，亦真心之所現。今借
X21n0367_p0107b05║妄顯真，故喻真亦可。
X21n0367_p0107b06║心如畫師，能畫世間種種色故；心如僮僕，為諸煩惱
X21n0367_p0107b07║所策役故；心如獨行，無第二故；心如國王，起種種事
X21n0367_p0107b08║得自在故；心如怨家，能令自身受大苦故；
X21n0367_p0107b09║畫師但言工巧，作模塗彩，最可觀故。心亦如是，現
X21n0367_p0107b10║出世間諸畫圖故（一切山河大地，情與無情，樹木華卉，千態萬狀，可為𦘕圖耳）。
X21n0367_p0107b11║僮僕隨主人策役，真心隨煩惱策役（只言隨染緣有作用，如僮
X21n0367_p0107b12║僕有能幹，隨主役使也）。獨行者無伴，喻三界唯心，更無二法。
X21n0367_p0107b13║國王起種種事者，如禮樂征伐，自天子出，唯天子
X21n0367_p0107b14║自在，喻真心隨緣，成種種事，全體不變，亦自在故。
X21n0367_p0107b15║怨家者，已往有讐，念念欲報，如臥棘甞胆，故云自
X21n0367_p0107b16║身受苦，喻心隨惡緣，枉入生死，令身勞碌，恒受諸
X21n0367_p0107b17║苦故（喻中實受大苦，如晝夜不安等法中，雖入生死，自體不變，亦分喻也）。
X21n0367_p0107b18║心如埃塵，坌污自身生雜穢故；心如影像，於無常法
X21n0367_p0107b19║執為常故；心如幻夢，於我法相執為我故；心如夜叉，
X21n0367_p0107b20║能噉種種功德法故；心如青蠅，好穢惡故；心如殺者，
X21n0367_p0107b21║能害身故；
X21n0367_p0107b22║塵埃穢身，喻煩惱污德也。影像非真，亦無久常，而
X21n0367_p0107b23║愚者執常也。心亦如是，所現之相，即真心之影，眾
X21n0367_p0107b24║生不了，執為實有故。幻夢非真，夢中之人，執為實
X21n0367_p0107c01║有，若大惺悟，知夢本空故。又見幻之人，執幻為有，
X21n0367_p0107c02║幻滅之時，知幻本無。然夢幻皆喻我法二相，本非
X21n0367_p0107c03║實有，愚人不達，執為我故。心如夜叉者，喻心隨惡
X21n0367_p0107c04║緣墮惡道。如夜叉噉人肉，喻惡道傷功德故。青蠅
X21n0367_p0107c05║好穢惡，喻心隨染緣著五欲故。殺者能害身命，喻
X21n0367_p0107c06║心隨惡業能害慧命故。
X21n0367_p0107c07║心如敵對，常伺過故；心如盜賊，竊功德故；心如大皷，
X21n0367_p0107c08║起鬬戰故；心如飛蛾，愛燈色故；心如野鹿，逐假聲故；
X21n0367_p0107c09║心如羣猪，樂雜穢故；心如眾蜂，集蜜味故；心如醉象，
X21n0367_p0107c10║耽牝觸故；
X21n0367_p0107c11║敵為讐敵，伺為窺伺，見讐人有過，則能侵害故。此
X21n0367_p0107c12║喻心隨惡業，侵害善事故。盜賊能竊財物，喻心隨
X21n0367_p0107c13║惡業，能竊法財故。皷能催陣，助戰不怯，喻心能催
X21n0367_p0107c14║志，起精進故。飛蛾愛燈，不知傷身，喻心能愛欲，不
X21n0367_p0107c15║知損德故。野鹿逐假聲而喪命（獵人巧作，類母鹿之聲，羣鹿皆集，獵
X21n0367_p0107c16║師人射之，即逐假聲喪命），喻心隨聲而迷真。羣猪樂穢而為
X21n0367_p0107c17║樂，喻心得財利而歡呼。眾蜂集蜜，喻心著五塵。醉
X21n0367_p0107c18║象耽牝觸（牝即母象，觸即交遘），喻心貪婬穢。以上共二十
X21n0367_p0107c19║七喻，通喻真心隨差別緣，成種種業。類妄心而實
X21n0367_p0107c20║非妄心，乃真心不變之大用也。人若迷之，則為業
X21n0367_p0107c21║果；悟之，則為大用。此因文殊說妄想能生，而真不
X21n0367_p0107c22║受妄。故佛以種種喻，說真心隨緣現相，故為三界
X21n0367_p0107c23║主。華嚴云應觀法界性，一切唯心造是也。應知文
X21n0367_p0107c24║殊約體言，故云真不受妄；如來約用言，故能隨緣
X21n0367_p0108a01║△三、深談心法七。一、釋妄心本空。
X21n0367_p0108a02║善男子，如是所說心、心所法，無內、無外亦無中間，於
X21n0367_p0108a03║諸法中求不可得，去、來、現在亦不可得，超越三世非
X21n0367_p0108a04║有非無，常懷染著從妄緣現，緣無自性心性空故。
X21n0367_p0108a05║如是所說者，指上諸喻也。心即八個心王心所，法
X21n0367_p0108a06║即五十一個心所。無內無外等，准前解，謂諸法中
X21n0367_p0108a07║求心了不可得也。去來下亦三世不可得，故曰超
X21n0367_p0108a08║越。非有者，謂無色無聲。非無者，謂昭昭靈靈。常懷
X21n0367_p0108a09║染著者，帶妄說真也，以藏識含染法種子也。從妄
X21n0367_p0108a10║緣現者，遇境生現行故也。緣無自性，即法空也。心
X21n0367_p0108a11║性空，即心空也。（緣即五塵，心即王所。）心境空處，即是真心。所
X21n0367_p0108a12║謂即一切法，離一切法，真心之謂歟。△二、釋真心
X21n0367_p0108a13║本寂。
X21n0367_p0108a14║如是空性，不生不滅，無來無去，不一不異，非斷非常，
X21n0367_p0108a15║本無生處亦無滅處，亦非遠離非不遠離。如是心等
X21n0367_p0108a16║不異無為，無為之體不異心等，心法之體本不可說，
X21n0367_p0108a17║非心法者亦不可說。
X21n0367_p0108a18║如是空性者，指前心法皆空，所顯真空妙性也。此
X21n0367_p0108a19║句標定，下皆釋義。萬法緣聚而生，此性不生；萬法
X21n0367_p0108a20║緣散則滅，此性不滅。既無生滅，則顯真常也。來去
X21n0367_p0108a21║者，往還也。謂時有遷流，物有往還。性無往還，顯當
X21n0367_p0108a22║體不動也。理無二法故一，事有千差故異。此性隨
X21n0367_p0108a23║緣成事故不一，自體不變故不異。斷常者，即外道
X21n0367_p0108a24║之邊見也。此性不著二邊，故曰非斷非常。本無生
X21n0367_p0108b01║滅處者，謂眾生有生死定處，萬物有成壞定處。此
X21n0367_p0108b02║性如水上葫蘆，觸著便轉；日中寶石，色無定形。生
X21n0367_p0108b03║滅尚無，云何有處？凡有違境，厭之則遠離；有順境，
X21n0367_p0108b04║愛之則不遠離。此皆妄心用事，憎愛如此。真性不
X21n0367_p0108b05║然，無諸情謂，故皆非之。如是下，即前不生不滅等
X21n0367_p0108b06║妙性也。然心之與性，稱謂雖別，體則是同。無為即
X21n0367_p0108b07║如如理，謂真理不動，無所作為，故名無為。心者，即
X21n0367_p0108b08║隨緣智用也。心不異無為者，智與理冥；無為不異
X21n0367_p0108b09║心等者，理與智冥。是為雙表。心法等二句，是為雙
X21n0367_p0108b10║遮。若無為喚作心法，強安其名，故云本不可說。若喚
X21n0367_p0108b11║作非心法者，話為兩橛，故亦不可說。△三、徵釋離過。
X21n0367_p0108b12║何以故？若無為是心即名斷見，若離心法即名常見，
X21n0367_p0108b13║永離二相不著二邊。
X21n0367_p0108b14║初句徵上兩不可說之意。若無下，釋。謂若無為之
X21n0367_p0108b15║理畢竟是心智者，則智有理無，失其真心不變之
X21n0367_p0108b16║體也。故云即名斷見（斷滅心體之見）。若離心法者，離者，非
X21n0367_p0108b17║也。謂若無為畢竟非心智法者，則理智各體永墮
X21n0367_p0108b18║無為之常，失其真心隨緣義也。故云即名常見。以
X21n0367_p0108b19║上皆反釋其非。永離下，方出正義。二相，即心相、無
X21n0367_p0108b20║為相。離者，不執著義。謂不執無為相，則不失隨緣
X21n0367_p0108b21║義，即永離常見也。不著心相，則不失不變義，即永
X21n0367_p0108b22║離斷見也。然所以永離不著者，恐人執著以為定
X21n0367_p0108b23║相，故此永離掃人情見耳。二邊，即斷見、常見。上文
X21n0367_p0108b24║遮表不定者，恐落二邊之定見，故皆不著。△四、達
X21n0367_p0108c01║悟見真。
X21n0367_p0108c02║如是悟者名見真諦，悟真諦者名為賢聖。
X21n0367_p0108c03║如是二字，指上永離等二句。悟者，即醒會也。謂若
X21n0367_p0108c04║醒會此道，則永離二相，不著二邊，即合中道純真，
X21n0367_p0108c05║故云名見真諦。見即悟也。悟真下二句，承悟定名。
X21n0367_p0108c06║謂悟之淺者為賢，悟之徹者為聖。△五、釋心平等。
X21n0367_p0108c07║一切賢聖性本空寂，無為法中戒無持犯亦無大小，
X21n0367_p0108c08║無有心王及心所法，無苦無樂。如是法界自性無垢，
X21n0367_p0108c09║無上中下差別之相。何以故？是無為法性平等故。
X21n0367_p0108c10║一切賢聖者，引已成之賢聖也（十住、十行、十迴向為賢，十地、等覺為
X21n0367_p0108c11║聖）。性本下，明賢聖所證之無為真諦，性即真諦之
X21n0367_p0108c12║體也。本空寂者，但標定，謂本來空寂，非致之始空
X21n0367_p0108c13║也。無為下，正釋寂義，謂真諦無為法中本來平等，
X21n0367_p0108c14║當體不動亦復不變，故名無為，即空寂義也。戒無
X21n0367_p0108c15║持犯者，為性具之戒，本無止作之持，亦無破毀之
X21n0367_p0108c16║犯也。亦無下，通揀差別，謂無為平等，故無賢聖之
X21n0367_p0108c17║大，亦無凡愚之小也。心王帶妄，心所亦然，而無為
X21n0367_p0108c18║真諦純淨無妄，故亦無之。然凡夫有生死苦，聖人
X21n0367_p0108c19║有涅槃樂者，皆有對待也。今無為心法絕諸對待，
X21n0367_p0108c20║故求聖凡尚不可得，苦樂何在哉？故皆無之也。如
X21n0367_p0108c21║是法界者，即指住無為當體，即一真法界也。自性
X21n0367_p0108c22║下，出體相，謂無為心法以自性無垢為體，無上中
X21n0367_p0108c23║下三等差別為相（總遣情見分別也）。下又徵釋，謂無為法
X21n0367_p0108c24║中一切都無者，何故？釋曰：是無為法性平等故，若
X21n0367_p0109a01║有持犯大小苦樂等，則不平等，失其所以無為也。
X21n0367_p0109a02║△六萬法歸一。
X21n0367_p0109a03║如眾河水流入海中，盡同一味，無別相故。
X21n0367_p0109a04║眾河水喻前差別，諸法海喻無為心法，謂眾水入
X21n0367_p0109a05║海同一鹹味，諸法歸心同一無為，無為心法實無
X21n0367_p0109a06║差別故。△七、更釋無別。
X21n0367_p0109a07║此無垢性非實非虗；此無垢性是第一義無盡滅相，
X21n0367_p0109a08║體本不生；此無垢性常住不變最勝涅槃，我所淨故；
X21n0367_p0109a09║此無垢性遠離一切平等不平等，體無異故；
X21n0367_p0109a10║無垢性者，謂性無垢染，故釋前科無別相義。垢即
X21n0367_p0109a11║差別義，因性無垢染，故無別相也。然無垢即是無
X21n0367_p0109a12║為，但標定。非實下，釋義。以本無定相，故非實；現有
X21n0367_p0109a13║作用，故非虗。如鏡現相，鏡相分明，體無異故。次四
X21n0367_p0109a14║句，初句標體，次句會義。謂此無垢性，即是諸佛所
X21n0367_p0109a15║證第一義諦，亦標定。下二句，更釋深義。謂第一義
X21n0367_p0109a16║中，無終盡斷滅之相，其體本來不生。因其不生，所
X21n0367_p0109a17║以無滅。無生無滅，真無垢性也。再次四句，謂不但
X21n0367_p0109a18║只與第一義同，更常住不變，即是諸佛所證之最
X21n0367_p0109a19║勝涅槃也。然涅槃有三種，此乃性淨涅槃也。言最
X21n0367_p0109a20║勝者，以自性本淨，真圓妄寂，非二乘可比也。我所
X21n0367_p0109a21║一句，出涅槃所具之德也。淨即淨德，我所即我法
X21n0367_p0109a22║二執。以其二執皆淨，故為淨德。上句常住不變，即
X21n0367_p0109a23║常德；義兼本來自在，即我德；性無諸苦，即樂德。四
X21n0367_p0109a24║德具足，故曰最勝也。末四句更遣平等之執。以前
X21n0367_p0109b01║文皆遣差別之相，說性平等。若執著平等，猶為所
X21n0367_p0109b02║障。故云此無垢性，遠離平等及不平等。然遠平等，
X21n0367_p0109b03║則離理障。遠不平等，則離事障。以無事理對待，故
X21n0367_p0109b04║云遠離。一切等體無異者，異即差別也。謂凡有對
X21n0367_p0109b05║待者，皆為差別。故以其真體無異相，故皆遠離。此
X21n0367_p0109b06║則遣情離執，乃真無垢性也。良以無垢即無為，無
X21n0367_p0109b07║為即心地法。此上因答文殊之問，故有多釋。葢問
X21n0367_p0109b08║處深，而答之詳矣。以文殊轉難云：心法本元不染
X21n0367_p0109b09║塵穢，云何心法染貪瞋癡等。故佛前科諸喻，則知
X21n0367_p0109b10║心法隨緣，而萬用全彰。答云何心法染貪等問。今
X21n0367_p0109b11║此深談心法科中，方答心法本元不染等問。則知
X21n0367_p0109b12║心體不變，而纖塵不立也。葢如來說此，正要修行
X21n0367_p0109b13║人知隨緣以遣執，觀不變以證真。故有此說。△四、
X21n0367_p0109b14║結勸修觀。
X21n0367_p0109b15║若有善男子、善女人，欲求阿耨多羅三藐三菩提者，
X21n0367_p0109b16║應當一心修習如是心地觀法。
X21n0367_p0109b17║善男子等皆大乘之機，阿耨菩提為大乘之果，一
X21n0367_p0109b18║心修習為大乘之行，心地觀法為大乘之教理，具
X21n0367_p0109b19║教、理、行、果四法。然佛意欲人依心地之教，則觀心
X21n0367_p0109b20║地之理，須修觀心之行，即證阿耨菩提之果，似乎
X21n0367_p0109b21║不難。假若不信不行，豈止今生不能成菩提道，縱
X21n0367_p0109b22║使千生萬劫，亦無出苦之期也。悲哉！△四、以偈重
X21n0367_p0109b23║頌二：一、標章。
X21n0367_p0109b24║爾時，世尊欲重宣此義，而說偈言：
X21n0367_p0109c01║△二、正頌七：一、頌文殊啟問。
X21n0367_p0109c02║三世覺母妙吉祥，請問如來心地法。
X21n0367_p0109c03║佛為大覺言，覺母即佛母也。妙吉祥即文殊之華
X21n0367_p0109c04║言，解見初卷。次句述問，謂哀懇為請，求決為問。
X21n0367_p0109c05║△二、頌總標心地。
X21n0367_p0109c06║我今於此大會眾，開演成佛觀行門，此法難遇過優
X21n0367_p0109c07║曇，一切世間應渴仰。
X21n0367_p0109c08║初二句總標，次二句勸信。△三、頌二利功深。
X21n0367_p0109c09║十方諸佛證大覺，無不從此法修成。我是無上調御師，
X21n0367_p0109c10║轉正法輪周世界，化度無量諸眾生，當知由悟心地觀。
X21n0367_p0109c11║此頌易明，即會同諸佛，自證度生，皆由同悟心地，
X21n0367_p0109c12║同修心觀也。△四頌廣演差別。
X21n0367_p0109c13║一切有情聞此法，欣趣菩提得授記。一切有緣得記
X21n0367_p0109c14║人，修此觀門當作佛。諸佛自受大法樂，住心地觀妙
X21n0367_p0109c15║寶宮。受職菩薩悟無生，觀心地門徧法界。後身菩薩
X21n0367_p0109c16║坐覺樹，入此觀行證菩提。此法能雨七聖財，滿眾生
X21n0367_p0109c17║願摩尼寶。此法名為佛本母，出生三世三佛身。此法
X21n0367_p0109c18║名為金剛甲，能敵四眾諸魔軍。此法能作大舟船，令
X21n0367_p0109c19║度中流至寶所。此法最勝大法皷，此法高顯大法幢。
X21n0367_p0109c20║此法金剛大法螺，此法照世大法炬。此法猶如大聖
X21n0367_p0109c21║主，賞功罰過順人心。此法猶如沃潤田，生成長養依
X21n0367_p0109c22║時候。我以眾喻明空義，
X21n0367_p0109c23║初句勸聞，次句明益。菩提為果，欣趣為志。謂欣然
X21n0367_p0109c24║承志，欲得趣向菩提。有如是志向者，必得如來授
X21n0367_p0110a01║記。（前文云：若有人問：何等眾生，於未來世，當得作佛？應示：是諸人等，於未來世，必得成佛。是諸人，即修
X21n0367_p0110a02║觀者。必得成佛，即是授記。）次二句，勸修成佛。諸佛下，頌前諸喻。
X21n0367_p0110a03║大法樂，即諸佛自證自所受用者。稱性之樂，名大
X21n0367_p0110a04║法樂。此句為果，下句明行。謂專住一心，如大地之
X21n0367_p0110a05║不動。觀照不移，如居寶宮。（宮喻觀門。）受職菩薩者，即灌
X21n0367_p0110a06║頂受職，將補佛處之菩薩也。悟無生者，悟即覺悟
X21n0367_p0110a07║之智。無生義兼無滅，即所悟之理。觀心地門者，謂
X21n0367_p0110a08║悟非徒然而悟，由觀心地法門，忽照貫通心地為
X21n0367_p0110a09║悟也。徧法界者，謂所悟無生之理，竪通橫徹，故此
X21n0367_p0110a10║但云悟也。後身下二句，明證。即等覺菩薩，一生成
X21n0367_p0110a11║佛也。云後身者，對前曠劫，生死無邊。今將證道，再
X21n0367_p0110a12║不受二種生死，故以等覺為最後身也。覺樹，即菩
X21n0367_p0110a13║提樹。菩薩坐此樹下，入此觀行，證菩提果也。七聖
X21n0367_p0110a14║財者，即信等七種，為出世間法財。一切眾生，行此
X21n0367_p0110a15║七法，資成道果，故曰聖財。一信財，（信即信心。謂心能決定受持正
X21n0367_p0110a16║法，以為成佛之資，故名信財。）二進財，（即精進。謂未見真理，而一心精進，求出離道，以為成
X21n0367_p0110a17║佛之資，故名精進財。）三戒財，（戒即戒律。謂戒為解脫之本，能防身口意之非，止身口意之惡，
X21n0367_p0110a18║以為成佛之資，故名戒財。）四、慚愧財。（漸者，漸天。愧者，愧人。謂既能慚愧，則不造惡業，以為
X21n0367_p0110a19║成佛之資，故謂慚愧財。）五、聞財。（聞為三慧之首，聞必能思，思必能修。謂若能聞佛聲教，則
X21n0367_p0110a20║開發妙解，如說而行，以為成佛之資，故謂聞財。）六、捨財。（捨，即捨施。謂若能運心平等，心無憎
X21n0367_p0110a21║愛，身命資財，無所悋惜，以為成佛之資，故名捨財。）七、定慧財。（定慧，即止觀也。定則攝心
X21n0367_p0110a22║不散，止諸妄念。慧則照了諸法，破諸邪見。以為成佛之資，故名定慧財。）以心地法門，
X21n0367_p0110a23║能出七種聖財，滿菩薩心願故。如摩尼寶珠，能雨
X21n0367_p0110a24║七珍，亦滿眾生心願也。（七珍，謂金、銀、琉璃、硨磲、瑪瑙、珊瑚、琥珀。）以下
X21n0367_p0110b01║諸喻，各比一種功德。如佛母船甲等，皆如長行解。
X21n0367_p0110b02║唯如沃潤田二句，孤起頌也。沃者，灌溉也。田者，生
X21n0367_p0110b03║穀之地也。良以田喻眾生心地，一向煩惱焦熱，不
X21n0367_p0110b04║能生定慧功德。如地枯旱，不能生苗。若遇此法，資
X21n0367_p0110b05║以開心，能生智慧，故如沃潤田也。生成下，法喻兼
X21n0367_p0110b06║明，皆乘其時。如田中五穀，芽出為生，日增曰長，禾
X21n0367_p0110b07║熟為成，皆依其時也。如生必依春，長必依夏，成必
X21n0367_p0110b08║依秋。然非時雨潤之，猶不能成。喻修行人遇此經，
X21n0367_p0110b09║如苗得雨，以滋其無漏善種，遂能發心，如生必逢
X21n0367_p0110b10║春。再依心作觀，如長必依夏。依觀證果，如成必依
X21n0367_p0110b11║秋。皆乘其法，而依其時也。我以一句，結明空義。空
X21n0367_p0110b12║即真空，無為之法，非斷滅空也。△五頌正教心地。
X21n0367_p0110b13║是知三界唯一心，心有大力世界生，自在能為變化
X21n0367_p0110b14║主。惡想善心更造集，過現未來生死因，依止妄業有
X21n0367_p0110b15║世間，愛非愛果恒相續。
X21n0367_p0110b16║是知二字，指其曉解之辭。三界唯一心者，頌前三
X21n0367_p0110b17║界之中，以心為主等文。心有大力等，喻真心隨無
X21n0367_p0110b18║明緣，有不思議業力，則能轉變依正二報，故曰生。
X21n0367_p0110b19║楞嚴云：晦昧為空，空晦暗中，結暗為色。（解曰：無明以晦昧為
X21n0367_p0110b20║相，謂真如不覺，無明橫起。真如隨無明緣，全法界心，則現晦昧頑虗空。空晦下，謂頑空與晦昧，久則結成
X21n0367_p0110b21║無情世界。色即山河大地之色。）世界有二種：謂無情依報世界，有
X21n0367_p0110b22║情正報眾生世界。楞嚴又云：色雜妄想，想相為身，
X21n0367_p0110b23║即正報也。（解曰：色即地水火風四大之色，妄想即被迷所動之念，實無自體。以妄想屬心，
X21n0367_p0110b24║攬四大之色，色與妄想混雜，妄執想心所攬之妄相，遂認為身。）自在下，正顯心為
X21n0367_p0110c01║三界之主。以隨緣有不變之體，故曰自在。正不變
X21n0367_p0110c02║而却又隨緣，故曰能變。皆心之全體大用，故曰自
X21n0367_p0110c03║在等。惡想下，別頌正報相續之義。謂既有正報，又
X21n0367_p0110c04║能起業，故善惡之心不等。集謂招集，意謂既能造
X21n0367_p0110c05║善惡之業，則招集善惡之果。此業則為三世生死
X21n0367_p0110c06║之因，故曰過現等。依止下，明由因感果也。謂既依
X21n0367_p0110c07║妄業為因，招感世間為果，故知妄業為果之依止
X21n0367_p0110c08║也。然果必從因，是以善業感生可愛之果，惡業感
X21n0367_p0110c09║生非愛之果。由是因果不斷，感應無窮，故曰恒相
X21n0367_p0110c10║續。此頌謂真心本非善惡，而能成善惡因果者，有
X21n0367_p0110c11║隨緣義也。△六頌諸喻類釋。
X21n0367_p0110c12║心如流水不蹔住，心如飄風過國土，亦如猿猴依樹
X21n0367_p0110c13║戲，亦如幻事依幻成，如空飛鳥無所礙，如空聚落人
X21n0367_p0110c14║奔走，如是心法本非有，凡夫執迷謂非無。
X21n0367_p0110c15║初句，謂心隨妄轉，遷流不住，故如流水不息也。心
X21n0367_p0110c16║能徧緣，如飄風之過土也。心專五欲，如猿猴之戲
X21n0367_p0110c17║樹也。隨無明緣，建立諸法，如諸幻事，依幻術而成
X21n0367_p0110c18║也。徧緣無礙，如鳥飛空也。似有而無，如空聚落也。
X21n0367_p0110c19║能招生死，如人奔走也。末二句，結成迷執。如是者，
X21n0367_p0110c20║通指前頌。心法者，心即妄念，法即五欲。非有者，即
X21n0367_p0110c21║無也。謂既隨妄轉，其心法本來自無，而現今見有
X21n0367_p0110c22║者，以凡夫不了，執迷取著，故云非無，非無即有也。
X21n0367_p0110c23║如空華本無病目者，妄見應知。大意謂真隨妄轉，
X21n0367_p0110c24║妄性本空，而真體不變也。（心法非有者，有二義，即真心隨緣所現之法，
X21n0367_p0111a01║如夢幻泡影，本來非有。二者，真心即法，不屬有無，不但妄空，真心亦無有也。但有對待，皆無實義。楞嚴云：
X21n0367_p0111a02║言妄顯諸真，妄真同二妄。）△七、頌結勸修觀。
X21n0367_p0111a03║若能觀心體性空，惑障不生便解脫。
X21n0367_p0111a04║若能下。謂雖是凡夫執迷認有，假若迷中受教觀
X21n0367_p0111a05║照心體，則真性本空，一切惑障再不能生，是則不
X21n0367_p0111a06║勞彈指便是解脫。然解脫者，非獨離苦，實乃成道
X21n0367_p0111a07║也。△五、助以神呪四：初、標舉說呪。
X21n0367_p0111a08║爾時，如來於諸眾生起大悲心，猶如父母愛念一子，
X21n0367_p0111a09║為滅世間大力邪見，利益安樂一切有情，宣說觀心
X21n0367_p0111a10║陀羅尼曰：
X21n0367_p0111a11║此乃經家敘置之文。既起大悲，即佛愛眾生如父
X21n0367_p0111a12║母之愛子也。為滅下。出說呪本意。謂經法雖留於
X21n0367_p0111a13║世間，恐邪見者錯解佛意，故與說呪。謂正能破邪，
X21n0367_p0111a14║縱有邪執異見，承呪神功盡皆除滅矣。此顯破邪
X21n0367_p0111a15║利益也。下二句通為一切，謂凡有受教之人，觀力
X21n0367_p0111a16║不成憂疑不樂者，但能持呪自見功効，故曰利益
X21n0367_p0111a17║等。陀羅尼此云總持，為護善遮惡故宣說以助之
X21n0367_p0111a18║也。△二、正說神呪。
X21n0367_p0111a19║唵（一），室他（二），波羅（二合）底（丁以反三），吠憚（四），迦盧弭（五）
X21n0367_p0111a20║陀羅尼，大論云：秦言能持。集種種善法，能持令不
X21n0367_p0111a21║散不失。譬如好器盛水，水不漏散。一切不善根心，
X21n0367_p0111a22║遮令不生。若欲作惡罪時，持令不作。是名陀羅尼。
X21n0367_p0111a23║肇公翻總持，謂持善不失，持惡不生。又云：諸佛密
X21n0367_p0111a24║義，但令受持，隨緣獲益，亦不出遮惡生善之功也。
X21n0367_p0111b01║既是密義，則不容解釋。若假知解撥度，則密義喪
X21n0367_p0111b02║矣。今從密義，但說華梵功効而已。（若好廣學者，請看楞嚴正脉呪
X21n0367_p0111b03║後解釋。）△三呪印軌則。
X21n0367_p0111b04║爾時，如來說真言已，告文殊師利菩薩摩訶薩：如是
X21n0367_p0111b05║神呪具大威力。若有善男子、善女人持此呪時，舉清
X21n0367_p0111b06║淨手，左右十指更互相乂，以左押右更相竪握，如縛
X21n0367_p0111b07║著形，名金剛縛印。成此印已，習前真言盈滿一徧。
X21n0367_p0111b08║善男女！為持呪結印之人舉清淨手者，謂臨持呪
X21n0367_p0111b09║時，必以淨水盥沐其手，將兩手高舉至胸前作印。
X21n0367_p0111b10║良以如來說經實欲令人修行，而修行之善者無
X21n0367_p0111b11║如作觀。然觀亦有多種，從要不出心地觀門。若此
X21n0367_p0111b12║觀成時，則諸觀之益皆備矣。然雖觀門最要，猶恐
X21n0367_p0111b13║行人妄生邪解，故如來大慈又說呪以護之。猶恐
X21n0367_p0111b14║呪力不成，復命結印以助呪。左右下，正明結印用
X21n0367_p0111b15║法。然十指更互相叉者，如焰口施食圖樣，有內相
X21n0367_p0111b16║叉、外相叉之分。今但云相叉，未分內外，取之無准。
X21n0367_p0111b17║然雖無准，現今施食圖樣如召罪印，小註解亦名
X21n0367_p0111b18║金剛縛圖樣內乂，但不全同。彼以二中指直竪如
X21n0367_p0111b19║針，此則十指皆內乂也。以左押右者，用左手大母
X21n0367_p0111b20║指押右手大母指，即是以左押右。竪握如縛著形
X21n0367_p0111b21║者，竪即向上，握即曲指互入掌中。縛者，如繩纏縛
X21n0367_p0111b22║之相。其名曰金剛縛印者，金剛取堅利之義。堅者，
X21n0367_p0111b23║謂結成此印，一切鬼神魔外所不能動。利者，謂此
X21n0367_p0111b24║印結成，有威神之力，能降魔制外。縛謂制縛，令妄
X21n0367_p0111c01║念不生，攝令成定。成此印下，謂印成然後持呪。只
X21n0367_p0111c02║一徧者，如神丹不用兩粒，至理豈在多宣耶？
X21n0367_p0111c03║
X21n0367_p0111c04║念呪【圖】金剛縛印。
X21n0367_p0111c05║
X21n0367_p0111c06║△四、較量功德。
X21n0367_p0111c07║勝於讀習十二部經，所獲功德無有限量，乃至菩提
X21n0367_p0111c08║不復退轉。
X21n0367_p0111c09║十二部經，即小乘九部，大乘三部（前已解過，此不繁出）。經無
X21n0367_p0111c10║大小，以修行為要。如他經修行，必經位次，或歷長
X21n0367_p0111c11║時。此經以觀行頓成，復加印呪相助，如風帆揚於
X21n0367_p0111c12║順水，瞬息千里矣。故云功德無量等。△六菩提心
X21n0367_p0111c13║印二。一品題。
X21n0367_p0111c14║發菩提心品第十一
X21n0367_p0111c15║以上觀門呪印等，皆備於前，只欠眾生發菩提心
X21n0367_p0111c16║耳。如經云：自覺悟心，能發菩提。此覺悟心，即菩提
X21n0367_p0111c17║心。以發心立名，故名發菩提心品。△二、經文三。一、
X21n0367_p0111c18║經家敘儀。
X21n0367_p0111c19║爾時，薄伽梵已能善獲一切如來灌頂寶冠超過三
X21n0367_p0111c20║界，已得圓滿陀羅尼自在，已善圓證三摩地自在，妙
X21n0367_p0111c21║善成熟一切智智、一切種智，能作有情種種差別。是
X21n0367_p0111c22║薄伽梵為諸眾生宣說觀心妙門已，告文殊師利菩
X21n0367_p0111c23║薩摩訶薩言：
X21n0367_p0111c24║薄伽六義在前已釋，佛之別稱也。已能下。敘佛善
X21n0367_p0112a01║得諸佛最上之道也。灌頂者。表法也。如金輪王太
X21n0367_p0112a02║子長成，取四海水以金瓶盛之，於月十五日眾臣
X21n0367_p0112a03║次列焚香作樂，老王親手執瓶灌太子頂，是時太
X21n0367_p0112a04║子即位，老王退之。用此作喻，謂佛得諸佛心印，如
X21n0367_p0112a05║灌頂受職也。冠表最上，寶表最尊，故曰超過三界。
X21n0367_p0112a06║已得下。陀羅尼云總持，謂總一切法持無量義，總
X21n0367_p0112a07║敘如來法藏無盡，權實並行故曰自在。三摩地云
X21n0367_p0112a08║等持，謂平等任持雙離沉掉，即定慧圓融亦云自
X21n0367_p0112a09║在。妙善即因行，成熟則果圓。一切智智、一切種智
X21n0367_p0112a10║皆佛智也。能作下。敘佛智之用，即隨機設教種種
X21n0367_p0112a11║不同，故云差別。是薄伽下。結敘。告文殊下。敘佛發
X21n0367_p0112a12║言。△二、薄伽示眾五：一、如來許說發心。
X21n0367_p0112a13║大善男子！我為眾生已說心地，亦復當說發菩提心
X21n0367_p0112a14║大陀羅尼，令諸有情發阿耨多羅三藐三菩提心速
X21n0367_p0112a15║圓妙果。
X21n0367_p0112a16║初三句結前，亦復下許後。大陀羅尼即神呪，有威
X21n0367_p0112a17║力故稱大。人能持之，神力內催，必當發心成道，故
X21n0367_p0112a18║云令諸等。此經往往言速證速圓者，頓教無疑矣。
X21n0367_p0112a19║△二、文殊述請銷疑。
X21n0367_p0112a20║爾時，文殊師利菩薩白佛言：世尊！如佛所說，過去已
X21n0367_p0112a21║滅、未來未至、現在不住，三世所有一切心法本性皆
X21n0367_p0112a22║空，彼菩提心說何名發？善哉，世尊！願為解說，斷諸疑
X21n0367_p0112a23║網令趣菩提。
X21n0367_p0112a24║如佛所說者，述佛前文說過之言。過去已滅等，即
X21n0367_p0112b01║三世不可得也。三世所有下三句，述佛言中之旨
X21n0367_p0112b02║趣也。彼菩下二句，方是疑問，謂既說一切心法皆
X21n0367_p0112b03║空，又說發心，意欲求佛向心法空處，親切指出何
X21n0367_p0112b04║等名心，何名為發。善哉下。哀請分解再說。既說心
X21n0367_p0112b05║空，又說發心，如何不與自語相違。斷諸下。謂猶豫
X21n0367_p0112b06║不明，如墮網中。如一言決了，則必進道，故曰斷諸
X21n0367_p0112b07║等。△三、佛示空法遣見三：一、法說。
X21n0367_p0112b08║佛告文殊師利：善男子！諸心法中起眾邪見，為欲除
X21n0367_p0112b09║斷六十二見種種見故，心心所法我說為空，如是諸
X21n0367_p0112b10║見無依止故。
X21n0367_p0112b11║諸心下。佛言：我說心空者，一時之方便也。諸心法
X21n0367_p0112b12║者，即一切心王心所也。起諸邪見者，謂一切凡夫
X21n0367_p0112b13║外道依此心法妄生異見，凡夫執有則我見起，外
X21n0367_p0112b14║道依心則邊見起，皆不合正理通為邪見，乃至充
X21n0367_p0112b15║廣則有六十二見，惑人正性傷害功德，皆依心之
X21n0367_p0112b16║過也。為欲斷除下。出佛本意也。六十二見解見前
X21n0367_p0112b17║文。種種見者，即身邊等見。心心所下。正述空義。謂
X21n0367_p0112b18║心王心所對境則有、離境則無，念念生滅自無實
X21n0367_p0112b19║體，故我說空。如是下。出心空功效。謂我說諸心既
X21n0367_p0112b20║空，則諸見異計無所依止，如皮既不存毛無所附
X21n0367_p0112b21║矣。葢為除異見故說心空也。△二、喻說。
X21n0367_p0112b22║譬如叢林蒙密茂盛，師子、白象、虎、狼、惡獸潛住其中，
X21n0367_p0112b23║毒發害人，逈絕行跡。時，有智者以火燒林，因林空故，
X21n0367_p0112b24║諸大惡獸無復遺餘。
X21n0367_p0112c01║叢林喻心法，惡獸喻諸見。良以惡獸害人一世之
X21n0367_p0112c02║生身，惡見害人累世之法身。智者喻佛以火燒林，
X21n0367_p0112c03║絕其住處，獸則不存，故曰無復遺餘。喻佛說心空，
X21n0367_p0112c04║亦絕異見依處，則斷常諸見，不斷而自絕，亦無遺
X21n0367_p0112c05║餘矣。△三法合
X21n0367_p0112c06║心空見滅，亦復如是。
X21n0367_p0112c07║心空合燒林，見滅合獸絕，法喻相當，故云亦復如
X21n0367_p0112c08║是。△四、更遣空病五：一、徵釋除遣（前科遣外道邪見，此科遣眾生
X21n0367_p0112c09║煩惱）。
X21n0367_p0112c10║又，善男子！以何因緣立空義耶？為滅煩惱從妄心生
X21n0367_p0112c11║而說是空。善男子！若執空理為究竟有，空性亦空，執
X21n0367_p0112c12║空作病亦應除遣。何以故？若執空義為究竟者，諸法
X21n0367_p0112c13║皆無因無果，路伽耶陀有何差別？
X21n0367_p0112c14║以何二句，徵起立空之義。為滅下，釋義。因眾生煩
X21n0367_p0112c15║惱皆從妄心生起，是以一念妄動諸惑頓生，故知
X21n0367_p0112c16║心為煩惱之病根。為除病根故，或云內外不可得，
X21n0367_p0112c17║或云三世不可得，是知心滅則煩惱無所依矣，故
X21n0367_p0112c18║曰為滅等而說是空也。善男子下，又以重空遣單
X21n0367_p0112c19║空。佛言：我說空者，元為遣煩惱。假若眾生不解佛
X21n0367_p0112c20║意，執住空者為究竟有（即是煩惱實無，而空理為實有），則知空性
X21n0367_p0112c21║亦不可留，亦當空之，故云空性亦空（上空字即遣煩惱之空，下
X21n0367_p0112c22║空字是為重空。又遣前之空性，即以空遣空也）。執空下二句，出遣去義。謂
X21n0367_p0112c23║空性能遣煩惱，空元是藥，若執著必空，空亦成病
X21n0367_p0112c24║矣。然既成空病，故亦除遣。何以下，重徵再釋。謂執
X21n0367_p0113a01║空為實，佛判為病者何故？釋曰：若人執迷不了，以
X21n0367_p0113a02║空為究竟義者，則世出世間一切諸法皆無因無
X21n0367_p0113a03║果，反成撥無因果外道，則與路伽耶陀相等無異，
X21n0367_p0113a04║故曰有何差別。恐成空病，焉得不遣（路伽耶陀，此云惡論議，即
X21n0367_p0113a05║撥無因果外道也）？△二、應病藥喻。
X21n0367_p0113a06║善男子，如阿伽陀藥能療諸病，若有病者服之必差，
X21n0367_p0113a07║其病既愈藥隨病除，無病服藥藥還成病。
X21n0367_p0113a08║阿伽陀，西域藥名。此云能去眾病，又翻圓藥。華嚴
X21n0367_p0113a09║云：阿伽陀藥，眾生見者，眾病悉除。能療諸病者，即
X21n0367_p0113a10║仙藥也。故云：有病者服之必差（病除曰差）。下二句曰：病
X21n0367_p0113a11║愈藥除者，正義也。言其病既愈，藥即隨止，不可再
X21n0367_p0113a12║服。末二句謂：藥雖至妙，有病者可服。假若無病服
X21n0367_p0113a13║之，藥反成病。如來說法亦爾。如何伽陀藥，能除眾
X21n0367_p0113a14║生煩惱妄想、顛倒邪見、種種心病？眾生如說修行，
X21n0367_p0113a15║如病服藥，一切生死邪見等病，皆能除之矣。亦當
X21n0367_p0113a16║惑除智亡，不存影相，則人法皆空，與道相契。如病
X21n0367_p0113a17║愈藥除，無有異也。假若惑除執空，則重增空病。如
X21n0367_p0113a18║彼無病服藥，而藥還成病者，亦無異也。古德云：棄
X21n0367_p0113a19║有著空病亦然，猶如避溺而投火。△三、以法合喻
X21n0367_p0113a20║善男子！本設空藥為除有病，執有成病，執空亦然，誰
X21n0367_p0113a21║有智者服藥取病？
X21n0367_p0113a22║初二句，謂如來本意。設空法者，謂除眾生執有之
X21n0367_p0113a23║病，合前有病服之必差。執有下二句，合前無病服
X21n0367_p0113a24║藥藥還成病。誰有二句，結智人不著空有。誰者，活
X21n0367_p0113b01║字眼，即那有也。謂那有智人無病服藥自取病者，
X21n0367_p0113b02║雖反顯而言活意決也（不重無病服藥，但重服藥取病）。△四、結成
X21n0367_p0113b03║正義。
X21n0367_p0113b04║善男子！若起有見，勝起空見；空治有病，無藥治空。善
X21n0367_p0113b05║男子！以是因緣，服於空藥除邪見已，自覺悟心能發
X21n0367_p0113b06║菩提。此覺悟心即菩提心，無有二相。
X21n0367_p0113b07║有見是凡夫執著，空見即外道邪計。然不唯外道
X21n0367_p0113b08║撥無因果為空見，便是二乘涅槃猶為著空之見。
X21n0367_p0113b09║二見各執，固皆不合正理。若夫二見比較，寧可有
X21n0367_p0113b10║見勝似空見？故曰若起等下二句，釋上勝空之義。
X21n0367_p0113b11║良以凡夫著有，尚知有因有果，有邪有正，及善惡
X21n0367_p0113b12║聖凡等。眼前雖不能直會空有不二之妙心，猶不
X21n0367_p0113b13║敢撥無因果可以用般若空慧之藥治之。故曰空
X21n0367_p0113b14║治有病也。假若有見雖除，畢竟著空，以空為是，則
X21n0367_p0113b15║凡夫不信因果，反成邪見。二乘趣進涅槃，坐守偏
X21n0367_p0113b16║空，亦成空見。（法華云：但念空無相無作，於菩薩法遊戲神通，淨佛國土，成就眾生，不生
X21n0367_p0113b17║喜樂。即著空之病也。）是知凡夫墮一闡提，二乘墮於定性，皆
X21n0367_p0113b18║不能成無上菩提。其害非細，無可救也。故曰無藥
X21n0367_p0113b19║治空。（即不能治著空之病也。）善男子下，正答前問，謂以是以
X21n0367_p0113b20║空治有因緣故，令執有眾生服於空藥，（空藥即心心所法皆
X21n0367_p0113b21║空，三世求心了不可得。）除彼執有之見也。自覺下，正明獲益，
X21n0367_p0113b22║謂彼見既除，忽然從自己醒覺，大徹大悟，不從外
X21n0367_p0113b23║得，即自心覺悟還悟自心，故云自覺悟心。從覺悟
X21n0367_p0113b24║中正念真如法故，正念真如即菩提心，故曰能發
X21n0367_p0113c01║菩提。下二句指上定名，故曰此覺悟心即菩提心。
X21n0367_p0113c02║又恐人話為兩橛，（話為兩橛者，恐疑者聞能發菩提，將謂有能發所發為能所二
X21n0367_p0113c03║相。）復叮嚀云：無有二相。（因前文殊問云：如佛所說，過去已滅，未來未至，現在
X21n0367_p0113c04║不住，三世所有一切心法本性皆空，彼菩提心說何名發？今佛答云：自覺悟心能發菩提。）△五、自
X21n0367_p0113c05║覺四義二：一、標徵四義。
X21n0367_p0113c06║善男子！自覺悟心有四種義。云何為四？
X21n0367_p0113c07║△二、凡聖二釋二：一、標定各二。
X21n0367_p0113c08║謂諸凡夫有二種心，諸佛菩薩有二種心。
X21n0367_p0113c09║△二、分別凡聖三：一、凡夫二心。
X21n0367_p0113c10║善男子！凡夫二心其相云何？一者、眼識乃至意識因
X21n0367_p0113c11║緣自境，名自悟心；二者、離於五根心、心所法和合緣
X21n0367_p0113c12║境，名自悟心。善男子！如是二心能發菩提。
X21n0367_p0113c13║識者，分別義。前五隨念分別，意識計度分別。良以
X21n0367_p0113c14║眼根對色塵，引起分別之念，但初起一念，未假名
X21n0367_p0113c15║言，謂之眼識。又能引起同時作意，計度分別，謂之
X21n0367_p0113c16║意識。乃至者，超略辭。聲塵引起者為耳識，香塵引
X21n0367_p0113c17║起者為鼻識，味塵引起者為舌識，觸塵引起者為
X21n0367_p0113c18║身識。既從五塵引起，即各緣自分境。前五皆隨念
X21n0367_p0113c19║緣性境，唯意識微細分別法塵，謂之計度。三境皆
X21n0367_p0113c20║緣，謂性境、帶質境、獨影境。因緣自境，名自悟心者，
X21n0367_p0113c21║正出凡夫悟心也。因者，由也。緣者，了別也。自境者，
X21n0367_p0113c22║眼識以色塵為自分境，乃至意識以五塵謝落之
X21n0367_p0113c23║影法塵為自分境。由緣自境，忽爾醒發，即是凡夫
X21n0367_p0113c24║自悟之心也。二者下，明共緣自悟。根即眼等有生
X21n0367_p0114a01║識義，故名根。離於五根者，謂眼不對色，乃至身不
X21n0367_p0114a02║對觸，不用五根為離也。心心所法，和合緣境者，即
X21n0367_p0114a03║意識內緣也。心即意識心王，心所即徧行別境等，
X21n0367_p0114a04║五十一個全具。謂意識心王舉動諸所，皆隨王所
X21n0367_p0114a05║和合，共緣內境時。然內境有善惡不等，緣者即於
X21n0367_p0114a06║善惡境參究體會，豁然惺發，覺照本有，即自悟心
X21n0367_p0114a07║也。善男子下，總結。梵語菩提，此云覺道。葢自悟心
X21n0367_p0114a08║即是覺道，故曰能發菩提。問：二皆用識，此二何別？
X21n0367_p0114a09║答：前者既云眼識等，眼即是根，謂眼根對色塵時
X21n0367_p0114a10║是用根，倐爾引起隨念分別，即名眼識緣境，是為
X21n0367_p0114a11║根識皆用。眼既如是，餘五亦然。其二離於五根者，
X21n0367_p0114a12║是不用五根。然既不用五根，亦不用五識，獨用意
X21n0367_p0114a13║識王所內緣法塵，是為共緣也。（私謂祖師禪教學者離心意識參，今
X21n0367_p0114a14║如來禪却要人用心意識參。如世間聰明賊子，舉家憎惡皆欲逐之，如祖師家教離之也。然如來用者，亦
X21n0367_p0114a15║如聰明賊子舉家不用，內有識者愛彼聰明，種種勸諭令其改過，從新重用之。而此賊子雖能壞事亦能
X21n0367_p0114a16║成事，憤勇當先則有封侯之貴。是以此經用識心緣境亦能自悟也。雖禪家令離，固用他不得，亦復少他
X21n0367_p0114a17║不得。即今參話頭者豈非識心耶？起疑者豈非識心耶？但不可執著耳。如靈雲覩桃華而悟道，豈非眼識？
X21n0367_p0114a18║香嚴聞擊竹以明心，豈非耳識？以上二人似與第一者同。如堂中正作工夫，提話頭起疑時忽然悟道，似
X21n0367_p0114a19║與第二同。縱不全同，今尊佛意謂識心有用亦能悟道，如楞嚴二十五聖、陳白圓通，根塵識心皆能悟道，
X21n0367_p0114a20║故有此辯。取之捨之，又只在各人會之耳。）△二賢聖二心。
X21n0367_p0114a21║善男子！聖賢二心，其相云何？一者、觀真實理智，二者、
X21n0367_p0114a22║觀一切境智。
X21n0367_p0114a23║觀真下。以凡夫用識故云緣，聖賢用智故云觀。觀
X21n0367_p0114a24║者不起分別如鏡照相，智為能觀，理為所觀，真實
X21n0367_p0114b01║理即真如實際之理，謂智與理契而不妨智理條
X21n0367_p0114b02║然，即觀真理之智也。二者下。即觀事之智，以一切
X21n0367_p0114b03║境即事也。葢前即空觀，此即假觀，然會事歸理假
X21n0367_p0114b04║即是空，理不礙事空即是假，空即假則不著空，假
X21n0367_p0114b05║即空則不著假，不著二邊即中道觀，此即賢聖悟
X21n0367_p0114b06║門也。△三、結成四心。
X21n0367_p0114b07║善男子！如是四種名自悟心。
X21n0367_p0114b08║凡夫以緣境自悟，賢聖以觀照自悟，各有二種，故
X21n0367_p0114b09║結云如是等。△五、詳明觀印。六一、文殊問觀。
X21n0367_p0114b10║爾時，文殊師利菩薩白佛言：世尊！心無形相亦無住
X21n0367_p0114b11║處，凡夫行者最初發心，依何等處觀何等相？
X21n0367_p0114b12║心無形相者，謂真心浩然無際，虗徹靈通，實非大
X21n0367_p0114b13║小方圓可見，故無形相。內外中間亦不可得，故無
X21n0367_p0114b14║住處。此二句標定大義。凡夫下，正是疑問。意謂賢
X21n0367_p0114b15║聖用智自有入處，奈凡夫識心用事，佛教觀心。然
X21n0367_p0114b16║心既無住處，向甚麼處依止？故云依何等處。既無
X21n0367_p0114b17║形相，觀個甚麼？故云觀何等相。（應知此問猶從觀心品中能觀心者
X21n0367_p0114b18║究解解脫中來，非文殊不知，乃為眾請問也。）△二、如來說與。
X21n0367_p0114b19║佛言：善男子！凡夫所觀菩提心相，猶如清淨圓滿月
X21n0367_p0114b20║輪，於胸臆上明朗而住。若欲速得不退轉者，在阿蘭
X21n0367_p0114b21║若及空寂室，端身正念，結前如來金剛縛印，冥目觀
X21n0367_p0114b22║察臆中明月，作是思惟：是滿月輪五十由旬，無垢明
X21n0367_p0114b23║淨，內外澄徹，最極清涼。月即是心，心即是月，塵翳無
X21n0367_p0114b24║染，妄想不生，能令眾生身心清淨，大菩提心堅固不
X21n0367_p0114c01║退。結此手印，持念觀察大菩提心微妙章句，一切菩
X21n0367_p0114c02║薩最初發心清淨真言。
X21n0367_p0114c03║凡夫下。謂菩提即心，心實無相。今從無相中作相，
X21n0367_p0114c04║亦佛方便與凡夫眾生作觀心之表，故云猶如清
X21n0367_p0114c05║淨圓滿月輪，於胸臆上明朗而住。此因凡夫用識
X21n0367_p0114c06║教與繫心作觀之法也。以答文殊問中，心無形相，
X21n0367_p0114c07║觀何等相？佛言：借月表心。故云猶如月輪也。於胸
X21n0367_p0114c08║臆上朗然而住者。亦答心無住處，依何等處？佛言：
X21n0367_p0114c09║借胸臆間用表觀心之處也。若欲下。更說加行。謂
X21n0367_p0114c10║若凡夫眾生欲速得不退轉地者（即超證八地也），恐塵世
X21n0367_p0114c11║中五欲騷擾，心不能淨，必居止於阿蘭若幽靜之
X21n0367_p0114c12║處也（阿蘭若指山間林下，是為離諸喧雜之處也）。及空寂室者。縱不得
X21n0367_p0114c13║山間樹下，當在空閒寂室之中，亦可端身則表定，
X21n0367_p0114c14║正念則發慧也。又教結印者。恐端身正念時，或有
X21n0367_p0114c15║邪魔所擾，或有宿業所障，妨定不成時，故結印以
X21n0367_p0114c16║護之。能令邪魔遠遁，宿業銷亡，則正念必能成就
X21n0367_p0114c17║矣。冥目者，半開半合。觀察者，存想注念。臆中明月
X21n0367_p0114c18║者，即所表之心法也。作是思惟者，正教作觀之運
X21n0367_p0114c19║想也。月輪五十由旬者，輪之量也。一由旬四十里，
X21n0367_p0114c20║五十由旬二千里，大也。無垢下三句，月淨表心淨。
X21n0367_p0114c21║月即是心，心即是月者，觀成之相，不覺有心，不覺
X21n0367_p0114c22║有月，混為一體也。塵翳二句，惑盡情亡之相。能令
X21n0367_p0114c23║下四句，即觀成功効也。結印者，乃前所說金剛縛
X21n0367_p0114c24║印，用表身輪。持念寄口，觀察在心，總該三輪相應
X21n0367_p0115a01║之力也。大菩提心微妙章句，即呪名。一切菩薩下，
X21n0367_p0115a02║顯義。謂持此呪者，能發大心，惑魔不擾，故曰清淨
X21n0367_p0115a03║真言，即神呪之美稱也。△三傳與真言。
X21n0367_p0115a04║唵（一），菩地（二），室多（三），牟致波（四），陀耶（五），彌（六）
X21n0367_p0115a05║呪義同前。△四、說呪威神。
X21n0367_p0115a06║此陀羅尼具大威德，能令行者不復退轉。去、來、現在
X21n0367_p0115a07║一切菩薩，在於因地初發心時，悉皆專念持此真言，
X21n0367_p0115a08║入不退地，速圓正覺。
X21n0367_p0115a09║初四句明現世功効；去來下，明助成三世速證功
X21n0367_p0115a10║効。△五、詳示觀儀。
X21n0367_p0115a11║善男子！時，彼行者端身正念都不動搖，繫心月輪成
X21n0367_p0115a12║熟觀察，是名菩薩觀菩提心成佛三昧。
X21n0367_p0115a13║△六、較量顯勝二：一、滅罪功德。
X21n0367_p0115a14║有若凡夫修此觀者，所起五逆、四種十惡及一闡提，
X21n0367_p0115a15║如是等罪盡皆消滅。
X21n0367_p0115a16║五逆，即弑父、弑母、弑阿羅漢、出佛身血、破和合、轉
X21n0367_p0115a17║法輪僧。四種十惡者，非有四種十惡，種字定是重
X21n0367_p0115a18║字，謄錄者誤加禾旁，即比丘四種重罪也，即婬、殺、
X21n0367_p0115a19║盜、妄。犯者，不與眾僧共住為棄罪，諸佛不容懺悔
X21n0367_p0115a20║者是也。十惡有二：一者、犯菩薩戒十波羅夷罪，為
X21n0367_p0115a21║十惡也：一、殺；二、盜；三、婬；四、妄語；五、酤酒；六、說四眾
X21n0367_p0115a22║過；七、自讚毀他；八、慳惜加毀；九、瞋心不受誨；十、謗
X21n0367_p0115a23║三寶。二者、即身業之殺、盜、邪婬，口業之妄言、綺語、
X21n0367_p0115a24║兩舌、惡口，意業之貪欲、瞋恚、邪見，共為十種惡業
X21n0367_p0115b01║是也。一闡提，此云信不具，即謗佛法外道。以上諸
X21n0367_p0115b02║罪，皆極重者，定墮阿鼻地獄。若一念回心，修此觀
X21n0367_p0115b03║門，更加呪印，如是等罪，盡皆消滅。△二、獲禪功德
X21n0367_p0115b04║二：一、標徵列名。
X21n0367_p0115b05║即獲五種三摩地門。云何為五？一者、剎那三昧；二者、
X21n0367_p0115b06║微塵三昧；三者、白縷三昧；四者、起伏三昧；五者、安住
X21n0367_p0115b07║三昧；
X21n0367_p0115b08║三摩地，即三昧別稱也。門者，通義，謂從三昧門入
X21n0367_p0115b09║達佛位故。△二、逐一釋義。六一、剎那三昧。
X21n0367_p0115b10║云何名為剎那三昧？謂蹔想念滿月而住。譬如獼猴，
X21n0367_p0115b11║身有所繫，遠不得去，近不得停，唯困饑渴，須臾住止。
X21n0367_p0115b12║凡夫觀心亦復如是，蹔得三昧，名為剎那。
X21n0367_p0115b13║眾生意識妄念，自無始來，逐境攀緣，剎那不住，故
X21n0367_p0115b14║如獼猴也。今則欲攝其心，故云想念滿月而住。（想念，
X21n0367_p0115b15║即繫心之法。滿月，即胸臆上月輪表心者是。若如念作觀，妄念不動，故曰住。）蹔者，促時
X21n0367_p0115b16║也。因散亂久矣，不能常攝，且以三昧定力，蹔止其
X21n0367_p0115b17║念，故如獼猴之身有所繫等，喻訓曉之。唯困饑渴
X21n0367_p0115b18║者，喻不能徧緣諸境也。須臾住止者，喻妄念蹔止
X21n0367_p0115b19║也。凡夫下，法合結名。△二微塵三昧
X21n0367_p0115b20║云何名為微塵三昧？謂於三昧少分相應。譬如有人
X21n0367_p0115b21║常自食苦未曾食甜，於一時中得一虗蜜，到於舌根
X21n0367_p0115b22║增勝歡喜，倍生踊躍更求多蜜。如是行者經於長劫
X21n0367_p0115b23║食眾苦味，而今得與甘甜三昧少分相應，名為微塵。
X21n0367_p0115b24║以微塵立名者，只明定力纔得少分耳，故云少分
X21n0367_p0115c01║相應。譬如下，人喻修觀者，苦喻世間塵勞，甜喻三
X21n0367_p0115c02║昧靜境。一時食甜歡喜更求多蜜者，其人得蜜味
X21n0367_p0115c03║之甜，方知向食之苦，而故欲求多也。喻初修凡夫
X21n0367_p0115c04║一時少分與三昧相應，以靜中之樂方知向日散
X21n0367_p0115c05║亂之苦，而亦更求深定如彼求蜜也。如是行者下，
X21n0367_p0115c06║雖是合文，實乃法喻並言，故云甘甜三昧。以少分
X21n0367_p0115c07║下，結名（雖曰少分，已覺功夫入手不肯放下，所以多求）。△三白縷三昧。
X21n0367_p0115c08║云何名為白縷三昧？謂凡夫人自無始時盡未來際，
X21n0367_p0115c09║今得此定。譬如染皂，多黑色中見一白縷；如是行者
X21n0367_p0115c10║於多生死黑闇夜中，而今方得白淨三昧，名之為縷。
X21n0367_p0115c11║白縷為喻，即白色絲縷也。借此顯定，故云三昧。凡
X21n0367_p0115c12║夫下，明已往之久也。盡未下，明未來之久也。今得
X21n0367_p0115c13║此定者，意謂凡夫自無始以來，若不遇此觀，縱至
X21n0367_p0115c14║盡未來際，未免常在生死黑暗中也。何幸今得此
X21n0367_p0115c15║定，是於菩提有分也。譬如下，正說喻。然黑中見白
X21n0367_p0115c16║者，何勝喜幸？以其從來未見，今則始見，故喜也。如
X21n0367_p0115c17║是行者下，法合。以生死黑闇長夜，合喻中之染皂
X21n0367_p0115c18║黑色也。而今方得白淨三昧者，合喻中見一白縷
X21n0367_p0115c19║也。謂久在生死，忽得三昧，不被煩惱擾心，何勝其
X21n0367_p0115c20║喜也。然既云黑中見白，似初見道之義。名之為縷
X21n0367_p0115c21║一句，譯人欠穩，當云名如白縷為正。△四、起伏三
X21n0367_p0115c22║昧
X21n0367_p0115c23║云何名為起伏三昧？所謂行者觀心未熟，或善成立、
X21n0367_p0115c24║未善成立，如是三昧猶稱低昂，名為起伏。
X21n0367_p0116a01║觀心未熟者，未得純熟也。此但標住。或善下，釋。良
X21n0367_p0116a02║以工夫未熟之時，起落不定。有時定慧調勻，故云
X21n0367_p0116a03║或善成立。有時偏枯不均，故云未善成立。如是下，
X21n0367_p0116a04║指定結名。如善成則昂，未成則低。昂者為起，低者
X21n0367_p0116a05║為伏。從工夫得名，故曰起伏三昧。（問：前云黑中見白，解為見道。今
X21n0367_p0116a06║又云起伏者，將非見道而後又迷耶？答：前解見道者，似見道也。未及純真，猶有恍惚。總言未純，蹔許而已。）
X21n0367_p0116a07║△五、安住三昧
X21n0367_p0116a08║云何名為安住三昧？修前四定心得安住，善能守護
X21n0367_p0116a09║不染諸塵。如人夏中遠涉沙磧備受炎毒，其心渴乏
X21n0367_p0116a10║殆無所堪，忽得雪山甘美之水、天酥陀等，頓除熱惱
X21n0367_p0116a11║身意泰然，是故三昧名為安住。
X21n0367_p0116a12║修前下二句，謂初從凡夫發心修定自淺至深，可
X21n0367_p0116a13║謂愈後愈熟打成一片而不致流散，故云心得安
X21n0367_p0116a14║住也。善能下，出安住之相也。諸塵即所緣之境，染
X21n0367_p0116a15║即能緣之心，今不染即守護，可謂心境寂寂定慧
X21n0367_p0116a16║如如，安住之相是此也。如人下，更喻三昧之樂相
X21n0367_p0116a17║也。夏中者，即酷暑之際。人者，遠涉行路之人。沙磧
X21n0367_p0116a18║者，言路途無土純是熱沙，而上則日炙下則沙蒸，
X21n0367_p0116a19║故云備受炎毒也。其心渴乏殆無所堪者，即渴極
X21n0367_p0116a20║無救待死之時也。忽得下，即救渴解乏也。然渴乏
X21n0367_p0116a21║既解則得大安樂，故云身意泰然也。應知此文有
X21n0367_p0116a22║喻無合，若合之，如人之人喻修定行人，夏中炎熱
X21n0367_p0116a23║喻生死中具諸煩惱也。遠涉沙磧者，喻久受生死
X21n0367_p0116a24║也。備受炎毒者，喻五欲攻心煩惱取著恒受眾苦
X21n0367_p0116b01║也。其心下二句，喻生死因果無可相救也。忽得下，
X21n0367_p0116b02║喻不期而遇幸得此經依修此定也。天酥陀，喻此
X21n0367_p0116b03║經最上法味也。頓除熱惱者，喻頓除生死，顯是頓
X21n0367_p0116b04║教大乘也。身心泰然者，喻定中受享法樂也。△六、
X21n0367_p0116b05║定成果德
X21n0367_p0116b06║入此定已，遠離惑障，發生無上菩提之芽，速登菩薩
X21n0367_p0116b07║功德十地。
X21n0367_p0116b08║初句即安住三昧，定力成就也。惑障不出煩惱、所
X21n0367_p0116b09║知二種，因定即滅，故曰遠離。發生下，乃菩提初起
X21n0367_p0116b10║之相，故曰芽。速登下，乃定成頓證之德也。然既登
X21n0367_p0116b11║十地，必將欲成佛也。起信云：十地菩薩於色究竟
X21n0367_p0116b12║天現最高大身，究竟成佛。今登十地，又曰功德，言
X21n0367_p0116b13║十地菩薩以無間道任運相應為功，一念生相無
X21n0367_p0116b14║明盡，即入妙覺成佛，曰德也。以上薄伽示眾一大
X21n0367_p0116b15║科已竟。△三、聞品獲益。
X21n0367_p0116b16║爾時，會中無量人天，聞此甚深諸菩薩母不可思議
X21n0367_p0116b17║大陀羅尼已，九萬八千諸菩薩等證歡喜地，無量眾
X21n0367_p0116b18║生發阿耨多羅三藐三菩提心。
X21n0367_p0116b19║無量人天，總標也。聞即所聞之經及陀羅尼呪。九
X21n0367_p0116b20║萬下，分別功德也。證歡喜地，即初地也。無量下，初
X21n0367_p0116b21║發大心也。既曰阿耨菩提，超過二乘倍倍矣。△七
X21n0367_p0116b22║究竟成佛二一品題。
X21n0367_p0116b23║成佛品第十二
X21n0367_p0116b24║廣明印呪助觀，究竟成佛，故名成佛品。△二、經文
X21n0367_p0116c01║八。一、經家敘置。
X21n0367_p0116c02║爾時，薄伽梵能善安住清淨法界，三世平等無始無
X21n0367_p0116c03║終，不動凝然常無斷盡，大智光明普照世界，善巧方
X21n0367_p0116c04║便變現神通，化十方土靡不周徧。是薄伽梵告文殊
X21n0367_p0116c05║師利菩薩摩訶薩言：
X21n0367_p0116c06║此經家敘佛三身圓現應物德也。能善下六句，敘
X21n0367_p0116c07║佛法身性土也。以身與土冥，不可思議，故曰能善。
X21n0367_p0116c08║能住即身，所住即土，能所凝然，故曰安住。法界者，
X21n0367_p0116c09║一真性土也。法謂法性，界即是土，亦非界言界也。
X21n0367_p0116c10║清淨者，性土之德相也。以當體澄湛曰清，蕩無纖
X21n0367_p0116c11║塵曰淨。三世平等者，約竪言，但標住。無始無終下，
X21n0367_p0116c12║釋義。謂法身如來本無生滅，故無始終。盡一切時，
X21n0367_p0116c13║無物可遷，故曰不動。真常獨立，故曰凝然。永無二
X21n0367_p0116c14║死，故曰常無斷盡。乃敘佛法身體不遷動，身土冥
X21n0367_p0116c15║然，無時不在，無處不徧之謂也。大智光明，普照世
X21n0367_p0116c16║界者，敘佛報身也。謂報身如來以智為體，內以智
X21n0367_p0116c17║光照真法界，外以身光照應大機是也。善巧方便，
X21n0367_p0116c18║變現神通等，敘佛應化身也。以隨機應物，故云善
X21n0367_p0116c19║巧方便。十界同倫，故曰變現神通。水月分身，隨感
X21n0367_p0116c20║必應，故曰化十方土，靡不周徧。以上敘佛三身應
X21n0367_p0116c21║物已竟。是薄伽下，敘告文殊。△二、標列三密。
X21n0367_p0116c22║瑜伽行者觀月輪已，應觀三種大秘密法。云何為三？
X21n0367_p0116c23║一者、心秘密；二者、語秘密；三者、身秘密。
X21n0367_p0116c24║瑜伽云相應，謂手印、真言、觀想三種互應，故曰瑜
X21n0367_p0117a01║伽。行者，指修觀之人。觀月輪，即前文云月即是心，
X21n0367_p0117a02║心即是月。已者，即觀想成就也。應觀下，更教與相
X21n0367_p0117a03║應秘法以助之也。△三、逐一分別八、一心秘密
X21n0367_p0117a04║云何名為心秘密法？瑜伽行者觀滿月中出生金色
X21n0367_p0117a05║五鈷金剛，光明煥然猶如鎔金，放於無數大白光明，
X21n0367_p0117a06║以是觀察名心秘密。
X21n0367_p0117a07║滿月表心，即理也。五鈷表五塵，即事也。乃表依理
X21n0367_p0117a08║成事之觀也。（鈷者，支分也。譬如金器云幾鈷。）皆金色者，金為黃色，
X21n0367_p0117a09║表中道。既依理成事，不著理，亦全事皆理，不著事，
X21n0367_p0117a10║乃中道觀也。金剛表堅利，光明表般若煥然顯光
X21n0367_p0117a11║之勝，即五鈷各分也。猶如鎔金者，即合為一體也。
X21n0367_p0117a12║放於無數大白光明者，表白淨法不墮數量也。良
X21n0367_p0117a13║以凡夫取著五塵，造種種業，隨業受報，永在沉淪，
X21n0367_p0117a14║總是染濁。所以佛命行人修觀，觀想月輪從胸前
X21n0367_p0117a15║出，因心無相，用月表之。出生下，表融五塵即法身，
X21n0367_p0117a16║如金剛之體堅也。光明下，表即體之智能破諸惑，
X21n0367_p0117a17║如金剛之用利也。五鈷光明煥然者，表全理成事，
X21n0367_p0117a18║即一而多也。猶如鎔金者，表事事皆理，即多而一
X21n0367_p0117a19║也。放於下，表理事無礙，皆由淨法周徧圓融，不拘
X21n0367_p0117a20║數量也。以是下，結成心觀。△二口秘密
X21n0367_p0117a21║云何名為語言秘密？
X21n0367_p0117a22║唵（一），地室多（二合）婆爾羅（二合）（二）
X21n0367_p0117a23║此陀羅尼具大威力，一切菩薩成佛真言，是故名為
X21n0367_p0117a24║語言秘密。
X21n0367_p0117b01║秘謂非口所傳，密謂非心所測。然既非口傳而現
X21n0367_p0117b02║今說之者，所謂無言而言，言即無言，借言表呪名
X21n0367_p0117b03║真言是也。此陀下。說呪威神也。能降魔制外，故云
X21n0367_p0117b04║具大威力。三世諸佛因呪助成，故云成佛真言。是
X21n0367_p0117b05║故下。結名。△三身秘密
X21n0367_p0117b06║云何名為身秘密法？於道場中端身正念，手結引導
X21n0367_p0117b07║無上菩提最第一印，安置胸臆心月輪中。
X21n0367_p0117b08║手屬身根，結成印相，能護外緣不入，能引真智證
X21n0367_p0117b09║理，皆不可思議，故曰秘密。道場者，或蘭若中，或林
X21n0367_p0117b10║樹下，端身正念即定相。手結下，正明身秘。無上菩
X21n0367_p0117b11║提是佛果，最第一印為秘法。安置下，明安印之處。
X21n0367_p0117b12║心月輪中者，表法不離心也。△四教與印相。
X21n0367_p0117b13║善男子！我當為汝說其印相。【圖】先以左右二大拇指，各
X21n0367_p0117b14║入左右手掌之內，各以左右頭指、
X21n0367_p0117b15║中指及第四指，緊握拇指作於手
X21n0367_p0117b16║拳，即是堅牢金剛拳印。次不改拳，
X21n0367_p0117b17║舒左頭指直竪虗空，以其右拳著
X21n0367_p0117b18║於心上，右拳小指緊握左拳頭指一節。次以右拳頭
X21n0367_p0117b19║指之頭，即指右拳拇指一節，亦著心前。
X21n0367_p0117b20║經文甚明，不必再解，但出圖樣耳。△五、出印相名
X21n0367_p0117b21║是名引導無上菩提第一智印，亦名能滅無明黑闇
X21n0367_p0117b22║大光明印。以結此印加持力故，十方諸佛摩行者頂，
X21n0367_p0117b23║受大菩提勝決定記，是大毗盧遮那如來無量福聚
X21n0367_p0117b24║大妙智印。
X21n0367_p0117c01║無上菩提人人本具，以迷妄自背而不能返，今既
X21n0367_p0117c02║發心欲得修證，恐有阻隔，故假此印以助之，令心
X21n0367_p0117c03║不退直向菩提，是為引導有向道之益，故名第一
X21n0367_p0117c04║智印也。能滅下。又明破惑之益也。良以心既向道
X21n0367_p0117c05║智光愈明，一切無明癡暗自然消滅，故云大光明
X21n0367_p0117c06║印。以結下。加持即是持呪，以呪之神功摧發曰力，
X21n0367_p0117c07║是以印能引觀、呪能助印，三業既正為能感，十方
X21n0367_p0117c08║諸佛為所感，如水澄月現感應道交，故有諸佛摩
X21n0367_p0117c09║頂授記。然既云勝決定記，則知成佛必矣。是大下。
X21n0367_p0117c10║總結智印。梵語毗盧遮那，此云遍一切處，即法身
X21n0367_p0117c11║如來之名也。無量下。顯智印。稱法身之無量，福亦
X21n0367_p0117c12║無量，故云福聚大妙。智印者。印即是福聚，以稱性
X21n0367_p0117c13║無量故曰大，超出情謂故曰妙，引證菩提故曰智
X21n0367_p0117c14║印。△六教與觀相。
X21n0367_p0117c15║爾時，行者結此印已，即作此觀：一切有情共結此印，
X21n0367_p0117c16║持念真言，十方世界無三惡道、八難苦果，同受第一
X21n0367_p0117c17║清淨法樂。我今首上有大寶冠，其天冠中五佛如來
X21n0367_p0117c18║結跏趺坐。我是毗盧遮那如來，圓滿具足三十二相、
X21n0367_p0117c19║八十種好，放大光明照十方界，利益安樂一切眾生。
X21n0367_p0117c20║如是觀察，名入毗盧遮那如來最勝三昧。
X21n0367_p0117c21║一切下。是如來教與公物之心，不忍自成，而欲法
X21n0367_p0117c22║界眾生共成也。作觀者。即諸緣不動，正念運想。我
X21n0367_p0117c23║既結印，觀想一切有情共結此印。又云：持念真言
X21n0367_p0117c24║時，亦觀想一切有情皆持真言。若自己觀成，而一
X21n0367_p0118a01║切皆成矣。十方下。又觀想拔苦與樂也。十方者，遍
X21n0367_p0118a02║一切處，必兼盡一切時。無三惡道者，地獄化為天
X21n0367_p0118a03║堂，鬼畜立成善道，八難皆得解脫，苦果轉為樂果
X21n0367_p0118a04║也。以性中本無眾生妄受，今令返妄歸真，故諸苦
X21n0367_p0118a05║頓息也。以上即自離苦時，一切皆離，乃大悲拔苦
X21n0367_p0118a06║之印觀也。同受下。謂自己受樂時，一切皆樂。稱性
X21n0367_p0118a07║之樂，故云法樂。樂而不著，故云清淨。同佛所證，故
X21n0367_p0118a08║云第一。又顯大慈與樂之印觀也。我今下。觀自己
X21n0367_p0118a09║身相，同毗盧相。如今所造毗盧佛，頭戴五佛冠是
X21n0367_p0118a10║也。我是下。自觀自身全體即毗盧。其相好光明，照
X21n0367_p0118a11║界利生，皆我法用。此又全體即佛之印觀也。如是
X21n0367_p0118a12║下。結名。（毗盧即法身佛，三十二相等即化身佛，光明照界即報身佛。今行人自達，可謂即凡
X21n0367_p0118a13║而聖，即一而三，言三即一。又自成時，眾生皆成，可謂事事無礙。一多相即，大不思議境界，故云最勝三昧。）
X21n0367_p0118a14║△七、借喻比觀。
X21n0367_p0118a15║譬如有人悟迦盧微妙觀門，自作是觀：我身即是金
X21n0367_p0118a16║翅鳥王。心意語言亦復如是，以此觀力能消毒藥，一
X21n0367_p0118a17║切惡毒不能為害。
X21n0367_p0118a18║譬如下。假設作觀之人。迦盧華梵未詳。然既云我
X21n0367_p0118a19║身即是金翅鳥王等，理應觀亦如是，謂人作此觀，
X21n0367_p0118a20║全身即是金翅鳥王。以此下。明觀成利益。以金翅
X21n0367_p0118a21║鳥能辟諸毒故，一切惡毒所不能害。△八法合觀
X21n0367_p0118a22║益。
X21n0367_p0118a23║凡夫行者亦復如是，作降伏坐身不動搖，手結智印
X21n0367_p0118a24║密念真言，心入此觀能滅三毒，消除業障增長福智，
X21n0367_p0118b01║世出世願速得圓滿，八萬四千諸煩惱障不能現起，
X21n0367_p0118b02║恒河沙等所知重障漸漸消滅，無漏大智能斷，金剛
X21n0367_p0118b03║般若波羅蜜現前圓滿，速得阿耨多羅三藐三菩提。
X21n0367_p0118b04║行者合喻中，有人亦復如是，總合前喻。坐言降伏
X21n0367_p0118b05║者，以三業相應，魔不能入，故立此名。身不下四句，
X21n0367_p0118b06║合前悟迦羅觀門也。能滅三毒等，合前能消毒藥
X21n0367_p0118b07║也。增長福智等三句，及後無漏大智下，合前我身
X21n0367_p0118b08║即是金翅鳥王，心意語言亦復如是也。煩惱不現，
X21n0367_p0118b09║所知障滅者，合前一切惡毒不能為害也。良以能
X21n0367_p0118b10║滅惑障，能增福智，及大智能斷，般若現前。既云速
X21n0367_p0118b11║得阿耨菩提，即是由究竟成佛，皆觀印真言之力
X21n0367_p0118b12║成就，而誠為廣大靈通不可思議之法門也。△四、
X21n0367_p0118b13║文殊稱讚。
X21n0367_p0118b14║爾時，文殊師利菩薩白佛言：希有，世尊！希有，善逝！如
X21n0367_p0118b15║來出世過優曇華，假使出世說是法難。如是心地三
X21n0367_p0118b16║種秘密無上法輪，實能利樂一切眾生，入如來地及
X21n0367_p0118b17║菩薩地真實正路。若有眾生不惜身命修行此法，速
X21n0367_p0118b18║證菩提。
X21n0367_p0118b19║善逝者，稱佛能善往菩提之號也。然雖以希有讚
X21n0367_p0118b20║佛，實讚此法，以觀印真言破惡增智速成菩提，可
X21n0367_p0118b21║謂善往菩提者也。如來出世固難，說此心法觀印
X21n0367_p0118b22║等猶難，何也？以是時方說，皆喻優曇之難遇也，故
X21n0367_p0118b23║云假使等。如是下，稱讚三種秘密，謂得此成佛故
X21n0367_p0118b24║云無上，功不唐捐故云真實，為成佛之達道故云
X21n0367_p0118c01║正路也。若有下，明法門雖勝須得其人，果得正人
X21n0367_p0118c02║君子，遇此法門深生慶幸，有道可圖不知有身，故
X21n0367_p0118c03║云不惜身命等。假如一有顧利害之心護惜身命，
X21n0367_p0118c04║未免有始無終，未必速成，豈法門之不效？乃行之
X21n0367_p0118c05║不力也。學者珍重之。△五、甲冑妙觀三。一、略標名義。
X21n0367_p0118c06║爾時，佛告文殊師利菩薩言：若有善男子、善女人，欲
X21n0367_p0118c07║得修習三種秘密成佛妙門，早獲如來功德身者，當
X21n0367_p0118c08║著菩薩三十二種大金剛甲，修此妙觀，必證如來清
X21n0367_p0118c09║淨法身。
X21n0367_p0118c10║欲得下。欲者，要也。即舉心要得修行習學也。皆諸
X21n0367_p0118c11║佛之心法，故曰秘密。而修此成佛，故曰法門。此但
X21n0367_p0118c12║舉能證之觀也。早獲下。即所證之佛果也。當著下。
X21n0367_p0118c13║明助道之勝行也。言其欲習妙觀成佛，先發四弘
X21n0367_p0118c14║六度大願，由願護持行，如甲冑之護身也。然甲能
X21n0367_p0118c15║護身，亦能破敵，喻四願六度，亦能自利，亦能利他。
X21n0367_p0118c16║以甲冑既成，作觀之時，惑不能障，魔不能侵，故曰
X21n0367_p0118c17║必證等。△二、徵名廣釋。
X21n0367_p0118c18║云何名為三十二甲？一者、於無量劫為眾生故，不厭
X21n0367_p0118c19║生死受苦大甲；二者、誓度無量有情，乃至螻蟻不捨
X21n0367_p0118c20║大甲；
X21n0367_p0118c21║此二以大悲普濟為甲，然甲冑雖多，不出菩薩四
X21n0367_p0118c22║弘誓願及六度法，謂既欲得法成道，須發弘誓度
X21n0367_p0118c23║生，而菩薩行中理之當然也。於無量下，謂成道雖
X21n0367_p0118c24║欲速證度生，不厭時長者，得延促無礙之力也。不
X21n0367_p0119a01║厭生死受苦者，以能達生死不礙涅槃也。誓度下，
X21n0367_p0119a02║正明大悲普濟也。然度生不獨人道一類，乃至螻
X21n0367_p0119a03║蟻之微，其佛性是同，不忍遺之，故云誓度。此二即
X21n0367_p0119a04║眾生無邊誓願度攝。必借甲為喻者，以甲冑護身
X21n0367_p0119a05║不怯強敵，喻弘願護心不畏難事，精進度攝也。
X21n0367_p0119a06║三者、覺悟眾生生死長夢，安置三種秘密大甲；四者、
X21n0367_p0119a07║擁護佛法，於一切時猶如響應護法大甲；
X21n0367_p0119a08║三以悲智為甲，四以護法為甲者，以眾生為無明
X21n0367_p0119a09║所覆，生死所纏，無中受苦，如在長夢，而不知本無
X21n0367_p0119a10║也。是以菩薩說法，警策令悟，更與安置三種秘法。
X21n0367_p0119a11║有此悲智，不懼煩難，故如大甲，乃眾生誓度攝（三種
X21n0367_p0119a12║秘密，即心秘作觀，口秘持呪，身秘結印是也）。四者護法如響應者，謂有
X21n0367_p0119a13║感即應，弘護如甲也。應知擁護有二種：一者如弘
X21n0367_p0119a14║法之處，有天魔外道，擾亂破法，纔能舉心，菩薩隨
X21n0367_p0119a15║應，則降伏諸魔，制諸外道，是為擁護也。二者觀機
X21n0367_p0119a16║授法，葢非機不授，亦為護法。此二皆禪慧二度，及
X21n0367_p0119a17║法門誓學中攝，以隨機應變，非學不能。
X21n0367_p0119a18║五者、永滅能起有無二見一切煩惱金剛大甲。
X21n0367_p0119a19║此以禪慧為甲也。能起者，即諸惑之種子，能起現
X21n0367_p0119a20║行故。有無二見，即斷常二見。一切煩惱，該盡五住
X21n0367_p0119a21║粗細諸惑。良以首言永斷者，乃行人之大志，而誠
X21n0367_p0119a22║如披甲破強敵，故云金剛大甲，即煩惱誓斷及精
X21n0367_p0119a23║進禪慧三度攝。
X21n0367_p0119a24║六者頭目髓腦妻子珍寶，有來求者能捨大甲。七者
X21n0367_p0119b01║家中所受一切樂具，永不貪著能施大甲。
X21n0367_p0119b02║此以檀度為甲也。而檀度不惜髓腦者，令斷我法
X21n0367_p0119b03║二執也。一切樂具不貪，能施者亦難事，乃破慳助
X21n0367_p0119b04║勇之甲冑也。此二亦煩惱誓斷攝。
X21n0367_p0119b05║八者、能持菩薩三聚淨戒，及不捨離頭陀大甲。
X21n0367_p0119b06║此以戒行為甲也。三聚者，攝律儀戒，攝善法戒，利
X21n0367_p0119b07║樂有情戒。身心無犯，皎如氷霜，故曰淨戒，即戒度
X21n0367_p0119b08║也。頭陀云：抖擻即精進。意謂抖擻精神，能破塵勞，
X21n0367_p0119b09║乃破惑之別稱，亦兼度生利物。此誓斷煩惱，誓學
X21n0367_p0119b10║佛法攝。
X21n0367_p0119b11║九者、著忍辱衣，遇諸違緣，毀罵鞭打，不報大甲。
X21n0367_p0119b12║以此能忍為甲也。柔和忍辱，能敵強暴，真為甲冑。
X21n0367_p0119b13║良以不忍則動瞋，現諸醜形，忍能遮醜，如衣遮身
X21n0367_p0119b14║也。此修行人最難之事，故以甲冑喻之。即是忍度，
X21n0367_p0119b15║亦誓斷煩惱攝。
X21n0367_p0119b16║十者、教化所有一切緣覺、聲聞，令趣一乘迴心大甲。
X21n0367_p0119b17║此以智慧為甲也。定性聲聞，誠亦難化。令趣一乘
X21n0367_p0119b18║者，非權智般若，不能即慧度也。迴心者，謂轉權入
X21n0367_p0119b19║實，迴小乘歸大乘，發菩提心是也。乃眾生誓度攝。
X21n0367_p0119b20║十一者、譬如大風晝夜不歇，度諸有情精進大甲；
X21n0367_p0119b21║此以精進為甲也。但風喻可疑，古今大風未嘗不
X21n0367_p0119b22║歇，將非毗嵐風起不歇壞也乎？若然，大風即毗嵐
X21n0367_p0119b23║風，譯人欠詳。喻菩薩利物度生，精進不倦，如風之
X21n0367_p0119b24║不歇也；能破眾生煩惱生死，如風之壞世也。亦眾
X21n0367_p0119c01║生誓度攝
X21n0367_p0119c02║十二者、身心寂靜，口無過犯，修行解脫三昧大甲。
X21n0367_p0119c03║此以定力為甲也。身不掉舉身寂靜，心不散亂心
X21n0367_p0119c04║寂靜，口無過犯口寂靜，三業俱寂不染纖塵，正是
X21n0367_p0119c05║修行中三解脫也。三昧即禪定，亦煩惱誓斷攝。
X21n0367_p0119c06║十三者、生死涅槃無有二見，饒益眾生平等大甲。
X21n0367_p0119c07║此以定慧為甲也。生死涅槃，本無二相，體即真如。
X21n0367_p0119c08║以凡夫迷時，妄見生死，自謂聖人斷惑，高證涅槃，
X21n0367_p0119c09║妄起分別，故云二見。今佛令修行人作觀照察，悟
X21n0367_p0119c10║萬法唯心，生死本空，即是涅槃。如是二見頓除，則
X21n0367_p0119c11║能成道，是為自利也。饒益眾生，又能利他，以真心
X21n0367_p0119c12║平等，眾生共具，我既能證，彼豈不然？故以公物之
X21n0367_p0119c13║心，或順行逆化，復令他證，是為豐饒利益於眾生
X21n0367_p0119c14║也。此皆難行能行，如披甲不懼敵，故取喻焉。眾生
X21n0367_p0119c15║誓度，佛道誓成，及禪慧二度，攝
X21n0367_p0119c16║十四者、無緣大慈利益羣品，恒無厭捨與樂大甲。
X21n0367_p0119c17║此以慈為甲也。普觀眾生皆有佛性，不待有緣而
X21n0367_p0119c18║後度之，以結繫憐愛為有緣，尋常陌路為無緣，今
X21n0367_p0119c19║無緣尚能與樂，何況有緣，故為無緣大慈也。羣品
X21n0367_p0119c20║不惟凡類，義兼小乘，恒無厭捨者，慈之不惓也。與
X21n0367_p0119c21║樂者，但授與佛法，令其心開見道，受享法樂也。或
X21n0367_p0119c22║如常不輕授佛性記，亦為與樂，是為大慈與樂。甲
X21n0367_p0119c23║及眾生誓度法，施檀度及精進度攝。
X21n0367_p0119c24║十五者無礙大悲，救攝一切無有限量拔苦大甲。
X21n0367_p0120a01║此以大悲為甲也。有感則應不失其時，故曰無礙
X21n0367_p0120a02║大悲。救攝一切者，救即拔苦，如觀音救八難離三
X21n0367_p0120a03║毒是也。攝謂攝受，亦如觀音應二求受瓔珞是也。
X21n0367_p0120a04║以不定方所亦無期限，故無限量也。是為大悲拔
X21n0367_p0120a05║苦甲，亦度生願及檀度攝。
X21n0367_p0120a06║十六者、於諸眾生無有怨結，恒作饒益大喜大甲。
X21n0367_p0120a07║此以大喜為甲也。宿怨必解，現怨不結，歡喜攝受，
X21n0367_p0120a08║念念不忘，故云恒作饒益。亦誓度眾生及慧進二
X21n0367_p0120a09║度攝。
X21n0367_p0120a10║十七者、雖行苦行不憚劬勞，恒無退轉大捨大甲。
X21n0367_p0120a11║此以大捨為甲也。憚者，畏也。劬者，勤也。因慈悲歡
X21n0367_p0120a12║喜，雖勤勞度生，不憚其煩，亦不知有身，不知有苦，
X21n0367_p0120a13║不知有自他分別，不知有親疎揀擇，以平等普視
X21n0367_p0120a14║為大捨也。此法門誓學，眾生誓度，及精進度攝。
X21n0367_p0120a15║十八者、有苦眾生來菩薩所，代彼受苦不厭大甲。
X21n0367_p0120a16║此亦大悲救苦為甲也。老病死苦，人不能代，杻械
X21n0367_p0120a17║枷鎻，不禁無辜，何能代之？是知菩薩大悲，或遣化
X21n0367_p0120a18║人轉換為替代，或運神通轉換為替代，或親身示
X21n0367_p0120a19║現彼人之相，冥中轉換以代之。雖受眾苦，必不生
X21n0367_p0120a20║厭者，會萬法唯自心，不知有苦，向何生厭哉？亦誓
X21n0367_p0120a21║度眾生，及精進禪定二度攝。
X21n0367_p0120a22║十九者、如觀掌中阿摩勒果，如是能見解脫大甲。
X21n0367_p0120a23║此以天眼為甲也。掌中觀果，言見量之易也。能觀
X21n0367_p0120a24║遠近，猶如掌果，中無隔礙，故云解脫天眼通也。然
X21n0367_p0120b01║見之不隔，必度生不難，此亦法門誓學，眾生誓度，
X21n0367_p0120b02║及禪度攝。
X21n0367_p0120b03║二十者、見五蘊身如旃陀羅，損害善事無著大甲。
X21n0367_p0120b04║此以無著為甲也。既有五蘊為身，必有我執造業，
X21n0367_p0120b05║令無漏善事不成，故如旃陀羅損害善事為喻也。
X21n0367_p0120b06║菩薩我法二執全空，故云無著。以無著故，隨流得
X21n0367_p0120b07║妙，無非佛事也。乃誓斷煩惱及戒定二度攝。
X21n0367_p0120b08║二十一者、見十二入如空聚落，常懷恐怖，厭捨大甲；
X21n0367_p0120b09║此亦定慧為甲也。六根六塵為十二處，言入者，以
X21n0367_p0120b10║根能照境，而境能入根，境能引根，而根亦入境，有
X21n0367_p0120b11║互入之用也。一根既爾，根根皆然，故云十二入。聚
X21n0367_p0120b12║落言空者，於中無人也。然聚落貴乎有人，入中無
X21n0367_p0120b13║人，則生恐怖。菩薩觀此根塵，皆緣生無自性，當體
X21n0367_p0120b14║不可得，故懷怖生厭，必欲捨之也。良以盡法界，無
X21n0367_p0120b15║非根塵之處，將欲捨之，向甚麼處去？是知菩薩以
X21n0367_p0120b16║真如妙觀，達根塵萬法唯心，心外無法，即是捨離，
X21n0367_p0120b17║亦法門誓學，及禪慧二度攝。
X21n0367_p0120b18║二十二者、見十八界猶如幻化，無有真實大智大甲；
X21n0367_p0120b19║此亦以智為甲也。十八界，即六根、六塵、六識，各有
X21n0367_p0120b20║種類分限，故云界。此亦以無分別智觀照之，了無
X21n0367_p0120b21║其實，如幻如化者，相妄也。然相妄之處，性即是真，
X21n0367_p0120b22║則法執頓空，不造諸業，觸處無礙，當體解脫，亦法
X21n0367_p0120b23║門誓學及定慧所攝。
X21n0367_p0120b24║二十三者、行一切法同於法界，不見眾相證真大甲。
X21n0367_p0120c01║亦以般若為甲也。與前科不同。前以相妄，獨顯破
X21n0367_p0120c02║妄之智。此則會相歸性，能達三界萬法，同一真如
X21n0367_p0120c03║法界。故云不見眾相，是為能證真如之大智也。（既證
X21n0367_p0120c04║真如，即是成佛。）乃法門誓學，佛道願成，及定慧二度，攝
X21n0367_p0120c05║二十四者、掩他人惡，不藏己過，厭離三界出世大甲。
X21n0367_p0120c06║此以厭世為甲也。既能掩惡，必能揚善，君子之德
X21n0367_p0120c07║也。既不藏過，必假懺悔，心口之實也。既厭三界，必
X21n0367_p0120c08║求出離，成道之器也。亦佛道誓成，及慧度攝。（問，此經大
X21n0367_p0120c09║乘，機必大根。既厭求出，二乘何別。答，博地凡夫，縱發大心，若不厭求離，焉能出世。且約凡夫說，若深位菩
X21n0367_p0120c10║薩，又當別論。）
X21n0367_p0120c11║二十五者、如大醫王應病與藥，菩薩隨宜演化大甲。
X21n0367_p0120c12║此亦以智慧為甲也。應病與藥者，藥病相投，而一
X21n0367_p0120c13║劑病愈也。以手到病除，故名醫王。喻菩薩隨宜演
X21n0367_p0120c14║化，一言投機，眾生受度，然非深位菩薩不能也。非
X21n0367_p0120c15║前科初心者可比，乃佛道誓成，眾生誓度，及慧度
X21n0367_p0120c16║攝。
X21n0367_p0120c17║二十六者、見彼三乘體本不異，究竟迴心歸一大甲。
X21n0367_p0120c18║此以智慧辯才為甲也。三乘即聲聞乘、辟支佛乘、
X21n0367_p0120c19║一佛乘，其品格雖殊，佛性是同，故云體本不異。然
X21n0367_p0120c20║三乘是權，一乘是實，菩薩以無礙辯才與之會三
X21n0367_p0120c21║歸一，同入佛乘，無權實之分，令彼迴心歸於佛道，
X21n0367_p0120c22║當得成佛，亦度生願及慧度攝。
X21n0367_p0120c23║二十七者，紹三寶種，使不斷絕，轉妙法輪，度人大甲。
X21n0367_p0120c24║此亦智辯為甲也。欲得紹隆三寶，佛種不斷者，須
X21n0367_p0121a01║得代佛揚化，傳法度生，以投機之教，受化者廣，故
X21n0367_p0121a02║云妙法輪。度人者，非智慧辯才，忍辱柔和則不能。
X21n0367_p0121a03║雖因度人為甲，實以忍辱智辯為甲也。乃佛道誓
X21n0367_p0121a04║成，眾生誓度，及忍慧二度，攝
X21n0367_p0121a05║二十八者、佛於眾生有大恩德，為報佛恩修道大甲。
X21n0367_p0121a06║既云修道，非定慧為甲不能也。佛為眾生從本垂
X21n0367_p0121a07║跡，建立法門，誓度眾生，同成佛道，是為佛之大恩
X21n0367_p0121a08║也。而諸眾生雖投身殞命，不能報萬分之一也。言
X21n0367_p0121a09║為報佛恩修道者，以修道必能成道，成道必能度
X21n0367_p0121a10║生，而不違佛命，不負己靈，自他皆利，始報佛恩也。
X21n0367_p0121a11║此法門誓學，佛道誓成，及精進、忍、慧三度所攝。
X21n0367_p0121a12║二十九者、觀一切法本性空寂不生不滅。無垢大甲！
X21n0367_p0121a13║此亦以智為甲也。以無分別智觀一切法皆清淨
X21n0367_p0121a14║洞然，了無一法當情，故云本性空寂。下二句釋義。
X21n0367_p0121a15║以凝然不動故不生滅，蕩無纖塵故云無垢。以觀
X21n0367_p0121a16║智為甲，乃佛道誓成，定慧二度攝。
X21n0367_p0121a17║三十者、悟無生忍，得陀羅尼，樂說辯才無礙大甲。
X21n0367_p0121a18║此亦以智辯為甲也。性本無生亦復無滅，忽然覺
X21n0367_p0121a19║了故云悟，默契於心故曰忍也。陀羅尼為佛心印，
X21n0367_p0121a20║得此則當成佛，即實智證道之謂也。樂說辯才者，
X21n0367_p0121a21║權智度生之謂也。即權達實故云無礙，護生成道
X21n0367_p0121a22║故云大甲，乃佛道誓成、眾生誓度及定慧二度攝。
X21n0367_p0121a23║三十一者、廣化有情坐菩提樹令證佛果一味大甲。
X21n0367_p0121a24║此以法施檀度為甲也。前科悟無生忍乃自成佛
X21n0367_p0121b01║果，為自利之智也。此又廣化有情坐菩提樹令證
X21n0367_p0121b02║佛果者，全屬利他也。一味者，一乘法也。以既能廣
X21n0367_p0121b03║化令證佛果，必無三乘五性之別，故云一味亦成
X21n0367_p0121b04║道度生及法施檀度攝。
X21n0367_p0121b05║三十二者、一剎那心般若相應，悟三世法無餘大甲。
X21n0367_p0121b06║此以般若為甲也。剎那者，時之促也。般若者，觀照
X21n0367_p0121b07║之智也。一剎那心等者，即少時之間發心，便與般
X21n0367_p0121b08║若相應。以此般若照三世萬法，為一般若自心，所
X21n0367_p0121b09║謂心外無法，故曰無餘。此佛道誓成，及定慧二度
X21n0367_p0121b10║攝。
X21n0367_p0121b11║是名菩薩摩訶薩三十二種金剛大甲。
X21n0367_p0121b12║總結可知。△三、結成福利。
X21n0367_p0121b13║文殊師利菩薩！若有善男子、善女人，身被如是金剛
X21n0367_p0121b14║甲冑，當勤修習三種秘密，於現世中具大福智，速證
X21n0367_p0121b15║無上正等菩提。
X21n0367_p0121b16║初句是佛呼名，菩薩二字似乎譯人誤加也。以佛
X21n0367_p0121b17║稱弟子，但呼其名，不以菩薩為尊稱也。若有下。舉
X21n0367_p0121b18║能修之人。身被下。明修習之具。儒典云：工欲善其
X21n0367_p0121b19║事，必先利其器。此亦如是，以金剛甲冑為利器，修
X21n0367_p0121b20║三秘密為善事。於現下。正顯功効也。然既云現世，
X21n0367_p0121b21║則不待長時；既云具大福智，則成兩足之尊。究竟
X21n0367_p0121b22║覺道，故云菩提；中道了義，故云正等；出世獨尊，故
X21n0367_p0121b23║云無上；一生事辦，故云速證。△六、文殊讚謝。
X21n0367_p0121b24║爾時，大聖文殊師利菩薩摩訶薩及諸大眾，聞佛所
X21n0367_p0121c01║說三種秘密心地妙法，及三十二金剛甲冑一切菩
X21n0367_p0121c02║薩所應學處，各脫無價瓔珞寶衣，供養毗盧遮那如
X21n0367_p0121c03║來及十方尊，而讚佛言：善哉！善哉！薄伽梵，演說無邊
X21n0367_p0121c04║菩薩行願，利益安樂一切眾生，捨凡夫身使入佛地。
X21n0367_p0121c05║善哉已前，皆經家敘置也。爾時下，敘能讚之人。聞
X21n0367_p0121c06║佛下，敘所聞之法。各脫下，敘供養之具。聞法必待
X21n0367_p0121c07║供養者，謝法之表也。供養必脫瓔珞者，取貴重也。
X21n0367_p0121c08║又供以衣者，以脫衣必赤體，表解脫得見本體也。
X21n0367_p0121c09║供養毗盧遮那佛者，表智因必達法身也。及十方
X21n0367_p0121c10║尊者，表諸佛道同也。讚佛者，以感謝必借言表也。
X21n0367_p0121c11║善哉下，方是文殊讚詞。演說下，述表佛意也。無邊
X21n0367_p0121c12║菩薩行願者，所被之大機及所行之大道志願也。
X21n0367_p0121c13║然行即三秘妙觀，願即金剛甲冑也。然非願不能
X21n0367_p0121c14║引行，亦非行不能成願，以行願相導，是為真實利
X21n0367_p0121c15║益也。而能令一切凡夫眾生趣入佛地，可為大安
X21n0367_p0121c16║樂處矣。△七發願流通。
X21n0367_p0121c17║今者我等海會大眾，為報佛恩，不惜身命，為諸眾生，
X21n0367_p0121c18║徧諸佛土，分別演說此微妙法，受持讀誦，書寫流布，
X21n0367_p0121c19║令不斷絕。惟願如來，遙垂護念。
X21n0367_p0121c20║為報佛恩及度眾生，必以不惜身命為願者，以入
X21n0367_p0121c21║五濁惡世，嗔濁難化，必假忍辱以待之。設或一顧
X21n0367_p0121c22║身命之為重者，佛法必不能行，而眾生必不能度，
X21n0367_p0121c23║則佛恩亦不能報之矣。所以菩薩縱有惡罵捶打，
X21n0367_p0121c24║皆悉能忍，而目前雖不能從化，亦可以久而圖之
X21n0367_p0122a01║也。徧諸佛土者，其弘法又不止於一處也。為諸眾
X21n0367_p0122a02║生者，其度生又不止於一類也。分別猶不止於一
X21n0367_p0122a03║法，演說猶不定於權實，以即實而權，不妨分別，即
X21n0367_p0122a04║權而實，不失微妙。度生以演說為重，所以居先。修
X21n0367_p0122a05║行以受持為重，所以次之。讀者熟文解義，誦者吟
X21n0367_p0122a06║咏資神，染翰為書寫，頒行為流布，竪徧一切時，橫
X21n0367_p0122a07║徧一切處，令法輪常轉，三寶永住，故云令不斷絕
X21n0367_p0122a08║也。惟願下，哀懇佛加也。言遙垂護念者，謂本師在
X21n0367_p0122a09║娑婆，流通徧他土，不假佛力遙加，恐自力不能也。
X21n0367_p0122a10║護者不致退墮，而念者必在垂慈也。△八、聞品成
X21n0367_p0122a11║益。
X21n0367_p0122a12║爾時，大會聞此妙法得大饒益，不可稱計無數菩薩
X21n0367_p0122a13║各得證悟不退轉位，一切人天皆獲勝利，乃至五趣
X21n0367_p0122a14║一切有情斷諸重障得無量樂，悉皆當得阿耨多羅
X21n0367_p0122a15║三藐三菩提。
X21n0367_p0122a16║所聞是同，會處各異，所以證有淺深，位有等次，無
X21n0367_p0122a17║不皆以阿耨菩提為果證也。以上正宗分大科已
X21n0367_p0122a18║竟。
X21n0367_p0122a19║△三流通分。上科發願流通，據理判之，當入流
X21n0367_p0122a20║通分。奈有聞品獲益，一科所隔，多譯人安置失詳。
X21n0367_p0122a21║今將錯就錯，蹔寄於彼，但將囑累為流通分二：一、
X21n0367_p0122a22║品題。
X21n0367_p0122a23║囑累品第十三
X21n0367_p0122a24║叮嚀付託曰囑，賴爾宣傳為累。良以佛住世時，佛
X21n0367_p0122b01║自宣說，後世弘通，貴在得人。以得人則興，失人則
X21n0367_p0122b02║廢，故有付囑，流布遐方萬古，為品題依用得名也。
X21n0367_p0122b03║△二、經文十三。一、如來告眾：
X21n0367_p0122b04║爾時，釋迦牟尼如來告文殊師利菩薩等阿僧祇海
X21n0367_p0122b05║會大眾言：
X21n0367_p0122b06║文殊大士既為佛母，輔佛揚化，出於本心，何待囑
X21n0367_p0122b07║託而後為耶？葢非古佛不能證，非智者不能擔，故
X21n0367_p0122b08║託文殊一人而普告眾會，意在證明取信耳。梵語
X21n0367_p0122b09║阿僧祇，此云不可數，以數多無量，故云海會。△二、
X21n0367_p0122b10║敘已修成。
X21n0367_p0122b11║我於無量那庾多百千大劫，不惜身命、頭目、手足、血
X21n0367_p0122b12║肉、骨髓、妻子、國城、一切珍寶，有來求者悉用布施，修
X21n0367_p0122b13║習百千難行苦行，獲證大乘心地觀門。
X21n0367_p0122b14║那庾多，即那由他之梵言，不同耳。此云千萬億至
X21n0367_p0122b15║百千大劫者，只言時長也。不惜身命等，總言苦行，
X21n0367_p0122b16║即檀度也。有來求者，悉用布施之言，然說之則易，
X21n0367_p0122b17║行之實難，佛能行之，故自敘警眾也。修習下，難行
X21n0367_p0122b18║苦行，雖云百千，總不出六度所攝，萬行圓修也。獲
X21n0367_p0122b19║證下，謂心地法門非徒然而得，皆從苦行中獲證
X21n0367_p0122b20║也。葢未及付囑而先示此者，令生珍重故也。然則
X21n0367_p0122b21║如來大聖尚不易得，法會大眾豈作等閒也。應知
X21n0367_p0122b22║檀度但能修福，餘五皆能成道，非戒不能生定，非
X21n0367_p0122b23║定不能發慧，非精進忍辱不能成終，非慧不能證
X21n0367_p0122b24║果。雖以五度成道，若不行檀度，則果中不具相好
X21n0367_p0122c01║眾德，亦無人天供養，所以諸度之中檀度為首，故
X21n0367_p0122c02║佛總述警眾之如此也。△三、囑累流通
X21n0367_p0122c03║今以此法付囑汝等，當知此甚深經，十方三世無上
X21n0367_p0122c04║十力之所宣說。
X21n0367_p0122c05║初二句正囑累。將法委託曰付，以言叮嚀曰囑。當
X21n0367_p0122c06║知下。證諸佛共說，非一己私談也。良以三界唯心，
X21n0367_p0122c07║即心為地。能觀者究竟解脫，不能觀者究竟沉淪。
X21n0367_p0122c08║由是人天莫測曰深，權小猶迷曰甚深。亦總詮正
X21n0367_p0122c09║宗之始末，故曰經也。無上十力即佛，謂諸佛皆具
X21n0367_p0122c10║十種智力，能知一切唯佛為上。更無上者，以智目
X21n0367_p0122c11║佛，故云無上。十力者：一、是處非處力（知一切因緣果報定相，從
X21n0367_p0122c12║如是因緣生，如是果報不生，如是果報悉知之故），二、業智力（知一切眾生過現未來諸
X21n0367_p0122c13║業諸受故），三、定力（知一切諸禪三昧故），四、根力（知他眾生諸根上下故），五、欲
X21n0367_p0122c14║力（知他眾生種種欲樂故），六、性力（知世間種種情性故），七、至處道力（知一
X21n0367_p0122c15║切道至處相故），八、宿命力（知一世乃至百千世中姓名苦樂壽命長短等故），九、天
X21n0367_p0122c16║眼力（見眾生生時死時善道惡道等故），十、漏盡力（自知我生已盡不受後有故）。
X21n0367_p0122c17║△四、說經妙益。
X21n0367_p0122c18║如是經寶最極微妙，能為有情一切利樂。於此三千
X21n0367_p0122c19║大千世界十方諸佛國土之中，所有無邊諸有情類，
X21n0367_p0122c20║傍生、餓鬼、地獄眾生，由此大乘心地觀經殊勝功德
X21n0367_p0122c21║威神之力，令離諸苦得受安樂。如是經力福德難思，
X21n0367_p0122c22║能令所在國土豐樂無諸怨敵。
X21n0367_p0122c23║經以寶稱者，貴重也。謂心地之法觀者成佛，故尊
X21n0367_p0122c24║貴如寶也。經屬能詮，因所貴能故曰經寶。次句標
X21n0367_p0123a01║妙。能為下，正釋妙義。於此下，充滿法界該盡含生，
X21n0367_p0123a02║皆此經所益之類也。由此下，顯經之神功也。令離
X21n0367_p0123a03║下，顯神力之効也。如是下，明妙超意表也。能令下，
X21n0367_p0123a04║明國土之利也。以其封疆寧靜故無怨，雨暘順時
X21n0367_p0123a05║故豐樂。△五、喻同如意
X21n0367_p0123a06║譬如有人得如意珠置於家中，能生一切殊妙樂具；
X21n0367_p0123a07║此妙經寶亦復如是，能與國界無盡安樂。
X21n0367_p0123a08║珠名如意者，謂珠能出寶，如人之所意，故名如意。
X21n0367_p0123a09║喻此經寶，人若妙悟無盡法財，亦如意故。然珠置
X21n0367_p0123a10║家中，能生樂具，喻經在之處，能生吉祥，故云此妙
X21n0367_p0123a11║經寶，亦復如是。法乃諸佛慧命，凡聖福田，所以天
X21n0367_p0123a12║龍護佑，風雨順時，自然受享太平豐盛之樂。又令
X21n0367_p0123a13║作觀之人，速發神解，受享法性涅槃之樂，故曰無
X21n0367_p0123a14║盡安樂。△六喻同天皷
X21n0367_p0123a15║亦如三十三天末尼天皷，能出種種百千音聲，令彼
X21n0367_p0123a16║天眾受諸快樂；此經法皷亦復如是，能令國界最勝
X21n0367_p0123a17║安樂。以是因緣，汝等大眾住大忍力流通此經。
X21n0367_p0123a18║三十三天即忉利之華言，在須彌山頂，四方各八
X21n0367_p0123a19║天，共三十二，中間帝釋統之，總名三十三天。皷在
X21n0367_p0123a20║彼天，故名天皷。末尼此云如意，以如意名皷者，謂
X21n0367_p0123a21║自然出音不用人擊，如彼諸天之意，故云如意。又
X21n0367_p0123a22║能宣演十善因果等法，故曰種種警䇿。諸天不敢
X21n0367_p0123a23║放肆，令彼天眾受享自然天福，故云快樂。此經下
X21n0367_p0123a24║法合，經合天皷，故云法皷亦復如是。能令下正明
X21n0367_p0123b01║法皷之益，以經詮權實諸觀諸義，善投眾機依教
X21n0367_p0123b02║奉行，得證妙果永離二死，故云最勝安樂。以是下
X21n0367_p0123b03║承前復囑，然流通必囑忍力者，以末法弘經眾生
X21n0367_p0123b04║惡見不信，必加柔和忍辱方便待之，久而可以從
X21n0367_p0123b05║化也。△七、較量顯勝二。一、文殊問福。
X21n0367_p0123b06║爾時，文殊師利菩薩白佛言：世尊！希有如來！希有善
X21n0367_p0123b07║逝！乃說甚深大乘微妙心地觀經，能廣利益大乘行
X21n0367_p0123b08║者。唯然，世尊！實為深妙。若有善男子、善女人，能持此
X21n0367_p0123b09║經乃至一四句偈，如是之人得幾所福？
X21n0367_p0123b10║如來善逝，十號之二。兩個希有，為讚辭也。乃說下。
X21n0367_p0123b11║正讚希有。以其心地之妙，利益之廣，非佛不能盡
X21n0367_p0123b12║其詳。今能說之，舉世罕遇，故云希有。唯然者。諦信
X21n0367_p0123b13║之辭。實為下。明信之義。若有下。指人問福。良以大
X21n0367_p0123b14║乘行者，一遇此緣，如鯉躍龍門，喜幸之甚，而固不
X21n0367_p0123b15║待問，自有勝福也。假如士農工商，各有其務，或忙
X21n0367_p0123b16║中偷閒，受持一偈，如是之人，未嘗無福。願今說之，
X21n0367_p0123b17║令彼生信，故云得幾所福。△二、佛與較量四。一、七
X21n0367_p0123b18║寶供佛功德。
X21n0367_p0123b19║爾時，薄伽梵告文殊師利菩薩言：若有善男子、善女
X21n0367_p0123b20║人，於恒河沙三千大千世界滿中七寶，以用供養十
X21n0367_p0123b21║方諸佛，為一一佛造立精舍七寶莊嚴，安置供養佛
X21n0367_p0123b22║及菩薩滿恒沙劫。彼諸如來所有無量聲聞弟子，亦
X21n0367_p0123b23║以供養一切所須，如供養佛等無差別。如是諸佛及
X21n0367_p0123b24║聲聞等般涅槃後，起大寶塔供養舍利。
X21n0367_p0123c01║若有下。泛舉世間男女假欲求福須是供佛。於恒
X21n0367_p0123c02║河下。出供佛堆寶之處最大也。良以一個三千大
X21n0367_p0123c03║千世界量不可測，況以恒沙較之哉。滿中七寶者。
X21n0367_p0123c04║即以七寶堆滿沙界以用供養，然供一佛猶不盡
X21n0367_p0123c05║其誠，故供十方諸佛。又復一一佛造立精舍以安
X21n0367_p0123c06║之，復以七寶以嚴之，不唯供佛兼之菩薩，如是供
X21n0367_p0123c07║養不惟徧一切處，而且盡一切時，故云滿恒沙劫。
X21n0367_p0123c08║彼諸下。不惟供佛及諸菩薩，又復供諸聲聞，同佛
X21n0367_p0123c09║無異。以上皆現世供養也。如是下。又明滅後之供
X21n0367_p0123c10║養也。般涅槃。此云入滅度。以寶建塔而復供養舍
X21n0367_p0123c11║利者。顯始終之誠也。舍利者。即靈骨也。夫世間眾
X21n0367_p0123c12║生誠無此事，假設為喻以較其福也。但於終缺徵
X21n0367_p0123c13║審感福之文者。意在因供致福自然無量。△二、四
X21n0367_p0123c14║句流通功德
X21n0367_p0123c15║若善男子、善女人，蹔聞信解此心地經一四句偈，發
X21n0367_p0123c16║菩提心，受持讀念，解說書寫，乃至極少為一人說。
X21n0367_p0123c17║若善下，出持經之人。蹔聞揀非久參，信解揀非疑
X21n0367_p0123c18║鈍。謂此心地法門，縱不能全聞普說，如一句四句
X21n0367_p0123c19║之微，但從菩提心中流出正信，冥悟於己，達境惟
X21n0367_p0123c20║心。若受持為日課，或讀念以熟文，或解說以講義，
X21n0367_p0123c21║或書寫以流行，乃至如四句及片言，其文辭極少，
X21n0367_p0123c22║為眾不多。此但舉行，較在下科。△三、較量供福不
X21n0367_p0123c23║及
X21n0367_p0123c24║以彼種種供養功德，比此說經所獲功德，十六分中
X21n0367_p0124a01║不及其一，乃至算數譬喻所不能及，況能具足受持
X21n0367_p0124a02║讀習廣為人說，所得福利不可限量。
X21n0367_p0124a03║初二句即提前供佛功德，比此下正較量。而獨言
X21n0367_p0124a04║說經者，以其持經雖具六種，而講說為上也。其前
X21n0367_p0124a05║供養諸佛等所獲功德，十六分中不及說經之一，
X21n0367_p0124a06║乃至算數譬喻所不能及者，以其著相不著相、漏
X21n0367_p0124a07║無漏之不同耳。良以彼人未甞不誠其供，未甞不
X21n0367_p0124a08║多其處，未甞不廣其緣，即諸佛未嘗不勝，且盡長
X21n0367_p0124a09║時之永。以彼功德至多，而反不及至少者，葢彼徒
X21n0367_p0124a10║獲福，此并兼慧。福能助身，慧能助性。助身則身得
X21n0367_p0124a11║榮耀，助性則性得融通。是知自性融通，則高登佛
X21n0367_p0124a12║位可期。身雖榮耀，猶未免生死輪轉。然尚不及片
X21n0367_p0124a13║言之功，況全部哉？故云況能具足等。不啻勺水之
X21n0367_p0124a14║較大海，螢翼之比須彌，愈復不足唇齒矣。若夫前
X21n0367_p0124a15║人之供佛者，不見有佛，不見有物，能所頓斷，影像
X21n0367_p0124a16║俱忘，是為般若導之不令住相，即為布施到彼岸。
X21n0367_p0124a17║豈此能獨達，而彼之不能耶？今較量顯勝彼人，且
X21n0367_p0124a18║約住相者說。△四、女眾流通功德二：一、正敘六種
X21n0367_p0124a19║流布。
X21n0367_p0124a20║若有女人發菩提心，受持讀習書寫解說此心地經。
X21n0367_p0124a21║前科中已有善女人，而此科獨明者，葢女人正信
X21n0367_p0124a22║者尚少，況菩提心哉？佛慈警發，故偏言之。受持下，
X21n0367_p0124a23║即六種之功（或此或彼，不必全六）。△二、更明現未之福二：一、
X21n0367_p0124a24║後身不墮八難。
X21n0367_p0124b01║如是女人為最後身，更不復受，不墮惡道八難之處。
X21n0367_p0124b02║此明因功脫苦也。最後身者，一切眾生，從無始來，
X21n0367_p0124b03║久受生死，不得為後身。今則得遇勝緣，喜得受持，
X21n0367_p0124b04║等承經功德，再不受苦淪，定克聖望，故為最後身
X21n0367_p0124b05║矣。惡道八難准前。△二、現身十種勝福。
X21n0367_p0124b06║於現身中感得十種勝利之福：一者、增益壽命；二者、
X21n0367_p0124b07║除眾病惱；三者、能滅業障；四者、福智倍增；五者、不乏
X21n0367_p0124b08║資財；六者、皮膚潤澤；七者、為人愛敬；八者、得孝養子；
X21n0367_p0124b09║九者、眷屬和睦；十者、善心堅牢。
X21n0367_p0124b10║此明因功獲福也。經詮法性，法性不夭，故感增壽
X21n0367_p0124b11║之報；法性無病，故能除病；法性無障，故能除障；性
X21n0367_p0124b12║具福智，故持者倍增；經具功德，則不乏資財；性德
X21n0367_p0124b13║潤身，故皮膚潤澤；法性尊特，故感人愛敬；持經者
X21n0367_p0124b14║即是孝佛，故感孝養之子；持經者心氣溫良，故感
X21n0367_p0124b15║眷屬和睦。第十善心堅牢者，由念道之切，而進道
X21n0367_p0124b16║之恒，薰成金剛聖種，安有不堅之理哉？△八、在處
X21n0367_p0124b17║應供。
X21n0367_p0124b18║文殊師利！在在處處，若讀、若諷、若解說、若寫書經卷，
X21n0367_p0124b19║所住之處即是佛塔，一切天、人非人等，應以人中、天
X21n0367_p0124b20║上上妙珍寶而供養之。所以者何？若此經典所在之
X21n0367_p0124b21║處，即為有佛及諸菩薩、緣覺、聲聞。何以故？一切如來
X21n0367_p0124b22║修行此經，捨凡夫已，得阿耨多羅三藐三菩提，一切
X21n0367_p0124b23║賢聖皆從此經得解脫故。
X21n0367_p0124b24║所在之處徧於諸方，故云在在處處。若讀若諷下。
X21n0367_p0124c01║言六種各專其一也。以經詮法身舍利，故有經之
X21n0367_p0124c02║處即如佛塔也。一切下。明可供養之人。謂有經之
X21n0367_p0124c03║處既如佛塔，故一切天人皆應供養。天即四王以
X21n0367_p0124c04║上者，人即日月以下者，非人即七部鬼神（七部即八部，除
X21n0367_p0124c05║天之外謂乾闥婆等是也）及諸鳥獸等。以果報雖別而佛性是
X21n0367_p0124c06║同，以供佛者皆得成佛，故云應以人中天上貴重
X21n0367_p0124c07║之物供養之。所以下。徵釋應供之意。若此下。謂經
X21n0367_p0124c08║在之處即是住世三寶。何以下。又重徵。一切下。再
X21n0367_p0124c09║釋。謂一切如來修行時，皆依此經心地熏修觀門
X21n0367_p0124c10║三秘。所以捨凡下。明因修。得益已者，即生死永盡
X21n0367_p0124c11║也。得阿耨等，即佛果必成也。一切下。總結歸經。收
X21n0367_p0124c12║盡賢聖皆依此經解脫也。葢因觀門之廣，故收機
X21n0367_p0124c13║之重也。故云一切等。△九、滅後勝利四。一、法師同
X21n0367_p0124c14║佛。
X21n0367_p0124c15║文殊師利！我涅槃後後五百歲法欲滅時，若有法師
X21n0367_p0124c16║受持、讀習、解說、書寫此心地經，眾經中王，如是法師
X21n0367_p0124c17║與我無異。
X21n0367_p0124c18║後五百歲即鬬諍堅固之時，人多上慢正法難行，
X21n0367_p0124c19║加之邪道熾盛，佛法將於掃地，故云法欲滅時。雖
X21n0367_p0124c20║此經載於方冊，而弘通貴在得人，故云若有等。受
X21n0367_p0124c21║時下。明法師非一種，皆為流通聖道。若夫建大法
X21n0367_p0124c22║幢，唯解說為最。何也？以利他之道貴乎開示，意在
X21n0367_p0124c23║眾生從化者多矣。眾經下。謂經詮心地，心統萬法，
X21n0367_p0124c24║故尊為王。如是下。法師即能持能說之人，我即如
X21n0367_p0125a01║來自稱。與我等者，因法勝則顯人尊也。又能全身
X21n0367_p0125a02║擔荷徹底為人，秉智慧之寶炬，破幽闇而恒明，具
X21n0367_p0125a03║無礙之辯才，轉妖邪以歸正，故曰如是法師與我
X21n0367_p0125a04║無異。△二、供師獲福。
X21n0367_p0125a05║若有善男子、善女人，供養尊重此法師者，即為供養
X21n0367_p0125a06║十方三世一切諸佛，所得福德平等無二，是名真法
X21n0367_p0125a07║供養如來，如是名為正行供養。
X21n0367_p0125a08║法勝人尊故可供養。即為下。一切諸佛應化雖別
X21n0367_p0125a09║法身是同，弘法之人雖末世凡軀，本發心願道同
X21n0367_p0125a10║諸佛慧命不異，故供一師即同諸佛也。所得下。因
X21n0367_p0125a11║供致福。既法師同佛，故所獲福德與供佛福德平
X21n0367_p0125a12║等無二。是名下。謂供養之時至誠尊重，以敬人即
X21n0367_p0125a13║是敬法，而心法相合，是名真法供養如來也。如是
X21n0367_p0125a14║下。結顯。謂供養之時心與道合即是正行，故印為
X21n0367_p0125a15║正行供養。△三、徵釋其義。
X21n0367_p0125a16║所以者何？是大法師在無佛時，為濁惡世邪見有情，
X21n0367_p0125a17║演說甚深心地經王，使離惡見趣菩提道，廣宣流布
X21n0367_p0125a18║令法久住，如是名為無相好佛，一切人天所應供養。
X21n0367_p0125a19║初句徵起。謂所以供養法師與供諸佛功德平等
X21n0367_p0125a20║者，義在於何也。是大下。釋之。正謂佛在世時，佛能
X21n0367_p0125a21║教化；佛不在世，法師教化。為濁下。顯其難。行之能
X21n0367_p0125a22║行，故道同諸佛也。論時也濁，論機也惡，其見也邪。
X21n0367_p0125a23║然此法師能於濁世惡輩邪見有情之時，不畏其
X21n0367_p0125a24║濁惡，不厭其邪見，演說甚深心地經王，可謂濁惡
X21n0367_p0125b01║世之津梁，幽黯室之明炬，故使離惡見，趣菩提。至
X21n0367_p0125b02║於弘徧十方，故云廣宣流布。使佛脉常存，故云令
X21n0367_p0125b03║法久住。如是者。指其人。名為下。尊其號。雖無三十
X21n0367_p0125b04║二相、八十種好，以其道同於佛，名為無相好佛，何
X21n0367_p0125b05║其尊哉？一切下。結勸應供。△四供者佛記。
X21n0367_p0125b06║若有善男子、善女人，合掌恭敬此法師者，我授無上
X21n0367_p0125b07║大菩提記，是人當得阿耨多羅三藐三菩提。
X21n0367_p0125b08║合掌下，謂敬之誠。我授下，謂酬之當。無上等，即是
X21n0367_p0125b09║佛果。授者，即是說與記者，令彼不忘。謂因中說與
X21n0367_p0125b10║果記當來，是名授記。是人即得記之人，由因致果，
X21n0367_p0125b11║故云當得等。△十、報恩利益四：一、明報恩讀念。
X21n0367_p0125b12║若人得聞此心地經，為報四恩，發菩提心。若自書，若
X21n0367_p0125b13║使人書，若讀念通利。
X21n0367_p0125b14║心地經者，一部之總名。為報四恩等，乃發心之所
X21n0367_p0125b15║為。四恩，即父、母、眾生、國王、三寶、四種也。原夫妙德
X21n0367_p0125b16║等五百長者，聞心地法，不欲樂聞。佛為引彼發心，
X21n0367_p0125b17║說四恩應報，非菩提心不能報之。妙德等聞之，遂
X21n0367_p0125b18║能發心。佛今雖不明提其人，意在引彼勸眾也。然
X21n0367_p0125b19║既聞此經，既發大心，須當流通。故勸云，若自書，若
X21n0367_p0125b20║使人書，亦兼刻印，更要熟文，故有讀念（念即誦也）。文熟
X21n0367_p0125b21║而後生慧，必深悟佛旨，故曰通利。雖書持讀念，皆
X21n0367_p0125b22║有利益，惟通利為重。通者，文義互融。利者，縱橫無
X21n0367_p0125b23║礙。△二、明獲福無邊。
X21n0367_p0125b24║如是人等所獲福德，以佛智力籌量多少不得其邊。
X21n0367_p0125c01║籌者，算也。量者，度也。然佛智不能籌量者，謂稱性
X21n0367_p0125c02║之福，無可較也。△三、明諸天衛護。
X21n0367_p0125c03║是人名為諸佛真子，一切諸天、梵王、帝釋、四大天王、
X21n0367_p0125c04║訶利底母、五百眷屬、你羅䟦多大鬼神王、龍神八部、
X21n0367_p0125c05║一切聽法諸鬼神等，晝夜不離，常當擁護。
X21n0367_p0125c06║既通利佛旨，有繼述之功，故為諸佛真子也。一切
X21n0367_p0125c07║下。正明衛護。梵王，即色界天主。帝釋，即忉利天主。
X21n0367_p0125c08║佛佛成道，請佛說法者，此二天也。四大天王等，皆
X21n0367_p0125c09║外護也。訶利底母，即鬼子母之梵言。你羅䟦多，即
X21n0367_p0125c10║鬼子母之子名也。為大鬼王，五百眷屬是其所統。
X21n0367_p0125c11║晝夜不離者，一為聽法，一為擁護。聽法者為己，擁
X21n0367_p0125c12║護者承願。△四明增長慧辯。
X21n0367_p0125c13║如是，佛子！增長念慧與無礙辯，教化眾生令種佛因。
X21n0367_p0125c14║增長則自利，教化則利他。然利他必假無礙辯者，
X21n0367_p0125c15║謂末世弘經受道者寡，須假辯才以警眾也。令種
X21n0367_p0125c16║佛因者，內有隱意，良以根有利鈍，智有淺深，惑有
X21n0367_p0125c17║重輕，功有進怠。或有根利智深惑輕而精進者，能
X21n0367_p0125c18║於言前頓悟，不待多言為贅辭，則片言隻字令其
X21n0367_p0125c19║承當也。其次或根利智深而惑重少怠者，與分別
X21n0367_p0125c20║開示，令其發心行道，雖不能頓成，久之可以見道
X21n0367_p0125c21║也。再其次者，即鈍根無智，且障重多怠，正用無礙
X21n0367_p0125c22║才華，假之因緣譬喻，令其生信，知有三寶，目下雖
X21n0367_p0125c23║不能克證，與之薰習成種，作當來成佛之正因，故
X21n0367_p0125c24║云令種佛因也。△十一、臨終見佛二：一、明見佛三
X21n0367_p0126a01║業不亂。
X21n0367_p0126a02║文殊師利！如是善男子、善女人臨命終時，現前得見
X21n0367_p0126a03║十方諸佛，三業不亂。
X21n0367_p0126a04║善男女，仍是聞經通利之人。臨終見佛者，謂父母
X21n0367_p0126a05║所生之身，既以精血成形，終有殞滅，故云臨終。然
X21n0367_p0126a06║一生所辦受持通利之功，未來聖位，人所未見，寄
X21n0367_p0126a07║於臨終境相，則知因果之昭然矣。葢見佛不亂，即
X21n0367_p0126a08║定也。定能生慧，故下文有三十種清淨。△二、明三
X21n0367_p0126a09║業各有十益三：一、明身業十種清淨。
X21n0367_p0126a10║初獲十種身業清淨。云何為十？一者、身不受苦，二者、
X21n0367_p0126a11║目睛不露，三者、手不掉動，四者、足無伸縮，五者、便溺
X21n0367_p0126a12║不遺，六者、體不汗流，七者、不外捫摸，八者、手拳舒展，
X21n0367_p0126a13║九者、容顏不改，十者、轉側自如。由經力故，有如是相。
X21n0367_p0126a14║此身業不亂，為清淨得法之人，受享法樂，雖果報
X21n0367_p0126a15║身，臨終之時，不受支節疼痛之苦也。目睛不露者，
X21n0367_p0126a16║半開半合，入定之相，見外知內，其自得之如此也。
X21n0367_p0126a17║三、四亦定相，謂向無蘊養，臨終之時，如螃蠏下湯
X21n0367_p0126a18║鍋，未免手脚忙亂，此則不掉不縮，即坐脫之相也。
X21n0367_p0126a19║五、六亦定相，若世間常人，皆隨業轉者，則便溺污
X21n0367_p0126a20║身，津流滿面，此則不遺不流，定力之持也。七、八亦
X21n0367_p0126a21║定相，常人慞惶無措，故向外捫摸，空手成拳，恨徒
X21n0367_p0126a22║然一世，此則外不捫摸，舒展自由者，乃三昧受用
X21n0367_p0126a23║之表也。九、十亦定相，若常人面現死相，身重難移，
X21n0367_p0126a24║此則面不改容，身猶轉側，皆三昧自如之相也。由
X21n0367_p0126b01║經下二句，結歸經力。△二、明語業十種清淨。
X21n0367_p0126b02║次獲十種語業清淨。云何為十？一者、出微妙語；二者、
X21n0367_p0126b03║出柔輭語；三者、出吉祥語；四者、出樂聞語；五者、出隨
X21n0367_p0126b04║順語；六者、出利益語；七者、出威德語；八者、不背眷屬；
X21n0367_p0126b05║九者、人天敬愛；十者、讚佛所說。如是善語皆由此經。
X21n0367_p0126b06║言為心表，邪正難逃，故發言見道也。微妙語，句裏
X21n0367_p0126b07║藏機；柔輭語，宛欵成權；吉祥語，聖流嘉兆；樂聞語，
X21n0367_p0126b08║文義合機；隨順語，方便善巧；利益語，聽眾開迷；威
X21n0367_p0126b09║德語，權實並彰；不背語，正直無私。人天敬愛，則同
X21n0367_p0126b10║佛無異；讚佛所說，則恩歸於佛矣。如是下，結歸經
X21n0367_p0126b11║力。△三、明意業十種清淨。
X21n0367_p0126b12║次復，十種意業清淨。云何為十？一者、不生瞋恚；二者、
X21n0367_p0126b13║不懷結恨；三者、不生慳心；四者、不生妬心；五者、不說
X21n0367_p0126b14║過惡；六者、不生怨心；七者、無顛倒心；八者、不貪眾物；
X21n0367_p0126b15║九者、遠離七慢；十者、疾欲證得一切佛法圓滿三昧。
X21n0367_p0126b16║文殊師利！如是功德，皆由受持、讀習、通利、解說、書寫
X21n0367_p0126b17║深妙經典難思議力。
X21n0367_p0126b18║因得法喜，故不瞋恚。由達怨親平等，故不懷結恨。
X21n0367_p0126b19║得大解脫心，故不慳。法性和合，故心不妬。法性含
X21n0367_p0126b20║容，故不說過惡（寄心於口）。會他同己，故不生怨心。返妄
X21n0367_p0126b21║歸真，故無顛倒。法寶自具，故不貪眾物。達聖凡同
X21n0367_p0126b22║體，故遠離七慢。既悟即心成佛，故疾欲證得等。一
X21n0367_p0126b23║切下。即富有萬德，一證皆備矣。文殊下。結歸經力。
X21n0367_p0126b24║△十二、結囑生信。
X21n0367_p0126c01║此心地經，於無量處，於無量時，不可得聞，何況得見，
X21n0367_p0126c02║具足修習？汝等大會，一心奉持，速捨凡夫，當成佛道。
X21n0367_p0126c03║萬法唯心，即心為地。一切諸佛，皆從此生。故云心
X21n0367_p0126c04║地。經於無下。明非處非時，亦不輕傳也。良以凡外
X21n0367_p0126c05║為邪迷所障，說之恐令生謗。二乘為涅槃所縛，說
X21n0367_p0126c06║之猶恐持疑。所以法會必擇其處，誨人必待其時。
X21n0367_p0126c07║不啻夫優曇鉢華，時一現耳。何況下。以輕況重。既
X21n0367_p0126c08║云無量處時，求聞名字不可得，何況得見。然見者，
X21n0367_p0126c09║即目覩全文也。具足修習者，即依教奉行也。汝等
X21n0367_p0126c10║下。結勸。大會，則不擇聖凡。一心，則諸緣放下。奉持，
X21n0367_p0126c11║則作觀研真。速捨凡夫，則生死永斷。當成佛道，則
X21n0367_p0126c12║菩提果圓。夫一期事畢，又能結勸奉持。最後真慈，
X21n0367_p0126c13║誠難酬報。良以金口親說無量處不可得聞，我等
X21n0367_p0126c14║何幸得生中國，親遇聖經。又云：於無量時不可得
X21n0367_p0126c15║聞，我等從無始至今，不知幾千萬億生，今始得聞。
X21n0367_p0126c16║故知佛語，誠不虗設。然雖得見聞，無非方冊。求達
X21n0367_p0126c17║深義，反復懵然。何也？以教流中國，自唐憲宗翻譯
X21n0367_p0126c18║已來，將千載未有註疏，不便講演。以致善男信女，
X21n0367_p0126c19║罔聞其義。（舟）偶承佛力，謬疏真詮。與諸後人，略通
X21n0367_p0126c20║一線。自揣德寡，亦慚愧汗顏焉。△十三、海會奉行。
X21n0367_p0126c21║爾時，文殊師利法王子等無量大菩薩，智光菩薩等
X21n0367_p0126c22║新發意菩薩，阿若憍陳如等諸大聲聞，天龍八部、人
X21n0367_p0126c23║非人等，各各一心受持佛語，皆大歡喜，信受奉行。
X21n0367_p0126c24║此亦經家敘置。文殊一類，深位菩薩也。智光一類，
X21n0367_p0127a01║初心菩薩也。阿若等一類，是佛影響弟子眾也。天
X21n0367_p0127a02║龍等類，護法眾也。凡聖交參，同緣一會，同聞隨解，
X21n0367_p0127a03║秉任奉持，故云各各等。身心慶快，故云皆大歡喜。
X21n0367_p0127a04║如是修證，故云信受奉行。
X21n0367_p0127a05║來舟。以此解經功德，祝願
X21n0367_p0127a06║皇圖永固，帝道遐昌。
X21n0367_p0127a07║佛日增輝，法輪常轉。
X21n0367_p0127a08║君聖臣賢，父慈子孝。五穀豐登，兆民樂業。復願生身
X21n0367_p0127a09║父母宗祖六親，脫苦超生，往生淨土。更願剃度
X21n0367_p0127a10║恩師，嗣法和尚，及授戒十師等，大寂定中，高增品
X21n0367_p0127a11║位。亦願自身復願亡徒自璿自瑄，及本寺先亡後
X21n0367_p0127a12║化法子禪侶等，承經功德，早登覺岸。及諸助刻緇
X21n0367_p0127a13║素道伴，現身增延福壽，當來共證菩提。四恩總報，
X21n0367_p0127a14║三有均資。法界含靈，同圓種智。
X21n0367_p0127a15║
X21n0367_p0127a16║大乘本生心地觀經淺註卷第八（終）