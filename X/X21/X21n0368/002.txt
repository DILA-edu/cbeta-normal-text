X21n0368_p0127c01║
X21n0368_p0127c02║
X21n0368_p0127c03║
X21n0368_p0127c04║
X21n0368_p0127c05║大乘密嚴經疏目次
X21n0368_p0127c06║
X21n0368_p0127c07║
X21n0368_p0127c08║卷第一（但逸此卷）
X21n0368_p0127c09║密嚴會品第一
X21n0368_p0127c10║卷第二
X21n0368_p0127c11║妙身生品第二
X21n0368_p0127c12║卷第三
X21n0368_p0127c13║妙身生品之餘
X21n0368_p0127c14║胎生品第三
X21n0368_p0127c15║顯示自作品第四
X21n0368_p0127c16║分別觀行品第五
X21n0368_p0127c17║阿賴耶建立品第六
X21n0368_p0127c18║卷第四
X21n0368_p0127c19║自識境界品第七
X21n0368_p0127c20║阿賴耶微密品第八
X21n0368_p0127c21║
X21n0368_p0127c22║
X21n0368_p0127c23║大乘密嚴經疏目次（終）
X21n0368_p0127c24║
X21n0368_p0128a01║
X21n0368_p0128a02║
X21n0368_p0128a03║No. 368
X21n0368_p0128a04║大乘密嚴經疏第二
X21n0368_p0128a05║沙門　法藏　撰
X21n0368_p0128a06║釋妙身生品
X21n0368_p0128a07║何故此品來？謂前品中廣明密嚴淨佛國土中具修
X21n0368_p0128a08║淨業諸大菩薩乃得生彼，是故說言妙身生品也。妙
X21n0368_p0128a09║身生者，汎釋三義：一、十地中所受變易捨分段死麤
X21n0368_p0128a10║重身故，名為妙身，故經言法性生身；二、密嚴中所受
X21n0368_p0128a11║身者，殊勝微妙，故名妙生；三者、如來所變化身，說名
X21n0368_p0128a12║妙身。此品廣明妙身生義，從所明事得品名故，妙身
X21n0368_p0128a13║生品也。
X21n0368_p0128a14║就釋此品，大分為四：一、如實見，對金剛藏問答辨釋；
X21n0368_p0128a15║二、普賢、眾色菩薩等，對金剛藏問答明之；三、淨居諸
X21n0368_p0128a16║天、諸大菩薩等，金剛藏前問答釋之；四、會中大眾
X21n0368_p0128a17║聞所說法，作禮修行。就初文中，有二問答：初一問答
X21n0368_p0128a18║釋修因所成德，後一問答明所依修。初文復二：一、如
X21n0368_p0128a19║實見問；二、金剛藏答。就問文中，復有三節：一、嘆問人
X21n0368_p0128a20║德；二者、欲問修禮儀則；三、從而作是言下，發言請問。
X21n0368_p0128a21║嘆問人德中，如實見者，嘆內有德，謂於真俗無錯謬
X21n0368_p0128a22║故，名實見也。菩薩，標位。然此菩薩、在家菩薩所有百
X21n0368_p0128a23║姓悉率伏靡，是故說言有大威力。於百姓中能為主
X21n0368_p0128a24║故，世中自在，內身端正，以名為其身妙好。其王身服，
X21n0368_p0128b01║七寶所莊，以是說名上服莊嚴。嘆問人訖，下釋修禮。
X21n0368_p0128b02║對佛欲請，故言在於佛前，乃至一心恭敬，准文可見。
X21n0368_p0128b03║向金剛藏下，發言正請。於中，先嘆所請人德；後是故
X21n0368_p0128b04║我今下，請決所疑。初嘆德中，善能通達自智之境者，
X21n0368_p0128b05║嘆智德也。不共二乘，名為自智。次嘆證理離亂之德，
X21n0368_p0128b06║謂現法樂住文是。次嘆化他德，謂於三乘世間心得
X21n0368_p0128b07║無違是也。為大定師，於定自在者，嘆其所作自在之
X21n0368_p0128b08║義也。能隨順說諸地之相者，嘆說法德。常在一切佛
X21n0368_p0128b09║國土中者，嘆淨業成德為諸上首。演深妙法者，嘆持
X21n0368_p0128b10║深法德也。下請所修法，初請所行法，後安樂修行下
X21n0368_p0128b11║請所得利也。是故我今等者，結前生後。次說諸聖人
X21n0368_p0128b12║下明所請法，後令我及餘下結請為說。初文可解。次
X21n0368_p0128b13║所請法有其二種：一教道行，二證道行。諸聖人者，初
X21n0368_p0128b14║地已上眾聖非一，故言諸聖也。不隨他行者，出教道
X21n0368_p0128b15║體不隨小乘狹劣自益，常行平等無緣大悲，以此故
X21n0368_p0128b16║言不隨他行。言證道者，無分別智現證不遙，說言現
X21n0368_p0128b17║法離散動故名為樂住，此能住行也。內證之境者，是
X21n0368_p0128b18║所住理，今如實見所請如是。下結請文，准即可知。自
X21n0368_p0128b19║下請法，所請利益略有四種：一離怨，謂安樂修行趣
X21n0368_p0128b20║於佛地文是也。二獲所依身，謂意生身、言說身是也。
X21n0368_p0128b21║意生身者，證行之果但由意生，離言說故則報身是
X21n0368_p0128b22║也。言說身者，是教行果應化身是也。三現別德，謂力
X21n0368_p0128b23║通自在是也。力者十力，通者六通，自在有八。離言如
X21n0368_p0128b24║是意欲求願一百四十不共佛法，故結說言皆得具
X21n0368_p0128c01║足四不住道。轉所依止者，不住生死。不住實際者，不
X21n0368_p0128c02║住涅槃。下引喻。況如眾彩摩尼現眾色像，由不住涅
X21n0368_p0128c03║槃故，常在一切佛國土中，為諸菩薩說密嚴行。上來
X21n0368_p0128c04║問訖。
X21n0368_p0128c05║自下答問。於中兩節：初以長行略答前問，後以偈頌
X21n0368_p0128c06║廣答所問。就長行中，先嘆問人；後先應覺了下，示道
X21n0368_p0128c07║理答。嘆問人中，善哉仁主者，嘆其人好；能請我說等
X21n0368_p0128c08║者，嘆請事好。密嚴國人通達人、法二無我理，今此仁
X21n0368_p0128c09║王正問是事，是故嘆之。下答前問。先應覺了下，標宗
X21n0368_p0128c10║答；次一切世間，釋所以答；後我今下，許說勅聽。初文
X21n0368_p0128c11║可見。次第二文，諸分別境是心之相者，此舉大乘唯
X21n0368_p0128c12║識道理法無我宗。諸分別境者，六塵非一，故說為諸；
X21n0368_p0128c13║分齊各別，名為分別。以上聲唱是心相者，心有三種：
X21n0368_p0128c14║一、本覺真心，如是六塵真心緣起，似有顯現，究尋唯
X21n0368_p0128c15║心，心外無法；二、妄識心，謂從無明乃至顯識心中，分
X21n0368_p0128c16║出見、相二分，故言唯識；三者、分別事識之心，謂顯識
X21n0368_p0128c17║心所現相分，妄執為實，所執實無，故云唯識。是即答
X21n0368_p0128c18║前問不隨他行等文也。若能通達人、法無我唯識理
X21n0368_p0128c19║者，棄捨妄執分別心故，以是故說於境界中捨諸分
X21n0368_p0128c20║別。上來表宗答訖。次釋所以答。一切世間是分別見
X21n0368_p0128c21║者，謂世間體則是如如，但以無明妄執心故，見有差
X21n0368_p0128c22║別。故楞伽云：世間離生滅，猶如虗空華。見世間體者，
X21n0368_p0128c23║見者明白，通達名見。可謂達世間體是唯如如，是之
X21n0368_p0128c24║人即於所緣六塵之中得如三昧。釋所以訖。下即許
X21n0368_p0129a01║說。我今為汝開示上說大乘道理，故云彼法也。下即
X21n0368_p0129a02║勅聽，准文可知。上來長行表宗答訖。
X21n0368_p0129a03║自下偈答，就中三節：初四行廣釋長行中諸分別境
X21n0368_p0129a04║是心之相，次七行釋長行中於境界中於諸分別文，
X21n0368_p0129a05║後有七行釋長行中一切世間是分別見等下文也。
X21n0368_p0129a06║初文復二：初一行文釋長行中諸分別境，後有三行
X21n0368_p0129a07║釋長行中是心之相。初一行中上兩句出分別境。一
X21n0368_p0129a08║切凡夫亂識所緣，名一切世間。如是世間無而似有，
X21n0368_p0129a09║現如熱時焰。下之兩句釋所以。如是不實相，云何而
X21n0368_p0129a10║得有？故今釋通云無而妄分別生。釋初文訖。下釋長
X21n0368_p0129a11║行是心之相。就中初一行半明境與心相依而立，後
X21n0368_p0129a12║一行半文釋相依所以。初言覺者是能緣心，所覺是
X21n0368_p0129a13║所緣，謂身生時依所緣生，故言覺因所覺生。所緣境
X21n0368_p0129a14║界不可自現，依心得現，故言所覺依能現。如是兩句
X21n0368_p0129a15║釋相依立。下釋不相離。離一則無二者，離一顯識自
X21n0368_p0129a16║體分者，即無見相。更有一釋：若無見分則無相分，是
X21n0368_p0129a17║故說言離一則無二。次喻現示，故言如光共影，顯識
X21n0368_p0129a18║如光、見相如影。下明法說。若無見分，心則無相分，故
X21n0368_p0129a19║言無心亦無境也。量及所量者，釋差別相，謂見分中
X21n0368_p0129a20║多種行解。若善、惡、無記、漏、無漏等所量境界亦復如
X21n0368_p0129a21║是。違、順、捨等，准即可知。自下一行半結通所以。上之
X21n0368_p0129a22║兩句順相結所以，謂見、相二分但依於一心，如是假
X21n0368_p0129a23║分別無有自性。次有兩句結過所以，謂能、所知法各
X21n0368_p0129a24║各別者，唯依一心中妄計著有。後有兩句結通解所
X21n0368_p0129b01║以，准文可見。初文釋訖。
X21n0368_p0129b02║自下七行釋長行中於境界中於諸分別。就中兩節：
X21n0368_p0129b03║初有四行法說辨釋，後有三行引喻顯示。初文復三：
X21n0368_p0129b04║初之二句心從緣起作法為本，次一行半反流歸本，
X21n0368_p0129b05║後有二行明所得果也。心為法自性者，心者真心，從
X21n0368_p0129b06║緣起作一切諸法，然諸所作法不離真心以心為體，
X21n0368_p0129b07║是故說言心為法自性。及人之所濁者，從真心起無
X21n0368_p0129b08║明等法，反迷於心執為諸法，故言及人之所濁。釋初
X21n0368_p0129b09║文訖，下釋反流歸本真心。就中一行明反流位，後有
X21n0368_p0129b10║二句明皈本也。八地菩薩得雙照觀，方得永捨諸分
X21n0368_p0129b11║別心，以是故言入於八地中而彼得清淨。彼者則是
X21n0368_p0129b12║所捨分別名為彼也。九地菩薩依前八地所得雙行，
X21n0368_p0129b13║行禪定故不起分別，雖無分別行因未滿，是故中位
X21n0368_p0129b14║十地菩薩所修窮滿，於一切法覺悟如佛，故言大開
X21n0368_p0129b15║覺也。下明歸本。金剛心中微細過永盡無餘，修行德
X21n0368_p0129b16║圓受法王位轉依歸本，是故說言法水灌其頂而成
X21n0368_p0129b17║世所尊。上來辨釋於境界中捨諸分別訖，自下兩行
X21n0368_p0129b18║釋所得果。果有二種：一始有果，二本有果。初三句釋
X21n0368_p0129b19║始有果。始有報身名為法身，與所證理無二無別，故
X21n0368_p0129b20║無有盡。下之兩句准即可知。下釋本有果。就中二句
X21n0368_p0129b21║釋本有果。無盡無壞下有三句為德所依，心識即是
X21n0368_p0129b22║本有法身。如來藏心亦如是者，准上例釋，始有報身
X21n0368_p0129b23║與證同一味故，尚得常住，況乎本有如來藏心可非
X21n0368_p0129b24║常也？是故例言亦如是也。無盡者，無滅也。無壞者，無
X21n0368_p0129c01║變也。亦可上二句明空如來藏，下三句釋不空如來
X21n0368_p0129c02║藏。餘文可解，不順繁釋，今逐難釋。密嚴諸佛土者，言
X21n0368_p0129c03║密嚴者，是純淨土。諸佛土者，雜穢等土，名諸佛淨土。
X21n0368_p0129c04║良以真心遍一切處，無不在處，而不可知有無之相，
X21n0368_p0129c05║是故說言住不思議。釋法說文訖。自下引喻。喻有兩
X21n0368_p0129c06║節：先瓶破喻，喻於所治；後火燒喻，喻於能治。所治喻
X21n0368_p0129c07║中，先一行喻，後半行合。言瓶破者，喻於分別事識心
X21n0368_p0129c08║滅，謂觀行者先捨事識，猶如瓶破。瓶雖破盡，瓦猶現
X21n0368_p0129c09║在，猶如麤現意識心亡，四惑、末那及相續猶在未滅，
X21n0368_p0129c10║如瓦現顯。又修行者進斷相續、不斷等，猶在顯識乃
X21n0368_p0129c11║至無明，如瓦破壞塵在未亡。又進斷盡無明業識等，
X21n0368_p0129c12║唯有真心如來藏性，如塵柝已唯有極微。下之兩句
X21n0368_p0129c13║合所引喻，如是結合也。因有漏者斫摧有漏到究竟
X21n0368_p0129c14║處，唯是如如無漏法在，更無生死而可斷除，有漏之
X21n0368_p0129c15║中所有如如是無漏故，如是喻顯法盡理在也。下喻
X21n0368_p0129c16║能治，上之兩句引喻況示，下一行文以法結喻。就初
X21n0368_p0129c17║文中如火燒木等者，謂地前中分別無漏，除却分別
X21n0368_p0129c18║事識心故，如火燒盡木。又修行者進斷後後微細餘
X21n0368_p0129c19║障，是故喻言復於餘處。然下法合中外有疑，如是能
X21n0368_p0129c20║治為當緣修智、為用真修？是故通言唯用緣修，非是
X21n0368_p0129c21║真修。以是言於味不動智，味者味著，謂緣修智以無
X21n0368_p0129c22║明為體，仰求味著不動真。今欲簡却真不動智，但取
X21n0368_p0129c23║緣修。若通論之，兩智皆得不滅分齊。轉依離分別，轉
X21n0368_p0129c24║者滅也，轉滅所依無明體故，能依緣修亦不得立，故
X21n0368_p0130a01║云轉依離分別者是真修智。若緣修在，與緣修智共
X21n0368_p0130a02║同一處，不可言離。今緣修盡，真智獨存，說言離分別。
X21n0368_p0130a03║下有二句結示處所，准文可知。釋喻文訖。
X21n0368_p0130a04║自下第三有七行偈，釋長行中一切世間是分別見
X21n0368_p0130a05║等。於中三節：初有三行釋長行中一切世間是分別
X21n0368_p0130a06║見，次有二行釋長行中見世間體，後有二行釋長行
X21n0368_p0130a07║中即於所緣而得三昧。初三行中亦有三節：初之一
X21n0368_p0130a08║行約分別世間明分別見，次有一行約變易煩惱業
X21n0368_p0130a09║因明分別見，後有一行就變易果釋分別見。不生眾
X21n0368_p0130a10║品類示正道理，謂世間法虗妄分別，妄計為有本無
X21n0368_p0130a11║有，猶如夢境夢心妄有本來不生，分別世間亦復如
X21n0368_p0130a12║是，分別事識妄計故有，是故說言不生眾品類。莫住
X21n0368_p0130a13║於世間等二句者，誡勅凡夫莫著世間，勸捨虗妄分
X21n0368_p0130a14║別諸見。住者，著也。下句示歸宗。言無我者，如來藏性
X21n0368_p0130a15║無住無得，遍充法界無有一相，故言無我。若欲捨諸
X21n0368_p0130a16║見者，須皈無我宗，此則初地所證真如為無我。下釋
X21n0368_p0130a17║變易煩惱業因分別故世間得成，若斷無明乃至相
X21n0368_p0130a18║續不斷識等諸分別時不見世間，故言斷諸相續流。
X21n0368_p0130a19║無生亦無壞相續流者，初從無明乃至第六相續識
X21n0368_p0130a20║心，名相續流；次第流連不斷絕故，名相續流。下之二
X21n0368_p0130a21║句示正道理，謂若盡於變易死因一切見者，皈無我
X21n0368_p0130a22║宗。皈者，證也。此即八地無功用行所證真如，名為無
X21n0368_p0130a23║我。後有一行釋變易果。言諸患者，變易果報名之為
X21n0368_p0130a24║患。金剛心中末後一念變易報盡，故言諸患皆已息。
X21n0368_p0130b01║第二剎那解脫道中證本如滿，故言寂住不思議。由
X21n0368_p0130b02║來見等一切諸法如圓時，唯淨如如，無有一切可斷
X21n0368_p0130b03║除故，淨於一切見中。下句准上。此乃金剛乃至佛果
X21n0368_p0130b04║所證真如，名無我也。釋初文訖。自下第二釋長行中
X21n0368_p0130b05║見世間體。就中兩節：初之一行明世間體，後有二行
X21n0368_p0130b06║却釋見字。就初行中，上半釋體，下半釋所以。世間種
X21n0368_p0130b07║種法者，牒世間相。如是諸相唯如無別法，故出體言
X21n0368_p0130b08║本來無我性。無我者，如也。下釋所以。有人疑云：現見
X21n0368_p0130b09║世間諸法差別。然今釋言唯如無我者，應當諸法斷
X21n0368_p0130b10║滅始無及諸言說能顯真如，故今通言非由擊壞無
X21n0368_p0130b11║及喻之所顯。喻者，言說之異名。出世間體訖。自下第
X21n0368_p0130b12║二却釋見字。見者推求名見，以緣修智推求世間體
X21n0368_p0130b13║是如故，名之為見。於中先喻，後以法合。火無別體以
X21n0368_p0130b14║木為體，焚薪盡已自體隨滅，故言自於是中滅。下兩
X21n0368_p0130b15║句合，准即可見。釋第二文訖。自下二行釋長行中即
X21n0368_p0130b16║於所緣而得三昧。就中三節：初兩句出三昧體，次有
X21n0368_p0130b17║三句依定進修，後三句明所得益也。是名現法樂者，
X21n0368_p0130b18║出三昧體。聖人自智境者，嘆三昧深，謂如來藏相應
X21n0368_p0130b19║定者，非是凡夫小乘所入，是故嘆言聖人自智境。次
X21n0368_p0130b20║有三句明進修行，依初地三昧進入後地。言依此入
X21n0368_p0130b21║諸地下二句，明所離過。過有二種：一者因過，謂淨除
X21n0368_p0130b22║無始惡是也；二者果，謂捨離世依是也。下有三句所
X21n0368_p0130b23║得益。出世而安住者，出世有三處：一出分段世，謂初
X21n0368_p0130b24║地中；二出功用世，謂八地中；三出變易世，謂佛果位。
X21n0368_p0130c01║如是三處得安住益。其心轉清淨者，如是藏心名為
X21n0368_p0130c02║其心，謂前三位中隨漸除障漸顯清淨，既心得淨恒
X21n0368_p0130c03║居佛土，是名所得益也。上來一重問答訖。
X21n0368_p0130c04║自下一重問答，明皈依處。於中，先問後答。既就問文
X21n0368_p0130c05║中，金剛自在者，嘆所問人。餘文相現，准即可知。於是
X21n0368_p0130c06║以下，答其前問。就中兩節：初以偈頌表宗略答；後長
X21n0368_p0130c07║行已去，廣釋所以。初表宗中，有四行偈，判為四節：初
X21n0368_p0130c08║兩行偈，釋佛為皈處；次一句者，法為皈處；次有三句，
X21n0368_p0130c09║僧為皈處；後有一行，國為皈處。就佛寶中，初一行偈，
X21n0368_p0130c10║明佛出過百非之外；後有一行，明佛殊勝，故可皈依。
X21n0368_p0130c11║初文復二：上兩句，明佛體妙，離有無相；下兩句，明所
X21n0368_p0130c12║離過。言佛體者，即真如法身，離有無相，妙出百非，契
X21n0368_p0130c13║會中道，故名為佛也。下釋離過。蘊樹已焚燒者，離內
X21n0368_p0130c14║身過也。魔軍咸退殄者，離外怨也。前蘊魔，後即天魔。
X21n0368_p0130c15║下釋如來殊勝可依。上兩句，釋所到處勝，故可皈。次
X21n0368_p0130c16║有一句，所覺清淨無垢，如是如故可依。下句結皈，可
X21n0368_p0130c17║知也。釋佛寶訖。遠離諸分別者，明法寶為依處。離者，
X21n0368_p0130c18║無也。分別妄想所不及處，名為法故，無諸分別也。下
X21n0368_p0130c19║明僧證。於無處所者，初地已上，證無中邊真如理故，
X21n0368_p0130c20║名為聖僧。如是僧中，簡取勝者，不取下地故。下句言
X21n0368_p0130c21║密嚴諸定者，八地已上，名為勝者。結句可知。皈依有
X21n0368_p0130c22║二種：一、修行時所皈依處，所謂三寶，如上所說；二、安
X21n0368_p0130c23║身時境界依處，如下所說，密嚴勝妙剎是也。良以密
X21n0368_p0130c24║嚴八地已上菩薩所生，故言勝淨。餘文相現，准即可
X21n0368_p0131a01║知。上來表宗略答訖。
X21n0368_p0131a02║自下第二廣釋所以。於中三節：初長行釋，次偈頌釋，
X21n0368_p0131a03║後以長行釋。就初文中表五章故，文有五節：一已得
X21n0368_p0131a04║住地下，釋諸世間虗妄無實。二世間眾生下，至恒無
X21n0368_p0131a05║斷絕者，釋世間法唯心所造。三是八種心中，至或有
X21n0368_p0131a06║一時頓取之者者，釋心起時頓之義。四心性本淨下，
X21n0368_p0131a07║至而為差別者，釋心常淨不改之義。五阿賴耶識雖
X21n0368_p0131a08║與能熏下，至而得明現者，釋阿賴耶識雖與諸法同
X21n0368_p0131a09║一處在，而非一非異。
X21n0368_p0131a10║就初文中復有三段：一、說是語已者，結前生後；次、已
X21n0368_p0131a11║得諸地等下，法說現示後。如繢像中廣引喻釋。初文
X21n0368_p0131a12║可解。已得住地者，如實見菩薩得初地故也。諸觀行
X21n0368_p0131a13║者者，十地非一，非名諸觀行。餘文可見。下引喻釋。喻
X21n0368_p0131a14║有十一，大為四：第一喻者，喻於如上妄計諸法差別
X21n0368_p0131a15║之相；二、有兩喻，喻諸外道妄計身中有我、我所；有四
X21n0368_p0131a16║喻，喻因緣生法，但虗相立，無有實性；四、皆是虗偽下，
X21n0368_p0131a17║結前所說，釋通疑難。此即初喻。如繢像中而有高下
X21n0368_p0131a18║者，壁上畵像實無高下，然凡小兒見於壁上大小、高
X21n0368_p0131a19║下差別相貌，然手摩時平無高下，真如如壁，諸法如
X21n0368_p0131a20║像也。如夢所見下二喻者，喻於外道所計之我。夢中
X21n0368_p0131a21║所見端正女色、石女人等，夢已身懷任子，畢竟無法，
X21n0368_p0131a22║唯夢亂計。外道所計我亦如是。次有四喻，喻於諸法
X21n0368_p0131a23║虗相似有，無有實性。非但無實，就近尋相亦叵得。文
X21n0368_p0131a24║現可解。次有二喻，喻於諸法無常速滅，不過剎那，如
X21n0368_p0131b01║浮雲影，如奔電光，速滅不住也。下結前所說，釋通疑
X21n0368_p0131b02║難。皆是虗偽，非實有者，結前所說也。分別所成，猶如
X21n0368_p0131b03║工造器者，是通疑難。文外有疑：若諸法相非實有者，
X21n0368_p0131b04║何故現見各有自性？薩婆多師計如是執，今則通言
X21n0368_p0131b05║汝所見者，分別所成，非自有之。故下喻言猶工造器。
X21n0368_p0131b06║工巧之人依一泥團造諸器皿，相各不同，尋其別相，
X21n0368_p0131b07║唯有一泥，無有別法。上來諸法虗不實訖。
X21n0368_p0131b08║自下第二尋推妄法唯心所作，於中有二：初法說，後
X21n0368_p0131b09║引喻。況就說中復有四節：一釋八識相依而起，二釋
X21n0368_p0131b10║五法，三釋三性，四無我。然經文中束為兩段：初釋八
X21n0368_p0131b11║識相起之義，二釋五法等不離成義。就初文中世間
X21n0368_p0131b12║眾生下至相續而轉者，八識之心相依而起。世間眾
X21n0368_p0131b13║生者，簡却外物但取情道，此即總句。習氣覆心者，釋
X21n0368_p0131b14║所以。心者本識，雖言諸法皆心所作，心不自作要待
X21n0368_p0131b15║因緣，謂無始習氣迷覆真心，心隨緣故生一切法。心
X21n0368_p0131b16║識既生，計著種種戲論執著，因茲諸法差別而轉。自
X21n0368_p0131b17║下依心生七識也。初言意者，從無明識至相續識總
X21n0368_p0131b18║名為意，能生分別六識心故。意識者，分別意識。餘諸
X21n0368_p0131b19║識者，五識心也。相續而轉者，轉者起也。如是從細相
X21n0368_p0131b20║續立末，中間不絕，是故說言相續而轉。釋初文訖。自
X21n0368_p0131b21║下第二釋法等不相捨離，一處一釋。何故此文來？良
X21n0368_p0131b22║以真心不可自變作生死法，要得無明妄想習始作
X21n0368_p0131b23║諸法。諸法亦爾，要依真心方立自體。欲顯如是，故此
X21n0368_p0131b24║文來。言五法者：一名，二相，三分別亦名妄想，四者正
X21n0368_p0131c01║智，五如如。如是五法與三性法相攝分齊諸教不同。
X21n0368_p0131c02║若依中邊分別論等，名相二法遍計性攝，分別依他
X21n0368_p0131c03║攝，正智如如圓成性攝。佛性論者，初分別性五法不
X21n0368_p0131c04║收，畢竟無故。如是說者，但從他聞三性名字，不識體
X21n0368_p0131c05║性及得名所以。若分別性非聖境者，聖必不說。若聖
X21n0368_p0131c06║不說，三性道理誰說而有三性道理？又依他者，依誰
X21n0368_p0131c07║何他名依他性？若依依可言自依，何論依他？然汝說
X21n0368_p0131c08║言遍計性者，是無法故。五法不收者，依他起性更無
X21n0368_p0131c09║所依，依何他名為依他？准此明知不識釋名。若依解
X21n0368_p0131c10║深密經，有二復次釋三性義。初復次云：由遍計性依
X21n0368_p0131c11║他始有，故經說云：眼翳眩如遍計性，所見毛輪如依
X21n0368_p0131c12║他性。准知依他依遍計性方得立之。後復次云：由依
X21n0368_p0131c13║他性方有遍計，故經說云：頗胝伽珠由近青色似青
X21n0368_p0131c14║色現，凡愚不識執為實青。珠上似青喻依他性，所執
X21n0368_p0131c15║實者喻分別性。准初復次，分別性者還收分別，依他
X21n0368_p0131c16║性者名相所收。准後復次，翻前可知。楞伽經中亦如
X21n0368_p0131c17║是說，故彼經云：名相二法緣起性收，妄想自性妄想
X21n0368_p0131c18║收也。言三性者，二門分別：一釋名字、二出體性。言釋
X21n0368_p0131c19║名者，一分別性，亦名遍計所執性也。言分別性者，謂
X21n0368_p0131c20║虗妄心搆畫計度，不稱境故，名為分別，就能為名。又
X21n0368_p0131c21║此妄心於所執境遍計著故，名遍計所執性；非遍計心
X21n0368_p0131c22║所執存境，名遍計性。此約能、所合為名也。有人宣說：所
X21n0368_p0131c23║遍計境名遍計，不取能執為遍計性。若如是者，即違道
X21n0368_p0131c24║理。良以三性諸聖境界，遍計所執畢竟無法，聖人不
X21n0368_p0132a01║見；既不見故，不可宣說三性道理。三性道理，諸佛境
X21n0368_p0132a02║界，非凡夫境，如何說言畢竟無法為聖境也？佛性論
X21n0368_p0132a03║師過在此矣。依他性者，亦名緣起性，亦名依他起性，
X21n0368_p0132a04║皆得無傷。依分別他始得有故，名依他性。良以大乘
X21n0368_p0132a05║一切諸法以心所作，所作諸法不離於心，以心為體。
X21n0368_p0132a06║若無妄心，生死之中依他起性不能自起，故諸經中
X21n0368_p0132a07║說十二緣為依他性。十二因緣，無明為初，故知依他
X21n0368_p0132a08║依遍計他。又經說言：夢等八喻喻依他性。若無夢心，
X21n0368_p0132a09║夢境不現；依夢有境，明知依他分別有。又人說言：清
X21n0368_p0132a10║淨依他。此淨依他與其正智為同為異？若言同者，即
X21n0368_p0132a11║圓成收，非是依他；若言異者，即從無明方有餘反，即
X21n0368_p0132a12║知不清。若不從無明故言淨者，何處經云十二緣法
X21n0368_p0132a13║明為緣有？故知清淨。依他性者，浪言無理出其體者，
X21n0368_p0132a14║分別性者但用分別妄心畫度行解為體。又復人說
X21n0368_p0132a15║妄心所執妄境為體者，此言大謬，過如前述。依他起
X21n0368_p0132a16║體義有兩重：一者從本建立諸法，謂從無明乃至顯
X21n0368_p0132a17║識，顯識心中見相二分一時分出所見相，依無明等
X21n0368_p0132a18║遍計性故名依他性，於此義中見相二分皆是依他。
X21n0368_p0132a19║二者觀行除障入理建立三性，於此義中但立所取
X21n0368_p0132a20║相分為體。良以能取見分心者，不知自共相分塵故，
X21n0368_p0132a21║執為心外實有諸法。然意識心所執本質塵者，是顯
X21n0368_p0132a22║識作非意作，故觀行者達無實時，似有相分猶有非
X21n0368_p0132a23║無。據此行義，世間迷徒說依他起是有不無，圓成實
X21n0368_p0132a24║體准即如常。二無我者，謂蘊中無主宰者名人無我，
X21n0368_p0132b01║於諸法中無性實義名法無我。如上所說，八識、五法、
X21n0368_p0132b02║三性、二無我，一一之法不能獨立。如水波浪，若無水
X21n0368_p0132b03║處波浪不起，有波浪處必有其水。諸法亦爾，若有法
X21n0368_p0132b04║處必有真如，無有一法獨妄無如，是故說言恒相應。
X21n0368_p0132b05║釋法說訖，自下引喻。就中初喻，後阿賴耶下合所引
X21n0368_p0132b06║喻。如是二文相現可知。
X21n0368_p0132b07║自下第三釋八識心起時頓漸。就中兩節：初釋識生
X21n0368_p0132b08║頓漸差別，後若於屋宅下釋頓漸所以。雖無如是若
X21n0368_p0132b09║干體異者，明八識同體。同體有二：一如來藏緣起法
X21n0368_p0132b10║門變作諸法，法雖萬差體唯真心，故言同體。二妄心
X21n0368_p0132b11║中顯識已前無差別相，流至顯識忽現見相，以後漸
X21n0368_p0132b12║現種種諸法，如是諸法以顯識為體，故言同體也。而
X21n0368_p0132b13║隨緣下釋識起時有頓漸義，隨緣漸起釋漸起也。或
X21n0368_p0132b14║一時生者是頓起義，如是頓漸識體生起也。心生之
X21n0368_p0132b15║時下釋所取中亦有頓漸，文現可知。下釋所以。於屋
X21n0368_p0132b16║宅等聚集物所，若無偏現者多分一時頓分別所，若
X21n0368_p0132b17║有偏現者次第而取，是故說言多是一時或次第取。
X21n0368_p0132b18║上釋取。若在眠夢下釋次第取，法若散離不聚集者
X21n0368_p0132b19║多分次第取，於中細論亦有頓取，是故宣說或有一
X21n0368_p0132b20║時頓取之者。如喫熱蜜若無偏強，身舌二識一時取，
X21n0368_p0132b21║若有偏者先取強者，如是諸文相現可知。上來釋所
X21n0368_p0132b22║取中頓漸訖。
X21n0368_p0132b23║自下第四如來藏性常不改，一釋真心性常不改，二
X21n0368_p0132b24║者隨緣能生法義。又說前說者釋依持門，後釋緣起。
X21n0368_p0132c01║就性常中先法後前，如來藏心恒在生死而性常淨，
X21n0368_p0132c02║凡夫二乘初業菩薩所不了知，是故宣說心性本淨
X21n0368_p0132c03║不可思議，此即顯示空如來藏。故勝鬘經云：自性清
X21n0368_p0132c04║淨心，煩惱不能染，智慧不能淨也。是諸如來微妙之
X21n0368_p0132c05║藏者，釋不空藏，謂如來藏中本來具足過恒沙等性
X21n0368_p0132c06║功德法，而無一法別守自性如鏡中像，故言微妙也。
X21n0368_p0132c07║法說文訖下，別喻引釋，如金在礦性常清淨。真心亦
X21n0368_p0132c08║爾下，釋緣起。意從心生者，意者無明乃至相續不斷
X21n0368_p0132c09║之識，如是六重總名意。心者即是如來藏心，亦名真
X21n0368_p0132c10║心亦名梨耶，良以七識皆心所作，故文說言餘六亦
X21n0368_p0132c11║然。如是已下，結釋應知。上來釋第四段訖。
X21n0368_p0132c12║自下賴耶雖與諸法同一處在，而性不一不異之義。
X21n0368_p0132c13║就中有三：一者法說顯示道理，次引喻況，後合喻法。
X21n0368_p0132c14║初文復二：一釋賴耶不一不異，後釋佛性不一不異。
X21n0368_p0132c15║初從賴耶下至而同止住者，明不異義；後性恒明潔
X21n0368_p0132c16║者，釋不一義。言能熏者有二義：一義釋者，從無明識
X21n0368_p0132c17║乃至顯識名為能熏，熏發真心作生死故。諸心法者，
X21n0368_p0132c18║謂從智識及六識等，皆有心王心數相應，是故宣說
X21n0368_p0132c19║諸心數法。更有一釋：言能熏者，前心數中簡取強者，
X21n0368_p0132c20║除却微劣無記心法名能熏，就功能故說為熏。諸心
X21n0368_p0132c21║法者，就體而言，餘文相現。下釋佛性與諸煩惱不一
X21n0368_p0132c22║不異，准上例同，故云亦然。定不定別者有二種：一者
X21n0368_p0132c23║正定，謂種性上；二者邪定，謂闡提人；三者不定，准即
X21n0368_p0132c24║應知。雖有如是定不定人，別佛性體常清淨無垢。法
X21n0368_p0133a01║說文訖。次引喻顯，文可見也。下合喻，先結合喻，後舉
X21n0368_p0133a02║法示，如是等文並現可知。上來長行釋訖。
X21n0368_p0133a03║自下頌偈廣釋前義。就中總有一百二十六行半文，
X21n0368_p0133a04║判為兩節：初四十六行半答品初頭如實見問，後七
X21n0368_p0133a05║十九行廣釋偈前長行所說。就初文中，復有九節：一
X21n0368_p0133a06║者、八行半嘆如實見問；二者、十三行半答長行中不
X21n0368_p0133a07║隨他行；三者、一行半答長行中現法樂住問；四者、一
X21n0368_p0133a08║行答長行中轉所依止不住實際問；五、有一行釋獲
X21n0368_p0133a09║意生身等；六、有三行答長行中內證之境；七、有四行
X21n0368_p0133a10║牒前頌文，逐難重釋；八、有三行以大乘理示諸外道；
X21n0368_p0133a11║九、十一行半答長行中安樂修行，趣於佛地。
X21n0368_p0133a12║初文復三：初有一行嘆問如理，次有一行勸王為他
X21n0368_p0133a13║傳說所聞，後六行半明聞法所得益。前兩節文相現
X21n0368_p0133a14║可見。第三節中初之二句表宗略示益，後或作下
X21n0368_p0133a15║依宗廣示益也。若人聞法已者，謂十信中創聞此法
X21n0368_p0133a16║也。漸淨阿賴耶者，種姓以上解一切法無我之理漸
X21n0368_p0133a17║伏法執，法執伏故阿賴耶漸現，故言漸淨。謂從種姓
X21n0368_p0133a18║乃至金剛始得究竟，故言漸也。下別解釋，就中三節：
X21n0368_p0133a19║初二行半釋由聞法故於三界中受勝果報，次有一
X21n0368_p0133a20║行由聞法故得不住道，雖在生死恒樂相應，後二行
X21n0368_p0133a21║半由聞法故成無上果。初文復三：初之半行人中作
X21n0368_p0133a22║王，次有一行作欲天王，後有一行色無色界定處為
X21n0368_p0133a23║王，或為人中王、諸粟散王。轉輪王者有四輪王：一領
X21n0368_p0133a24║閻浮提，二領二天下，三領三天下，四領四天下。如仁
X21n0368_p0133b01║王說下釋欲天，欲天有四此唯舉四，就勝說故不舉
X21n0368_p0133b02║四天，超越說故不說化樂，餘文可見。下釋上二界，上
X21n0368_p0133b03║兩句准即可知。無想眾生者，謂無想天也。受諸禪定
X21n0368_p0133b04║樂者，大乘法中無想天中亦有心識，但微細故，凡天
X21n0368_p0133b05║二乘不知有之，以有識故受禪定樂也。次釋不住平
X21n0368_p0133b06║等之道，初之句表不住宗，後有三句釋不住所以。初
X21n0368_p0133b07║表宗句准即可知。如師子吼者，以不住道為眾說法，
X21n0368_p0133b08║如師子王吼無所畏。眾定皆自在者，雖在生死為眾
X21n0368_p0133b09║說法，而不染著生死之過，於禪定中自在無礙，若在
X21n0368_p0133b10║地獄如三禪樂，以是故言喜樂相應。下釋成勝果，初
X21n0368_p0133b11║之一行方法，後一行半釋所得果。密嚴純淨土難行
X21n0368_p0133b12║不可得，故言一心求密嚴淨土。三界之外要發菩提
X21n0368_p0133b13║心，爾乃得往生，故言不染著三界。釋行方法訖。下有
X21n0368_p0133b14║兩句釋行方便果，文相可見。下顯正果，上之二句示
X21n0368_p0133b15║得果相。言轉依者，轉者滅也，轉滅變易依故言轉依。
X21n0368_p0133b16║獲安樂者，轉所成果無餘涅槃，變易苦名為安樂，離
X21n0368_p0133b17║喧動過說為寂靜，超四相故名為安住。次有兩句天
X21n0368_p0133b18║人所敬，下有二句表位殊勝，文相可見。上來嘆王問
X21n0368_p0133b19║訖。
X21n0368_p0133b20║自下答前長行問中不隨他行問。就中兩節：初有三
X21n0368_p0133b21║行略表外宗過，略示正理；後有十行半廣破外所執。
X21n0368_p0133b22║就三行中，初之一行表外道宗有過不中，後有二行
X21n0368_p0133b23║略示正理。非如外道等二句表宗。此云外道，亦取二
X21n0368_p0133b24║乘總名外道，故總非言。非如外道說壞滅為涅槃，外
X21n0368_p0133c01║道二乘皆住此說，諸法皆有，以修行力滅却始無，法
X21n0368_p0133c02║盡無處名為涅槃，故示過同有為死有復生過。外人
X21n0368_p0133c03║難言：有為之法未被對治，死有復生過。我修對治力，
X21n0368_p0133c04║死而不還生，以是義故，所難非我故。故復難言：諸法
X21n0368_p0133c05║本來無，非滅始無有，然汝妄想故，滅却始無有。法無
X21n0368_p0133c06║妄計有，即成一重過；無法計滅無，亦成二重過。計有
X21n0368_p0133c07║計無兩俱過，故言同有為死有復生過。釋初文訖。下
X21n0368_p0133c08║有二行略示正理。於中一行半示正道理，後有二句
X21n0368_p0133c09║結示前過。言十業者，十善業道諸行體故，說為十善。
X21n0368_p0133c10║體雖十業，隨心強弱、三品不等、三乘差別。就三乘中
X21n0368_p0133c11║菩薩最勝，勝者方修十地行滿，得三沾果，是故說言
X21n0368_p0133c12║得解脫智慧如來微妙身。下即結過，文現可知。初文
X21n0368_p0133c13║釋訖。自下第二牒宗廣破。於中三節：初有五行牒外
X21n0368_p0133c14║人宗廣破邪執，次有二行半示正道理，後三行文逐
X21n0368_p0133c15║難重破。就初文中，有三過失：一、有一行，釋眾生有始
X21n0368_p0133c16║有終過；次有二行，釋通外救，亦言與過；後有二行，於
X21n0368_p0133c17║解脫樂永失不證過。初文復二：初一行，設諸眾生有
X21n0368_p0133c18║始有終難；一行，釋通外救。初一行中，上二句牒宗設
X21n0368_p0133c19║難，難眾生盡；下兩句有始終難，難佛地。論師特違此
X21n0368_p0133c20║文，不可依行。牒宗設難訖，下有二行，釋通外救。外人
X21n0368_p0133c21║救云：我計眾生有盡有始，更有何過失？故經釋通。若
X21n0368_p0133c22║汝救云：眾生有終有初際者，與汝二過：一、與非眾生
X21n0368_p0133c23║而作眾過失。與後欲奪，故云：應有非生法而始作眾
X21n0368_p0133c24║生。此即縱與，下即奪取。佛法道理，無有非眾生而生
X21n0368_p0134a01║眾生界。初過如是，更與一過。汝若救言：眾生界盡，盡
X21n0368_p0134a02║得解脫，有何過失？此即牒過，下即與過。是故說言：佛
X21n0368_p0134a03║無爾焰法。爾焰者，梵音，此云如幻虗偽之法。又外人
X21n0368_p0134a04║救云：佛無爾炎，有何過失？故即通言，則無能覺。若有
X21n0368_p0134a05║爾焰，則有能覺智慧之心；既無爾炎，對何所覺而有
X21n0368_p0134a06║能覺？既無能覺，覺所得果涅槃亦無。通難與過訖，下
X21n0368_p0134a07║即釋通。於解脫樂永失不證過：初一行半，牒彼宗；後
X21n0368_p0134a08║二句，與過。初文復三：上二句，法說表宗；次二句，引喻
X21n0368_p0134a09║示現；後二句，結合所以。就喻文中，種已燋者，喻於有
X21n0368_p0134a10║餘涅槃之界。薩婆多云：入有餘時，煩惱業等體性猶
X21n0368_p0134a11║在，治道力故不能生後，同類法故名斷除之。非體成
X21n0368_p0134a12║無，如種已燋，體雖有在不能生後也。燈滅等，喻入無
X21n0368_p0134a13║餘涅槃之時，能治所治一切皆盡，如燈油盡燈亦隨
X21n0368_p0134a14║滅。餘文相現，准即可知。下有二行半正道理，就中三
X21n0368_p0134a15║節：初有一行半出定行體性，次有半行釋智慧行，後
X21n0368_p0134a16║有半行釋所得益。初文上半出定行體性，次半行定
X21n0368_p0134a17║用自在，復有半行不著二邊中道之相。言遍處者，十
X21n0368_p0134a18║遍也。言諸禪者，根本四禪，未來中間名為諸禪。無色
X21n0368_p0134a19║者，四無色定。無想定者，亦名滅盡定。如是諸定釋名
X21n0368_p0134a20║出體，諸義分別如常可知。逆順入定者，義門有五：一
X21n0368_p0134a21║者順入，從初禪入至非想出；二者逆入，從非想入至
X21n0368_p0134a22║初禪出；三者順起，入初禪定超越二禪，入第三禪超
X21n0368_p0134a23║越第四禪，入空處定超越識處入無所有，如是超入
X21n0368_p0134a24║乃至非想，是名順超。言逆超者，從非想入超下而入，
X21n0368_p0134b01║從上向下有此別耳。順逆超者，從初禪入，超入三禪
X21n0368_p0134b02║却入二禪，超入四禪却入三，如是順而却入下地至
X21n0368_p0134b03║非想故，名順逆超。如是順逆時不作功用，名定自在。
X21n0368_p0134b04║定自在故，十力六通皆得自在，如是名為定用自在。
X21n0368_p0134b05║次釋中道。於彼不退還者，彼者指前所說定也。不退
X21n0368_p0134b06║還者，菩薩在有而不失定，名不退還。恒不沉沒者，菩
X21n0368_p0134b07║薩在定起大悲心化眾生故，恒行不住。中道行者乃
X21n0368_p0134b08║得涅槃，非是滅法名為涅槃。下釋智慧。審知諸法相
X21n0368_p0134b09║者，知法達底故云審知。諸法但是妄分別計，尋即叵
X21n0368_p0134b10║有如幻如化，離有無相名諸法相，菩薩十地名為諸
X21n0368_p0134b11║地。於中出入及住自在為善巧下二句者，釋門得益，
X21n0368_p0134b12║文現可見。如是行者始得密嚴成佛涅槃，非外道計
X21n0368_p0134b13║壞滅法已始有涅槃。示正理訖。自下第三逐難重破
X21n0368_p0134b14║示過失，就中有三：初之一行示彼生死不出過，次有
X21n0368_p0134b15║一行三和四緣所生之果不成過，後有一行內外諸
X21n0368_p0134b16║法相生因義不成過。就初行中上句牒外道計，下兩
X21n0368_p0134b17║句示過失，文現可知。第二行中三和合者，一根、二塵、
X21n0368_p0134b18║三者觸也。因等者，四緣也。眼者眼根、色者色塵，餘根
X21n0368_p0134b19║名內、餘塵名外。如是眾緣和合所生六種識等亦滅
X21n0368_p0134b20║無去，即成邪見也，故言亦壞也。第三行中內外法者，
X21n0368_p0134b21║內謂內身、外謂木艸。其內身者，從少至大、從大至老，
X21n0368_p0134b22║於其中間念念相生。物者，從種生芽、從芽生莖乃至
X21n0368_p0134b23║華菓。若汝說言壞有成無者，如是世間現見諸物皆
X21n0368_p0134b24║悉相違。與過文訖。
X21n0368_p0134c01║自下第四答前品顯現法樂住問。就中兩節：初一行
X21n0368_p0134c02║釋定方便行，後有兩句正明現法樂住體。定方便中
X21n0368_p0134c03║離於心所得者，所緣境界名為所得，此所取無也。分
X21n0368_p0134c04║別不現前者，能取亦無。亦不住其性者，不住能取，所
X21n0368_p0134c05║取無理。若得如是行中道者，乃名成就定前方便也。
X21n0368_p0134c06║下出定體。若得成就方便行時，無有分別執著之心，
X21n0368_p0134c07║故言是時攀緣離。離者，無也。寂然心正受者，現法樂
X21n0368_p0134c08║住也。
X21n0368_p0134c09║自下一行，答前長行轉所依止不住實際問。菩薩捨
X21n0368_p0134c10║離分別執著妄想心故說言捨，於世間中所取能取
X21n0368_p0134c11║見，見者執之。言轉依者，如來藏心依無明等妄想法
X21n0368_p0134c12║故在於生死，由修行力滅無明等妄想法故不在生
X21n0368_p0134c13║死，故名轉依。轉依菩提離麤重者，無明盡故能依種
X21n0368_p0134c14║子亦不得住，故言離麤重。麤重者，種子之異名也。智
X21n0368_p0134c15║慧不思議者，答上問中不住實際。菩薩智慧斷無明
X21n0368_p0134c16║等諸虗妄法，證法實際而不住理常化眾生，下地人
X21n0368_p0134c17║等不可測量，故言不思議也。
X21n0368_p0134c18║自下第五、答前問中獲意生身問。言十種者，十地之
X21n0368_p0134c19║中各有一身，故言十種。然一一地二種身：一者、如來
X21n0368_p0134c20║他受用身，名意生身；二者、菩薩所受變易之身，名為
X21n0368_p0134c21║生身。餘文相現也。
X21n0368_p0134c22║自下第六答前問中內證之境問。就中有二：初一行
X21n0368_p0134c23║半小乘所執法明內證，後一行半大乘法中所說五
X21n0368_p0134c24║法中明內所證也。小乘所計中，色謂色聚法，心及心
X21n0368_p0135a01║法心聚法也。不相應者，非色非心十四法也。言無為
X21n0368_p0135a02║者，謂三無為。如是等法唯有真心如如法，故云諦觀
X21n0368_p0135a03║無別意也。無別異者，如之異名准即可知。下就大乘
X21n0368_p0135a04║差別法中如如所證列五法名，義如常辨。如是五法
X21n0368_p0135a05║但一如上假施設故，推即唯如，故言皆平等。
X21n0368_p0135a06║自下第七有四行偈，逐難重破亦可當來過。就中四
X21n0368_p0135a07║節：初一行偈捨正取邪過，次一行偈竪義不成過，次
X21n0368_p0135a08║有一行諸法失相過，後有一行惡見剩生過。就初文
X21n0368_p0135a09║中，上二句牒前外計，下之二句顯所致過。固者言守
X21n0368_p0135a10║也。自宗即是大乘唯識，名自宗也。不守大乘甚深義
X21n0368_p0135a11║趣，此即捨正也。同諸妄分別者，皈邪過也。若不固守
X21n0368_p0135a12║大乘正宗，趣逐小乘及外道宗者，仍致誹謗方之罪，
X21n0368_p0135a13║是故宣說同諸妄分別也。就第二行竪義不成中，上
X21n0368_p0135a14║兩句牒所破法，下二句示其過失。言惡習者，違理名
X21n0368_p0135a15║惡，習者學習，謂諸外道背正理故，歷代習學終墜泥
X21n0368_p0135a16║梨，故言惡習。惡習人等所有癡立，名為分別。五種論
X21n0368_p0135a17║者，汎立論者要具五分：一宗、二因、三者譬喻、四合、五
X21n0368_p0135a18║結，是名五論。此即牒舉所破法也。下示過失。譬喻不
X21n0368_p0135a19║成立者，於五論中但舉中間譬喻不成，餘四論者皆
X21n0368_p0135a20║亦不成。喻不成故，一切所立諸義門等悉相違背，故
X21n0368_p0135a21║言諸義皆相違。此即示其竪義不成過訖。次下一行，
X21n0368_p0135a22║示一切法斷滅之過。下二句，示斷滅過。五種悉成過
X21n0368_p0135a23║者，示他宗過。惑亂於智眼者，諸外道等以有過宗，於
X21n0368_p0135a24║大眾中欲求名聞、欲求勝他，自是非他所有之義，皆
X21n0368_p0135b01║名惑亂於智人眼也。下示過失。翻境違理名為顛倒，
X21n0368_p0135b02║當法順理名不顛倒。同者共相，異者別相，亦名自相。
X21n0368_p0135b03║謂諸有漏皆是苦性，有為無常、諸法無我，如是等法
X21n0368_p0135b04║說名共相。一切諸法各不雜亂，名為自相，亦別相。如
X21n0368_p0135b05║上所說惑亂智眼故，如是等法皆失其相。五相雜亂，
X21n0368_p0135b06║故名斯壞也。下一行偈，惡見剩生。就中上半示見所
X21n0368_p0135b07║依，下有半行示其過失。如是等見因何而生？謂捨大
X21n0368_p0135b08║乘、依他外道、小乘人法，故生諸見。言初際者，計本劫
X21n0368_p0135b09║本見等。諸見者，計末見。如是諸見總有六十二見，謂
X21n0368_p0135b10║本劫本見有十八，末劫末見四十四。如是諸見由捨
X21n0368_p0135b11║自宗、依他邪宗而得生起，是故宣說皆從滅壞生。上
X21n0368_p0135b12║來逐難重破遮當來過訖。
X21n0368_p0135b13║自下三行，示正道理。就中，初勸知眾生無初際義；次
X21n0368_p0135b14║有一行半，如來能化、所設各殊；後有半行，牒彼外計，
X21n0368_p0135b15║反顯有失。如是三文，相現可知。上來示正訖。
X21n0368_p0135b16║自下第八答長行中安樂修行趣於佛地，有十一行
X21n0368_p0135b17║半判為五節：初二行半釋諸人法皆不離識，二二行
X21n0368_p0135b18║半顯所行法，三二行半釋能行人，四一行半於修行
X21n0368_p0135b19║人中取勝却劣，五有三行半釋行所得益。初中五句：
X21n0368_p0135b20║初有二句，因果一對；次二句，境行一對；次三句，能所
X21n0368_p0135b21║一對；次有二句，人法一對；後有一句，總結釋也。因中
X21n0368_p0135b22║強要，故言增上。增上有三：一戒增上，二定增上，三慧
X21n0368_p0135b23║增上。如是三學行中之要，故言增上。解脫亦然者，對
X21n0368_p0135b24║因辨果，果亦有三，故言亦然。一者解脫，二者般若，三
X21n0368_p0135c01║者法身。就初為名，合為解脫。因果對竟。言四諦者，行
X21n0368_p0135c02║所緣境。言神足者，若約因說，四如意足；若就果說，名
X21n0368_p0135c03║為神足。通亦名神通。言念處者，因中四念，果中三念。
X21n0368_p0135c04║無礙解者，四無礙解。如是諸行託四諦境而得成故，
X21n0368_p0135c05║相對辨之。四緣無色住者，行所依處。然此緣字欲似
X21n0368_p0135c06║錯悞，應註禪字，合應說言四禪無色住。住者八禪，是
X21n0368_p0135c07║行依處，故名為住。根力等下，辨能依行。根者，能生諸
X21n0368_p0135c08║聖道故。力者，五力。不退名力，不隨緣退能入聖道，故
X21n0368_p0135c09║名為力。言覺支者，七覺分也。如是七覺在修道位，炎
X21n0368_p0135c10║觀心中容有為他宣說法故，名為諸地。等者，等取八
X21n0368_p0135c11║聖道分。下辨人法。有為無為者，此即法也。眾聖者，人
X21n0368_p0135c12║也。如是上辨一切諸法皆識所作、依識而住，是故結
X21n0368_p0135c13║言皆依識而有。自下第二辨所行法。言苦法者，謂苦
X21n0368_p0135c14║法忍。苦觀智，謂苦法智。苦隨生智者，謂比智品。於一
X21n0368_p0135c15║苦下具有三智，餘集滅道下各有三智，故結釋言亦
X21n0368_p0135c16║如是也。下之二句結法釋名，可知也。自下二行半釋
X21n0368_p0135c17║能行者，初一句總舉，次一行三句列數名字，後二句
X21n0368_p0135c18║結。言第八者，道比智心名為第八。七返生者，得須陀
X21n0368_p0135c19║後不起無漏，道七生後末身中乃起無漏。斯三界惑
X21n0368_p0135c20║得羅漢者，各為七生須陀洹也。言家家者，得須陀後
X21n0368_p0135c21║進斷三四品，餘二三身受名為家家。故毗曇云：斷三
X21n0368_p0135c22║四品惑，成就彼對治，餘三生二生，是名為家家。須陀
X21n0368_p0135c23║果中有是三種：一往來者，名斯陀含，天上人中一往
X21n0368_p0135c24║一來。一間滅度者，現般那含，離欲果已未至初禪，兩
X21n0368_p0136a01║界中間得涅槃者，名為中般。言生般者，受初禪報即
X21n0368_p0136a02║得涅槃，名為生般。言有行者，生初禪已以鈍根故，勤
X21n0368_p0136a03║精修行乃得涅槃，名有行般。無行般者，此人利根，生
X21n0368_p0136a04║初禪已不起無漏，言命終時忽起無漏，斷餘障盡而
X21n0368_p0136a05║般涅槃。言上流者，以那含身於上二界處處受生，名
X21n0368_p0136a06║為上流。上流二種：一者、樂定，此人流無色界中；二者、
X21n0368_p0136a07║樂慧，此人流至第四禪時，生五那含，不入無色。是故
X21n0368_p0136a08║結言上流於處處，然後般涅槃也。下二句結，文現可
X21n0368_p0136a09║知。自下一行半，取勝却劣。就中一行，簡劣取勝。下二
X21n0368_p0136a10║句者，示所修法。於諸事中勤而不息，名為修行；於諦
X21n0368_p0136a11║理中練心務達，名為觀行。觀行有三：下者、聲聞，中者、
X21n0368_p0136a12║緣覺，上者、菩薩。是故結言菩薩增上修，功業最殊勝。
X21n0368_p0136a13║下示所修法。法有三重：一、十一智，謂四諦：法智、比智、
X21n0368_p0136a14║等智、他心智、盡智、無生智、如實智。言十二者，前四諦
X21n0368_p0136a15║中各有三智，准前可知。言十六者，四諦各四，亦可知
X21n0368_p0136a16║也。自下第五、辨修行得益。益有二種：一、因修行滅妄
X21n0368_p0136a17║心益，二者、禪心不退轉益。初文復三：初有二句，標宗
X21n0368_p0136a18║略示；次有二句，釋通疑難；後有一行，釋所以也。此諸
X21n0368_p0136a19║修定者者，總舉三乘，故說諸言。良以二乘漸滅麤心，
X21n0368_p0136a20║而不識知能滅、所滅唯是一心，不以知故，說言漸滅
X21n0368_p0136a21║也。次通疑難。外文疑：若言三乘漸滅心者，所滅之心
X21n0368_p0136a22║為真滅耶？為是妄心？是故通言漸滅心者，但滅麤起
X21n0368_p0136a23║分別之心，非是真心有生滅故。欲滅真心而起修行，
X21n0368_p0136a24║是故通言所盡非是心。下通轉執。轉執復云其所滅
X21n0368_p0136b01║心但是妄心，非真心者，所滅妄心與真心共同一處
X21n0368_p0136b02║耶？是故通言亦非心共住，良以真心與諸妄法不一
X21n0368_p0136b03║不異。釋通疑訖。下釋所以。謂妄心本來自無，非滅始
X21n0368_p0136b04║無，但以妄心橫計為有，如夢所見，非有為有。且約二
X21n0368_p0136b05║乘，其所以先就未來，未來心未至，未至故自空，以自
X21n0368_p0136b06║空故，不可與真心一處共住。若現在心假託眾緣，說
X21n0368_p0136b07║為現在，所託眾緣推即本無，如夢所見。緣尚如是，何
X21n0368_p0136b08║況所生？故言心緣不和合。言非此者，根名為此，塵名
X21n0368_p0136b09║為彼。釋初文訖。下釋第二禪心不動益。就中三節：初
X21n0368_p0136b10║二句表宗，次二句釋所以，後二句結示道理。第四禪
X21n0368_p0136b11║無心者，第四禪上唯有微細捨受之心，更無麤顯苦
X21n0368_p0136b12║樂等心，以無麤顯分別心故，名為無心。有因不能害
X21n0368_p0136b13║者，下地雖有苦樂等心，而不能動捨受靜心，故言不
X21n0368_p0136b14║能害。次兩句文相現可知。下結釋之。妄想不自覺者，
X21n0368_p0136b15║良以諸法唯一心作，離心叵得。然妄想心不自知覺
X21n0368_p0136b16║唯識道理，妄計諸法離心有性，故言不自覺。喻文可
X21n0368_p0136b17║見。上來答前長行問訖。
X21n0368_p0136b18║自下第二、廣釋偈。前長行略表，就中七節：一者、十三
X21n0368_p0136b19║行釋八識門；二者、七行釋五法門；三者、六行釋三性
X21n0368_p0136b20║門；四者、六行釋二無我門；五者、十五行逐難重釋；六
X21n0368_p0136b21║者、十一行半嘆密嚴土；七、有二十一行釋佛如來所
X21n0368_p0136b22║現色相。
X21n0368_p0136b23║初文復四：一者、八行半釋阿賴耶；二者、一行半釋第
X21n0368_p0136b24║七意；三者、一行釋第七意與六識俱；四者、二行釋賴
X21n0368_p0136c01║耶識持諸種子而不失體。初中五節：一者、一行半出
X21n0368_p0136c02║賴耶體；二、有二行舉果勸修定；三、有一行半於三界
X21n0368_p0136c03║中受生死報為主攝化；四、有一行半勸修方便因；五、
X21n0368_p0136c04║有二行見退更令進。初言定者，八地已上無功用定。
X21n0368_p0136c05║觀賴耶者，觀者觀達證之異名，如來藏心名阿賴耶，
X21n0368_p0136c06║此即出體。下釋義門。離能所分別者，無取捨相。微妙
X21n0368_p0136c07║無所有者，不守自性。轉依而不壞者，性無改轉。在於
X21n0368_p0136c08║密嚴中如月恒明顯者，體圓淨義。出體性訖，次有二
X21n0368_p0136c09║行舉果勸修。就中初行舉密嚴果，後行勸修密嚴。諸
X21n0368_p0136c10║智者者，密嚴純淨土不雜凡小乘，唯有大菩薩通達
X21n0368_p0136c11║法空者，故言諸智者也。與佛常共俱者，有師可憑，下
X21n0368_p0136c12║有二句所行可嘆也。舉果勝訖，下勸令修定。於中上
X21n0368_p0136c13║半嘆處殊勝，下半勸修密嚴。定者處者，八地已上菩
X21n0368_p0136c14║薩始生，故無出入不定之過，是故說言定者處也。下
X21n0368_p0136c15║勸中言相應妙定者，真俗二智不相妨礙故言相應，
X21n0368_p0136c16║離偏著過故名妙定，餘文相現也。自下第三於三界
X21n0368_p0136c17║中受生死報為主攝化，就中一行示所生處，後半行
X21n0368_p0136c18║文舉能生人。何故不說五那含天者，自有兩釋：一義
X21n0368_p0136c19║者，五那含者唯是小乘，難可化故，菩薩不生，所以不
X21n0368_p0136c20║舉。更有一釋，菩薩遍出一切生處。然不論者，影略互
X21n0368_p0136c21║論，餘文相現也。下一行半釋密嚴家方便助因。初有
X21n0368_p0136c22║二句總舉勸，後有一行別列所修法。問：何故不說如
X21n0368_p0136c23║實耶？答：如實是總，十智是別。於如實智中分出十智，
X21n0368_p0136c24║以別折總，總體叵得，所以不論。餘文可知。自下二行
X21n0368_p0137a01║勸退令進。就中初行嘆王種姓貴，後行勸退令進。修
X21n0368_p0137a02║舍君羅帝者，昔日輪王是如實見祖。又甘蔗月王者，
X21n0368_p0137a03║甘蔗是姓，月王是名，亦昔日時轉輪聖王。餘文可見。
X21n0368_p0137a04║下勸退令修。上二句法說令修，下二句引喻顯示。謂
X21n0368_p0137a05║我為汝說密嚴國中勝妙深行，汝應當求。然汝聞已，
X21n0368_p0137a06║勿懷疑退，如羊被拽，拽退推進。如是等文，准即可知。
X21n0368_p0137a07║上來釋賴耶訖。自下第二釋第七意。意者妄意，違理
X21n0368_p0137a08║能生生死妄法，故名為意。初句法說，次一行喻，後句
X21n0368_p0137a09║合喻。謂眾生身進退動作一切事業及自性住，皆由
X21n0368_p0137a10║意力，是故說言意在於身中。下引喻示。引四種喻，各
X21n0368_p0137a11║喻一義。初一喻者，喻五蘊身由意力住。言幻獸者，不
X21n0368_p0137a12║可自住，由幻力故得住之。此喻蘊體得住之義。亦如
X21n0368_p0137a13║幻為樹者，夏熱之時幻作樹蔭，就下𫚳息。如是五蘊
X21n0368_p0137a14║依意而住，藏護妄意亦復如是。河者，即是六道為河。
X21n0368_p0137a15║言葦荻者，喻於妄意。意隨諸業，六道流河恒流不息，
X21n0368_p0137a16║猶如草木隨流上下。王喻六識，園喻妄意，意識執著
X21n0368_p0137a17║忘意為我。又一義釋，王喻妄意，園喻五蘊，准即可知。
X21n0368_p0137a18║下結文可知。釋妄想訖。自下第三意與意識俱起之
X21n0368_p0137a19║義，先法後喻。意者，妄意初從無明乃至相續不斷識
X21n0368_p0137a20║來，皆名為第六意，識名為識。然通取彼五識心法，然
X21n0368_p0137a21║心心法兩義釋之。若以別相論，但六識中心法共相
X21n0368_p0137a22║應起，妄意中無心心法俱相應起義。若就通相至細
X21n0368_p0137a23║論之，從無明下乃至顯識定無心所，智識相續不斷
X21n0368_p0137a24║識中亦有心法，細不現故，且不論之。下引喻況。如是
X21n0368_p0137b01║心法從妄因緣聚集似有，推無自性，故喻言道。譬如
X21n0368_p0137b02║空中雲，共聚而無實。意與意識俱起義訖。自下第四
X21n0368_p0137b03║釋賴耶識持諸種子而體不失恒清淨義。於中初行
X21n0368_p0137b04║明能為生死因，後一行體性不失能為涅槃因。初文
X21n0368_p0137b05║復二：先法、後喻。又現可見。後一行中上二句明體不
X21n0368_p0137b06║改，下二句為涅槃因果。決定種性者，但有賴耶決定
X21n0368_p0137b07║成佛，據此明知一切眾生皆有佛性。然有迷者作如
X21n0368_p0137b08║是說：一分眾生無佛性。者，應與此難。汝若說言：一分
X21n0368_p0137b09║眾生無佛性。者，我亦難汝：一分眾生應無賴耶。經中
X21n0368_p0137b10║既說賴耶體決定種性，如是廣破，准義應知。如是經
X21n0368_p0137b11║文與攝論中此界無始時等意同不異。上來釋八識
X21n0368_p0137b12║門訖。
X21n0368_p0137b13║自下第二釋五法門，就中三節：初有三行釋前三法，
X21n0368_p0137b14║次有二行釋其正智，後有二行明如色。初文復二：初
X21n0368_p0137b15║之一行略釋前三相因起義，後之二行應明分別差
X21n0368_p0137b16║別之相。名因於相生者，名不自有，依相故立，如無火
X21n0368_p0137b17║者火名叵有。相從因緣起者，令應說言相從於名生，
X21n0368_p0137b18║以火名故招喚火來。然經文中因緣起者，由名數數
X21n0368_p0137b19║薰習力故，成名言種子為因能生相等，以是故言從
X21n0368_p0137b20║因緣生。問曰：若言名能薰成種子因者，相亦應熏成
X21n0368_p0137b21║種子。答曰：非例。名言種子與一切法為正因緣故能
X21n0368_p0137b22║生相，相不能薰成種子故不能生名。名相互為因者，
X21n0368_p0137b23║相對相現互為為因說。若為因緣相起義者，名者能
X21n0368_p0137b24║為因生諸相，相不能因而生於名。然名二種：一表義
X21n0368_p0137c01║名，所謂音聲名味句，但表前法不能熏成諸法種子；
X21n0368_p0137c02║二現境名，謂心心法緣境執著，薰成種子為因生相。
X21n0368_p0137c03║經家欲簡如是義故，但相從因生。下二句明分別心
X21n0368_p0137c04║所緣起處，良以所緣形相別故，能緣之心種種而起，
X21n0368_p0137c05║故名分別謂因，明因分別得起總相。如是下別廣釋。
X21n0368_p0137c06║七識總名為分別故，於此文中具明七識，先總後別。
X21n0368_p0137c07║分別從二因者，此即總表下示二因體。言外相者，是
X21n0368_p0137c08║所緣緣。心習氣者，謂因緣法分別心生。非但此二具
X21n0368_p0137c09║足四緣乃至分別，然今文中取勝却劣，故但說二也。
X21n0368_p0137c10║下別廣釋。從細分末乃有七識，故言第七末那識。例
X21n0368_p0137c11║上可知，故言應知亦然。然末那識有其二種：一、法執
X21n0368_p0137c12║末那，謂從無明乃至相續，總言妄意末那識心；二者、
X21n0368_p0137c13║人執，從相續去未倒事識四惑末那起，執相續等微
X21n0368_p0137c14║細諸法以為我故，亦名末那也。下釋六識。諸根者，眼
X21n0368_p0137c15║等五根。意者，意根。緣者，六塵。如是諸緣和合之時，能
X21n0368_p0137c16║生五識。就實而言，意識亦生，略不說耳。餘文可見。釋
X21n0368_p0137c17║前三法訖。下釋正智。就中，先行釋照俗正智，後行釋
X21n0368_p0137c18║照真正智。初文中，言從於如是因，而生彼諸果者，因
X21n0368_p0137c19║有二義：一者、聖人見生死者但從無明妄想故有，有
X21n0368_p0137c20║即虗偽，實不可得，知有非有；二、知因果亦不違失，謂
X21n0368_p0137c21║善生天堂，惡生苦處。故言從如是因，而生彼生諸果。
X21n0368_p0137c22║下真證。上二句與理不違，下三句了達道理，能證、所
X21n0368_p0137c23║證平等一味，是故說言真如非異。此者，即正智名。此
X21n0368_p0137c24║諸理相應生者，真俗境界非一，名諸生者成也。餘文
X21n0368_p0138a01║相現。下釋如如。就中，初行釋如如理，後一行者釋所
X21n0368_p0138a02║以。此即是諸法，究竟真實性者，推諸法相到究竟處，
X21n0368_p0138a03║唯有如如，是故說言究竟真實性。下有二句釋所離
X21n0368_p0138a04║相。一切諸法如夢所見，悟本無，以不生亦不滅，故言
X21n0368_p0138a05║不生。下釋所以。上二句表宗法說，下二句引喻況示，
X21n0368_p0138a06║准文可見。上來釋五法訖。
X21n0368_p0138a07║自下六行釋其三性。就中，初一行釋遍計性，次一行
X21n0368_p0138a08║半釋依他性，次一行半釋圓成，後有二行釋所得益。
X21n0368_p0138a09║初中，上半遍計起時所迷所執，下二句示遍計體。種
X21n0368_p0138a10║種諸形相者，謂色心等各有多種差別不同，名種種。
X21n0368_p0138a11║如是諸法但像似有而無自性，遍計性不達虗妄執
X21n0368_p0138a12║為實有。種種諸形相者，此即所計色心諸法也。名句
X21n0368_p0138a13║文身者，此即非色非心也。下釋遍計所執自性。如是
X21n0368_p0138a14║妄計執著而生，是名遍計所執性也。釋遍計性訖，次
X21n0368_p0138a15║釋依他性。上二句釋所依因，次二句所成因，後二句
X21n0368_p0138a16║釋得名所以。根境意和合者，正現起時也。意者意識，
X21n0368_p0138a17║謂現境名言現在前時，於虗妄法橫計為實熏成種
X21n0368_p0138a18║子，此即遍計為能熏法。依他起性從此因生，是故說
X21n0368_p0138a19║言熏習成於種。次釋所成因。此所熏種與所熏心同
X21n0368_p0138a20║一無記，然緣和合能生諸識，故知此種與所依心不
X21n0368_p0138a21║一。異下，釋得名。所以資於互因力者，取彼根、境、意和
X21n0368_p0138a22║時，橫計實有，遍計執心為資因力，不取所成種子為
X21n0368_p0138a23║因。故解深密經云：如翳眩人所見毛輪為依他性。釋
X21n0368_p0138a24║依他訖。自下第三、釋圓成實性。就中二句出圓成體，
X21n0368_p0138b01║次二句屬當名字，後二句釋圓成性。非訖下，釋所得
X21n0368_p0138b02║益。益有三種：一、上二句釋通達益，次一行得四智益，
X21n0368_p0138b03║後半行釋離苦益。若小乘所說我生已盡等四智，對
X21n0368_p0138b04║分段麤相而說；今此乘所說四智，對變易生盡道理
X21n0368_p0138b05║說。二種生死並盡，故說言解脫一切苦也。眾怖畏者，
X21n0368_p0138b06║畏有五種：一者、不活畏，資財難得，供身不足故；二者、
X21n0368_p0138b07║死畏，純作惡故，畏死後苦；三、畏三塗；四者、惡名畏，畏
X21n0368_p0138b08║失利養故；五、大眾威力畏，在大眾中講說法時，身心
X21n0368_p0138b09║不安。如是五畏，初地中離，餘文可見。上來三性義門
X21n0368_p0138b10║訖。
X21n0368_p0138b11║自下第四、釋二無我。就中三節：初二行法；次一行半
X21n0368_p0138b12║引喻示現；後二行半讚嘆土勝，勸令修因。就初文中，
X21n0368_p0138b13║上之二句示無我理，下一行半釋所得益。生、法二無
X21n0368_p0138b14║我者，表宗示理。觀境善能明了知者，釋能證智。善者，
X21n0368_p0138b15║順理。能者，巧便。順理、巧便，達二無我理。下釋所得益。
X21n0368_p0138b16║益有二種：一者、能斷煩惱因，蓋除滅生死苦報。普燒
X21n0368_p0138b17║諸習氣者，斷成就種，麤細皆盡，故言普燒。永斷分別
X21n0368_p0138b18║者，現行煩惱復不現行，故言永斷。下有一行釋離苦
X21n0368_p0138b19║報，文相可見。法說文訖，下引喻示。上二句引喻示現，
X21n0368_p0138b20║下一行合所引喻。如是諸文，相現可知。下嘆土勝，勸
X21n0368_p0138b21║令修因。初一行半嘆土殊勝，後有一行勸令修因。初
X21n0368_p0138b22║中，上二句直嘆土勝，次二句嘆居人勝，後二句嘆資
X21n0368_p0138b23║具勝，文相並現。下勸令修因。因有二種：一、自利因，如
X21n0368_p0138b24║上二句；二者、利他，如下二句。言真實觀者，八地已上
X21n0368_p0138c01║無功用位，真俗雙照，名真實觀，文現可知。
X21n0368_p0138c02║自下第五逐難重釋。就中三節：初十行半法說逐難
X21n0368_p0138c03║釋，次三行半引喻示顯，後有一行結勸令知。初文復
X21n0368_p0138c04║二：初五行半釋前五法中第三分別，後有五行釋八
X21n0368_p0138c05║識中意。初文復五節：初一行釋名相為因分別得立，
X21n0368_p0138c06║次有一行明分別所緣，次有一行出分別因體，次有
X21n0368_p0138c07║二行智識境別，後有半舉過結示宗。初中上半釋名
X21n0368_p0138c08║所依相，下半依名相故分別得立。若無相處名即不
X21n0368_p0138c09║生，以有相故名乃得生，是故宣說名生本於相。問曰：
X21n0368_p0138c10║若言名生必依相者，兔角之名因何相生？答曰：兔角
X21n0368_p0138c11║名對牛角相，兔角名生有無相對而假立故。相非自
X21n0368_p0138c12║然有，必託眾緣而生，從緣生故無自性。然分別心不
X21n0368_p0138c13║知空翻執為實，故言種種諸分別皆因相而有也。次
X21n0368_p0138c14║有一行釋分別心所緣境界，上半出所緣，下半能緣
X21n0368_p0138c15║心。根謂六根，境者六塵，瓶衣等者現所受用物，蘊者
X21n0368_p0138c16║積集義。謂四塵法名為蘊法，非是五蘊。如是四塵所
X21n0368_p0138c17║合成法，與分別心為所緣故，分別從此生。生已却了
X21n0368_p0138c18║知所緣之境，是故說言了知而簡異。異者分別之異
X21n0368_p0138c19║名，此即能緣。下出體因，上二句出能依法，下二句立
X21n0368_p0138c20║因與體。若動若非動者，自有兩釋。一義釋云：動者欲
X21n0368_p0138c21║界散業，若非動者上界定業也。更有一義：加行無漏
X21n0368_p0138c22║名為動業，動出三界故；有漏之業名為非動，不出三
X21n0368_p0138c23║界恒在生死故。分段世間三界差別，變易世間具四
X21n0368_p0138c24║生死，是故宣說一切諸世間。如是世間皆因癡生以
X21n0368_p0139a01║癡為體，況乎分別有非癡生不以癡為體耶？下明識
X21n0368_p0139a02║智所緣不同長短等。初行明識所緣善不善，一行明
X21n0368_p0139a03║智所緣善者，隨順大乘唯識說名為善。言不善者，翻
X21n0368_p0139a04║上應知。有為無為乃至涅槃，如是等法依大乘教修
X21n0368_p0139a05║習所生正智所知，非亂意識之所能知，是故結言斯
X21n0368_p0139a06║為智之境。下結過表宗。如是上所明皆是無常，是故
X21n0368_p0139a07║結言念念常遷轉。如是諸法皆不離識識所作，是故
X21n0368_p0139a08║示言皆依識以生。釋分別訖。自下釋意，文有二節：初
X21n0368_p0139a09║一行三句標意體性，後三行一句釋其業用。就體性
X21n0368_p0139a10║意有二：一者妄意，謂從無明至相續識；二者染意，謂
X21n0368_p0139a11║相續識後未至事識。四惑末那忽起執我，妄意是法
X21n0368_p0139a12║執、染意是人執。以是分文亦有二段：初有一行釋其
X21n0368_p0139a13║妄意，後有三句釋染末那。初文上半引喻顯示，下半
X21n0368_p0139a14║合喻。良以末那迷於藏識，藏識隨迷恒在生死。如迷
X21n0368_p0139a15║於繩，繩似蛇現；若不迷時，繩無似蛇。故下合言當知
X21n0368_p0139a16║亦復然，文現可知。下有三句釋染末那：上二句喻，下
X21n0368_p0139a17║一句合。准下業用，其義可知。下有三行，一句業用：先
X21n0368_p0139a18║釋染意所有業用，後二行釋妄意業用。初中復二三
X21n0368_p0139a19║句釋執賴耶為我我所，下有二句與意識心同時染
X21n0368_p0139a20║根。初文中言增益我事者，染末那心但執賴耶以為
X21n0368_p0139a21║我體，不計我所。然言增益於我所者，與意識中計我
X21n0368_p0139a22║我所作根本依，是故宣說增益我所。與意識俱者，同
X21n0368_p0139a23║一剎那，故名為俱；與意識心作染汙根，故說為依；剎
X21n0368_p0139a24║那量同，故名而轉謝。餘文相現。下有二行釋妄意業，
X21n0368_p0139b01║文有五節：初有兩句釋內身中能作事業，次有二句
X21n0368_p0139b02║釋外資具中有攝受用，次有二句由外資用所生樂
X21n0368_p0139b03║中攝受不失，次有一句能持內外不爛壞失，末後一
X21n0368_p0139b04║句總結示現。如是諸文並現可知。自下引喻，喻有三
X21n0368_p0139b05║喻：夢醫喻，喻妄意心；在空喻者，喻於染意并分別意
X21n0368_p0139b06║識；鏡中像喻，喻所取境唯心無境。於中三行廣引喻
X21n0368_p0139b07║相，後二句者，結前所說。初文中言如夢、翳等一切境
X21n0368_p0139b08║界者，謂妄意中第四、顯識中所出相分，名一切境。如
X21n0368_p0139b09║是境界，由無明等漸麤力故，故至顯識時，忽然顯現
X21n0368_p0139b10║相分之境，此明所迷。起種種分別者，智相識後不知
X21n0368_p0139b11║此境，自顯識現，相牽於心，心執為外，故起分別，不知
X21n0368_p0139b12║唯自心。第二喻中，上三句喻，下一句合。此喻染意并
X21n0368_p0139b13║分別事。識無我所處，執計有我，如似空中，脚無蹈處，
X21n0368_p0139b14║手無攀著，於中走索，遊戲極難。分別之心無我計我
X21n0368_p0139b15║亦復如是，不可安固，是故結合分別亦如是。第三喻
X21n0368_p0139b16║中無法，後喻分別。無所依者，分別所計我畢竟無故，
X21n0368_p0139b17║言無所依。但行於自境者，自所計我無所有故，無境
X21n0368_p0139b18║可行。然言但行自境者，但計息為所行境，計心以外，
X21n0368_p0139b19║無境可行。下以喻現，准即可知。下有一行，勸知、結示。
X21n0368_p0139b20║初二句勸知，下二句結示。言此三者，次前三喻說為
X21n0368_p0139b21║此三。皆識現者，如是三法於顯識中所出見相，更無
X21n0368_p0139b22║餘法，是故宣說皆識現也。此即勸知，下即結示。於斯
X21n0368_p0139b23║遠離處者，三處名遠離處。名真實者，法之窮處，即是
X21n0368_p0139b24║如如，不可破壞，故名真實。上來逐難重釋訖。
X21n0368_p0139c01║自下第六嘆密嚴國。就中三節：初有七行嘆密嚴國，
X21n0368_p0139c02║次有二行嘆能教，後二行半嘆居人勝、所居亦勝。初
X21n0368_p0139c03║中兩節：初一行半弟子嘆勝，後五行半諸佛嘆勝。特
X21n0368_p0139c04║進菩薩等者，菩薩眾中神通勝者名為特進，此即八
X21n0368_p0139c05║地已上菩薩也。及聖目乾者，取小乘中神通第一，如
X21n0368_p0139c06║是二人佛弟子中無能加者，遍觀十方剎無過密嚴
X21n0368_p0139c07║國。弟子嘆訖，自下諸佛自讚嘆故，明知最勝。文分為
X21n0368_p0139c08║二：初一行一句十方佛等真出言嘆，後四行一句舉
X21n0368_p0139c09║德讚嘆。初言極樂無量壽國及現喜亦名妙喜，此即
X21n0368_p0139c10║東方妙喜世界，越取下方，故說乃至如是國中恒沙
X21n0368_p0139c11║諸佛皆自出言密嚴國勝。下舉德嘆，自有兩節：初有
X21n0368_p0139c12║二行約自利德，後欲中下就利他德。外儀嚴切所率
X21n0368_p0139c13║伏為威德，化如是威非修始有，本來自成故言自然
X21n0368_p0139c14║無始無終。如是淨土，從本以來，唯法身佛所居淨土，
X21n0368_p0139c15║未曾凡夫生在彼土，故言本昔。如來地以來，諸文相
X21n0368_p0139c16║現，可知。釋自利訖。欲中，施佛事下，釋利他德。謂欲界
X21n0368_p0139c17║中諸佛出世，皆從密嚴而來化之。化雖無量，不離密
X21n0368_p0139c18║嚴，本正定故，說言常依於正定。餘文可知。上來嘆土
X21n0368_p0139c19║訖。自下第二、嘆能說教。就中，先嘆此教勝餘教；後仁
X21n0368_p0139c20║王下，勸令供養。初文復二：初有一行，嘆此經典諸經
X21n0368_p0139c21║之母；後有二句，諸經莫及。可見下，勸令供養，文亦可
X21n0368_p0139c22║知。嘆能說教訖。自下第三、居人勝故，土亦殊勝。就中，
X21n0368_p0139c23║初行出三界已，而依密嚴住，故知殊勝處；後一行半，
X21n0368_p0139c24║此土宮殿勝過餘處，諸佛如來常在此中，故知勝處。
X21n0368_p0140a01║文相顯然，不須繁述。
X21n0368_p0140a02║自下第七二十一行如來所現種種身，此即答前及
X21n0368_p0140a03║言說身問，大分為三：初一行半如來所現色相無邊，
X21n0368_p0140a04║次十七行半別明所現種種差別，後有二行勸令修
X21n0368_p0140a05║因往生彼土。初中上半在定最勝，住定之中無出入
X21n0368_p0140a06║異，故言無上。次有二句在定起用，難思定者恒在俗
X21n0368_p0140a07║事而不失定，故維摩言：不起滅定而現威儀，是名宴
X21n0368_p0140a08║坐。下二句所現色等，凡小之人所不能了，文現可見。
X21n0368_p0140a09║自下第二十七行半別明所現，就中七節：一者五行
X21n0368_p0140a10║半示眾色相，二者一行示不思議力，三者一行為主
X21n0368_p0140a11║攝化，四者三行半示現說法，五者一行半示修諸度
X21n0368_p0140a12║行，六者二行極樂國人身相圓滿，七者三行示所受
X21n0368_p0140a13║用資生自在。初文復二：初有一行就實解釋極樂國
X21n0368_p0140a14║中佛及菩薩色相皆同，後四行半隨機深淺各見不
X21n0368_p0140a15║同。何故不舉餘方淨土，但舉西方，有何所以？答曰：舉
X21n0368_p0140a16║餘淨土亦得無傷，但依影略互論門故，且舉極樂。又
X21n0368_p0140a17║問：何故不嘆密嚴，但嘆極樂，此有何意？答曰：密嚴淨
X21n0368_p0140a18║土是根本土，諸方淨土皆依密嚴，嘆如上釋。今此文
X21n0368_p0140a19║中但嘆所現始末諸土，以是義故不嘆密嚴。諸修觀
X21n0368_p0140a20║行者，謂觀世音、大勢至等，名修觀行者也。色相皆亦
X21n0368_p0140a21║然者，同也。謂彌陀佛及諸菩薩悉皆具足三十二相，
X21n0368_p0140a22║故云皆亦然。下別釋中，初二行半釋一佛種種異見，
X21n0368_p0140a23║後有二行於菩薩身各見不同。就見佛中，或見佛身
X21n0368_p0140a24║諸相具足，是故宣說。或見天中天，赫弈含眾彩。於中
X21n0368_p0140b01║或有見一色者，或見二色，謂但見訶利色者，或見訶
X21n0368_p0140b02║利、占波二色，如是乃至具見諸色。或有一類見苦行
X21n0368_p0140b03║身，著破衣，臥寢草上。或有一類見如千日光，坐蓮華
X21n0368_p0140b04║上。於一佛身如是異見。自下二行於菩薩身種種異
X21n0368_p0140b05║見。言帝青者，帝者，帝釋。忉利天王所有青珠，名為帝
X21n0368_p0140b06║青。下有一行見菩薩身，於中一類見身如輪，或有一
X21n0368_p0140b07║類見身如幢，或見如書文，或有一類見魚螺等，或有
X21n0368_p0140b08║一類見菩薩光麗色如虹而拖空中。菩薩一身見有
X21n0368_p0140b09║不同，釋所現色訖。自下一行不思議力，文現可見。下
X21n0368_p0140b10║一行作人中王，治化之儀，准即可知。自下三行半見
X21n0368_p0140b11║說法度人亦不同義。就中三節：初一行說曰境界。白
X21n0368_p0140b12║者，淨色；白者，明白，分明之義。先佛所知二諦之境，名
X21n0368_p0140b13║白境。次有一行說轉所依身，得如幻通身。後一行半
X21n0368_p0140b14║說斷煩惱，證涅槃行。如是諸文，文相並現，不須繁釋。
X21n0368_p0140b15║自下一行半，示修諸行。一切波羅蜜者，略有三種：一、
X21n0368_p0140b16║六波羅蜜，二、十波羅蜜，三、八萬四千波羅蜜門。如賢
X21n0368_p0140b17║劫經說。言衍那者，此云無遮。無所簡擇，來者皆供，名
X21n0368_p0140b18║無遮。此是檀行、苦行。持戒下，明修雜行，文亦可知。自
X21n0368_p0140b19║下兩行，極樂國人所受正執。就中，初行釋極樂人報
X21n0368_p0140b20║殊勝。後有一行，餘世界人所不能及。初文可解。言瑜
X21n0368_p0140b21║伽者，此翻相應，亦云觀行。觀行自在，如目犍連等所
X21n0368_p0140b22║不能及。又他方界、安樂世界、光明世界，如是國人所
X21n0368_p0140b23║有通境，比極樂人所知境界，百分不及一。如是校量，
X21n0368_p0140b24║文亦可知。自下三行，釋極樂人所受用具。就中，初行
X21n0368_p0140c01║資身食具。次有一行，寶珠如意，受樂無窮。後有一行，
X21n0368_p0140c02║池中蓮華，莊嚴無比。餘文並現，准即可知。言牟尼者，
X21n0368_p0140c03║此言寂靜。勝自在者，觀世音等諸菩薩眾，名勝自在。
X21n0368_p0140c04║自下二行，勸令眾人。於中，初行勸示所修行，示其所
X21n0368_p0140c05║得之益。就初文中，上句勸信行，次一句勸修禪定，次
X21n0368_p0140c06║一句勸修欲樂，次一句勸修迴向。如上所說四修因
X21n0368_p0140c07║者，乃得往生極樂國土。其所得益，文相可見。上來以
X21n0368_p0140c08║偈結釋訖。
X21n0368_p0140c09║自下長行金剛藏菩薩自現其身為眾說法。上來為
X21n0368_p0140c10║眾說種種法，然所對人恐畏不信，不信疑言：如是所
X21n0368_p0140c11║說但有言詞，不見事實。實爾，以不有如是疑故，金剛
X21n0368_p0140c12║藏自現其身為眾說法，令決定信受所說法，故此文
X21n0368_p0140c13║來。就中二段：初從爾時至而說於法者，表宗略示；後
X21n0368_p0140c14║或說菩薩下，依宗廣釋。初文復三：一者、現示微細小
X21n0368_p0140c15║身；次、或現佛身下，現示大身；後、而說於法者，為眾說
X21n0368_p0140c16║法。如是諸文相可現知。釋初文訖。
X21n0368_p0140c17║自下依宗廣分別說，就中六節：一從或說菩薩下至
X21n0368_p0140c18║常無變易者，說入證行。二或說菩薩下至所共圍繞
X21n0368_p0140c19║者，說隨有行。三或說菩薩下至非觀行者不能得見
X21n0368_p0140c20║者，說諸菩薩現種種身歷事諸佛。四或說菩薩下至
X21n0368_p0140c21║及般涅槃者，說諸菩薩於十方國現受生身取般涅
X21n0368_p0140c22║槃。或說菩薩下至如日如月者，說諸菩薩不住道行。
X21n0368_p0140c23║五或說菩薩下至剎那不住者，說諸菩薩以大悲心
X21n0368_p0140c24║愍眾生故，在生死苦無有退還為眾說法。六或說諸
X21n0368_p0141a01║佛下，說諸菩薩為說顛倒心亂眾生，隨其所應說退
X21n0368_p0141a02║治法。初文復三：初從入於諸地下至二無我者，釋所
X21n0368_p0141a03║觀法。次從得如幻下至皆不退轉者，釋所成德。後淨
X21n0368_p0141a04║所依止下至常無變易者，說轉依義也。如幻三昧者，
X21n0368_p0141a05║變現自在猶如幻化。隨意受身者，是意生身八種自
X21n0368_p0141a06║在名為自在。以外諸文並現可知。自下第二說隨有
X21n0368_p0141a07║行，亦有三節：初從善能下至所行之道者，說所觀境。
X21n0368_p0141a08║二得首楞下至莫不成滿者，依行所成德。三逮於正
X21n0368_p0141a09║覺下至所共圍繞者，成大菩提果也。首楞嚴者，此云
X21n0368_p0141a10║徤行定。十幻喻身者，如上所說十意生身。究竟願者，
X21n0368_p0141a11║略有三種：一斷一切惡、二修一切善、三度一切眾生。
X21n0368_p0141a12║廣則無量，如華嚴說。餘文可解。自下第三現種種形
X21n0368_p0141a13║歷事諸佛，復有二節：一以願力故下至歷事諸佛者，
X21n0368_p0141a14║說諸菩薩現身自在供養諸佛；後是諸菩薩下至不
X21n0368_p0141a15║能得見者，說所現身離有無相。以願力者，願波羅蜜
X21n0368_p0141a16║名為願也。菩薩以此願波羅蜜現種種形往十方供
X21n0368_p0141a17║養諸佛，下所現身離有無相。初法、後喻。法說文現，喻
X21n0368_p0141a18║中有二：初喻、後合。文相可見。自下第四說諸菩薩不
X21n0368_p0141a19║住道行，於中有二：初得禪三昧下至般涅槃者，說不
X21n0368_p0141a20║住生死；或說菩薩下至如月者，不住涅槃者行。文相
X21n0368_p0141a21║可知。自下第五說諸菩薩在生死苦而無厭退，就中
X21n0368_p0141a22║先法、後喻，並准可知。自下第六說諸顛倒心亂眾生，
X21n0368_p0141a23║隨其所應說對治法。文復二節：初即法說，後引喻況。
X21n0368_p0141a24║言渴愛者，欲貪煩惱不可滿足，如渴乏人無有知足。
X21n0368_p0141b01║分別苦者，散心飄蕩難可制禁，以是名為分別苦也。
X21n0368_p0141b02║以外諸文相現可見，不須繁述也。
X21n0368_p0141b03║
X21n0368_p0141b04║大乘密嚴經疏卷第二