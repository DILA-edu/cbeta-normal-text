X21n0368_p0159b06║
X21n0368_p0159b07║
X21n0368_p0159b08║
X21n0368_p0159b09║大乘密嚴經疏卷第四
X21n0368_p0159b10║沙門　法藏　撰
X21n0368_p0159b11║自識境界品
X21n0368_p0159b12║何故此品來者，上來廣釋一切諸法唯一心作，然諸
X21n0368_p0159b13║外道猶計我執不識唯識，是故如來欲除邪執入無
X21n0368_p0159b14║我理，故此品來廣破我執淨除我見。言自識者，自有
X21n0368_p0159b15║三自：一阿賴耶名為自識，謂一切法賴耶為體，賴耶
X21n0368_p0159b16║自作一切法故。二者妄意說為自識，謂顯識時見相
X21n0368_p0159b17║二分一時起故。三者事識名為自識，所執我等唯是
X21n0368_p0159b18║自心，心外無故。具此三自說名自識。
X21n0368_p0159b19║就此品中，大分為四：一、金剛藏放光現瑞，令眾仰信。
X21n0368_p0159b20║二、放此光已下，至而肆此惡者，引喻顯示。三、諸外道
X21n0368_p0159b21║已下，至乃至名字亦不得聞者，合喻廣示唯識道理。
X21n0368_p0159b22║四、諸觀行人以下，結勸令修。
X21n0368_p0159b23║初文相現。
X21n0368_p0159b24║就喻文中分為二段：一放斯光已等者結前生後，次
X21n0368_p0159c01║雪山已下廣引喻相。初文相現，第二喻中若見牝鹿
X21n0368_p0159c02║有子喻聲聞乘，師資相聚中而破其心。言有角者喻
X21n0368_p0159c03║獨覺乘，見牛馬等者喻菩薩乘，種種諸獸者喻人天
X21n0368_p0159c04║乘。餘文可見。
X21n0368_p0159c05║自下第三合所引喻。就中四句：初合喻相；次著我之
X21n0368_p0159c06║人以下至但住自識者，出所計我差別之相；次計我
X21n0368_p0159c07║之人已下至多所傷殺者，牒外所計示正道理；次令
X21n0368_p0159c08║諸眾生以下現失勸修。初合結文，准即可知。下出所
X21n0368_p0159c09║執我別之相，謂遍法界我乃至至小，猶如微塵有是
X21n0368_p0159c10║眾多，故言差別。是諸我執於何而住者，問執所依。不
X21n0368_p0159c11║住於餘者，答前所問，文現可見。自下牒計示正道理。
X21n0368_p0159c12║先牒外計。言我與意、根、境四法和合生識，牒外了。下
X21n0368_p0159c13║示正理。我佛法中但意、根、境和合識生，無有我所，所
X21n0368_p0159c14║示如是。就中兩句：初意等以下至心心法者，約世俗
X21n0368_p0159c15║諦示無我理；次此中以下就真諦理示無我理。初中
X21n0368_p0159c16║復三：一即法說示無我理，謂本無有我文是；次如衣
X21n0368_p0159c17║以下引喻顯示；次是故下結合示理。前兩句文准即
X21n0368_p0159c18║可知。後結示中先即說法，次即喻現，此即反喻。如伊
X21n0368_p0159c19║尸迦文闍草者，內有赤脉上覆薄青，內赤映外，蘊內
X21n0368_p0159c20║有我亦復如是。復結示理。是故說言但以因緣心心
X21n0368_p0159c21║法生，約俗示訖。自下第二就真諦理示其無我。文復
X21n0368_p0159c22║二句：一示真諦殊勝道理；二者諸佛菩薩以下諸大
X21n0368_p0159c23║聖人方能證會。初文中言此中者，真如名此，此真如
X21n0368_p0159c24║中無有一法別守自性，故名無我。亦無生者，外道計
X21n0368_p0160a01║云：我者，能生一切諸法。然一切諸法本來叵有，妄計
X21n0368_p0160a02║為有，如夢中事，非有而計有，故言無我。言微妙者，於
X21n0368_p0160a03║此如中無麤現故，言相微妙。言一相者，此如如中無
X21n0368_p0160a04║一切法差別之相，離一異故，假名一相；非有一相，故
X21n0368_p0160a05║名一相。餘文相現。自下第三、諸外道以下，合喻廣示
X21n0368_p0160a06║唯識正理。於中分三：一、迷理起執；次如彼惡獸已下，
X21n0368_p0160a07║至馳騖往來者，合所引喻。示邪執過識者，示迷事過。
X21n0368_p0160a08║生於我見以下，至我、我所論者，現外邪執。餘文相現。
X21n0368_p0160a09║無知法智者，謂外道等不知諸法真心緣起，心外執
X21n0368_p0160a10║法，以是故言無知法智。上來第一、迷理起執也。自下
X21n0368_p0160a11║第二、合所引喻。就中，先即合所引喻；次令諸眾生以
X21n0368_p0160a12║下，示所致過。准文，可知第二文也。自下第三、示所失
X21n0368_p0160a13║利。利有三種：一、知識利，不肯親近已下，至無歸向時
X21n0368_p0160a14║文是；二、聖道利，違背聖道以下，至不見真諦等文是
X21n0368_p0160a15║也；三、佛國利，謂不得預以下，至亦不得聞文是也。上
X21n0368_p0160a16║來釋第三、合喻廣示唯識理也。
X21n0368_p0160a17║自下第四、勤心令修行。如是等文，相現可見。
X21n0368_p0160a18║阿賴耶微密品
X21n0368_p0160a19║何故此品來？上來廣釋一切諸法唯是賴耶之所變
X21n0368_p0160a20║作。然外人疑：若如是者，何故不見賴耶相根？以不見
X21n0368_p0160a21║故，當知無之。故此品來釋阿賴耶，雖有而微密，故汝
X21n0368_p0160a22║不見。對外道故，說此品微言；對二乘人所不能入，故
X21n0368_p0160a23║說密言。
X21n0368_p0160a24║就此品中大分為七：一、寶手菩薩與眾色最勝王菩
X21n0368_p0160b01║薩對金剛藏，以名想等世間諸法問答分別。二、月幢
X21n0368_p0160b02║世尊并在欲色菩薩天等對金剛藏，以實相相應妙
X21n0368_p0160b03║定定及定緣問答分別。三者、會中菩薩天等對金剛
X21n0368_p0160b04║藏修行供養。四、金剛藏對大樹王，以諸法性空無所
X21n0368_p0160b05║有問答分別。五、持進并餘菩薩及大樹王而供養金
X21n0368_p0160b06║剛藏尊。六、觀自在等八箇菩薩等，以密嚴云諸德具
X21n0368_p0160b07║足問答分別。七、如實見菩薩并此會中無量菩薩對
X21n0368_p0160b08║金剛藏，以其所住大乘三昧問答分別。
X21n0368_p0160b09║就初文中，先問、後答。問中分二：一、以長行問，次、以偈
X21n0368_p0160b10║頌正答。就長行中，初寶手菩薩請眾色最勝王菩薩
X21n0368_p0160b11║以為問主，次眾色最勝王受請為問主。就初文中，分
X21n0368_p0160b12║為三段：一、寶手菩薩請眾色最勝王為主請問；次一
X21n0368_p0160b13║切世間下，至相應名者，顯所請法；後彼法自性以下，
X21n0368_p0160b14║問世間法所依住體。初文可解。次第二中，一切世間
X21n0368_p0160b15║者，舉所聞事。一切世間所有眾法，蘊、界、處等，名一切
X21n0368_p0160b16║世間所有眾法。如是眾法，假眾因緣，非有而似有，如
X21n0368_p0160b17║夢幻等，離有無相，以是故言離諸分別及以名字、不
X21n0368_p0160b18║相應名。相應名者，釋名差別。不相應名者，如世間人
X21n0368_p0160b19║喚貪賤人名為富兒，名言與義不相當故，為不相應
X21n0368_p0160b20║名。如下答中，摩納婆名但名無義。相應名者，如諸聖
X21n0368_p0160b21║者依德立名，如維摩等喚為淨名。如下答中，四蘊名
X21n0368_p0160b22║字是有義名，諸如是等為相應名。餘文可見。下問體
X21n0368_p0160b23║性，如是等法為有體耶？為無體耶？故言彼法自性於
X21n0368_p0160b24║何而住。
X21n0368_p0160c01║自下第二以偈問曰：初一行半正發問辭，次有半行
X21n0368_p0160c02║結請為說。前中一行問法性相，次半行者問名所依。
X21n0368_p0160c03║初中上半舉所問法，下半審定。為唯分別者問無體
X21n0368_p0160c04║耶？為離分別者問有體耶？名者諸法名，想者立名心，
X21n0368_p0160c05║心能盡度立法名，名能牽挽想心生，如是名想互為
X21n0368_p0160c06║因故，世間諸法無而似有。此五法中名者名法，想者
X21n0368_p0160c07║分別，等者取相，但取三法不取正智及如如者，是出
X21n0368_p0160c08║世間非世間故，此中不取餘文相現。上來問訖。
X21n0368_p0160c09║自下第二金剛藏答。就中兩文：初偈頌答，次以長行
X21n0368_p0160c10║廣釋。就偈答中總有八十四行，偈分為二段：初四十
X21n0368_p0160c11║二行半答前問中名想等境界，次諸法不生滅以下
X21n0368_p0160c12║四十一行半答前問中如其所立名，是名何所住。初
X21n0368_p0160c13║文分三：一二十三行半釋世間法唯名無實，次有五
X21n0368_p0160c14║行藏識緣起不離於末那，後十四行觀察諸法所得
X21n0368_p0160c15║利答。初文分三：一有八行順釋世間唯名所以，次有
X21n0368_p0160c16║八行反現有利，後七行半明所得益。
X21n0368_p0160c17║初中分二：一有四行釋世間法唯名無實，次有四行
X21n0368_p0160c18║辨名因相起，於中二行立世間法唯有名字，次有二
X21n0368_p0160c19║行達名無性相上假立。初十二行中，一行立宗，一行
X21n0368_p0160c20║釋所以。世間種種法一切唯有名字者，表宗總釋。答
X21n0368_p0160c21║前問中名相等所安立者，釋通疑難。外人疑云：若一
X21n0368_p0160c22║切法唯有名字者，名因何有？故釋通言但想所安立，
X21n0368_p0160c23║是故結言離名無別義。次有一行釋通所以，上半答
X21n0368_p0160c24║前相應名所以，下半頌答前不相應名所以。良以四
X21n0368_p0161a01║蘊法但名無相根，名上假立名，名相應名摩納婆者，
X21n0368_p0161a02║非名上假立故。不相應名下有二行，釋通名無性相
X21n0368_p0161a03║上假立。就中分二：初一行引教證成，次一行結示道
X21n0368_p0161a04║理。初中上半引教證成，次有一行結示道理。文現可
X21n0368_p0161a05║解。
X21n0368_p0161a06║自下四行，釋世間名因相而起。就中分三：一、有一行，
X21n0368_p0161a07║表宗立義；次、有兩行，釋通外疑；次、有一行，頌結勸令
X21n0368_p0161a08║解。初文，上半表宗豎宗豎義，下半示其過盡得益。文
X21n0368_p0161a09║現可見。釋通疑中，外人疑云：世間諸法各有相狀差
X21n0368_p0161a10║別不同，云何說言世間之法離相即皆無？有如是疑，
X21n0368_p0161a11║是故通言瓶、衣等物色相雖可說，體性無所有等。就
X21n0368_p0161a12║中，初行約如說無相，次行約俗諦說名無實體。文現
X21n0368_p0161a13║可知。下有一行，結勸令解。上半勸如道理，下半釋通
X21n0368_p0161a14║所以。
X21n0368_p0161a15║自下第二有八行文，反即有利。就中兩文：一有四行
X21n0368_p0161a16║反現離分別轉成聖德利，次有四行反現離名字諸
X21n0368_p0161a17║法離過利。初文有三：一行反現成德益，次有一行舉
X21n0368_p0161a18║利勸修，後有二行釋通所以。就初行中，上半反過，下
X21n0368_p0161a19║半示利，文現可知。次勸修中，上半正勸，下半示現。次
X21n0368_p0161a20║有二行釋所以中，初行釋通相雖有增長散壞等異，
X21n0368_p0161a21║然一色上但名增減，更無別法而有增有減，此釋前
X21n0368_p0161a22║文但是分別心所以。次有一行釋五法中想、名、分別
X21n0368_p0161a23║體無異所以。上半表宗，下半但隨世俗假立三種名
X21n0368_p0161a24║字。上來反現離分別大利益訖。自下四行反現離名
X21n0368_p0161b01║字利。就中三文：初之一行求三世法離名不可得，次
X21n0368_p0161b02║有一行釋通妨難，次有二行結法不成。若癈名字求
X21n0368_p0161b03║三世法了不可得，而求於物體者，求現在法但名無
X21n0368_p0161b04║實性，准知過去未來亦但名字，故說言此皆無所得。
X21n0368_p0161b05║次有一行釋通妨難。文外有難：能緣識心訖所知境，
X21n0368_p0161b06║若無所知能知不生，云何說言癈名求法皆無所得？
X21n0368_p0161b07║故今通言能知諸識起無有所知法等。文來通，准文
X21n0368_p0161b08║可知。次有二行明法不成。就中，初一行名法互為客
X21n0368_p0161b09║故，二俱不成。次有一行相、名、分別，三俱不成。上來反
X21n0368_p0161b10║現利訖。
X21n0368_p0161b11║自下七行半釋所得益。就中三段：一上二句法說表
X21n0368_p0161b12║宗，次六行半引喻顯示，次有半頌結所得利。表宗可
X21n0368_p0161b13║見。就喻文中有四喻文：初燒木，喻於身心畢竟寂靜。
X21n0368_p0161b14║次負擔喻，喻名及分別相雖有殊而體無異。初行引
X21n0368_p0161b15║喻，次行合結。次見杭喻，喻於四大與所成色無別。次
X21n0368_p0161b16║依瓶德喻，喻於名義二俱無自性。盛水名為德，項細
X21n0368_p0161b17║腹大名為瓶處。就中初行名義自性不可得喻也，次
X21n0368_p0161b18║有一行名義差別不可得喻也。名豈住於名者，云何
X21n0368_p0161b19║差別？名住於自性，名故道名豈住於名。二合生分別
X21n0368_p0161b20║者，謂瓶與德二生分別。名量亦非有者，分別二合生，
X21n0368_p0161b21║生即假生無自性，能生之名亦如是。名無自性不可
X21n0368_p0161b22║得，是故說言名量亦非有。量者量度。下有二句結所
X21n0368_p0161b23║得利益，准即可知。上來於世間法無實竟。
X21n0368_p0161b24║自下第二、有五行文，藏識緣起不離末那。就中二喻：
X21n0368_p0161c01║一、金石喻，喻於藏識有緣起用，能隨法轉；次鐵因磁
X21n0368_p0161c02║石喻，喻藏識心緣所牽動，遍一切處。就初文中，初一
X21n0368_p0161c03║行偈引喻，次一行偈合結。就後喻中，初一行引喻，次
X21n0368_p0161c04║一行半合所引喻，次有半頌結其喻相。准即可知。
X21n0368_p0161c05║自下第三有十四行偈，頌因觀前法所得利益。就中
X21n0368_p0161c06║七句：一者二行頌修得自行以供如來華七寶供養
X21n0368_p0161c07║如來，四有一行半以妙宮殿眾音伎樂修行供養，五
X21n0368_p0161c08║二行半以說妙法修供養佛。就中二文：初一行半以
X21n0368_p0161c09║自利行供養如來，次有一行以利他行說法供養，六
X21n0368_p0161c10║一行半以神通力變現自在以供養如來，七以如幻
X21n0368_p0161c11║通力大地海等變作七寶乳酪蘇等饒益眾生。就中
X21n0368_p0161c12║雨文：初二行半以法說示，次有一行引喻顯示。初中
X21n0368_p0161c13║復三：一有二句約身及器現不思議，次有一行頌約
X21n0368_p0161c14║器世界示不思議，次有一行約所受用辨不思議，文
X21n0368_p0161c15║相并現。上來答長行中名想等境界，下文訖。
X21n0368_p0161c16║自下第二四十一行半答長行中如其所立名，是名
X21n0368_p0161c17║何所住。就中分三：初二十三行答名所依住，次六行
X21n0368_p0161c18║半牒計示正理，次有十二行頌陶練歸本益。就初分
X21n0368_p0161c19║二：一十七行半約三自性出名所住，次有五行半就
X21n0368_p0161c20║五法藏明名所住。就初文中有四分之：一者五行半
X21n0368_p0161c21║偈明遍計所執性，二者二行明依他性，三者有一行
X21n0368_p0161c22║明真實性，四者九行明立三性意。
X21n0368_p0161c23║就初文中，初一行半就法空上妄所立名為遍計性，
X21n0368_p0161c24║次一行半頌約世俗諦非有非無如幻等上妄所執
X21n0368_p0162a01║實為遍計性，次有一行頌以諸名字說種種法為遍
X21n0368_p0162a02║計性，次一行半總結，可知。釋遍計性了。
X21n0368_p0162a03║次有二行，明依他性為名所住。眼、色等為緣而起三
X21n0368_p0162a04║和合者，且眼識生時，眼、色、塵、明及空等四法為緣而
X21n0368_p0162a05║生眼識。三和合者，根、境及觸三和合故，能生於識。更
X21n0368_p0162a06║有釋者，觸作意識，三和合起。聲依桴皷發、芽從地種
X21n0368_p0162a07║生者，簡因緣法各有所因，不雜亂義，餘文相現。如是
X21n0368_p0162a08║諸法依遍計故，名依他性。
X21n0368_p0162a09║下有一行明真實性。若法是無漏者，此如如法非漏
X21n0368_p0162a10║所為，故名無漏。不可捨者，捨者名壞。餘文可見。上來
X21n0368_p0162a11║釋三性訖。
X21n0368_p0162a12║自下九行明立三性意。就中二文：一四行半立遍計
X21n0368_p0162a13║意，次有四行半明立依他性意。初中復二：一有一行
X21n0368_p0162a14║明性所以，次三行半引喻顯示。問：何故此文來？答：有
X21n0368_p0162a15║人疑云：上說諸法唯一心作故，一切法無相性。今者
X21n0368_p0162a16║何故復立三性？有何意趣？有如是疑，故今通言隨其
X21n0368_p0162a17║法相說三自性。若不宣說三性門者，說法相不明了
X21n0368_p0162a18║故。此即對破空見執故，此文來也。初二句結前，後二
X21n0368_p0162a19║句釋所以。次引喻示，有二譬喻，喻世間法有而非實，
X21n0368_p0162a20║但妄情中執有而非有。初一行頌合結，此即通前雖
X21n0368_p0162a21║立三性，亦不違失唯一心作、唯如無性。次一喻世間
X21n0368_p0162a22║法隨分別轉，無體無用，准前應知。立三性者唯隨遍
X21n0368_p0162a23║計，且自性不違如如唯一心之理。自下第二立依他
X21n0368_p0162a24║之意，初有一行頌喻況顯示，次半行頌合，後三行文
X21n0368_p0162b01║釋通所以。初喻中云亦非無有因者，地氣涌上錯見
X21n0368_p0162b02║為城，餘文相現准即可知。第三文中一行一句牒外
X21n0368_p0162b03║人疑，後一行三句示正道理。外人疑云：現見世間日
X21n0368_p0162b04║月諸山屋宅等物體相各別，未曾雜亂自他及共，何
X21n0368_p0162b05║故今說如乾闥婆城非城而似城？有如是疑，是故通
X21n0368_p0162b06║言體性皆不成，但是所分別。遍計自性以下有五句
X21n0368_p0162b07║簡定二性，謂遍計性妄執心中似有而現，非如依他
X21n0368_p0162b08║從眾緣生似有而非實，如繩計蛇蛇不因生，但計心
X21n0368_p0162b09║中蛇相而現不從因生。亦非無有因者，由錯亂故有，
X21n0368_p0162b10║故言非無因。如是妄見有無等者，皆是妄情所執非
X21n0368_p0162b11║餘。上來約三性法辨名所住竟。
X21n0368_p0162b12║自下五行半頌明五法藏為名所住。就中有二：初有
X21n0368_p0162b13║一行明五法相，次四行半釋其所以。就初文中，名、相、
X21n0368_p0162b14║分別相起次第。二、從分別生者，名、相二法從分別生。
X21n0368_p0162b15║然諸經論，名、相、分別起次第不同。若攝論等，從名及
X21n0368_p0162b16║相、分別心起；若依楞伽、解深密經及此經中，并從遍
X21n0368_p0162b17║計所執心故，生名、相二法及依他性。次下半行頌正
X21n0368_p0162b18║智如如。離分別故，不生不滅。
X21n0368_p0162b19║自下四行半釋所以中，文分三句：初中一行心相二
X21n0368_p0162b20║法互為引發，次有二行更釋通疑，次一行半示無常
X21n0368_p0162b21║理遠離斷常。就初文中心如相現者，心者第四顯識
X21n0368_p0162b22║名心，謂顯識時見相二分一時頓現，所現之相為智
X21n0368_p0162b23║識相等作所緣境故。言相為意所依，意者即是第五
X21n0368_p0162b24║第六二心名意，如是二心互相依故，六識心生如波
X21n0368_p0162c01║浪因。文言二從分別心生時無所緣相，何所分別而
X21n0368_p0162c02║生其相？故即通言心如相現。然心不知相即自作，計
X21n0368_p0162c03║為外所緣，約實論心即如相現，心外別無相故。次有
X21n0368_p0162c04║二行因前釋通，剩生更疑：若如上說心能作相者，未
X21n0368_p0162c05║審心者為當自作耶？為是有所依？有如是疑，是故通
X21n0368_p0162c06║言心亦有所依，謂無始來習氣境界恒常有故，習氣
X21n0368_p0162c07║生心時境能惑亂心。初行示道理，次一行頌結釋所
X21n0368_p0162c08║以，文現可知。自下一行半明諸世間無常道理不斷，
X21n0368_p0162c09║入過去故非常，未來續故非斷，文相可見。
X21n0368_p0162c10║自下六行半牒計示理，初有二行牒外所計，次有二
X21n0368_p0162c11║行破計示正，次有二行釋通所以，後有半行結示利
X21n0368_p0162c12║益。初中一行牒計我論，次有一行牒計作者論，文相
X21n0368_p0162c13║可見。次下示正理中，初有二行破執示正，次二行釋
X21n0368_p0162c14║通所以。初一行中，上半破作者計，下有半行示正可
X21n0368_p0162c15║見。次一行破計我，外人計我常，常我能造物，佛所說
X21n0368_p0162c16║藏識與我所說義無異，亦應能造物，有如是計，是故
X21n0368_p0162c17║通言藏識體常，故非緣作，亦不與他作緣而生，不同
X21n0368_p0162c18║汝計我能造物，是故說言藏識亦不緣能生諸物。就
X21n0368_p0162c19║中上半破外人執，下半示正。無三和合者，若根、塵、觸
X21n0368_p0162c20║三和合者，佛法亦許。然此文中破我、根等三和合故，
X21n0368_p0162c21║識生了境。自下二行偈釋通所以，因上文中但是阿
X21n0368_p0162c22║賴耶變現似於境，文外有疑：若阿賴耶似境變者，應
X21n0368_p0162c23║是無常，是故通言阿賴耶體常住。聞說阿賴耶體常
X21n0368_p0162c24║住故，復生疑云：若體常者，不可諸法習氣所集故，即
X21n0368_p0163a01║通言眾識與藏識；若獨在，不可習氣所熏集，與諸識
X21n0368_p0163a02║不相離，所以能持法熏習。初一行釋識體不離餘識
X21n0368_p0163a03║俱，次一行相續不斷絕。就初上半法說示所以，下半
X21n0368_p0163a04║引喻。次一行上半釋自續，後半續他。言從此生習氣
X21n0368_p0163a05║者，藏與七識不相離處，名為此也，文相可見。下有半
X21n0368_p0163a06║頌結示利益，如是等文相現可見。
X21n0368_p0163a07║自下第三、陶練歸本。文分為三：一、有三行釋無漏道，
X21n0368_p0163a08║除諸過相；次有二行釋佛性理常在身中；後有七行
X21n0368_p0163a09║所有佛性非懃修習者，終不可得見。初段復三文：初
X21n0368_p0163a10║行喻況，次一行合喻，次一行頌示益。就初行中，上半
X21n0368_p0163a11║喻於分段生死除，次半喻於變易生死滅。漸除諸有
X21n0368_p0163a12║漏者，謂除分段生死三障。次有一行者，永息變易生
X21n0368_p0163a13║死。次一行，上半示證道益，下半示其教道之益。就第
X21n0368_p0163a14║二文分為兩句：初一行喻況，次一行合喻。准即可知。
X21n0368_p0163a15║自下第三、有七行偈，藏識之心以諸習氣所覆，非修
X21n0368_p0163a16║觀行，終不可得見。就中，初一行合喻，文現可知。後有
X21n0368_p0163a17║五行嘆勝令修：初有二行偈讚嘆處勝，修因往生：初
X21n0368_p0163a18║一行嘆智，修因往生；次一行嘆定，為淨土因。文現可
X21n0368_p0163a19║知。後有三行嘆德殊勝，令修取證。現行嘆徒，成者威
X21n0368_p0163a20║神，光者光明，如是諸功德，圓滿如日月。住於修行地
X21n0368_p0163a21║者，嘆內證徒，十地名修行地。住者，證也。無分別智，名
X21n0368_p0163a22║住十地。演說相應旨，嘆外化徒，謂與證智相應之教，
X21n0368_p0163a23║名相應旨。次有一行授記，與句總表所證真如，次句
X21n0368_p0163a24║隨行漸次而顯。下二句授記，文相可見。後有一行明
X21n0368_p0163b01║並觀用，准文可知。
X21n0368_p0163b02║自下長行逐離重釋。上雖廣明阿賴耶識與一切法
X21n0368_p0163b03║為所依處，而未盡通理，故此文來。就中文有二十一
X21n0368_p0163b04║者，賴耶具緣起性，恒生死而不斷不滅。分文為二：初
X21n0368_p0163b05║此唱以下至不斷不常者，表宗示理；次而諸眾生以
X21n0368_p0163b06║下至名為聖人者，凡聖二人迷悟雖殊，不離藏識。初
X21n0368_p0163b07║文復有二：一阿賴耶以下至輪回不已者，法說表宗；
X21n0368_p0163b08║二如海以下引喻顯示。次文亦二：一迷致過，次若自
X21n0368_p0163b09║了知以下悟即成徒。文現可知。
X21n0368_p0163b10║二、七識迷惑，起種種執，人執末那，名為染意。意有二
X21n0368_p0163b11║種：一者、妄意，謂從無明乃至第六識相續不斷，名為
X21n0368_p0163b12║妄意，但起法執，不起人執；二者、染意，謂相續識後漸
X21n0368_p0163b13║麤起，未到第六意識中間，忽起染意，緣智識等，似一
X21n0368_p0163b14║似常，妄執為我，不起法執。問：染意但執為我，不計我
X21n0368_p0163b15║所，何故說言執我、我所？答：此義自有兩釋。一釋云：此
X21n0368_p0163b16║中經文總相而說。此義云何？謂智識時，心王、心法方
X21n0368_p0163b17║得義分，而無別體，是故染意緣此起執時，但總相緣，
X21n0368_p0163b18║執是為我，不別心法。然諸緣中有心、心法，緣心邊假，
X21n0368_p0163b19║說為我執，心法邊假，說我所執，無有別執是我、是所。
X21n0368_p0163b20║更有一釋：染意之中實無別計我及我所。然此文中
X21n0368_p0163b21║計我所者，良以染意為彼意識計我、我所時，為增上
X21n0368_p0163b22║根能生我所執，從所生說計我、我所。何故此中不說
X21n0368_p0163b23║妄意？妄意是法執，界外有礙，界內無過，界內人執其
X21n0368_p0163b24║過、現重，故遍說之。文相可見。
X21n0368_p0163c01║三者三心各別業用，分文為二：初即法說，如次翳目
X21n0368_p0163c02║以下喻況顯示。就初文中心積集業，心者賴那，謂諸
X21n0368_p0163c03║法起時為依處故。業者動作集起名業，非是善惡感
X21n0368_p0163c04║果名業。意者有二，若論妄意無明識後，業識向外動
X21n0368_p0163c05║故名業。餘文可知。法說文竟。次喻釋所以。如翳目人
X21n0368_p0163c06║所見毛輪非輪為輪，如是自門似色現中無色計為
X21n0368_p0163c07║色
X21n0368_p0163c08║四、如來藏體本來清淨，在凡夫時變似眾色生死之
X21n0368_p0163c09║法，在聖身時具足功德。就中兩句：初摩尼喻，喻依持
X21n0368_p0163c10║門；次如乳喻，喻緣起門。初文中，先喻後合，准即可見。
X21n0368_p0163c11║緣起門中，初乳變異成酪喻者，喻性緣起似諸法起。
X21n0368_p0163c12║緣起外無有別法而可得之，如水起波，水外無波。如
X21n0368_p0163c13║翳目喻，喻於凡夫於緣起中妄執實法。先喻；次一切
X21n0368_p0163c14║眾生以下，結合，文現可解。此所見色以下，示因緣理。
X21n0368_p0163c15║就中四文：初陽焰喻，總釋五塵皆阿賴耶識所變現；
X21n0368_p0163c16║次依於眼色以下，別就色塵，賴耶識變作虗偽無實；
X21n0368_p0163c17║次一切眾色以下，約餘四塵無有別體；次一切眾生
X21n0368_p0163c18║已下，就六趣形雖各不同，唯一賴耶異熟。文有三段：
X21n0368_p0163c19║初從一切眾生以下，至妄生取著者，有法說并喻，喻
X21n0368_p0163c20║阿賴耶非色而似色；次如磁石以下，阿賴耶識非我
X21n0368_p0163c21║而似我；次如水中，釋賴耶識雖無思覺，隨身運行遍
X21n0368_p0163c22║於六道。如是諸文並文相現，更不煩述。
X21n0368_p0163c23║五、如有二象已下，至覆而不現者，明阿賴耶雖有淨
X21n0368_p0163c24║分，而由染分待轉生死。就中四文：初有二象桷力鬪
X21n0368_p0164a01║喻，喻於賴耶隨緣在染而體不滅；次如蓮華喻，喻於
X21n0368_p0164a02║賴耶離染分已，與諸如來為體所敬；次妙寶喻，喻阿
X21n0368_p0164a03║賴耶與諸凡聖為體無異，不增不減；次美玉在水喻，
X21n0368_p0164a04║喻阿賴耶被習氣覆而不得現。文相可見。
X21n0368_p0164a05║六、有能取所取以下，至於世自在者，凡夫愚人迷惑
X21n0368_p0164a06║賴耶所變能所二取，取色計我有無等見。初喻後合，
X21n0368_p0164a07║准文可解。
X21n0368_p0164a08║七、雖種種現以下，至有無等見者，迷阿賴耶所變眾
X21n0368_p0164a09║生，但似有變而無實義，妄生計著微塵勝性等種種
X21n0368_p0164a10║諸見。就中，先法，次喻，後合。准文可見。
X21n0368_p0164a11║八意能分別以下至即皆轉滅者，妄意但行因心所
X21n0368_p0164a12║現虗偽之法為生死本。初釋妄意由分別故順生死
X21n0368_p0164a13║流，次若有已下正觀自心斷滅生死。初中先法、次喻、
X21n0368_p0164a14║後合。意者，即此六種心中第五第六名之為意。能分
X21n0368_p0164a15║別者，謂顯識時所現相分、智相續識見分之心分別
X21n0368_p0164a16║彼相，攝大乘等阿賴耶識所緣境不可知。又分別根
X21n0368_p0164a17║本故自體亦分別等者，並據此義作如是說。又喻有
X21n0368_p0164a18║十喻，准文可見。若有於此以下正觀自心生死自息，
X21n0368_p0164a19║文相可知。
X21n0368_p0164a20║九、阿賴耶識是意等諸法以下，至不壞不盡者，阿賴
X21n0368_p0164a21║耶識遠離分別習氣等過，能成無漏諸功德法。於中，
X21n0368_p0164a22║先總辨所離所成；若諸菩薩以下，別顯所成益。言無
X21n0368_p0164a23║漏者，謂如來藏真如法性，名無漏也。謂離過故，證會
X21n0368_p0164a24║本性，故說為成。是故宣說無漏即常，猶如虗空。所成
X21n0368_p0164b01║德中，略有四種：一、行自在德，謂禪定等六種功德；二、
X21n0368_p0164b02║願自在德，謂十究竟願；三、生自在德，謂意生身；四、轉
X21n0368_p0164b03║所依德。餘文可見。識界常住者，識者，七識；界者，真心
X21n0368_p0164b04║諸體性，故名識界。如是識性，離四相故，名為住也。
X21n0368_p0164b05║十、如來普見以下至而鐵不壞此亦如是者，釋諸眾
X21n0368_p0164b06║生本來寂靜自性涅槃。就中三句：初順道理釋無增
X21n0368_p0164b07║減，文現可見；次若解脫者以下翻現有過；次是故當
X21n0368_p0164b08║知以下結勸令知，先法後喻，文相可見。十、阿賴耶海
X21n0368_p0164b09║以下至似義而現者，明阿賴耶被緣擊動，五法三性
X21n0368_p0164b10║諸識波浪無而似現，文相可解。
X21n0368_p0164b11║十一、阿賴耶識行於諸蘊以下，明阿賴耶在蘊所以。
X21n0368_p0164b12║謂賴耶識行於蘊者，不可自行，由無明業識不可了，
X21n0368_p0164b13║真心忽動妄念，由念動故流向生死，是故宣說意為
X21n0368_p0164b14║先導。一起以後，由六識等緣境續起，不斷絕故助意
X21n0368_p0164b15║相續，意相續故阿賴耶識恒在蘊中。如水因風起，波
X21n0368_p0164b16║浪既水，在浪即水，以是故結言莫不皆是阿賴耶識。
X21n0368_p0164b17║消文可見。
X21n0368_p0164b18║十二、與壽煖觸以下，明現在時諸識各有所依差別，
X21n0368_p0164b19║謂阿賴耶識與壽煖觸和合而住，意住賴耶，餘六識
X21n0368_p0164b20║者各住自根。
X21n0368_p0164b21║十三、心意及識以下，明十二緣輪迴無窮。就中，先法，
X21n0368_p0164b22║次喻，後合。文現可見。
X21n0368_p0164b23║十四、煖壽及識以下，明緣闕散壞，文相可見。
X21n0368_p0164b24║十五藏識是心已下，出三心體，餘文可解。執我名意
X21n0368_p0164c01║者，若言染意，執阿賴耶，起人我執；若論妄意，忽動向
X21n0368_p0164c02║外，分別法故，起法我執。以是故言執我名意，准即可
X21n0368_p0164c03║知。
X21n0368_p0164c04║十六、心能持身以下，明三種心所有業用。由有心故
X21n0368_p0164c05║自不壞爛，意執人法不離六道，是故宣說意著諸趣。
X21n0368_p0164c06║餘文可知。
X21n0368_p0164c07║十七、藏識為因以下，明識起時具緣多少，就偏強故
X21n0368_p0164c08║且如是說。若通論之意，意識及與五識皆具四緣。
X21n0368_p0164c09║十八、身如起屍以下，明身無我。初喻，後合。合文中云
X21n0368_p0164c10║非是虗妄者，非如妄計實我等故，說非虗妄。餘文可
X21n0368_p0164c11║知。
X21n0368_p0164c12║十九、意等諸識以下，明三心俱起之義。如無水處，波
X21n0368_p0164c13║浪不起；識亦如是，若無真心，七識不起。故勝鬘云：若
X21n0368_p0164c14║無如來藏，七法不住。與此文同。言大地者，就喻為言，
X21n0368_p0164c15║一切生物皆依地生，如是諸識皆依心生。
X21n0368_p0164c16║二十、阿賴耶識已下，明諸法空。就中有二：初從此唱
X21n0368_p0164c17║以下，至內外眾法因茲而起者，釋阿賴耶識隨緣轉
X21n0368_p0164c18║變，似法而現；次一切凡夫已下，正法明空，勸令修行。
X21n0368_p0164c19║文相顯，可知。上來金剛菩薩廣釋義問竟。
X21n0368_p0164c20║自下第二、眾色最勝王菩薩對金剛藏問答辨請，大
X21n0368_p0164c21║分兩段：一、問；二、答。問中復二：初、最勝王等問金剛藏；
X21n0368_p0164c22║二、月幢如來分身諸佛所領大眾請金剛藏。就初文
X21n0368_p0164c23║中有五行偈，分為兩段：二行半、請說法相；次、二行半、
X21n0368_p0164c24║請說密嚴深妙定法。初文復三：初一行、嘆說者德；次
X21n0368_p0165a01║有一行、出所請法；次有半行、結請為說，文相可見。自
X21n0368_p0165a02║下二行半、請說定法：初行、嘆說德；次有半行、請說法；
X21n0368_p0165a03║後有一行、引證得之深。上來最勝王等請說也。
X21n0368_p0165a04║自下第二月幢如來所領大眾清為說法。就中分四：
X21n0368_p0165a05║一月幢如來為眾說法，二彼諸菩薩以下時眾問答，
X21n0368_p0165a06║三即於定中以下時眾生疑，四作是念已下得見勝
X21n0368_p0165a07║首來集此會。初文中云諸無畏者者，金剛心中等覺
X21n0368_p0165a08║菩薩於一切法中無有疑難，故各無畏。餘文可解。次
X21n0368_p0165a09║第二文心不樂於正住樂者，取證涅槃無為寂靜，名
X21n0368_p0165a10║為正住。自下第三大眾疑念。疑念有二：一即於定以
X21n0368_p0165a11║下疑念觀行成就頭首，二彼諸佛子以下疑所請法。
X21n0368_p0165a12║問曰：正在定時無有言說，何故宣說心各念言？答曰：
X21n0368_p0165a13║若在餘定實無言說，然此定者八地已上并觀定故，
X21n0368_p0165a14║在定亦能說法。故淨名云：不起滅定而現威儀，是為
X21n0368_p0165a15║晏坐。餘文可見。彼諸佛子以下疑所請法，有四種疑。
X21n0368_p0165a16║何者是定者，問其定體。云何非定者，對故來問。於何
X21n0368_p0165a17║所定者，於何所不亂名定，孰是其定。所待之緣者，恒
X21n0368_p0165a18║在寂靜阿練若處，精懃練磨、少食節量、曉臥早起、攝
X21n0368_p0165a19║守身心，諸如是等能助定心，故名所待緣。作是念已
X21n0368_p0165a20║下得見勝主來集此會。就中先見菩薩勝主，次彼諸
X21n0368_p0165a21║菩薩以下從他方土來集此會。上來問文已竟。
X21n0368_p0165a22║自下第二金剛藏答。答中有兩文：一以偈答，二以長
X21n0368_p0165a23║行大眾讚禮。偈文有七十八行半，頌分為四段：一有
X21n0368_p0165a24║三行，答前問中何者是定；二有五十五行，答前云非
X21n0368_p0165b01║定；三有九行半，答前問中於何所定；四十一行半，答
X21n0368_p0165b02║前問中孰是其定所待之緣。
X21n0368_p0165b03║就初文中分為兩段：初一行半表宗總釋勸修，次一
X21n0368_p0165b04║行半依宗別釋。初中上半誡勸令修，下有一行表宗
X21n0368_p0165b05║總釋，文現可見。就別釋中，初一行偈明初禪地，次半
X21n0368_p0165b06║行文明餘定之。次者欲界，欲界之中身見、邊見等惑
X21n0368_p0165b07║皆不善，此即所離，以是故言離諸欲不善。次有二句
X21n0368_p0165b08║出初禪體，具有五支為初禪體，謂覺、觀、喜、樂、一心支。
X21n0368_p0165b09║言寂靜者，謂一心也。下句結文文相現。釋初禪竟。如
X21n0368_p0165b10║是漸次第者，明從初禪乃至非想，故言漸次第也。四
X21n0368_p0165b11║者即是四無量定。八者有二：一八解脫，二八勝處。十
X21n0368_p0165b12║者即是十一切入。定雖無量，綱要在斯。答初問訖。
X21n0368_p0165b13║自下第二答前非定問。就中分二：一六行半牒外人
X21n0368_p0165b14║計示正道理，二地水等下四十八行半破他宗邪執。
X21n0368_p0165b15║初牒計中略分為三：一有三行著我外道并二乘人，
X21n0368_p0165b16║計著諸法有自性相，修行諸行而不可得密嚴正定；
X21n0368_p0165b17║二者一行牒彼空見外道違失中道；三二行半牒佛
X21n0368_p0165b18║法家所有正定。初文三行者，出計著人牒示其計。計
X21n0368_p0165b19║我外道於自計我為安樂處修行諸定，一切二乘怕
X21n0368_p0165b20║生死苦求涅槃亦修此定，雖修此定不知自身即涅
X21n0368_p0165b21║槃相，身外求證，以是義故而修非定。言亦然者，從顯
X21n0368_p0165b22║遍說者，外道計我、二乘執法各別不同。然今亦然者，
X21n0368_p0165b23║但取所執法，不取執我心，故言亦然。次有二行牒彼
X21n0368_p0165b24║所計，謂二乘人作如是計：世間諸法各有自相，雖有
X21n0368_p0165c01║蘊界處等如空聚落，其中無我。雖言無我，心外立相，
X21n0368_p0165c02║故今牒出。就中，初一行但計法相，法中無我，文現可
X21n0368_p0165c03║知。次一行無主，而因緣力隨轉動作，如機關人，又如
X21n0368_p0165c04║起屍。但有三和合者，根、境、我三和合生滅，非如外道
X21n0368_p0165c05║所計作者能生諸法。以是故言本無能作者，牒二乘
X21n0368_p0165c06║計也。外道修定人以下一行文，牒空見計。謂一切法
X21n0368_p0165c07║非有非空，如夢幻等。雖有無中，執定為無，撥無世間，
X21n0368_p0165c08║故名空見。次有二行半，示佛法家唯識道理。問曰：何
X21n0368_p0165c09║故二乘知蘊無我，不能除遣一切諸見？菩薩之人見
X21n0368_p0165c10║蘊無我，能除諸見，此有何義？答曰：二乘人良以但見
X21n0368_p0165c11║法中無我主宰，非蘊是無，謂言無我，而法執猶在，以
X21n0368_p0165c12║是不得除遣諸見。菩薩非但見蘊非我，蘊亦本無，夢
X21n0368_p0165c13║中事非，覺始無故，能除妄見也。
X21n0368_p0165c14║自下第二、破他宗邪執。復分為二：一、二十五行破有
X21n0368_p0165c15║性執，次、二十三行半破空見執。初文復二：一、十九行半
X21n0368_p0165c16║偈廣破他宗執，二、五行半示唯識道理。初文復二：一、
X21n0368_p0165c17║十四行破宗有性執，次、五行半舉正非外道。初文分
X21n0368_p0165c18║二：一、有九行頌破其法相，次、有五行頌破其法性。初
X21n0368_p0165c19║文復三：一、有二行頌破能所造色假六無實，次有三
X21n0368_p0165c20║行頌就二乘人所修觀行非定之中妄計為定，次有
X21n0368_p0165c21║二行舉正破邪。亦有二行牒計示過。地水等眾物者，
X21n0368_p0165c22║牒舉所破。皆從分別生者，表佛法宗。二乘計云：四大
X21n0368_p0165c23║之法但自作色，不由他造。自體能三，故示理言從分
X21n0368_p0165c24║別生。不知四大但心為體，取於所造種種色法，損壞
X21n0368_p0166a01║他者名為惡色，順益者名為好色，無作色者說為似
X21n0368_p0166a02║色，諸無記色名為餘色。言亦然，屬下二句。如是色並
X21n0368_p0166a03║如空中雲霓等彩，無自性法，故言亦然。
X21n0368_p0166a04║自下三行頌，約二乘人所修諸定非定所取。二乘之
X21n0368_p0166a05║人不知諸法唯一心，作心外立，故言非定。思惟如骨
X21n0368_p0166a06║鏁者，八勝處觀及解脫徧觀四大白骨等色。觀若熟
X21n0368_p0166a07║時，於世眾生但見骨頭，不見血肉，是故說言遍滿於
X21n0368_p0166a08║世間。及遍處想觀者，十一切入，名遍處想觀。謂地、水、
X21n0368_p0166a09║火、風、青、黃、赤、白及空處、無所有處二觀，加前八，名十
X21n0368_p0166a10║一切入。假想觀者，名一切入。如是觀者，觀四大法。身
X21n0368_p0166a11║有色者，內有色相，外觀色故，名為身有。色身無者，不
X21n0368_p0166a12║觀內身，故名為內無色相。定者，常諦思。次三句，舉示
X21n0368_p0166a13║正理。謂修定者，若緣法時，知唯一心者，如是所緣，說
X21n0368_p0166a14║為清淨。次有一行觀，翻示有過。如其所分別，前骨鏁
X21n0368_p0166a15║等別有心外所緣境者，即非是定。及非定者，但妄心
X21n0368_p0166a16║中計為定耳，非是大乘所修定也。二乘人云：若如上
X21n0368_p0166a17║說，我等所修非定法者，何者是也？故今舉正，示彼定
X21n0368_p0166a18║有過。人在定時，皆依藏識，故一切妄法悉皆滅盡。得
X21n0368_p0166a19║此勝定人，乃能宣說諸禪定法，亦能破壞諸二乘等
X21n0368_p0166a20║妄智所知心外諸法。
X21n0368_p0166a21║自下二行牒計示過。初行牒計，次行示過。若人生少
X21n0368_p0166a22║智者，牒小乘人所有智慧，但知陰上無我我所，不知
X21n0368_p0166a23║陰法本來不生今亦不滅，故名小智。若就外道以世
X21n0368_p0166a24║聰慧，妄取六句二十五諦等諸法相及我我所，故名
X21n0368_p0166b01║小智。此上二句取法及我，下之二句執小乘教，如言
X21n0368_p0166b02║取義。自謂誠諦言者，計小乘教是故實究竟，不知如
X21n0368_p0166b03║來養兒方便且與熟食，若生食者即發狂亂，以不知
X21n0368_p0166b04║故謂誠諦言。善巧說諸法者，諸小乘師各作論部，我
X21n0368_p0166b05║是非他，是故說言善巧說諸法。次示其過。心外計著
X21n0368_p0166b06║諸法相者，此即誹謗大乘法故，墮三界獄故。言自壞
X21n0368_p0166b07║亦壞他者，由執小乘誠諦言故，教令他人謗大乘法，
X21n0368_p0166b08║故言壞他。無能相者，四大四相空無體相，名為無能
X21n0368_p0166b09║相。無所相者，色等諸法無者言空，餘文可解。上來破
X21n0368_p0166b10║法執竟。自下五行破法性執，准世間事明知無性。初
X21n0368_p0166b11║三行半明世間事各有所能對治相破，次一行半以
X21n0368_p0166b12║相破故准知無性。初中二行世間中事各有所能，次
X21n0368_p0166b13║一行半病非一故說藥眾多，眾生菩薩眾多非一，故
X21n0368_p0166b14║佛教法眾多不同，次一行半翻顯無性。如是諸文相
X21n0368_p0166b15║現可知。破法性竟。
X21n0368_p0166b16║自下五行半舉正非外道。就中，初二行舉正道理，次
X21n0368_p0166b17║三行半非他外道。初文相現。次三行半中總有六計：
X21n0368_p0166b18║初上二句破能作者計，次有二行釋劫壞時。諸微塵
X21n0368_p0166b19║者，散在十方。劫欲成時，各來聚集，成於世間計。言非
X21n0368_p0166b20║時者，計時外道。非勝性者，計勝性外道三法，計我外
X21n0368_p0166b21║道亦非無因。次破自然計。言求那者，此云自在也。餘
X21n0368_p0166b22║文可辨。
X21n0368_p0166b23║自下五行半示唯識道理，於中分二：一、有二行總表
X21n0368_p0166b24║唯識宗，次有三行半約法別釋。初文中言業習氣者，
X21n0368_p0166c01║非但罪、福、不動等三種業，亦復一切煩惱動作名為
X21n0368_p0166c02║業。上來總略釋訖。下別釋中，瓶等一行約世間中麤
X21n0368_p0166c03║顯之物，心為體故，說空而無實也。第二行者，約世間
X21n0368_p0166c04║色，阿賴耶識變故似有。三、約眾生，從頭至足皆是賴
X21n0368_p0166c05║耶，無有別法。次有二句結示迷惑。上來破執，有法相
X21n0368_p0166c06║了。
X21n0368_p0166c07║自下二十三行半偈破空見執。就中分四：一者、五行
X21n0368_p0166c08║半舉中道理示空見過；二、譬如以下二行半文，破空
X21n0368_p0166c09║見人執空見心為勝，餘文可見；三、不見以兔角以下
X21n0368_p0166c10║有五行偈，破彼轉救，示正道理，勸捨邪執；四、五行半
X21n0368_p0166c11║釋通外疑。初文復四：一者、一行半中道宗；二、有一行
X21n0368_p0166c12║現有重過；三、有一行說空有分齊，不可浪陳；四、有二
X21n0368_p0166c13║行如來教中說空之意。一、上來行頌表中道宗離有
X21n0368_p0166c14║無相，次有一行引世間物釋通所以。釋所以云：若物
X21n0368_p0166c15║空者，不可有能破、所破之物，能破、所破俱是無故。若
X21n0368_p0166c16║有物體，亦不可破非有非無，假說能破、所破之異。次
X21n0368_p0166c17║現重過，謂計我者為所計我，受安樂故，修諸行法。空
X21n0368_p0166c18║見之者，撥無因果，斷諸善根，不可轉故。今說此惡過
X21n0368_p0166c19║於彼也。次有一行頌說空有分，良以法性非有非無，
X21n0368_p0166c20║不可說言。然有眾生執法為有，失中道故，欲奪此計，
X21n0368_p0166c21║假說空言。若如是解，即成甘露。若於世諦因緣相中
X21n0368_p0166c22║撥無空者，即成為毒。次一切眾生以下有二行偈：初
X21n0368_p0166c23║行頌明佛如來設教之意，次一行頌執教成過。上來
X21n0368_p0166c24║表宗了
X21n0368_p0167a01║自下二行半偈破空見者，執解空智。就中初行引喻
X21n0368_p0167a02║顯示，次一行半頌法說示正。外人計云：一切因果諸
X21n0368_p0167a03║法皆空，見此空智為最勝。餘但云法空，不言智空，故
X21n0368_p0167a04║今引喻破彼智。謂如火燒木，木盡火亦滅。汝云空智
X21n0368_p0167a05║勝於餘智，不應道理，世間相故。次一行半法說示正，
X21n0368_p0167a06║初行緣修智，次半明真修智。金剛心時緣修智生，斷
X21n0368_p0167a07║諸見時汝見亦滅，一切煩惱皆清淨時緣修亦滅。如
X21n0368_p0167a08║火燒木，木盡火亦滅。如是緣修滅盡已後，真修圓滿
X21n0368_p0167a09║乃名為佛，是故說言密嚴而解脫。破執示正竟。
X21n0368_p0167a10║自下第三有五行偈破彼所執。彼轉救云：一切諸法
X21n0368_p0167a11║雖空都無，未見空時怨親等法不可令無。有如是救，
X21n0368_p0167a12║故今破云：若法空無者，不可以兔角觸壞大山等。就
X21n0368_p0167a13║中分三：初有二行頌出世間違，次有一行半空色相
X21n0368_p0167a14║即同一體性，次一行半頌引喻顯示。不見以兔角等
X21n0368_p0167a15║者，若汝執云物雖空無，未知空時猶有相觸成敗事
X21n0368_p0167a16║者，我亦難汝，應以兔角觸壞大山。然未曾見，准知諸
X21n0368_p0167a17║法不應都無，文現可見。次一行半頌空色同體。猶如
X21n0368_p0167a18║水波，波外無水，離水無波，空性而色亦復如是。今大
X21n0368_p0167a19║乘中生滅同時，有無同體，非色滅後始有空法，准文
X21n0368_p0167a20║可見。次有一行半引喻示之。上半引喻，次一行偈合
X21n0368_p0167a21║結上喻。若論色時，指空為色，空外無別色。空亦如是，
X21n0368_p0167a22║指色為空，以是故言所為皆得成。上來破他轉執已
X21n0368_p0167a23║竟。是身如死屍以下五行偈，明佛如來設教之意。就
X21n0368_p0167a24║中，初二行法說明設教，次有三行偈引喻示之。初中
X21n0368_p0167b01║一行偈說身無本性，從緣而假立，次行設教意。有智
X21n0368_p0167b02║人者，此空見人聰明利根，乃起空見，故名智人。餘文
X21n0368_p0167b03║相現。就喻文中，初一行三句喻法託緣，後一行一句
X21n0368_p0167b04║法離有無，不應偏執。如是等文，相可現見。設教意訖。
X21n0368_p0167b05║自下五行半外人設教難。就中兩文：初文二行頌正
X21n0368_p0167b06║出難辭，次有三行半釋通種，已可解。釋難辭中上半
X21n0368_p0167b07║縱許盡得無傷，然古智人但說兔角不說餘者，凡夫
X21n0368_p0167b08║惑人起妄分別不能證法，但隨他語竟不了知，若須
X21n0368_p0167b09║分別剩生妄執，是故宣說何用分別也。若離於分別
X21n0368_p0167b10║以下，舉利答問。上來答前問云何非定文。
X21n0368_p0167b11║自下第三有九行半偈，答前問中於何所定。就中五
X21n0368_p0167b12║喻：一天宮殿喻，喻於七識依阿賴耶習氣力所持故，
X21n0368_p0167b13║於六道中恒轉不息。二依大地喻，喻於藏識有緣起
X21n0368_p0167b14║門，一切眾生所依體處。三孔雀喻，喻阿賴耶種子與
X21n0368_p0167b15║法相依而住。四百川流喻，喻阿賴耶諸識習氣恒所
X21n0368_p0167b16║歸依。五地有寶喻，喻阿賴耶生死涅槃但為根本。如
X21n0368_p0167b17║是等文相現，不勞消釋。知如是法，心不散亂，名為正
X21n0368_p0167b18║定。答上問中於何所定之
X21n0368_p0167b19║自下第四十一行偈，答前問中定所待緣。就中五文：
X21n0368_p0167b20║初有一行頌定所待緣；次一行頌出其定體；次有三
X21n0368_p0167b21║行偈釋其定障；次有三行定所現用，亦名釋所以；次
X21n0368_p0167b22║有三行偈定所厭法。就初文中言善行者，若就方便
X21n0368_p0167b23║說有漏善行名為善行，遠望順理能生定故。清淨行
X21n0368_p0167b24║者，初地已上離染過故名清淨行。若就成論，內證之
X21n0368_p0167c01║行名為善行，順理成故。善者順也。清淨行者，出觀之
X21n0368_p0167c02║行名清淨行，於俗諦中無染著故，定心恒待。如是緣
X21n0368_p0167c03║住下三句者，住地果滿，准即可知。出定體中，上半出
X21n0368_p0167c04║體，下半示定用，相現可見。自下三行出鄣中，初之二
X21n0368_p0167c05║句引喻顯示，次二句合作，次二行偈為一句結之。執
X21n0368_p0167c06║持識者，賴耶異名也。言定者，是凡夫二乘諸修觀者
X21n0368_p0167c07║名為定者。迷者二乘，取者凡夫，如是等人妄執心外
X21n0368_p0167c08║諸法相中修禪定故，名多迷取也。若通論之，凡夫二
X21n0368_p0167c09║乘總言迷取，取自心外立取法故。結中有二：一無智
X21n0368_p0167c10║慧錯亂於境，不能了知唯自心故，名為障也。次妄言
X21n0368_p0167c11║生決定以下，錯說法故。鄣言不當理，說為妄言。執自
X21n0368_p0167c12║非他，名生決定。不善名非法。離他學眾欲向自聚，名
X21n0368_p0167c13║離間語。以非法言為眾宣揚，名誑惑眾生。三世有法
X21n0368_p0167c14║各守自性不相雜亂，名別異住。在大眾中宣揚小乘
X21n0368_p0167c15║謗大乘故，言別起言說出定障也。自下三行釋定所
X21n0368_p0167c16║以。初一行偈引喻顯示，次有二行偈結前喻。喻文可
X21n0368_p0167c17║解。釋所以中，外人難云：如上所說諸法別住者誑眾
X21n0368_p0167c18║生者，如來昔日普說此法，可是妄言耶？故今通言諸
X21n0368_p0167c19║菩薩等有善巧方便欲利群生，施設教門誘誨眾生，
X21n0368_p0167c20║此是最後權教法輪。且如是說決定真實法，密嚴中
X21n0368_p0167c21║顯現如是文。相現可知。自下三行定所厭法。今修定
X21n0368_p0167c22║者，欲厭離此虗妄生死，故修此定。初有二行立道理
X21n0368_p0167c23║釋，次有一行引證。成丈夫者，亦名士夫。上來金剛藏
X21n0368_p0167c24║答前問訖。
X21n0368_p0168a01║自下第三大眾聞法修行供養。就中分五：一者已得
X21n0368_p0168a02║無畏菩薩聞法歡喜，皆作頂禮，身業供養。二者無量
X21n0368_p0168a03║佛菩薩眾從他方來者，讚嘆善哉，口業供養。三者無
X21n0368_p0168a04║量會中菩薩諸天等眾即是新眾，以說妙偈妙法供
X21n0368_p0168a05║養。四者會中菩薩天等即是舊眾，修供養畢，以偈請
X21n0368_p0168a06║問。五金剛藏以偈答問。前二文相現可知。第三偈中
X21n0368_p0168a07║十五行，偈分為四：初一行半總嘆說者德。次五行半
X21n0368_p0168a08║作業受果不成失責，謂前所說六界丈夫諸界和合
X21n0368_p0168a09║無實事者，誰於諸有作業受果？次五行半修因得果
X21n0368_p0168a10║是常途故，明知世間有主丈夫。次二行半因說翻覆
X21n0368_p0168a11║難。初中，上半嘆說者勝，次有二句嘆所說法，次有二
X21n0368_p0168a12║句嘆難過德。准文可知。第二文中，初四行半牒所說
X21n0368_p0168a13║法，次有二行責修因得果不成失。初中，一行法說牒
X21n0368_p0168a14║舉。譬如虗空以下，引喻責彼所說不成。云何於諸有
X21n0368_p0168a15║以下，難作業受果不成失。准文可知。自下五行半所
X21n0368_p0168a16║作業果絕不失故，明知作主必定有難。就中，初三行
X21n0368_p0168a17║半以末尋本，所作行業絕不失故，准知有主難。次有
X21n0368_p0168a18║二行偈，從本推末不無難。尋文可見，不須繁述。次二
X21n0368_p0168a19║行半因說翻䨱難。初一行半牒舉所說，次有一行偈
X21n0368_p0168a20║翻䨱設難。尋文可見。上來大眾修法供養訖。
X21n0368_p0168a21║自下第二諸菩薩眾、天及天女以雜供具供養金剛
X21n0368_p0168a22║藏菩薩。諸菩薩就中分三：初修供養，次以偈請問，次
X21n0368_p0168a23║金剛藏答。偈有二行：初行嘆德，次行請為說。文相可
X21n0368_p0168a24║知。下金剛藏答，答中二文：一答前請，二向大樹緊那
X21n0368_p0168b01║羅王說知法方法。初中一行法深難思，但以相應淨
X21n0368_p0168b02║理因喻所開，非是分別因喻所開。次一行者，如是深
X21n0368_p0168b03║法於密嚴中乃宣說印可，故言汝等眾應一心聽，此
X21n0368_p0168b04║即許說。自下第二向緊那羅王說知法方法，有四行
X21n0368_p0168b05║半：初一行半勸令知法，次有二行引喻廣示知法方
X21n0368_p0168b06║法，次有一行示所知法。文相可見。喻中有二，二文各
X21n0368_p0168b07║有：先喻、後合。其文可解。下示所知法，但知藏識之所
X21n0368_p0168b08║變故，一切亦然，不須別現。藏識中道離有無相，以是
X21n0368_p0168b09║故言藏以空為相。相者體相，說知方法也。
X21n0368_p0168b10║自下第二、緊那羅王對金剛藏問答辨了。先問，次答。
X21n0368_p0168b11║問有一行，上半問其一心量中有十八界主宰丈夫
X21n0368_p0168b12║差別之相，下半因何得生界等四大等法。文現可知。
X21n0368_p0168b13║自下金剛藏答前所問十六行偈，分為五：初一行半
X21n0368_p0168b14║讚問許說，次六行半嘆昔希有事，次二行半嘆今有
X21n0368_p0168b15║勝德，次一行半頌領問誡勅，次有四行正答前問。初
X21n0368_p0168b16║中，上半讚問如理，次有二句嘆問意好，次有二句許
X21n0368_p0168b17║說誡勑。自下有六行偈嘆昔事中，初有三行舉往昔
X21n0368_p0168b18║日能作希有不思議事，准知身有勝智能；次有三行
X21n0368_p0168b19║半聲聞自嫌，嘆大王德。菩薩有大力者，指大樹王言
X21n0368_p0168b20║菩薩大力。聲聞無定智者，諸小乘人但有事相觀察
X21n0368_p0168b21║定慧，未有藏緣起之中真證定智，故大迦葉自嫌言。
X21n0368_p0168b22║無雖離惑分別者，現行分別迷惑不了，唯知小乘但
X21n0368_p0168b23║斷上心，不斷種子。消文可知。自下二行半嘆今有勝
X21n0368_p0168b24║德。初一行嘆世間中細碎雜事心皆了達，次有二
X21n0368_p0168c01║句嘆內證得平等聖德，後有一行嘆外化德。善者，順
X21n0368_p0168c02║順佛所證真如，以是故言善於諸地相及佛清淨法。
X21n0368_p0168c03║餘文可見。自下一行半領問誡聽。初有一行領其問
X21n0368_p0168c04║辭，次有半行許說誡聽。自下四行答其前問。初有二
X21n0368_p0168c05║句答前問中云何心量中而有界丈夫，次有二句答
X21n0368_p0168c06║前問中云何生諸界，次一行半答前問中堅、濕、煖、動，
X21n0368_p0168c07║後境界與諸習。以下十一行半剩理諸藏，待緣合生。
X21n0368_p0168c08║如是諸文，尋即可知。上來向對緊那羅王答問已竟。
X21n0368_p0168c09║自下持進菩薩與無量眾聞法歡喜，供養金剛藏，說
X21n0368_p0168c10║偈而讚。初上二句讚於證道，次之二句嘆教道德。餘
X21n0368_p0168c11║文可見。自下大樹緊那羅王為報恩故，設種種供，并
X21n0368_p0168c12║說偈讚，亦准可知。
X21n0368_p0168c13║自下觀自在等八大菩薩，并餘無量菩薩之眾，向金
X21n0368_p0168c14║剛藏說偈讚嘆，有九行，偈分為四：一、三行勸請為說；
X21n0368_p0168c15║次有三行嘆所說法，有一行半嘆大眾德，後一行半
X21n0368_p0168c16║嘆密嚴勝德，勸令修因。初中，上半請為示法，次有一
X21n0368_p0168c17║行嘆說者德，後有一行半請為說法。就初請中，但請
X21n0368_p0168c18║法眼，不請餘者，今欲化度諸眾生故，於病藥中恐有
X21n0368_p0168c19║錯誤，故偏請之。嘆說者中，初有二句嘆所綜廣；次一
X21n0368_p0168c20║句者，蒙佛加被；下一句者，眾所宗仰。與理相應，故名
X21n0368_p0168c21║瑜伽；出入無礙，名為自在。餘文可見。次有三行嘆所
X21n0368_p0168c22║說法：初一行總嘆，次二行別嘆。此法最清淨，遠離於
X21n0368_p0168c23║言說者，自受用身所證法故，化佛菩薩不可言說示
X21n0368_p0168c24║他人故，以是故言經中未開。就別嘆中，初有一行嘆
X21n0368_p0169a01║證道德，後有一行嘆教道，並如上說，准即可知。嘆大
X21n0368_p0169a02║眾中，初三句者，嘆眾數多；更有三句者，嘆其身量大
X21n0368_p0169a03║小自在。又有一行半頌嘆勝勸修因：初二句嘆勝，次
X21n0368_p0169a04║二句勸修因，後二句結請為說。上來問訖。
X21n0368_p0169a05║自下為說。於中文三：一、嘆說者德；次金剛藏以下，至
X21n0368_p0169a06║為諸大眾演說法眼者，出說法相；次譬如鵝王以下，
X21n0368_p0169a07║嘆眾清淨。嘆說者中，先嘆身業，三十二相、八十種好
X21n0368_p0169a08║莊嚴身故；次為欲宣示無分別以下，至堪能聽受者，
X21n0368_p0169a09║嘆其心業；次即以梵聲以下，至莫不欣樂者，嘆其口
X21n0368_p0169a10║業。無分別者，言語斷絕故。離分別者，心行處滅故。餘
X21n0368_p0169a11║文可見。次嘆口業。金剛藏者，具者八種微妙之聲，如
X21n0368_p0169a12║楞伽中具廣分別，准彼即知。無量功德以下，嘆聲功
X21n0368_p0169a13║德。謂佛功德無有一德別守自性，趣一德時，諸德並
X21n0368_p0169a14║在一德之中，故金剛藏所有音聲無量功德而共相
X21n0368_p0169a15║應。餘文相現。自下正辨說法之相。謂從身上六處中
X21n0368_p0169a16║出微妙音聲，文相可解。自下嘆眾。就中三喻：初一喻
X21n0368_p0169a17║者，喻主及眾離欲清淨；次一喻者，喻金剛藏有殊勝
X21n0368_p0169a18║德；次一喻者，喻金剛藏與佛無異。此三喻中，皆初引
X21n0368_p0169a19║喻，次即合結，不須繁述。
X21n0368_p0169a20║自下如實見等菩薩請金剛藏為說法要，先問後答。
X21n0368_p0169a21║初中復二：一、如實見問；次此會中無量菩薩重問前
X21n0368_p0169a22║義。就初問中，先即長行設禮起問，次以偈頌廣出問
X21n0368_p0169a23║辭。住修行地自有兩釋：一、釋地前方便道中，修起地
X21n0368_p0169a24║上似無漏故；二、釋六地名修行六度，為無功用，道為
X21n0368_p0169b01║因故。偈有八行，分為五：初有三行嘆大乘法；次有一
X21n0368_p0169b02║行嘆教巧妙；次有二行迷悟相對，示顯得失；次有一
X21n0368_p0169b03║行嘆密嚴勝；後有一行問能說者所得三昧。初中一
X21n0368_p0169b04║行嘆法殊勝，勸修供養；次有一行嘆無分別，諸佛乃
X21n0368_p0169b05║證；後有一行嘆法離染，為正覺因。嘆教巧者，八識之
X21n0368_p0169b06║境唯是一識，實無差異，而大乘教隨眾所宜，宣說不
X21n0368_p0169b07║同。五法、二無我亦皆如是，為眾開示，以有差別，故今
X21n0368_p0169b08║嘆之。次有二行迷悟相對，示顯得失，先失後得。初上
X21n0368_p0169b09║二句迷故生過，次有二句悟者得益。言五習者，謂迷
X21n0368_p0169b10║四諦及修所斷為五習也。得清淨者，住佛種姓者，真
X21n0368_p0169b11║如即是諸佛體性，初地始得，名住佛姓。餘文可見。一
X21n0368_p0169b12║切國土中以下，嘆處殊勝。尊者已下，問能說者所得
X21n0368_p0169b13║三昧。如實見菩薩問訖，自下會中菩薩大眾作禮重
X21n0368_p0169b14║請一行半偈，文相可見。
X21n0368_p0169b15║自下金剛藏答前二問，先以長行臨當時機演說，次
X21n0368_p0169b16║偈廣答。一、汝等諸佛子！一行偈答前問中初三行偈；
X21n0368_p0169b17║二、我所得三昧以下，有七行半答前問中已得何三
X21n0368_p0169b18║昧下二句。然此答問無有次第，先答後問，後答前問。
X21n0368_p0169b19║初有一行依問正答，次六行半住三昧中所得利益。
X21n0368_p0169b20║初有三行半諸佛現像證誠所說，文相可知。次三行
X21n0368_p0169b21║中，初一行者上同諸佛益，次一行者證理見佛益，後
X21n0368_p0169b22║一行者所證之理離相寂靜，文相可知。自下第三、有
X21n0368_p0169b23║二行半答前五法，初一行半辨五法相，次有一行問
X21n0368_p0169b24║中雖無義有便，故釋三性義。若就前文，名、相互為因，
X21n0368_p0169c01║今約一往便說。名從於相生，相從因緣起者，非但一
X21n0368_p0169c02║相從因緣起，名亦從因生，謂顯識時，名、相二法忽然
X21n0368_p0169c03║頓起，轉麤至於分別事。識依取名，且依此行，經作此
X21n0368_p0169c04║說。此二生分別者，上文中說二從分別生，何故此文
X21n0368_p0169c05║此二生分別耶？如是二文互不相違。上文中說名、想
X21n0368_p0169c06║二法從分別生者，就實而說，大乘法中心為本故。今
X21n0368_p0169c07║此文中此二生分別者，起執次第作是說故，良以起
X21n0368_p0169c08║執迷名及相，執為實故。若得通達如是趣者，亦得無
X21n0368_p0169c09║傷。下有一行明三性義，准即可知。四、有三行半答前
X21n0368_p0169c10║問中八種識境界諸自性不同。就中，初行明如來藏
X21n0368_p0169c11║為身所依，次一行半明末那與識諸六識名所依處，
X21n0368_p0169c12║後有一行阿賴耶識一起已後恒續不斷。文相顯然，
X21n0368_p0169c13║不須繁述。五、行半答前問中及無我文。就中，初行表
X21n0368_p0169c14║宗舉利，次有二行得失分齊，後一行半翻即成失。尋
X21n0368_p0169c15║文可解。六、四行半答前問中見此微妙法下一行半
X21n0368_p0169c16║文。就中有三：一、有二行凡夫有佛性必須得成佛，次
X21n0368_p0169c17║有二行攝十地報相修眾行而不退失，後有半行結
X21n0368_p0169c18║勸令學。文現可知。七、三行半答前問中五種習所纏
X21n0368_p0169c19║生諸慧分別。初有一行表宗總答，次有一行簡勝却
X21n0368_p0169c20║劣，次有一行如來說此賴耶識意，後有半行結翻成
X21n0368_p0169c21║失。准即可見。八、四行半釋通外疑。初有三行法說通
X21n0368_p0169c22║疑，次一行半喻況釋疑。文外有疑：經中有說如來藏，
X21n0368_p0169c23║又說藏識，又復說言阿賴耶識，為當名體各各殊耶？
X21n0368_p0169c24║為是名異體不異耶？又人執云：如來藏者，是真常住，
X21n0368_p0170a01║是無為法；賴耶識者，是生滅法，有為所収。非但名別，
X21n0368_p0170a02║體亦有異。故今通言：如來清淨藏，亦名無垢智。隱時
X21n0368_p0170a03║如來藏現，成佛時名無垢智，釋隱現時體無改轉。次
X21n0368_p0170a04║有一行明佛設教，今上之二句明佛教意。下有二句
X21n0368_p0170a05║破異執者，藏識賴耶各別體執，天親菩薩所立之義，
X21n0368_p0170a06║當今此破惡慧不能知識藏即是賴耶識。次有一行
X21n0368_p0170a07║示顯名異，體即不殊，依文可見。下引喻況，況阿賴耶
X21n0368_p0170a08║體雖不殊，隨緣相別所以名別，故經中說藏識賴耶
X21n0368_p0170a09║二名差別。釋通疑訖。九、八行半答前問中一切國土
X21n0368_p0170a10║中下一行偈，初之一行法說立理，次四行半引喻釋
X21n0368_p0170a11║所以。初中前二行立道理釋，次有二行釋其所以。現
X21n0368_p0170a12║樂諸聖人者，證法不退故名為現。樂者，涅槃安寂故
X21n0368_p0170a13║名為樂。八地已上諸聖非一，故言諸聖。內證真如故
X21n0368_p0170a14║名為證，於自智境也。功德轉增修無功用，名轉增勝。
X21n0368_p0170a15║如是內證如如平等，離自知境故無能說。現法諸定
X21n0368_p0170a16║者以下一行，頌照俗諦境。外人有疑：若言諸境唯是
X21n0368_p0170a17║識者，何故現有差別境？故今通言所見雖差別，但識
X21n0368_p0170a18║無有境。次一行頌通故。外人救云：若如上說唯識無
X21n0368_p0170a19║境者，何故現見瓶衣等物可受用耶？是故通云心變
X21n0368_p0170a20║似境現，謂能取所取。就引喻中有其二喻：初一喻者
X21n0368_p0170a21║末依本立，其次喻者所依體性恒清淨常住。上來釋
X21n0368_p0170a22║正宗分竟。
X21n0368_p0170a23║自下第三、流通分也。說是經已，結上所說。金剛藏等
X21n0368_p0170a24║已下，時眾聞經，歡喜奉行。述經已訖，若有毫釐分種
X21n0368_p0170b01║聖旨者，報佛慈恩，并及四恩，普潤法界。
X21n0368_p0170b02║
X21n0368_p0170b03║大乘密嚴經疏第四卷（終）