X21n0369_p0171a01║
X21n0369_p0171a02║
X21n0369_p0171a03║
X21n0369_p0171a04║解深密經疏目次
X21n0369_p0171a05║
X21n0369_p0171a06║卷第一
X21n0369_p0171a07║序品第一
X21n0369_p0171a08║卷第二
X21n0369_p0171a09║勝義諦相品第二
X21n0369_p0171a10║卷第三
X21n0369_p0171a11║勝義諦相品之餘
X21n0369_p0171a12║心意識相品第三
X21n0369_p0171a13║卷第四
X21n0369_p0171a14║一切法相品第四
X21n0369_p0171a15║無自性相品第五
X21n0369_p0171a16║卷第五
X21n0369_p0171a17║無自性相品之餘
X21n0369_p0171a18║卷第六
X21n0369_p0171a19║分別瑜伽品第六
X21n0369_p0171a20║卷第七
X21n0369_p0171a21║分別瑜伽品之餘
X21n0369_p0171a22║卷第八
X21n0369_p0171a23║地波羅蜜多品第七
X21n0369_p0171a24║卷第九
X21n0369_p0171b01║地波羅蜜多品之餘
X21n0369_p0171b02║如來成所作事品第八
X21n0369_p0171b03║卷第十（但逸此卷）
X21n0369_p0171b04║如來成所作事品之餘
X21n0369_p0171b05║
X21n0369_p0171b06║解深密經疏目次（終）
X21n0369_p0171b07║
X21n0369_p0171b08║
X21n0369_p0171b09║
X21n0369_p0171b10║
X21n0369_p0171b11║
X21n0369_p0171b12║
X21n0369_p0171b13║No. 369
X21n0369_p0171b14║解深密經疏卷第一
X21n0369_p0171b15║西明寺沙門　圓測　撰
X21n0369_p0171b16║解深密經序品第一
X21n0369_p0171b17║將欲釋經，四門分別：一、教興題目，二、辨經宗體，三、
X21n0369_p0171b18║顯所依為，四、依文正釋。
X21n0369_p0171b19║第一、教興及題目者。竊以真性甚深，超眾象而為
X21n0369_p0171b20║象；圓音秘密，布群言而不言。斯乃即言而言亡，非
X21n0369_p0171b21║象而象著，理雖寂而可談；即言而言亡，言雖弘
X21n0369_p0171b22║而無說。故嘿不二於丈室可談，故辨三性於淨宮。
X21n0369_p0171b23║是故慈氏菩薩說真俗而並存，龍猛大士談空有
X21n0369_p0171b24║而雙遣。然則存不違遣，唯識之義彌彰；遣不違存，
X21n0369_p0171c01║無相之旨恒立。亦空亦有，順成二諦之宗；非有非
X21n0369_p0171c02║空，契會中道之理。故知迷謬者說空而執有，悟解
X21n0369_p0171c03║者辨有而達空。佛法甚源，豈不斯矣？但以接引多
X21n0369_p0171c04║方，入理非一，是故法王說三法輪：初為發起聲聞
X21n0369_p0171c05║乘者，波羅柰國施鹿林中創開生死、涅槃、因果，此
X21n0369_p0171c06║即第一四諦法輪；次為發趣菩薩乘者，鷲峯山等
X21n0369_p0171c07║十六會中說諸般若，此即第二無相法輪；後為發
X21n0369_p0171c08║趣一切乘者，蓮華藏等淨穢土中說深密等，此即
X21n0369_p0171c09║第三了義大乘。是即如來教興之意也。
X21n0369_p0171c10║題云解深密經者，一部總名。序品第一者，品內別
X21n0369_p0171c11║目。解謂解釋，深即甚深，密者秘密。此經宗明境行
X21n0369_p0171c12║及果三種無等，解釋如是甚深之義，名解深密。經
X21n0369_p0171c13║者，梵音名素怛纜，此云經也。若依俗典，經者常也，
X21n0369_p0171c14║經古歷今教義恒定，目之為常。或翻為綖，四分律
X21n0369_p0171c15║云：綖貫華，定不失落。大唐三藏翻為契經，謂契合，
X21n0369_p0171c16║契當道理合有情機。經亦二義：一者貫穿，二者攝
X21n0369_p0171c17║持。貫穿所應說義，攝持所化有情，具斯二義故名
X21n0369_p0171c18║契經。辨得名者，解經兩字是能詮教，深密之言顯
X21n0369_p0171c19║所詮理，從能所詮以立經目，此即深密之解經也。
X21n0369_p0171c20║故六釋中是依主釋。序品第一者，序謂由序起正
X21n0369_p0171c21║說之由致，品謂品類或品別義，顯已聞等義類相
X21n0369_p0171c22║從，攝義各別目之為品。於一部內有其八品，此品
X21n0369_p0171c23║最初故名第一，故言解深密經序品第一。
X21n0369_p0171c24║言宗體者，體即總明能詮教體，宗言別顯諸教所
X21n0369_p0172a01║詮。然諸聖教，大唐三藏五門出體：一、攝妄歸真門。
X21n0369_p0172a02║謂諸聖教，名句文身及以音聲，用如為體。故維摩
X21n0369_p0172a03║等云：一切眾生皆如也，一切諸法亦如也。二、攝
X21n0369_p0172a04║相歸識門，略有二義：一、三分明義，自體名識，見、相
X21n0369_p0172a05║二分通名為相。故成唯識第一卷云：變謂識體轉
X21n0369_p0172a06║似二分，見、相俱依自體起故。又第二云：識所變相
X21n0369_p0172a07║雖無量種，而能變識類別唯三。若依此釋，相謂相
X21n0369_p0172a08║狀，見、相皆是自體分識之相、狀故。二、二分明義，見
X21n0369_p0172a09║分名識，相分為相。故成唯識云：或復內識轉似外
X21n0369_p0172a10║境。若依此釋，相分名相，相不離見，說名唯識。總說
X21n0369_p0172a11║意云：名、句、文身及以音聲，識之相故，名為識也。
X21n0369_p0172a12║三、以假從實門，如瑜伽等。名等是假，聲即是實，故
X21n0369_p0172a13║離聲外無別名等。又解：此上三門各開二門。初二
X21n0369_p0172a14║門者：一、攝妄歸真門，唯真非妄；二、真妄差別門，是
X21n0369_p0172a15║妄非真，名等四法非真如故。次二門者：一、攝相歸
X21n0369_p0172a16║識門，唯識非相；二、識相差別門，且依此土，名等四
X21n0369_p0172a17║法唯相非識，名等皆是相分攝故。後二門者：一、以
X21n0369_p0172a18║假從實門，唯實非假；二、假實差別門，通假及實，名
X21n0369_p0172a19║等是假，聲即實故。第四、三法定體門。三法即是
X21n0369_p0172a20║蘊、處及界三科法門，故雜集論名三法品。薩婆多
X21n0369_p0172a21║宗評家正義用聲為體，故三科中色蘊、聲處、聲界
X21n0369_p0172a22║所攝。依經部宗，假、實二聲以為教體，五蘊門中色
X21n0369_p0172a23║蘊所攝，處、界門中聲處、法處，聲界、法界、法數門中
X21n0369_p0172a24║當廣分別。今依大乘，聲及名等四法為性，於五蘊
X21n0369_p0172b01║中色、行二蘊，處、界門中聲處、法處，聲界、法界、名等
X21n0369_p0172b02║三法意識境故。第五、法數出體，四門分別：一、法
X21n0369_p0172b03║數出體，二、本影有無，三、聚集顯現歷心差別，四、辨
X21n0369_p0172b04║音一異。
X21n0369_p0172b05║言法數出體者，且辨邪教。數論外道，聲諦為體；依
X21n0369_p0172b06║勝論宗，聲德為性。順世外道，四大為體，一切皆用
X21n0369_p0172b07║大為性故。聲論諸師用聲為體，明論聲常，能為定
X21n0369_p0172b08║量詮諸法故。今依內宗，諸說不同。薩婆多宗總有
X21n0369_p0172b09║七十五法，義如常釋。然彼教體，雜心、俱舍及毗婆
X21n0369_p0172b10║沙皆有二說：一云：如來法蘊，色蘊為性，以是聲故。
X21n0369_p0172b11║一云：行蘊，名、句、字故。由斯義故，此地諸師解不同，
X21n0369_p0172b12║有其三說：一云：音教以為正義，以聲是善，名、句、文
X21n0369_p0172b13║身是無記故。故雜心云：經、律、阿毗曇是名俗正法，
X21n0369_p0172b14║三十七道品是說第一義。長行釋云：俗正法者，言
X21n0369_p0172b15║說正法。一云：名等以為正義，以能詮表所說義故。
X21n0369_p0172b16║故發智論云：十二部經以何為性？答：名身、句身、文
X21n0369_p0172b17║身次第住，乃至廣說。一云：通用音聲、名等為體，由
X21n0369_p0172b18║前所說二種義故。今依新翻，俱舍第一具申兩釋，
X21n0369_p0172b19║謂說音聲，或說名等，而無別判。正理第三敘兩師
X21n0369_p0172b20║說，亦同俱舍，兼有問答。故彼論云：語、教異名，教容
X21n0369_p0172b21║是語；名、教別體，教何是名？彼作是釋：要由有名，乃
X21n0369_p0172b22║說為教，是故似教體即是名。所以者何？詮義如實，
X21n0369_p0172b23║故名佛教；名能詮義，故教是名。由是佛教定名為
X21n0369_p0172b24║體，舉名為首，以攝句、文。顯宗第三同順正理。三藏
X21n0369_p0172c01║解云：西方諸師傳作此釋：俱舍、正理皆有兩說，各
X21n0369_p0172c02║有所歸。所以者何？令物歡喜，音聲為勝；若約詮法，
X21n0369_p0172c03║名等即勝。故知所對不同，各有准據。由斯兩說，皆
X21n0369_p0172c04║是正義。今詳諸論，隨文相判，正理論意，名等為正。故
X21n0369_p0172c05║彼結云：是故佛教定名為體。准此，俱舍亦同正理，
X21n0369_p0172c06║以彼不破，義不違故。或可後師自結所立，非正理
X21n0369_p0172c07║師刊定勝劣。若依婆沙，評家正義，音聲為正。故大
X21n0369_p0172c08║婆沙第一百二十六云：問：如是佛教以何為體？為
X21n0369_p0172c09║是語業？為是名等？答：應作是說：語業為體。問：若爾，
X21n0369_p0172c10║次後所說當云何通？如說：佛教名何法？答：謂名身、
X21n0369_p0172c11║句身、文身，次第行列、次第安布、次第連合。答：後文
X21n0369_p0172c12║為顯佛教作用，不欲開示佛教自體，謂次第行列、
X21n0369_p0172c13║安布連合名、句、文身是佛教用。有說：佛教名等為
X21n0369_p0172c14║體。問：若爾，此文所說當云何通？如說：佛教云何？答：
X21n0369_p0172c15║謂佛語言、唱詞、評論、語音、語路、語業、語表，是謂佛
X21n0369_p0172c16║教。答：依展轉因，故作是說。如世子孫展轉生法，謂
X21n0369_p0172c17║語起名，名能顯義。如是說者，語業為體。佛意所說，
X21n0369_p0172c18║他所聞故。具說如彼。問：豈不正理依婆沙等，如何
X21n0369_p0172c19║不依評家正義？答曰：眾賢理長為勝，故別生理，名
X21n0369_p0172c20║等為正。解云：彼宗聲為體者，法數門中唯用音聲
X21n0369_p0172c21║一法為體。名等為體者，即用名等三法為體。若合
X21n0369_p0172c22║說者，合用四法為體，謂聲、名等。評家正義，用聲一
X21n0369_p0172c23║法為體。依經部宗，以聲為體。故順正理第十四卷
X21n0369_p0172c24║破經部云：汝不應說名、句、文身即聲為體。無性攝
X21n0369_p0173a01║論第一亦爾，彼云：諸契經句，語為自性，且不應理。
X21n0369_p0173a02║然依彼宗，有三師說：一云：十二處中聲處為性，離
X21n0369_p0173a03║聲無別名、句、字故。一云：法處相續假聲以為自性，
X21n0369_p0173a04║唯是意識所緣性故。一云：通用假實二聲為體，前
X21n0369_p0173a05║二義故。如何經部宗有此三說？三藏解云：以經為
X21n0369_p0173a06║量，釋諸義者皆名經部，故經部宗有此三說。彼宗
X21n0369_p0173a07║法數，諸說不同。一云：離心無別心法。若依彼說有
X21n0369_p0173a08║十九法，謂色中有十四，謂五根、五境及四大種，心
X21n0369_p0173a09║唯是一，無心法故。不相應法唯有一數，謂諸無作。
X21n0369_p0173a10║無為有三，謂虗空、擇滅、非擇滅。如是有十九種法，
X21n0369_p0173a11║於中但用聲處為體，相續假聲無別體故。自餘諸
X21n0369_p0173a12║說，一切法義中當具分別。今依大乘，兩說不同。一
X21n0369_p0173a13║龍猛宗，無文正判法數多少。准智度論明諸法相，
X21n0369_p0173a14║大分同於薩婆多宗，總有七百六十一法。何以得
X21n0369_p0173a15║知者，薩婆多宗明七十五法，十住毗婆沙立有七
X21n0369_p0173a16║百不相應法，故知除十四不相應，加七百不相應
X21n0369_p0173a17║法，故有七百六十一法（更勘餘論）。由斯即用十一色中
X21n0369_p0173a18║音聲為體。故智度論三十三云：六通阿羅漢，佛說
X21n0369_p0173a19║法時雖不在座，以天眼見佛、天耳聞法，若神通力
X21n0369_p0173a20║所不及處不得見聞。准此，佛教用名為體。二彌勒
X21n0369_p0173a21║宗，總有百法，如百法論。然出教體，諸教不同。有處
X21n0369_p0173a22║唯聲，如維摩經等：佛以一音演說法，眾生隨類各
X21n0369_p0173a23║得解。又無量義經云：能以一音普應眾聲。又大界
X21n0369_p0173a24║經云：如來一語說法中，演說無量契經海。又此經
X21n0369_p0173b01║第五云：如來言音略有三種：一者契經，二者調伏，
X21n0369_p0173b02║三者本母。相續、深密二經皆云：佛語有三：一脩多
X21n0369_p0173b03║羅語，二毗尼語，三摩德勒伽語。顯揚等論即說聖
X21n0369_p0173b04║教名為聲量。有處但用名等為體，如仁王經云：此
X21n0369_p0173b05║經名句百千佛說。又此經第四云：一者於無量說
X21n0369_p0173b06║法、無量法句文字、後後慧辨陀羅尼自在愚癡，二
X21n0369_p0173b07║者辨才自在愚癡。解云：無量說法者，義無礙境。無
X21n0369_p0173b08║量法句文字者，法無礙境。後後慧辨者，辭無礙境。
X21n0369_p0173b09║辨才自在者，辨說無礙境。故知聖教名等為體。故
X21n0369_p0173b10║成唯識第二卷云：若名句文不異聲者，法辭無礙
X21n0369_p0173b11║境應無別，准知名等以為自性。有處合說聲及名
X21n0369_p0173b12║等，如仁王經云：十二部經如名句文聲。又維摩經
X21n0369_p0173b13║第三卷云：有以音聲語言文字而作佛事，如是乃
X21n0369_p0173b14║至諸佛威儀進止諸所施為無非佛事。無垢稱經
X21n0369_p0173b15║亦同維摩。又十地論第一卷云：說者以此二事說，
X21n0369_p0173b16║聞者以此二事聞。具如彼說。解云：言二事者，謂聲
X21n0369_p0173b17║及名等。有處文義合說為體，如瑜伽論八十一云：
X21n0369_p0173b18║論契經體略有二種：一文，二義。文是所依，義是能
X21n0369_p0173b19║依，如是二種總名一切所知境界。所以如是諸教
X21n0369_p0173b20║異者，三藏解云：據實皆用名等為體，而諸聖教各
X21n0369_p0173b21║據一義，故不相違。所以者何？以假從實，用聲為體，
X21n0369_p0173b22║離聲無別名句等故。以體從用，名等為體，能詮諸
X21n0369_p0173b23║法自性差別二所依故。假實相藉，合說為體，隨闕
X21n0369_p0173b24║一種，說不成故。生解究竟必由文義，是故諸說互
X21n0369_p0173c01║不相違。
X21n0369_p0173c02║第二、本影有無。有其二義：一、本影有無，二、說法差
X21n0369_p0173c03║別。本影有無者，如來聖教四法為體，所謂音、聲、名、
X21n0369_p0173c04║句、文身。如是四法，如來自說名為本質，聞者識變
X21n0369_p0173c05║名之為影。如是本影有無差別，總約諸宗有其四
X21n0369_p0173c06║句：一、有本無影，諸說不同。且依諸部有其三說：一、
X21n0369_p0173c07║薩婆多宗，一切佛聲唯是有漏，亦說名等定唯無
X21n0369_p0173c08║記。若廣分別，如婆沙等。二、大眾部、一說部、說出世
X21n0369_p0173c09║部、雞胤部等，皆作是說：諸佛世尊皆是出世，無有
X21n0369_p0173c10║漏法。諸如來語皆轉法輪，佛以一音說一切法。三、
X21n0369_p0173c11║多聞部，說佛五種音是出世間，所謂苦、空、無常、無
X21n0369_p0173c12║我、涅槃寂靜，引聖道故。所餘諸聲皆是世間。如是
X21n0369_p0173c13║等部皆作是說，唯本非影，彼宗不明唯識義故。二、
X21n0369_p0173c14║有影無本者，諸那伽犀那，此云龍軍，即是舊翻三
X21n0369_p0173c15║身論主。彼說佛果唯有真如及真如智，無色聲等
X21n0369_p0173c16║麤相功德。堅慧論師及金剛軍皆同此釋。堅慧論
X21n0369_p0173c17║師即是舊翻寶性論主，五印度北也。三、本影俱有
X21n0369_p0173c18║者，月藏菩薩（亦名護月）及親光等皆作是說：一切如來
X21n0369_p0173c19║具有三身色聲等德。金光明云：如來能轉三種法
X21n0369_p0173c20║輪，謂轉、照、持。如是等教誠證非一，或能聞者識變
X21n0369_p0173c21║似彼，故知俱有本質影像。四本影俱無者，清辨菩
X21n0369_p0173c22║薩依勝義諦立一切法其性皆空。或可護法就勝
X21n0369_p0173c23║義諦作如是說：如來聖教本影俱無，勝義諦中無
X21n0369_p0173c24║言等故。雖有如是四句差別，大唐三藏及護法宗
X21n0369_p0174a01║有其二義：一就實正教，唯本非影，本即如來正所
X21n0369_p0174a02║說故。二兼正俱說，通於本影，皆由如來說力起故。
X21n0369_p0174a03║問：若正教佛自說者，楞伽等說如何會釋？四卷楞
X21n0369_p0174a04║伽第三卷云：我從某夜得最正覺，乃至某夜入般
X21n0369_p0174a05║涅槃，於其中間不說一字，亦不已說當說不說是
X21n0369_p0174a06║佛說。又大般若第五百六十七云：眾生各各謂佛
X21n0369_p0174a07║獨為說法，而佛本來無說無示。又五百七十一云：
X21n0369_p0174a08║諸佛菩薩從始至終不說一字。解云：不說有其三
X21n0369_p0174a09║義：一依真如離言說等種種相故，故言不說。是故
X21n0369_p0174a10║四卷楞伽第三卷云：何因說言不說是佛說？佛告
X21n0369_p0174a11║大慧：我因二法故作如是說。云何二法？謂緣自得
X21n0369_p0174a12║法及本住法。又十卷楞伽第五卷云：一者依自身
X21n0369_p0174a13║內證法，二者依本住法。廣說如彼。解云：經意於一
X21n0369_p0174a14║真如有其二義：一內自所證，二有佛無佛性相常
X21n0369_p0174a15║住。如是真如離言說故，名為不說。故彼四卷頌云：
X21n0369_p0174a16║爾時世尊欲重宣此義而說偈言：
X21n0369_p0174a17║我某夜成道，至某夜涅槃，於此二中間，
X21n0369_p0174a18║我都無所說，緣自得法住，故我作是說。
X21n0369_p0174a19║彼佛及與我，悉無有差別。
X21n0369_p0174a20║十卷第五。大同前頌（第五句云：內身證法性）。又仁王經云：無
X21n0369_p0174a21║聽無說如虗空，法同法性，聽同說同，一切法皆如
X21n0369_p0174a22║也。又天親菩薩波若論云：若人言如來說法，則為
X21n0369_p0174a23║謗佛，不能解我所說法故。此義云何？偈曰：
X21n0369_p0174a24║如佛法亦然，所說二差別，不離於法界。
X21n0369_p0174b01║說法無自相。
X21n0369_p0174b02║論自釋云：二、差別者，所說法及義。解云：論意：化身
X21n0369_p0174b03║如來離真如外無別自相，如佛離真如外無別自
X21n0369_p0174b04║相，所說教法及所說義亦復如是。二、約諸佛所說
X21n0369_p0174b05║無異，故言不說。故波若論云：如經言：須菩提！如來
X21n0369_p0174b06║無所說法故。此義云何？無有一法唯獨如來說，餘
X21n0369_p0174b07║佛不說故。三、約墮文字法，故言不說。是故四卷楞
X21n0369_p0174b08║伽第四云：如來不說墮文字法，文字有無不可得
X21n0369_p0174b09║故，除不墮文字。若有人言：如來說墮文字法。者，此
X21n0369_p0174b10║則妄說，法離文字故。是故諸佛及諸菩薩不說一
X21n0369_p0174b11║字，不答一字，乃至廣說。又彼復云：大慧！若不說一
X21n0369_p0174b12║切法者，教法則壞；教法壞者，則無諸佛、菩薩、緣覺、
X21n0369_p0174b13║聲聞；若無者，誰說為誰？十卷第六大同此說，故不
X21n0369_p0174b14║繁述。准上經文，雖不能說墮文字法，而能宣說不
X21n0369_p0174b15║墮文字三藏聖教。故維摩云：夫說法者，無說無示；
X21n0369_p0174b16║其聽法者，無聞無得。譬如幻士為幻人說法，當建
X21n0369_p0174b17║是意而為說法。又問：兼、正俱說通本影者，如何會
X21n0369_p0174b18║釋無性菩薩攝大乘論，彼文但用聞者識上聚集
X21n0369_p0174b19║顯現以為自性？解云：護法不依彼論以為定量，故
X21n0369_p0174b20║不成難。又解：護法同無性說，彼無性意許有三身，
X21n0369_p0174b21║色、聲等德亦能說法。故彼論云：受用變化即是後
X21n0369_p0174b22║得智之差別。問：若爾，如何聞者識上聚集顯現以
X21n0369_p0174b23║為教體，而不說言見者識上所現色身以為化身？
X21n0369_p0174b24║解云：影略互顯，據實身教皆有本影，故不相違。問：
X21n0369_p0174c01║等是影略，如何不說見者識相以為二身？解云：不
X21n0369_p0174c02║必須通，不離難故。又解：教為生解聞者識相，親能
X21n0369_p0174c03║生解身出佛體，由斯且說佛色心等。問：聞者識上
X21n0369_p0174c04║所變教體，為是有漏？為無漏耶？大唐三藏釋云：西
X21n0369_p0174c05║方兩釋。一云：無漏心變定唯無漏。有漏心變自有
X21n0369_p0174c06║二義，橫尅而言名為有漏，以有漏心所變境故。若
X21n0369_p0174c07║從法界所流義邊，名為無漏。無性論宗多依此釋。
X21n0369_p0174c08║一云：有漏心所變者定是有漏，若無漏心所變相
X21n0369_p0174c09║者定唯無漏。雖有兩說，大唐三藏、護法菩薩意存
X21n0369_p0174c10║後說。故成唯識論第十卷云：見相二分有漏無漏
X21n0369_p0174c11║定是同性，善等三性不必同性，三性因緣雜引生
X21n0369_p0174c12║故。問：有漏變正教，正教成有漏；無漏變邪教，邪教
X21n0369_p0174c13║應無漏。解云：許亦無失，無漏變故。問：教有邪正殊，
X21n0369_p0174c14║皆通漏無漏；或可人有凡聖異，皆通聖非聖。解云：
X21n0369_p0174c15║許亦無失，以能變心通二種故。言說法差別者，自
X21n0369_p0174c16║有二種：一約三身者，二依諸知約三身。問：依何身
X21n0369_p0174c17║而能說法？答：薩婆多宗，佛有二種：一者生身佛，謂
X21n0369_p0174c18║父母所生有漏身；二法身佛，謂五分法身。生身說
X21n0369_p0174c19║法而非法身，入觀位中不說法故。依經部宗，亦有
X21n0369_p0174c20║二身皆能說法。彼宗無漏，能發音聲說聖教也。今
X21n0369_p0174c21║依大乘，具有三身，說與不說有其四句：一、一說，二、
X21n0369_p0174c22║不說。謂受用身，為受法樂能自說故；非法身者，無
X21n0369_p0174c23║言說故；亦非化身，非真說故。或可化身非餘二身，
X21n0369_p0174c24║無言說故，無所為故。雖他受用對機說法，而實是
X21n0369_p0175a01║化。二、二說，一、不說，謂佛法身及受用身，內證聖行
X21n0369_p0175a02║境界故、受用法樂故。或可受用、變化皆能說法而
X21n0369_p0175a03║非法身，無言說故。三、三皆說法，如十卷楞伽第二
X21n0369_p0175a04║卷說。法身說法者，內證聖行境界故。報佛說法者，
X21n0369_p0175a05║說一切法自相同相故。化佛說法者，說六度等，乃
X21n0369_p0175a06║至廣說。四卷楞伽第一卷說，大同前說。四、三皆不
X21n0369_p0175a07║說。所以者何？真如法身無言說故，自受用身無所
X21n0369_p0175a08║為故，變化身等非真說故。然佛地論且依說義略
X21n0369_p0175a09║敘三說，故佛地論第一卷云：受用、變化二佛土中，
X21n0369_p0175a10║今此淨土何土所攝？說此經佛為是何身？有義化
X21n0369_p0175a11║土化身說法，有說受用土受用身說法，廣說如彼。
X21n0369_p0175a12║如實義者，釋迦牟尼說此經時，地前大眾見變化
X21n0369_p0175a13║身居此穢土為其說法，地上大眾見受用身居佛
X21n0369_p0175a14║淨土為其說法，所聞雖同所見各別，具說如彼。准
X21n0369_p0175a15║如實義，於三身中二身說法而非法身。依土差別
X21n0369_p0175a16║者，依楞伽經有十種說法：一、語言說法，乃至第十、
X21n0369_p0175a17║動身說法。故十卷經第四卷云：大慧復言：世尊！有
X21n0369_p0175a18║語言說應有諸法，若無諸法應無言說。佛告大慧：
X21n0369_p0175a19║亦有無法而有言說，如兔角等。大慧！兔角非有非
X21n0369_p0175a20║無而有言說，故汝所難此義已破。大慧！非一切佛
X21n0369_p0175a21║土言語說法。何以故？有佛國土直親不瞬口無言
X21n0369_p0175a22║說名為說法（四卷楞伽云瞻視顯法）。有佛國土直示相，名為
X21n0369_p0175a23║說法（四卷，楞伽或有作相）。有佛國土但動眉相，名為說法（四卷，
X21n0369_p0175a24║楞伽或有揚眉）。有佛國土唯動眼相，名為說（四卷，楞伽或有動精）。有
X21n0369_p0175b01║佛土嘆，名為說法（四卷亦同）。有佛國土欠，名為說法（四卷
X21n0369_p0175b02║亦同）。有佛國土咬，名為說法（四卷云或磬咳）。有佛國土念，名
X21n0369_p0175b03║為說法（四卷，經云或念剎土）。有佛國土動身，名為說法（四卷云或
X21n0369_p0175b04║動搖）。又維摩經第三卷云：有以光明而作佛事，或以
X21n0369_p0175b05║菩薩、或佛化人、或菩提樹、或以衣服臥具、或以飯
X21n0369_p0175b06║食、或以園林臺觀、或以三十二相八十隨好、或以
X21n0369_p0175b07║佛身、或以虗空、或夢喻等、或以音聲語言文字而
X21n0369_p0175b08║作佛事。或有佛土寂漠，無言無說、無示無識、無作
X21n0369_p0175b09║無為而作佛事。如是阿難！諸佛威儀進止諸所施
X21n0369_p0175b10║為，無非佛事。若廣分別，如無垢稱第五卷說。所以
X21n0369_p0175b11║如是諸教異者，依大乘宗汎論說法，略有四義：一、
X21n0369_p0175b12║語言說，如佛地論；二、身說法而非法身；二、生解說
X21n0369_p0175b13║法亦通法身，如楞伽經；三、依土差別十種說法，如
X21n0369_p0175b14║楞伽經；四、諸佛進止諸所施為乃成無量，如維摩
X21n0369_p0175b15║等。各有所據，故不相違。或可佛事顯利益事，非唯
X21n0369_p0175b16║說法。問：上諸說皆有名等，為不定耶？解云：不定。法
X21n0369_p0175b17║身說法及虗空等能生解故，名為說法而無名等，
X21n0369_p0175b18║諸無為法無分位故。若其無說無示等者，寂嘿心
X21n0369_p0175b19║上假立名等，於理無失，有為心等有分位故。
X21n0369_p0175b20║三、聚集顯現歷心差別者，如攝大乘無性釋云：貫
X21n0369_p0175b21║穿縫綴，故名為經。此中即是隨墮八時，聞者識上
X21n0369_p0175b22║直、非直說，聚集顯現以為體性。解云：八時有其二
X21n0369_p0175b23║釋：一云：八時即八轉聲，謂於七轉加呼召聲，如言
X21n0369_p0175b24║係補盧沙。此八轉聲後當分別，謂佛說法於八轉
X21n0369_p0175c01║中隨用一聲，故云隨墮八時。一云：依聲明論，晝夜
X21n0369_p0175c02║各有四時，合有八時。如來說法於八時中隨墮一
X21n0369_p0175c03║時，故云隨墮八時。直、非直說有其三釋：一云：詮自
X21n0369_p0175c04║性故，名為直說；詮差別故，名非直說。一云：長行名
X21n0369_p0175c05║為直說，偈頌為非直說。一云：十二部中契經為直
X21n0369_p0175c06║說，餘十一部為非直說。此中意說隨墮八時，聞者
X21n0369_p0175c07║識上十二部經名、字、句等，聚集顯現以為教體。問：
X21n0369_p0175c08║何等名為聞者識心？如何說為聚集顯現？解云：依
X21n0369_p0175c09║瑜伽論，且約六識分別五心。故彼第一卷云：復次，
X21n0369_p0175c10║由眼識生，三心可得。如其次第，謂卒爾尋求決
X21n0369_p0175c11║定心，初是眼識，二在意識。決定心後方有染、淨，此
X21n0369_p0175c12║後乃至等流。眼識善、不善轉，而彼不自由分別力，
X21n0369_p0175c13║乃至此意不趣餘境。經爾所時，眼、意二識或善、或
X21n0369_p0175c14║染相續而轉。如眼識生，乃至身識亦爾。解云：五中，
X21n0369_p0175c15║初、後通六，次三唯意。又前三是無記，後二通善、惡。
X21n0369_p0175c16║又卒爾五識後必有尋求心，尋求心後或散、不散，
X21n0369_p0175c17║散即復起卒爾五識，不散即起第三決定乃至等
X21n0369_p0175c18║流。又意識卒爾自有二種：一、五識同時卒爾意識，
X21n0369_p0175c19║二、獨頭意識卒爾墮心。故瑜伽論第三卷云：又意
X21n0369_p0175c20║識任運散亂，緣不串習境時，無欲等生。爾時意識
X21n0369_p0175c21║名卒爾墮心，唯緣過去境。五識無間所生意識，或
X21n0369_p0175c22║尋求，或決定，唯應說緣現在境。若此，即緣彼境生。
X21n0369_p0175c23║釋家四說：一云：意識任運，不依前三心次第，故名
X21n0369_p0175c24║散亂。汎爾漫緣不串習境時，有五遍行，無別境五。
X21n0369_p0176a01║爾時意識名卒爾墮心，唯能緣過去曾所緣境。若
X21n0369_p0176a02║說五識無間所生意識，或尋求心，或決定心，唯應
X21n0369_p0176a03║說緣前五識種類現在境。若此尋求、決定二心，即
X21n0369_p0176a04║緣彼五識種類境生。餘三師說，如五心章。此中且
X21n0369_p0176a05║依前五種心以明聚集。言聚集者，如契經說：諸行
X21n0369_p0176a06║無常，有起盡法，生必滅故，彼寂為樂。解云：此即契
X21n0369_p0176a07║經比量破執。常者，諸行無常宗。有起盡法者，是同
X21n0369_p0176a08║法喻，舉燈光等。生必滅故者，是因。由是道理，彼寂
X21n0369_p0176a09║涅槃以為勝樂。且約初句以辨聚集，於中具有四
X21n0369_p0176a10║聲、四字、四名、一句及所詮義。於此義中，西方諸師
X21n0369_p0176a11║且作三釋。有云：說諸字時，卒爾耳識、同時意識及
X21n0369_p0176a12║尋求心唯有聲相。所以者何？五俱意識是現量故，
X21n0369_p0176a13║不緣名等。若尋求心尋五識等所緣境故，不緣名
X21n0369_p0176a14║等。雖此三識所變聲上皆有名等，如生等相，而不
X21n0369_p0176a15║緣故，不說聚集。決定心後有三種相，謂聲、名、字。至
X21n0369_p0176a16║說行時，卒爾耳識、同時意識及尋求心唯得行聲，
X21n0369_p0176a17║准前可知。決定心等亦得九種，准前可知。說常字
X21n0369_p0176a18║時，卒爾心等得常聲。決定心後得十四種，謂四聲、
X21n0369_p0176a19║四字、四名、一句及所詮義，由此極少經十六心乃
X21n0369_p0176a20║得具足。謂從四字皆有四心，謂卒爾耳識、同時意
X21n0369_p0176a21║識尋求決定。若不散者，起染淨心，如理應思。有義，
X21n0369_p0176a22║卒爾耳識、同時意識不緣名等，義如前說，是現量
X21n0369_p0176a23║故。尋求已去即非現量，由斯亦得聲名字等。四尋
X21n0369_p0176a24║求心如其次第得三六九及以十四，准前應知。若
X21n0369_p0176b01║依此釋，經十二心方得具足。決定心等所得多少，
X21n0369_p0176b02║如理應知。有義，耳識、同時意識亦緣名等。若不爾
X21n0369_p0176b03║者，尋求意識尋何等名？由斯道理，說諸字時，卒爾
X21n0369_p0176b04║耳識唯得諸聲，同時意識得聲名等。於此義中分
X21n0369_p0176b05║成兩釋。一云：四卒爾心各唯得三。所以者何？說常
X21n0369_p0176b06║聲時不緣諸等聲及名字，五識同時卒爾墮心皆
X21n0369_p0176b07║現量故。若許緣者，應有散心現量緣過去故，其尋
X21n0369_p0176b08║求心方得圓滿。尋求等心所得多少，如第二說。一
X21n0369_p0176b09║云：五識、同時意識容非現量，故得緣過去名等。若
X21n0369_p0176b10║依此釋，即以心中具足聚集。問：若如前說，五俱意
X21n0369_p0176b11║識定是現量，如何亦說緣名等耶？解云：現量亦然，
X21n0369_p0176b12║名等自相，而因明理門說不緣名，義相繫故。或有
X21n0369_p0176b13║但由等流耳識所列發故而顯現者，未必要待卒
X21n0369_p0176b14║爾耳識之所列生方能聚集。上來且說未轉依位
X21n0369_p0176b15║卒爾心等聚集顯現，若轉位於一念中具足顯現，
X21n0369_p0176b16║如理應思。廣釋五心，具如前章。
X21n0369_p0176b17║四、辨音一異門。問：如來說法為一音不？答：諸說不
X21n0369_p0176b18║同。若依異部宗輪論，有二十部，分成兩釋：一、大眾
X21n0369_p0176b19║部，一、說部。說出世部、雞胤部皆作此說：諸如來語
X21n0369_p0176b20║皆轉法輪，佛以一音說一切法。（真諦記云：如來言音自有二種：一、從
X21n0369_p0176b21║口出，皆是法輪；二、威德所顯，不從口出，不關法輪。如問阿難從何處來等，如佛說法時，前後悉見佛面對
X21n0369_p0176b22║其說法，此亦佛威德所顯云云。）二、一切有部及經部等皆作此說：
X21n0369_p0176b23║非如來語皆轉法輪，非佛一音能說一切法。乃至
X21n0369_p0176b24║廣說。大毗婆沙第七十九亦有兩說，同部執論。彼
X21n0369_p0176c01║云：問：佛以聖語說四聖諦，能令所化皆得解不？設
X21n0369_p0176c02║爾何失？二俱有過。所以者何？若言能者，毗奈耶說
X21n0369_p0176c03║如何會釋？世尊有時為四天王先以聖語說四聖
X21n0369_p0176c04║諦，四天王中二能領解，二不領解。世尊憐愍饒益
X21n0369_p0176c05║彼故，以南印度邊國俗語說四聖諦，二天王中一
X21n0369_p0176c06║能領解，一不領解。世尊憐愍饒益彼故，復以一種
X21n0369_p0176c07║篾戾羊語說四聖諦，時四天王皆得領解。若不能
X21n0369_p0176c08║者，伽他所說當云何通？如有頌言：
X21n0369_p0176c09║佛以一音演說法，眾生隨類各得解。
X21n0369_p0176c10║皆謂世尊同其語，獨為我說種種義。
X21n0369_p0176c11║一音者，謂梵音，乃至廣說。答：有二說：一有作是說：
X21n0369_p0176c12║佛以聖語說四聖諦皆能領解，而四天王意樂有
X21n0369_p0176c13║異。為滿彼意，故佛異說，乃至廣說。復次世尊欲顯
X21n0369_p0176c14║於諸言音皆能善解，故作是說。謂有生疑：佛唯能作
X21n0369_p0176c15║聖語說法，一切言音未必自在。為決彼疑，佛以種
X21n0369_p0176c16║種言音說法。復次有所化者，依佛不變形言、或依
X21n0369_p0176c17║變形言，乃至廣說。是故世尊說三種語。二云：佛以
X21n0369_p0176c18║一音說四聖諦，不令一切皆能領解。世尊雖有自
X21n0369_p0176c19║在神力，而於境界不能改越，如不能令耳見諸色、
X21n0369_p0176c20║眼聞聲等。問：若爾，前頌當云何通？答：不必須通，非
X21n0369_p0176c21║三藏故。諸讚佛頌言多過實，如分別論者讚說世
X21n0369_p0176c22║尊心常在定，乃至廣說。復次如來言音遍諸聲境，
X21n0369_p0176c23║隨所欲言皆能作之。謂佛若作支那國語，勝在支
X21n0369_p0176c24║那中華生者，具說如彼。復次佛語輕利速疾迴轉，
X21n0369_p0177a01║雖種種語而謂一時。謂佛若作支那語已，無間復
X21n0369_p0177a02║作礫迦國語，乃至復作博羅語，以速轉故皆謂一
X21n0369_p0177a03║時，如旋火輪非輪輪相。前頌依此，故亦無違。復次
X21n0369_p0177a04║如來言音雖有多種，而同有益，故說一音。解云：婆
X21n0369_p0177a05║沙自有二說：一云一音能令得解，此當部執大眾
X21n0369_p0177a06║部等。言一音者，謂梵音也。而三遍說有三種意：一
X21n0369_p0177a07║滿彼意故、二斷彼疑故、三隨所化者依不變形言
X21n0369_p0177a08║反變形言。一云不得一音皆令得解，此當部執說
X21n0369_p0177a09║一切有部等計。而伽陀說能令解者，不必須通，非
X21n0369_p0177a10║三藏故，言過實故。如分別論者云：世尊心常在定
X21n0369_p0177a11║等。復以三義會一音義：一、隨處第一，故名為一；二、
X21n0369_p0177a12║速疾似一，故名為一；三、利益同，故名為一。今依
X21n0369_p0177a13║大乘，一音能說。故無量義經云：能以一音普應眾
X21n0369_p0177a14║聲。又大不思議經云：如來說法一語中，演說無邊
X21n0369_p0177a15║契經海。無垢稱云：佛以一音演說法，有情隨類各
X21n0369_p0177a16║得解。又佛地論第六卷云：成所作智，隨諸眾生意
X21n0369_p0177a17║樂差別，現化語業，說種種義，斷諸疑惑。謂發一音
X21n0369_p0177a18║表一切義，定諸有情隨類獲益。如契經言：佛一音
X21n0369_p0177a19║演說諸法，眾生隨類各得開解，或有怖畏，或有歡
X21n0369_p0177a20║喜，或生厭離，或復斷疑。此是如來本願所列，不思
X21n0369_p0177a21║議力所發化語，一音能斷一切眾疑。如是等說，不
X21n0369_p0177a22║可具述。然一音者，是一梵音。故無量義經云：稽首
X21n0369_p0177a23║歸依梵音聲。又智度論八十六云：欲為眾生法，說
X21n0369_p0177a24║解一切眾生語言音聲，以梵音聲而為說法。問：此
X21n0369_p0177b01║如來一音所說，為是本質？為影像耶？若本質者，無
X21n0369_p0177b02║性攝論如何會釋？若影像者，隨能聞者即成多種，
X21n0369_p0177b03║如何言一？解云：護法等宗，就實正教，唯本非影，兼
X21n0369_p0177b04║正俱說。通本及影而言一者，同一梵音，難約聲辨
X21n0369_p0177b05║順違；同一聲，或可約色辨青黃，青黃應成一。解云：
X21n0369_p0177b06║許亦無失。如雜集說：迦末羅病，損壞眼根，見青為
X21n0369_p0177b07║黃。此亦如是，由佛神力，於一色等各各異見。故佛
X21n0369_p0177b08║地論第六卷云：成所作智，若作化身，亦令眾生一
X21n0369_p0177b09║質異見，利樂事成。問：神力得自在，同質得異見；或
X21n0369_p0177b10║可神力得自在，異質得同見？解云：大乘四句皆成：
X21n0369_p0177b11║一、同質異見，如一化身，眾生各各所見不同。二、異
X21n0369_p0177b12║質同見，如一化身，諸佛共變，據實眾多而見為一。
X21n0369_p0177b13║故成唯識論第十卷云：他受用身及變化身，隨諸
X21n0369_p0177b14║如來所化有情，有共不共。所化共者，同處同時，諸
X21n0369_p0177b15║佛各變為身為土，形狀相似，不相障礙，展轉相雜，
X21n0369_p0177b16║為增上緣，定所化生，自識變現。謂於一土有一佛
X21n0369_p0177b17║身，為現神通，說法饒益。於不共者，唯一佛變，諸有
X21n0369_p0177b18║情類無始時來種姓法爾更相繫屬，或多屬一，或
X21n0369_p0177b19║一屬多，故所化生有共不共。不爾，多佛久住世間，
X21n0369_p0177b20║各事劬勞，實得無益，一佛能益一切生故。三、同質
X21n0369_p0177b21║同見。四、異質異見。諸宗共許，義顯可知。問：約色辨
X21n0369_p0177b22║青黃，青黃得成；可約心辨八，識應成一。解云：色聲
X21n0369_p0177b23║是麤法，同質得異見；心法細難知，不應說為一。又
X21n0369_p0177b24║一音等，即是如來三密之中身語密也。言身密者，
X21n0369_p0177c01║如智度論第一卷云：佛初轉法輪時，應持菩薩從
X21n0369_p0177c02║他方來，欲量佛身，上過虗空無量佛土，至華上世
X21n0369_p0177c03║界，見佛身如故，說偈讚歎。又密迹經云：佛有三密：
X21n0369_p0177c04║身密、語密、意密。一切諸天人皆不解不知。有一會
X21n0369_p0177c05║眾生，或見佛身黃金色、白銀色、諸雜寶色，或見佛
X21n0369_p0177c06║身一丈六尺，或見一里、十里、百千萬億乃至無邊
X21n0369_p0177c07║無量遍虗空中，如是等名為身密。言語密者，有人
X21n0369_p0177c08║聞佛聲一里，有聞十里、百千萬億無數無量遍虗
X21n0369_p0177c09║空中。有一會人，或聞說布施，或聞說持戒、忍辱、精
X21n0369_p0177c10║進、禪定、智慧，如是乃至十二部八萬法聚，各各隨
X21n0369_p0177c11║心所聞，是名語密。是時目連心念欲知佛聲近遠，
X21n0369_p0177c12║即以神足力往至西方光明幢世界，去此九十六
X21n0369_p0177c13║恒河沙世界，自聞佛聲如近無異。其佛身長四十
X21n0369_p0177c14║里，菩薩身長二十里，所食鉢器其高一里。其佛與
X21n0369_p0177c15║大眾方食，大目犍連行鉢際上，彼土大眾恠問世
X21n0369_p0177c16║尊：此人頭虫從何處來，被沙門服行鉢際上？乃至
X21n0369_p0177c17║彼佛告目連曰：汝過恒河沙劫尋佛音聲，終不可
X21n0369_p0177c18║得。目連還來佛前悔過。言意密者，如來成道至滅
X21n0369_p0177c19║度日，於其中間如來無疑亦不迴轉，心無思行等。
X21n0369_p0177c20║廣說如彼及智度論第九。如上所說皆是如來不
X21n0369_p0177c21║思議，若思議者心則狂亂。如大般若五百六十七、
X21n0369_p0177c22║顯揚十七說。所詮宗者略有四種：一、存妄隱真宗，
X21n0369_p0177c23║如薩婆多等雖說四諦不立真如。二、遣妄存真宗，
X21n0369_p0177c24║如經部師遣諸妄法存法性空。三、真妄俱遣宗，如
X21n0369_p0178a01║清辨等雙遣一切有為無為。四、真妄俱存宗，如護
X21n0369_p0178a02║法等存立二諦三性等義。如是等義至文當說。或
X21n0369_p0178a03║可諸宗略有三種：一、約時辨宗，二、部別顯宗，三、隨
X21n0369_p0178a04║病別宗。約時辨宗有其三種：一、四諦法輪，如四阿
X21n0369_p0178a05║笈摩雖有諸部，四諦為宗（梵音阿笈摩，此翻云傳。故瑜伽論八十五云：佛
X21n0369_p0178a06║及南印度立五阿笈摩，弟子展轉傳來于今，故名笈摩。謂四阿笈摩外別立百部阿笈摩經。四阿笈摩者：
X21n0369_p0178a07║一、雜，二、中，三、長，四、增壹。廣如瑜伽八十五釋）。二、無相大乘，如諸般若遣
X21n0369_p0178a08║所執性無相為宗。三、了義大乘，如此經等用三性
X21n0369_p0178a09║等為所詮宗。三種法輪，至第二卷當廣分別。問：諸
X21n0369_p0178a10║般若宗明無相，此經了義淺深何異？清辨解云：深
X21n0369_p0178a11║密等經辨有所得淺而非深，諸部般若顯無所得
X21n0369_p0178a12║為最甚深。護法等說二時所說無相之理，理無淺
X21n0369_p0178a13║深而說深密為了義者，約三性義決判諸經有道
X21n0369_p0178a14║理顯了說故名為了義，非無相中有淺深故說了
X21n0369_p0178a15║義也。問：如何得知諸部般若為第二時？解云：此義
X21n0369_p0178a16║如第二卷經記中說。二部別顯宗者，約時雖三，而
X21n0369_p0178a17║一一時皆有多部，隨一一部所詮各別。如法華等
X21n0369_p0178a18║一乘為宗，無垢稱等不可思議解脫為宗，涅槃經
X21n0369_p0178a19║等佛性為宗，華嚴經等四十二賢聖觀行為宗。此
X21n0369_p0178a20║經一部三種無等為所詮宗：一、境無等，即是二諦
X21n0369_p0178a21║及三性等，二諦即是三乘通境，三性等理唯菩薩
X21n0369_p0178a22║境。二、行無等，所謂止觀及十度等，止觀即是三乘
X21n0369_p0178a23║通行行，十度唯是菩薩行門。三、果無等，即是智斷
X21n0369_p0178a24║及三身果，智斷即是菩提涅槃，此通三乘，三身唯
X21n0369_p0178b01║是菩薩所得。如是等部所詮各別，不可具述。三、隨
X21n0369_p0178b02║病別宗者，雖隨部別各詮一義，而諸有情迷蘊處
X21n0369_p0178b03║等八萬四千法門，故諸部中隨其所說蘊界處等
X21n0369_p0178b04║為所詮宗。今此一部四種宗中真妄俱存，宗約時
X21n0369_p0178b05║辨，宗了義為。宗隨部別宗，三種無等為所詮宗。隨
X21n0369_p0178b06║病別宗，即用二諦及三性等為所詮宗。
X21n0369_p0178b07║第三、顯所依為。自有二種：一、顯教所依，二、顯教所
X21n0369_p0178b08║為。言所依者，聖教雖多，總相不出二藏、三藏、十二
X21n0369_p0178b09║部經。十二部經至第三卷當廣分別，二藏、三藏至
X21n0369_p0178b10║第五卷自當解釋。具如別章，故不繁述。然此一代
X21n0369_p0178b11║如來聖教，此國諸師意趣不同。有說一教，所謂一
X21n0369_p0178b12║音，義如上說。或說二教，所謂漸、頓。頓即華嚴，餘皆
X21n0369_p0178b13║是漸。漸中涅槃以為了義，餘皆不了（誕法師等作如是說）。或
X21n0369_p0178b14║說三教，所謂通教、別教、圓教（光統法師等作如是說。慧光法師是國統，
X21n0369_p0178b15║故名光統也）。或說四教：一、三藏教（小乘三藏）；二者、通教，謂波
X21n0369_p0178b16║若等；三者、別教，謂涅槃等；四者、圓教，謂華嚴等。或
X21n0369_p0178b17║說五時教及七階教（武都山隱士劉虬云：華嚴等教以為頓教，漸中五時或開
X21n0369_p0178b18║七階。言五時者：一、佛初成道，為提謂波利說五戒、十善，即是人天教門。佛成道已，十二年中說三乘差別
X21n0369_p0178b19║教，如次應知。四諦、緣起及六度行，未說空理。三、佛成道已，三十年中說空宗、般若、維摩、思益，未說一乘，破
X21n0369_p0178b20║三皈一。四、成道已，三十年後於八年中說法華經，辨一乘義，破三皈一。未說佛性，未明佛常，是不了教。五、
X21n0369_p0178b21║佛將滅度，一日一夜說涅槃經悉有佛性、法身常住，是了義教。言七階者，第二時中開三乘教。遠法師破
X21n0369_p0178b22║云：所說年月皆無正文也）。
X21n0369_p0178b23║今述西方諸師所立。有說一教，所謂一音，如羅什
X21n0369_p0178b24║等。或說二教，所謂半滿，如曇無懺。或說三教，如大
X21n0369_p0178c01║唐三藏。依深密等所說四諦無相了義，如上已說。
X21n0369_p0178c02║而說一音及半滿等，各據一義互不相違。所說華
X21n0369_p0178c03║嚴及楞伽等，皆第三了義所攝。而言三時所說教
X21n0369_p0178c04║者，約義淺深廣略義說，非約年歲日月前後說三
X21n0369_p0178c05║時也。或說四教，所謂四諦無相。或說法相，如楞伽
X21n0369_p0178c06║等。或說觀行，如華嚴等。真諦三藏作如是說。或說
X21n0369_p0178c07║五教：一者四諦；二者無相；三者觀行；四者安樂，如
X21n0369_p0178c08║涅槃經，以說常樂涅槃果故；五者守護，如金光明
X21n0369_p0178c09║等，說諸神王護國事故。婆頗三藏作如是說。今此
X21n0369_p0178c10║一部二藏之中，菩薩藏攝三藏教內，達摩藏收十
X21n0369_p0178c11║二部中，論議經攝三時教中，了義教收四教之內
X21n0369_p0178c12║法相觀行，五教門中觀行門也。言所為者，自有二
X21n0369_p0178c13║種：一者總明諸教所為；二者別明此教所被。諸教
X21n0369_p0178c14║所為具有五性，所謂三乘不定無性。故善戒經第
X21n0369_p0178c15║二卷云：眾生調伏有其四種：一者有聲聞性得聲
X21n0369_p0178c16║聞道，二者有緣覺性得緣覺道，三者有佛性得佛
X21n0369_p0178c17║道，四者有人天性得人天樂。地持第二亦同善戒
X21n0369_p0178c18║經，彼云：人成就者略說四種：有聲聞性以聲聞乘
X21n0369_p0178c19║而成就之，有緣覺性以緣覺乘而成就之，有佛種
X21n0369_p0178c20║性以無上乘而成就之，無種性者則以善趣而成
X21n0369_p0178c21║熟之。如是四人，諸佛菩薩以此四事而成熟之。瑜
X21n0369_p0178c22║伽三十七亦同地持，解云：不定不離三乘，乘乘之
X21n0369_p0178c23║內菩薩性攝，故不別說。又准此文，三法輪外理應
X21n0369_p0178c24║別有人天教門，就勝說故且說三時法輪。或可攝
X21n0369_p0179a01║在苦集教中，別明此教所被機者，於五種性但為
X21n0369_p0179a02║菩薩及不定性說此契經，故下經云：阿陀邪識甚
X21n0369_p0179a03║深細，一切種子如暴流，我於凡愚不開演，恐彼分
X21n0369_p0179a04║別執為我。又解：此經通為四性，唯除無性，故下經
X21n0369_p0179a05║云：為欲發趣一切乘者，故說第三了義大乘。所以
X21n0369_p0179a06║者何？諸部波若但為菩薩說諸空義，此經宗明一
X21n0369_p0179a07║切諸法有無道理，故三乘者皆得勝利。或可此經
X21n0369_p0179a08║通為五性，通說人天一切乘故，五性義中當更分
X21n0369_p0179a09║別。
X21n0369_p0179a10║第四依文正釋，自有二種：一廣略同異，二判文解
X21n0369_p0179a11║釋。廣略同異者，此經一部自有二種：一者廣本有
X21n0369_p0179a12║十萬頌，二者略本千五百頌。然此略經梵本唯一，
X21n0369_p0179a13║隨譯者異乃成四部。一者宋時元嘉年中，中印度
X21n0369_p0179a14║僧（舊云天竺）求那䟦陀羅（宋云功德賢）在於潤州江寧縣東
X21n0369_p0179a15║安寺翻出一本，名相續解脫，唯有一卷或兩卷成，
X21n0369_p0179a16║總十七紙。於一卷內有二題目，初十紙半名相續
X21n0369_p0179a17║解脫地波羅蜜了義經一卷，後有六紙半名相續
X21n0369_p0179a18║解脫如來所作隨順處了義經，雖無品目，如其次
X21n0369_p0179a19║第當解深密最後二品。二者後魏延昌二年，北印
X21n0369_p0179a20║度僧菩提留支（魏云道希）在於洛陽嵩高山少林寺翻
X21n0369_p0179a21║出一本，名深密解脫經，有其五卷，品有十一，六十
X21n0369_p0179a22║七紙（一序品，二聖者善問菩薩問品，三聖者曇無竭菩薩問品，四聖者善清淨慧菩薩問品，五
X21n0369_p0179a23║慧命須菩提問品，六聖者廣慧菩薩問品，七聖者功德林菩薩問品，八聖者成就第一義菩薩問品，九聖
X21n0369_p0179a24║者彌勒菩薩問品，十聖者觀世自在菩薩問品，十一聖者文殊師利法王子菩薩問品也）。三者陳
X21n0369_p0179b01║朝保定年中，西印度內優禪那國三藏法師拘那
X21n0369_p0179b02║羅陀（陳云親依，或名真諦，此三藏入漢國歷三朝，謂周梁陳）於西京故城內
X21n0369_p0179b03║四天王寺更翻一本，名解節經。唯有一卷，有其四
X21n0369_p0179b04║品，紙九張半，當解深密。初之二品，無序品名，開勝
X21n0369_p0179b05║義諦以為四品。（一、不可言無二品，二、過覺觀境品，三、過一異品，四、一味品也。）若
X21n0369_p0179b06║依真諦翻譯目錄云：陳時天嘉二年，於建造寺譯
X21n0369_p0179b07║解節經一卷，義疏四卷。四者、大唐貞觀二十一年，
X21n0369_p0179b08║三藏法師玄奘在於西京弘福寺更翻一本，名解
X21n0369_p0179b09║深密。總有五卷，開品為八，六十八紙。（一、序品，二、勝義諦相品，三、
X21n0369_p0179b10║心意識相品，四、一切法相品，五、無自性相品，六、分別瑜伽品，七、地波羅蜜多品，八、如來成所作事品。）然
X21n0369_p0179b11║此四本有同異者，略有二義：一、題名有異，二、文義
X21n0369_p0179b12║圓足。言名異者，四本不同：一、相續解脫，二、深密解
X21n0369_p0179b13║脫，三者、解節，四、解深密。解深密者，若依梵音涅謨
X21n0369_p0179b14║折那[利-禾+冉]地言，涅謨折那，此翻名解，[利-禾+冉]地翻為深密。
X21n0369_p0179b15║釋其名義，如前已前。言解節者，如真諦記：解即解
X21n0369_p0179b16║釋，節謂堅結。堅是堅固結縛，楯如木節及人骨節，
X21n0369_p0179b17║並有堅固拘結纏縛。此經所明甚深密義，難可通
X21n0369_p0179b18║達，難可解釋，故非凡夫、新行菩薩所能解了，故說
X21n0369_p0179b19║此義名為堅結。此經能解，故名解節。解節之義凡
X21n0369_p0179b20║有五種：一、深密義，如法身等難可通達，名為義節。
X21n0369_p0179b21║此經能釋，故名解節。二者、無明習氣心惑，凡夫、二
X21n0369_p0179b22║乘所不能破，故說此惑名為堅結。由緣真實能滅
X21n0369_p0179b23║此惑，故說真實名為解節。三者智慧緣此真實，亦
X21n0369_p0179b24║說此智名為解節，從境得名也。四者此經文句名
X21n0369_p0179c01║為解節，從所顯得名。五者一切三乘教中所有微
X21n0369_p0179c02║細難可了義，聚在此經分明解釋，故說此經名為
X21n0369_p0179c03║解節。若具分別，如真諦記。所言相續解脫、深密解
X21n0369_p0179c04║脫，未見說處准義釋者，涅謨折[利-禾+冉]含有二義：一者
X21n0369_p0179c05║解釋義，如上已說；二者解脫義，故二本經皆云解
X21n0369_p0179c06║脫。言[利-禾+冉]地者，含有三義：一者深密義；二者堅結義，
X21n0369_p0179c07║如上已釋；三者相續義，是故二經一名相續解脫、
X21n0369_p0179c08║二名深密解脫。此上二釋，准真諦而可了知。言相
X21n0369_p0179c09║續者，謂所知障堅結相續難可解脫。今一部釋甚
X21n0369_p0179c10║深義，便能解脫煩惱相續，故名相續解脫經，即當
X21n0369_p0179c11║真諦記中第二煩惱解節義。言深密解脫者，由智
X21n0369_p0179c12║慧力緣深密理解脫煩惱，故言深密解脫，即當第
X21n0369_p0179c13║三智慧解節也。雖有此釋，據實即是譯家謬也。言
X21n0369_p0179c14║文義圓足者，如解深密具有八品而差別者，解節
X21n0369_p0179c15║唯有最初二品，闕無後六；相續解脫當後二品，闕
X21n0369_p0179c16║無前六；深密解脫有十一品，於勝義諦開為四品，
X21n0369_p0179c17║由斯與此文義圓足。然解深密諸所說處文義明
X21n0369_p0179c18║淨，至文對釋，故今釋此大唐一本。
X21n0369_p0179c19║如是我聞：
X21n0369_p0179c20║釋曰：自下判文解釋。然判此經有其三釋：一云此
X21n0369_p0179c21║經唯有二分：一教起因緣，即初序品；二聖教正說，
X21n0369_p0179c22║謂後七品。雖後經末依教奉行品中奉行，非一部
X21n0369_p0179c23║也。一云一部總有三分：初一品名教起因緣分，次
X21n0369_p0179c24║有七品名聖教正說分，後第五卷末爾時曼殊室
X21n0369_p0180a01║利下依教奉行分。然此奉行散在諸品，於理無違。
X21n0369_p0180a02║一云此經有其五分：一教起因緣，即是序分；二無
X21n0369_p0180a03║等境界分，謂次四品；三無等行分，謂次二品；四無
X21n0369_p0180a04║等果分，謂後一品；五依教奉行分，謂即經末歡喜
X21n0369_p0180a05║奉行。雖有三釋，且依初說無有一部通奉行故。又
X21n0369_p0180a06║解三中第二為正，具足三分義不違故。此當舊說
X21n0369_p0180a07║序、正、流通。序謂由序起正說之由致，正即正宗所
X21n0369_p0180a08║詮之宗義，通謂流通通後世之勝利。今言教起因
X21n0369_p0180a09║緣等者，以薄伽梵說經本主名之為因，顯已聞等
X21n0369_p0180a10║非正說故名之為緣，故說序分名因緣分，正顯所
X21n0369_p0180a11║詮法門品類，故說七品名聖教所說分，時眾聞教
X21n0369_p0180a12║歡喜信受名奉行分。就因緣分有其二義：一證信
X21n0369_p0180a13║分、二發起。然此二分有差別者，略有三義：一者名
X21n0369_p0180a14║別，所謂證信及發起序，亦名通序及名別序。說我
X21n0369_p0180a15║聞等令物生信名為證信，諸經皆同名為通序，以
X21n0369_p0180a16║放光等發起正宗名為發起，隨部各別名為別序。
X21n0369_p0180a17║二者時別，如來發起名經前序，阿難所請名經後
X21n0369_p0180a18║序，說彼二序時分別故。三者人別，一如來序，於諸
X21n0369_p0180a19║經中如來發起；二阿難序，由阿難請說此序故。今
X21n0369_p0180a20║此經文及佛地等，唯有證信而無發起，於證信中
X21n0369_p0180a21║義說發起理亦無違。就證信中有其三義：一辨事
X21n0369_p0180a22║多少、二說序之意、三隨事別釋。辨事多少者，自有
X21n0369_p0180a23║三說：一者真諦般若記中開為七事：一如是者，標
X21n0369_p0180a24║所聞法一部文理決定可信；二言我者，出能聞人
X21n0369_p0180b01║即是阿難；三言聞者，親承音旨；四一時者，顯所聞
X21n0369_p0180b02║法善合時機；五佛世尊出能說師；六住處者，顯說
X21n0369_p0180b03║有處；七大比丘顯非獨聞。然此七事總唯四意：初
X21n0369_p0180b04║如是者明所聞法，次我聞者辨能聞人，次二證所
X21n0369_p0180b05║聞法，後二證能聞人。廣如真諦七事記釋。二依龍
X21n0369_p0180b06║猛大智度論，於序分中開為六義：一信、二聞、三時、
X21n0369_p0180b07║四主、五處、六眾。世親菩薩燈論中說亦有六義，故
X21n0369_p0180b08║彼偈云：前三明弟子，後二證師說，一切修多羅，其
X21n0369_p0180b09║事皆如是。三依親光佛地論中攝多五種：一總顯
X21n0369_p0180b10║已聞、二說經時、三者說主、四顯說處、五顯聽眾。說
X21n0369_p0180b11║序意者，問：何因緣一切經首皆說如是我聞等事？
X21n0369_p0180b12║真諦三藏七事記云：斷三疑故。彼云：又微細律明
X21n0369_p0180b13║其阿難當登高座出法藏時，身即如佛具諸相好，
X21n0369_p0180b14║若下高座還復本形。眾見此瑞有三種疑：一疑大
X21n0369_p0180b15║師釋迦以慈悲故，從涅槃起更宣深法；二疑諸餘
X21n0369_p0180b16║世尊從他方來；三疑阿難比丘既是佛弟，堪代其
X21n0369_p0180b17║兄轉身成佛。今欲遣三疑，故云如是我聞等七事，
X21n0369_p0180b18║明乃是我親從佛聞，非關慈悲從涅槃起，亦非餘
X21n0369_p0180b19║佛他方來，又非我已轉身成佛自說經也。智度論
X21n0369_p0180b20║云：說時方人，欲令眾生心生信故。又智度第二卷
X21n0369_p0180b21║云：佛涅槃時，於俱夷那竭國薩羅樹間北首而臥，
X21n0369_p0180b22║將入涅槃。爾時阿難親愛未除，未離欲故，沒憂悔
X21n0369_p0180b23║不能自出。爾時長老阿㝹樓豆語阿難言：汝是守
X21n0369_p0180b24║護佛法藏者，不應如凡人自沒憂悔。諸有為法皆
X21n0369_p0180c01║是無常，汝何愁憂？又佛世尊手付汝法，汝今愁悶
X21n0369_p0180c02║失所受事。汝當問佛：佛涅槃後云何修行？誰當作
X21n0369_p0180c03║師？惡口車匿云何共住？（長阿含經第四卷云：闡弩比丘云何共住？）佛諸
X21n0369_p0180c04║經首作何等語？阿難即以此語問佛。佛告阿難：行
X21n0369_p0180c05║四念處戒經為師，車匿比丘如梵法治。長阿含經
X21n0369_p0180c06║第四、增一阿含第三十六皆云：梵法治者，即是不
X21n0369_p0180c07║共語也。廣說如彼。諸佛經者，首皆稱如是我聞等
X21n0369_p0180c08║語，依集法經及涅槃後分，大同智論，恐繁不述。大
X21n0369_p0180c09║悲經說：憂波離教阿難請問，所以經論說不同者，
X21n0369_p0180c10║二人共教，各據一義，互不相違。
X21n0369_p0180c11║復依經文隨事別釋。言如是我聞者，即七事中所
X21n0369_p0180c12║聞、能聞、親承音旨三種事也。於六義中信聞二事，
X21n0369_p0180c13║五中第一總顯已聞。雖有三說，且依佛地如是我
X21n0369_p0180c14║聞釋有三義：一總釋如是我聞，二別釋如是我聞，
X21n0369_p0180c15║三者申其合說之意。言總釋者，謂傳佛教曼殊室
X21n0369_p0180c16║利及阿難等皆作此言：如是所說甚深等，我昔曾
X21n0369_p0180c17║聞。（金剛仙論云：三種阿難中大乘，阿難傳大教也。）言別釋者，先辨如是，
X21n0369_p0180c18║後釋我聞。言如是者，諸說不同。（此地諸師略有八釋，義如常說。言八
X21n0369_p0180c19║釋者：一約信順釋，言如是者，信順之辭也。夫信則所言之理順，順則師資之道成。經無豐約，非信不傳，故
X21n0369_p0180c20║建言如是。注維摩中肇法師釋也。二約文義釋，以文為如，以理為是。文巧詮為如，理以為非為是。智者禪
X21n0369_p0180c21║師維摩記中有此釋也。三約真俗釋，真不違俗名之為如，俗順於真稱之為是，相傳釋也。四約弟子釋，阿
X21n0369_p0180c22║難所說如於佛語故名為如，為欲簡去相似之如故稱是。五唯約佛釋，阿難道佛所說之法，如過去佛所
X21n0369_p0180c23║說不異，故名為如。如諸佛說是正非邪，故復言是。此上二釋遠法師說。六約佛及弟子釋，言如是者，感應
X21n0369_p0180c24║之瑞也。如以順機受名，是以無非立稱。眾生以無非為感，如來以順機為應。傳經者，以名教出於感應，故
X21n0369_p0181a01║言如是。注法華經有此釋也。七、光宅師云：言如是者，將傳所聞前題舉一部也。如是一部經，我親從佛聞，
X21n0369_p0181a02║即為我聞。八、梁武帝云：言如是者，如斯之言，是佛所說，故言如是。〔等〕說，不可具述也。）西方諸
X21n0369_p0181a03║師，三說不同。一、菩提留支金剛仙論云：若依世辨，
X21n0369_p0181a04║乃有多途。略而言之，凡有四種：一者發心如是，二
X21n0369_p0181a05║者教他，三者譬喻，四者決定。發心如是者，自念：我
X21n0369_p0181a06║當如是發菩提心，修善行。教他如是者，教前人言：
X21n0369_p0181a07║汝當如是發菩提心，修善行等也。譬喻如是者，是
X21n0369_p0181a08║人威德熾盛，如日光明；智慧深廣，猶如大海；面貌
X21n0369_p0181a09║端正，猶如滿月。乃至廣說。決定如是者，我如是見
X21n0369_p0181a10║聞等，是名決定如是。今言如是者，但取第四決定
X21n0369_p0181a11║如是，明須菩提！我從佛聞所說理教，我之所說，不
X21n0369_p0181a12║多不少，不錯不謬，決定如是，無所傳之失，故曰如
X21n0369_p0181a13║是。（解云：意趣大同親光。）長耳三藏，釋有三義：一者就佛，三世
X21n0369_p0181a14║諸佛所說無異，故名為如。以同說故，稱之為是。二
X21n0369_p0181a15║者約法，諸法實相，故名為如。如如而說，故稱為是。
X21n0369_p0181a16║三者約僧，阿難所傳不異佛說，故名為如。永離過
X21n0369_p0181a17║非，稱之曰是。三真諦三藏釋如是者，決定義有其
X21n0369_p0181a18║二種：一文，二理。文是能詮，理即所詮。廣說如彼。總
X21n0369_p0181a19║釋意云：阿難所傳，文理決定，如佛所說，故曰如是。
X21n0369_p0181a20║諸論所說亦有三種：一依智度論第一卷云：如是
X21n0369_p0181a21║義者，即是信也。佛法大海中，信為能入，智為能度。
X21n0369_p0181a22║其信順者，是事如是。其不信者，此事不如是。廣說
X21n0369_p0181a23║如彼。二依功德施波若論云：如是我聞者，顯示此
X21n0369_p0181a24║是世尊現覺而演，非自所作。三依佛地論有其四
X21n0369_p0181b01║義，故第一云：如是總言，依四義轉：一依譬喻，謂當
X21n0369_p0181b02║所說如是文句，如我昔聞。（此即以昔喻今。）二依教誨，謂告
X21n0369_p0181b03║時眾：如是當聽我昔所聞。三依問答，謂有問言：汝
X21n0369_p0181b04║當所說，昔定聞耶？故此答言：如是我聞。四依許可，
X21n0369_p0181b05║謂結集時，諸菩薩眾咸共請言：如汝所聞，當如是
X21n0369_p0181b06║說。傳法菩薩許彼言：如是當說如我所聞。於此四
X21n0369_p0181b07║義有三師釋：一云：四中唯依第四。一云：此中唯依
X21n0369_p0181b08║後二。一云：四中總依四義而說。具說如彼。別釋我
X21n0369_p0181b09║聞者，傳法菩薩及阿難等，五蘊身上假立為我，耳
X21n0369_p0181b10║根發識聽聞所說，故言我聞。故佛地論云：我謂諸
X21n0369_p0181b11║蘊世俗假者，聞謂耳根發識聽受，廢別就總故說
X21n0369_p0181b12║我聞。問：佛法中無人無我，如何諸經皆說我聞？解
X21n0369_p0181b13║云：此義諸說不同。依龍猛宗，約四悉檀以釋我聞。
X21n0369_p0181b14║（梵音悉檀諸說不同。一云不翻，含多義故。或說翻之，或翻宗成，或翻為墨，或翻為印，或翻為定，或翻或就
X21n0369_p0181b15║究竟，如是異翻難可定准。南岳禪師云：如大涅槃，胡漢並稱也。悉是隋音，檀是胡語。悉之言遍，檀翻名施。
X21n0369_p0181b16║佛以四法遍施眾生，故名悉檀也。智者師維摩記中作如是說。若依四卷楞伽經有其四種，故第二卷注
X21n0369_p0181b17║經釋云：悉檀者，謂或言宗、或言成、或言理也。）四悉檀義，如智度論第一
X21n0369_p0181b18║卷說：一、世界悉檀，如蘊成人，如是我聞世界故有，
X21n0369_p0181b19║第一義故無。二、各各為人悉檀，觀人心行而為說
X21n0369_p0181b20║法，於一事中或聽不聽，為斷見故說有續生，為常
X21n0369_p0181b21║見故說無有人。三、對治悉檀，如不淨觀，於貪對治，
X21n0369_p0181b22║於瞋則無。四、第一義悉檀，謂諸法實相，言語道斷，
X21n0369_p0181b23║心行處滅。即說偈言：
X21n0369_p0181b24║一切實一切非實，及一切實亦非實，
X21n0369_p0181c01║一切非實非非實，是名諸法之實相。
X21n0369_p0181c02║（廣釋此偈，如中論第三。）又彼論云：復次世界語言有三：一邪，
X21n0369_p0181c03║二慢，三者名字。依第三故，名之為我，即當瑜伽假
X21n0369_p0181c04║說我也。問：豈不中論實相問中非我非無我，如何
X21n0369_p0181c05║智度論中說為無我？答：不相違。世界悉檀即說為
X21n0369_p0181c06║我，第一義中說為無我，各各為人或我無我，雙遣
X21n0369_p0181c07║二執，亦得說言非我非非無我。故中論云：諸佛或
X21n0369_p0181c08║說我，或說於無我，諸法實相中，非我非無我。若偏
X21n0369_p0181c09║對我，即說無我以為實相；若雙遣執，非我非無我
X21n0369_p0181c10║以為實相。各據一義，故不相違。若依涅槃，即說真
X21n0369_p0181c11║我以為實相，如理應知。依彌勒宗，四義故，於諸蘊
X21n0369_p0181c12║中假說為我。故瑜伽論第六卷云：薄伽梵說：苾蒭
X21n0369_p0181c13║當知，由四因故，假說有情：一為世間言說易故，二
X21n0369_p0181c14║欲隨順諸世間故，三為斷除決定無我諸怖畏故，
X21n0369_p0181c15║四為宣說自他得失令其決定信解心故。顯揚第
X21n0369_p0181c16║九、對法十三同瑜伽說。言聞者，諸說不同。薩婆多
X21n0369_p0181c17║宗，耳聞非識。法救論師，識聞非耳，如大毗婆沙第
X21n0369_p0181c18║十三等。依經部宗，識聞非耳，如成實第六。譬喻論
X21n0369_p0181c19║師，和合能聞，如婆沙十三。今依大乘，龍樹菩薩自
X21n0369_p0181c20║有兩釋：一者天眼見色，准知耳聞；二者和合能聞。
X21n0369_p0181c21║知智度論第一卷等雖有兩說，和合為正，正釋聞
X21n0369_p0181c22║中說和合故。依彌勒宗自有三說：一云耳聞非識，
X21n0369_p0181c23║如集論雜集第一卷云：耳界何相？謂能聞聲。又瑜
X21n0369_p0181c24║伽論第三卷云：數數於此聲至能聞，故名為耳。一
X21n0369_p0182a01║云識聞非耳，如瑜伽釋論第一卷云：聞謂聽聞，即
X21n0369_p0182a02║是耳根發生耳識聞言教故。又佛地論第一卷云：
X21n0369_p0182a03║聞謂耳根發識聽受。或可二論耳聞非識。一云和
X21n0369_p0182a04║合能聞，如雜集論第二卷云：問：為眼見色、為識等
X21n0369_p0182a05║耶？答：非眼見色示非識等，以一切法無作用故，由
X21n0369_p0182a06║有和合假立為見。耳等亦爾，廣說如彼。所以如是
X21n0369_p0182a07║諸論異者，為顯聞聲最勝所依，故瑜伽等說耳為
X21n0369_p0182a08║聞。就分別義，故佛地等說識為聞。為顯諸法無實
X21n0369_p0182a09║作用，故智度論及雜集論和合為聞。各據一義，互
X21n0369_p0182a10║不相違。（問：無實作用不許耳聞，無實作用智不應緣。此中應作問答。）唯識道理
X21n0369_p0182a11║以辨聞者，如佛地論第一卷說：有二師義，故彼論
X21n0369_p0182a12║云：有義，如來慈悲本願增上緣力，聞者識上文義
X21n0369_p0182a13║相生。此文義相雖親依自善根力起，而就強緣名
X21n0369_p0182a14║為佛說。由耳根力自心變現，故名我聞。有義，聞者
X21n0369_p0182a15║善根本願增上緣力，如來識上文義相生。此文義
X21n0369_p0182a16║相是佛利他善根所起，名為佛說。聞者識心雖不
X21n0369_p0182a17║取得，然似彼分明顯現，故名我聞。解云：佛地二師
X21n0369_p0182a18║所說，初即那伽犀那，不許佛果有色聲等。第二師
X21n0369_p0182a19║義，許佛果中具色聲等。大唐三藏法護菩薩皆用
X21n0369_p0182a20║後說，如前本影有無中說。問曰：阿難如來成道日
X21n0369_p0182a21║生，經二十年方為侍者，前所說經皆非親聞，如何
X21n0369_p0182a22║諸經皆說我聞？菩提留支金剛仙論云：昔如來滅
X21n0369_p0182a23║後，凡有三時結集法藏。初在王舍城因陀羅窟中，
X21n0369_p0182a24║五百比丘結集法藏，舍利弗等諸阿羅漢比丘各
X21n0369_p0182b01║自稱言：某甲經如是我聞，佛在某處說。後時為惡
X21n0369_p0182b02║國王壞滅佛法，自此以後復有七百比丘重結集
X21n0369_p0182b03║法藏，皆云：某甲經我從某甲比丘邊聞，不云我從
X21n0369_p0182b04║佛聞。此之再集並是小乘之人結集法藏。又復如
X21n0369_p0182b05║來在鐵圍山外，不至餘世界，二界中間無量諸佛
X21n0369_p0182b06║共集於彼。說佛話經訖，欲結集大乘法藏，復召集
X21n0369_p0182b07║徒眾，羅漢有八十億那由他，菩薩眾有無量無邊
X21n0369_p0182b08║恒河沙不可思議，皆集於彼。當於爾時菩薩聲聞
X21n0369_p0182b09║皆云：如是我聞，如來在某處說某甲經。真諦三藏
X21n0369_p0182b10║七事記云：親聞曰如是我聞，傳聞曰我聞如是。又
X21n0369_p0182b11║部執記云：親聞曰我聞，傳曰所聞。解云：如是等說，
X21n0369_p0182b12║違報恩經說也。若依報恩經，釋有三義：一者傳聞，
X21n0369_p0182b13║二者知佛世俗心，三者佛重為說。故第六云：佛二
X21n0369_p0182b14║十年中說法，阿難不聞，何得言我聞？答：諸天語阿
X21n0369_p0182b15║難。又云：從諸比丘邊聞。又云：佛入世俗心，令阿難
X21n0369_p0182b16║知。又云：阿難從佛請願：佛二十年中說法，盡為我
X21n0369_p0182b17║說。佛善巧於一法一句中演無量法，能以無量法
X21n0369_p0182b18║為一句義。佛粗示其端，阿難盡已得知，速利強持
X21n0369_p0182b19║力故。又解：金剛華經說：阿難比丘得法性覺自在
X21n0369_p0182b20║王三昧，以三昧力故，前所說經皆能憶持，與親聞
X21n0369_p0182b21║無異。如宿命通，見過去事，無不明了。亦如迦旃延
X21n0369_p0182b22║得願智力故，佛所說經皆能憶持。阿難亦爾。問：阿
X21n0369_p0182b23║難既是聲聞，如何能持大乘經典？答：如大乘集法
X21n0369_p0182b24║經中說，有三種阿難：一者阿難陀，持聲聞法；二者
X21n0369_p0182c01║阿難賢，持緣覺法；三者阿難海，持摩訶衍法。金剛
X21n0369_p0182c02║仙論亦同集法。真諦三藏金剛波若疏引闍王懺
X21n0369_p0182c03║悔經說三種阿難。三種之中，第三阿難持此經也。
X21n0369_p0182c04║故不相違。第三申其合說意者，如佛地論云：應知
X21n0369_p0182c05║說此如是我聞，意避增減異分過失。謂如是法，我
X21n0369_p0182c06║從佛聞，非他展轉。顯示聞者有所堪能。諸有所聞，
X21n0369_p0182c07║皆離增減異分過失。具說如彼。
X21n0369_p0182c08║一時。
X21n0369_p0182c09║釋曰：五中第二教起時分。然此一時（此地諸師有說四種：一者
X21n0369_p0182c10║如來一代說法有五十年時、二者說一部時、三者眾機熟時、四者說聽共相會遇時。吉藏法師法華疏說），
X21n0369_p0182c11║西方諸師三說不同：一菩提留支。言一時者，有其
X21n0369_p0182c12║多種，謂一念時、有日時、有百年時、有一切時、有春
X21n0369_p0182c13║秋冬夏時。今言一時者，非此等時，正是如來說此
X21n0369_p0182c14║經時。雖言一時，不云某年月日，故不知何時。如大
X21n0369_p0182c15║華嚴？淨眼品等，如來成道日說。其十地品第二，七
X21n0369_p0182c16║日說。如十萬偈般若，如來成道五年，經有成文。餘
X21n0369_p0182c17║七部般若但云一時，皆不知何年說。乃至彼云：相
X21n0369_p0182c18║傳說云：如來一代成道乃至涅槃，恒說般若、華嚴、
X21n0369_p0182c19║大集，未曾斷絕。（解云：准此，西方三藏亦不能定說諸經時也。）二長耳三
X21n0369_p0182c20║藏云：時有兩種：一半音時，對緣不遍；二圓音時，對
X21n0369_p0182c21║緣即普。從初得道終訖雙林，二音並行，半滿俱說。
X21n0369_p0182c22║見小分者為半音時，見滿分者為圓音時。又解：時
X21n0369_p0182c23║復有三：一分段流轉時、二不思議變易時、三假名
X21n0369_p0182c24║施設時。前二即是二種生死時。假名時者，梵音劫
X21n0369_p0183a01║波，自有三意：一迦羅時、二三摩耶時、三世流布時。
X21n0369_p0183a02║迦羅時者，此翻別相時。如來戒律，大戒時聞，小戒
X21n0369_p0183a03║時不聞；出家時聞，在家不聞；國王得聞，餘人不聞。
X21n0369_p0183a04║三摩耶時，此翻破耶見時，謂五部阿含、九分達磨，
X21n0369_p0183a05║不簡黑白，一切得聞。（言九分者，如真諦師部執論記第一卷云：如來正教，即是
X21n0369_p0183a06║經、律、阿毗曇。經即五阿含，謂長、增一、中、雜百部也。律不過三部：一、二、〔二〕，五、十戒律，二、雜誦律，三、比丘尼律。
X21n0369_p0183a07║阿毗曇有九分：一、分別說戒，二、分別說世間，三、分別說因緣，四、分別說界，五、分別說同隨得，六、分別說名
X21n0369_p0183a08║味句，七、分別集定，八、分別說集業，九、分別說諸陰。一分有六千偈，六九五十四，合五萬四千偈也。）上
X21n0369_p0183a09║二種時，大同智度論說。世流布者，如說一時佛在
X21n0369_p0183a10║恒河岸，一時在申怒林。今言一時，且依後二。三、真
X21n0369_p0183a11║諦三藏七事記云：一時有十義：一、佛出世時，二、說
X21n0369_p0183a12║正法時，三、聽正法時，四、持正法時，五、思正法時，六、
X21n0369_p0183a13║修正法時，七、下善種時（謂菩提心），八、成就善根時（謂生中國，
X21n0369_p0183a14║修四念處），九、解脫善根時（謂聽法、說法、持法，靜心修習，以此五緣，得入解脫，故名解
X21n0369_p0183a15║脫善根時），十、平等捨心時（若心多退，名為下心，聽法不入。若心動踊，名為高心，聽法
X21n0369_p0183a16║不入。若作棄捨正法心，此是無明不平等心，聽亦不入。若能㧞沉抑浮，調停得中，念知捨平等，得入正法，
X21n0369_p0183a17║故云平等捨心時。具此十義，故云一時也。廣說如彼）。今依諸論，有其三說：一、
X21n0369_p0183a18║功德施波若論云：一時者，說此經時，餘時復說無
X21n0369_p0183a19║量經故。二、依龍猛宗，時有二種：一、名迦羅時，通假
X21n0369_p0183a20║及實，內外通用。二、三摩耶時，唯假非實。內宗一時，
X21n0369_p0183a21║依此而說。故智度論第一卷云：問：天竺說時，有其
X21n0369_p0183a22║二種：一名迦羅，二三摩耶。佛何不言迦羅時分，而
X21n0369_p0183a23║但說三摩耶時？（此即外人問龍樹宗。）答言：迦羅俱亦有疑。（龍樹
X21n0369_p0183a24║略答。設言迦羅，還有此難，故不應答。）問曰：此中應說迦羅，以彼二字
X21n0369_p0183b01║轉易說故。而不應說三摩耶時，以彼三字重語難
X21n0369_p0183b02║故。（此外人難龍樹：何不就輕而就重耶？）答曰：今此除邪見故，說三摩
X21n0369_p0183b03║耶，不言迦羅。具說如彼。（龍樹廣釋。若說迦羅，執時外道便作此言：時能生諸
X21n0369_p0183b04║法，世尊許時是實有故。）三依親光，時有四種：一說聽究竟，總
X21n0369_p0183b05║名一時。故佛地論云：言一時者，謂說聽時。此就剎
X21n0369_p0183b06║那相續無斷，聽說究竟，總名一時。（此即總說一會說法，說聽究竟，
X21n0369_p0183b07║總名一時。）若不爾者，字名句等，聽說時異，云何言一？（此即
X21n0369_p0183b08║反解。若不就其說聽究竟名一時者，如初說字，次名，後句，乃至偈章品部等，說聽時皆異，云何言一？）二
X21n0369_p0183b09║者一剎那頃，能持能說，能領能受，故言一時。故彼
X21n0369_p0183b10║論云：或能說者，得陀羅尼，於一字中，一剎那頃，能
X21n0369_p0183b11║持能說一切法門。（解云：地上菩薩得陀羅尼故，一剎那頃能持說一切法門也。）
X21n0369_p0183b12║或能聽者，得淨耳根，一剎那頃，聞一字時，於餘一
X21n0369_p0183b13║切，皆無障礙，悉能領受，故名一時。（解云：地上菩薩得陀羅尼，一時
X21n0369_p0183b14║能領，名一時也。）三者共相會遇，名為一時。故彼論云：或相
X21n0369_p0183b15║會遇，時分無別，故名一時。即是說、聽共相會遇，同
X21n0369_p0183b16║一時義。（解云：感聖赴機，更相會遇，名一時也。或可為四，開聽、說時，為二時故。）問：一及
X21n0369_p0183b17║時，其體是何？答：一是數，時即時分，諸說不同。薩婆
X21n0369_p0183b18║多宗及經部師即用有為五蘊為性，處、界門中亦
X21n0369_p0183b19║用有為為性。（難：薩婆多宗約色辨同異，色外有同異。或可約色辨數量，亦應有別體。）今
X21n0369_p0183b20║依大乘，自有兩釋：一、龍猛宗，數及時等皆無有體，
X21n0369_p0183b21║非蘊、處、界三科所攝。故智度論第一卷云：數、時等
X21n0369_p0183b22║法，實無陰、入，持所不攝。故彼論復云：謂有時方、離
X21n0369_p0183b23║合、一異、長短、名字，凡人心著，謂是實有。廣說如彼。
X21n0369_p0183b24║依彌勒宗，數、時即是有為法上分位假立，即二十
X21n0369_p0183c01║四不相應中數及時也。五蘊門中蘊所攝，處、界門
X21n0369_p0183c02║中法界、法處，意識境故。依佛地論，或是心上分位
X21n0369_p0183c03║影像，是不相應。此約唯識道理說。問：何故二宗有
X21n0369_p0183c04║無不同？答：龍猛宗，為破外道實數、時等，故無體性。
X21n0369_p0183c05║依彌勒宗，為顯大乘法相道理，故別立之，故不相
X21n0369_p0183c06║違。或可五百不相應攝，於理無違。十住毗婆沙立
X21n0369_p0183c07║七百不相應，雖有此理，未見成文。問：不別顯日初
X21n0369_p0183c08║出時乃至中夜說此契經，如下處等別指勝處，而
X21n0369_p0183c09║此經中但言一時？答：如佛地論，晝夜時分，諸方不
X21n0369_p0183c10║定，不可別說。（解云：如南贍部洲日午時，西方日出，北方夜半，東方日沒。）
X21n0369_p0183c11║薄伽梵。
X21n0369_p0183c12║釋曰：五中第三別顯教主。依智度論，說佛法人有
X21n0369_p0183c13║其五種，故第二卷云：說法有五：一佛自說、二弟子
X21n0369_p0183c14║說、三仙人說、四諸天說、五化人說。今簡餘四，標薄
X21n0369_p0183c15║伽梵。問：此經初解甚深義，密意菩薩說一切法無
X21n0369_p0183c16║二之義，如何但言薄伽梵說？答：有三義：一以少從
X21n0369_p0183c17║多、二就勝說故、三佛加被故（如華嚴經等）。然諸經首標
X21n0369_p0183c18║名不同，乃有四種：自有經初唯置佛名，如涅槃等；
X21n0369_p0183c19║自有經初唯婆伽婆，如大品等；自有經初雙標兩
X21n0369_p0183c20║號，如無上依（佛婆伽婆般若經）；或有經文二種俱無，如相
X21n0369_p0183c21║續解脫及多心經等。所以如是諸本異者，相續解
X21n0369_p0183c22║脫即一部中最後二品，故不標名；多心般若即大
X21n0369_p0183c23║般若，應是結集菩薩別錄流行，故亦不標名。餘之
X21n0369_p0183c24║三句，西方諸師自有三說：一真諦三藏七事記中
X21n0369_p0184a01║有其二意：一依真實論，佛具十義，故諸經初十種
X21n0369_p0184a02║號中單置佛號。故七事記云：大師十號，經中何故
X21n0369_p0184a03║不別餘九而獨稱佛？解有十義：一覺勝天鼓、二不
X21n0369_p0184a04║由他悟、三離二無知（解脫障無知，一切智障無知）、四已過睡眠、
X21n0369_p0184a05║五譬如蓮華、六自性無染、七具足三義（三義者，一假名佛，即
X21n0369_p0184a06║六神通；二寂滅佛，惑不生故；三真實佛，即是真如）、八具於三德（法身、般若、解脫三德）、
X21n0369_p0184a07║九具三寶性、十自知令知他。總有四紙，恐多不述。
X21n0369_p0184a08║真諦自云：此十種義，出真實論也。二者、真諦自申
X21n0369_p0184a09║道理，四句分別，一切經首雙標兩號。故七事中云：
X21n0369_p0184a10║佛婆伽婆有其四句：一、是佛非婆伽婆，即聲聞、二
X21n0369_p0184a11║乘觀四諦證無餘涅槃，在其自位中得名為佛，不
X21n0369_p0184a12║修功德行非婆伽婆。二、是婆伽婆非佛，即是菩薩，
X21n0369_p0184a13║功德行滿名婆伽婆，既在因位智慧未滿不得名
X21n0369_p0184a14║佛。三、非佛非婆伽婆，是凡夫，其不修智慧不名為
X21n0369_p0184a15║佛，不修功德非婆伽婆。四、亦佛亦婆伽婆，即是佛
X21n0369_p0184a16║世尊，智慧圓滿故名為佛，功德具足婆伽婆（廣釋婆伽
X21n0369_p0184a17║婆有三四帋，恐繁不述）。乃至彼云：若但言佛，恐濫二乘；若單
X21n0369_p0184a18║婆伽婆，濫於大菩薩及轉輪王。故知合說即是如
X21n0369_p0184a19║來。是故無上依經及金剛波若皆作此言佛婆伽
X21n0369_p0184a20║婆也。部執論記亦同七事也。二、菩提留支金剛仙
X21n0369_p0184a21║論，依西方正本，一切經首皆云婆伽婆。此方諸經
X21n0369_p0184a22║或佛、或婆伽婆，或復雙舉佛薄伽梵者，隨譯者意。
X21n0369_p0184a23║三、親光菩薩佛地論，意同金剛仙，故佛地云：佛具
X21n0369_p0184a24║十種功德名號，何故如來教傳法者，一切經首皆
X21n0369_p0184b01║置如是薄伽梵名？謂此一名世咸尊重，故諸外道
X21n0369_p0184b02║皆稱本師名薄伽梵。又此一名總攝諸德，餘名不
X21n0369_p0184b03║爾，是故經首皆置此名。大智度論意同佛地，故第
X21n0369_p0184b04║二云：問曰：婆伽婆正有此名，更有餘名？答：佛功德
X21n0369_p0184b05║無量名號，亦無量此名耳。其大者，以人多識故。又
X21n0369_p0184b06║婆伽婆，依涅槃經釋有二意：一者破惡，二具六德。
X21n0369_p0184b07║合有七義，故第十八云：婆伽婆者，婆伽名破，婆名
X21n0369_p0184b08║煩惱，能破煩惱名婆伽婆。（此即破惡四魔之中唯破煩惱魔也。）又能
X21n0369_p0184b09║成就諸善法故，又能善解諸法義故，有大功德無
X21n0369_p0184b10║能勝故，有大名聞遍十方故，又能種種大惠施故，
X21n0369_p0184b11║又於無量阿僧祇劫吐女根故。（此即六德，依智度論有其四義，故第
X21n0369_p0184b12║二云：頗加名德，婆名為有，此名有德。又頗伽名分別，婆名巧，用總相別相巧分別法故。又頗伽名聲，婆名
X21n0369_p0184b13║為有，是有名聲。又頗伽名破，婆名能也，能破三毒名頗伽婆。二乘雖斷而有習氣，是故不名頗伽婆也。又
X21n0369_p0184b14║瑜伽論三十八云：能破諸魔大力軍眾具多功德名薄伽梵。又八十云云：怛然安坐妙菩提座，任運摧滅
X21n0369_p0184b15║一切魔軍大勢力故薄伽梵。）依佛地論，薄伽梵名含有二義：一
X21n0369_p0184b16║具六德，二能破四魔。具六德者，薄伽梵聲依六義
X21n0369_p0184b17║轉：一自在義，永不繫為諸煩惱故；二熾盛義，炎熱
X21n0369_p0184b18║智火所燒練故；三端嚴義，妙三十二大士相等所
X21n0369_p0184b19║莊餝故；四名稱義，一切殊勝功德圓滿無不知故；
X21n0369_p0184b20║五吉祥義，一切世間親近供養咸稱讚故；六尊貴
X21n0369_p0184b21║義，具一切德常起利益安樂一切有情無懈癈故。
X21n0369_p0184b22║如有頌言：
X21n0369_p0184b23║自在熾盛與端嚴，名稱吉祥及尊貴，
X21n0369_p0184b24║如是六種義差別，應知總名為薄伽。
X21n0369_p0184c01║破四魔者：一、煩惱魔；百二十八根本煩惱及隨煩
X21n0369_p0184c02║惱，名頌惱魔；有漏五蘊，名為蘊魔；有漏五蘊諸無
X21n0369_p0184c03║常相，名為死魔；第六、他化自在天子，名為天魔。如
X21n0369_p0184c04║是四種能損諸善，故名為魔。離四魔故，名薄伽梵。
X21n0369_p0184c05║破四魔義，後當分別。今詳西方諸三藏意，曇無讖
X21n0369_p0184c06║等依真實論，但置佛名；真諦三藏依真實論及四
X21n0369_p0184c07║句義，雙標兩號；大唐三藏及菩提流支各依一論，
X21n0369_p0184c08║置薄伽梵。雖有諸說，且依薄伽梵，有論說故。地婆
X21n0369_p0184c09║訶羅三藏說云：西方諸本皆云薄伽梵，而不相違。
X21n0369_p0184c10║大唐三藏諸本中有婆伽婆等者，具七轉聲，故有
X21n0369_p0184c11║種種依第八轉。此亦未可即是地婆訶羅三藏，神
X21n0369_p0184c12║都翻者皆安薄伽梵，西京所翻皆云佛也。
X21n0369_p0184c13║住最勝光曜七寶莊嚴。
X21n0369_p0184c14║釋曰：五中第四說經處所，於中有二：初明如來住
X21n0369_p0184c15║處莊嚴，後釋世尊總別功德。就住處中有其二義：
X21n0369_p0184c16║初明住處同異，後正釋經住處差別。言同異者，依
X21n0369_p0184c17║解節經，化身如來在穢土說，故彼經云：如是我聞：
X21n0369_p0184c18║一時佛婆伽婆住王舍城耆闍崛山中。若依深密
X21n0369_p0184c19║經，即受用身在淨土說，同解深密。解云：真諦翻解
X21n0369_p0184c20║節經，意欲礭明勝義諦相，故十八品內但翻中間
X21n0369_p0184c21║四品，略而不翻餘十四品，為成此經具足三分，故
X21n0369_p0184c22║不二品內安通序文，一味品末安後流通。故真諦
X21n0369_p0184c23║記第一卷云：經初不說通序文者，譯家略故。解云：
X21n0369_p0184c24║不安品目故說為略，非無序文名之為略。然真諦
X21n0369_p0185a01║記與經相違。經王舍城耆闍崛，真諦記第一云：毗
X21n0369_p0185a02║舍離國鬼王法堂為真尚菩薩說解節經等。又智
X21n0369_p0185a03║度論第三卷云：王舍城在摩揭陀國。不云山在毗
X21n0369_p0185a04║耶離國，故如違經也。依佛地論，釋佛地經自有三
X21n0369_p0185a05║說，故第一云：佛住如是大宮殿中說此契經，受用、
X21n0369_p0185a06║變化二佛土中，今此淨土何土所攝？說此經佛為
X21n0369_p0185a07║是何身？有義：此土變化土攝，說此經佛是變化身，
X21n0369_p0185a08║聲聞等眾住此土中，現對如來聞說此經，歡喜信
X21n0369_p0185a09║受而奉行故，佛心所現故出三界，淨識為相為說
X21n0369_p0185a10║勝法，化此地前諸有情類，令其欣樂修行彼因，故
X21n0369_p0185a11║暫化作清淨佛土，殊勝化身神力加眾令暫得見。
X21n0369_p0185a12║若爾者，聲聞等眾應俱不見。有義，此土受用土攝，
X21n0369_p0185a13║說此經佛是受用身，此淨土量無邊際故，路乘門
X21n0369_p0185a14║等是實德故。受用如是清淨佛土，一向淨妙、一向
X21n0369_p0185a15║安樂、一向無罪、一向自在，餘處說故。解深密說：三
X21n0369_p0185a16║地已上乃得生故（解云：此經無此文也，應是廣本，或可譯家錯也。此文即是瑜伽
X21n0369_p0185a17║第七十九說）。此經佛具後所說二十一種實功德故，說
X21n0369_p0185a18║餘經時不列如是佛功德故。若暫化作如是淨土、
X21n0369_p0185a19║如是妙身加眾令見，應如餘經分明顯說。然不說
X21n0369_p0185a20║故，是受用土及受用身，聲聞等眾是佛化作，或諸
X21n0369_p0185a21║菩薩現作此身莊嚴佛土說法會故。若爾，此是地
X21n0369_p0185a22║上菩薩所應見聞，何故於此化佛土中結集流布？
X21n0369_p0185a23║傳法菩薩為欲示現一切智者及所居處超過一
X21n0369_p0185a24║切世間法故，如是示現；欲令所化生欣樂故，為令
X21n0369_p0185b01║發願當生如是清淨佛土，見如是佛、聞如是法。修
X21n0369_p0185b02║彼因故，為生廣大勝解有有情及諸菩薩歡喜故，
X21n0369_p0185b03║欲令增上意樂勝解界堅牢故，結集流布。又是法
X21n0369_p0185b04║勝，於此宜聞。然處非勝，化身相麤不可宣說，故受
X21n0369_p0185b05║用身居受用土，為初地上諸菩薩說，令傳法者結
X21n0369_p0185b06║集流通。若爾，何故不但說彼所說法耶？若不說處
X21n0369_p0185b07║及能說者，不知此法何處誰說？一切生疑，故須具
X21n0369_p0185b08║說。如實義者，釋迦牟尼說此經時，地前大眾見變
X21n0369_p0185b09║化身居此穢土為其說法，地上大眾見受用身居
X21n0369_p0185b10║佛淨土為其說法，所聞雖同所見各別，雖俱歡喜
X21n0369_p0185b11║信受奉行，解有淺深所行各異，而傳法者為令眾
X21n0369_p0185b12║生聞勝悕願勤修彼因，當生淨土證佛功德，故就
X21n0369_p0185b13║勝者所見結集，言薄伽梵住最勝等，乃至廣說如
X21n0369_p0185b14║來功德。今釋此經同如實義，義亦無失。諸本同異
X21n0369_p0185b15║已如上釋，今正釋住處之義。依智度論第三，三義
X21n0369_p0185b16║釋住：一住威儀、二住聖住、三住佛住，故名為住。故
X21n0369_p0185b17║彼論云：問曰：何不直說般若波羅蜜而說住處耶？
X21n0369_p0185b18║答曰：說時、方、人，令人生信故（時謂說經時，方謂說法處，人謂聽眾聲聞
X21n0369_p0185b19║菩薩等）。云何住？四種身儀坐臥行住，故名為住。復有
X21n0369_p0185b20║三住：一者天住，謂六欲天住法；二者梵住，謂色無
X21n0369_p0185b21║色天住法；三者聖住，謂佛獨覺及阿羅漢住法。於
X21n0369_p0185b22║三住中佛住聖住。復次施戒善心三事名為天住，
X21n0369_p0185b23║四無量心名為梵住，空無相無作三三昧名為聖
X21n0369_p0185b24║住。於三住中佛住聖住。復有四住：一天、二梵、三聖、
X21n0369_p0185c01║四佛。三住如前佛住。首楞嚴等諸佛無量三昧、十
X21n0369_p0185c02║力、四無畏、十八不共法、一切智等種種諸慧，及八
X21n0369_p0185c03║萬四千法藏度人法門，如是等種種諸佛功德，是
X21n0369_p0185c04║佛所住處，佛於中住，故名佛住。法華論云：顯法勝
X21n0369_p0185c05║故佛住勝處。勝思惟論同法華論。寶積論云：問曰：
X21n0369_p0185c06║何故初明住處？答：佛住此處者，欲令敬重彼處故
X21n0369_p0185c07║重福眾生，敬此處故增長善根，是故先明住處功
X21n0369_p0185c08║德。施菩薩波若論中同寶積論。真諦三藏八義釋
X21n0369_p0185c09║住：一、境界住（謂一切十六大國四事供養之處，是佛所遊履，故云境界住），二、依
X21n0369_p0185c10║止住（是一切僧伽藍、耆闍崛山、迦蘭陀竹林等，是所依止），三、威儀住（謂行、住、坐、臥四
X21n0369_p0185c11║威儀），四、未捨壽命住（謂現在未般涅槃，住戒定等五分法身中也），五者、梵
X21n0369_p0185c12║住（謂四無量心，佛在大悲心中，故名梵住也），六者、天住（謂四禪，即初禪、二禪、三禪、四禪、
X21n0369_p0185c13║第四禪最勝，佛住此中），七者、聖住（謂是解脫。解脫有四：一、入無心定暫滅苦，二、入空定
X21n0369_p0185c14║滅諸見，三、入無願定滅貪愛，四、入無相定滅四謗。佛住無相定中，心惑都盡也），八、佛住（佛住
X21n0369_p0185c15║無生無滅無處所法中，而具足在此八處，故名佛住。三身而辨，前三住即是化身住，次三是應身，後二是
X21n0369_p0185c16║法身。前二身是能住，後法身是所住也。經中多舉八住，前兩境界化白衣，依止化出家人，即舉總別二處）。
X21n0369_p0185c17║就釋此經，住處之中有十九句，顯彼淨土十八圓
X21n0369_p0185c18║滿。十八圓滿即十八段。言十八者，如佛地論第一
X21n0369_p0185c19║卷云：論曰：此顯如來住處圓滿，謂佛淨土。如是淨
X21n0369_p0185c20║土復由十八圓滿事故說名圓滿，謂顯色圓滿、形
X21n0369_p0185c21║色圓滿、分量圓滿、方所圓滿、因圓滿、果圓滿、主圓
X21n0369_p0185c22║滿、輔翼圓滿、眷屬圓滿、住持圓滿、事業圓滿、攝益
X21n0369_p0185c23║圓滿、無畏圓滿、住處圓滿、路圓滿、乘圓滿、門圓滿、
X21n0369_p0185c24║依持圓滿。由十九句如其次第顯示如是十八圓
X21n0369_p0186a01║滿，即此圓滿所嚴宮殿名佛淨土。佛住如是大宮
X21n0369_p0186a02║殿中說此契經。然諸論中，世親、無性、攝大乘釋第
X21n0369_p0186a03║十，梁朝攝論第十五，佛地論等（等耶大業論等）皆釋經
X21n0369_p0186a04║中十八圓滿，至文對釋。初圓滿中有二句經：初明
X21n0369_p0186a05║顯色七寶莊嚴，後辨放光照無邊界。此中句者，顯
X21n0369_p0186a06║義滿足之為句，非要數字方名句也。餘十八句准
X21n0369_p0186a07║此應知。然初經句親光兩釋，故佛地論云：謂大宮
X21n0369_p0186a08║殿用最勝光曜七寶莊嚴（此釋光曜屬於七寶也），或大宮
X21n0369_p0186a09║殿七寶莊嚴故最勝光曜（此釋光曜屬於宮殿）。無性釋論亦
X21n0369_p0186a10║同佛地，世親不釋易可知故。言七寶者，如稱讚淨
X21n0369_p0186a11║土經云：一金、二銀、三吠瑠璃、四頗胝迦、五赤真珠、
X21n0369_p0186a12║六阿濕摩揭拉婆、七牟婆洛揭拉婆。依智度論亦
X21n0369_p0186a13║同彼經，故第十云：金、銀、毗瑠璃、頗梨、車渠、馬瑙、赤
X21n0369_p0186a14║真珠。解云：金銀二寶此土有故，翻為此名。真諦釋
X21n0369_p0186a15║云：弗師羅伽，此云黃色寶，即是金也。旃陀羅乾多，
X21n0369_p0186a16║此云白色寶，即是銀也。吠瑠璃者是正梵音，毗瑠
X21n0369_p0186a17║璃者梵音訛也。或云瑠璃者，略吠音也。或可此土
X21n0369_p0186a18║無真瑠璃，有似瑠璃故亦翻也。真諦梁論記云：瑠
X21n0369_p0186a19║璃是青色寶，燒不可壞，唯有鬼神有神力者能破
X21n0369_p0186a20║為器，或可是其金翅鳥卵。頗胝迦者，此云黃綠色
X21n0369_p0186a21║寶。佛地論云：羯鷄怛諾迦寶。智度論云：過千歲冰
X21n0369_p0186a22║化為頗梨珠。赤真珠者，佛地論云：赤虫所出名赤
X21n0369_p0186a23║真珠，或珠體赤名赤真珠。真諦釋云：即無價寶珠
X21n0369_p0186a24║也。阿濕摩揭拉婆者，舊云馬瑙。真諦釋云：是赤色
X21n0369_p0186b01║寶。無性攝論云：是帝青大青等寶。解云：帝青是帝
X21n0369_p0186b02║釋青色寶，大青是帝釋勝青色寶。牟婆洛揭拉婆
X21n0369_p0186b03║者，舊云車𤦲。真諦釋云：是紺色寶。又智度論云：寶
X21n0369_p0186b04║有三種，謂人寶、天寶、菩薩寶。人寶力少，唯有清淨
X21n0369_p0186b05║光色，除毒除鬼除闇，亦除飢渴寒熱等苦。天寶亦
X21n0369_p0186b06║大亦勝，常隨逐天身可使令共語，輕而不重。菩薩
X21n0369_p0186b07║寶勝於天寶，能兼有人天寶事，又能令眾生知死
X21n0369_p0186b08║此生彼因緣本末，又復能出種種法音，乃至廣說。
X21n0369_p0186b09║又彼復云：問曰：是諸珍寶從何處出？答曰：金出山
X21n0369_p0186b10║石沙赤銅中，真珠出魚腹中竹中蛇腦中，龍珠出
X21n0369_p0186b11║龍腦中，珊瑚出海中石樹生，貝生虫甲，銀生燒石，
X21n0369_p0186b12║餘瑠璃頗梨等皆出山窟中，如意珠出自佛舍利。
X21n0369_p0186b13║若法沒盡時，諸舍利皆變為如意珠，譬如過千歲
X21n0369_p0186b14║冰化為頗梨珠。如是等諸寶是人中常寶，所莊嚴
X21n0369_p0186b15║一切國土是最殊勝，諸天所不能得。何以故？從大
X21n0369_p0186b16║功德所生故。大業論云：七寶皆是石所攝也。
X21n0369_p0186b17║放大光明，普照一切，無邊世界。
X21n0369_p0186b18║釋曰：明第二句放光普照。親光釋云：他受用土體
X21n0369_p0186b19║雖不遍，以光普照自受用土，以體遍故，光亦普照。
X21n0369_p0186b20║世親釋云：謂前七寶於光普照。無性釋論具上二
X21n0369_p0186b21║釋。
X21n0369_p0186b22║無量方所，妙餝間列。
X21n0369_p0186b23║釋曰：此顯第二形色圓滿。言方所者，如綺井等。言
X21n0369_p0186b24║妙餝者，如華文等。親光釋云：謂大宮殿，妙餝間列，
X21n0369_p0186c01║無量方所。（此釋無量，屬於方所。）或大宮殿，無量妙餝，方所問
X21n0369_p0186c02║列。（此釋無量，屬於妙餝。）言無量者，或數無量，或處無量。解云：
X21n0369_p0186c03║此中數無量者，重釋前云無量妙餝。處無量者，重
X21n0369_p0186c04║釋前云無量方所。世親、無性，亦同親光。上來已釋
X21n0369_p0186c05║顯、形二色。然此二色有差別者，依俱舍等二門分
X21n0369_p0186c06║別：一、約二十色分別顯形，二、顯形相對四句分別。
X21n0369_p0186c07║二十色辨顯形者，如俱舍論初卷頌云：色二或二
X21n0369_p0186c08║十。長行釋云：言色二者，一、顯，二、形。顯色有四，青、黃、
X21n0369_p0186c09║赤、白，餘顯是此四色差別。（解云：餘者，光、影、明、闇、烟、雲、塵、霧，皆是青等之差
X21n0369_p0186c10║別也。日光名光，餘光名明。有云：光者，黃色所攝。有云：赤色。有云：黃、赤。今解不爾。光、明二種，皆通四色。影、闇
X21n0369_p0186c11║是青，烟、雲、塵、霧皆通四色。或可霧是青、白所攝。）形色有八，謂長、短、方、圓、高、
X21n0369_p0186c12║下、正、不正。復說二十者，謂青、赤、白、光、影、明、闇、雲、烟、
X21n0369_p0186c13║塵、霧、長、短、方、圓、高、下、正、不正。有餘師說：空一顯色。
X21n0369_p0186c14║第二十一釋諸色相，具說如彼。言四句者，如彼論
X21n0369_p0186c15║說：或有色處有顯無形，謂青、黃、赤、白、光、影、明、闇。或
X21n0369_p0186c16║有色處有形無顯，謂長等一分身表業性。或有色
X21n0369_p0186c17║處有顯有形，謂所餘色。然此四句，諸說不同。一、真
X21n0369_p0186c18║諦三藏云：一、顯而非形，如須彌山四方空中青等
X21n0369_p0186c19║顯色。二、形而非顯，謂身表色。三、亦顯亦形，如譬等
X21n0369_p0186c20║中青、黃等色。四、非顯非形，如無表色。二、形而非顯，
X21n0369_p0186c21║謂身表色。二、大唐三藏約生智義以辨四句。如一
X21n0369_p0186c22║込白，染青色時而形不改，唯生顯智，形智不生，如
X21n0369_p0186c23║是名為顯而非形。若其截割而不染者，但有形智，
X21n0369_p0186c24║顯智不生，如是名為形而非顯。若其染截，形顯智
X21n0369_p0187a01║生，如正理說：遙見黑幡，作如是言：是烏非幡，幡非
X21n0369_p0187a02║烏等。如是名為亦顯亦形。非顯非形者，如空界色
X21n0369_p0187a03║等。然第四句，諸說不同。依毗婆沙，自有兩說。一云：
X21n0369_p0187a04║空界色為第四句。一云：非顯非形者，無也。若依正
X21n0369_p0187a05║理，聲、香、味、觸及無表色為第四句。識身足論：五根、
X21n0369_p0187a06║四塵及無表色為第四句。又俱舍云：有餘師說：唯
X21n0369_p0187a07║光明色有顯無形，現見世間青等色處有長等故。
X21n0369_p0187a08║（此是薩婆多第二師說。）問：薩婆多顯形別體，如何說云亦顯
X21n0369_p0187a09║亦形？解云：俱舍有此問答，故彼論云：如何一事具
X21n0369_p0187a10║有顯形？（經部師等問薩婆多宗。）由於此中俱可知故。此中有
X21n0369_p0187a11║者，是有智藏，非有境義。薩婆多師答：於一處所約
X21n0369_p0187a12║新生智故，名為形顯，非於一體有二境義。大唐三
X21n0369_p0187a13║藏依此而說。今依大乘，種數多少，諸論不同。若依
X21n0369_p0187a14║瑜伽二十四色，故第一云：略說有三，謂顯色、形色、
X21n0369_p0187a15║表色。顯色者，謂青、黃、赤、白、光、影、明、闇、雲、烟、塵、霧及
X21n0369_p0187a16║空一顯色。形色者，謂長、短、方、圓、麤、細、正、不正、高、下。
X21n0369_p0187a17║表色者，謂取、捨、屈、申、行、住、坐、臥如是等色。解云：雖
X21n0369_p0187a18║二十四色四句分別，唯有三句：一、顯而非形，有十
X21n0369_p0187a19║三；二、形而非顯，有十種；三、非顯非形，謂表色。依顯
X21n0369_p0187a20║揚論亦二十四，故初卷云：若顯色，若形色，若表色
X21n0369_p0187a21║云何？青、黃、赤、白如是等顯，長、短、方、圓、麤、細、高、下、正
X21n0369_p0187a22║及不正、烟、雲、塵、霧、光、影、明、闇、若空一顯色，若影像
X21n0369_p0187a23║之色。解云：顯揚言雖有異，意同瑜伽。故彼所說如
X21n0369_p0187a24║是等言，等取後說雲、烟等句。影像之色即是表色。
X21n0369_p0187b01║依雜集論二十五色，更加逈色，餘同瑜伽，而不分
X21n0369_p0187b02║別四句差別。同瑜伽論，於理無違。
X21n0369_p0187b03║周圓無際，其量難測。
X21n0369_p0187b04║釋曰：此顯第三分量圓滿。親光菩薩先以三義釋
X21n0369_p0187b05║其難測，後約二土分別難測。言三義者，一云其量
X21n0369_p0187b06║周圓無際難測，一云其量無際周圓難測。第三一
X21n0369_p0187b07║義約十方等以釋難測，故佛地云：謂大宮殿其量
X21n0369_p0187b08║周圓無際難測，或大宮殿其量無際周圓離測。又
X21n0369_p0187b09║東方等分齊無故，長短等相難可測故。後約二土
X21n0369_p0187b10║釋難測者，有三師釋，故佛地云：有義如來受用身
X21n0369_p0187b11║土，隨所化生所宜而現，或大或小其量無定，顯現
X21n0369_p0187b12║廣大亦有邊際。然就地前菩薩智等，說言無際其
X21n0369_p0187b13║量難測。有義如來受用身土，三無數劫所修無邊
X21n0369_p0187b14║善根所感周遍法界，地上菩薩及諸如來亦不能
X21n0369_p0187b15║測其量邊際，以無邊故如無始時。如實義者，受用
X21n0369_p0187b16║身土略有二種：一自受用，謂諸如來三無數劫所
X21n0369_p0187b17║修無邊善根所感周遍法界，為自受用大法樂故，
X21n0369_p0187b18║從初得佛盡未來際，相續無變如諸功德，諸大菩
X21n0369_p0187b19║薩亦不能見，但可得聞。如是淨土以無量故，諸佛
X21n0369_p0187b20║雖見亦不能測其量邊際。二他受用，謂諸如來為
X21n0369_p0187b21║令地上諸菩薩眾受大法樂，進修勝行隨宜而現，
X21n0369_p0187b22║或勝或劣或大或小，改轉不定如變化土。如是淨
X21n0369_p0187b23║土以有邊故，地上菩薩及諸如來皆測其量，但就
X21n0369_p0187b24║地前言不能測。由是二種差別，故言周圓無際其
X21n0369_p0187c01║量難測。無性即同佛地三中初二。復次世親不釋，
X21n0369_p0187c02║義可知故。
X21n0369_p0187c03║超過三界所行之處。
X21n0369_p0187c04║釋曰：此明第四方所圓滿。親光釋云：謂大宮殿處
X21n0369_p0187c05║所方域，超過三界所行之處，非如三界自地諸愛
X21n0369_p0187c06║執為己有，所緣相應二縛隨增，是彼異熟及增上
X21n0369_p0187c07║果。如是淨土非三界受，所執愛故、離二縛故、非彼
X21n0369_p0187c08║異熟增上果故，如涅槃等。超過三界異熟果地，約
X21n0369_p0187c09║十八界問答分別具不具等，廣如佛地及淨土章
X21n0369_p0187c10║（勘淨土章及三身章，約十八界問答分別有不）。
X21n0369_p0187c11║勝出世間，善根所起。
X21n0369_p0187c12║釋云：此明第五因圓滿也。親光釋云：謂大宮殿用
X21n0369_p0187c13║出世間無分別智後所得智善根為因而得生起，
X21n0369_p0187c14║非是無因，非大自在天等為因。云何淨土超過三
X21n0369_p0187c15║界，而用出世無分別智後所得世間淨法為異熟
X21n0369_p0187c16║因？不說與彼為異熟因，然為餘因彼得生起，如苦
X21n0369_p0187c17║法智忍品世第一法為因。此用本來無分別智後
X21n0369_p0187c18║得無漏善根種子，三無數劫修令增廣，為此淨土
X21n0369_p0187c19║變現生因。無分別智名出世間，後得過前說名為
X21n0369_p0187c20║勝，用勝出世無漏善根為此生因。或諸聲聞獨覺
X21n0369_p0187c21║聖道名出世間，如來善根過彼名勝，此佛淨土如
X21n0369_p0187c22║來識中無漏善根為因而生。有義但是增上緣生，
X21n0369_p0187c23║以外法故。有義亦是因緣而生，親能生故。若不爾
X21n0369_p0187c24║者，應無因緣，外法相望非因緣故，一切外法皆用
X21n0369_p0188a01║內法熏習為因。若爾，外法既是共有，云何有情各
X21n0369_p0188a02║別種子共為因緣合生一果？勿以小心測測量大
X21n0369_p0188a03║法。外物豈是極微合成，實有體性多因共感？但是
X21n0369_p0188a04║有情異識各變，同處相似不相障礙，如眾燈明、如
X21n0369_p0188a05║多所夢。因類是同，果相相似，處所無別，假名為共，
X21n0369_p0188a06║實各有異。諸佛淨土亦復如是，各別識變皆遍法
X21n0369_p0188a07║界，同處相似說名為共。
X21n0369_p0188a08║最極自在，淨識為相。
X21n0369_p0188a09║釋曰：此顯第六果圓滿也。親光釋云：謂大宮殿最
X21n0369_p0188a10║極自在，佛無漏心以為體相，唯有識故，非離識外
X21n0369_p0188a11║別有寶等，即佛淨心如是變現似眾寶等，此即如
X21n0369_p0188a12║來大圓鏡智相應淨識。由昔所修自利無漏淨土
X21n0369_p0188a13║種子因緣力故，於一切時遍一切處，不待作意任
X21n0369_p0188a14║運變現眾寶莊嚴受用佛土，與自受用身作所作
X21n0369_p0188a15║依止處。利他無漏淨土種子因緣力故，為地上菩
X21n0369_p0188a16║薩隨宜變現淨土，或小或大或劣或勝。為他受用
X21n0369_p0188a17║身作所作止處，謂隨初地菩薩所宜現小現劣，如
X21n0369_p0188a18║是展轉乃至十地最大最勝，於地地中初中後等
X21n0369_p0188a19║亦復如是。世親、無性更無別釋。
X21n0369_p0188a20║如來所都。
X21n0369_p0188a21║釋曰：此明第七主圓滿也。親光釋云：謂大宮殿，諸
X21n0369_p0188a22║佛世尊為主非餘，以殊勝故唯屬世尊。或唯世尊
X21n0369_p0188a23║住持攝受，非餘不能。自受用土雖遍法界，一一自
X21n0369_p0188a24║變，各自為主，不相障礙。他受用土雖諸佛變，然一
X21n0369_p0188b01║合相亦一相身，攝受用為主，不相障礙。世親、無性、
X21n0369_p0188b02║無別異釋。
X21n0369_p0188b03║諸大菩薩眾所雲集。
X21n0369_p0188b04║釋曰：此辨第八輔翼圓滿。親光釋云：謂大宮殿常
X21n0369_p0188b05║有無量大菩薩僧共所雲集，諸來朝者名為輔翼。
X21n0369_p0188b06║既有無數大菩薩僧常來輔翼，故無怨敵能為違
X21n0369_p0188b07║害。諸聲聞等無如是事，謂初地上諸菩薩眾，雖不
X21n0369_p0188b08║能集諸佛自利受用淨土，而能集會諸佛利他受
X21n0369_p0188b09║用淨土。諸佛慈悲，於自識上隨菩薩宜現麤妙土；
X21n0369_p0188b10║菩薩隨自善根願力，於自識上似佛所生淨土相
X21n0369_p0188b11║現。雖是自心各別變現，而同一處現相相似，謂為
X21n0369_p0188b12║一土共集其中。如是地上菩薩淨土，為是有漏？為
X21n0369_p0188b13║是無漏？如是等義具如章說，世親、無性更無異釋。
X21n0369_p0188b14║無量天、龍、藥叉、健達縛、阿素洛、揭路荼、緊捺洛、摩呼
X21n0369_p0188b15║洛伽、人非人等常所翼從。
X21n0369_p0188b16║釋曰：此即第九眷屬圓滿。依智度論第五卷說：天
X21n0369_p0188b17║有三種：一假號天，謂輪王等（等即等取諸小王也）；二者生
X21n0369_p0188b18║天，謂從四天王天乃至有頂天；三者淨天，謂佛、法
X21n0369_p0188b19║身菩薩、辟支佛、阿羅漢。智度論第七大同此說。又
X21n0369_p0188b20║第二十二天有四種：一者名天，如今國王名為天
X21n0369_p0188b21║子；二者生天，從四天王乃至非非想天；三者淨天，
X21n0369_p0188b22║謂人中生諸聖人是；四者生淨天，三界天中生諸
X21n0369_p0188b23║聖人是。解云：三種四種天中名生二天，名為天也。
X21n0369_p0188b24║故法華云：我此土安隱，天人常充滿。本業經云：無
X21n0369_p0188c01║色諸天來入會故。亦名天眾。依舍利弗問經：護天
X21n0369_p0188c02║諸神名為天也。龍有四種：一者天龍，持天宮殿令
X21n0369_p0188c03║不墮落；二者人龍，興雲致雨；三者地龍，持地及海；
X21n0369_p0188c04║四者王龍，守王寶藏。言藥叉者，舊云夜叉，真諦翻
X21n0369_p0188c05║為輕捷鬼也。大唐三藏翻為暴惡，亦名勇健，亦名
X21n0369_p0188c06║可畏。其類有三：一者在地；二者在空；三者在天，為
X21n0369_p0188c07║天給使。健達縛者，舊云乾闥婆，此翻名尋香行。西
X21n0369_p0188c08║方人呼發樂戲兒，名健達縛。不事生業，尋食香氣，
X21n0369_p0188c09║作樂乞求，名尋香行。今此神鬼常能作樂，食諸香
X21n0369_p0188c10║氣，名健達縛。智度論第十云：是天妓神常隨諸天，
X21n0369_p0188c11║其心柔輭，福少諸天，居十寶山間。阿素洛者，舊云
X21n0369_p0188c12║阿脩羅，此云非天。行多諂詐，無天實行，名曰非天。
X21n0369_p0188c13║如人惡行，名曰非人。故瑜伽論第四卷云：又諸非
X21n0369_p0188c14║天，當知天趣所攝。然由意志多懷詐幻，諂誑多故，
X21n0369_p0188c15║不如諸天為淨法器。由此因緣，有時經中說為別
X21n0369_p0188c16║趣，實是天類。由不受行諸天法故，說為非天。或云
X21n0369_p0188c17║疑神，故智度論第三十云：阿脩羅神，是天受樂，小
X21n0369_p0188c18║減諸天，威德變化，隨意所作。是故人疑，言是脩羅
X21n0369_p0188c19║非脩羅。或云身大，智度論云：修羅，秦言大也。大海
X21n0369_p0188c20║中立，不沒於𣍿，向下觀忉利天。又云不端正，唯女
X21n0369_p0188c21║舍脂端正，父兄眷屬皆醜。又云男醜女端正，故云
X21n0369_p0188c22║不端正。又云無酒，採四天下華，於海釀酒不成，故
X21n0369_p0188c23║言無酒。依瑜伽、智度，修羅天攝。毗曇論說，修羅鬼攝。
X21n0369_p0188c24║依正法念經，有鬼有畜。依伽他經，有天、鬼、畜三種
X21n0369_p0189a01║所攝。然阿修羅有五地別。如地經說：一在地上眾
X21n0369_p0189a02║相山中，勢力最下。二在須彌山北，大海之下，二萬
X21n0369_p0189a03║一千由旬，有修羅王，名曰羅睺。三羅睺下，過二萬
X21n0369_p0189a04║一千由旬，有修羅王，名曰勇健。於勇健下，復過二
X21n0369_p0189a05║萬一千由旬，有修羅王，名曰華鬘。於華鬘下，復過
X21n0369_p0189a06║二萬一千由旬，有修羅王，名毗摩質多。毗摩之母，
X21n0369_p0189a07║本從天生，故名天。劫初成時，有諸天女，來海中洗
X21n0369_p0189a08║浴，水觸其身，遂失精氣，流在水中，成一肉卵。逕八
X21n0369_p0189a09║千歲，乃生一女，有九百九十九頭，頭有千眼，有九
X21n0369_p0189a10║百九十九口，口有四牙，牙上出火，猶如礔礰，二十
X21n0369_p0189a11║四手，九百九十九脚。此女後時在海浮戲，水精入
X21n0369_p0189a12║身，生一肉卵。逕八千歲，生毗摩質多，有九頭，頭有
X21n0369_p0189a13║千眼，口中出火，有九百九十手，脚唯有八。其形四
X21n0369_p0189a14║倍，大於須彌，純食淤泥及與禍根，多與天諍。如正
X21n0369_p0189a15║法念經說。揭路荼者，舊云迦樓羅，名為金翅鳥，今
X21n0369_p0189a16║云妙翅鳥。鳥翅種種，寶色莊嚴，不唯金故。華嚴經
X21n0369_p0189a17║云：法身金翅鳥，四如意為足，慈悲明淨眼，住一切
X21n0369_p0189a18║智樹。菩薩金翅鳥，生死大海中，持撮天龍，安置涅
X21n0369_p0189a19║槃岸。此是不退三昧金翅之法門。准此應知，淨土
X21n0369_p0189a20║八部，皆是化也。海龍王經翻為大身鳳凰（勘）。又經
X21n0369_p0189a21║云：兩翅相去三百三十六萬里閻浮提，止容一足，
X21n0369_p0189a22║頸下有如意珠，故名如意。又云：是其鳥神，於中有
X21n0369_p0189a23║其金翅之鳥，純食諸龍，有四生別：其化生者，食四
X21n0369_p0189a24║生龍；其胎生者，食三生龍，除其化生；其卵生者，食
X21n0369_p0189b01║二生龍，除化除胎；其濕生者，唯食其濕。此四天下，
X21n0369_p0189b02║有一化生迦樓羅王，名曰正音，壽八千歲，日別新
X21n0369_p0189b03║食。一大龍王，五百小龍，遶四天下，周而復始，次第
X21n0369_p0189b04║食之。命欲終時，諸龍吐毒，不復能食，飢火所燒，聳
X21n0369_p0189b05║翅直下，至風輪際，為風所吹，而復上來，往返七迴，
X21n0369_p0189b06║無處停足，遂至金剛輪山頂上命終。以食諸龍身
X21n0369_p0189b07║肉，毒氣遂發猛火，其難陀龍王及䟦難陀恐燒寶
X21n0369_p0189b08║山，遂降大雨，渧如車輪，以滅其火，身肉消散，唯有
X21n0369_p0189b09║心在，大如人䏶，純清瑠璃，輪王得之，用為珠寶，帝
X21n0369_p0189b10║釋得之，為髻中珠。緊捺洛者，此云歌神，能唱歌詠
X21n0369_p0189b11║乾闥婆，同事諸天，天須之時，更互來去。又云疑神，
X21n0369_p0189b12║體是畜生，形狀似人，面貌端正，頂有一角，人見生
X21n0369_p0189b13║疑，不知為人為鬼畜耶？故名疑神。此是天之樂神。
X21n0369_p0189b14║莫呼洛伽者，莫呼此云大，洛名為腹，伽名為行，此
X21n0369_p0189b15║是蟒神，亦云地龍，無足。腹行神即世間厝神，受人
X21n0369_p0189b16║酒害，悉入蟒腹。又龍蛇難辨，以濫於龍，故偏指也。
X21n0369_p0189b17║世親攝論云：前已舉龍，今復舉莫呼洛伽，為攝大
X21n0369_p0189b18║蠎。人非人等者，有八部鬼神，悉非人作人形來聽
X21n0369_p0189b19║法，故曰人非人。故舍利弗問經云：非八部鬼神，皆
X21n0369_p0189b20║曰人非人也。又云：人者，總攝一切人；非人者，總攝
X21n0369_p0189b21║一切人非人。又云：人非人者，疑云為是人為非人
X21n0369_p0189b22║也。依舍利弗問經說八部因，彼云：舍利弗白佛言：
X21n0369_p0189b23║世尊！八部鬼神，以何因緣，生於惡道，常聞正法？佛
X21n0369_p0189b24║言：以二種業：一以惡業生於惡道，二以善業多受
X21n0369_p0189c01║快樂。此八部皆曰人。非人者，先身以車轝等供養
X21n0369_p0189c02║三寶父母賢勝之人，猶懷慳儉誑嫉，故受此身。如
X21n0369_p0189c03║普光淨勝天神等。龍者，先世修建德本，廣行布施，
X21n0369_p0189c04║不依正念，急性好瞋，故受此身。如摩尼光龍王等。
X21n0369_p0189c05║夜叉神者，先世好大布施，或先損害，然後饒益，隨
X21n0369_p0189c06║功勝負，故受此身。乾闥婆者，先生亦少有瞋恚，常
X21n0369_p0189c07║好布施，以青蓮華自嚴，作眾妓樂。今為此神，常為
X21n0369_p0189c08║諸天奏諸妓樂，因名樂神。阿脩羅者，志強不隨善
X21n0369_p0189c09║友所作淨福，好逐幻偽之人，作諸邪福，依傍邪師，
X21n0369_p0189c10║甚好布施。又樂觀他鬪訟，故受此身。迦樓羅神者，
X21n0369_p0189c11║先世修大捨施，常有高心，以陵於物，故受此身。緊
X21n0369_p0189c12║那羅者，昔好勸人發菩提心，未正其志，逐諸邪師，
X21n0369_p0189c13║故受此身。摩睺羅神者，亦布施護法，性好瞋恚，故
X21n0369_p0189c14║受此身。又佛地論云：云何淨土？超過三界所行之
X21n0369_p0189c15║處，而有天等以為眷屬，天等皆是三界攝故。淨識
X21n0369_p0189c16║如是攝受變現，為嚴淨土，故不相違。或為成熟所
X21n0369_p0189c17║化有情，示現如是變化種類。如為調伏劫比拏王，
X21n0369_p0189c18║現化無量轉輪王眾眷屬圍繞。或諸菩薩，化作無
X21n0369_p0189c19║量天龍等身，住淨土中，以供養佛。或自化身，為天
X21n0369_p0189c20║龍等，翼從如來，故無有過。梁攝論云（第十五）：於淨土
X21n0369_p0189c21║中，實無如此天龍等眾，欲令不空，故佛化作如此
X21n0369_p0189c22║雜類。
X21n0369_p0189c23║廣大法味，喜樂所持。
X21n0369_p0189c24║釋曰：此明第十住持圓滿。親光釋云：謂於此中大
X21n0369_p0190a01║乘法味喜樂所持，食能令住，是任持義（此上親光釋義）。已
X21n0369_p0190a02║說淨土超過三界所行之處。云何有食？有無漏法
X21n0369_p0190a03║不應名食。食能長養三有眾生，此斷有故，應不名
X21n0369_p0190a04║食（此外人問，有其三意：一問超過三界云何有食、二無漏法不應名食、三斷三有故應不名食）。
X21n0369_p0190a05║是任持因，故亦名食（論主略答：雖是無漏，而任持故，亦名為食）。如汝宗
X21n0369_p0190a06║中生色界等入無漏定，亦應名食。此反經部。汝宗
X21n0369_p0190a07║生色界等入無漏定，雖是無漏，亦應名食。非過去
X21n0369_p0190a08║食應名為食，過去無故（此破薩婆多用過去食為食，此抑破小乘合許無漏
X21n0369_p0190a09║食。此亦應爾，是任持因，故說為食。此即論主立自宗義）。如有漏法雖鄣無漏，
X21n0369_p0190a10║然持有漏得名為食。無漏亦爾，雖斷有漏，然持無
X21n0369_p0190a11║漏，云何非食（論主成立食義）？此淨土中諸佛菩薩後得無
X21n0369_p0190a12║漏，能說能受大乘法味生大歡樂，又正體智真如
X21n0369_p0190a13║味生大喜樂，能任持身令不斷壞，長養善法，故名
X21n0369_p0190a14║為食（此中大乘正義）。世親、無性更無別釋。又法華云：其
X21n0369_p0190a15║國眾生常以二食：一者法喜食、二者禪悅食。即彼
X21n0369_p0190a16║偈云：法喜禪悅食，更無餘食想，
X21n0369_p0190a17║現作眾生，一切義利。
X21n0369_p0190a18║釋曰：此第十一事業圓滿。親光釋云：謂於此中自
X21n0369_p0190a19║能現作一切有情一切義利，或令一切有情自作
X21n0369_p0190a20║一切義利、現益名義、當益名利、世間名義、出世名
X21n0369_p0190a21║利、離惡名義、攝善名利、福德名義、智慧名利，如是
X21n0369_p0190a22║等別雖在寂定，由先所修加行、願行，任運能作一
X21n0369_p0190a23║切有情一切義利，世親、無性更無異釋。
X21n0369_p0190a24║蠲除一切煩惱纏垢。
X21n0369_p0190b01║釋曰：此第十二攝益圓滿。依佛地論，煩惱、纏垢二
X21n0369_p0190b02║種差別三復次釋，故彼論云：即諸煩惱名為纏垢
X21n0369_p0190b03║（解云：煩惱、纏垢差別異名，如瑜伽第八卷云：煩惱差別者，謂纏垢等。數起現行，故名為纏；自性染汙，故名
X21n0369_p0190b04║為垢）。又煩惱者，一百二十八根本煩惱（欲界四諦各有十，色、無色
X21n0369_p0190b05║界四諦除瞋各九，合有一百一十二。欲界修道有六使，謂貪、瞋、慢、無明、身見、邊見。色、無色界修道各五，除
X21n0369_p0190b06║瞋，合有一百二十八。如顯揚第一說）。纏者，即是無慚、愧等（等者，於八纏中等取
X21n0369_p0190b07║惛沉、掉舉、惡作、嫉妬、慳恡。如瑜伽第八、雜集第七）。垢者，即是諂、誑、憍等（等者，
X21n0369_p0190b08║於六垢中等取害、恨、惱三）。又所知障或諸隨眠名為煩惱，即彼
X21n0369_p0190b09║現起說名纏垢。本惑名纏，隨惑名垢。如是遠離煩
X21n0369_p0190b10║惱、纏垢，名為攝益。然此經文三本不同，攝大乘論
X21n0369_p0190b11║所列經文雖有灾橫而無纏垢，故彼論云：蠲除一
X21n0369_p0190b12║切煩惱、灾橫。今依此經，雖有纏垢而無灾橫。佛地
X21n0369_p0190b13║經文具說煩惱、灾橫、纏垢，故彼經云：滅諸煩惱、灾
X21n0369_p0190b14║橫、纏垢。釋灾橫義，如佛地論及攝大乘。
X21n0369_p0190b15║遠離眾魔。
X21n0369_p0190b16║釋曰：顯第十三無畏圓滿。言眾魔者，如前所說，煩
X21n0369_p0190b17║惱、蘊、死及與天魔，如親光說，如是四種皆能損害
X21n0369_p0190b18║諸善法故，說名為魔。然離四魔有差別者，依薩婆
X21n0369_p0190b19║多及大乘化相，菩提樹下成佛道時，無間解脫破
X21n0369_p0190b20║煩惱魔；入無餘依涅槃界時，能破蘊魔；留三月命，
X21n0369_p0190b21║能破死魔；入慈定時，能破天魔。若依大乘理實說
X21n0369_p0190b22║者，如佛地論，初地以上離麤四魔，於佛果中究竟
X21n0369_p0190b23║永離，隨義分別；十信已上，於諸地中漸次遠離，如
X21n0369_p0190b24║理應思。
X21n0369_p0190c01║過諸莊嚴，如來莊嚴，之所依處。
X21n0369_p0190c02║釋曰：辨第十四住處圓滿。親光釋云：謂於此中佛
X21n0369_p0190c03║所住處勝過一切菩薩及餘莊嚴住處，唯是如來
X21n0369_p0190c04║妙飾莊嚴為所住處。由勝一切莊嚴住處，是故說
X21n0369_p0190c05║名住處圓滿。世親、無性更無異釋。
X21n0369_p0190c06║大念慧行，以為遊路。
X21n0369_p0190c07║釋曰：顯第十五路圓滿也。親光釋云：謂於此中大
X21n0369_p0190c08║念、大慧及以大行為所行路、所遊履故，名為遊路，
X21n0369_p0190c09║是道異名。聞所成慧名為大念，聞已記恃無倒義
X21n0369_p0190c10║故。思所成慧名為大慧，依理審思得決定故。修所
X21n0369_p0190c11║成慧名為大行，由修習力趣真理故。大者，念等緣
X21n0369_p0190c12║大乘法而生起故、是彼果故、彼所攝故。履三妙慧
X21n0369_p0190c13║淨土往還，故名遊路。此說菩薩因三妙慧得入淨
X21n0369_p0190c14║土，故名遊路（八地已上常入定位，即用何慧名為聞慧？准此大乘設入定位，義說聞慧，
X21n0369_p0190c15║於理無失）。若諸如來大念即是無分別智，由念安住真
X21n0369_p0190c16║如理故；大慧即是後所得智，分別諸法真俗相故。
X21n0369_p0190c17║此二皆有造作淨土增上業用，故俱名行。由此二
X21n0369_p0190c18║智通生淨土，故名遊路。或大念行是自利行，內攝
X21n0369_p0190c19║記故；大慧行者是利他行，外分別故。如其次第通
X21n0369_p0190c20║生如來二種淨土，故名遊路（具如佛地論說）。無性、世親更
X21n0369_p0190c21║無異釋。
X21n0369_p0190c22║大止妙觀，以為所乘。
X21n0369_p0190c23║釋曰：是第十六乘圓滿也。親光釋云：止謂三摩地，
X21n0369_p0190c24║觀謂般羅若，大義如前。此二等運，故名所乘。乘此
X21n0369_p0191a01║止觀，隨其所應行前道是應住，住中止觀別名所
X21n0369_p0191a02║乘（總別不顯思）。世親釋云：乘止及觀而遊趣故。無性
X21n0369_p0191a03║釋云：以乘止觀遊三慧路往所趣國，勝諸聲聞、獨
X21n0369_p0191a04║覺、菩薩所乘止觀，故名為大。
X21n0369_p0191a05║大空、無相、無願解脫為所入門。
X21n0369_p0191a06║釋曰：是第十七門圓滿也。親光釋云：謂大宮殿三
X21n0369_p0191a07║解脫門為所入處。解脫即是出離涅槃，即大空等
X21n0369_p0191a08║名解脫門。依從是門而入淨土，遍計所執生法無
X21n0369_p0191a09║我，說名為空，緣此三摩地名空解脫門。相謂十相：
X21n0369_p0191a10║一色、二聲、三香、四味、五觸、六男、七女、八生、九老、十
X21n0369_p0191a11║死。即此涅槃無此等相，故名無相，緣此三摩地名
X21n0369_p0191a12║無相解脫門。願謂願求，觀三界苦無所願求，故名
X21n0369_p0191a13║無願，緣此三摩地名無願解脫門。由此空等三解
X21n0369_p0191a14║脫門得入淨土，故名為門。大如前說。此淨土中亦
X21n0369_p0191a15║應有事路乘門等，為令有情欣樂實德，故就行說
X21n0369_p0191a16║（如論說須釋，此中應辨三解脫門章）。
X21n0369_p0191a17║無量功德，眾所莊嚴。大寶華王，眾所建立，大宮殿中，
X21n0369_p0191a18║釋曰：明第十八依持圓滿。佛地論云：謂如地等依
X21n0369_p0191a19║風輪等，或如世間宮殿依地。如是淨土無量功德
X21n0369_p0191a20║眾所莊嚴，大寶紅蓮華王眾所建立。下以三義釋
X21n0369_p0191a21║大及王：一者謂紅蓮華大寶所成，如是大寶無量
X21n0369_p0191a22║功德眾善所起，於眾寶中勝故名大（釋大）。此寶紅蓮
X21n0369_p0191a23║於諸華中最為殊勝，故名華王（釋王）。二者或此寶華
X21n0369_p0191a24║望諸菩薩善根所起，紅蓮華眾勝故名大（釋大）。佛是
X21n0369_p0191b01║法王，是佛最勝善根所起，故名華王（釋王）。三者又此
X21n0369_p0191b02║寶華極難得故，名為大寶（釋大）。華中最勝，故名華王
X21n0369_p0191b03║（釋王）。此華非一，或華葉多，故名為眾。世親釋云：次有
X21n0369_p0191b04║一句顯依持圓滿，如大地等依風輪住。此佛淨土
X21n0369_p0191b05║何所依持？無量功德眾所莊嚴，大紅蓮華之所建
X21n0369_p0191b06║立。無性釋云：此紅蓮華於諸華中最為殊勝，是故
X21n0369_p0191b07║說名大寶華王。或即如來說名大王，故此紅蓮華
X21n0369_p0191b08║是佛依處，從王為名。所建立者，謂佛淨土依此華
X21n0369_p0191b09║王，長時相續無有間絕。此句顯示依持圓滿。
X21n0369_p0191b10║是薄伽梵，最清淨覺。
X21n0369_p0191b11║釋曰：上來已釋住處莊嚴，自下第二釋總別德。如
X21n0369_p0191b12║何此中先處後德？親光釋云：為顯世尊依淨佛土
X21n0369_p0191b13║具如是德說此經故。就釋德中復分為二：初釋總
X21n0369_p0191b14║德、二釋別德。說此二德有何義耶？依佛地論有其
X21n0369_p0191b15║二義：一顯諸佛異餘大師，故說世尊功德殊勝；二
X21n0369_p0191b16║為其餘生淨信故，顯示如來功德圓滿。無性論云：
X21n0369_p0191b17║顯薄伽梵異諸聲聞、獨覺、菩薩，覺最勝故。薄伽梵
X21n0369_p0191b18║者，顯有德人。最清淨覺者，正明勝德。依佛地論釋
X21n0369_p0191b19║有三義：一於一切有為無為所應覺境正開覺故、
X21n0369_p0191b20║二於一切所應覺境淨妙圓滿正開覺故、三於一
X21n0369_p0191b21║切如所有性盡所有性正開覺。解云：三釋有差別
X21n0369_p0191b22║者，一約法數以釋淨覺，有為無為攝法盡故；二約
X21n0369_p0191b23║二慧以釋淨覺，淨妙圓滿攝慧盡故（淨妙者緣俗智，圓滿者緣
X21n0369_p0191b24║真智）；三就真俗以釋淨覺，以依二諦攝境盡故。下經
X21n0369_p0191c01║云：盡諸有性，如五數蘊等；如所有性，七真如等。此
X21n0369_p0191c02║盡所有性、如所有性，如第三卷經記中說。
X21n0369_p0191c03║不二，現行。
X21n0369_p0191c04║釋曰：自下第二釋諸別德。然釋此德有其二義：一
X21n0369_p0191c05║明種數多少新舊同異，二依諸論正釋經文。文同
X21n0369_p0191c06║異者，真諦三藏梁攝大乘論本唯有二十句，闕經
X21n0369_p0191c07║一句窮未來際。無著但二十德名，釋論初云：由二
X21n0369_p0191c08║十道理成就，如來智慧最清淨故。乃至後云：第一
X21n0369_p0191c09║句為本，餘二十一句為能成就。（解云：舊本有二種失：一脫經一句窮
X21n0369_p0191c10║未來際。二或釋云：釋云：二十道理便違後說二十一句。由斯諸師謬釋非一。真諦記云：別德唯有二十句，
X21n0369_p0191c11║通取結句合成二十一句。別德常[冗-几+言]二師亦同真諦。嵩法師云：論中有二十句而言一者，乘此一字或可
X21n0369_p0191c12║脫失一種功德。道默法師總別合說成二十一。如是等謬不可具述。）今依唐本攝大
X21n0369_p0191c13║乘等具釋經中二十一德，故今唐本經論為正。二
X21n0369_p0191c14║依諸論正釋經者，釋此別德諸論不同：一攝大乘
X21n0369_p0191c15║論先舉經中二十一德，後依道理立功德名而不
X21n0369_p0191c16║解釋。故本論云：謂於所知一向無障轉功德、於有
X21n0369_p0191c17║無無二相真如最勝清淨能入功德、無功用佛事
X21n0369_p0191c18║不休息住功德、於法身中所依意樂作業無差別
X21n0369_p0191c19║功德、修一切障對治降伏一切外道功德、生在世
X21n0369_p0191c20║間不為世法所礙功德、安立正法功德、授記功德、
X21n0369_p0191c21║於一切世界現示受用變化身功德、斷疑功德、令
X21n0369_p0191c22║人種種行功德、當來法生妙智功德、如其勝解示
X21n0369_p0191c23║現功德、無量所依調伏有情加行功德、平等法身
X21n0369_p0191c24║波羅蜜多成滿功德、隨其勝解示現差別佛土功
X21n0369_p0192a01║德、三種佛身方處無分限功德、窮生死際常現利
X21n0369_p0192a02║益安樂一切有情功德、無盡功德等；二者世親略
X21n0369_p0192a03║釋經論二十一德（帳一紙半）；三者無性廣釋經論二十
X21n0369_p0192a04║一德（三紙半），後明功德生起次第（一紙半）；四者親光
X21n0369_p0192a05║佛地論中有二：復次初自立名釋經諸句（兩紙半），後
X21n0369_p0192a06║依無著所立德名以釋經句（有其四紙）。今依諸論正
X21n0369_p0192a07║釋經文，就釋文中自有兩說：一世親等一一別釋
X21n0369_p0192a08║為二十一，二者親光合釋後二分為二十。雖有兩
X21n0369_p0192a09║說，且依前說，此釋第一不二現行（依無性論總分為二：初有四種
X21n0369_p0192a10║明自利德，後十七種顯利他德。自利德中復分為四：一明智德，二顯斷德，三辨恩德，四釋化用平等。配文
X21n0369_p0192a11║可知）。世親釋云：即是於所知一向無障轉功德，非如
X21n0369_p0192a12║聲聞獨覺智亦有障亦無障故（解云：且如天眼，三千界內無障外即
X21n0369_p0192a13║有障，餘皆准此）。依無性論有二復次：初同世親，後復次云：
X21n0369_p0192a14║或二處現行此中無有（二處自有兩說：一云前約得通者說，今二處約未得
X21n0369_p0192a15║通，於內外處皆有障行，佛無此故不二現行。或可二處，如佛地論生死涅槃以為二處也）。親光釋
X21n0369_p0192a16║云：顯示世尊一向無障殊勝功德，謂諸異生住著
X21n0369_p0192a17║生死，二乘聖者住著涅槃，如是二障世尊無故。佛
X21n0369_p0192a18║地後釋文同世親。如是諸釋總有三說：一有障無
X21n0369_p0192a19║障為二現行，二內外二處無智為二現行，三樂著
X21n0369_p0192a20║生死涅槃為二現行。
X21n0369_p0192a21║趣無相法。
X21n0369_p0192a22║釋曰：顯第二德。世親釋云：謂清淨真如名無相法。
X21n0369_p0192a23║趣謂趣入，即是於有無無二相真如最勝清淨能
X21n0369_p0192a24║入功德。謂此真如非是有相，諸法無性以為相故；
X21n0369_p0192b01║亦非無相，自相有故，於此無相真如最勝清淨能
X21n0369_p0192b02║入故。解云：真如有其二義：一者最勝、二者清淨。證
X21n0369_p0192b03║智能入最勝、清淨二種境義，亦令他入，是故說最
X21n0369_p0192b04║勝能入、清淨能入。無性兩釋，初同世親。後復次云：
X21n0369_p0192b05║無住涅槃名為無相，不住生死涅槃相故。親光釋
X21n0369_p0192b06║云：顯示世尊調化方便殊勝功德，謂無相法即是
X21n0369_p0192b07║涅槃。佛善知了三乘有情，隨彼堪能調化方便如
X21n0369_p0192b08║實為說，令彼趣證無相法故。親光後釋亦同世親。
X21n0369_p0192b09║如是諸論總有三釋：一者真如名為無相，遠離有
X21n0369_p0192b10║無二種相故；二無住涅槃名為無相，不住生死涅
X21n0369_p0192b11║槃相故；三者三乘涅槃名為無相，以無色等十種
X21n0369_p0192b12║相故。
X21n0369_p0192b13║住於佛住。
X21n0369_p0192b14║釋曰：顯第三德。世親釋云：謂住佛所住無所住處，
X21n0369_p0192b15║即是無功用佛事不休息。住功德，謂此住中常作
X21n0369_p0192b16║佛事無有休息。解云：無所住處者，謂無住涅槃。無
X21n0369_p0192b17║功用者，謂不由功用作利有情事。故攝大乘第十
X21n0369_p0192b18║卷云：佛無住為住者，生死涅槃無住為住，此即安
X21n0369_p0192b19║住無住涅槃諸事。無功用者，不由功用作一切事，
X21n0369_p0192b20║猶如世間末尼天樂。無性釋云：隨所應恒正安住
X21n0369_p0192b21║聖天梵住，故名佛住。非如聲聞要作功用，非如外
X21n0369_p0192b22║道有住非勝。天住即是四種靜慮，梵住即是悲等
X21n0369_p0192b23║無量，聖住即是空無相等。又無性云：於空大悲善
X21n0369_p0192b24║安住故，名為佛住。親光釋云：顯示世尊觀所調化
X21n0369_p0192c01║殊勝功德，謂住大悲晝夜六時觀世間故。親光後
X21n0369_p0192c02║釋同無性前釋。如是諸論總有四釋：一住無住涅
X21n0369_p0192c03║槃、二住聖天梵住、三住空大悲、四住大悲
X21n0369_p0192c04║逮得一切，佛平等性。
X21n0369_p0192c05║釋曰：明第四德。世親釋云：即是於法身中所依意
X21n0369_p0192c06║樂作業無差別功德，更無別釋。（梁攝論云：所依即法身，意樂即應身，
X21n0369_p0192c07║作業即化身。如是三身，一切十方三世如來平等無異，皆已至得。）無性釋云：所依
X21n0369_p0192c08║無差別者，一切皆依清淨智故。意樂無差別者，一
X21n0369_p0192c09║切皆有利益安樂一切有情勝意樂故。作業無差
X21n0369_p0192c10║別者，一切皆作受用變化利他事故，非如聲聞等
X21n0369_p0192c11║唯有所依故。親光釋云：顯示世尊得一切佛相似
X21n0369_p0192c12║事業殊功德，謂證諸佛相似事業平等性故。解云：
X21n0369_p0192c13║諸佛能現受用變化利有情事平等相似。親光後
X21n0369_p0192c14║釋亦同無性。如是諸論總有三釋：一者諸佛三身
X21n0369_p0192c15║無別、二者諸佛淨智大悲受用變化二身無別、三
X21n0369_p0192c16║者諸佛示現受用變化相似事業無別。
X21n0369_p0192c17║到無障處。
X21n0369_p0192c18║釋曰：顯第五德。世親釋云：即是修一切障對治功
X21n0369_p0192c19║德，謂一切時常脩覺慧對治一切障故。無性釋云：
X21n0369_p0192c20║謂己串習一切煩惱及所知障，對治聖道一切種
X21n0369_p0192c21║智定自在性（此釋功德），已到永離一切習氣所依趣處
X21n0369_p0192c22║（此釋到無障處，所依趣處即是涅槃）。親光釋云：顯示世尊永斷所治
X21n0369_p0192c23║殊勝功德，謂已證得解脫一切煩惱所知二障故，及
X21n0369_p0192c24║以永斷一切障。親光後釋同無性論。總釋意云：如
X21n0369_p0193a01║上諸論，脩二障智斷一切障，能到涅槃無障之處。
X21n0369_p0193a02║不可轉法
X21n0369_p0193a03║釋曰：辨第六德。世親論云：即是降伏外道功德，更
X21n0369_p0193a04║無別釋（非諸外道所能退轉）。無性釋云：謂教證二法皆不為
X21n0369_p0193a05║他所能動轉，無有餘法勝過此故（教證二法非外道轉）。又無
X21n0369_p0193a06║性云：謂諸魔等不能退轉。親光釋云：顯示世尊降
X21n0369_p0193a07║伏外道殊勝功德，謂佛正法一切外道不能退轉，
X21n0369_p0193a08║降伏彼已顯正道故。親光後釋同無性前解。如是
X21n0369_p0193a09║諸論總有二釋：一者外道不能退轉、二者魔等不
X21n0369_p0193a10║能退轉。
X21n0369_p0193a11║所行無礙。
X21n0369_p0193a12║釋曰：顯第七德。世親釋云：即是生在世間不為世
X21n0369_p0193a13║法所礙功德。謂雖在世間，行於世間所行之處，不
X21n0369_p0193a14║為利等世間八法所染汙故。（言八法者，謂利、衰、毀、譽、稱、譏、苦、樂。廣如無
X21n0369_p0193a15║性前釋，亦同世親。）又無性云：於諸所化有情利益安樂事
X21n0369_p0193a16║中，無有高下能為拘礙，名所行無礙。親光釋云：顯
X21n0369_p0193a17║示世尊降伏魔怨殊勝功德。謂所行者，即色等境。
X21n0369_p0193a18║此所行境擾亂心故、障礙善故，說名魔怨。諸佛世
X21n0369_p0193a19║尊心善安定，極悅意境亦不能亂，所有功德極善
X21n0369_p0193a20║成滿，一切惡境不能為礙。以能摧伏一切境界，一
X21n0369_p0193a21║切所行不能拘礙，是故說名所行無礙。親光後釋
X21n0369_p0193a22║同世親說。如上諸論總有三釋：一者八風、二者高
X21n0369_p0193a23║下、三者魔境，皆不能礙。
X21n0369_p0193a24║其所安立，不可思議。
X21n0369_p0193b01║釋曰：明第八德。世親釋云：即是安立正法功德。由
X21n0369_p0193b02║契經等正法無量不可思議，非凡夫所能知。如來
X21n0369_p0193b03║安立不可思議，非諸愚夫所能解故。（解云：教法對佛名所安立，
X21n0369_p0193b04║愚所解非名不可思議。梁攝論云：十二部教此法竟，乃至嬰兒等亦能通達。）無性釋云：
X21n0369_p0193b05║謂契經等十二分教名所安立，安立彼彼自相共
X21n0369_p0193b06║相故。如是安立，非諸愚夫覺所行故、出世間故，不
X21n0369_p0193b07║可思議。（解云：十二分教對佛名所安立，即此教法安立自相共相故，名為安立。）親光
X21n0369_p0193b08║兩釋，初同世親，第二復次大同無性。
X21n0369_p0193b09║遊於三世，平等法性。
X21n0369_p0193b10║釋曰：辨第九德。世親論云：即是授記功德無性。釋
X21n0369_p0193b11║云：謂於三世平等法性能遍遊涉，以於三世平等
X21n0369_p0193b12║性中能隨解了過去、未來曾當轉事皆如現在而
X21n0369_p0193b13║授記故。解云：無性自有兩釋。此則初釋，謂能了知
X21n0369_p0193b14║三世諸法平等真如故，證知過、未猶如現在。或即
X21n0369_p0193b15║三世名為法性，證無差別，故名平等。無性後釋，三
X21n0369_p0193b16║世諸佛利有情事皆相似故。親光釋云：顯示世尊
X21n0369_p0193b17║記別三世殊勝功德，謂記三世皆無礙故。後復次
X21n0369_p0193b18║云：謂於三世流轉句義皆如現在，分別無倒，故名
X21n0369_p0193b19║平等。如是諸論總有二釋：一云、三世，即所記境；二
X21n0369_p0193b20║云、三世，謂三世佛。
X21n0369_p0193b21║其身流布，一切世界，
X21n0369_p0193b22║釋曰：明第十德。世親釋云：即是於一切世界示現
X21n0369_p0193b23║受用變化身功德。無性意同。親光釋云：顯示世尊
X21n0369_p0193b24║現從覩史天宮來下殊勝功德，謂現化身普於一
X21n0369_p0193c01║切世界洲渚同時流下入母胎故。親光後釋意同
X21n0369_p0193c02║世親。如是諸論總有兩釋：一約二身，二謂化相。
X21n0369_p0193c03║於一切法，智無疑滯。
X21n0369_p0193c04║釋曰：顯第十一德。世親釋云：即是斷疑功德。無性
X21n0369_p0193c05║釋云：於一切境善決定故，非於諸法自不決他疑，
X21n0369_p0193c06║非離決定能斷疑故。親光釋云：顯示世尊斷一切
X21n0369_p0193c07║疑殊勝功德，謂於諸法以得能除一切疑惑決定
X21n0369_p0193c08║智故。佛地後釋亦同無性。如是諸釋皆同斷疑。
X21n0369_p0193c09║於一切行，成就大覺。
X21n0369_p0193c10║釋曰：第十二德，世親釋云：即是令入種種行功德。
X21n0369_p0193c11║無性亦同。親光釋云：顯示世尊於一切乘所化有
X21n0369_p0193c12║情，能隨所應示現自身殊勝功德，謂遍了知一切
X21n0369_p0193c13║有情性行差別，如其所應現自身故。親光後釋意
X21n0369_p0193c14║同世親。如上諸釋皆同入行。
X21n0369_p0193c15║於諸法智，無有疑惑。
X21n0369_p0193c16║釋曰：第十三德。世親釋云：即是當來法生妙智功
X21n0369_p0193c17║德，謂知當來如是法生如來妙智。無性釋云：謂聖
X21n0369_p0193c18║聲聞。言此全無少分善根而棄捨者，佛薄伽梵如
X21n0369_p0193c19║彼後時善法當生現證，知彼餘生微少善根種子
X21n0369_p0193c20║所隨逐故。解云：如經中說（勘是何經）：佛於一時在祇洹
X21n0369_p0193c21║林，有一乞人至此丘所請求入道。諸聲聞等以宿
X21n0369_p0193c22║住智觀八萬劫來未有一念趣向善根，故皆不度。
X21n0369_p0193c23║佛後責問不度所由，諸比丘等具報所為。於後世
X21n0369_p0193c24║尊為說法要，得證初果。諸比丘等請問所由，佛為
X21n0369_p0194a01║說云：此人先世定光佛時作取柴人，至城門首，見
X21n0369_p0194a02║諸人等掃餝治道以待世尊。此取柴人問諸人云：
X21n0369_p0194a03║治道何為？諸人答言：定光如來今日入城，故修道
X21n0369_p0194a04║路。此取柴人聞佛名已，身毛皆豎，悲泣雨淚，不能
X21n0369_p0194a05║自勝。欲待世尊衣食所累，遂往入山。路逢一虎，
X21n0369_p0194a06║摟而食之。未入口時，忘本佛名，但云城門首人，遂
X21n0369_p0194a07║為虎食。此人唯有此一念念佛善根，從定光佛是
X21n0369_p0194a08║第二僧祇時起。此念佛後，經第三僧祇及九十餘
X21n0369_p0194a09║劫，此一念善根方熟。故佛依此善種為其說法，得
X21n0369_p0194a10║證初果。如此細種，二乘不知，佛能達也。親光釋云：
X21n0369_p0194a11║顯示世尊妙善了達一切法智，能隨所應怛正教
X21n0369_p0194a12║誨殊勝功德。謂於諸法懷疑惑者，無有堪能隨應
X21n0369_p0194a13║教誨。唯佛世尊證見諸法，智善決定，能隨所應無
X21n0369_p0194a14║倒教誨，無休廢故。親光後釋意同無性。如上諸論
X21n0369_p0194a15║總有兩釋：一於當來、二通諸法。
X21n0369_p0194a16║凡所現身，不可分別。
X21n0369_p0194a17║釋曰：第十四德。世親論云：即是如其勝解示現功
X21n0369_p0194a18║德。無性釋云：謂隨有情種種勝解現金色等，雖現
X21n0369_p0194a19║此身而無分別，如末尼珠及簫笛等。（雖無分別而能現身，名不
X21n0369_p0194a20║可分別。或可所現之身由無分別起故，餘人不可分別。）無性復云：即於所化
X21n0369_p0194a21║有情邪正及俱行中所應現相不可分別。（於有情中現邪
X21n0369_p0194a22║正等行不可分別，是邪正等行名不可分別也。）親光釋云：顯示世尊能正
X21n0369_p0194a23║攝受無染自身殊勝功德，謂諸佛身非是虗妄分
X21n0369_p0194a24║別所起，無煩惱業生雜染故。如來身非是雜染分
X21n0369_p0194b01║別起故，不可分別。（凡所現身不由虗妄分別起故，名不可分別。或可所現身非虗
X21n0369_p0194b02║分別起故，餘人不可分別也。）親光後釋大同無性。故彼論云：謂
X21n0369_p0194b03║佛世尊雖無分別如末尼珠，由諸如來增上力故，
X21n0369_p0194b04║亦由自身勝解力故，見如來身如金色。然諸如來
X21n0369_p0194b05║無有分別、無異分別，具說如彼。（無有分別者，無自性分別。無者，無自
X21n0369_p0194b06║性。異分別者，無差別分別。）又親光云：或同彼類不可分別。（解云：此同無性
X21n0369_p0194b07║現邪等行不可知故，不可分別。或可現六道身不可分別，與其六道有差別相，名不可分別。）依
X21n0369_p0194b08║梁論云：示現化身數量、相貌、時節、處所並不可分
X21n0369_p0194b09║別。如上諸說總有四釋：一云：凡所現身不由分別
X21n0369_p0194b10║任運起故，名不可分別。一云：於有情中現邪等行
X21n0369_p0194b11║不可知故，名不可分別。
X21n0369_p0194b12║一切菩薩正所求智。
X21n0369_p0194b13║釋曰：第十五德，世親云：即是無量所依調伏有情
X21n0369_p0194b14║加行功德，謂無量菩薩所依能作調伏諸有情事。
X21n0369_p0194b15║此非諸佛已得自他平等更求此智，唯有諸佛已
X21n0369_p0194b16║作如是勝調伏事。（總釋意云：佛調伏智即是無量菩薩所依，由菩薩加行漸次證
X21n0369_p0194b17║得，非佛所求，以佛已證最勝調伏故。餘釋差別，如後所引。）無性釋云：謂由無量
X21n0369_p0194b18║菩薩所依，為欲調伏諸有情故發起加行，佛增上
X21n0369_p0194b19║力聞法為先獲得妙智，異類菩薩攝受付屬，展轉
X21n0369_p0194b20║相續無間而轉，由此證得一切菩薩等所求智。（此於
X21n0369_p0194b21║釋中，先釋功德，後釋經句。無量菩薩所依者，釋上無量所依，無量所依即佛智也。有說：即是菩薩無分別
X21n0369_p0194b22║智，為欲調伏諸有情執取心故，發起加行智求佛智也。或可求菩薩智，雖有二釋，求佛智為勝。下釋經句
X21n0369_p0194b23║佛增上力。有菩薩聞法為先，獲得初地無分別妙智，或可獲得佛一切妙智。譬如一燈傳燃千燈，地前異
X21n0369_p0194b24║類菩薩及不定性聲聞獨覺，佛自攝受。佛涅槃時，付屬餘佛及大菩薩，一切善人展轉令聞思修智，由此
X21n0369_p0194c01║證得一切菩薩等皆所求佛果智也。世親波若論：善護念者，依根熟菩薩說；善付屬者，依根未熟菩薩說。）
X21n0369_p0194c02║無性復云：列攝任持不定種性聲聞菩薩，故讚大
X21n0369_p0194c03║乘。為顯此事，故次說言一切菩薩等所求智。（解云：為列
X21n0369_p0194c04║不定聲聞等令進趣故，任持不定菩薩令不退故，說大乘智。故法華云：十方佛土中，唯有一乘法，無二亦
X21n0369_p0194c05║無三，除佛方便說。）親光釋云：顯示世尊成就佛種不斷方
X21n0369_p0194c06║便殊勝功德。謂諸菩薩為令佛種無斷絕故，勤修
X21n0369_p0194c07║加行，非聲聞等。是故佛智唯諸菩薩正所應求。（准此
X21n0369_p0194c08║佛智以為所求，非菩薩智為所求也。）親光後釋亦同無性。如上諸說
X21n0369_p0194c09║總有兩釋：一者利他德，二者佛種不斷即自利德。
X21n0369_p0194c10║得佛無二，住勝彼岸。
X21n0369_p0194c11║釋曰：第十六德。世親釋云：即是平等法身波羅蜜
X21n0369_p0194c12║多成滿功德，謂無二法身名平等法身，即於如是
X21n0369_p0194c13║無二法身得善清淨波羅蜜多。（解云：准梁論，用圓滿法身及四德波
X21n0369_p0194c14║羅蜜為功德體。故梁論云：如來法身名住，四德究竟名波羅蜜。具說如彼。）無性釋云：謂
X21n0369_p0194c15║無二故名為平等，依平等法身波羅蜜多果位成
X21n0369_p0194c16║滿故。（解云：諸佛法身無二，故名平等。）無性復云：果位六度無增減
X21n0369_p0194c17║故，名為平等。具說如彼。親光釋云：顯示世尊自性
X21n0369_p0194c18║身分殊勝功德，謂佛法身無差別相，名二佛無二
X21n0369_p0194c19║住。即是法身真如為體無差別相，於一切二相分
X21n0369_p0194c20║別皆不現行，緣勝定常住其中，故名為住。即無二
X21n0369_p0194c21║住名勝彼岸，佛已窮到，說名為得。（解云：判此親光三說不同。一云：
X21n0369_p0194c22║舉能住定，顯所住境平等法身。一云：雖舉所住，意取住定。一云：通取所住、能住以立德名。）又親光
X21n0369_p0194c23║云：謂於佛地無二法身，一切施等波羅蜜多平等
X21n0369_p0194c24║圓滿。（解云：法身一故名為無二，六度皆滿故名平等。）如上諸論總有兩釋：
X21n0369_p0195a01║一云：法身一故名為無二。一云：於法身中無種種
X21n0369_p0195a02║二故名為無二。
X21n0369_p0195a03║不相間雜。如來解脫，妙智究竟，
X21n0369_p0195a04║第十七德，世親釋云：謂於無雜如來智中勝解究
X21n0369_p0195a05║竟。此中勝解名為解脫，即是隨其勝解示現差別
X21n0369_p0195a06║佛土功德（解云：世親論意，依無性釋而可了知。言不相間雜者，如來勝解所現佛土不相
X21n0369_p0195a07║間雜。言如來解脫者，即是如來現土勝解，於所現中無不了知，故名妙智究竟）。無性釋云：
X21n0369_p0195a08║謂觀眾生勝解差別，現金銀等種種佛土不相間
X21n0369_p0195a09║雜。世尊勝解現在前時，隨眾所樂，悉皆顯現，無不
X21n0369_p0195a10║了知。無性復云：聞一切佛得平等言，即謂一切應
X21n0369_p0195a11║同一性。為遮此疑，故次說言如來解脫妙智究竟。
X21n0369_p0195a12║親光釋云：顯示世尊受用身分殊勝功德（立功德名），謂
X21n0369_p0195a13║受用身不相間雜，一切如來受用身體各各別故
X21n0369_p0195a14║（釋自受用身不相間雜）。如來妙智能令一切眾生解脫，故名
X21n0369_p0195a15║如來解脫妙智。佛於此智已得究竟，如是即說如
X21n0369_p0195a16║來妙智不相間雜（此釋妙智不相間雜），於淨佛土現受用身
X21n0369_p0195a17║亦不相雜（此釋他受用身不相間雜），大集會中現種種身與諸
X21n0369_p0195a18║菩薩受用法樂亦不相雜（釋受用法樂不相間雜），如來於此
X21n0369_p0195a19║智所現身亦到究竟（重釋究竟）。親光後解同無性初釋
X21n0369_p0195a20║（上來五釋，文顯可知）。
X21n0369_p0195a21║證無中邊，佛地平等。
X21n0369_p0195a22║釋曰：第十八德。世親釋云：即是三種佛身方處無
X21n0369_p0195a23║分限功德，謂佛法身不可分限爾所方處，受用變
X21n0369_p0195a24║化亦不可說爾所世界（文顯可知）。梁論釋云：如來三種
X21n0369_p0195b01║身中，法身約處所不可度量，應、化兩身互爾。不可
X21n0369_p0195b02║言但此世界有、彼世界無，無有一法出法身外，無
X21n0369_p0195b03║有眾生界出應、化兩身外。無性兩釋初次中復有
X21n0369_p0195b04║四種，意同世親。故彼論云：如世界無中、無邊，佛地
X21n0369_p0195b05║亦爾，功德方處無有分限。或復世界方處無邊，諸
X21n0369_p0195b06║佛三身即於其中稱世界量平等遍滿，以法身等
X21n0369_p0195b07║即住如是諸世界中，非餘處故。或法身等於佛地
X21n0369_p0195b08║中平等遍滿，無中、無邊、無有分限。此法身等遍一
X21n0369_p0195b09║切處，為諸眾生現化饒益，然非自性，無中、無邊（解云：
X21n0369_p0195b10║無中、無邊有其四種：一、約喻法釋無中、邊；二、或復世界下，約所依、能依釋無中、邊；三、或法身等下，唯約佛
X21n0369_p0195b11║地釋無中、邊，無有分限；四、此法身等下，明為眾生故現身無分限，然非自性，無中、邊身也）。無性復
X21n0369_p0195b12║云：非一非異，其相云何？為答此問，故次說言證無
X21n0369_p0195b13║中邊。佛地平等，不相間雜，故云非一。乘前得佛無
X21n0369_p0195b14║二，故云非異。如是非一異，相云何應？（解云：於此德中，先問後答。
X21n0369_p0195b15║乘前知為答此問，故次說言證無中邊。佛地平等，雖復非一，各各遍周。若是無二，亦是遍滿，故無中邊。）
X21n0369_p0195b16║親光云：顯示世尊證真如相殊勝功德。謂真如相
X21n0369_p0195b17║無有中邊，遠離一切有為無為中邊相故，遠離方
X21n0369_p0195b18║處中邊相故。如是真如，即是佛地平等法性。證此
X21n0369_p0195b19║佛地平等性故，遍知一切有為無為等，於中不染。
X21n0369_p0195b20║（解云：遠離一切有為無為中邊相故者，如於有為，執為定有，是常邊；執為定無，是斷邊；非有非無，是中道。
X21n0369_p0195b21║中道之義，待邊故立。邊性自離，中何所中？故佛證平等，中邊俱離。有為既爾，無為亦然。若隨俗說，方土處
X21n0369_p0195b22║所，有中有邊。如中國為中，餘國名邊。佛證平等，無方土故，遠離方土中邊相也。或可有為無為為二邊，非
X21n0369_p0195b23║有為非無為為中邊。既非有，中何所中？方所中邊，准此應釋。）親光後釋，同世親
X21n0369_p0195b24║說。
X21n0369_p0195c01║極於法界。
X21n0369_p0195c02║釋曰：第十九德。世親釋云：謂極清淨法界，是名極
X21n0369_p0195c03║於法界，即是窮生死際常現利益安樂一切有情
X21n0369_p0195c04║功德（准無性釋可知）。無性釋云：謂此法界最清淨故，能起
X21n0369_p0195c05║等流契經等法。極此法界，於當來世一切有情如
X21n0369_p0195c06║其所應，常能現作利益安樂（解云：最清淨法界流出正智，由正智故流
X21n0369_p0195c07║出後智，由後智故流出大悲，由大悲故流出契經等十二部。由此法界常住故，常於當來世能現利益）。
X21n0369_p0195c08║親光釋云：顯示世尊證得果相殊勝功德，謂得窮
X21n0369_p0195c09║極清淨法界。如是法界脩道果，親光後釋同於無
X21n0369_p0195c10║性。
X21n0369_p0195c11║盡虗空性。
X21n0369_p0195c12║釋曰：第二十德。世親釋云：即是無盡功德，謂佛智
X21n0369_p0195c13║無盡如虗空故。無性釋云：如彼虗空，無邊無際、無
X21n0369_p0195c14║盡無減、無生無滅、無有變易，於一切時現前容受
X21n0369_p0195c15║一切質礙。法界亦爾，常現前作一切有情利樂為
X21n0369_p0195c16║相，盡一切界遍作眾生諸饒益事無有休息。廣說
X21n0369_p0195c17║如彼。
X21n0369_p0195c18║窮未來際。
X21n0369_p0195c19║釋曰：第二十一德。世親釋云：即是究竟功德。等言
X21n0369_p0195c20║等此佛智究竟，窮未來際無有間斷，是故名為最
X21n0369_p0195c21║清淨覺。無性釋云：等者等取究竟功德，謂此功德
X21n0369_p0195c22║窮未來際常無間斷。窮於未來無際之際，顯佛功
X21n0369_p0195c23║德永無窮盡，所化有情永無盡故。若依親光後二
X21n0369_p0195c24║合釋，故佛地云：次後二種殊勝功德，顯示世尊功
X21n0369_p0196a01║德無盡。盡虗空性窮未來際者，顯示世尊自利利
X21n0369_p0196a02║他二德無盡。謂如虗空經成壞劫性常無盡，如來
X21n0369_p0196a03║一切真實功德亦復如是常無斷盡。如未來際無
X21n0369_p0196a04║有盡期，利他功德亦復如是，窮未來際常作一切
X21n0369_p0196a05║有情利益安樂事故。親光後釋云：顯示世尊無盡
X21n0369_p0196a06║究竟殊勝功德，謂如虗空常無窮盡，諸佛法界所
X21n0369_p0196a07║起功德亦復如是無窮盡故。如未來際無有盡期，
X21n0369_p0196a08║利樂一切有情加行無休息故。（解云：親光兩釋有差別者，前釋立功
X21n0369_p0196a09║德名皆是無盡，後復次釋同世親等。兼有問答，具說如彼。）上來所釋如來功德，
X21n0369_p0196a10║具申諸論。諸講說者，隨情廣略。若用一者，取世親
X21n0369_p0196a11║釋，或親光初說。若用二者，合取兩家。
X21n0369_p0196a12║與無量大聲聞眾俱。
X21n0369_p0196a13║釋曰：自下第五教機（六中第六眾成就），於中有二：初明聲
X21n0369_p0196a14║聞、後明菩薩，謂即聲聞、菩薩二眾。然此二眾四門
X21n0369_p0196a15║分別，後方釋文。言四門者，一辨有無、二釋前後、三
X21n0369_p0196a16║明權實、四顯餘眾有無。辨有無者，有其四句，自有
X21n0369_p0196a17║經文唯小非大，如金剛波若及阿含等；二唯大非
X21n0369_p0196a18║小，如華嚴經及理趣等；三大小俱列，如法華、維摩
X21n0369_p0196a19║等；四大小俱無，如金光明及勝鬘等。問：若有四句，
X21n0369_p0196a20║如何會釋大智度論？彼云：聲聞藏中唯列聲聞，菩
X21n0369_p0196a21║薩藏中具列聲聞及菩薩眾。此有二說：一云據實
X21n0369_p0196a22║如智度論，而四句結集經者，意樂異故。一云據實
X21n0369_p0196a23║具有四句，而智度論為顯二藏勝劣異故，具說二
X21n0369_p0196a24║句。舊來相傳，實有無故、或廣略故（真諦三藏金光明記云：此經三
X21n0369_p0196b01║義不立同聞：一耆闍之眾唯聞正說後分，不聞正說前分所明因果；王舍之眾聞前分因果，不聞後分緣
X21n0369_p0196b02║用等事；時眾有聞不聞。所以不立同聞二義者，說四德之果是四佛，明三身之因是釋迦，非止聽時眾不
X21n0369_p0196b03║同，亦是法主有異故。不安同聞三義者，聞懺悔是信相，獨自夢感不得與多同聞，為此三義不安同聞）。
X21n0369_p0196b04║辨前後者，此即不定，自有經文先大後小，如五濁
X21n0369_p0196b05║經；自有經文先小後大，即此經等。問：若爾，如何佛
X21n0369_p0196b06║地及智度論皆說聲聞為先？解云：如智度論第四
X21n0369_p0196b07║卷說：佛法二種：一者秘密，二者顯示。顯示門中先
X21n0369_p0196b08║聞聲聞，以其煩惱滅無餘故；秘密門中先說菩薩，
X21n0369_p0196b09║得無生忍斷煩惱故。解云：是故兩經各據一義，互
X21n0369_p0196b10║不相違。然說聲聞以為先者，依佛地論有其八故。
X21n0369_p0196b11║第二云：一為於大乘生疑惑者，除彼疑故，疑大乘
X21n0369_p0196b12║教非是佛說，親對佛聞信是佛說。二為列不定種
X21n0369_p0196b13║性令生定信故，不定性者欲取小果，故遣近佛令
X21n0369_p0196b14║取大果。三為已清淨諸大聲聞，捨於自身尊貴慢
X21n0369_p0196b15║故，乃至廣說（謂近世尊親授化故，自捨高慢究竟門也）。四又諸聲聞常
X21n0369_p0196b16║隨佛故，菩薩化物不常隨佛，聲聞常隨故先列之。
X21n0369_p0196b17║五形同佛故（剃髮染衣形同佛故，菩薩不定是故後說）。六內眷屬故（出家
X21n0369_p0196b18║近佛名內眷屬也）。七又令菩薩生恭敬故，乃至廣說（親侍佛故
X21n0369_p0196b19║菩薩恭敬，如侍王者餘人敬也）。八者由是讚嘆聲聞功德，亦令其
X21n0369_p0196b20║餘於聲聞眾生淨信故，轉釋菩薩敬聲聞意，菩薩
X21n0369_p0196b21║尚敬況復餘眾。依智度論有二復次，彼云：問曰：若
X21n0369_p0196b22║從上數應先菩薩，若從下數先優婆夷，何以先說
X21n0369_p0196b23║聲聞四眾後說菩薩？答曰：菩薩智慧雖多應次佛
X21n0369_p0196b24║說，以惑未盡所以後說；諸阿羅漢智慧雖少而惑
X21n0369_p0196c01║已盡，是故先說。復次菩薩以方便力現入五道，受
X21n0369_p0196c02║其五欲引導眾生，若在阿羅漢上，諸天世人當生
X21n0369_p0196c03║疑恠，是故後說。廣說如彼。言權實者，此經一部如
X21n0369_p0196c04║前所說。如實義者，二處所說：一者淨土，二者穢土。
X21n0369_p0196c05║今釋此經，若淨土中菩薩為實、二乘是權，故瑜伽
X21n0369_p0196c06║論七十九云：問：何等有情不生淨土？答：異生二乘
X21n0369_p0196c07║地前菩薩，故知二乘是化非實。若穢土中二乘為
X21n0369_p0196c08║實、菩薩是權，受變易不可見故。七地以來容受分
X21n0369_p0196c09║段，故有實身，義亦無失。故智度論云：七地已來未
X21n0369_p0196c10║捨虫身肉身。言餘眾有無者，若依穢土有實龍等，
X21n0369_p0196c11║故佛地論第二卷云：於此會中亦有餘眾結集法
X21n0369_p0196c12║者，略說二眾，以其勝故。如經後言：世間天、人、阿素
X21n0369_p0196c13║洛等一切大眾，聞佛所說皆大歡喜信受奉行。若
X21n0369_p0196c14║在淨土有化龍等，故佛地論云：化亦無過，為欲莊
X21n0369_p0196c15║嚴說法會故，或佛化作、或菩薩化作。世親、無性大
X21n0369_p0196c16║乘論亦同此釋。就釋文中文別有二：初明聲聞，後
X21n0369_p0196c17║顯菩薩。就聲聞眾文別有三：初標數辨類，次一切
X21n0369_p0196c18║下廣釋諸德，後已善下顯已奉行。此即第一標數
X21n0369_p0196c19║辨類，謂二眾中簡異菩薩，故言聲聞。文有五節：一
X21n0369_p0196c20║辨與俱，二解無量，三釋其大，四明聲聞，五顯眾也。
X21n0369_p0196c21║言與俱者，約佛對眾以身兼彼，目之為與。又與是
X21n0369_p0196c22║共，故大品云：共摩訶僧。智度論云：一處、一時、一心、
X21n0369_p0196c23║一戒、一見、一道、一解脫，是名為共。此經與者，即彼
X21n0369_p0196c24║共也。言無量者，親光釋云：其數甚多難可算計，故
X21n0369_p0197a01║名無量。所言大者，依智度論釋有三義：一大、二多、
X21n0369_p0197a02║三勝。眾中上故、諸障斷故、王等敬故，名為大也。數
X21n0369_p0197a03║甚多故名之為多，勝九十六外道論故名為勝也。
X21n0369_p0197a04║依佛地論釋有四義：一者利根波羅蜜多種性聲
X21n0369_p0197a05║聞；二者無學果故；三如實義不定種性迴心向大，
X21n0369_p0197a06║故名為大；四者眾多故名為大，如今大眾（真諦釋云：大有
X21n0369_p0197a07║三義：一者數大，如言大軍，以數多故名為大也；二者量大，如言大山，不以數多名之為大，但以形量高廣
X21n0369_p0197a08║故名大也；三者勝大，如言大王，非關數多及以形量高廣，但由德勝故名為大。聲聞亦爾，數非一故即是
X21n0369_p0197a09║數大，迴求佛果修菩提高極無上即是勝大，廣大無底不可測量即是量大）。言聲聞者，
X21n0369_p0197a10║成實論云：聞法得悟故曰聲聞。親光釋云：聞佛言
X21n0369_p0197a11║音而入聖道故曰聲聞。又瑜伽論八十二云：從他
X21n0369_p0197a12║聽聞正法言音，又能令他聞正法聲，故曰聲聞。十
X21n0369_p0197a13║地經云：從他聞聲而通達故，聞聲意解成聲聞乘。
X21n0369_p0197a14║釋彼經意如十地論第四（廣釋聲聞如大集經十七、大般若第五百一十、
X21n0369_p0197a15║十住婆沙第一第十一、成實第五、瑜伽釋論）。所言眾者，梵音僧伽，此云
X21n0369_p0197a16║和合眾，謂理事二和故名眾也。廣如智度論第三
X21n0369_p0197a17║卷說。
X21n0369_p0197a18║一切調順。
X21n0369_p0197a19║釋曰：自下第二廣釋諸德，有十三德，此即第一心
X21n0369_p0197a20║善調順德。依佛地論，有其三釋，故第二云：一切調
X21n0369_p0197a21║順者，有義有學，離見所斷一百一十二種分別麤
X21n0369_p0197a22║重煩惱，不𢤱悷故，猶如良馬，名為調順。有義無學，
X21n0369_p0197a23║離見修斷一百二十八種煩惱，不剛強故，猶如真
X21n0369_p0197a24║金，名為調順。如實義者，皆是迴向菩提種性，一切
X21n0369_p0197b01║堪能發趣大果，隨佛意轉，如聰慧眾，故名調順。依
X21n0369_p0197b02║智度論第三卷中，有三復次釋心調順：一、約三種
X21n0369_p0197b03║順違以釋調順：一、恭敬罵詈，心等無異；二、珍寶瓦
X21n0369_p0197b04║石，視之無異；三、持刀斫身，栴檀塗身，亦等無異。二、
X21n0369_p0197b05║約利鈍根本煩惱已斷以釋調順；三、約應貪不貪，
X21n0369_p0197b06║應瞋不瞋，應癡不癡，守護六情以釋調順。
X21n0369_p0197b07║皆是佛子。
X21n0369_p0197b08║釋曰：第二紹隆佛種德。然此佛子自有三義：一唯
X21n0369_p0197b09║約聲聞以釋佛子，如即此經、佛地經等。親光釋云：
X21n0369_p0197b10║由佛教力彼聖道生，故名佛子。如說皆從世尊口
X21n0369_p0197b11║生，正法生故。有義皆是趣大聲聞，能紹佛種令不
X21n0369_p0197b12║斷絕，故名佛子。二唯約菩薩以釋佛子，如梁攝論
X21n0369_p0197b13║第八卷云：佛子有五義：一願樂無上乘為種子、二
X21n0369_p0197b14║以般若為母、三以定為胎、四以大悲為乳母、五以
X21n0369_p0197b15║諸佛為父。真諦釋云：成眾生身必具五事：一父、二
X21n0369_p0197b16║種子、三母、四胎處、五乳母。父是出子之根本，故先
X21n0369_p0197b17║明父。父之遺體以為身種子，故第二明種子。雖有
X21n0369_p0197b18║種子，若無母懷伍不得成身，故第三明母。母雖懷
X21n0369_p0197b19║之，若無胎裏亦不成身。胎是安身之處，故第四明
X21n0369_p0197b20║胎處。出生以後，若無乳母飲養即不成身，故第五
X21n0369_p0197b21║明乳母。佛子亦爾，有五緣勝：一者父勝，諸佛世尊
X21n0369_p0197b22║為其父故。二種子勝，以菩提心為種子故。三生母
X21n0369_p0197b23║勝，以其波若為生母故。四胎藏勝，以福智住持為
X21n0369_p0197b24║胎藏故。五乳母勝，以大悲長養為乳母故。三通約
X21n0369_p0197c01║菩薩聲聞以釋佛子，如智度論七十二云：佛子有
X21n0369_p0197c02║五，皆從口生法生，謂須陀洹乃至阿羅漢及入正
X21n0369_p0197c03║位菩薩辟支佛。雖佛法中種因緣，無佛時自能得
X21n0369_p0197c04║道，不得言從佛口生，因緣遠故。（瑜伽第八十四、佛性論第二、莊嚴論
X21n0369_p0197c05║第一、攝論第六、十住婆沙第十三、智度論第四十一皆釋佛子，恐繁不述。）
X21n0369_p0197c06║心善解脫，慧善解脫。
X21n0369_p0197c07║釋曰：第三心慧解脫德。如契經說：已離貪得，故心
X21n0369_p0197c08║解脫；離無明故，慧得解脫。是故諸師釋經不同。分
X21n0369_p0197c09║別論者作如是說：心性本淨，客塵煩惱所染汙故，
X21n0369_p0197c10║說不清淨。據實本性，心得解脫，慧善解脫。若依薩
X21n0369_p0197c11║婆多宗，心善解脫者，心離貪時，與心相應勝解解
X21n0369_p0197c12║脫貪故，即說勝解名心善解脫。慧善解脫者，慧離
X21n0369_p0197c13║無明時，與慧相應勝解解脫無明故，即說勝解名
X21n0369_p0197c14║為慧善解脫，非謂無為涅槃解脫。若廣分別，如大
X21n0369_p0197c15║毗婆沙第二十七、二十八及七十二說。今依大乘，
X21n0369_p0197c16║如佛地論：離三界貪，心得解脫。如契經說：已離貪
X21n0369_p0197c17║故，心得解脫。如契經說：離於無明，惠得解脫。解云：
X21n0369_p0197c18║佛地論意，由心惠故，證得離貪無明，所得無為為
X21n0369_p0197c19║解脫體。於理無違，論不簡故。若依智度論第三卷
X21n0369_p0197c20║云：復次諸結使屬愛、屬見，屬愛煩惱覆心，屬見煩
X21n0369_p0197c21║惱覆慧。如是愛離故，屬愛結使亦離，得心解脫；無
X21n0369_p0197c22║明離故，屬見結使亦離，得慧解脫。又涅槃經二十
X21n0369_p0197c23║五云：貪瞋癡心永斷滅故，心善解脫；於一切法知
X21n0369_p0197c24║無障礙，慧善解脫。若依智論第三，改善名好。然好
X21n0369_p0198a01║解脫自有三義：一簡異外道離欲人，一處一道心
X21n0369_p0198a02║得解脫，非於一切，故不名好；二簡內道中學人，雖
X21n0369_p0198a03║得解脫，有殘結使，故非好解脫；三簡無學中退法
X21n0369_p0198a04║阿羅漢，得時解脫，非好解脫。是故唯約利根阿羅
X21n0369_p0198a05║漢說好解脫。
X21n0369_p0198a06║戒善清淨。
X21n0369_p0198a07║釋曰：第四戒善清淨，德親光菩薩釋有三義：一約
X21n0369_p0198a08║六支釋戒善淨，二約無漏釋戒善淨，三約大乘釋
X21n0369_p0198a09║戒善淨。故佛地論云：如契經說，具足六支名戒善
X21n0369_p0198a10║淨：一住淨尸羅（所受學處三業無犯），二善自防守別解律儀
X21n0369_p0198a11║（謂能守護七最律儀），三軌則具足（謂於威儀行住坐臥，或於所作謂著衣服便利等，或
X21n0369_p0198a12║於善品加行誦經坐禪等，成就軌則隨順世間不越世間，隨順毗奈耶不越毗奈耶也），四者所
X21n0369_p0198a13║行皆悉具足（謂五處非非比丘所行，所謂唱家、淫女家、酟酒、王旃陀羅，如是五家及諸
X21n0369_p0198a14║如來所制之處，除此所餘依時行者，如是名為所行具足），五於微細罪見大怖
X21n0369_p0198a15║畏（隨小學處，乃至若有命難因緣終不故犯，乃至廣說。故維摩云：乃至小罪猶懷大懼），六受
X21n0369_p0198a16║學學處（唯自誓受，我當盡學一切學處，乃至廣說。若廣分別，如瑜伽論第二十二、顯揚第七
X21n0369_p0198a17║也）。二約無漏釋戒善者，或復皆得無漏戒故，名善
X21n0369_p0198a18║清淨。三如實義，住無學位迴向大乘，自分戒淨修
X21n0369_p0198a19║菩薩戒，故名善淨。
X21n0369_p0198a20║趣求法樂。
X21n0369_p0198a21║釋曰：第五求法樂德。親光三釋：一求正法時，求大
X21n0369_p0198a22║菩提樂不求餘樂；二或求法時，為令他樂無求過
X21n0369_p0198a23║意離惡威儀；三如實義，此大聲聞專求法樂，不求
X21n0369_p0198a24║名聞利養恭敬。
X21n0369_p0198b01║多聞聞持，其聞積集。
X21n0369_p0198b02║釋曰：第六聞持積集德。如是三慧，唯約聞慧初中
X21n0369_p0198b03║後位勝差別說三種。如親光說無量經典，初中後
X21n0369_p0198b04║分皆能聽受，故名聞。隨所聞義皆能憶持令不忘
X21n0369_p0198b05║失，故名聞持。數習文義令其堅住，是故說名其聞
X21n0369_p0198b06║積集。
X21n0369_p0198b07║善思所思，善說所說，善作所作。
X21n0369_p0198b08║釋曰：第七三業隨智德。親光釋云：世間愚夫惡思
X21n0369_p0198b09║所思、惡說所說、惡作所作，出世聖者超過彼法與
X21n0369_p0198b10║彼相違，是故說名善思所思、善說所說、善作所作，
X21n0369_p0198b11║三業清淨隨智慧行。又瑜伽論第七十云：惡思所
X21n0369_p0198b12║思、惡說所說、惡作所作，凡所現行身語意業皆不
X21n0369_p0198b13║清淨。又瑜伽論二十五云：云何成就聰慧者相？謂
X21n0369_p0198b14║由作業相表知愚夫，由作業相表知聰慧。其事云
X21n0369_p0198b15║何？謂諸愚夫惡思所思、惡說所說、惡作所作，諸聰
X21n0369_p0198b16║慧者善思所思、善說所說、善作所作，是名成就聰
X21n0369_p0198b17║慧者相。
X21n0369_p0198b18║捷慧、速慧、利慧、出慧、勝決擇慧、大慧、廣慧及無等慧，
X21n0369_p0198b19║慧寶成就。
X21n0369_p0198b20║釋曰：第八諸慧差別德。釋此諸慧，諸說不同。一云：
X21n0369_p0198b21║此經總明八慧名字。如經後云慧寶成就者，攝上
X21n0369_p0198b22║八慧以為慧寶，非別立慧。故瑜伽論但言慧寶，不
X21n0369_p0198b23║言寶慧。一云：九慧。故大品經及智度論皆名寶慧，
X21n0369_p0198b24║故知別慧。一云：此經據寶十慧，謂加甚深妙慧。故
X21n0369_p0198c01║佛地云：有本復說甚深妙慧，謂他不能究其底故。
X21n0369_p0198c02║今且依九以辨諸慧。故親光云：於佛所說法毗奈
X21n0369_p0198c03║耶，速入其義，故名捷慧。即於此中多入其義，故名
X21n0369_p0198c04║速慧。能多行者，說名速慧故。入微細義，故名利慧。
X21n0369_p0198c05║得能出離生死妙慧，故名出慧。此慧能為涅槃了
X21n0369_p0198c06║因，是故說名勝決擇慧。勝決擇故，名勝決擇，即是
X21n0369_p0198c07║涅槃。此慧能為彼了因故，依彼立名（已上釋出慧）。問答：
X21n0369_p0198c08║決擇無窮盡故，名為大慧。深廣圓滿善通達故，名
X21n0369_p0198c09║為廣慧。於耎根等諸聲聞眾，此慧勝故，名無等慧。
X21n0369_p0198c10║此慧能招最上義故，名為慧寶。是諸聲聞具此慧
X21n0369_p0198c11║寶，是故說名慧寶成就。（解云：最上義即是涅槃。）若依瑜伽，與
X21n0369_p0198c12║彼少異。八十三云：速疾了知，故名捷慧。無滯礙故，
X21n0369_p0198c13║名為速慧。能善了知盡其所有，如所有故，名為利
X21n0369_p0198c14║慧。於出離法世間離欲，善了知故，名為出慧。世間
X21n0369_p0198c15║諸離欲法能了知故，名勝決擇慧。謂即此慧長時
X21n0369_p0198c16║串習，故名大慧。謂即此慧無量無邊所行境故，名
X21n0369_p0198c17║為廣慧。其餘諸慧無與等故，名無等慧。於諸根中
X21n0369_p0198c18║慧最勝故，如末尼珠顯發輪王毗瑠璃寶令光淨
X21n0369_p0198c19║故。與彼相應故，慧寶皆得成就。依大品經及大般
X21n0369_p0198c20║若有十一慧，如智度論第八十三次第廣釋，恐繁
X21n0369_p0198c21║不述。
X21n0369_p0198c22║具足三明。
X21n0369_p0198c23║釋曰：第九具足三明德，如契經說有三種明：一宿
X21n0369_p0198c24║住隨念智證通明、二者死生智證通明、三者漏盡
X21n0369_p0199a01║智證通明。然此三明，薩婆多宗、俱舍論意四門分
X21n0369_p0199a02║別。第一出體用慧為性，如其次第，六通之中第五
X21n0369_p0199a03║宿住、第二天眼、第六漏盡三通為性。第二立三之
X21n0369_p0199a04║意，如次對治前後中際三種愚故。第三真假分別，
X21n0369_p0199a05║漏盡智明通假及真通無漏故，餘二假說唯有漏
X21n0369_p0199a06║故（有漏無漏智皆名漏盡，俱在漏盡身中生故。真名無漏，假名有漏，勝劣相形故說真假）。第
X21n0369_p0199a07║四學無學分別，唯在無學，學有闇故。又大婆沙一
X21n0369_p0199a08║百二卷云：問：六通中何故但說三種為明？答：神境
X21n0369_p0199a09║智證通如工巧處轉，天耳智證通唯能取聲，他心
X21n0369_p0199a10║智證通唯取自相，無勝用故不立為明。後之三通
X21n0369_p0199a11║皆有勝用，故立為明。勝用者，謂皆能隨順厭捨生
X21n0369_p0199a12║死、皆能引發殊勝功德、皆能趣向殊勝涅槃。問：云
X21n0369_p0199a13║何後三皆有勝用？答：第四宿住隨念智證通，見前
X21n0369_p0199a14║際事，深生厭離；第五生死智證通，見後際事，深生
X21n0369_p0199a15║厭離；第六漏盡智證通，既厭離已，欣樂涅槃。廣說
X21n0369_p0199a16║如彼。今依大乘親光釋云：無學利根所得三通，除
X21n0369_p0199a17║染、不染三際愚故，說有三明。有義：明者以慧為性，
X21n0369_p0199a18║慧能除闇，故說為明。有說：無癡善根為性，翻無明
X21n0369_p0199a19║故。云大乘皆通無漏，於理無違，許後得智是無漏
X21n0369_p0199a20║故。又瑜伽論六十九云：六通中，前三通是通非明，
X21n0369_p0199a21║後三通亦通亦明，以能對治三世愚故。依智度論
X21n0369_p0199a22║第二卷云：宿命、天眼、漏盡，名為三明。問曰：神通與
X21n0369_p0199a23║明有何等異？答曰：直知過去宿命事，是名通；知過
X21n0369_p0199a24║去因緣行業，是名明。直知死此生彼，是名天眼通；
X21n0369_p0199b01║知行因緣際會不失，是名明。直知盡結使，不知更
X21n0369_p0199b02║生不生，是漏盡通；若知漏盡更不復生，是名明。是
X21n0369_p0199b03║三明，大阿羅漢、大辟支佛所得。廣釋三明，如法集
X21n0369_p0199b04║經第三、雜阿含四十三、中阿含五十一、毗曇第六、
X21n0369_p0199b05║俱舍二十七、順正理七十六、婆沙八十一及一百
X21n0369_p0199b06║二。
X21n0369_p0199b07║逮得一切，現法樂住。
X21n0369_p0199b08║釋曰：第十現法樂住德。然此樂住，依薩婆多宗。大
X21n0369_p0199b09║婆沙論八十一云：問：世尊何故說四靜慮是樂住
X21n0369_p0199b10║耶？答：唯靜慮中具二種樂，故名樂住：一、樂受樂，二、
X21n0369_p0199b11║輕安樂。前三靜慮皆具二樂，第四靜慮無受樂，而
X21n0369_p0199b12║輕安樂勢用廣大，勝前二樂。近分無色雖有輕安，
X21n0369_p0199b13║而不廣大，故不名樂。復次根本靜慮現在前時，長
X21n0369_p0199b14║養大種遍身中生，令充悅，故名樂住。近分定等現
X21n0369_p0199b15║在前時，長養大種唯心邊生，非極充悅，故非樂住。
X21n0369_p0199b16║廣如彼論。有九復次及順正理七十九、俱舍二十
X21n0369_p0199b17║八、毗曇第八、成實二十、顯揚十九。親光釋云：證得
X21n0369_p0199b18║不退勝靜慮故。又瑜伽論第十一云：復次是諸靜
X21n0369_p0199b19║慮名差別者，或名增上心，謂由心清淨增上力正
X21n0369_p0199b20║審慮故。或名樂住，謂於此中受極樂故。所以者何？
X21n0369_p0199b21║諸靜慮領受喜樂、安樂、捨樂、身心樂故。又得定者，
X21n0369_p0199b22║於諸靜慮數數入出，領受現法安樂住故。由此定
X21n0369_p0199b23║中現前領受現法樂住，從是起已，作如是言：我已
X21n0369_p0199b24║領受如是樂住。於無色定無如是受，是故不說彼
X21n0369_p0199c01║為樂住。廣說如彼。
X21n0369_p0199c02║大淨福田。
X21n0369_p0199c03║釋曰：第十一勝淨福田德。成實論第二卷福田品
X21n0369_p0199c04║云：問曰：以何等故，此諸賢聖名為福田？答曰：斷貪
X21n0369_p0199c05║慧等諸煩惱盡，故名福田。如說稊稗不去，害善糓
X21n0369_p0199c06║苗。是故施無欲人，獲報利大，故名福田。廣說如彼。
X21n0369_p0199c07║親光釋云：永離煩惱，如世良田，速能生長廣大果
X21n0369_p0199c08║故。
X21n0369_p0199c09║威儀寂靜，無不圓滿。
X21n0369_p0199c10║釋曰：第十二威儀寂靜德親光。釋云：正知住故。瑜
X21n0369_p0199c11║伽七十一云：威儀寂靜者，謂諸根寂靜，無有躁擾，
X21n0369_p0199c12║亦不高舉，支節不動，而有所說，是名威儀寂靜。威
X21n0369_p0199c13║儀無缺，故名圓滿。
X21n0369_p0199c14║大忍柔和，成就無減。
X21n0369_p0199c15║釋曰：第十三忍辱柔和德。親光釋云：於苦堪耐，易
X21n0369_p0199c16║共住故。瑜伽九十二云：言忍辱者，謂於他怨終無
X21n0369_p0199c17║返報。言柔和者，謂心無憤，不惱他故。廣如瑜伽二
X21n0369_p0199c18║十五釋。
X21n0369_p0199c19║已善奉行如來聖教。
X21n0369_p0199c20║釋曰：第十三顯已奉行。親光釋云：諸有所作已圓
X21n0369_p0199c21║滿故。是諸聲聞位登無學，皆出生死，故善奉行如
X21n0369_p0199c22║來聖教。
X21n0369_p0199c23║復有無量菩薩摩訶薩眾，從種種佛土而來集會。
X21n0369_p0199c24║釋曰：自下第二釋菩薩眾，於中有三：初標數辨類，
X21n0369_p0200a01║次皆住大乘下讚諸功德，後其名下就勝列名。此
X21n0369_p0200a02║即第一標數辨類，謂二眾中已釋聲聞，故今別釋
X21n0369_p0200a03║菩薩眾類。又有三節：一釋無量、二菩薩等、三辨來
X21n0369_p0200a04║處。言無量者，顯數無量無分限故。所言菩薩摩訶
X21n0369_p0200a05║薩者，若具梵音應作是言：菩提薩埵摩訶薩埵。為
X21n0369_p0200a06║存略故但言菩薩。菩提名覺，薩埵此土翻為有情
X21n0369_p0200a07║或精進義。由斯親光佛地論中釋有三義，故第二
X21n0369_p0200a08║云：所言菩薩摩訶薩者，謂諸菩薩求菩提故。此通
X21n0369_p0200a09║三乘，為簡取大，故須復說摩訶薩言。又緣菩提薩
X21n0369_p0200a10║埵為境故名菩薩，具足自利利他大願，求大菩提
X21n0369_p0200a11║利有情故。又薩埵者是勇猛義，精進勇猛求大菩
X21n0369_p0200a12║提故名菩薩。此通諸位，今取地上諸大菩薩，是故
X21n0369_p0200a13║復說摩訶薩言。無性菩薩依後二義，故攝大乘論
X21n0369_p0200a14║第一卷云：言菩薩者，菩提薩埵為所緣境，故名菩
X21n0369_p0200a15║薩。從境得名，如不淨觀等。或即彼心為求菩提，有
X21n0369_p0200a16║志有能，故名菩薩。又親光云：此中菩薩有三大事
X21n0369_p0200a17║名摩訶薩：一者數大，謂無量等；二者德大，住大乘；
X21n0369_p0200a18║第三者業大，息災橫等。依十地論亦有三義，故第
X21n0369_p0200a19║一云：有三大故名摩訶薩：一者願大，二者行大，三
X21n0369_p0200a20║者利益眾生大。（若廣分別菩薩摩訶薩義，如大般若第三十七、第七十一、第四百一
X21n0369_p0200a21║十一、第四百八十六七及第五百三十八、五百五十六，大品經第六，智度論第四五、第三十四五也。）從
X21n0369_p0200a22║種種佛土而來集會者，此即第三顯其來處，為聽
X21n0369_p0200a23║法故從十方來。問：豈不慈氏住在此方，如何但言
X21n0369_p0200a24║從他方來？答：如佛地論，為欲對治懈怠憍慢，不來
X21n0369_p0200b01║集會求聞法故，且說他方。具說如彼。（若廣分別菩薩他方來意，
X21n0369_p0200b02║如解節經疏第一、寶積論第一、智度論第十也。）
X21n0369_p0200b03║皆住大乘。
X21n0369_p0200b04║釋曰：自下第二讚諸功德。然判此經，親光菩薩四
X21n0369_p0200b05║復次釋：一約十大釋十句經、二依十地釋十句經、
X21n0369_p0200b06║三約十度釋十句經、四約十願釋十句經。此即初
X21n0369_p0200b07║也。十句經文即為十段，此即第一釋精進大。親光
X21n0369_p0200b08║釋云：由精進力安住大乘，拔濟有有令離生死，及
X21n0369_p0200b09║自發趣無上菩提（解云：大乘者，即用化生及求菩提為大乘也。有云：法性真如以
X21n0369_p0200b10║為大乘。今解：金剛般若中廣大心等以為住大乘）。
X21n0369_p0200b11║遊大乘法。
X21n0369_p0200b12║釋曰：第二讚其因大。親光釋云：即十地中以聞思
X21n0369_p0200b13║修等漸次而遊（解云：十地等者，等取，等取妙覺。此即大乘，亦是所遊之處。聞思修等
X21n0369_p0200b14║者，世間三慧。等言，等取無漏修慧。此明三慧於十地境次第而起，能生佛地，故名因大。又解：大乘皆法性
X21n0369_p0200b15║真如，十地菩薩以三慧及相應法漸次了知真如之境，能生佛果，故名因大也）。
X21n0369_p0200b16║於諸眾生，其心平等。
X21n0369_p0200b17║釋曰：第三釋所緣大。親光釋云：即於一切有情得
X21n0369_p0200b18║自他平等，以大慈等平等方便故（解云：此德慈等為體，一切有情
X21n0369_p0200b19║為所緣境，名所緣大。前德以智體故真如為境，此以慈等無體性故有情為境。此即波若論中同體大悲，
X21n0369_p0200b20║故名平等方便也）。
X21n0369_p0200b21║離諸分別，及不分別，種種分別，
X21n0369_p0200b22║釋曰：第四、明時大也。親光釋云：即於一切時猶如
X21n0369_p0200b23║一念平等而轉。劫名分別，以於一切劫與非劫分
X21n0369_p0200b24║別斷故。以不分別劫與非劫，故能長時修行無厭。
X21n0369_p0200c01║釋云：梵音名劫臈波，此翻為分別。有為之法，時劫
X21n0369_p0200c02║所攝，分分差別；無為之法，非時劫攝，無有
X21n0369_p0200c03║時劫分分差別，名不分別。此二是所緣境。種種分
X21n0369_p0200c04║別者，是能分別心，緣前分別、不分別境，故云種種
X21n0369_p0200c05║分別。此中意說：若有分別此是時劫、此非時劫，見
X21n0369_p0200c06║時劫長，修行有厭。諸菩薩等以於一切劫與非劫
X21n0369_p0200c07║分別。何故？以不分別劫與非劫，故能長時修行無
X21n0369_p0200c08║厭，乃至三無數劫一切長時猶如一念平等而轉。
X21n0369_p0200c09║如人不睡，分別日夜，即謂夜長。若睡眠時，不分別
X21n0369_p0200c10║夜，故雖經長夜，不覺夜長。經無數劫亦復如是。是
X21n0369_p0200c11║故無性攝大乘釋第六卷云：經無量劫，乃成佛果。
X21n0369_p0200c12║時既長久，云何言疾？此義不然，時劫長遠，唯分別
X21n0369_p0200c13║故。如有頌言：處夢謂經年，覺乃須臾頃，故雖時無
X21n0369_p0200c14║量，攝在一剎那。又佛精進極熾然故，雖經多時，而
X21n0369_p0200c15║謂少時。如有頌言：愚修雖少時，怠心疑已久，佛於
X21n0369_p0200c16║無量劫，勇猛謂須臾。此亦如是，故作此言：於一切
X21n0369_p0200c17║時猶如一念。
X21n0369_p0200c18║摧伏一切眾魔怨歒。
X21n0369_p0200c19║釋曰：第五顯無染大。親光釋云：謂諸摧魔怨，以捨
X21n0369_p0200c20║一切所攝受故能魔怨（解云：以捨攝受五妙欲境故，能摧伏煩惱魔怨，或可
X21n0369_p0200c21║由斯為本具離四魔）。又親光云：如說菩薩若於一切所攝受
X21n0369_p0200c22║事，如不堅實、心不貪求，即能摧伏一切魔怨（解云：親光
X21n0369_p0200c23║引經證成，如般舟經云：諸法不堅固，常立在於念，以解見空者，一切無於念。摧魔之義理極於此）。依
X21n0369_p0200c24║涅槃經立八種魔，謂有為四倒上更加無為四倒，
X21n0369_p0201a01║通名為魔。小乘宗中不成過失，或大乘中煩惱魔
X21n0369_p0201a02║攝，故諸教中略而不說。廣釋四魔，如前十八圓滿
X21n0369_p0201a03║中說。
X21n0369_p0201a04║遠離一切聲聞、獨覺所有作意。
X21n0369_p0201a05║釋曰：第六辨作意。大親光釋云：遠離二乘分別作
X21n0369_p0201a06║意。世親無性攝論第六亦同親光。梁攝論第七卷
X21n0369_p0201a07║云：捨離聲聞獨覺思惟故。二乘思惟，謂數觀苦無
X21n0369_p0201a08║常等生死過去，及數觀涅槃寂靜功德。此觀但愛
X21n0369_p0201a09║自身，捨利益眾生事。
X21n0369_p0201a10║廣大法味，喜樂所持。
X21n0369_p0201a11║釋曰：第七住持。大親光釋云：即用大乘法味喜樂
X21n0369_p0201a12║為食。梁攝論云：大乘十二部經名為大法，真如解
X21n0369_p0201a13║脫等為味。經此法味生諸喜樂，長養菩薩五分法
X21n0369_p0201a14║身。此句正明住持圓淨。又法華云：法喜禪悅食，更
X21n0369_p0201a15║無餘食想。
X21n0369_p0201a16║超五怖畏。
X21n0369_p0201a17║釋曰：第八清淨。大親光釋云：謂超五怖畏，即三業
X21n0369_p0201a18║清淨出諸怖畏，無犯戒等諸惡趣等怖畏因故。五
X21n0369_p0201a19║怖畏者，一不活畏、二惡誦畏、三死畏、四惡趣畏、五
X21n0369_p0201a20║怯眾畏。如是五畏，證得清淨意樂地時皆已遠離
X21n0369_p0201a21║（廣釋五怖畏，如佛地論第二、善戒經第八、十住婆沙第二、佛性論第三、十地論第〔□〕、婆沙七十五、順正理
X21n0369_p0201a22║四十九等也）。
X21n0369_p0201a23║一向趣入不退轉地。
X21n0369_p0201a24║釋曰：第九證得。大親光釋云：一向趣入不退轉地，
X21n0369_p0201b01║即得一切智。記別時一向不退，前七地中猶有加
X21n0369_p0201b02║行功用運轉，未得不退無功用道。其餘諸地行無
X21n0369_p0201b03║加行功用運轉，一向趣入不退轉地。（今護法宗三智門中，加行
X21n0369_p0201b04║智一向有漏，八地已上一切不行。又八地已上一切煩惱皆不現行，名不退地。後當分別。）又莊
X21n0369_p0201b05║嚴論第十卷云：不退菩薩品類有三：一未成不退，
X21n0369_p0201b06║謂信行地。二已成不退，謂初地至七地。三極成不
X21n0369_p0201b07║退，謂八地已上。般舟三昧經、菩提資粮論、佛地第
X21n0369_p0201b08║六皆說八地已上名不退地，恐繁不述。
X21n0369_p0201b09║息一切眾生一切災橫地而現在前。
X21n0369_p0201b10║釋曰：此即第十釋其業大。親光釋云：謂諸菩薩能
X21n0369_p0201b11║息一切有情內外苦惱逼迫地位現前，此地中有
X21n0369_p0201b12║大悲大慈，由此二種能息一切內病等苦、外貪等
X21n0369_p0201b13║惱之所逼迫，此二多作有情利樂，故得此者名為
X21n0369_p0201b14║業大。佛地論云：災橫即道惑所發業及所得果。梁
X21n0369_p0201b15║朝論云：三界苦諦名一切災橫。上來以約九德及
X21n0369_p0201b16║業釋經十句訖，第二復次約十地行故，配經十句。
X21n0369_p0201b17║故親光云：復次皆住大乘者，謂住初地證得遍滿
X21n0369_p0201b18║真法界時，初得真實大乘法故，名住大乘。遊大乘
X21n0369_p0201b19║法者，謂第二地修行菩薩三聚戒故，大乘行法即
X21n0369_p0201b20║三聚戒。於諸眾生其心平等者，謂第三地得諸勝
X21n0369_p0201b21║定，發四無量平等利樂諸有情故。離諸分別等者，
X21n0369_p0201b22║謂第四地得三十七菩提分法。離諸分別及不分
X21n0369_p0201b23║別、種種分別。諸分別者，即見所斷分別我見，初地
X21n0369_p0201b24║已離；不分別者，即修所斷俱生我見，此地中離。即
X21n0369_p0201c01║此二種相應諸法，名種種分別，行解異故。雖前後
X21n0369_p0201c02║離，盡處總說，如第四定說離苦根，如第三果離下
X21n0369_p0201c03║分結。有義，此地第七識中俱生煩惱一切遠離。有
X21n0369_p0201c04║義，此地第六識中俱生我見一切遠離，非第七識，
X21n0369_p0201c05║以七地來猶有微細煩惱現行。若無第七，應無染
X21n0369_p0201c06║依，應不似五。第七細惑若已遠離，五六七地六識
X21n0369_p0201c07║麤惑應不現行，即違瑜伽解深密說。又如二乘金
X21n0369_p0201c08║剛喻定，第七識或俱六識中最細煩惱一時俱斷，
X21n0369_p0201c09║云何此中先離第七微細煩惱，後離六識麤煩惱
X21n0369_p0201c10║耶？是故四地得無我智，滅意識中俱生我見，未離
X21n0369_p0201c11║第七微細煩惱，及六識中餘修斷惑。此說伏難，非
X21n0369_p0201c12║是永滅，其第十地金剛心時方頓滅，修斷種故。摧
X21n0369_p0201c13║伏一切眾魔怨歒者，謂第五地觀四聖諦皆平等
X21n0369_p0201c14║性，摧伏執取生死涅槃差別魔怨。遠離一切聲聞
X21n0369_p0201c15║獨覺所有作意者，謂第六地觀十二支染淨緣起
X21n0369_p0201c16║皆平等性，遠離二乘厭患雜染，欣樂清淨繫念分
X21n0369_p0201c17║別。廣大法味喜樂所持者，謂第七地證無相理，於
X21n0369_p0201c18║空智有勝行受大法樂。超五怖畏因名超五怖，五
X21n0369_p0201c19║怖畏果初地已離。一向趣入不退轉位者，謂第九
X21n0369_p0201c20║地決定趣入第十菩薩眾行圓滿不退轉位。息諸
X21n0369_p0201c21║眾生等者，謂第十地得大法身，起大悲雲雨大法
X21n0369_p0201c22║雨，息除一切眾生苦惱所逼迫事。第三十度、第四
X21n0369_p0201c23║十願配經十句，如應配釋。十度十願，如第四卷經
X21n0369_p0201c24║記中釋。
X21n0369_p0202a01║其名曰：解甚深義密意菩薩摩訶薩、如理請問菩薩
X21n0369_p0202a02║摩訶薩、法誦菩薩摩訶薩、善清淨慧菩薩摩訶薩、廣
X21n0369_p0202a03║慧菩薩摩訶薩、德本菩薩摩訶薩、勝義王菩薩摩訶
X21n0369_p0202a04║薩、觀自在菩薩摩訶薩、慈氏菩薩摩訶薩、曼殊室利
X21n0369_p0202a05║菩薩摩訶薩等而為上首。
X21n0369_p0202a06║釋曰：第三就勝列名，略辨三義：一釋名字、二說十
X21n0369_p0202a07║所由、三問答分別一生補處。言釋名者，自有二義：
X21n0369_p0202a08║一通、二別。言通名者，如瑜伽論四十六云：一切菩
X21n0369_p0202a09║薩隨德假名有十六種，所謂名為菩提薩埵、摩訶
X21n0369_p0202a10║薩埵，乃至十六名為法師。顯揚第八亦同瑜伽。莊
X21n0369_p0202a11║嚴十二卷名雖少異，意況大同。又莊嚴云：此十六
X21n0369_p0202a12║名皆依義立，一切菩薩總有此名。若人聞有此名，
X21n0369_p0202a13║應知即是菩薩。解云：今言菩薩摩訶薩者，即通名
X21n0369_p0202a14║中初二號也。釋義如前（十六名者，一名菩提薩埵、二名摩訶薩埵、三名成就
X21n0369_p0202a15║覺慧、四名最上照明、五名最勝真子亦名最勝之子、六名最勝住持亦名最勝所依、七名普能降伏亦名
X21n0369_p0202a16║最勝所使、八名最勝萌芽、九名勇健亦名猛健、十名最勝聖亦名上軌範師、十一名商主、十二名具大名
X21n0369_p0202a17║稱、十三名憐愍亦名成就慈悲、十四名大福、十五名自在亦名富自在、十六名法師）。言別名者，
X21n0369_p0202a18║如後廣釋。等者，等取其餘無量諸菩薩也。而為上
X21n0369_p0202a19║首者，謂十菩薩於此眾中最第一故，名為上首。故
X21n0369_p0202a20║佛地云：妙生菩薩於此眾中最第一故，名為上首。
X21n0369_p0202a21║說十意者，有其三義：第一菩薩初解釋甚深義故，次
X21n0369_p0202a22║三菩薩各問勝義一種相故，後六菩薩各問一品
X21n0369_p0202a23║差別義故，故唯列十。又解：為存略故，但說十也。如
X21n0369_p0202a24║佛地論第二卷云：此經略故唯列一名，所餘眾會
X21n0369_p0202b01║但舉其數，結集法者意在略故。又智度論第七卷
X21n0369_p0202b02║云：問曰：菩薩甚多，何以獨說二十二種菩薩名字？
X21n0369_p0202b03║答曰：菩薩無量說不可盡，若都說者文字難載。復
X21n0369_p0202b04║次菩薩不過二種，所謂在家、出家、此方、他方。在家
X21n0369_p0202b05║謂颰陀羅等，出家謂妙德等；此方謂慈氏等，他方
X21n0369_p0202b06║謂觀音等。若說此二，當知一切都已攝盡。問：解節
X21n0369_p0202b07║經云：彌勒、觀音、文殊師利皆是一生補處菩薩。一
X21n0369_p0202b08║生補處與最後身有何差別？答：薩婆多宗如彌勒
X21n0369_p0202b09║等，覩史多天身名為一生，生人中成佛身者名最
X21n0369_p0202b10║後身。故俱舍論第十一云：覩史多天一生所繫菩
X21n0369_p0202b11║薩及最後身必無中夭。順正理論第三十一亦同
X21n0369_p0202b12║俱舍。（問：理應覩史經無量生，如何但說名一生耶？若言菩薩得自在故唯一生者，如何會釋大
X21n0369_p0202b13║婆沙等？此義難更須思。）今依大乘諸教不同，自有聖教唯說
X21n0369_p0202b14║天身名為一生，如大般若第七卷云：一生所繫覩
X21n0369_p0202b15║史天菩薩。自有聖教唯說天身名最後，如佛地論
X21n0369_p0202b16║第五卷云：覩史多天後身菩薩於中教化。自有聖
X21n0369_p0202b17║教唯說天身名為一生及最後生，如菩提資粮論
X21n0369_p0202b18║第一卷云：一生所繫菩薩入兜率陀，最後生菩薩
X21n0369_p0202b19║住兜率陀。自有聖教唯說人身名為一生，如解節
X21n0369_p0202b20║經等：觀音、文殊名一生補處。自有聖教唯說人身
X21n0369_p0202b21║名最後生，如瑜伽四十八云：最後生者，諸菩薩於
X21n0369_p0202b22║此生中能現等覺阿耨多羅三藐三菩提。具說如
X21n0369_p0202b23║彼。自有聖教唯說人身名為一生及最後生，如智
X21n0369_p0202b24║度論第四十云：一生補處者，或以相知。如阿私陀
X21n0369_p0202c01║仙人觀其身相，知今世成佛；見食乳糜，知今日成
X21n0369_p0202c02║佛；末後身菩薩以方便力受惡業報，現有魔惱等。
X21n0369_p0202c03║自有聖教說天名一生，說人名後有，如瑜伽論第
X21n0369_p0202c04║四十云、顯揚第八，彼云：一生所繫者，此生無間，當
X21n0369_p0202c05║證無上正等菩提。最後有者，謂即住此生，能證無
X21n0369_p0202c06║上正等菩提。大同薩婆多。然說天等名一生者，古
X21n0369_p0202c07║來相傳自有三釋：一云：即說天身名為一生，人生
X21n0369_p0202c08║即是後身攝故。一云：說人身名為一生，更受人生
X21n0369_p0202c09║方成佛故。一云：人天合說名為一生，如說七生、預
X21n0369_p0202c10║流果等，合說二生為一生故。問：若說天身名一生
X21n0369_p0202c11║者，智度論說如何會釋？故智度論三十八云：三生
X21n0369_p0202c12║菩薩唯生兜率。解云：據實三生，謂人生、天生、最後
X21n0369_p0202c13║生。而說天身名三生者，三中一數，故說三生。人身
X21n0369_p0202c14║已受故，後身成佛故，是故不說人生、後生名三生
X21n0369_p0202c15║也。問：慈氏菩薩可言補處，如何餘者稱補處耶？答：
X21n0369_p0202c16║如智度論第七釋云：除彌勒外，餘菩薩眾雖非此
X21n0369_p0202c17║方贊補佛處，於十方國皆補佛處，故稱補處。問：慈
X21n0369_p0202c18║氏菩薩理應多生，如何說言天一生耶？答：據實多
X21n0369_p0202c19║生，同是天故名為一生。問：若爾，便違智度論說。故
X21n0369_p0202c20║第四云：下天壽短，佛未出時命已終故。上天壽長，
X21n0369_p0202c21║佛滅度後命始終故。兜率天不長不短，佛出世時
X21n0369_p0202c22║正相會故。補處菩薩常生其中。大婆沙論百七八
X21n0369_p0202c23║亦同智論。（思）問：一生者依何身說？為約實行、為化
X21n0369_p0202c24║相耶？答：三身中法身無有補處之義，無初後故。若
X21n0369_p0203a01║受用身自有二種：一自受用，雖無入般涅槃處之
X21n0369_p0203a02║義，而有贊補初成佛義。故瑜伽論四十六云：究竟
X21n0369_p0203a03║菩薩自有二種：一者一生所繫，二者住最後身。准
X21n0369_p0203a04║此實行，於理無違。所以者何？據實為論，頓悟菩薩
X21n0369_p0203a05║第十地中變易生死雖無分別前後異熟、別盡別
X21n0369_p0203a06║生，由二障種而有變易前後異熟、別盡別生。由斯
X21n0369_p0203a07║亦有已入等覺、未入等覺差別義故，分為二種。此
X21n0369_p0203a08║中意說，變易生死由二障種子力故數數生滅。故
X21n0369_p0203a09║成唯識云：前異熟既盡，復生餘異熟。不同二乘無
X21n0369_p0203a10║煩惱障，故不許前異熟盡復異熟生，但言延命令
X21n0369_p0203a11║受變易。具說如彼。二他受用身及變化身皆有一
X21n0369_p0203a12║生補處之義，如彌陀佛說有父母入涅槃義。由斯
X21n0369_p0203a13║觀音贊補佛處，名為一生補處菩薩。然彼彌陀自
X21n0369_p0203a14║有二種：一為地上菩薩所現，是他受用；二為地前
X21n0369_p0203a15║異生二乘變化身攝。問：若爾，漸悟應唯一生，無別
X21n0369_p0203a16║盡別生。故解云：如觀世音菩薩說為一生，於理無
X21n0369_p0203a17║違，即最後身為一生故。
X21n0369_p0203a18║
X21n0369_p0203a19║解深密經疏卷第一