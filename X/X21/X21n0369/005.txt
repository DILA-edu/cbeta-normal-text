X21n0369_p0274b19║
X21n0369_p0274b20║
X21n0369_p0274b21║
X21n0369_p0274b22║解深密經疏第五（經本第二）
X21n0369_p0274b23║西明寺沙門　圓測　撰
X21n0369_p0274b24║無自性相品第五之餘。
X21n0369_p0274c01║復次，勝義生！如是於我善說善制法毗奈耶最極清
X21n0369_p0274c02║淨意樂所說善教法中，諸有情類意解種種差別可
X21n0369_p0274c03║得。
X21n0369_p0274c04║釋曰：自下第五釋密意教意解差別。於中有三：初
X21n0369_p0274c05║略標依教意解差別；次善男子下，廣辨依教意解
X21n0369_p0274c06║不同；後善男子！如是已下，總結依教意解差別。此
X21n0369_p0274c07║即初也。釋此經文自有釋。一云：善說即三藏中素
X21n0369_p0274c08║怛纜藏，善制法者是達摩藏。毗奈耶者。即毗奈耶。
X21n0369_p0274c09║一云。善說。即是三中。素怛纜藏。阿毗達摩。善制法
X21n0369_p0274c10║毗奈耶者即毗奈耶。一云。善說善制法者，通舉三
X21n0369_p0274c11║藏，如來善說善制法故。毗奈耶者，此云調伏，三藏
X21n0369_p0274c12║皆有調惡之用，名毗奈耶。又亦名滅，三藏皆有滅
X21n0369_p0274c13║惡之義。故無性攝論云：或一切善能滅眾惡，名毗
X21n0369_p0274c14║奈耶。言善說善制，多瑜伽八十三云：道理所攝故，
X21n0369_p0274c15║任持勝德故，文義巧妙故，謂文句善圓滿故，故名
X21n0369_p0274c16║善說。制立一切所應學處故，名善制法。毗奈耶者，
X21n0369_p0274c17║瑜伽九十八云：八聖道支會正理故，說名為法。能
X21n0369_p0274c18║滅一切諸煩惱故，名毗奈耶。最極清淨意樂所說
X21n0369_p0274c19║者，辨能說者說法意樂。然說法意樂，諸說不同。若
X21n0369_p0274c20║依龍猛，說法有二：一生死之說法必依尋伺，二法
X21n0369_p0274c21║身菩薩說法不依尋伺。故智度論第十七云：復次
X21n0369_p0274c22║爾時菩薩常入禪定，攝心不動不生覺觀，亦能為
X21n0369_p0274c23║十方一切眾生以無量音聲說法而度脫之，是名
X21n0369_p0274c24║禪波羅蜜。問：如經中說：先有覺觀思惟，然後能說
X21n0369_p0275a01║法。入禪定中無語覺觀，不應得說法。汝今云何言
X21n0369_p0275a02║禪定中不生覺觀而為眾生說法？答曰：生死人入
X21n0369_p0275a03║禪定，先以語覺觀然後說法。法身菩薩離生死身，
X21n0369_p0275a04║知一切諸法常住，如禪定相不見有亂。法身菩薩
X21n0369_p0275a05║變化無量身為眾生說法，而菩薩心無所分別。如
X21n0369_p0275a06║阿羅漢琴常自出聲，隨意而作無人彈者。此亦無
X21n0369_p0275a07║散心亦無攝心，是福德報生故，隨人意出聲。法身
X21n0369_p0275a08║菩薩如是無所分別，亦無散心亦無說法相，是無
X21n0369_p0275a09║量福德禪定智慧因緣故，是法身菩薩種種法音
X21n0369_p0275a10║隨應而出。廣說如彼。無有尋伺說法眾中如來最
X21n0369_p0275a11║勝，故言最極清淨意樂所說。若依親光，八地已上
X21n0369_p0275a12║皆無尋伺而能說法，彼說尋伺唯有漏故。無有尋
X21n0369_p0275a13║伺說法眾中如來最勝，故言最極清淨意樂所說。
X21n0369_p0275a14║依護法宗，金剛已還諸菩薩眾為他說法必假尋
X21n0369_p0275a15║伺，於藥病等未遍知故。由此道理，八地已上無漏
X21n0369_p0275a16║尋伺亦能說法，於佛果位已究竟故無功用說，不
X21n0369_p0275a17║假尋伺而能說法。故成唯識第七卷云：未究竟位
X21n0369_p0275a18║於藥病等未遍知故，後得智中為他說法必假尋
X21n0369_p0275a19║伺，非如佛地無功用說，是故說言最極清淨意樂
X21n0369_p0275a20║所說。問：十地菩薩依尋伺說，智度所說如何會釋？
X21n0369_p0275a21║答：論者意異，不可會釋。如智度說尋伺俱起，彌勒
X21n0369_p0275a22║等宗必不俱起，如是等異其例非一，故不須會。問：
X21n0369_p0275a23║依護法宗，十地已還皆依尋伺，金剛喻定是第四
X21n0369_p0275a24║定，既無尋伺應不說法。答：雖無第四靜慮尋伺，而
X21n0369_p0275b01║由元起下地尋伺，於等覺位亦得說法，不起滅定
X21n0369_p0275b02║現諸威儀。亦唯此釋。言善教法中者，是所說教。瑜
X21n0369_p0275b03║伽九十四云：由四種相，應知世尊所說聖教名善
X21n0369_p0275b04║說法：一、能趣寂靜，能定證得有餘依涅槃界故；二、
X21n0369_p0275b05║能般涅槃，能令證得無餘依涅槃界故；三、能趣菩
X21n0369_p0275b06║提，能令證得聲聞獨覺無上正等三菩提故；四、善
X21n0369_p0275b07║遊分別，最極究竟現量所顯，無上大師所開示故。
X21n0369_p0275b08║具上諸義，故言善教法中。言諸有情類意解種種
X21n0369_p0275b09║差別可得者，此即正明意解不同。有其四種：一、信
X21n0369_p0275b10║解教義；二、唯信教義；三、信教不信義；四、教義俱不
X21n0369_p0275b11║信。故言種種，如後當釋。
X21n0369_p0275b12║善男子！如來但依如是三種無自性性。
X21n0369_p0275b13║釋曰：自下第二廣釋依教意解不同。於中有二：初
X21n0369_p0275b14║舉所依，後教於是經下正釋有情意解不同。前中
X21n0369_p0275b15║有二：初明教所依理，後由深密意下明依理說教。
X21n0369_p0275b16║此即初也。謂依所說三無自性，於不了義隱密相
X21n0369_p0275b17║教為所依止。
X21n0369_p0275b18║由深密意，於所宣說不了義經，以隱密相說諸法要，
X21n0369_p0275b19║謂一切法皆無自性，無生無滅，本來寂靜，自性涅槃。
X21n0369_p0275b20║釋曰：此即第二依理說教。文有三節，初說教之意、
X21n0369_p0275b21║次辨教隱密、後正示密教。言由深密意者，說教之
X21n0369_p0275b22║意，謂能證知三種無性甚深密意。言於所宣說不
X21n0369_p0275b23║了義經以隱密相說諸法要者，辨教隱密。諸謂聖
X21n0369_p0275b24║教隱顯不同，今於此中隱有說無，故言隱密。言法
X21n0369_p0275c01║要者，要謂要略。此中意者，由深密意，於不了經依
X21n0369_p0275c02║三性以隱密相說一切法無自性等諸法要言。言
X21n0369_p0275c03║謂一切法皆無自性等者，此即第三正示密教，如
X21n0369_p0275c04║前廣說。
X21n0369_p0275c05║於是經中，若諸有情已種上品善根，已清淨諸鄣，已
X21n0369_p0275c06║成熟相續，已多脩勝解，已能積集上品福德智慧資
X21n0369_p0275c07║粮。
X21n0369_p0275c08║釋曰：自下第二正明有情意解不同。於中有四：一
X21n0369_p0275c09║五事具足信解人，二五事不具能信人，三生信隨
X21n0369_p0275c10║言執著人，四五事全無不信人。然此四人種善根
X21n0369_p0275c11║等，五事多少分成六人：一五事具足，二有四闕一，
X21n0369_p0275c12║三有三闕二，四有二闕三，五有一闕四，六五事全
X21n0369_p0275c13║無。此即初也。於中有二：初明成就五事，後彼若下
X21n0369_p0275c14║聞教解悟。此即初也。
X21n0369_p0275c15║彼若聽聞如是法已，於我甚深密意言說如實解了。
X21n0369_p0275c16║釋曰：自下第二聞教解了。於中有二：初明聞教解
X21n0369_p0275c17║了，後於如是下解了勝利。此即初也。謂聞法已，於
X21n0369_p0275c18║佛所說密意言說所顯法義如實解了。
X21n0369_p0275c19║於如是法深生信解，於如是義以無倒慧如實通達，
X21n0369_p0275c20║依此通達善脩習故，速疾能證最極究竟。
X21n0369_p0275c21║釋曰：自下第二解了勝利，於中有二：初明解了法
X21n0369_p0275c22║義勝利，後亦於下信佛勝利。此即初也。文有兩節：
X21n0369_p0275c23║初於法信解，後於義信解。就信義中文復三節：初
X21n0369_p0275c24║於見道如實通達，次脩習位依此通達能善脩習，
X21n0369_p0276a01║後於究竟速疾能證菩提涅槃。
X21n0369_p0276a02║亦於我所深生淨信，知是如來、應、正等覺，於一切法
X21n0369_p0276a03║現正等覺。
X21n0369_p0276a04║釋曰：自下第二信佛勝利。
X21n0369_p0276a05║若諸有情已種上品善根，已清淨諸鄣，已成熟相續，
X21n0369_p0276a06║已多脩習勝解，未能積集上品福德智慧資粮。
X21n0369_p0276a07║釋曰：自下第二五事不具能信人，於中有二：初明
X21n0369_p0276a08║不具五事，後能生信心。此即初也。此明行人雖不
X21n0369_p0276a09║具五，由成四事而能生信。四事差別，如前已說。
X21n0369_p0276a10║其性質直，是質直類，雖無力能思擇廢立，而不安住
X21n0369_p0276a11║自見取中。
X21n0369_p0276a12║釋曰：自下第二明能生信心。於中有三：初明不住
X21n0369_p0276a13║自見能生信心，次於此經下由生信心故自輕而
X21n0369_p0276a14║住，後於此經下由自輕故能修福智。前中有三：初
X21n0369_p0276a15║明不住自見，次辨聞教生信，後顯其信相。此即初
X21n0369_p0276a16║也。性質直者，謂即是信。故維摩云：直心是道場。言
X21n0369_p0276a17║直心者，即是信心。智度論云：佛法海中信能入故。
X21n0369_p0276a18║故知質直即是信心。此意說云：性質直故，雖無慧
X21n0369_p0276a19║力簡擇聖教是非道理，而不安住自見所中，更復
X21n0369_p0276a20║進求了義經故，如是於餘不了義經不如真文而
X21n0369_p0276a21║生執著。
X21n0369_p0276a22║彼若聽聞如是法已，於我甚深秘密言說，雖無力能
X21n0369_p0276a23║如實解了，然於此法能生勝解，發清淨信。
X21n0369_p0276a24║釋曰：自下第二明聞教生信，由彼不住自見取故。
X21n0369_p0276b01║彼聞法已，雖無力能解了言說，然於此教而發信
X21n0369_p0276b02║心。
X21n0369_p0276b03║信此經典是如來說，是其甚深，顯現甚深，空性相應，
X21n0369_p0276b04║難見難悟，不可尋思，非諸尋思所行境界，微細詳審，
X21n0369_p0276b05║聰明智者之所解了。
X21n0369_p0276b06║釋曰：自下第三顯其信相，謂信此經具六義故是
X21n0369_p0276b07║其甚深。一信此經典等者，謂信此經典等者，謂信
X21n0369_p0276b08║此經是佛說故是其甚深。二顯現甚深者，謂此經
X21n0369_p0276b09║典分明顯現甚深義，故名顯現甚深。三空性相應
X21n0369_p0276b10║者，謂此聖教詮空性故、與空相稱，故名空性相應。
X21n0369_p0276b11║四難見難悟者，謂此經典凡夫不能見、二乘不能
X21n0369_p0276b12║悟。又解：凡夫二乘皆不見悟，故名難見難悟。五不
X21n0369_p0276b13║可尋思等者，謂此聖教超尋思境，故不可尋思也。
X21n0369_p0276b14║尋思即是三界有漏心心所法，或可尋思即不定
X21n0369_p0276b15║中尋伺二法。六微細等者，謂此聖教他上菩薩微
X21n0369_p0276b16║細詳審，聰明智者所解了也。
X21n0369_p0276b17║於此經典所說義中自輕而住，作如是言：諸佛菩提
X21n0369_p0276b18║為最甚深，諸法法性亦最甚深，唯佛如來能善了達，
X21n0369_p0276b19║非是我等所能解了。
X21n0369_p0276b20║釋曰：自下第二由生信故自輕而住。於中有二：初
X21n0369_p0276b21║於所說義自輕而住，後於能說教自輕而住。此即
X21n0369_p0276b22║初也。於此經所說義中，自輕己智不能解了，便作
X21n0369_p0276b23║是言：諸佛所有能證菩提真俗二智為最甚深，所
X21n0369_p0276b24║證諸法真俗二性亦最甚深，遠離所取能取性故，
X21n0369_p0276c01║唯佛如來而能了達，非我少智之所能知。如婆沙
X21n0369_p0276c02║說：諸法性相甚深微妙，唯一切智乃可窮盡。又勝
X21n0369_p0276c03║鬘云：若善男子於諸深法不自了知，仰推世尊，非
X21n0369_p0276c04║我境界，唯佛所知。有如是等諸教非一。
X21n0369_p0276c05║諸佛如來，為彼種種，勝解有情，轉正法教。諸佛如來，
X21n0369_p0276c06║無邊智見，我等智見，猶如牛跡。
X21n0369_p0276c07║釋曰：此即第二約能說教自輕而住。然諸如來隨
X21n0369_p0276c08║所攝受有情意樂轉法教，而能說智無量無邊。我
X21n0369_p0276c09║等智見比佛智見，猶如牛跡等于大海（深密經云：以諸如來
X21n0369_p0276c10║無邊智慧所知如海，而我知見如牛跡水。）
X21n0369_p0276c11║如此經典，雖能恭敬為他宣說、書寫、護持、披閱、流布、
X21n0369_p0276c12║殷重供養、受誦、溫習，然由未能以其脩相發起加行。
X21n0369_p0276c13║釋曰：此即第三由自輕故能生福智，於中有二：初
X21n0369_p0276c14║由自輕故未能通達，後未通達故更脩福智。前中
X21n0369_p0276c15║有二：先釋、後結。此即初也。謂彼菩薩以自輕故，於
X21n0369_p0276c16║此經典起恭敬等十種法行，然由未能以其脩相
X21n0369_p0276c17║發起福智二種加行。十法行者，諸教不同。依大般
X21n0369_p0276c18║若五百七十三，但列其名而不解釋，故彼經云：佛
X21n0369_p0276c19║告阿難：受持此經有十法行：一者書寫、二者供養、
X21n0369_p0276c20║三者施他、四者諦聽、五者披讀、六者受持、七者廣
X21n0369_p0276c21║說、八者諷誦、九者思惟、十者脩習。大般若第四百
X21n0369_p0276c22║及四百二十七、莊嚴論第十三、勝天王第七、無上
X21n0369_p0276c23║依經第二，亦但列名。瑜伽七十四、辨中邊論第三、
X21n0369_p0276c24║顯揚第二，如是等教廣釋，雖有前後次第不同，而
X21n0369_p0277a01║義無異。故顯揚云：一於菩薩藏法若多若少尊重
X21n0369_p0277a02║恭敬書持法行，二若劣若勝諸供養具供養法行，
X21n0369_p0277a03║三若自書己由矜愍心施他法行，四若他發意恭
X21n0369_p0277a04║敬尊重以微妙聲宣揚闡讚由宗仰故諦聽法行，
X21n0369_p0277a05║五發淨信解恭敬重心披讚法行，六為欲脩習法
X21n0369_p0277a06║隨法行從師受已諷誦法行，七現諷誦已為堅持
X21n0369_p0277a07║故以廣妙音溫習法行，八悲愍他故傳授與彼隨
X21n0369_p0277a08║其廣略開演法行，九獨處閑靜極善研尋稱理觀
X21n0369_p0277a09║察思惟法行，十如所思惟修行奢摩他、毗鉢舍那
X21n0369_p0277a10║為欲起入乃至為令諸所求義成就法行。莊嚴十
X21n0369_p0277a11║三與此稍異，故彼論云：一、書寫，二、供養，三、流傳，四、
X21n0369_p0277a12║聽受，五、轉讀，六、教他，七、習誦，八、解說，九、思擇，十、脩
X21n0369_p0277a13║習。解云：彼論與顯揚義不同者，於顯揚等第六諷誦、
X21n0369_p0277a14║第七溫習，合為習誦以為第七，更加教他即為第
X21n0369_p0277a15║六，於餘教中皆無此義。然彼論意，為他略說名為
X21n0369_p0277a16║教他，名他廣說名為解說。餘教意者，若略若廣皆
X21n0369_p0277a17║為他說，即合為一，故不相違。今依此經，亦同般若，
X21n0369_p0277a18║俱十法行。然此文中有其七種：一、為他宣說，即是
X21n0369_p0277a19║廣說；二、書寫護持，即是書寫或可護持，即是一行；
X21n0369_p0277a20║三者、披聞，即是披讀；四者、流布，即是施他；五、殷重
X21n0369_p0277a21║供養，此即供養；六者、受誦，即是諷誦或是受持；七
X21n0369_p0277a22║者、溫習，是即受持或是諷誦，而無聽聞、思惟、脩習。
X21n0369_p0277a23║此品下文具有其八種：一、聞已信解，二、書寫護持，
X21n0369_p0277a24║三、供養，四、流布，五、受誦，六、溫習，七、如理思惟，八、以
X21n0369_p0277b01║其脩相發起加行。而無廣說、披讀二種。如下第七
X21n0369_p0277b02║地波羅蜜多品中但云十種法行，而不引名。智度
X21n0369_p0277b03║論五十六雖不具足略釋其相，依瑜伽論，此十法
X21n0369_p0277b04║行能生三道，故七十四云：問：如是十種法行，幾是
X21n0369_p0277b05║能生廣大福德道？答：一切。問：幾是加行道？答：一謂
X21n0369_p0277b06║第九。問：幾是淨障道？答：一謂第十。若廣分別，如梁
X21n0369_p0277b07║攝論第十、舊中邊第二、新中邊第三、瑜伽七十四。
X21n0369_p0277b08║是故於我甚深密意所說言辭不能通達。
X21n0369_p0277b09║釋曰：此第二結。由彼未能起加行故，於我甚深所
X21n0369_p0277b10║說言辭不能通達。
X21n0369_p0277b11║由此因緣，彼諸有情亦能增長福德、智慧二種資粮，
X21n0369_p0277b12║於後相續未成熟者亦能成熟。
X21n0369_p0277b13║釋曰：此即第二未通達故更修福智。謂此菩薩未
X21n0369_p0277b14║能修習二加行故，不能通達密意言辭，由此十行
X21n0369_p0277b15║因緣力故，便能修習福德智慧二種資粮，於後身
X21n0369_p0277b16║中所未成熟皆能成熟。今言成熟，於一一位所修
X21n0369_p0277b17║具足名為成熟，非五事相續成熟，或可利他令他
X21n0369_p0277b18║成熟。又云由此因緣等者，熟生信中文別有二：初
X21n0369_p0277b19║廣釋生信、後總結信用。上來廣釋生信，此即第二
X21n0369_p0277b20║總結，可知。
X21n0369_p0277b21║若諸有情，廣說乃至，未能積集上品福德智慧資粮，
X21n0369_p0277b22║性非質直，非質直類，雖有力能思擇廢立，而復安住
X21n0369_p0277b23║自見取中。
X21n0369_p0277b24║釋曰：自下第三生信隨言執著人，於中有二：初明
X21n0369_p0277c01║師計，後辨弟子。前中有二：初對前辨異，後明如言
X21n0369_p0277c02║起執。此即初也。文有四，即一五事有無、二質非質
X21n0369_p0277c03║直、三有力無力、四安立不安立。自見取中言廣說
X21n0369_p0277c04║等者，然釋此文自有四說。一云：此中唯取總闕五
X21n0369_p0277c05║事，故深密云：不種善根乃至不能成就福智。然與
X21n0369_p0277c06║第四有差別云：此中信法不信義，第四法義俱不
X21n0369_p0277c07║信也。一云：此中總有三人，一有初一闕四、二有初
X21n0369_p0277c08║二闕三、三有初三闕二。一云：此中總有四人，於前
X21n0369_p0277c09║三中更加有初四闕一，而與第二異者，彼第二人
X21n0369_p0277c10║其性質直，此第三人性非質直。一云：此中總有五
X21n0369_p0277c11║人，於前四中更加五事俱闕，而與第二第四人異，
X21n0369_p0277c12║准前應釋。雖有四釋，第四為正，順文相故。言而復
X21n0369_p0277c13║安住自見取中者，更不進求了義大乘，恒執如言
X21n0369_p0277c14║不了教故。故雜集論第十二云：復次何緣一分眾
X21n0369_p0277c15║生於方廣分廣大甚深，雖生信解而不得出離耶？
X21n0369_p0277c16║答：由深安住自見取故，常堅執著如言義故。由深
X21n0369_p0277c17║安住自見取者，更不進求了義經故。常堅執著如
X21n0369_p0277c18║言義者，恒堅封執不了義經故。如聞一切法畢竟
X21n0369_p0277c19║無自性言故，便撥一切諸法性相皆無所有。如是
X21n0369_p0277c20║於餘不了義經堅執如言義亦爾。是故雖信大乘
X21n0369_p0277c21║而不得出離，以大乘經由種種意說故。
X21n0369_p0277c22║彼若聽聞如是法已，於我甚深密意言說不能如實
X21n0369_p0277c23║解了。
X21n0369_p0277c24║釋曰：自下第二如言起執，於中有二：初明如言執，
X21n0369_p0278a01║後由此已下顯執過失。前中有二：初聞而不了，後信
X21n0369_p0278a02║而執著。此即初也。謂彼菩薩聞此教已，性非質直
X21n0369_p0278a03║住自見故，於我甚深密意教中，不能如實解了密言。
X21n0369_p0278a04║於如是法雖生信解，然於其義隨言執著。
X21n0369_p0278a05║釋曰：第二信而執著，於中有二：初正明執著，後顯
X21n0369_p0278a06║執著相。此即初也。於密意教雖生信解，由不了故，
X21n0369_p0278a07║如言執著。
X21n0369_p0278a08║謂一切法決定皆無自性，決定不生不滅，決定本來
X21n0369_p0278a09║寂靜，決定自性涅槃。
X21n0369_p0278a10║釋曰：此即第二顯執著相。據實道理，於此經中有
X21n0369_p0278a11║其四句，一一諸法皆無自性。准上經文，通約三種
X21n0369_p0278a12║無自性說，即用三性以為自性：二無生無滅、三本
X21n0369_p0278a13║來寂靜、四自性涅槃。此之三句，准上經文，唯約二
X21n0369_p0278a14║種無自性性，謂相自性性、勝義無自性性。依廣百
X21n0369_p0278a15║論等，四句總依初無性說。集論、雜集，四句皆通三
X21n0369_p0278a16║無性說，如前分別。然佛密意不了教中，但言諸法
X21n0369_p0278a17║皆無自性，乃至復云自性涅槃。然彼安住自見取
X21n0369_p0278a18║人，不解如來密意趣故，雖生信解，如言起執，謂一
X21n0369_p0278a19║切法決定無性，乃至決定自性涅槃。然彼執人，諸
X21n0369_p0278a20║教不同。依智度論第十八卷，有三邪見：一破果不
X21n0369_p0278a21║破因、二因果俱破不破一切法、三破一切法皆無
X21n0369_p0278a22║所有。即依第三，是惡取人，廣如彼說。依勝鬘經，即
X21n0369_p0278a23║說名為習諸外道。若依集論第六、雜集十二，皆言
X21n0369_p0278a24║若諸菩薩隨言取義，不如正理思擇法故，廣如彼
X21n0369_p0278b01║釋。今依此經，但言有情，亦不說名菩薩外道。准義
X21n0369_p0278b02║即同集論等說，雖闕第五福智資粮，而具前四善
X21n0369_p0278b03║根等故。
X21n0369_p0278b04║由此因緣，於一切法獲得無見及無相見。
X21n0369_p0278b05║釋曰：自下第二顯執過失，於中有二：初正顯執失，
X21n0369_p0278b06║後雖於下釋通伏難。前中有五：一略標二失，二由
X21n0369_p0278b07║得下辨二失相，三外人徵詰，四依徵廣釋，五釋已
X21n0369_p0278b08║總結。此即初也。由此執著為因緣故，於一切法獲
X21n0369_p0278b09║得二見：一者無見、二無相見。然此二見自有兩釋：
X21n0369_p0278b10║一云：無見者，撥無依他及圓成實。無相見者，撥無
X21n0369_p0278b11║所執，如名言相。一云：無見者，即大法鏡經二十八
X21n0369_p0278b12║不不正見中第一相見。無相見者，即次三見，謂損
X21n0369_p0278b13║減施設見、損減分別見、損減真實見。故雜集論第
X21n0369_p0278b14║十二卷釋彼經云：言相見者，謂聞大乘經中所說
X21n0369_p0278b15║一切諸法皆無自性、無生無滅、本來寂靜、自性涅
X21n0369_p0278b16║槃等言，不善密意但隨此言義便生勝解，謂佛所
X21n0369_p0278b17║說一切諸法定無自性、定無生等。執著如是無性
X21n0369_p0278b18║等相，是名相見。執著如是無性相時，便謗三性。於
X21n0369_p0278b19║此三性起誹謗行，即次三見，謂損減施設見、損減
X21n0369_p0278b20║分別見、損減真實見。廣如彼釋。彼與此經名差別
X21n0369_p0278b21║者，彼據執著無性等相，名為相見；此就行解執有
X21n0369_p0278b22║為無，名為無見。彼據損減三性理故，名損減見；此
X21n0369_p0278b23║據撥無三性相故，名無相見。
X21n0369_p0278b24║由得無見無相見故，撥一切相皆是無相，誹撥諸法
X21n0369_p0278c01║遍計所執相、依他起相、圓成實相。
X21n0369_p0278c02║釋曰：此即第二釋二失相。然釋此文亦有兩解：一
X21n0369_p0278c03║云由得無見無相見故者，雙牒二見；撥一切相皆
X21n0369_p0278c04║是無相者，總顯二見所成過失，謂撥一切三種性
X21n0369_p0278c05║相皆是無相；誹撥諸法者，別顯撥三相失。一云由
X21n0369_p0278c06║得無見無相見故者，雙牒二見；撥一切相皆是無
X21n0369_p0278c07║相者，別顯無見；誹撥諸法等者，別釋無相見。
X21n0369_p0278c08║何以故？
X21n0369_p0278c09║釋曰：此第三徵。徵有二意：一云何以先無依他圓
X21n0369_p0278c10║成，後無所執？一云前二性有，可說撥無；後所執無，
X21n0369_p0278c11║撥無何失？
X21n0369_p0278c12║由有依他起相及圓成實相故，遍計所執相方可施
X21n0369_p0278c13║設。
X21n0369_p0278c14║釋曰：自下第四依徵廣釋，於中有二：初先信三性
X21n0369_p0278c15║施設次第，後依次第以答外徵。此即初也。如上所
X21n0369_p0278c16║說，由諸有情於二性上增益所執，故立三種無自
X21n0369_p0278c17║性，此亦同彼所說次第。
X21n0369_p0278c18║若於依他起相圓成實相見為無相，彼亦誹撥遍計
X21n0369_p0278c19║所執相。
X21n0369_p0278c20║釋曰：此即第二依前次第以答外徵。若依後徵，文
X21n0369_p0278c21║有二節：初明依二性故，雖無實性而隨執情假施
X21n0369_p0278c22║設有；後明隨情施設有故，執彼為無亦成誹撥。由
X21n0369_p0278c23║斯理故，瑜伽七十四云：問：若無遍計所執自性，當
X21n0369_p0278c24║有何過？答：於依他起自性中應無名言。無名言執
X21n0369_p0279a01║此若無者，應不可知雜染、清淨。依佛性論，三自性
X21n0369_p0279a02║中皆有損減、增益二謗。
X21n0369_p0279a03║是故說彼誹撥三相。
X21n0369_p0279a04║釋曰：第五總結可知。此經所說誹撥三相，即諸經
X21n0369_p0279a05║等惡取空也。說惡取，聖教非一。寶積經云：如是迦
X21n0369_p0279a06║葉！寧山了起我見積若須彌，非以空見起增上慢。
X21n0369_p0279a07║所以者何？一切諸見以空得解脫，若起空見則不
X21n0369_p0279a08║可除。譬如迦葉！醫師授藥令病擾動，是藥在內而
X21n0369_p0279a09║不出者。於意云何？如是病人寧復差不？不也。世尊！
X21n0369_p0279a10║是藥不出，其病轉增。如是迦葉！一切諸見唯空能
X21n0369_p0279a11║滅，若起空見則不可除。無上依經第一卷云：復有
X21n0369_p0279a12║增上慢人，在正法中觀空，生於有無二見是真空
X21n0369_p0279a13║者，直向無上菩提一道淨解脫門。如來顯了開示
X21n0369_p0279a14║正說，於中生空見，我說不可治。阿難！若有人執我
X21n0369_p0279a15║見如須彌山大，我不驚恠亦不毀呰。增上慢人執
X21n0369_p0279a16║著空見，如一髦髮作十六分，我不許可。依此等經，
X21n0369_p0279a17║曰有兩說：若清辨等，依龍猛宗說空有者；依世俗
X21n0369_p0279a18║諦，有空不空；依勝義，無法不空。若執著空，名惡取
X21n0369_p0279a19║空。故般若燈論第八卷云：論者言：若第一義中有
X21n0369_p0279a20║陰等者，除此有物立於空法，而第一義中實無一
X21n0369_p0279a21║法是不空者。如偈曰：
X21n0369_p0279a22║若一法不空，觀此故有空，無一法不空。
X21n0369_p0279a23║何處空可得？
X21n0369_p0279a24║釋曰：空不空者，於世諦中依止法體如是分別。此
X21n0369_p0279b01║義云何？如有舍宅，有人住故名舍不空，人不住故
X21n0369_p0279b02║則名舍空。今第一義中無一法不空，何處得有空
X21n0369_p0279b03║法可得（已說善取空，當說惡取空）？又如偈曰：
X21n0369_p0279b04║如來說空法，為出離諸見，諸有見空者，
X21n0369_p0279b05║說彼不可治。
X21n0369_p0279b06║釋曰：云何名見空者，謂執著於空言有此空。此執
X21n0369_p0279b07║著空有何過失？如來說彼空見眾生不可療治。此
X21n0369_p0279b08║義云何？如服下藥動作諸病，而復不泄反成重病。
X21n0369_p0279b09║如是說空法，為捨諸惡見；若還執空者，說彼不可
X21n0369_p0279b10║治。以此義故，捨空無過。解云：所取空者，如瑜伽師
X21n0369_p0279b11║所立空理以為真理，名惡取空。故般若燈云：復次
X21n0369_p0279b12║十七地論者言：如所分別體無故分別體空，此諸
X21n0369_p0279b13║法空真實是有。云何真實？不觀作者。論者意：汝此
X21n0369_p0279b14║見者名著空見。外人言：何故名我以為著空？論者
X21n0369_p0279b15║言：由一切法無體故空，空非實法，不應執著。廣說
X21n0369_p0279b16║如彼。若護法等，依彌勒宗說空有者。善取空者，謂
X21n0369_p0279b17║於依他所執性無，即於此無我性有，如是有無總
X21n0369_p0279b18║說為空。惡取空者，於依他上所執性無，及於依他
X21n0369_p0279b19║圓成性有，俱不信受而作此執，一切諸法都無所
X21n0369_p0279b20║有，是惡取空。故善戒經第二卷云：有二種人遠離
X21n0369_p0279b21║佛法，非佛弟子永失佛法：一者說色乃至涅槃有
X21n0369_p0279b22║真實性（所執性也）、二者不信世流布性（依他性也）。如是二
X21n0369_p0279b23║人不任受持菩薩禁戒，如其受者不得戒師則有
X21n0369_p0279b24║罪也。何故不得？誹謗實法著非法故。菩薩戒者非
X21n0369_p0279c01║口所得，心口和合然後乃獲。復言：若有說言大乘
X21n0369_p0279c02║經中一切法空，亦得大罪。不能善解大乘經義，生
X21n0369_p0279c03║憍慢心言我善解，隨其自心妄想思惟為人廣說，
X21n0369_p0279c04║亦得大罪。若言一切諸法性無，云何得有流布於
X21n0369_p0279c05║世，亦得大罪。何以故？謗一切法者，即是外道富蘭
X21n0369_p0279c06║那等真弟子也。富蘭那謂諸法性無，而佛法中亦
X21n0369_p0279c07║有亦無。若有人說一切法空，當知是人不中共住
X21n0369_p0279c08║共語論議布薩說戒。若與共住乃至說戒，則得大
X21n0369_p0279c09║罪。何以故？不解空義故。乃至彼云：云何正解？如色
X21n0369_p0279c10║說色乃至涅槃，分別無有種種相性，是名色空。以
X21n0369_p0279c11║色真實流布於世，是名不空。以是義故，說色一法
X21n0369_p0279c12║亦有亦無，解此二故亦法亦空，終不於中妄生計
X21n0369_p0279c13║著，是名真解空義。具說如彼。又瑜伽三十六云：云
X21n0369_p0279c14║何復名善取空者？謂由於此彼無所有，即由彼故
X21n0369_p0279c15║正觀為空。復由於此餘實是有，即由餘故如實知
X21n0369_p0279c16║有。如是名為悟入空性如實無倒。地持第二亦同
X21n0369_p0279c17║此說。雜集第六云：空相者，謂若於是處此非有，由此
X21n0369_p0279c18║理正觀為空。若於是處餘是有，由此理如實知有。
X21n0369_p0279c19║是善入空性如實者，不顛倒義。顯揚十五云：空自
X21n0369_p0279c20║相者，非定有無。非定有者，謂於諸行中眾生自性
X21n0369_p0279c21║及法自性畢竟無所有故。非定無者，謂於此中眾
X21n0369_p0279c22║生無我及法無我，有實性故。佛性論第一云：二諦
X21n0369_p0279c23║不可說有不可說無，非有非無故。真諦不可說有
X21n0369_p0279c24║不可說無者，無人法故不可說有，顯二空故不可
X21n0369_p0280a01║說無。俗諦亦爾，分別性故不可說有，依他性故不
X21n0369_p0280a02║可說無。復次真諦不定有無，人法無不無，二空有
X21n0369_p0280a03║不有。俗諦亦爾，分別性故非決定無，依他性故非
X21n0369_p0280a04║決定有。（已說善取空，當說惡取空。）瑜伽三十六云：云何名為惡
X21n0369_p0280a05║取空者？謂有沙門惑婆羅門，由彼故空亦不信受，
X21n0369_p0280a06║於此而空亦不信受，如是名為惡取空者。何以故？
X21n0369_p0280a07║由彼故空彼實是無，於此而空此實是有，由此道
X21n0369_p0280a08║理可說為空。若說一切都無所有，何處者何何故
X21n0369_p0280a09║名空？亦不應言由此於此即說為空，是故名為惡
X21n0369_p0280a10║取空者。又瑜伽七十五云：復次於大乘中或有一
X21n0369_p0280a11║類惡取空故，作如是言：由世俗故一切皆有，由勝
X21n0369_p0280a12║義故一切皆無。應告彼言：長老！何者世俗？何者勝
X21n0369_p0280a13║義？如是問已，彼若答言：若一切法皆無自性，是名
X21n0369_p0280a14║勝義。若於諸法無自性中自性可得，是名世俗。何
X21n0369_p0280a15║以故？無所有中建立世俗，假設名言而起說故。應
X21n0369_p0280a16║告彼曰：汝何所欲？名言世俗為從因有自性可得？
X21n0369_p0280a17║為唯名言世俗說有？若名言世俗從因有者，名言
X21n0369_p0280a18║世俗從因而生而非是有，不應道理。若唯名言世
X21n0369_p0280a19║俗說有，名言世俗無事而有，不應道理。又應言彼
X21n0369_p0280a20║言：長老！何緣諸可得者此無自性？如是問已，彼若
X21n0369_p0280a21║答言：顛倒事故。復應告言：汝何所欲？此顛倒事為
X21n0369_p0280a22║有為無？若言有者，說一切法由勝義故皆無自性，
X21n0369_p0280a23║不應道理。若言無者，顛倒事故諸可得者此無自
X21n0369_p0280a24║性，不應道理。佛性第一亦同瑜伽。又彼論第二云：
X21n0369_p0280b01║復次增上慢人取空，為見是真空解脫門，約此空
X21n0369_p0280b02║解脫門起於空執，謂一切有無並皆是空。此空執
X21n0369_p0280b03║者即無所有，無所有故因果二諦道理並失，執此
X21n0369_p0280b04║空過故即墮耶無。是等執者由空而起，故成邪執。
X21n0369_p0280b05║一切邪執莫不由空，故能滅除。此執既依空起，故
X21n0369_p0280b06║不可治。由此人故，佛語迦葉：若人起我見執，如須
X21n0369_p0280b07║須山大，我亦許之。何以故？以可滅故。若此增上慢
X21n0369_p0280b08║人所起空執，猶如髮端四分之一，我急呵責，決定
X21n0369_p0280b09║不許。又廣百第六卷云：復次諸法真理，何者是耶？
X21n0369_p0280b10║謂一切法空無我理。若爾，此理亦有過失。所以者
X21n0369_p0280b11║何？如有一類，聞空無我，謂法皆無，誹撥一切因果
X21n0369_p0280b12║正理，乃至斷滅一切善根。此自見有過，非空無我
X21n0369_p0280b13║咎。由惡取空，妄起邪見，行諸惡行，空無我理，心言
X21n0369_p0280b14║不倒，非彼所證。愚夫聞說諸法皆空，不知聖意，便
X21n0369_p0280b15║撥世俗因果亦無，滅諸善法，此豈是空無我過失？
X21n0369_p0280b16║聖說空教，有何意耶？為遣一切虗妄有執。若爾，亦
X21n0369_p0280b17║應說諸法有，為遣妄執諸法空故。實爾，若有執諸
X21n0369_p0280b18║法空，如來亦說諸法是有。既為遣執說有說空，諸
X21n0369_p0280b19║法真理為空為有？諸法真理非有非空，分別戲論
X21n0369_p0280b20║皆不能及，何緣聖說非虗妄耶？為除邪執，故非虗
X21n0369_p0280b21║妄。空有二教，俱能除執，何故如來多說空教？以諸
X21n0369_p0280b22║有情多分執有空說空，生死多分從有生執，是故
X21n0369_p0280b23║如來為除有執，滅生死苦，多說空教。若空若有，皆
X21n0369_p0280b24║是教門，何故前說空為真理？方便假說，亦不相違。
X21n0369_p0280c01║又此空言，是遮非表，非唯空有，亦復空空，遮遣執
X21n0369_p0280c02║心，令契諸法非有非空，究竟真理。諸法真理，實非
X21n0369_p0280c03║空性，空為門故，假說為空。真理非空，空為門者，真
X21n0369_p0280c04║理非有，應有為門，隨機說門有亦無過。然其門義
X21n0369_p0280c05║順在於空，有有有等皆順執心，空空空等皆違妄
X21n0369_p0280c06║執。故有智者開說空言，應離一切有無等執，悟法
X21n0369_p0280c07║真理非有非無，勿起有無分別戲論。辨惡趣過失
X21n0369_p0280c08║相者，如瑜伽論三十六說。故彼論云：如有一類，聞
X21n0369_p0280c09║說難解大乘相應未極顯了密意趣義甚深經典，
X21n0369_p0280c10║不能如實解所說義，起不如理虗妄分別，由不巧
X21n0369_p0280c11║便所引尋伺，起如是見立如是論，一切唯假是為
X21n0369_p0280c12║真實。若作是觀名為正觀，彼於虗假所依處所，實
X21n0369_p0280c13║有唯事撥為非有，是則一切虗假皆無，何當得有
X21n0369_p0280c14║一切唯假是為真實？由此道理，彼真實及以虗假，
X21n0369_p0280c15║二種俱謗都無所有。由謗真實及虗假故，當知是
X21n0369_p0280c16║名最極無者。如是無者，一切有智同梵行者，不應
X21n0369_p0280c17║共語，不應共語，不應共住。如是無者，能自敗壞，亦
X21n0369_p0280c18║壞世間隨彼見者。世尊依彼密意說言：寧如一類
X21n0369_p0280c19║起我見者，不如一類惡取空者。何以故？起我見者，
X21n0369_p0280c20║唯於所知境界迷惑，不謗一切所知境界，不由此
X21n0369_p0280c21║因墮諸惡趣，於他求法求苦解脫，不為虗誑不作
X21n0369_p0280c22║稽留，於法於諦亦能建立，於諸學處不生慢緩。惡
X21n0369_p0280c23║取空者，亦於所知境界迷惑，亦謗一切所知境界，
X21n0369_p0280c24║由此因故墮諸惡趣，於他求法苦解脫，能為虗誑
X21n0369_p0281a01║亦作稽留，於法於諦不能建立，於諸學處極生慢
X21n0369_p0281a02║緩。如是損減實有事者，於佛所說法毗奈耶甚為
X21n0369_p0281a03║失壞。廣百論第六卷亦同瑜伽。故論云：復次劣慧
X21n0369_p0281a04║者前，不應輙說空無我理增其惡見。所以者何？故
X21n0369_p0281a05║次頌曰：
X21n0369_p0281a06║寧彼起我執，非空無我見，後兼向惡趣。
X21n0369_p0281a07║初唯背涅槃。
X21n0369_p0281a08║論曰：彼謂世間諸劣慧者，我執即是薩迦耶見，其
X21n0369_p0281a09║我所見亦帶我執，故我執言亦攝彼見。我執雖復
X21n0369_p0281a10║不稱正理，而寧起彼過失輕故。實無我見雖稱正
X21n0369_p0281a11║理，然彼不能如實了達，因斯誹撥諸法皆無，過失
X21n0369_p0281a12║重故寧彼不起。云何此二過失輕重？謂一切我執
X21n0369_p0281a13║唯背涅槃，後惡取空兼向惡趣。彼劣慧者惡取空
X21n0369_p0281a14║時尚厭善根，況諸含識。彼由厭背善及世間，斷滅
X21n0369_p0281a15║善根損害含識，非唯棄背清涼涅槃，亦持自身之
X21n0369_p0281a16║地獄火。起我見者無如是事。所以者何？彼貪我樂
X21n0369_p0281a17║欲我離苦，不造眾罪廣脩諸福，脫諸惡趣不失人
X21n0369_p0281a18║天，但怖涅槃不證解脫。故契經說：寧起我見如妙
X21n0369_p0281a19║高山，非惡取空增上慢者。若爾，諸法空無我理，隣
X21n0369_p0281a20║近險趣聖不應說，劣慧者前實不應說，而勝慧者
X21n0369_p0281a21║隨此脩行獲大義利，故須為說。
X21n0369_p0281a22║雖於我法起於法想，而非義中起於義想。
X21n0369_p0281a23║釋曰：自下第二釋通伏難。通二伏難即分為二：初
X21n0369_p0281a24║通信法不應成過難，後通信法應具福智難。前中
X21n0369_p0281b01║有二：初正通伏難，後釋所由。此即初也。謂彼菩薩
X21n0369_p0281b02║雖依我教起於教想，非正義中起正義想，雖能信
X21n0369_p0281b03║教而成過失。
X21n0369_p0281b04║由於我法起法想故，及非義中起義想故，於是法中
X21n0369_p0281b05║持為是法，於非義中持為是義。
X21n0369_p0281b06║釋曰：此即第二釋其所由。由於我法起法想故，於
X21n0369_p0281b07║是法中信為正法；而於非義起義想故，非正義中
X21n0369_p0281b08║執為正義。
X21n0369_p0281b09║彼雖於法起信解故福德增長，然於非義起執著故
X21n0369_p0281b10║退失智慧，智慧退故退失廣大無量善法。
X21n0369_p0281b11║釋曰：此第二通信法應具福智難。謂外難云：此位
X21n0369_p0281b12║菩薩四事具足，聞教能信，如何不具福智資烺？故
X21n0369_p0281b13║作此通。彼雖於法起淨信故，福德增長；於非義中
X21n0369_p0281b14║起執著故，退失智慧；由退智故，失無量善。問：種姓
X21n0369_p0281b15║菩薩有退以不？設爾，何失？若言退者，樂廣莊嚴經
X21n0369_p0281b16║如何會釋？經云：性地菩薩若一時煞閻浮提眾生，
X21n0369_p0281b17║雖有此罪，不墮地獄；若煞四天下乃至三千大千
X21n0369_p0281b18║眾生，亦不墮地獄。何以故？此人曠劫修行，多供養
X21n0369_p0281b19║諸佛，功德、智慧、善根純熟，雖造重罪，以福德大故，
X21n0369_p0281b20║罪即消滅，不墮地獄。又無性攝大乘釋第七卷初
X21n0369_p0281b21║無數劫云：堅固心勝進，雖遇惡友方便破壞，終不
X21n0369_p0281b22║棄捨大菩提心，現世、當來所脩善法運運增長，終
X21n0369_p0281b23║不退減。世親第七亦同無性。若不退者，地持經說
X21n0369_p0281b24║性地菩薩墮地獄等，如何會釋？解云：於此義中自
X21n0369_p0281c01║有兩說：一、龍樹宗種姓不退，是故寶鬘論中有人
X21n0369_p0281c02║問龍樹云：地持經說種姓菩薩墮阿毗地獄，此義
X21n0369_p0281c03║云何？龍樹答云：雖有此言，我不敢作如是說。何以
X21n0369_p0281c04║故？不增不減經中明性地菩薩畢竟不墮地獄，同
X21n0369_p0281c05║樂莊嚴經。而地持等說言入者，催恐地前菩薩令
X21n0369_p0281c06║其生怖，速證初地，非謂實入阿毗地獄。（此段引經，如金剛仙
X21n0369_p0281c07║說。）馬鳴菩薩起信論亦同上釋。故彼論云：如修多
X21n0369_p0281c08║羅中或說有退墮惡趣者，非其實退，但為初學菩
X21n0369_p0281c09║薩未入正信而懈怠者，恐怖勇猛故。二彌勒宗自
X21n0369_p0281c10║有兩說：一云同龍樹宗，一云依本業經，十住已上
X21n0369_p0281c11║名種姓位，於十住中前六名退，第七不退，故知種
X21n0369_p0281c12║姓亦有退義。又瑜伽論四十七云：又諸菩薩勝解
X21n0369_p0281c13║行位，於菩薩修所作狹小、所作有缺、所作不定、所
X21n0369_p0281c14║得有退。又云：解行菩薩或於一時於大菩提雖以
X21n0369_p0281c15║發心而復退捨。善戒經第八、地持第九亦同此說。
X21n0369_p0281c16║又瑜伽三十七云：若諸菩薩住勝解行地乃至猶
X21n0369_p0281c17║往惡起，此盡第一無數劫邊際。善戒經第三、地持
X21n0369_p0281c18║第二亦同此說。然樂廣莊嚴經及攝大乘論言不
X21n0369_p0281c19║退者，從多分說而非盡理。
X21n0369_p0281c20║復有有情從他聽聞，謂法為法，非義為義。若隨其見，
X21n0369_p0281c21║彼即於法起於法想，於非義中起於義想，執法為法，
X21n0369_p0281c22║非義為義。
X21n0369_p0281c23║釋曰：自下第二明弟子計，於中有二：初別釋二計，
X21n0369_p0281c24║後由是緣下總結二計。前中二計即分為二：初依
X21n0369_p0282a01║聞隨言執著人，後不隨其見不信人。前中有二：初
X21n0369_p0282a02║明如言起執，後顯執過失。此即初也。謂此有情從
X21n0369_p0282a03║第三師聽聞所說，隨其師見於法為法、非義為義。
X21n0369_p0282a04║彼與本師無別異見而差別者，其第三師聽聞佛
X21n0369_p0282a05║教，此第四人從他傳聞與師同計。若准對法，如前
X21n0369_p0282a06║分別說第三師以為菩薩。依深密經說第三師名邪
X21n0369_p0282a07║見人，故深密云：復有眾生於彼耶見人邊聞法也。
X21n0369_p0282a08║由此因緣，當知同彼退失善法。
X21n0369_p0282a09║釋曰：此即第二顯執過失，同前第三失無量善。
X21n0369_p0282a10║若有有情不隨其見，從彼欻聞一切諸法皆無自性、
X21n0369_p0282a11║無生無滅、本來寂靜、自性涅槃，便生恐怖。
X21n0369_p0282a12║釋曰：自下第二不隨其見不信人，於中有二：初明
X21n0369_p0282a13║聞教不信，後由此下顯不信失。前中有三：初聞教
X21n0369_p0282a14║生怖，次生耶解，後因解起謗。此即初也。謂此有情
X21n0369_p0282a15║從第三師聞彼所說，而不隨其前師所見，言一切
X21n0369_p0282a16║法決定皆無自性等見，從彼欻聞一切諸法無性
X21n0369_p0282a17║等言，心生怖畏。如何諸法無自性等？因此於教亦
X21n0369_p0282a18║生恐怖。有三種人於教生怖，如雜集論第十二云：
X21n0369_p0282a19║復次何緣一分眾生於方廣分廣大甚深不生勝
X21n0369_p0282a20║解，反生怖畏耶？由遠離法性故、未種善根故、惡友
X21n0369_p0282a21║所攝故。法性者，謂菩薩種性，是彼自體故。由一分
X21n0369_p0282a22║眾生無菩薩種姓故，心性下劣，於廣大甚深教不
X21n0369_p0282a23║能勝解，是故怖畏。又一分眾生雖有菩薩種性，而
X21n0369_p0282a24║於大菩提未種正願等諸善根故，於此不能勝解，
X21n0369_p0282b01║是故怖畏。又一分眾生雖已種善根，而為誹謗大
X21n0369_p0282b02║乘眾生惡友所攝故，於此不能勝解，是故怖畏。
X21n0369_p0282b03║恐怖已，作如是言：此非佛語，是魔所說。
X21n0369_p0282b04║釋曰：此即第二因生耶解。謂生怖已，因其怖畏便
X21n0369_p0282b05║生耶解，言是佛教，定非佛說。即作是言：此非佛語，
X21n0369_p0282b06║是魔所說。
X21n0369_p0282b07║作此解已，於是經典，誹謗毀罵，
X21n0369_p0282b08║釋曰：此即第三因解起謗。然慢法緣有其二種或
X21n0369_p0282b09║有四種，故大般若五百五十九云：具壽善現復白
X21n0369_p0282b10║佛言：彼愚癡人幾因緣故毀謗深法？佛言：善現！由
X21n0369_p0282b11║二因緣：一、為耶魔之所扇惑；二、於深法不能信解。
X21n0369_p0282b12║復次，善現！由四因緣毀謗深法：一、為惡友之所誘
X21n0369_p0282b13║誑；二、為不能勸修善法；三、為懷惡喜求他過；四、為
X21n0369_p0282b14║嫉妬自讚毀他。由具如是法因緣故，彼愚癡人毀
X21n0369_p0282b15║謗深法，發起無邊極重惡業。又大般若三百七十、
X21n0369_p0282b16║四百三十五，大品經十八，智度論六十三，諦法四
X21n0369_p0282b17║緣大同前說。
X21n0369_p0282b18║由此因緣，獲大衰損，觸大業障。
X21n0369_p0282b19║釋曰：此即第二顯不信失。謂由前說謗法因緣，獲
X21n0369_p0282b20║大衰損證大業障。
X21n0369_p0282b21║由是緣故，我說若有於一切相起無相見，於非義中
X21n0369_p0282b22║宣說為義。
X21n0369_p0282b23║釋曰：自下第二總結二計，於中有二：初結前計、後
X21n0369_p0282b24║結後計。此即初也。由是從他聞法起執以為緣故，
X21n0369_p0282c01║世尊自說於三性相起無相見，非義之中宣說為
X21n0369_p0282c02║義，便成耶見。
X21n0369_p0282c03║是起廣大業障方便，由彼陷墜無量眾生，令其獲得
X21n0369_p0282c04║大業障故。
X21n0369_p0282c05║釋曰：此即第二結後計也，如文可知。或如言起執，
X21n0369_p0282c06║文別有二：初廣釋如言起執，後由是緣故下總結。
X21n0369_p0282c07║雖有兩釋，後解為勝。
X21n0369_p0282c08║善男子，若諸有情未種善根，未清淨障，未熟相續，無
X21n0369_p0282c09║多勝解，未集福德智慧資粮，性非質直，非質直有力
X21n0369_p0282c10║能思擇癈立，而常安住自見取中。
X21n0369_p0282c11║釋曰：自下第安住自見不信人，於中有二：初明不
X21n0369_p0282c12║具五事、後顯其不信。此即初也，文有二節：初明五
X21n0369_p0282c13║事不具、後辨三類差別。准前可知。
X21n0369_p0282c14║彼若聽聞如是法已，不能如實解我甚深密意言說，
X21n0369_p0282c15║亦於此法不生信解。
X21n0369_p0282c16║釋曰：自下第二顯其不信。於中有五：一聞經不信、
X21n0369_p0282c17║二起二種想、三生二種執、四因生耶解、五正明起
X21n0369_p0282c18║謗。此即初也，謂由安住自見取故，聞此密教不生
X21n0369_p0282c19║信解。
X21n0369_p0282c20║於是法中起非法想，於是義中起非義想。
X21n0369_p0282c21║釋曰：此第二釋起二種想。由前聞教不信解故，於
X21n0369_p0282c22║法義中起二耶想。
X21n0369_p0282c23║於是法中執為非法，於是義中執為非義。
X21n0369_p0282c24║釋曰：此第三釋生二種執，由前二想起二執故也。
X21n0369_p0283a01║唱如是言：此非佛語，是魔所說。
X21n0369_p0283a02║釋曰：此第四釋因生耶解。由於法義起二執故，以
X21n0369_p0283a03║因此緣起斯耶解。
X21n0369_p0283a04║作此解已，於是經典誹謗毀罵撥為虗偽，以無量門
X21n0369_p0283a05║毀滅摧伏如是經典。
X21n0369_p0283a06║釋曰：此第五釋正明起謗。於中有三：初正明謗經，
X21n0369_p0283a07║次憎信經者，後辨謗法緣。此即初也。
X21n0369_p0283a08║於諸信解，此經典者，起怨家想，
X21n0369_p0283a09║釋曰：此第二釋憎信經人也。
X21n0369_p0283a10║彼先為諸業障所障。
X21n0369_p0283a11║釋曰：此即第三辨謗法緣，謂三障中為業障故，所
X21n0369_p0283a12║以謗法。
X21n0369_p0283a13║由此因緣，復為如是業障所障。如是業障初易施設，
X21n0369_p0283a14║乃至齊於百千俱胝那庾多劫無有出期。
X21n0369_p0283a15║釋曰：此即第二顯謗過失。謂由先世業障所障，復
X21n0369_p0283a16║為現在謗法業障之所覆障。如是業障初造時雖
X21n0369_p0283a17║易施設，當受苦果逕於百千俱胝那庾多劫無有
X21n0369_p0283a18║出期。言俱胝那庾多者，如俱舍論第十二卷引經
X21n0369_p0283a19║說云：有一無餘，數始為一，十一為十，十十為百，十
X21n0369_p0283a20║百為千，十千為萬，十萬為洛叉，十洛叉為度洛叉，
X21n0369_p0283a21║十度洛叉為俱胝，十俱胝為末陀，十末陀為阿庾
X21n0369_p0283a22║多，十阿庾多為大阿庾多，十大阿庾多為那庾多，
X21n0369_p0283a23║如是展轉滿六十數，具如彼說。或可初易施設者，
X21n0369_p0283a24║過去業障初所造故，易可施設輕重之相。今謗法
X21n0369_p0283b01║業受苦無窮，難可分別。其謗法失，具如大般若一
X21n0369_p0283b02║百八十一、法華第二等。然上諸說有差別者，初之
X21n0369_p0283b03║二人教義俱信。第三人中及二弟子合有三人，初
X21n0369_p0283b04║之二人信教失義，後之一人修義失教。第四一人
X21n0369_p0283b05║教義俱失。又四人中前之二人並是菩薩，而差別
X21n0369_p0283b06║者，初具五事、後具四事。第三一人依深密經五義
X21n0369_p0283b07║俱無，名為耶見。若依此經具有四事，但言有情。依
X21n0369_p0283b08║對法論及大品，名為菩薩。所以如是諸教不同。
X21n0369_p0283b09║善男子，如是於我善說善制法毗奈耶最極清淨意
X21n0369_p0283b10║樂所說善教法中，有如是等諸有情類意解種種差
X21n0369_p0283b11║別可得。
X21n0369_p0283b12║釋曰：就意解不同，文別有三：初總標、次別釋、後總
X21n0369_p0283b13║結。上來已釋二段文訖，此即第三總結應知。
X21n0369_p0283b14║爾時，世尊欲重宣此義而說頌曰：
X21n0369_p0283b15║釋曰：此下第二以頌重說。於中有二：初總標頌意，
X21n0369_p0283b16║後舉頌正釋。此即初也。
X21n0369_p0283b17║一切諸法皆無性，無生無滅本來寂，諸法自性恒涅
X21n0369_p0283b18║槃，誰有智言無密意？
X21n0369_p0283b19║釋曰：此下第二舉頌正釋。於中有二：初之兩頌頌
X21n0369_p0283b20║上一切諸法皆無性等，反頌後說依密意教迷悟
X21n0369_p0283b21║不同。後依諸淨道下有其三頌，頌依密教說一乘
X21n0369_p0283b22║義。或可分為二：初有二頌頌上一切諸無性等意，
X21n0369_p0283b23║後有三頌頌上一乘已下二復次文。前中有二：初
X21n0369_p0283b24║有一頌釋經四句密意趣，後有一頌約三無性正
X21n0369_p0283c01║顯密意。謂經所說無性等言，非決定無自性等故
X21n0369_p0283c02║名為無性，但依三種無自性義說名無性。若具分
X21n0369_p0283c03║別，如上廣說，故言誰有智言無密意也。
X21n0369_p0283c04║相生勝義無自性，如是我皆已顯示，若不知佛此密
X21n0369_p0283c05║意，失壞正道不能往。
X21n0369_p0283c06║釋曰：此即第二約三無性正顯密意。謂前所說無
X21n0369_p0283c07║性等言，不了言辭我以相生勝義無性顯示所說
X21n0369_p0283c08║無性等意。若不了知此密意者，失正道故，不能趣
X21n0369_p0283c09║往無上菩提。如是失壞，如無性攝論第一卷云：於
X21n0369_p0283c10║無無因強立為有，故名增益；於有無因強撥為無，
X21n0369_p0283c11║故名損減。如是增益及與損減俱說為邊，是墜墮
X21n0369_p0283c12║義。此二轉時，失壞中道。
X21n0369_p0283c13║依諸淨道清淨者，唯依此一無第二，故於其中立一
X21n0369_p0283c14║乘，非有情性無差別。
X21n0369_p0283c15║釋曰：自下第二有三行頌，約無性觀釋一乘義。於
X21n0369_p0283c16║中有四：初之一頌約三乘人密說一乘，二有半頌
X21n0369_p0283c17║頌定姓人唯度自身，三有半頌頌不定姓證大涅
X21n0369_p0283c18║槃，四有一頌釋涅槃相。此即第一約三乘人密說
X21n0369_p0283c19║一乘，謂三乘人皆依無性無漏聖道各證涅槃，無
X21n0369_p0283c20║第二道故說一乘，非彼三乘無有差別。
X21n0369_p0283c21║眾生界中無量生，唯度一身趣寂滅，
X21n0369_p0283c22║釋曰：此即第二頌定性人唯度自身。謂依身中定
X21n0369_p0283c23║無如來慈悲種故，畢竟不成無上菩提，廣說如前。
X21n0369_p0283c24║大悲勇猛證涅槃，不捨眾生甚難得。
X21n0369_p0284a01║釋曰：此即第三頌不定性證大涅槃。彼不定人身
X21n0369_p0284a02║中具有佛種姓故，勇猛精進證佛涅槃，不捨眾生
X21n0369_p0284a03║利益之事，具四種智便能證得究竟涅槃，比定性
X21n0369_p0284a04║人甚難得也。
X21n0369_p0284a05║微妙難思無漏界，於中解脫等無差，一切義成離惑
X21n0369_p0284a06║苦，二種異說謂常樂。
X21n0369_p0284a07║釋曰：此即第四釋涅槃相微妙難思。無漏界者，謂
X21n0369_p0284a08║涅槃體。界者體也，謂涅槃體離諸相故微妙難思。
X21n0369_p0284a09║於中解脫等無差者，顯涅槃果等無差別。於一真
X21n0369_p0284a10║如有二身義：一解脫身，謂依真如斷煩惱障證得
X21n0369_p0284a11║解脫，名解脫身。二者法身，謂佛法身力無畏等功
X21n0369_p0284a12║德所依，故名法身。於中法身唯如來有，解脫身者
X21n0369_p0284a13║三乘無別，故言解脫等無差。故下第五卷中說云：
X21n0369_p0284a14║善男子！由解脫身故，說一切聲聞獨覺與諸如來
X21n0369_p0284a15║平等平等。由法身故說有差別，如來法身有差別
X21n0369_p0284a16║故，無量功德最勝差別。若依瑜伽，三乘無餘涅槃
X21n0369_p0284a17║無有上中下品差別。故瑜伽論第八十云：非此無
X21n0369_p0284a18║餘涅槃界中可得安立上中下品高下勝劣，此是
X21n0369_p0284a19║如來是聲聞等。廣說如彼。一切義成等者，義謂義
X21n0369_p0284a20║利，謂於無餘涅槃真如體上一切無為功德義成，
X21n0369_p0284a21║遠離煩惱所依苦身，不同有餘唯離煩惱。依此涅
X21n0369_p0284a22║槃二種異說，所謂常樂。以離惑故說之為常，離苦
X21n0369_p0284a23║故說之為樂。若依瑜伽，有三義故說之為常，有二
X21n0369_p0284a24║義故名之為樂。故八十云：問：何因緣故當言是常？
X21n0369_p0284b01║答：清淨真如之所顯故、非緣生故、無生滅故。問：當
X21n0369_p0284b02║言是樂、當言非樂？答：由勝義樂當言是樂，非由受
X21n0369_p0284b03║樂說名為樂。何以故？一切煩惱及所生苦皆超越
X21n0369_p0284b04║故。准此瑜伽，依三常義、二種樂義，由此常樂二種
X21n0369_p0284b05║義別，故作此言二種異說。
X21n0369_p0284b06║爾時，勝義生菩薩復白佛言：世尊！諸佛如來密意語
X21n0369_p0284b07║言甚奇希有，乃至微妙最微妙、甚深最甚深、難通達
X21n0369_p0284b08║最難通達。
X21n0369_p0284b09║釋曰：自下第三菩薩領解受持分。於中有二：初菩
X21n0369_p0284b10║薩領解，後爾時世尊下如來勸持。前中有三：初讚
X21n0369_p0284b11║教甚深，次如是下申自領解，後世尊譬如下舉喻
X21n0369_p0284b12║重顯。此即第一讚教甚深，文有二節：初總讚歎功
X21n0369_p0284b13║能希有，後乃至下別讚歎也。言微妙甚深難通達
X21n0369_p0284b14║者，如其次第超過凡夫二乘菩薩三位別故，或可
X21n0369_p0284b15║超過聲聞緣覺菩薩位故，或可超過三僧祗位菩
X21n0369_p0284b16║薩境故，說此三名。
X21n0369_p0284b17║如是，我今領解世尊所說義者。
X21n0369_p0284b18║釋曰：自下第二自領解，於中有二：初領蘊等五門
X21n0369_p0284b19║說三無性，後領諦等二門說三無性。前中有二：初
X21n0369_p0284b20║約色蘊說三無性，後類餘蘊等。就色蘊中復分為
X21n0369_p0284b21║二：初領前二性，後領第三性。前中有二：初總標領
X21n0369_p0284b22║解，後別釋領解。此即初也。
X21n0369_p0284b23║若於分別所行遍計所執相所依行相中，假名安立
X21n0369_p0284b24║以為色蘊或自性相或差別相，假名安立為色蘊生
X21n0369_p0284c01║為色蘊滅及為色蘊永斷遍知或自性或差別相，是
X21n0369_p0284c02║名遍計所執相。
X21n0369_p0284c03║釋曰：自下第二別釋領解。於中有二：初明所執相，
X21n0369_p0284c04║後明依他性。就所就中文別有二：初依依他立所
X21n0369_p0284c05║執性；後世尊依此下，依所執性說相無性。此即初
X21n0369_p0284c06║也。文有三節：一明分別所行所依行相，二明色蘊
X21n0369_p0284c07║自性差別，三辨色蘊生滅永斷遍知。分別所行者，
X21n0369_p0284c08║分別即是能遍計度心及心所。所行言顯，彼所執
X21n0369_p0284c09║性實色蘊等，是彼分別所行境故，名為所行。又解：
X21n0369_p0284c10║所行是依他假色蘊等，即彼分別所緣緣故，名為
X21n0369_p0284c11║所行。言遍計所執相所依行相中者，所說行相自
X21n0369_p0284c12║有兩說。一云：行謂見分能緣行。解：相即相分，是所
X21n0369_p0284c13║緣相。一云：行相即是有為行相，總說依他以為行
X21n0369_p0284c14║相。兩說之中，後說為勝。若依前說，不攝依他見等
X21n0369_p0284c15║分故。安立色蘊自性差別者，總相出體名為自性，
X21n0369_p0284c16║即自性上有漏無漏、可見不可見等名為差別。安
X21n0369_p0284c17║立色蘊生滅等者，未有而有名之為生，已有還無
X21n0369_p0284c18║稱之為滅。總辨生滅名為自性，剎那生滅及一期
X21n0369_p0284c19║等名為差別。染汙色蘊名為永斷，不染色蘊名曰
X21n0369_p0284c20║遍知。或集義邊名為永斷，苦諦義邊名曰遍知。如是
X21n0369_p0284c21║永斷、遍知，若總辨永斷，名永斷自性；若見、脩等斷，
X21n0369_p0284c22║名永斷差別。總者，色蘊自性名遍知自性，別知色
X21n0369_p0284c23║蘊差別名遍知差別，如是安立名為遍計所執相。
X21n0369_p0284c24║問：勝義諦品總有六相，謂得蘊故、得蘊相故、得蘊
X21n0369_p0285a01║起故、得蘊盡故、得蘊滅故、得蘊滅作證故。依此品
X21n0369_p0285a02║初但說五相，此領解中說有六句。如何前後有此
X21n0369_p0285a03║差別？解曰：前後通論總有十相，勝義諦品說有六
X21n0369_p0285a04║相。無性品初更加二相，謂永斷、遍知。此領解中復
X21n0369_p0285a05║加二相，謂自性、差別。此十相中自性、差別及以相
X21n0369_p0285a06║故，其數不定。癈別論總唯有一相，癈總論別唯有
X21n0369_p0285a07║二相，總、別通論即有三相，所以前後增減不同。今
X21n0369_p0285a08║領解中領品初故，說此六句。或可品初亦有六相，
X21n0369_p0285a09║曾說諸蘊即勝義諦品，由得蘊故也。此領解中即
X21n0369_p0285a10║有七相，以為色蘊即初相故。問：何故第二品於蘊
X21n0369_p0285a11║等法說滅、滅作證無永遍知，此品即說永斷、遍知，
X21n0369_p0285a12║而不說滅及滅作證？解云：永斷是集，遍知即苦，滅
X21n0369_p0285a13║是滅諦，作證是道。據實蘊等通有四諦，各舉一邊，
X21n0369_p0285a14║影略互顯。
X21n0369_p0285a15║世尊！依此施設諸法相無自性性。
X21n0369_p0285a16║釋曰：此即第三依所執性說相無性，如文可知。
X21n0369_p0285a17║若即分別所行、遍計所執相、所依行相，是名依他起
X21n0369_p0285a18║相。
X21n0369_p0285a19║釋曰：自下第二別顯依他，於中有二：初明所執所
X21n0369_p0285a20║依是依他起，後依依他起辨二無性。此即初也。
X21n0369_p0285a21║世尊！依此施設諸法生無自性性及一分勝義無自
X21n0369_p0285a22║性性。
X21n0369_p0285a23║釋曰：此即第二依依他起辨無性。
X21n0369_p0285a24║如是，我今領解世尊所說義者。
X21n0369_p0285b01║釋曰：自下第二領第三性，於中有二：初總標領解，
X21n0369_p0285b02║後別釋領解。此即初也。
X21n0369_p0285b03║若即於此分別所行遍計所執相，依行相中由遍計
X21n0369_p0285b04║所執相不成實故，即此自性無自性性法，無我真如
X21n0369_p0285b05║清淨所緣，是名圓成實相。
X21n0369_p0285b06║釋曰：自下第二別釋領解。於中有二：初依依他辨
X21n0369_p0285b07║圓成實，後依圓成說一分勝義無性。此即初也，謂
X21n0369_p0285b08║所執相所依依他起性上遣所執故，無性所顯法
X21n0369_p0285b09║無我性名圓成實。
X21n0369_p0285b10║世尊！依此施設一分勝義無自性性。
X21n0369_p0285b11║釋曰：此即第二依圓成實說一分勝義無性。
X21n0369_p0285b12║如於色蘊，如是於餘蘊皆應廣說。
X21n0369_p0285b13║釋曰：自下第二類餘蘊等，於中有五：一類餘蘊、二
X21n0369_p0285b14║類十二處、三類十二緣、四類四食、五類六界十八
X21n0369_p0285b15║界。此即初也。
X21n0369_p0285b16║如於諸蘊，如是於十二處，一一處中皆應廣說。
X21n0369_p0285b17║釋曰：此即第二類十二處領解無性，准上應知。
X21n0369_p0285b18║於十二支，一一支中皆應廣說。
X21n0369_p0285b19║釋曰：此即第三類十二支領解無性，准上應知。
X21n0369_p0285b20║於四種食，一一食中皆應廣說。
X21n0369_p0285b21║釋曰：此即第四類四種食。領解無性，准上應知。
X21n0369_p0285b22║於六界、十八界，一一界中皆應廣說。
X21n0369_p0285b23║釋曰：此即第五類六界及十八界領解無性。六界
X21n0369_p0285b24║即是地水火風及以空識，准此領解品初所說種
X21n0369_p0285c01║種界等通說六界。
X21n0369_p0285c02║我今領解世尊所說義者。
X21n0369_p0285c03║釋曰：自下二領諦等二門說三無性，於中有二：初
X21n0369_p0285c04║約苦諦領解無性，後類餘諦等領解無性。前中有
X21n0369_p0285c05║二：初依二性領二無性，後依圓成實領勝義無性。
X21n0369_p0285c06║前中有二：初總標領解，後別釋領解。此即初也。
X21n0369_p0285c07║若於分別所行、遍計所執相、所依行相中，假名安立
X21n0369_p0285c08║以為苦諦。苦諦遍知，或自性相、或差別相，是名遍計
X21n0369_p0285c09║所執相。
X21n0369_p0285c10║釋曰：自下第二別釋領解。於中有二：初約所執性
X21n0369_p0285c11║領相無自性性，後依依他起領生無自性性，及一
X21n0369_p0285c12║分勝義無自性性。前中有二：初依依他起安立所
X21n0369_p0285c13║執，後依所執施設無性。此即初也。謂於所執所依
X21n0369_p0285c14║行相依他起上，假名安立以為苦諦，或立苦諦遍
X21n0369_p0285c15║知，是名遍計所執相。如是二種皆有自性或差別
X21n0369_p0285c16║相，謂逼迫名苦，名苦諦自性；三八苦等，名苦差別；
X21n0369_p0285c17║知苦諦自相，名遍知自性；知苦差別、遍知差別，
X21n0369_p0285c18║世尊！依此施設諸法相無自性性。
X21n0369_p0285c19║釋曰：此即第二依所執性施設無性，謂所執相故
X21n0369_p0285c20║立相無性，准上應知。
X21n0369_p0285c21║若即分別所行、遍計所執相、所依行相，是名依他起
X21n0369_p0285c22║相。
X21n0369_p0285c23║釋曰：自下第二依依他起，領生無性及一分勝義
X21n0369_p0285c24║無性。於中有二：初辨依他起，後依依他說無性。此
X21n0369_p0286a01║即初也。
X21n0369_p0286a02║世尊！依此施設諸法生無自性性及一分勝義無自
X21n0369_p0286a03║性性。
X21n0369_p0286a04║釋曰：此即第二依依他起說二無性。
X21n0369_p0286a05║如是，我今領解世尊所說義者。
X21n0369_p0286a06║釋曰：自下第二依圓成實施說一分勝義無性。於
X21n0369_p0286a07║中有二：初總標領解，後別釋領解。此即初也。
X21n0369_p0286a08║若即於此分別所行遍計所執相所行中相，由遍計
X21n0369_p0286a09║所執相不實故，即此自性無自性性法，無我真如清
X21n0369_p0286a10║淨所緣，是名圓成實相。
X21n0369_p0286a11║釋曰：自下第二正明領解。於中有二：初辨圓成實
X21n0369_p0286a12║相，後施設一分勝義無性。此即初也，准上應知。
X21n0369_p0286a13║世尊！依此施設一分勝義無自性性。
X21n0369_p0286a14║釋曰：此即第二施設無性，如文可知。
X21n0369_p0286a15║如於苦諦，如是於餘諦皆應廣說。
X21n0369_p0286a16║釋曰：此即第二類釋餘諦等，於中有二：初類餘諦、
X21n0369_p0286a17║後類道品。此即初也。謂如苦諦具有三性，依彼三
X21n0369_p0286a18║性立三無性。類此三諦皆具三性，依彼三性立三
X21n0369_p0286a19║無性。是故總言如於苦諦，於一一諦皆具三性，廣
X21n0369_p0286a20║如中邊及成唯識第八說。然於此經有差別者，依
X21n0369_p0286a21║於苦諦說名遍知，依於集諦名為永斷，依於滅諦
X21n0369_p0286a22║說名作證，依於道諦名為修習，如前卷說。
X21n0369_p0286a23║如於聖諦，如是於諸念住、正斷、神足、根、力、覺支中，一
X21n0369_p0286a24║一皆應廣說。
X21n0369_p0286b01║釋曰：自下第二依諸道品領解無性。於中有二：初
X21n0369_p0286b02║約七門總明領解，後如是我今下別約八道支明
X21n0369_p0286b03║其領解。此即第一總約七門道品類四聖諦，約三
X21n0369_p0286b04║性義辨三無性，准上應知。
X21n0369_p0286b05║如是，我今領解世尊所說義者。
X21n0369_p0286b06║釋曰：自下第二別約道支中第八正定明其領解。
X21n0369_p0286b07║於中有二：初依二性領二無性，後依圓成領勝義
X21n0369_p0286b08║無性。前中有二：初總標領解，後別釋領解。此即初
X21n0369_p0286b09║也。
X21n0369_p0286b10║若於分別所行遍計所執相所依行相中，假名安立
X21n0369_p0286b11║以為正定，及為正定能治所治。若正脩未生令生，生
X21n0369_p0286b12║已堅住不忘，倍脩增長廣大，或自性相或差別相，是
X21n0369_p0286b13║名遍計所執相。
X21n0369_p0286b14║釋曰：自下第二別釋領解，於中有二：初約所執領
X21n0369_p0286b15║相無性，後依依他領生無性及一分勝義無性。前
X21n0369_p0286b16║中有二：初立所執相，後施設無性。此即初也。八道
X21n0369_p0286b17║支中第八正定分別正定，餘准可知。故今分別第
X21n0369_p0286b18║八正定，文有二節。若於分別等者，辨所執性、所依、
X21n0369_p0286b19║依他。後假名安立等者，依依他起安立所執。就所
X21n0369_p0286b20║執中安立五事：一安立正定自性差別，謂總出定
X21n0369_p0286b21║體名定自性，未至、中間及四靜慮名定差別。二安
X21n0369_p0286b22║立正定能治、所治自性差別，謂八道支中第八正
X21n0369_p0286b23║定名為能治，八耶之中第八耶定名為所治。自性
X21n0369_p0286b24║差別，准上應思。三安立正修未生令生、四生已堅
X21n0369_p0286c01║住、五不忘位脩增長廣大。此上三門皆有自性差
X21n0369_p0286c02║別，尋即可知。如是五相安立正定，名所執相。
X21n0369_p0286c03║世尊！依此施設諸法相無自性性。
X21n0369_p0286c04║釋曰：此即第二辨相無性，准上應知。
X21n0369_p0286c05║若即分別所行、遍計所執相、所依行相，是名依他起
X21n0369_p0286c06║相。
X21n0369_p0286c07║釋曰：自下第二依依他起領解無性。於中有二：初
X21n0369_p0286c08║辨依他起，後依依他辨二無性。此即初也。
X21n0369_p0286c09║世尊！依此施設諸法生無自性性及一分勝義無自
X21n0369_p0286c10║性性。
X21n0369_p0286c11║釋曰：此即第二依依他起辨二無性，准上可知。
X21n0369_p0286c12║如是，我今領解世尊所說義者。
X21n0369_p0286c13║釋曰：自下第二依圓成實領解無性。於中有二：初
X21n0369_p0286c14║總標領解，後別釋領解。此即初也。
X21n0369_p0286c15║若即於此分別所行遍計所執相所依行相中，由遍
X21n0369_p0286c16║計所執相不成實故，即此自性法無我真如清淨所
X21n0369_p0286c17║緣，是名圓成實相。
X21n0369_p0286c18║釋曰：自下第二別釋領解，於中有二：初辨圓成實，
X21n0369_p0286c19║後辨無性。此即初也，准上應知。
X21n0369_p0286c20║世尊！依此施設諸法一分勝義無自性性。
X21n0369_p0286c21║釋曰：此即第二施設無性，准上應知。
X21n0369_p0286c22║世尊，譬如毗濕縛藥，一切散藥、仙藥方中皆應安處。
X21n0369_p0286c23║釋曰：自下第三舉喻重顯。於中四喻即為四段，此
X21n0369_p0286c24║即第一毗濕縛藥喻。於中有二：先喻、後合。此即舉
X21n0369_p0287a01║喻。毗濕縛藥者，但知此藥有多功能，此方無名，故
X21n0369_p0287a02║不飜之。若以此藥置諸藥中，合諸藥草皆有神驗
X21n0369_p0287a03║（深密經云毗舒婆藥草者，譯家別也）。
X21n0369_p0287a04║如是，世尊！依此諸法皆無自性、無生無滅、本來寂靜、
X21n0369_p0287a05║自性涅槃、無自性性，了義言教遍於一切，不了義經
X21n0369_p0287a06║皆應安置。
X21n0369_p0287a07║釋曰：第二舉法同喻，謂無性等言安置一切不了
X21n0369_p0287a08║義中，應皆了知彼經密意。
X21n0369_p0287a09║世尊！如彩𦘕地，遍於一切彩𦘕事業皆同一味，或青、
X21n0369_p0287a10║或黃、或赤、或白，復能顯發彩𦘕事業。
X21n0369_p0287a11║釋曰：自下第二如彩𦘕地喻。於中有二：先喻、後法。
X21n0369_p0287a12║此即初也。謂如彩𦘕青黃等地，遍於一切眾像事
X21n0369_p0287a13║業，能令事業皆同青等一味地故，復能顯發一切
X21n0369_p0287a14║彩𦘕像事業。
X21n0369_p0287a15║如是，世尊！依此諸法皆無自性，廣說乃至自性涅槃
X21n0369_p0287a16║無自性性，了義言教遍於一切，不了義經皆同一味，
X21n0369_p0287a17║復能顯發彼諸經中所不了義。
X21n0369_p0287a18║釋曰：第二舉法同喻，如文可知。
X21n0369_p0287a19║世尊！譬如一切成熟珍羞諸餅果內，投之熟蘇更生
X21n0369_p0287a20║勝味。
X21n0369_p0287a21║釋曰：自下第三熟蘇勝味喻，於中有二：先喻、後法。
X21n0369_p0287a22║此即喻也。
X21n0369_p0287a23║如是，世尊！依此諸法皆無自性，廣說乃至自性涅槃
X21n0369_p0287a24║無自性性了義言教，置於一切不了義經，生勝歡喜。
X21n0369_p0287b01║釋曰：此即舉法同喻，尋文可知。
X21n0369_p0287b02║世尊，譬如虗空遍一切處皆同一味，不障一切所作
X21n0369_p0287b03║事業。
X21n0369_p0287b04║釋曰：自下第四虗空一味喻，於中有二：先喻、後法。
X21n0369_p0287b05║此即喻也。
X21n0369_p0287b06║如是，世尊！依此諸法皆無自性，廣說乃至自性涅槃
X21n0369_p0287b07║無自性性，了義言教遍於一切，不了義經皆同一味，
X21n0369_p0287b08║不障一切聲聞、獨覺及諸大乘所脩事業。說是語已。
X21n0369_p0287b09║釋曰：此即舉法同喻。謂無性性了義言教，遍於一
X21n0369_p0287b10║切不了義經，皆悉同此一無性味，不障一切三乘
X21n0369_p0287b11║事業。
X21n0369_p0287b12║爾時，世尊歎勝義生菩薩曰：善哉，善哉！
X21n0369_p0287b13║釋曰：自下第二如來勸持。於中有四：一總讚善哉、
X21n0369_p0287b14║二讚領深義、三讚能作喻、四歎勝勸學。此即第一
X21n0369_p0287b15║總讚善哉。
X21n0369_p0287b16║善男子！汝今乃能善解如來所說甚深密意言義。
X21n0369_p0287b17║釋曰：此即第二讚領深義。
X21n0369_p0287b18║復於此義善作譬喻，所謂世間毗濕縛藥、雜彩𦘕池、
X21n0369_p0287b19║熟蘇虗空。
X21n0369_p0287b20║釋曰：此即第三讚能作喻。
X21n0369_p0287b21║勝義生，如是如是更無有異，如是如是汝應受持。
X21n0369_p0287b22║釋曰：此即第四印可勸持。
X21n0369_p0287b23║爾時勝義生菩薩復白佛言：世尊！初於一時在婆羅
X21n0369_p0287b24║痆斯仙人墮處施鹿林中，唯為發趣聲聞乘者，以四
X21n0369_p0287c01║諦相轉正法輪。
X21n0369_p0287c02║釋曰：自下第四校量嘆勝分，於中有二：初菩薩請
X21n0369_p0287c03║問，後爾時下世尊正說。前中有二：初明三轉勝劣
X21n0369_p0287c04║不同，後世尊若善男子下正發問辭辨福勝劣。前
X21n0369_p0287c05║中三輪即分為三，此即第一四諦法輪，於中有二：
X21n0369_p0287c06║初正明法輪，後雖是下顯教是劣。此即初也。文有
X21n0369_p0287c07║五節：一辨問答者，二明說時，三顯說處，四解所為，
X21n0369_p0287c08║五釋法輪。言爾時等者，辨問答人也。言初於一時
X21n0369_p0287c09║者，說經時也，謂三法輪中說初輪時。言在婆羅痆
X21n0369_p0287c10║斯等者，說經處也。深密經云：於婆羅奈城仙人集
X21n0369_p0287c11║處、諸禽獸遊處。若依真諦解節記云：第一時於婆
X21n0369_p0287c12║羅㮈鹿園仙人集處，此處有三德，故三種人恒集
X21n0369_p0287c13║此處。言三德者，一謂林德，樹枝蔭覆，春則遮雨、夏
X21n0369_p0287c14║能遮熱、冬復遮風。二謂水德，恒具有五：輕、冷、軟、美、
X21n0369_p0287c15║香。三謂他德，林外曠野一切鳥獸皆來集聚，飲食
X21n0369_p0287c16║無畏。又此地下有大寶藏，廣四十里、深四十里，有
X21n0369_p0287c17║時出現，但人不得取。若輪王出世，得用此寶。而鹿
X21n0369_p0287c18║園自有二義：一謂昔時此地有無量鹿，國王欲取
X21n0369_p0287c19║鹿，鹿王白：日日煞一，可得無量時羮。後日煞次一
X21n0369_p0287c20║懷胎鹿，鹿王愍念，自代就死。國王見之，因相𮨇訪，
X21n0369_p0287c21║鹿王仍為說菩薩道。國王聞之，即得解悟，遂放諸
X21n0369_p0287c22║鹿（廣說鹿王代鹿母死，如智度論第十六說也）。二謂轉法輪時，有三鹿
X21n0369_p0287c23║恒來佛所聽法。三種人者，佛未出世，世間仙人皆
X21n0369_p0287c24║集此地脩學仙道；二佛未出世，一切緣覺皆集此
X21n0369_p0288a01║地脩緣覺道；三佛既出世，與諸聲聞共集此處。依
X21n0369_p0288a02║大嚴經，名仙人墮處及施鹿林。彼第一云：一生補處
X21n0369_p0288a03║菩薩將欲下生，有天子下閻浮提，告辟支佛言：仁
X21n0369_p0288a04║者應捨此土。何以故？十二年後當有菩薩降神入
X21n0369_p0288a05║胎。是時波羅奈國五百辟支佛聞天語已，從座而
X21n0369_p0288a06║起，踊在虗空，高七多羅樹，作入燒身，入於涅槃，唯
X21n0369_p0288a07║有舍利從空而下，是故此地名仙人墮處。復有過
X21n0369_p0288a08║去有仁慈王，施於群鹿無畏之處，是故彼地亦名
X21n0369_p0288a09║仙人鹿苑。具說如彼。依大婆沙百八十三云：佛於
X21n0369_p0288a10║波羅痆斯仙人論處施鹿林中，為憍陳那等轉正
X21n0369_p0288a11║法輪。問：何故名波羅痆斯？答：此即是河名，去其不
X21n0369_p0288a12║遠造立王城，是故此城亦名波羅痆斯。問：何故名
X21n0369_p0288a13║仙人論處？答：若作是說諸佛定於此處轉法輪者，
X21n0369_p0288a14║彼說佛是最勝仙人，皆於此處初轉法輪，故名仙
X21n0369_p0288a15║人論處。若作是說諸佛非定於此轉法輪者，彼說
X21n0369_p0288a16║應言仙人住處。謂佛出世時，有佛大仙及聖弟子
X21n0369_p0288a17║仙眾所住；佛不世時，有獨覺仙人所住；若無獨覺
X21n0369_p0288a18║時，有世俗五通仙住。以此處恒有諸仙已住今住
X21n0369_p0288a19║當住，故名仙人住處。有說應言仙人墮處。昔有五
X21n0369_p0288a20║百仙人飛行空行至此，遇退因緣一時墮落。問：何
X21n0369_p0288a21║故名施鹿林？答：恒有諸鹿遊止此林，故名鹿林。昔有
X21n0369_p0288a22║國王名梵達多，以此林施與群鹿，故名施鹿林。如
X21n0369_p0288a23║羯蘭鐸迦長者於王舍城竹園中穿一池，以施羯
X21n0369_p0288a24║蘭鐸迦鳥令其遊戲，因名施羯蘭鐸迦池。此亦如
X21n0369_p0288b01║是，故名施鹿林。若依世親菩薩轉法輪論，有其四
X21n0369_p0288b02║緣，故依彼林而轉法輪。故彼云：以何義故捨於勝
X21n0369_p0288b03║處、多眾集處、於波羅奈小人眾處、在波吒離樹影
X21n0369_p0288b04║蔭下鹿苑之中而轉法輪？彼義今釋。世尊往昔六
X21n0369_p0288b05║十千億那由他會廣行施故，以曾供養六十千億
X21n0369_p0288b06║那由他佛。又於彼處已有九十一億千佛轉於法
X21n0369_p0288b07║輪。又彼處常饒寂靜仙人，有如是等諸功德故。廣
X21n0369_p0288b08║說如彼。言唯為發趣聲聞乘者，解所為人，三乘之
X21n0369_p0288b09║中唯為聲聞人也。依大婆沙、俱舍、正理，轉法輪論
X21n0369_p0288b10║為五比丘（五比丘者，依四分律：一、憍陳如；二、阿濕卑；三、摩訶男；四、婆提；五、婆敷。五分律云：
X21n0369_p0288b11║憍陳如、䟦提婆、頗頞鞞、摩訶納）。依瑜伽論，第九十五為憍陳那。今
X21n0369_p0288b12║依此經，通為一切聲聞乘者轉四諦法。言以四諦
X21n0369_p0288b13║相轉正法輪者，正釋法輪，謂三周正轉十二行相
X21n0369_p0288b14║法輪，如轉法輪經。然此法轉略以四門分別：一、釋
X21n0369_p0288b15║名字；二、出體性；三、問答解釋；四、釋十二行
X21n0369_p0288b16║言釋名者，如契經說：世尊轉法輪。毗婆沙一百八
X21n0369_p0288b17║十二云：問：何故名法輪？答：此輪是法所成，法為自
X21n0369_p0288b18║性，故名法轉。如世間輪，金等所成，金等為性，名金
X21n0369_p0288b19║等輪。此亦如是。有說：此輪能淨聖慧法眼，故名法
X21n0369_p0288b20║輪。有說：此輪能治非法輪，故名法輪。非法輪者，謂
X21n0369_p0288b21║布剌䋈等六師所轉八耶支輪。問：何故名輪？輪是
X21n0369_p0288b22║何義？答：動轉不住是轉義，捨此趣彼是輪義，能伏
X21n0369_p0288b23║怨敵義是輪義。如是等義，故名為輪。言動轉不住
X21n0369_p0288b24║者，見道是速疾道、不越期心道，於動轉不住最為
X21n0369_p0288c01║隨順故。言捨此趣彼者，見道中捨苦現觀、趣集現
X21n0369_p0288c02║觀，乃至捨滅現觀、趣道現觀故。言能伏怨敵義者，
X21n0369_p0288c03║如轉輪王所有輪寶，降伏四洲所有怨敵。如是行
X21n0369_p0288c04║者，以見道輪降伏四諦所有煩惱，故名法輪。所言
X21n0369_p0288c05║輪者，依轉動義，令他身中聖道起故，名之為轉。故
X21n0369_p0288c06║婆沙：問：若彼身中聖道生時，即彼名為轉法輪者，
X21n0369_p0288c07║何故說佛轉法輪耶？答：依能轉因故作是說。謂彼
X21n0369_p0288c08║身中所有聖道，世尊若不以言說手為其轉者，即
X21n0369_p0288c09║彼聖道無因得生。彼聖道生皆由佛力，是故說佛
X21n0369_p0288c10║初轉法輪。薩婆多宗義如上釋。若依經部有其二
X21n0369_p0288c11║義：一者聖教、二者聖道。由此聖教往他相續，故名
X21n0369_p0288c12║為轉。故俱舍二十四云：所有法門名法輪。應可正
X21n0369_p0288c13║理。云何名轉？由此法門往他相續令解義故。或諸
X21n0369_p0288c14║聖道皆是法輪，於所化生身中轉故。於他相續見
X21n0369_p0288c15║道生時已至轉初，故名已轉。大乘亦爾，具有二義，
X21n0369_p0288c16║如瑜伽說，後當分別。
X21n0369_p0288c17║言出體者，諸說不同，一薩婆多宗依俱舍等，唯八
X21n0369_p0288c18║聖道以為自性。故俱舍二十四云：頌曰：
X21n0369_p0288c19║所說沙門性，亦名婆羅門，亦名為梵輪。
X21n0369_p0288c20║於中唯見道，說名為法輪。由速等似輪，
X21n0369_p0288c21║或具輪等故。
X21n0369_p0288c22║解云：於中唯見道說名為法輪，准此故知唯在見
X21n0369_p0288c23║道八支為體，雜心第十亦同俱舍。故彼頌曰：
X21n0369_p0288c24║牟尼說見道，疾故名法輪。或說覺八枝，
X21n0369_p0289a01║轉至於他身。
X21n0369_p0289a02║解云：上半薩婆多義，下半頌顯尊者瞿沙所立宗
X21n0369_p0289a03║義，通於脩位。大唐三藏翻為妙音，廣說如彼。又大
X21n0369_p0289a04║婆沙一百八十二云：云何法輪？答：八聖道支若兼
X21n0369_p0289a05║相應隨轉，即五蘊性。乃至彼云：唯說見道名為法
X21n0369_p0289a06║轉。具說如彼。然毗婆沙師三轉十二行，如次顯示
X21n0369_p0289a07║見等三道非唯見道。是故世親約三轉十二行破
X21n0369_p0289a08║薩婆多，唯說見道名為法輪。故俱舍論第二十
X21n0369_p0289a09║四復作是言：由此三轉，如次顯示見道、脩道、無學
X21n0369_p0289a10║道三。毗婆沙師所說如是。（此敘薩婆多義。）若爾，三轉十
X21n0369_p0289a11║二行相非唯見道，如何可說唯於見道立法輪名？
X21n0369_p0289a12║（此是經〔部〕薩婆多，或可世親自破也。）是故唯應即此三轉十二行相
X21n0369_p0289a13║所有法門名為法輪。可應正理，具說如彼。（解云：經部申自
X21n0369_p0289a14║宗，或可世親申自宗義也。）依順正理第六十七救薩婆多云：毗
X21n0369_p0289a15║婆沙師本意總說一切聖道皆名法輪，以說三道
X21n0369_p0289a16║攝故。於他相續見道生時已至轉初，故名已轉。然
X21n0369_p0289a17║唯見道是法輪初，故說法輪唯是見道。諸天神類
X21n0369_p0289a18║即就最初言轉法輪，不依二道。依摩訶僧祇部，說
X21n0369_p0289a19║法輪體語為自性。故婆沙一百八十二云：彼作是
X21n0369_p0289a20║說：一切佛語皆是法輪。依經部宗，如俱舍第二十
X21n0369_p0289a21║四：體有二種：一、教為體，二、用一切聖道為體。所引
X21n0369_p0289a22║聖教如名中說。若依異部宗輪論，大眾部、一說部、
X21n0369_p0289a23║說出世部、雞胤部，四部同說諸如來語皆轉法輪。
X21n0369_p0289a24║依多聞部，謂佛五音是出世教：一無常、二苦、三空、
X21n0369_p0289b01║四無我、五涅槃寂靜，此五能引出離道故；如來餘
X21n0369_p0289b02║音是世間教。如是等說，皆用聖教以為法輪。今依
X21n0369_p0289b03║大乘，通用聖道及彼聖教為法輪體。故此經云：初
X21n0369_p0289b04║二法輪是不了義，第三法輪是了義經。依深密經，
X21n0369_p0289b05║第二不了義修多羅、第三了義修多羅，而不說第
X21n0369_p0289b06║一不了義者，譯家略故。准此經等，皆說聖教名為
X21n0369_p0289b07║法輪。若依瑜伽，通說教行。故瑜伽九十五云：正見
X21n0369_p0289b08║等法所成性故，說名法輪。如來應供是梵增語，彼
X21n0369_p0289b09║所轉故，亦名梵輪。然彼瑜伽以五種相辨轉法輪，
X21n0369_p0289b10║故今敘之。彼云：復次由五種相轉法輪者，當知名
X21n0369_p0289b11║為善轉法輪。一者世尊為菩薩時為所得緣境界、
X21n0369_p0289b12║二者為得所得方便、三者證得自所應得、四者得
X21n0369_p0289b13║已樹他相續令於自證深生信解、五者令他於他
X21n0369_p0289b14║所證深生信解。當知此中所緣境者，謂四聖諦。得
X21n0369_p0289b15║方便者，謂即依此四聖諦中三周正轉十二相智。
X21n0369_p0289b16║最初轉者，謂昔菩薩入現觀時，如實了知是苦聖
X21n0369_p0289b17║諦，廣說乃至是道聖諦。於中所有現量聖智，能斷
X21n0369_p0289b18║見道所斷煩惱，爾時說名生聖慧眼。即此由依去
X21n0369_p0289b19║來今世有差別故，如其次第眼智明覺。第二轉者，
X21n0369_p0289b20║謂是有學，以其妙慧如實通達：我當於後猶有所
X21n0369_p0289b21║作，應當遍知未知苦諦、應當永斷未斷集諦、應當
X21n0369_p0289b22║作證未證滅諦、應當脩習未脩道諦。如是亦有四
X21n0369_p0289b23║種行相，如前應知。第三轉者，謂是無學已得盡智、
X21n0369_p0289b24║無生智故，言所應作我皆已作。如是亦有四種行
X21n0369_p0289c01║相，如前應知。此差別者，謂前二轉四種行相是其
X21n0369_p0289c02║有學真聖慧眼，最後一轉是其無學真聖慧眼（此釋
X21n0369_p0289c03║菩薩見等三道三周正轉十二相智，謂為無上菩提之方便。准此瑜伽，以眼、智、明、覺為十二行相）。得
X21n0369_p0289c04║所得者，謂得無上正等菩提（此釋第三無學位中自有二義：一、三道差
X21n0369_p0289c05║別以為方便，二、菩提義邊即無學為證自所得也）。樹他相續令於自證生
X21n0369_p0289c06║信解者，謂如長老阿若憍陳從世尊所聞正法已，
X21n0369_p0289c07║最初悟解四聖諦法。又答問言：我已解法。從此已
X21n0369_p0289c08║後如前所說究竟行相，五皆證得阿羅漢果生解
X21n0369_p0289c09║脫處（此釋如來施鹿林中轉法輪時五人得道）。最後令他於他所證生
X21n0369_p0289c10║信解者，謂如長老阿若憍陳起世間心：我已解法。
X21n0369_p0289c11║如來知已起世間心：斷阿若憍陳已解我法。地神
X21n0369_p0289c12║知已舉聲轉告，逕於剎那瞬息便實，其聲展轉乃
X21n0369_p0289c13║至梵世（此釋陳如得道後，地神轉告至於梵世也）。當知世尊轉所轉
X21n0369_p0289c14║法置於阿若憍陳身中，次復隨轉置餘身中，彼復
X21n0369_p0289c15║隨轉置餘身中。以是展轉隨轉義故，說名為轉。正
X21n0369_p0289c16║見等法所成性故，說名法輪。如來應供是梵增語，
X21n0369_p0289c17║彼所轉故亦名梵輪（准此瑜伽五相之義，釋經宗意應可了知也）。
X21n0369_p0289c18║第三問答解釋。問：依薩婆多，何故唯說見道名法
X21n0369_p0289c19║輪耶？答：見道是速疾道、不越期心道，於動轉不住
X21n0369_p0289c20║最為隨順，故獨名法輪。解云：十六剎那各唯一念，
X21n0369_p0289c21║故名速疾。無餘心間，故言不越期心。雜心俱舍及
X21n0369_p0289c22║順正理大同此釋。或有說者，見道猶如輻穀輞法，
X21n0369_p0289c23║故說為輪。猶如車輪，穀最居中，輪依穀住，輞攝於
X21n0369_p0289c24║輪。如是見道，苦集忍智如輻，滅忍滅智如穀，道忍
X21n0369_p0290a01║道智如輞，遍緣道故。或有說者，正見、正思惟、正懃
X21n0369_p0290a02║如輻，正語、業、命如穀，正念、正定如輞。應如婆沙六
X21n0369_p0290a03║復次釋。問：若唯見道名法輪者，如何三周十二行
X21n0369_p0290a04║智皆名法輪？答：依俱舍等不釋此難。正理論師釋
X21n0369_p0290a05║通此難，如體中說。問：若謂聖道是法輪者，即菩提
X21n0369_p0290a06║樹下已轉法輪，何故至波羅痆斯方名轉法輪？答：
X21n0369_p0290a07║轉法輪有二種：一、自相續中轉；二、令他相續中轉。
X21n0369_p0290a08║菩提樹下是自轉法輪，波羅痆斯是令他轉法輪。
X21n0369_p0290a09║佛以饒益他為正事故，依令他轉說初轉法輪，廣
X21n0369_p0290a10║說如彼。薩婆多師問：摩訶僧祇部若是佛語名法
X21n0369_p0290a11║輪者，則應菩提樹邊為商人說法已名轉法輪，何
X21n0369_p0290a12║故後至波羅痆斯國乃名轉法輪耶？答：依毗婆沙
X21n0369_p0290a13║不釋此難。若准異部宗輪論，彼說一切佛語皆轉
X21n0369_p0290a14║法輪，故知為賈客說亦是法輪。而今所說鹿野苑
X21n0369_p0290a15║中方轉法輪者，約三轉十二行相，故作此說。問：經
X21n0369_p0290a16║部大乘一切聖道三轉十二行皆名法輪者，如何
X21n0369_p0290a17║不說菩提樹下名轉法輪，而言鹿苑名轉法輪？若
X21n0369_p0290a18║一切教皆名法輪者，如何波羅奈國見道生時名
X21n0369_p0290a19║已轉耶？釋此難意，如俱舍論十二行相所有法門
X21n0369_p0290a20║名為法輪，由此法門往他相續令解義故。或諸聖
X21n0369_p0290a21║道皆是法輪，於所化生身中轉故，於他相續見道
X21n0369_p0290a22║生時已至轉初，故名已轉。解云：經部諸教諸道皆
X21n0369_p0290a23║名法輪，而約轉初故言已轉，非謂餘道餘教非法
X21n0369_p0290a24║輪故。而說已言依大乘宗，應准此釋，於理無違。
X21n0369_p0290b01║第四釋十二行者，三轉十二行相諸宗不同。薩婆
X21n0369_p0290b02║多宗如毗婆沙第七十九有三師說，故彼論云：如
X21n0369_p0290b03║契經說：佛告苾蒭：此苦聖諦我曾未聞，於此法中
X21n0369_p0290b04║如理作意，由此便生眼智明覺。此苦聖諦慧應遍
X21n0369_p0290b05║知我昔未聞，乃至廣說。此苦聖諦慧已遍知我昔
X21n0369_p0290b06║未聞，乃至廣說。集滅道諦廣說亦爾。此苦聖諦我
X21n0369_p0290b07║昔未聞等，顯未知當知根。此苦聖諦慧應遍知等，
X21n0369_p0290b08║顯已知根。此苦聖諦慧已遍知等，顯具知根。集滅
X21n0369_p0290b09║道諦各顯三根，應知亦爾。大德法救作如是說：我
X21n0369_p0290b10║思此經舉身毛竪，以佛所說必不違義，定有次第。
X21n0369_p0290b11║今此契經越次第說，具知根後復說未知當知根
X21n0369_p0290b12║故。非佛獨覺及諸聲聞得有如是觀行次第，具知
X21n0369_p0290b13║根後如何復起初無漏根？若捨此經必不應理，佛
X21n0369_p0290b14║初說故，以五苾蒭而為上首，八萬諸天聞此所說
X21n0369_p0290b15║皆證法故。若欲不捨，復違次第，故思此經舉身毛
X21n0369_p0290b16║竪。然彼大德雖作是言，而不捨經，但迴文句。彼作
X21n0369_p0290b17║是說：此經應言：此苦聖諦我昔未聞，乃至廣說。舉
X21n0369_p0290b18║滅道諦廣說亦爾。此苦聖諦慧應遍知、此集聖諦
X21n0369_p0290b19║慧應永斷、此滅聖諦慧應作證、此道聖諦慧應脩
X21n0369_p0290b20║習，昔未聞等廣說如前。此苦聖諦慧已遍知、此集
X21n0369_p0290b21║聖諦慧已永斷、此滅聖諦慧已作證、此道聖諦
X21n0369_p0290b22║慧已脩習，昔未聞等廣說如前。若作是說，不失次
X21n0369_p0290b23║第隨順現觀。非如經說：阿毗達摩諸論師言：不應
X21n0369_p0290b24║輙迴此經文句。過去無量諸大論師，利根多聞過
X21n0369_p0290c01║於大德，當不敢迴此經文句，況今大德而可輙迴？
X21n0369_p0290c02║但應尋求此經意趣，謂說法者依二次第：一、依隨
X21n0369_p0290c03║順說法次第，如此經說；二、依隨順現觀次第，如大
X21n0369_p0290c04║德說。脇尊者言：此經不說三無漏根，但說菩薩菩
X21n0369_p0290c05║提樹下欲界聞思所成慧力脩行四諦。問：世尊既
X21n0369_p0290c06║說我由此觀證得無上正等菩提，豈有聞思證菩
X21n0369_p0290c07║提義？答：菩薩由此聞思慧力，伏除一切四聖諦愚，
X21n0369_p0290c08║由此定當證無上覺，故說由此證得菩提。如人先
X21n0369_p0290c09║時濕皮覆面，後得除去以穀覆之，其障輕微可言
X21n0369_p0290c10║無障，故此非說三無漏根。如契經說：佛告苾蒭：我
X21n0369_p0290c11║於四聖諦三轉十二行相，生眼智明覺
X21n0369_p0290c12║問：此應有十二轉四十八行相，何故但說三轉十
X21n0369_p0290c13║二行相耶？答：雖觀一一諦皆有三轉十二行相，而
X21n0369_p0290c14║不過三轉十二行相，故作是說。如預流者極七反
X21n0369_p0290c15║有，及七處善并二法等。此中眼者謂法智忍，智者
X21n0369_p0290c16║謂諸法智，明者謂類智忍，覺者謂諸類智。復次眼
X21n0369_p0290c17║是觀見義，智是決斷義，明是照了義，覺是警察義
X21n0369_p0290c18║（十二轉者，四諦中各有三轉，故成十二轉。四十八行相者，如苦諦中有三轉，一一轉各生眼智明覺，故成
X21n0369_p0290c19║十二。餘三諦亦爾，合成四十八行相。七處善及二法者，如婆娑一百八云：云何七處善？謂如實知色、知色
X21n0369_p0290c20║集、知色滅趣、知色滅行、知色味、知色愚、知色出，如實知受想行識七亦爾。廣說如彼。又彼云：問：若爾，應說
X21n0369_p0290c21║三十五處善或無量善，何故說七？答：觀一一蘊各各有七，不過七數，故說有七。如餘經說：諸預流者極七
X21n0369_p0290c22║反有。彼有別說：二趣二有應二十八，謂人趣有七、天趣有七、人中有有七、天中有有七。然不過七，故說七
X21n0369_p0290c23║名。又如餘經說：有二法，謂眼、色乃至意、法。又如餘經說：三轉法輪有十二行相。彼不過三及十二，故說三
X21n0369_p0290c24║十二。此亦如是，廣說如彼。兩復次解：眼、智、明、覺，初復次唯依見道，後復次依後二道。或可初依見道，後通
X21n0369_p0291a01║三道也。）今依經部破薩婆多，唯依見道名轉法輪，通
X21n0369_p0291a02║約聖教及諸聖道俱作三轉及十二行。故俱舍云：
X21n0369_p0291a03║若爾，三轉十二行相非唯見道，如何可說唯於見
X21n0369_p0291a04║道立法輪名？是故唯應即此三轉十二行相所有
X21n0369_p0291a05║法門名為法輪，可應正理。如何三轉？三周轉故。如
X21n0369_p0291a06║何具足十二行相？三周楯歷四聖諦故。謂此名苦、
X21n0369_p0291a07║此是集、此是滅、此是道，此應遍知、此應永滅、此應
X21n0369_p0291a08║作證、此應脩習，此已遍知、此已永斷、此已作證、此
X21n0369_p0291a09║已脩習，乃至廣說。解云：經部約位辨三、依諦辨四，
X21n0369_p0291a10║行十二行相同大乘釋。
X21n0369_p0291a11║問：若爾，如何會釋前所引經？解云：彼經依說次第，
X21n0369_p0291a12║眼、智、明、覺同瑜伽釋，亦不違理。今依大乘，同經部
X21n0369_p0291a13║說。故轉法輪論云：又復世尊轉幾幾行轉法輪者，
X21n0369_p0291a14║彼義今說。法輪三轉有十二行：此苦聖諦、此集聖
X21n0369_p0291a15║諦、此滅聖諦、此苦滅道聖諦，此第一轉；此苦聖諦
X21n0369_p0291a16║應知、此苦集應斷、此苦滅應證、此苦滅道應脩，此
X21n0369_p0291a17║第二轉；此苦聖諦已知、此苦集已斷、此苦滅已證、
X21n0369_p0291a18║此苦滅道已脩，此第三轉。此說三轉，如是苦智、集
X21n0369_p0291a19║智、滅智、道智。如是苦諦有三轉智，如是集諦、如是
X21n0369_p0291a20║滅諦、如是道諦有三轉智，彼如是說有十二行。瑜
X21n0369_p0291a21║伽九十五大同轉法輪論，而差別者，轉法輪論總
X21n0369_p0291a22║不分別眼、智、明、覺。依瑜伽論，眼、智、明、覺約三世境，
X21n0369_p0291a23║總別有異，如體中說。四分律由三轉故，憍陳如等
X21n0369_p0291a24║得法眼淨，而不說言得羅漢果，應更尋求。已外諸
X21n0369_p0291b01║門，具如婆沙一百八十二、三雜心第十、俱舍二十
X21n0369_p0291b02║四、順正理第六十七等廣說。
X21n0369_p0291b03║雖是甚奇甚為希有，一切世間諸天人等，先無有能
X21n0369_p0291b04║如法轉者，而於彼時所轉法輪，有上有客是未了義，
X21n0369_p0291b05║是諸諍論安足處所。
X21n0369_p0291b06║釋曰：此即第二顯不了義。謂此法輪隱空說有是
X21n0369_p0291b07║不了義，具顯生死涅槃因果及說人空，而未能顯
X21n0369_p0291b08║法空道理。是故此教有上勝教、有容勝教、有容他
X21n0369_p0291b09║破，是二十部諍論依處。真諦記云：初說小乘見四
X21n0369_p0291b10║諦非無相故不了，更有大乘故有上，為大乘破故
X21n0369_p0291b11║有難。既與世間義異，故與彼鬪諍。
X21n0369_p0291b12║世尊！在昔第二時中，唯為發趣脩大乘者，依一切法
X21n0369_p0291b13║皆無自性、無生無滅、本來寂靜、自性涅槃，以隱密相
X21n0369_p0291b14║轉正法輪。
X21n0369_p0291b15║釋曰：自下第二無相法輪，於中有二：初正明法輪，
X21n0369_p0291b16║後顯不了。此即初也。文有三節：初明說時，次辨所
X21n0369_p0291b17║為，後顯法輪。言世尊在昔第二時中者，明說時也，
X21n0369_p0291b18║謂三輪中第二時也。唯為等者，說教所為，謂求三
X21n0369_p0291b19║乘中唯為發趣大乘者說。依深密經亦同此釋，故
X21n0369_p0291b20║彼經云：為住大乘眾生說於諸法無自性等。是故
X21n0369_p0291b21║金剛般若經云：此經為發大乘者說，為發最上乘
X21n0369_p0291b22║者說。依一切法皆無自性等者，正顯第二無相法
X21n0369_p0291b23║輪。諸部波若宗明無相，說一切法皆無自性乃至
X21n0369_p0291b24║自性涅槃。然初法輪隱空說有，今此第二隱有說
X21n0369_p0291c01║空，故作此言。以隱密相轉正法輪亦名祕密，故大
X21n0369_p0291c02║般若五百七十二云：無生無滅等即是諸佛祕密
X21n0369_p0291c03║之教。然此第二無相大乘即大般若，此即舊說八
X21n0369_p0291c04║部般若。菩提留支金剛仙論第一云：應世間故，說
X21n0369_p0291c05║八部般若。第一部十萬偈，第二部二萬五千偈，第
X21n0369_p0291c06║三部一萬八千偈，此大品是。第四部八千偈，此小
X21n0369_p0291c07║品是。第五部四千偈，第六部五百偈，第七部六百
X21n0369_p0291c08║偈，此文殊般若是。第八部三百偈，此金剛般若是。
X21n0369_p0291c09║前七部遣相未盡，故但稱般若。此第八部遣相最
X21n0369_p0291c10║盡，故別立金剛之名也。真諦三藏大同留支。又云：
X21n0369_p0291c11║第一、第二，此之二部猶在西國，此方所無。第五、第
X21n0369_p0291c12║六，此之二部由在胡本，未曾翻譯。今大唐三藏所
X21n0369_p0291c13║譯梵本二十萬頌，四處十八會說。初之六會及第
X21n0369_p0291c14║十五會，在王舍城鷲峯山說。第七、八、九、十一、十二、
X21n0369_p0291c15║十三、十四，此之七會在室羅筏誓多林給孤獨園
X21n0369_p0291c16║說。第十會在他化自在天王宮說。第十六會在王
X21n0369_p0291c17║舍城竹林園白鷺池說。
X21n0369_p0291c18║雖更甚深甚為希有，而於彼時所轉法輪，亦是有上
X21n0369_p0291c19║有所容受猶未了義，是諸諍論安足處所？
X21n0369_p0291c20║釋曰：第二顯未了義，謂諸般若說無相等，而不分
X21n0369_p0291c21║別三無自性及三自性有無之義，故深密經及此
X21n0369_p0291c22║經文皆說無為為不了義。又無量義經云：我先道
X21n0369_p0291c23║場菩提樹下端坐六年，得阿耨多羅三藐三菩提，
X21n0369_p0291c24║以佛眼觀一切諸法不可宣說。所以者何？知諸眾
X21n0369_p0292a01║生性欲不同，種種說法以方便力四十餘年未顯
X21n0369_p0292a02║真實，是故眾生得道差別，不得疾成無上菩提。准
X21n0369_p0292a03║此等文，故知般若是不了義。由斯義故，對四諦輪
X21n0369_p0292a04║雖是甚深亦是希有，而比第三有上有容是未了
X21n0369_p0292a05║義。由未了故，猶有諍論。真諦記云：次說大乘異於
X21n0369_p0292a06║小乘，故不了猶有一乘，故有上與小乘異，故與小
X21n0369_p0292a07║乘一乘鬪諍，為一乘所破，故有難
X21n0369_p0292a08║第三時中，普為發趣一切乘者，依一切法皆無自性，
X21n0369_p0292a09║無生無滅，本來寂靜，自性涅槃，無自性性，以顯了相，
X21n0369_p0292a10║轉正法輪。
X21n0369_p0292a11║釋曰：自下第三了義大乘，於中有二：初正明了義，
X21n0369_p0292a12║後顯了義相。此即初也。文有三節：初明說時，次辨
X21n0369_p0292a13║所為，後顯法輪。言世尊！於今第三時者，說教時也。
X21n0369_p0292a14║於三法輪中說第三時，普為發趣一切乘者，說教
X21n0369_p0292a15║所。今此法輪是了義教，如是分別二空、三性等義，
X21n0369_p0292a16║是故三乘各證自果。故顯揚論第六卷云：方便者，
X21n0369_p0292a17║謂了知知是三種自性，能作一切聲聞、獨覺無上
X21n0369_p0292a18║正等菩提方便。依一切法皆無自性等者，後顯法
X21n0369_p0292a19║輪也。謂一切法無自性等者，如前所說，以隱密相
X21n0369_p0292a20║轉正法輪。而今第三於上諸句一一皆說無自性
X21n0369_p0292a21║性，無自性性即是三種無自性性，如前已說。如是
X21n0369_p0292a22║三種無自性性即是三性，由斯道理，無自性性具
X21n0369_p0292a23║足顯示有性、無性，故作此言，以顯了相轉正法輪。
X21n0369_p0292a24║第一甚奇最為希有，于今世尊所轉法輪，無上無容
X21n0369_p0292b01║是真了義，非諸諍論安足處所。
X21n0369_p0292b02║釋曰：此第二釋顯了之相。所轉法輪最上希有，更
X21n0369_p0292b03║無過勝，故名無上。無容後勝，無容後破，故名無容。
X21n0369_p0292b04║具顯有無，故是了義，非諸諍論所依之處。真諦記
X21n0369_p0292b05║云：次須說一乘，與小乘大乘，同因緣因果。故云顯
X21n0369_p0292b06║說無分別。第一了義是法輪最希有，無更過此理
X21n0369_p0292b07║者，故名無上。又小同歸故無有諍，無諍故不可破，
X21n0369_p0292b08║不可破無難。然上所說三種法輪，略以三門分別：
X21n0369_p0292b09║一明時處諸說同異，二辨攝教分齊顯了不了，三
X21n0369_p0292b10║辨所詮宗淺深差別。
X21n0369_p0292b11║第一時處諸說同異者，依真諦三藏解節經疏云：
X21n0369_p0292b12║復次如來三轉法輪為三種人：一者初度聲聞，於
X21n0369_p0292b13║波羅㮈鹿園仙人集處初轉法輪，即第一時轉四
X21n0369_p0292b14║諦法輪。是法輪希有不可思議，是法輪不了義，有
X21n0369_p0292b15║上有難有諍。次如來得道已，第七年在舍衛國給
X21n0369_p0292b16║孤獨園，即是第二時為度大乘行人，顯一切法無
X21n0369_p0292b17║自性、無生無滅、本來寂靜、自性涅槃，顯說相皂，名
X21n0369_p0292b18║轉法輪。轉法輪者，波羅蜜十地等，是法輪希有不
X21n0369_p0292b19║可思議，一切人天所不能轉。是法輪不了義，亦有
X21n0369_p0292b20║上有難有諍。去孤獨園五里有江，人飲浴去悉得
X21n0369_p0292b21║智慧，時人號云施智慧所，故佛於此地說大乘般
X21n0369_p0292b22║若。江名沙羅底，此翻為智慧如河，此是女天所住
X21n0369_p0292b23║處也。次佛未涅槃七年，成道後三十八年，在毗舍
X21n0369_p0292b24║離國鬼王法堂，為真當菩薩說解節經等維摩法
X21n0369_p0292c01║華等。此第三時世尊為度三乘行人，為顯一切法
X21n0369_p0292c02║無自性、無生無滅、本來寂靜、自性涅槃，顯無分別
X21n0369_p0292c03║相輪。是法輪最清淨、希有不可思議，是法輪了義，
X21n0369_p0292c04║無上無難無諍。為眾生根鈍，如來次第說法輪。問：
X21n0369_p0292c05║如來說法何故有此三種？答：為二種諦故：一者安
X21n0369_p0292c06║立諦，二者不安立諦。若鹿園說法，即是安立四諦。
X21n0369_p0292c07║若祇園說法，即是安立二諦。若於毗舍離說法，名
X21n0369_p0292c08║不安立諦；不定真俗，謂之不安立諦。相傳說云：真
X21n0369_p0292c09║諦師說：第一法輪二月八日成道，四月八日於波
X21n0369_p0292c10║羅㮈初轉法輪。又第二法輪為諸菩薩兼為二乘
X21n0369_p0292c11║說般若經。解云：相傳第一法輪如其日月，第二法
X21n0369_p0292c12║輪兼為二乘。餘義皆同解節經疏。又解節疏云：第
X21n0369_p0292c13║三、教在毗舍離，便違經說在王舍城耆闍崛山。今
X21n0369_p0292c14║依大唐三藏，三種法輪但說處所，不說時節、日月、
X21n0369_p0292c15║年歲。初法輪處同真諦說，如前分別。第二法輪依
X21n0369_p0292c16║四處十六會說，如大般若，如前所說。而真諦云在
X21n0369_p0292c17║舍衛國給孤獨者，於四處中但說一處。第三法輪
X21n0369_p0292c18║在兩處說：一者、淨土，二者、穢土。如何第一記中已
X21n0369_p0292c19║說？真諦記云毗舍離者，便顯穢土與經不同，如前
X21n0369_p0292c20║分別。通說法華及華嚴等為第三者，即鷲峰山及
X21n0369_p0292c21║七處八會，如經應知。問：深密解脫經云：第一、為聲
X21n0369_p0292c22║聞行人，第二、為住大乘人，第三、為住一切大乘。今
X21n0369_p0292c23║依此經，第一、唯為發趣聲聞乘者，第二、唯為發趣
X21n0369_p0292c24║脩大乘者，第三、普為發趣一切乘者。如是二經，以
X21n0369_p0293a01║何為正？答：今本為正，如前所說，理不違故。又真諦
X21n0369_p0293a02║記亦同此說，故解節記云：第一、為聲聞人，第二、為
X21n0369_p0293a03║大乘人，第三、為三乘人。
X21n0369_p0293a04║第二、攝教分齊顯了、不了者，先辨攝教分齊，後明
X21n0369_p0293a05║了、不了義。言攝教分齊者，諸說不同。若依真諦，
X21n0369_p0293a06║部執論記第二卷說：小乘三藏名初法輪，唯小非
X21n0369_p0293a07║大；涅槃經名第二法輪，通為大、小；華嚴、般若名第
X21n0369_p0293a08║三法輪，唯大非小。故彼記云：佛教自有三種法輪：
X21n0369_p0293a09║一、小乘法輪，即是三藏教；二、大乘法輪，說大乘與
X21n0369_p0293a10║小乘異，如涅槃經合明大、小乘義；三、一乘法輪，明
X21n0369_p0293a11║大、小無異，如華嚴等經。諸般若經明三乘人同觀
X21n0369_p0293a12║二空理、同脩真實智，故知大、小無異也。若依解節，
X21n0369_p0293a13║疏如前說：第一、說四諦法輪，第二、說大乘般若，第
X21n0369_p0293a14║三、說謂解節經、維摩、法華等。解云：真諦二記所自
X21n0369_p0293a15║說成相違。雖有兩說，且依後釋，順經文故。謂四諦
X21n0369_p0293a16║為初教，諸部般若為第二教，解深密經、維摩、法華
X21n0369_p0293a17║及華嚴等為第三教。且依真諦，判教如上。今解：諸
X21n0369_p0293a18║說四諦者為第一教，說無相者為第二教，若約三
X21n0369_p0293a19║性、三無性等具顯有、無盡理說者為第三教，不約
X21n0369_p0293a20║年、月、時、節、前、後辨三時教。問：准何得知諸部般若
X21n0369_p0293a21║為第三教？解云：如般若二百九十六云：爾時無量
X21n0369_p0293a22║百千天子空中散華，同聲唱言：我等今者於贍部
X21n0369_p0293a23║洲見佛。第二、轉妙法輪。四百三十七、五百七、五百
X21n0369_p0293a24║四十五、大品十九、智度論六十五皆同。後明了、不
X21n0369_p0293b01║了者，且依此經，於三輪中，初二不了，第三為了。所
X21n0369_p0293b02║以者何？如上所說，第一法輪隱空說有，第二法輪
X21n0369_p0293b03║隱有說空，第三法輪具足顯示空有道理，故名了
X21n0369_p0293b04║義。非謂所詮有淺深，故名了不了。所以者何？第二
X21n0369_p0293b05║第三所辨無相，理無淺深，而具分別，顯故名了。不
X21n0369_p0293b06║具足說，隱故不了。由斯道理，了與不了，諸說不同。
X21n0369_p0293b07║若依小乘，二十部中自有二說：一、大眾部一說，說
X21n0369_p0293b08║出世雞胤，說假制多山、小西山住、北山住。法密、飲光
X21n0369_p0293b09║十部同說，如來所說皆是了義。二、薩婆多等餘十
X21n0369_p0293b10║部說，如來所說有了不了，非皆了義。依真諦師部
X21n0369_p0293b11║執論記第一卷云：若是未熟眾生多，宜為說不了
X21n0369_p0293b12║義經。若已成熟眾生多，宜為說了義經。然了不了
X21n0369_p0293b13║凡有四句：一、語了義不了，如小乘經。二、義了語不
X21n0369_p0293b14║了，如煞王子偈（如雜集論第十六云：逆害於父母，王及二多聞，誅國及隨行，是人說
X21n0369_p0293b15║清淨。廣釋如彼）。三、語義俱不了，如外道經。四、語義俱了，如
X21n0369_p0293b16║大乘經。了了易解為淺，不了難解為深。又第六云：
X21n0369_p0293b17║一切經不盡是了義者，若稱理而說，即是了義。不
X21n0369_p0293b18║了義自有兩種：一、語不了而義了，如煞於父母王
X21n0369_p0293b19║及諸王子偈，語雖不了，義實了也。二、語了而義不
X21n0369_p0293b20║了，如釋迦言：我精進故，法久住世。餘佛懈怠故，法
X21n0369_p0293b21║不久住世。迦葉佛滅後，住止七日。柯羅拘孫陀
X21n0369_p0293b22║訶佛滅後，法住世十二年。柯那牟尼佛滅後，法世
X21n0369_p0293b23║六年。我滅後，住世二千年。此語甚了，而義不了。不
X21n0369_p0293b24║了者，佛意明餘佛不重說法，故名懈怠。一法止作
X21n0369_p0293c01║一過說，釋迦於一切法門作無過重說之，故名精
X21n0369_p0293c02║進也。廣說如彼。若依顯揚第六云：不了義教者，謂
X21n0369_p0293c03║契經應頌記別等中，薄伽梵略標其義，未廣分別
X21n0369_p0293c04║應更開示。教了義教者，謂翻前應知。隱密教者，謂
X21n0369_p0293c05║多分聲聞藏教。顯了教者，謂多分大乘藏教。瑜伽
X21n0369_p0293c06║六十四亦同顯揚。大智度論第九云：了義經者，有
X21n0369_p0293c07║一切智人佛第一，一切諸經書中佛法第一，一切
X21n0369_p0293c08║眾生中比丘僧第一。施得大富，持戒得生天，如是
X21n0369_p0293c09║等是了義經。如說法師說法有五種利：一者大富，
X21n0369_p0293c10║二人所愛，三者端正，四者名聲，五者後得涅槃，是
X21n0369_p0293c11║為未了義。云何未了？施得大富是了了可解，說法
X21n0369_p0293c12║無財施而言得富。得富者，說法人種種讚施，破人
X21n0369_p0293c13║慳心亦自除慳，以是因緣得富，是故言未了。（顯揚了難
X21n0369_p0293c14║了相對，此與菩薩藏第七淺深相返也。）大菩薩藏經第十八卷中，以
X21n0369_p0293c15║九對辨了不了義：一、所有廣文名不了義經，所有
X21n0369_p0293c16║廣義名了義經。（初廣文少義，後少文廣義。）二、宣說於道名不了
X21n0369_p0293c17║義，宣說於果名為了義。（因果相對，三乘行因名道，彼所得果名果。）三、說
X21n0369_p0293c18║世俗諦名不了義，說勝義諦名為了義。（二諦相對。）四、說
X21n0369_p0293c19║業惑染名不了義，說惑業盡名為了義（染盡相對）。五、說
X21n0369_p0293c20║可染法名不了義，說清淨法名為了義（止惡脩善相對）。六、
X21n0369_p0293c21║說厭背生死欣樂涅槃名不了義，說生死涅槃二
X21n0369_p0293c22║無差別名為了義（生死涅槃有別無別相對門也）。七、說種種文句
X21n0369_p0293c23║差別名不了義，說甚深難見難覺是名了義（文句淺深
X21n0369_p0293c24║相對門）。八、說文句廣博令心踊躍名不了義，說文句
X21n0369_p0294a01║及心皆同灰燼是名了義（廣略相對）。九、說有我有情等，
X21n0369_p0294a02║又說立有種種受蘊無有主宰名不了義，說空無
X21n0369_p0294a03║相等無有我等及三解脫門是名了義（我法二空相對門也）。
X21n0369_p0294a04║若依大集五十四，唯有七對而無第一第三二對，
X21n0369_p0294a05║餘門大同而差別者，大集經云：不了義經者分別
X21n0369_p0294a06║隨道，了義經者不分別果。此即菩薩藏經因果相
X21n0369_p0294a07║對。然云不分別者，譯家謬也。又大集云：不了義經
X21n0369_p0294a08║者多為眾生說罪福相，令聞法者心生欣戚。了義
X21n0369_p0294a09║經者凡所演說，必令聽者心為調伏。此即菩薩藏
X21n0369_p0294a10║中第八廣略相對。文雖有異，其意亦同。菩薩藏云
X21n0369_p0294a11║皆同灰燼，即調伏義。依涅槃經第六卷中，聲聞乘
X21n0369_p0294a12║無上大乘等七對釋了不了，廣如彼說。此經所說
X21n0369_p0294a13║了不了者，隱密顯了釋了不了，如前分別。如是諸
X21n0369_p0294a14║教了不了義種種不同，故不可以了不了言判教
X21n0369_p0294a15║淺深，後當分別。
X21n0369_p0294a16║第三顯理淺深者，西方諸師自有兩說：一清辨等
X21n0369_p0294a17║言：於三輪中四諦為初；解深密等以為第二，說法
X21n0369_p0294a18║相故；諸部般若以為第三，無所得故。所申理教，如
X21n0369_p0294a19║前善取空中已說。此地諸師自有兩釋：一云：三論
X21n0369_p0294a20║但遣所執。一云：具遣三性，如掌珍等。二護法等宗
X21n0369_p0294a21║但遣所執，不遣二性。然彼宗中自有兩釋：一真諦
X21n0369_p0294a22║三藏云：具遣三性，立三無性。如次應知安非安立。
X21n0369_p0294a23║二大唐三藏云：於三性中但遣所執，而非二性。如
X21n0369_p0294a24║前善取空中已說。然彼所詮有深淺者，第一四諦
X21n0369_p0294b01║法輪自有二義：一者有作，二者無作，即是分段、變
X21n0369_p0294b02║易二種四諦。初轉法輪意在第一，第二法輪唯遣
X21n0369_p0294b03║所執，第三法輪具顯三種無自性性。於中第二第
X21n0369_p0294b04║三法輪所說無相，理無淺深。若依此理，皆是了義。
X21n0369_p0294b05║而今第三為了義者，具顯三種自性等故。據實般
X21n0369_p0294b06║若亦說三性，應是了義。從多分說，故言不了。故無
X21n0369_p0294b07║性攝論第一卷云：又如大般若波羅蜜多經中說：
X21n0369_p0294b08║慈氏！於汝意云何？諸遍計所執中非實有性，為色
X21n0369_p0294b09║非色？不也。世尊！依他起中唯有名想施設言說性，
X21n0369_p0294b10║為色非色？不也。世尊！諸圓成實中彼空無我性，為
X21n0369_p0294b11║色非色？不也。世尊！慈氏！由此門故，應如是知：諸遍
X21n0369_p0294b12║計所執性決定非有，諸依他起性唯有名想施設
X21n0369_p0294b13║言說，諸圓成實空無我性是真實有。我依此故，密
X21n0369_p0294b14║意說言：彼無二數，謂是色等。又第四卷引大般若
X21n0369_p0294b15║於五蘊中乃至佛法具有三性，廣如彼說。又解：般
X21n0369_p0294b16║若自有二種：一深，二淺。深即了義，淺即不了。故智
X21n0369_p0294b17║度論第一百云：問曰：更有何法甚深勝般若者，而
X21n0369_p0294b18║以般若囑累阿難，而餘經囑累菩薩？答曰：般若非
X21n0369_p0294b19║祕密法，而法華等諸經說阿羅漢受決作佛，大菩
X21n0369_p0294b20║薩能受。又如佛說不可思議解脫經，五百阿羅漢
X21n0369_p0294b21║雖在佛邊而不聞，或時得聞而不能用。復次般若
X21n0369_p0294b22║有二種：一者共聲聞說，二者但為十方住第十地
X21n0369_p0294b23║大菩薩說，非九地所聞，何況新發意者。復有九地
X21n0369_p0294b24║乃至初地所聞，各各不同。般若總相是一，而深淺
X21n0369_p0294c01║有異，具說如彼。准知波若有了不了。又智度論第
X21n0369_p0294c02║三十四、四十一、七十二皆說共不共二種般若，恐
X21n0369_p0294c03║繁不述。
X21n0369_p0294c04║世尊！若善男子或善女人，於此如來依一切法皆無
X21n0369_p0294c05║自性、無生無滅、本來寂靜、自性涅槃，所說甚深了義
X21n0369_p0294c06║言教。
X21n0369_p0294c07║釋曰：自下第二正發問辭福勝劣。於中有二：初菩
X21n0369_p0294c08║薩請問，後如來正答。前中有二：初約人舉所問教，
X21n0369_p0294c09║後聞已信下正問依教起十法行生福多少。此即
X21n0369_p0294c10║初也。為顯如上無自性性顯了言辭，故作是言：所
X21n0369_p0294c11║說甚深了義言教。
X21n0369_p0294c12║聞已信解。書寫護持。供養流布。受誦溫習。如理思惟。
X21n0369_p0294c13║以其脩相。發起加行。生幾所福。說是語已。
X21n0369_p0294c14║釋曰：此即第二正問依教起十法行生福多少。此
X21n0369_p0294c15║十法行如前已釋。
X21n0369_p0294c16║爾時，世尊告勝義生菩薩曰：勝生！是善男子或善女
X21n0369_p0294c17║人，其所生福無量無數難聞喻知，吾今為汝略說少
X21n0369_p0294c18║分。
X21n0369_p0294c19║釋曰：自下第二如來正說，於中有二：初歎勝許說，
X21n0369_p0294c20║後依問正說。此即初也，如文可知。
X21n0369_p0294c21║如爪上土比大地土，百分不分一，千分不及一，百千
X21n0369_p0294c22║分不及一，數算計喻鄔波尼煞曇分亦不及一。
X21n0369_p0294c23║釋曰：自下第二如來正說，於中有二：初舉二喻，辨
X21n0369_p0294c24║其勝劣；後如是下，舉法同喻，辨福勝劣。就二喻中，
X21n0369_p0295a01║即分為二：初爪上少土，後牛跡少水喻。此即初也。
X21n0369_p0295a02║然依此經，以其八分校量勝劣：一、百分；二、千分；三、
X21n0369_p0295a03║百千分；四、數分；五、算分；六、計分；七、喻分；八、鄔波尼
X21n0369_p0295a04║煞曇分。若最無比經及希有經皆說八分，即同此
X21n0369_p0295a05║經。若依菩薩藏經第十二卷，數雖同八，然後五分
X21n0369_p0295a06║皆安梵語，故彼經云：僧佉分、迦羅分、伽拏那分、烏
X21n0369_p0295a07║波摩分、鄔波尼煞曇分。於中，前四若准諸教，如次
X21n0369_p0295a08║即配數、算、計、喻。然准直本金剛般若，如次配為數、
X21n0369_p0295a09║計、算、喻。若依能斷般若經及直本經、十輪經第五，
X21n0369_p0295a10║同說十分，謂百千後更加俱胝那庾多分。若依大
X21n0369_p0295a11║般若經第一百四卷，說十三分，謂百千後更加五
X21n0369_p0295a12║分，謂俱胝分、百俱胝分、千俱胝分、百千俱胝分、百
X21n0369_p0295a13║千俱胝那庾多分。然釋諸分差別相者，若依真諦
X21n0369_p0295a14║金剛般若經云：百分不及一，千萬億分不及一，窮
X21n0369_p0295a15║於算數不及其一，乃至威力、品類、相應、譬喻所不
X21n0369_p0295a16║能及。真諦解云：凡舉五義顯此勝彼劣：一約數量
X21n0369_p0295a17║故勝、二約威力故勝、三約品類故勝、四約相應故
X21n0369_p0295a18║勝、五約譬喻故勝。數量者，窮於數量不能及一，如
X21n0369_p0295a19║經言：百分不及一，窮於算數不及其一也。二威力
X21n0369_p0295a20║者，謂隨所欲得三乘勝果，自然成辦勝如意寶。假
X21n0369_p0295a21║設世間如意寶，如須彌山王滿大千界，無此威力
X21n0369_p0295a22║不能得三乘果故。三品類勝者，品類有五種，即五
X21n0369_p0295a23║藏義：一如來、二正法、三法身、四出世法、五自性清
X21n0369_p0295a24║淨。此五藏義即是品類義，於一真如有五藏義：初
X21n0369_p0295b01║顯體性、次顯因、三顯果、四顯功德、五顯不共，但是
X21n0369_p0295b02║無分別智可得故。如此五種是品類義，彼財施福
X21n0369_p0295b03║無此五義品，故不及也。四相應者，明因果相應，謂
X21n0369_p0295b04║信樂大乘能感真如，布施福德不能應真，無此相
X21n0369_p0295b05║應故不及也。五譬喻者，即此真如是第一法，更無
X21n0369_p0295b06║別法與此法等，故無可為喻，具說如彼。若依菩提
X21n0369_p0295b07║留支金剛般若經云：百分不及一、千分不及一、百
X21n0369_p0295b08║千分不及一、歌羅分不及一、數分不及一、優波尼
X21n0369_p0295b09║沙陀分不及一，乃至算數、譬喻所不能及。依天親
X21n0369_p0295b10║波若論，約四種勝校量勝劣，故彼偈言：
X21n0369_p0295b11║數力無似勝，無似因亦然。一切世間法，
X21n0369_p0295b12║不可得為喻。
X21n0369_p0295b13║此說何義？示前福德，此福為勝。云何為勝？一者數
X21n0369_p0295b14║勝，二者力勝，三者不相似勝，四者因勝。是故偈言
X21n0369_p0295b15║一切世間法，不可得為喻。數勝者，如經百分不及
X21n0369_p0295b16║一，乃至算數譬喻所不能及故。以數無限齊故，攝
X21n0369_p0295b17║得餘數應知。力勝者，如經不及一歌羅分故。無似
X21n0369_p0295b18║勝者，此福德中數不相似，此福德不可數故，如經
X21n0369_p0295b19║不能及故。因勝者，因果不相似，此因果勝彼因果
X21n0369_p0295b20║故，如經乃至優波尼沙陀分不及一故。有此法最
X21n0369_p0295b21║勝，無有世間法可喻此法故，偈言一切世間法，不
X21n0369_p0295b22║可得為喻故。如是此福德中彼福微少，是故無法
X21n0369_p0295b23║可喻。金剛仙論云百分不及一等者，論云算數勝，
X21n0369_p0295b24║此明有漏福德是有盡法，故亦有限；明無漏善法
X21n0369_p0295c01║是無盡之法，故亦無限，所以勝也。歌羅分不及一
X21n0369_p0295c02║者，論云：力勝。歌羅者，西國正音，如折一毛以為百
X21n0369_p0295c03║分，一分名歌羅分，此義翻為力勝。以無漏善法功
X21n0369_p0295c04║德勢力勝於有漏善法，故名力勝也。數分不及一
X21n0369_p0295c05║者，論云：不相似勝。由是其數數中轉微轉細，及至
X21n0369_p0295c06║少許，由不及一，故名不相似勝也。明此無漏善法
X21n0369_p0295c07║若有形色者，虗空法界所不容受，以有盡法形無
X21n0369_p0295c08║為無盡法故。假令乃至少許不相似，如分芥子以
X21n0369_p0295c09║為萬分，擬須彌山唐失其身，終不相類也。優波尼
X21n0369_p0295c10║沙陀分不及一者，論中義翻云因勝，明因果不相
X21n0369_p0295c11║似珍寶。有漏善法但得三界報，因果俱是不如；無
X21n0369_p0295c12║漏善法乃遠得佛果，因果俱勝，故名因果不相似
X21n0369_p0295c13║也。今於此經前之三分，如名可知。
X21n0369_p0295c14║言數分者，梵者僧佉，此云數也。依十地論第七卷
X21n0369_p0295c15║云：數者，一一為二，二二為四，如是等。依功德施般
X21n0369_p0295c16║若論云：數者，謂六十位，過斯已往，數不能及。解云：
X21n0369_p0295c17║依俱舍論，其數漸增，有六十轉。依華嚴經，一百二
X21n0369_p0295c18║十轉。且依俱舍，故言六十。依金剛仙論，前之五分，
X21n0369_p0295c19║皆名數分。故彼云百分不及一等者，論云：算數
X21n0369_p0295c20║勝
X21n0369_p0295c21║言算分者，梵音伽拏那，此云算也。十地論云：算者，
X21n0369_p0295c22║一縱十橫如是等。若依毗婆沙第一百二十六云：
X21n0369_p0295c23║數名何法？答：如理轉變意業及此所依諸巧便智。
X21n0369_p0295c24║此中數者，非謂所數稻麻等物百千等數，但是所
X21n0369_p0296a01║有能數之法。此能數法，故說為數。乃至彼云：如是
X21n0369_p0296a02║四蘊為數自性。算名何法？答：如理轉變語業及此
X21n0369_p0296a03║所依諸巧便智。此中算者，非謂所算一十百千萬
X21n0369_p0296a04║億等法，但是所有能算之法。此能算法，故說為算。
X21n0369_p0296a05║乃至彼云：如是五蘊為算自性。解云：若准此文，能
X21n0369_p0296a06║數能算巧便智等以為算數。雖有此義，且依前
X21n0369_p0296a07║說。
X21n0369_p0296a08║言計分者，梵音迦羅，此云計也。功德施云：歌羅不
X21n0369_p0296a09║及。校計不及者，此依歌羅微細義說。謂受持福最
X21n0369_p0296a10║微細，功德已多，非前所及。窮於校計，終無與等。微
X21n0369_p0296a11║細尚爾，況一切耶？（歌羅與計，梵音有異，不合分為二種分。）若依雜集，
X21n0369_p0296a12║算計二分，亦名為數。故十一云：數有二種：一、計算
X21n0369_p0296a13║數，二、決定數。計算數者，謂六波羅蜜多。決定數者，
X21n0369_p0296a14║謂波羅蜜多。數唯有六，不增減
X21n0369_p0296a15║言喻分者，梵音烏波摩，此云喻也。功德施云：譬喻
X21n0369_p0296a16║不及者，如有童女稱為月面，女面豈能合類於月？
X21n0369_p0296a17║以有光潔少分相同。彼前福喻聚即不如是，無少
X21n0369_p0296a18║相似可為譬喻。
X21n0369_p0296a19║言鄔波尼煞曇分者，此云極也，即是數、算、計、喻，是
X21n0369_p0296a20║四中云最後極，故於數等後說鄔波尼煞曇分也。
X21n0369_p0296a21║又解：鄔波尼煞曇分者，但是數極，此是西方最極
X21n0369_p0296a22║大數之末數名，似此方載名，非即是載，以此方數
X21n0369_p0296a23║法少，但有十五，西方乃有六十數名。世親論云：因
X21n0369_p0296a24║勝功德施。云優波尼沙者，因也。其義云何？此少分
X21n0369_p0296b01║福於最勝果即成因性，總前福聚亦不成因，不能
X21n0369_p0296b02║得真實果故。
X21n0369_p0296b03║或如牛跡中水，比四大海水百分不及一，廣說乃至
X21n0369_p0296b04║鄔波尼煞曇分亦不及一。
X21n0369_p0296b05║釋曰：此即第二牛跡少水喻，准前可知。
X21n0369_p0296b06║如是於諸不了義經聞已信解，廣說乃至以其脩相
X21n0369_p0296b07║發起加行所獲功德，比此所說了義經教聞已信解
X21n0369_p0296b08║所集功德，廣說乃至以其脩相發起加行所集功德，
X21n0369_p0296b09║百分不及一，廣說乃至鄔波尼煞曇分亦不及一。說
X21n0369_p0296b10║是語已。
X21n0369_p0296b11║釋曰：此即第二舉法同喻校量勝劣。謂聞二經所
X21n0369_p0296b12║獲功德，依前二喻校量勝劣。分數差別，如經可知。
X21n0369_p0296b13║爾時勝義生菩薩復白佛言：世尊！於是解深法門中，
X21n0369_p0296b14║當何名此教？我當云何奉持？
X21n0369_p0296b15║釋曰：自下第五依教奉持分。於中有二：初菩薩請
X21n0369_p0296b16║問，後如來正答。此即初也。請問二事：一問教名，二
X21n0369_p0296b17║問奉持。
X21n0369_p0296b18║佛告勝義生菩薩曰：善男子！此名勝義了義之教。於
X21n0369_p0296b19║此勝義了義之教，汝當奉持。
X21n0369_p0296b20║釋曰：自下第二如來正答。於中有二：初依問正答，
X21n0369_p0296b21║後說教勝利。此即初也，謂說此教名為勝義了義
X21n0369_p0296b22║之教。依如是名，汝當奉持。
X21n0369_p0296b23║說此勝義了義教時，於大會中有六百千眾生，發阿
X21n0369_p0296b24║耨多羅三藐三菩提心。
X21n0369_p0296c01║釋曰：自下第二說教勝利。有四勝益即分為四，此
X21n0369_p0296c02║即初益。依瑜伽論第四十六有五勝利，彼云：諸佛
X21n0369_p0296c03║菩薩為諸有情宣說正法，當知有五大果勝利：一
X21n0369_p0296c04║者一類有情聞正法時遠塵離垢，於諸法中法眼
X21n0369_p0296c05║生起；二者一類有情聞正法時得盡諸漏；三者一
X21n0369_p0296c06║類有情聞正法時便於無上正等菩提發正願心；
X21n0369_p0296c07║四者一類有情聞正法時證得菩薩最勝法忍；五
X21n0369_p0296c08║者一類有情聞正法已受持讀誦脩習正行，展轉
X21n0369_p0296c09║方便令正法眼久往不滅。如是五種，當知名為諸
X21n0369_p0296c10║佛菩薩所說正法大果勝利。今此經中有四勝利，
X21n0369_p0296c11║闕後一種，易可知故，諸經多不說也。四種勝利即
X21n0369_p0296c12║分為四，此即第一發心勝利。依智度論第五十三
X21n0369_p0296c13║無生品云：云何五種菩提？答曰：一者柔順忍、二者
X21n0369_p0296c14║無生忍及三種菩提（解云：地前地上及三乘無學菩提以為五種也）。復有
X21n0369_p0296c15║五種菩提：一、發心菩提，於無量生死中發心為阿
X21n0369_p0296c16║耨多羅三藐三菩提，故名為菩提，此即因中說果；
X21n0369_p0296c17║二、伏心菩提，折諸煩惱降伏其心，行諸波羅蜜；三、
X21n0369_p0296c18║明菩提，觀三世諸法本末總相別相，分別籌量諸
X21n0369_p0296c19║法畢竟清淨，所謂般若波羅蜜相；四、出到菩提，於
X21n0369_p0296c20║般若波羅蜜中得方便力故，亦不著般若波羅蜜，
X21n0369_p0296c21║滅一切煩惱，見一切十方諸佛，得無生法忍，出三
X21n0369_p0296c22║界到薩婆若；五者、無上菩提，坐道場斷煩惱習，得
X21n0369_p0296c23║阿耨菩提。長耳三藏釋云：習種已前名發心位，次
X21n0369_p0296c24║三十心名為伏心位，始從初地至於七地名為明
X21n0369_p0297a01║位，八九十地名出到位，妙覺名無上位。今依此五
X21n0369_p0297a02║釋經意者，此云阿耨菩提者所求菩提，言發心者
X21n0369_p0297a03║發能求之心，故言發菩提心，此即五中初二菩提
X21n0369_p0297a04║也。一云第三明菩提也。所以者何？金剛仙云：初地
X21n0369_p0297a05║菩提發心故，或可所求，其五種能求之心唯在因
X21n0369_p0297a06║位（勘顯揚）。
X21n0369_p0297a07║三百千聲聞遠塵離垢，於諸法中得法眼淨。
X21n0369_p0297a08║釋曰：此即第二離塵垢等益。謂聞此教得二種益：
X21n0369_p0297a09║一遠塵離垢益、二得法眼淨益。然此二益諸教不
X21n0369_p0297a10║同。若依大毗婆沙百八十二云：如契經說：佛說此
X21n0369_p0297a11║法門時，具壽憍陳那及八萬諸天遠塵離垢，於諸
X21n0369_p0297a12║法中生淨法眼。此中遠塵者謂遠隨眼，離垢者謂
X21n0369_p0297a13║離纏垢。於諸法中者謂於四聖諦中，生淨法眼者
X21n0369_p0297a14║謂見四聖諦淨法眼生。依雜集論第九卷云：如契
X21n0369_p0297a15║經言遠塵離垢，於諸法中正法眼生者，此依見道
X21n0369_p0297a16║說諸法忍能遠塵、諸法智能離垢，由彼最初於諸
X21n0369_p0297a17║諦中妙聖慧眼為自性故。法忍能遠離塵者，由諸
X21n0369_p0297a18║法忍永斷一切煩惱塵故。法智能離垢者，由諸法
X21n0369_p0297a19║智已斷障垢依得生故。又於此忍智兩位如其次
X21n0369_p0297a20║第，遍知故、永斷故、道得清淨故，依此而說遠塵離
X21n0369_p0297a21║垢。集論第五同雜集說。解云：遍知故、永斷故、道得
X21n0369_p0297a22║清淨者，通釋法眼淨也。若依瑜伽八十三云：復次
X21n0369_p0297a23║遠塵離垢者，塵謂已生未究竟智，能障現觀有間
X21n0369_p0297a24║無間我慢現轉。垢謂彼品及見斷品所有麤重，令
X21n0369_p0297b01║永無故，名遠塵離垢。又復塵者，所謂我慢及見所
X21n0369_p0297b02║斷一切煩惱。垢謂二品所有麤重。於諸法中者，謂
X21n0369_p0297b03║於自相共相所住法中。言法眼者，謂如實現證唯
X21n0369_p0297b04║有法慧。言見法者，謂於苦等如實見故。言得法者，
X21n0369_p0297b05║謂隨證得沙門果故。廣說如彼。又瑜伽論八十六
X21n0369_p0297b06║云：復次由二種相，當知聖者慧眼清淨，謂由遠塵
X21n0369_p0297b07║及離垢故。由是所斷諸煩惱纏得離繫故，名為遠
X21n0369_p0297b08║塵。由彼隨眠得離繫故，說名離垢。又現觀有麤我
X21n0369_p0297b09║慢，隨入作意間無間轉，若遍了知所取能取所緣
X21n0369_p0297b10║平等，彼即斷滅。彼即滅故，說名遠塵。一切見道所
X21n0369_p0297b11║斷煩惱隨眠斷故，說名離垢。見法得法等十種勝
X21n0369_p0297b12║利，具說如彼。
X21n0369_p0297b13║一百五十千聲聞，永盡諸漏，心得解脫。
X21n0369_p0297b14║釋曰：此即第三得解脫益。一、永盡諸漏，得慧解脫；
X21n0369_p0297b15║永離定障，得心解脫。或可離三漏故，名永盡諸漏；
X21n0369_p0297b16║永離貪故，心得解脫。依大婆沙九十四云：漏盡者，
X21n0369_p0297b17║謂諸漏永盡。問：順諸漏法亦得永盡，何故但說彼
X21n0369_p0297b18║漏盡耶？答：彼以盡而為上首，應知亦說順諸法盡。
X21n0369_p0297b19║復次諸漏難斷、難破、難趣，非順漏法，故偏說之。復
X21n0369_p0297b20║次諸漏過失多勝堅牢，非順漏法，故偏說之。廣說
X21n0369_p0297b21║如彼。大智度論第三卷云：三界中三種漏已盡無
X21n0369_p0297b22║餘，故言諸漏盡也。解云：心得解脫，如前廣說。問：如
X21n0369_p0297b23║何此甚深大乘而能證得二乘利益？解云：如智度
X21n0369_p0297b24║論，如來說教有其二種：一者顯了，二者祕密。若依
X21n0369_p0297c01║顯了，唯證大果而有祕密，故通大小二種勝利。故
X21n0369_p0297c02║經說云：佛以一音演說法，眾生隨類各得解。又無
X21n0369_p0297c03║量義云：如來一音說三法輪。又大界經云：如來一
X21n0369_p0297c04║音中演說無量契經海。又此經說普為發趣一切
X21n0369_p0297c05║乘者說此了義，故知聞此得三乘果，於理無違。
X21n0369_p0297c06║七十五千菩薩得無生法忍；
X21n0369_p0297c07║釋曰：此即第四、得無生忍益。然此無生自有二種：
X21n0369_p0297c08║一者、初地菩薩名得無生忍，故智度論云：有二種
X21n0369_p0297c09║忍：一者、柔順忍；二者、無生忍。解云：柔順忍在十回
X21n0369_p0297c10║向，無生忍即初地已上。二者、八地已上得諸法無
X21n0369_p0297c11║生忍，故仁王經有五種忍，謂：一、伏忍；二、信忍；三、順
X21n0369_p0297c12║忍；四、無生忍；五、寂靜。如其次第，地前三十心是伏
X21n0369_p0297c13║忍位，初、二、三地是信忍位，四、五、六地是順忍位，七、
X21n0369_p0297c14║八、九地是無生忍，十地及佛地是寂靜忍，廣說如
X21n0369_p0297c15║彼。菩提資粮論第三云：得無生法忍位菩薩。不動
X21n0369_p0297c16║地菩薩藏經第二十云：舍利子！當授記時，我便證
X21n0369_p0297c17║得無生法忍。舍利子！證何等無生法忍？所謂證得
X21n0369_p0297c18║一切色法無所得忍，證得受、想、行、識無所得忍，證
X21n0369_p0297c19║得蘊、界、處法無所得忍。舍利子！言得忍者，是即名
X21n0369_p0297c20║為忍受諸法都無所得。何以故？非於證得如是忍
X21n0369_p0297c21║時，世間之法而復現行，非異生法、非諸學法、非無
X21n0369_p0297c22║學法、非獨覺法、非菩薩法、諸非佛法而復現行。所
X21n0369_p0297c23║以者何？由一切法不現行故，說名得忍；由一切法
X21n0369_p0297c24║畢竟無得亦無所得，故名得忍。又是忍者，於一剎
X21n0369_p0298a01║那盡一切相及諸所緣，故名得忍。又是忍者，不忍
X21n0369_p0298a02║於眼、不壞於眼及諸所緣，故名得忍；不忍於耳、鼻、
X21n0369_p0298a03║舌、身、意、不壞於意，如是忍者無盡境界，如是忍者
X21n0369_p0298a04║非趣境界，故名得忍。瑜伽七十四云：問：如經中說，
X21n0369_p0298a05║無生法忍云何建立？答：由三自性而得建立，謂由
X21n0369_p0298a06║遍計所執自性故，立本性無生忍；由依他起自性
X21n0369_p0298a07║故，立自然無生忍；由圓成實自性故，立煩惱苦垢
X21n0369_p0298a08║無生忍。當知此忍無有退轉。顯揚第六亦同瑜伽。
X21n0369_p0298a09║又顯揚云：此三種忍在不退轉地。大集十一功德
X21n0369_p0298a10║施金剛論意同顯揚。佛地論第六釋云：八地已上
X21n0369_p0298a11║名不退地。又佛地論有兩復次：一云：初地已上得
X21n0369_p0298a12║無生忍。一云：八地已上得無生忍。廣如彼說。今此
X21n0369_p0298a13║所說無生忍者，若依智度，初地已上無生法忍；若
X21n0369_p0298a14║准仁王，七、八、九地得無生忍；若廣分別，如十地論
X21n0369_p0298a15║第十卷說。
X21n0369_p0298a16║
X21n0369_p0298a17║解深密經疏卷第五