X21n0369_p0298a18║
X21n0369_p0298a19║
X21n0369_p0298a20║
X21n0369_p0298a21║解深密經疏卷第六（經本第三）
X21n0369_p0298a22║西明寺沙門　圓測　撰
X21n0369_p0298a23║分別瑜伽品第六
X21n0369_p0298a24║將釋此品，略有二種：初釋品名，後正文釋。釋品名
X21n0369_p0298b01║者，梵音瑜伽，此云相應。然此瑜伽依瑜伽釋，兩釋
X21n0369_p0298b02║不同。一云：通說三乘境、行、果等（等言等取能詮教法），所有諸
X21n0369_p0298b03║法皆名瑜伽，一切並有方便善巧相應義故。境瑜
X21n0369_p0298b04║伽者，謂一切境無顛倒性、不相違性、相隨順性、趣
X21n0369_p0298b05║究竟性（解云：如次如其自性，不違道理，隨順諸法，由此能取菩提、涅槃），與正理、教、
X21n0369_p0298b06║行、果相應，故云瑜伽。此境瑜伽雖通一切，然諸經
X21n0369_p0298b07║論就相隨機種種異說，或說觀待等四種道理，如
X21n0369_p0298b08║是乃至說蘊、界、處、緣起、諦等皆名瑜伽，總具四性，
X21n0369_p0298b09║順四法故。行瑜伽者，謂一切行更相順故，稱正理
X21n0369_p0298b10║故，順正教故，趣正果故，說名瑜伽。此行瑜伽雖通
X21n0369_p0298b11║諸行，然諸經論就相隨機種種異說，或說正修諸
X21n0369_p0298b12║行說名瑜伽，或說三十七菩提分法說名瑜伽，或
X21n0369_p0298b13║說奢摩他、毗鉢舍那平等運道說名瑜伽，如是乃
X21n0369_p0298b14║至復說菩薩所有殊勝慧悲平等雙轉名為瑜伽，
X21n0369_p0298b15║具上所說四種義故。果瑜伽者，謂一切果更相順
X21n0369_p0298b16║故，合正理故，順正教故，稱正因故，說名瑜伽。此果
X21n0369_p0298b17║瑜伽雖通諸果，就諸經論，就相隨機，種種異說。或
X21n0369_p0298b18║有處說力、無畏等不共佛法說名瑜伽，如是乃至
X21n0369_p0298b19║或說有為、無為功德皆名瑜伽，具上義故。如是聖
X21n0369_p0298b20║教亦名瑜伽，稱正理故，順正行故，引正果故。一云：
X21n0369_p0298b21║正取三乘觀行說名瑜伽，數數進修合理順行得
X21n0369_p0298b22║勝果故。境果聖教，瑜伽境故，瑜伽果故，詮瑜伽故，
X21n0369_p0298b23║亦名瑜伽，非正瑜伽。解云：彼論雖有兩說，此經瑜
X21n0369_p0298b24║伽當第二說。於諸行中止觀為體，同六處經，以奢
X21n0369_p0298c01║摩他、毗鉢舍那平等運道說名瑜伽。於此品中廣
X21n0369_p0298c02║明正觀瑜伽之義，故名分別瑜伽。
X21n0369_p0298c03║爾時慈氏菩薩摩訶薩白佛言：世尊！菩薩何依何住，
X21n0369_p0298c04║於大乘中修奢摩他、毗鉢舍那？
X21n0369_p0298c05║釋曰：上來四品辨所觀，次有二品釋能觀行。於中
X21n0369_p0298c06║有二：初分別瑜伽明止觀行門，後地波羅蜜明十
X21n0369_p0298c07║地十度。於二品中，止觀是總，所以先明；十度是別，
X21n0369_p0298c08║故在後說。或可止觀略故，先明；十度是廣，所以後
X21n0369_p0298c09║說。就止觀中，文別有二：初正釋止觀；後爾時，慈氏
X21n0369_p0298c10║下，明依教奉持。前中有二：初長行廣釋，後舉頌重
X21n0369_p0298c11║說。有義，此品總分為三：初長行廣釋，次舉頌略說，
X21n0369_p0298c12║後依教奉持。就長行中，復分為二：初廣辨止觀相；
X21n0369_p0298c13║後爾時，世尊說是語已下，結嘆勸學。就廣辨中，有
X21n0369_p0298c14║十八門：一、分別止觀依住門；二、止觀所緣差別門；
X21n0369_p0298c15║三、分別能求止觀門；四、隨順止觀作意門；五、止觀
X21n0369_p0298c16║二道同異門；六、分別止觀唯識門（或可分別心境一異門）；七、
X21n0369_p0298c17║修習止觀單覆門；八、止觀種數差別門；九、依不依
X21n0369_p0298c18║法止觀門；十、有尋伺等差別門；十一、止舉捨相差
X21n0369_p0298c19║別門；十二、知法知義差別門；十三、止觀能攝諸定
X21n0369_p0298c20║門；十四、止觀因果作業門；十五、止觀治障差別門；
X21n0369_p0298c21║十六、止觀能證菩提門；十七、引發廣大威德門；十
X21n0369_p0298c22║八、於無餘依滅受門。此即第一分別止觀依住門。
X21n0369_p0298c23║於中有二：先問、後答。此即第一菩薩請問。言慈氏
X21n0369_p0298c24║者，依正梵言，應云梅怛履邪，此云慈氏。自有三義：
X21n0369_p0299a01║一者從姓立名。母姓慈氏，從母慈姓以立其名，故
X21n0369_p0299a02║名慈氏。字阿氏多，或作阿嗜多，此云無勝，謂無人
X21n0369_p0299a03║能勝也。舊云阿逸多者，訛也。二者自性慈悲，名為
X21n0369_p0299a04║慈氏。故華嚴云：初得慈心三昧，故名慈也。三者依
X21n0369_p0299a05║願立名。一切智光仙人經說：彌勒昔作一切智光
X21n0369_p0299a06║仙人，值於慈佛，說三昧經。發願未來得成佛時，亦
X21n0369_p0299a07║名慈佛。由斯三義，故名慈氏。（深密經云彌勒，僧伽吒經云彌諦，疑魏云
X21n0369_p0299a08║慈也。）問有二意：一問以何為依而修止觀，二問住於
X21n0369_p0299a09║何法而修止觀。梵音奢摩他，此云止也。毗鉢舍那，
X21n0369_p0299a10║此云觀也。即是定慧。故成實論第二十四止觀品
X21n0369_p0299a11║云：止名定，觀名慧。佛地論第一云：止謂三摩地，觀
X21n0369_p0299a12║謂般若。又大般若五百六十八云：止謂一心不亂，
X21n0369_p0299a13║觀謂如實見法。又無性攝論第七卷云：奢摩他者，
X21n0369_p0299a14║謂能對治諸散動定。毗鉢舍那者，謂能對治諸顛
X21n0369_p0299a15║倒慧。（戒實論二十四，起信論、雜集論第一、第十，顯揚第二，優婆塞戒經第三，菩薩藏經十九，大
X21n0369_p0299a16║集經二十四，涅槃經三十一，釋二別相，恐繁不述也。）
X21n0369_p0299a17║佛告慈氏菩薩曰：善男子！當知菩薩法假安立，及不
X21n0369_p0299a18║捨阿耨多羅三藐三菩提，願為依為住，於大乘中修
X21n0369_p0299a19║奢摩他、毗鉢舍那。
X21n0369_p0299a20║釋曰：此即第二如來正答，謂諸菩薩用十二部經
X21n0369_p0299a21║假安立法以為所依而修止觀，又住不捨菩提大
X21n0369_p0299a22║願而修止觀。法假安立者，一切諸法皆離名言，而
X21n0369_p0299a23║假安立十二分教故。此經第一云：即於如是離言
X21n0369_p0299a24║法性，為欲令他現等覺故，假安立名想。又報恩經
X21n0369_p0299b01║第一卷云：法無言說，如來以妙方便能以無名相
X21n0369_p0299b02║法作名相說。又如瑜伽三十六云：何因緣故於一
X21n0369_p0299b03║切法離言自性而起言說？答：若不起言，即不能為
X21n0369_p0299b04║他說一切法離言自性，他亦不能聞如是義。若無
X21n0369_p0299b05║有聞，即不能知此一切法離言自性。為欲令他聞
X21n0369_p0299b06║知諸法離言自性，是故於此離言自性而起言說
X21n0369_p0299b07║住菩提願。如顯揚論第二卷說，彼云：發心者，謂諸
X21n0369_p0299b08║菩薩發菩提心。若諸菩薩住菩薩法性，為欲利益
X21n0369_p0299b09║十方世界所有有情，依彼行相強勝因緣，於無上
X21n0369_p0299b10║菩提發大誓願受發心法，謂我必定當證無上菩
X21n0369_p0299b11║提，為度十方一切有情，令離諸煩惱故及離諸苦
X21n0369_p0299b12║難故。此受發心復有二種：一世俗發心，謂如有一
X21n0369_p0299b13║隨智者前恭敬而住，起增上意發誓願言：長老憶
X21n0369_p0299b14║念！或言：聖者憶念！或言：鄔波拕耶（此云親教）我如是名，
X21n0369_p0299b15║從今日始教無上菩提心，為欲饒益諸有情故。從
X21n0369_p0299b16║今已往凡我所修六度之行，皆為證得無上菩提
X21n0369_p0299b17║故。我今與諸菩薩摩訶薩和合出家，願尊證知我
X21n0369_p0299b18║是菩薩。第二第三亦復如是。二證法性，謂如已過
X21n0369_p0299b19║第一劫阿僧企耶，證得菩薩初極喜地，乃至由如
X21n0369_p0299b20║是故，於大菩提願不退轉，是名證法性發心。或可
X21n0369_p0299b21║住菩提願者，即是般若經中四種心也。故功德施
X21n0369_p0299b22║波若論云：云何住者，於何相果心住願求？此中顯
X21n0369_p0299b23║示菩薩果四種利益相應之心。何者為四？一、無邊
X21n0369_p0299b24║心，如經所有一切眾生之類如是等。二、最上心，如
X21n0369_p0299c01║經我皆令入無餘涅槃而滅度之。三、受攝心，如經
X21n0369_p0299c02║如是滅度無量眾生，實無眾生得滅度者。四、正智
X21n0369_p0299c03║心，如經若有眾生想，即不名菩薩者。具說如彼。世
X21n0369_p0299c04║親波若論云：一、廣大心，二、第一心，三、常心，四、不顛
X21n0369_p0299c05║倒心。大乘中者，修止觀門通於二藏，簡聲聞藏，故
X21n0369_p0299c06║說大乘。大乘所攝理教行果，大人所乘有勝運用，
X21n0369_p0299c07║故名大乘。（然此大乘，起信論、大集經三義釋大乘，無性攝論第一、二義、七義以釋大乘，十
X21n0369_p0299c08║二門論六義釋大乘，善戒經第七、地持第八、顯揚第八、雜集十一、莊嚴十二、瑜伽四十六以七義釋大乘，
X21n0369_p0299c09║稱贊大乘功德經三十七義釋大乘也。）修奢摩他、毗鉢舍那者，菩薩
X21n0369_p0299c10║行中止觀為主，故法華云：佛自住大乘，如其所得
X21n0369_p0299c11║法，定慧力莊嚴，以此度眾生。又智度論第十七云：
X21n0369_p0299c12║如車二輪，一強二弱則不安隱，智定不等亦復如
X21n0369_p0299c13║是，是故菩薩雙修止觀。（雜集第十有四句：一、有定無慧，二、有慧無定，三、定慧
X21n0369_p0299c14║俱有，四、定慧俱無。此中應說。）
X21n0369_p0299c15║慈氏菩薩復白佛言：如世尊說四種所緣境事。
X21n0369_p0299c16║釋曰：自下第二止觀所緣差別門，於中有二：先問、
X21n0369_p0299c17║後答。問中有三：初標業舉數，次依數列名，後正發
X21n0369_p0299c18║問辭。此即初也。言境事者，境謂境界，事謂體事。四
X21n0369_p0299c19║所緣境皆有體性，故言境事。
X21n0369_p0299c20║一者、有分別影像所緣境事，二者、無分別影像所緣
X21n0369_p0299c21║境事，三者、事邊際所緣境事，四者、所作成辦所緣境
X21n0369_p0299c22║事。
X21n0369_p0299c23║釋曰：第二依數列名結所緣境，總有四種：一遍滿
X21n0369_p0299c24║所緣、二淨行所緣、三善巧所緣、四淨戒所緣。如是
X21n0369_p0300a01║四種，諸經不同。若依此經及深密經，但列遍滿四
X21n0369_p0300a02║緣而不解釋。若依瑜伽十三及六十五，具列遍滿
X21n0369_p0300a03║淨行等四種所緣而不解釋。集論第六、雜集十二、
X21n0369_p0300a04║顯揚十六、瑜伽二十六，次第廣釋四種所緣，故今
X21n0369_p0300a05║對辨。故集論云：云何於法所緣若別？略說有四，謂遍
X21n0369_p0300a06║滿所緣、淨行所緣、善巧所緣、淨戒所緣。遍滿所緣
X21n0369_p0300a07║復有四種，謂有分別影像所緣、無分別影像所緣、
X21n0369_p0300a08║事邊際所緣、所作成就所緣。有分別所緣者，謂由
X21n0369_p0300a09║勝解作意所有奢摩他、毗鉢舍那所緣境界（雜集釋云：
X21n0369_p0300a10║勝解作意者，一向世間作意）。無分別影像所緣者，謂由真實作
X21n0369_p0300a11║意所有奢摩他、毗鉢舍那所緣境界（雜集釋云：真實作意者，一
X21n0369_p0300a12║向出世間及此後所得作意）。事邊際所緣者，謂一切法盡所有
X21n0369_p0300a13║性、如所有性。盡所有性者，謂蘊界處（雜集釋云：為顯所知諸法
X21n0369_p0300a14║體事唯有爾所分量邊際，是故建立蘊界處三）。如所有性者，謂四聖諦、十
X21n0369_p0300a15║六行相真如、一切行無常、一切行苦、一切法無我、
X21n0369_p0300a16║涅槃寂靜、空無願無相（雜集釋云：由如是等義差別門了所知境，故名如所
X21n0369_p0300a17║有性。）所作成就所緣者，謂轉依。（雜集釋云：已得轉依者，無有顛倒所緣顯
X21n0369_p0300a18║現故。）淨行所緣復有五種，謂多貪行者緣不淨境、多
X21n0369_p0300a19║瞋行者緣修慈境、多癡行者緣眾勝性諸緣起境、
X21n0369_p0300a20║憍慢行者緣界差別境、尋思行者緣入出息念境。
X21n0369_p0300a21║（雜心第八、俱舍二十二、順正理五十九、婆沙論四十、瑜伽二十六，廣釋不淨觀。雜心第七、俱舍二十九、順
X21n0369_p0300a22║正理七十九、婆沙八十二、瑜伽二十七、三十、〔三〕涅槃經十五，釋慈悲觀。瑜伽二十七，釋緣起觀。雜心第五、
X21n0369_p0300a23║婆沙七十五、瑜伽二十七，釋界差別觀。雜心第八、俱舍二十二、順正理六十、婆沙二十六、瑜伽二十七，廣
X21n0369_p0300a24║釋入出息觀。）善巧所緣亦有五種，謂蘊善巧、界善巧、處
X21n0369_p0300b01║善巧、緣起善巧、處非處善巧。應云何觀？應如緣起
X21n0369_p0300b02║善巧觀處非處善巧。緣起善巧有何差別？若以諸
X21n0369_p0300b03║法深閏諸法，令離無因，不平等因生故，是緣起善
X21n0369_p0300b04║巧。因果相稱，攝受生故，是處非處善巧。（雜集釋云：謂以無明
X21n0369_p0300b05║等諸法深閏行等諸法，非彼諸法無因而生，亦非自在，即等不平等因生，如是觀智名緣起善巧。謂雖唯
X21n0369_p0300b06║有法為因，然由攝受相稱因，方能生起相稱果。如善行感可愛異熟，惡行感不可愛異熟。如是比如是觀
X21n0369_p0300b07║智，名處非處善巧。五種善巧，廣如瑜伽第二十七說。）淨戒所緣者，謂下地麤
X21n0369_p0300b08║性、上地靜性、真如及四聖諦。（雜集釋云：下地麤性、上地靜性者，依世間
X21n0369_p0300b09║道說，由此制伏諸纏故。真如及四聖諦者，依出世道說，略故真如，廣四聖諦，由此永害諸隨眠故。廣如瑜
X21n0369_p0300b10║伽第二十七也。）若廣分別，如雜集十一、顯揚十六、瑜伽二
X21n0369_p0300b11║十六、七。然後三境，諸論大同，故不別釋。遍滿四境，
X21n0369_p0300b12║諸教有異，故今對辨。今此經等，就勝而說，是故偏
X21n0369_p0300b13║顯遍滿四種。如是四境，名有通別。言通名者，四種
X21n0369_p0300b14║皆名遍滿所緣。故瑜伽論二十六云：如是四種所
X21n0369_p0300b15║緣境事，遍行一切，隨入一切所緣境中，去來今世
X21n0369_p0300b16║正等覺者共所宣說，是故說名遍滿所緣。又此所
X21n0369_p0300b17║緣，遍毗鉢奢那品、遍奢摩他品、遍一切事、遍真實
X21n0369_p0300b18║事、遍因果相屬事，故名遍滿。謂若說有分別影像，
X21n0369_p0300b19║即是此中毗鉢舍那品；若說無分別影像，即是此
X21n0369_p0300b20║中奢摩他品；若說事邊際性，即是此中一切事真
X21n0369_p0300b21║實事；若說所作成辦，即是此中因果相屬事。乃至
X21n0369_p0300b22║彼云：當知如是遍滿所緣，隨順淨教契合正理，如
X21n0369_p0300b23║是名為遍滿所緣。言別名者，諸教不同。若依雜集，
X21n0369_p0300b24║由勝解作意所有止觀所緣境界，名有分別影像，
X21n0369_p0300c01║一向世間作意所緣故。由真實作意所有止觀所
X21n0369_p0300c02║緣境界，名無分別影像，一向出世作意及後得所
X21n0369_p0300c03║緣故。諸法體事唯有爾所分量邊際，如蘊界處名
X21n0369_p0300c04║事邊際所緣。已得轉依者，所緣境故，名所作成辦
X21n0369_p0300c05║所緣。具說如彼。若依瑜伽，有分別影像者，謂於所
X21n0369_p0300c06║知事同分影像，由三摩呬多地、毗鉢舍那行，觀察
X21n0369_p0300c07║簡擇極簡擇、遍尋思遍伺察。所知事者，謂淨行所
X21n0369_p0300c08║緣、善巧所緣、淨戒所緣，彼所知事相似顯現，由此
X21n0369_p0300c09║道理名所知事同分影像。修觀行者推求此故，於
X21n0369_p0300c10║彼本性所知事中，觀察審定功德過失，是名有分
X21n0369_p0300c11║別影像。無分別影像者，謂修觀行者受如是影像
X21n0369_p0300c12║相已，不復觀察簡擇極簡擇、遍尋思遍伺察，然即
X21n0369_p0300c13║於此所緣影像，以奢摩他寂靜其心，是名無分別
X21n0369_p0300c14║影像。事邊際性者，謂若所緣盡所有性、如所有性。
X21n0369_p0300c15║盡所有性者，謂蘊界處四諦。如所有性者，謂若所
X21n0369_p0300c16║緣是真實性、是真如性、四道理性。所作成辦者，謂
X21n0369_p0300c17║修觀行者修習止觀為因緣故，諸緣影像所有作
X21n0369_p0300c18║意皆得圓滿，此圓滿故便得轉依，一切麤重悉皆
X21n0369_p0300c19║息滅，得轉依故超過影像，即於所知事有無分別
X21n0369_p0300c20║現量智見生。入初靜慮者，得靜慮時於初靜慮所
X21n0369_p0300c21║行境界，乃至入非想定者，得彼定時即於彼定所
X21n0369_p0300c22║行境界，如是名為所住成辦。具說如彼。即此四種、
X21n0369_p0300c23║瑜伽十一，四十住意中名四作意。顯揚十六、瑜伽
X21n0369_p0300c24║六十，七十六修中是三種修，釋義大同，故不別敘。
X21n0369_p0301a01║（四作意者，一有分別影像作意、二無分別影像所緣作意、三事邊際所緣作意、四所作成辦所緣作意。三
X21n0369_p0301a02║種修者，一影像修，有分別影像、無別影像合為一故；二事邊際修；三所作成辦修也。）若依顯
X21n0369_p0301a03║揚，有分別影像者，謂所知事同分三摩地所行觀
X21n0369_p0301a04║境。無分別影像者，謂所知事同分三摩地所行心
X21n0369_p0301a05║境。事邊際者，謂盡所有性及如所有性。所作成辦
X21n0369_p0301a06║者，謂轉依及依此無分別知。（三無性論所說多謬，故不觀也。）此諸
X21n0369_p0301a07║說中，顯揚所說順於經文，非集論等，集論等說初
X21n0369_p0301a08║二皆通止觀境故。又彼瑜伽與經別者，諸靜慮等
X21n0369_p0301a09║通成辦故。今釋經中所說四者，意同顯揚，故不別
X21n0369_p0301a10║釋。
X21n0369_p0301a11║於此四中，幾是奢摩他所緣境事？幾是毗鉢舍那所
X21n0369_p0301a12║緣境事？幾是俱所緣境事？
X21n0369_p0301a13║釋曰：第三正發問辭。
X21n0369_p0301a14║佛告慈氏菩薩曰：善男子！一是奢摩他所緣境事，謂
X21n0369_p0301a15║無分別影像。一是毗鉢舍那所緣境事，謂有分別影
X21n0369_p0301a16║像。二是俱所緣境事，謂事邊際所作成辦。
X21n0369_p0301a17║釋曰：第二如來正答四境別相，如前已說。四中第
X21n0369_p0301a18║二是其止境，以奢摩他無分別故。四中第一是其
X21n0369_p0301a19║觀境，毗鉢舍那有分別故。四中後二通止觀境，止
X21n0369_p0301a20║觀通緣二種境故。然此四境地別者，諸說不同。一
X21n0369_p0301a21║云：初二是地前境，依教修時即緣自變似諸法義
X21n0369_p0301a22║影像相分，觀能推求名有分別，定心推求名無分
X21n0369_p0301a23║別。第三即是十地正觀所緣境界，至於十地方可
X21n0369_p0301a24║了知境邊際故。第四所緣唯在佛地，以得轉依所
X21n0369_p0301b01║作成辦所緣境故。問：若爾，如何雜集論說無分別
X21n0369_p0301b02║影像所緣者，謂無分別及後所得智境？解云：彼論
X21n0369_p0301b03║生通理，故所在義異瑜伽等。一云：初二通在地前
X21n0369_p0301b04║及十地，二位皆有影像境故，解同前說。一云：前三
X21n0369_p0301b05║皆通地前及十地位，盡所有等通諸位故，解如前
X21n0369_p0301b06║說。一云：四種皆通諸位，如瑜伽論六十七云：云何
X21n0369_p0301b07║所作成辦修？謂已證入根本靜慮，或諸等至、或世
X21n0369_p0301b08║間定、或出世間定諸所有修，名所作成辦修。顯揚
X21n0369_p0301b09║十六、瑜伽十一、二十六亦同。一云：諸說皆不違理。
X21n0369_p0301b10║准下經文，地前唯初二，十地有前三，佛地具之四。
X21n0369_p0301b11║故下經云：彼於先時已得二種所緣，彼於今時得
X21n0369_p0301b12║見道故，更證得事邊際所緣，乃至證得阿耨多羅
X21n0369_p0301b13║三藐三菩提故。又得所作成滿所緣，具說如彼。問：
X21n0369_p0301b14║無漏心品變影像不？若不變者，如前集論如何合
X21n0369_p0301b15║釋？若變影者，三十唯識復云何通？彼云：若時於所
X21n0369_p0301b16║緣智都無所得。答：釋此義如成唯識第九卷說。彼
X21n0369_p0301b17║云：次通達位。其相云何？頌曰：若時於所緣，智都無
X21n0369_p0301b18║所得，爾時住唯識，離二取相故。論曰：若時菩薩於
X21n0369_p0301b19║所緣境智都無所得，不取種種戲論相故，乃至廣
X21n0369_p0301b20║說。有義：此智二分俱無，說無所取能取相故。有義：
X21n0369_p0301b21║此智相見俱有，帶彼相起名緣彼故。若無彼相名
X21n0369_p0301b22║緣彼者，應色等智名聲等智。若無見分應不能緣，
X21n0369_p0301b23║寧可說為緣真如智？勿真如性亦名能緣故。應許
X21n0369_p0301b24║除此定有見分。有義：此智見有相無，說無相取不
X21n0369_p0301c01║取相故。雖有見分而無分別，說非能取非取全無。
X21n0369_p0301c02║雖無相分而可說此帶如相起，不離如故。如自證
X21n0369_p0301c03║分緣見分時不變而緣，此亦應爾。變而緣者便非
X21n0369_p0301c04║親證，如後得智應有分別，故應許此有見無相。諸
X21n0369_p0301c05║後得智有二分耶？有義：俱無，離二取故。有義：此智
X21n0369_p0301c06║見有相無，說此智品有分別故，聖智皆能觀能觀
X21n0369_p0301c07║照境故。有義：此智二分俱有，說此思推似真如相，
X21n0369_p0301c08║不見真實真如性故。廣說如彼佛地第三，意同唯
X21n0369_p0301c09║識。雖有諸說，依護法宗，無分別智見有相無，諸後
X21n0369_p0301c10║得智見相俱有。問：若爾，雜集所說如何會釋？彼論
X21n0369_p0301c11║說云：無分別影像所緣者，謂由真實作意所有止
X21n0369_p0301c12║觀所緣境界。真實作意者，一向出世間及此後所
X21n0369_p0301c13║得作意。解云：無著但名真實作意，不言出世間智。
X21n0369_p0301c14║故知出世間等言師子覺意，非無著說，故不相違。
X21n0369_p0301c15║慈氏菩薩復白佛言：世尊！云何菩薩依是四種奢摩
X21n0369_p0301c16║他、毗鉢舍那所緣境事，能求奢摩他、能善毗鉢舍那？
X21n0369_p0301c17║釋曰：自下第三分別能求止觀門，於中有二：先問、
X21n0369_p0301c18║後答。此即問也。問有二意：一問：云何菩薩依此四
X21n0369_p0301c19║種止觀所緣能求奢摩他？二問：能善毗鉢舍那。言
X21n0369_p0301c20║求善者，釋有三義：一云：求之與善皆是修義，為分
X21n0369_p0301c21║止觀，說求善言。一云：求善通止及觀，故深密云：修
X21n0369_p0301c22║行止觀，善知止觀。一云：求是修義，進修止故，唯止
X21n0369_p0301c23║非觀。善謂善知毗鉢舍那，善知義故，唯觀非止。故
X21n0369_p0301c24║此經云：能求奢摩他，能善毗鉢舍那。
X21n0369_p0302a01║佛告慈氏菩薩曰：善男子！如我為諸菩薩所說法假
X21n0369_p0302a02║安立，所謂契經、應頌、記別、諷誦、自說、因緣、譬喻、本事、
X21n0369_p0302a03║本生、方廣、希法、論議。
X21n0369_p0302a04║釋曰：自下第二如來正答，於中有二：初明修所依
X21n0369_p0302a05║教，後顯依教正修。此即初也。佛告慈氏：我為菩薩
X21n0369_p0302a06║法假安立十二分教，所謂契經乃至論議。然此十
X21n0369_p0302a07║二諸教甚多，且述集論第六所說。彼云：契經者，謂
X21n0369_p0302a08║以長行綴[糸*((世-廿+口)/日)]，略說所應說義。應頌者，即諸經中或
X21n0369_p0302a09║中或後以頌重頌。又不了義經應更頌釋，故名應
X21n0369_p0302a10║頌。記別者，謂於是處聖弟子等，謝往過去記別德
X21n0369_p0302a11║失生處差別。又了義經說名記別，記別開示深密
X21n0369_p0302a12║意故。諷誦者，謂諸緣中以句宣說，或以二句或三
X21n0369_p0302a13║或四或五或六（解云：依顯揚、瑜伽等說言）。自說者，謂諸經中或
X21n0369_p0302a14║時如來悅意自說。緣起者，謂因請而說。又有因緣
X21n0369_p0302a15║制立學處，亦名緣起。譬喻者，謂諸經中有比說。本
X21n0369_p0302a16║事者，謂宣說聖弟子等前世相應事。本生者，謂宣
X21n0369_p0302a17║說菩薩本行相應事。方廣者，謂菩薩藏相應言說。
X21n0369_p0302a18║如名方廣，亦名廣破，亦名無比。為何義故名為方
X21n0369_p0302a19║廣？一切有情利益安樂所依處故，宣說廣大甚深
X21n0369_p0302a20║法故。為何義故名為廣彼？以能廣破一切障故。為
X21n0369_p0302a21║何義故名為無比？無有諸法能比類故。希法者，若
X21n0369_p0302a22║於是處宣說聲聞、諸大菩薩及如來等最極希有
X21n0369_p0302a23║甚奇特法。論議者，若於是處無有顛倒解釋一切
X21n0369_p0302a24║深隱諸相（依深密經具列梵名而不翻出，故彼經云：彼所謂修多羅、祇夜、和伽羅那、伽陀、
X21n0369_p0302b01║優陀那、尼陀那、阿婆陀那、伊帝憂多伽、闍多伽、毗佛略、阿浮陀、檀摩憂、優婆提舍也）。若廣分
X21n0369_p0302b02║別，具如別章。
X21n0369_p0302b03║菩薩於此善聽善受，言善通利，意善尋思，見善通達。
X21n0369_p0302b04║釋曰：自下第二依教正修，於中有二：初總明止觀
X21n0369_p0302b05║方便，後復即於此下別釋止觀二門。前中有二：初
X21n0369_p0302b06║明聞慧，後辨思慧。此即初也。然此聞慧有其五相：
X21n0369_p0302b07║一者善聽，二者善受，三言善通利，四意善尋思，五
X21n0369_p0302b08║見善通達。謂諸菩薩於此教法專心諦聽，能善受
X21n0369_p0302b09║持諷誦通利，意善思推，慧善通達。若依瑜伽第二
X21n0369_p0302b10║十五，以四種相釋其聞慧，除此經中初聽聞相。若
X21n0369_p0302b11║依瑜伽第三十卷，有其六相加覺慧相，後之五相
X21n0369_p0302b12║名少異，義當此經。故彼論云：云何聞所成地？謂於
X21n0369_p0302b13║五明處名句文身無量差別，覺慧為先，聽聞、領受、
X21n0369_p0302b14║讀誦、憶念、無倒解了。解云：如次當此經五，聽聞即
X21n0369_p0302b15║當善聽，領受即當善受，讀誦精熟名言善通利，憶
X21n0369_p0302b16║念思量名意善尋思，惟求解了名見善通達。
X21n0369_p0302b17║即於如是善思惟法，獨處空閑，作意思惟：
X21n0369_p0302b18║釋曰：此即第二辨其思慧，即於聞慧所思惟法獨
X21n0369_p0302b19║處空閑，作意思惟所聞法義二種影像。故瑜伽論
X21n0369_p0302b20║第十六云：云何思所成地？謂如有一獨處空閑審
X21n0369_p0302b21║諦思惟，如其所聞、如所究達諸法道理。又瑜伽論
X21n0369_p0302b22║第十三云：若爾，空閑便能引發內心安住正奢摩
X21n0369_p0302b23║他，若心安住正奢摩他便能引發毗鉢舍那。
X21n0369_p0302b24║復即於此能思惟心，內心相續作意思惟，如是正引
X21n0369_p0302c01║多安住故，起身輕安及心輕安，是名奢摩他。
X21n0369_p0302c02║釋曰：自下第二別釋止觀，於中有二：先止、後觀。前
X21n0369_p0302c03║中有二：初正釋止門，後結答前問。就初門中自有
X21n0369_p0302c04║兩說：一云：於此文中有其四節：一、所緣境；二、能緣
X21n0369_p0302c05║心；三、顯其信；四、結其名。言復即於此能思惟心者，
X21n0369_p0302c06║是所緣境。然釋此文自有兩說：一云：於此法義境
X21n0369_p0302c07║中，能正思惟聞、思二慧相應之心為所緣境。一云：
X21n0369_p0302c08║於此二慧相應之心為所緣境。此中意說，奢摩他
X21n0369_p0302c09║門心心令住一境，是故緣心為境。毗鉢舍那為欲
X21n0369_p0302c10║簡擇所知義故，聞、思二慧所變相分為所緣境。內
X21n0369_p0302c11║心相續作意思惟者，辨能緣止。言內心者，攝能緣
X21n0369_p0302c12║心在於定內，名為內心。故瑜伽論六十三云：繫心
X21n0369_p0302c13║於內所緣境界，於外所緣不流散故。此釋正心相
X21n0369_p0302c14║續作意思惟聞、思相應之心。如是正行多安住故，
X21n0369_p0302c15║起身輕安及心輕安者，此顯其住，謂奢摩他具內
X21n0369_p0302c16║住等九正行故，起身輕安及心輕安。身輕安者，四
X21n0369_p0302c17║大所造輕安觸也。心輕安者，善十一中輕安數也。
X21n0369_p0302c18║無性論云：輕而安隱，有堪能性，是輕安相。如是身、
X21n0369_p0302c19║心輕安分位立奢摩他。故瑜伽論第十三云：若能
X21n0369_p0302c20║於內九種住心，如是名為內心安住正奢摩他。九
X21n0369_p0302c21║心住者，如集論第五但列九名而不解釋，雜集第
X21n0369_p0302c22║十次第牒釋，故彼論云：奢摩他，謂於內攝心，令住、
X21n0369_p0302c23║等住、安住、近住、調順、寂靜、最極寂靜、專注一趣、平
X21n0369_p0302c24║等攝持如是九行，令心安住，是奢摩他。住者，攝外
X21n0369_p0303a01║攀緣，內離散亂，最初繫心故。等住者，最初繫縛麤
X21n0369_p0303a02║動心已，即於所緣相續繫念，微細漸略故。安住者，
X21n0369_p0303a03║或時失念，於外馳散，尋復殿攝故。近住者，從初已
X21n0369_p0303a04║來，為令其心於外不散，親近令住故。調順者，從先
X21n0369_p0303a05║已來，於散亂因色等法中起過患想，增上力故，調
X21n0369_p0303a06║伏其心，令不流散故。寂靜者，於擾動心散亂惡覺
X21n0369_p0303a07║隨煩惱中深見過患，攝伏其心，令不流散故。最極
X21n0369_p0303a08║寂靜者，或時失念，散亂覺等卒爾現行，即便制伏，
X21n0369_p0303a09║令不更起故。專注一趣者，精懃加行，無間無缺，相
X21n0369_p0303a10║續安住勝三摩地故。平等攝持者，善修習故，不由
X21n0369_p0303a11║加行，遠離功用，定心相續，離散亂轉故。若廣分別，
X21n0369_p0303a12║如瑜伽論第三十卷莊嚴第七。是名奢摩他者，結
X21n0369_p0303a13║其名也。一云：於此文中即分為二：初復即於此等
X21n0369_p0303a14║者，釋止方便；後如是等者，正釋止也。此明上品止
X21n0369_p0303a15║慧，復即緣此中下二品聞思兩慧內相續心為所
X21n0369_p0303a16║緣境，正釋止相，義同前解。
X21n0369_p0303a17║如是菩薩能求奢摩他。
X21n0369_p0303a18║釋曰：此即第二結答前問。
X21n0369_p0303a19║彼由獲得身心輕安為所依故，即於如所善思惟法
X21n0369_p0303a20║內三摩地所行影像，觀察勝解捨離心相。
X21n0369_p0303a21║釋曰：自下第二別釋觀門，於中有二：初正釋觀門，
X21n0369_p0303a22║後結答前問。就前門中自有兩說：一云總依定位
X21n0369_p0303a23║以釋此文，有其二解：一唯約影像以釋此文，於中
X21n0369_p0303a24║有二：初簡非所緣，後依境發觀。此即初也，文有二
X21n0369_p0303b01║節：初彼由獲得等者，辨觀所依，謂由前止獲得輕
X21n0369_p0303b02║安為所依故，能發於觀。後即於等者，簡非所緣，謂
X21n0369_p0303b03║即如聞思所緣思惟法上，起內三摩地觀同分影
X21n0369_p0303b04║像，於此影像發起勝解思惟觀察，為欲生起毗鉢
X21n0369_p0303b05║舍那、捨奢摩他所緣心相。言心相者，即心是相，故
X21n0369_p0303b06║名心相。
X21n0369_p0303b07║即於如是三摩地影像所知義中，能正思擇最極思
X21n0369_p0303b08║擇，周遍尋思周遍伺察，若忍若樂若慧若見若觀，是
X21n0369_p0303b09║名毗鉢舍那。
X21n0369_p0303b10║釋曰：此即第二依境發觀，文有四節：一即於等者，
X21n0369_p0303b11║辨所觀境，即此前說內三摩地所行影像為所知
X21n0369_p0303b12║義，是所觀境。二能正思擇等者，釋觀行相，即是此
X21n0369_p0303b13║中四慧行相。此四行相，如雜集論第十卷說。故彼
X21n0369_p0303b14║論云：簡擇諸法者，盡所有故。最極簡擇者，如所有
X21n0369_p0303b15║故。普遍尋思者，由有分別作意俱行慧建立諸法
X21n0369_p0303b16║相故。周審觀察者，委具推求故。瑜伽三十大同雜
X21n0369_p0303b17║集。彼云：云何四種毗鉢舍那？謂有苾蒭依止內心
X21n0369_p0303b18║奢摩他故，於諸法中能正思擇、最極思擇、周遍尋
X21n0369_p0303b19║思、周遍伺察，是名四種毗鉢舍那。云何名為能正
X21n0369_p0303b20║尋思？謂於淨行所緣境界，或於善巧所緣境界，或
X21n0369_p0303b21║於淨戒所緣境界，能正思擇盡所有性。云何名為
X21n0369_p0303b22║最極思擇？謂即於彼所緣境界，最極思擇如所有
X21n0369_p0303b23║性。云何名為周遍尋思？謂即於彼所緣境界，由慧
X21n0369_p0303b24║俱行有分別作意，取彼相狀周遍尋思。云何名為
X21n0369_p0303c01║周遍伺察？謂即於彼所緣境界，審諦推求周遍伺
X21n0369_p0303c02║察。顯揚第四如次名為四種觀也。三若忍等下，辨
X21n0369_p0303c03║觀異名，有其五種：忍謂忍解，樂謂受樂，慧即分別，
X21n0369_p0303c04║見是推求，觀謂觀察。如是五種，義一名異。故瑜伽
X21n0369_p0303c05║論八十二云：慧、智、見、明、觀等名之差別，簡擇法相
X21n0369_p0303c06║心所有法為其自性。顯揚十三亦同瑜伽。四、是名
X21n0369_p0303c07║毗鉢舍那者，結也。二、通約本影以釋此文。言即於
X21n0369_p0303c08║如所等者，影本質法。內三摩地等者，依本起影，託
X21n0369_p0303c09║影觀察。即於如是等者，由觀影故，了所知義本質
X21n0369_p0303c10║之境。故瑜伽論二十六云：修觀行者推求影故，於
X21n0369_p0303c11║彼本性所知事中，觀察審定功德過失。釋餘文句，
X21n0369_p0303c12║義如前解。一云：通約定散以釋此文，於中有二：初
X21n0369_p0303c13║辨觀方便；後即於下，正明根本毗鉢舍那。前中有
X21n0369_p0303c14║二：初辨觀所依；後即於下，正明方便。謂由獲得身
X21n0369_p0303c15║心輕安為所依故，依定散觀，而所發必由聞、思、慧
X21n0369_p0303c16║散心以為方便，故此正明聞、思方便。所以者何？止、
X21n0369_p0303c17║觀二門行相前故，雖已得定，更起散心聞、思方便。
X21n0369_p0303c18║言內三摩地者，攝心不散，名之為內，非正在定，故
X21n0369_p0303c19║說內言。餘如前釋。然此方便及根本位皆有兩釋：
X21n0369_p0303c20║一、唯約影像；二、通依本影。義同前釋。
X21n0369_p0303c21║如是菩薩能善毗鉢舍那。
X21n0369_p0303c22║釋曰：此即第二結答前問。
X21n0369_p0303c23║慈氏菩薩復白佛言：世尊！若諸菩薩緣心為境內思
X21n0369_p0303c24║惟心，乃至未得身心輕安，所有作意當名何等？
X21n0369_p0304a01║釋曰：自下第四隨順止觀作意門，於中有二：初明
X21n0369_p0304a02║順止作意、後順觀作意。前中有二：先問、後答。此即
X21n0369_p0304a03║問也，謂如前說。後即於此能思惟心內心相續作
X21n0369_p0304a04║意思惟，如是作意乃至未得輕安已前當名何等？
X21n0369_p0304a05║佛告慈氏菩薩曰：善男子！非奢摩他作意，是隨順奢
X21n0369_p0304a06║摩他勝解相應作意。
X21n0369_p0304a07║釋曰：第二世尊正答，是順止作意，非正奢摩他，無
X21n0369_p0304a08║輕安故。
X21n0369_p0304a09║世尊！若諸菩薩乃至未得身心輕安，於如所思所有
X21n0369_p0304a10║諸法內三摩地所緣影像作意思惟，如是作意當名
X21n0369_p0304a11║何等？
X21n0369_p0304a12║釋曰：自下第二隨觀作意，於中有二：先問、後答。此
X21n0369_p0304a13║即問也。謂前所說，即於如所善思惟法內三摩地
X21n0369_p0304a14║所行影像，觀察勝解捨離心相。如是作意乃至未
X21n0369_p0304a15║得輕安已前，當名何等？
X21n0369_p0304a16║善男子，非毗鉢舍那作意，是隨順毗鉢舍那勝解相
X21n0369_p0304a17║應作意。
X21n0369_p0304a18║釋曰：第二如來正答，是隨順觀作意而非正觀，無
X21n0369_p0304a19║輕安故。即准此文，證知止觀唯在定位。又由此文，
X21n0369_p0304a20║應知前段所說內心相續作意等言，是其方便以
X21n0369_p0304a21║為正義。
X21n0369_p0304a22║慈氏菩薩復白佛言：世尊！奢摩他道與毗鉢舍那道，
X21n0369_p0304a23║當言有異？當言無異？
X21n0369_p0304a24║釋曰：自下第五止觀二道同異門，於中有二：先問、
X21n0369_p0304b01║後答。此即問也。止觀二種，諸修行者所遊履處，或
X21n0369_p0304b02║能引生諸聖道法，故名為道。如是二道為同為異？
X21n0369_p0304b03║佛告慈氏菩薩曰：善男子！當言非有異、非無異。
X21n0369_p0304b04║釋曰：自下第二如來正答。於中有二：初依問總標，
X21n0369_p0304b05║後問答別釋。此即初也。
X21n0369_p0304b06║何故非有異？以毗鉢舍那所緣境心為所緣故。何故
X21n0369_p0304b07║非無異？有分別影像非所緣故。
X21n0369_p0304b08║釋曰：此即第二問答別釋。然釋此文自有兩說：一
X21n0369_p0304b09║云非有異者，約本質說。且如止觀俱轉之時，同緣
X21n0369_p0304b10║聞思所緣相分境及能緣見分心為本質境，以質
X21n0369_p0304b11║同故，名非有異。非無異者，約影像說。以彼止觀同
X21n0369_p0304b12║緣之時，所變影像各各不同，謂有分別影、無分別
X21n0369_p0304b13║影有差別故，名非無異。一云非有異者，以奢摩他
X21n0369_p0304b14║雖不能緣毗鉢舍那所緣聞思相分之境，而能緣
X21n0369_p0304b15║彼聞思二慧所緣境上見分之心，故非有異。非無
X21n0369_p0304b16║異者，義同前說。於二說中，後說為勝，順前文故。
X21n0369_p0304b17║慈氏菩薩復白佛言：世尊！諸毗鉢舍那三摩地所行
X21n0369_p0304b18║影像，彼與此心當言有異？當言無異？
X21n0369_p0304b19║釋曰：自下第六分別止觀唯識門，或可分別心境
X21n0369_p0304b20║一異門。於中有六：一問、二答、三徵、四釋、五難、六通。
X21n0369_p0304b21║此即第一慈氏請問。然此問意自有三釋：一云：此
X21n0369_p0304b22║中舉觀問定所緣，如攝大乘但說諸三摩地所行
X21n0369_p0304b23║影像而不說觀，此經下云三摩地所行影像顯現。
X21n0369_p0304b24║一云：此中舉定問觀所緣，如諸處說十一切處觀
X21n0369_p0304c01║等，非是定故。而攝論等言三摩地者，依定起觀，故
X21n0369_p0304c02║說定言。一云：雙問定慧所緣影像，此經中問毗鉢
X21n0369_p0304c03║舍那三摩地所緣境故。此問意云：毗鉢舍那三摩
X21n0369_p0304c04║地所行青等，彼與此心為一為異？依深密經亦同
X21n0369_p0304c05║此經。三摩地所行影像者，無性釋云：三摩地者，是
X21n0369_p0304c06║能令心住一境性，心法為體，此所緣境說名所行，
X21n0369_p0304c07║本境名質，似彼現者說名影像。然此影像，准攝大
X21n0369_p0304c08║乘是瘖瘀等影。梁朝攝論十遍處中前八種色，謂
X21n0369_p0304c09║青、黃、赤、白、地、水、火、風。然此八色，薩婆多宗八中四
X21n0369_p0304c10║大觸處所攝，青等四種色處所收，彼宗法處所攝
X21n0369_p0304c11║色中唯無表故。依經部宗，如成實論，無表唯是非
X21n0369_p0304c12║色非心，諸定境色法處所攝，大同大乘。故俱舍論
X21n0369_p0304c13║第十三云：經部師說：且諸經言有三色者，瑜伽師
X21n0369_p0304c14║說：修靜慮時定力所生定境界色，非眼根境故名
X21n0369_p0304c15║無見，不障處所故名無對。若謂既爾，如何名色？釋
X21n0369_p0304c16║如是名與無表同。又經所說無漏色者，瑜伽師說：
X21n0369_p0304c17║即由定力所生色中，依無漏定者即說為無漏。今
X21n0369_p0304c18║依大乘，十一切觀、八解脫等所緣境色皆是法處
X21n0369_p0304c19║（須引文）。問：如何此中唯說毗鉢舍那所緣境界？答：前
X21n0369_p0304c20║段中說止唯緣心、觀緣諸境，乘前起問，故不論止。
X21n0369_p0304c21║問：此應言所緣境界與觀同異，如何乃言與心一
X21n0369_p0304c22║異？答：心相應故亦說名心，如唯識言，故不相違。
X21n0369_p0304c23║佛告慈氏菩薩曰：善男子！當言無異。
X21n0369_p0304c24║釋曰：第二如來略答。境不離心故言無異，理實而
X21n0369_p0305a01║言非一非異，為破異執但言無異。
X21n0369_p0305a02║何以故？
X21n0369_p0305a03║釋曰：第三菩薩重徵，豈不所緣離能緣心？
X21n0369_p0305a04║由彼影像唯是識故。
X21n0369_p0305a05║釋曰：第四如來正釋，於中有二：初標宗正說，後遣
X21n0369_p0305a06║外疑情。此即初也，由彼影像識所緣故。
X21n0369_p0305a07║善男子！我說識所緣，唯識所現故。
X21n0369_p0305a08║釋曰：此即第二遣外疑情。無性釋云：我說在外識
X21n0369_p0305a09║所緣境，唯是內識之所顯現，即是所緣境識為自
X21n0369_p0305a10║性義。此意說言，識所緣境唯是識上所現影像，無
X21n0369_p0305a11║別有體。世親釋云：謂識所緣唯識所現，無別境義。
X21n0369_p0305a12║復舉識者，顯我所說定識所行唯識所現，無別有
X21n0369_p0305a13║體（此中應引新攝論第四、梁論第五、成唯識第七、佛地論第三、雜集十一說唯識道理也）。
X21n0369_p0305a14║世尊！若彼所行影像即與此心無有異者，云何此心
X21n0369_p0305a15║還見此心？
X21n0369_p0305a16║釋曰：第五、菩薩設難。難云：心是能緣義，境是所杖
X21n0369_p0305a17║義。如世尊說：所行影像不異心者，云何此心還見
X21n0369_p0305a18║此心？便違世間眼不自見、指不自指、刀不自割。無
X21n0369_p0305a19║性釋云：云何此心還取此心者，此顯作用於自相
X21n0369_p0305a20║違。梁攝論云：若有別識為識境，則唯識義不成；若
X21n0369_p0305a21║緣自體為境，事亦不成。以世間無此類故。
X21n0369_p0305a22║善男子！此中無有少法能見少法，然即此心如是生
X21n0369_p0305a23║時，即有如是影像顯現。
X21n0369_p0305a24║釋曰：自下第六如來釋通，於中有二：初釋是境不
X21n0369_p0305b01║離於心，後問答分別散心所緣。前中有三，謂法、喻、
X21n0369_p0305b02║合，此即法說。無性釋云：無有少法能取少法者，此
X21n0369_p0305b03║釋前難，無作用故，謂一切法作用、作者皆不成故。
X21n0369_p0305b04║解云：無有少法者，顯無作者；能見少法者，顯無作
X21n0369_p0305b05║用。魏世本云：無有法而能取法。梁朝本云：無有法
X21n0369_p0305b06║能取餘法。大業論云：無有一法能取餘法。深密經
X21n0369_p0305b07║云：無有一法能觀一法。如是等說，文異義同。又解：
X21n0369_p0305b08║無有少法能取少法者，即於依他心上無實心體，
X21n0369_p0305b09║亦無實用離於彼心。次有伏難：既無實用，如何得
X21n0369_p0305b10║有能所取耶？故作此言。然依他起似心生時，即有
X21n0369_p0305b11║如是影像顯現，故說此心能取於境。無性論云：然
X21n0369_p0305b12║即此心如是生時者，緣起諸法威力大故，即一體
X21n0369_p0305b13║上有二影生，更互相望，不即不離。諸心心法由緣
X21n0369_p0305b14║起力，其性法爾如是而生。如是諸心緣境道理，如
X21n0369_p0305b15║成唯識第七卷說。彼云：外色實無，可非內識境；他
X21n0369_p0305b16║心實有，寧非自所緣？誰言他心非自識境？但不說
X21n0369_p0305b17║彼是親所緣。謂識生時無實作用，非如手等親執
X21n0369_p0305b18║外物，日等敘光親照外境，但如鏡等似外境現，名
X21n0369_p0305b19║了他心。非釋能了親所緣者，謂自所變。故契經言：
X21n0369_p0305b20║無有少法能取餘法，但識生時似彼相現，名取彼
X21n0369_p0305b21║物。如緣他心，色等亦爾。廣作問答，具如彼論。
X21n0369_p0305b22║善男子！如依善瑩清淨鏡面，以質為緣還見本質，而
X21n0369_p0305b23║謂我今見於影像，及謂離質別有所行影像顯現。
X21n0369_p0305b24║釋曰：此即喻說。然此鏡像其相難知，故今先申諸
X21n0369_p0305c01║宗所說，後正釋經。且依諸宗，像與本質連隔彼實，
X21n0369_p0305c02║略有五釋：一隔而是實，如上坐部，即依此喻不立
X21n0369_p0305c03║中有（如俱舍第八、正理二十三。又大婆沙六十九分別論者不立中者，許鏡中像者間隟義。今上坐
X21n0369_p0305c04║部亦同彼說也）。二隔而非實，然諸法因緣和合勢力令如
X21n0369_p0305c05║是見，以諸法性功能差別難可思議，如世親菩薩
X21n0369_p0305c06║而立中有（如俱舍第八廣辨其義也）。三連而是實，如眾賢論師
X21n0369_p0305c07║立有中有，廣破世親（具如正理第二十三）。四連而非實，於諸
X21n0369_p0305c08║宗中應有此句，未見誠文（勘）。五非隔非連、非實不
X21n0369_p0305c09║實，如大德邏摩（此即經部第三大師。於經部中有三大師：一鳩摩邏多、二室利邏多、
X21n0369_p0305c10║三大德邏摩），謂緣眼根及質鏡等還見本面，謂見別像
X21n0369_p0305c11║（正理二十三廣破彼計，尋即可知）。今依大乘，自有兩文：一依此經，
X21n0369_p0305c12║心意識品鏡中有影，故經說云：又如善淨鏡面，若
X21n0369_p0305c13║有一影生緣現前，唯一影起；若二若多生緣現前，
X21n0369_p0305c14║有多影起。又佛地經云：如依圓鏡，眾像影現。乃至
X21n0369_p0305c15║彼云：又如圓鏡依緣本質，種種影像相貌生起。二
X21n0369_p0305c16║依此文云：如依善瑩清淨鏡面，以質為緣還見本
X21n0369_p0305c17║質，而謂我今見於影像，及謂離質別有所行影像
X21n0369_p0305c18║顯現。如此等經，大乘諸師分成兩說：一就猛宗，即
X21n0369_p0305c19║依前文及佛地經等，立鏡中影別有體性，彼經部
X21n0369_p0305c20║宗反見自面。故智度論三十六云：問云：影色、像色
X21n0369_p0305c21║不應別說。何以故？眼光明對清淨鏡反自照見，影
X21n0369_p0305c22║亦如是，遮光故影現，無更有法。答曰：是事不然。如
X21n0369_p0305c23║油中見像黑，則非本色。如五尺刀中，橫觀則面像
X21n0369_p0305c24║廣，縱觀則面像長，則非本面。如大秦水精中，玷玷
X21n0369_p0306a01║皆有面像，則非一面像。以是因緣故，非還見本像。
X21n0369_p0306a02║復次有鏡、有人、有持者、有光明，眾緣和合故有像
X21n0369_p0306a03║生，若眾緣不具即像不生。具說如彼。而此所說文
X21n0369_p0306a04║見自面者，依經部宗以影喻相，非大乘義。二彌勒
X21n0369_p0306a05║宗自有兩說：一云：鏡中有別影像，眼識起時緣影
X21n0369_p0306a06║而生。若唯本質無別影像，應唯見分而無相分，便
X21n0369_p0306a07║有法喻無相似失。又諸教中以鏡中像說依他起，
X21n0369_p0306a08║以空華喻喻所執性，故定有影色處所收。而此經
X21n0369_p0306a09║中為彼定執質外別影，是故說言以質為緣還見
X21n0369_p0306a10║本質，而謂我今見於影像，及謂離質別有所行影
X21n0369_p0306a11║像顯現。以實而言，影與本質非一非異，由非一故
X21n0369_p0306a12║質影不同，由非異故名見本質。一云：離質無別影
X21n0369_p0306a13║像，大同經部反見自面。由連亂故，謂我今見於鏡
X21n0369_p0306a14║中像，及謂離質別有所行影像顯現，據實都無。故
X21n0369_p0306a15║佛地論第四卷云：若無實影，圓鏡中生。云何為喻？
X21n0369_p0306a16║有質有鏡和合為緣，如是相現故得為喻。謂諸有
X21n0369_p0306a17║情顛倒執著，影像熏習成熟力故，鏡面為緣，自識
X21n0369_p0306a18║變異似面影現。由是世間起增上慢，謂我鏡中見
X21n0369_p0306a19║其面影，以無別影鏡中生故。經但說言眾像影現，
X21n0369_p0306a20║不言生起。問：若爾，如何佛地下文及心意識品說
X21n0369_p0306a21║生起言？解云：依現假說生言。又攝大乘無性釋論
X21n0369_p0306a22║第五卷云：又如影像，於鏡等中還見本質，而謂我
X21n0369_p0306a23║今別見影像，而此影像實無所有。又世親釋第五
X21n0369_p0306a24║卷云：譬如影像實無有義，即於本質起影像覺，然
X21n0369_p0306b01║影像義無別可得。此亦如是，雖有兩說，後說為勝，
X21n0369_p0306b02║順諸教故。就無影中復有兩說：一云：鏡中都無影
X21n0369_p0306b03║像，如前所引攝大乘等，即於本質起影像覺。一云：
X21n0369_p0306b04║鏡所照面自有四種：一者賴耶所變本質；二者眼
X21n0369_p0306b05║識所變相分；三者同時意識相分，此之三種同本
X21n0369_p0306b06║質處；四者分別意識相分，此之一種在於鏡面，即
X21n0369_p0306b07║雜集論五種法處所攝色中遍計所起色也（言五種者，
X21n0369_p0306b08║極略、極迥、受所引、自在所生及遍計所起色）。然鏡、質、像差別相者，諸說
X21n0369_p0306b09║不同。一云：鏡即喻定，質喻心王，影喻相分。此中意
X21n0369_p0306b10║說，由心力故，依止於定，緣青等影。然即彼影心所
X21n0369_p0306b11║變故，還不離心，是故說言還見自心，非謂見分還
X21n0369_p0306b12║見見分，故言自見。若通定、散說此喻者，自有二說：
X21n0369_p0306b13║一云：散位亦有定故，義同定位。一云：散中鏡喻本
X21n0369_p0306b14║質，質喻見分，影喻相分。一云：鏡喻見分，影喻相分，
X21n0369_p0306b15║質喻自證分。此意說云，由自證分變見相故，由見
X21n0369_p0306b16║緣相，而彼相見不離自證，故說唯識。
X21n0369_p0306b17║如是此心生時，相似有異三摩地所行影像顯現。
X21n0369_p0306b18║釋曰：第三舉法同喻，謂此定心如是生時，以迷亂
X21n0369_p0306b19║故，相似心外有異所見影像顯現。論其理也，心所
X21n0369_p0306b20║變相不離心故亦說名心，非離心外別有所見，故
X21n0369_p0306b21║言還見自心。
X21n0369_p0306b22║世尊！若諸有情自性而住，緣色等心所行影像，彼與
X21n0369_p0306b23║此心亦無異耶？
X21n0369_p0306b24║釋曰：自下第二問答分別散心所緣。於中有二：初
X21n0369_p0306c01║請、後說。此即請問，問意定境。如世尊說：若諸有情
X21n0369_p0306c02║不由功用自性住心所緣色等諸影像境，彼與此
X21n0369_p0306c03║心亦無異耶？
X21n0369_p0306c04║善男子！亦無有異。而諸愚夫由顛倒覺，於諸影像不
X21n0369_p0306c05║能如實知唯是識，作顛倒解。
X21n0369_p0306c06║釋曰：第二如來正說散心所緣亦不離心，而諸愚
X21n0369_p0306c07║夫由心亂故，於諸影像作心外解。問：佛說唯識有
X21n0369_p0306c08║何意耶？答：如廣百論第十卷說。諸契經言唯有識
X21n0369_p0306c09║者，為令觀識捨彼外塵，既捨外塵妄心隨息，妄心
X21n0369_p0306c10║息故證會中道。故契經言：未達境唯心，起二種分
X21n0369_p0306c11║別，達境唯心已，分別亦不生。知諸法唯心，便捨外
X21n0369_p0306c12║塵相，由此息分別，悟平等真空。愚夫異生貪著境
X21n0369_p0306c13║味，受諸欲樂無捨離心，生死輪迴投三有海，受諸
X21n0369_p0306c14║劇苦解脫無因。如來慈悲方便為說諸法唯識令
X21n0369_p0306c15║捨外塵，捨外塵已妄識隨滅，妄識滅故便證涅槃。
X21n0369_p0306c16║故契經言：如世有良毉，妙藥投眾病，諸佛亦如是，
X21n0369_p0306c17║為物說唯心。具說如彼。廣釋唯識，如成唯識第十
X21n0369_p0306c18║卷等。
X21n0369_p0306c19║慈氏菩薩復白佛言：世尊！齊何當言菩薩一向修毗
X21n0369_p0306c20║鉢舍那？
X21n0369_p0306c21║釋曰：自下第七修習止觀單雙門（故莊嚴論第十一云：單修者謂
X21n0369_p0306c22║止觀別修，雙修者謂止觀合修）。於中有二：初明通別修習，後世尊
X21n0369_p0306c23║云何心相下重釋三種所緣差別。前中有三：初明
X21n0369_p0306c24║一向修觀，次辨一向修止，後顯止觀二種俱轉。如
X21n0369_p0307a01║是三段皆有問答，此即觀中菩薩請問。此問修觀
X21n0369_p0307a02║行解分齊。
X21n0369_p0307a03║佛告慈氏菩薩曰：善男子！若相續作意，唯思惟心
X21n0369_p0307a04║相。
X21n0369_p0307a05║釋曰：第二如來正說，謂相續思惟聞思慧俱心之
X21n0369_p0307a06║相分。問：前所說捨離心相，與此何別？答：心相雖同，
X21n0369_p0307a07║此依主釋。彼持業釋，故有差別（深密經云：隨順觀彼心相不斷）。
X21n0369_p0307a08║世尊！齊何當言菩薩一向修奢摩他？
X21n0369_p0307a09║釋曰：第二問唯修止。
X21n0369_p0307a10║善男子！若相續作意，唯思惟無間心。
X21n0369_p0307a11║釋曰：如來正說無間心者，即前無間相續，緣法義
X21n0369_p0307a12║境聞思二慧相應見分。故瑜伽論第十云：無間作
X21n0369_p0307a13║意者，謂一切時無間無斷相續而轉。故知無間是
X21n0369_p0307a14║相續也。謂奢摩他令心不散，故唯緣心。有解：無間
X21n0369_p0307a15║心者，即是次前無間隔心以為所緣。雖有二說，前
X21n0369_p0307a16║說為正（深密經云：心相不斷）。
X21n0369_p0307a17║世尊，齊何當言菩薩奢摩他、毗鉢舍那和合俱轉？
X21n0369_p0307a18║釋曰：第三問俱轉相。
X21n0369_p0307a19║善男子，若正思惟心一境性。
X21n0369_p0307a20║釋曰：如來正說心一境性者，謂止觀俱轉所緣境。
X21n0369_p0307a21║然此一句，諸說不同。一云：心一境者，世俗唯識，境
X21n0369_p0307a22║不離心，名心一境；或唯一心，名心一境。心一境性
X21n0369_p0307a23║者，勝義唯識，謂一切法唯一真性，名心一境性。一
X21n0369_p0307a24║云：性言亦通世俗，故成唯識第九卷云：謂唯識性
X21n0369_p0307b01║略有二種：一者世俗，謂依他起；二者勝義，謂圓成
X21n0369_p0307b02║實（深密經云：觀心一心）。
X21n0369_p0307b03║世尊，云何心相？
X21n0369_p0307b04║釋曰：自下第二重釋三種所緣差別。釋三所緣即
X21n0369_p0307b05║分為三，此問第一。
X21n0369_p0307b06║善男子，謂三摩地所行有分別影像，毗鉢舍那所緣。
X21n0369_p0307b07║釋曰：如來正釋，謂即如前所說心相，是三摩地所
X21n0369_p0307b08║行影像，亦即觀心所行境也。
X21n0369_p0307b09║世尊！云何無間心？
X21n0369_p0307b10║釋曰：問第二境。
X21n0369_p0307b11║善男子，謂緣彼影像心，奢摩他所緣。
X21n0369_p0307b12║釋曰：如來正說緣彼影像聞思二慧相應相分之
X21n0369_p0307b13║心，是奢摩他所緣境界。
X21n0369_p0307b14║世尊！云何心一境性？
X21n0369_p0307b15║釋曰：此問第三。
X21n0369_p0307b16║善男子！通達三摩地所行影像唯是其識，或通達此
X21n0369_p0307b17║已復思惟如性。
X21n0369_p0307b18║釋曰：如來正說，謂於此時通達諸法皆不離識。如
X21n0369_p0307b19║是觀已復思惟如，謂前二種心境別觀止觀不俱，
X21n0369_p0307b20║此第三門心境合緣止觀俱轉（廣釋止觀二道俱轉，如瑜伽第三十
X21n0369_p0307b21║一。廣釋心一境性，如瑜伽第三十也）。
X21n0369_p0307b22║慈氏菩薩復白佛言：世尊！毗鉢舍那凡有幾種？
X21n0369_p0307b23║釋曰：自下第八止觀種數差別門，於中有二：先觀、
X21n0369_p0307b24║後止。觀中有二：先問、後答。此即問也。
X21n0369_p0307c01║佛告慈氏菩薩曰：善男子！略有三種。
X21n0369_p0307c02║釋曰：第二世尊正說，於中有三：標數、列名、別釋。此
X21n0369_p0307c03║即初也。
X21n0369_p0307c04║一者、有相毗鉢舍那，二者、尋求毗鉢舍那，三者、伺察
X21n0369_p0307c05║毗鉢舍那。
X21n0369_p0307c06║釋曰：第二依數列名。
X21n0369_p0307c07║云何有相毗鉢舍那？
X21n0369_p0307c08║釋曰：自下第三次第別釋，釋三別相即分為三。此
X21n0369_p0307c09║初問也。
X21n0369_p0307c10║謂純思惟三摩地所行，有分別影像毗鉢舍那。
X21n0369_p0307c11║釋曰：此即正釋第一有相，謂純思惟有分別影像
X21n0369_p0307c12║似法似義，從境立名名為有相。
X21n0369_p0307c13║云何尋求毗鉢舍那？
X21n0369_p0307c14║釋曰：此問第二。
X21n0369_p0307c15║謂由慧故，遍於彼彼未善解了一切法中，為善了故，
X21n0369_p0307c16║作意思惟毗鉢舍那。
X21n0369_p0307c17║釋曰：此即正說。謂由慧故，遍於影像有相境中未
X21n0369_p0307c18║善解處，為欲了故作意思惟。
X21n0369_p0307c19║云何伺察毗鉢舍那？
X21n0369_p0307c20║釋曰：此問第三。
X21n0369_p0307c21║謂由慧故，遍於彼彼已善解了一切法中，為善證得
X21n0369_p0307c22║極解脫故，作意思惟毗鉢舍那。
X21n0369_p0307c23║釋曰：此即正釋。謂於彼境已善解了，為欲證得極
X21n0369_p0307c24║解脫故，作意思惟。依瑜伽論第三十卷，大同此經。
X21n0369_p0308a01║故彼論云：云何名為唯隨相行毗鉢舍那？謂於所
X21n0369_p0308a02║聞所受持法，或於教授教誡諸法，由等引地，如理
X21n0369_p0308a03║作意，蹔爾思惟，未思未量，未推未察，如是名為唯
X21n0369_p0308a04║隨相行毗鉢舍那。若復於彼思量推察，爾時名為
X21n0369_p0308a05║隨尋思行毗鉢舍那。若復於彼既推察已，如所安
X21n0369_p0308a06║住，復審觀察，如是名為隨伺察行毗鉢舍那。然此
X21n0369_p0308a07║止、觀差別，如瑜伽論第十三云：云何止？謂九種住
X21n0369_p0308a08║心。云何觀？謂或三事觀，或四行觀，或六事差別所
X21n0369_p0308a09║緣觀。三事觀者：一者、相觀；二、尋求觀；三、伺察觀。四、
X21n0369_p0308a10║行觀者，謂於諸法中簡擇行觀、極簡擇行觀、遍尋
X21n0369_p0308a11║思行觀、遍伺察行觀。六事差別所緣觀者：一、義所
X21n0369_p0308a12║緣觀；二、事所緣觀；三、相所緣觀；四、品所緣觀；五、時
X21n0369_p0308a13║所緣觀；六、道理所緣觀。顯揚第四亦同瑜伽。解云：
X21n0369_p0308a14║九種住心、二種事觀、四種行觀，已如前說六種事
X21n0369_p0308a15║觀，故今釋之。故瑜伽論第三十云：云何六事差別
X21n0369_p0308a16║所緣毗鉢舍那？謂尋思時，尋思六事：一、尋思於義，
X21n0369_p0308a17║謂正尋思如是如是語，有如是如是義。二、尋思於
X21n0369_p0308a18║事，謂正尋思內外二事。三、尋思於相，謂正尋思諸
X21n0369_p0308a19║法二相：一者自相，二者共相。四、尋思於品，謂正尋
X21n0369_p0308a20║思諸法二品：一者黑品，二者白品，尋思黑品過失
X21n0369_p0308a21║過患，尋思白品功德勝利。五、尋思於時，謂正尋思
X21n0369_p0308a22║過去、未來、現在三時，尋思如是事曾在過去世，尋
X21n0369_p0308a23║思如是事當在未來世，尋思如是事今現在世。六、
X21n0369_p0308a24║尋思於理，謂正尋思四種道理：一、觀待道理，二、作
X21n0369_p0308b01║用道理，三、證成道理，四、法爾道理。問：何因緣故，建
X21n0369_p0308b02║立如是六事差別毗鉢舍那？答：依三覺故，如是建
X21n0369_p0308b03║立。何等三覺？一、悟義覺，二、事邊際覺，三、如實覺。尋
X21n0369_p0308b04║思義故，起悟義覺；尋思其事及自相故，起事邊際
X21n0369_p0308b05║覺；尋思共相品時理故，起如實覺。修瑜伽師唯有
X21n0369_p0308b06║爾所所知境界，所謂語、義及所知事，盡所有性，如
X21n0369_p0308b07║所有性，具說如彼。四種道理，如後當說。
X21n0369_p0308b08║慈氏菩薩復白佛言：世尊！是奢摩他凡有幾種？
X21n0369_p0308b09║釋曰：自下第二辨奢摩他種數多少，先問、後答。此
X21n0369_p0308b10║即問也。
X21n0369_p0308b11║佛告慈氏菩薩曰：善男子！即由隨彼無間心故，當知
X21n0369_p0308b12║此中亦有三種。
X21n0369_p0308b13║釋曰：自下正釋，於中有三：初明三種奢摩他，次明
X21n0369_p0308b14║八種奢摩他，後明四種奢摩他。此即第一有相等
X21n0369_p0308b15║三。言隨彼者，前言心相，即是所隨相分；無間心者，
X21n0369_p0308b16║即是能隨見分心也。此中意說，緣彼心相，毗鉢舍
X21n0369_p0308b17║那有三種故；緣無間心，奢摩他心亦有三種。
X21n0369_p0308b18║復有八種，謂初靜慮乃至非想非非想處，各有一種
X21n0369_p0308b19║奢摩他故。
X21n0369_p0308b20║釋曰：第二明其八定即名八止。然此八定分之為
X21n0369_p0308b21║二：初釋四靜慮，後明四無色。四種靜慮二門分別：
X21n0369_p0308b22║一釋名字，二出體性。
X21n0369_p0308b23║言釋名者，先通、後別。言通名者，薩婆多宗。如大婆
X21n0369_p0308b24║沙百四十一，自有一釋，彼云：問：此四何緣說為靜
X21n0369_p0308c01║慮？答：靜謂寂靜，慮謂籌慮。此四地中定慧平等，故
X21n0369_p0308c02║稱靜慮。餘隨有𨷂，不得此名。若依正理第七十三，
X21n0369_p0308c03║自有兩釋，彼云：依何義故立靜慮名？答：由依此寂
X21n0369_p0308c04║靜方能審慮故，審慮即是實了知義。俱舍第二十
X21n0369_p0308c05║八亦同。一云：此定持勝遍緣，如理思惟，故名靜慮。
X21n0369_p0308c06║勝言簡欲界，遍緣簡無色，如理思惟簡妄顛倒。能
X21n0369_p0308c07║持此定是妙等持，說名靜慮。此言顯示止觀均行
X21n0369_p0308c08║無倒等持，方名靜慮。依大婆沙第八十卷，自有三
X21n0369_p0308c09║釋：一、能斷結，二、是正觀，三、具二義。故彼論云：以何
X21n0369_p0308c10║義故名為靜慮？有作是說：以能斷結，故名靜慮。問：
X21n0369_p0308c11║諸無色定亦能斷結，應名靜慮。答：若定能斷不善、
X21n0369_p0308c12║無記二種結者，名為靜慮。諸無色定唯斷無記，非
X21n0369_p0308c13║不善故，不名靜慮。（斷結中更有兩釋，恐繁不述。）復有說者：以能
X21n0369_p0308c14║正觀，故名靜慮。問：若爾，欲界三摩地亦能正觀，應
X21n0369_p0308c15║名靜慮。答：若三摩地具有定名、定用，能正觀者，名
X21n0369_p0308c16║為靜慮。欲界三摩地雖有定名而無定用，如埿椽
X21n0369_p0308c17║梁，有名無用，故非靜慮。（能正觀中更有三釋，恐繁不述。）如是說者，
X21n0369_p0308c18║要具二義方名靜慮，謂能斷結及能正觀。欲界三
X21n0369_p0308c19║摩地雖能正觀而不能斷結，諸無色定雖能斷結
X21n0369_p0308c20║而不能正觀，故非靜慮。復次諸無色定有靜無慮，
X21n0369_p0308c21║欲界三摩地有慮無靜，色定俱有，故名靜慮。靜謂
X21n0369_p0308c22║等引，慮謂遍觀，故名靜慮（是二義中更有兩釋，恐繁不述）。若依大
X21n0369_p0308c23║乘，意同正理，初復次釋。故瑜伽三十三云：言靜慮
X21n0369_p0308c24║者，於一所緣繫念寂靜正審思慮，故名靜慮。言別
X21n0369_p0309a01║名者，初二三四名為別名。故順正理七十七云：諸
X21n0369_p0309a02║定靜慮總相無別，為顯地異，就數標名，故說為初
X21n0369_p0309a03║乃至第四。問：若善性攝心一境性并伴立為四靜
X21n0369_p0309a04║慮者，依何相立初二三四？答：具伺喜樂建立為初，
X21n0369_p0309a05║漸離前支立二三四。離伺有二（第二靜慮離伺有喜樂二），離二
X21n0369_p0309a06║有樂（第三靜慮離伺喜二但有其樂），具離三種（第四靜慮離伺喜樂三）。如是
X21n0369_p0309a07║次第，故一境性分為四種。問：豈諸靜慮無如慈等
X21n0369_p0309a08║不共名相，而今但就初等四數建立別名？答：此中
X21n0369_p0309a09║非無不共名相，然無唯遍攝一地名，故但就數以
X21n0369_p0309a10║為別名。俱舍亦同。又俱舍頌云：初具伺喜樂，後漸
X21n0369_p0309a11║離前支。問：如何頌中不說具尋？解云：如俱舍論，由
X21n0369_p0309a12║此已明亦具尋義，必俱行故，如煙與火。非伺有喜
X21n0369_p0309a13║樂，而不與尋俱。若依婆沙百四十一云：四靜慮者，
X21n0369_p0309a14║謂初靜慮乃至第四靜慮。有說：尋喜樂捨相應靜
X21n0369_p0309a15║慮，如次為四。今依大乘，就數列名，同順正理。故瑜
X21n0369_p0309a16║伽云：依順次數，說名為初乃至第四。言出體者，
X21n0369_p0309a17║薩婆多宗如大婆沙第八十卷：四種靜慮各以自
X21n0369_p0309a18║地善、染、無覆無記五蘊為性。又婆沙論一百四十
X21n0369_p0309a19║一云：四靜慮體自有二種：一、修得；二、生得。修得者，
X21n0369_p0309a20║即彼地攝心一境性，若并助伴，即五蘊性。生得者，
X21n0369_p0309a21║隨地所繫餘五蘊為性。俱舍二十八、正理七十七
X21n0369_p0309a22║意同婆沙。今依大乘，大同婆沙。有生及定生即善、
X21n0369_p0309a23║染、無記五蘊為性，善用有漏、無漏五蘊為性。
X21n0369_p0309a24║四無色定，略以二門分別：一釋名字，二出體性。
X21n0369_p0309b01║言釋名者，先通後別。言通名者，薩婆多宗如順
X21n0369_p0309b02║正理第七十七，有其三義：一制約義，二兼顯極義，
X21n0369_p0309b03║三兼顯有義。故彼論云：依何義故立無色名？魯彼
X21n0369_p0309b04║言顯可變示義，依可變示說名為色。阿言即顯能
X21n0369_p0309b05║制約義，為欲顯示生死海中亦有蹔時制約色處，
X21n0369_p0309b06║依制約義說名為無。由彼界中制約變示，依無色
X21n0369_p0309b07║義名阿魯彼。或此阿言兼顯極義，雖於餘界亦有
X21n0369_p0309b08║不可變示法，而無色界是不可變示中極無，在此
X21n0369_p0309b09║在彼所依諸色故。或此阿言兼顯有義，為遮此界
X21n0369_p0309b10║唯是色無，故說阿言顯有無色。謂世亦有唯是遮
X21n0369_p0309b11║言，亦見有能遮而兼表。如何顯此非但是遮？故說
X21n0369_p0309b12║阿言具顯遮表。顯宗亦同。若依婆沙一百四十一
X21n0369_p0309b13║云：問：何故此四說名無色？答：此四地中超過一切
X21n0369_p0309b14║有色法故，違害一切有色法故，色法於此無容生
X21n0369_p0309b15║故，說名無色。言別名者，薩婆多宗初空處定，如婆
X21n0369_p0309b16║沙論第八十四，四復次釋，彼云：但由加行名空無
X21n0369_p0309b17║邊處定，謂初業者先應思惟墻上樹上舍上等諸
X21n0369_p0309b18║虗空相，取此相已，假想勝解觀察照了無邊空相，
X21n0369_p0309b19║以先思惟無邊空相而修加行，展轉引起初無色
X21n0369_p0309b20║定，故說此名空無邊處。復次法爾初遠離色地名
X21n0369_p0309b21║空無邊處，復次法爾初解脫色地名空無邊處，復
X21n0369_p0309b22║次依等流故說此定名空無邊處。謂瑜伽師從此
X21n0369_p0309b23║定出，必起相似空想現前。曾聞苾蒭出此定已，便
X21n0369_p0309b24║舉兩手捫摸虗空。有見問言：汝何所覓？苾蒭答曰：
X21n0369_p0309c01║我覓自身。彼言：汝身即在林上，如何餘處更覓自
X21n0369_p0309c02║身？故從此出起虗空想。此想即是前定等流，是故
X21n0369_p0309c03║名為空無邊處。具說如彼。若依俱舍，意同婆沙初
X21n0369_p0309c04║復次釋。若依正理及顯宗論，意同婆沙初三復次。
X21n0369_p0309c05║言識無邊處者，依婆沙論兩復次釋，彼云：但由加
X21n0369_p0309c06║行名識無邊處定。謂初業者，先應思惟清淨眼等
X21n0369_p0309c07║六種識相。取此相已，假想勝解觀察照了無邊識
X21n0369_p0309c08║相。以先思惟無邊識相而修加行，展轉引起第二
X21n0369_p0309c09║無色定，故說此名識無邊處。復次依等流故，說此
X21n0369_p0309c10║定名識無邊處。謂瑜伽師從此定出，必起相似識
X21n0369_p0309c11║想現前。謂於識相觀悅而住，是故名為識無邊處。
X21n0369_p0309c12║具說如彼。俱舍意同初復次釋。正理、顯宗並同婆
X21n0369_p0309c13║沙無所有處者，依婆沙論五復次釋，彼云：問：此何
X21n0369_p0309c14║故名無所有處？答：此中無我、無我所故。問：一切地
X21n0369_p0309c15║中無我、我所，何獨此名無所有處？答：無有餘地能
X21n0369_p0309c16║令我執及我所執羸劣穿薄、勢力減少如此地者，
X21n0369_p0309c17║故此獨名無所有處。復次此地無有真實常恒不
X21n0369_p0309c18║變易法，損伏常見勝諸餘地，故此獨名無所有處。
X21n0369_p0309c19║復次此地無有所趣所皈屋舍室宅能為救護，摧
X21n0369_p0309c20║伏憍慢懈怠放逸勝諸餘地，故此獨名無所有處。
X21n0369_p0309c21║復次此地中無無邊行相，初捨彼相，故此獨名無
X21n0369_p0309c22║所有處。尊者世友作如是說：於此定中無能所攝
X21n0369_p0309c23║行相轉故，如說非我有處有時有所屬物，亦無處
X21n0369_p0309c24║時物屬我者，故此獨名無所有處。具說如彼。正理
X21n0369_p0310a01║論云：若由勝解捨一切所有加行所成，名無所有
X21n0369_p0310a02║處。謂見無邊行相麤勤，為欲厭捨起此加行，是故
X21n0369_p0310a03║此處名最勝捨。以於此不復樂作無邊行相，心於
X21n0369_p0310a04║所緣捨諸所有，寂然住故。顯宗亦同。言非想非非
X21n0369_p0310a05║想者，依婆沙論，唯有一釋。彼云：問：此何故名非想
X21n0369_p0310a06║非非想處？答：此地中無明了想相，亦無無想相，故
X21n0369_p0310a07║名非想非非想處。無明了想相者，非如七地有想
X21n0369_p0310a08║定故。亦無無想相者，非如無想及滅定故。由此地
X21n0369_p0310a09║想闇鈍羸劣，不明了不決定，故名非想非非想處。
X21n0369_p0310a10║俱舍正理及顯宗論，意同婆沙。又正理云：此四無
X21n0369_p0310a11║色皆言處者，以是諸有生長處故。謂此四處為有
X21n0369_p0310a12║無有，生長種種業煩惱故。為破妄計彼是涅槃，故
X21n0369_p0310a13║佛說為生長有處。依大乘宗，如瑜伽三十三說：復
X21n0369_p0310a14║次以於虗空起勝解故，所有青黃亦白等相應顯
X21n0369_p0310a15║色想，由不顯現故，及厭離欲故，皆能超越除遣。如
X21n0369_p0310a16║是有色有諦種種想已，起無邊相虗空勝解，由已
X21n0369_p0310a17║超過近分加行究竟作意，入上根本加行究竟果
X21n0369_p0310a18║作意定。當知此中依於近分，乃至未入上根本定，
X21n0369_p0310a19║唯緣虗空。若已得入上根本定，亦緣虗空，亦緣自
X21n0369_p0310a20║地所有諸蘊，又近分中亦緣下地所有諸蘊。復次，
X21n0369_p0310a21║若由此識於無邊空發起勝解，當知此識無邊空
X21n0369_p0310a22║相勝解。若有欲入識無邊處，先捨虗空無邊處想，
X21n0369_p0310a23║即於彼說次起無邊行相勝解，爾時超過近分根
X21n0369_p0310a24║本空無邊處。由彼超過識無邊處所有近分，乃至
X21n0369_p0310b01║加行究竟作意，入上根本加行究竟果作意定。復
X21n0369_p0310b02║次，從識無邊處求上進時，離其識外更求餘境都
X21n0369_p0310b03║無所得，謂諸所有或色非色相應境性。彼求境界
X21n0369_p0310b04║無所得時，超過近分及以根本識無邊處，發起都
X21n0369_p0310b05║無餘境勝解，是則名為於無所有假想勝解。即於
X21n0369_p0310b06║如是假想勝解多修習故，便能超過無所有處一
X21n0369_p0310b07║切近分，乃至加行究竟作意，入彼根本加行究竟
X21n0369_p0310b08║果作意定。復次，從無所有處求上進時，由於無所
X21n0369_p0310b09║有想起虗想故，便能棄捨無所有處想。先入無所
X21n0369_p0310b10║有處定時，超過一切有所有想，今復超過無所有
X21n0369_p0310b11║想，是故說言非有想，謂或有所有想，或無所有想；
X21n0369_p0310b12║非無想，謂非如無想及滅盡定。一切諸想皆悉滅
X21n0369_p0310b13║盡，唯有微細想緣無相境轉。即於此處起勝解時，
X21n0369_p0310b14║超過一切近分根本無所有處，及非想非非想處
X21n0369_p0310b15║近分，乃至加行究竟作意，入彼根本加行究竟果
X21n0369_p0310b16║作意定。若廣分別，如顯揚第二。言出體者，薩婆
X21n0369_p0310b17║多宗如順正理第七十七：四無色體，總而言之，亦
X21n0369_p0310b18║善性攝心一境性以為自性。然助伴中，此除色蘊，
X21n0369_p0310b19║無色無有隨轉色故，是故四蘊以為自性。若依婆
X21n0369_p0310b20║沙第八十四，亦有二種，謂定及生。此中定者，謂無
X21n0369_p0310b21║色定；生者，即說無色界生，若生彼處無覆無記受、
X21n0369_p0310b22║想、行、識。此言說彼四蘊異熟以為自性。若依婆沙
X21n0369_p0310b23║一百四十一，亦同彼云：四無色體亦二種：一、修得，
X21n0369_p0310b24║二、生得。修得者，即彼地攝心一境性。若辨助伴，即
X21n0369_p0310c01║四蘊性。生得者，即彼地繫餘四蘊為性。依大乘宗，
X21n0369_p0310c02║總相、出體同薩婆多，而差別者亦有色蘊，定境界
X21n0369_p0310c03║色通無色故（勘無作色）。
X21n0369_p0310c04║復有四種，謂慈、悲、喜、捨，四無量中各有一種奢摩他
X21n0369_p0310c05║故。
X21n0369_p0310c06║釋曰：此即第三釋四種止，謂四無量相應定故。然
X21n0369_p0310c07║四無量略以二門分別：一釋名字、二出體性。釋名
X21n0369_p0310c08║有二：先通、後別。言無量者，即是通名薩婆多宗，如
X21n0369_p0310c09║大婆沙第八十一四復次釋，彼云：問：何故名無量？
X21n0369_p0310c10║無量是何義？答：普緣有情對治無量戲論煩惱，故
X21n0369_p0310c11║名無量（戲論有二：一見煩惱、二愛煩惱，故名戲論煩惱也）。復次普緣有情
X21n0369_p0310c12║對治無量放逸煩惱，故名無量（欲界煩惱名為放逸煩惱）。復次
X21n0369_p0310c13║如是四種，是諸賢聖廣遊戲處，故名無量。復次如
X21n0369_p0310c14║是四種，能緣無量有情為境故、生無量福故、引無
X21n0369_p0310c15║量果故，故名無量。若依婆沙第一百四十一、俱舍
X21n0369_p0310c16║二十九、正理七十九，同前婆沙第四。復次依大乘
X21n0369_p0310c17║宗，如顯揚第四，以其三義釋無量名：一、廣，二、大，三
X21n0369_p0310c18║者、無量。廣者，於見所行作意故；大者，於聞所行作
X21n0369_p0310c19║意故；無量者，於覺知所行作意故。如是三義，遍緣
X21n0369_p0310c20║一方乃至十方無邊器世間及有情世間，故名無
X21n0369_p0310c21║量。言別名者：一、慈，二、悲，三、喜，四、捨。薩婆多宗，如俱
X21n0369_p0310c22║舍論第四卷云：慈名與樂，悲名拔苦，喜名欣慰，捨
X21n0369_p0310c23║名平等。大毗婆沙復作是說：授與饒益是慈相，除
X21n0369_p0310c24║去衰損是悲相，慶慰得捨是喜相，忘壞平等是捨
X21n0369_p0311a01║相。依大乘宗，如顯揚說：慈無量者，謂慈心俱。慈心
X21n0369_p0311a02║俱者，於無苦無樂眾生欲施樂具，阿世耶心相應
X21n0369_p0311a03║故。悲無量者，謂悲俱心。悲俱心者，於有苦眾生欲
X21n0369_p0311a04║拔苦具，阿世耶心相應故。喜無量者，謂喜俱心。喜
X21n0369_p0311a05║俱心者，謂於有樂眾生隨喜彼樂，阿世耶心相應
X21n0369_p0311a06║故。捨無量者，謂捨俱心。捨俱心者，欲令不染，阿世
X21n0369_p0311a07║耶心相應故。
X21n0369_p0311a08║言出體者，薩婆多宗，如大婆沙八十一說。慈悲無
X21n0369_p0311a09║量自有兩說。有說：慈悲俱以無瞋善根為性，對治
X21n0369_p0311a10║瞋故。兼取相應隨轉性者，欲界四蘊、色界五蘊。而
X21n0369_p0311a11║差別者，慈對治斷貪瞋，悲對治捶打瞋。有作是說：
X21n0369_p0311a12║慈以無瞋善根為性，悲以不害善根為性，對治害
X21n0369_p0311a13║故。喜無量性自有二說。一云：喜以喜根為性，四蘊
X21n0369_p0311a14║五蘊准上應知。問：若喜無量以喜根為性者，品
X21n0369_p0311a15║類之說當云何通？如說：云何喜無量？謂喜及喜
X21n0369_p0311a16║相應受想行識。若彼所起身語二業，若彼所起心
X21n0369_p0311a17║不相應行，皆名為喜。豈有喜受與受相應？答：彼
X21n0369_p0311a18║文應說，謂苦及喜相應想行識，不應言受。而言受
X21n0369_p0311a19║者，是譯者謬。復次彼論總說五蘊為喜無量自性，
X21n0369_p0311a20║雖喜受與受不相應，而餘心心所法與受相應，故
X21n0369_p0311a21║作是說亦不違理。有餘師說：此喜無量欣為自性，
X21n0369_p0311a22║欣體非受別有心所與心相應。有說：喜根相應。有
X21n0369_p0311a23║說：喜後生。若作是說，喜受相應亦不違理。捨以無
X21n0369_p0311a24║貪善根為性，四蘊五蘊准上應知。婆沙百四十一
X21n0369_p0311b01║亦同。俱舍二十九云：四中初二體是無瞋，理實應
X21n0369_p0311b02║言悲是不害、喜即是受、捨即無貪眷屬五蘊。正理
X21n0369_p0311b03║七十九。餘三無量同俱舍論，喜同婆沙。餘師所說
X21n0369_p0311b04║欣為自性，或以無貪以為自性，問答分別如大婆
X21n0369_p0311b05║沙。依何義故契經中說：修四無量，慈極至遍淨，悲
X21n0369_p0311b06║極至空無邊處，喜至識無邊處，捨至無所有處。云
X21n0369_p0311b07║何色界法能招無色果？又四靜慮無不有慈，何緣
X21n0369_p0311b08║修慈唯極遍淨？有餘於此倦於思尋，仰推慈尊當
X21n0369_p0311b09║解此義。傳聞具壽迦多衍尼子曾以此義問設摩
X21n0369_p0311b10║達多，彼尊尋思便入寂定，至明清旦欲為解釋。時
X21n0369_p0311b11║衍尼子復入寂定，時未會遇各般涅槃，由此迄今
X21n0369_p0311b12║無能釋者。毗婆沙者作是釋言：應知此經依相似
X21n0369_p0311b13║說，謂樂受法與慈相似，慈作與樂行相轉，樂至遍
X21n0369_p0311b14║淨上地皆無，故說修慈極於遍淨。求離苦法與悲
X21n0369_p0311b15║相似，悲作拔苦行相轉故，色身能作麤苦生因，有
X21n0369_p0311b16║身便有斷首等故，空處近分厭離色身，故說修悲
X21n0369_p0311b17║極於空處。輕安樂法與喜相似，喜作安樂行相轉
X21n0369_p0311b18║故，識無邊處輕安樂增，緣自無邊識為門故，無邊
X21n0369_p0311b19║識相極增安樂，故說修喜極於識處。能棄捨法與
X21n0369_p0311b20║捨相似，捨作棄捨行相轉故，無所有處由近分中
X21n0369_p0311b21║棄捨無邊行相成滿，是故說修捨極無所有處，乃
X21n0369_p0311b22║至廣說。（三、復次釋〔評〕取物釋）依經部宗，立四無量皆慧為性。
X21n0369_p0311b23║故成實論第二十云：問曰：此三皆是慈也。答曰：即
X21n0369_p0311b24║是慈心差別三種，欲令心等於親捨親、於怨捨怨，
X21n0369_p0311c01║然後於一切眾生慈心平等。悲、喜亦爾。故我先說
X21n0369_p0311c02║慈生差別為悲、喜等，是四無量皆是慧性。今依大
X21n0369_p0311c03║乘，諸教不同。依雜集十三，四種無量皆以定、慧及
X21n0369_p0311c04║彼相應諸心、心法以為自性。若依顯揚第四，慈以
X21n0369_p0311c05║無瞋善根為體，悲以不害善根為體，喜以不嫉善
X21n0369_p0311c06║根為體，捨以無貪、無瞋善根為體，皆是憐愍眾生
X21n0369_p0311c07║法。故於四中，慈唯無瞋。次二無量，無瞋一分，捨是
X21n0369_p0311c08║無貪、無瞋一分。又復與彼相應等持諸心、心法并
X21n0369_p0311c09║彼眷屬，皆是四無量體。若廣分別，具如別章。問：此
X21n0369_p0311c10║品中先止後觀，如何此上二門先觀後止？解云：次
X21n0369_p0311c11║第有其二種：一者、觀行次第，先止後觀；二者、言說
X21n0369_p0311c12║次第，其義不定。是故此中依說次第。又解：觀行自
X21n0369_p0311c13║有二義：一、依止發觀，二、由觀引止。故瑜伽論三十
X21n0369_p0311c14║一云：由奢摩他為依止故，令毗鉢舍那速得清淨；
X21n0369_p0311c15║由毗鉢舍那為依止故，令奢摩他增長廣大。由此
X21n0369_p0311c16║義故，互不相違。
X21n0369_p0311c17║慈氏菩薩復白佛言：世尊！如說依法奢摩他、毗鉢舍
X21n0369_p0311c18║那，復說不依法奢摩他、毗鉢舍那。
X21n0369_p0311c19║釋曰：自下第九依不依法止觀門，於中有三：初明
X21n0369_p0311c20║依法不依法，次明緣法總別門，後明緣總差別。此
X21n0369_p0311c21║即初也。於中有二：先問、後答。問中有二：初舉所依
X21n0369_p0311c22║教，後依教發問。此即初也。
X21n0369_p0311c23║云何名依法奢摩他、毗鉢舍那？云何復名不依法奢
X21n0369_p0311c24║摩他、毗鉢舍那？
X21n0369_p0312a01║釋曰：第二依教發問。問有二意，如經可知。
X21n0369_p0312a02║佛告慈氏菩薩曰：善男子！若諸菩薩隨先所受所思
X21n0369_p0312a03║法相，而於其義得奢摩他、毗鉢舍那，名依法奢摩他、
X21n0369_p0312a04║毗鉢舍那。
X21n0369_p0312a05║釋曰：自下第二如來正說，於中有二：初對問正說，
X21n0369_p0312a06║後由依止下約信法行釋依不依。前中有二：初釋
X21n0369_p0312a07║依法，後釋不依。此釋依法，謂諸菩薩隨先聞慧所
X21n0369_p0312a08║受所思十二教法，而於其義得止觀者，即說名為
X21n0369_p0312a09║依法止觀。
X21n0369_p0312a10║若諸菩薩不待所受所思法相，但依於他教誡教授，
X21n0369_p0312a11║而於其義得奢摩他、毗鉢舍那。
X21n0369_p0312a12║釋曰：自下第二釋不依法，於中有三：初略釋、次廣
X21n0369_p0312a13║釋、後總結。此即略釋，謂諸菩薩以性鈍故，不待所
X21n0369_p0312a14║受所思法義，要由他教而於義中得止及觀。
X21n0369_p0312a15║觀青瘀及膿爛等，或一切行皆是無常，或諸行苦，或
X21n0369_p0312a16║一切法皆無有我，或復涅槃畢竟寂靜。
X21n0369_p0312a17║釋曰：第二廣釋。由教誡力，五淨境中觀不淨境，謂
X21n0369_p0312a18║觀青瘀及膿爛等。等言等取慈悲觀境，乃至別相
X21n0369_p0312a19║四念處所行之境。或一切行皆是無常乃至皆無
X21n0369_p0312a20║有我者，釋總相念處。已上諸觀，於四念處所緣境
X21n0369_p0312a21║中，總觀無常及無我等，是總相念處。如是乃至無
X21n0369_p0312a22║漏觀中苦無常等，或復觀察無學位中涅槃寂靜。
X21n0369_p0312a23║又解：青瘀等者，不淨觀中九相觀也（大智度論第二十一廣釋
X21n0369_p0312a24║九相觀也）。一切行無常等者，印是四法印，觀法相揩定
X21n0369_p0312b01║不易之義，名為法印。故莊嚴論第十一云：四法印
X21n0369_p0312b02║者，一者一切行無常印、二者一切行苦印、三者一
X21n0369_p0312b03║切法無我印、四者涅槃寂滅印，名為四法優陀那。
X21n0369_p0312b04║菩薩藏經名四法鄔拕南。鄔拕南者，此云標相。如
X21n0369_p0312b05║說無常是有為法標相，苦是有漏法標相，無我是
X21n0369_p0312b06║一切法標相，涅槃寂靜是無為法標相。舊云憂陀
X21n0369_p0312b07║那者，訛也。嗢拕南者，嗢此云集，拕南此云施。舊云
X21n0369_p0312b08║檀那者，訛也。謂集諸句義施於學者，故名集施。或
X21n0369_p0312b09║翻攝散，攝廣散義集在頌中令眾易知，故言攝散。
X21n0369_p0312b10║今云鄔拕南者，故是標相（成實論第二、智度論三十二名三法印，除前苦
X21n0369_p0312b11║印也）。若廣分別四法鄔拕南義，如菩薩藏經第二、善
X21n0369_p0312b12║戒經第七、地持論第八、瑜伽三十六。
X21n0369_p0312b13║如是等類奢摩他、毗鉢舍那，名不依法奢摩他、毗鉢
X21n0369_p0312b14║舍那。
X21n0369_p0312b15║釋曰：第三總結，可知。
X21n0369_p0312b16║由依止法得奢摩他、毗鉢舍那故，我施設隨法行菩
X21n0369_p0312b17║薩是利根性。
X21n0369_p0312b18║釋曰：自下第二約信法行釋依不依。於中有二：初
X21n0369_p0312b19║釋依法，後辨不依。此即初也。謂依止法得止觀者，
X21n0369_p0312b20║以利根故，如來說為隨法行者。
X21n0369_p0312b21║由不依法得奢摩他、毗鉢舍那故，我施設隨信行菩
X21n0369_p0312b22║薩是鈍根性。
X21n0369_p0312b23║釋曰：此釋不依從他教誡得止觀者，以鈍根故，如
X21n0369_p0312b24║來說為隨信行者。然信、法行，諸說不同。薩婆多宗，
X21n0369_p0312c01║如契經說：有七種人：信行、法行、信解、見至、身證、慧
X21n0369_p0312c02║解脫、俱解。說在見道位，鈍根名隨信行，利根名法
X21n0369_p0312c03║行。修道位中，鈍根名信解，利根名見至，得滅定者
X21n0369_p0312c04║名為身證。無學位中，未得滅定名慧解脫，已得滅
X21n0369_p0312c05║定名俱解脫。具如諸論。依經部宗，信、法二行在見
X21n0369_p0312c06║道前，至見道位名無相行。故成實論第二卷云：行
X21n0369_p0312c07║須陀洹者有三種人：一、隨信行；二、隨法行；三、無相
X21n0369_p0312c08║行。隨信行者，若人未得空無我智，信佛語故名信
X21n0369_p0312c09║行。法行者，此人得無我智，在四善根隨順法行，是
X21n0369_p0312c10║名法行。此二行人入見諦道，見滅諦故名無相行。
X21n0369_p0312c11║解云：准此，信、法二行在見道前。今依大乘，諸教不
X21n0369_p0312c12║同。依智度論第四十云：見道十五心，利根名法行，
X21n0369_p0312c13║鈍根名信行。即此二人亦名無相行。若依雜集第
X21n0369_p0312c14║十三卷，信、法二行在資糧位。見道十五心，鈍根名
X21n0369_p0312c15║信行，利根名法行。即此十六心後名信解見至。故
X21n0369_p0312c16║彼論云：隨信行者，謂資糧已具，性是鈍根，隨順他
X21n0369_p0312c17║教修諦現觀。隨法行者，謂資糧已具，性是利根，自
X21n0369_p0312c18║然隨順諦增上法修諦現觀。信解者，謂隨信行已
X21n0369_p0312c19║至果位。見至者，謂隨法行已至果位。解云：已至果
X21n0369_p0312c20║位名為信解見至。故知在見道十五心位名信法
X21n0369_p0312c21║行。顯揚第三、瑜伽第二十六亦同雜集。而瑜伽五
X21n0369_p0312c22║十八卷在見道前名信法行，在見道位名無相行
X21n0369_p0312c23║者，亦不相違。所以者何？若說無相行人，信、法二人
X21n0369_p0312c24║在見道前；若不說者，即信、法行亦通見道。若論菩
X21n0369_p0313a01║薩，無文正判。准義釋者，地前、地上於理無違，更不
X21n0369_p0313a02║別立信解等故。
X21n0369_p0313a03║慈氏菩薩復白佛言：世尊！如說緣別法：奢摩他、毗鉢
X21n0369_p0313a04║舍那。復說緣總法：奢摩他、毗鉢舍那。
X21n0369_p0313a05║釋曰：自下第二正明緣法總別門。於中有二：初問、
X21n0369_p0313a06║後答。問中有二：初舉所依教、後依教發問。此即初也。
X21n0369_p0313a07║云何名為緣別法奢摩他、毗鉢舍那？云何復名緣總
X21n0369_p0313a08║法奢摩他、毗鉢舍那？
X21n0369_p0313a09║釋曰：第二依教發問。問有二意，如文可知。
X21n0369_p0313a10║佛告慈氏菩薩曰：善男子！若諸菩薩緣於各別契經
X21n0369_p0313a11║等法，於如所受所思惟法，修奢摩他、毗鉢舍那，是名
X21n0369_p0313a12║緣別法奢摩他、鉢鉢舍那。
X21n0369_p0313a13║釋曰：自下如來正答，於中有二：先答緣別，後釋緣
X21n0369_p0313a14║總。此即初也。文有二節：先釋、後結。然釋此文自有
X21n0369_p0313a15║兩說：一云緣於各別者，十二部教各別異故，名為
X21n0369_p0313a16║各別；非一云部各有多種，故言各別。言契經等法
X21n0369_p0313a17║者，正出十二部各別境體。若依此釋，若別若總，緣
X21n0369_p0313a18║一一部名為緣別。若依此釋，後三總中第一小總
X21n0369_p0313a19║於此中攝。一云緣於各別者，於一一部各有多種，
X21n0369_p0313a20║謂有十二各別義故，故言各別；非十二部別名為
X21n0369_p0313a21║各別。言契經等法者，出十二種各別境也。若依此
X21n0369_p0313a22║釋，要具二義方名緣別：一者部別，二者類別。若依
X21n0369_p0313a23║此釋，此別緣中不攝小總。此中意說，緣於各別契
X21n0369_p0313a24║經等法，如前所說聞慧所受、思慧所思，文義法上
X21n0369_p0313b01║修習止觀，是名緣別。
X21n0369_p0313b02║若諸菩薩即緣一切契經等法，集為一團、一種、一分、
X21n0369_p0313b03║一聚，作意思惟。
X21n0369_p0313b04║釋曰：自下第二釋緣總法，於中有二：先釋、後結。釋
X21n0369_p0313b05║中有三：初攝別為總作意思惟，次釋思惟相，後結
X21n0369_p0313b06║修止觀。此即初也。釋此經文亦有兩說：一云即緣
X21n0369_p0313b07║一切契經等法為一團等者，總攝十二部以為一
X21n0369_p0313b08║團，故言一切。要具十二，乃名一切。一云一切含有
X21n0369_p0313b09║三義：一於一一部皆有多種，故言一切；二者攝十
X21n0369_p0313b10║二部合為一團，故言一切；三者總攝無量十二部
X21n0369_p0313b11║教，故言一切。故下經文於此總中開為三種，謂小
X21n0369_p0313b12║總等。於二說中，後說為正，順後文故。團積分聚，義
X21n0369_p0313b13║一名異。此中意說，謂緣一切契經等法集為一團，
X21n0369_p0313b14║作真如解而修止觀，名緣總法止觀故。無性攝論
X21n0369_p0313b15║第六卷云：論曰：為何義故入唯識性？由緣總法出
X21n0369_p0313b16║世止觀智故。無性釋云：由緣總法者，緣一切法總
X21n0369_p0313b17║相所顯真如為境，謂大乘教中所說一切法皆真
X21n0369_p0313b18║如為性故。緣真如時，即是解了一切法性；緣一切
X21n0369_p0313b19║法時，即是緣真如
X21n0369_p0313b20║此一切法，隨修真如，趣向真如，臨入真如。
X21n0369_p0313b21║釋曰：自下第二釋思惟相，於中有二：初思惟教有
X21n0369_p0313b22║三勝用，後思惟教宣說善法。前中有二：初約真如
X21n0369_p0313b23║理思惟三用，後約菩提等思惟三用。此即初也。謂
X21n0369_p0313b24║諸菩薩作意思惟十二分教有其三用：一隨順真
X21n0369_p0313c01║如、二趣向真如、三臨入真如，謂此聖教順正理故、
X21n0369_p0313c02║入正理故。又解：由聖教故得三種慧：聞慧隨順、思
X21n0369_p0313c03║慧趣向、修慧臨入。又解：由聖教故得三方便：隨順
X21n0369_p0313c04║者，真如中遠方便也；趣向者，近方便也；臨入者，最
X21n0369_p0313c05║後方便。後准此釋。然此三句，瑜伽三十二約念住
X21n0369_p0313c06║門說此三句，三十三約靜慮定說此三句，大般若
X21n0369_p0313c07║三百一十六等亦說三句。
X21n0369_p0313c08║隨順菩提。隨順涅槃。隨順轉依。及趣向彼。若臨入彼。
X21n0369_p0313c09║釋曰：第二、約菩提等顯其三相。謂此三相於三處
X21n0369_p0313c10║轉：一者、菩提，二者、涅槃，三者、轉依。十二分教對此
X21n0369_p0313c11║三法皆有隨順、趣向、臨入三種勝用，准上應知。問：
X21n0369_p0313c12║涅槃、轉依有何差別？解云：涅槃即是依真如上離
X21n0369_p0313c13║二障義，轉依即通菩提、涅槃。故成唯識第九卷云：
X21n0369_p0313c14║捨二麤重故，便證得轉依。護法釋云：便能證得菩
X21n0369_p0313c15║提、涅槃二種轉依。又解：菩提者，有為果也；涅槃者，
X21n0369_p0313c16║涅槃果也；轉依者，法身果也。
X21n0369_p0313c17║此一切法，宣說無量，無數善法，
X21n0369_p0313c18║釋曰：此即第二思惟聖教宣說善法。據實聖教具
X21n0369_p0313c19║說三性，為欲思惟修習止觀故偏說善。
X21n0369_p0313c20║如是思惟：修奢摩他、毗鉢舍那。
X21n0369_p0313c21║釋曰：第三結修止觀。
X21n0369_p0313c22║是名緣總法。奢摩他、毗鉢舍那，
X21n0369_p0313c23║釋曰：此即第二結總緣法，如文可知。
X21n0369_p0313c24║慈氏菩薩復白佛言：世尊！如說緣小總法奢摩他、毗
X21n0369_p0314a01║鉢舍那，復說緣大總法奢摩他、毗鉢舍那，又說緣無
X21n0369_p0314a02║量總法奢摩他、毗鉢舍那。
X21n0369_p0314a03║釋曰：自下第三釋緣總法差別門。於中有三：初明
X21n0369_p0314a04║緣小總等差別門，次明得緣總相具緣門，後辨得
X21n0369_p0314a05║與通達位地門。此即初也。於中有二：先問、後答。問
X21n0369_p0314a06║中有二：初舉所依教，後依教發問。此即初也。
X21n0369_p0314a07║云何名緣小總法奢摩他、毗鉢舍那？云何名緣大總
X21n0369_p0314a08║法奢摩他、毗鉢舍那？云何復名緣無量總法奢摩他、
X21n0369_p0314a09║毗鉢鉢那？
X21n0369_p0314a10║釋曰：第二依教發問。有其三問，如文可知。
X21n0369_p0314a11║佛告慈氏菩薩曰：善男子！若緣各別契經乃至各別
X21n0369_p0314a12║論議，為一團等作意思惟，當知是名緣小總法奢摩
X21n0369_p0314a13║他、毗鉢舍那。
X21n0369_p0314a14║釋曰：自下第二如來正說。釋三總緣即分為三，此
X21n0369_p0314a15║即第一緣小總法。謂十二中各各別緣，謂眾多契
X21n0369_p0314a16║經總攝為一，乃至眾多論義總攝為一，故名小總。
X21n0369_p0314a17║若緣乃至所受所思契經等法為一團等，作意思惟
X21n0369_p0314a18║非緣各別，當知是名緣大總法奢摩他、毗鉢舍那。
X21n0369_p0314a19║釋曰：此即第二釋緣大總，文有三節：初釋、次簡、後
X21n0369_p0314a20║結。就正釋中言若緣者，謂此具緣十二分教。言乃
X21n0369_p0314a21║至所受等者，顯緣分齊。此意說云是緣十二，大總
X21n0369_p0314a22║通緣論其分限，乃至隨所領受所思惟處十二分
X21n0369_p0314a23║教為一團等作意思惟，名為大總。非緣各別者，簡
X21n0369_p0314a24║異小總，非如小總部部別緣。
X21n0369_p0314b01║若緣無量如來法教，無量法句文字，無量後後慧所
X21n0369_p0314b02║照了，為一團等作意思惟，非緣乃至所受所思，當知
X21n0369_p0314b03║是名緣無量總法奢摩他、毗鉢舍那。
X21n0369_p0314b04║釋曰：第三緣無量總，文有三節：初釋，次簡，後結。就
X21n0369_p0314b05║釋中言緣無量如來法教等者，此明緣三無量為
X21n0369_p0314b06║一團等，作意思惟名無量總。言三無量者，一緣無
X21n0369_p0314b07║量如來法教，此有多釋。一云：無量法教者，以音聲
X21n0369_p0314b08║說無量法故，名無量法教。言如來者，辨能說者。一
X21n0369_p0314b09║云：無量者，顯能說者，十方三世多如來故，名為無
X21n0369_p0314b10║量。一云：無量通於二種，謂佛及教。二無量名句字
X21n0369_p0314b11║等者，依聲所發名句字也。三無量後後慧照了者，
X21n0369_p0314b12║舉能緣智辨所緣教，顯智非一故言後後，故深密
X21n0369_p0314b13║云上上智也。依成唯識第九卷云：展轉訓釋故言後
X21n0369_p0314b14║後。如何說此三無量為一團等，此明所緣法教有其
X21n0369_p0314b15║三義：一者舉能說人顯所說教，二者說名句文正
X21n0369_p0314b16║出教體，三者約能緣智顯所緣教。由此說三非三
X21n0369_p0314b17║無量皆是教體。然此三種有差別者，諸說不同。一
X21n0369_p0314b18║真諦師金光明記言：教法者，辭無礙、境無量。句文
X21n0369_p0314b19║字者，法無礙、境無量。智者，義辨二無礙體，了知其
X21n0369_p0314b20║義巧便說故。若依成唯識論，二十二愚中即當前
X21n0369_p0314b21║三無礙：一、無量所說法，義無量解；無量名、句、字者，
X21n0369_p0314b22║法無礙解；後後慧辨者，辭無礙解，即於言音展轉
X21n0369_p0314b23║訓釋。依深密云：無量上上智慧、樂說、辨才。解云：若
X21n0369_p0314b24║准彼經，第三無量具有二辨：言上上智者，是辭無
X21n0369_p0314c01║礙；樂說、辨才者，是辨無礙。今依此經，意同護法。總
X21n0369_p0314c02║說意云：四無礙解所緣聖教為一團等作意思惟。
X21n0369_p0314c03║問：三總緣有何差別？解云：有其二說。一云：小總十
X21n0369_p0314c04║二部中部部別緣眾多文句，第二大總唯緣一類
X21n0369_p0314c05║十二分教，第三無量通緣一切十二分教。一云：小
X21n0369_p0314c06║總同前所說，第二大教唯說一佛十二分教，第三
X21n0369_p0314c07║無量通緣諸佛十二分教。問：此三所緣思惟何相？
X21n0369_p0314c08║解云：有其三說。一云：此三總緣但思惟教，如前所
X21n0369_p0314c09║說緣契經等為一團等作意思惟，有隨順等三種
X21n0369_p0314c10║作用及能宣說一切善法。一云：此三總緣唯思惟
X21n0369_p0314c11║如，如後所說五種緣中依真如觀融銷一切麤重
X21n0369_p0314c12║等故。一云：含有二義：緣教、緣如，義不違故。
X21n0369_p0314c13║慈氏菩薩復白佛言：世尊！菩薩齊何名得緣總法、奢
X21n0369_p0314c14║摩他、毗鉢舍那？
X21n0369_p0314c15║釋曰：自下第二得緣總法具緣門，或可得緣總法
X21n0369_p0314c16║分齊門。於中有二：先請、後說。此即請問：齊何緣具
X21n0369_p0314c17║名得緣總法止觀？
X21n0369_p0314c18║佛告慈氏菩薩曰：善男子！由五緣故當知名得。
X21n0369_p0314c19║釋曰：自下第二世尊正說，於中有二：初標數略答，
X21n0369_p0314c20║後一者下別釋五緣。此即初也。具五緣故名得總
X21n0369_p0314c21║緣，五緣即是攝大乘說五修所得五種果也。彼對
X21n0369_p0314c22║修故名之為果，今望止觀亦名為緣。然彼五修，攝
X21n0369_p0314c23║大乘論雜集十二列五修名而不解釋，准無性釋
X21n0369_p0314c24║論第七及梁論第十列名解釋。故今且依無性釋
X21n0369_p0315a01║等辨五修相，後釋此經五果差別。言五修者，攝大
X21n0369_p0315a02║乘說，謂諸菩薩於地地中修奢摩他、毗鉢舍那，由
X21n0369_p0315a03║五相修。何等為五？謂集總修、無相修、無功用修、熾
X21n0369_p0315a04║盛修、無喜之修。無性釋云：奢摩他者，謂能對治散
X21n0369_p0315a05║動定。毗鉢舍那者，謂能對治諸顛倒慧。於地地中
X21n0369_p0315a06║修此二種，皆由五相數數修習，五相即是集總修
X21n0369_p0315a07║等。集總修者，謂集一切總為一聚簡要修習（集諸教義
X21n0369_p0315a08║總為一聚，簡取真如要觀修習），餘骨璅等事境界觀亦集一切總
X21n0369_p0315a09║為一聚要修習。為簡彼故說無相修（此釋第二修無相意，已後
X21n0369_p0315a10║四修於集總修義有差別也），於離眾相真法界中遣事差別而
X21n0369_p0315a11║修習故（此釋無相所由定事差別觀無相理）。雖無相修或有功用，為
X21n0369_p0315a12║顯此修不藉功力任運而轉，故況復說無功用修，
X21n0369_p0315a13║離作功用任運轉故（此釋無功用修也）。雖無功用任運
X21n0369_p0315a14║而修，或勝或劣二種不定，故復第四說熾盛修。言
X21n0369_p0315a15║熾盛者，即是增勝（釋熾盛修）。雖熾盛修，或少所得便生
X21n0369_p0315a16║喜之，謂且修此，餘何用為？故最後說無喜之修，非
X21n0369_p0315a17║但無相及無功用熾盛而修。何者？為證最上佛果
X21n0369_p0315a18║應懃修習（此釋無喜足修也）。解云：然此五修體性差別
X21n0369_p0315a19║無文正判，總相、分別、正用、定、慧及俱行法而為自
X21n0369_p0315a20║性。梁論第十如其次第，慧、悲、正見、懃、信為性，具說
X21n0369_p0315a21║如彼。大唐、大乘二種釋論無此分別。雜集十二列
X21n0369_p0315a22║五修名而不解釋，故彼論云：如是五修能得五果。
X21n0369_p0315a23║何等為五？謂息相修、和合修、無相修、無功用修、轉
X21n0369_p0315a24║相修。解云：雜集息相修者，即當攝論熾盛修也。和
X21n0369_p0315b01║合修者，即總集修。彼云：無相、無功用者，即是無相、
X21n0369_p0315b02║無功用修。轉相修者，無喜足。所以如是二論異者，
X21n0369_p0315b03║謂覺師子別生道理安置五修。如是次第，謂觀行
X21n0369_p0315b04║者創初入觀息相熾盛，是故熾盛迴在第一。然此
X21n0369_p0315b05║五果本出此經，是故無著、攝大乘謂具申經文而
X21n0369_p0315b06║不別釋。世親、無性各造釋論，釋經五義，故依二論
X21n0369_p0315b07║正釋經文。
X21n0369_p0315b08║一者、於思惟時，剎那剎那融銷一切麤重所依；
X21n0369_p0315b09║釋曰：自下第二別釋五緣，即分為五，此即第一融
X21n0369_p0315b10║麤重果（深密經云：念念滅一切煩惱身也）。依無著論，即同此經。
X21n0369_p0315b11║世親釋云：謂煩惱障及所知障，無始時來熏習種
X21n0369_p0315b12║子，說名麤重。此二障聚，由緣總法止觀智力，念念
X21n0369_p0315b13║銷融。此中意取障聚破壞，故名銷融；或令羸損，名
X21n0369_p0315b14║銷融。無性釋云：阿賴耶識名麤重，依止損壞彼聚，
X21n0369_p0315b15║故名銷融。今釋二論意趣別者，世親說種名為麤
X21n0369_p0315b16║重，無重無堪任故；亦名依止，現所依故；永斷種子，
X21n0369_p0315b17║名為破；能伏現種，名為嬴損。無性論意：現識為依，
X21n0369_p0315b18║種現合說，名之為聚。但損聚中唯種非現，故說損
X21n0369_p0315b19║壞。或可無性意同世親，於理無違。大業攝論意同
X21n0369_p0315b20║世親。若依梁論，惑障為麤，智障為重。本識中一切
X21n0369_p0315b21║不淨品熏習種子，為此二障。依法，初剎那為次第
X21n0369_p0315b22║道，第二剎那為解脫道。初剎那壞現在惑令滅，第
X21n0369_p0315b23║二剎那遮未來惑令不生。以此文證，地地亦斷煩
X21n0369_p0315b24║惱障也。
X21n0369_p0315c01║二者、離種種想，得樂法樂。
X21n0369_p0315c02║釋曰：此即第二得樂法樂果（深密經云：離種種相，得法樂樂）。無
X21n0369_p0315c03║著論云：離種種想，得法菀樂。世親釋中有兩復次
X21n0369_p0315c04║云：契經等法住種種性，遠離如是種種性想，即是
X21n0369_p0315c05║證得法菀之樂，於中可居，故名為菀。解云：此約離
X21n0369_p0315c06║教證真一味，名為法樂。言契經等法住種種性者，
X21n0369_p0315c07║十二分教名契經等，十二不同名住種種。或可契
X21n0369_p0315c08║經等法是能詮教，住種種性者所詮之義，遠離法
X21n0369_p0315c09║義種種性想，得法菀樂。後復次云：復有餘義，於隨
X21n0369_p0315c10║所受尋伺法中，不起麤顯領納觀察，但由止觀憶
X21n0369_p0315c11║念光明，而起微細領納觀察。解云：此依微細觀察
X21n0369_p0315c12║義，名法菀樂。此即復說有尋伺等三種定中第二
X21n0369_p0315c13║定也，謂離麤顯領納觀察，而有微細彼光明念領
X21n0369_p0315c14║納觀察，名得法菀。問：如何不取第三無尋無伺名
X21n0369_p0315c15║法菀樂？解云：此依教法領受觀察，名法菀樂。彼第
X21n0369_p0315c16║三者，於諸法相都無作意領納觀察，是故不名得
X21n0369_p0315c17║法菀樂。無性釋云：離我、離法佛等相想，菀謂於中
X21n0369_p0315c18║可以遊玩，法謂法界，法即是菀，故名法菀。於此喜
X21n0369_p0315c19║悅，名法菀樂，證此故名得法菀樂。如王宮外上妙
X21n0369_p0315c20║菀園，遊戲其中，受勝喜樂，法界亦爾。解云：無分別
X21n0369_p0315c21║智所遊戲處法界園中，得無分別智相應喜樂，大
X21n0369_p0315c22║同世親。初復次解而差別者，世親唯離契經等想，
X21n0369_p0315c23║無性具離三寶相想。言離我者，謂離佛僧。言離法
X21n0369_p0315c24║者，離法寶也。依大業論，亦同唐本。若依梁論，即無
X21n0369_p0316a01║後釋，餘同唐本。
X21n0369_p0316a02║三者、解了十方無差別相無量法光；
X21n0369_p0316a03║釋曰：此即第三解了法光果（深密經云：如實知十方無量無畔齊者，知
X21n0369_p0316a04║無量法光明）。無著論云：能正了知周遍無量無分限相
X21n0369_p0316a05║大法光明。世親釋云：謂正了達十方無邊無分限
X21n0369_p0316a06║相，如善習誦文字光明，名法光明。無性釋云：謂正
X21n0369_p0316a07║通達十方無邊無分量相，顯照行故名法光明，如
X21n0369_p0316a08║善誦習文字光明（解云：二論所說法光明者，自有二說：一云能誦經者聞此法光
X21n0369_p0316a09║於心中現，一云能記名句文身能緣之心分明記故名法光明。法說亦爾，自有二說：一云後得所知所現
X21n0369_p0316a10║相分名法光明，一云照相之見名為法光。若准大業及梁朝論，以能照智名法光明也）。
X21n0369_p0316a11║四者、所作成滿相應淨分，無分別相恒現在前。
X21n0369_p0316a12║釋曰：此即第四因智恒現果（深密經云：所作成就相應清淨分無分別
X21n0369_p0316a13║相現前）。無著論云：順清淨分無所分別無相現行。世
X21n0369_p0316a14║親釋云：謂事成辦諸相應法，名順清淨分無所分
X21n0369_p0316a15║別無相現行。此中意取所得佛果名事成辦。解云：
X21n0369_p0316a16║世親取無著意，但舉其因而不辨果，故舉經中事
X21n0369_p0316a17║成辦言加於論上以釋論本。若依世親釋此經者，
X21n0369_p0316a18║所作成辦即是佛果，相應已下皆是因名。無性釋
X21n0369_p0316a19║云：當來佛果名清淨分，此能引彼，故名順為無所
X21n0369_p0316a20║分別無相現行。解云：無性釋無著意，清淨分者即
X21n0369_p0316a21║是經中所作成辦，順及無所分別等皆是因名。若
X21n0369_p0316a22║依無性釋此經者，所作成滿即是果名，相應淨分
X21n0369_p0316a23║等者皆是因名。說淨分者即事分辦，經中別舉所
X21n0369_p0316a24║作成辦，故說相應淨分皆是因名也。是故二論意
X21n0369_p0316b01║趣不同。今此經文依世親釋，尋即可知。
X21n0369_p0316b02║五者、為令法身得成滿故，攝受後後轉勝妙因。
X21n0369_p0316b03║釋曰：此即第五攝受後因果（深密經云：為得成就法身，證最上勝上勝
X21n0369_p0316b04║因也）。無著論云：為令法身圓成滿辦，能正攝受後後
X21n0369_p0316b05║勝因。世親釋云：謂第十地法身說名圓滿，第十一
X21n0369_p0316b06║佛地法身說名成辦。一切因中生佛地者最為殊
X21n0369_p0316b07║勝，是故說言能正攝受後後勝因。無性釋云：謂第
X21n0369_p0316b08║十地說名圓滿，若在佛地說名成辦。感此之因最
X21n0369_p0316b09║為殊勝，說名勝因。前前諸因所招集故，說名後後
X21n0369_p0316b10║（有云：十地名成，佛地為滿者，便違諸論也）。解云：為令法身得成滿者，大
X21n0369_p0316b11║業梁朝論屬第四果，便違此經。餘同唐本，釋經已
X21n0369_p0316b12║訖。而諸論中有同異者，自有四種：一云立名不配
X21n0369_p0316b13║果，謂別立果名不以五修別配五果，如莊嚴論，如
X21n0369_p0316b14║後當說。二配果不立名，謂以五修別配五果不立
X21n0369_p0316b15║果名，如無性釋，故彼云：如是五修，隨其數量得五
X21n0369_p0316b16║種果。三立名亦配果，謂別立果名亦別配五果，如
X21n0369_p0316b17║梁攝論，故彼云：惑滅不生果是總修所得，成就佛
X21n0369_p0316b18║法果是無相修所得，二智果是無功用修所得，出
X21n0369_p0316b19║離果是熾盛修所得，圓滿果是不知足修所得。四
X21n0369_p0316b20║不立名亦不配果，如世親釋大業論及無性第九
X21n0369_p0316b21║等。若依莊嚴論，二種稱讚配攝五果，故彼論云：何
X21n0369_p0316b22║等五功德？偈曰：
X21n0369_p0316b23║念念融諸習。身倚及心倚，圓明與見相。
X21n0369_p0316b24║滿淨諸法身。
X21n0369_p0316c01║釋曰：五功德者，一者融習、二者身倚、三者心倚、四
X21n0369_p0316c02║者圓明、五者見相。融習者，二剎那消融一切習氣
X21n0369_p0316c03║聚故。身倚者，修習輕安遍滿身故。心倚亦爾。圓明
X21n0369_p0316c04║者，圓解一切種空離分數故。見相者，見無分別相
X21n0369_p0316c05║為後清淨因故。滿淨諸法身者，為滿為淨一切種
X21n0369_p0316c06║法身，常作如是五因故。問：何時滿？何時淨？答：十地
X21n0369_p0316c07║時滿，佛地時淨。此中應知五種功德，前三是奢摩
X21n0369_p0316c08║他分，後二是毗鉢舍那分。問：攝大乘等約十地位
X21n0369_p0316c09║以釋五果，如何莊嚴說在地前？解云：莊嚴據初學
X21n0369_p0316c10║者說在地前，攝大乘等依得無漏故說十地。若依
X21n0369_p0316c11║雜集，三種稱讚配攝五果，故彼論云：復次方廣分
X21n0369_p0316c12║中於法三摩地善巧菩薩相云何可知？謂由五種
X21n0369_p0316c13║因故，一剎那剎那消除一切麤重所依、二出離種
X21n0369_p0316c14║種想得樂法樂、三了知無量無分別相、四順清淨
X21n0369_p0316c15║分無分別相恒現在前、五攝受轉上轉勝圓滿成
X21n0369_p0316c16║就佛法身因。若依雜集第十二卷，與攝大乘意趣
X21n0369_p0316c17║不同，故彼引經即自釋云：如是五種依諸菩薩三
X21n0369_p0316c18║種稱讚功德說，謂奢摩他稱讚功德、毗鉢舍那稱
X21n0369_p0316c19║讚功德，此二俱分稱讚功德。奢摩他稱讚功德復
X21n0369_p0316c20║有二種：一、剎那剎那勝進輕安無有間缺，遍所依
X21n0369_p0316c21║故，剎那剎那消除一切麤重所依；二、勝解諦觀一切
X21n0369_p0316c22║教法無有差別，同一味故，遠離種種蘊界處等諸
X21n0369_p0316c23║義相想，得契經等喜樂法樂。毗鉢舍那稱讚功德
X21n0369_p0316c24║亦有二種：一、隨所釋法無有間缺，不忘失故，由憶
X21n0369_p0317a01║念門於無量無分別相契經等法，以慧照了二種
X21n0369_p0317a02║依前所有色像無分別無加行相恒現在前。第五
X21n0369_p0317a03║一種是此二俱分稱讚功德法身，謂所知障永斷
X21n0369_p0317a04║轉依所攝。此於第十地名圓滿，於如來地名成就。
X21n0369_p0317a05║為令法身速得圓滿成就故，引殖轉上轉勝等流
X21n0369_p0317a06║習氣故，名攝受彼因。如是五種，即顯五修能得五
X21n0369_p0317a07║果。何等為五？謂息相修、和合修、無相修、無功用修、
X21n0369_p0317a08║轉相修。問：莊嚴論二種稱讚，如何雜集三種稱讚？
X21n0369_p0317a09║解云：所引本經，彌勒、無著無此分別，是故世親與
X21n0369_p0317a10║覺師子各生別理，釋經五果，故不相違。
X21n0369_p0317a11║慈氏菩薩復白佛言：世尊！此緣總法，奢摩他、毗鉢舍
X21n0369_p0317a12║那，當知從何名為通達？從何名得？
X21n0369_p0317a13║釋曰：自下第三得與通達地位門，於中有二：先問、
X21n0369_p0317a14║後答。此即先問，如經可知。
X21n0369_p0317a15║佛告慈氏菩薩曰：善男子！從初極喜地名為通達，從
X21n0369_p0317a16║第三發光地乃名為得。
X21n0369_p0317a17║釋曰：此下第二如來正說，於中有二：初正答前問、
X21n0369_p0317a18║後勸初學者。此即正答，謂初二地已得證如名為
X21n0369_p0317a19║通達，而未淳熟不名為得。或可初地已上諸地皆
X21n0369_p0317a20║名通達，第三地中得定地故，依定發觀亦得淳熟，
X21n0369_p0317a21║故上諸地皆名為得。理實為論，於諸地中皆具二
X21n0369_p0317a22║義，就相顯故作如是說。依深密經，初地名通達，第
X21n0369_p0317a23║三地名得。
X21n0369_p0317a24║善男子！初業菩薩亦於是中隨學作意，雖未可歎，不
X21n0369_p0317b01║應懈癈。
X21n0369_p0317b02║釋曰：此即第二勸初學者，地前菩薩未能通達亦
X21n0369_p0317b03║未能得，雖未可歎，亦於是中隨學作意，而應懃修
X21n0369_p0317b04║勿生懈癈。
X21n0369_p0317b05║慈氏菩薩復白佛言：世尊！是奢摩他、毗鉢舍那，云何
X21n0369_p0317b06║名有尋有伺三摩地？云何名無尋唯伺三摩他？云何
X21n0369_p0317b07║名無尋無伺三摩地？
X21n0369_p0317b08║釋曰：自下第十有尋伺等差別門，於中有二：先問、
X21n0369_p0317b09║後答。此即問也。此問意云：如上所說止觀二種，皆
X21n0369_p0317b10║尋等三種別相。云何名有尋有伺三摩地？乃至云
X21n0369_p0317b11║何名無尋無伺三摩地？三種皆言三摩地者，為簡
X21n0369_p0317b12║散位，故說此言。舊諸經論名為覺觀，大唐三藏翻
X21n0369_p0317b13║為尋伺。然此尋伺有差別者，薩婆多宗各別有體，
X21n0369_p0317b14║容互相應。依經部宗，體類是同，說不俱起。故成實
X21n0369_p0317b15║論？覺觀品云：有說覺觀在一心者，是事不然。唯此
X21n0369_p0317b16║成實論意，非一時起，亦非離心有別自性。今依大
X21n0369_p0317b17║乘，皆用思慧以為自性，而非相應，麤細異故。如瑜
X21n0369_p0317b18║伽釋第一卷云：尋求伺謂伺察，或思或慧，於境惟
X21n0369_p0317b19║求，麤位名尋。即此二種，於境伺察，細位名伺。非一
X21n0369_p0317b20║剎那，二法相應，一類麤細，前後異故。
X21n0369_p0317b21║佛告慈氏菩薩曰：善男子！於如所取尋伺法相若有
X21n0369_p0317b22║麤顯，領受觀察諸奢摩他、毗鉢舍那，是名有尋有伺
X21n0369_p0317b23║三摩地。
X21n0369_p0317b24║釋曰：自下第二如來正說，有二復次即分為二：初
X21n0369_p0317c01║唯就地前辨差別相，後通約地上辨差別相。前中
X21n0369_p0317c02║三別即分為三，此即初也。謂佛告慈氏：如所聞思
X21n0369_p0317c03║二慧所取，於中尋伺文義法相，麤顯領受觀察止
X21n0369_p0317c04║觀，名有尋有伺三摩地。
X21n0369_p0317c05║若於彼相雖無麤顯領受觀察，而有微細彼光明念
X21n0369_p0317c06║領受觀察諸奢摩他、毗鉢舍那，是無名尋，唯伺三摩地。
X21n0369_p0317c07║釋曰：第二、辨無尋唯伺相。於彼如前總、別法相，雖
X21n0369_p0317c08║無麤顯觀察，而有微細憶念彼前總、別教法光明
X21n0369_p0317c09║之念，領受觀察所有止、觀，名為無尋唯伺三摩地。
X21n0369_p0317c10║故世親釋第七卷云：於隨所受尋、伺法中，不起麤
X21n0369_p0317c11║顯領受觀察，但由止、觀憶念光明，而起微細領受
X21n0369_p0317c12║觀察。彼光明念者，有其多種：有依聞慧以釋光明，
X21n0369_p0317c13║如瑜伽第二十云：謂如所聞，已得究竟不忘念法，
X21n0369_p0317c14║名法光明；與彼俱行彼相應想，名光明想。或依三
X21n0369_p0317c15║慧以釋光明，故瑜伽第十一云：法光明者，謂如有
X21n0369_p0317c16║一，隨其所受、所思、所觸觀察諸法，或復修習隨念
X21n0369_p0317c17║佛等。或說四種，如瑜伽第二十八云：當知此中有
X21n0369_p0317c18║四光明：一、法光明；二、義光明；三、奢摩他光明；四、毗
X21n0369_p0317c19║鉢舍那光明。依此四種光明增上，名光明想。解云：
X21n0369_p0317c20║如是光明自有二釋：一云：彼光明者，彼所取法同
X21n0369_p0317c21║分影像，當念顯現，名彼光明，念即能緣。若依此說，
X21n0369_p0317c22║光明之念名光明念，是依主釋。一云：彼能緣念，能
X21n0369_p0317c23║顯照了，名彼光明。若依此釋，是持業釋，念即光故。
X21n0369_p0317c24║若即於彼一切法相都無作意，領受觀察諸奢摩他、
X21n0369_p0318a01║毗鉢舍那，是名無尋無伺三摩地。
X21n0369_p0318a02║釋曰：第三釋無尋伺相，謂即於彼前止觀位，所緣
X21n0369_p0318a03║諸法任運淳熟，都無作意領受觀察，名無尋伺三
X21n0369_p0318a04║摩地。又解：此云都無作意者，謂於地前學真如觀
X21n0369_p0318a05║息諸分別，名無作意。
X21n0369_p0318a06║復次，善男子，若有尋求奢摩他、毗鉢舍那，是名有尋
X21n0369_p0318a07║有伺三摩地。
X21n0369_p0318a08║釋曰：自下第二通約地上辨差別相，於中三段即
X21n0369_p0318a09║分為三，此即初也。此約地前四尋思說，謂加行位
X21n0369_p0318a10║中煗頂善根尋求自義自性差別，名為尋求，故名
X21n0369_p0318a11║有尋有伺三摩地。
X21n0369_p0318a12║若有伺察奢摩他、毗鉢舍那，是名無尋唯伺三摩地。
X21n0369_p0318a13║釋曰：此釋第二無尋唯伺。謂忍第一法二種善根，
X21n0369_p0318a14║如實了知名等四境，名為伺察，如是名為無尋唯
X21n0369_p0318a15║伺三摩地。如是尋思及如實智，如成唯識及攝大
X21n0369_p0318a16║乘及瑜伽論菩薩地中具廣分別。
X21n0369_p0318a17║若緣總法奢摩他、毗鉢舍那，是名無尋無伺三摩地。
X21n0369_p0318a18║釋曰：第三釋無尋伺相，謂在地上總緣諸法作真
X21n0369_p0318a19║如觀，離諸尋伺名無尋伺。故攝大乘云：為何義故
X21n0369_p0318a20║入唯識性？由緣總法出世止觀智故。然此尋伺三
X21n0369_p0318a21║地別相，義如別事。
X21n0369_p0318a22║慈氏菩薩復白佛言：世尊！云何止相？云何舉相？云何
X21n0369_p0318a23║捨相？
X21n0369_p0318a24║釋曰：自下第十一止舉捨相差別門，於中有二：先
X21n0369_p0318b01║問、後答。此即問也。此問意云：世尊處處說止舉捨
X21n0369_p0318b02║三種別相。梵音奢摩他，此翻名止，守心住境離於
X21n0369_p0318b03║散動故名為止。毗鉢舍那，此翻名觀，於法推求簡
X21n0369_p0318b04║擇名觀；或名為舉，離沉沒故。梵音優畢叉，此翻名
X21n0369_p0318b05║捨，離沈掉故。然今此中且不說觀如是三相，其相
X21n0369_p0318b06║云何？
X21n0369_p0318b07║佛告慈氏菩薩曰：善男子！若心掉舉或恐掉舉時，諸
X21n0369_p0318b08║可厭法作意及彼無間心作意，是名止相。
X21n0369_p0318b09║釋曰：自下第二如來正答。答前三問即分為三，此
X21n0369_p0318b10║答止相。謂若菩薩修觀行時、若心已掉舉時、或恐
X21n0369_p0318b11║應掉舉時，有二作意：一緣可緣法、二緣無間心。即
X21n0369_p0318b12║由如是二種作意令心寂靜，名為止相。無間心者，
X21n0369_p0318b13║即前所說是奢摩他所緣境界。
X21n0369_p0318b14║若心沉沒，或恐沉沒時，諸可欣法作意，及彼心相作
X21n0369_p0318b15║意，是名舉相。
X21n0369_p0318b16║釋曰：此辨舉相。謂若菩薩修觀行時，若心已沉沒
X21n0369_p0318b17║時，或恐應沒沉時，有二作意：一、緣可欣法；二、緣彼
X21n0369_p0318b18║心相。即由如是二種作意，令心策勵，名為舉相。言
X21n0369_p0318b19║心相者，即前所說毗鉢舍那所緣境界。
X21n0369_p0318b20║若於一向止道，或於一向觀道，或於双運轉送二隨
X21n0369_p0318b21║煩惱所染汙時，諸無功用作意，及心任運轉中所有
X21n0369_p0318b22║作意，是名捨相。
X21n0369_p0318b23║釋曰：第三釋其捨相，謂一向止、或一向觀、或於雙
X21n0369_p0318b24║運轉道惛沉掉舉二隨煩惱所染汙時諸無功用
X21n0369_p0318c01║作意，及以任運轉中所有作意，是名為捨。一向止
X21n0369_p0318c02║觀各離沉舉順違二障，故亦名捨。問：無功用及任
X21n0369_p0318c03║運轉有何異耶？答：行相相似。但初成就不作功用，
X21n0369_p0318c04║名無功用。復淳熟時任運轉故，故名任運。如成唯
X21n0369_p0318c05║識第六卷中行捨中說：平等正直無功用住，約初
X21n0369_p0318c06║中後三時差別，無別行相。此亦如是。問：此三法其
X21n0369_p0318c07║體如何？解云：以定為止、以觀為舉。所言捨者，舊來
X21n0369_p0318c08║相傳自有兩釋。一云：合說止觀以為自體，離沉掉
X21n0369_p0318c09║故。一云：十一善心法中捨為自性。故成唯識第六
X21n0369_p0318c10║卷云：云何行捨？於精進三根令心平等正直無功
X21n0369_p0318c11║用住為體，對治掉舉淨住為業。准此得知，行捨為
X21n0369_p0318c12║體雖有兩釋，後說為勝。然此所說止觀及捨名作
X21n0369_p0318c13║意者，是隣近釋。如四念處雖言是念，論體是惡。問：
X21n0369_p0318c14║以觀為舉，如何瑜伽第三十一開為四種，謂止、觀、
X21n0369_p0318c15║舉、捨？解云：若是舉者，必是其觀自有觀門而非是
X21n0369_p0318c16║舉，謂不對治惛沉等時。然此止等差別相者，如瑜
X21n0369_p0318c17║伽論第三十一止觀舉捨皆有三相，謂止、止相、止
X21n0369_p0318c18║時等。
X21n0369_p0318c19║慈氏菩薩復白佛言：世尊！修奢摩他、毗鉢舍那，諸菩
X21n0369_p0318c20║薩眾知法知義。云何知法？云何知義？
X21n0369_p0318c21║釋曰：自下第十二知法知義差別門，於中有二：初
X21n0369_p0318c22║明知法知義；後慈氏！乃至云何除遣諸相下，辨除
X21n0369_p0318c23║遣諸相。前中有二：初約所知明知法知義；後慈氏！
X21n0369_p0318c24║乃至若聞所成慧下，明能知智。故無性攝論第六
X21n0369_p0319a01║卷云：大乘法義為聞慧等三種所緣。又解：初正釋
X21n0369_p0319a02║知法知義；後慈氏！菩薩乃至云何為見下，釋知見
X21n0369_p0319a03║差別。雖有兩釋，且依前說。就知法知義，文別有二：
X21n0369_p0319a04║先問、後答。此即問也，文有兩節：初問所依教；後云
X21n0369_p0319a05║何下，正發問辭。
X21n0369_p0319a06║佛告慈氏菩薩曰：善男子！彼諸菩薩由五種相了知
X21n0369_p0319a07║於法。
X21n0369_p0319a08║釋曰：自下第二如來正答。於中有二：初明知法，後
X21n0369_p0319a09║釋知義。就知法中文別有四：初標業舉數，二依數
X21n0369_p0319a10║列名，三次第別釋，四釋已總結。此即初也。
X21n0369_p0319a11║一者知名，二者知句，三者知文，四者知別，五者知總。
X21n0369_p0319a12║釋曰：第二、依數列名。五中，前三知教自性，即准此
X21n0369_p0319a13║文，如來教法名、句、文身以為自性；後二知教總、別
X21n0369_p0319a14║之義。然此總、別自有五釋：一云：知名，故名知別；若
X21n0369_p0319a15║知於句，名為知總。一云：名中有眾多名，各各別知，
X21n0369_p0319a16║名為知別；總合了知，名為知總。句身、文身總、別亦
X21n0369_p0319a17║爾。一云：各各別知名、句、文身，名為知別；總合而知
X21n0369_p0319a18║名、句、文身，名為知總。一云：眾多契經各各別知，名
X21n0369_p0319a19║為知別；總合了知，名為知總。如前廣說。一云：知總、
X21n0369_p0319a20║別者，謂能了知緣總、別心，名知總、別，非知名等。問：
X21n0369_p0319a21║既云知心，何名知法？解云：如顯揚說：能說之者及
X21n0369_p0319a22║所為等，皆名知文。故緣知法心亦名知法。
X21n0369_p0319a23║云何為名？
X21n0369_p0319a24║釋曰：自下第三次第別釋，即分為五，皆有問答，此
X21n0369_p0319b01║即問名。
X21n0369_p0319b02║謂於一切染淨法中，所立自性想假施設。
X21n0369_p0319b03║釋曰：第二正釋，謂一切法不出染淨，能詮染淨諸
X21n0369_p0319b04║法自性，想假施設目之為名。此中意說，一切諸法
X21n0369_p0319b05║皆有二義：一者自性，如說人天及眼耳等。目法自
X21n0369_p0319b06║性故說為名，名從想生故名為想，據實諸法離諸
X21n0369_p0319b07║名言而假說故名假安立。
X21n0369_p0319b08║云何為句？
X21n0369_p0319b09║釋曰：自下釋句，先問後答。此初問也。
X21n0369_p0319b10║謂即於彼名聚集中，能隨宣說諸染淨義，依持建立。
X21n0369_p0319b11║釋曰：第二正答。謂即於彼名聚集中，別有假法能
X21n0369_p0319b12║詮染淨差別之義，名之為句，如說有對無對、有見
X21n0369_p0319b13║無見等差別之義。謂此句法能與所詮為所依故，
X21n0369_p0319b14║名之為依。攝持所詮令不失落，故名為持。或可依
X21n0369_p0319b15║者，謂句依義而能顯彼，故名為依。
X21n0369_p0319b16║云何為文？
X21n0369_p0319b17║釋曰：自下釋文先問後答，此即問也。
X21n0369_p0319b18║謂即彼二所依止字。
X21n0369_p0319b19║釋曰：第二、正答。謂彼文字雖不能詮，而能與彼為
X21n0369_p0319b20║所依止，若離於字，二不成故。然此三種有差別者，
X21n0369_p0319b21║梵音南摩，此翻為名，是歸趣義，皈趣所詮故。然釋
X21n0369_p0319b22║此名，諸論不同。依毗婆沙，有其三義，謂隨、召、合。故
X21n0369_p0319b23║彼論云：何故名名？答：名者，名為隨，名為召，名為合。
X21n0369_p0319b24║隨者，如其所作，即往相應；召者，為此義立，如求便
X21n0369_p0319c01║應；合者，隨造頌轉，令與義會。五蘊論云：諸行自性，
X21n0369_p0319c02║增語為性。集論亦爾。雜集釋云：自性增語者，謂說
X21n0369_p0319c03║人、天、眼、耳等事。顯揚第一及瑜伽論五十二大同
X21n0369_p0319c04║集論。又依瑜伽八十一云：問：名是何義？答：能令種
X21n0369_p0319c05║種共所了知，故名為名。又能令意作種種相，故名
X21n0369_p0319c06║為名。又由語言之所呼召，故名為名。顯揚十二亦
X21n0369_p0319c07║同瑜伽。梵音鉢陀，此翻為跡，如見鳥跡而表於鳥。
X21n0369_p0319c08║如是四句，表有頌文，隨義翻之，亦名為句。而釋此
X21n0369_p0319c09║句，諸論不同。毗婆沙云：顯義滿足，名之為句。五薀
X21n0369_p0319c10║論云：云何為句？身謂諸法差別，增語為性。集論亦
X21n0369_p0319c11║爾。雜集釋云：差別增語者，謂說諸行無常，一切有
X21n0369_p0319c12║情當死等義。顯揚瑜伽大同集論。瑜伽八十一云：
X21n0369_p0319c13║攝受諸名，究竟顯了，不現見義，故名為句。顯揚十
X21n0369_p0319c14║二亦同瑜伽。梵音便繕那，此翻為文，此是典語。梵
X21n0369_p0319c15║音惡剎，此翻為字，即是俗語。恐有不會文字是一，
X21n0369_p0319c16║故諸處云文即是字。集論云：文身者，謂於彼二所
X21n0369_p0319c17║依諸字假立文身。雜集釋曰：彼二所依諸字者，謂
X21n0369_p0319c18║自性差別。增言所依諸字，如𧙃壹鄔等。文者能彰
X21n0369_p0319c19║義，能彰彼二故。此又名顯，能顯義故。此復名字無
X21n0369_p0319c20║異轉故。所以者何？如眼名眼，離此名外更有照了
X21n0369_p0319c21║導等異名改轉，由彼同顯此想故。非𧙃壹等字離
X21n0369_p0319c22║𧙃壹等差別外，更有差別能顯此字，故無異轉說
X21n0369_p0319c23║名為字。無異轉者，謂不流轉。五蘊所說同集論說。
X21n0369_p0319c24║顯揚瑜伽亦同彼說。瑜伽八十一云：隨顯名句故
X21n0369_p0320a01║名為文。顯揚十二亦同瑜伽。論其體者，薩婆多宗
X21n0369_p0320a02║離聲已外別有自性，是不相行薀所攝。若廣分別，
X21n0369_p0320a03║如順正理第十四說。若依經部，即依音聲假說名
X21n0369_p0320a04║等，有其三釋：一云聲處所攝，離聲無別名句等故。
X21n0369_p0320a05║一云法處所攝，意識境故。一云聲處法處前二說
X21n0369_p0320a06║故。今依大乘，是不相應行薀所攝，是假非實，廣如
X21n0369_p0320a07║瑜伽雜集等說。若廣分別，具如別章。
X21n0369_p0320a08║云何於彼各別了知？
X21n0369_p0320a09║釋曰：自下別釋，先問後答，此即問也。
X21n0369_p0320a10║謂由各別所緣作意。
X21n0369_p0320a11║釋曰：第二正說，謂由了知名等別相，詮用各別名
X21n0369_p0320a12║了知別。
X21n0369_p0320a13║云何於彼總合了知？
X21n0369_p0320a14║釋曰：自下釋總，先問後答，此即問也。
X21n0369_p0320a15║謂由總合所緣作意。
X21n0369_p0320a16║釋曰：第二正答，謂由了知名等三種總略為一，顯
X21n0369_p0320a17║所詮義，故名知總。別有五釋，准上應知。
X21n0369_p0320a18║如是一切總略為一，名為知法，如是名為菩薩知法。
X21n0369_p0320a19║釋曰：第四總結應知。
X21n0369_p0320a20║善男子！彼諸菩薩由十種相了知於義。
X21n0369_p0320a21║釋曰：自下第二釋所知義，於中有二：初明止觀知
X21n0369_p0320a22║義、後明三慧知義。又解：三慧不入知義中。就知義
X21n0369_p0320a23║中文別有四：一約十義以明知義、二約五義以釋
X21n0369_p0320a24║知義、三約四義以釋知義、四約三義以釋知義。就
X21n0369_p0320b01║十義中文別有四：一標章舉數、二依數列名、三次
X21n0369_p0320b02║第別釋、四總結十義。此即第一標章舉數。
X21n0369_p0320b03║一者、知盡所有性，二者、知如所有性，三者、知能取義，
X21n0369_p0320b04║四者、知所取義，五者、知建立義，六者、知受用義，七者、
X21n0369_p0320b05║知顛倒義，八者、知無倒義，九者、知雜染義，十者、知清
X21n0369_p0320b06║淨義。
X21n0369_p0320b07║釋曰：此即第二依數列名。
X21n0369_p0320b08║善男子！盡所有性者，謂諸雜染清淨法中，所有一切
X21n0369_p0320b09║品別邊際，是名此中盡所有性。
X21n0369_p0320b10║釋曰：自下第三次第別釋。別釋十義即分為十。就
X21n0369_p0320b11║初義中文別有二：初正釋，後指事類釋。此即初也，
X21n0369_p0320b12║文有三節：初牒，次釋，後結。謂所知法不出染淨，染
X21n0369_p0320b13║淨法中所有一切品類差別攝法周盡，名盡所有
X21n0369_p0320b14║性。
X21n0369_p0320b15║如五數蘊，六數內處、六數外處，如是一切。
X21n0369_p0320b16║釋曰：第二指事類釋。如五蘊等言即是指事，謂一
X21n0369_p0320b17║切法自有二種：一者一切有為，以五數蘊攝有為
X21n0369_p0320b18║盡，故言盡所有性。二者一切有為無為，以六內處
X21n0369_p0320b19║及外六處如是十二總攝一切有為無為，故言盡
X21n0369_p0320b20║所有性。如是一切者即是類釋。如蘊處，如是十八
X21n0369_p0320b21║數界等亦爾。
X21n0369_p0320b22║如所有性者，謂即一切染淨法中所有真如，是名此
X21n0369_p0320b23║中如所有性。
X21n0369_p0320b24║釋曰：自下第二如所有性，於中有二：初略、後廣。就
X21n0369_p0320c01║前略中文有三節：初牒、次釋、後結。謂染淨法中一
X21n0369_p0320c02║味真如平等法性，名如所有性。然此二性本出此
X21n0369_p0320c03║經，而諸論師以義取文種種異說。若依顯揚第五
X21n0369_p0320c04║及深密經，與此經同。若依集論第六、雜集十一，蘊、
X21n0369_p0320c05║界、處三名盡所有性，四諦、十六行、真如四法即三
X21n0369_p0320c06║解脫，名如所有性。故集論云：盡所有性者，謂蘊、界、
X21n0369_p0320c07║處。如所有性者，謂四聖諦、十六行相、真如一切行
X21n0369_p0320c08║無常、一切行苦、一切法無我、涅槃寂靜、空無相。雜
X21n0369_p0320c09║集釋云：唯有所爾分量邊際，是故建立蘊、界、處三
X21n0369_p0320c10║名盡所有性。由如是等義差別門了所知境，故名
X21n0369_p0320c11║如所有性。具說如彼。解云：准上二論釋經意者，三
X21n0369_p0320c12║科法門攝法周盡，名盡所有性。由如是等四聖諦
X21n0369_p0320c13║理，乃至空、無願等了所知境，名如所有性。非真如
X21n0369_p0320c14║如，名如所有。顯揚十六但列其名而不解釋。若依
X21n0369_p0320c15║瑜伽第二十六，與前不同。故彼論云：云何名為盡
X21n0369_p0320c16║所有性？謂色蘊外更無餘色，受想行識蘊外更無
X21n0369_p0320c17║有餘受想行識，一切有為事皆五法所攝，一切諸
X21n0369_p0320c18║法界處所攝，一切所知事四聖諦攝，如是名為盡
X21n0369_p0320c19║所有性。云何名為如所有性？謂若所緣是真如，實
X21n0369_p0320c20║性是真如性，由四道理具道理性，謂觀待道理、作
X21n0369_p0320c21║用道理、證成道理、法爾道理。解云：言不同者，集論、
X21n0369_p0320c22║雜集說四聖諦名如所有，如上所說。此瑜伽意，說
X21n0369_p0320c23║四聖諦名盡所有。所以然者，由四聖諦攝諸染淨，
X21n0369_p0320c24║依此義故，名盡所有。各據一義，故不相違。又集論
X21n0369_p0321a01║等不說四種道理名如所有性，此論不說四法印
X21n0369_p0321a02║等名如所有性者，影略互顯，亦不相違。問：豈不真
X21n0369_p0321a03║如界處所攝，如何不說盡所有性？解云：據實二性，
X21n0369_p0321a04║體無寬狹，界處能攝一切法故，四種道理攝法盡
X21n0369_p0321a05║故。而就相顯，蘊等三法名盡所有，七真如等名如
X21n0369_p0321a06║所有。或可隨相分別有其四句：自有盡而非如，如
X21n0369_p0321a07║薀處等；如而非盡，如七如等；亦盡亦如，如四聖諦；
X21n0369_p0321a08║非盡非如，如空華等。
X21n0369_p0321a09║此復七種。
X21n0369_p0321a10║釋曰：自下第二廣釋七如，於中有三：初標章舉數，
X21n0369_p0321a11║次次第別釋，後約四平等屬當七如。此即初也。
X21n0369_p0321a12║一者、流轉真如，謂一切行無先後性；
X21n0369_p0321a13║釋曰：自下第二次第別釋。然此七如本出此經，而諸
X21n0369_p0321a14║論師即依此經，諸說不同。一依佛地第七三無性
X21n0369_p0321a15║論、第一十八空論，唯約真如分為七種。若依此釋，
X21n0369_p0321a16║實相一如唯持業釋，實相即如故。清淨真如自有
X21n0369_p0321a17║二義：一假實別論唯依主釋，滅諦是假，如即是實，
X21n0369_p0321a18║滅之如故；二攝假從實是持業釋，滅即如故；餘五
X21n0369_p0321a19║唯依主釋，謂流轉之真如乃至正行之真如故。二
X21n0369_p0321a20║依莊嚴十二中邊分別辨，中邊第二唯隨相說，即
X21n0369_p0321a21║流轉等如其自體不失自性名為真如，非一味如
X21n0369_p0321a22║乃名如也。實相一種正實真如，清淨二義准前可
X21n0369_p0321a23║知，餘之五種非正真如。若依此釋，七種真如皆持
X21n0369_p0321a24║業釋。三依成唯識論自有二義：一唯約真如，同佛
X21n0369_p0321b01║地等；二隨相說，同莊嚴等。故第八云：此七實性圓
X21n0369_p0321b02║成實攝，根本、後得二智境故。隨相攝者，流轉苦、集
X21n0369_p0321b03║三，前二性攝，妄執雜染故；餘四皆是圓成實攝。若
X21n0369_p0321b04║依顯揚第三，七種真如皆實真如，彼說七如名遍
X21n0369_p0321b05║滿故。或可隨相分別，前三即真如，後四即四諦。依
X21n0369_p0321b06║深密經第三，大同此經，故不別說。若廣分別，如三
X21n0369_p0321b07║無性論、十八空論等釋七真如，即分為七。此即第
X21n0369_p0321b08║一釋流轉如。謂一切行無前後性者，此有三釋：一
X21n0369_p0321b09║云：一切行中真如實性無前後際，故名無前後性。
X21n0369_p0321b10║一云：即說流轉，說名真如。謂一切行念念生滅，未
X21n0369_p0321b11║有而有，名之為生，故名無前；已有還無，名之為滅，
X21n0369_p0321b12║名為無後。一云：諸行流轉無始無終，故云無前後。
X21n0369_p0321b13║依三無性論、十八空論，皆有三釋，恐繁不述。
X21n0369_p0321b14║二者、相真如，謂一切法補特伽羅無我性及法無我
X21n0369_p0321b15║性。
X21n0369_p0321b16║釋曰：第二釋相真如。相謂實相，謂一切法上二無
X21n0369_p0321b17║我性。依成唯識，謂二無我所顯實性。如何經論有
X21n0369_p0321b18║此異者？據實無我即是無法，所顯實性真如為體，
X21n0369_p0321b19║而此經中於所顯處說能顯名。成唯識等就實而
X21n0369_p0321b20║說，故說所顯。故瑜伽云：有為無為名為有，無我我
X21n0369_p0321b21║所名為無。
X21n0369_p0321b22║三者、了別真如，謂一切行唯是識性。
X21n0369_p0321b23║釋曰：第三、釋唯識如。然釋此如自有兩說：若依佛
X21n0369_p0321b24║地論等，唯識之性名唯識性；若依成唯識論，有其
X21n0369_p0321c01║二義：一、同佛地；更有一釋，於一切行唯識觀智。故
X21n0369_p0321c02║唯識云：隨相說者，圓成實攝。既云隨相是圓成實，
X21n0369_p0321c03║知是無漏唯識觀智。故莊嚴論云：唯識如者，謂無
X21n0369_p0321c04║分別智。深密經云：唯識真如，知有為行皆是心。顯
X21n0369_p0321c05║揚亦同。
X21n0369_p0321c06║四者、安立真如，謂我所說諸苦聖諦。
X21n0369_p0321c07║釋曰：第四釋苦諦。如此亦二義，謂苦諦實性。或即
X21n0369_p0321c08║苦諦由集諦因之所成立，故名安立。或可四諦皆
X21n0369_p0321c09║是安立，苦諦在初得安立名（顯揚第六、瑜伽六十四以四義釋安立）。
X21n0369_p0321c10║依深密經名為執著，解云：是我我所所執處故。十
X21n0369_p0321c11║八空論名為依止，為眾生依處故。
X21n0369_p0321c12║五者、耶行真如，謂我所說諸集聖諦。
X21n0369_p0321c13║釋曰：第五釋集諦如。亦有二釋，准苦應知。
X21n0369_p0321c14║六者、清淨真如，謂我所說諸滅聖諦。
X21n0369_p0321c15║釋曰：第六釋滅諦。如此亦二釋，如上應知。
X21n0369_p0321c16║七者、正行真如，謂我所說諸道聖諦。
X21n0369_p0321c17║釋曰：第七釋道諦，如二釋可知。
X21n0369_p0321c18║當知此中由流轉真如、安立真如、邪行真如故，一切
X21n0369_p0321c19║有情平等平等。
X21n0369_p0321c20║釋曰：自下第三約四平等屬當七如。於中有四，此
X21n0369_p0321c21║即第一由三如故有情平等。所以者何？流轉即是
X21n0369_p0321c22║十二緣生，安立邪行即是苦集，由此成立諸有情
X21n0369_p0321c23║故。
X21n0369_p0321c24║由相真如了別真如故，一切諸法平等平等。
X21n0369_p0322a01║釋曰：第二由二如故諸法平等，一切諸法皆用真
X21n0369_p0322a02║如唯識道理為自性故。
X21n0369_p0322a03║由清淨真如故，一切聲聞菩提、獨覺菩提、阿耨多羅
X21n0369_p0322a04║三藐三菩提平等平等。
X21n0369_p0322a05║釋曰：第三由一如故，三乘菩提平等平等皆同證
X21n0369_p0322a06║得，斷煩惱障擇滅涅槃無差別故。故諸經說：三乘
X21n0369_p0322a07║聖者同解脫床。此意說云：舉所證滅，顯能證智有
X21n0369_p0322a08║平等義。
X21n0369_p0322a09║由正行真如故聽聞正法，緣總境界勝奢摩他、毗鉢
X21n0369_p0322a10║舍那所攝受慧平等平等。
X21n0369_p0322a11║釋曰：第四由一如故，止觀所證智慧平等。此七真
X21n0369_p0322a12║如若廣分別，具如別章。
X21n0369_p0322a13║能取義者，謂內五色處，若心意識及諸心法。
X21n0369_p0322a14║釋曰：第三釋能取義，謂能取法即五色根，取五境
X21n0369_p0322a15║故。心意識者即是八識，有其二義：一通、二別，俱如
X21n0369_p0322a16║前說。及彼相應諸心所法亦名能取，同一境故。廣
X21n0369_p0322a17║如集論第二、雜集第三。
X21n0369_p0322a18║所取義者，謂外六處。又能取義，亦所取義。
X21n0369_p0322a19║釋曰：第四釋所取義，謂十二處中外六種處，除諸
X21n0369_p0322a20║心所皆是所取，唯是所取非能取故。又前能取亦
X21n0369_p0322a21║是所取，以心心所所取境故。若廣分別，如集論第
X21n0369_p0322a22║二、雜集第三。
X21n0369_p0322a23║建立義者，謂器世界於中可得建立一切諸有情界。
X21n0369_p0322a24║釋曰：第五知建立義，於中有二：先總、後別。此即是
X21n0369_p0322b01║總，謂器世界即是建立諸有情處，攝持有情故名
X21n0369_p0322b02║建立。
X21n0369_p0322b03║謂一村田，若百村田，若千村田，若百千村田。
X21n0369_p0322b04║釋曰：自下第二別釋建立。於中三釋：一云此中如
X21n0369_p0322b05║其次第即為十段：一村田量、二大地量、三瞻部洲
X21n0369_p0322b06║量、四四洲量、五小千界量、六中千界量、七大千界
X21n0369_p0322b07║量、八抅胝界量、九無數界量、十微塵界量。一云於
X21n0369_p0322b08║中七段即前七段，於大千界文別有四：一百千量、
X21n0369_p0322b09║二抅胝量、三無數量、四微塵量。一云於中有五：一
X21n0369_p0322b10║村田量、二大地量、三四洲量、四三千大千世界量、
X21n0369_p0322b11║五十方世界量。雖有三釋，且依第三。此即初也。
X21n0369_p0322b12║或一大地，至海邊際，此百此千，若此百千。
X21n0369_p0322b13║釋曰：第二辨大地量，如文可知。
X21n0369_p0322b14║或一瞻部洲，此百、此千、若此百千；或一四大洲，此百、
X21n0369_p0322b15║此千、若此百千；
X21n0369_p0322b16║釋曰：第三、明四洲量。言四洲者：一、南瞻部洲，從樹
X21n0369_p0322b17║立名，北廣南狹，其相如車，南邊唯廣三踰繕那半，
X21n0369_p0322b18║三邊各有二千踰繕那；二、東毗提訶洲，此名勝身，
X21n0369_p0322b19║東狹西廣，形如半月，三邊量等，東三百五十，三邊
X21n0369_p0322b20║各二千；三、西瞿陀尼，此云牛貨，形如滿月，徑二千
X21n0369_p0322b21║五百，周圍七千半；四、北俱盧洲，此云勝處，或名勝
X21n0369_p0322b22║生，形如方座，四邊量等，面各二千。隨其洲相，人面
X21n0369_p0322b23║亦然。若廣分別，如俱舍第十一、十二，瑜伽第二等。
X21n0369_p0322b24║或一小千世界，此百、此千、若此百千；或一中千世界，
X21n0369_p0322c01║此百、此千、若此百千；或一三千大千世界，此百、此千、
X21n0369_p0322c02║若此百千；
X21n0369_p0322c03║釋曰：第四辨三千界量，於中有三：一百千量、二抅
X21n0369_p0322c04║胝、三無數量。就百千中文有三節：初明小千、次明
X21n0369_p0322c05║中千、後明大千。此小中大千例有四節，謂一界界、
X21n0369_p0322c06║千界、百千界。就此界量，諸說不同。若依真諦部執
X21n0369_p0322c07║記云：以一四天下為一數，從一數至十、十至百、百
X21n0369_p0322c08║至千，為小千世界。三倍小千為三千，謂一倍至十
X21n0369_p0322c09║小千、二倍至百千、三倍至千千，此是三千世界也。
X21n0369_p0322c10║三千又作三倍增以為大千，謂一倍至十三千、二
X21n0369_p0322c11║倍至百三千、三倍至千三千，以為大千世界也（依真
X21n0369_p0322c12║諦師般若記云：三千者即舉中千，大千即舉後大千，以三倍小千故名三千）。若依長阿
X21n0369_p0322c13║含經第十八云：千日月、千須彌山、千四天下、千六
X21n0369_p0322c14║欲天、千梵天，是名小千世界。千小千界名中千界，
X21n0369_p0322c15║千中千界名三千大千世界。雜阿含十六亦同。若
X21n0369_p0322c16║依俱舍十一，釋有二義：初明處量，後正明三千大
X21n0369_p0322c17║千。言處量者，彼云：夜摩等天宮，依處量有幾？有
X21n0369_p0322c18║餘師說：此上四天依處量同妙高山頂。有餘師說：
X21n0369_p0322c19║上倍倍增。有餘師言：初靜慮地宮殿依處等一四
X21n0369_p0322c20║洲，第二靜慮等小千界，第三靜慮等中千界，第四
X21n0369_p0322c21║靜慮等大千界。有餘師言：下三靜慮如次量等小
X21n0369_p0322c22║中大千，第四靜慮量無邊際。言三千者，彼云齊何
X21n0369_p0322c23║量說小中大千？頌曰：
X21n0369_p0322c24║四大洲日月，蘇迷盧欲天，梵世各一千，
X21n0369_p0323a01║名一小千界。此小千千倍，說名一中千。
X21n0369_p0323a02║此千倍大千，皆同一成壞。
X21n0369_p0323a03║若依順正理第三十一，大同俱舍而差別者，彼云：
X21n0369_p0323a04║此中千小唯舉至梵世，故少光等非小千界攝，積
X21n0369_p0323a05║小千等為中大千，故中大千亦不攝彼。又言小者，
X21n0369_p0323a06║是卑下義，以除上故，如截角牛，積小成餘，亦非攝
X21n0369_p0323a07║彼。解云：依正理論，三千大千唯至梵世，聖教唯說
X21n0369_p0323a08║至梵世故，積小千界成中大故。今依大乘，諸教不
X21n0369_p0323a09║同。若依雜集第六、佛地第六、瑜伽第二、智度論第
X21n0369_p0323a10║七，同前所引長阿含等，更無異釋。若依顯揚第一，
X21n0369_p0323a11║大同前說而差別者，彼云：問：何因緣故，小千世界
X21n0369_p0323a12║名為卑小？答：由如特牛斷去兩角，以缺減故，名為
X21n0369_p0323a13║卑小。如是梵世已下，其中所有千世界不如上地，
X21n0369_p0323a14║故名卑小。如是三千世界三灾所壞，謂火、水、風灾。
X21n0369_p0323a15║解云：准此，小千不至上地，應知中大即通上地。又
X21n0369_p0323a16║云：三千世界三灾所壞，故知初禪小千，二禪中千，
X21n0369_p0323a17║三禪大千。又依顯揚十八，與上少異，彼云：何因緣
X21n0369_p0323a18║故，此三千大千世界中有多世界乃至色究竟天，而
X21n0369_p0323a19║同說為一世界但至梵世？謂亦由二因故：一、同成壞
X21n0369_p0323a20║故，二、建立眾會故。解云：准此，大千世界至第四禪，
X21n0369_p0323a21║而阿含等至梵世者，由二因緣：一、同成壞，謂具之
X21n0369_p0323a22║三灾所成壞故；二、建立眾會，謂初禪已下王眾差
X21n0369_p0323a23║別攝眾會故。問：三千世界既通色究竟，如何說言
X21n0369_p0323a24║三灾所壞立三千界？解云：且約三灾屬當三千。理
X21n0369_p0323b01║實而言，第四靜慮亦通大千。故十地經云：八地菩
X21n0369_p0323b02║薩多作大梵天王，主千世界；九地菩薩多作大梵
X21n0369_p0323b03║天王，主二千世界；十地菩薩多作摩醯首羅天王，
X21n0369_p0323b04║主三千世界。依深密經，與上小異。彼云：彼百千、彼
X21n0369_p0323b05║百千閻浮提、彼百千、彼百千萬，名為一千世界。彼
X21n0369_p0323b06║一千世界百倍、彼百倍、千倍、彼千倍、百千倍，名為
X21n0369_p0323b07║二千中千世界。彼二千中世界百倍、千倍、百千倍，
X21n0369_p0323b08║名為三千大千世界者，譯異也。若依金光明經，三
X21n0369_p0323b09║千世界通無色界。彼云：是諸仁王手擎香爐供養
X21n0369_p0323b10║經時，其香遍布，於一念頃遍至三千大千世界百
X21n0369_p0323b11║億日月乃至百億非想非非想天。解云：准此大
X21n0369_p0323b12║乘，三千大千亦通非想。問：若爾，如何會釋瑜伽等
X21n0369_p0323b13║論？解云：聖教自有二種：一者共教，如阿含等；二者
X21n0369_p0323b14║不共教，如金光明等。就共教中自有兩釋：若依順
X21n0369_p0323b15║正理等，唯約初禪已下說三千界；若依顯揚等，據
X21n0369_p0323b16║實乃至第四靜慮。由二緣故，故阿含經唯至初定，
X21n0369_p0323b17║如前已說。問：三千世界以誰為主？答：釋此義諸教
X21n0369_p0323b18║不同。依大品經等，輪王為主，彼云：化作轉輪王，領
X21n0369_p0323b19║三千世界。依大集經，魔王為主，彼云：有魔王領三
X21n0369_p0323b20║千世界。依法華經，初禪梵王為主，彼云：娑婆世界
X21n0369_p0323b21║主梵天王。又智度論云：三千大千世界主梵天王
X21n0369_p0323b22║名尸棄。又阿含經等說三千界至初定故。依十地
X21n0369_p0323b23║經，第十地菩薩為主，彼云：十地菩薩多作魔醯首
X21n0369_p0323b24║羅天王，主三千大千世界。又顯揚論說三千界通
X21n0369_p0323c01║色究竟故。依仁王經，世尊為主，故彼上卷云：圓智
X21n0369_p0323c02║無相三界王。金光明經說三千界通無色界故。
X21n0369_p0323c03║或此抅胝，此千抅胝，此百千抅胝。
X21n0369_p0323c04║釋曰：第二明抅胝量。言抅胝者，此云億也。故解深
X21n0369_p0323c05║密經說名為億，智度論亦名為億。故第七云：百億
X21n0369_p0323c06║日月乃至百億大梵，是名三千大千世界。又瑜伽
X21n0369_p0323c07║第二云：百抅胝四大洲乃至百抅胝梵世間，名三
X21n0369_p0323c08║千大千世界。故知抅胝即是億也。依婆沙論一百
X21n0369_p0323c09║七十七云：積一至百千名洛叉，百至百千名俱胝，
X21n0369_p0323c10║百千俱胝名那庾多。依俱舍論第十二云：十一為
X21n0369_p0323c11║十，十十為百，十百為千，十千為萬，十萬為洛叉，十
X21n0369_p0323c12║洛叉為度洛叉，十度洛叉為俱胝，十俱胝為末陀，
X21n0369_p0323c13║十末陀為阿庾多。依智度論第四卷云：一一名二，
X21n0369_p0323c14║二二名四，三三名九，十十名百，十百名千，十千名
X21n0369_p0323c15║萬，千萬名億，千萬億名那由他。解云：抅胝傳釋有
X21n0369_p0323c16║三：一者十萬，二者百萬，三者千萬。謂此一抅胝三
X21n0369_p0323c17║千大千世界，或至百數，或至千數，或百千數。
X21n0369_p0323c18║或此無數，此百無數，此千無數，此百千無數。
X21n0369_p0323c19║釋曰：第三、辨無數量。梵音阿僧企耶，此云無數。依
X21n0369_p0323c20║大婆沙及俱舍論，六十數中第五十二名為無數。
X21n0369_p0323c21║依智度論云：天人中能知笇數、極數，不復能知，是
X21n0369_p0323c22║名一阿僧祗。具說如彼。依華嚴經？僧祗品說，百二
X21n0369_p0323c23║十轉中第一百三名阿僧祗。謂此一無數，三千大
X21n0369_p0323c24║千世界，或至百數，或至千數，或百千數。
X21n0369_p0324a01║或三千大千世界無數百千微塵量等，於十方面無
X21n0369_p0324a02║量無數諸器世界。
X21n0369_p0324a03║釋曰：第五明十方界量，一三千世界、二無數百千
X21n0369_p0324a04║三千世界、三微塵量等十方無量三千世界。故顯
X21n0369_p0324a05║揚云：三千世界、無數百千世界、極微塵等十方無
X21n0369_p0324a06║量無數世界。又解：一方無數百千微塵量等三千
X21n0369_p0324a07║世界、十方無量無數三千世界，皆說名為建立義
X21n0369_p0324a08║也。
X21n0369_p0324a09║受用義者，謂我所說諸有情類，為受用故攝受資具。
X21n0369_p0324a10║釋曰：第六知受用義，謂諸有情為受用故，具足攝
X21n0369_p0324a11║受十身資具。故瑜伽論第二卷云：云何十種身資
X21n0369_p0324a12║具？一食、二飲、三乘、四依、五莊嚴具、六歌咲儛樂、七
X21n0369_p0324a13║香鬘塗末、八什物之具、九照明、十男女受行。又解：
X21n0369_p0324a14║言攝受者，七種攝受事。言資具者，十身資具。七種
X21n0369_p0324a15║攝受事者，如瑜伽論第二卷說：云何七種攝受事？
X21n0369_p0324a16║一自父母事、二妻子事、三奴婢僕使事、四朋友官
X21n0369_p0324a17║僚兄弟眷屬事、五田宅𨞬肆事、六福業事及方便
X21n0369_p0324a18║作業事、七庫藏事。十身資具，已如上說。
X21n0369_p0324a19║顛倒義者，謂即於彼能取等義，無常計常，想倒、心倒、
X21n0369_p0324a20║見倒；苦計為樂、不淨計淨、無我計我，想倒、心倒、見倒。
X21n0369_p0324a21║釋曰：第七釋顛倒義，謂即於彼如上所說能取等
X21n0369_p0324a22║義七種顛倒，名顛倒義。此七顛倒，如十七地第八
X21n0369_p0324a23║卷說。彼云：顛倒攝者，謂七顛倒：一想倒、二見倒、三
X21n0369_p0324a24║心倒、四於無常常倒、五於苦樂倒、六於不淨淨倒。
X21n0369_p0324b01║想倒者，謂於無常苦不淨無我中，起常樂淨我妄
X21n0369_p0324b02║想分別。見倒者，謂即於彼妄想所分別中，忍可欲
X21n0369_p0324b03║樂建立執著。心倒者，謂即於彼所執著中，貪等煩
X21n0369_p0324b04║惱。當知煩惱略有三種：或有煩惱是倒根本、或有
X21n0369_p0324b05║煩惱是顛倒體、或有煩惱是倒等流。倒根本者，謂
X21n0369_p0324b06║無明。顛倒體者，謂薩迦耶見邊執見一分見取、戒
X21n0369_p0324b07║禁取及貪。倒等流者，謂邪見邊執見一分瞋慢及
X21n0369_p0324b08║癡。此中薩迦耶見是無我我倒，邊執見一分是無
X21n0369_p0324b09║常常倒，見取是不淨淨倒，戒禁取是於苦樂倒。貪
X21n0369_p0324b10║通二種，謂不淨淨想及於苦樂倒。若廣分別，如俱
X21n0369_p0324b11║舍十九、順正理四十七、婆沙一百四及四倒章。
X21n0369_p0324b12║無倒義者，與上相違，能對治彼，應知其相。
X21n0369_p0324b13║釋曰：第八釋無倒義，返上應知。
X21n0369_p0324b14║雜染義者，謂三界中三種雜染：一、煩惱雜染；二、業雜
X21n0369_p0324b15║染；三、生雜染。
X21n0369_p0324b16║釋曰：第九明雜染義，文有三節：初牒章門，次標其
X21n0369_p0324b17║數，後列其名。若依無性攝大乘釋，第二卷云：言雜
X21n0369_p0324b18║染者，是渾是不淨義。雜染有三：一煩惱所作、二業
X21n0369_p0324b19║所作、三生所作。（解云：煩惱不靜亂心名渾，業性造作令心不澄稱之為濁，生死有漏
X21n0369_p0324b20║是名不淨。）又顯揚論第一卷云：煩惱雜染者，謂一切煩
X21n0369_p0324b21║惱及隨煩惱，合名煩惱雜染。業雜染者，謂或因煩
X21n0369_p0324b22║惱所生，或因煩惱緣助善法所生，如其所應三界
X21n0369_p0324b23║所攝身語意業。生雜染者，謂因煩惱及業故生，因
X21n0369_p0324b24║生故苦。具說如彼。若廣分別，如瑜伽論第八第九。
X21n0369_p0324c01║清淨義者，謂即如是三種雜染所有離繫菩提分法。
X21n0369_p0324c02║釋曰：第十釋清淨義。所有離繫菩提分法自有二
X21n0369_p0324c03║說：一云所有離繫及菩提分法名清淨義，是相違
X21n0369_p0324c04║釋。一云所有離繫之菩提分法，舉果顯因是清淨
X21n0369_p0324c05║義，是依主釋。雖有兩說，後釋為勝。故顯揚論第五
X21n0369_p0324c06║卷云：清淨義者，謂為證三種雜離繫故，所修一切
X21n0369_p0324c07║菩提分法。又攝論云：清淨義者，是鮮、是潔、是掃除
X21n0369_p0324c08║義。清淨有二：一世間清淨，以有漏道暫時損伏現
X21n0369_p0324c09║煩惱故。二出世清淨，以無漏道畢竟斷滅彼隨眠
X21n0369_p0324c10║故。（解云：離惑稱鮮，離業名潔，離生死義是謂掃除。）
X21n0369_p0324c11║善男子！如是十種，當知普攝一切諸義。
X21n0369_p0324c12║釋曰：第四總結十義能攝諸義。如是十義，顯揚第
X21n0369_p0324c13║五一同此經。而差別者，彼論七如但列其名而不
X21n0369_p0324c14║解釋。
X21n0369_p0324c15║復次，善男子！彼諸菩薩由能了知五種義故，名為知
X21n0369_p0324c16║義。
X21n0369_p0324c17║釋曰：自下第二約五種義以釋知義。於中有四：一
X21n0369_p0324c18║標章舉數、二問答列名、三次第別釋、四總結五義。
X21n0369_p0324c19║此即初也。
X21n0369_p0324c20║何等五義？
X21n0369_p0324c21║釋曰：自下第二問答列名，於中有二：先問、後答。此
X21n0369_p0324c22║即初也。
X21n0369_p0324c23║一者、遍知事，二者、遍知義，三者、遍知因，四者、得遍知
X21n0369_p0324c24║果，五者、於此覺了。
X21n0369_p0325a01║釋曰：第二依數列名。於此五中總分為三：初二所
X21n0369_p0325a02║知境；第三能知智，即是因行；後二即是所證果。
X21n0369_p0325a03║此中遍知事者。當知即是一切所知。謂或諸蘊。或諸
X21n0369_p0325a04║內處。或諸外處。如是一切。
X21n0369_p0325a05║釋曰：自下第三次第別釋，即分為五。此釋初義，文
X21n0369_p0325a06║有三節：初牒，次釋，後類。事謂體事，謂一切法所知
X21n0369_p0325a07║境，或是五蘊、或十二處。十二處中，內諸六處、外諸
X21n0369_p0325a08║六處，如是一切者，類釋界皆是所知。故顯揚云：遍
X21n0369_p0325a09║知事者，謂蘊、界、處如是等。依瑜伽論八十二云：遍
X21n0369_p0325a10║知事者，謂蘊、界、處、緣起、念住及正斷等。顯揚十三
X21n0369_p0325a11║亦同瑜伽。
X21n0369_p0325a12║遍知義者，乃至所有品類差別應知境。
X21n0369_p0325a13║釋曰：第二明遍知義，於中有三：初總標、次別釋、後
X21n0369_p0325a14║類釋。此即初也，文有二節：初牒、後釋。謂與前事有
X21n0369_p0325a15║差別者，前出境體未辨種種義門差別，故今此門
X21n0369_p0325a16║明義差別。
X21n0369_p0325a17║謂世俗故，或勝義故。
X21n0369_p0325a18║釋曰：自下別釋有十一門，此即第一世俗勝義門。
X21n0369_p0325a19║如集論第一、雜集第二云：云何世俗？幾是世俗？為
X21n0369_p0325a20║何義故現世俗耶？謂雜染所緣是世俗有義，一切
X21n0369_p0325a21║皆是世俗有（言一切者，具五薀、十二處、十八界、三十五法，故言一切也）。為捨執
X21n0369_p0325a22║著雜染相我故，觀察世俗有。云何勝義有？幾是勝
X21n0369_p0325a23║有？為何義故觀勝義有耶？謂清淨所緣是勝義有
X21n0369_p0325a24║義，一切皆是勝義有。為捨執著清淨我相故，觀察
X21n0369_p0325b01║勝義有。雜集釋云：一切皆是勝義有者，以一切法
X21n0369_p0325b02║不離真如故。若廣分別，如二諦章。
X21n0369_p0325b03║或功德故，或過失故。
X21n0369_p0325b04║釋曰：第二功德過失門，謂四無量等及百四十不
X21n0369_p0325b05║共佛法名為功德，五逆十惡四重煩惱等名為過
X21n0369_p0325b06║失。故下經云：過失者諸雜染法，功德者諸清淨法
X21n0369_p0325b07║中邊。論曰：涅槃名功德，生死名過失。
X21n0369_p0325b08║緣故、世故。
X21n0369_p0325b09║釋曰：第三四緣分別門、第四三世分別門。言四緣
X21n0369_p0325b10║者，如瑜伽論第三卷云：又有四緣者，一者因緣，謂
X21n0369_p0325b11║諸種子。二等無間緣，謂若此識無聞，諸識決定生
X21n0369_p0325b12║此，是彼等無間緣。三所緣緣，謂諸心心法所緣境
X21n0369_p0325b13║界。四增上緣，謂除種子，餘所依如眼及助伴法望
X21n0369_p0325b14║眼識所，餘識亦爾。又善不善性能取愛非愛果，如
X21n0369_p0325b15║是等類名增上緣。廣如別章。言三世者，瑜伽論第
X21n0369_p0325b16║三云：云何建立三世？謂諸種子不離法故，如法建
X21n0369_p0325b17║立。又由與果未與果故，若諸法果若以滅相是過
X21n0369_p0325b18║去有，因未生相是未來，已生未滅相是現在。又瑜
X21n0369_p0325b19║伽五十二云：若已與果種子相續名過去界，若未
X21n0369_p0325b20║與果當來種子相續名未來界，若未與果現在種
X21n0369_p0325b21║子相續名現在界。當知此中如是密意。又云：過去
X21n0369_p0325b22║諸行與果故有，未來諸行攝因故有。所以者何？現
X21n0369_p0325b23║在諸行三相所顯，一是過去果性故、二是未來因
X21n0369_p0325b24║性故、三自性相續不斷故。具說如彼。瑜伽五十六
X21n0369_p0325c01║亦同辨。中邊第二、集論第二、雜集第三、顯揚第九
X21n0369_p0325c02║大同瑜伽。又成唯識第三卷云：應信大乘緣起正
X21n0369_p0325c03║理，謂此正理深妙離言，因果等言皆假施設。觀現
X21n0369_p0325c04║在法有引後用，假立當果對說現因；觀現在法有
X21n0369_p0325c05║酬前相，假立曾因對說現果。假謂現識似彼相現，
X21n0369_p0325c06║如是因果理趣顯然，遠離二邊契會中道。若廣分
X21n0369_p0325c07║別，具如別章。
X21n0369_p0325c08║或生、或住、或壞相故。
X21n0369_p0325c09║釋曰：第五生等三相門。瑜伽三云：由緣力故，今最
X21n0369_p0325c10║初生名生有為相，即已生時唯生剎那隨轉故名
X21n0369_p0325c11║住有為相，生剎那後剎那不住故名無常有為相。
X21n0369_p0325c12║廣如別章。
X21n0369_p0325c13║或如病等故。
X21n0369_p0325c14║釋曰：第六、病等分別門。故瑜伽論八十六云：厭背
X21n0369_p0325c15║想者，復有四行，謂於諸行思惟如病、如癰、如箭、惱
X21n0369_p0325c16║害。如病者，謂如有一，因界錯亂所生病苦，修厭背
X21n0369_p0325c17║想。如癰者，謂如有一，因於先業所生癰苦，修厭背
X21n0369_p0325c18║想。如箭者，謂如有一，因他怨箭所中之苦，習厭背
X21n0369_p0325c19║想。惱害者，謂於親財等匱乏中，因自耶計所生諸
X21n0369_p0325c20║苦，修厭背想。如是名為修觀行者於諸行中修厭
X21n0369_p0325c21║背想。又智度論五十四云：觀五眾能生諸惱，故言
X21n0369_p0325c22║如病。有人聞五眾如病，謂為輕微，故言如癰疽。有
X21n0369_p0325c23║人以癰疽難愈，猶或可差，故言如箭鏑入體，不可
X21n0369_p0325c24║得出。有人以箭鏑在體，雖沉深難拔出，良方妙術
X21n0369_p0326a01║猶可令出，故言常痛惱。廣說如彼。
X21n0369_p0326a02║或苦、集等故。
X21n0369_p0326a03║釋曰：第七四諦分別門。等言等取滅道二諦，此四
X21n0369_p0326a04║諦義如前章說。
X21n0369_p0326a05║或真如、實際、法界等故。
X21n0369_p0326a06║釋曰：第八真如眾名門。言真如者，如成唯識第九
X21n0369_p0326a07║卷說：真謂真實，顯非虗妄。如謂如常，表無變易。謂
X21n0369_p0326a08║此真如於一切位常如其性，故曰真如，即是湛然
X21n0369_p0326a09║不虗妄義。又成唯識第二卷云：理非妄倒，故曰真
X21n0369_p0326a10║如。親光釋云：由離一切虗妄顛倒，假名真如。言實
X21n0369_p0326a11║際者，無性釋云：真故名實，究竟名際。際聲即是邊
X21n0369_p0326a12║際言故，如事邊際。親光釋云：分折推求諸法虗假，
X21n0369_p0326a13║極至於此更不可度，唯此是真假立實際。言法界
X21n0369_p0326a14║者，無性釋云：法界者，謂是一切淨法因。親光釋云：
X21n0369_p0326a15║能與一切善法所依假立法界。等者，等取空無我
X21n0369_p0326a16║等。然此眾名諸教不同，辨中邊論略舉六名等無
X21n0369_p0326a17║我等，故彼頌云：
X21n0369_p0326a18║略說空異門，謂真如實際，無相勝義性。
X21n0369_p0326a19║法界等應知。
X21n0369_p0326a20║廣說如彼。集論第一略舉七名，謂真如、無我性、空
X21n0369_p0326a21║性、無相、實際、勝義、法界。廣如彼論及雜集釋。攝論
X21n0369_p0326a22║佛地亦說眾名而不具足。依大般若有十一名，謂
X21n0369_p0326a23║法界、法性、不虗妄性、不變異性、平等性、法定、法住、
X21n0369_p0326a24║實際、虗空界、不思議界。
X21n0369_p0326b01║或廣略故。
X21n0369_p0326b02║釋曰：第九廣略分別門。顯揚第二十云：略廣者，謂
X21n0369_p0326b03║先說一句法，後後以無量句轉轉分別顯了究竟。
X21n0369_p0326b04║此經第五名為總別，釋同顯揚。如瑜伽論八十一
X21n0369_p0326b05║云：略義者，謂宣說諸法同類相應；廣義者，謂宣說
X21n0369_p0326b06║諸法異類相應。復次有二種略義：一者名略；二者
X21n0369_p0326b07║義略。如略義，如是廣義亦有二種：一者名廣；二者
X21n0369_p0326b08║義廣。如世尊言：舍利子！我所說法或略或廣。當知
X21n0369_p0326b09║此中顯示世尊於契經中文廣義略，於伽他中義
X21n0369_p0326b10║廣文略。依智度論四十六云：諸佛說法有二種：或
X21n0369_p0326b11║初略後廣，為解義故；或初廣後略，為易持故。十住
X21n0369_p0326b12║婆沙第三卷云：略說者，以少言辭苞含多義，利根
X21n0369_p0326b13║之人聞即開悟。廣說者，於一事一義中種種因緣
X21n0369_p0326b14║為諸鈍根樂分別者敷演解說。略廣者，亦以一言
X21n0369_p0326b15║苞舉廣義，又亦種種演敷一義。
X21n0369_p0326b16║或一向記故，分別記故，或返問記故，或置記故。
X21n0369_p0326b17║釋曰：第十四記差別門，如佛地論第六卷說。言四
X21n0369_p0326b18║記者，一一向記、二分別記、三返問記、四嘿置記。一
X21n0369_p0326b19║向記者，如有問言：一切生者決定滅耶？佛法僧寶
X21n0369_p0326b20║良福田耶？如是等問，應一向記，此義決定。分別記
X21n0369_p0326b21║者，如有問言：一切滅者定更生耶？佛法僧寶唯有
X21n0369_p0326b22║一耶？如是等問，應分別記，此義不定。反問記者，如
X21n0369_p0326b23║有問言：菩薩十地為上為下？佛法僧寶為勝為劣？
X21n0369_p0326b24║如是等問，應反問記，汝望何問？嘿置記者，如有問
X21n0369_p0326c01║言：實有性我為善為惡？石女兒色為黑為白？如是
X21n0369_p0326c02║等問，應嘿置記，不應記故，長戲論故（若廣分別，如毗曇第一、俱
X21n0369_p0326c03║舍論第十九、順正理第四十九、毗婆沙第十五卷、智度論第二十二二十六三十五、涅槃經三十五、瑜伽
X21n0369_p0326c04║論第八十一也）。
X21n0369_p0326c05║或隱密故，或顯了故。
X21n0369_p0326c06║釋曰：第十一、隱密顯了門。如顯揚論第六卷云：隱
X21n0369_p0326c07║密教者，謂多分聲聞藏教；顯了教者，謂多分大乘
X21n0369_p0326c08║藏教。瑜伽六十四亦同顯揚。依智度論六十五云：
X21n0369_p0326c09║諸佛事有二種：一、密；二、現。初轉法輪得聲聞果，依
X21n0369_p0326c10║顯了教；若得菩薩無生忍等，依隱密教。廣如彼說。
X21n0369_p0326c11║或可說三性教名為顯了，三無性教名為隱密。
X21n0369_p0326c12║如是等類，當知一切名遍知義。
X21n0369_p0326c13║釋曰：第三類釋，如文可知。
X21n0369_p0326c14║言遍知者，當知即是能取前二菩提分法，所謂念住
X21n0369_p0326c15║或正斷等。
X21n0369_p0326c16║釋曰：此釋第三遍知，謂即能取前二境界四念住
X21n0369_p0326c17║等三十七種菩提分法。
X21n0369_p0326c18║得遍知果者。
X21n0369_p0326c19║釋曰：第四釋遍知果，先牒後釋。此即牒也。
X21n0369_p0326c20║謂貪瞋癡永毗奈耶，及貪瞋癡一切永斷諸沙門果。
X21n0369_p0326c21║（自有本云永斷毗奈耶者，謬也。今勘草本、經本、瑜伽，皆云永毗奈耶也。）
X21n0369_p0326c22║釋曰：第四正釋，於中有二：初釋無為果，後釋有為
X21n0369_p0326c23║果。此即初也。毗奈耶者，此云滅也，即是伏滅此貪
X21n0369_p0326c24║瞋癡。若永斷者，即是正滅，用此正滅為沙門果。故
X21n0369_p0327a01║顯揚云：謂永滅貪瞋癡，及無遺餘貪瞋癡，斷四沙
X21n0369_p0327a02║門果。
X21n0369_p0327a03║及我所說聲聞、如來若共不共、世出世間所有功德，
X21n0369_p0327a04║於彼作證。
X21n0369_p0327a05║釋曰：第二釋有為果，所謂聲聞及諸如來八解脫
X21n0369_p0327a06║等諸共功德、力無畏等一百四十不共功德，於彼
X21n0369_p0327a07║作證。問：如何不說獨覺功德？解云：據實亦有獨覺
X21n0369_p0327a08║功德，故顯揚論通說三乘所有功德。而今此經准
X21n0369_p0327a09║可知故，略不說之，或可攝在聲聞藏中。
X21n0369_p0327a10║於此覺了者，謂即於此作證法中諸解脫智，廣為他
X21n0369_p0327a11║說宣揚開示。
X21n0369_p0327a12║釋曰：第五辨覺了義，謂後得智於所證得有為無
X21n0369_p0327a13║為所有功德，能知能證諸解脫智，能廣為他宣說
X21n0369_p0327a14║顯示。故深密云：能知解脫，能受解脫，為他廣說。或
X21n0369_p0327a15║可諸解脫智者，智體離障名解脫智，若依顯揚名
X21n0369_p0327a16║受用遍智果。釋義同經。
X21n0369_p0327a17║善男子！如是五義，當知普攝一切諸義。
X21n0369_p0327a18║釋曰：第四總結，如文可知。顯揚五義並同此經，更
X21n0369_p0327a19║無異釋。依雜集論第十五卷自有兩文，若依前文
X21n0369_p0327a20║開為六義，釋文少異。故彼論云：所遍知事謂蘊等，
X21n0369_p0327a21║所遍知義謂無常等，遍知因緣謂淨尸羅守根門
X21n0369_p0327a22║等，遍知自性謂菩提分法，遍知果謂解脫，彼證受
X21n0369_p0327a23║謂解脫智見。集論第七但列六名，同雜集論而不
X21n0369_p0327a24║解釋。若依雜集後文引愛味經釋此五義，名同此
X21n0369_p0327b01║經，釋義有異。彼云：所遍知事者謂色等，遍知義者
X21n0369_p0327b02║謂有味等，由此差別義遍知色等事故。遍知者，謂
X21n0369_p0327b03║於五取蘊由如是三轉如實遍知（言三轉者，即於如前所遍知事、
X21n0369_p0327b04║所遍知義及此遍知名為三轉，以於五蘊三度觀度故。又解：於五蘊中三度觀察，故名三轉：一者愛味即
X21n0369_p0327b05║觀集諦，二者過患即觀苦諦，三者出離觀滅道。或可示轉、勸轉、證轉，名為三轉）。遍知果者，
X21n0369_p0327b06║謂從此諸天世間乃至并天人皆得解脫乃至極
X21n0369_p0327b07║解脫。彼證受者，謂自證知我已證覺無上正等菩
X21n0369_p0327b08║提。
X21n0369_p0327b09║善男子！彼諸菩薩由能了知四種義，名為知義。
X21n0369_p0327b10║釋曰：自下第三約四種義以明知義。於中有三：先
X21n0369_p0327b11║總、次別、後結。此即初也。
X21n0369_p0327b12║何等四義？
X21n0369_p0327b13║釋曰：自下別釋，先問後答，此即問也。
X21n0369_p0327b14║一者、心執受義；二者、領納義；三者、了別義；四、雜染清
X21n0369_p0327b15║淨義。
X21n0369_p0327b16║釋曰：第二正釋。然釋四義自有二說。一云：心執受
X21n0369_p0327b17║義者，謂知自心於境執受。領納義者，如彼三受納
X21n0369_p0327b18║之義。了別義者，謂知諸識了別境義。雜染清淨義
X21n0369_p0327b19║者，知一切法雜染清淨。一云：此四如其次第知四
X21n0369_p0327b20║念處所緣四境，謂身、受、心、法。而言心執受者，舉能
X21n0369_p0327b21║執受顯所執身。
X21n0369_p0327b22║善男子！如是四義，當知普攝一切諸義。
X21n0369_p0327b23║釋曰：第三總結應知。
X21n0369_p0327b24║復次，善男子！彼諸菩薩由能了知三種義故，名為知
X21n0369_p0327c01║義。
X21n0369_p0327c02║釋曰：自下第四約三種義以釋知義。於中有三：初
X21n0369_p0327c03║總標，次列名，後別釋。此即初也。
X21n0369_p0327c04║何等三義？
X21n0369_p0327c05║釋曰：自下問答列名，此即問也。
X21n0369_p0327c06║一者文義，二者義義，三者界義。
X21n0369_p0327c07║釋曰：此即第二依數列名。
X21n0369_p0327c08║善男子！言文義者，謂名身等。
X21n0369_p0327c09║釋曰：自下第三別釋三義，即分為三，此即初義。言
X21n0369_p0327c10║文義者，所謂名身、句身、文身，此名等三有積集義
X21n0369_p0327c11║皆名為身。或可身者體義，謂名等三皆有體故名
X21n0369_p0327c12║之為身。即此三種能彰顯義皆名為文，即是所詮
X21n0369_p0327c13║之義，故名文義。
X21n0369_p0327c14║義義當知，復有十種。
X21n0369_p0327c15║釋曰：自下第二釋其義義，於中有二：初標章舉數，
X21n0369_p0327c16║後依數列名。此即初也。是前文義所詮義，故名為
X21n0369_p0327c17║義義。
X21n0369_p0327c18║一者、真實相。
X21n0369_p0327c19║釋曰：自下第二依數列名。此即初相，謂一切法實
X21n0369_p0327c20║相真如。故下經云：諦實者，謂諸法真如。解云：諦實
X21n0369_p0327c21║即是真實相也。
X21n0369_p0327c22║二者、遍知相；三者、永斷相；四者、作證相；五者、修習相；
X21n0369_p0327c23║釋曰：此四種相，如其次第苦集滅道四諦相也。
X21n0369_p0327c24║六者、即彼真實相等品類差別相。
X21n0369_p0328a01║釋曰：此第六相即前五相，一一皆有眾多義門品
X21n0369_p0328a02║類差別。
X21n0369_p0328a03║七者、所依能依相屬相；
X21n0369_p0328a04║釋曰：釋第七相。顯揚第五云：所依能依相屬相者，
X21n0369_p0328a05║謂大種是所依，造色是能依；或可眼等是所依，識
X21n0369_p0328a06║等是能依；或可能詮是所依，所詮是能依。如是能
X21n0369_p0328a07║所互相繫屬，名相屬相。
X21n0369_p0328a08║八者、即遍知等障礙法相。
X21n0369_p0328a09║釋曰：辨第八相，即是四諦所斷煩惱，名障礙法相。
X21n0369_p0328a10║若依下文，謂即於修菩提分法，能隨障礙諸染汙
X21n0369_p0328a11║相，是名彼障礙法相。
X21n0369_p0328a12║九者、即彼隨順法相。
X21n0369_p0328a13║釋曰：辨第九相，即是四諦能斷惑智，名隨順法相。
X21n0369_p0328a14║若依下文，謂即於彼多所作，名彼隨順法相。
X21n0369_p0328a15║十者、不遍知等及遍知等過患功德相；
X21n0369_p0328a16║釋曰：明第十相，謂不遍知等煩惱過失，及遍知等
X21n0369_p0328a17║智慧功德差別之相。故下經云：彼過患相者，當知
X21n0369_p0328a18║即彼諸障礙法所有過失。彼勝利相者，當知即彼
X21n0369_p0328a19║諸隨順法所有功德。又解：總說四諦名真實相，故
X21n0369_p0328a20║瑜伽論六十四云：一諦相教，餘之九相名同此經。
X21n0369_p0328a21║苦諦名遍知相，集諦名永斷相，滅諦名作證相，道
X21n0369_p0328a22║諦名修習相，十六行差別名即彼真實相等品類
X21n0369_p0328a23║差別相。說集因、苦果、道因、滅果相，稱義名所依，能
X21n0369_p0328a24║依相屬相，因名所依，果為能依也。說四諦所斷法
X21n0369_p0328b01║名為即遍知諦果法相，決擇分等名為即彼隨順
X21n0369_p0328b02║法相，煩惱過失遍知功德名不遍等及遍知等過
X21n0369_p0328b03║患功德相。若依雜集第十五卷引愛味經具釋十
X21n0369_p0328b04║相，故彼論云：真實相者，謂取蘊所攝苦諦相。遍知
X21n0369_p0328b05║相者，謂即於此有味等如實智永斷相。作證相者，
X21n0369_p0328b06║謂從一切世間得解脫，由永斷諸障證得轉依故。
X21n0369_p0328b07║修習相者，謂離顛倒心多修習住。品類差別相者
X21n0369_p0328b08║（解云：此差別相，如其次第釋上五相有差別義也）。真實相有五種差別，謂
X21n0369_p0328b09║色乃至識。遍知相有三種差別，謂味由味故乃至
X21n0369_p0328b10║出離，由出離故如實知（解云：三差別者，謂味、出離、如實知。若依此釋，愛味即
X21n0369_p0328b11║是集諦。言乃至者，即攝過患苦諦，出離是滅諦，如實知是道諦。或可三者，一愛味、二過患、三出離。於此三
X21n0369_p0328b12║種如實了知，名如實知也）。永斷相、作證相各有二種差別，謂煩
X21n0369_p0328b13║惱解脫、苦解脫。從此諸天世間乃至并天人皆得
X21n0369_p0328b14║解脫者，顯煩惱解脫。為顯此差別義故，次說出離。
X21n0369_p0328b15║言何以故？由餘經言：出離云何？謂若於是處貪欲
X21n0369_p0328b16║永滅、貪欲永斷，超過貪欲故。如是由能生未來苦
X21n0369_p0328b17║煩惱得離繫故，苦亦解脫。為顯此差別義故，次說
X21n0369_p0328b18║離繫縛。極解脫修習相者，有二種差別，謂見道、修
X21n0369_p0328b19║道。離顛倒心者，顯示見道。多修習住者，顯示修道。
X21n0369_p0328b20║能依所依相屬相者，謂顯示真實相等為後後所
X21n0369_p0328b21║依性。遍知等障礙法相者，謂如是三轉不如實知。
X21n0369_p0328b22║遍知等隨順法相者，謂觀察如所安立色等法中
X21n0369_p0328b23║味等相。於不遍知等過失相者，謂不解脫乃至不
X21n0369_p0328b24║證覺無上正等菩提。與此相違，名於遍知等功德
X21n0369_p0328c01║相。
X21n0369_p0328c02║言界義者，謂五種界。
X21n0369_p0328c03║釋曰：第三釋界義，於中有三：初標章數，次依數列
X21n0369_p0328c04║名，後總結五義。此即初也。
X21n0369_p0328c05║一者、世界，二者、有情界，三者、法界，四者、所調伏界，五
X21n0369_p0328c06║者、調伏方便界。
X21n0369_p0328c07║釋曰：第二、依數列名。莊嚴十二名五無量，故彼論
X21n0369_p0328c08║云：五事無量者，一、應化事無量，由攝一切眾生界
X21n0369_p0328c09║故；二、應淨事無量，由攝一切器世界故；三、應得事
X21n0369_p0328c10║無量，由攝一切法界故；四、應成事無量，由攝一切
X21n0369_p0328c11║可化眾生故；五、應說事無量，由攝十二部經是化
X21n0369_p0328c12║主方便故。顯揚第三亦名五無量，故彼論云：一、有
X21n0369_p0328c13║情無量，菩薩思惟無量世界一切有情差別之相，
X21n0369_p0328c14║或一足、二足、四足、多足，有色、無色，五趣、四生等。二、
X21n0369_p0328c15║世界無量，菩薩思惟十方無量器世界相染，此世
X21n0369_p0328c16║界淨，或成、壞種種形界差別建立等。三、法界無量，
X21n0369_p0328c17║菩薩思惟十方無量世界一切諸法自相、共相，是
X21n0369_p0328c18║色、非色，有見、無見等。四、所調伏無量，菩薩思惟十
X21n0369_p0328c19║方無量世界有情種種行、種種姓，或聲聞種性，或
X21n0369_p0328c20║獨覺種性，或如來種性，耎、中、上根，勝、劣差別等。五、
X21n0369_p0328c21║調伏方便無量，菩薩思惟十方無量世界所化有
X21n0369_p0328c22║情調伏方便，此因說秘密之法方能調伏，此因說
X21n0369_p0328c23║顯了之法方能調伏，此因攝受方便，此因折伏方
X21n0369_p0328c24║便等方令調伏。具說如彼，廣如第十經記中說。
X21n0369_p0329a01║善男子！如是五義，當知普攝一切諸義。
X21n0369_p0329a02║釋曰：第三總結五義。然此結文依經草本、瑜伽草
X21n0369_p0329a03║本及深密經，皆云如是五義。若依顯揚第五卷云：
X21n0369_p0329a04║如是三義普攝諸義。如上十義、五義、四義皆有經
X21n0369_p0329a05║數，准上知此中三義為勝。此經、瑜伽兩處草本及
X21n0369_p0329a06║深密經，皆云五義不放輙迴。
X21n0369_p0329a07║
X21n0369_p0329a08║解深密經疏卷第六