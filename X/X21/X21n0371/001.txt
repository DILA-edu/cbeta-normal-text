X21n0371_p0422a01║
X21n0371_p0422a02║
X21n0371_p0422a03║No. 371
X21n0371_p0422a04║占察善惡業報經疏卷上
X21n0371_p0422a05║隋外國沙門　菩提登　譯
X21n0371_p0422a06║古吳蕅益沙門　智旭　述
X21n0371_p0422a07║經文為三：從如是我聞至是故我今令彼說之，是
X21n0371_p0422a08║序段；從爾時，堅淨信菩薩既解佛意至下卷，及供
X21n0371_p0422a09║養地藏菩薩摩訶薩，是正說段；從爾時，佛告諸大
X21n0371_p0422a10║眾至信受奉行，是流通段。
X21n0371_p0422a11║△序段為二：初、證信序，二、發起序。今初。
X21n0371_p0422a12║如是我聞：一時，婆伽婆一切智人，在王舍城耆闍崛
X21n0371_p0422a13║山中，以神通力示廣博嚴淨無礙道場，與無量無邊
X21n0371_p0422a14║諸大眾俱，演說甚深根聚法門。
X21n0371_p0422a15║如是者，指所聞法體，謂如於一實境界之是，無錯
X21n0371_p0422a16║謬也。我者，阿難分證法身、般若、解脫、常、樂、我、淨之
X21n0371_p0422a17║德，得八自在，非我非無我，隨世假名而稱我也。聞
X21n0371_p0422a18║者，阿難了達根性、聲性、識性，皆是一實境界，能所
X21n0371_p0422a19║圓融，非聞非不聞而言聞也。一時者，圓感圓應，始
X21n0371_p0422a20║終不出現前一念也。婆伽婆一切智人者，究竟圓
X21n0371_p0422a21║證一實境界大覺世尊，由一切眾生同分善根所
X21n0371_p0422a22║感，各于心中所現之教主也。梵語婆伽婆，亦云薄
X21n0371_p0422a23║伽梵。具六義，故不翻。乃總眾德至尚之名。謂如來
X21n0371_p0422a24║永不繫屬諸煩惱故，具自在義；猛𦦨智火所燒鍊
X21n0371_p0422b01║故，具熾盛義；妙三十二大丈夫相，八十種好所莊
X21n0371_p0422b02║飾故，具端嚴義；一切殊勝功德圓滿，無不聞故，具
X21n0371_p0422b03║名稱義；一切世間親近供養，咸稱讚故，具吉祥義；
X21n0371_p0422b04║自利滿足，常起方便，利益安樂一切有情，無懈廢
X21n0371_p0422b05║故，具尊貴義。圓滿一切種智薩婆若果，于一實境
X21n0371_p0422b06║界，若權若實，究盡明了，無有不知，無有不見，故名
X21n0371_p0422b07║一切智人也。王舍城耆闍崛山者，王舍，梵稱羅閱
X21n0371_p0422b08║祇伽羅，中天竺境，阿闍世王所都。耆闍崛，此翻靈
X21n0371_p0422b09║鷲，離王舍城東北有三四里。此城此山，乃同居土，
X21n0371_p0422b10║一切眾生共相識種所變器界，即是各各自第八
X21n0371_p0422b11║識之相分境，更互為增上緣，更互為質為影，和合
X21n0371_p0422b12║似一，而實各得其全，以為依報，無雜無障礙也。一
X21n0371_p0422b13║切智人，亦在其中者，大慈悲力，應可化機，不離常
X21n0371_p0422b14║寂光土，而垂凡聖同居穢土之相。秖此穢土，若在
X21n0371_p0422b15║眾生分中，則是有漏相分；若在諸佛分中，則是無
X21n0371_p0422b16║漏相分也。以神通力，示廣博嚴淨無礙道場者，秖
X21n0371_p0422b17║此靈山，本是唯心所現，以心為體，心外無山。心廣
X21n0371_p0422b18║博故，山亦廣博；心嚴淨故，山亦嚴淨；心無礙故，山
X21n0371_p0422b19║亦無礙。廣博是性量，量同虗空，離一切相，故是般
X21n0371_p0422b20║若德；嚴淨是性具，具無邊德，即一切法，故是解脫
X21n0371_p0422b21║德；無礙是性體，體融遮照，非空非有，不礙空有，故
X21n0371_p0422b22║是法身德。法身即常，解脫即寂，般若即光。蓋本是
X21n0371_p0422b23║常寂光土，性德妙境，眾生迷之，而為同居穢土，于
X21n0371_p0422b24║佛恒是廣博嚴淨無礙道場，修德滿足，恒自受用，
X21n0371_p0422c01║稱性法樂，亦名上品實報淨土，無示不示。今為一
X21n0371_p0422c02║類眾生，堪能返迷歸悟，佛以神通之力，加被令見，
X21n0371_p0422c03║則是不離同居，橫覩他受用土，故名示也。神者，天
X21n0371_p0422c04║然不測之體，即法身德；通者，照了無滯之慧，即般
X21n0371_p0422c05║若德；力者，轉變自在之能，即解脫德。由諸佛心內
X21n0371_p0422c06║眾生，修德有功，故能感于眾生心內之佛，為示妙
X21n0371_p0422c07║境；由眾生心內之佛，性德圓證，故能應於諸佛心
X21n0371_p0422c08║內眾生，令見道場。秖此道場，若在諸佛分中，則是
X21n0371_p0422c09║無漏相分；若在眾生分中，則是有漏相分也。是故
X21n0371_p0422c10║同居穢土眾生本質恒是有漏，佛托眾生有漏本
X21n0371_p0422c11║質所變相分恒是無漏，同能變識是無漏故。無礙
X21n0371_p0422c12║道場諸佛本質恒是無漏，眾生托佛無漏本質所
X21n0371_p0422c13║變相分恒是有漏，同能變識是有漏故。離却佛及
X21n0371_p0422c14║眾生之心，則有漏無漏．若質若影皆不可得，故云
X21n0371_p0422c15║一切唯心惟是一實境界也。與無量無邊諸大眾
X21n0371_p0422c16║俱者，同聞眾也。此諸大眾若已證同生性者，則與
X21n0371_p0422c17║諸佛分同無漏，若猶在異生性者，則與眾生同屬
X21n0371_p0422c18║有漏，應取圓住別地已上名同生性。若圓十信、別
X21n0371_p0422c19║三賢、通八人以上、藏四果辟支，望偏真理得名同
X21n0371_p0422c20║生，望此一實仍名為異生也。演說甚深根聚法門
X21n0371_p0422c21║者，指所已說梵文未來，據後文云六根聚修多羅，
X21n0371_p0422c22║應如央掘經所明具足無減修，亦如普賢觀經所
X21n0371_p0422c23║明淨六根法也。蓋迷一實境界幻成六根，隨一一
X21n0371_p0422c24║根一切諸法無不趣之，眼為法界具足出生十界
X21n0371_p0423a01║百界千如三千性相無欠無餘，耳鼻舌身意亦復
X21n0371_p0423a02║如是，故名根聚。秖此根聚全攬一實境界而成，即
X21n0371_p0423a03║復圓具一實境界全體大用，故名甚深。秖此甚深
X21n0371_p0423a04║根聚能生物解任持自性，故名為法。即法能通，復
X21n0371_p0423a05║名為門。由演此法，誠恐末世鈍根不能信解，橫于
X21n0371_p0423a06║一實境界而起疑悔，所以堅淨信菩薩重興哀請，
X21n0371_p0423a07║當知已得為發起序，例如欲說法華先說無量義
X21n0371_p0423a08║也。△二、發起序二：初、略請，二、正問。初中二：初、請，二、
X21n0371_p0423a09║許。今初。
X21n0371_p0423a10║爾時，會中有菩薩名堅淨信，從座而起，整衣服，偏袒
X21n0371_p0423a11║右肩，合掌白佛言：我今於此眾中欲有所問，諮請世
X21n0371_p0423a12║尊，願垂聽許。
X21n0371_p0423a13║自于一實境界淨信堅固，又能令他淨信堅固，故
X21n0371_p0423a14║名堅淨信菩薩也。若分釋者，正因名堅，緣因名淨，
X21n0371_p0423a15║了因名信，緣、了二因同依正因，不可破壞，故名堅
X21n0371_p0423a16║淨信也。偏袒右肩者，事釋則是表于敬順，理解則
X21n0371_p0423a17║是表露善權。合掌白佛者，事釋則是表于一心，理
X21n0371_p0423a18║解則是權實脗合，獨歸大覺。諮請聽許者，西國常
X21n0371_p0423a19║儀，欲有所問，並須求聽，不同此土鹵莽搪揬，絕無
X21n0371_p0423a20║敬慎禮節也。△二許。
X21n0371_p0423a21║佛言：善男子！隨汝所問便可說之。
X21n0371_p0423a22║一切智人，有問必答，降佛以下，皆所不能。故舍利
X21n0371_p0423a23║弗．富樓那等，有人問時，但云：我若知者，當隨力答
X21n0371_p0423a24║耳。△二、正問二：初、問法，二、問人。初中二：初、述佛語
X21n0371_p0423b01║致問，二、佛指人為答。初又二：初、正述佛語，二、為眾
X21n0371_p0423b02║致問。今初。
X21n0371_p0423b03║堅淨信菩薩言：如佛先說：若我去世正法滅後，像法
X21n0371_p0423b04║向盡及入末世，如是之時眾生福薄多諸衰惱，國土
X21n0371_p0423b05║數亂災害頻起，種種厄難怖懼逼繞，我諸弟子失其
X21n0371_p0423b06║善念，唯長貪瞋嫉妬我慢。設有像似行善法者，但求
X21n0371_p0423b07║世間利養名稱以之為主，不能專心修出要法。爾時
X21n0371_p0423b08║眾生覩世災亂心常怯弱，憂畏己身及諸親屬，不得
X21n0371_p0423b09║衣食充養軀命。以如此等眾多障礙因緣故，於佛法
X21n0371_p0423b10║中鈍根少信得道者極少，乃至漸漸於三乘中信心
X21n0371_p0423b11║成就者亦復甚尠，所有修學世間禪定發諸通業自
X21n0371_p0423b12║知宿命者次轉無有，如是於後入末法中經久得道
X21n0371_p0423b13║獲信禪定通業等一切全無。
X21n0371_p0423b14║福薄，是衰惱厄難之因。衰惱厄難，是失其善念之
X21n0371_p0423b15║緣。失念，是長貪求利，不修出要之因。不修出要，是
X21n0371_p0423b16║怯弱鈍根，少信之緣。所以非但不能獲一乘實道，
X21n0371_p0423b17║亦復不能成三乘權信。非但不能修出世權實，亦
X21n0371_p0423b18║復不能修世間禪定通業。所謂天人眾減少，三惡
X21n0371_p0423b19║道充滿也。問：諸佛菩薩，大慈．大悲．大願．大力，何以
X21n0371_p0423b20║不能救此末劫？答：譬如赫日當空，不能令覆盆之
X21n0371_p0423b21║下，蒙其光照。同在太虗空中，自成障隔，非赫日之
X21n0371_p0423b22║咎也。一切眾生，亦復如是。同在一實境界之中，自
X21n0371_p0423b23║以無明虗幻覆障。故於廣博嚴淨無礙道場，妄見
X21n0371_p0423b24║惱亂，而生憂畏。即於如來所證剎那際三昧中，妄
X21n0371_p0423c01║見遷流，而為末世。今以慈悲願力，請問方便，為其
X21n0371_p0423c02║作增上緣。倘依此法，撤去無明覆盆，則覩自心本
X21n0371_p0423c03║具太空佛日矣。△二、為眾致問。
X21n0371_p0423c04║我今為此未來惡世像法向盡，及末法中有微少善
X21n0371_p0423c05║根者，請問如來，設何方便開示化導，令生信心得除
X21n0371_p0423c06║衰惱？以彼眾生遭值惡時，多障礙故退其善心，於世
X21n0371_p0423c07║間出世間因果法中數起疑惑，不能堅心專求善法，
X21n0371_p0423c08║如是眾生可愍可救。世尊大慈一切種智，願興方便
X21n0371_p0423c09║而曉喻之，令離疑網除諸障礙信得增長，隨於何乘
X21n0371_p0423c10║速獲不退。
X21n0371_p0423c11║善根深者，必於正法像法時世，早得度脫，不致遭
X21n0371_p0423c12║值法盡。及末世時，無善根者，縱令得遇正法像法，
X21n0371_p0423c13║尚不見聞，況在末法，何由可度。今則正為有少善
X21n0371_p0423c14║根，值障易退，故特求方便，以愍救之也。由多障礙
X21n0371_p0423c15║故可愍，由有微少善根故可救。大慈則兼愍一切，
X21n0371_p0423c16║況有少善根者而不愍耶。種智則無法不知，況此
X21n0371_p0423c17║虗妄疑網而難救耶。然苟無善根，則大慈雖愍，而
X21n0371_p0423c18║無由可救。苟非種智，則善根雖有，而無由決疑。故
X21n0371_p0423c19║知感應相關，各有全力，不出一念，仍非共生也。隨
X21n0371_p0423c20║於何乘者，為實施權，不得執一。速獲不退者，開權
X21n0371_p0423c21║顯實，終無定三也。初述佛語致問竟。△二、佛指人
X21n0371_p0423c22║為答。
X21n0371_p0423c23║佛告堅淨信言：善哉，善哉！快問斯事，深適我意。今此
X21n0371_p0423c24║眾中有菩薩摩訶薩，名曰地藏，汝應以此事而請問
X21n0371_p0424a01║之。彼當為汝建立方便，開示演說，誠汝所願。
X21n0371_p0424a02║一善哉，讚其快問斯事，下逗羣機。一善哉，讚其深
X21n0371_p0424a03║適我意，上契佛旨也。萬法由之，依持建立，故名曰
X21n0371_p0424a04║地。多所容受，而無積聚，故名曰藏。地即心地，能載
X21n0371_p0424a05║能生。藏即性藏，可出（去聲）可內（音納）。無不從此法界流，
X21n0371_p0424a06║名之為出。無不還歸此法界，名之為內。又六根、六
X21n0371_p0424a07║塵、六識，名為理藏。六度、四等、四攝、三十七品，名為
X21n0371_p0424a08║行藏。一一理藏，各具行藏，則理名為地，行名為藏。
X21n0371_p0424a09║一一行藏，並證理藏，則行名為地，理名為藏。又惟
X21n0371_p0424a10║是一實境界，約持載義，名之為地。約含容義，名之
X21n0371_p0424a11║為藏。秖一心性體上，有此持載．含容二義，證此體
X21n0371_p0424a12║用，名地藏也。又大集經，有日藏．月藏．須彌藏．虗空
X21n0371_p0424a13║藏．天藏等。諸大菩薩，各從所觀境而立名。如觀察
X21n0371_p0424a14║虗空無邊，入三摩地，名虗空藏。今此菩薩觀地獄
X21n0371_p0424a15║苦，發菩提心，證得地獄界之三德秘藏，能救十方
X21n0371_p0424a16║大地獄苦，故名地藏。又如大集經中，海慧菩薩欲
X21n0371_p0424a17║來，則眾見大水盈滿；虗空藏菩薩欲來，則大千世
X21n0371_p0424a18║界忽皆不見；月藏菩薩欲來，則大眾頭上皆現半
X21n0371_p0424a19║月；地藏菩薩欲來，則眾會手中各各現如意珠，雨
X21n0371_p0424a20║寶放光，見十方土。又見身各地界增強，堅重難舉。
X21n0371_p0424a21║當知一切依正、四大虗空、山海日月，無非如來藏
X21n0371_p0424a22║性一實境界。諸佛菩薩隨以一法為所觀境，證得
X21n0371_p0424a23║此法之實性已，即證一切法之實性。故一切法皆
X21n0371_p0424a24║趣此法，即以此法名之為藏也。誠如所願，誠者，實
X21n0371_p0424b01║也。疑或作成，成者，滿也。初問法竟。△二、問人二：初、
X21n0371_p0424b02║疑問，二、釋答。今初。
X21n0371_p0424b03║時堅淨信菩薩復白佛言：如來世尊無上大智，何意
X21n0371_p0424b04║不說，乃欲令彼地藏菩薩而演說之？
X21n0371_p0424b05║恐眾有疑，故代騰請，世尊由此得發迹也。△二、釋
X21n0371_p0424b06║答三：初、總誡，二、別釋，三、結答。今初：
X21n0371_p0424b07║佛告堅淨信：汝莫生高下想。
X21n0371_p0424b08║眾生不知本迹無定，則必以佛為高，菩薩為下，皆
X21n0371_p0424b09║是妄想分別。由此分別，不入堅信法門，故寄堅淨
X21n0371_p0424b10║信以規一切也。△二、別釋二：初、直明位高，二、兼明
X21n0371_p0424b11║緣勝。今初。
X21n0371_p0424b12║此善男子發心已來，過無量無邊不可思議阿僧祇
X21n0371_p0424b13║劫，久已能度薩婆若海功德滿足，但依本願自在力
X21n0371_p0424b14║故，權巧現化影應十方。
X21n0371_p0424b15║發心過無量阿僧祇劫，明其本因深也。度薩婆若
X21n0371_p0424b16║功德滿足，明其本果高也。權巧現化影應十方，明
X21n0371_p0424b17║其迹用廣大也。△二、兼明緣勝，又二：初、悲勝願，二、
X21n0371_p0424b18║慧辯勝。今初：
X21n0371_p0424b19║雖復普遊一切剎土常起功業，而於五濁惡世化葢
X21n0371_p0424b20║偏厚，亦依本願力所熏習故，及因眾生應受化業故
X21n0371_p0424b21║也。彼從十一劫來莊嚴此世界成熟眾生，是故在斯
X21n0371_p0424b22║會中身相端嚴威德殊勝，唯除如來無能過者。又於
X21n0371_p0424b23║此世界所有化業，唯除遍吉、觀世音等，諸大菩薩皆
X21n0371_p0424b24║不能及。以是菩薩本誓願力，速滿眾生一切所求，能
X21n0371_p0424c01║滅眾生一切重罪，除諸障礙現得安隱。
X21n0371_p0424c02║雖復位高，仍須願力熏習；雖有願熏，又須應受化
X21n0371_p0424c03║業。故唯識云：諸有情類，無始時來，種性法爾，更相
X21n0371_p0424c04║繫屬，或多屬一，或一屬多，故所化生，有共不共。不
X21n0371_p0424c05║爾，多佛久住世間，各事劬勞，實為無益，一佛能益
X21n0371_p0424c06║一切生故。當知佛能度脫一切眾生，而終不能度
X21n0371_p0424c07║無緣者，非虗語也。普遊一切剎土，常起功業，是無
X21n0371_p0424c08║緣大慈，不捨一切也。而於五濁惡世，化益偏厚，是
X21n0371_p0424c09║同體大悲，尤憫剛強也。本願力所熏習，謂往昔所
X21n0371_p0424c10║發大願，眾生度盡，方證菩提，地獄未空，不取正覺
X21n0371_p0424c11║也。眾生應受化業，謂多劫曾結法緣，聞名覩影，易
X21n0371_p0424c12║起信心，聆法蒙光，能獲果證也。遍吉亦名普賢，觀
X21n0371_p0424c13║世音亦名觀自在，此二菩薩，亦與此界有大因緣，
X21n0371_p0424c14║故與地藏大士相同。餘大菩薩，縱令位高慧勝，不
X21n0371_p0424c15║讓此三大士，而眾生緣淺，故皆不能及其化益也。
X21n0371_p0424c16║△二、慧辨勝。
X21n0371_p0424c17║又是菩薩名為善安慰說者，所謂巧說深法，能善開
X21n0371_p0424c18║導初學發意求大乘者，令不怯弱。
X21n0371_p0424c19║即指下文善巧說法，及進趣大乘，方便占察三種
X21n0371_p0424c20║輪相法也。二、別釋竟。△三、結答。
X21n0371_p0424c21║以如是等因緣，於此世界眾生渴仰受化得度，是故
X21n0371_p0424c22║我今令彼說之。
X21n0371_p0424c23║渴仰有世界益，受化有為人對治益，得度有第一
X21n0371_p0424c24║義益，即是四悉檀因緣，故令說也。初序段竟。
X21n0371_p0425a01║△二正說段大，分為三：初、啟請，二、演說，三、獲益。今
X21n0371_p0425a02║初。
X21n0371_p0425a03║爾時，堅淨信菩薩既解佛意已，尋即勸請地藏菩薩
X21n0371_p0425a04║摩訶薩言：善哉！救世真士。善哉！大智開士。如我所問，
X21n0371_p0425a05║惡世眾生以何方便而化導之，使離諸障，得堅固信？
X21n0371_p0425a06║如來今者為欲令汝說是方便，宜當知時，哀愍為說。
X21n0371_p0425a07║救世真士領佛所明，悲願勝也。大智開士領佛所
X21n0371_p0425a08║明，慧辯勝也。餘可知。△二、演說有三：初、從此訖上
X21n0371_p0425a09║卷末，示占察法；二、從下卷初至攝修禪定之業，有
X21n0371_p0425a10║十一紙，示進趣義；三、從爾時，堅淨信問至當如是
X21n0371_p0425a11║知，有三紙半，餘示善巧說。初、示占察法二：初、誡許，
X21n0371_p0425a12║二、正說。今初。
X21n0371_p0425a13║爾時，地藏菩薩摩訶薩語堅淨信菩薩摩訶薩言：善
X21n0371_p0425a14║男子！諦聽，當為汝說。
X21n0371_p0425a15║諦聽是誡辭，當說是許辭也。聽不審諦，則聞慧不
X21n0371_p0425a16║生。聞慧不生，則思修無地。三慧是從凡入聖之階
X21n0371_p0425a17║梯，故須誡也。然堅淨信，位非凡下，何須待誡，亦借
X21n0371_p0425a18║此以誡一切耳。△二、正說為三：初、隨機立法，二、略
X21n0371_p0425a19║示勸誡，三、正示輪相。初中二：初、隨機，二、立法。初又
X21n0371_p0425a20║二：初、明無信力，二、明有障緣。若無障緣，則信力雖
X21n0371_p0425a21║微，或堪向道。若具信力，則障緣雖甚，或可自持。今
X21n0371_p0425a22║惡世中既乏信力，又值障緣，所以須立輪法，用除
X21n0371_p0425a23║疑障也。今初。
X21n0371_p0425a24║若佛滅後，惡世之中諸有比丘．比丘尼．優婆塞．優婆
X21n0371_p0425b01║夷，於世間．出世間因果法未得決定信，不能修學無
X21n0371_p0425b02║常想、苦想、無我想、不淨想成就現前，不能勤觀四聖
X21n0371_p0425b03║諦法及十二因緣法，亦不勤觀真如．實際．無生無滅
X21n0371_p0425b04║等法。以不勤觀如是法故，不能畢竟不作十惡根本
X21n0371_p0425b05║過罪，於三寶功德種種境界不能專信，於三乘中皆
X21n0371_p0425b06║無定向。
X21n0371_p0425b07║世間因果，即苦集二諦，十二因緣流轉門。出世因
X21n0371_p0425b08║果，即滅道二諦，十二因緣還滅門。又修學無常等
X21n0371_p0425b09║想，勤觀四諦因緣，真如實際等法，皆是出世之因。
X21n0371_p0425b10║所觀真如等法，及三寶功德，皆是出世之果。以要
X21n0371_p0425b11║言之，秖是不能如實觀察十界善惡業報耳。又不
X21n0371_p0425b12║修學無常苦無我不淨想，令其成就現前，不能勤
X21n0371_p0425b13║觀四聖諦法，則於聲聞乘無決定向。不能勤觀十
X21n0371_p0425b14║二因緣，則于緣覺乘無決定向。不能勤觀真如等
X21n0371_p0425b15║法，則于菩薩乘無決定向。此皆真實義愚也。不能
X21n0371_p0425b16║不作十惡過罪，乃異熟果愚也。由此二愚，不信三
X21n0371_p0425b17║寶功德境界，所以名為末法惡世也。又無常等想，
X21n0371_p0425b18║局在藏教，乃厭離之初門。四諦十二因緣，並通四
X21n0371_p0425b19║教。如常所明，真如實際，無生無滅，皆是一實。境界
X21n0371_p0425b20║異名，意在圓理。不妄名真，不異名如，不虗名實，本
X21n0371_p0425b21║位名際。無始故無生，無終故無滅也。三寶功德，種
X21n0371_p0425b22║種境界，亦通四教。所謂住持三寶，勝義三寶，別相
X21n0371_p0425b23║三寶，一體三寶。具如餘處廣明。△二、明有障緣。
X21n0371_p0425b24║如是等人，若有種種諸障礙事，增長憂慮，或疑或悔，
X21n0371_p0425c01║於一切處心不明了，多求多惱，眾事牽纏，所作不定，
X21n0371_p0425c02║思想繞亂，廢修道業。
X21n0371_p0425c03║既無專信，又遇障緣，所以疑悔纏心，不能修道，須
X21n0371_p0425c04║藉輪相以決疑也。初隨機竟。△二、立法三：初、示所
X21n0371_p0425c05║用法，二、示所依理，三、示能除疑。初、示所用法，謂木
X21n0371_p0425c06║輪相也。解在下文。
X21n0371_p0425c07║有如是等障難事者，當用木輪相法，占察善惡宿世
X21n0371_p0425c08║之業，現在苦樂吉凶等事。
X21n0371_p0425c09║占察善惡，指第一輪相。占察宿世之業，指第二輪
X21n0371_p0425c10║相。占察現在苦樂吉凶等事，指第三輪相也。△二、
X21n0371_p0425c11║示所依理
X21n0371_p0425c12║緣合故有，緣盡則滅。業集隨心，相現果起。不失不壞，
X21n0371_p0425c13║相應不差。
X21n0371_p0425c14║此明所立三種輪相，全依無性緣生．緣生無性之
X21n0371_p0425c15║理而得成也。善惡業報，本是般若．解脫．法身三德
X21n0371_p0425c16║秘藏，總名一實境界。由此真如無性，舉體隨緣，故
X21n0371_p0425c17║染淨迷悟之緣合時，便有十界善惡業報差別不
X21n0371_p0425c18║同，所謂因緣和合，虗妄有生也。緣生之法，剎那不
X21n0371_p0425c19║住，初生即有滅，不為愚者說。由諸凡愚，不了無性，
X21n0371_p0425c20║恒起生緣，妄見諸法相似相續，其實生已，無間即
X21n0371_p0425c21║滅，故云緣盡則滅，所謂因緣別離，虗妄名滅也。然
X21n0371_p0425c22║緣生之法，雖即無性，而隨心善惡，念念相續，則十
X21n0371_p0425c23║界之業，隨心積集；業既積集，便有相現；業相既現，
X21n0371_p0425c24║果報必起；因果相酬，終不失壞，所謂無我、無造、無
X21n0371_p0426a01║受者。善惡之業亦不亡，如響應聲，如影隨形，故相
X21n0371_p0426a02║應不差也。△三、示能除疑
X21n0371_p0426a03║如是諦占善惡業報，曉喻自心，於所疑事以取決了。
X21n0371_p0426a04║三種輪相，表示自心無性，緣生善惡業報，故諦占
X21n0371_p0426a05║之，便能曉喻自心，以決疑也。初隨機立法竟。△二、
X21n0371_p0426a06║略示勸誡二：初、勸學習，二、誡學他。今初：
X21n0371_p0426a07║若佛弟子但當學習如此相法，至心歸依，所觀之事
X21n0371_p0426a08║無不成者。
X21n0371_p0426a09║如此相法，依于無性，緣生甚深道理，故當學習，不
X21n0371_p0426a10║可妄生疑貳，故云至心歸依也。△二、誡學他。
X21n0371_p0426a11║不應棄捨如是之法，而返隨逐世間卜筮、種種占相、
X21n0371_p0426a12║吉凶等事，貪著樂習。若樂習者，深障聖道。
X21n0371_p0426a13║世間卜筮等法，不知依于一實境界，不能表示無
X21n0371_p0426a14║性緣生，不說一切皆自心現，故樂習者深障聖道。
X21n0371_p0426a15║以其或計邪因，或計無因，終不能知正因緣法故
X21n0371_p0426a16║也。二、略示勸誡竟。△三、正示輪相二：初、總示，二、別
X21n0371_p0426a17║示。初中三：初、示相，二、示義，三、示用。今初。
X21n0371_p0426a18║善男子！欲學木輪相者，先當刻木如小指許，使長短
X21n0371_p0426a19║減於一寸，正中令其四面方平，自餘向兩頭斜漸去
X21n0371_p0426a20║之，仰手傍擲令使易轉，因是義故說名為輪。
X21n0371_p0426a21║共十九輪，皆用此式也。長可九分，方可三分，須用
X21n0371_p0426a22║香木。△二、示義。
X21n0371_p0426a23║又依此相能破壞眾生邪見疑網，轉向正道到安隱
X21n0371_p0426a24║處，是故名輪。
X21n0371_p0426b01║示正因緣故破邪見，顯示善惡業報差別故壞疑
X21n0371_p0426b02║網，令行八聖道中得到涅槃最安隱處也。△三、示
X21n0371_p0426b03║用
X21n0371_p0426b04║其輪相者，有三種差別。何等為三？一者、輪相能示宿
X21n0371_p0426b05║世所作善惡業種差別，其輪有十；二者、輪相能示宿
X21n0371_p0426b06║世集業久近、所作強弱大小差別，其輪有三；三者、輪
X21n0371_p0426b07║相能示三世中受報差別，其輪有六。
X21n0371_p0426b08║下文自解，不必先釋一之與二。皆云宿世者，並約
X21n0371_p0426b09║過去所熏種子，即以過去名為宿世，不必獨指前
X21n0371_p0426b10║生也。蓋善惡現行剎那即滅，所熏種子在藏識中
X21n0371_p0426b11║不失不壞，第一輪相但觀善惡種子有無，第二輪
X21n0371_p0426b12║相乃觀善惡業力強弱也。第三、徧示三世報者，如
X21n0371_p0426b13║下文百六十數明現在報，次十一數明過去報，後
X21n0371_p0426b14║十八數明未來報也。初總示竟。△二、別示三：初、示
X21n0371_p0426b15║第一輪相，二、示第二輪相，三、示第三輪相。初中三：
X21n0371_p0426b16║初、正示輪相，二、詳示占法，三、占後誡勸。初又二：初、
X21n0371_p0426b17║直明輪相，二、明輪相所以。今初。
X21n0371_p0426b18║若欲觀宿世作善惡業差別者，當刻木為十輪，依此
X21n0371_p0426b19║十輪書記十善之名，一善主在一輪，於一面記。次以
X21n0371_p0426b20║十惡書對十善，令使相當，亦各記在一面。
X21n0371_p0426b21║每輪各有四面，一面書善，一面書惡，令使相對，則
X21n0371_p0426b22║餘兩面皆空，故使善惡有現．有不現也。△二、明輪
X21n0371_p0426b23║相所以。
X21n0371_p0426b24║言十善者，則為一切眾善根本，能攝一切諸餘善法。
X21n0371_p0426c01║言十惡者，亦為一切眾惡根本，能攝一切諸餘惡法。
X21n0371_p0426c02║十善為眾善根本者，果德萬善，皆由十善而生也。
X21n0371_p0426c03║能攝一切諸餘善法者，不惟生一切善，亦即攝一
X21n0371_p0426c04║切善，更無餘也。且如不殺，則有事不殺．理不殺等，
X21n0371_p0426c05║乃至瞋癡亦然。故曰唯佛一人持淨戒，其餘皆名
X21n0371_p0426c06║汙戒者，十善為法界一切法，皆趣十善，是趣不過
X21n0371_p0426c07║也。又散心十善，即波羅提木叉戒；定心十善，即禪
X21n0371_p0426c08║戒；出世十善，即無漏戒；止一切惡，即律儀戒；具一
X21n0371_p0426c09║切善，即攝善法戒；利一切眾生，即饒益有情戒。戒
X21n0371_p0426c10║為法界一切法趣戒也。十惡為眾惡根本者，一切
X21n0371_p0426c11║惡業，身口七支，攝無不盡，並由貪瞋癡三不善根
X21n0371_p0426c12║而起，此三即攝一切根。隨煩惱慢，是貪攝；疑及五
X21n0371_p0426c13║見，並屬癡攝；忿恨惱嫉害，皆即瞋分；覆誑與諂，皆
X21n0371_p0426c14║貪癡分；慳之與憍，皆即貪分；無慚無愧，並是癡攝；
X21n0371_p0426c15║掉舉放逸散亂，並等分攝；惛沈不信，懈怠失念，及
X21n0371_p0426c16║不正知，並是癡攝。故云能攝一切諸餘惡法也。問：
X21n0371_p0426c17║若約圓融為語，則秖一善字，已攝百界千如皆盡；
X21n0371_p0426c18║秖一惡字，亦攝百界千如皆盡。今既善惡對論，則
X21n0371_p0426c19║無記品業，如何相攝？答：若欲攝者，則有覆無記，攝
X21n0371_p0426c20║入惡品，是染汙故；無覆無記，攝歸善品，是白淨故。
X21n0371_p0426c21║今輪相意，則取能招樂異熟者，名為善種；能招苦
X21n0371_p0426c22║異熟者，名為惡種。二種無記，但能招等流果，不招
X21n0371_p0426c23║苦樂異熟，故以不現表之。又無漏善，能得離繫，不
X21n0371_p0426c24║感異熟，亦以不現表之。初正示輪相竟。△二、詳示
X21n0371_p0427a01║占法三：初、明依法自占，二、明以自例他，三、明占已
X21n0371_p0427a02║詳察。初中五：初、敬禮立願，二、廣修供養，三、別供稱
X21n0371_p0427a03║名，四、至誠啟白，五、正擲輪相。今初。
X21n0371_p0427a04║若欲占此輪相者，先當學至心總禮十方一切諸佛，
X21n0371_p0427a05║因即立願：願令十方一切眾生，速疾皆得親近供養，
X21n0371_p0427a06║諮受正法。次應學至心敬禮十方一切法藏，因即立
X21n0371_p0427a07║願：願令十方一切眾生，速疾皆得受持讀誦，如法修
X21n0371_p0427a08║行，及為他說。次當學至心敬禮十方一切賢聖，因即
X21n0371_p0427a09║立願：願令十方一切眾生，速疾皆得親近供養，發菩
X21n0371_p0427a10║提心，至不退轉。後應學至心禮我地藏菩薩摩訶薩，
X21n0371_p0427a11║因即立願：願令十方一切眾生，速得除滅惡業重罪，
X21n0371_p0427a12║離諸障礙，資生眾具，悉皆充足。
X21n0371_p0427a13║至心禮佛、法、僧及我地藏。一一皆云學者，上則普
X21n0371_p0427a14║緣十方三寶，下乃普為十方眾生，即是悲智並運，
X21n0371_p0427a15║須達一心無作四弘，故當學也。學此無作四弘，方
X21n0371_p0427a16║名至心。有此至心，方成感應。何者？悟此現前一念
X21n0371_p0427a17║心性，則為十方三寶及地藏尊；迷此現前一念心
X21n0371_p0427a18║性，則為十方一切眾生。迷悟總不離於一心，秖就
X21n0371_p0427a19║一心而論迷悟。迷為無作苦集，如水成冰；悟為無
X21n0371_p0427a20║作道滅，冰還成水。能覺名為佛，所覺名為法，能所
X21n0371_p0427a21║不二名為僧。三寶是一切法依持，名為地；一切法
X21n0371_p0427a22║總不出於三寶，名為藏。求契此理，名為至心敬禮；
X21n0371_p0427a23║以此益他，名為因，即立願也。△二、廣修供養二：初、
X21n0371_p0427a24║明供具，二、明觀想。供具秖可隨緣，觀想則須稱性
X21n0371_p0427b01║也。今初。
X21n0371_p0427b02║如是禮已，隨所有香華等，當修供養。
X21n0371_p0427b03║三寶，離障清淨，不受諸受，損之不瞋，供之不喜。而
X21n0371_p0427b04║惡心毀謗，則自受其殃，如仰天唾，還墜己身。好心
X21n0371_p0427b05║供養，則自取其福，如染香人，身有香氣。故須修供
X21n0371_p0427b06║養也。但云隨所有者，有而不供，則為慳鄙；無而強
X21n0371_p0427b07║營，則妨正業。故秖令隨力隨分。蓋物無大小，大小
X21n0371_p0427b08║由心。心大則少施，亦福等虗空；心小則多施，亦終
X21n0371_p0427b09║成有漏。譬如滿屋瑠璃，不及摩尼一粒。所以貧士
X21n0371_p0427b10║一燈，勝闍王之千炷；五莖蓮供，超多劫之事檀。良
X21n0371_p0427b11║以一切供物，皆是因緣生法，當體無不即空假中。
X21n0371_p0427b12║達之則事隨理徧，迷之則理被事局也。供必用香
X21n0371_p0427b13║華者，香則然之，而任運騰空，表無作善；華則散之，
X21n0371_p0427b14║而始周法界，表有作善。又香以表戒，華以表慧。現
X21n0371_p0427b15║前一念心性，正理不動，本即那伽大定。戒慧二種，
X21n0371_p0427b16║共莊嚴之，即是緣了二因，助顯正因一性也。△二、
X21n0371_p0427b17║明觀想二：初、修供觀，二、利益觀。初中二：初、稱性總
X21n0371_p0427b18║觀，二、緣境別觀。初又二：初、解所供體徧，二、達能供
X21n0371_p0427b19║性徧。今初。
X21n0371_p0427b20║修供養者，憶念一切佛、法、僧寶，體常徧滿，無所不在。
X21n0371_p0427b21║佛是能覺，法是所覺，僧是能所，從來不二，此自心
X21n0371_p0427b22║一體三寶也。徹證一體三寶者名為佛，詮顯一體
X21n0371_p0427b23║三寶者名為法，修行一體三寶者名為僧，此自心
X21n0371_p0427b24║住持三寶也。此心無始無終故常，此心無分無劑
X21n0371_p0427c01║故徧，此心無間無缺故滿，此心豎窮橫徧、莫載莫
X21n0371_p0427c02║破故無所不在。自心既常徧滿，無所不在，一切佛
X21n0371_p0427c03║法僧寶皆以此心為體，則亦體常徧滿，無所不在
X21n0371_p0427c04║矣。非由憶念使然，但以憶念而照了之。△二、達能
X21n0371_p0427c05║供性徧。
X21n0371_p0427c06║願令以此香華等同法性，普熏一切諸佛剎土，施作
X21n0371_p0427c07║佛事。
X21n0371_p0427c08║秖此一香一華，本從法性隨緣顯現，並具法性全
X21n0371_p0427c09║體功能，非是少分，以法性本來無分劑故，不可割
X21n0371_p0427c10║裂分剖故。若知香華本同法性之體，則必等同法
X21n0371_p0427c11║性之用，故可普熏一切諸佛剎土，上供三寶，又可
X21n0371_p0427c12║施作佛事，下度羣生也。斯則性雖自爾，必須願力，
X21n0371_p0427c13║方成稱性之功。初稱性總觀竟。△二、緣境別觀者。
X21n0371_p0427c14║雖復一香一華已能稱性周徧，而由願王無盡，心
X21n0371_p0427c15║無厭足，故須別別徧緣一切供具、一切眾生。又須
X21n0371_p0427c16║別別想能供身、所供三寶，各各互徧，無盡重重，重
X21n0371_p0427c17║重無盡，方入普賢廣大供養法門海也。文分為三：
X21n0371_p0427c18║初、念供養具徧，二、願能供身徧，三、所供三寶徧。初
X21n0371_p0427c19║又二：初、念徧用供具，二、想徧同眾生。今初。
X21n0371_p0427c20║又念：十方一切供具無時不有，我今當以十方所有
X21n0371_p0427c21║一切種種香華、瓔珞、幢旛、寶蓋、諸珍妙飾、種種音樂、
X21n0371_p0427c22║燈明、燭火、飲食、衣服、臥具、湯藥，乃至盡十方所有一
X21n0371_p0427c23║切種種莊嚴供養之具。
X21n0371_p0427c24║問：十方供具各有所屬，若實用之，寧不犯盜？若不
X21n0371_p0428a01║實用，何名供養？答：若約圓宗，則十方供具並我一
X21n0371_p0428a02║念心中所現之物；若約唯識，則是第八識上共相
X21n0371_p0428a03║識種所變器界相分，今還用我自識相分，何名犯
X21n0371_p0428a04║盜？如是了達唯識而修供養，即名真實法供，何名
X21n0371_p0428a05║不實？若依真諦，則雖手執香華，翹勤施供，亦豈有
X21n0371_p0428a06║實用耶？夫心念五逆，雖不動身發口，亦必有罪；心
X21n0371_p0428a07║念供養，雖不燒香散華，亦豈無福？況令于一念中
X21n0371_p0428a08║想用十方供具，便可破我、法二執，顯同體慈悲，又
X21n0371_p0428a09║不止于迷情空想而已。思之！修之！△二、想徧同眾
X21n0371_p0428a10║生，又三：初、想同供，二、念隨喜，三、願開導。今初。
X21n0371_p0428a11║憶想遙擬，普共眾生，奉獻供養，
X21n0371_p0428a12║△二、念隨喜。
X21n0371_p0428a13║常念一切世界中有修供養者，我今隨喜。
X21n0371_p0428a14║△三願開導。
X21n0371_p0428a15║若未修供養者，願得開導令修供養。
X21n0371_p0428a16║普共奉獻供養，即徧現在。隨喜已修供養，即徧過
X21n0371_p0428a17║去。開導未修供養，即徧未來。所謂念念相續，無有
X21n0371_p0428a18║間斷，身語意業，無有疲厭也。初念供養具徧竟。△
X21n0371_p0428a19║二、願能供身徧。
X21n0371_p0428a20║又願我身速能徧至一切剎土，於一一佛、法、僧所，各
X21n0371_p0428a21║以一切種莊嚴供養之具，共一切眾生等持奉獻。
X21n0371_p0428a22║凡夫妄認四大為自身相，則逼局而不能徧。二乘
X21n0371_p0428a23║妄計無常、無我、不淨、苦、空，則趣寂而無可徧。今直
X21n0371_p0428a24║觀身性即是法性，法性徧，故身亦隨徧也。夫一身
X21n0371_p0428b01║所念，供具所同，眾生已自豎窮橫徧，況無盡身各
X21n0371_p0428b02║以無盡供養之具，各共一切無盡眾生等持奉獻，
X21n0371_p0428b03║則豈不無雜無障礙耶？△三、所供三寶徧。
X21n0371_p0428b04║供養一切諸佛法身、色身、舍利、形像、浮圖、廟塔、一切
X21n0371_p0428b05║佛事；供養一切所有法藏及說法處；供養一切賢聖
X21n0371_p0428b06║僧眾；
X21n0371_p0428b07║法身者，所證之理也。色身者，自受用報，具不思議
X21n0371_p0428b08║微妙色心，所謂究竟常住五蘊，舉色以該心也。舍
X21n0371_p0428b09║利者，化身所留之靈骨。形像者，肖彼化身之相好。
X21n0371_p0428b10║浮圖廟塔一切佛事者，供彼舍利形像之莊嚴。若
X21n0371_p0428b11║達因緣生法即空假中，則一一舍利及形像等，三
X21n0371_p0428b12║身宛然，四德無減，況復色身及法身耶？法僧可知。
X21n0371_p0428b13║夫稱性修觀，則一香一華已足徧供三寶，況盡十
X21n0371_p0428b14║方所有供具以為供養，況復隨喜開導一切眾生
X21n0371_p0428b15║咸修供養，況復我身徧至一切剎土，一一供具各
X21n0371_p0428b16║徧供養一切三寶，可謂重重無盡，無盡重重矣。初
X21n0371_p0428b17║修供觀竟。△二、利益觀。攝前總別二供養觀，迴向
X21n0371_p0428b18║令成二種莊嚴也。又為二：初、願成功德莊嚴，二、願
X21n0371_p0428b19║成智慧莊嚴。以此全性所起二修，還用莊嚴一性。
X21n0371_p0428b20║今初。
X21n0371_p0428b21║願共一切眾生修行如是供養已，漸得成就六波羅
X21n0371_p0428b22║蜜．四無量心。
X21n0371_p0428b23║捨諸所有，即成就施；清淨無染，即成就戒；心無瞋
X21n0371_p0428b24║惱，即成就忍；離諸懈怠，即成就進；離雜亂垢，即成
X21n0371_p0428c01║就禪；離諸暗蔽，即成就般若；令他得樂，即慈無量；
X21n0371_p0428c02║令他離苦，即悲無量；慶他得樂，即喜無量；心常平
X21n0371_p0428c03║等，無有怨親，即捨無量；隨一修供，即能成就。此十
X21n0371_p0428c04║法門，亦自圓攝一切二利功德。△二、願成智慧莊
X21n0371_p0428c05║嚴。
X21n0371_p0428c06║深知一切法本來寂靜，無生無滅，一味平等，離念清
X21n0371_p0428c07║淨，畢竟圓滿。
X21n0371_p0428c08║本來寂靜，無生無滅，一味平等，謂一切法即中一
X21n0371_p0428c09║切種智也。離念清淨，謂一切法即空一切智也。畢
X21n0371_p0428c10║竟圓滿，謂一切法即假道種智也。一心三智，深知
X21n0371_p0428c11║一切諸法無非三諦，自覺覺他，俱不出此妙觀矣。
X21n0371_p0428c12║二、廣修供養竟。△三、別供稱名。
X21n0371_p0428c13║又應別復係心供養我地藏菩薩摩訶薩，以當稱名，
X21n0371_p0428c14║若默誦念，一心告言：南無地藏菩薩摩訶薩。如是稱
X21n0371_p0428c15║名，滿足至千。
X21n0371_p0428c16║雖已普供三寶，而我地藏正為行人決疑之主，故
X21n0371_p0428c17║應係心別供也。稱名須至千念者，令積善根成機
X21n0371_p0428c18║感故，亦表一念具千法故。△四、至誠啟白
X21n0371_p0428c19║經千念已，而作是言：地藏菩薩摩訶薩，大慈大悲，惟
X21n0371_p0428c20║願護念我及一切眾生，速除諸障，增長淨信，令今所
X21n0371_p0428c21║觀，稱實相應。
X21n0371_p0428c22║雖為自決所疑，必云及一切眾生者，念念不忘眾
X21n0371_p0428c23║生，乃可扣感菩薩大慈悲也。△五、正擲輪相。
X21n0371_p0428c24║作此語已，然後手執木輪，於淨物上而傍擲之。
X21n0371_p0429a01║初明依法自占竟。△二、明以自例他
X21n0371_p0429a02║如是欲自觀法，若欲觀他，皆亦如是應知。
X21n0371_p0429a03║初心之人，未知宿命，故須自觀，以決疑悔。未得他
X21n0371_p0429a04║心道眼，故欲觀他，亦須依前五法也。△三、明占已
X21n0371_p0429a05║詳察。不論自觀觀他，並須如此諦察也。又二：初、明
X21n0371_p0429a06║所現，二、明不現。今初。
X21n0371_p0429a07║占其輪相者，隨所現業，悉應一一諦觀思驗。或純具
X21n0371_p0429a08║十善，或純具十惡，或善惡交雜，或純善不具，或純惡
X21n0371_p0429a09║不具。如是業因種類不同，習氣果報各各別異，如佛
X21n0371_p0429a10║世尊餘處廣說。應當憶念思惟觀察所現業種，與今
X21n0371_p0429a11║世果報所經苦樂吉凶等事，及煩惱業習得相當者，
X21n0371_p0429a12║名為相應。若不相當者，謂不至心，名虗謬也。
X21n0371_p0429a13║所現業種，謂輪上所現，或善或惡也。要與今世果
X21n0371_p0429a14║報相當，或與煩惱業習相當，乃名相應。否則由不
X21n0371_p0429a15║至心，故名虗謬。如現不殺，今應無病常壽，或有慈
X21n0371_p0429a16║心。若現不盜，今應無所乏少，或常知足等。又如現
X21n0371_p0429a17║殺，今應多病多惱，或常懷殺意。若復現盜，今應少
X21n0371_p0429a18║財，或常失脫，或常懷盜意等。一一須自思驗，不可
X21n0371_p0429a19║盡述也。△二、明不現，又二：初、俱不現，二、有所不現。
X21n0371_p0429a20║今初：
X21n0371_p0429a21║若占輪相，其善惡業俱不現者，此人已證無漏智心，
X21n0371_p0429a22║專求出離，不復樂受世間果報，諸有漏業展轉微弱，
X21n0371_p0429a23║更不增長，是故不現。
X21n0371_p0429a24║無漏智心，謂初果、八忍、八智，通見地、別初住、圓初
X21n0371_p0429b01║信，已斷三界分別惑種，不復更造招後有業，縱有
X21n0371_p0429b02║舊熏業種，漸就羸損不增長也。或圓五品圓伏煩
X21n0371_p0429b03║惱，當捨同居穢土生同居淨，雖未證無漏智，亦可
X21n0371_p0429b04║善惡兩俱不現，以圓觀力強故。△二、有所不現。
X21n0371_p0429b05║又純善不具、純惡不具者，此二種人善惡之業所有
X21n0371_p0429b06║不現者，皆是微弱未能牽果，是故不現。
X21n0371_p0429b07║善業種強，則能招樂異熟；惡業種強，則能招苦異
X21n0371_p0429b08║熟。若微弱種，猶須待潤，未即牽果，故不現也。准此，
X21n0371_p0429b09║則有覆、無覆兩種無記，不名善惡明矣。二、詳示占
X21n0371_p0429b10║法竟。△三、占後誡勸。
X21n0371_p0429b11║若當來世佛諸弟子，已占善惡果報得相應者，於五
X21n0371_p0429b12║欲眾具得稱意時，勿當自縱以起放逸（誡也）。即應思念：
X21n0371_p0429b13║由我宿世如是善業故，今獲此報。我今乃可轉更進
X21n0371_p0429b14║修，不應休止（勸也）。若遭眾厄種種衰惱不吉之事，繞亂
X21n0371_p0429b15║憂怖不稱意時，應當甘受，無令疑悔退修善業（誡也）。即
X21n0371_p0429b16║當思念：但由我宿世造如是惡業故，今獲此報。我今
X21n0371_p0429b17║應當悔彼惡業，專修對治及修餘善，無得止住懈怠
X21n0371_p0429b18║放逸，轉更增集種種苦聚（勸也）。是名占察初輪相法。
X21n0371_p0429b19║此中共有兩番誡勸：初番為稱意者，誡勿放逸，勸
X21n0371_p0429b20║更進修；次番為不稱意者，誡勿退悔，勸修諸善也。
X21n0371_p0429b21║初示第一輪相竟。△二、示第二輪相三：初、正示輪
X21n0371_p0429b22║相，二、詳示占法，三、別明懺法。初中三：初、示相，二、示
X21n0371_p0429b23║義，三、功能。今初。
X21n0371_p0429b24║善男子！若欲占察過去往昔集業久近、所作強弱、大
X21n0371_p0429c01║小差別者，當復刻木為三輪，以身、口、意各主一輪，書
X21n0371_p0429c02║字記之。又於輪正中，一面書一畫，令粗長，使徹畔；次
X21n0371_p0429c03║第二面書一畫，令細短，使不至畔；次第三面作一傍，
X21n0371_p0429c04║刻如畫，令其粗深；次第四面亦作傍刻，令使細淺。
X21n0371_p0429c05║△二、示義。
X21n0371_p0429c06║當知善業莊嚴猶如畫飾，惡業衰害猶如損刻。其畫
X21n0371_p0429c07║長大者，顯示積善來久，行業猛利，所作增上；其畫細
X21n0371_p0429c08║短者，顯示積善來近，始習基鈍，所行微薄；其刻粗深
X21n0371_p0429c09║者，顯示習惡來久，所作增上，餘殃亦厚；其刻細淺者，
X21n0371_p0429c10║顯示退善來近，始習惡法，所作之業未至增上，或雖
X21n0371_p0429c11║起重惡已曾改悔，此謂小惡。
X21n0371_p0429c12║大善．小善．大惡，各有二義。大善二者：一或積久，二
X21n0371_p0429c13║或猛利增上。小善二者：一或未久，二或所作微薄。
X21n0371_p0429c14║大惡二者：一或積久，二或所作增上也。小惡則有
X21n0371_p0429c15║三義：一或未久，二或未至增上，三或已曾改悔轉
X21n0371_p0429c16║重令輕也。大善大惡，能順現受及與生受。小善小
X21n0371_p0429c17║惡，能順後受。或更潤之，可順生受。或更損之，可不
X21n0371_p0429c18║定受。初輪相中所不現者，則是不定受業也。又凡
X21n0371_p0429c19║無漏智起，則一切生受後受業種，皆可摧滅。惟除
X21n0371_p0429c20║順現受業，未能全滅，亦能轉重令輕。△三功能
X21n0371_p0429c21║善男子，若占初輪相者，但知宿世所造之業善惡差
X21n0371_p0429c22║別，而不能知積習久近、所作之業強弱大小，是故須
X21n0371_p0429c23║占第二輪相。
X21n0371_p0429c24║初正示輪相竟。△二、詳示占法二：初、明占，二、明察。
X21n0371_p0430a01║今初
X21n0371_p0430a02║若占第二輪相者，當依初輪相中所現之業，若屬身
X21n0371_p0430a03║者擲身輪相，若屬口者擲口輪相，若屬意者擲意輪
X21n0371_p0430a04║相，不得以此三輪之相一擲通占，應當隨業主念一
X21n0371_p0430a05║一善惡，依所屬輪別擲占之。
X21n0371_p0430a06║一一善惡，皆須主念別占。如身之善惡，若有三現，
X21n0371_p0430a07║則須別擲三次。口四意三，亦皆爾也。所不現者，則
X21n0371_p0430a08║不須擲。△二明察
X21n0371_p0430a09║復次，若占初輪相中唯得身之善，於此第二輪相中
X21n0371_p0430a10║得身惡者，謂無至心不得相應，名虗謬也。又復，不相
X21n0371_p0430a11║應者，謂占初輪相中得不殺業及得偷盜業，意先主
X21n0371_p0430a12║觀不殺業，而於第二輪相中得身惡者，名不相應。復
X21n0371_p0430a13║次，若觀現在從生以來不樂殺業、無造殺罪，但意主
X21n0371_p0430a14║觀欲殺業，而於此第二輪相中得身大惡者，謂名不
X21n0371_p0430a15║相應。自餘口、意中業不相應義，亦如是應知。
X21n0371_p0430a16║二、詳示占法竟。△三、別明懺法三：初、明應修懺悔，
X21n0371_p0430a17║二、正示懺悔法，三、明得清淨相。今初。
X21n0371_p0430a18║善男子！若未來世諸眾生等，欲求度脫生、老、病、死，始
X21n0371_p0430a19║學發心修習禪定、無相智慧者，應當先觀宿世所作
X21n0371_p0430a20║惡業多少及以輕重。若惡業多厚者，不得即學禪定、
X21n0371_p0430a21║智慧，應當先修懺悔之法。所以者何？此人宿習惡心
X21n0371_p0430a22║猛利故，於今現在必多造惡，毀犯重禁。以犯重禁故，
X21n0371_p0430a23║若不懺悔令其清淨，而修禪定、智慧者，則多有障礙，
X21n0371_p0430a24║不能尅獲，或失心錯亂，或外邪所惱，或納受邪法，增
X21n0371_p0430b01║長惡見，是故當先修懺悔法。若戒根清淨，及宿世重
X21n0371_p0430b02║罪得微薄者，則離諸障。
X21n0371_p0430b03║業性雖空，果報不失。故須熏習懺悔善力，令彼惡
X21n0371_p0430b04║種展轉微弱，更不增長，方堪修習禪慧，不遭邪慮
X21n0371_p0430b05║也。△二、正示懺悔法二：初、明懺儀，二、明懺期。初中
X21n0371_p0430b06║二：初、廣明晝時佛事，二、略示夜時佛事。初文共有
X21n0371_p0430b07║九意：初、明嚴淨道場，二、明香華供養，三、明清淨三
X21n0371_p0430b08║業，四、明稱名敬禮，五、明說罪懺悔，六、明發勸請願，
X21n0371_p0430b09║七、明發隨喜願，八、明發迴向願，九、明稱念名號。詳
X21n0371_p0430b10║夫法華、方等、請觀音、金光明、大悲、淨土種種儀法，
X21n0371_p0430b11║皆是四依。大士倚傍經文，取意斟酌，方立十科。未
X21n0371_p0430b12║有若此經之分明現成，不假斟酌者，但乏初時啟
X21n0371_p0430b13║請一科耳。向曾然香懇祝，拈䰗取決，乃敢增入，誓
X21n0371_p0430b14║不敢一字穿鑿也。初、明嚴淨道場。
X21n0371_p0430b15║善男子！欲修懺悔法者，當住靜處，隨力所能莊嚴一
X21n0371_p0430b16║室，內置佛事及安經法，懸繒旛蓋。
X21n0371_p0430b17║密部壇儀，極令嚴飾，今但言隨力所能者，曲為末
X21n0371_p0430b18║世助緣缺乏之人也。佛事，即佛菩薩形像，或塑或
X21n0371_p0430b19║𦘕，皆無不可。經法，即指此經，或餘大乘法寶，亦無
X21n0371_p0430b20║不可。懸繒旛蓋，以為莊嚴，或錦或帛，或復紙素，並
X21n0371_p0430b21║可隨力也。△二、明香華供養。
X21n0371_p0430b22║求集香華，以修供養。
X21n0371_p0430b23║准餘行法，每時皆須燒香散華，如前所明觀想法
X21n0371_p0430b24║也。此逐文便，故在第二。准行次第，決在淨三業後。
X21n0371_p0430c01║△三明清淨三業。
X21n0371_p0430c02║澡浴身體，及洗衣服，勿令臭穢，
X21n0371_p0430c03║此亦如餘行法，每大便時，必換衣洗浴，浴竟，著清
X21n0371_p0430c04║淨衣，方可入壇行道也。△四明稱名敬禮。
X21n0371_p0430c05║於晝日分，在此室內，三時稱名，一心敬禮過去七佛
X21n0371_p0430c06║及五十三佛。次隨十方面，一一總歸，擬心遍禮一切
X21n0371_p0430c07║諸佛所有色身．舍利、形像．浮圖、廟塔．一切佛事。次復
X21n0371_p0430c08║總禮十方三世所有諸佛。又當擬心遍禮十方一切
X21n0371_p0430c09║法藏。次當擬心遍禮十方一切賢聖。然後更別稱名
X21n0371_p0430c10║禮我地藏菩薩摩訶薩。
X21n0371_p0430c11║△五、明說罪懺悔。
X21n0371_p0430c12║如是禮已，應當說所作罪，一心仰告：惟願十方諸大
X21n0371_p0430c13║慈尊，證知護念。我今懺悔，不復更造。願我及一切眾
X21n0371_p0430c14║生，速得除滅無量劫來十惡、四重、五逆、顛倒、謗毀三
X21n0371_p0430c15║寶、一闡提罪。復應思惟：如是罪性，但從虗妄顛倒心
X21n0371_p0430c16║起，無有定實而可得者，本唯空寂。願一切眾生，速達
X21n0371_p0430c17║心本，永滅罪根。
X21n0371_p0430c18║說所作罪，謂今生所作一切惡業，或輪相中所現
X21n0371_p0430c19║大惡，並須發露披陳也。此于逆生死流十心之中，
X21n0371_p0430c20║由三種心生五種心，并下勸請．隨喜等，則共成十
X21n0371_p0430c21║心也。由第一深信因果，第二生大慚愧，第三生大
X21n0371_p0430c22║怖畏，故今說所作罪，即第四發露懺悔也。不復更
X21n0371_p0430c23║造，即第五斷相續心。願我及一切眾生，速得除滅
X21n0371_p0430c24║十惡四重等，即第六發菩提心，及第七翻昔重過。
X21n0371_p0431a01║思惟罪性等，即第十今知空寂。下文勸請，即第九
X21n0371_p0431a02║念十方佛。隨喜，即第八隨喜諸善。迴向，亦兼第六．
X21n0371_p0431a03║第七并第十意也。過去惡業，若論現行，則剎那已
X21n0371_p0431a04║滅。但所熏種子，藏在第八識中，由六七二識我執
X21n0371_p0431a05║力故，念念資熏，令得增長。今之發露，正是破除我
X21n0371_p0431a06║執前茅。如草木種子，潛在地中，必發芽莖。今既掘
X21n0371_p0431a07║露，則自損壞。又舊種雖復發露，若不永斷相續，則
X21n0371_p0431a08║新熏種子，能與舊種互相資益，展轉生長，無有已
X21n0371_p0431a09║時。故須誓不更造。又向由我執妄分，我人所作之
X21n0371_p0431a10║罪，無不損惱同體眾生。譬如一身之中，兩手互傷，
X21n0371_p0431a11║自遭痛苦。今破虗妄我執，故代眾生普除眾罪，終
X21n0371_p0431a12║不如獐獨跳也。又此罪性，但從虗妄顛倒心起，不
X21n0371_p0431a13║在內外中間諸處。過去已滅，現在不住，未來未有。
X21n0371_p0431a14║十方三世，仔細推求，無有定實而可得者。如彼瞖
X21n0371_p0431a15║眼所見空華，華體本來惟是空寂。不達本空，增無
X21n0371_p0431a16║明瞖。念念觀知本性空寂，不復瞪目分別空華，則
X21n0371_p0431a17║瞖病漸除，華亦漸減。乃至目勞既息，華相自亡。故
X21n0371_p0431a18║云速達心本，永滅罪根也。觀罪性空，名實相懺，名
X21n0371_p0431a19║無生懺，亦名大莊嚴懺。即是唯心識觀．真如實觀，
X21n0371_p0431a20║不可不知。△六、明發勸請願。
X21n0371_p0431a21║次應復發勸請之願：願令十方一切菩薩，未成正覺
X21n0371_p0431a22║者，願速成正覺；若已成正覺者，願常住在世，轉正法
X21n0371_p0431a23║輪，不入涅槃。
X21n0371_p0431a24║勸請能滅魔障，故亦名悔。魔王波旬於坐道場，菩
X21n0371_p0431b01║薩每欲障令不得成道。於佛轉法輪時，每欲興心
X21n0371_p0431b02║破壞，又每請佛速入涅槃。今勸請成道、勸久住世、
X21n0371_p0431b03║勸轉法輪，即翻破彼三種惡也。觀心釋者，菩薩是
X21n0371_p0431b04║自心諸善心所，魔是自心諸惡心所。今令諸善心
X21n0371_p0431b05║所與無漏慧相應，名為速成正覺。念念恒無間斷，
X21n0371_p0431b06║名為常住不滅。轉化餘心心所，名為轉正法輪。△
X21n0371_p0431b07║七、明發隨喜願。
X21n0371_p0431b08║次當復發隨喜之願：願我及一切眾生，畢竟永捨嫉
X21n0371_p0431b09║妬之心，於三世中一切剎土，所有修學一切功德及
X21n0371_p0431b10║成就者，悉皆隨喜。
X21n0371_p0431b11║隨喜，滅嫉妬障，故亦名悔。一切諸佛、三乘聖眾、六
X21n0371_p0431b12║道凡夫，並皆在我現前一念心中，同一體性，本無
X21n0371_p0431b13║彼此，由我執故，妄計自他而生嫉妬。今悔此過，深
X21n0371_p0431b14║于一切凡聖平等起隨喜心，則是攬法界善以為
X21n0371_p0431b15║己善，其善乃大，豈必獨自運心動身口業以為善
X21n0371_p0431b16║哉？現見他人携燈亦蒙其照，他人然香亦被其熏，
X21n0371_p0431b17║同體善根分明若此，奈何癡障不知承荷，反生嫉
X21n0371_p0431b18║妬耶？若能隨喜，則知諸佛菩薩所修善根，本與一
X21n0371_p0431b19║切眾生共之，我原有分，非俟強求。故大佛頂經云：
X21n0371_p0431b20║十方如來所有功德，悉與此人常與諸佛同生一
X21n0371_p0431b21║處，無量功德如惡叉聚，同處熏修，永無分散。又經
X21n0371_p0431b22║言：菩薩若知諸佛所有功德即是己功德者，是為
X21n0371_p0431b23║奇特之法。又經言：與一切菩薩同一善根藏。又大
X21n0371_p0431b24║乘止觀云：行者當知諸佛菩薩．二乘聖人．凡夫人
X21n0371_p0431c01║天等所作功德，皆是己之功德，是故應當隨喜。噫！
X21n0371_p0431c02║可以悟矣。△八、明發迴向願。
X21n0371_p0431c03║次當復發迴向之願：願我所修一切功德，資益一切
X21n0371_p0431c04║諸眾生等，同趣佛智至涅槃城。
X21n0371_p0431c05║迴向能滅著三有障，故亦名悔。資益一切，即迴自
X21n0371_p0431c06║向他。同趣佛智，即迴因向果。至涅槃城，即迴事向
X21n0371_p0431c07║理也。迴事向理，名為直心。迴因向果，名為深心。迴
X21n0371_p0431c08║自向他，名大乘心。直心顯斷德法身，深心成智德
X21n0371_p0431c09║般若，大乘心成恩德解脫。全性起修，全修在性，始
X21n0371_p0431c10║終不離秘密藏矣。△九、明稱念名號。
X21n0371_p0431c11║如是發迴向願已，復往餘靜室端坐一心，若稱誦、若
X21n0371_p0431c12║默念我之名號，當減省睡眠。若惛蓋多者，應於道場
X21n0371_p0431c13║室中旋遶誦念。
X21n0371_p0431c14║但令一心稱誦，默念名號者，正為惡業多厚，不可
X21n0371_p0431c15║即修禪定智慧也。然而若坐若旋，一心稱念，即是
X21n0371_p0431c16║真實禪定智慧方便。由我地藏萬德洪名，詮召果
X21n0371_p0431c17║上真實功德，能與眾生作增上緣，令念念中滅罪
X21n0371_p0431c18║除障故也。如法華及大佛頂經皆云：持六十二億
X21n0371_p0431c19║恒河沙諸法王子名號，與持觀世音一名功德，正
X21n0371_p0431c20║等無異。又大乘十輪經云：假使有人，於其彌勒及
X21n0371_p0431c21║妙吉祥，并觀自在．普賢之類，於百劫中，至心歸依，
X21n0371_p0431c22║稱名念誦，禮拜供養，求諸所願。不如有人，於一食
X21n0371_p0431c23║頃，至心歸依，稱名念誦，禮拜供養地藏菩薩，求諸
X21n0371_p0431c24║所願，速得滿足。所以者何？如是大士，為欲成熟諸
X21n0371_p0432a01║有情故，久修堅固大願大悲，勇猛精進，過諸菩薩。
X21n0371_p0432a02║是故汝等，應當供養。今以二意釋之：一者平等意
X21n0371_p0432a03║趣，則六十二億所證法性，與一大士所證平等；百
X21n0371_p0432a04║劫至心所契法性，與一食頃所契平等。二者差別
X21n0371_p0432a05║意趣，則此土眾生與六十二億大士所有因緣，不
X21n0371_p0432a06║若觀音大士因緣最深；與觀世音大士所有因緣，
X21n0371_p0432a07║又不若地藏大士因緣更深也。又所稱之名，無論
X21n0371_p0432a08║解與不解，本是一境三諦；能稱之念，無論達與不
X21n0371_p0432a09║達，本即一心三觀。又所稱之名，雖即三諦，而歷然
X21n0371_p0432a10║分明，即不思議假；能稱之念，雖即三觀，而覓不可
X21n0371_p0432a11║得，即不思議空；能外無所，所外無能，雙忘雙照，即
X21n0371_p0432a12║不思議中。又名因念有，念外無名，即是惟心識觀；
X21n0371_p0432a13║能念所念，當體絕待，不生不滅，常住一心，即是真
X21n0371_p0432a14║如實觀。又一心即是禪定，稱念即是智慧。圓教名
X21n0371_p0432a15║字位人，雖已解了能稱所稱無非法界，猶有無始
X21n0371_p0432a16║事障力強，須藉洪名以為繫心之境，漸漸令除散
X21n0371_p0432a17║昏二，蓋正所謂繫緣法界，一念法界者也。圓人受
X21n0371_p0432a18║法，無法不圓，豈可藐視持名，以為權淺行耶？初晝
X21n0371_p0432a19║時佛事竟。△二、略示夜時佛事。
X21n0371_p0432a20║次至夜分時，若有燈燭光明事者，亦應三時恭敬供
X21n0371_p0432a21║養，悔過發願。若不能辦光明事者，應當直在餘靜室
X21n0371_p0432a22║中，一心誦念。
X21n0371_p0432a23║能辦燈燭，則同日時行道。若不能辦，但令一心持，
X21n0371_p0432a24║名大慈大悲。曲為乏助緣者，開此易行方便也。初
X21n0371_p0432b01║明懺儀竟。△二、明懺期。
X21n0371_p0432b02║日日如是行懺悔法，勿令懈廢。若人宿世遠有善基，
X21n0371_p0432b03║暫時遇惡因緣而造惡法，罪障輕微，其心猛利，意力
X21n0371_p0432b04║強者，經七日後即得清淨，除諸障礙。如是眾生等，業
X21n0371_p0432b05║有厚薄，諸根利鈍，差別無量，或經二七日後而得清
X21n0371_p0432b06║淨，或經三七日乃至或經七七日後而得清淨。若過
X21n0371_p0432b07║去、現在俱有增上種種重罪者，或經百日而得清淨，
X21n0371_p0432b08║或經二百日乃至或經千日而得清淨。若極鈍根，罪
X21n0371_p0432b09║障最重者，但當能發勇猛之心，不顧惜身命想，常勤
X21n0371_p0432b10║稱念，晝夜旋遶，減省睡眠，禮懺發願，樂修供養，不懈
X21n0371_p0432b11║不廢，乃至失命，要不休退。如是精進，於千日中必獲
X21n0371_p0432b12║清淨。
X21n0371_p0432b13║獨行則以得清淨相為期。若十人結制，晝夜六時，
X21n0371_p0432b14║則一七．三七或七七等，亦無不可，高明者自能酌
X21n0371_p0432b15║之。二、正示懺悔法竟。△三、明得清淨相三：初、明相
X21n0371_p0432b16║依輪顯，二、明隨求尅獲，三、明至心為因。初中三：初、
X21n0371_p0432b17║正明依輪，二、兼明餘相，三、簡非。今初。
X21n0371_p0432b18║善男子！若欲得知清淨相者，始從修行過七日後，當
X21n0371_p0432b19║應日日於晨、朝、旦，以第二輪相具安手中，頻三擲之。
X21n0371_p0432b20║若身、口、意皆純善者，名得清淨。
X21n0371_p0432b21║不論大善小善，但三擲俱善無惡，即名清淨也。△
X21n0371_p0432b22║二、兼明餘相。
X21n0371_p0432b23║如是未來諸眾生等能修行懺悔者，從先過去久遠
X21n0371_p0432b24║以來，於佛法中各曾習善，隨其所修何等功德，業有
X21n0371_p0432c01║厚薄種種別異，是故彼等得清淨時相亦不同。或有
X21n0371_p0432c02║眾生得三業純善時，即更得諸餘好相。或有眾生得
X21n0371_p0432c03║三業善相時，於一日一夜中，復見光明遍滿其室，或
X21n0371_p0432c04║聞殊特異好香氣，身意快然。或作善夢，夢見佛身來
X21n0371_p0432c05║為作證，手摩其頭歎言：善哉！汝今清淨，我來證汝。或
X21n0371_p0432c06║夢見菩薩身來為作證，或夢見佛形像放光而為作
X21n0371_p0432c07║證。
X21n0371_p0432c08║正得清淨輪相，兼得種種感應，故是善根發現也。
X21n0371_p0432c09║△三簡非。
X21n0371_p0432c10║若人未得三業善相，但先見聞如此諸事者，則為虗
X21n0371_p0432c11║妄誑惑詐偽，非善相也。
X21n0371_p0432c12║輪相一法，乃地藏大士威神之所建立。依法而求，
X21n0371_p0432c13║決無虗謬。既未獲清淨相，或先見光聞香，得奇好
X21n0371_p0432c14║夢，總屬魔事，不可被其誑惑也。初明相依輪顯竟。
X21n0371_p0432c15║△二、明隨求尅獲三：初、明得禪慧，二、明得離惱，三、
X21n0371_p0432c16║明得淨戒。初又二：初、明顯益，二、明冥益。今初。
X21n0371_p0432c17║若人曾有出世善基攝心猛利者，我於爾時隨所應
X21n0371_p0432c18║度，而為現身放大慈光，令彼安隱離諸疑怖，或示神
X21n0371_p0432c19║通種種變化，或復令彼自憶宿命所經之事所作善
X21n0371_p0432c20║惡，或復隨其所樂為說種種深要之法，彼人即時於
X21n0371_p0432c21║所向乘得決定信，或漸證獲沙門道果。
X21n0371_p0432c22║△二明冥益
X21n0371_p0432c23║復次，彼諸眾生若雖未能見我化身轉變說法，但當
X21n0371_p0432c24║學至心，使身、口、意得清淨相已，我亦護念，令彼眾生
X21n0371_p0433a01║速得消滅種種障礙，天魔波旬不來破壞，乃至九十
X21n0371_p0433a02║五種外道邪師、一切鬼神亦不來亂，所有五蓋展轉
X21n0371_p0433a03║輕微，堪能修習諸禪智慧。
X21n0371_p0433a04║或宜顯應得益，或宜冥應得益，並由自善根力，並
X21n0371_p0433a05║由菩薩知機妙智。苟能信此，則專心禮拜懺悔，復
X21n0371_p0433a06║何疑哉。初明得禪慧竟。△二、明得離惱。
X21n0371_p0433a07║復次，若未來世諸眾生等，雖不為求禪定、智慧、出要
X21n0371_p0433a08║之道，但遭種種眾厄、貧窮困苦、憂惱逼迫者，亦應恭
X21n0371_p0433a09║敬、禮拜、供養，悔所作惡，恒常發願：於一切時、一切處，
X21n0371_p0433a10║勤心稱誦我之名號，令其至誠；亦當速脫種種衰惱，
X21n0371_p0433a11║捨此命已，生於善處。
X21n0371_p0433a12║縱不發心出世，亦令得世間益，所謂小草亦蒙潤
X21n0371_p0433a13║澤也。若依權教，則是為闡提人說十善法。若依實
X21n0371_p0433a14║義，則是循循善誘，究竟亦令漸入佛道矣。△三、明
X21n0371_p0433a15║得淨戒，又二：初、明懺重得受，二、明無師得受。今初。
X21n0371_p0433a16║復次，未來之時，若在家、若出家諸眾生等，欲求受清
X21n0371_p0433a17║淨妙戒，而先已作增上重罪不得受者，亦當如上修
X21n0371_p0433a18║懺悔法，令其至心得身、口、意善相已，即應可受。
X21n0371_p0433a19║在家或破終身五戒中四重，或破一日一夜八戒
X21n0371_p0433a20║中四重，或破菩薩戒中十重。出家或破沙彌及尼
X21n0371_p0433a21║戒中四重，或破式叉摩那法中四重，或破比丘及
X21n0371_p0433a22║尼戒中四重。並名邊罪，屬重難攝，故名增上重罪。
X21n0371_p0433a23║若依律藏，不許懺悔，不得重受一切戒品。若依梵
X21n0371_p0433a24║網，須以得見好相為期。今依此經，則以得清淨輪
X21n0371_p0433b01║為期也。又七逆等，亦名增上重罪，雖梵網經，亦不
X21n0371_p0433b02║許其受戒。若依此經，求得清淨輪相，即應可受，尤
X21n0371_p0433b03║為格外洪慈。△二、明無師得受，又二：初、明菩薩三
X21n0371_p0433b04║聚戒，二、明五眾木叉戒。今初。
X21n0371_p0433b05║若彼眾生欲習摩訶衍道，求受菩薩根本重戒，及願
X21n0371_p0433b06║總受在家、出家一切禁戒，所謂攝律儀戒、攝善法戒、
X21n0371_p0433b07║攝化眾生戒，而不能得善好戒師廣解菩薩法藏。先
X21n0371_p0433b08║修行者，應當至心於道場內恭敬供養，仰告十方諸
X21n0371_p0433b09║佛菩薩，請為師證，一心立願，稱辯戒相。先說十根本
X21n0371_p0433b10║重戒，次當總舉三種戒聚，自誓而受，此亦得戒。
X21n0371_p0433b11║摩訶衍，此云大乘。欲行大乘菩薩之道，須受菩薩
X21n0371_p0433b12║三聚淨戒，即梵網十重四十八輕戒也。此菩薩戒，
X21n0371_p0433b13║普通在家二眾，出家五眾，皆可受持，故名在家出
X21n0371_p0433b14║家一切禁戒。若千里內有授戒師，理應從受。若無
X21n0371_p0433b15║先解先修行者，便可自受。若先已作增上重罪，須
X21n0371_p0433b16║求清淨輪相，方可誓受。若今生無增上重罪，便可
X21n0371_p0433b17║於道場內，請佛菩薩以為師證，自誓得戒。此同地
X21n0371_p0433b18║持．瓔珞二經，重在發菩提心，不同梵網制令見好
X21n0371_p0433b19║相也。△二、明五眾木叉戒，又二：初、明得，二、簡不得。
X21n0371_p0433b20║初又二：初、明年滿者得二眾戒，二、明年不滿者先
X21n0371_p0433b21║得三小眾戒。今初。
X21n0371_p0433b22║復次，未來世諸眾生等，欲求出家及已出家，若不能
X21n0371_p0433b23║得善好戒師及清淨僧眾，其心疑惑，不得如法受於
X21n0371_p0433b24║禁戒者，但能學發無上道心，亦令身、口、意得清淨已，
X21n0371_p0433c01║其未出家者，應當剃髮，被服法衣，如上立願，自誓而
X21n0371_p0433c02║受菩薩律儀三種戒聚，則名具獲波羅提木叉出家
X21n0371_p0433c03║之戒，名為比丘．比丘尼。即應推求聲聞律藏及菩薩
X21n0371_p0433c04║所習摩德勒伽藏，受持、讀誦、觀察、修行。
X21n0371_p0433c05║比丘．比丘尼戒，關係僧輪至尊至貴，故雖無增上
X21n0371_p0433c06║罪，亦須求得清淨輪相，方可承當，不同菩薩戒也。
X21n0371_p0433c07║又設有如法戒師僧眾，而不從受，便自出家，則成
X21n0371_p0433c08║盜法重難。今既僧輪久廢，誓續住持，故須學發無
X21n0371_p0433c09║上道心，方堪感得清淨輪相。若依瑜伽論說，則像
X21n0371_p0433c10║法既盡，便不復發無作律儀。彼是隨情，今乃隨智，
X21n0371_p0433c11║無違妨也。摩德勒伽，此云智母，即是菩薩論藏。先
X21n0371_p0433c12║求聲聞律藏，次及菩薩論藏，則所重可知矣。△二、
X21n0371_p0433c13║明年不滿者，先得三小眾戒。
X21n0371_p0433c14║若雖出家，而其年未滿二十者，應當先誓願受菩薩
X21n0371_p0433c15║十根本戒，及受沙彌．沙彌尼所有別戒。既受戒已，亦
X21n0371_p0433c16║名沙彌．沙彌尼。即應親近供養給侍先舊出家學大
X21n0371_p0433c17║乘心具受戒者，求為依止之師，請問教戒，修行威儀，
X21n0371_p0433c18║如沙彌．沙彌尼法。
X21n0371_p0433c19║雖得清淨輪相，未滿二十，尚不許即承當比丘，足
X21n0371_p0433c20║顯比丘戒之尊矣。先誓願受十根本戒，及受沙彌．
X21n0371_p0433c21║沙彌尼別戒，可見受菩薩戒，仍得誓為沙彌，豈沙
X21n0371_p0433c22║彌等不得先受菩薩戒耶？問：既有先舊大乘具受
X21n0371_p0433c23║戒者，何不依之受戒，而乃自誓受耶？答：此有三意：
X21n0371_p0433c24║一者、或此先舊行頭陀行，不肯度人；二者、或此先
X21n0371_p0434a01║舊未滿十夏，未為和尚；三者、或先求輪相時，未遇
X21n0371_p0434a02║此人，得清淨後，乃遇見之。
X21n0371_p0434a03║若不能值如是之人，唯當親近菩薩所修摩德勒伽
X21n0371_p0434a04║藏，讀誦、思惟、觀察、修行，應勤供養佛、法、僧寶。
X21n0371_p0434a05║未滿二十，未成比丘。故但許學菩薩論藏，未許推
X21n0371_p0434a06║求聲聞律藏也。故知未受具人，輒先閱律，深為不
X21n0371_p0434a07║可。已受具人，不學律藏，尤所不應。
X21n0371_p0434a08║若沙彌尼年已十八者，亦當自誓受毗尼藏中式叉
X21n0371_p0434a09║摩那六戒之法，及遍學比丘尼一切戒聚。其年若滿
X21n0371_p0434a10║二十時，乃可如上總受菩薩三種戒聚。
X21n0371_p0434a11║佛因女人根鈍故，沙彌尼年十八已，先令與其二
X21n0371_p0434a12║年學戒，名為式叉摩那，此翻學戒女也。當其得清
X21n0371_p0434a13║淨相已，誓願受菩薩十重，及受沙彌尼戒。今年十
X21n0371_p0434a14║八，則自加受式叉六戒。六戒在律藏中，不必預列。
X21n0371_p0434a15║至年二十，乃受比丘尼戒。此比丘尼所有具戒，亦
X21n0371_p0434a16║屬菩薩三聚戒攝。菩薩毗尼，猶如大海，悉攝一切
X21n0371_p0434a17║諸毗尼故。須于菩薩戒中，自辨七眾差別，一一不
X21n0371_p0434a18║得紊亂若此。
X21n0371_p0434a19║然後得名比丘．比丘尼。
X21n0371_p0434a20║此總結。若男若女，設于年未滿二十時，先得清淨
X21n0371_p0434a21║輪相，則男止名沙彌，女亦止名為沙彌尼，或名式
X21n0371_p0434a22║叉摩那。至年二十，乃名比丘．比丘尼也。菩薩所示
X21n0371_p0434a23║學戒法式，一遵律制如此。後之弘律學者，漠然不
X21n0371_p0434a24║知。哀哉！哀哉！初明得竟。△二簡不得。
X21n0371_p0434b01║若彼眾生雖學懺悔，不能至心不獲善相者，設作受
X21n0371_p0434b02║想不名得戒。
X21n0371_p0434b03║五眾木叉，非依師僧如法受得，則須依于清淨輪
X21n0371_p0434b04║相乃得。不同菩薩戒品，但依菩提心得也。二、明隨
X21n0371_p0434b05║求尅獲竟。△三、明至心為因二：初、問，二、答。今初。
X21n0371_p0434b06║爾時，堅淨信菩薩摩訶薩問地藏菩薩摩訶薩言：所
X21n0371_p0434b07║說至心者，差別有幾種？何等至心能獲善相？
X21n0371_p0434b08║△二答
X21n0371_p0434b09║地藏菩薩摩訶薩言：善男子！我所說至心者，略有二
X21n0371_p0434b10║種。何等為二？一者、初始學習，求願至心；二者、攝意專
X21n0371_p0434b11║精，成就勇猛相應至心。得此第二至心者，能獲善相。
X21n0371_p0434b12║此第二至心，復有下、中、上三種差別。何等為三？一者、
X21n0371_p0434b13║一心，所謂係想不亂，心住了了；二者、勇猛心，所謂專
X21n0371_p0434b14║求不懈，不顧身命；三者、深心，所謂與法相應，究竟不
X21n0371_p0434b15║退。若人修習此懺悔法，乃至不得下至心者，終不能
X21n0371_p0434b16║獲清淨善相。是名說占第二輪法。
X21n0371_p0434b17║初始學習，求願至心，未離散動，未伏障種，乃名字
X21n0371_p0434b18║初心，故未能獲清淨輪相。第二種中，下至心者，即
X21n0371_p0434b19║是攝意專精，能得欲界細住，或是初隨喜品，或是
X21n0371_p0434b20║名字後心，故亦可得清淨輪相，多是冥益。中至心
X21n0371_p0434b21║者，即是成就勇猛，須在觀行後心，多分兼得諸餘
X21n0371_p0434b22║好相。上至心者，即是相應至心，須在相似初心，能
X21n0371_p0434b23║感菩薩現身說法，故得究竟不退也。然應之冥顯，
X21n0371_p0434b24║亦不須論，但必第三至心，方證不退，則前二種，雖
X21n0371_p0434c01║獲善相，急須修行禪定智慧，令與二觀相應可矣。
X21n0371_p0434c02║不然，故業雖滅，新業還生，亦可懼也。二、示第二輪
X21n0371_p0434c03║相竟。△三、示第三輪相三：初、正示輪相，二、詳示占
X21n0371_p0434c04║法，三、勸修至心。初中二：初、明相，二、明義。今初。
X21n0371_p0434c05║善男子！若欲占察三世中受報差別者，當復刻木為
X21n0371_p0434c06║六輪。於此六輪，以一、二、三、四、五、六、七、八、九、十、十一、十
X21n0371_p0434c07║二、十三、十四、十五、十六、十七、十八等數，書字記之。一
X21n0371_p0434c08║數主一面，各三面，令數次第不錯不亂。
X21n0371_p0434c09║輪各四面，今各書三數，則空一面不書，乃得有不
X21n0371_p0434c10║現者也。以十八數次第書于六輪，不可錯亂。△二、
X21n0371_p0434c11║明義。
X21n0371_p0434c12║當知如此諸數，皆從一數而起，以一為本。如是數相
X21n0371_p0434c13║者，顯示一切眾生六根之聚，皆從如來藏自性清淨
X21n0371_p0434c14║心一實境界而起，依一實境界以之為本。所謂依一
X21n0371_p0434c15║實境界故，有彼無明，不了一法界，謬念思惟，現妄境
X21n0371_p0434c16║界，分別取著，集業因緣，生眼、耳、鼻、舌、身、意等六根。以
X21n0371_p0434c17║依內六根故，對外色、聲、香、味、觸、法等六塵，起眼、耳、鼻、
X21n0371_p0434c18║舌、身、意等六識。以依六識故，於色、聲、香、味、觸、法中，起
X21n0371_p0434c19║違想、順想、非違非順等想，生十八種受。
X21n0371_p0434c20║諸數皆從一數而起者，單一則不成數。一與一為
X21n0371_p0434c21║二，二與一為三，三與一為四，四與一為五，乃至展
X21n0371_p0434c22║轉無窮，無不從一起也。以一為本者，對一名二，而
X21n0371_p0434c23║二之體仍即是一。對二名三，而三之體亦仍是一。
X21n0371_p0434c24║對三名四，而四之體亦仍是一。對四名五，而五之
X21n0371_p0435a01║體亦仍是一。乃至展轉無窮，無不當位，各仍是一
X21n0371_p0435a02║也。如來藏自性清淨心一實境界，以無二故，亦本
X21n0371_p0435a03║非數。無明不了，謬念思惟，現妄境界，則成見相二
X21n0371_p0435a04║分。譬如揑目，妄覩二月，所謂一與一為二，亦所謂
X21n0371_p0435a05║無同異中，熾然成異也。謂二月妄，別立一月為真，
X21n0371_p0435a06║所謂二與一為三，亦所謂異彼所異，因異立同也。
X21n0371_p0435a07║真妄相對，既已成三，則必更立非真非妄，所謂三
X21n0371_p0435a08║與一為四，亦所謂同異發明，因此復立無同無異
X21n0371_p0435a09║也。謂四句可說皆妄，則必別立不可說句，所謂四
X21n0371_p0435a10║與一為五，亦所謂如是擾亂，相待生勞也。從此遂
X21n0371_p0435a11║至不可窮詰，何非從一而起乎。又只此無盡妄數，
X21n0371_p0435a12║一一當位，體常是一，皆即如來藏自性清淨心一
X21n0371_p0435a13║實境界以為其體，更無別體，故云以一為本也。然
X21n0371_p0435a14║無生而妄見有生，則一為生之始；無成而妄見有
X21n0371_p0435a15║成，則六為成之始。儒者不了，謬云天一生水，地六
X21n0371_p0435a16║成之。不知吾心一念妄動，故不覺從一有五，非心
X21n0371_p0435a17║外果有天也。又由吾心一念妄靜，與妄動合，故不
X21n0371_p0435a18║覺遂成六根，非心外果有地也。何以言之？妄動者，
X21n0371_p0435a19║即能分別之見分，所謂謬念思惟也。妄靜者，即所
X21n0371_p0435a20║取著之相分，所謂現妄境界也。思惟為能生，境界
X21n0371_p0435a21║為能成。一得五而成六，生水即為耳根；二得五而
X21n0371_p0435a22║成七，生火即為舌根；三得五而成八，生木即為眼
X21n0371_p0435a23║根；四得五而成九，生金即為鼻根；五得五而成十，
X21n0371_p0435a24║生土即為身根；總攬五根五塵以為相分，即為意
X21n0371_p0435b01║根。六根頓成，實無次第先後，但依妄想約數說耳。
X21n0371_p0435b02║根塵相對而起六識，識之見分還熏心種，識之相
X21n0371_p0435b03║分還熏色種。種恒生現，現恒熏種，由其集業，有善．
X21n0371_p0435b04║不善．非善不善三類差別。所熏種子，至成熟位，報
X21n0371_p0435b05║得現行。六塵境界，各各有違有順，及非違順。違名
X21n0371_p0435b06║苦受，酬不善因。順名樂受，酬彼善因。非違非順，名
X21n0371_p0435b07║為捨受，酬彼非善不善無記之因。今以六輪，表示
X21n0371_p0435b08║六根六塵六識。以十八數，表十八受。並從迷于一
X21n0371_p0435b09║實境界而起。則知心外無法，不墮邪因及無因論。
X21n0371_p0435b10║又顯六根塵識及十八受，皆依一實境界以之為
X21n0371_p0435b11║本。則知全妄即真，可悟惟心及真如觀矣。此中依
X21n0371_p0435b12║文，似是先有一實境界，次有無明，次有妄境。次因
X21n0371_p0435b13║集業，方有六根。依根取塵，方有六識。實則語不頓
X21n0371_p0435b14║彰，說有先後，非果有次第也。設爾，則六根六識未
X21n0371_p0435b15║起之前，先有無明。此無明當與何等心王相應耶？
X21n0371_p0435b16║今謂八識及諸心數之性，名為一實境界。無始以
X21n0371_p0435b17║來，從未悟故，名為根本無明。此根本無明，秖是第
X21n0371_p0435b18║七識相應之微細法執及我執耳。因此法執．我執，
X21n0371_p0435b19║方于第八識體，頓現根身器界。由根境為緣，方發
X21n0371_p0435b20║六識現行。而其六識種子，並是無始本具，非後方
X21n0371_p0435b21║生也。初正示輪相竟。△二、詳示占法二：初、明自占，
X21n0371_p0435b22║二、明為他。初中二：初、明占，二、明察。初又二：初、總示
X21n0371_p0435b23║占法，二、別示果報。今初。
X21n0371_p0435b24║若未來世佛諸弟子，於三世中所受果報，欲決疑意
X21n0371_p0435c01║者，應當三擲此第三輪相，占計合數，依數觀之，以定
X21n0371_p0435c02║善惡。
X21n0371_p0435c03║△二、別示果報三：初、標徵，二、詳列，三、結指。今初。
X21n0371_p0435c04║如是所觀三世果報善惡之相，有一百八十九種。何
X21n0371_p0435c05║等為一百八十九種？
X21n0371_p0435c06║依輪三擲，總計共有一百八十九種差別，隨其所
X21n0371_p0435c07║現一種數相，用決果報善惡也。△二、詳列三：初、有
X21n0371_p0435c08║百六十數明現世果報，二、有十一數明過去果報，
X21n0371_p0435c09║三、有十八數明未來果報。今初。
X21n0371_p0435c10║一者、求上乘得不退；二者、所求果現當證；三者、求中
X21n0371_p0435c11║乘得不退；四者、求下乘得不退；五者、求神通得成就；
X21n0371_p0435c12║六者、修四梵得成就（慈、悲、喜、捨）；七者、修世禪得成就（根本四禪）；
X21n0371_p0435c13║八者、所欲受得妙戒；九者、所曾受得戒具；十者、求上
X21n0371_p0435c14║乘未住信；十一者、求中乘未住信；十二者、求下乘未
X21n0371_p0435c15║住信；十三者、所觀人為善友；十四者、隨所聞是正法；
X21n0371_p0435c16║十五者、所觀人為惡友；十六者、隨所聞非正教；十七
X21n0371_p0435c17║者、所觀人有實德；十八者、所觀人無實德；十九者、所
X21n0371_p0435c18║觀義不錯謬；二十者、所觀義是錯謬；二十一者、有所
X21n0371_p0435c19║誦不錯謬；二十二者、有所誦是錯謬；二十三者、所修
X21n0371_p0435c20║行不錯謬；二十四者、所見聞是善相；二十五者、有所
X21n0371_p0435c21║證為真實；二十六者、有所學是錯謬；二十七者、所見
X21n0371_p0435c22║聞非善相；二十八者、有所證非正法；二十九者、有所
X21n0371_p0435c23║獲邪神持；三十者、所能說邪智辯；三十一者、所玄知
X21n0371_p0435c24║非人力（謂妖鬼通，非道眼也）；三十二者、應先習觀智道；三十三
X21n0371_p0436a01║者、應先習禪定道；三十四者、觀所學無障礙；三十五
X21n0371_p0436a02║者、觀所學是所宜；三十六者、觀所學非所宜；三十七
X21n0371_p0436a03║者、觀所學是宿習；三十八者、觀所學非宿習；三十九
X21n0371_p0436a04║者、觀所學善增長；四十者、觀所學方便少；四十一者、
X21n0371_p0436a05║觀所學無進趣；四十二者、所求果現未得；四十三者、
X21n0371_p0436a06║求出家當得去；四十四者、求聞法得教示；四十五者、
X21n0371_p0436a07║求經卷得讀誦；四十六者、觀所作是魔事；四十七者、
X21n0371_p0436a08║觀所作事成就；四十八者、觀所作事不成；四十九者、
X21n0371_p0436a09║求大富財盈滿；五十者、求官位當得獲；五十一者、求
X21n0371_p0436a10║壽命得延年；五十二者、求世仙當得獲；五十三者、觀
X21n0371_p0436a11║學問多所達；五十四者、觀學問少所達；五十五者、求
X21n0371_p0436a12║師友得如意；五十六者、求弟子得如意；五十七者、求
X21n0371_p0436a13║父母得如意；五十八者、求男女得如意；五十九者、求
X21n0371_p0436a14║妻妾得如意；六十者、求同伴得如意；六十一者、觀所
X21n0371_p0436a15║慮得和合；六十二者、所觀人心懷恚；六十三者、求無
X21n0371_p0436a16║恨得歡喜；六十四者、求和合得如意；六十五者、所觀
X21n0371_p0436a17║人心歡喜；六十六者、所思人得會見；六十七者、所思
X21n0371_p0436a18║人不復會；六十八者、所請喚得來集；六十九者、所憎
X21n0371_p0436a19║惡得離之；七十者、所愛敬得近之；七十一者、觀欲聚
X21n0371_p0436a20║得和集；七十二者、觀欲聚不和集；七十三者、所請喚
X21n0371_p0436a21║不得來；七十四者、所期人必當至；七十五者、所期人
X21n0371_p0436a22║住不來；七十六者、所觀人得安吉；七十七者、所觀人
X21n0371_p0436a23║不安吉；七十八者、所觀人已無身；七十九者、所望見
X21n0371_p0436a24║得覩之；八十者、所求覓得見之；八十一者、求所聞得
X21n0371_p0436b01║吉語；八十二者、所求見不如意；八十三者、觀所疑即
X21n0371_p0436b02║為實；八十四者、觀所疑為不實。八十五者、所觀人不
X21n0371_p0436b03║和合。八十六者、求佛事當得獲。八十七者、求供具當
X21n0371_p0436b04║得獲。八十八者、求資生得如意。八十九者、求資生少
X21n0371_p0436b05║得獲。九十者、有所求皆當得。九十一者、有所求皆不
X21n0371_p0436b06║得。九十二者、有所求少得獲。九十三者、有所求得如
X21n0371_p0436b07║意。九十四者、有所求速當得。九十五者、有所求久當
X21n0371_p0436b08║得。九十六者、有所求而損失。九十七者、有所求得吉
X21n0371_p0436b09║利。九十八者、有所求而受苦。九十九者、觀所失求當
X21n0371_p0436b10║得。一百者、觀所失求不得。一百一者、觀所失自還得。
X21n0371_p0436b11║一百二者、求離厄得脫難。一百三者、求離病得除愈。
X21n0371_p0436b12║一百四者、觀所去無障難。一百五者、觀所去有障難。
X21n0371_p0436b13║一百六者、觀所住得安止。一百七者、觀所住不得安。
X21n0371_p0436b14║一百八者、所向處得安快。一百九者、所向處有厄難。
X21n0371_p0436b15║一百一十者、所向處為魔網。一百一十一者、所向處
X21n0371_p0436b16║難開化。一百一十二者、所向處可開化。一百一十三
X21n0371_p0436b17║者、所向處自獲利。一百一十四者、所遊路無惱害。一
X21n0371_p0436b18║百一十五者、所遊路有惱害。一百一十六者、君民惡
X21n0371_p0436b19║饑饉起。一百一十七者、君民惡多疾疫。一百一十八
X21n0371_p0436b20║者、君民好國豐樂。一百一十九者、君無道國災亂。一
X21n0371_p0436b21║百二十者、君修德災亂滅。一百二十一者、君行惡國
X21n0371_p0436b22║將破。一百二十二者、君修善國還立。一百二十三者、
X21n0371_p0436b23║觀所避得度難。一百二十四者、觀所避不脫難。一百
X21n0371_p0436b24║二十五者、所住處眾安隱。一百二十六者、所住處有
X21n0371_p0436c01║障難。一百二十七者、所依聚眾不安。一百二十八者、
X21n0371_p0436c02║閑靜處無諸難。一百二十九者、觀怪異無損害。一百
X21n0371_p0436c03║三十者、觀怪異有損害。一百三十一者、觀怪異精進
X21n0371_p0436c04║安。一百三十二者、觀所夢無損害。一百三十三者、觀
X21n0371_p0436c05║所夢有損害。一百三十四者、觀所夢精進安。一百三
X21n0371_p0436c06║十五者、觀所夢為吉利。一百三十六者、觀障亂速得
X21n0371_p0436c07║離。一百三十七者、觀障難漸得離。一百三十八者、觀
X21n0371_p0436c08║障亂不得離。一百三十九者、觀障亂一心除。一百四
X21n0371_p0436c09║十者、觀所難速得脫。一百四十一者、觀所難久得脫。
X21n0371_p0436c10║一百四十二者、觀所難受衰惱。一百四十三者、觀所
X21n0371_p0436c11║難精進脫。一百四十四者、觀所難命當盡。一百四十
X21n0371_p0436c12║五者、觀所患大不調。一百四十六者、觀所患非人惱。
X21n0371_p0436c13║一百四十七者、觀所患合非人。一百四十八者、觀所
X21n0371_p0436c14║患可療治。一百四十九者、觀所患難療治。一百五十
X21n0371_p0436c15║者、觀所患精進差。一百五十一者、觀所患久長苦。一
X21n0371_p0436c16║百五十二者、觀所患自當差。一百五十三者、觀所患
X21n0371_p0436c17║向醫堪能治。一百五十四者、觀所療是對治。一百五
X21n0371_p0436c18║十五者、所服藥當得力。一百五十六者、觀所患得除
X21n0371_p0436c19║愈。一百五十七者、所向醫不能治。一百五十八者、觀
X21n0371_p0436c20║所療非對治。一百五十九者、所服藥不得力。一百六
X21n0371_p0436c21║十者、觀所患命當盡。
X21n0371_p0436c22║△二、有十一數明過去果報。
X21n0371_p0436c23║一百六十一者、從地獄道中來；一百六十二者、從畜
X21n0371_p0436c24║生道中來；一百六十三者、從餓鬼道中來；一百六十
X21n0371_p0437a01║四者、從阿修羅道中來；一百六十五者、從人道中而
X21n0371_p0437a02║來；一百六十六者、從天道中而來；一百六十七者、從
X21n0371_p0437a03║在家中而來；一百六十八者、從出家中而來；一百六
X21n0371_p0437a04║十九者、曾值佛供養來；一百七十者、曾親供養賢聖
X21n0371_p0437a05║來；一百七十一者、曾得聞深法來；
X21n0371_p0437a06║△三、有十八數明未來果報。
X21n0371_p0437a07║一百七十二者，捨身已入地獄。一百七十三者，捨身
X21n0371_p0437a08║已作畜生。一百七十四者，捨身已作餓鬼。一百七十
X21n0371_p0437a09║五者，捨身已作阿修羅。一百七十六者，捨身已生人
X21n0371_p0437a10║道。一百七十七者，捨身已為人王。一百七十八者，捨
X21n0371_p0437a11║身已生天道。一百七十九者，捨身已為天王。一百八
X21n0371_p0437a12║十者，捨身已聞深法。一百八十一者，捨身已得出家。
X21n0371_p0437a13║一百八十二者，捨身已值聖僧。一百八十三者，捨身
X21n0371_p0437a14║已生兜率天。一百八十四者，捨身已生淨佛國。一百
X21n0371_p0437a15║八十五者，捨身已尋見佛。一百八十六者，捨身已住
X21n0371_p0437a16║下乘。一百八十七者，捨身已住中乘。一百八十八者，
X21n0371_p0437a17║捨身已獲果證。一百八十九者，捨身已入上乘。
X21n0371_p0437a18║二、詳列竟。△三、結指。
X21n0371_p0437a19║善男子！是名一百八十九種善惡果報差別之相。
X21n0371_p0437a20║初明占竟。△二明察
X21n0371_p0437a21║如此占法，隨心所觀主念之事，若數合與意相當者，
X21n0371_p0437a22║無有乖錯。若其所擲所合之數，數與心所觀主念之
X21n0371_p0437a23║事不相當者，謂不至心，名為虗謬。其有三擲而皆無
X21n0371_p0437a24║所見者，此人則名已得無所有也。
X21n0371_p0437b01║但能至心，無不相當。有不相當，秖因不至心耳。問：
X21n0371_p0437b02║若是已得無所有人，豈有疑惑而待占耶？答：俱解
X21n0371_p0437b03║脫人，得無生智，則不待占。慧解脫人，但得盡智，設
X21n0371_p0437b04║遇障緣，仍能暫退，故須占察也。如佛在世，有一羅
X21n0371_p0437b05║漢，將證頻退，至第七返，便自斷命而入涅槃，佛亦
X21n0371_p0437b06║不能勸諭令止。故知三世果報，雖皆虗妄，瞖苟未
X21n0371_p0437b07║盡，空華歷然。執之則墮邪常，撥之則為斷見，悟之
X21n0371_p0437b08║則緣生無性。無性緣生，當下皆即事事無礙法界
X21n0371_p0437b09║矣。初明自占竟。△二、明為他二：初、自欲觀他，二、受
X21n0371_p0437b10║他求請。今初。
X21n0371_p0437b11║復次，善男子！若自發意觀於他人所受果報，事亦同爾。
X21n0371_p0437b12║一切父母親緣，師徒同學，若存若亡，欲知各各三
X21n0371_p0437b13║世果報，皆可至心代為占察也。△二、受他求請，又
X21n0371_p0437b14║二：初、明如法，二、明不應。今初：
X21n0371_p0437b15║若有他人不能自占而來求請，欲使占者，應當籌量
X21n0371_p0437b16║觀察自心，不貪世間內意清淨，然後乃可如上歸敬
X21n0371_p0437b17║修行供養，至心發願而為占察。
X21n0371_p0437b18║△二、明不應，又二：初、斥其妨道，二、明其虗謬。今初。
X21n0371_p0437b19║不應貪求世間名利，如行師道以自妨亂。
X21n0371_p0437b20║如行師道，謂如世間卜相等師行邪道也。邪人行
X21n0371_p0437b21║正法，正法亦成邪故。△二、明其虗謬
X21n0371_p0437b22║若內心不清淨者，設令占察而不相當，但為虗謬耳。
X21n0371_p0437b23║既涉貪求，決無感應。大士所立妙法，斷不可假借
X21n0371_p0437b24║也。二詳示占法竟。△三、勸修至心。
X21n0371_p0437c01║復次，若未來世諸眾生等，一切所占不獲吉善，所求
X21n0371_p0437c02║不得，種種憂慮、逼惱、怖懼時，應當晝夜常勤誦念我
X21n0371_p0437c03║之名字。若能至心者，所占則吉，所求皆獲，現離衰惱。
X21n0371_p0437c04║占雖不吉，若能至心稱名，亦可轉禍為福也。准此，
X21n0371_p0437c05║則所占雖吉，若恣情放逸，不更修善，亦當不久還
X21n0371_p0437c06║受衰惱矣。噫！不依一實境界，修二種觀，證無生忍，
X21n0371_p0437c07║寧免三世果報哉？初示占察法竟。
X21n0371_p0437c08║
X21n0371_p0437c09║占察善惡業報經疏卷上