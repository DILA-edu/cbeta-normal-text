X21n0371_p0437c10║
X21n0371_p0437c11║
X21n0371_p0437c12║
X21n0371_p0437c13║占察善惡業報經疏卷下
X21n0371_p0437c14║隋外國沙門　菩提登　譯
X21n0371_p0437c15║古吳蕅益沙門　智旭　疏
X21n0371_p0437c16║△二、示進趣義二：初、問，二、答。今初。
X21n0371_p0437c17║爾時，堅淨信菩薩摩訶薩問地藏菩薩摩訶薩言：云
X21n0371_p0437c18║何開示求向大乘者進趣方便？
X21n0371_p0437c19║上來已為末世鈍根巧設除疑轉障之法，然而障
X21n0371_p0437c20║轉疑除之後，正可進趣大乘。欲趣大乘，必假方便，
X21n0371_p0437c21║故今特問之也。△二、答，為二：初、略示，二、詳明。今初：
X21n0371_p0437c22║地藏菩薩摩訶薩言：善男子！若有眾生欲向大乘者，
X21n0371_p0437c23║應當先知最初所行根本之業。其最初所行根本業
X21n0371_p0437c24║者，所謂依止一實境界以修信解，因修信解力增長
X21n0371_p0438a01║故，速疾得入菩薩種性。
X21n0371_p0438a02║最初所行根本之業，即大佛頂經所謂最初方便
X21n0371_p0438a03║也。一實境界，謂如來藏自性清淨心，惟一實相，更
X21n0371_p0438a04║無他物，即大佛頂經所謂陰入處界七大，本如來
X21n0371_p0438a05║藏妙真如性也。依此不生不滅為本修因，然後圓
X21n0371_p0438a06║成果地修證，中間永無諸委曲相，故能速入菩薩
X21n0371_p0438a07║種性。△二、詳明三：初、示一實境界以開圓解，二、示
X21n0371_p0438a08║二種觀道以顯圓行，三、示三忍四佛以彰圓位。初
X21n0371_p0438a09║中三：初、標起，二、廣釋，三、總結。今初。
X21n0371_p0438a10║所言一實境界者。
X21n0371_p0438a11║△二、廣釋三：初、明體，二、明相，三、明藏。即體、相、用三
X21n0371_p0438a12║大意也。體即法身正因佛性，相即般若了因佛性，
X21n0371_p0438a13║藏即解脫緣因佛性。體亦即空、假、中不可思議，相
X21n0371_p0438a14║亦即空、假、中不可思議，藏亦即空、假、中不可思議。
X21n0371_p0438a15║故云舉一即三，言三即一，非一非三，而一而三，不
X21n0371_p0438a16║縱不橫，不並不別，是為一實境界也。又初、明體，即
X21n0371_p0438a17║同起信心真如門。二、明相，三、明藏，即同起信心生
X21n0371_p0438a18║滅門。初、明體二：初、顯真，二、會妄。真外無妄，故須顯
X21n0371_p0438a19║真。妄外無真，故須會妄。真妄不二，乃為一實境界。
X21n0371_p0438a20║初、顯真又三：初、顯性體，二、顯性量，三、顯性具。體即
X21n0371_p0438a21║體大，量即相大，具即用大。即一而三，即三而一，此
X21n0371_p0438a22║之謂也。初、顯性體。
X21n0371_p0438a23║謂眾生心體，從本以來，不生不滅，自性清淨，無障無
X21n0371_p0438a24║礙，猶如虗空，離分別故。
X21n0371_p0438b01║眾生，指十法界一切有情也。十界眾生同一心體，
X21n0371_p0438b02║迷之而為蜎飛蠕動，心體無減；悟之而為諸佛菩
X21n0371_p0438b03║薩，心體無增。以一切十界從來無有二心，惟是一
X21n0371_p0438b04║心真體。又一一含生，即具心之全體，非是心之少
X21n0371_p0438b05║分。良由心體絕待，不可割裂，無有方隅，不思議故。
X21n0371_p0438b06║譬如日光徧照一切隙中，一一隙中皆見日之全
X21n0371_p0438b07║體大用，非是日之少分。又一剎那中所見日光，即
X21n0371_p0438b08║是亘古亘今日光。除此現前日光之外，更無過去、
X21n0371_p0438b09║未來日光可別，貯積何處？夫日光僅是色法，尚爾
X21n0371_p0438b10║不可思議，況一心靈妙而不爾耶？又如人世歲朝，
X21n0371_p0438b11║則普天下人同增一歲。秖一歲朝，人人各得其全，
X21n0371_p0438b12║不可分此一歲以為多分，使天下人各得少分。又
X21n0371_p0438b13║不可謂天下之人各增一歲，遂使共成多多歲朝。
X21n0371_p0438b14║夫歲時僅是假法，尚爾不可思議，況一心實體而
X21n0371_p0438b15║不爾耶？是故不論昏迷倒惑、蠢動含靈，現前一念
X21n0371_p0438b16║心體，無不從本以來不生不滅，乃至離分別故。非
X21n0371_p0438b17║待成佛之後，方證不生不滅，乃至離分別也。從本
X21n0371_p0438b18║不生不滅者，譬如瞖目見空中華，華即是空。故有
X21n0371_p0438b19║瞖時，華本不生，縱瞖盡時，華本不滅，以無實華可
X21n0371_p0438b20║滅故也。眾生于無生滅中，妄見生滅，生實不生，滅
X21n0371_p0438b21║實不滅也。從本自性清淨者，譬如煙霧騰於虗空，
X21n0371_p0438b22║虗空之性，原無垢染。眾生於清淨中，妄見垢染，垢
X21n0371_p0438b23║染自性，恒清淨也。從本無障無礙者，譬如方圓器，
X21n0371_p0438b24║妄現方圓空，空體原無方圓。眾生於無障礙體中，
X21n0371_p0438c01║妄見障礙，障礙即無障礙也。猶如虗空離分別故
X21n0371_p0438c02║者，譬如虗空，離四句，絕百非，不可謂有，不可謂無，
X21n0371_p0438c03║無分際，無動搖，無形質，無方隅，無彼此，無內外，無
X21n0371_p0438c04║生無滅，無垢無淨，無在無不在，離諸戲論，不可分
X21n0371_p0438c05║別。一切眾生，現前一念心性，亦如是也。此是直指
X21n0371_p0438c06║現前一念，昏迷倒惑，心體本來如此。故云：一切眾
X21n0371_p0438c07║生，皆證圓覺。又云：如來成正覺時，悉見一切眾生
X21n0371_p0438c08║成正覺也。如此方是直指人心，見性成佛。若離現
X21n0371_p0438c09║前一念，別談真心，何異離波覓水耶？△二、顯性量。
X21n0371_p0438c10║平等普徧，無所不至，圓滿十方，究竟一相，無二無別，
X21n0371_p0438c11║不變不異，無增無減。
X21n0371_p0438c12║此直指眾生現前一念心體，從來豎窮橫徧，不可
X21n0371_p0438c13║區局也。現前一念，雖復覓之了不可得，而徧知一
X21n0371_p0438c14║切根身器界，無有遺餘。譬如眼光，曉了前境，其光
X21n0371_p0438c15║圓滿，得無憎愛。故云平等普徧，無所不至，圓滿十
X21n0371_p0438c16║方也。又知色之時，知非是色；知聲之時，知非是聲；
X21n0371_p0438c17║知香之時，知非是香；知味之時，知非是味；知觸之
X21n0371_p0438c18║時，知非是觸；知法之時，知非是法。故云究竟一相
X21n0371_p0438c19║也。又色、聲、香、味、觸、法，無是知者，無非知者，不可分
X21n0371_p0438c20║析，不可指陳。故云無二無別也。又髮白面皺，知體
X21n0371_p0438c21║無皺；六塵遷滅，知體無遷。故云不遷不異也。又徧
X21n0371_p0438c22║緣法界，知體不舒；清心戶堂，知體不縮。故云無增
X21n0371_p0438c23║無減也。△三、顯性具。
X21n0371_p0438c24║以一切眾生心、一切聲聞．辟支佛心、一切菩薩心、一
X21n0371_p0439a01║切諸佛心，皆同不生不滅、無染無淨真如相故。
X21n0371_p0439a02║此直指現前一念心體法爾具足十法界也。一切
X21n0371_p0439a03║眾生，即六凡法界，并聲聞、辟支、菩薩、諸佛，如此十
X21n0371_p0439a04║界，皆同現前一念，不生不滅，無染無淨，真如相故。
X21n0371_p0439a05║除此現前一念心體之外，更無十法界心可得。是
X21n0371_p0439a06║故若約諸佛，則餘九界皆是佛心中之九界，九界
X21n0371_p0439a07║無非佛心所具。若約地獄，則餘九界亦皆地獄心
X21n0371_p0439a08║中九界，九界無非地獄心中所具。中間八界，並可
X21n0371_p0439a09║例知。譬如一室而有十燈，隨一燈光，必能徧攝餘
X21n0371_p0439a10║九燈光，同為一光，互在互融也。又一界既具九界，
X21n0371_p0439a11║則彼九界法爾亦必還各互具，便是百界。每界各
X21n0371_p0439a12║論十如，便是千如。約五陰實法，亦具千如。約眾生
X21n0371_p0439a13║假名，亦具千如。約依報國土，亦具千如。便是三千
X21n0371_p0439a14║性相，總不離現前一念心體也。譬如一隙中之日
X21n0371_p0439a15║光，頓攝日輪全體，則必徧攝百千隙中日輪全體，
X21n0371_p0439a16║同歸此一隙中。亦必將彼一一隙中日輪所有徧
X21n0371_p0439a17║照百千隙之功能，同歸此一隙中。又必將彼過去、
X21n0371_p0439a18║未來一一剎那所有徧照徧在全體功能，並同歸
X21n0371_p0439a19║此一隙。一剎那中，斷斷不可分剖，無有分劑故也。
X21n0371_p0439a20║初顯真竟。△二、會妄三：初、會妄即空，二、會妄即假，
X21n0371_p0439a21║三、會妄即中。空則無非性量，假則無非性具，中則
X21n0371_p0439a22║無非性體。前顯真時，則真該妄末。今會妄時，則妄
X21n0371_p0439a23║徹真源。真該妄末，故一實無非境界。妄徹真源，故
X21n0371_p0439a24║境界無非一實也。初、會妄即空，又二：初、明覺知空，
X21n0371_p0439b01║二、明境界空。即五蘊本空也。今初。
X21n0371_p0439b02║所以者何？一切有心起分別者，猶如幻化無有真實，
X21n0371_p0439b03║所謂識、受、想、行、憶念、緣慮、覺知等法種種心數，非青、
X21n0371_p0439b04║非黃、非赤、非白，亦非雜色，無有長短、方圓、大小，乃至
X21n0371_p0439b05║盡於十方虗空一切世界求心形狀，無一區分而可
X21n0371_p0439b06║得者。但以眾生無明癡暗熏習因緣，現妄境界令生
X21n0371_p0439b07║念著，所謂此心不能自知，妄自謂有，起覺知想計我、
X21n0371_p0439b08║我所，而實無有覺知之相，以此妄心畢竟無體、不可
X21n0371_p0439b09║見故。
X21n0371_p0439b10║識，即八識心王。受想，即徧行五數之二。行，即指餘
X21n0371_p0439b11║四十九心數法。此等心心數法，雖有憶念緣慮覺
X21n0371_p0439b12║知，而非顯色，故非青黃赤白雜色。亦非形色，故無
X21n0371_p0439b13║長短方圓大小。亦非內外中間諸處，故無形狀區
X21n0371_p0439b14║分可得。是則但有覺知之名，實無覺知之相。畢竟
X21n0371_p0439b15║無體，覓之了不可得。如波以水為體，別無自體也。
X21n0371_p0439b16║大佛頂經七處徵心，正欲顯此妄心無體。若達無
X21n0371_p0439b17║體，必不悞認所推影子以為能推矣。△二、明境界
X21n0371_p0439b18║空
X21n0371_p0439b19║若無覺知能分別者，則無十方三世一切境界差別
X21n0371_p0439b20║之相。
X21n0371_p0439b21║前云熏習因緣現妄境界，是由心生故，種種法生
X21n0371_p0439b22║也。又云令生念著，是由法生故，種種心生也。然境
X21n0371_p0439b23║界猶似可以指陳，妄心畢竟覓不可得，是奪心不
X21n0371_p0439b24║奪境也。今明由分別故，妄見境界差別，既無覺知
X21n0371_p0439c01║能分別者，那有境界為所分別？如無眼見，那得有
X21n0371_p0439c02║色？如無耳聞，那得有聲？則是心境俱奪，五蘊皆空，
X21n0371_p0439c03║非待滅而後空也。初會妄即空竟。△二、會妄即假，
X21n0371_p0439c04║又三：初、依心故境假，二、依境故心假，三、重顯唯心。
X21n0371_p0439c05║今初。
X21n0371_p0439c06║以一切法皆不能自有，但依妄心分別故有。所謂一
X21n0371_p0439c07║切境界，各各不自念為有，知此為自，知彼為他。是故
X21n0371_p0439c08║一切法不能自有，則無別異，唯依妄心不知不了。內
X21n0371_p0439c09║自無故，謂有前外所知境界，妄生種種法想，謂有謂
X21n0371_p0439c10║無，謂彼謂此，謂是謂非，謂好謂惡，乃至妄生無量無
X21n0371_p0439c11║邊法想。當如是知，一切諸法皆從妄想生，依妄心為
X21n0371_p0439c12║本。
X21n0371_p0439c13║不知不了內自無故者，謂妄認四大為自身相，妄
X21n0371_p0439c14║認六塵緣影為自心相也。依此無內之內，虗妄分
X21n0371_p0439c15║別無外之外，而生有無．彼此．是非．好惡種種情。謂
X21n0371_p0439c16║如是諸法，非實有生，但從妄想生耳。妄想尚不可
X21n0371_p0439c17║得，況有所生法耶？但有假名境界而已。△二、依境
X21n0371_p0439c18║故心假
X21n0371_p0439c19║然此妄心無自相故，亦依境界而有，所謂緣念覺知
X21n0371_p0439c20║前境界故，說名為心。
X21n0371_p0439c21║此即所謂心本無生．因境有也。然雖說名為心，究
X21n0371_p0439c22║竟覓之了不可得，以非顯色形色，亦非內外中間
X21n0371_p0439c23║故也，但有假名心．心數法而已。△三、重顯唯心。
X21n0371_p0439c24║又此妄心與前境界，雖俱相依起無先後，而此妄心
X21n0371_p0440a01║能為一切境界源主。所以者何？謂依妄心不了法界
X21n0371_p0440a02║一相故說心有無明，依無明力因故現妄境界，亦依
X21n0371_p0440a03║無明滅故一切境界滅，非依一切境界自不了故說
X21n0371_p0440a04║境界有無明，亦非依境界故生於無明，以一切諸佛
X21n0371_p0440a05║於一切境界不生無明故。又復不依境界滅故無明
X21n0371_p0440a06║心滅，以一切境界從本已來體性自滅未曾有故。因
X21n0371_p0440a07║如此義，是故但說一切諸法依心為本。
X21n0371_p0440a08║前明境界依妄心有，則是心生、法生，可名唯心；次
X21n0371_p0440a09║明妄心依境界有，則是法生、心生，似非唯心之義。
X21n0371_p0440a10║今故合明，雖俱相依，仍以心為主也。當知境界依
X21n0371_p0440a11║妄心有，是自證分為增上緣，轉成相分；妄心依境
X21n0371_p0440a12║界有，是由相分為所緣緣，顯示見分。見、相二分，起
X21n0371_p0440a13║必同時，故無先後。而此妄心，總攝見分及內二分，
X21n0371_p0440a14║同名為心，但指相分以為境界。見．相俱依自證而
X21n0371_p0440a15║起，是故離心無別境界，但說諸法皆依心也。問：既
X21n0371_p0440a16║但唯心，何故台宗復云唯色、唯香等耶？答：正以六
X21n0371_p0440a17║塵相分依自證起，體即是心，故唯色、唯香，仍即唯
X21n0371_p0440a18║心，不相違也。倘計色、香別有自體，如何能使一切
X21n0371_p0440a19║法趣？今依一心而有相．見，種種相．見，全體是心，故
X21n0371_p0440a20║可互攝、互入、互徧、互融耳。二、會妄即假竟。△三、會
X21n0371_p0440a21║妄即中又二：初、就義體會，二、就緣起會。今初。
X21n0371_p0440a22║當知一切諸法悉名為心，以義．體不異，為心所攝故。
X21n0371_p0440a23║義不異者，同是因緣生法，同皆即空、即假、即中也。
X21n0371_p0440a24║體不異者，同以三德秘藏為體也。為心所攝者，見．
X21n0371_p0440b01║相二分，皆依自證分起，攝末歸本，總名唯識，唯識
X21n0371_p0440b02║即唯心也。△二、就緣起會。
X21n0371_p0440b03║又一切諸法，從心所起，與心作相，和合而有，共生共
X21n0371_p0440b04║滅，同無有住。以一切境界，但隨心所緣，念念相續故，
X21n0371_p0440b05║而得住持，暫時為有。
X21n0371_p0440b06║從心所起，即依自證分而起相分也。與心作相，即
X21n0371_p0440b07║與見分為親所緣緣也。和合而有，謂不可分別心
X21n0371_p0440b08║境之際畔也。共生共滅，謂剎那無前後也。同無有
X21n0371_p0440b09║住，謂心境無不初生即滅，終不遷至第二念也。第
X21n0371_p0440b10║二念之心境，但與前念相似相續，所以似常似一。
X21n0371_p0440b11║昧者不知，妄計為常一耳。初明體竟。△二、明相三：
X21n0371_p0440b12║初、標名，二、別釋，三、會釋。今初。
X21n0371_p0440b13║如是所說心義者，有二種相。何等為二？一者、心內相，
X21n0371_p0440b14║二者、心外相。心內相者，復有二種。云何為二？一者、真，
X21n0371_p0440b15║二者、妄。
X21n0371_p0440b16║上明眾生心體，體無分別，量周橫豎，具同十界，全
X21n0371_p0440b17║妄即空假中，不可思議，那得論相？然以無相無所
X21n0371_p0440b18║不相，故得有二種相。當知二相即皆無相，所以名
X21n0371_p0440b19║為相大也。心內相者，實非在內，但以自證分及證
X21n0371_p0440b20║自證分微妙幽密不可見故，故名心之內相。心外
X21n0371_p0440b21║相者，實非在外，但以相分及與見分作用顯然，世
X21n0371_p0440b22║共許故，故名心之外相。內相外相同名為心，則心
X21n0371_p0440b23║外更無他物也。又于內相分真妄者，真即諸心心
X21n0371_p0440b24║數四分所依理體，亦名實相。此真雖徧內外二相，
X21n0371_p0440c01║以微密故，且名為內。妄即諸心心數各內二分，迷
X21n0371_p0440c02║真而起，即以真如為體，無別自體，故名為妄。此妄
X21n0371_p0440c03║亦無方隅分劑，以不可見，且名為內也。△二、別釋
X21n0371_p0440c04║三：初、釋真，二、釋妄，三、釋外相。今初：
X21n0371_p0440c05║所言真者，謂心體本相，如如不異，清淨圓滿，無障無
X21n0371_p0440c06║礙，微密難見，以遍一切處，常恒不壞，建立生長一切
X21n0371_p0440c07║法故。
X21n0371_p0440c08║上明體中，則攝一切生滅同歸真如，以真如外無
X21n0371_p0440c09║生滅故。今明相中，則攝一切真如同歸生滅，以生
X21n0371_p0440c10║滅外無真如故。所言真者，猶起信論所言覺義也。
X21n0371_p0440c11║心體本相者，即所謂離念相者等。虗空界無所不
X21n0371_p0440c12║徧，法界一相，故云如如不異，清淨圓滿等也。秖此
X21n0371_p0440c13║覺義，則能攝一切法，生一切法，故云建立生長一
X21n0371_p0440c14║切法也。又如如不異即性體，圓滿難見即性量，建
X21n0371_p0440c15║立生長即性具。△二、釋妄。
X21n0371_p0440c16║所言妄者，謂起念、分別、覺知、緣慮、憶想等事，雖復相
X21n0371_p0440c17║續能生一切種種境界，而內虗偽無有真實，不可見
X21n0371_p0440c18║故。
X21n0371_p0440c19║所言妄者，猶起信論所言不覺義也。起念即是業
X21n0371_p0440c20║相，不覺心動說名為業，即諸心心數各有內二分
X21n0371_p0440c21║也。分別覺知緣慮憶想即能見相，諸心心數各有
X21n0371_p0440c22║見分是也。所生一切境界即境界相，諸心心數各
X21n0371_p0440c23║有相分是也。而內虗偽無有真實者，依本覺故而
X21n0371_p0440c24║有不覺。念無自相不離本覺，若離覺性則無不覺，
X21n0371_p0441a01║故此不覺別無真實自體可得見也。△三、釋外相。
X21n0371_p0441a02║所言心外相者，謂一切諸法種種境界等，隨有所念
X21n0371_p0441a03║境界現前故，知有內心及內心差別。
X21n0371_p0441a04║隨有所念境界現前，即依自證分起相分也。故知
X21n0371_p0441a05║有內心及內心差別，即由所緣相分顯示有能緣
X21n0371_p0441a06║見分也。相分如鏡像，見分如鏡光，故名心之外相，
X21n0371_p0441a07║非謂在心外也。自證分如鏡面，證自證分如鏡背，
X21n0371_p0441a08║故名心之內相，非謂在心內也。譬如鏡面、鏡背，以
X21n0371_p0441a09║銅為體，別無自體，故名為妄。本覺真如，譬如鏡銅，
X21n0371_p0441a10║故名為真。以真收妄，則若背、若面、若光、若像，無非
X21n0371_p0441a11║是銅，即生滅門是真如門。依真起妄，則秖此一銅，
X21n0371_p0441a12║為背、為面、為光、為像，即真如門是生滅門。約相分
X21n0371_p0441a13║別，則銅及背、面皆屬于體，故名內相；光之與像皆
X21n0371_p0441a14║屬于用，故名外相也。二、別釋竟。△三、會釋二：初、直
X21n0371_p0441a15║會外歸內，二、就外相會理。今初。
X21n0371_p0441a16║如是當知，內妄相者為因、為體，外妄相者為果、為用。
X21n0371_p0441a17║依如此等義，是故我說一切諸法悉名為心。
X21n0371_p0441a18║因果體用，統惟一心，心外無法，即顯此心無外之
X21n0371_p0441a19║相，名為相大也。△二、就外相會理，又三：初、會性體，
X21n0371_p0441a20║二、會性量，三、會性具。今初：
X21n0371_p0441a21║又復當知，心外相者，如夢所見種種境界，唯心想作，
X21n0371_p0441a22║無實外事；一切境界悉亦如是，以皆依無明識夢所
X21n0371_p0441a23║見妄想作故。復次，應知內心念念不住故，所見所緣
X21n0371_p0441a24║一切境界亦隨心念念不住，所謂心生故種種法生，
X21n0371_p0441b01║心滅故種種法滅。是生滅相但有名字，實不可得，以
X21n0371_p0441b02║心不往至於境界，境界亦不來至於心，如鏡中像無
X21n0371_p0441b03║來無去。是故一切法求生滅定相了不可得，所謂一
X21n0371_p0441b04║切法畢竟無體，本來常空，實不生滅故。
X21n0371_p0441b05║一切眾生恒迷外相不達惟心，所以更須會歸一
X21n0371_p0441b06║理也。如夢所見下，是立喻。一切境界下，是法合。復
X21n0371_p0441b07║次應知下，重明境界實不生滅。心生故種種法生，
X21n0371_p0441b08║則但是心生，非別有法而得生也。心滅故種種法
X21n0371_p0441b09║滅，則但是心滅，非別有法而可滅也。故曰：諸法從
X21n0371_p0441b10║本來，常自寂滅相。又曰：是法住法位，世間相常住。
X21n0371_p0441b11║如鏡中像體秖是銅，生何曾生、滅何曾滅耶？△二、
X21n0371_p0441b12║會性量。
X21n0371_p0441b13║如是一切法實不生滅者，則無一切境界差別之相，
X21n0371_p0441b14║寂靜一味，名為真如第一義諦自性清淨心。彼自性
X21n0371_p0441b15║清淨心湛然圓滿，以無分別相故。
X21n0371_p0441b16║假如眼所見之一色，鼻所嗅之一香，此色此香，實
X21n0371_p0441b17║不生滅。既不生滅，則無差別，即是寂靜一味，即是
X21n0371_p0441b18║真如第一義諦，即自湛然圓滿。故云一色一香，無
X21n0371_p0441b19║非中道也。中道體無分劑，擴同太空，故名性量。色
X21n0371_p0441b20║香既爾，法法皆然。△三會性具。
X21n0371_p0441b21║無分別相者，於一切處無所不在。無所不在者，以能
X21n0371_p0441b22║依持建立一切法故。
X21n0371_p0441b23║假如一色一香，擴同太空無分別相，則必無所不
X21n0371_p0441b24║在，普能依持建立一切諸法。故云一切法趣色，是
X21n0371_p0441c01║趣不過；一切法趣香，是趣不過也。依持建立，故名
X21n0371_p0441c02║性具。色香既爾，法法亦然。夫一切法實不生滅，則
X21n0371_p0441c03║因緣即中；一切法無分別相，則因緣即空；一切法
X21n0371_p0441c04║皆能依持建立一切諸法，則因緣即假。相分尚爾，
X21n0371_p0441c05║況見分耶？況自證分．證自證分耶？諸心心數四分
X21n0371_p0441c06║之相，同是一實境界之相明矣。二、明相竟。△三、明
X21n0371_p0441c07║藏三：初、就佛界明妙用，二、就佛界明具九，三、就迷
X21n0371_p0441c08║悟明十界。今初。
X21n0371_p0441c09║復次，彼心名如來藏，所謂具足無量無邊不可思議
X21n0371_p0441c10║無漏清淨功德之業。以諸佛法身從無始本際來，無
X21n0371_p0441c11║障無礙，自在不滅，一切現化種種功業，恒常熾然，未
X21n0371_p0441c12║曾休息。所謂遍一切世界皆示作業，種種化益故。以
X21n0371_p0441c13║一佛身即是一切諸佛身，一切諸佛身即是一佛身，
X21n0371_p0441c14║所有作業亦皆共一。所謂無分別相，不念彼此，平等
X21n0371_p0441c15║無二。以依一法性而有作業，同自然化，體無別異故。
X21n0371_p0441c16║彼心，正指眾生現前一念心也。眾生現前一念心
X21n0371_p0441c17║體，具足無漏功德之業，即是平等無二如來之藏。
X21n0371_p0441c18║諸佛證此以為法身，不過全證眾生理本。此理從
X21n0371_p0441c19║無始來，相本無障無礙，體本自在不滅，用本一切
X21n0371_p0441c20║現化，非俟成佛然後有也。但諸眾生雖即同共依
X21n0371_p0441c21║此法性，由妄分別，妄念彼此，故于一體橫計別異。
X21n0371_p0441c22║諸佛已破我法二執，斷無明源，證此一性，故遍一
X21n0371_p0441c23║切十方三世，所示作業種種化益，亦皆共一也。△
X21n0371_p0441c24║二、就佛界明，具九，又三：初、直明體遍，二、立喻，三、法
X21n0371_p0442a01║合。今初。
X21n0371_p0442a02║如是諸佛法身遍一切處圓滿不動故，隨諸眾生死
X21n0371_p0442a03║此生彼恒為作依。
X21n0371_p0442a04║眾生心體既即諸佛法身，法身遍滿不動，當知即
X21n0371_p0442a05║是眾生心體遍滿不動也。但眾生在迷不覺，故約
X21n0371_p0442a06║諸佛所證以顯法身。秖此法身流轉六道，名曰眾
X21n0371_p0442a07║生。設無諸佛法身以為所依，何處得有眾生死此
X21n0371_p0442a08║生彼？△二、立喻
X21n0371_p0442a09║譬如虗空悉能容受一切色像種種形類，以一切色
X21n0371_p0442a10║像種種形類皆依虗空而有，建立生長住虗空中，為
X21n0371_p0442a11║虗空處所攝，以虗空為體，無有能出虗空界分者。當
X21n0371_p0442a12║知色像之中，虗空之界不可毀滅，色像壞時還歸虗
X21n0371_p0442a13║空，而虗空本界無增無減、不動不變。
X21n0371_p0442a14║此借虗空以喻諸佛法身，借彼色像形類以喻眾
X21n0371_p0442a15║生果報煩惱也。△三法合
X21n0371_p0442a16║諸佛法身亦復如是，悉能容受一切眾生種種果報，
X21n0371_p0442a17║以一切眾生種種果報皆依諸佛法身而有建立生
X21n0371_p0442a18║長，住法身中，為法身處所攝，以法身為體，無有能出
X21n0371_p0442a19║法身界分者。當知一切眾生身中，諸佛法身亦不可
X21n0371_p0442a20║毀滅，若煩惱斷壞時還歸法身，而法身本界無增無
X21n0371_p0442a21║減、不動不變。
X21n0371_p0442a22║此以諸佛法身合虗空喻，以眾生果報合彼色像
X21n0371_p0442a23║形類喻也。依法身而建立生長，故名即假；為法身
X21n0371_p0442a24║處所攝，故名即空；以法身為體，故名即中。眾生身
X21n0371_p0442b01║中法身不可毀滅，故原無減；煩惱斷時還歸法身，
X21n0371_p0442b02║故亦無增也。由煩惱故，妄于法身之中見有種種
X21n0371_p0442b03║果報，果報似動而法身不動，果報似變而法身不
X21n0371_p0442b04║變。譬如瞖目見空中華，華相飛舞似動而空本不
X21n0371_p0442b05║動，華相生滅似變而空本不變也。問曰：喻中既云
X21n0371_p0442b06║色像壞時還歸虗空，今法合應云果報壞時還歸
X21n0371_p0442b07║法身，胡乃云煩惱斷壞耶？答曰：果報無體，全以法
X21n0371_p0442b08║身為體。由煩惱故，不見果報體即法身。若斷煩惱
X21n0371_p0442b09║究竟盡時，便見身諸毛孔量同虗空，遍含塵剎不
X21n0371_p0442b10║可思議，豈更有果報可壞，令其擴同頑空耶？問曰：
X21n0371_p0442b11║設云果報壞時還歸法身，亦有何過？答曰：有過。若
X21n0371_p0442b12║煩惱未斷，則果報壞時復生異熟，何能證會法身？
X21n0371_p0442b13║若煩惱斷時，則幻化空身本即法身，何俟更壞果
X21n0371_p0442b14║報？問曰：此則法喻有不齊過。答曰：凡言喻者，秖是
X21n0371_p0442b15║少分相似。如雪山喻象，豈可責其尾牙？滿月喻面，
X21n0371_p0442b16║豈可求其眉目？今以虗空而喻法身，豈可責其靈
X21n0371_p0442b17║知寂照？當知眾生現前一念心體，即是諸佛所證
X21n0371_p0442b18║究竟法身，絕待真常，不可為喻。但由煩惱自覆，有
X21n0371_p0442b19║而不知，故不得已，須設眾喻。欲明舉體隨緣，則喻
X21n0371_p0442b20║以如金鑄十界像，仍恐迷者，謂有造作，謂有分劑。
X21n0371_p0442b21║欲明對至即現，則喻以如鏡寫妍醜容，仍恐迷者，
X21n0371_p0442b22║謂有彼此，謂有內外。欲明迷悟無性，則喻以空華
X21n0371_p0442b23║起滅，冰水互成，仍恐迷者，謂迷能生悟，悟亦生迷。
X21n0371_p0442b24║欲明智斷不壞，則喻以如金出鑛，如木成灰，仍恐
X21n0371_p0442c01║迷者，謂一分是常，一分無常。所以一切言詮，皆不
X21n0371_p0442c02║能及。譬如盲人，欲辨乳色，聞鶴謂動，聞雪謂冷，聞
X21n0371_p0442c03║粖為軟，聞貝謂堅，種種憶想，終不能見乳之真色。
X21n0371_p0442c04║圓覺經云：雲駛月運，舟行岸移，未證無為，而辨圓
X21n0371_p0442c05║覺，彼圓覺性，即同流轉。此之謂也。今不得已，更助
X21n0371_p0442c06║觀心一釋，令有智者，直下薦取。現前一念心體，悉
X21n0371_p0442c07║能容受一切眾生種種果報。以一切眾生種種果
X21n0371_p0442c08║報，皆依現前一念心體而有建立生長，住于現前
X21n0371_p0442c09║一念心體之中，為現前一念心體所攝。以現前一
X21n0371_p0442c10║念心體為體，無有能出現前一念心體界分者。當
X21n0371_p0442c11║知一切眾生身中，現前一念心體，不可毀滅。若煩
X21n0371_p0442c12║惱斷壞時，還證現前一念心體。而現前一念心體，
X21n0371_p0442c13║本界無增無減，不動不變。思之！思之！問：若果報即
X21n0371_p0442c14║是法身，不須滅者，則煩惱即是般若，亦何須斷？答：
X21n0371_p0442c15║若知煩惱即是般若，般若現前，無復煩惱，名煩惱
X21n0371_p0442c16║滅，乃是非滅非不滅而論滅耳。豈真有煩惱實體
X21n0371_p0442c17║而可滅耶？又問：若煩惱非滅非不滅而得論滅，則
X21n0371_p0442c18║果報亦非滅非不滅，何不論滅？答：煩惱如形，果報
X21n0371_p0442c19║如影；煩惱如聲，果報如響；煩惱如目瞖，果報如空
X21n0371_p0442c20║華。故但論煩惱滅，不須更論果報滅也。問：以虗空
X21n0371_p0442c21║喻諸佛法身，幾義相似？幾不相似？答：一、無始終，二、
X21n0371_p0442c22║不生滅，三、無處不遍，四、包容無外，五、無障無礙，六、
X21n0371_p0442c23║不可撮摩。此是似義：一、虗空頑然，法身真覺；二、虗
X21n0371_p0442c24║空但名，法身有體；三、虗空凝然不變，法身舉體隨
X21n0371_p0443a01║緣；四、虗空蕩無一物，法身具無邊德；五、虗空與色
X21n0371_p0443a02║為二，法身眾生不二；六、虗空但是心心數之相分，
X21n0371_p0443a03║法身總攝心心數之四分，四分無非法身體故。此
X21n0371_p0443a04║即不相似也。若能了達四分無非法身，則此虗空
X21n0371_p0443a05║相分，亦即法身全體，非是法身少分。所以芥子中
X21n0371_p0443a06║空，便同十方太空，便同十界眾色。此豈煩惱情謂
X21n0371_p0443a07║所計對色之空也哉？二、就佛界明具九竟。△三、就
X21n0371_p0443a08║迷悟明十界，又二：初、明迷悟差別，二、明究竟平等。
X21n0371_p0443a09║初又二：初、約無明熏習，有六凡；二、約法身熏習，有
X21n0371_p0443a10║四聖。今初。
X21n0371_p0443a11║但從無始世來，與無明心俱，癡暗因緣熏習力故，現
X21n0371_p0443a12║妄境界；以依妄境界熏習因緣故，起妄相應心，計我、
X21n0371_p0443a13║我所，造集諸業，受生死苦，說彼法身名為眾生。
X21n0371_p0443a14║無明心者，依本覺故，而有不覺，即根本住地無明，
X21n0371_p0443a15║所謂界外同體惑也。由此根本無明癡心所故，令
X21n0371_p0443a16║法身體，舉體而為業相，即成諸心心數自證分，及
X21n0371_p0443a17║證自證分之內體也。癡暗因緣熏習力故，現妄境
X21n0371_p0443a18║界者，即無明熏真如體，令彼心心數體，幻成見相
X21n0371_p0443a19║二分也。依妄境界熏習因緣，乃至計我我所者，從
X21n0371_p0443a20║根本無明法執，而起枝末無明我我所執，所謂界
X21n0371_p0443a21║內見思惑也。造集諸業者，無明緣行，造於有漏善
X21n0371_p0443a22║惡不動三種業也。受生死苦者，三界分段生死，樂
X21n0371_p0443a23║是壞苦，苦是苦苦，不樂不苦是行苦也。即是法身
X21n0371_p0443a24║流轉六道，故名眾生。設無法身，即無眾生之名可
X21n0371_p0443b01║得矣。△二、約法身熏習有四聖。
X21n0371_p0443b02║若如是眾生中，法身熏習而有力者，煩惱漸薄，能厭
X21n0371_p0443b03║世間，求涅槃道，信歸一實，修六波羅蜜等一切菩提
X21n0371_p0443b04║分法，名為菩薩。若如是菩薩中，修行一切善法滿足，
X21n0371_p0443b05║究竟得離無明睡者，轉名為佛。
X21n0371_p0443b06║法身熏習者，即以本覺之性而為法身。由眾生無
X21n0371_p0443b07║不具此本覺性故，得受有漏聞、思、修等熏習。由熏
X21n0371_p0443b08║習力為增上緣，資本覺性，令起無漏出世間智，更
X21n0371_p0443b09║不資熏煩惱種子，故得煩惱漸薄。由煩惱薄故，能
X21n0371_p0443b10║厭離世間虗偽果報。厭離雖同，發心有異。若其無
X21n0371_p0443b11║始法執重者，則先求涅槃道；若其無始法執輕者，
X21n0371_p0443b12║則能信歸一實。若約發心差別，則求涅槃者，名為
X21n0371_p0443b13║二乘；信一實者，乃名菩薩。若約究竟所行，則一是
X21n0371_p0443b14║漸悟，一是頓悟，同名菩薩也。究竟離無明睡，即轉
X21n0371_p0443b15║名佛。設無眾生，亦無菩薩．佛可得矣。初、明迷悟差
X21n0371_p0443b16║別竟。△二、明究竟平等
X21n0371_p0443b17║當知如是眾生．菩薩．佛等，但依世間假名言說故而
X21n0371_p0443b18║有差別，而法身之體畢竟平等無有異相。
X21n0371_p0443b19║法身喻如濕性，眾生如冰，佛如純水，二乘、菩薩如
X21n0371_p0443b20║冰漸泮而未盡也。冰之濕性無減，水之濕性無增，
X21n0371_p0443b21║故云畢竟平等。可謂但轉其名，無實性矣。二、廣釋
X21n0371_p0443b22║竟。△三、總結。
X21n0371_p0443b23║善男子！是名略說一實境界義。
X21n0371_p0443b24║合前心體心相及如來藏三義，乃可略顯一實境
X21n0371_p0443c01║界，以為進趣最初方便也。初示一實境界以開圓
X21n0371_p0443c02║解竟。△二、示二種觀道以顯圓行二：初、正明二觀，
X21n0371_p0443c03║即圓正行；二、曲為障緣，即圓方便助行。初中三：初、
X21n0371_p0443c04║總標，二、別釋，三、料簡。今初。
X21n0371_p0443c05║若欲依一實境界修信解者，應當學習二種觀道。何
X21n0371_p0443c06║等為二？一者、唯心識觀，二者、真如實觀。
X21n0371_p0443c07║△二、別釋二：初、釋唯心識觀，二、釋真如實觀。初中
X21n0371_p0443c08║三：初、正示觀門，二、觀成勝進，三、結觀功能。初又三：
X21n0371_p0443c09║初、觀境唯心，二、善知心相，三、觀門成就。初又三：初、
X21n0371_p0443c10║示所觀境，二、示能觀觀，三、勸修簡過。今初。
X21n0371_p0443c11║學唯心識觀者，所謂於一切時一切處，隨身口意有
X21n0371_p0443c12║所作業。
X21n0371_p0443c13║一切時，謂行住坐臥等時。一切處，謂見色聞聲等
X21n0371_p0443c14║處。隨身口意有所作業，謂做作語言攀緣等業。以
X21n0371_p0443c15║要言之，不出六行六境，一一無非所觀境也。六行
X21n0371_p0443c16║者，一行，二住，三坐，四臥，五語言，六做作。六境者，一
X21n0371_p0443c17║見色，二聞聲，三嗅香，四受味，五覺觸，六知法。于此
X21n0371_p0443c18║十二事中，並須修學唯心識觀。△二、示能觀觀。
X21n0371_p0443c19║悉當觀察，知唯是心。乃至一切境界，若心住念，皆當
X21n0371_p0443c20║察知，勿令使心無記攀緣，不自覺知。於念念間，悉應
X21n0371_p0443c21║觀察，隨心有所緣念，還當使心隨逐彼念，令心自知。
X21n0371_p0443c22║知己內心，自生想念，非一切境界有念有分別也。所
X21n0371_p0443c23║謂內心自生長短好惡．是非得失．衰利有無等見，無
X21n0371_p0443c24║量諸想，而一切境界，未曾有想，起於分別。當知一切
X21n0371_p0444a01║境界，自無分別想故，即自非長非短．非好非惡，乃至
X21n0371_p0444a02║非有非無，離一切相。如是觀察，一切法唯心想生。若
X21n0371_p0444a03║使離心，則無一法一相，而能自見有差別也。
X21n0371_p0444a04║此唯心識觀，乃是破法執之利刀，燒煩惱之猛𦦨，
X21n0371_p0444a05║證涅槃之要津，成菩提之秘訣，至簡至易，至妙至
X21n0371_p0444a06║玄。子科有五：初云悉當觀察，知唯是心者，總示唯
X21n0371_p0444a07║心止觀門也。次云乃至一切訖，不自覺知，示分別
X21n0371_p0444a08║性觀門也。心若住念於一切境，則成徧計所執，名
X21n0371_p0444a09║分別性。今即察知，勿令無記攀緣不覺，故名為觀。
X21n0371_p0444a10║此言無記，與三性中無記不同。三性中無記性者，
X21n0371_p0444a11║于善不善不可記別，故名無記。今以唯心識觀守
X21n0371_p0444a12║記內心，名之為記。若復忘失唯心識觀，妄想攀緣，
X21n0371_p0444a13║計有外境，名為無記也。三云於念念間訖，令心自
X21n0371_p0444a14║知，示分別性止門也。悉應觀察，謂當觀察，知唯是
X21n0371_p0444a15║心，正大乘止觀所明強觀諸法唯是心相，虗狀無
X21n0371_p0444a16║實也。還當使心隨逐彼念，令心自知者，正大乘止
X21n0371_p0444a17║觀所謂次第以後念破前念，令知無實念也。然亦
X21n0371_p0444a18║不可妄計前念為所觀，後念為能觀。以後念起時，
X21n0371_p0444a19║前念已滅，不得成所觀境。但借前念之非實，以知
X21n0371_p0444a20║後念之本虗，仍是當念為能觀，後念為所觀。由此
X21n0371_p0444a21║能觀，令于所觀不起實執耳。四云知己內心訖，起
X21n0371_p0444a22║於分別，示依他性中觀門也。內心自生想念，謂長
X21n0371_p0444a23║謂短，謂好謂惡，謂是謂非，謂得謂失，謂衰謂利，謂
X21n0371_p0444a24║有謂無，于依他起而成徧計。而諸境界本無有念，
X21n0371_p0444b01║亦無分別，不過皆是自心之相分耳。五云當知一
X21n0371_p0444b02║切已下，示依他性中止門也。一切諸法既唯自心
X21n0371_p0444b03║相分，則有即非有，無生無滅，并不執此虗相矣。言
X21n0371_p0444b04║一切境界即自非長非短等者，且如有境於此，短
X21n0371_p0444b05║者視之則以為長，境非長也；長者視之則以為短，
X21n0371_p0444b06║境非短也；喜者視之則以為好，境非好也；厭者視
X21n0371_p0444b07║之則以為惡，境非惡也；同想視之則以為是，境無
X21n0371_p0444b08║是也；異想視之則以為非，境無非也；虗妄攝受則
X21n0371_p0444b09║以為得，境非得也；虗妄分離則以為失，境非失也；
X21n0371_p0444b10║違其妄情則以為衰，境非衰也；順其妄情則以為
X21n0371_p0444b11║利，境非利也；計彼是實則以為有，境非有也；計彼
X21n0371_p0444b12║是虗則以為無，境非無也。譬如同在一處，天見瑠
X21n0371_p0444b13║璃，魚見窟宅，人見清水，鬼見膿血炭火，離彼四類
X21n0371_p0444b14║有情心想，何嘗別有法相可得？又如同一美女，有
X21n0371_p0444b15║欲男子視之以為妙好等輩，妬婦視之以為怨家，
X21n0371_p0444b16║魚見之深入，鳥見之高飛，麋鹿見之決驟不淨，觀
X21n0371_p0444b17║人視之以為行廁出世，聖人視之知其本空入假，
X21n0371_p0444b18║菩薩視之知其能為十界染淨緣起，佛眼視之知
X21n0371_p0444b19║即法界實相。舉此一法，總不出于十界各自心量。
X21n0371_p0444b20║心外無境，一切諸法例皆可知。攝法歸心，則心外
X21n0371_p0444b21║無法，因緣即空也。心生想念，則法隨心現，無量差
X21n0371_p0444b22║別，因緣即假也。法唯心生，以心為體，非有非無，離
X21n0371_p0444b23║一切相，本無差別，不生不滅，因緣即中也。若能念
X21n0371_p0444b24║念如此觀察，則何執不破？何惑不消？執破惑消，朗
X21n0371_p0444c01║然大覺，方知諸法本來寂滅，不復更滅矣。△三、勸
X21n0371_p0444c02║修簡過，又二：初、勸修，二、簡過。今初：
X21n0371_p0444c03║常應如是守記內心，知唯妄念無實境界，勿令休廢，
X21n0371_p0444c04║是名修學唯心識觀。
X21n0371_p0444c05║守者，不令馳散，即是定也。記者，恒令分明，即是慧
X21n0371_p0444c06║也。內心者，不念前境，了知心外無法，故名為內，非
X21n0371_p0444c07║枯守一腔之謂，不可不知。△二簡過。
X21n0371_p0444c08║若心無記，不知自心念者，即謂有前境界，不名唯心
X21n0371_p0444c09║識觀。
X21n0371_p0444c10║設有外境當情，即是慧心失照，不可不覺察也。初
X21n0371_p0444c11║觀境唯心竟。△二、善知心相
X21n0371_p0444c12║又守記內心者，則知貪想、瞋想及愚癡、邪見想，知善、
X21n0371_p0444c13║知不善、知無記，知心勞慮種種諸苦。
X21n0371_p0444c14║眾生無始以來，由于自心所現境界不了知故，但
X21n0371_p0444c15║能向外妄生分別，不能反觀內自心相。今由善修
X21n0371_p0444c16║唯心識觀，知境唯心，心不外馳，故想起即知，不隨
X21n0371_p0444c17║想而漂墮也。貪、瞋、邪見根本三毒，一起便知，知便
X21n0371_p0444c18║不令相續，阿含經中所以貴知惡也。與信、慚等善
X21n0371_p0444c19║法相應，名之為善；與無慚等惡法相應，名為不善；
X21n0371_p0444c20║俱不相應，名為無記。知此三性差別，則必能斷不
X21n0371_p0444c21║善、無記，令其恒善；知心勞慮種種諸苦，則必能息
X21n0371_p0444c22║虗妄塵勞，令證寂滅一心法界矣。△三、觀門成就。
X21n0371_p0444c23║若於坐時隨心所緣，念念觀知唯心生滅，譬如水流
X21n0371_p0444c24║燈𦦨無暫時住，從是當得色寂三昧。
X21n0371_p0445a01║前論修觀，通一切時及一切處，今約入定，則四威
X21n0371_p0445a02║儀中，坐為最勝也。知惟心生，則色本無生，知唯心
X21n0371_p0445a03║滅，則色本無滅，故得色寂三昧。又心生滅相，譬如
X21n0371_p0445a04║水流燈𦦨，無暫時住，則剎那才生，無間即滅，無容
X21n0371_p0445a05║從此轉至餘方。既無動轉，心相本寂，心既本寂，色
X21n0371_p0445a06║豈不然？觀色唯心，而悟本寂，故名色寂三昧，非謂
X21n0371_p0445a07║色寂而心不寂也。得此三昧，是圓五品，觀行即佛。
X21n0371_p0445a08║初正示觀門竟。△二、觀成勝進，又三：初、總示應修，
X21n0371_p0445a09║二、別示二觀，三、結示利益。今初：
X21n0371_p0445a10║得此三昧已，次應學習信奢摩他觀心，及信毗婆舍
X21n0371_p0445a11║那觀心。
X21n0371_p0445a12║從事入理，名奢摩他，即一心三止也。從體起用，名
X21n0371_p0445a13║毗婆舍那，即一心三觀也。二、皆名觀心者，皆有智
X21n0371_p0445a14║慧照了故也。皆言信者，指圓十信位中不二妙止
X21n0371_p0445a15║觀也。前于名字位中，修行唯心識觀，而登五品色
X21n0371_p0445a16║寂三昧，非無一心不二止觀，但以定慧未深，未得
X21n0371_p0445a17║名信。今既得此色寂三昧，觀行位極，故應學習信
X21n0371_p0445a18║二觀心，念念冥理，念念起用，令其平等正直，速登
X21n0371_p0445a19║佛慧也。△二、別示二觀，又二：初、奢摩他，二、毗婆舍
X21n0371_p0445a20║那。今初：
X21n0371_p0445a21║習信奢摩他觀心者，思惟內心不可見相，圓滿不動，
X21n0371_p0445a22║無來無去，本性不生不滅，離分別故。
X21n0371_p0445a23║修行唯心識觀，已能了達實無外境，唯有內心。今
X21n0371_p0445a24║即思惟此內心相，覔之了不可得，故不可見，是即
X21n0371_p0445b01║空也；橫徧十方，故圓滿不動，豎窮三際，故無來無
X21n0371_p0445b02║去，是即假也；體即法身，法界常住，故本性不生不
X21n0371_p0445b03║滅，離於分別，是即中也。一念內心本是因緣生法，
X21n0371_p0445b04║觀其即空、假、中，無一事而非理，故名奢摩他觀。此
X21n0371_p0445b05║觀徧能止息三惑，徧能停止三境，徧不分別止與
X21n0371_p0445b06║不止，是故亦名三心妙止。△二、毗婆舍那
X21n0371_p0445b07║習信毗婆舍那觀心者，想見內外色，隨心生，隨心滅；
X21n0371_p0445b08║乃至習想見佛色身，亦復如是，隨心生，隨心滅。如幻
X21n0371_p0445b09║如化，如水中月，如鏡中像，非心不離心，非來非不來，
X21n0371_p0445b10║非去非不去，非生非不生，非作非不作。
X21n0371_p0445b11║先知境界唯心，又知此心即空假中，則無事而非
X21n0371_p0445b12║理矣。事既即理，理能成事，故設欲想見內色生，則
X21n0371_p0445b13║內色便隨心生；設欲想見內色滅，則內色便隨心
X21n0371_p0445b14║滅；設欲想見外色生滅，亦復如是。具如八背捨、八
X21n0371_p0445b15║勝處、十一切處所明也。所執受色，名為內色；不執
X21n0371_p0445b16║受色，名為外色。背捨、勝處及一切處，小乘修之，止
X21n0371_p0445b17║名不壞法觀；今以圓解修之，便成圓行也。乃至習
X21n0371_p0445b18║想見佛色身者，觀想三十二相、八十種好等事，中
X21n0371_p0445b19║間超略餘九法界，及與佛界依報眷屬等想，故云
X21n0371_p0445b20║乃至也。如此若自若他，十界色像，無不隨心而生，
X21n0371_p0445b21║隨心而滅，從體起用，轉變自在，一一皆如幻化水
X21n0371_p0445b22║月鏡像，非有似有，有而非有也。巧術力故，種種變
X21n0371_p0445b23║現，名之為幻，心是能幻，十法界色，皆所幻也；神通
X21n0371_p0445b24║力故，無而示有，名之為化。心是能化，十法界色皆
X21n0371_p0445c01║所化也。此心如水，十界月影恒於中現，而非外來。
X21n0371_p0445c02║此心如鏡，十界形像對至即現，而無出入。心本無
X21n0371_p0445c03║色，故十界色一一非心。由心有色，故十界色皆不
X21n0371_p0445c04║離心。心外無色，故十界色皆悉非來。心生色生，故
X21n0371_p0445c05║十界色皆非不來。色秖是心，故十界色皆悉非去。
X21n0371_p0445c06║心滅色滅，故十界色皆非不去。有而不有，故十界
X21n0371_p0445c07║色皆即非生。不有而有，故十界色皆非不生。緣起
X21n0371_p0445c08║無性，故十界色皆即非作。無性緣起，故十界色皆
X21n0371_p0445c09║非不作。即中之空假，名為非不來、非不去、非不生、
X21n0371_p0445c10║非不作，是心作十界色也。即空假之中，名為非來、
X21n0371_p0445c11║非去、非生、非作，是心是十界色也。隨于背捨、勝處
X21n0371_p0445c12║及一切處，乃至佛身觀中，一一了達一心三觀，故
X21n0371_p0445c13║名毗婆舍那。此觀徧能觀穿三惑，徧能觀達三諦，
X21n0371_p0445c14║徧不分別觀與不觀，是故亦名一心妙觀。二、別示
X21n0371_p0445c15║二觀竟。△三、結示利益。
X21n0371_p0445c16║善男子，若能習信此二觀心者，速得趣會一乘之道。
X21n0371_p0445c17║二，觀成勝進竟。△三、結觀功能。
X21n0371_p0445c18║當知如是唯心識觀，名為最上智慧之門，所謂能令
X21n0371_p0445c19║其心猛利，長信解力，疾入空義，得發無上大菩提心
X21n0371_p0445c20║故。
X21n0371_p0445c21║了知心外無法，而修一心圓頓止觀，從五品位增
X21n0371_p0445c22║長信解，而登六根淨位，則得疾入第一義空，不墮
X21n0371_p0445c23║凡夫及二乘地，任運三心圓發，入圓初住，名為無
X21n0371_p0445c24║上大菩提心也。初釋唯心識觀竟。△二、釋真如實
X21n0371_p0446a01║觀三：初、正示觀門，二、觀成勝進，三、結觀功能。初中
X21n0371_p0446a02║三：初、明觀法，二、明所超，三、明觀成。今初。
X21n0371_p0446a03║若學習真如實觀者，思惟心性無生無滅，不住見聞
X21n0371_p0446a04║覺知，永離一切分別之想。
X21n0371_p0446a05║前依他性止門，已知一切法唯心想生，唯心生滅
X21n0371_p0446a06║無暫時住，今即因此而入真實性中觀門，故云思
X21n0371_p0446a07║惟心性無生無滅也。何者？不了法界似有心生，生
X21n0371_p0446a08║時覓之了不可得，則性即無生，既無有生，云何有
X21n0371_p0446a09║滅？滅則無心，而心性非無，故無滅也。次入真實性
X21n0371_p0446a10║中止門，故云不住見聞覺知。何者？心性雖無生滅，
X21n0371_p0446a11║本非色聲香味觸法，如何可得見聞覺知？設有可
X21n0371_p0446a12║見可聞可覺可知，便非心性，以心不自知心，心不
X21n0371_p0446a13║自見心故。又復不得別認不可見聞覺知境界以
X21n0371_p0446a14║為心性，故云永離一切分別之想。何者？心性雖復
X21n0371_p0446a15║不可見聞覺知，而見聞覺知體即是心，不可別喚
X21n0371_p0446a16║不見不聞不覺不知境界以為心也。△二明所超
X21n0371_p0446a17║漸漸能過空處、識處、無少處、非想非非想處等定境
X21n0371_p0446a18║界相，得相似空三昧。
X21n0371_p0446a19║觀行位中，習此真如實觀，直觀心性，永離分別，則
X21n0371_p0446a20║雖不學次第禪門，自漸能超四空定境，以彼四空
X21n0371_p0446a21║定境，皆不能離分別想故。且如入空處定者，必先
X21n0371_p0446a22║厭患色籠，修觀破色，緣無邊空而入於定，定心與
X21n0371_p0446a23║彼空處相應，住此覺知，是分別想，非無分別也。次
X21n0371_p0446a24║入識處定者，必先厭患虗空，捨空緣識而入於定，
X21n0371_p0446b01║定心與彼識處相應，住此覺知，亦是分別，非無分
X21n0371_p0446b02║別也。次入無少處定者，亦名無所有處，必先厭患
X21n0371_p0446b03║於識，捨識緣無所有而入於定，定心與彼無所有
X21n0371_p0446b04║處相應，住此覺知，亦是分別，非無分別也。次入非
X21n0371_p0446b05║想非非想處定者，必先厭患無所有處，捨無所有
X21n0371_p0446b06║想，緣非想非非想而入於定，定心與彼非想非非
X21n0371_p0446b07║想處相應，住此微細覺知，猶復是分別想，非無分
X21n0371_p0446b08║別，所以報盡還墮，不證真常也。今修真如實觀，永
X21n0371_p0446b09║離一切分別之想，所以觀行位中，即已善超三有，
X21n0371_p0446b10║而得相似空三昧門。△三、明觀成。
X21n0371_p0446b11║得相似空三昧時，識、想、受、行粗分別相不現在前。從
X21n0371_p0446b12║此修學，為善知識大慈悲者守護長養，是故離諸障
X21n0371_p0446b13║礙，勤修不廢，展轉能入心寂三昧。
X21n0371_p0446b14║既登觀行一品，即能圓伏五住煩惱，故心心數粗
X21n0371_p0446b15║分別相不現在前，十方諸佛菩薩、真善知識同皆
X21n0371_p0446b16║守護，令得長養，乃至能入心寂三昧。由觀心性無
X21n0371_p0446b17║生無滅而入三昧，故名心寂，心寂則色亦寂矣。初
X21n0371_p0446b18║正示觀門竟。△二、觀成勝進，又二：初、證入，二、離過。
X21n0371_p0446b19║今初：
X21n0371_p0446b20║得是三昧已，即復能入一行三昧。入是一行三昧已，
X21n0371_p0446b21║見佛無數，發深廣行心，住堅信位，所謂於奢摩他．毗
X21n0371_p0446b22║婆舍那二種觀道，決定信解，能決定向。
X21n0371_p0446b23║心寂色寂，是五品之終；一行三昧，是十信之始。觀
X21n0371_p0446b24║行位極，相似解發，故云即復能入也。言一行者，圓
X21n0371_p0446c01║信圓解，一行即一切行，一切行即一行，所謂繫緣
X21n0371_p0446c02║法界，一念法界，法界無外，更無餘行。以即空故，名
X21n0371_p0446c03║圓聖行；以即假故，名圓梵行及嬰病行；以即中故，
X21n0371_p0446c04║名圓天行。又事即理故，一心圓具聖梵天行；體即
X21n0371_p0446c05║用故，一心圓興嬰兒病行。又入一行三昧，即前所
X21n0371_p0446c06║明信奢摩他觀心；見佛無數，發深廣行心，即前所
X21n0371_p0446c07║明信毗婆舍那觀心。由此一心圓頓止觀，住六根
X21n0371_p0446c08║淨堅信位中，此但名為決定信解，決定能向一乘
X21n0371_p0446c09║大菩提心，登圓住也。圓住以上，乃名真實奢摩他、
X21n0371_p0446c10║毗婆舍那道故。△二、離過。
X21n0371_p0446c11║隨所修學世間諸禪三昧之業，無所樂著，乃至遍修
X21n0371_p0446c12║一切善根菩提分法，於生死中無所怯畏，不樂二乘。
X21n0371_p0446c13║圓教堅信位人，仍有二種。一者直修頓觀，中中流
X21n0371_p0446c14║入。二者或修漸及不定兩觀，雙照二邊。雖照二邊，
X21n0371_p0446c15║恒契中道。故學世間禪三昧時，不同凡夫之著有。
X21n0371_p0446c16║修出世間菩提分時，不同二乘之樂空也。二觀成
X21n0371_p0446c17║勝進竟。△三、結觀功能。
X21n0371_p0446c18║以依能習向二觀心最妙巧便，眾智所依行根本故。
X21n0371_p0446c19║明此真如實觀，乃是能向奢摩他、毗婆舍那二觀
X21n0371_p0446c20║心之最妙巧便，依此得成一心三智，故是眾智所
X21n0371_p0446c21║依，從此發生五行萬行，故是行之根本也。二、別釋
X21n0371_p0446c22║二觀竟。△三料簡。
X21n0371_p0446c23║復次，修學如上信解者，人有二種。何等為二？一者、利
X21n0371_p0446c24║根，二者、鈍根。其利根者，先已能知一切外諸境界唯
X21n0371_p0447a01║心所作，虗誑不實，如夢如幻等，決定無有疑慮，陰蓋
X21n0371_p0447a02║輕微，散亂心少，如是等人即應學習真如實觀。其鈍
X21n0371_p0447a03║根者，先未能知一切外諸境界悉唯是心，虗誑不實
X21n0371_p0447a04║故，染著情厚，蓋障數起，心難調伏，應當先學唯心識
X21n0371_p0447a05║觀。
X21n0371_p0447a06║雖依一實境界以修信解，並屬圓教名字位人，而
X21n0371_p0447a07║此圓人仍有利鈍。若久熏圓解，知境唯心，五濁習
X21n0371_p0447a08║輕者，則陰蓋輕微，散亂亦少，所以即可體達識心
X21n0371_p0447a09║本寂，了知三千宛然即空、假、中，名為學習真如實
X21n0371_p0447a10║觀也。若初獲圓聞，染情尚厚，五濁習重者，則蓋障
X21n0371_p0447a11║數起，心難調伏，所以必須照於起心，變造十界，知
X21n0371_p0447a12║其無不即空、假、中，名為先學唯心識觀也。然鈍根
X21n0371_p0447a13║之人不可即修真如實觀，而利根之人不妨亦修
X21n0371_p0447a14║唯心識觀，但以理攝事則名真如實觀，從事入理
X21n0371_p0447a15║則名唯心識觀耳。設欲捨事觀理，則既非唯心識
X21n0371_p0447a16║觀，又非真如實觀，所以大乘止觀深誡初心之人
X21n0371_p0447a17║不可越前二性，徑依第三性修，但可念念之中三
X21n0371_p0447a18║番並學，資成第三番也。准此，則名字位中止可先
X21n0371_p0447a19║習唯心識觀，以其未能不起九界心故，觀行初品
X21n0371_p0447a20║便可隨意修此二觀。若起九界心時則觀唯識，若
X21n0371_p0447a21║不起九界心時則觀真如，觀唯識則色寂而心亦
X21n0371_p0447a22║寂，觀真如則心寂而色亦寂也。初、正明二觀竟。△
X21n0371_p0447a23║二、曲為障緣三：初、現離障緣，二、求生淨土，三、結歎
X21n0371_p0447a24║方便。初中三：初、明障緣，二、示方便，三、明得離。今初。
X21n0371_p0447b01║若人雖學如是信解，而善根業薄未能進趣，諸惡煩
X21n0371_p0447b02║惱不得漸伏，其心疑怯，畏墮三惡道生八難處，畏不
X21n0371_p0447b03║常值佛菩薩等不得供養聽受正法，畏菩提行難可
X21n0371_p0447b04║成就，有如此疑怖及種種障礙等者。
X21n0371_p0447b05║雖學如是信解，謂依一實境界而學信解，亦即名
X21n0371_p0447b06║字初心人也。淨熏習淺故，善根業薄；染熏習厚故，
X21n0371_p0447b07║煩惱不伏。此須四句料簡：自有善根厚而煩惱薄
X21n0371_p0447b08║者，如前即應學習真如實觀者是也；自有善根厚
X21n0371_p0447b09║而煩惱厚者，如前應當先學唯心識觀者是也。若
X21n0371_p0447b10║善根雖薄，煩惱亦薄者，事可兩向。以煩惱薄故，可
X21n0371_p0447b11║習真如實觀；以善根薄故，或先學唯心識觀也。今
X21n0371_p0447b12║為善根薄而煩惱厚者，多疑多障，并不能即修唯
X21n0371_p0447b13║心識觀，須為別示善巧方便也。△二、示方便，又三：
X21n0371_p0447b14║初、稱名字，二、觀法身，三、修厭離。稱名字者，即附淨
X21n0371_p0447b15║分、分別、依他二性止觀，以助唯心識觀，對治不常
X21n0371_p0447b16║值佛菩薩聽法之畏。觀法身者，即附淨分、真實性
X21n0371_p0447b17║之止觀，以助真如實觀，對治菩提行難可成就之
X21n0371_p0447b18║畏。修厭離者，正破染分、分別、依他二性，成就唯心
X21n0371_p0447b19║識觀，漸伏煩惱，對治三惡八難之畏也。今初。
X21n0371_p0447b20║應於一切時、一切處，常勤誦念我之名字。
X21n0371_p0447b21║諸佛菩薩真實功德通別名號，並由證真實性，稱
X21n0371_p0447b22║性所成緣起作用，能與眾生作增上緣。眾生不了，
X21n0371_p0447b23║計有心外佛菩薩名，即為淨分分別性攝。若知名
X21n0371_p0447b24║號是我自心所現相分，即為淨分依他性攝。能于
X21n0371_p0447c01║一切時處常勤誦念，勿令間斷，則心不散亂，名為
X21n0371_p0447c02║妙止。名號歷然，名為妙觀。便可助顯唯心識觀，兼
X21n0371_p0447c03║有滅障勝功能矣。△二、觀法身。
X21n0371_p0447c04║若得一心，善根增長，其意猛利，當觀我法身，及一切
X21n0371_p0447c05║諸佛法身，與己自身，體性平等，無二無別，不生不滅，
X21n0371_p0447c06║常樂我淨，功德圓滿，是可歸依。
X21n0371_p0447c07║若得一心善根增長者，由前一切時處，勤念稱名，
X21n0371_p0447c08║伏除昏散也。昏散既除，意即猛利，堪依一實境界，
X21n0371_p0447c09║以修信解觀察。地藏大士及一切諸佛，同皆證此
X21n0371_p0447c10║現前一念自性清淨心如來之藏，以為法身。我身
X21n0371_p0447c11║亦復全攬自性清淨心如來之藏，以為其體。迷悟
X21n0371_p0447c12║雖殊，性恒平等。生佛唯此一心，故無二。不因迷悟
X21n0371_p0447c13║而有隔異，故無別。無始成就，故不生。永永常住，故
X21n0371_p0447c14║不滅。無對待，故常。無所受，故樂。無戲論，故我。無所
X21n0371_p0447c15║離，故淨。性具不可思議無漏清淨之業，究竟顯發，
X21n0371_p0447c16║故功德圓滿。是則歸依大士及佛，全即歸依自心。
X21n0371_p0447c17║故云自歸依佛．自歸依法．自歸依僧也。除自法外，
X21n0371_p0447c18║更于何處別有三寶可歸依耶？一切歸依三寶，無
X21n0371_p0447c19║論達與不達，尅實論之，皆是自歸依耳。△三、修厭
X21n0371_p0447c20║離。
X21n0371_p0447c21║又復觀察己身心相，無常、苦、無我、不淨，如幻如化，是
X21n0371_p0447c22║可厭離。
X21n0371_p0447c23║現前一念心性，本與大士諸佛體同。而由無始迷
X21n0371_p0447c24║惑，妄認四大為己身相，妄認六塵緣影為己心相。
X21n0371_p0448a01║譬如棄海認漚，安得不於常住之中妄見無常，樂
X21n0371_p0448a02║中受苦，自在性中不得自在，清淨性中妄成雜染。
X21n0371_p0448a03║而此無常苦無我不淨之妄身妄心，仍依現前一
X21n0371_p0448a04║念心性而起。但如幻化，非別有實。何乃被此虗誑
X21n0371_p0448a05║不實身心所惑，而起諸惡煩惱耶。修此厭離對治
X21n0371_p0448a06║分別染著，則能成就二種觀道也。二示方便竟。△
X21n0371_p0448a07║三、明得離。
X21n0371_p0448a08║若能修學如是觀者，速得增長淨信之心，所有諸障
X21n0371_p0448a09║漸漸損減。何以故？此人名為學習聞我名者，亦能學
X21n0371_p0448a10║習聞十方諸佛名者；名為學至心禮拜供養我者，亦
X21n0371_p0448a11║能學至心禮拜供養十方諸佛者；名為學聞大乘深
X21n0371_p0448a12║經者；名為學執持書寫供養恭敬大乘深經者；名為
X21n0371_p0448a13║學受持讀誦大乘深經者；名為學遠離邪見，於深正
X21n0371_p0448a14║義中不墮謗者；名為於究竟甚深第一實義中學信
X21n0371_p0448a15║解者；名為能除諸罪障者；名為當得無量功德聚者。
X21n0371_p0448a16║此人捨身終不墮惡道．八難之處，還聞正法，習信修
X21n0371_p0448a17║行，亦能隨願往生他方淨佛國土。
X21n0371_p0448a18║學如是觀，雙指法身及厭離觀也。現前一念之心，
X21n0371_p0448a19║即是依他起性。今觀法身，則能顯出依他性中圓
X21n0371_p0448a20║成實性。復修厭離，則能除滅依他性中徧計執性。
X21n0371_p0448a21║由顯圓成，則淨信增長。由除徧計，則諸障損減也。
X21n0371_p0448a22║何以故下。歎其善學。蓋我及十方諸佛，不過轉滅
X21n0371_p0448a23║依他中之徧計，令其淨盡。轉顯依他中之圓成，令
X21n0371_p0448a24║其滿足。秖此所顯圓成實性，名為一體三寶，亦名
X21n0371_p0448b01║究竟甚深第一實義。何者？如如之理，名為法寶。如
X21n0371_p0448b02║如之智，名為佛寶。理智不二，名為僧寶。滿證一體
X21n0371_p0448b03║三寶者，名為十方諸佛。分證一體三寶者，名為諸
X21n0371_p0448b04║大菩薩。詮顯一體三寶者，名為大乘深經。聞此一
X21n0371_p0448b05║體三寶而不疑惑，名為聞慧。觀察一體三寶而無
X21n0371_p0448b06║滯礙，名為思慧。念念覺此一體三寶而無間斷，名
X21n0371_p0448b07║為修慧。今此行人，既能一心稱名，觀察法身，厭離
X21n0371_p0448b08║妄執，則聞地藏洪名，即為徧聞十方佛名。禮拜供
X21n0371_p0448b09║養地藏，即為徧禮徧供十方諸佛。可謂佛不說法，
X21n0371_p0448b10║恒聞梵音。口無言聲，徧誦眾典。手不執卷，常演是
X21n0371_p0448b11║經。心不思惟，普照法界矣。有何罪障而不除，有何
X21n0371_p0448b12║功德而不滿，有何惡趣門而不閉，有何淨佛土而
X21n0371_p0448b13║不生耶。初現離障緣竟。△二、求生淨土。
X21n0371_p0448b14║復次，若人欲生他方現在淨國者，應當隨彼世界佛
X21n0371_p0448b15║之名字，專意誦念，一心不亂，如上觀察者，決定得生
X21n0371_p0448b16║彼佛淨國，善根增長，速獲不退。
X21n0371_p0448b17║上文既明求離障緣者，修三方便，不惟現離諸障，
X21n0371_p0448b18║兼能隨願往生。今更特明求生淨土者，若能修三
X21n0371_p0448b19║方便，不惟決生淨土，亦能現獲不退也。專意誦念
X21n0371_p0448b20║彼佛名字，令離昏散，即名一心不亂，即是稱名方
X21n0371_p0448b21║便也。如上觀察，即觀法身，及修厭離二方便也。具
X21n0371_p0448b22║三方便，則捨身定生彼國，現在善根增長，速獲不
X21n0371_p0448b23║退。故知持名有大功德，不可視作淺近法門。△三、
X21n0371_p0448b24║結歎方便二：初、歎一心業勝，二、簡雜亂益微。初又
X21n0371_p0448c01║二：初、正歎，二、結釋。今初。
X21n0371_p0448c02║當知如上一心繫念思惟諸佛平等法身，一切善根
X21n0371_p0448c03║中其業最勝。所謂勤修習者，漸漸能向一行三昧；若
X21n0371_p0448c04║到一行三昧者，則成廣大微妙行心，名得相似無生
X21n0371_p0448c05║法忍。
X21n0371_p0448c06║依於一實境界，以開圓解。知十方佛．我及眾生，同
X21n0371_p0448c07║一淨心為體，是名一心。常勤稱念佛之名字，是為
X21n0371_p0448c08║繫念。觀于諸佛法身，與己平等，是為思惟諸佛平
X21n0371_p0448c09║等法身。此于一切善根，則為最勝。故阿彌陀經云：
X21n0371_p0448c10║不可以少善根福德因緣，得生彼國。執持名號，一
X21n0371_p0448c11║日乃至七日，一心不亂，即得往生。由此執持名號，
X21n0371_p0448c12║即是多善根福德因緣故也。上明修二觀者，須得
X21n0371_p0448c13║色寂心寂三昧，方能入於一行三昧。今即以繫念
X21n0371_p0448c14║名字，而當唯心識觀，思惟法身，而當真如實觀，故
X21n0371_p0448c15║即能向一行三昧也。了達一心，而持名號，其功若
X21n0371_p0448c16║此，奈何弗信。
X21n0371_p0448c17║以能得聞我名字故；亦能得聞十方佛名字故；以能
X21n0371_p0448c18║至心禮拜供養我故；亦能至心禮拜供養十方諸佛
X21n0371_p0448c19║故；以能得聞大乘深經故；能執持書寫供養恭敬大
X21n0371_p0448c20║乘深經故；能受持讀誦大乘深經故；能於究竟甚深
X21n0371_p0448c21║第一實義中，不生怖畏，遠離誹謗，得正見心，能信解
X21n0371_p0448c22║故；決定除滅諸罪障故；現證無量功德聚故；
X21n0371_p0448c23║謂由圓聞．圓思．圓修，所以能到一行三昧也。聞我
X21n0371_p0448c24║名，聞十方佛名，聞大乘深經，即名字位中聞慧也。
X21n0371_p0449a01║至心禮拜供養我及諸佛，執持讀誦大乘深經，不
X21n0371_p0449a02║生怖畏，得正見心，即觀行位中思慧也。決定除滅
X21n0371_p0449a03║罪障，現證無量功德，即相似位中修慧也。△二、結。
X21n0371_p0449a04║所以者何？謂無分別菩提心寂靜智現起，發方便業
X21n0371_p0449a05║種種願行故。能聞我名者，謂得決定信利益行故，乃
X21n0371_p0449a06║至一切所能者皆得不退一乘因故。
X21n0371_p0449a07║無分別菩提心，即信解一實境界之心也。寂靜智
X21n0371_p0449a08║現，即習信奢摩他觀也。起發方便業種種願行，即
X21n0371_p0449a09║習信毗婆舍那觀也。由得決定信利益行，方為能
X21n0371_p0449a10║聞我名。由得不退一乘因，方為能至心禮拜等一
X21n0371_p0449a11║切所能。初歎一心業勝竟。△二、簡雜亂益微，又二：
X21n0371_p0449a12║初、聞猶不聞，二、修猶不修。今初。
X21n0371_p0449a13║若雜亂垢心，雖復稱誦我之名字，而不名為聞，以不
X21n0371_p0449a14║能生決定信解，但獲世間善報，不得廣大深妙利益。
X21n0371_p0449a15║不達心外無法，名之為雜。自心還取自心，名之為
X21n0371_p0449a16║亂。妄起種種染著，名之為垢。所以雖復稱誦，不得
X21n0371_p0449a17║為聞，以未聞地藏二字之實義故。地即心地，藏即
X21n0371_p0449a18║性藏，心性無二，安得有雜。既本無雜，何由有亂。既
X21n0371_p0449a19║已無亂，何得有垢。今彼不達無二心性，所以本無
X21n0371_p0449a20║雜亂垢中，妄成雜亂垢障，不聞地藏之圓名也。若
X21n0371_p0449a21║於名字位中，圓聞一實境界而生于慧，則心無雜。
X21n0371_p0449a22║隨於觀行位中，圓思唯識真如而生於慧，則心無
X21n0371_p0449a23║亂。次於相似位中，圓修一行三昧而生於慧，則心
X21n0371_p0449a24║無垢。乃成決定信解也。然雖雜亂垢心，稱誦名字，
X21n0371_p0449b01║亦獲世間種種善報。所謂現離衰惱，後生人天，漸
X21n0371_p0449b02║漸熏習，終成佛道。但現前不能即得廣大深妙利
X21n0371_p0449b03║益耳。△二、修猶不修。
X21n0371_p0449b04║如是雜亂垢心，隨其所修一切諸善，皆不能得深大
X21n0371_p0449b05║利益。
X21n0371_p0449b06║意顯若開圓解，則隨所修善，皆得大益。所謂圓人
X21n0371_p0449b07║受法，無法不圓也。二示二種觀道，以顯圓行竟。△
X21n0371_p0449b08║三、示三忍四佛以彰圓位三：初、總標，二、別釋，三、簡
X21n0371_p0449b09║修。今初。
X21n0371_p0449b10║善男子！當知如上勤心修學無相禪者，不久能獲深
X21n0371_p0449b11║大利益，漸次作佛。
X21n0371_p0449b12║無相禪，即指依於一實境界所修唯識．真如二種
X21n0371_p0449b13║觀也。此二種觀，無生死相，無涅槃相，故名無相。而
X21n0371_p0449b14║悉具足止觀定慧，故名為禪。梵語禪那，此翻靜慮。
X21n0371_p0449b15║靜即止定，慮即觀慧，亦即寂照之異名也。深大利
X21n0371_p0449b16║益，意指功德莊嚴。漸次作佛，意指智慧莊嚴。又利
X21n0371_p0449b17║益約忍，約無間道。作佛約智，約解脫道也。△二、別
X21n0371_p0449b18║釋二：初、釋利益，二、釋作佛。初又二：初、明入位，二、釋
X21n0371_p0449b19║忍義。今初。
X21n0371_p0449b20║深大利益者，所謂得入堅信法位，成就信忍故；入堅
X21n0371_p0449b21║修位，成就順忍故；入正真位，成就無生忍故；
X21n0371_p0449b22║十、發趣心名堅信忍；十、長養心名堅法忍；十、金剛
X21n0371_p0449b23║心名堅修忍。今但合稱為堅修位，體性十地名無
X21n0371_p0449b24║生忍，分證法身名入菩薩正位也。然諸經明忍，開
X21n0371_p0449c01║合多少不同，大小橫豎亦異，今須略辯以示方隅，
X21n0371_p0449c02║復須以義定名令其不濫，共為三意：一．列名；二．解
X21n0371_p0449c03║釋；三．結屬。一、列名者，或明二忍，謂一、生忍；二、法忍。
X21n0371_p0449c04║或明三忍，如此文。或明四忍，謂一、伏忍；二、順忍；三、
X21n0371_p0449c05║無生忍；四、寂滅忍。或明五忍，謂加第二信忍。或明
X21n0371_p0449c06║六忍，謂加第三和從忍，順為第四也。二、解釋者，小
X21n0371_p0449c07║乘以耐怨害為生忍，耐勤苦為法忍，非今所用。別
X21n0371_p0449c08║教以地前名生忍則淺，地上名法忍則深，亦非所
X21n0371_p0449c09║用。圓教明十界假名皆空故為生忍，十界實法皆
X21n0371_p0449c10║空故為法忍，圓觀二空無次第無淺深也。三、忍者，
X21n0371_p0449c11║別教則十信為信忍，三十心為順忍，登地為無生
X21n0371_p0449c12║忍；圓教則初後皆信實相，悉名信忍；初後皆與實
X21n0371_p0449c13║相不相違背，悉名順忍；初後皆不起二邊心，悉名
X21n0371_p0449c14║為無生忍也。四、忍者，別教則以十信為伏忍、順忍．
X21n0371_p0449c15║無生忍如前說，妙覺名寂滅忍；圓教則從初心至
X21n0371_p0449c16║金剛頂，皆悉圓伏五住，皆名伏忍；初後皆悉休息
X21n0371_p0449c17║眾行，通得名寂滅忍；順及無生，例如前說也。五、忍
X21n0371_p0449c18║者，別教以十信初心為伏，後心為信，順等如前，圓
X21n0371_p0449c19║亦如前說也。六、忍者，別教則分十住以為和從，十
X21n0371_p0449c20║行、十向為順；圓教則始終不乖實相，悉得名和從
X21n0371_p0449c21║也。三、結屬者，今經言局意圓，不論二忍、三忍、四忍、
X21n0371_p0449c22║五忍、六忍，但取觀行位中所有諸忍，束之以為信
X21n0371_p0449c23║忍；相似位中所有諸忍，束之以為順忍；分證乃至
X21n0371_p0449c24║極位所有諸忍，束為無生忍也。△二、釋忍義。
X21n0371_p0450a01║又成就信忍者，能作如來種性故；成就順忍者，能解
X21n0371_p0450a02║如來行故；成就無生忍者，得如來業故；
X21n0371_p0450a03║如來無漏智慧所依妙定，名之為忍。依于此忍發
X21n0371_p0450a04║一切智，作如來種，故名信忍。依於此忍發道種智，
X21n0371_p0450a05║解如來行，故名順忍。依於此忍而發一切種智，得
X21n0371_p0450a06║如來業，名無生忍。非橫非豎，可橫可豎，豎約三位，
X21n0371_p0450a07║橫約一心也。初釋利益竟。△二、釋作佛。
X21n0371_p0450a08║漸次作佛者，略說有四種。何等為四？一者、信滿法故
X21n0371_p0450a09║作佛，所謂依種性地，決定信諸法不生、不滅，清淨平
X21n0371_p0450a10║等，無可願求故。二者、解滿法故作佛，所謂依解行地，
X21n0371_p0450a11║深解法性，知如來業無造、無作，於生死、涅槃不起二
X21n0371_p0450a12║想，心無所怖故。三者、證滿法故作佛，所謂依淨心地，
X21n0371_p0450a13║以得無分別寂靜法智及不思議自然之業，無求想
X21n0371_p0450a14║故。四者、一切功德行滿足故作佛，所謂依究竟菩薩
X21n0371_p0450a15║地，能除一切諸障，無明夢盡故。
X21n0371_p0450a16║滿法，謂一實境界，圓滿無分別法也。信滿法故，觀
X21n0371_p0450a17║行即佛。解滿法故，相似即佛。證滿法故，分證即佛。
X21n0371_p0450a18║功德行滿足故，究竟即佛。性恒平等，故皆名佛。修
X21n0371_p0450a19║分明昧，故說有四。圓家之漸，漸無不圓。天台六即，
X21n0371_p0450a20║蓋本諸此。除慢除怯，盡美盡善之法門也。二別釋
X21n0371_p0450a21║竟。△三、簡修二：初、簡三種人，二、示十種相。今初：
X21n0371_p0450a22║復次，當知若修學世間有相禪者，有三種。何等為三？
X21n0371_p0450a23║一者、無方便信解力故，貪受諸禪三昧功德而生憍
X21n0371_p0450a24║慢，為禪所縛，退求世間。二者、無方便信解力故，依禪
X21n0371_p0450b01║發起偏厭離行，怖怯生死，退墮二乘。三者、有方便信
X21n0371_p0450b02║解力，所謂依止一實境界，習近奢摩他．毗婆舍那二
X21n0371_p0450b03║種觀道故，能信解一切法唯心想生，如夢如幻等，雖
X21n0371_p0450b04║獲世間諸禪功德而不堅著，不復退求三有之果。又
X21n0371_p0450b05║信知生死即涅槃故，亦不怖怯，退求二乘。
X21n0371_p0450b06║上明修出世間無相禪者，速能成就三忍四佛。今
X21n0371_p0450b07║簡修學世間有相禪者，則有三種差別。欲人先學
X21n0371_p0450b08║大乘進趣方便，依于一實境界而修信解，庶不悞
X21n0371_p0450b09║墮世間及二乘也。言有相者，即是十二門禪，所謂
X21n0371_p0450b10║四禪．四等．四無色定，皆有境相可攀緣也。貪受諸
X21n0371_p0450b11║禪而生憍慢，名增上慢。甫伏欲界思惑，仍起上界
X21n0371_p0450b12║思惑，暫離欲縛，仍被禪縛，故遂違遠菩提，退求世
X21n0371_p0450b13║間色無色界果報樂也。依禪發起偏厭離行者，謂
X21n0371_p0450b14║由證得初禪等故，定心觀察三界過患，見生死苦，
X21n0371_p0450b15║斷煩惱集，欣涅槃滅，修永離道，不復發起大悲方
X21n0371_p0450b16║便也。若依一實境界以為最初方便，習學奢摩他．
X21n0371_p0450b17║毗婆舍那不二止觀，則知一切諸法唯心想生，皆
X21n0371_p0450b18║如夢幻，當體不實，何容於此夢幻之法而生堅著．
X21n0371_p0450b19║生怖怯耶？是知無方便信解者，貪著諸禪，則成生
X21n0371_p0450b20║死有相；依禪起厭，則成涅槃空相。若有方便信解
X21n0371_p0450b21║者，遊戲諸禪，禪不能縛，即生死之有，便是實相之
X21n0371_p0450b22║有；深觀涅槃，亦不取證，即涅槃之空，便是第一義
X21n0371_p0450b23║空。實相之有，有無有相；第一義空，空無空相，一一
X21n0371_p0450b24║皆成無相禪矣。△二、示十種相。
X21n0371_p0450c01║如是修學一切諸禪三昧法者，當知有十種次第相
X21n0371_p0450c02║門，具足攝取禪定之業，能令學者成就相應，不錯不
X21n0371_p0450c03║謬。何等為十？
X21n0371_p0450c04║此明不論修學無相有相諸禪，並須知此十種相
X21n0371_p0450c05║門，方能成就不錯謬也。若不得此十門意者，世間
X21n0371_p0450c06║初禪尚難成就，況出世間上上禪耶？若得此十門
X21n0371_p0450c07║意，則一切禪定之業，無不具足攝取成就。
X21n0371_p0450c08║一者、攝念方便相；
X21n0371_p0450c09║此如天台止觀所明二十五前方便也。不論修學
X21n0371_p0450c10║世．出世禪，並須具之。一．具五緣，二．訶五欲，三．棄五
X21n0371_p0450c11║蓋，四．調五事，五．行五法，幸自細簡。摩訶止觀．禪波
X21n0371_p0450c12║羅蜜等書。
X21n0371_p0450c13║二者、欲住境界相；
X21n0371_p0450c14║此是內方便之初門，謂或繫緣止，或制心止，或體
X21n0371_p0450c15║真止，必各各有所觀境也。
X21n0371_p0450c16║三者、初住境界，分明了了知出．知入相。
X21n0371_p0450c17║此是內方便中初學安心法也。隨所觀境，不令昏
X21n0371_p0450c18║散。坐起則知出相，坐時則知入相。
X21n0371_p0450c19║四者、善住境界得堅固相；
X21n0371_p0450c20║此是內方便中已得安心法也。且如修安般者，則
X21n0371_p0450c21║心善住於出入息，乃至修體真者，則心善住諸法
X21n0371_p0450c22║空等。
X21n0371_p0450c23║五者、所作思惟，方便勇猛，轉求進趣相。
X21n0371_p0450c24║且如修安般者，已得欲界粗住，轉求細住，乃至修
X21n0371_p0451a01║體真者，歷觀諸法，無不空也。
X21n0371_p0451a02║六者、漸得調順，稱心喜樂，除疑惑信解，自安慰相。
X21n0371_p0451a03║且如修安般者，證欲界定，覺心明淨，與定相應，定
X21n0371_p0451a04║法持心，無分散意。乃至修體真者，了了信解諸法
X21n0371_p0451a05║本空也。
X21n0371_p0451a06║七者、尅獲勝進，意所專者，少分相應，覺知利益相。
X21n0371_p0451a07║且如修安般者，從未到定，泯然虗豁，失於欲界之
X21n0371_p0451a08║身，始證初禪八觸：或動、或痒、或涼、或暖、或輕、或重、
X21n0371_p0451a09║或澁、或滑。隨發一觸，則有十種善法功德相應俱
X21n0371_p0451a10║起：一、定，二、空，三、明淨，四、喜悅，五、樂，六、善心生，七、知
X21n0371_p0451a11║見明了，八、無累解脫，九、境界現前，十、心調柔軟。故
X21n0371_p0451a12║云少分相應覺知利益相也。乃至修體真者，發得
X21n0371_p0451a13║初禪，與法空理少得相應覺知利益也。
X21n0371_p0451a14║八者、轉修增明所習堅固得勝功德對治成就相。
X21n0371_p0451a15║且如修安般者，已發初禪五支成就，所謂一覺、二
X21n0371_p0451a16║觀、三喜、四樂、五一心支，不退不轉，對治欲散，具足
X21n0371_p0451a17║成就初禪功德。乃至修體真者，空理增明，斷諸有
X21n0371_p0451a18║結也。
X21n0371_p0451a19║九者、隨心有所念，作外現功業，如意相應，不錯不謬
X21n0371_p0451a20║相。
X21n0371_p0451a21║且如證初禪者，能起二種變化，謂初禪化、欲界化；
X21n0371_p0451a22║證二禪者，能起三化；證三禪者，能起四化；證四禪
X21n0371_p0451a23║者，能起五化，共名十四變化。乃至證體真者，能起
X21n0371_p0451a24║六神通也。
X21n0371_p0451b01║十者、若更異修，依前所得而起方便，次第成就，出入
X21n0371_p0451b02║隨心，超越自在相。
X21n0371_p0451b03║且如證初禪者，若更異修四禪．四等．四無色定，并
X21n0371_p0451b04║及觀練熏修一切諸禪，無不依于所得初禪而起
X21n0371_p0451b05║方便，乃可次第成就；既成就已，乃能出入隨心；既
X21n0371_p0451b06║隨心已，乃能超越自在。又如已證體真止者，或更
X21n0371_p0451b07║異修方便隨緣止，乃至息二邊分別止，亦無不依
X21n0371_p0451b08║于所得體真止而起方便，乃能次第成就，出入隨
X21n0371_p0451b09║心，超越自在也。
X21n0371_p0451b10║是名十種次第相門攝修禪定之業。
X21n0371_p0451b11║縱令修學唯心識觀，真如實觀，出世無相禪者，亦
X21n0371_p0451b12║必有此十種次第相門，方獲成就。方與奢摩他．毗
X21n0371_p0451b13║婆舍那，恒得相應。思之思之。二示進趣義竟。△三、
X21n0371_p0451b14║示善巧說二：初、問，二、答。今初。
X21n0371_p0451b15║爾時，堅淨信菩薩摩訶薩問地藏菩薩摩訶薩言：汝
X21n0371_p0451b16║云何巧說深法，能令眾生得離怯弱？
X21n0371_p0451b17║上雖開示一實境界徹底分明，猶恐愚鈍眾生於
X21n0371_p0451b18║空假中宛轉相即之義未能信解，則不能修二種
X21n0371_p0451b19║觀道，故特問之。又由佛先歎其善安慰說故也。△
X21n0371_p0451b20║二、答為二：初、示種種巧說，二、明離相違過。初中二：
X21n0371_p0451b21║初、總示，二、別明。今初。
X21n0371_p0451b22║地藏菩薩摩訶薩言：善男子！當知初學發意，求向大
X21n0371_p0451b23║乘，未得信心者，於無上道甚深之法，喜生疑怯。我嘗
X21n0371_p0451b24║以巧便，宣顯實義而安慰之，令離怯弱，是故號我為
X21n0371_p0451c01║善安慰說者。
X21n0371_p0451c02║△二、別明三：初、慰小心怯弱，二、慰不解意旨，三、慰
X21n0371_p0451c03║妄計自然。小心怯弱，由聞大乘即假義生，故以大
X21n0371_p0451c04║乘即空慰之。不解意旨，由聞大乘即空義生，故以
X21n0371_p0451c05║大乘即中慰之。妄計自然，由執即中性德義生，故
X21n0371_p0451c06║以大乘修得慰之也。初中三：初、明怯弱，二、明善說，
X21n0371_p0451c07║三、明得益。今初。
X21n0371_p0451c08║云何安慰？所謂鈍根小心眾生，聞無上道最勝最妙，
X21n0371_p0451c09║意雖貪樂，發心願向，而復思念：求無上道者，要須積
X21n0371_p0451c10║功廣極，難行苦行，自度度他，劫數長遠，於生死中久
X21n0371_p0451c11║受勤苦，方乃得獲。以是之故，心生怯弱。
X21n0371_p0451c12║本為執性廢修者，說此稱性修行之法，是圓有門。
X21n0371_p0451c13║而鈍根聞之，則作三大阿僧祇劫苦行之解，又以
X21n0371_p0451c14║小心而生怯弱也。△二、明善說。
X21n0371_p0451c15║我即為說真實之義，所謂一切諸法本性自空，畢竟
X21n0371_p0451c16║無我、無作、無受、無自、無他、無行、無到、無有方所，亦無
X21n0371_p0451c17║過去、現在、未來，乃至為說十八空等無有生死、涅槃
X21n0371_p0451c18║一切諸法定實之相而可得者。又復為說一切諸法
X21n0371_p0451c19║如幻、如化、如水中月、如鏡中像、如乾闥婆城、如空谷
X21n0371_p0451c20║響、如陽光、如泡、如露、如燈、如目𪾼、如夢、如電、如雲，煩
X21n0371_p0451c21║惱生死性甚微弱，易可令滅。又煩惱生死畢竟無體，
X21n0371_p0451c22║求不可得，本來不生，實更無滅，自性寂靜，即是涅槃。
X21n0371_p0451c23║此是善說第一義空以破有執，皆約圓教空門，仍
X21n0371_p0451c24║復依三諦說。初云所謂一切諸法乃至而可得者，
X21n0371_p0452a01║即圓真諦。次云又復為說乃至易可令滅，即圓俗
X21n0371_p0452a02║諦。後云又煩惱生死乃至即是涅槃，是圓中諦也。
X21n0371_p0452a03║初言一切諸法者，即十界百界千如假實國土等
X21n0371_p0452a04║法也。本性自空者，緣生無性也。畢竟無我者，十界
X21n0371_p0452a05║內外諸法推求主宰實不可得也。無作無受者，無
X21n0371_p0452a06║我故無作因受果之人也。無自無他者，既無我人
X21n0371_p0452a07║則不可分別自他也。無行無到無有方所者，既無
X21n0371_p0452a08║實迷亦無實悟，無有此岸彼岸處所可分別也。亦
X21n0371_p0452a09║無過去現在未來者，過去已滅、現在不住、未來未
X21n0371_p0452a10║有，三世皆悉性空寂滅也。十八空者，空尚非一，那
X21n0371_p0452a11║有十八？約十八境而顯空理，名十八空。所謂一內
X21n0371_p0452a12║空、二外空、三內外空、四空空、五大空、六第一義空、
X21n0371_p0452a13║七有為空、八無為空、九畢竟空、十無始空、十一散
X21n0371_p0452a14║空、十二性空、十三自相空、十四諸法空、十五不可
X21n0371_p0452a15║得空，十六無法空，十七有法空，十八無法有法空
X21n0371_p0452a16║也。生滅涅槃，一切諸法，皆無定實之相，所謂性真
X21n0371_p0452a17║常中，求於去來迷悟生死，了無所得，此則一空一
X21n0371_p0452a18║切空，假中皆空，依于圓融真諦說也。如幻如化等
X21n0371_p0452a19║者，非有似有，有非實有，五住煩惱，二種生死，性皆
X21n0371_p0452a20║微弱易滅，此則一假一切假，空中皆假，依於圓融
X21n0371_p0452a21║俗諦說也。是中舉十四喻，總是六喻．九喻．十喻，出
X21n0371_p0452a22║沒開合有殊，而義並無增減。又雖並含空假中意，
X21n0371_p0452a23║而皆對治實有法執，仍屬空門。言陽光者，即是陽
X21n0371_p0452a24║𦦨，亦名野馬燈𦦨，喻其易滅目𪾼，妄見空華，電不
X21n0371_p0452b01║久停，雲易出沒，餘並可知。又五住煩惱，二種生死，
X21n0371_p0452b02║即以一實境界法性為體，故畢竟別無自體可得，
X21n0371_p0452b03║即是不生不滅，寂靜涅槃，此則一中一切中，空假
X21n0371_p0452b04║皆中，依于圓融中諦說也。而亦對治實有法執，還
X21n0371_p0452b05║屬空門。△三明得益
X21n0371_p0452b06║如此所說，能破一切諸見，損自身心執著想故，得離
X21n0371_p0452b07║怯弱。
X21n0371_p0452b08║一切皆空，何所不破？涅槃尚空，況復身心情見？一
X21n0371_p0452b09║切皆假，復何所不破？涅槃亦假，況復身心情見？一
X21n0371_p0452b10║切非空非假，又何所不破？生死煩惱皆悉非空非
X21n0371_p0452b11║假，更何得有身心情見？所以能破諸見，能損執著，
X21n0371_p0452b12║令離佛道長遠之怯弱也。初慰小心怯弱竟。△二、
X21n0371_p0452b13║慰不解意旨三：初、明不解，二、明善說，三、明得益。初
X21n0371_p0452b14║又三：初、直標不解，二、示佛旨意，三、正明謬解。今初。
X21n0371_p0452b15║復有眾生不解如來言說旨意故而生怯弱。
X21n0371_p0452b16║△二、示佛旨意
X21n0371_p0452b17║當知如來言說旨意者，所謂如來已能見彼一實境
X21n0371_p0452b18║界故，究竟得離生老病死眾惡之法，證彼法身常恒
X21n0371_p0452b19║清涼不變等無量功德聚。復能了了見一切眾生身
X21n0371_p0452b20║中，皆有如是真實微妙清淨功德，而為無明闇染之
X21n0371_p0452b21║所覆障，長夜恒受生老病死無量眾苦。如來於此起
X21n0371_p0452b22║大慈悲意，欲令一切眾生離於眾苦，同獲法身第一
X21n0371_p0452b23║義樂。而彼法身是無分別離念之法，唯有能滅虗妄
X21n0371_p0452b24║識想不起念者乃所應得。但一切眾生常樂分別取
X21n0371_p0452c01║著諸法，以顛倒妄想故而受生死。是故如來為欲令
X21n0371_p0452c02║彼離於分別執著想故，說一切世間法畢竟體空無
X21n0371_p0452c03║所有，乃至一切出世間法亦畢竟體空無所有。若廣
X21n0371_p0452c04║說者如十八空，如是顯示一切諸法皆不離菩提體。
X21n0371_p0452c05║菩提體者，非有非無、非非有非非無非有無俱，非一
X21n0371_p0452c06║非異、非非一非非異非一異俱，乃至畢竟無有一相
X21n0371_p0452c07║而可得者，以離一切相故。離一切相者，所謂不可依
X21n0371_p0452c08║言說取，以菩提法中無有受言說者及無能言說者
X21n0371_p0452c09║故。又不可依心念知，以菩提法中無有能取可取、無
X21n0371_p0452c10║自無他、離分別相故。若有分別想者，則為虗偽，不名
X21n0371_p0452c11║相應。
X21n0371_p0452c12║見彼一實境界，證於中道實相體也。究竟得離生
X21n0371_p0452c13║老病死，即證如實空義也。證彼無量功德，即證如
X21n0371_p0452c14║實不空義也。自證三德秘藏，了知眾生同具如是
X21n0371_p0452c15║三德秘藏，故起大慈大悲，欲拔其苦，欲與其樂，為
X21n0371_p0452c16║說畢竟第一義空，令彼得離分別執著。然所謂一
X21n0371_p0452c17║切世間法．一切出世間法，畢竟體空無所有者，正
X21n0371_p0452c18║以十界假實國土染淨諸法，皆不離菩提體，所以
X21n0371_p0452c19║別無自體，正顯因緣所生無不即中，而菩提體即
X21n0371_p0452c20║是一實境界第一義自性清淨心如來之藏，此體
X21n0371_p0452c21║本自非有非無，乃至離分別相故也。言菩提體非
X21n0371_p0452c22║有者，不同情計生死有故。言菩提體非無者，不同
X21n0371_p0452c23║情計斷滅無故。非非有非非無者，不墮雙非戲論
X21n0371_p0452c24║句故。非有無俱者，不墮雙亦相違句故。非一者，不
X21n0371_p0453a01║變隨緣作種種故。非異者，隨緣不變無二性故。非
X21n0371_p0453a02║非一非非異者，離戲論句故。非一異俱者，離相違
X21n0371_p0453a03║句故。乃至畢竟無有一相而可得者，不墮有無一
X21n0371_p0453a04║異種種四句相故。言菩提體離一切相者，以不可
X21n0371_p0453a05║依言說取，亦不可依心念知故，即是言語道斷，心
X21n0371_p0453a06║行處滅，方顯菩提法體。此等開示，本依圓教非有
X21n0371_p0453a07║非空門說，三諦皆悉非有非空，大部般若多明此
X21n0371_p0453a08║義，昧者不知，故判作空宗耳。△三、正明謬解
X21n0371_p0453a09║如是等說，鈍根眾生不能解者，謂無上道如來法身
X21n0371_p0453a10║但唯空法，一向畢竟而無所有。其心怯弱，畏墮無所
X21n0371_p0453a11║得中，或生斷滅想，作增減見，轉起誹謗，自輕輕他。
X21n0371_p0453a12║遮遣情執，本為顯示法性無分別體，而鈍根隨語
X21n0371_p0453a13║謬解，一向謂空，或生恐畏，或計斷滅。畏則作增見，
X21n0371_p0453a14║而轉起誹謗，謂非佛說。計則作減見，而自輕輕他，
X21n0371_p0453a15║謂歸斷滅也。初明不解竟。△二、明善說。
X21n0371_p0453a16║我即為說如來法身自性不空，有真實體，具足無量
X21n0371_p0453a17║清淨功業，從無始世來自然圓滿，非修非作，乃至一
X21n0371_p0453a18║切眾生身中亦皆具足，不變不異，無增無減。
X21n0371_p0453a19║此依圓教有門，直顯法身中道之體，諸佛眾生平
X21n0371_p0453a20║等具足，非斷滅也。△三明得益
X21n0371_p0453a21║如是等說，能除怯弱，是名安慰。
X21n0371_p0453a22║二慰不解意旨竟。△三、慰妄計自然三：初、明妄計，
X21n0371_p0453a23║二、明善說，三、明得益。今初。
X21n0371_p0453a24║又復愚癡堅執眾生，聞如是等說亦生怯弱，以取如
X21n0371_p0453b01║來法身本來滿足非修非作相故，起無所得相而生
X21n0371_p0453b02║怯弱，或計自然墮邪倒見。
X21n0371_p0453b03║圓滿菩提歸無所得，以無所得則無所不得，故得
X21n0371_p0453b04║大用現前二利滿足。而彼妄起無所得相，則以不
X21n0371_p0453b05║可湊泊而生怯弱。又妄計生佛平等不假修習，聞
X21n0371_p0453b06║說婬怒癡性即是佛性，則恣行貪恚無慚恥心；聞
X21n0371_p0453b07║說幻化空身即是法身，則寶其臭穢不復厭離；聞
X21n0371_p0453b08║說地獄天宮皆為淨土，則安此泥沙不求出要。當
X21n0371_p0453b09║今談圓頓者類皆墮此，亦可哀也。△二、明善說。
X21n0371_p0453b10║我即為說修行一切善法增長滿足，生如來色身，得
X21n0371_p0453b11║無量功德清淨果報。
X21n0371_p0453b12║此依圓教全性起修之義，仍屬有門，對治無所得
X21n0371_p0453b13║見，并治自然邪倒見也。△三明得益
X21n0371_p0453b14║如此等說，令離怯弱，是名安慰。
X21n0371_p0453b15║初示種種巧說竟。△二、明離相違過三：初、標，二、釋，
X21n0371_p0453b16║三、結。今初。
X21n0371_p0453b17║而我所說甚深之義，真實相應無有諸過，以離相違
X21n0371_p0453b18║說故。云何知離相違相？
X21n0371_p0453b19║△二、釋為三：初、釋慰怯弱者所說空義，二、釋慰不
X21n0371_p0453b20║解者所說不空義，三、釋慰妄計者所說修得義。今
X21n0371_p0453b21║初。
X21n0371_p0453b22║所謂如來法身中，雖復無有言說境界，離心想念，非
X21n0371_p0453b23║空非不空，乃至無一切相，不可依言說示。而據世諦
X21n0371_p0453b24║幻化因緣假名法中，相待相對，則可方便顯示而說。
X21n0371_p0453c01║以彼法身性實無分別，離自相離他相，無空無不空，
X21n0371_p0453c02║乃至遠離一切諸相故，說彼法體為畢竟空無所有。
X21n0371_p0453c03║以離心分別（之時），想念則盡，（更）無一相而能自見自知
X21n0371_p0453c04║為有。是故空義決定真實，相應不謬。
X21n0371_p0453c05║此明如來藏如實空義，與彼藏體相應不謬也。△
X21n0371_p0453c06║二、釋慰不解者不空義。
X21n0371_p0453c07║復次，即彼空義中，以離分別妄想心念故，則盡畢竟
X21n0371_p0453c08║無有一相而可空者，以唯有真實故，即為不空。所謂
X21n0371_p0453c09║離識想故，無有一切虗偽之相，畢竟常恒，不變不異，
X21n0371_p0453c10║以更無一相可壞可滅，離增減故。又彼無分別實體
X21n0371_p0453c11║之處，從無始世來，具無量功德自然之業，成就相應，
X21n0371_p0453c12║不離不脫，故說為不空。
X21n0371_p0453c13║此明如來藏如實不空義，正從如實空義而顯，恒
X21n0371_p0453c14║與無分別之藏體相應也。△三、釋慰妄計者所說
X21n0371_p0453c15║修得義。
X21n0371_p0453c16║如是實體功德之聚，一切眾生雖復有之，但為無明
X21n0371_p0453c17║𪾼覆障故而不知見，不能尅獲功德利益，與無莫異
X21n0371_p0453c18║說名未有。以不知見彼法體所有功德利益之業，非
X21n0371_p0453c19║彼眾生所能受用，不明屬彼，唯依遍修一切善法，對
X21n0371_p0453c20║治諸障見彼法身，然後乃獲功德利益。是故說，修一
X21n0371_p0453c21║切善法，生如來色身。
X21n0371_p0453c22║此明如來藏所具性德，必藉修顯，故名修得，亦不
X21n0371_p0453c23║違平等體也。今更借喻以合明之。譬如室中本無
X21n0371_p0453c24║鬼魅蛇蟲，但有金銀珍寶，盲人不見，觸彼珍寶而
X21n0371_p0454a01║受毀傷，妄計蛇鬼，憂怖失措。今指蛇鬼本無，名為
X21n0371_p0454a02║如實空義；珍寶本有，名為實不空義。須彼盲人去
X21n0371_p0454a03║無明膜，開智慧眼，方能受用金銀珍寶，名修得義。
X21n0371_p0454a04║二乘信如來語，知無蛇鬼，不生恐怖，于空作證，如
X21n0371_p0454a05║彼盲人兀然中坐，不觸珍寶，故不能見不空義也。
X21n0371_p0454a06║又如來色身，亦如乳中醍醐，尼拘律子中五丈樹
X21n0371_p0454a07║性，不可謂有，不可謂無，須藉因緣，然後得之。二、釋
X21n0371_p0454a08║竟。△三、結。
X21n0371_p0454a09║善男子！如我所說甚深之義，決定真實離相違過，當
X21n0371_p0454a10║如是知。
X21n0371_p0454a11║正說段中，二、演說竟。△三獲益。
X21n0371_p0454a12║爾時，地藏菩薩摩訶薩說如此等殊勝方便深要法
X21n0371_p0454a13║門時，有十萬億眾生發阿耨多羅三藐三菩提心，住
X21n0371_p0454a14║堅信位；復有九萬八千菩薩得無生法忍。一切大眾
X21n0371_p0454a15║各以天妙香華，供養於佛及地藏菩薩摩訶薩。
X21n0371_p0454a16║初、開圓解。能知如來秘密之藏，名為發無上心。信
X21n0371_p0454a17║解不動，名為堅信觀行佛也。證圓初住，名得無生
X21n0371_p0454a18║法忍分證佛也。天妙香華以為供養，表圓道無作
X21n0371_p0454a19║緣了。二、正說段竟。
X21n0371_p0454a20║△三流通段三：初、囑付受持，二、結法名義，三、時眾
X21n0371_p0454a21║歡喜。初中二：初、囑付，二、受持。今初。
X21n0371_p0454a22║爾時，佛告諸大眾言：汝等各各應當受持此法門，隨
X21n0371_p0454a23║所住處，廣令流布。所以者何？如此法門，甚為難值，能
X21n0371_p0454a24║大利益。若人得聞彼地藏菩薩摩訶薩名號，及信其
X21n0371_p0454b01║所說者，當知是人速能得離一切所有諸障礙事，疾
X21n0371_p0454b02║至無上道。
X21n0371_p0454b03║汝等各各下。正勸受持廣布。所以者何下。釋成囑
X21n0371_p0454b04║勸意也。疾至無上道者。顯是圓頓純妙法門，不同
X21n0371_p0454b05║方便權說。△二、受持
X21n0371_p0454b06║於是大眾皆同發言：我當受持，流布世間，不敢令忘。
X21n0371_p0454b07║△二、結法名義二：初、問，二、答。今初。
X21n0371_p0454b08║爾時，堅淨信菩薩摩訶薩白佛言：世尊！如是所說六
X21n0371_p0454b09║根聚修多羅中名何法門？此法真要我當受持，令末
X21n0371_p0454b10║世中普皆得聞。
X21n0371_p0454b11║本是堅淨信菩薩，代為末世眾生請問，所以還請
X21n0371_p0454b12║結名受持，流通永永也。由結名故，則顯真要，真是
X21n0371_p0454b13║經體，要是經宗，宗體既明，方有力用也。△二答
X21n0371_p0454b14║佛告堅淨信菩薩：此法門名為占察善惡業報，亦名
X21n0371_p0454b15║消除諸障增長淨信，亦名開示求向大乘者進趣方
X21n0371_p0454b16║便顯出甚深究竟實義，亦名善安慰說令離怯弱速
X21n0371_p0454b17║入堅信決定法門。依如是名義，汝當受持。
X21n0371_p0454b18║結此諸名，各有通別二義。通則一部圓詮，皆是占
X21n0371_p0454b19║察善惡業報之義，略如玄義所明。又皆能除障增
X21n0371_p0454b20║信，皆是開示大乘進趣方便，皆能顯深實義，皆是
X21n0371_p0454b21║善安慰說。別則指初示占察法，名為占察善惡業
X21n0371_p0454b22║報。指彼第二輪中修懺悔法，名為消除諸障，增長
X21n0371_p0454b23║淨信。指二示進趣義，名為開示求向大乘，顯出甚
X21n0371_p0454b24║深究竟實義。指三示善巧說，名為善安慰說，令離
X21n0371_p0454c01║怯弱。總此通別二義，皆令速入堅信決定法門也。
X21n0371_p0454c02║又占察二字，約宗立名。善惡業報，約體立名。消除
X21n0371_p0454c03║諸障，增長淨信，約用立名。開示求向大乘者，進趣
X21n0371_p0454c04║方便，約宗立名。顯出甚深究竟實義，約體立名。善
X21n0371_p0454c05║安慰說，令離怯弱，約用立名。速入堅信決定法門，
X21n0371_p0454c06║亦約用名，兼顯圓頓大乘教相也。二、結法名義竟。
X21n0371_p0454c07║△三、時眾歡喜。
X21n0371_p0454c08║佛說此法門名已，一切大會悉皆歡喜，信受奉行。
X21n0371_p0454c09║三義故喜，如常可知。
X21n0371_p0454c10║
X21n0371_p0454c11║占察善惡業報經疏卷下
X21n0371_p0454c12║
X21n0371_p0454c13║
X21n0371_p0454c14║
X21n0371_p0454c15║
X21n0371_p0454c16║
X21n0371_p0454c17║No. 371-A
X21n0371_p0454c18║ 䟦語
X21n0371_p0454c19║憶辛未冬，寓北天目。有溫陵徐雨海居士，法名弘
X21n0371_p0454c20║鎧，向予說此占察妙典。予乃倩人特往雲棲，請得
X21n0371_p0454c21║書本。一展讀之，悲欣交集。癸酉冬日，寓金庭西湖
X21n0371_p0454c22║寺，依經立懺。乙亥夏初，寓武水智月菴，講演分科。
X21n0371_p0454c23║是時即有作疏之願。病冗交沓，弗克如願。屈指十
X21n0371_p0454c24║五年來，梵網．佛頂．唯識．法華，皆已註釋。獨此夙願，
X21n0371_p0455a01║尚未填還，亦可歎也。今庚寅年，閱世已及五十二
X21n0371_p0455a02║歲，百念灰盡。偶有同志數人，仍來結夏北天目之
X21n0371_p0455a03║藏堂，究心毗尼。予念末世欲得淨戒，捨此占察輪
X21n0371_p0455a04║相之法，更無別途。爰命筆於六月朔日，成稿于十
X21n0371_p0455a05║有四日。輸一滴以益大海，捧一塵而培須彌。雖無
X21n0371_p0455a06║補于高深，庶善鑽于乳酪。公我同志，共享醍醐。前
X21n0371_p0455a07║安居第四褒灑陀前一夜蕅益智旭閣筆故䟦