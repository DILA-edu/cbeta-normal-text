X21n0372_p0455b01║
X21n0372_p0455b02║
X21n0372_p0455b03║
X21n0372_p0455b04║
X21n0372_p0455b05║
X21n0372_p0455b06║
X21n0372_p0455b07║
X21n0372_p0455b08║
X21n0372_p0455b09║
X21n0372_p0455b10║
X21n0372_p0455b11║
X21n0372_p0455b12║No. 372
X21n0372_p0455b13║盂蘭盆經疏新記（并序）
X21n0372_p0455b14║錢唐沙門　元照　述
X21n0372_p0455b15║教是道門，孝為行本。既沉冥而忘返，故惻隱以流
X21n0372_p0455b16║慈。託彼親緣，興斯至教。
X21n0372_p0455b17║且夫行者所以趣道，經者所以詮行，疏者所以通
X21n0372_p0455b18║經，記者所以解疏。
X21n0372_p0455b19║此蓋名教發起之大端，講學討論之要術也。
X21n0372_p0455b20║叔世浮侈，正教支離，既闕師承，率從狂簡。事唇吻
X21n0372_p0455b21║之銛利，逞記問之繁多，私節游辭，橫攻俗典。
X21n0372_p0455b22║豈念修身報德，但知逐利活名。辜負生成，背違天
X21n0372_p0455b23║地。
X21n0372_p0455b24║斯由傳授者鮮能開誘，撰述者互有瑕疵。
X21n0372_p0455c01║由是輙事操觚，集成新記，文從簡要，義取優長，教
X21n0372_p0455c02║有宗途，理歸至當。
X21n0372_p0455c03║庶乎學者由記以達疏，由疏以通經，由經以起行，
X21n0372_p0455c04║由行以造道。
X21n0372_p0455c05║然後敷于四海，施之後世，而無朝夕者，不在斯文
X21n0372_p0455c06║乎？
X21n0372_p0455c07║【疏】盂蘭盆經疏（并序）。
X21n0372_p0455c08║【記】解釋經題，疏文自備。今略以五門料簡：初、分能
X21n0372_p0455c09║所，二、簡通別，三、辨華梵，四、明立題，五、顯異同。初中。
X21n0372_p0455c10║依本經題，上加佛說，共有七字。疏為能解，上六字
X21n0372_p0455c11║並所解。經為能詮，上五字即所詮。盆為能救，盂蘭
X21n0372_p0455c12║為所救。佛為能說，下並所說。二、通別者。且就經題，
X21n0372_p0455c13║佛說是通，下四字為別。又經字是通，上三字為別。
X21n0372_p0455c14║又疏字是通，上經題為別。攬別簡通，則局今經今
X21n0372_p0455c15║疏矣。三、華梵者。佛與盂蘭，全是梵語，生善不翻。說
X21n0372_p0455c16║及盆經，並翻梵成華。疏之一字，全是華言。四、立題
X21n0372_p0455c17║者。凡經首題，不過人、法、喻三，單複全具，歷為七別。
X21n0372_p0455c18║此經則以人、法、喻具足為題。佛說，人也。盂蘭，喻也。
X21n0372_p0456a01║即下疏云：魂沉闇道，命似倒懸。故盆字是法。經云：
X21n0372_p0456a02║吾今當說救濟之法。即盆供也。上依疏解。若據經
X21n0372_p0456a03║音義，盆亦梵語，同翻倒懸，則人、喻為題矣。五、同異
X21n0372_p0456a04║中。按應法師經音義云：梵語烏藍婆拏，此翻倒懸。
X21n0372_p0456a05║今詳烏藍，即盂蘭也。婆拏，即今之盆也。是則三字，
X21n0372_p0456a06║並是梵言，但音之訛轉耳。疏主且據經文安著盆
X21n0372_p0456a07║中之語，故作華言。解釋音義，則梵言得實。疏家則
X21n0372_p0456a08║一往符經，疑故兩存，隨人去取。（相傳宋三藏云：烏監婆拏，盆佐那翻，
X21n0372_p0456a09║倒懸救器。未見典據，不敢信用。）疏即訓疎，謂疎決文義，使無壅
X21n0372_p0456a10║并。序者，謂以疏題兼目序首，述作從省，故注以示
X21n0372_p0456a11║之。
X21n0372_p0456a12║【疏】充國沙門宗密述。
X21n0372_p0456a13║【記】充國即縣邑別號，今係果州。九州地里記云：充
X21n0372_p0456a14║國，漢時巴子國，後以人風充盛，因以名焉。後漢靈
X21n0372_p0456a15║帝分為南充、西充二縣，因省下國字耳。按晉書地
X21n0372_p0456a16║理志，巴西郡有西充國縣、南充國縣，故知充國乃
X21n0372_p0456a17║古全名，如譙國、沛國、魯國之類。疏主西充縣人，今
X21n0372_p0456a18║從古名，但云充國耳。若據佗文，多標居處。今以此
X21n0372_p0456a19║經宗於孝道，故標父母之邦，復由歸鄉致請，因記
X21n0372_p0456a20║撰述之處也。宗密即疏主之名，生於唐朝，大弘至
X21n0372_p0456a21║教，平居終南之圭峰，故人以圭峰稱之。宣宗追諡
X21n0372_p0456a22║定慧禪師。諸餘化迹，並載宋高僧傳。沙門與述，如
X21n0372_p0456a23║常所解。
X21n0372_p0456a24║【疏】始於混沌，塞乎天地，通人神，貫貴賤，儒釋皆宗
X21n0372_p0456b01║之，其唯孝道矣。
X21n0372_p0456b02║【記】初句歎竪深，次四句歎橫廣，下一句結示所歎。
X21n0372_p0456b03║竪謂推其初始，始則莫先於混沌。橫乃顯其該徧，
X21n0372_p0456b04║偏則無出於三才。竪深橫廣，歎孝盡矣。言混沌者，
X21n0372_p0456b05║儒宗謂天地萬物，本於混元之氣。元氣生天地，天
X21n0372_p0456b06║地生萬物。故愚智貴賤，貧富苦樂，皆推天命。死生
X21n0372_p0456b07║變化，終歸一氣。然天地陰陽未分之前，清濁相和，
X21n0372_p0456b08║故名混沌。此即儒宗之至論也。其次道家，謂虗無
X21n0372_p0456b09║大道，生成養育。道法自然，生於元氣。故云：道生一
X21n0372_p0456b10║（混元），一生二（天地），二生三（三才），三生萬物。萬物歸根，復于
X21n0372_p0456b11║虗寂。此為道教之極致也。若論釋教，且就小乘。謂
X21n0372_p0456b12║一切眾生，三毒三業，造立器界，成住壞空，四相循
X21n0372_p0456b13║環，各二十劫。且從空劫，初成世界者。俱舍頌曰：空
X21n0372_p0456b14║界大風起，傍廣數無量。金剛不能壞，此名持界風
X21n0372_p0456b15║（道以空界為虗無，儒以大風為混沌，道家所謂道生一也）。光音金藏雲，布及三千
X21n0372_p0456b16║界。雨如車軸下，風遏不聽流。先成梵王界，乃至夜
X21n0372_p0456b17║摩天（儒謂清者昇天）。風波清水成，須彌七金等。滓濁為山
X21n0372_p0456b18║地，四州及泥犂。醎海外輪圍（儒謂濁者為地，道謂一生二也。）方名
X21n0372_p0456b19║器界立時，經一增減。（經一增減劫，世界方成。）乃至二禪福盡，
X21n0372_p0456b20║下生人間。（道謂二生三，儒謂盤古生于中。）初食地餅林藤，後飡粳
X21n0372_p0456b21║米不消，大小便利，男女形別，分田立主，求臣佐等，
X21n0372_p0456b22║種種差別。（道謂三生萬物，儒宗亦然。）總十九增減，兼前總二十
X21n0372_p0456b23║增減，名為成劫。（住壞空各二十劫。）圭峰云：空界劫中，道教
X21n0372_p0456b24║指為虗無之道。大風即彼儒家混沌一氣，是知混
X21n0372_p0456c01║沌即成劫之初。此時孝道已蘊其中，故云始於也。
X21n0372_p0456c02║（上並出圭峯原人論。孤山云：此方外教認空劫為混沌者，非。）問：今釋佛經，反依
X21n0372_p0456c03║儒宗云混沌者？答：行孝報親，正存誘俗。況歸鄉設
X21n0372_p0456c04║會，道俗同聞。若指劫初，則俗流難曉。故標混沌，則
X21n0372_p0456c05║四眾通知。以至下明二教同異，多引儒書，意亦同
X21n0372_p0456c06║此。孤山云：此經宗旨是人天乘，故得附近儒書而
X21n0372_p0456c07║言混沌。今謂不然，佛教人天已明報應，一途方便
X21n0372_p0456c08║誘接鈍根，豈與儒書而相附近？縱是人天，猶非比擬，
X21n0372_p0456c09║況復此經非人天乎？（如後廣破。）次明橫廣，即約三才。初
X21n0372_p0456c10║句天地，下三句並就人中以論差別。或可天地約
X21n0372_p0456c11║無情，下並有情。塞天地者，即孝經云：夫孝，天之經
X21n0372_p0456c12║也。（經，常也。謂三光照臨，四時運行，萬物資生，古今皆然，乃天之常德也。）地之義也。（義，利
X21n0372_p0456c13║也。山澤林野，所出萬物，隨風土所宜，乃地之為利也。）謂天之常德，下臨區宇，
X21n0372_p0456c14║天之孝也。地之所利，養於生靈，地之孝也。則知孝
X21n0372_p0456c15║道充乎天地之間，明矣。通人神者，人則可知。神謂
X21n0372_p0456c16║鬼神，總收四趣。天修鬼獄，雖分幽顯，皆有君親，則
X21n0372_p0456c17║驗幽靈，咸知孝敬。若準下云：慈烏鸚鵡，尚解酧恩。
X21n0372_p0456c18║是則孝道通於六趣矣。（有云行孝感於鬼神者，非。）貫貴賤者，且
X21n0372_p0456c19║就人論，天子最貴，庶人唯賤。諸侯卿土，望下則貴，
X21n0372_p0456c20║望上為賤。孝經五章，各明孝行。五用雖別，孝行不
X21n0372_p0456c21║殊。故後結云：自天子至於庶人，孝無終始，而患不
X21n0372_p0456c22║及者，未之有也。（死而後已，故無終始。未有患力不及，而容不行者。）儒釋皆宗
X21n0372_p0456c23║者，即下彰孝道中，通明孝為二教之宗本。疏自委
X21n0372_p0456c24║釋，不復繁詞。講者臨文，探引此說。人神約趣，貴賤
X21n0372_p0457a01║據位，儒釋約教。三結中，唯即訓獨。意謂餘行局在
X21n0372_p0457a02║一端，獨茲孝道，該貫彼此。舉上諸義，對歷可知。爾
X21n0372_p0457a03║雅云：善父母為孝。凡為人子，當行其中，故云孝道。
X21n0372_p0457a04║【疏】應孝子之懇誠，救二親之苦厄，酧昊天恩德，其
X21n0372_p0457a05║唯盂蘭盆之教也。
X21n0372_p0457a06║【記】應，猶稱也。孝子者，通語末代報親之人。懇誠，言
X21n0372_p0457a07║其專至。苦厄，目於惡道。恩德，不出乳養。文有四句：
X21n0372_p0457a08║初句標舉所應之機，末句結示能應之教也，中間
X21n0372_p0457a09║二句則通機教。在機則是所應之事，在教則為能
X21n0372_p0457a10║應之功。準下經宗，備有四義：一、孝順，二、設供，三、捘
X21n0372_p0457a11║苦，四、報恩。引對今文，唯缺設供，義必具之，以見佗
X21n0372_p0457a12║經不具諸義，故云唯也。
X21n0372_p0457a13║【疏】宗密罪舋，早年喪親，每履雪霜之悲，永懷風樹
X21n0372_p0457a14║之恨。
X21n0372_p0457a15║【記】初二句，敘幼歲喪親。次一句，示以時追慕。下一
X21n0372_p0457a16║句，恨不及侍養。舋亦訓罪，意謂失於侍養，遂致喪
X21n0372_p0457a17║亡，引過歸己，是罪逆人也。早年，即童稚之時。雪霜
X21n0372_p0457a18║悲者，禮記祭義云：秋，霜露既降，君子履之，必有悽
X21n0372_p0457a19║愴之心，非其寒之謂也。春，雨露既濡，君子履之，必
X21n0372_p0457a20║有𪫟惕（上丑律，下他歷，憂也）之心，如將見之。今略舉秋時，仍
X21n0372_p0457a21║易露字，則通於秋冬也。風樹恨者，魯史云：孔子出
X21n0372_p0457a22║行，見虞丘子哭於路（楚國相）。問其故，對曰：吾有三失，
X21n0372_p0457a23║是以哭之。少遊學，周流天下，父母已終，闕於侍養，
X21n0372_p0457a24║是吾一失。素高其志，不事庸君，而臣節不遂，是吾
X21n0372_p0457b01║二失。少擇交遊，寡於親友，老無所託，是吾三失。夫
X21n0372_p0457b02║樹欲靜而風不止，子欲養而親不待。往而不返者，
X21n0372_p0457b03║年也；不可再見者，親也。設以此辭，遂立哭而死。孔
X21n0372_p0457b04║子顧謂左右曰：記之，可以為誡。於是弟子辭歸養
X21n0372_p0457b05║親者，十有二焉（舊引家語，與此頗差，請以史文為正）。今止用文中一
X21n0372_p0457b06║句，以喻事與心違，故長懷歎恨。
X21n0372_p0457b07║【疏】竊以終身墳壟，卒世蒸甞，雖展孝思，不資神道。
X21n0372_p0457b08║【記】初二字，標能思之心。竊以謂，私自慮之。下四句，
X21n0372_p0457b09║示所思之事。上二句，明依儒行。終身卒世，語變義
X21n0372_p0457b10║同。古之人，父母既喪，負土為墳，植柏成列，廬墓三
X21n0372_p0457b11║年，以盡孝誠。墳壟者，封土為墳，平除曰墓。壟，即墓
X21n0372_p0457b12║之塋域。蒸甞，即祭名。禮記：祭有四時：春曰礿（音藥），夏
X21n0372_p0457b13║曰禘，秋曰甞，冬日蒸。文中略舉秋冬，且標祭禮。然
X21n0372_p0457b14║三年廬墓，四時祭祀，據論禮制，未必終身。今此舉
X21n0372_p0457b15║久況近，用顯無功耳。雖下二句，彰無益。上句是縱，
X21n0372_p0457b16║謂上二事但可申於己心；下句是奪，謂不足助於
X21n0372_p0457b17║冥路。
X21n0372_p0457b18║【疏】遂搜索聖賢之教，䖍求追薦之方，得此法門，實
X21n0372_p0457b19║為妙行。年年僧自恣日，四事供養三尊。
X21n0372_p0457b20║【記】初二句，敘尋經求法。聖賢教，不出三藏律。唯佛
X21n0372_p0457b21║說經論，通弟子、諸仙、諸天、化人等說。佛為極聖弟
X21n0372_p0457b22║子，則通大小聖賢。小則七賢四聖，大則三賢十聖。
X21n0372_p0457b23║仍列天仙，義通凡矣。索，亦訓求，䖍敬方法也。下四
X21n0372_p0457b24║句，明得法稱懷。上二句，標歎功深。下二句，略示行
X21n0372_p0457c01║相。初中，經明目連慈母，墮鬼時長，惑業既深，神通
X21n0372_p0457c02║莫救。而乃假一日盆供，少頃修崇，能使冥途應時
X21n0372_p0457c03║脫苦。既彰靈驗，可謂神方。理絕言思，故稱妙行。次
X21n0372_p0457c04║示行相。即撮下經，略示時事。四事，即房舍、衣服、飲
X21n0372_p0457c05║食、湯藥。三尊，即目三寶，並世所尊。
X21n0372_p0457c06║【疏】宗密依之修崇，已歷多載，兼講其誥，用示未聞。
X21n0372_p0457c07║【記】初二句明設供，下二句示講經。修崇在己，是自
X21n0372_p0457c08║利行。講示未聞，即利佗行。誥謂佛勅，即指此經。
X21n0372_p0457c09║【疏】今因歸鄉，依日開設，道俗耆艾，悲喜遵行，異口
X21n0372_p0457c10║同音，請製新疏。
X21n0372_p0457c11║【記】初二句明歸鄉啟會。即唐文宗大和二年，徵入
X21n0372_p0457c12║內殿，咨問法要，尋請歸山（欲還終南）。後因眾請，入蜀立
X21n0372_p0457c13║先代祖師碑銘，由是還鄉。適值夏末，故云依日等。
X21n0372_p0457c14║開謂開講，設即設盆。次二句示二眾相從。道俗之
X21n0372_p0457c15║言，通收四部。曲禮：五十曰艾（髮白如艾），六十曰耆（耆亦老也）。
X21n0372_p0457c16║言悲喜者，聞父母深恩而懷感愴，故所以悲；獲酧
X21n0372_p0457c17║報勝法，已得遵行，故所以喜。後二句明製疏緣起。
X21n0372_p0457c18║異口謂能請不一，同音謂所請無異。對古所述，故
X21n0372_p0457c19║云新疏。即下引三藏云等是也。問：古既有疏，何必
X21n0372_p0457c20║重製？答：彼文已亡，莫知優劣。然立今廢古，必不徒
X21n0372_p0457c21║然。或恐宗途不同，或是解釋差謬，或浮華而少實，
X21n0372_p0457c22║或質野而不文。將使適叶群機，宣流百世。故因眾
X21n0372_p0457c23║請，乃製斯文。
X21n0372_p0457c24║【疏】心在松柏，豈慢鄉閭！式𠃔來情，發揮要道。
X21n0372_p0458a01║【記】上二句述懷，下二句許請。松柏，即墳墓所植之
X21n0372_p0458a02║樹，蓋指物以表父母也。鄉閭，閭即鄉里之門，即指
X21n0372_p0458a03║處以名耆老也。式，敬；𠃔，順也。發，謂為之發起。揮，謂
X21n0372_p0458a04║使其流布。要道，與上妙行辭異義同，即指此經設
X21n0372_p0458a05║供報親法門以為至要耳。
X21n0372_p0458a06║【疏】稽首三界主，大孝釋迦尊，累劫報親恩，積因成
X21n0372_p0458a07║正覺。
X21n0372_p0458a08║【記】西土。此方諸師撰述，必先立偈，歸敬三寶。所以
X21n0372_p0458a09║須者，凡有六義：一、為荷恩故，二、求加護故，三、令生
X21n0372_p0458a10║信故，四、表敬儀故，五、顯勝故，六、開眾生佛法僧念
X21n0372_p0458a11║故（出南山戒本疏）。然三寶多種，化相住持，理體一體，該涉
X21n0372_p0458a12║大小，如別所明。且約化相，以釋今偈。初偈上二字
X21n0372_p0458a13║能敬儀，謂將撰疏時，先致敬故。形表心敬，頭頂至
X21n0372_p0458a14║地，故曰稽首。稽，下也，又至也。三界已下，即所敬境。
X21n0372_p0458a15║初二句舉名，下二句歎德。三界是所化之境，欲、色、
X21n0372_p0458a16║無色，統及大千。佛為化主，即經云今此三界，皆是
X21n0372_p0458a17║我有；其中眾生，悉是吾子是也。大孝是因行，釋迦
X21n0372_p0458a18║尊即果德。行雖萬別，舉孝統收；德雖無量，約姓齊
X21n0372_p0458a19║攝。釋迦別在教主，大孝與尊通於諸佛。具云釋迦
X21n0372_p0458a20║牟尼，此翻能仁寂默。以寂默故，不住生死，即法身
X21n0372_p0458a21║也；以能仁故，不住涅槃，即報應也。歎德中，上句釋
X21n0372_p0458a22║上大孝，下句釋上釋迦尊。累劫且約三祗，報恩須
X21n0372_p0458a23║分通別。通則六度萬行，無非報恩；別則在處奉親，
X21n0372_p0458a24║皆能盡孝。至於成道，先度慈親。始為摩耶，昇天說
X21n0372_p0458b01║法；終為淨飯，躬自舁棺。累劫功成，故稱大孝。積因
X21n0372_p0458b02║者，躡上報親；成正覺，顯今果滿。梵云阿耨多羅三
X21n0372_p0458b03║藐三菩提，此云無上正等正覺。正以簡邪，覺即昭
X21n0372_p0458b04║了。覺有二義：一者覺察，對煩惱障，四住如賊，唯聖
X21n0372_p0458b05║覺知故；二者覺悟，對所知障，無明如睡，唯聖獨悟
X21n0372_p0458b06║故。餘廣如後。
X21n0372_p0458b07║【疏】將永錫眾類，應請演斯經，欲使背恩人，咸能酧
X21n0372_p0458b08║罔極。
X21n0372_p0458b09║【記】初句懷機。將，謂將欲。永，長也。錫，即訓賜。眾類，即
X21n0372_p0458b10║目群生。在孝子，則遠惡遷善。在二親，則離苦得樂。
X21n0372_p0458b11║凡在群倫，莫不承賜。即下經云是佛弟子修孝順
X21n0372_p0458b12║者，又云令一切難皆離憂苦是也。次句設教。至聖
X21n0372_p0458b13║立言，非緣不發。酧目連請，故說是經。下二句，示教
X21n0372_p0458b14║意。背恩人，通目世間不孝之者。且凡負人恩，咸須
X21n0372_p0458b15║知報。況乎父母，生育恩深。為儒者，苟不能立身揚
X21n0372_p0458b16║名，順色承志。出家者，又不能奉戒修心，說法開悟。
X21n0372_p0458b17║皆為不孝，盡是背恩。此教所興，正攝斯類。酧罔極
X21n0372_p0458b18║者，詩云：欲報是德，昊天罔極。言親恩至大，猶天之
X21n0372_p0458b19║無盡也。
X21n0372_p0458b20║【疏】我今所讚述，願眾聖冥加，自佗存沒親，離苦常
X21n0372_p0458b21║安樂。
X21n0372_p0458b22║【記】初句敘撰疏。讚謂助彼聖教，言其志也。述謂循
X21n0372_p0458b23║於舊跡，示其謙也。次句乞加護。上申歸敬，則唯在
X21n0372_p0458b24║釋尊；此求加護，則徧祈眾聖。豈唯諸佛，亦總三乘。
X21n0372_p0458c01║言冥加者，聖力加物，有顯有冥。顯謂現覩好相，摩
X21n0372_p0458c02║頂放光；冥謂潛被功能，功成事遂。不敢輙祈顯應，
X21n0372_p0458c03║故請冥加。孤山問曰：此經既屬小教，何得云諸佛
X21n0372_p0458c04║耶？答云：小乘諸部，宗計不同。薩婆多則不說十方
X21n0372_p0458c05║（戒本稽首釋師子故），曇無德則許有諸佛（戒序稽首禮諸佛故）。今云
X21n0372_p0458c06║眾聖，無違小宗。今詳此答，凡有三非：一者、偈中但
X21n0372_p0458c07║云眾聖，豈局諸佛？二者、曇無德部稽首諸佛，由此
X21n0372_p0458c08║宗中義通大乘，故首標諸佛還依大教，那云小宗
X21n0372_p0458c09║許談諸佛？三者、此經大體全非小乘，不究經文但
X21n0372_p0458c10║循舊判，強生和會引誤來蒙，有智深思幸無自累。
X21n0372_p0458c11║下二句立弘誓，上句所誓人，下句所誓事。自佗存
X21n0372_p0458c12║沒是大心，拔苦與樂即大行，近則出三途苦獲人
X21n0372_p0458c13║天樂，遠則脫二死苦得涅槃樂。自古科此三偈以
X21n0372_p0458c14║為四段：初、明致敬，二、讚所歸，三、請冥加，四、發誓願。
X21n0372_p0458c15║又云：諸論俱歸三寶，今但歸於佛者，以法是佛言，
X21n0372_p0458c16║僧是佛子，舉人以攝言，明父以包子。有人云：此之
X21n0372_p0458c17║三偈即對三寶，初偈歸佛自可知之，次偈演經即
X21n0372_p0458c18║歸法也，後偈眾聖豈非僧也？今詳古釋所敬雖偏，
X21n0372_p0458c19║而分節文相頗有倫貫，然此三偈雖有三寶之義，
X21n0372_p0458c20║而始末敘事文理相由，然非一向專談三寶，故今
X21n0372_p0458c21║科釋去取從中，三寶具含文義宛順，但知稽首兩
X21n0372_p0458c22║字文局在前義須該後，最後二句文局於後義必
X21n0372_p0458c23║承前。
X21n0372_p0458c24║【疏】將解此經，先開四段：一、教起所因；二、藏乘所攝；
X21n0372_p0459a01║三、辨定宗旨；四、正解經文。
X21n0372_p0459a02║【記】標分為四：初、敘教起，究其發端；次、辨藏乘，顯其
X21n0372_p0459a03║所屬；三、定宗旨，指其歸趣；四、解經文，釋其名相。前
X21n0372_p0459a04║三示總義，後一釋別文。又初後是能詮，中二屬所
X21n0372_p0459a05║詮。或可初緣，次義，三行，四文，次第相由，判釋盡矣。
X21n0372_p0459a06║【疏】初中，復分為四：一、酬宿因故，二、酬今請故，三、彰
X21n0372_p0459a07║孝道故，四、示勝由故。
X21n0372_p0459a08║【記】初科。通於諸教下，三、別在今經：初、是填願，二、即
X21n0372_p0459a09║赴感，三、明行深，四、顯法要。
X21n0372_p0459a10║【疏】初酧宿因者，悉達太子不紹王位，捨親去國者，
X21n0372_p0459a11║本為修行得道，報父母恩。然菩薩用心，不務專己，
X21n0372_p0459a12║故開盂蘭法會，以福自佗二親。此經所興，本意如
X21n0372_p0459a13║此。
X21n0372_p0459a14║【記】初正明。此下，結示。初中又二。初敘宿因。然下，明
X21n0372_p0459a15║酧報。悉達，此云一切義成，即淨飯王之嫡嗣，故名
X21n0372_p0459a16║太子。不紹王位，厭世榮也。捨親去國，踰城入山也。
X21n0372_p0459a17║及乎得道，即還本國，啟悟父王。又昇忉利，度脫亡
X21n0372_p0459a18║母。即知修道，本為報親。
X21n0372_p0459a19║【疏】二、酧今請者。大目犍連因心之孝，欲度父母，報
X21n0372_p0459a20║乳哺之恩，故出家修行，神通第一。觀見亡母墮餓
X21n0372_p0459a21║鬼中，自救不能，白佛求法，方陳盆供，救母倒懸。由
X21n0372_p0459a22║愛其親，施及一切，故為道俗弟子，請佛留此教門。
X21n0372_p0459a23║酧目連所問，即是說經之由致也。
X21n0372_p0459a24║【記】初、正明酧。目連下，二、結示。初中。即是撮略一經
X21n0372_p0459b01║始終文相，如後自釋，不勞預解。就文為三：初、是序
X21n0372_p0459b02║分；自救下，即正宗；由愛下，即流通。天性本有，非佗
X21n0372_p0459b03║使然，故曰因心方大也。施字音異訓移，謂移及於
X21n0372_p0459b04║他也。
X21n0372_p0459b05║【疏】三、彰孝道者，復有其二：一、通明孝為二教之宗
X21n0372_p0459b06║本；二、別明二教行之同異。
X21n0372_p0459b07║【疏】初通明中。
X21n0372_p0459b08║【記】通明者，對下同異，別開科目故。
X21n0372_p0459b09║【疏】且明儒教以孝為本者，謂始自天子，至於士人，
X21n0372_p0459b10║家國相傳，皆立宗廟，雖五孝之用則別，而百行之
X21n0372_p0459b11║源不殊。
X21n0372_p0459b12║【記】初標。謂下，釋。此準孝經，尊卑五位，總收天下，並
X21n0372_p0459b13║須行孝，則儒教以孝為本明矣。文中兩段，初別舉
X21n0372_p0459b14║宗廟，以明立廟存祀為尊。祖考，國家之大事，故先
X21n0372_p0459b15║舉此以彰本義。家國相傳者，國對天子諸侯，家對
X21n0372_p0459b16║卿士庶人，無廟但收四人。按禮記祭法：天子立七
X21n0372_p0459b17║廟：一、考（父也），二、王考（祖也），三、皇考（曾祖），四、顯考（高祖），五、祖考
X21n0372_p0459b18║（始祖也。上五皆月祭，下二祧四時祭）。遠廟為祧，有二祧（祧即廟之別名，即文武廟
X21n0372_p0459b19║也。文武遠祖，有功特留，故謂之祧）。諸侯五廟：一、考，二、王考，三、皇考
X21n0372_p0459b20║（皆月祭之），四、顯考，五、祖考（四時祭之）。卿大夫三廟：一、考，二、王
X21n0372_p0459b21║考，三、皇考（皆四時祭，顯考、祖考無廟）。士立二廟：一、考，二、王考（四時
X21n0372_p0459b22║祭，皇考無廟）。庶人無廟。然此且局周家宗祖，故有文武
X21n0372_p0459b23║二祧。若據商書云七世之廟，可以觀德，則知宗廟
X21n0372_p0459b24║自古通規。且舉大綱，以遣文相。寄言後學，須究本
X21n0372_p0459c01║宗，無勞廣引俗書，妄生穿鑿。雖下，次通約行相，以
X21n0372_p0459c02║顯上句明事別，下句示心同。孝經云：愛敬盡於事
X21n0372_p0459c03║親，德教加於百姓，天子孝也。行無危溢，長守富貴，
X21n0372_p0459c04║能保社稷，和其人民，諸侯孝也。服飾言行，皆遵禮
X21n0372_p0459c05║制，能守宗廟，卿大夫孝也。愛敬君父，忠順不失，能
X21n0372_p0459c06║保祿位，守其祭祀，士之孝也。謹身節用，以養父母，
X21n0372_p0459c07║庶人孝也。此所謂五孝別也。百行者，趣舉大數，源
X21n0372_p0459c08║即是本。
X21n0372_p0459c09║【疏】故開宗明義章中，標為至德要道，道德以之為
X21n0372_p0459c10║體，教法由是而生，何有君子而不務本！既為天經
X21n0372_p0459c11║地義，須令企及俯從，雖論禮壞樂崩，終呵衣錦食
X21n0372_p0459c12║稻。
X21n0372_p0459c13║【記】初至而生，正示本義。何有下，明在人必行。雖論
X21n0372_p0459c14║下，明事不可廢。初中開宗明義章，即孝經首章也。
X21n0372_p0459c15║至德要道，即目孝行。此引仲尼首告曾子之言，故
X21n0372_p0459c16║云標也。經曰：先王（五帝三王）有至德（孝德尊於百行）、要道（孝道總於
X21n0372_p0459c17║五常），以順天下（上行），民用和睦，上下無怨（下化）。道德下二
X21n0372_p0459c18║句，亦見此章。上句明行本，由所依故（體即本也）。下句明
X21n0372_p0459c19║教本，以從生故。經曰：夫孝，德之本也（疏加道字，因上文故），教
X21n0372_p0459c20║之所由生也（先王因孝立言垂訓）。次段初二句，出論語。彼云：
X21n0372_p0459c21║君子務本（孝悌），本立而道生（五常百行由成）。孝悌也者，其為
X21n0372_p0459c22║仁之本歟？仁是五常之首，孝為仁行之本。是知非
X21n0372_p0459c23║孝，則仁義道德無所依矣。既下一句，出孝經三才
X21n0372_p0459c24║章。經曰：夫孝，天之經也，地之義也（如上已釋），民之行也
X21n0372_p0460a01║（德之本故）。言孝既是天常地利，人生天地間，固當法而
X21n0372_p0460a02║行之。須下一句出禮記。彼云：曾子謂子思曰：（子思，伯魚
X21n0372_p0460a03║子，孔子孫。）伋！（伋，子思名。）吾執親之喪也，水漿不入於口者
X21n0372_p0460a04║七日。子思曰：先王制禮：過之者，俯而就之；（賢者能過，當須
X21n0372_p0460a05║下就。）不至者，跂而及之。（常人不至，當須跂上使及之。跂，望也。今作企，義同。）故
X21n0372_p0460a06║君子執親之喪，水漿不入於口者三日。此明先王
X21n0372_p0460a07║立法，通賢不肖，則知孝道不擇於人。後段中二句
X21n0372_p0460a08║並出論語。彼云：宰我問：（孔子弟子。）三年之喪，期已久矣。
X21n0372_p0460a09║（期，謂周年。）君子三年不為禮，禮必壞；三年不為樂，樂必
X21n0372_p0460a10║崩。（謂周年已久，而況三年？將恐禮壞樂崩故也。）子曰：食夫稻，衣夫錦，於
X21n0372_p0460a11║汝安乎？（食，音嗣。衣，去呼。）曰：定。（宰我答也。）子曰：汝安，則為之。夫君
X21n0372_p0460a12║子之居喪，食旨不甘，（旨，美也。）聞樂不樂，居處不安，故
X21n0372_p0460a13║不為也。今汝安，則為之。（再言者，責之深。）雖論謂宰我申問，
X21n0372_p0460a14║終呵即孔子重責。
X21n0372_p0460a15║【疏】甚哉，孝之大也！聖人之德，又何以加於孝乎！
X21n0372_p0460a16║【記】三句並孝經。初句出三才章。曾子聞上五孝，故
X21n0372_p0460a17║驚而歎之。今用彼語，總結前文。下二句出聖治章。
X21n0372_p0460a18║經曰：夫聖人之德，又何以加於孝乎？（聖德不加，大可知矣。）
X21n0372_p0460a19║【疏】次釋教以孝為本者。然一切諸佛，皆有真化二
X21n0372_p0460a20║身。釋迦化身，說隨機權教；舍那真身，說究竟實教。
X21n0372_p0460a21║教者，經律也。經詮理智，律詮德行。
X21n0372_p0460a22║【記】初句標。然下，釋。初二句通舉。釋迦下，別示。真身
X21n0372_p0460a23║即報，化身即應。若約三身，即真中兼法；若論四身，
X21n0372_p0460a24║即化中分應。或處說生、法二身，生即是應，法中含
X21n0372_p0460b01║報。若離若合，隨宜不定。古今用與，各據宗途，無以
X21n0372_p0460b02║己宗校佗同異。隨機權教，總收鹿苑、鶴林一代時
X21n0372_p0460b03║經；究竟實教，唯局華嚴一部。然此且據賢首一家
X21n0372_p0460b04║所判耳。（孤山更收圓覺、勝鬘，此乃化身所說，還屬隨機。）舍那者，具云盧舍
X21n0372_p0460b05║那，此翻滿淨。滿謂果圓，淨即障盡。教者下，總釋教
X21n0372_p0460b06║義。權教經律，各有大小。經則可知，二部、五部是小
X21n0372_p0460b07║乘律，善戒、瓔珞即大乘律。實教純一，大乘經是。華
X21n0372_p0460b08║嚴律即梵網，理智即定慧，德行即戒業。真化二身，
X21n0372_p0460b09║權實兩教，並推孝道，則知釋教宗孝明矣。
X21n0372_p0460b10║【疏】故我盧舍那佛最初成正覺時，便說華嚴大經
X21n0372_p0460b11║菩薩大戒。戒雖萬行，以孝為宗。故初標云：爾時釋
X21n0372_p0460b12║迦牟尼佛初坐菩提樹下，成無上正覺，初結菩薩
X21n0372_p0460b13║波羅提木叉，孝順父母、師僧、三寶，孝順至道之法
X21n0372_p0460b14║（亦同孔聖云至德要道）。孝名為戒，亦名制止。
X21n0372_p0460b15║【記】真身實教，則梵網為最先；化身權教，則涅槃為
X21n0372_p0460b16║終極。故引初後，攝盡中間。初料，為二。初、懸敘。說華
X21n0372_p0460b17║嚴者，總舉大部也。菩薩戒者，別舉最初也。故下，引
X21n0372_p0460b18║示，為四。初、標化主。問：舍那真身而云釋迦者？答：一、
X21n0372_p0460b19║以化身從舍那傳來故；二、謂釋迦即是舍那，故戒
X21n0372_p0460b20║經偈云如是千百億，盧舍那本身是也；二、標處所，
X21n0372_p0460b21║謂坐菩提樹，樹下得道，因名道樹（亦名覺樹）；三、明得道，
X21n0372_p0460b22║謂成正覺；四、出所結法，謂菩薩波羅提木叉，此云
X21n0372_p0460b23║別別解脫。就第四中復有四：初、標所結名，即是木
X21n0372_p0460b24║叉；二、能成勝因，即孝順父母等三位；六、別，父母生
X21n0372_p0460c01║育恩，師僧法乳恩，三寶度脫恩，此謂重恩，下云六
X21n0372_p0460c02║道眾生皆是我父母，則於一切通須孝順；三、明能
X21n0372_p0460c03║得勝果，謂至道法（注中會通儒釋，語同行別）；四、結名字（上並依天台疏
X21n0372_p0460c04║分節）。孝名戒者，以菩薩戒無非順物，皆孝行故。名制
X21n0372_p0460c05║止者，於眾生上斷諸惡故。
X21n0372_p0460c06║【疏】涅槃云：奇哉父母！生育我等，受大苦惱，滿足十
X21n0372_p0460c07║月，惱抱我身。既生之後，推乾就濕，除去不淨，大小
X21n0372_p0460c08║便利，乳哺長養，將護我身。以是義故，當須報恩，隨
X21n0372_p0460c09║順供養。
X21n0372_p0460c10║【記】初敘恩。以是下，勸報。初中。上三句通標苦惱。滿
X21n0372_p0460c11║下，別列苦相。阿難問經說：識託母胎，凡經三十八
X21n0372_p0460c12║箇七日。每七一日，各有一風，吹令變易（名為一轉）。計三
X21n0372_p0460c13║十八箇七日，總二百六十六日，成九箇月（五大四小，故少四日）。
X21n0372_p0460c14║又準五王經，自此已前，與母同氣。爾後四日，將欲
X21n0372_p0460c15║趣產，與母別氣。則九月四日，涉於十月。今云滿足，
X21n0372_p0460c16║且論月滿。然人受胎，長短不定。如羅云六年生死
X21n0372_p0460c17║苦，比丘六十年（即脇尊者），老聃八十年，亦有五七月者。
X21n0372_p0460c18║故知十月，多分為言。
X21n0372_p0460c19║【疏】上通明二教以孝為本竟。
X21n0372_p0460c20║【疏】次別明二教行孝之同異者。於中，初明其異，後
X21n0372_p0460c21║顯其同。
X21n0372_p0460c22║【記】大論二教，在事皆異，論心並同。故初明異，不妨
X21n0372_p0460c23║自同；及後明同，還須見異。顯儒釋之優劣，彰事用
X21n0372_p0460c24║之淺深，欲使儒流歸心釋典故也。
X21n0372_p0461a01║【疏】初，謂生前侍養異；後，謂沒後追思異。
X21n0372_p0461a02║【疏】侍養異者，儒宗則慎護髮膚，揚名後代，故樂春
X21n0372_p0461a03║不出，曾子開衾；釋教則祝髮壞衣，法資現世，故優
X21n0372_p0461a04║陀通信，淨藏迴邪。是謂為善不同，同歸于孝。
X21n0372_p0461a05║【記】初、總標，二、別釋。又為二：先儒，後釋。已後諸條，分
X21n0372_p0461a06║文皆爾。是謂下，後結示儒宗。初二句出孝經。經曰：
X21n0372_p0461a07║身體髮膚，受之父母，不敢毀傷，孝之始也。立身行
X21n0372_p0461a08║道，揚名於後世，以顯父母，孝之終也。樂春者，禮記
X21n0372_p0461a09║云：樂正子春（為樂長，名子春）下堂而傷其足，數月不出，猶
X21n0372_p0461a10║有憂色。弟子問其故，答曰：吾聞諸曾子，曾子聞諸
X21n0372_p0461a11║夫子曰：天之所生，地之所養，唯人為大。父母全而
X21n0372_p0461a12║生之，子則全而歸之，可謂孝矣。不虧其體，不辱其
X21n0372_p0461a13║身，可謂全矣。君子頃（音跬，半步也）步之間，而不敢忘孝
X21n0372_p0461a14║也。是以有憂色。曾子開衾，論語云：曾子有疾，召門弟
X21n0372_p0461a15║子曰：啟予足！啟予手！（開衾使視其體，衾即被也。）詩云：戰戰兢兢，
X21n0372_p0461a16║如臨深淵，如履薄氷。而今而後，吾知免夫！（言今將死，免傷
X21n0372_p0461a17║於體。）釋教中祝髮，祝即訓斷，謂斷絕也。壞衣，青、黑、木
X21n0372_p0461a18║蘭三如法色，如物故壞，不同世俗五方正間故也。
X21n0372_p0461a19║法資現世，謂說法開悟，令歸三寶。優陀者，普耀經
X21n0372_p0461a20║云：佛告優陀（即佛弟子）：我初出家，與父母誓：若得佛道，
X21n0372_p0461a21║還度父母。今已得佛，必當還國。汝以神足，變現迦
X21n0372_p0461a22║維羅衛，令信吾身已成大道。優陀奉教，化現多瑞。
X21n0372_p0461a23║父乃信佛道果已成（所謂通信也）。王問：如來幾時還國？
X21n0372_p0461a24║優陀即答：七日後來。王喜嚴路，合國欣仰。時佛領
X21n0372_p0461b01║四眾八部，歸國入宮，受王供養，說法化導。王得道
X21n0372_p0461b02║證（初果），一切親族，皆受戒法（此說如來報親，優陀但是傳信）。淨藏迴
X21n0372_p0461b03║邪，即法華經：妙莊嚴王夫人，名淨德。有二子：一名
X21n0372_p0461b04║淨藏，二名淨眼。其父信受外道婆羅門法，二子現
X21n0372_p0461b05║種種神變。父王心淨信解（所謂迴邪也），共詣宿王華智
X21n0372_p0461b06║佛所，發菩提心。彼佛即授王記：當得作佛，號娑羅
X21n0372_p0461b07║樹。王於是以國付弟，與夫人二子出家修道等（二子
X21n0372_p0461b08║迴邪，尚未出家，則法資在先，祝髮當後）。結中，上句示異，下句顯同。尚
X21n0372_p0461b09║書云：為善不同，同歸乎治；為惡不同，同歸乎亂。今
X21n0372_p0461b10║借而用之。
X21n0372_p0461b11║【疏】沒後異者有其三。
X21n0372_p0461b12║【疏】一、居喪異，儒則棺槨宅兆，安墓留形；釋則念誦
X21n0372_p0461b13║追齋，薦其去識。
X21n0372_p0461b14║【記】棺槨者，周尸曰棺，周棺曰槨。宅兆，即墓穴。安墓，
X21n0372_p0461b15║謂置於墓中。留形，謂不使速朽。念誦，即通佛名經
X21n0372_p0461b16║呪。追齋，謂追慕修齋。去識，即神靈所住之處。
X21n0372_p0461b17║【疏】二、齋忌異。儒則內齋外定，想其聲容；釋則設供
X21n0372_p0461b18║講經，資其業報。
X21n0372_p0461b19║【記】內齋等者，儒中凡欲行祭祀，先修齋戒。禮記祭
X21n0372_p0461b20║義云：致齋於內（三日廟中，故曰內齋。致謂精至），致齋於外（七日廟外，靜定
X21n0372_p0461b21║其心，故曰外定）。齋之日，思其居處，思其語咲，思其志意，思
X21n0372_p0461b22║其所樂，思其所嗜（所謂想聲容也）。設供講經，與上念誦追
X21n0372_p0461b23║齋，皆一往趣舉，隨力修崇，不必楷定業報，即所生
X21n0372_p0461b24║處。
X21n0372_p0461c01║【疏】三、終身異：儒則四時殺命，春夏秋冬；釋則三節
X21n0372_p0461c02║放生（一、歲終；二、夏滿；三、忌辰。隨力所及，皆須為父母放生命，一七乃至七七之數。初七諸七，卒哭祥
X21n0372_p0461c03║日，然今但滿三年），施戒盆會（此經云云）。
X21n0372_p0461c04║【記】且舉四時，須兼月祭。三節，節即時也。註中，初示
X21n0372_p0461c05║三節。隨力下，次教須行。一七至七七，且約至少更
X21n0372_p0461c06║多為善。初七下，明餘時。卒哭即百日，祥日即周年、
X21n0372_p0461c07║三年。據今至於終身，而世中不行，故云然今等。施
X21n0372_p0461c08║即布施，戒謂受戒。
X21n0372_p0461c09║【疏】良由真宗未至，周孔且使繫心（愛禮存羊之類）。今知理
X21n0372_p0461c10║有所歸，不應猶執權教。
X21n0372_p0461c11║【記】殺命祭先，違仁垂教，欲令儒士咸稟佛言。不唯
X21n0372_p0461c12║亡過者脫苦生天，抑使生存者懷仁受福。初科。真
X21n0372_p0461c13║宗，即佛教。佛出周時，教行西竺，故云未至。至於後
X21n0372_p0461c14║漢，始流此方。若論祭法，出於往古，且取文典垂世，
X21n0372_p0461c15║故推周公、孔子。然而周、孔皆是大權，先制禮法，使
X21n0372_p0461c16║人從善，然後佛化易可弘通。四時祭祀，非本聖意，
X21n0372_p0461c17║故云且使繫心。註引論語，證成權意。彼云：子貢欲
X21n0372_p0461c18║去告明之餼羊（告朔，謂月祭。生牲曰餼。魯自文公不親視朔，子貢欲使孔子撤之）。
X21n0372_p0461c19║子曰：賜也（召子貢名）！爾愛其羊（憫其徒死），我愛其禮（於事雖非，且欲
X21n0372_p0461c20║不廢告朔之禮。此見權暫繫心之意也）。上二句，出立祭本意。下二句，
X21n0372_p0461c21║勸捨儒從釋。理有歸者，放生、施、戒等，必能拔苦。故
X21n0372_p0461c22║權教者，儒、釋相望，則儒教為權，釋典皆實。就釋教
X21n0372_p0461c23║中，自分權、實，如別所明。
X21n0372_p0461c24║【疏】且福之大者，莫大於施生，是梵釋之本因，是天
X21n0372_p0462a01║地之大德。今殺彼祭此，豈近仁心！是若可忍，孰不
X21n0372_p0462a02║可忍！雖云祈福（月令云：九月中氣，日在氐，命有司合秩芻以養犧牲，乃至以祠宗廟之靈，
X21n0372_p0462a03║為人祈福。），實是立讐，自徇虗名，殃於神道（故途中有歌哭二類）。
X21n0372_p0462a04║【記】初四句，敘放生之德。上二句，標放生者，謂不殺
X21n0372_p0462a05║物命，是與其生。下二句，釋。言福無如梵釋，論德豈
X21n0372_p0462a06║過天地？此二備舉三才，復兼兩教。梵王修四等，則
X21n0372_p0462a07║慈心為首（四等，即慈、悲、喜、捨，亦名四弘、四無量心）；帝釋修十善，則不
X21n0372_p0462a08║殺居初（十善，不殺、不盜等）。易曰：天地之大德曰生（天地以生物為德）。
X21n0372_p0462a09║又曰：大哉乾元，萬物資始。天資地成，品物全生。生
X21n0372_p0462a10║生無極，德莫大焉。今下，次顯行殺之過，又二。初斥
X21n0372_p0462a11║其違行。儒宗以推愛及物為仁，今既殺害他命，祭
X21n0372_p0462a12║我祖考，深乖仁行。行既不仁，則非君子矣。是若等
X21n0372_p0462a13║者，謂若此不仁之事，尚忍為之，則更有何事是不
X21n0372_p0462a14║可忍耶？雖下，責其妄執。初句標所執。祈福之言，出
X21n0372_p0462a15║禮記月令。祈，求也。註中每月有二氣：寒露為九月
X21n0372_p0462a16║節，霜降為九月中（二氣之中，謂之中氣）。日在氐，謂太陽躔氐
X21n0372_p0462a17║宿。命有司，謂掌祭之官。合秩芻，合，聚也。秩芻，即草
X21n0372_p0462a18║犧牲，純色牛、羊、豕。乃至者，略中間三句。彼云：以供
X21n0372_p0462a19║皇天上帝、名山大川、四方之神。次句彰非。淨名云：
X21n0372_p0462a20║是殺生，是殺生報。佛說因果報應，絲毫不差，故云
X21n0372_p0462a21║實也。讐，謂怨對。下二句，正責。徇，循也。虗名，即祈福
X21n0372_p0462a22║之言。神道，即祖上幽靈。註引事證，出譬喻經。彼云：
X21n0372_p0462a23║餓鬼五百，歌舞而行；好人五百，啼泣而過。或有問
X21n0372_p0462a24║佛，佛言：餓鬼家子孫，為其作福，當得解脫，故歌；好
X21n0372_p0462b01║人家子孫，唯行殺害，將受大苦，故哭。
X21n0372_p0462b02║【疏】問：若父母生於餘趣，則可改祭為齋；如墮鬼中，
X21n0372_p0462b03║寧無饗祀？答：黍稷非馨，蘋蘩可薦，應知礿祭，勝於
X21n0372_p0462b04║殺牛。況鬼神等差，豈皆受饗！
X21n0372_p0462b05║【記】問中。以生鬼趣，容受饗祀。若令改祭，則非考誠。
X21n0372_p0462b06║答中有二。初明行祭在誠，宜用蔬素替之，不必殺
X21n0372_p0462b07║命。初句出尚書，武王命君陳曰（君陳，臣名）：我聞至治馨
X21n0372_p0462b08║香，感于神明。黍稷非馨，明德惟馨（鬼神享德而不享物）。次句
X21n0372_p0462b09║出左傳，文云：苟有明信，㵎溪沼沚之毛（苔草），蘋蘩蘊
X21n0372_p0462b10║藻之菜（蘋即大萍，蘩即是蒿。薀音溫，節中生菜。藻即水藻），筐筥錡釜之器
X21n0372_p0462b11║（方筐圓筥，無足釜，有足錡。筥音舉，錡音蟻），潢汙行潦之水（潢音黃，汙音烏，停水也。潦音老，
X21n0372_p0462b12║行跡水也），可薦於鬼神（祭祀），可羞於王公（羞謂進献）。應下二句
X21n0372_p0462b13║出周易，文曰：東降殺牛（殷紂厚祭），不如西隣之禴祭，實
X21n0372_p0462b14║受其福（西伯文王薄祭，祭祀尚德，故厚不如薄）。況下，二、明鬼趣不同，
X21n0372_p0462b15║不必皆饗。且用蔬素，亦可表心矣。下明三品九類，
X21n0372_p0462b16║唯多財鬼，有食可噉。又中含云：人死祭祝者，若生
X21n0372_p0462b17║入處餓鬼中者，得食。餘趣不得，由各有活命故（入處
X21n0372_p0462b18║鬼者，鬼中別類之名）。
X21n0372_p0462b19║【疏】上明異竟。
X21n0372_p0462b20║【疏】次顯其同者，復有二：初明存沒同，後明罪福同。
X21n0372_p0462b21║【疏】今初，約紀孝行章中五句之文以辨其同，即攝
X21n0372_p0462b22║於生前沒後也。
X21n0372_p0462b23║【記】紀孝行章，即孝經第十章，五句中。前三攝生前，
X21n0372_p0462b24║後二屬沒後。
X21n0372_p0462c01║【疏】一云：居則致其敬者，儒則別於犬馬，釋則舉身
X21n0372_p0462c02║七多。
X21n0372_p0462c03║【記】居謂平居之時。儒中別犬馬者，論語云：子游問
X21n0372_p0462c04║孝，子曰：今之孝者，是謂能養（衣食直養）。至於犬馬，皆能
X21n0372_p0462c05║有養（養通餘類），不敬何以別乎（養親不敬，則與養餘類無以簡別）？釋中，
X21n0372_p0462c06║即佛初成道，還本國時，淨飯王嚴駕出迎，見佛作
X21n0372_p0462c07║禮。佛即踊身虗空，高七多羅樹（一多羅高七仞，一仞七尺，合數可見）。
X21n0372_p0462c08║禮訖下地，發言起居等。佛為世間慈父，猶故敬親，
X21n0372_p0462c09║不正受禮，意使將來以此為法。
X21n0372_p0462c10║【疏】二、養則致其樂者，儒則怡聲下氣，溫清定省等
X21n0372_p0462c11║也，故有扇床溫席之流；釋則節量信毀，分減衣鉢
X21n0372_p0462c12║等也，故有割肉充飢之類（須闍太子）。
X21n0372_p0462c13║【記】儒中。曲禮云：父母有過，下氣怡聲以諫之。又云：
X21n0372_p0462c14║凡為人子之禮，冬溫而夏清（溫帝扇床。清音倩，涼也），昏定而
X21n0372_p0462c15║晨省（定衾枕，省安居）。故下，舉事。東觀漢記云：黃香孝廉無
X21n0372_p0462c16║婢僕，躬執勤勞，竭力侍養。暑則扇床枕，寒則以身
X21n0372_p0462c17║溫席。釋中。節謂節約，量即觀量。信毀謂信與不信。
X21n0372_p0462c18║僧祇律云：父母不信三寶即少供，信即恣與。減衣
X21n0372_p0462c19║鉢者，若三衣一鉢，理無與俗。或恐字誤，合云衣食。
X21n0372_p0462c20║然今世俗謂僧長物以為衣鉢，或恐疏主隨俗為
X21n0372_p0462c21║言。此謂貧乏，故須分減；必自富足，不須強與。施物
X21n0372_p0462c22║難消，反成罪累。割肉充飢。大報恩經云：須闍太子
X21n0372_p0462c23║父母被賊所篡，逃逝外國，失路絕粮。乃割己肉供
X21n0372_p0462c24║須父母，令達前路。
X21n0372_p0463a01║【疏】三病則致其憂者，儒中如文帝先甞湯藥，武王
X21n0372_p0463a02║不脫冠帶；釋中如太子以肉為藥，高僧以身而擔。
X21n0372_p0463a03║【記】儒中。漢書云：文帝母疾病踰年，文帝目不睫，不
X21n0372_p0463a04║解衣冠，湯藥不甞不進。禮記云：文王有疾，武王不
X21n0372_p0463a05║脫衣冠而養。文王一飯亦一飯，文王再飯亦再飯，
X21n0372_p0463a06║旬有二日乃間（間謂病差）。釋中。大報恩經云：忍辱太子，父
X21n0372_p0463a07║母病重。毉者云：須不瞋人肉為藥。太子自念：生來
X21n0372_p0463a08║不瞋，因名忍辱，可充此藥。又念：國中設有不瞋者，
X21n0372_p0463a09║如何取彼救我親乎？遂自割肉充藥，厥疾乃瘳（音抽）。
X21n0372_p0463a10║唐僧傳云：高齊道紀，往必荷擔，不耻微行。經書塔
X21n0372_p0463a11║像為一頭，老母掃箒為一頭。齊佛境內，有塔斯掃。
X21n0372_p0463a12║每語人曰：經不云乎：掃僧地如閻浮，不如佛地一
X21n0372_p0463a13║掌者，由智田勝也。親供母者，福與登地菩薩齊也。
X21n0372_p0463a14║至於便利女人，經理不許人兼。或有助者，紀曰：母，
X21n0372_p0463a15║吾母也，非他之母。形骸之累，並吾身也。有身必有
X21n0372_p0463a16║苦，何得以苦勞人？所以身為苦先，幸勿相助。
X21n0372_p0463a17║【疏】四喪則致其哀者，儒有武丁不言，子臯泣血；釋
X21n0372_p0463a18║有目連大呼，調御舁棺（於儒禮雖不同，而亦哀有餘也）。
X21n0372_p0463a19║【記】儒中。武丁，殷高宗名。論語：子張問曰：高宗諒陰，
X21n0372_p0463a20║三年不言，何謂也？（信任百官，陰默三年。）子曰：何必高宗，古之
X21n0372_p0463a21║人皆然。子臯即高柴。禮記云：高子臯執親之喪也，
X21n0372_p0463a22║泣血三年，（泣無聲，如血下。）未甞見齒。（少言笑故。）釋中。目連緣如
X21n0372_p0463a23║後釋。調御即佛通號。對舉曰舁。增一阿含經云：淨
X21n0372_p0463a24║飯王崩，白氎棺殮。佛與難陀在前，阿難、羅云在後。
X21n0372_p0463b01║難陀白佛：父王養我，願聽擔棺。阿難、羅云亦爾。佛
X21n0372_p0463b02║念當來兇暴，不報父母，故躬自擔棺。大千六反震
X21n0372_p0463b03║動，釋梵諸天皆來赴喪，代佛擔之。佛執香鑪，前引
X21n0372_p0463b04║就山。註中以此門明同，而引事全別，故特點之。上
X21n0372_p0463b05║句示事異，下句明哀同。而哀又過之，故云有餘。後
X21n0372_p0463b06║註亦然。準前三句，例須通會。儒釋事別，敬樂憂同。
X21n0372_p0463b07║【疏】五祭則致其嚴者，儒有薦筍，釋有餉飯之類也
X21n0372_p0463b08║（嚴雖有異，祭意大同）。
X21n0372_p0463b09║【記】嚴，謂精嚴。儒中孝德傳云：西晉孟宗為郎中，母
X21n0372_p0463b10║喪，委官而歸。母性嗜筍，宗每當時供奉。母亡後，冬
X21n0372_p0463b11║至欲以筍祭，乃入竹園，哀告天地，乃得以薦之。餉
X21n0372_p0463b12║飯即目連，事如下引。餉，猶献也。
X21n0372_p0463b13║【疏】以至教未來，難弘報應，故先且立於祭法，令敬
X21n0372_p0463b14║事於神靈。
X21n0372_p0463b15║【記】至教，即佛法。報應，即三世因果。言且立者，示權
X21n0372_p0463b16║義也。
X21n0372_p0463b17║【疏】神靈則父母之識性，是顯祖考之常存，既形滅
X21n0372_p0463b18║而神不滅，豈厚形而薄神乎！餘如前辨。
X21n0372_p0463b19║【記】上二句會異。前引月令云：四方之神，宗廟之靈。
X21n0372_p0463b20║儒謂神靈，即佛教識性。靈識不滅，所謂常存。下二
X21n0372_p0463b21║句，反責儒教尚形。生事、死葬及祭等禮，皆為重形。
X21n0372_p0463b22║言厚形者，謂但行祭祀；言薄神者，謂不嚴去識。若
X21n0372_p0463b23║稟佛教，則厚神而薄形矣。形同朽木，不足可貴；神
X21n0372_p0463b24║是心靈，特須濟拔。下句指前，即明異中。
X21n0372_p0463c01║【疏】上來存沒同竟。
X21n0372_p0463c02║【疏】次辨罪福同。
X21n0372_p0463c03║【疏】罪同者，儒則條越五刑，犯當五擿，而恩赦不該；
X21n0372_p0463c04║釋則名標七逆，戒黜七遮，而阿鼻定入。
X21n0372_p0463c05║【記】儒中。五刑者，墨（墨額）、劓（魚器反，截鼻）、剕（音費，截脚）、宮（男去勢，女幽閉）、
X21n0372_p0463c06║大辟（音闢，死也），此古五刑。笞、杖、徒、流、死，為今五刑。古今
X21n0372_p0463c07║雖殊，而五逆罪不在其內，故云條越。孝經云：五刑
X21n0372_p0463c08║之屬三千，而罪莫大於不孝（言在五刑之外）。五擿，以五車
X21n0372_p0463c09║繫五體，縱橫裂之。三十國春秋云：池湯用妻言，將
X21n0372_p0463c10║母於山中殺之。秦王聞，令以五車殺之。恩赦不該
X21n0372_p0463c11║者，縱有大赦，必先除五逆，例不該赦，赦即放也。釋
X21n0372_p0463c12║中，小乘五逆：殺父、害母、殺阿羅漢、出佛身血、破和
X21n0372_p0463c13║合僧，大乘更加殺和尚、闍黎，名為七逆（梵網中殺聖人，即殺
X21n0372_p0463c14║阿羅漢也）。戒黜者，謂七逆之人，戒法簡退，並是戒障，故
X21n0372_p0463c15║名七遮。梵網云：若有七遮者，師不應與受戒，無者
X21n0372_p0463c16║得受。觀佛相好經說：犯逆為阿鼻因。阿鼻，此翻無
X21n0372_p0463c17║間。涅槃云：間無暫樂，故云無間。又一人獨墮此獄，
X21n0372_p0463c18║身徧獄中，間無空處（其獄四方交過，通徹八萬由旬，身與獄等，不相彰礙）。
X21n0372_p0463c19║【疏】福同者，儒則旌於門閭，上天之報；釋則瑩於戒
X21n0372_p0463c20║德，淨土之因（如觀經說，當修三福：一、孝養父母等，乃至此三種業，是三世諸佛淨土正
X21n0372_p0463c21║因）。
X21n0372_p0463c22║【記】儒中。國家凡於州縣有行孝者，即賜旌表，榜其
X21n0372_p0463c23║門閭，斯亦勸獎之意。上天報者，以釋校儒，盡誠行
X21n0372_p0463c24║孝，必得生天。上句現福，下句來報。（舊謂舜行孝，堯以二女妻之等，
X21n0372_p0464a01║為上天報者，非。對下釋教，於義頗疎。）釋中瑩戒德者，孝名為戒，行孝
X21n0372_p0464a02║則戒德清白。註中文略，應從父母字下接云：奉事
X21n0372_p0464a03║師長，慈心不殺，修十善業。二者，受持三歸，具足眾
X21n0372_p0464a04║戒，不犯威儀。三者，發菩提心，深信因果，讀誦大乘，
X21n0372_p0464a05║勸進行者。如是三事，名為淨業。餘如註引。
X21n0372_p0464a06║【疏】上來總彰孝道竟。
X21n0372_p0464a07║【疏】次當第四，示勝田者。
X21n0372_p0464a08║【疏】喻如世間人，欲得倉廩中五穀豐盈，歲歲不乏
X21n0372_p0464a09║者，必須取穀麥種子，以牛犂耕於田地而種之，不
X21n0372_p0464a10║種則竭盡也。
X21n0372_p0464a11║【記】舉喻可解。五糓，謂麻黍稷麥荳也。
X21n0372_p0464a12║【疏】法中亦爾，以悲心、敬心、孝心為種子，以衣食、財
X21n0372_p0464a13║帛、身命為牛犂，以貧病、三寶、父母為田地。
X21n0372_p0464a14║【記】悲心對貧病悲田，敬心對下三寶敬田，孝心對
X21n0372_p0464a15║下父母恩田。衣食為外財，身命為內財。
X21n0372_p0464a16║【疏】有佛弟子，欲得藏識中百福莊嚴，生生無盡者，
X21n0372_p0464a17║須運悲敬孝心，將衣食、財帛、身命，敬養供給於貧
X21n0372_p0464a18║病、三寶、父母，名為種福也。不種，即貧窮無福慧，入
X21n0372_p0464a19║生死險道，謂種福之田，如種穀之田，名為福田也。
X21n0372_p0464a20║【記】佛弟子，合上世人。藏識，合倉廩等。須運下，合上
X21n0372_p0464a21║取種子等。不下，合上竭盡。謂下，示名。上云三田皆
X21n0372_p0464a22║可種福，通號福田。福田之名，法喻合舉。
X21n0372_p0464a23║【疏】然種子有精新乾焦，田有肥濃確瘦，如悲敬孝
X21n0372_p0464a24║心，有懇切閑慢，貧有淺深，病有輕重，佛有真化，化
X21n0372_p0464b01║有住世入滅，法有小大，教有權實，僧有持毀，父母
X21n0372_p0464b02║有所生七世，一一配肥瘦之田，昭然可見。
X21n0372_p0464b03║【記】初、舉喻確。瘦，謂瘠薄之地。如下，配法。初、配種子。
X21n0372_p0464b04║懇切如精新，閑慢如乾焦。貧下，二、配田地，有三。初、
X21n0372_p0464b05║配悲田。淺輕如瘦，深重如肥。佛下，配敬田。佛則真
X21n0372_p0464b06║住為濃，化滅為瘦。法則權小為瘦，實大為肥。僧則
X21n0372_p0464b07║毀戒為瘦，持奉為肥。父母下，配恩田。所生為肥，七
X21n0372_p0464b08║世為瘦。
X21n0372_p0464b09║【疏】今盂蘭供會，具三種肥田，故云勝也。謂佛歡喜
X21n0372_p0464b10║日，供養自恣，淨戒大德，敬田勝也；報父母恩，恩田
X21n0372_p0464b11║勝也；父母在厄難中，悲田勝也。為欲示此勝田，故
X21n0372_p0464b12║說此經。
X21n0372_p0464b13║【記】初總標。謂下，別示。敬田中，佛歡喜是佛寶，自恣
X21n0372_p0464b14║是法寶，淨戒大德是僧寶。恩田是今正宗。悲田本
X21n0372_p0464b15║濟貧病，今舉厄難，以意取之，即下經云當為七世
X21n0372_p0464b16║現世父母厄難中者是也。為下，結顯。
X21n0372_p0464b17║【疏】第二、藏乘所攝者，藏謂三藏，乘謂五乘。
X21n0372_p0464b18║【記】藏能含蘊，乘能運載，故以比焉。三藏約教，五乘
X21n0372_p0464b19║約行。
X21n0372_p0464b20║【疏】三藏者。
X21n0372_p0464b21║【疏】一、修多羅，此云契經。契者，契理、契機；經者，佛地
X21n0372_p0464b22║論云：貫攝為義，謂貫穿所應知義，攝持所化眾生。
X21n0372_p0464b23║故此教於三學中詮於定學。
X21n0372_p0464b24║【記】初翻名，亦名修妬路。契者下，次釋義。初釋契義。
X21n0372_p0464c01║契理者，皆如實故。契機者，能隨宜故。契即合也。次
X21n0372_p0464c02║釋經義。論中貫穿義者，持於名理也。攝持眾生者，
X21n0372_p0464c03║被於物機也。此下，結判。詮即顯也。
X21n0372_p0464c04║【疏】二、毗奈耶，此云調伏。調謂調練三業，伏謂制伏
X21n0372_p0464c05║過非。此教詮於戒學。
X21n0372_p0464c06║【記】翻名釋義，並據一端。亦云毗那耶、毗尼等，古翻
X21n0372_p0464c07║為滅，正翻為律。調練對治，是作持行；制伏離過，即
X21n0372_p0464c08║止持行。
X21n0372_p0464c09║【疏】三、阿毗達磨，此云對法。法謂涅槃四諦，對謂對
X21n0372_p0464c10║向、對觀。其能對者，即無漏慧，此教詮於慧學。
X21n0372_p0464c11║【記】初翻名，亦云阿毗曇法。謂下，釋義。涅槃是所向
X21n0372_p0464c12║果，四諦即所觀理，二皆屬境。對向配涅槃，對觀配
X21n0372_p0464c13║四諦，二並屬智。無漏慧者，初果已去，斷惑智也。
X21n0372_p0464c14║【疏】然經是化教，開誘化導也；律是制教，制約行業
X21n0372_p0464c15║也；論則推徵解釋。
X21n0372_p0464c16║【記】開誘化導者，但開信解，任物違從。制約行業者，
X21n0372_p0464c17║必使修持，不容違背。論中推徵解釋，該上化制，經
X21n0372_p0464c18║律各局，論則兩通。
X21n0372_p0465a01║【疏】今此盂蘭盆，據其名題，即化教所攝，屬於經藏；
X21n0372_p0465a02║據其義意，亦制教攝，屬於律藏（制比丘等年年自恣，日行此法故）。
X21n0372_p0465a03║【記】據名題者，題云經故。據義意者，如註顯故。今詳
X21n0372_p0465a04║後判，誠所未安。且約藏攝經，要知所屬。若依兩判，
X21n0372_p0465a05║未審此經定屬何藏？一不可也。又題標經義，義必
X21n0372_p0465a06║應題。若謂據題屬經，據義屬律，是則題與義別，兩
X21n0372_p0465a07║不相應。二不可也。又經中但云：行慈孝者，皆應先
X21n0372_p0465a08║為父母作盂蘭盆。又云：是佛弟子修孝順者，應念
X21n0372_p0465a09║念中常憶父母，為作盂蘭盆等。此乃通途勸導，正
X21n0372_p0465a10║是化義，何甞定制比丘等年年行耶？三不可也。又
X21n0372_p0465a11║南山云：化教通於道俗，行教唯局內眾（即制教也）。準下
X21n0372_p0465a12║具列國王、太子、百官、萬民，通明道俗，非專內眾。四
X21n0372_p0465a13║不可也。又下疏云：制令必為，不為即是違制。且律
X21n0372_p0465a14║明違制，必須結犯。今不行蘭盆，為結何罪？五不可
X21n0372_p0465a15║也。此由不達化制，遂致乖疎。義學存公，無宜執舊。
X21n0372_p0465a16║【疏】五乘者，乘以運載為名。五，謂人、天、聲聞、緣覺、菩
X21n0372_p0465a17║薩。此五力有大小，載有遠近。
X21n0372_p0465a18║【記】初示名。五下，列位。人乘力小載近，菩薩力大載
X21n0372_p0465a19║遠。中間三位，望前則大遠，望後則少近。菩薩乘者，
X21n0372_p0465a20║從此因名；云佛乘，則從果號。
X21n0372_p0465a21║【疏】一人乘，謂三歸五戒，運載眾生，越於三塗，生於
X21n0372_p0465a22║人道，其猶小艇過溪㵎。
X21n0372_p0465a23║【記】初標，二釋。釋中，先法，後喻。法中，有所乘法、所越
X21n0372_p0465a24║境、所感報。下三例此分之。三歸，則從師作法，歸投
X21n0372_p0465b01║三寶。五戒，謂不殺、不盜、不邪淫、不妄語、不飲酒。纔，
X21n0372_p0465b02║猶略也。
X21n0372_p0465b03║【疏】二、天乘，謂上品十善及四禪八定，運載眾生，越
X21n0372_p0465b04║於四洲，達於上界，如次舩越小江河。
X21n0372_p0465b05║【記】十善分三品：下品修羅，中品生人，上品生欲界
X21n0372_p0465b06║天。四禪別舉色界，異上界故。八定總色、無色，俱不
X21n0372_p0465b07║動業故。四洲，欲界下地，是所越境。上界通指三天，
X21n0372_p0465b08║即所感報。若第論所越，則十善越四洲，四禪越欲
X21n0372_p0465b09║有，四空越色有。
X21n0372_p0465b10║【疏】三、聲聞乘，謂四諦法門；四、緣覺乘，謂十二因緣
X21n0372_p0465b11║法門。皆運載眾生越於三界，到有餘、無餘涅槃，成
X21n0372_p0465b12║阿羅漢及辟支佛，皆如大船越大江河。
X21n0372_p0465b13║【記】聲聞、緣覺，乘法雖殊，所越所到，二皆無異，故合
X21n0372_p0465b14║明之。結惑已盡，若依身在，名有餘涅槃。化火焚身，
X21n0372_p0465b15║身智俱亡，名無餘涅槃。
X21n0372_p0465b16║【疏】五、菩薩乘，謂悲智六度法門，運載眾生，總超三
X21n0372_p0465b17║界三乘之境，至無上菩提大般涅槃之彼岸，如乘
X21n0372_p0465b18║舶過海。
X21n0372_p0465b19║【記】下化故悲，上求故智。施、戒、進、忍、禪、智為六，修此
X21n0372_p0465b20║六法，能至彼岸，故云六度。越三界，出分段也。越三
X21n0372_p0465b21║乘，出變易也。菩提、涅槃，即佛果。菩提翻覺，揀二乘
X21n0372_p0465b22║自覺，菩薩未滿，故云無上。涅槃翻寂滅，揀前小乘，
X21n0372_p0465b23║故云大也。舶，大船也。
X21n0372_p0465b24║【疏】今此經者，是人天乘所攝，在小乘藏中。
X21n0372_p0465c01║【記】圭峰判釋。依賢首宗，彼立小乘有二：一者人天，
X21n0372_p0465c02║二即二乘。此經猶非小乘，但攝屬小乘耳。今應問
X21n0372_p0465c03║曰：如此判經，為從何義？（孤山云：約所救人說。）若謂目連母脫
X21n0372_p0465c04║苦生天，而云人天者，且目連母亦止生天，那得兼
X21n0372_p0465c05║人？又生天之語，徧諸大乘。如法華云：書寫是經，命
X21n0372_p0465c06║終當生忉利天上。受持讀誦，即往兜率天等。又梵
X21n0372_p0465c07║網云：講說菩薩戒，福資亡者，生人天上。又云：受持
X21n0372_p0465c08║菩薩戒者，常生人道天中等。即應皆屬人天教耶？
X21n0372_p0465c09║又上所明人天兩乘，行果全別，如何一混而云人
X21n0372_p0465c10║天？既云攝教須定所歸，畢竟此經為歸何攝？又彰
X21n0372_p0465c11║孝道中，引華嚴、涅槃，對明釋教以孝為本。既引圓
X21n0372_p0465c12║頓終窮了義而彰孝道，如何判教止在人天？又歸
X21n0372_p0465c13║敬偈云：累劫報親恩，積因成正覺。則顯孝行深通
X21n0372_p0465c14║佛乘。及乎判經而云人天，豈非前後自相違耶？又
X21n0372_p0465c15║孤山記中，釋歸敬偈，則明同體三寶，乃云：真如性
X21n0372_p0465c16║中，有覺了軌持和合義故。又釋離苦安樂，乃云：得
X21n0372_p0465c17║無上菩提、大涅槃、常樂我淨四德之樂。又釋主成
X21n0372_p0465c18║就，即云：了迷即真，而妄菩提即煩惱故。了悟即妄，
X21n0372_p0465c19║而真煩惱即菩提故。又釋異熟果，即明八識真異
X21n0372_p0465c20║熟等。既用大乘名義釋上諸文，則不當判為人天
X21n0372_p0465c21║小教。既約人天小教判此一經，則不當用大乘名
X21n0372_p0465c22║義釋上諸文。又釋十地大人權現，乃云：即同法華
X21n0372_p0465c23║內秘菩薩，外現聲聞。仍自問云：今經與法華何別？
X21n0372_p0465c24║既以此經判屬人天，那將法華挍其同別？是知疏
X21n0372_p0466a01║記宗途紊亂，始末差訛，歷代同迷，莫知體究。且夫
X21n0372_p0466a02║人天為教，唯被極鈍之機，令脫三途，容可受道，未
X21n0372_p0466a03║免生死，非佛本懷。是故天台四教不列人天，南山
X21n0372_p0466a04║二疏唯存聖道，乃曰：為道制戒，本非世福，天主人
X21n0372_p0466a05║王，咸興有教，佛還說有，則與凡同等。請尋祖訓，深
X21n0372_p0466a06║究佛心，豈唯洞曉一經，抑乃通明大化矣。今詳此
X21n0372_p0466a07║經，三藏之中定屬經藏化教所收，五乘之中定屬
X21n0372_p0466a08║菩薩大乘所攝。然凡論判教，一、觀正宗所詮行相，
X21n0372_p0466a09║二、考聽眾結益淺深，三、求文義意趣優劣。行是一
X21n0372_p0466a10║經之主，益乃被物之功，文即能詮之體，用斯以判，
X21n0372_p0466a11║無往不通。初明行者，且通論孝行，則有多途。若同
X21n0372_p0466a12║儒宗純孝奉親，止是世報人天行也；若如目連為
X21n0372_p0466a13║親修道，果成羅漢，即是小乘聲聞行也；若同前引
X21n0372_p0466a14║華嚴、涅槃、十六觀經，並是菩薩大乘之行。次局就
X21n0372_p0466a15║今經，唯專大行，良以於自恣日設供報恩，一運已
X21n0372_p0466a16║誠，二兼他力，無論存沒，不簡自他，憫物傾財，拔苦
X21n0372_p0466a17║與樂，既非小行，須歸大乘。故經云：吾今當說救濟
X21n0372_p0466a18║之法，令一切難皆離憂苦。且一切之語徧該生境，
X21n0372_p0466a19║豈止吾親？離苦之言畢超二死，非唯鬼趣。即梵網
X21n0372_p0466a20║云：一切眾生皆我父母，我生生無不從之受生。即
X21n0372_p0466a21║前所謂累劫報恩，積因成佛。準斯明據，大教何疑？
X21n0372_p0466a22║二、明結益。謂經家結示同聞之眾開悟證入，故云
X21n0372_p0466a23║結益，非謂約彼所救之人。即如經云：目連比丘及
X21n0372_p0466a24║大菩薩眾皆大歡喜。若是小行，人天凡福，豈得大
X21n0372_p0466b01║菩薩眾聞皆歡喜？既云歡喜，即是開悟增發大心。
X21n0372_p0466b02║故下引恩。重經結益云：帝釋諸天發菩提心，豈非
X21n0372_p0466b03║明證？彼經又云：若善男女能為父母受持此大乘
X21n0372_p0466b04║摩訶般若一句一偈一經耳目，五逆重罪悉得消
X21n0372_p0466b05║滅。二經同類，而彼明標大乘，決無疑矣。三、明文義。
X21n0372_p0466b06║一者如上示行文，二者即前結益文，三同聞之眾
X21n0372_p0466b07║有大菩薩，四受供僧中有十地權化，安有小教而
X21n0372_p0466b08║談十地示權耶？五、智昇法師大藏目錄判在大乘，
X21n0372_p0466b09║深符經旨，而孤山記中輙斥為謬。秉筆垂訓，率易
X21n0372_p0466b10║若此。且錄中所判一代時經，如何此經獨指為謬？
X21n0372_p0466b11║（古錄有判小乘者，已為昇師所破。）世多執諍，不免繁辭。幸依法而
X21n0372_p0466b12║勿依人，豈聞義而不能從？所慮淹沉至教，抑塞來
X21n0372_p0466b13║蒙，誠不遑安，固非好辯。宗師不黨，試為裁之。
X21n0372_p0466b14║【疏】三、辯定宗旨者。此經以孝順設供，拔苦報恩為
X21n0372_p0466b15║宗。今以二門分別：一、釋行相；二、配句數。
X21n0372_p0466b16║【記】總分有四：孝順是心，設供是事，拔苦是功，報恩
X21n0372_p0466b17║是用。今詳經宗，宗是主義，國無二主，安得有四？今
X21n0372_p0466b18║立報恩為宗，餘三任運自攝。經文首標欲報父母
X21n0372_p0466b19║乳哺之恩，斯一證也。又疏引三譯，第三立題為報
X21n0372_p0466b20║恩經，斯二證也。且依疏釋，學者宜知。
X21n0372_p0466b21║【疏】初者，謂目連本為孝誠，欲酬恩德，力所未及，故
X21n0372_p0466b22║先出家。是以始得六通，便觀三界，見其亡母生餓
X21n0372_p0466b23║鬼中（諸得道人未必皆為父母，即驗目連為欲報恩故出家也），雖餉香飡，旋成
X21n0372_p0466b24║猛火，悲號投佛，奉教設盆，拔冥塗身，脫一劫苦，不
X21n0372_p0466c01║辜生育，大報劬勞。細詳經宗，備斯四義。
X21n0372_p0466c02║【記】初敘孝順。註文遮疑，恐疑諸聖入道，皆因親故，
X21n0372_p0466c03║始得便觀，故云即驗。雖下，敘設供。旋字平呼，尋也。
X21n0372_p0466c04║拔下，敘拔苦。不下，敘報恩。末後二句總結。
X21n0372_p0466c05║【疏】二、配句數者，有四四句。
X21n0372_p0466c06║【疏】一、孝順兩字，自有四句：一、孝而非順，如三牲之
X21n0372_p0466c07║養等；二、順而非孝，如病索禁忌之食而即供，欲行
X21n0372_p0466c08║非為之事而不諫等；三、亦孝亦順，謂有隱無犯三
X21n0372_p0466c09║諫，而隨順色觀志，三年無改；四、非孝非順，如水中
X21n0372_p0466c10║葬父之類。
X21n0372_p0466c11║【記】第一句，孝經云：居上不驕，為下不亂，在醜不爭
X21n0372_p0466c12║（醜即眾也）。居上而驕則亡，為下而亂則刑，在醜而爭則
X21n0372_p0466c13║兵（兵謂兵鬪）。三者不除，雖日用三牲之養，猶為不孝也
X21n0372_p0466c14║（彼謂不孝，今云孝者，以其非不盡養，但不能修己，故云非順）。第二句，供忌食惡，
X21n0372_p0466c15║不諫是順，而非愛親，故非孝。孝經云：父有爭子，則
X21n0372_p0466c16║身不陷於不義。故當不義則爭之，從父之令，又焉
X21n0372_p0466c17║得為孝乎？第三句中，禮記云：事親有隱而無犯（當隱
X21n0372_p0466c18║過幾，諫不犯顏），事君有犯而無隱（當犯顏直諫，言其得失），事師無犯
X21n0372_p0466c19║無隱（雖不犯顏，容言得失。事親是恩，事君是義，師則恩義之間）。三諫隨者，禮云：
X21n0372_p0466c20║子之事親也，三諫而不聽，則號泣而隨之。順色者，
X21n0372_p0466c21║論語云：子夏問孝，子曰：色難。註云：承順顏色，乃為
X21n0372_p0466c22║難也。觀志者，禮記：曾子曰：君子之謂孝者，先意承
X21n0372_p0466c23║志，諭父母孝道（此謂子觀父志，頗合文意，與下論語言同意別。或可字誤，合云承志）。
X21n0372_p0466c24║三年無改者，論語云：父在觀其志，父沒觀其行，三
X21n0372_p0467a01║年無改於父之道，可謂孝矣。四中，世傳昆子（有作渾子）
X21n0372_p0467a02║水葬父在昆明池中，由子不孝，多違於父，父令棄
X21n0372_p0467a03║水，意使土葬，而子特順之，反是不順。
X21n0372_p0467a04║【疏】二、以孝順與設供相對，復為四句：一、孝順非設
X21n0372_p0467a05║供，如董黯、王祥等；二、設供非孝順，為己求福而修
X21n0372_p0467a06║齊等；三、俱是，即盂蘭盆會；四、俱非，謂逆而慳也。
X21n0372_p0467a07║【記】初句。孝德傳云：董黯，會稽人（碑作句章人）。少孤養母，
X21n0372_p0467a08║承顏致樂，雖貧而充。鄰有惡人，令母常憂，雖富而
X21n0372_p0467a09║顇，因相問之。鄰人怒，候黯不在，遂擊其母。母告黯，
X21n0372_p0467a10║黯恨。至母終葬訖（謂盧墓三年服除已），遂殺鄰人，將頭以献
X21n0372_p0467a11║之，曰：孃知始在侍養，今養終讐訖。自投官聲罪，會
X21n0372_p0467a12║赦免之。王祥母嗜魚，嚴凝氷凍。祥即臥氷，得魚奉
X21n0372_p0467a13║母。第三中，二俱句，指蘭盆者，欲簡經宗故也。下二
X21n0372_p0467a14║亦爾。例前孝順雙亦一句，收盂蘭盆。四中，逆故非
X21n0372_p0467a15║孝，慳不設供。
X21n0372_p0467a16║【疏】三、以孝順對拔苦，亦為四句：一、孝順非拔苦，謂
X21n0372_p0467a17║董永等；二、拔苦非孝順，謂救佗人之苦厄；三、俱是，
X21n0372_p0467a18║即盂蘭會也；四、俱非，謂逆小之人也。
X21n0372_p0467a19║【記】初句。董永家貧母喪，遂傭身葬母。感天女為妻，
X21n0372_p0467a20║織絹以贖之。四中逆，即非孝小人，不濟佗苦。
X21n0372_p0467a21║【疏】四、以孝順對報恩，亦為四句：一、孝順非報恩，護
X21n0372_p0467a22║髮膚，不驕危，非法不言等；二、報恩非孝順，扶輪報
X21n0372_p0467a23║一食，修行報施主等；三、俱是，盂蘭盆會也；四、俱非，
X21n0372_p0467a24║謂辜恩逆人。
X21n0372_p0467b01║【記】初句引事，並出孝經，餘如前引。卿大夫章云：是
X21n0372_p0467b02║故非法不言，非道不行，然後能守其宗廟。次句扶
X21n0372_p0467b03║輪報飡者，左傳云：晉侯（靈公）飲趙盾酒，伏甲（甲兵）將攻
X21n0372_p0467b04║之（公無道，盾數諫，欲殺之）。初，盾田（田獵）於首山，見靈輙餓，問之，
X21n0372_p0467b05║曰：不食三日矣。食之，舍其半。問之，曰：官三年矣（官，學
X21n0372_p0467b06║也），未知母之存否，今近焉，請以遺之。既而為公介
X21n0372_p0467b07║（輙為靈公甲士），倒戟以禦（盾走，伏兵至，輙乃擊之。史記作反擊伏土），公徒而免
X21n0372_p0467b08║之（公謀不成，盾免此難）。問曰：何故？對曰：翳桑之餓人也。問其
X21n0372_p0467b09║名居（名與所居），不告而退，遂自亡也（輙亦去國）。按左傳、史記
X21n0372_p0467b10║並無扶輪之說，唯類林有之。彼云：盾走出乘車，車
X21n0372_p0467b11║已脫一輪，公先令人脫之，輙扶盾上車，以臂承軸
X21n0372_p0467b12║軀，駕而行。
X21n0372_p0467b13║【疏】今修此一門，即圓四行，所得功德，何可挍量！實
X21n0372_p0467b14║由境勝心弘，徹於神理故也。
X21n0372_p0467b15║【記】初顯功勝。實下，推所由。境勝即三田，心強即三
X21n0372_p0467b16║心。徹，通也。神理，謂幽冥之處。
X21n0372_p0467b17║
X21n0372_p0467b18║盂蘭盆經疏新記卷上