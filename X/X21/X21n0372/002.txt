X21n0372_p0467c01║
X21n0372_p0467c02║
X21n0372_p0467c03║
X21n0372_p0467c04║盂蘭盆經疏新記卷下
X21n0372_p0467c05║
X21n0372_p0467c06║【疏】四、正解經文，於中復二。
X21n0372_p0467c07║【疏】初、釋題目。
X21n0372_p0467c08║佛說盂蘭盆經
X21n0372_p0467c09║【疏】述曰：此經總有三譯：一、晉武帝時，剎法師翻云
X21n0372_p0467c10║盂蘭盆經；二、惠帝時，法矩法師譯云灌臘經，應以
X21n0372_p0467c11║文云具飯百味、五菓、汲灌盆器、香油、挺燭等故；三、
X21n0372_p0467c12║舊本別錄，又有一師翻云報恩經，約所行之行而
X21n0372_p0467c13║立名故。今所釋者，即初譯也。
X21n0372_p0467c14║【記】初譯。晉武，即西晉第四帝。剎法師，具云竺曇摩
X21n0372_p0467c15║羅剎，竺字是姓。下翻法護，言翻云者，謂翻經置題。
X21n0372_p0467c16║次譯惠帝，武帝子，即第五帝。法矩字誤，合作炬。（準開
X21n0372_p0467c17║元錄，亦法護翻，疏中應誤。）具云般泥洹後灌臘經，灌謂浴佛，臘
X21n0372_p0467c18║即夏滿。經明佛滅後二時供養之法，故以為名。經
X21n0372_p0467c19║云佛泥洹後，四輩弟子，四月八日、七月十五日灌
X21n0372_p0467c20║臘等是也。（疏作汲灌挺燭解者，失校本經。）藏錄又云：古錄皆謂重
X21n0372_p0467c21║譯，云與蘭盆經同本異譯者，誤也。今尋文殊異，故
X21n0372_p0467c22║為單譯，則知今疏猶循古耳。（孤山循疏釋灌字而言臘者，以七月十六
X21n0372_p0467c23║是比丘五分法身生來歲首，則以七月十五為歲除者，非以七月十六方始入臘，八月十六是歲首，十五
X21n0372_p0467c24║為歲除耳。學者宜知。）三中，舊本別錄，即古藏錄，開元錄云附
X21n0372_p0468a01║東晉錄是也。又失譯主，故但云一師。準經，具云報
X21n0372_p0468a02║恩奉盆經，上文通列，今下別指。
X21n0372_p0468a03║【疏】義淨三藏云：傾自我口，暢之彼心，以教合機，故
X21n0372_p0468a04║稱佛說。
X21n0372_p0468a05║【記】以教對上傾我口，合機對上暢彼心。
X21n0372_p0468a06║【疏】盂蘭是西域之語，此云倒懸盆，乃東夏之音，仍
X21n0372_p0468a07║為救器。若隨方俗，應曰救倒懸盆。
X21n0372_p0468a08║【記】倒懸者，狀其極苦也。孟子云：當今之時，萬乘之
X21n0372_p0468a09║國行仁政，民之悅之，如解倒懸。（孟子之時，諸國多行虐政，民受困苦，
X21n0372_p0468a10║故如倒懸。）今用彼語，以譯此名。盆是華言，未見梵語，且
X21n0372_p0468a11║依疏釋，餘廣如前。
X21n0372_p0468a12║【疏】斯由尊者之親，魂沉闇道，載飢且渴，命似倒懸，
X21n0372_p0468a13║縱聖子之威靈，無以極其塗炭。佛令盆羅百味，式
X21n0372_p0468a14║貢三尊，仰大眾之恩光，救倒懸之窘急。即從此義，
X21n0372_p0468a15║以制經名。
X21n0372_p0468a16║【記】載，則也。且，兼也。塗炭，喻其苦迫如泥塗火炭。尚
X21n0372_p0468a17║書云：有夏昏德（夏桀為君不明），民墜塗炭（言苦民也）。窘，窮也。
X21n0372_p0468a18║【疏】經者，正名為線，義曰契經。線能貫華，經能持緯。
X21n0372_p0468a19║謂所詮之義，似緯似華；能詮之文，能持能貫。今順
X21n0372_p0468a20║此方典詰，是以目之為經，借義助名，仍加契字。
X21n0372_p0468a21║【記】初依西土，翻釋西天風俗。以線貫華，帶於頂上。
X21n0372_p0468a22║經即縱經，能持橫緯。今下，次取此方俗。典則訓法
X21n0372_p0468a23║訓常，法則尊卑共遵，常乃古今不易。
X21n0372_p0468a24║【疏】此釋扶佛地論二義中貫穿之義（如上釋），雜心論
X21n0372_p0468b01║五義中結鬘之義也（餘四者，涌泉出生，繩墨顯示）。
X21n0372_p0468b02║【記】佛地論。貫、攝二義，貫義同此。或可線同貫義，經
X21n0372_p0468b03║同攝義，雜心結鬘，即同貫華。註：涌泉取無盡義，出
X21n0372_p0468b04║生取生善義，繩墨取楷定義，顯示取明了義。
X21n0372_p0468b05║【疏】次解本文，分三：第一、序分；二、正宗分；三、流通分。
X21n0372_p0468b06║以三分之興，彌天高判，冥符西域，今古同遵。
X21n0372_p0468b07║【記】初分三分。以下，示本緣。彌天，即東晉道安法師。
X21n0372_p0468b08║襄陽習𮢶齒初訪安云：四海習鑿齒。安對曰：彌天
X21n0372_p0468b09║釋道安。因是人以彌天為稱。安始以三分判經，後
X21n0372_p0468b10║佛地論至果分三分，與彼暗合，故云冥符。
X21n0372_p0468b11║【疏】初、序分中。諸經多有二序：一、證信序，謂如是之
X21n0372_p0468b12║法，我從佛聞，標記說處，分明大眾同聞非謬，以為
X21n0372_p0468b13║證據，令物信受。經無豐約，非信不階，由是經初必
X21n0372_p0468b14║須證信。故智度論云：說時方人生信故。二、發起序，
X21n0372_p0468b15║發明生起正宗之法，如淨名、寶蓋、法華、毫光之類。
X21n0372_p0468b16║【記】初總標。一下，別釋。初證信序。豐約，猶廣略。階，猶
X21n0372_p0468b17║入也。智論：問曰：何以不直說般若，而說住王舍城？
X21n0372_p0468b18║答：如疏引。方即是處，人即是眾。論中略標三種，餘
X21n0372_p0468b19║三亦然。發起中，淨名因五百長者献五百寶蓋，如
X21n0372_p0468b20║來合之為一；法華佛放眉間白毫相光，照東方萬
X21n0372_p0468b21║八千世界等。
X21n0372_p0468b22║【疏】然證信亦云通序，諸經皆同故；亦云經後序，佛
X21n0372_p0468b23║說法時未有故。發起亦云別序，諸經各別故；亦云
X21n0372_p0468b24║經前序，佛先自發起，方說正宗故。
X21n0372_p0468c01║【記】通別前後，名義可解。
X21n0372_p0468c02║【疏】初、證信者。
X21n0372_p0468c03║聞如是：一時，佛在舍衛國祇樹給孤獨園。
X21n0372_p0468c04║【疏】述曰：則佛臨滅度，阿難請佛令置此言也。所問
X21n0372_p0468c05║四事，佛一一答。謂：一、令依四念處住（謂觀身不淨，受是苦，心無
X21n0372_p0468c06║常，法無我）。二、以戒為師。三、默擯惡性比丘。四、一切經初
X21n0372_p0468c07║皆云：如是我聞，一時佛在某處，與某眾若干人等。
X21n0372_p0468c08║【記】初文。阿難問四事：一、問依何修道，二、問以誰為
X21n0372_p0468c09║師，三、問惡性比丘以何擯治，四、問一切經首當安
X21n0372_p0468c10║何語。疏引佛答。注中四法，破眾生四倒。由諸眾生
X21n0372_p0468c11║謂身為淨，以苦為樂，無常計常，無我計我，故以四
X21n0372_p0468c12║法反而破之。一、觀身不淨（頭等六分、四大、五根，假合名身。智慧明見內身
X21n0372_p0468c13║五種不淨：一、種子，二、受生，三、住處，四、舉體，五、究竟也），二、觀受是苦（六觸生六受，六受生
X21n0372_p0468c14║三受，對違順中庸，生苦、樂、捨。智慧明達三受皆苦），三、觀心無常（六識能生諸識，分別
X21n0372_p0468c15║攀緣，謂之為心。智慧了知心從緣生，剎那不住，念念生滅），四、觀法無我（想、行二陰，及餘
X21n0372_p0468c16║一切世、出世法。智慧達通諸法無我、我所，畢竟不可得，即得我空）。是中四智為念，
X21n0372_p0468c17║見正破倒，即是其處。初、觀色陰，二、觀受陰，三、觀識
X21n0372_p0468c18║陰，四、觀想、行二陰，及餘諸法。此乃一切大小聖賢
X21n0372_p0469a01║入道初門，佛令依住，當自留心。
X21n0372_p0469a02║【疏】諸經多具六種成就，文或闕略，義必具之，謂：一、
X21n0372_p0469a03║信，二、聞，三、時，四、主，五、處，六、眾。六、緣不具，教則不興，
X21n0372_p0469a04║必須具六，故云成就。今經闕於列眾也。
X21n0372_p0469a05║【記】初文二。初通列六種。通名成就者，由假彼六緣，
X21n0372_p0469a06║成此一經故。今下，別點。
X21n0372_p0469a07║【疏】又聞成就為初異餘經者，各是譯人之意，謂或
X21n0372_p0469a08║云如是之法我從佛聞，或云我於佛邊聞如是法，
X21n0372_p0469a09║皆是指法之辭也。
X21n0372_p0469a10║【記】初示異。謂下，出譯人意。皆下，會同，指法之辭。法
X21n0372_p0469a11║即所集之經。
X21n0372_p0469a12║【疏】又無我者，意彰聖人皆證無我。餘經有者，即阿
X21n0372_p0469a13║難自指五蘊假者，不同情計之我，亦無過也。
X21n0372_p0469a14║【記】初釋今無之意。餘下，次通餘有所以。五蘊假者，
X21n0372_p0469a15║智論云：凡夫三種我（見、慢、名字），學人二種（思惑未盡，猶有慢我），無
X21n0372_p0469a16║學一種（但有名字）。阿難結集時，已證無學，但有名字，故
X21n0372_p0469a17║上文云皆證無我（孤山云阿難學人，能伏慢我，云證無我者，非）。
X21n0372_p0469a18║【疏】聞，謂耳根發識，聽彼外聲。
X21n0372_p0469a19║【記】根、境、識三，和合成聞，缺一不成。智論云：耳根不
X21n0372_p0469a20║壞（根也），聲在可聞處（境也），作心欲聞即聞也（作心即識）。
X21n0372_p0469a21║【疏】次云如是者，信成就也。夫信者，言是事如是；不
X21n0372_p0469a22║信者，言是事不如是。故肇公云：信，順之辭。
X21n0372_p0469a23║【記】初標示。夫下，釋相。故下，引證。肇公，即秦時僧肇
X21n0372_p0469a24║法師，註淨名經，釋如是文。
X21n0372_p0469b01║【疏】一時者，師資合會，說聽究竟，總名一時，揀異餘
X21n0372_p0469b02║時。謂如來說經，時有無量，不能別舉一言略周，故
X21n0372_p0469b03║但云一；諸方時分，延促不定，故言一也。
X21n0372_p0469b04║【記】初通示。一切經文，不問廣略，但取說經始終究
X21n0372_p0469b05║竟，皆名一時。揀餘時者，非說他經之時。謂下，別釋，
X21n0372_p0469b06║有二：初約說經不一釋，次約方土不定釋。西竺或
X21n0372_p0469b07║有國土，一年三時：十二月十六去為春分，四月十
X21n0372_p0469b08║六去為夏分，八月十六去為冬分。或立四時，更加
X21n0372_p0469b09║秋分，如光明中三月是夏等，同此土也。相傳或立
X21n0372_p0469b10║六時（兩月一時）：正月十六去漸熱時，三月十六去盛熱
X21n0372_p0469b11║時，五月十六去雨時，七月十六去茂時，九月十六
X21n0372_p0469b12║去漸寒時，十一月十六去盛寒時。又每一日或立
X21n0372_p0469b13║十二時，或十八時。春秋二分，晝夜各九時。夏至晝
X21n0372_p0469b14║十二時，夜六時。冬至反之，或三十須臾等。故云延
X21n0372_p0469b15║促不定也。
X21n0372_p0469b16║【疏】然諸經皆不指定時，而必指定處者（有說展轉招難，故不用之）。
X21n0372_p0469b17║【記】舉處徵時，欲申教意。註中標示他解，但未盡理，
X21n0372_p0469b18║故云招難。示今刪去，故云不用。（孤山強作展轉難詞，甚失文意。然彼
X21n0372_p0469b19║文已亡，不須憶度。）
X21n0372_p0469b20║【疏】今詳其意，以處則不過十六國中遊化住止之
X21n0372_p0469b21║處，而有其數，易為標指；時則年月、春秋、寒熱、晝夜、
X21n0372_p0469b22║寅卯、須臾等時，變易迅速，積數無量，不可說錄，難
X21n0372_p0469b23║為標指故也。
X21n0372_p0469b24║【記】初示處定。十六國出長阿含：一、央伽，二、摩竭提，
X21n0372_p0469c01║三、迦尸，四、拘薩羅，五、䟦祗，六、末羅，七、支提，八、䟦沙，
X21n0372_p0469c02║九、尼樓，十、盤闍羅，十一、阿濕波，十二、婆蹉，十三、蘇
X21n0372_p0469c03║羅，十四、乾陀羅，十五、劍浮沙，十六、阿盤提。遊化是
X21n0372_p0469c04║國土，住止即伽藍。時下，次明時不定。寒熱即冬夏。
X21n0372_p0469c05║【疏】佛者，梵云佛陀，此云覺者，謂覺了真妄性相之
X21n0372_p0469c06║者。覺有三義：一、自覺我空，揀異凡夫；二、覺佗法空，
X21n0372_p0469c07║揀異二乘；三、覺滿俱空，合於本覺，名究竟覺，或名
X21n0372_p0469c08║大覺、妙覺，揀異菩薩。
X21n0372_p0469c09║【記】初翻名。謂下，釋義真妄。真即所證涅槃，妄即所
X21n0372_p0469c10║除惑業。性相者，謂了性如實，了相如幻。此之四字，
X21n0372_p0469c11║須約大小教門以釋，不可籠通。凡夫都不覺，二乘
X21n0372_p0469c12║不覺法空，菩薩未能究竟，故並為所揀。覺滿非菩
X21n0372_p0469c13║薩，俱空非二乘。眾生本性名本覺，從迷獲悟名始
X21n0372_p0469c14║覺。萬行熏修，究竟果滿，即合本覺。言究竟對菩薩，
X21n0372_p0469c15║大則對二乘，妙則對三乘。
X21n0372_p0469c16║【疏】在舍衛等者，處成就也。真諦記云：住處有二：一、
X21n0372_p0469c17║境界處（遊歷之境），為化在俗之流；二、依止處，為統出家
X21n0372_p0469c18║之眾。初即舍衛，後即祇園。又婆沙論云：舉舍衡令
X21n0372_p0469c19║遠人知（國是總也），舉祇園令近人知（園是別也）。
X21n0372_p0469c20║【記】初文，真諦記中。初引示。境界是國土，依止即寺
X21n0372_p0469c21║舍。婆沙：令遠人知，揀他國故；令近人知，揀別寺故。
X21n0372_p0469c22║【疏】舍衛，此云聞物，謂具足欲塵財寶之物，多聞解
X21n0372_p0469c23║脫之人，遠聞諸國故也。義淨三藏譯金剛經云名
X21n0372_p0469c24║稱大城。
X21n0372_p0470a01║【記】初翻名，次引證。聞物，言本國之美。名稱，謂他國
X21n0372_p0470a02║所稱。
X21n0372_p0470a03║【疏】祇樹等者，即祇陀太子所施之樹，給孤長者所
X21n0372_p0470a04║買之園。
X21n0372_p0470a05║【疏】祇陀，此云戰勝，波斯匿王太子也。生時王與外
X21n0372_p0470a06║國戰勝，因以為名。給孤獨者，是臣之號，本名須達
X21n0372_p0470a07║多，此云善施。謂給孤（孤者，少而無父也）給獨（獨者，老而無子也），即
X21n0372_p0470a08║是善施，又常行施，故名善施。鄉人美之，號給孤獨。
X21n0372_p0470a09║【記】列名為二：初太子，名波斯匿，此翻和悅；次長者，
X21n0372_p0470a10║名翻釋，可解。
X21n0372_p0470a11║【疏】然園是須達所買，樹是祇陀所施，園總樹別，先
X21n0372_p0470a12║合標園。今以禮別尊卑，故樹先園後。
X21n0372_p0470a13║【記】約總別則宜先園後樹，據君臣則先樹後園。禮
X21n0372_p0470a14║別尊卑，語出曲禮。
X21n0372_p0470a15║【疏】西國呼寺為僧伽藍，此云眾園。以佛教東流，初
X21n0372_p0470a16║至中國，止鴻臚寺，賓異域僧，僧既漸多，散置別舘，
X21n0372_p0470a17║存其本號，皆曰寺焉。
X21n0372_p0470a18║【記】初示西土。以下，次示此方。寺即國家司存之名。
X21n0372_p0470a19║鴻臚寺本禮四夷遠國之舍，騰蘭初至，即止其中，
X21n0372_p0470a20║因以為名。
X21n0372_p0470a21║【疏】其買園施樹者，涅槃經說：須達長者為兒娉婦，
X21n0372_p0470a22║詣王舍城，因見佛發心，請入舍衛說法。佛令舍利
X21n0372_p0470a23║弗隨歸，先揀住處，揀得祇陀太子之園。長者問買，
X21n0372_p0470a24║太子戲云：側布黃金滿，即賣之。長者便欲交付，太
X21n0372_p0470b01║子云：是戲言，共請斷事之人。被斷，令依先語。長者
X21n0372_p0470b02║載金側布，唯餘一隅。太子見其不惜財寶，知佛殊
X21n0372_p0470b03║勝，遂施所餘之地，置立門屋，施園中樹，以為林蔭。
X21n0372_p0470b04║二人共成精舍，請佛居之。故云祇樹等也。
X21n0372_p0470b05║【記】初、買園緣。初、須達虔請。娉，娶也。此時佛在王舍
X21n0372_p0470b06║城，往彼因見。佛下，二、遣人擇處。長下，三、布金買園。
X21n0372_p0470b07║共請斷事者，彼方俗法，令依先語。太子君上理無
X21n0372_p0470b08║戲言，故太子見。其下，次、施樹緣。二人下，總結，可知。
X21n0372_p0470b09║【疏】闕眾成就者，但文略也，如無常經等。然有其時，
X21n0372_p0470b10║必具徒眾，故經末云：四輩弟子，歡喜奉行。
X21n0372_p0470b11║【記】初示文略。無常經亦名三啟經，亦不列眾，餘應
X21n0372_p0470b12║更有，故云等也。然下，明義具。師資說聽，故名一時，
X21n0372_p0470b13║則知有時，其必有眾。仍引末文，可驗前略。
X21n0372_p0470b14║【疏】二、發起者。此經既以孝順拔苦為宗，故託救母
X21n0372_p0470b15║之緣而為發起。文分為六：第一、知道已證，第二、知
X21n0372_p0470b16║恩欲酬，第三、攀慕徧尋，第四、得見所在，第五、慟哭
X21n0372_p0470b17║往救，第六、惡習現前。
X21n0372_p0470b18║【記】初、敘意，二、分文。
X21n0372_p0470b19║【疏】今初。
X21n0372_p0470b20║大目犍連始得六通。
X21n0372_p0470b21║【疏】述曰：此人姓大目犍連，唐言采菽氏。彼國上古
X21n0372_p0470b22║有仙，常食菉豆，尊者是彼種族故也。名尼拘律陀，
X21n0372_p0470b23║即樹名也。尊者二親，因祭此樹神而生尊者，故名
X21n0372_p0470b24║此也。是王舍城中輔相之子，時人貴其種，所以稱
X21n0372_p0470c01║其氏也。
X21n0372_p0470c02║【記】若據姓氏，本無大字，以同名者多，故加標簡。餘
X21n0372_p0470c03║處或加摩訶者，即翻大也。尼拘律陀，此翻楊柳。
X21n0372_p0470c04║【疏】始得六通者。
X21n0372_p0470c05║【疏】始即是初。初得聖道，便度二親者，本因親而修
X21n0372_p0470c06║道故也。道雖無異，本願各殊，故諸聖者不必皆爾。
X21n0372_p0470c07║【記】初示目連本因。道下，明諸聖各異。道無異者，斷
X21n0372_p0470c08║證同故。本願殊者，發心不一故。
X21n0372_p0470c09║【疏】六通者：一、神境通，知證神境故；亦名如意通，身
X21n0372_p0470c10║如其意，欲往即到故；二、天眼通；三、天耳通，謂能見
X21n0372_p0470c11║能聞，若近若遠，障內障外，色聲等故；四、宿命通，能
X21n0372_p0470c12║知宿世本生本事故；五、佗心通，謂於定散，漏、無漏
X21n0372_p0470c13║心一切能知故；六、漏盡通，謂身中漏盡而能知故。
X21n0372_p0470c14║六皆無壅，故總名通。
X21n0372_p0470c15║【記】神境，亦名如意。此攝二種：一、能轉變自身佗身
X21n0372_p0470c16║世間所有，隨心自在，即神境也。於深禪中發智證
X21n0372_p0470c17║得，故云智證。二、能飛行速到，山障無礙，即如意也。
X21n0372_p0470c18║天眼、天耳，謂於定中發得色界四大清淨造色，住
X21n0372_p0470c19║眼耳根中，即能見聞六道眾生，及一切世間形色
X21n0372_p0470c20║音聲，近遠對聲，障內外對色。宿命者，謂於定中發
X21n0372_p0470c21║智，能知自佗過去一世、二世、百千萬世，乃至八萬
X21n0372_p0470c22║大劫宿命（即本生也），及所行之事（即本事也）。佗心者，謂定中
X21n0372_p0470c23║發智，能知六道眾生心種種緣念事，即定散等。定
X21n0372_p0470c24║散攝三界漏、無漏，總世、出世。漏盡者，謂於定中發
X21n0372_p0471a01║無漏真智，斷盡三界漏結，即身中漏盡也。六皆聖
X21n0372_p0471a02║人修得，前五亦通業報得。
X21n0372_p0471a03║【疏】第二，知恩欲酬。
X21n0372_p0471a04║欲度父母，報乳哺之恩。
X21n0372_p0471a05║【疏】述曰：度謂度脫。然報恩兩字，但是通標虗位，度
X21n0372_p0471a06║脫正是其報。乳謂母乳，哺是嚼哺（乳哺如齊食，是恩之實事；度脫
X21n0372_p0471a07║如扶輪，是報之實事）。
X21n0372_p0471a08║【記】初釋上句。然下報恩二字，未見定實，故云通標
X21n0372_p0471a09║虗位。欲顯度字是的，指報恩之實耳。乳下，次釋。
X21n0372_p0471a10║下句註中舉事類顯，如前已引。
X21n0372_p0471a11║【疏】然父母有遠近，恩有輕重，報有分全。
X21n0372_p0471a12║【記】通標，可解。
X21n0372_p0471a13║【疏】遠者，七世乃至多世；近者，即生此身。
X21n0372_p0471a14║【記】初文。且一往麤分，若以七世展轉相望，乃至多
X21n0372_p0471a15║世，一一皆有遠近。
X21n0372_p0471a16║【疏】七世者，外教所宗人，以形質為本，傳體相續，以
X21n0372_p0471a17║父母已上為七世，故偏尊於父。佛教所宗人，以靈
X21n0372_p0471a18║識為本，四大形質為靈識所依，世世生生，皆是父
X21n0372_p0471a19║母。生養此身已去，乃至七生，所生父母為七世。寄
X21n0372_p0471a20║託之處，唯在母胎，生來乳哺懷抱，亦皆是母，故偏
X21n0372_p0471a21║重母。是以經中但云乳哺之恩也。
X21n0372_p0471a22║【記】初儒教尚形，不知靈識故；父祖為七世，不知三
X21n0372_p0471a23║世故。次明佛教，反上二義，尋文可知。
X21n0372_p0471a24║【疏】乃至多世者，於中偏取歸依佛已來所生身之
X21n0372_p0471b01║父母，以能生我修道之器，故諸佛成道之時，多生
X21n0372_p0471b02║父母皆相會遇，聞法獲益。
X21n0372_p0471b03║【記】未歸三寶，雖有劬勞，未為至重，故取歸佛以為
X21n0372_p0471b04║分齊。若准梵網，一切眾生皆我父母，則其多世通
X21n0372_p0471b05║於無始也。
X21n0372_p0471b06║【疏】恩輕重者，此生父母最重，餘漸輕也。
X21n0372_p0471b07║【記】前生已上，轉轉相遠，七世至於多世，展轉相望，
X21n0372_p0471b08║故云漸輕。
X21n0372_p0471b09║【疏】報有分全者，侍養一生為分，度脫多生為全。
X21n0372_p0471b10║【記】侍養一生通二教，度脫多生局佛教。
X21n0372_p0471b11║【疏】經云：左肩擔父，右肩擔母，徧行大地，亦不能報
X21n0372_p0471b12║恩。故知此生所報，設同孟宗董黯董永之類，亦為
X21n0372_p0471b13║分也。今經云欲度者，明其全也。若總不報，便是不
X21n0372_p0471b14║孝罪人，況加逆事！
X21n0372_p0471b15║【記】初明分報。俗以左為上，故父在左；右為下，故母
X21n0372_p0471b16║在右（有云：寫訛。西土以東為尊，左北右南。北方是陰，故母左；南方是陽，故父右。然徧行大地，豈專東
X21n0372_p0471b17║向耶？依經為正）。此蓋經家特舉勞苦以彰難報，未必擔也。
X21n0372_p0471b18║孟宗等事，並如前引。今下，次明全報。
X21n0372_p0471b19║【疏】且汎論一切人恩。華嚴經云：不知恩者，多遭橫
X21n0372_p0471b20║死。觀佛相海經云：是阿鼻因。諸恩尚然，況於父母
X21n0372_p0471b21║之恩，無可校量！
X21n0372_p0471b22║【記】華嚴示現報。觀佛相海，明生報橫死，謂不能盡
X21n0372_p0471b23║壽，夭殤而死。
X21n0372_p0471b24║【疏】故詩云：（第十三，周幽王好征伐，民人勞苦，孝子不得終養耳。）蓼蓼者莪，匪
X21n0372_p0471c01║莪伊蒿。哀哀父母，生我劬勞。乃至無父何怙？無母
X21n0372_p0471c02║何恃？出則䘖恤，入則靡至。父兮生我，母兮鞠我拊
X21n0372_p0471c03║我，長我育我，顧我復我，出入腹我。欲報之德，昊天
X21n0372_p0471c04║罔極！
X21n0372_p0471c05║【記】註第十三卷（幽王又是第十三主）。詩有六章，四章章四句
X21n0372_p0471c06║（前二章後二章），二章章八句（中間二章）。第一章四句（如疏引）。蓼蓼，
X21n0372_p0471c07║長大貌。莪，字書云：草名，似斜蒿。匪，非也。伊，是也。莪
X21n0372_p0471c08║已長大，視之反謂之蒿。喻在憂思，心不精別其物。
X21n0372_p0471c09║哀哀者，恨不得終養，報其生己之苦。第二章四句
X21n0372_p0471c10║（疏中不引）。蓼蓼者莪，匪莪伊蔚（蔚，音尉。爾雅云：蒿[藪-婁+((即-ㄗ)-日+口)]。注云：青蒿，謂有子者。蔚，牡
X21n0372_p0471c11║[藪-婁+((即-ㄗ)-日+口)]。注云：即無子者。[藪-婁+((即-ㄗ)-日+口)]，去刃反）。哀哀父母，生我勞瘁（瘁，病也）。第三章
X21n0372_p0471c12║八句（疏引後四句，故云乃至）。瓶之罄矣，維壘之耻（瓶小而盡，壘大而盈，
X21n0372_p0471c13║故為壘耻。刺王不使貧富圴也。）鮮民之生，不知死之久矣。（鮮，寡也。生不如
X21n0372_p0471c14║死，恨之深矣。）即接疏中無父下四句。怙，恃，並依賴也。出
X21n0372_p0471c15║門則思而憂，故云䘖恤。（銜，含。恤，憂。）入門未見，則心無所
X21n0372_p0471c16║詣，故云靡至。（靡，無。）第四章，八句。（如疏備引。）父生我者，本其
X21n0372_p0471c17║氣也。鞠，養也。拊，拍也。畜，藏也。長，謂長大。育，謂覆育。
X21n0372_p0471c18║顧，回視也。復，反覆也。腹，懷抱也。之，猶是也。罔，無也。
X21n0372_p0472a01║第五章，四句。南山烈烈，（民人苦役，視南山烈烈然，言其高峻難至也。）飄
X21n0372_p0472a02║風發發。（發發，疾貌。言寒且疾。飄，音瓢，疾風也。）民莫不糓，（糓，養也。言他皆得養其親。）
X21n0372_p0472a03║我獨何害？（我獨何故覩此寒苦之寒。害，音曷。）第六章，四句。南山律
X21n0372_p0472a04║律，（同上烈烈。）飄風弗弗。（同上發發。）民莫不糓，我獨不卒？（卒，終也。言
X21n0372_p0472a05║我獨不得終養父母。）舊記誤云：前四章，章四句；後二章，章八
X21n0372_p0472a06║句。故具引正之，想無惑矣。
X21n0372_p0472a07║【疏】故三藏云：父母義高天地，恩深巨海。是以係仰
X21n0372_p0472a08║顧腹之恩，思答劬勞之德。
X21n0372_p0472a09║【記】係，猶繫也。顧腹，見前詩中。
X21n0372_p0472a10║【疏】父母恩重云：父母懷抱，和和弄聲，含笑未語。飢
X21n0372_p0472a11║時須食，非母不哺；渴時須飲，非母不乳（云云）。十指甲
X21n0372_p0472a12║中，食子不淨（云云）。計論母恩，昊天罔極。嗚呼慈母！云
X21n0372_p0472a13║何可報（云云）？至於行來東西鄰里，井竈碓磨，不時還
X21n0372_p0472a14║家，母忽心驚，兩乳流出，即知我兒家中憶我，即便
X21n0372_p0472a15║還家（反如嚙指心痛）。
X21n0372_p0472a16║【記】從初至不淨，敘恩深。和和，學語之聲。指甲受穢，
X21n0372_p0472a17║食之不惡。計下，歎難報。至於下，乃至後段莫復過
X21n0372_p0472a18║是來，並彰愛重。此敘寒賤之家，為人傭作，故云井
X21n0372_p0472a19║竈等。不時，謂不及時。註中即曾子出外，人傳曾參
X21n0372_p0472a20║殺人，母嚙指念之，參即心痛，此即母感於子。經中
X21n0372_p0472a21║子感於母，復云反如。
X21n0372_p0472a22║【疏】問：詳此經文淺朴，偏誡貧賤之流，何也？答：君子
X21n0372_p0472a23║自孝，故偏誡小人。又，君子有簞瓢之貧，何妨碓磨
X21n0372_p0472a24║等事！偏敘艱勤之語，始彰鞠養之勞耳。
X21n0372_p0472b01║【記】問詞。淺朴二字，宜乎刪之。由是佛言，深所不便。
X21n0372_p0472b02║答中。初約小人答。又下，次通君子答。君子小人，約
X21n0372_p0472b03║行分異，不取貧富。簟瓢，即顏子論語云：子曰：賢哉
X21n0372_p0472b04║回也！一簞食，一瓢飲（以竹盛飯，用瓢貯水），在陋巷，人不堪其
X21n0372_p0472b05║憂，回也不改其樂（他人不能堪其憂，而回自樂）。賢哉回也！
X21n0372_p0472b06║【疏】又云：其兒遙見母來，或在闌車搖頭弄腦，或復
X21n0372_p0472b07║曳腹隨行，嗚呼向母。母為其子曲身下就，長舒兩
X21n0372_p0472b08║手，靡拂塵土，鳴和其口，開懷出乳，用以與之。母見
X21n0372_p0472b09║兒歡，兒見母喜，二情相交，恩愛慈重，莫復過是（云云）。
X21n0372_p0472b10║既至長大，朋友相隨，梳頭摩髮，欲得好衣覆蓋其
X21n0372_p0472b11║身。弊衣故破，父母自著新好緜帛，先與其子。至於行
X21n0372_p0472b12║來，官私急疾，傾心南北，逐子東西，橫簪頭上。既與
X21n0372_p0472b13║索婦，得佗女子，父母轉疎，私房屋室，共妻語樂。父
X21n0372_p0472b14║母年高，氣力衰老，終朝至暮，不來借問。或復父孤
X21n0372_p0472b15║母寡，獨守空房，猶如客人寄止佗舍，常無恩愛。或
X21n0372_p0472b16║無襦被寒凍，苦辛厄難，遭之太甚。年老色衰，多鐃
X21n0372_p0472b17║蚤虱，夙夜不臥，長吟歎息：何罪宿𠍴，生此不孝之
X21n0372_p0472b18║子？或時呼喚，瞋目驚怒，婦兒罵言，低頭含笑（乃至云云）。
X21n0372_p0472b19║帝釋、梵王、諸天、人民、一切眾會，聞經歡喜，發菩提
X21n0372_p0472b20║心，號哭動地，淚下如雨。
X21n0372_p0472b21║【記】即接上文。曳腹，俗謂匍匐。鳴和，即口相接。至於
X21n0372_p0472b22║等者，謂行往出外，忽有公私急疾之事。既與下，明
X21n0372_p0472b23║悖逆。父孤無妻，母寡無夫，或無襦被下，傳文脫誤。
X21n0372_p0472b24║正本云：單寒苦辛，飢羸之甚。夙，早也。帝釋下，示聽
X21n0372_p0472c01║眾得益。文中發菩提心，可例今經，非人天明矣。
X21n0372_p0472c02║【疏】評曰：細思其事，誠哉是言！或有母不如此，兒不
X21n0372_p0472c03║如彼者，百中之一也。良由眾生無始無明，迷真執
X21n0372_p0472c04║妄，既根本顛倒，故枝末一一皆然。禍哉凡愚，云何
X21n0372_p0472c05║可度！
X21n0372_p0472c06║【記】初歎事實。母不愛子，兒不悖逆。百中之一，言其
X21n0372_p0472c07║少也。良下，推所以。妄起無端，故云無始。懵然不覺，
X21n0372_p0472c08║故曰無明。不達自心常住寂滅，故曰迷真。反認四
X21n0372_p0472c09║大六情為己身心，計我、我所，故云執妄。上二句明
X21n0372_p0472c10║惑，故云根本。從惑起業，故云枝末。且約上經於親
X21n0372_p0472c11║反疎、於疎却親等，非唯背親，一切顛倒，故云一一
X21n0372_p0472c12║皆然。末後二句，傷其癡暗，教所不被。
X21n0372_p0472c13║【疏】三、攀慕徧尋。
X21n0372_p0472c14║即以道眼，觀視世間。
X21n0372_p0472c15║【疏】述曰：觀求生處是天眼，通由證道而得，故云道
X21n0372_p0472c16║眼也。
X21n0372_p0472c17║【記】或可顯示修得，簡非業報，故加道字。
X21n0372_p0472c18║【疏】世間有二，謂三界是器世間，六道是有情世間。
X21n0372_p0472c19║【記】亦名無情、有情二種世間。
X21n0372_p0472c20║【疏】然尊者喪親之日，猶是凡夫，不知父母生於何
X21n0372_p0472c21║道。今成聖果，力可追求，故以天眼上下觀視，於三
X21n0372_p0472c22║界處尋六道身，得通便觀，故云即也。
X21n0372_p0472c23║【記】可解。
X21n0372_p0472c24║【疏】四、得見所在。
X21n0372_p0473a01║見其亡母生餓鬼中，不見飲食，皮骨連立。
X21n0372_p0473a02║【疏】述曰：本觀世間，俱尋父母。父生樂處，不假施勞，
X21n0372_p0473a03║既非經宗，故此不述。母生鬼道，已屬三塗，復在餓
X21n0372_p0473a04║中，是鬼之極苦。拔濟苦者，唯盂蘭盆，發起正宗，意
X21n0372_p0473a05║在斯也。
X21n0372_p0473a06║【記】施勞，猶用功也。
X21n0372_p0473a07║【疏】生餓鬼中，是異熱果，酬引業故。不見飲食，是等
X21n0372_p0473a08║流果，酬滿業故。是慳食之業也。皮骨連立，是增上
X21n0372_p0473a09║果。
X21n0372_p0473a10║【記】所明三果二業，理趣深微，故當委示。義門分三：
X21n0372_p0473a11║初、釋名。異類而熟，故名異熟。以因通善惡（善惡有記，造成
X21n0372_p0473a12║因種），果唯無記故（至果成熟報法，〔非〕因果性別，故云異類。或約異趣，或云異時記，今並
X21n0372_p0473a13║不取）。等流者，與因同類故。增上者，更甚於因故。二、明
X21n0372_p0473a14║體者。異熟有二：一、真異熟。即第八識最初結生，展
X21n0372_p0473a15║轉相續，至捨壽時，亦最在後，為總報主，名真異熟
X21n0372_p0473a16║（此局大教，下通大小）。二、異熟。生之異熟，謂從真異熟中種子
X21n0372_p0473a17║發現，今即今無記報得色心，名生之異熱。今此具
X21n0372_p0473a18║兼二種，不可偏判。等流、增上，並依生之異熟而分
X21n0372_p0473a19║異耳（上三種果，並通六趣，不唯在鬼）。三、明因中又三：初、云二業。名
X21n0372_p0473a20║引業，謂有勝力牽引趣生。滿業，謂於總報之上，莊
X21n0372_p0473a21║嚴圓滿。因唯有二，果則有三。增上無因，即上二業，
X21n0372_p0473a22║餘勢所成。二、辨二業體。凡善惡業，皆有三品，三位
X21n0372_p0473a23║明之：一、約境。於劣不殺為上，如蚊蟻等；於勝不殺
X21n0372_p0473a24║為下，如父母等；餘者為中（不善反之）。二、約心，猛利心作
X21n0372_p0473b01║為上，泛爾心作為下，餘則為中，善惡業皆爾。三、
X21n0372_p0473b02║約時，若善若惡，但三時無悔為上，二時無悔為中，
X21n0372_p0473b03║一時無悔為下。今並取上品為引業，下皆滿業。三、
X21n0372_p0473b04║明二義相，大約三歸、五戒生人，八戒、十善、四禪、四
X21n0372_p0473b05║定生欲、色、無色天，強勝多疑者生修羅，嗔心造十
X21n0372_p0473b06║惡業引生地獄，貪心造者生餓鬼，愚癡心造生畜
X21n0372_p0473b07║生。引業所感名總報，滿業所感名別報。由此互作
X21n0372_p0473b08║四句：一、總善別不善（人受貧窮疾病），二、別善總不善（畜有肥好莊嚴
X21n0372_p0473b09║等），三、總別俱善（人道受富貴等），四、俱不善（畜類有盲跛等）。俱舍云
X21n0372_p0473b10║一業引一生，多業能圓滿是也（今目連母當第四句）。問：此二
X21n0372_p0473b11║種業，何識所造？答：通大小乘，並第六識造，以強勝
X21n0372_p0473b12║故。前五識亦能造滿，不能造引，以力微故。第七識
X21n0372_p0473b13║但與前六為染汙，第八止能含藏，已成業種，並不
X21n0372_p0473b14║能造（七八二識，小教不談）。文中三果二業，分對可知。是慳食
X21n0372_p0473b15║業者，即青提緣也。皮骨連立，言其枯瘁，唯皮連骨
X21n0372_p0473b16║而住耳。
X21n0372_p0473b17║【疏】準正理論中說，鬼本住在於此下五百由旬，縱
X21n0372_p0473b18║廣亦爾，有琰魔羅界（一云此瞻部四邊直下等）。從此展轉散趣
X21n0372_p0473b19║餘方，以人間一月為一日，乘此積月積年，壽五百
X21n0372_p0473b20║歲。
X21n0372_p0473b21║【記】此下，即指南州。琰魔羅，亦云閻羅，具云閻魔羅
X21n0372_p0473b22║社，此翻雙王。兄及妹皆作地獄主，兄治男事，妹治
X21n0372_p0473b23║女事，故曰雙王。或云苦樂並受，故云雙也（獄報是苦，居尊
X21n0372_p0473b24║故樂）。餘方山林樹廟等，註中示異不同。上論限數量
X21n0372_p0473c01║故，日月歲數，且據一相，不必一定。
X21n0372_p0473c02║【疏】然鬼有三種：一、無財鬼，亦無福德，不得食故；二、
X21n0372_p0473c03║少財鬼，少得淨妙飲食故；三、多財鬼，多得淨妙飲
X21n0372_p0473c04║食故。
X21n0372_p0473c05║【記】財即飲食。淨妙食者，雖是穢物，餓鬼難得，自謂
X21n0372_p0473c06║淨妙。
X21n0372_p0473c07║【疏】此三種中，復各有三。
X21n0372_p0473c08║【疏】初、無財三者：一、炬口鬼，謂火炬炎熾，常從口出，由
X21n0372_p0473c09║前生燒壞村柵，焚炙賢良，以此求財，墮於地獄，從
X21n0372_p0473c10║地獄出，墮此鬼中。故正法念經云：若人貪嫉，枉奪
X21n0372_p0473c11║人財，破人城郭，殺害抄掠，得財奉王大臣，轉增凶
X21n0372_p0473c12║慕，墮熾然餓鬼中。二、針咽鬼，謂腹大如山，咽如針
X21n0372_p0473c13║孔，謂破齋夜食，盜竊眾僧之食故。故齋法清淨經
X21n0372_p0473c14║說：目連路逢數百萬人，頭如太山等。三、臭口鬼，謂
X21n0372_p0473c15║口中腐臭，自惡受苦，以多貪名利，自是非佗，讚歎
X21n0372_p0473c16║惡人，毀謗賢善故。據此三種，寧吞鐵丸，不食信施。
X21n0372_p0473c17║【記】初炬口者，即行軍劫盜，多受此報。先出報相，後
X21n0372_p0473c18║云業因。餘八皆爾，臨文自點。賢良謂善人，餘二可
X21n0372_p0473c19║解。據下，申誡。
X21n0372_p0473c20║【疏】少財三者：一、針毛鬼，毛利如針，行便自刺，為貪
X21n0372_p0473c21║利故，妄行針炙及刺畜生，但為求財，不能愈疾故。
X21n0372_p0473c22║二、臭毛鬼，毛利而臭，自拔受苦，以販賣豬羊，烹宰
X21n0372_p0473c23║鵝鴨，湯爛刀剝，痛楚難堪，地獄罪終，墮斯鬼趣。三、
X21n0372_p0473c24║大癭鬼，咽垂大癭，自決噉膿，由嫉妬於人，常懷瞋
X21n0372_p0474a01║恨故。
X21n0372_p0474a02║【記】愈音雨。病差曰愈。癭於郢反，瘤也。決音穴，下流
X21n0372_p0474a03║也。
X21n0372_p0474a04║【疏】多財三者：一、得棄鬼，謂常得祭祀所棄食故，以
X21n0372_p0474a05║罪多福少，少施多慳，棄擲之物，方能惠施故；二、得
X21n0372_p0474a06║失鬼，謂常得巷陌所遺食故，以於現財常生慳著，
X21n0372_p0474a07║擬欲失者，方起捨心故；三、勢力鬼，謂夜叉、羅剎、毗
X21n0372_p0474a08║舍闍等，所受富樂，類於天人，或依樹林，或住山谷，
X21n0372_p0474a09║或居靈廟，或處空宮，形竪而行，屬於鬼趣。此等變
X21n0372_p0474a10║化多端者，以因地罪福不精故，惑樂相雜故。付法
X21n0372_p0474a11║藏傳中說：僧伽耶舍比丘遊大海邊，見妙宮殿，其
X21n0372_p0474a12║家鎻二鬼等（云云）。
X21n0372_p0474a13║【記】夜叉，此云輕捷。羅剎，此云可畏。毗舍闍，此云啖
X21n0372_p0474a14║精氣。形竪行者，異於畜趣，皆旁行故。惑樂者，惑謂
X21n0372_p0474a15║多疑，樂謂不受飢渴等苦。今時作福，不識因果，互
X21n0372_p0474a16║用三寶，強勝過人，雖徒役力，多墮斯類。故下，引證。
X21n0372_p0474a17║見宮殿等者，彼云：見一宮殿，七寶莊嚴，食時已至，
X21n0372_p0474a18║即往乞食。是時舍主出迎，請入就座。耶舍見其家
X21n0372_p0474a19║內有二鬼，倮黑飢瘦，鎻其身首，各著一床。耶舍慳
X21n0372_p0474a20║問，舍主答曰：斯鬼過去，一是吾息，一是兒婦。我昔
X21n0372_p0474a21║布施，而彼夫妻常恚惱我，因立誓曰：如此罪業，必
X21n0372_p0474a22║受惡報。若受罪時，我當看汝。由是因緣，得斯苦惱。
X21n0372_p0474a23║所鎻二鬼，自屬無財。今引舍主，是勢力鬼。
X21n0372_p0474a24║【疏】今尊者之親，是無財鬼中（不見飲食故）炬口鬼也（食未
X21n0372_p0474b01║入口，化為火故）。
X21n0372_p0474b02║【記】然今目連之母，臨食變火，口無火炬，據相非類，
X21n0372_p0474b03║且從疏解。
X21n0372_p0474b04║【疏】又有處說餓鬼有三種：一、外障，以得遇水時，即
X21n0372_p0474b05║見人執刀杖等障故；二、內障，口有火炬，或咽如針
X21n0372_p0474b06║故；三、無障，見河是猛火，或食糞穢，或自拔自噉等。
X21n0372_p0474b07║【記】初、二即無財鬼，三即少財鬼。
X21n0372_p0474b08║【疏】今尊者之親，當內障也。
X21n0372_p0474b09║【疏】上來諸鬼等，皆出自心，因行既招，果報必應。譬
X21n0372_p0474b10║如影響，由於形聲，雖父母至親，不相替代。
X21n0372_p0474b11║【記】初二句推能造。次二句示所造，即因果也。譬下，
X21n0372_p0474b12║引喻。影響如果，形聲似因。雖下，彰自受。
X21n0372_p0474b13║【疏】故諸智者，宜各勵心，儻遇善緣，不應空過。一朝
X21n0372_p0474b14║去世，誰為修崇？縱託子孫，七分獲一，況無孝子，悔
X21n0372_p0474b15║恨何追！
X21n0372_p0474b16║【記】勵，謂勉勵。七分獲一者，隨願往生經云：普廣菩
X21n0372_p0474b17║薩白佛：若有父母親族，命終墮三途八難，受諸苦
X21n0372_p0474b18║惱，得為修福否？佛言：七分之中，唯獲一也。何故爾？
X21n0372_p0474b19║緣去世不信道德故。若以亡者嚴身具以施三寶，
X21n0372_p0474b20║此福最多，可拔地獄之殃，往生淨土。有子修崇，尚
X21n0372_p0474b21║獲少分；子孫不孝，則冥路茫茫，孤魂獨遊，三途受
X21n0372_p0474b22║苦，悔不可及。故云況無等追及也。
X21n0372_p0474b23║【疏】具濁世凡流，鮮懷仁孝，唯憂妻子，豈念幽靈！貧
X21n0372_p0474b24║賤者迫以飢寒，富貴者荒於財色，設能追福，厭課
X21n0372_p0474c01║者多，竭力罄心，萬中無一，世途目擊，豈不昭然！
X21n0372_p0474c02║【記】鮮，少也。迫，謂逼迫。荒，迷也。厭課，謂事不得已而
X21n0372_p0474c03║為之。竭，罄，皆訓盡。擊，猶對也。
X21n0372_p0474c04║【疏】故恩重經云：夫妻和合，同作五逆，或時呼喚，急
X21n0372_p0474c05║速走使，十度九違，不相從順，罵詈瞋毒。生存尚爾，
X21n0372_p0474c06║沒後可知。身既不仁，兒豈能孝！故昔有送祖林野，
X21n0372_p0474c07║乃持輿迴歸。以古觀今，雖跡異而心同也。
X21n0372_p0474c08║【記】初、引經。急速走使，謂父母有急切之事，欲使其
X21n0372_p0474c09║子。十度，經作十喚。毒字寫錯，經作瞋恚。（孤山云：走使下，依經
X21n0372_p0474c10║有父母之語四字，檢經並無。又云：瞋毒字誤，合作嗔目。皆非。）生下，舉存況沒。身
X21n0372_p0474c11║下，推己所致。送祖林野者，孝德傳云：元啟年十歲，
X21n0372_p0474c12║其祖年老。父母令啟輿送深山，啟苦諫不從。既而
X21n0372_p0474c13║送往，乃收輿而返。父曰：此何用耶？啟曰：復當送父。
X21n0372_p0474c14║父遂感之，方復收養。然啟本欲感動其父，而非不
X21n0372_p0474c15║孝。今且取子孫，倣上之義耳。跡異，謂古今事別。心
X21n0372_p0474c16║同，謂相承不孝。
X21n0372_p0474c17║【疏】五、慟哭往救。
X21n0372_p0474c18║目連悲哀，即以鉢盛飯，往餉其母。
X21n0372_p0474c19║【疏】述曰：悲哀者，生育恩重，如上所陳。死別隔生，忽
X21n0372_p0474c20║然再見，縱使顏容仍舊，亦可涕泣悲傷。況覩鬼形，
X21n0372_p0474c21║皮骨連立，喉中烟𦦨，腹裏空虗，苦似倒懸，命唯喘
X21n0372_p0474c22║息，豈不能碎身擗踊，竭氣號咷，恨罪逆之偷安，痛
X21n0372_p0474c23║慈親之受苦！經標總意，但曰悲哀，細察當時，疑不
X21n0372_p0474c24║爾
X21n0372_p0475a01║【記】拊心曰擗。跳身曰踊。號跳，大呼也。父母在難，子
X21n0372_p0475a02║不能救，謂之偷安。經標下，示經略意。
X21n0372_p0475a03║【疏】故三藏科云摧慟，釋云：感激徹於骨髓，號呌動
X21n0372_p0475a04║於天地。
X21n0372_p0475a05║【記】三藏，即慧淨三藏。舊疏科為摧慟往救，所以今
X21n0372_p0475a06║疏不依用者，以經文語簡，但曰悲哀，科須貼經，故
X21n0372_p0475a07║易之耳。然猶可證碎身等義，故復引之。慟，音洞，哀
X21n0372_p0475a08║過也。
X21n0372_p0475a09║【疏】鉢飯往餉（下同三藏）。母既氣緜夕漏，厄在朝飢，飢而
X21n0372_p0475a10║且渴，理須救濟。濟此之急，飯食為先，故以鉢盛飯，
X21n0372_p0475a11║持餉於母。
X21n0372_p0475a12║【記】下並舊疏，故註示之。緜，微也，謂微微喘息以過
X21n0372_p0475a13║長夜。漏，即更漏。厄，苦也，謂苦在終朝之飢。
X21n0372_p0475a14║【疏】六、惡習現前。
X21n0372_p0475a15║母得鉢飯，便以左手障鉢，右手摶食，食未入口，化成
X21n0372_p0475a16║火炭，遂不得食。
X21n0372_p0475a17║【疏】述曰：境隨心變，果藉業成，餓因未除，飽緣寧致？
X21n0372_p0475a18║鬼是炬口，食近口而熾然；水作堅氷，氷近湯而確
X21n0372_p0475a19║爾。即知神力不禁業力，除飢要且除慳，故六通往
X21n0372_p0475a20║餉而招殃，百味盆羅而拔苦。大哉業熟，可思者焉！
X21n0372_p0475a21║【記】初敘惡習。初句明食化，次句推宿因。餓下二句，
X21n0372_p0475a22║明不得食。鬼下四句，舉喻對顯。水喻宿因，氷喻今
X21n0372_p0475a23║果。近湯確爾，喻聖力不能救。確，堅也。即下，次彰業
X21n0372_p0475a24║重。初二句標示。禁字平呼，勝也。故下二句，配釋。對
X21n0372_p0475b01║上二句，文義可見。即知盆供為除慳習，慳即鬼業，
X21n0372_p0475b02║業盡果亡。是以目連奉教以追嚴，慈母應時而解
X21n0372_p0475b03║脫。大慈救濟，要在於慈。大下二句，傷歎。業果成熟，
X21n0372_p0475b04║聖力莫加，理越凡情，故非思及（孤山云宿善業熟，得子度脫者，甚非文意）。
X21n0372_p0475b05║【疏】今左手障鉢，慳恐餘侵；右手摶食，貪於自給。慳
X21n0372_p0475b06║貪猛盛，如此現行，飯食劣緣，若何充濟？故化為火，
X21n0372_p0475b07║不得食也。
X21n0372_p0475b08║【記】可解。
X21n0372_p0475b09║【疏】上來序分竟。
X21n0372_p0475b10║【疏】自下，正宗，文分為二：初目連悲陳苦危，後如來
X21n0372_p0475b11║廣示因緣。
X21n0372_p0475b12║【疏】今初。
X21n0372_p0475b13║目連大呌，悲號涕泣，馳還白佛，具陳如此。
X21n0372_p0475b14║【疏】述曰：子急告父，臣急告君，自力不如，理宜投佛。
X21n0372_p0475b15║弟子勤觀四諦，已證三明，可以反覆山河，迴轉日
X21n0372_p0475b16║月。豈料母縈極苦，命若倒懸，竭其孝誠，盡其神變，
X21n0372_p0475b17║竟不能令除惡報，暫濟飢膓，所以呌泣奔還，備申
X21n0372_p0475b18║哀懇。
X21n0372_p0475b19║【記】初明告上之意。上二句引況，下二句正明，即資
X21n0372_p0475b20║急告師也。弟子下，次明陳告之辭，為三：初敘己功
X21n0372_p0475b21║力，初句敘因，次句示果。三明者，謂過去宿命明，二、
X21n0372_p0475b22║現在漏盡明，三、未來天眼明。即六通中三。餘三但
X21n0372_p0475b23║有通義，故不稱明。豈下，次明母業重，力不能加。所
X21n0372_p0475b24║下，三、明投佛。據此經文，合在序分。彼宗判教，大途
X21n0372_p0475c01║皆爾。意欲發後佛言，故節序文在正宗耳。
X21n0372_p0475c02║【疏】後如來廣示因緣中，且依三藏，大分八段：第一、
X21n0372_p0475c03║彰母罪深，第二、明子德薄，第三、斥邪無力，第四、顯
X21n0372_p0475c04║正有能，第五、許以救方，第六、示其正法，第七、孝子
X21n0372_p0475c05║領悟，第八、慈母獲益。
X21n0372_p0475c06║【疏】今初，彰母罪深。
X21n0372_p0475c07║佛言：汝母罪根深結。
X21n0372_p0475c08║【疏】述曰：有經說：定光佛時，目連名羅卜，母字青提。
X21n0372_p0475c09║羅卜欲行，囑其母曰：若有客來，孃當具饍。去後客
X21n0372_p0475c10║至，母乃不供，仍更詐為設食之筵。兒歸問曰：昨日
X21n0372_p0475c11║客來，若為備擬？母曰：汝豈不見設食處耶？從爾已
X21n0372_p0475c12║來，五百生中，慳慳相續，故云罪根深結。
X21n0372_p0475c13║【記】八段，始終次第可解。初段引緣中，未定所出，故
X21n0372_p0475c14║標有經（世有目連經，與此不同，乃人造偽經耳）。定光，遠古佛也。未見
X21n0372_p0475c15║解釋，今以意求，寂而常照，故曰定光（舊記云：即是然燈，定合作
X21n0372_p0475c16║錠，有足曰錠，無足曰鐙。今詳錠字，自音為矴，或音定曰，乃錫之屬。又𩜦與鐙，自是食器，亦非燈也）。
X21n0372_p0475c17║【疏】罪，謂身口之業。根，謂慳貪之心。多生相續為深，
X21n0372_p0475c18║交固難解為結。從慳所起，皆是罪業，非唯彼時一
X21n0372_p0476a01║度妄語。
X21n0372_p0476a02║【記】身口是業道，慳貪是煩惱道，相續難解是苦道。
X21n0372_p0476a03║從下，轉釋深結之義。五百生慳，造業無量，故云從
X21n0372_p0476a04║慳起等。
X21n0372_p0476a05║【疏】謂慳貪是苦根，所作是苦業，餓鬼是苦果，為三
X21n0372_p0476a06║道也。若準十重戒中，慳亦是業，唯貪為惑。
X21n0372_p0476a07║【記】初示三道。苦根即煩惱，業果由生，故云根也。若
X21n0372_p0476a08║下，辨異。十重即菩薩戒，十波羅夷所制。彼云若佛
X21n0372_p0476a09║子，自慳、教人慳等戒所制者，即屬業非，而不制貪，
X21n0372_p0476a10║故知屬惑。
X21n0372_p0476a11║【疏】問：五百生慳，為人為鬼？答：人鬼相間，造受相資。
X21n0372_p0476a12║若唯人身，不名惡報；若唯鬼身，不應造業。或亦為
X21n0372_p0476a13║畜，於理無妨；但慳習不除，即名相續。
X21n0372_p0476a14║【記】初二句正答。若下，四句互顯。以人是善道，故不
X21n0372_p0476a15║常為人；鬼不能造業，故不常為鬼。或下，示餘趣。文
X21n0372_p0476a16║出畜生，義該地獄。
X21n0372_p0476a17║【疏】問：目連自定光佛世已來，所生之母不一，如何
X21n0372_p0476a18║偏救彼之青提？答：青提與目連緣深，今生復為其
X21n0372_p0476a19║母，但救此身所生之母，非謂救彼遠世青提。餘論
X21n0372_p0476a20║云云，皆為未達。
X21n0372_p0476a21║【記】準上經文，今生之母，即遠世青提，故須問釋。答
X21n0372_p0476a22║文可解。餘下，斥非。即應古疏別有解釋，彼文已亡，
X21n0372_p0476a23║未知所說。
X21n0372_p0476a24║【疏】第二，明子德薄。
X21n0372_p0476b01║非汝一人力所奈何？
X21n0372_p0476b02║【疏】述曰：汝母慳心，慳於一切，時經多世，事歷多人，
X21n0372_p0476b03║豈汝一人，力可濟拔！
X21n0372_p0476b04║【記】慳一切者，謂所慳物，非唯食也。
X21n0372_p0476b05║【疏】第三，斥邪無力。
X21n0372_p0476b06║汝雖孝順，聲動天地，天神、地祇、邪魔、外道、道士、四天
X21n0372_p0476b07║王神，亦不能奈何。
X21n0372_p0476b08║【疏】述曰：三藏云：縱汝感天靈於上界，激地祇於下
X21n0372_p0476b09║方，縱攝邪魔，橫羅外道，統六合以同家，總八部為
X21n0372_p0476b10║一眾，併其神力，亦不奈何。
X21n0372_p0476b11║【記】激，動也。縱，竪也。羅，謂包羅四方，上下為六。合八
X21n0372_p0476b12║部者，四天王下，各有二部鬼神，或可天、龍、夜叉等。
X21n0372_p0476b13║併，合也。
X21n0372_p0476b14║【疏】外道道士者，外道中之道士也。揀內道中之道
X21n0372_p0476b15║士，佛教初傳，此方呼僧為道士故也。
X21n0372_p0476b16║【記】道士者，本釋子之美稱。晉、宋已前，多呼僧為道
X21n0372_p0476b17║士，故翻譯之家，特須標簡。
X21n0372_p0476b18║【疏】四、天王者，毗沙門等，護持世界者也。
X21n0372_p0476b19║【記】毗沙門，即北方天王等，取東方提頭賴吒，南方
X21n0372_p0476b20║毗留勤叉，西方毗留博叉。
X21n0372_p0476b21║【疏】第四、顯正有能。
X21n0372_p0476b22║當須十方眾僧威神之力，乃得解脫。
X21n0372_p0476b23║【疏】述曰：三藏云：一縷不能制象，必假多絲；一人不
X21n0372_p0476b24║能除業，必資眾德。
X21n0372_p0476c01║【記】喻法相對，可解。
X21n0372_p0476c02║【疏】今詳前後解文，以邪正一多相對，乃有四句：一、
X21n0372_p0476c03║正而非多，此不能救，故前非汝一人奈何；二、多而
X21n0372_p0476c04║非正，亦不能救，即前神祇、邪魔、外道等也；三、亦多
X21n0372_p0476c05║亦正，方可救拔，即十方僧也；四、不多不正，居然不
X21n0372_p0476c06║可，故經無文。
X21n0372_p0476c07║【記】前後經文者，初二兩句是前文，第三一句是當
X21n0372_p0476c08║科，望前為後。居，猶必也。
X21n0372_p0476c09║【疏】第五、許以救方。
X21n0372_p0476c10║吾今當說救濟之法，令一切難皆離憂苦。
X21n0372_p0476c11║【疏】述曰：今當說者，正是許辭。救濟法者，是所許事。
X21n0372_p0476c12║令一切等者，千鈞之弩，不獨為鼷鼠發機；三界之
X21n0372_p0476c13║尊，豈偏令汝母離苦！
X21n0372_p0476c14║【記】第五，所許事，即次科，示正法也。三十斤為一鈞。
X21n0372_p0476c15║鼷鼠，說文云：小鼠也。機即弩牙，法合可解。
X21n0372_p0476c16║【疏】第六、示其正法，於中分二：初、教孝子献供之法；
X21n0372_p0476c17║後、教眾僧受供之儀。
X21n0372_p0476c18║【疏】初中復有五段：一、定勝時；二、發勝意；三、設勝供；
X21n0372_p0477a01║四、讚勝田；五、獲勝益。謂自恣日為勝時，如春陽之
X21n0372_p0477a02║月；孝心為勝意，如精新種子；百味百果等為勝供
X21n0372_p0477a03║具，如好牛犂，以之供養，如能耕墾；賢聖為勝田，如
X21n0372_p0477a04║膏腴之地；存亡父母，六親眷屬，乃至七代，離苦生
X21n0372_p0477a05║天為勝益，如千廂萬斛，秋收冬藏。經文意勢，豈不
X21n0372_p0477a06║然乎！智者詳之，如指其掌。
X21n0372_p0477a07║【記】開章五段，次第有序。膏腴，肥地也。廂，合作箱，車
X21n0372_p0477a08║也。如指掌者，言其易見也。
X21n0372_p0477a09║【疏】今初，第一，定勝時。
X21n0372_p0477a10║佛告目連：十方眾僧七月十五日僧自恣時。
X21n0372_p0477a11║【疏】述曰：梵語僧伽，此云眾和合。謂若眾而不和，如
X21n0372_p0477a12║群商、群吏及軍眾等，不名僧寶；若和而不眾，如二
X21n0372_p0477a13║人同心之類，亦非僧寶。眾而和合，為福之因，方名
X21n0372_p0477a14║僧寶。
X21n0372_p0477a15║【記】初翻名僧伽。止翻為眾，復加和合，乃是義用，非
X21n0372_p0477a16║對翻也。謂下，釋義。群吏，即公吏。二人同心者，此周
X21n0372_p0477a17║易繫辭明同人卦，彼云：君子之道，或出或處，或默
X21n0372_p0477a18║或語（此言迹異，下明心同）。二人同心，其利斷金（謂人心同，則裁斷成決，如
X21n0372_p0477a19║刃之利。金性堅剛，而能斷之，喻利之甚）；同心之言，其臭如蘭（心同言合，如蘭
X21n0372_p0477a20║之香，言其可愛。臭，謂蘭之氣也）。
X21n0372_p0477a21║【疏】和合者，有六種，謂身和同事，語和同默，意和同
X21n0372_p0477a22║忍，戒和同修，見和同解，利和同均也。
X21n0372_p0477a23║【記】六和。上三是相和，下三即體和，此六並號事和。
X21n0372_p0477a24║均，等也。
X21n0372_p0477b01║【疏】儒說小人君子，或和或同；今釋子比丘，和而同
X21n0372_p0477b02║也。
X21n0372_p0477b03║【記】論語云：君子和而不同（謙光守正），小人同而不和（羣黨
X21n0372_p0477b04║私已）。釋子和而又同，則與儒中君子優劣可見矣。
X21n0372_p0477b05║【疏】今云十方者，法無限局，豈隔親疎？眾僧者，唐梵
X21n0372_p0477b06║重標，譯人之拙。
X21n0372_p0477b07║【記】法無限局，謂該一化，據通餘法，且指自恣眾僧
X21n0372_p0477b08║之言。聯緜成句，未必為拙，如似懺悔，可以例之。
X21n0372_p0477b09║【疏】七月十五日，前三月夏安居竟，故可自恣。自恣
X21n0372_p0477b10║有三日，或十四，或十五、十六，今舉中間也。
X21n0372_p0477b11║【記】初正釋。安居通三位：四月十六為前，五月十六
X21n0372_p0477b12║為後，中間二十九日為中前安居，七月十五夏滿
X21n0372_p0477b13║後安居，八月十五夏滿中安居，隨日不定。今云七
X21n0372_p0477b14║月十五，即當前安居也。自恣三日，出四分律增三
X21n0372_p0477b15║中文。準南山事鈔，定須十六自恣，非謂前二不通，
X21n0372_p0477b16║恐謂解制向前出界，成破夏故。安居自恣，律部廣
X21n0372_p0477b17║之，非學不知，故不繁引。
X21n0372_p0477b18║【疏】此剩僧字，去之，又句闕，亦是譯之失也。何不云
X21n0372_p0477b19║共自恣時？
X21n0372_p0477b20║【記】剩僧字者，今謂不然。上僧字通標一化，下僧字
X21n0372_p0477b21║局在一集。疏指譯失，考文不細。
X21n0372_p0477b22║【疏】自恣者，自己之過，恣他所舉。謂一夏安居，九旬
X21n0372_p0477b23║加行，不階四果，亦得四禪。佛設教門，本意如此，正
X21n0372_p0477b24║法、像法、僧等階。然雖後五百歲，亦有持戒修福（福是
X21n0372_p0477c01║定也），然將超苦海，謹護浮囊。猶恐當局者迷，必藉旁
X21n0372_p0477c02║觀得失，縱不斷惑證果，還希罪滅福生。故偏袒於
X21n0372_p0477c03║眾中，白大德長老，或見我過，或聞我罪，或疑我犯，
X21n0372_p0477c04║恣任所舉，哀愍語我，我當懺悔。如此則身心清淨，
X21n0372_p0477c05║猶如琉璃，況禪定解脫，或有之矣。
X21n0372_p0477c06║【記】初、略示。謂下，廣釋，又三。初、敘佛教意。正法下，二、
X21n0372_p0477c07║顯被。三時正像各一千年，末法萬年。後五百歲，即
X21n0372_p0477c08║金剛般若經語。大集經中明五五百歲：第一五百，
X21n0372_p0477c09║解脫堅固；第二五百，禪定堅固；第三五百，持戒堅
X21n0372_p0477c10║固；第四五百，多聞堅固；第五五百，鬪諍堅固。今指
X21n0372_p0477c11║第五為後五百，即末法之初也。然將下，三、明自恣
X21n0372_p0477c12║功益。初、敘制意。三界苦逼，無有邊底，故喻如海。浮
X21n0372_p0477c13║囊，謂熟皮為囊，以鳥毛實之，或以氣吹，用此度海，
X21n0372_p0477c14║無慮沒溺，即喻菩薩所受戒體。出涅槃經。彼云：羅
X21n0372_p0477c15║剎乞浮囊（羅剎喻三毒欲犯戒），初全乞，喻犯四重；二乞半，喻
X21n0372_p0477c16║犯十三；三乞三分之一，喻犯偷蘭；四乞手許，喻犯
X21n0372_p0477c17║捨墮單提；五乞微塵許，喻犯吉羅（經闕提舍，義同吉羅）。菩薩
X21n0372_p0477c18║皆不與，喻謹護遮性故也。當局，謂臨境。旁觀，謂他
X21n0372_p0477c19║人。故下，明行相。偏袒，示有罪也。白大德者，求他證
X21n0372_p0477c20║也。見聞疑者，舉過根也。過罪犯者，語之變也。如下，
X21n0372_p0477c21║顯益。戒定慧學，隨人有所得也。
X21n0372_p0477c22║【疏】供養此者，力用可知。豈不拔濟先亡，資熏現在？
X21n0372_p0477c23║故三藏云：比丘受歲之日，大眾自恣之時，僧多獲
X21n0372_p0477c24║道於四果，故能濟厄於七代。
X21n0372_p0478a01║【記】初正示。故下，引證。夏竟入臘，故云受歲。
X21n0372_p0478a02║【疏】二、發勝意。
X21n0372_p0478a03║當為七世父母及現在父母厄難中者。
X21n0372_p0478a04║【疏】述曰：當為者，能救之心；七世下，所救之境。約境
X21n0372_p0478a05║明心，故云勝也。
X21n0372_p0478a06║【記】約境明心者，境是父母，異餘人故。
X21n0372_p0478a07║【疏】七世者，所生父母不同。儒教取上代祖宗厄難
X21n0372_p0478a08║中者，通於存沒，沒則地獄鬼畜，存則病痛枷禁，皆
X21n0372_p0478a09║名厄難。
X21n0372_p0478a10║【記】前釋七世，簡異儒宗，如上已示。次釋厄難。通存
X21n0372_p0478a11║沒者，沒即七世，存即現在。若作現世生身釋者，則
X21n0372_p0478a12║通存沒。
X21n0372_p0478a13║【疏】七世生身，雖似轉疎，皆是生我修道之器，既蒙
X21n0372_p0478a14║鞠育，豈負深恩！故三藏云，天地覆載，既無憚於劬
X21n0372_p0478a15║勞；幽顯沉淪，理合答於罔極。
X21n0372_p0478a16║【記】經文且舉七世，準上歸佛已來，則通多世矣。天
X21n0372_p0478a17║地，即父母。憚，猶厭也。幽顯，即存沒。沉淪，即厄難。
X21n0372_p0478a18║【疏】三、設勝供。
X21n0372_p0478a19║具飯百味五果，汲灌盆器，香油挺燭，牀敷臥具，盡世
X21n0372_p0478a20║甘美，以著盆中，供養十方大德眾僧。
X21n0372_p0478a21║【疏】述曰：具飯百味者，總標也。如人盛饌盤筵，邀命
X21n0372_p0478a22║賓客，唯云喫飯。故飯為總，統於百味。百者大數，非
X21n0372_p0478a23║定一百。五果者：一、核果，如棗、杏、桃、李等；二、膚果，如
X21n0372_p0478a24║爪棃、奈椹等；三、[聲-耳+邪]果，如胡桃、石榴等；四、糩果，如蘇、
X21n0372_p0478b01║荏等；五、角果，如菱、豆等。上皆舌所甞也。汲灌盆器
X21n0372_p0478b02║者，沐浴等所用，並下牀敷臥具，皆身所覺也。香者，
X21n0372_p0478b03║鼻所嗅也。油挺燭者，照燎等用，即眼所見者。亦可
X21n0372_p0478b04║香油塗身，亦屬身攝。西域如此，盡世甘美者，亦屬
X21n0372_p0478b05║舌也。上來於五欲境中，唯闕聲也。
X21n0372_p0478b06║【記】初至舌。甞，味塵也。汲下，觸塵。香即香塵。油下，即
X21n0372_p0478b07║色塵。挺謂挺直，今之蠟燭香油塗身。西域雖然，而
X21n0372_p0478b08║非經意，不須此釋。上下，示闕。今時或以音樂、螺鈸、
X21n0372_p0478b09║歌讚等，則五塵備矣。而言五欲，語似非便，思之。
X21n0372_p0478b10║【疏】盡世之言，詳其意趣，有二種盡：謂富貴則盡世
X21n0372_p0478b11║所有，有即須求；貧賤則盡力所及，及則須覔。即知
X21n0372_p0478b12║不定少多之物，但在竭盡其心，亦類彼享于克誠，
X21n0372_p0478b13║馨於明德也。
X21n0372_p0478b14║【記】初約貧富兩釋。即下，示其要義。尚書云：鬼神無
X21n0372_p0478b15║常享，享于克誠（謂不常受享，唯亨能誠信者），馨於明德。如前所
X21n0372_p0478b16║引。
X21n0372_p0478b17║【疏】著盆中者，譯經訛錯，如何牀等可置盆中？應云
X21n0372_p0478b18║著盂蘭盆供會之中也。
X21n0372_p0478b19║【記】初牒示。如下，斥非。應下，改正。今詳疏家未善經
X21n0372_p0478b20║意，今為科釋。經文從初至盆中，示能供之物；末後
X21n0372_p0478b21║二句，明所供之境。初中又二：初通列；四、塵盡世下，
X21n0372_p0478b22║別點味塵。雖通眾物，正在盆供，恐其輕略，特舉囑
X21n0372_p0478b23║之。智者無黨，勿謂訛錯。
X21n0372_p0478b24║【疏】供養二句者，正明行也。
X21n0372_p0478c01║【記】正明行者。設盆正意，為供聖故，救親拔苦。由此
X21n0372_p0478c02║力故，經云眾僧三乘總攝，如下列故。
X21n0372_p0478c03║【疏】據經本意，但可以受用物供艱大德之僧，不必
X21n0372_p0478c04║彫鏤金玉，剪割繒綵，高聳闌架等也。故三藏云：汝
X21n0372_p0478c05║須物華四事（房舍、衣服、飯食、湯藥），盆美八珍（食之米麵，味之𪉩醋，果之李奈，
X21n0372_p0478c06║菜之芥薑），歷十方而運想，澄一心而供養。
X21n0372_p0478c07║【記】初示經意。不下，斥濫行。在古尚然，今時罔冐，無
X21n0372_p0478c08║足怪矣。故下，引證。四事是通舉，八珍是別標。
X21n0372_p0478c09║【疏】四、讚勝田。
X21n0372_p0478c10║當此之日，一切聖眾或在山間禪定，或得四道果，或
X21n0372_p0478c11║在樹下經行，或六通自在教化聲聞、緣覺，或十地菩
X21n0372_p0478c12║薩大人權現比丘，在大眾中皆同一心，受鉢和羅飯
X21n0372_p0478c13║具清淨戒，聖眾之道其德汪洋。
X21n0372_p0478c14║【疏】述曰：初二句，約人讚時而總標；末二句，以威儀
X21n0372_p0478c15║讚人總結。
X21n0372_p0478c16║【記】經標。當此之日，故云讚時。後云其德汪洋，即是
X21n0372_p0478c17║威儀。人下脫而字。
X21n0372_p0478c18║【疏】中間人、法，有其五對，但文不次。謂處有山間、樹
X21n0372_p0479a01║下對；證有四果、六通對；行有自利、利佗對（經行自利，教化
X21n0372_p0479a02║利他）；學有戒、定對（各有其文）；人有大小對，亦名權實對（聲聞、
X21n0372_p0479a03║緣覺為實為小，十地菩薩為權為大）。
X21n0372_p0479a04║【記】初總示。謂下，別列。自佗對中，準知二乘非不化
X21n0372_p0479a05║佗，但不如菩薩弘誓深廣，所以佗文但云自利耳。
X21n0372_p0479a06║戒定對中，註各有其文，前云山間禪定，後云具清
X21n0372_p0479a07║淨戒。大小對中，註二乘為實，謂是實行，非權現也。
X21n0372_p0479a08║據論受供，須通大小賢聖及與凡夫。經舉三乘，且
X21n0372_p0479a09║從勝說。
X21n0372_p0479a10║【疏】又總束之，不出人、法，為三學、三乘對也。從初至
X21n0372_p0479a11║四果，禪定也；次從或在下，至自在教化，智慧也；皆
X21n0372_p0479a12║同下三句，淨戒也。三乘者，即聲聞、緣覺、十地大人
X21n0372_p0479a13║也。
X21n0372_p0479a14║【記】人法者，法即三學，人即三乘。言十地者：初、歡喜
X21n0372_p0479a15║（亦名入寶所），二、離垢，三、明（亦名發光），四、炎（亦名燄慧），五、難勝，六、現
X21n0372_p0479a16║前，七、遠行，八、不動，九、善慧，十、法雲（依天台戒疏出）。今詳分
X21n0372_p0479a17║對，前後參亂，文相難曉，更為科釋。大分為三：初二
X21n0372_p0479a18║句總標；或在下，別列；皆同下，通結。就別列中又二：
X21n0372_p0479a19║初至聲聞、緣覺，是二乘僧；或十地下，至在大眾中，
X21n0372_p0479a20║即大乘菩薩僧。就二乘中又二：前四句歎德，末一
X21n0372_p0479a21║句指人。又四句中，上三自行，下句化佗。又自行中，
X21n0372_p0479a22║禪定可解。得果、斷惑，即慧學；經行、調身，義屬戒學。
X21n0372_p0479a23║又禪定、經行，必須託處；得道、教化，不局方所。通結
X21n0372_p0479a24║中，上二句明受供，下三句歎道德；上句歎行，下二
X21n0372_p0479b01║句歎所證。汪洋水，深廣之貌。如此析文，方見經旨。
X21n0372_p0479b02║孤山云：十地權現，即同法華內秘菩薩行，外現是
X21n0372_p0479b03║聲聞。又自難曰：此經與法華何異？答：此但密云權
X21n0372_p0479b04║現，不顯其人，故知大異。有人破曰：雖不指人，而明
X21n0372_p0479b05║云權現，豈是密耶？識者試為評之。
X21n0372_p0479b06║【疏】皆同一心者，是意和合，謂受供時，皆同運慚愧
X21n0372_p0479b07║殷重心，慈悲報因救濟心。人雖位有凡聖，德有優
X21n0372_p0479b08║劣，而所運心，一而無異，故云同也。
X21n0372_p0479b09║【記】據律意，和同忍，乃約法事為言。今此一往，且取
X21n0372_p0479b10║同義。慚愧是自利，慈悲等即利他。
X21n0372_p0479b11║【疏】受鉢和羅飯者，鉢中飯也。梵云鉢多羅，此云應
X21n0372_p0479b12║器，和字訛也。今時但云鉢者，略也。
X21n0372_p0479b13║【記】鉢和羅。疏作應器解之。若準應法師經音義云：
X21n0372_p0479b14║鉢和蘭，此翻自恣食。頗合文意。
X21n0372_p0479b15║【疏】經題云盆，即是鉢也。譯時隨俗，題之云盆，盆之
X21n0372_p0479b16║與鉢，皆器故也。三藏釋題，翻為救器。
X21n0372_p0479b17║【記】下引三藏者，彼釋題云：倒懸救器。
X21n0372_p0479b18║【疏】此一句經，正明自恣大德受盂蘭盆供也。
X21n0372_p0479b19║【記】聖眾受飯，即是設盆故。
X21n0372_p0479b20║【疏】五、獲勝益。
X21n0372_p0479b21║其有供養此等自恣僧者，現世父母六親眷屬，得出
X21n0372_p0479b22║三塗之苦，應時解脫，衣食自然。若父母現在者，福樂
X21n0372_p0479b23║百年。若七世父母生天，自在化生，入天華光。
X21n0372_p0479b24║【疏】述曰：此一唱經，有兩節意：初一半者，蒙悲願之
X21n0372_p0479c01║力而離苦；後一半者，蒙慈願之力而得樂，樂中有
X21n0372_p0479c02║存亡之異。
X21n0372_p0479c03║【疏】初云此等自恣僧者，指前五對所說也。
X21n0372_p0479c04║【記】初文。指前五對，不出三乘。
X21n0372_p0479c05║【疏】現世父母者，生此身之父母也，非謂未亡名為
X21n0372_p0479c06║現世，故指得益云出三塗。其現在未亡之父母下，
X21n0372_p0479c07║自有文云福樂百年是也，不應重舉。三藏錯會，故
X21n0372_p0479c08║作異釋，甚非文意。
X21n0372_p0479c09║【記】次科。初示今釋。非謂下，遮濫。三藏下，斥謬解。彼
X21n0372_p0479c10║疏：問曰：何故現在能出三塗？答：驗因之果，所謂異
X21n0372_p0479c11║釋也。
X21n0372_p0479c12║【疏】六親者，父母、兄弟、夫妻（或云男女不取兄弟）。眷屬者，一切
X21n0372_p0479c13║姻戚，通於表裏。
X21n0372_p0479c14║【記】六親，依老子註出之。注中或云未詳何典。若準
X21n0372_p0479c15║漢書註云：六親者，父、母、兄、弟、妻、子。蓋隨人所立，故
X21n0372_p0479c16║有不同。姻戚皆親也，表即母族，裏即父族。
X21n0372_p0479c17║【疏】出三塗解脫者，總明離苦也。衣食自然者，且翻
X21n0372_p0479c18║三塗生於人道，故屬拔苦之文，亦可便得樂屬於
X21n0372_p0479c19║後也。
X21n0372_p0479c20║【記】衣食自然，文有兩釋：前義為正；後釋據文在前，
X21n0372_p0479c21║約義兼後。
X21n0372_p0479c22║【疏】若父母下，明存亡得樂，文相可知。天華光者，天
X21n0372_p0479c23║上妙華光明也，略指快樂之相矣。
X21n0372_p0479c24║【記】妙華光明，即上界依報莊嚴之事，非唯此二，故
X21n0372_p0480a01║云略指。
X21n0372_p0480a02║【疏】自上第二，教眾僧受供之儀。
X21n0372_p0480a03║時佛勑十方眾僧，皆先為施主家呪願，願七世父母
X21n0372_p0480a04║行禪定意，然後受食。初受食時，先安在佛前、塔寺中，
X21n0372_p0480a05║佛前眾僧呪願竟，便自受食。
X21n0372_p0480a06║【疏】述曰：此中，前半淨三業，後半具三寶。
X21n0372_p0480a07║【記】從初至然後受食為前半，初受已下即後半。據
X21n0372_p0480a08║此科分，文意未顯。今詳前半勅令運意，後半正教
X21n0372_p0480a09║受儀，尋之可見。
X21n0372_p0480a10║【疏】前中，呪願，口業；禪定，意業；受食，身業。
X21n0372_p0480a11║【疏】後中，塔前是佛，呪願是法，受食是僧。從佗受而
X21n0372_p0480a12║後食，法律如此，即受字亦屬法也。
X21n0372_p0480a13║【記】律制：比丘凡食，必從淨人受；不受自捉，犯波逸
X21n0372_p0480a14║提。故云法律如此。經云先安佛前，據俗舍也。塔寺
X21n0372_p0480a15║佛前，約伽藍也（孤山，約在世滅後分）。
X21n0372_p0480a16║【疏】塔者，邊國訛語，正云窣堵波，此云高顯處。此中
X21n0372_p0480a17║意通殿、塔，塔安舍利，殿安佛像。
X21n0372_p0480a18║【記】合云塔婆，單云塔者，訛而復略。此下，示通意。
X21n0372_p0480a19║【疏】自下大文第七，孝子領悟。
X21n0372_p0480a20║時目連比丘及大菩薩眾皆大歡喜，目連悲啼泣聲
X21n0372_p0480a21║釋然除滅。
X21n0372_p0480a22║【疏】述曰：淨業既成，必知離苦，觀因驗果，聲響不差，
X21n0372_p0480a23║故喜而止啼也。如處世刑獄，囑大力人，財賄既行，
X21n0372_p0480a24║其心已喜。
X21n0372_p0480b01║【記】言既成者，從佛受教，審後所修，必無疑故。觀因
X21n0372_p0480b02║驗果，配上二句。聲響不差，喻上因果，謂如聲答響，
X21n0372_p0480b03║決定相應，故經云釋然，謂消散也。下引世事，以顯
X21n0372_p0480b04║經意。賄，呼罪反，亦財也。
X21n0372_p0480b05║【疏】第八，慈母獲益。
X21n0372_p0480b06║是時，目連母即於是日，得脫一劫餓鬼之苦。
X21n0372_p0480b07║【疏】述曰：目連聞經，且是受教。施設盆供，合在餘時。
X21n0372_p0480b08║今說經次，便云脫餓鬼者，譯經闕略也。應於正宗
X21n0372_p0480b09║終處，敘結集家。文云：爾時目連聞是法已，至七月
X21n0372_p0480b10║十五日，施設盆供，自恣僧已，其母即於是日，得脫
X21n0372_p0480b11║一劫餓鬼之苦。則文義俱顯矣。
X21n0372_p0480b12║【記】初敘闕。應下，義補。或恐說經正當夏滿，即時營
X21n0372_p0480b13║設，故云是時等。又前示正法中，五科委示盆供之
X21n0372_p0480b14║法，故此但云是時、是日，義含設供，則非闕矣。
X21n0372_p0480b15║【疏】故三藏云：孝子既献供於此辰，慈母乃除殃於
X21n0372_p0480b16║是日。大哉聖力，速疾如斯！
X21n0372_p0480b17║【疏】其餓鬼受苦年劫時分，待撿敘之。
X21n0372_p0480b18║【記】器界一增，減為一劫。目連亡母，合墮一劫。鬼趣
X21n0372_p0480b19║歲月，與人不同，劫數長短，未見所出，故云待撿也。
X21n0372_p0480b20║【疏】自下大文第三，流通分也，文中有三。
X21n0372_p0480b21║【記】謂此教法，被及無窮，有同江河，流而無雍，故曰
X21n0372_p0480b22║流通。
X21n0372_p0480b23║【疏】一、申請。
X21n0372_p0480b24║目連復白佛言：弟子所生母，得蒙三寶功德之力，眾
X21n0372_p0480c01║僧威神之力故，若未來世一切佛，弟子應亦奉盂蘭
X21n0372_p0480c02║盆，救度現在父母，乃至七世父母，為可爾否？
X21n0372_p0480c03║【疏】述曰：詳此語時，亦是設供之後，非一場之事，至
X21n0372_p0480c04║畢鉢羅窟，方始總集為經也。
X21n0372_p0480c05║【記】設盆已後，方復申請，故非一場之事，諸經多然。
X21n0372_p0480c06║畢鉢羅窟，阿難結集之所，在王舍城靈鷲山中。
X21n0372_p0480c07║【疏】目連愛其親而及佗人，如頴考叔諫莊公云云。
X21n0372_p0480c08║【記】下引考叔以況目連。註云云者，左傳云：鄭武公
X21n0372_p0480c09║娶于申，曰武姜（申即國各），生莊公及共叔段（共音恭）。莊公
X21n0372_p0480c10║寤生（寤寐中生），驚姜氏，遂惡之。愛共叔段，欲立之（立為太子）。
X21n0372_p0480c11║亟請於武公，公弗許。及莊公即位，姜氏與叔段謀
X21n0372_p0480c12║篡莊公。公聞，師兵伐之，叔段奔共（共，國名，因號共叔段）。遂寘
X21n0372_p0480c13║姜氏于城頴（寘音至，置也。城頴即鄭地），而誓之曰：不及黃泉，無
X21n0372_p0480c14║相見也（地中之泉，故曰黃泉）。既而悔之。考叔為頴國封人（典彊
X21n0372_p0480c15║封者），聞之，有献於公。公賜之食，食舍肉。公問之，對曰：
X21n0372_p0480c16║小人有母，皆甞小人之食矣，未甞君之羮。請以遺
X21n0372_p0480c17║之（遺字去呼）。公曰：爾有母遺，繄我獨無（繄，語助也）。考叔曰：敢
X21n0372_p0480c18║問何謂也？公語之故，且告之悔。對曰：君何患焉？若
X21n0372_p0481a01║闕地及泉，隧而相見，其誰曰不然（隧，若今之埏道）？公從之。
X21n0372_p0481a02║公入而賦：大隧之中，其樂也融融（賦，詩也。融融，和樂貌）。姜氏
X21n0372_p0481a03║出而賦：大隧之外，其樂也洩洩（洩洩，舒散貌。洩音曳）。遂為母
X21n0372_p0481a04║子如初。君子曰：頴考叔，純孝也。愛其母，施及莊公
X21n0372_p0481a05║（純，篤也。施音異）。然考叔止及於一人，尊者廣被於群有。應
X21n0372_p0481a06║知大士，現作聲聞，方便度生，故為發起。人到于今，
X21n0372_p0481a07║咸受其賜。疏舉故事，且欲通文。細校行功，實非倫
X21n0372_p0481a08║匹。
X21n0372_p0481a09║【疏】二、讚請。
X21n0372_p0481a10║佛言：大善快問！我正欲說，汝今復問。
X21n0372_p0481a11║【疏】述曰：初句標讚。大善快者，深契聖心。後二句釋
X21n0372_p0481a12║所以。以正欲說，即遇問辭，機感相投，潛通密應，故
X21n0372_p0481a13║言快也。
X21n0372_p0481a14║【記】大善，謂其理當。快問，謂適我心。潛通，謂機投於
X21n0372_p0481a15║佛。密應，謂感赴於機。不謀而自合，故云潛密也。
X21n0372_p0481a16║【疏】佛意本者，欲說孝道最大故，拔苦事重故，盂蘭
X21n0372_p0481a17║法勝故，眾覩尊者勝緣機熟可教化故。
X21n0372_p0481a18║【記】四、義以求佛意。總括所歸，無非利物。權巧方便，
X21n0372_p0481a19║何止於數端？拯濟慈悲，豈專於一類？孝道最大者，
X21n0372_p0481a20║道德本故。拔苦重者，大士行故。蘭盆法勝者，心境
X21n0372_p0481a21║異故。眾覩勝緣者，應驗速故。
X21n0372_p0481a22║【疏】三、答請，於中有五。
X21n0372_p0481a23║【疏】一、教起行。
X21n0372_p0481a24║善男子！若比丘、比丘尼、國王、太子、大臣、宰相、三公、百
X21n0372_p0481b01║官、萬民、庶人行慈孝者，皆應先為所生現在父母、過
X21n0372_p0481b02║去七代父母，於七月十五日、佛歡喜日、僧自恣日，以
X21n0372_p0481b03║百味飯食安盂蘭盆中，施十方自恣僧。
X21n0372_p0481b04║【疏】述曰：雖貴賤品隔，僧俗道殊，自非化生濕生，無
X21n0372_p0481b05║不有父有母。慈鳥鸚鵡，尚解思恩，豈況人倫，而不
X21n0372_p0481b06║濟拔！孝之利害，已具懸談，既識是非，須依正道，故
X21n0372_p0481b07║云應先為所生等也。
X21n0372_p0481b08║【記】貴即國王宰相，賤即萬民庶人。僧即局在僧尼，
X21n0372_p0481b09║俗即通收貴賤。六道不出四生，謂胎、卵、濕、化。若胎、
X21n0372_p0481b10║卵二生，定有父母。慈鳥者，說文云：孝鳥也。以能反
X21n0372_p0481b11║哺於母故。鸚鵡者，雜寶藏經說：佛過去世，於雪山
X21n0372_p0481b12║中，曾為鸚鵡。父母俱盲，常釆華菓稻穗，以奉養之。
X21n0372_p0481b13║其盲父母，即淨飯及摩耶也。然慈鳥是現事，鸚鵡
X21n0372_p0481b14║乃昔緣。今之鸚鵡，則非其類。利害具懸談者，即彰
X21n0372_p0481b15║孝道中罪福同也。未入經文，義章先說，故曰懸談。
X21n0372_p0481b16║懸即先也。經云三公者，周官立大師、太傅、太保也。
X21n0372_p0481b17║【疏】據制令必為，不為即是違制，故亦當於制教，是
X21n0372_p0481b18║以前亦屬律藏。
X21n0372_p0481b19║【記】經曰：皆應非制必為，不為無犯，復非違制。前文
X21n0372_p0481b20║據此，故復重明。上已指非，不可承用。
X21n0372_p0481b21║【疏】然佛無悲喜，今於此日示現歡喜者，應機緣也。
X21n0372_p0481b22║以佛本出世，祗為勸人修行，見人造業則悲，見人
X21n0372_p0481b23║修道則喜。今比丘九旬加行日滿，倍更懇誠，三千
X21n0372_p0481b24║界中，皆同如此，稱佛本意，寧不欣歡！此日設盆，其
X21n0372_p0481c01║福甚也。
X21n0372_p0481c02║【記】佛無悲喜者，據自行也。示歡喜者，約化他也。三
X21n0372_p0481c03║千界者，一化境也。
X21n0372_p0481c04║【疏】二、教發願。
X21n0372_p0481c05║願使現在父母壽命百年，無病，無一切苦惱之患，乃
X21n0372_p0481c06║至七世父母離餓鬼苦，生人天中，福樂無極。
X21n0372_p0481c07║【疏】述曰：所修必假行門，所獲必由心願。願者心之
X21n0372_p0481c08║樂欲，欲得存沒咸安。存者保壽於人間，常無病惱；
X21n0372_p0481c09║沒者遷神於天上，永絕冥塗。行願相資，無所不利。
X21n0372_p0481c10║【記】經文。願使二字是能願，現在七世等即所願。初
X21n0372_p0481c11║釋能願。上可躡前段。次句即當科樂字去呼。存者
X21n0372_p0481c12║下，次釋所願。存即現在，沒即七世，一一配經可見。
X21n0372_p0481c13║後二句總結。無不利者，言必有所獲。人有目足，所
X21n0372_p0481c14║往必至；事有願行，所未必遂故。
X21n0372_p0481c15║【疏】三、教常作。
X21n0372_p0481c16║是佛弟子修孝順者，應念念中常憶父母，乃至七世
X21n0372_p0481c17║父母，年年七月十五日，常以孝慈憶所生父母，為作
X21n0372_p0481c18║盂蘭盆施佛及僧，以報父母長養慈愛之恩。
X21n0372_p0482a01║【疏】述曰：是佛弟子修孝順者，反明非佛弟子及不
X21n0372_p0482a02║孝者，即任不設盆也。念念常憶者，無終始也。長養
X21n0372_p0482a03║是事，慈愛是心，故前起行及發心願以報之也。餘
X21n0372_p0482a04║文可解。三藏云：父母結愛，既念念不離心；孝子報
X21n0372_p0482a05║恩，須年年不絕供。
X21n0372_p0482a06║【記】初釋所教人。佛弟子者，稟師教故。修孝順者，知
X21n0372_p0482a07║恩重故。念念下，次釋所教法。父母長養慈愛，既無
X21n0372_p0482a08║終始；孝子起行發願，故須盡世。以行報事，以願報
X21n0372_p0482a09║心，對待法爾，不可闕一。下文引證，可解。
X21n0372_p0482a10║【疏】四、勸受持。
X21n0372_p0482a11║若一切佛弟子，應當奉持是法，
X21n0372_p0482a12║【疏】述曰：智度論云：信力故受，念力故持。今云奉者，
X21n0372_p0482a13║即受之義。皆應者，勗此二力。
X21n0372_p0482a14║【記】非信不能受，非念不能持。勗，謂誡勗。
X21n0372_p0482a15║【疏】五、喜而奉命。
X21n0372_p0482a16║時，目連比丘四輩弟子歡喜奉行。
X21n0372_p0482a17║【疏】述曰：四輩者，僧、尼、士、女，或云人、天、龍、鬼，疑故兩
X21n0372_p0482a18║存。
X21n0372_p0482a19║【記】言兩存者，各有所出故。
X21n0372_p0482a20║【疏】然凡厥生靈，皆依恃怙，故父母恩均於天地，此
X21n0372_p0482a21║雖至孝，不得其門。今受神方，兼覩靈驗，必能除七
X21n0372_p0482a22║世之厄難，報二親之劬勞。自知心有所之，是以歡
X21n0372_p0482a23║喜承命。
X21n0372_p0482a24║【記】初敘恩深。厥，其也。生靈語通，且目四輩。恃怙即
X21n0372_p0482b01║父母，向引詩云無父何怙，無母何恃是也。此下，次
X21n0372_p0482b02║釋眾喜。初二句，敘群機無法。此之一字，指上生靈。
X21n0372_p0482b03║不得門者，若非佛說，餘無知故。今下，明得法歡喜。
X21n0372_p0482b04║神謂神妙，方即是法。序云得此法門，實為妙行，與
X21n0372_p0482b05║此頗同。覩靈驗者，即目連現事。之猶詣也。命謂教
X21n0372_p0482b06║命。
X21n0372_p0482b07║
X21n0372_p0482b08║盂蘭盆經疏新記卷下（終）