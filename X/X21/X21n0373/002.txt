X21n0373_p0494c04║
X21n0373_p0494c05║
X21n0373_p0494c06║
X21n0373_p0494c07║蘭盆經疏會古通今記卷下
X21n0373_p0494c08║光嚴無際大師　普觀　述
X21n0373_p0494c09║二、五乘二：初、通釋名義二：初、總示。此五等者，人乘則
X21n0373_p0494c10║力小載近，菩薩則力大載遠，中間三位望前則力大
X21n0373_p0494c11║載遠，望後則力小載近。
X21n0373_p0494c12║二、別釋。文中五乘各有法喻，法中各有所乘法、所越
X21n0373_p0494c13║境、所感果，在文可了。聲聞緣覺乘法雖殊，其所越至
X21n0373_p0494c14║二皆無異，故合明之。一中三歸，正破三邪濟三塗苦，
X21n0373_p0494c15║故歸向依憑佛法僧也。智度論云：念佛如醫王，念法
X21n0373_p0494c16║如良藥，念僧如瞻病人，念戒如藥禁忌。故受三歸必
X21n0373_p0494c17║須五戒，謂不殺、盜、婬、妄、飲酒。準曇無德宗，隨彼根宜
X21n0373_p0494c18║未必具受，或但受三歸名無分優婆塞，或受一戒名
X21n0373_p0494c19║少分，二戒至四名多分，具受名滿分，薩婆多宗必須
X21n0373_p0494c20║具受。小艇者，釋名云：其形徑挺，一二人所行也。二中
X21n0373_p0494c21║十善有分三品，中下對人及修羅故，但舉上品以為
X21n0373_p0494c22║欲界六天之因，四禪八定為色無色因。船者，釋名云：
X21n0373_p0494c23║循也，循水而行耳。合中結惑已除苦依身在，名有餘
X21n0373_p0494c24║涅槃；化火焚身身智俱盡，名無餘涅槃。五中菩薩從
X21n0373_p0495a01║因受名，或云佛乘約果標號，悲以下化智以上求六
X21n0373_p0495a02║度法門，謂布施等總超三界三乘之境，即出分段變
X21n0373_p0495a03║易生死菩提涅槃，即指佛果以為彼岸，對乎生死此
X21n0373_p0495a04║岸為名，菩提翻覺超過三乘故云無上，涅槃云圓寂，
X21n0373_p0495a05║揀異小乘故云大也。舶者，埤倉云：大船也，長二十丈，
X21n0373_p0495a06║載六七百人是也。
X21n0373_p0495a07║二、別判今經是人天乘攝者，此約當機稟造受葢而
X21n0373_p0495a08║論。經云：其有供養此等自恣僧者，現世父母六親眷
X21n0373_p0495a09║屬得出三塗之苦，應時解脫，衣食自然。若父母現在
X21n0373_p0495a10║者，福樂百年。若七世父母生天，自在化生，入天華光。
X21n0373_p0495a11║（此則正宗分第六，示其正法中五獲勝益之文。）又云：是時目連母即於是日
X21n0373_p0495a12║得脫一劫餓鬼之苦。（此亦正宗分中第八，目連慈母獲益之文。）又云：願使
X21n0373_p0495a13║現在父母壽命百年，無病，無一切苦惱之患。乃至七
X21n0373_p0495a14║世父母離餓鬼苦，生人天中，福樂無極。（此則流通分答請中二教發願
X21n0373_p0495a15║之文。）此上所引三段經文，中間即是當時所為，初後乃
X21n0373_p0495a16║被一切未來，始終益相盡於此矣。在小乘藏中者，智
X21n0373_p0495a17║升目錄列此經在大乘藏中，疏主亦即暗彈彼誤。自
X21n0373_p0495a18║古目錄列此經在小乘藏故。問：圭峰禪師，康居法裔，
X21n0373_p0495a19║何不承用五教判攝耶？答：此經所崇，在乎孝行。拔苦報
X21n0373_p0495a20║親，享于福樂。但覺業苦，不明斷證。約乘明攝，理固當
X21n0373_p0495a21║然。問：闡揚聖教，宜從增勝。五乘之內，攝屬人天，足顯
X21n0373_p0495a22║此經最居其劣。云何激勸當機稟行耶？答：古德有云：
X21n0373_p0495a23║以淺為深，虗其功故，必須稱實。然一經勝益，雖但齊
X21n0373_p0495a24║人天，而孝行之功，莫斯為最。故如來誡諸道俗，皆可
X21n0373_p0495b01║遵行。其孰聞諸人天而不信受耶？又復前明田種，固
X21n0373_p0495b02║已顯勝。今辨攝屬，且免虗功。若此釋經，特由善巧垂
X21n0373_p0495b03║諸末學，以為良軌耳。歷觀諸師申明此段，雖石壁舊
X21n0373_p0495b04║記稍符於本疏（孤山新鈔亦承用之），然而引文示義，尤未詳悉，
X21n0373_p0495b05║其餘不足觀之矣。如廣演證義，孝衡記曰：法非大小，
X21n0373_p0495b06║隨機以判。隨所對機，有兼有正，判入五乘。今依正義，
X21n0373_p0495b07║不依於兼。佛為目連而說此經，兼化餘人。聲聞乘性，
X21n0373_p0495b08║正是當機，不被獨覺經會無故。於五乘中，聲聞乘攝；大
X21n0373_p0495b09║小乘中，小乘所攝；非菩薩乘，經中不顯法空義故。然
X21n0373_p0495b10║下文云：佛說經時，大菩薩眾皆歡喜者，聞盂蘭盆利
X21n0373_p0495b11║益之相，助讚小機，故生歡喜也（上皆孝衡記文）。愚詳彼說，但
X21n0373_p0495b12║據聞教，不論受益。若謂此經正被聲聞屬小乘者，小
X21n0373_p0495b13║乘聲聞斷證安在？又謂非菩薩乘，經中不顯法空義
X21n0373_p0495b14║者，經中何處顯我空耶？違經背疏，固難聞命。芝園律
X21n0373_p0495b15║師廣有破立，先敘彼破，後敘彼立（彼師破立既有多段，余亦逐節試為
X21n0373_p0495b16║評之）。今初，彼云：圭峯判釋，依賢首宗所立，小乘有二：一
X21n0373_p0495b17║者人天，二者二乘。此經猶非小乘，但攝屬小乘耳。今
X21n0373_p0495b18║應問曰：如此判經，為從何義（孤山云：𪪊所救人說）？若謂目連母
X21n0373_p0495b19║脫苦生天，而云人天者，且目連母亦止生天，那得兼
X21n0373_p0495b20║人？又上所明人天兩乘，行果全別，如何一混而云人
X21n0373_p0495b21║天？既云攝教，須定所歸，畢竟此經為歸何攝？評曰：人
X21n0373_p0495b22║天之語，本出經文，良由所救之有重輕，是則受益不
X21n0373_p0495b23║無優劣。或且翻三塗，生於人道；或自在化生，入天華
X21n0373_p0495b24║光。以其人天皆有漏故，經疏所以合而示之。上所引
X21n0373_p0495c01║文，足為龜鏡，何為背叛金口誠言？斯妄破之一也。彼
X21n0373_p0495c02║云：又生天之語，遍諸大乘。如法華云：書寫是經，命終
X21n0373_p0495c03║當生忉利天上；受持讀誦，即往兜率天等。又梵網云：
X21n0373_p0495c04║講說菩薩戒，福資亡者，生人天上。又云：受持菩薩戒
X21n0373_p0495c05║者，常生人道天中等。即應皆屬人天教耶？評曰：凡明
X21n0373_p0495c06║經論，教限淺深，當觀正宗所詮義理。今何援據勸發
X21n0373_p0495c07║流通一端之意而致詰耶？竊詳所引法華、梵網，於中
X21n0373_p0495c08║更有得見諸佛，千佛授手，如是等文，任情隱慝，其可
X21n0373_p0495c09║得乎？且書寫、讀誦、講說、受持妙法華經、梵網大戒，本因
X21n0373_p0495c10║既大，感果亦深。今目連之母，業嬰苦趣，本為慳心，慳
X21n0373_p0495c11║於一切，時經多世，事歷多人。是故目連一力難拔，哀
X21n0373_p0495c12║號投佛，請陳救方。佛教奉盆，以供眾德，藉眾威力，救
X21n0373_p0495c13║母倒懸。目連稟行，母脫鬼報，流及後世，依之修崇，救
X21n0373_p0495c14║度見生七世父母，出三塗苦，生人天中，豈得與彼同
X21n0373_p0495c15║條而語？斯妄破之二也。彼云：又彰孝道中，引華嚴、涅
X21n0373_p0495c16║槃，對明釋教，以孝為本。既引圓頓，終窮了義，而彰孝
X21n0373_p0495c17║道，如何判教止在人天？評曰：疏主欲彰孝行遍大小
X21n0373_p0495c18║乘，激發信心，使之崇奉，引小入大，何往不通？誘級巧
X21n0373_p0495c19║便，良在茲矣。斯妄破之三也。彼云：又歸敬偈云：累劫
X21n0373_p0495c20║報親恩，積因成正覺。則顯孝行深通佛乘。及乎判經，
X21n0373_p0495c21║而云人天，豈非前後自相違耶？評曰：且如來因圓萬
X21n0373_p0495c22║行，果證萬德，仰求冥助，以伸讚述。豈為解於權乘，遂
X21n0373_p0495c23║致隱于勝德耶？斯妄破之四也。彼文又排摭華數義，
X21n0373_p0495c24║總結斥云：是知疏記宗途紊亂，始末差訛，歷代同迷，
X21n0373_p0496a01║莫知體究。且人天為教，唯被極鈍之機，令脫三塗，豈
X21n0373_p0496a02║容受道？未免生死，非佛本懷。是故天台四教，不列人
X21n0373_p0496a03║天；南山二疏，唯存聖道等。評曰：今經豈非且救父母，
X21n0373_p0496a04║令出三塗，生人天耶？且賢首五教，豈特立人天？但約攝
X21n0373_p0496a05║屬，歸小乘耳。若不爾者，得非以教收攝佛經，有所未
X21n0373_p0496a06║盡乎？次敘彼立云：今詳此經，三藏之中，定屬經藏化
X21n0373_p0496a07║教所收（如前已辨）；五乘之中，定屬菩薩大乘所攝。然凡論
X21n0373_p0496a08║判教：一、觀正宗所詮行相；二、考聽眾結益淺深；三、求
X21n0373_p0496a09║文義意趣優劣。行是一經之主，益乃被物之功，文即
X21n0373_p0496a10║能詮之體。用斯以判，何往不通？評曰：此是彼文正述
X21n0373_p0496a11║立意。皆言定屬者，顯不兼通也。彼云：初觀所詮行相
X21n0373_p0496a12║者，且通論孝行，則有多途。若同儒宗，純孝奉親，止是
X21n0373_p0496a13║世報人天行也；若如目連，為親修道，果成羅漢，即是
X21n0373_p0496a14║小乘聲聞行也；若同前引華嚴、涅槃、十六觀經，並是
X21n0373_p0496a15║菩薩大乘之行。次局今經，唯專大行。良以於自恣日，
X21n0373_p0496a16║設供報恩，一運已誠，二兼他力。無論存沒，不揀自他，
X21n0373_p0496a17║憫物傾財，拔苦與樂，既非小行，須歸大乘。故經云：吾
X21n0373_p0496a18║今當說救濟之法，令一切難皆離憂苦。且一切之語，
X21n0373_p0496a19║遍該生境，豈止吾親？離苦之言，畢超二死，非唯鬼趣。
X21n0373_p0496a20║即梵網云：一切眾生皆是我父母，我生生無不從之
X21n0373_p0496a21║受生。即前所謂累劫報親，積因成佛。準斯明據，大教
X21n0373_p0496a22║何疑？評曰：原彼所立，似據諸經，所明孝行，皆是大乘，
X21n0373_p0496a23║以此指同華嚴等也。雖彈指之善，無非佛因，諸有所
X21n0373_p0496a24║作，常為一事，然其在教，優劣自殊。若謂此經於自恣
X21n0373_p0496b01║日設供報恩，運己兼他，等為二利，而引經文令一切
X21n0373_p0496b02║難皆離憂苦為大乘者，良恐未然。何則？此是如來許
X21n0373_p0496b03║以救方。疏自釋云：千鈞之弩，不獨為鼷鼠發機；三界
X21n0373_p0496b04║之尊，豈偏令汝母離苦？據佛本意，莫非普利，當機稟
X21n0373_p0496b05║受，未必如斯。是故目連自救其母。經云：是時目連母
X21n0373_p0496b06║即於是日得脫一劫餓鬼之苦。豈一切眾生悉皆脫
X21n0373_p0496b07║苦耶？目連雖復申請施及一切，但是流通末葉，以為
X21n0373_p0496b08║後軌，固未可以類大乘菩薩歷劫所修利他行也。且
X21n0373_p0496b09║儒之君子尚有博施濟眾之說，推愛及物之心，豈二
X21n0373_p0496b10║乘聖果頓類小人乎？若謂經云皆離憂苦，畢超二死，
X21n0373_p0496b11║非唯鬼趣者，下經顯益，止言得出三塗，離餓鬼苦，生
X21n0373_p0496b12║人、天中，何有畢超二死之說？文引梵網而為例者，彼
X21n0373_p0496b13║云：一切眾生皆我父母，此則近為現世，遠及七世。是
X21n0373_p0496b14║則二義天隔，若何取據耶？斯謬立之一也。彼云：二、考
X21n0373_p0496b15║聽眾結益者，謂經家結示同聞之眾，開悟證入，故云
X21n0373_p0496b16║結益，非謂約彼所救之人。即如經云：時目連比丘及
X21n0373_p0496b17║大菩薩眾皆大歡喜。若是小行，人天凡福，豈得大菩
X21n0373_p0496b18║薩眾聞皆歡喜？既云歡喜，即是開悟增發大心。故下
X21n0373_p0496b19║引恩重經結益，云帝釋諸天發菩提心，豈非明證？彼
X21n0373_p0496b20║經又云：若善男女能為父母受持此大乘摩訶般若
X21n0373_p0496b21║一句、一偈、一經耳目，五逆重罪悉得消滅。二經同類，
X21n0373_p0496b22║而彼明標大乘，決無疑矣。評曰：彼引今經孝子領悟，
X21n0373_p0496b23║以為結示同聞證入。云歡喜者，科云孝子，即正指目
X21n0373_p0496b24║連聞法受解，故云領悟，何得誤認為大菩薩證入益
X21n0373_p0496c01║相？且菩薩見眾生造業則悲，修善則喜，佛陳方法以
X21n0373_p0496c02║教目連，依之修崇，母即脫苦，時會聖眾孰不欣然？若
X21n0373_p0496c03║謂增發大心而歡喜者，豈得入證聖人自昔未聞孝
X21n0373_p0496c04║行，方此歡喜發大心耶？於理既非，徒煩援引。此謬立
X21n0373_p0496c05║之二也。彼云三、求文義意趣：一者、如上示行文；二者、
X21n0373_p0496c06║即前結益文；三者、同聞之眾有大菩薩；四者、受供僧
X21n0373_p0496c07║中有十地權化，安有小教而談十地示權耶？五者、智
X21n0373_p0496c08║升目錄判在大乘，深符經旨。評曰：所指諸文，上已評
X21n0373_p0496c09║破。受供僧中有十地者，經文泛舉，或有十地權現比
X21n0373_p0496c10║丘在大眾中，蓋顯盆供福田之勝，豈得約此為大乘
X21n0373_p0496c11║耶？且智升目錄亦一往編排，未必一一考文責實，安
X21n0373_p0496c12║足以之為衡鑑乎？此謬立之三也。余非好辨，蓋不得
X21n0373_p0496c13║已，義學存公，請從正轍。
X21n0373_p0496c14║三、辨定宗旨二：初、示義。分章中，初、示義。一經宗旨，不
X21n0373_p0496c15║越於斯，是則四義共成一宗。芝園記謂宗是主義，國
X21n0373_p0496c16║無二主，安得有四者，蓋不善文意。次、今以下，分章。
X21n0373_p0496c17║二、依章釋義二：初、釋行相中，初、別釋四：初、釋孝順。注
X21n0373_p0496c18║文遮疑，恐有疑云：諸聖入道，皆為報親，故云未必；始
X21n0373_p0496c19║得便觀，故云即驗。二、悲號下，釋設供。旋字平呼，尋也。
X21n0373_p0496c20║三、拔冥下，釋拔苦。四、不辜下，釋報恩。後細詳下，總結。
X21n0373_p0496c21║二、配句數二：初、歷句料揀中，初、標舉；次、一孝下，列示。
X21n0373_p0496c22║四種四句：初一四句，泛論孝順；後三四句，正顯今經。
X21n0373_p0496c23║如其次第，對設供等。初四句中，第一句三牲之養，文
X21n0373_p0496c24║出孝經？紀孝行章。事親者，居上不驕，為下不亂，在醜
X21n0373_p0497a01║不爭。居上而驕則亡，為下而亂則刑，在醜而爭則兵。
X21n0373_p0497a02║三者不除，雖日用三牲之養，猶為不孝也。今以為孝
X21n0373_p0497a03║者，以日用三牲非不盡養，但驕、亂、爭，故不能修己以
X21n0373_p0497a04║順父母也。第二句須忌即供。為惡不諫，故是順也；而
X21n0373_p0497a05║非愛其親，故非孝也。孝經云：父有爭子，則身不陷於
X21n0373_p0497a06║不義。故當不義則爭之，從父之令，又焉得為孝乎？第
X21n0373_p0497a07║三句有隱故孝，無犯故順。檀弓云：事親有隱而無犯
X21n0373_p0497a08║（有隱，謂不稱揚其過。無犯，謂不犯顏而諫），左右就養無方（左右，扶持之。方，猶常也。子則然，
X21n0373_p0497a09║無常人。）服勤至死，致喪三年。（勤，即勞辱之事。致，謂戚容稱其服也。凡此以恩為制。）
X21n0373_p0497a10║事君有犯而無隱，（既諫，人有問其國政者，可以語其得失。）左右就養有
X21n0373_p0497a11║方，（不可侵官。）服勤至死，方喪三年。（方喪，謂資於事父。凡此以義為制。）事師
X21n0373_p0497a12║無犯無隱，左右就養無方，服勤至死，心喪三年。（心喪，謂戚
X21n0373_p0497a13║容如文而無服也。凡此以思義之間為制。）三諫而隨者，禮云：子之事親也，
X21n0373_p0497a14║三諫而不聽，則號泣而隨之。順色，即論語：子夏問孝，
X21n0373_p0497a15║子曰：色難。包注：謂承順父母顏色，乃為難也。觀志等
X21n0373_p0497a16║文，亦論語：子曰：父在觀其志，父沒觀其行，三年無改
X21n0373_p0497a17║於父之道，可謂孝矣。第四句水葬。世傳昆子不孝，多
X21n0373_p0497a18║違於父。父令棄水，意使葬土，而子特順之。葬在昆明
X21n0373_p0497a19║地中，反是不順。二對設供四句中，第一句事出孝德
X21n0373_p0497a20║傳。董黯，會稽人。少孤，養母承顏致樂，雖貧而充。鄰有
X21n0373_p0497a21║惡人，令母常憂，雖富而顇，因相問之。鄰人遂怒，候黯
X21n0373_p0497a22║不在，入擊其母。母告黯，黯恨之。至母終葬訖，即殺鄰
X21n0373_p0497a23║人，將頭就墳以獻之，曰：孃知此，昔在侍養，今養終讎
X21n0373_p0497a24║訖。自投官聲罪，會赦免之。王祥母嗜魚，嚴凝冰凍，祥
X21n0373_p0497b01║即臥冰，得魚奉母。第四句。逆故非孝順，慳故非設供。
X21n0373_p0497b02║三對。拔苦四句中，第一句。董永家貧喪親，傭身葬之，
X21n0373_p0497b03║如向已引。以其不能念誦，追齋薦其去識，故非拔苦。
X21n0373_p0497b04║第四句。小人不濟他之苦厄。四對。報恩四句中，第一
X21n0373_p0497b05║句。並出孝經。護髮膚。如前引。不驕危。即諸候章。在上
X21n0373_p0497b06║不驕，高而不危，制節謹度，滿而不溢，乃至然後能保
X21n0373_p0497b07║其社稷，而和其民人，蓋諸候之孝也。非法等。即卿大
X21n0373_p0497b08║夫章。是故非法不言，非道不行，乃至然後能守其宗
X21n0373_p0497b09║廟，蓋卿大夫之孝也。第二句。扶輪報飡。事出類林。靈
X21n0373_p0497b10║輒，齊人，游學而歸，食盡不能進。趙盾從晉靈公獵，見
X21n0373_p0497b11║桑下餓人，傾壺啖之，然始能語，後為甲士。盾三諫靈
X21n0373_p0497b12║公，公怒，欲殺之。盾走出乘車，車已脫一輪，公先令人
X21n0373_p0497b13║脫之。輒扶盾車，以臂承軸軀，駕而行。盾因問曰：是何
X21n0373_p0497b14║人而能濟予之難？曰：桑間之餓人也。若左傳、史記，並
X21n0373_p0497b15║不說扶輪。
X21n0373_p0497b16║二、舉功結歎中，初歡功勝，次實由下，推所由。境勝，謂
X21n0373_p0497b17║佛歡喜曰等三田肥濃。心彊，即悲、敬、孝三心懇切。田
X21n0373_p0497b18║既肥濃，種又精新，則收成倍獲矣。徹，即通也。神理，謂
X21n0373_p0497b19║幽冥之處。
X21n0373_p0497b20║四、正解經。文二：初、標分。
X21n0373_p0497b21║二、隨釋二：初、釋題目二：初、標章唱經。
X21n0373_p0497b22║二、隨文釋義二：初、辨三譯中，初總標，次別列。一、晉武
X21n0373_p0497b23║帝，即西晉第四主剎法師，具云曇摩羅剎，此翻法護。
X21n0373_p0497b24║二、惠帝，是武帝子，即第五主法矩，字誤，應作法炬。時
X21n0373_p0497c01║與法立三藏相繼翻傳于洛灌臘經，有云亦是法護
X21n0373_p0497c02║所譯，非是同本疏主，乃據古本藏錄，故約經義釋其
X21n0373_p0497c03║名題，云應以等，此釋灌字而等於臘。三、舊本別錄，即
X21n0373_p0497c04║古藏錄（開元錄云附東晉錄是也），失其譯主，故但云一師，具云報
X21n0373_p0497c05║恩奉盆經，報親設供是所行行，準知蘭盆從用而立。
X21n0373_p0497c06║二、解今題二：初、標指。
X21n0373_p0497c07║二、釋相二：初、解別目中，初、釋上二字。三藏云者，彼先
X21n0373_p0497c08║有疏釋此經故，以教對上傾自我口，合機對上暢之
X21n0373_p0497c09║彼心。次、釋下三字中，初、約華梵翻釋。盂蘭，梵語，亦曰
X21n0373_p0497c10║烏藍婆那，此云倒懸，喻困苦也。孟子云：當今之時，萬
X21n0373_p0497c11║乘之國行仁政，民之悅之，如解倒懸。今用彼語以翻
X21n0373_p0497c12║此名。盆是華言，即瓦器也。爾雅曰：盆謂之缶。說文曰：
X21n0373_p0497c13║益也。準孝衡記，謂宋三藏云：梵語盆佐那，此云救器。
X21n0373_p0497c14║次、斯由下，舉詮旨顯示。載，則也。且，兼也。塗炭，即喻鬼
X21n0373_p0497c15║趣苦迫，如陷泥墜火，無救之者。尚書云：有夏昏德，民
X21n0373_p0497c16║墜塗炭。彼謂夏桀為君不明，民苦如此。今借語勢窘
X21n0373_p0497c17║急，謂窮迫也。
X21n0373_p0497c18║二釋通名中，初正釋。梵語修多羅，正翻為線，義曰契
X21n0373_p0497c19║經。西域風俗，以線貫華，而為佩帶。經縱緯橫，義理則
X21n0373_p0497c20║似緯似華，言教則能持能貫。此方六籍，悉稱為經。經
X21n0373_p0497c21║者，訓法訓常，謂道軌百王，德模千葉也。次此符下，會
X21n0373_p0497c22║論。雜心五義：一曰出生，出生諸義故。二曰湧泉，義味
X21n0373_p0497c23║無盡故。三曰顯示，顯示諸義故。四曰繩墨，辨諸邪正
X21n0373_p0497c24║故。五曰結鬘，貫穿諸法故。
X21n0373_p0498a01║二、解本，文二：初、標分中，初、正分判；次、以三下，示所承。
X21n0373_p0498a02║彌天，即東晉道安法師襄陽習鑿齒。初訪安云：四海。
X21n0373_p0498a03║習鑿齒對曰：彌天釋。道安因是人以彌天為稱。彌天
X21n0373_p0498a04║始以三分分經，後親光菩薩佛地論至果有斯說，故
X21n0373_p0498a05║曰冥符。論云：初、總顯已聞及起教時，別顯教主及起
X21n0373_p0498a06║教處。教所被機，即是教起所因所緣，故名教起因緣
X21n0373_p0498a07║分。二、正顯聖教所說法門，品類若別，故名聖教所說
X21n0373_p0498a08║分。三、顯彼時眾聞佛聖教，歡喜奉行，故名依教奉行
X21n0373_p0498a09║分。
X21n0373_p0498a10║二隨釋三：初序分三：初懸示二：初歷解二義中，初總
X21n0373_p0498a11║標，次一證下別釋二：初證信中，豐約猶廣略也，階猶
X21n0373_p0498a12║入也。智度論中問曰：何不直說般若，而說住王舍城？
X21n0373_p0498a13║答曰：說時方人令生信故。今略引之。時謂一時，方即
X21n0373_p0498a14║處所，人乃同聞。論文尚略，且舉三種，信聞及主準可
X21n0373_p0498a15║知之。次發起中，淨名以長者所獻五百寶蓋，如來合
X21n0373_p0498a16║之為一，法華佛放眉間白毫相光，照于東方萬八千
X21n0373_p0498a17║土，斯皆以神變而為發起也。
X21n0373_p0498a18║二、更辨異名，通別前後，如方易知。
X21n0373_p0498a19║二、正解二：初、證信序二：初、牒章唱經。
X21n0373_p0498a20║二、隨文釋義二：初、通示二：初、明置序元由。所問四事
X21n0373_p0498a21║者：一、問依何修道；二、問以誰為師；三、問惡口車匿以
X21n0373_p0498a22║何擯治；四、問一切經初當安何語。疏引答詞，注觀身
X21n0373_p0498a23║等，如別所解。
X21n0373_p0498a24║二、對諸經辨示二：初、泛舉他經。
X21n0373_p0498b01║二、明今缺異二：初、明缺。
X21n0373_p0498b02║二、辨異二：初辨前後異中，初出意；次皆是下，會同。
X21n0373_p0498b03║二、辨有無異中，初示今無意趣，皆證無我，謂見、慢已
X21n0373_p0498b04║盡。故智度論云：凡夫三種我，謂見、慢、名字。學人二種，
X21n0373_p0498b05║雖無見、我，思惑未盡，猶有慢、我。無學一種，見、慢已盡，
X21n0373_p0498b06║但有名字。次餘經下，出餘有所以。五蘊假者，即是名
X21n0373_p0498b07║字隨世假立，揀非見、慢，故云不同情計等也。
X21n0373_p0498b08║二、別釋二：初、解釋。現文五：初、聞。大、小乘宗而有三說：
X21n0373_p0498b09║一云根聞，二云識聞，三云根、境、識三和合成聞。第三
X21n0373_p0498b10║盡理，故疏用之。智度論云：耳根不壞，聲在可聞處，作
X21n0373_p0498b11║心欲聞，即聞也。
X21n0373_p0498b12║二信中，初標示，次夫信下釋相，後故肇下引證，即淨
X21n0373_p0498b13║名注釋如是也。
X21n0373_p0498b14║三時二：初正解中初總釋。一切經中但取說經始終
X21n0373_p0498b15║究竟，故名一時。師者法也，佛為人天之模範故。周禮
X21n0373_p0498b16║師氏，鄭玄云：教人以道之稱也。資者取也，弟子取法
X21n0373_p0498b17║於師。故孝子曰：善人不善人之師，不善人善人之資。
X21n0373_p0498b18║今謂師說資聽教義周圓，故云爾也。揀餘時者，非說
X21n0373_p0498b19║餘經作餘事時。次謂如下別示。不明時分有二所以。
X21n0373_p0498b20║初據說經不一釋。時無別體，約彼色心分位以明，故
X21n0373_p0498b21║有無量。但云一者，如涅槃云：我於一時在迦尸國，我
X21n0373_p0498b22║於一時在恒河岸，我於一時在尸首林等。次約方土
X21n0373_p0498b23║不定釋。且諸方之語有豎有橫，豎謂上下，橫謂四方。
X21n0373_p0498b24║言延促者，人間五十年四天王天一晝夜等。不定有
X21n0373_p0498c01║二意：一即指上延促，故云不定。二謂四洲晝夜不同，
X21n0373_p0498c02║故云不定。謂北洲夜半，南洲日午，東洲日沒，西洲日
X21n0373_p0498c03║出等。如來說經，被於上界，諸方流通。若說四時等，即
X21n0373_p0498c04║諸方不徧，故不別說。如西竺以正月十六日為歲首，
X21n0373_p0498c05║則延之在後。此方以正月朔日為歲首，則促之於前。
X21n0373_p0498c06║又此分四時則延（春夏秋冬），彼分六時故促（正月十六日去漸熱時，三
X21n0373_p0498c07║月十六去盛熱時，五月十六去雨時，七月十六去茂時，九月十六去漸寒時，十一月十六去盛寒時）。又彼
X21n0373_p0498c08║俗中或分四時，佛教但分三時（正月十六去熱時，五月十六去爾時，九月
X21n0373_p0498c09║十六去寒時）。又彼則日夜分為八時（晝四夜四，於一一時各有四分，如西域記），
X21n0373_p0498c10║此則子丑等分十二。既隨界土，制時不定，故今但言
X21n0373_p0498c11║一時而已。
X21n0373_p0498c12║二、釋妨二：初、牒妨。
X21n0373_p0498c13║二、答釋二：初、注述他解有說等者。前既正解，但云一
X21n0373_p0498c14║時。疏主又復先用他說，出其經家不必指定時之所
X21n0373_p0498c15║以，釋彼妨難。謂若指定其時，則展轉招難。恐有難云：
X21n0373_p0498c16║佛有報化，故說有遠近；機有利鈍，故時有長短。據長
X21n0373_p0498c17║為言，則於短為妨；約短為語，則於長為妨。既展轉有
X21n0373_p0498c18║妨，所以經家不用指定，但云一時。夫如是，則報化、遠
X21n0373_p0498c19║近、利鈍、長短，美在其中矣。芝園律師妄謂注中標示
X21n0373_p0498c20║他解，但未盡理，故云招難。示今刪去，故云不用。反斥
X21n0373_p0498c21║摭華失於文意，而強作此展轉難詞。然茲有說，蓋指
X21n0373_p0498c22║慈恩。斯文乃出上生經疏，彼宗教法，京國盛行，惜夫
X21n0373_p0498c23║芝園猶未甞見。
X21n0373_p0498c24║二、正示。今釋十六國名，出長阿含：一、央伽，二、摩摱，三、
X21n0373_p0499a01║迦尸，四、拘薩羅，五、䟦祇，六、末羅，七、支提，八、䟦沙，九、尼
X21n0373_p0499a02║樓，十、槃闍羅，十一、阿濕波，十二、婆蹉，十三、蘇羅，十四、
X21n0373_p0499a03║乾陀羅，十五、劒浮沙，十六、阿槃提。遊化是國土，住止
X21n0373_p0499a04║即伽藍。以處則定，故易為標指。春秋寒熱，即四時也。
X21n0373_p0499a05║晝夜寅卯，即十二時。俱舍云：壯士一彈指頃，六十五
X21n0373_p0499a06║剎那，一剎那九百生滅。百二十剎那為怛剎那，六十
X21n0373_p0499a07║怛剎那為一臘縛，三十臘縛為一須臾，三十須臾為
X21n0373_p0499a08║一晝夜等。以時則不定，故難為標指。
X21n0373_p0499a09║四主中，初翻名，次釋義。覺了等者，了真可證，了妄可
X21n0373_p0499a10║除，又了真實虗妄故。又了迷則即真而妄，菩提即煩
X21n0373_p0499a11║惱故；了悟則即妄而真，煩惱即菩提故。又了真非妄
X21n0373_p0499a12║外，妄非真外等。又了性是相之所依，相是性之所起。
X21n0373_p0499a13║又了迷則性隱相現，了悟則性顯相亡。等覺有等者，
X21n0373_p0499a14║以凡夫都不覺，三乘不覺法空，菩薩覺未究竟故，並
X21n0373_p0499a15║為所揀。本有佛性，名為本覺。而云合者，四相盡故；究
X21n0373_p0499a16║竟覺者，始本合故。或名大者，對二乘故；或名妙者，對
X21n0373_p0499a17║三乘故。無不覺故，名為大覺；寂而常照，故名妙覺。瓔
X21n0373_p0499a18║珞經云等覺照寂，妙覺寂照是也。
X21n0373_p0499a19║五處二：初總示中，初牒指，次引示。揀非他國，故令遠
X21n0373_p0499a20║人知；揀非別寺，故令近人知。
X21n0373_p0499a21║二、別釋二：初國中，初翻名，次釋義，三引證。聞物言本
X21n0373_p0499a22║國之美，名稱謂他國所稱。摭華記云：名稱大城，但得
X21n0373_p0499a23║聞義而缺物義。似非文意。
X21n0373_p0499a24║二園二：初、略示。
X21n0373_p0499b01║二、廣釋二：初、解名義二：初、解人名。波斯匿，此翻和悅。
X21n0373_p0499b02║注中孤獨者，孟子曰：老而無妻曰鰥，老而無夫曰寡，
X21n0373_p0499b03║老而無子曰獨，幼而無父曰孤，此四天下之窮民而
X21n0373_p0499b04║無告者也。
X21n0373_p0499b05║二、辨園樹二：初、辨定先後。約總別，則先園而後樹；據
X21n0373_p0499b06║君臣，則先樹而後園。今祇陀是君，須達是臣，所以君
X21n0373_p0499b07║樹標先，臣園居後，尊卑之道，區以別矣。曲禮云：君臣、
X21n0373_p0499b08║上下、父子、兄弟，非禮不定。故云禮別。
X21n0373_p0499b09║二、會通華梵。佛教東流，即漢明之世，四十二章，始漸
X21n0373_p0499b10║茲土。鴻臚寺者，國置司存，九寺中一。鴻之言大也。臚，
X21n0373_p0499b11║陳序也。謂大陳序所須，以典四夷之容。寺，嗣也。釋名
X21n0373_p0499b12║云：治事者嗣讀於其內也。騰蘭初至，即止其中，因是
X21n0373_p0499b13║僧居，後皆名寺。
X21n0373_p0499b14║二、出本緣中，初句標牒。次引示中，初出買園緣中，初
X21n0373_p0499b15║示須達虔請娉婦，即問婚也。爾雅云：娉，問也。次佛令
X21n0373_p0499b16║下，彰佛遣擇處。三、長者下，明布金買園共請斷事，是
X21n0373_p0499b17║彼方俗法，太子君上豈容有戲言？故令依先語也。次
X21n0373_p0499b18║太子下，出施樹緣。後二人下，結顯。
X21n0373_p0499b19║二、點示闕義二：初、示。文略中，初正示，次引例。無常經
X21n0373_p0499b20║又名三啟，賢首有疏一卷釋之。
X21n0373_p0499b21║二、明義具。準成就中，謂師資合會說聽究竟，故總名
X21n0373_p0499b22║一時，則知有時其必有眾，故指後文以驗前略。
X21n0373_p0499b23║二、發起序二：初、示意分章。
X21n0373_p0499b24║二、依章釋義六：初、知道已證二：初、標章唱經。
X21n0373_p0499c01║二、隨文釋義二：初、釋初句。若論姓氏，應無大字，恐濫
X21n0373_p0499c02║同姓，故加標揀。按姓氏義異，姓者，所以繫統百世，使
X21n0373_p0499c03║不別也；氏者，所以別子孫之所出。故世本云：言姓即
X21n0373_p0499c04║在上，言氏即在下。尼拘律陀義翻楊柳，以其樹大子
X21n0373_p0499c05║小，有似此方楊柳，故以翻之。
X21n0373_p0499c06║二釋次句中，初句通標，次句別釋二：初釋始得中，初
X21n0373_p0499c07║示目連本因，次道雖下明諸聖各異。斷證同故云道
X21n0373_p0499c08║無異，發心別故云願各殊。次釋六通神境亦名如意
X21n0373_p0499c09║通者，一能轉變自身他身世間所有隨心自在，即神
X21n0373_p0499c10║境也。於深禪中發智證得，故云智證。二能飛行速到
X21n0373_p0499c11║山障無礙，即如意也。天眼天耳者，謂定中發得色界
X21n0373_p0499c12║四大清淨造色，住眼耳根中，即能聞見六道眾生及
X21n0373_p0499c13║一切世間形色音聲故。若近若遠對於音聲，障內障
X21n0373_p0499c14║外對於形色。宿命者，謂於定中發智，能知自他過去
X21n0373_p0499c15║一世二世百千萬世乃至八萬大劫宿命（即本生也），及所
X21n0373_p0499c16║行之事故（即本事也）。他心者，謂定中發智，能知六道眾生
X21n0373_p0499c17║心種種緣念事故，即定散等。定散攝三界漏，無漏總
X21n0373_p0499c18║世出世。漏盡者，謂於定中發無漏真智，斷盡三界漏
X21n0373_p0499c19║結故，即身中漏盡也。漏有三種：一欲漏，謂欲界一切
X21n0373_p0499c20║煩惱，除無明。二有漏，謂上二界一切煩惱，除無明。三
X21n0373_p0499c21║無明漏，謂三界無明。通名漏者，成論云：失道故名漏。
X21n0373_p0499c22║毗曇云：漏落生死故。六皆聖人修道證得，即是無漏。
X21n0373_p0499c23║前五亦通業報生得，即是有漏。
X21n0373_p0499c24║二、知恩欲酬二：初、標章唱經。
X21n0373_p0500a01║二、隨文釋義二：初、略示通標。虗位者，如但言報恩，而
X21n0373_p0500a02║未審定何者是恩，以何為報。欲顯度脫是報之實事，
X21n0373_p0500a03║乳哺是恩之實事。嚼哺，說文云：口中嚼食曰哺。淮南
X21n0373_p0500a04║子云：含哺而與。注中舉事，類顯可知。
X21n0373_p0500a05║二、廣釋二：初、通標。
X21n0373_p0500a06║二、別解三：初、父母遠近二：初、總示遠近。此亦一往麤
X21n0373_p0500a07║分遠近，若以七世展轉相望，乃至多世，一一皆有遠
X21n0373_p0500a08║近之義。
X21n0373_p0500a09║二、別明遠世二：初、明七世中，初、儒教尚形，不言靈識，
X21n0373_p0500a10║故父祖已上而為七世。偏尊父者，以其形質是父遺
X21n0373_p0500a11║體，故置宗廟，并立姓氏，皆從父而不從母也。故禮法
X21n0373_p0500a12║所制父母喪服，而有斬衰、齊衰之異。次、釋教尚識，不
X21n0373_p0500a13║貴形軀，識住則生，識去則死。四大色體，其猶館舍，靈
X21n0373_p0500a14║識暫爾寄託其中。既尚靈識，故以七生寄託之處以
X21n0373_p0500a15║為七世。偏重母者，靈識始來，託胎而處，生後乳哺，資
X21n0373_p0500a16║養我身，身命獲全，靈識得住，皆由於母，所以西域多
X21n0373_p0500a17║有從母而立姓者。
X21n0373_p0500a18║二、明多世。然未歸三寶，亦有劬勞令偏取者，其恩重
X21n0373_p0500a19║故。準梵網經，一切眾生皆我父母，雖應普度，此由報
X21n0373_p0500a20║恩不無優劣，是則受益亦有前後。
X21n0373_p0500a21║二、恩有輕重。前生已去，轉轉相遠，七世多世，展轉相
X21n0373_p0500a22║望，重輕可知。
X21n0373_p0500a23║三、報有分全二：初、略分。侍養一生通儒釋，度脫多生
X21n0373_p0500a24║唯佛教。
X21n0373_p0500b01║二、委釋二：初、分全中，初、明分報二：初、引經。左為上，故
X21n0373_p0500b02║父在左；右為下，故母在右。摭華云：西土之禮，以東向
X21n0373_p0500b03║為尊，則左北右南。北方是陰，故母居左；南方是陽，故
X21n0373_p0500b04║父居右。遂謂左父右母，是傳寫之訛。然偏行大地，豈
X21n0373_p0500b05║專東向耶？此蓋經家特舉勞苦，以彰難報，未必擔也。
X21n0373_p0500b06║次故知下，舉事，如向已引。次明全報下，經雖云現世
X21n0373_p0500b07║七世，今言欲度，必具多生，故云全也。
X21n0373_p0500b08║二、彰恩重二：初、舉況二：初、明不報況逆事。若夫不報，
X21n0373_p0500b09║已是罪人，加之逆惡，何可云喻？
X21n0373_p0500b10║二、舉餘恩況父母。華嚴經云：多遭橫死，是順現報；不
X21n0373_p0500b11║能盡壽夭[子*昜]而死，故名為橫。相海經說：是阿鼻因，即
X21n0373_p0500b12║順生報。
X21n0373_p0500b13║二、引成二：初、引儒詩注第十三者，示其卷次，令知所
X21n0373_p0500b14║出。幽王諡法曰：動靜亂常曰幽，棲遏不達曰幽。不得
X21n0373_p0500b15║終養者，以其二親病亡之時，在於伇所不及見也。詩
X21n0373_p0500b16║有六章：四章章四句，（前二章，後二章。）二章章八句。（中間二章。）第一
X21n0373_p0500b17║章四句。（如疏引。）蓼蓼，長大貌。莪，即草名，似其蒿也。匪，非
X21n0373_p0500b18║也。伊，是也。莪已蓼蓼，視之反謂之蒿。喻在憂思，心不
X21n0373_p0500b19║精別其物。哀哀等者，恨不得終養父母，報其生長己
X21n0373_p0500b20║之苦也。第二章四句。（疏中不引。）蓼蓼者莪，匪莪伊蔚。（蔚，音尉。爾
X21n0373_p0500b21║雅云：蒿[藪-婁+((即-ㄗ)-日+口)]。注云：青蒿，謂有子者。蔚，牡[藪-婁+((即-ㄗ)-日+口)]。注云：即無子者。[藪-婁+((即-ㄗ)-日+口)]，去刃反。）哀哀父母，生我勞
X21n0373_p0500b22║瘁。（瘁，病也。）第三章八句。（疏引後四句，故云乃至。）上四句云：瓶之罄矣，
X21n0373_p0500b23║維罍之恥。（瓶小而盡，罍大而盈，故為罍恥。刺幽王不使貧富均也。）鮮民之生，不
X21n0373_p0500b24║如死之久矣。（鮮，寡也。生不如死，恨之深也。）無父何怙等，即下四句。
X21n0373_p0500c01║謂孝子之心，怙恃父母，依依然以為不可斯須無也。
X21n0373_p0500c02║怙，賴。恃，負也。出則思之而憂，旋入門不見，如入無所
X21n0373_p0500c03║至。銜，含也。恤，憂也。靡，無也。第四章八句。（如疏備引。）父生
X21n0373_p0500c04║我者，本其氣也。鞠，養也。拊，拍也。畜，謂藏畜。長，謂長大。
X21n0373_p0500c05║音，謂覆音。顧，謂旋觀。復，反覆也。腹，懷抱也。我欲報父
X21n0373_p0500c06║母是德，昊天乎，我心無極。第五章四句。南山烈烈，（民人
X21n0373_p0500c07║苦，伇觀南山烈烈然，言其高峻而難至也。）飄風發發。（發發，疾貌。言寒且疾。）民莫不穀，
X21n0373_p0500c08║（穀，養也。言他皆得養其親耳。）我獨何害。（害，音曷。我獨何故觀止寒苦之害。）第六章
X21n0373_p0500c09║四句。南山律律，（同上烈烈。）飄風弗弗。（同上發發。）民莫不糓，我獨
X21n0373_p0500c10║不卒。（卒，終也。我獨不得終養父母。）以摭華中誤其章次，今具引之，
X21n0373_p0500c11║固無惑矣。
X21n0373_p0500c12║二、引釋典二：初、引三藏疏。係，猶繫也。
X21n0373_p0500c13║二、引恩重經二：初、正引經文二：初、引前段二：初、引文
X21n0373_p0500c14║中，初、敘恩深。和和，弄聲，謂學語也。疏主撮略大要而
X21n0373_p0500c15║引，委具如彼。故於还段注曰：云云，說文：云云者，雲也。
X21n0373_p0500c16║言之在口，如雲潤物。文下尚有如雲之義。次計論下，
X21n0373_p0500c17║歎難報。後至於下，并後段經文，皆彰愛重。兩乳流出
X21n0373_p0500c18║者，如宋書：朱循之守滑壹，為虜所圍，累日粮盡，外援
X21n0373_p0500c19║不至，遂陷沒。初，母聞循之被圍，常悲憂。一旦，乳汁驚
X21n0373_p0500c20║出，母號慟，告家人：以我年老，非復有乳。今如此，兒必
X21n0373_p0500c21║沒矣。後問至循之，果此日城陷。斯蓋天性感召，事實
X21n0373_p0500c22║然也。注反如等者，即曾參在外，慈母齧指念之，參即
X21n0373_p0500c23║心痛。然彼是母感於子，例今子感於母，故曰反如。又
X21n0373_p0500c24║宗鏡錄五十四云：周暢躬耕在田，母欲其歸，遂齧指。
X21n0373_p0501a01║暢心痛，念曰：母必喚我。及歸，果然。
X21n0373_p0501a02║二、述意中，初問，次答。經文蓋存淳至之語，疏主為遮
X21n0373_p0501a03║淺朴之譏，故置斯問答而發明厥意。且金口所宣，那
X21n0373_p0501a04║有淺朴？但不同世俗綺飾文詞，寄語凡流，慎勿輕侮。
X21n0373_p0501a05║來報不淺，良可懼之。答中二意：偏誡小人，次通被君
X21n0373_p0501a06║子。以君子中亦有貧者，但君子固窮，小人窮斯濫矣。
X21n0373_p0501a07║論語云：子曰：賢哉回也！一簞食，一瓢飲，在陋巷，人不
X21n0373_p0501a08║堪其憂，回也不改其樂。賢哉回也！顏淵亞聖，尚有於
X21n0373_p0501a09║貧，又復小人，豈無富貴？如不義而富且貴，於我如浮
X21n0373_p0501a10║雲；不義而苟富貴，非小人而何？故知富貴貧賤在乎
X21n0373_p0501a11║命也，君子小人在乎行也。若爾，何妨碓磨等耶？偏敘
X21n0373_p0501a12║等者，正出經意。以其富貴者，腹育多藉他人，故且據
X21n0373_p0501a13║貧賤以顯劬勞之事耳。
X21n0373_p0501a14║二、引後段，接于上文。曳腹隨行，俗謂蒲蔔鳴和，即以
X21n0373_p0501a15║口相接也。既與下，明悖逆。帝釋下，示會眾。
X21n0373_p0501a16║二、評論傷歎二：初、評論二：初、評度現事。疏主！現見世
X21n0373_p0501a17║間母皆慈愛，子多悖逆。其有母不慈愛，子能孝順者，
X21n0373_p0501a18║則百數之中或見一人，言其尠也。
X21n0373_p0501a19║二、研論所因良由等者。流浪無端，故云無始。迷暗不
X21n0373_p0501a20║覺，故曰無明。迷背真理，執著妄情，即指無明以為根
X21n0373_p0501a21║本。從惑起業，行不孝等，故云枝末。一一皆然。
X21n0373_p0501a22║二、傷歎，謂由悖逆，心招罪禍。若斯之類，固難可度。
X21n0373_p0501a23║三、攀慕偏尋二：初、標章唱經。
X21n0373_p0501a24║二、隨文釋義二：初、別釋中，初、釋道眼二：初、正示。天眼
X21n0373_p0501b01║徹示無罣礙故，名天眼通。次、由證下，轉釋，亦即通妨。
X21n0373_p0501b02║謂有問云：既是天眼，何故經中云道眼耶？故此通云
X21n0373_p0501b03║由證道等。或可揀非業報生得，故云證得。次、釋世間，
X21n0373_p0501b04║後、總示，文皆可見。
X21n0373_p0501b05║四、得見所在二：初、標章唱經。
X21n0373_p0501b06║二、隨文釋義二：初、通示經宗。施勞，猶用功也。鬼道，是
X21n0373_p0501b07║三塗中一鬼畏也。自多怖畏，復令人畏塗道也。按四
X21n0373_p0501b08║解脫經，地獄名火塗道（日夜燒然），餓鬼名刀塗道（折草為刀，更相
X21n0373_p0501b09║殺害），畜生名血塗道（殺戮屠剝）。
X21n0373_p0501b10║二、別釋文義二：初、略示果相。此中具有三果二業，行
X21n0373_p0501b11║相難明，今當委示。初、釋三果二：初、釋名。異類而熟，故
X21n0373_p0501b12║名異熟，以因通善惡（善惡有記，造成因種），果唯無記故（至果成熟，報法
X21n0373_p0501b13║非記，因果性別，故云異類）。有云：異處而熟，故名異熟者，若於人中
X21n0373_p0501b14║造業，餘趣受生，則可爾。如人中造業，還於人中受生，
X21n0373_p0501b15║豈是異處而熟耶？有云：異時而熟，故云異熟，如今生
X21n0373_p0501b16║造業，來生受者。此又與等流相濫，是故雖有三說，初
X21n0373_p0501b17║義為正。與因同類，故曰等流；更甚於因，故言增上。二、
X21n0373_p0501b18║辨體。異熟有二：一、真異熟，即第八識最初結生，展轉
X21n0373_p0501b19║相續，至捨壽時，亦最在後，為總報主，故名真異熟（此即
X21n0373_p0501b20║大乘，下通大小）。二、異熟生之異熟，謂從真異熟中種子生現，
X21n0373_p0501b21║即今無記報得色心，故名異熟生之異熟。此但前六
X21n0373_p0501b22║一分，即三性中異熟無記，除善、不善及三無記（無記有四：
X21n0373_p0501b23║一、異熟無記，二、威儀無記，三、工巧無記，四、變化無記，謂後三也）。然今所說是異熟果，
X21n0373_p0501b24║理應具兼真、生之二。舊師指為真、異熟者，蓋約推本
X21n0373_p0501c01║而為言耳。等流、增上，並依生之異熟而分異也。上三
X21n0373_p0501c02║種果，並通六趣，不唯在鬼。二、明二業三：初、釋名中，初、
X21n0373_p0501c03║正釋名。引業者，謂有勝力牽引趣生故。滿業者，謂無
X21n0373_p0501c04║勝力引生諸趣，但於總報之上，別別莊嚴圓滿故。此
X21n0373_p0501c05║引、滿業，亦名總、別。因唯有二，果則有三。增上無因，即
X21n0373_p0501c06║上二業，餘勢所成。次、示通、局。謂引業有力，亦兼為滿；
X21n0373_p0501c07║滿業無力，但能為滿，不能為引。若約助引，其義則通。
X21n0373_p0501c08║二、辨體。凡善、不善業，皆有三品、三位明之：一、約境。善
X21n0373_p0501c09║則於劣不殺為上，謂蚊蚋等；於勝不殺為下，謂父母
X21n0373_p0501c10║等。餘者為中。不善反此。二、約心。若善、不善，但猛利心
X21n0373_p0501c11║作為上，泛爾心作為下。餘者為中。三、約時。若善、不善，
X21n0373_p0501c12║但三時無悔為上，二時無悔為中，一時無悔為下。此
X21n0373_p0501c13║善、不善，皆取上品為引業，中、下皆滿業。三、示相。謂人、
X21n0373_p0501c14║天等有差別者，大約而論，善中三歸五戒引生人道，
X21n0373_p0501c15║八戒十善四禪四定引生六天及上二界，強勝多疑
X21n0373_p0501c16║者引生修羅。不善中瞋心造十惡業引生地獄，食心
X21n0373_p0501c17║引生餓鬼，癡心引生畜生。引業所感名總報，滿業所
X21n0373_p0501c18║感名別報。由此交絡有其四句：一總善別不善（人受貧窮
X21n0373_p0501c19║疾病等）、二別善總不善（畜有肥好莊嚴等）、三總別俱善（人受富貴等）、
X21n0373_p0501c20║四總別俱不善（畜類有育跛等）。俱舍頌曰一業引一生，多業
X21n0373_p0501c21║能圓滿是也。今目連母生餓鬼中，不見飲食皮骨連
X21n0373_p0501c22║立，即當第四句。慳食業者，正出目連母之本因，因中
X21n0373_p0501c23║慳食未必令他唯皮與骨連持而住，今受此報乃為
X21n0373_p0501c24║增上。問：此二種業何識所造？答：通大小乘並第六識
X21n0373_p0502a01║通造二業，以強勝故。前五迴轉心亦造滿業，不能造
X21n0373_p0502a02║引業，以力微故。第七但與前六為染汙依，第八但能
X21n0373_p0502a03║含藏已成業種，並不能造（七八二識小乘不說）。如上所明三果
X21n0373_p0502a04║二業，一一分對在文可知，並皆採錄舊師所說，義學
X21n0373_p0502a05║詳審無厭文繁。
X21n0373_p0502a06║二、廣明鬼類二：初、正明二：初、示居處壽限。此下即指
X21n0373_p0502a07║南洲琰魔羅，具云琰魔羅社，此云雙王。一切經音義
X21n0373_p0502a08║云：鬼官總司也。兄及妹皆作地獄主，兄治男事，妹治
X21n0373_p0502a09║女事，故曰雙王。或云苦樂並受，故言雙也。注中一云
X21n0373_p0502a10║顯示他說不同正理，所論限量在文可知。散趣餘方，
X21n0373_p0502a11║即山林樹廟等日月歲數，積三十日以為一月，積十
X21n0373_p0502a12║二月為一年，且就此方作如是說，餘方數量固難一
X21n0373_p0502a13║準。
X21n0373_p0502a14║二、約種類以陳二：初、九類二：初、通明九類二：初、總明。
X21n0373_p0502a15║唯三中，初標示，次列釋。釋中但示從果立名，本因如
X21n0373_p0502a16║下九類中說。然鬼趣飲食，寧無麤穢？以難得故，自謂
X21n0373_p0502a17║淨妙。或得所施加法食故，即變麤穢成淨妙也。
X21n0373_p0502a18║二別開有九，文多三節：先出報相，次示業因，後引文
X21n0373_p0502a19║證。或唯有二而缺引證，或後申誡勸，並隨文可知。柵
X21n0373_p0502a20║叉白反，說文云：編豎木也。貪嫉者，釋名云：貪探也，探
X21n0373_p0502a21║入他分也。楚詞注曰：害賢曰嫉，害色曰妬。抄掠謂強
X21n0373_p0502a22║奪取物，通俗文云：遮取也。據此下申誡勸，即梵網涅
X21n0373_p0502a23║槃中語。以針咽鬼因破齋戒，意勉吾曹令自防慎。決
X21n0373_p0502a24║音穴，說文云：下流也。夜义此云輕捷，羅剎此云可畏，
X21n0373_p0502b01║毗舍闍此云啖精氣，形豎而行異於畜趣，皆旁行故。
X21n0373_p0502b02║罪福不精者，謂罪與福而有間雜。舊記云：如世齋日
X21n0373_p0502b03║殺生入寺飲醼是也。惑樂相雜者，惑謂疑惑，樂謂欣
X21n0373_p0502b04║樂（樂字去呼），以其心雖樂作福而生疑惑，謂無來果。是
X21n0373_p0502b05║則罪福約身口所為，惑樂約內心所起，三業為因方
X21n0373_p0502b06║能感果。當知若以欣樂心純作福業，則自生人天；若
X21n0373_p0502b07║以疑惑心純造罪因，則自為無財。我由相雜不精，故
X21n0373_p0502b08║受此報。付法藏下。引證相雜不精之報。傳曰：僧伽耶
X21n0373_p0502b09║舍遊大海邊，見一宮殿七寶莊嚴，食時已至即往乞
X21n0373_p0502b10║食。是時舍主出迎，請入就坐。耶舍見其家內二鬼倮
X21n0373_p0502b11║黑肌瘦，鎖其身首各著一牀。耶舍怪問，舍主答曰：斯
X21n0373_p0502b12║鬼過去，一是吾息、一是吾兒婦。我常布施，而彼夫妻
X21n0373_p0502b13║常恚惱我，因立誓曰：如此罪業必受惡報，若受苦時
X21n0373_p0502b14║我當看汝。由是因緣得受斯苦。（彼鎖二鬼自屬無財，其舍主者是勢力鬼。）
X21n0373_p0502b15║又復前行至一住處，堂閣嚴飾滿中眾僧經行禪思。
X21n0373_p0502b16║食時將至鳴稚集食，食將訖時餚膳忽然變成膿血，
X21n0373_p0502b17║以鉢相擲頭破血流，而作是言：何為惜食今受斯苦？
X21n0373_p0502b18║耶舍前問，答曰：我等迦葉佛時同止一處，客比丘來
X21n0373_p0502b19║咸皆瞋恚，藏惜飲食而不分供，以此緣故今受斯苦。
X21n0373_p0502b20║此皆罪福不精之證驗也。以福故宮殿七寶堂閣嚴
X21n0373_p0502b21║飾，以罪故受鬼趣身膺斯劇苦。
X21n0373_p0502b22║二、別指所救。今目連之母，雖口無火炬，但臨食變火，
X21n0373_p0502b23║亦此之類也。
X21n0373_p0502b24║二、三種二：初、通明三種。外障即因中障他飲食，內障
X21n0373_p0502c01║即因中節量人食，無障即因中呪擔人食。
X21n0373_p0502c02║二、別指所救，如文。
X21n0373_p0502c03║二、結勸二：初、結示由心。智論云：心能天堂，心能地獄。
X21n0373_p0502c04║故九類三種，悉由自心，果由因致。故如影由形現，響
X21n0373_p0502c05║由聲發，自作自受，孰能代之？
X21n0373_p0502c06║二、因事勸誡二：初、舉善緣勸修。勵謂勉勵。供養三寶，
X21n0373_p0502c07║孝養父母，救濟貧病等，即善緣也。不修善緣，則成空
X21n0373_p0502c08║過，有田不種，飢窮匪遙。七分獲一。出往生經：普廣菩
X21n0373_p0502c09║薩白佛：若有父母、兄弟、親族，命終墮三塗八難，受諸
X21n0373_p0502c10║苦惱，得為修福否？佛言：七分之中，唯獲一也。何故爾？
X21n0373_p0502c11║緣去世不信道德故。若以亡者嚴身之具，堂宅園林，
X21n0373_p0502c12║以施三寶，此福最多，可拔地獄之殃，往生淨土。然有
X21n0373_p0502c13║子修崇，尚獲少分，況無孝子，則冥路茫茫，孤魂獨逝，
X21n0373_p0502c14║三塗受苦。當此之際，悔生存之不修，恨子孫之不孝，
X21n0373_p0502c15║何可追及也？
X21n0373_p0502c16║二、約現事垂誡二：初、正舉現事。謂五濁惡世，眾生迷
X21n0373_p0502c17║妄，懷仁孝者，固其少耳。唯憂妻子現在，所須不足，豈
X21n0373_p0502c18║念父母亡歿，業嬰苦趣？設爾追修，但以厭塞他人課
X21n0373_p0502c19║責，事不獲已而為之者，蓋亦多矣。
X21n0373_p0502c20║二、引證釋，成二：初、引經。況證中，初、引經；次、生存下，結。
X21n0373_p0502c21║況有二：初、以存況歿；二、以己況子。
X21n0373_p0502c22║二、舉古例今，成前二況。即孝德傳：元啟年十歲，其祖
X21n0373_p0502c23║年老，父母令啟輿送深山，啟苦諫不從。既而送往，乃
X21n0373_p0502c24║收輿而返。父曰：此何用耶？啟曰：後當送父。父遂感之，
X21n0373_p0503a01║方復收養。然啟本欲感動其父，而非不孝。今疏且取
X21n0373_p0503a02║子孫倣上之義以明之耳。跡異謂古今事別，心同謂
X21n0373_p0503a03║相承不孝。
X21n0373_p0503a04║五、慟哭往救二：初、標章唱經。
X21n0373_p0503a05║二、隨文釋義二：初、釋悲哀中，初、委釋相。拊心曰擗，跳
X21n0373_p0503a06║身曰踊。孝經云：擗踊哭泣。號咷，大呼也。詩云：式號式
X21n0373_p0503a07║呼。父母在難，子不能救，謂之偷安。次、經標下，示文略。
X21n0373_p0503a08║後、故三下，引證成義。淨三藏舊疏科為摧慟往救，故
X21n0373_p0503a09║可證成碎身等義。慟，哀之過也。論語云：子哭之慟。
X21n0373_p0503a10║二、釋往餉母既等者。謂氣命縣微，度永夜之漏；厄拘
X21n0373_p0503a11║鬼趣，有終朝之飢。餉，饋也。
X21n0373_p0503a12║六、惡習現前二：初、標章唱經。
X21n0373_p0503a13║二、隨文釋義二：初、述意傷歎中，初、述意。境即鉢飯，心
X21n0373_p0503a14║謂慳習，此則第八相分，由於見分故。故唯識云：唯識
X21n0373_p0503a15║無境界，以無塵妄見，如人目有翳，見毛月等事。起信
X21n0373_p0503a16║云：以依能見故境界妄現，離見即無一切境界。今見
X21n0373_p0503a17║飯成火，是境隨心變也。如斯苦果假藉過去慳業而
X21n0373_p0503a18║成，餓因即慳習，飽緣即鉢飯，鬼是炬口，舉其果也。由
X21n0373_p0503a19║慳所致，故至果上慳習現前，雖餉香飡旋成猛火，水
X21n0373_p0503a20║作堅冰約喻而顯，酌釜湯不能消大水之堅冰，運神
X21n0373_p0503a21║通不能轉重罪之感報。次即知下，結示。後大哉下，傷
X21n0373_p0503a22║歎。業果成熟聖力莫加，理越凡情故非思及。
X21n0373_p0503a23║二、按文消釋可解。
X21n0373_p0503a24║三、總結：
X21n0373_p0503b01║二、正宗，分二：初、總分。
X21n0373_p0503b02║二、別釋二：初、目連悲陳苦厄二：初、標章唱經。
X21n0373_p0503b03║二隨文釋義中，初明告上之意，上二句引況，下二句
X21n0373_p0503b04║正明，即資急告師也。禮云：人生在三，事之如一。故先
X21n0373_p0503b05║以君父為況。次弟子下述陳告之詞中，初敘己功能，
X21n0373_p0503b06║南山云：學居師後故稱弟，解從師生故稱子。故今對
X21n0373_p0503b07║師自稱弟子。勤觀四諦敘其因也，已證三明言其果
X21n0373_p0503b08║也。過去宿命明，現在漏盡明，未來天眼明，即六通中
X21n0373_p0503b09║三，餘三但有通義故不稱明，反覆迴轉是神境通。次
X21n0373_p0503b10║豈料下次明母業重，力不能加故哀號投佛。
X21n0373_p0503b11║二、如來廣示因緣二：初、分章。二、隨釋八：初、彰母罪深
X21n0373_p0503b12║二：初、標章唱經。
X21n0373_p0503b13║二、隨文釋義三：初、引緣通釋中，以未知所出，故但云
X21n0373_p0503b14║有經（世有目連經，與此經不同，又無譯者，恐是偽本）。定光佛時，即往古世也。
X21n0373_p0503b15║孤山云：定合作錠，即灯屬也。古來翻譯，回文不同，或
X21n0373_p0503b16║云然灯，或云錠光，語異義同，故字從金。芝園云：有足
X21n0373_p0503b17║曰錠，無足曰鐙。錠字音灯，或音定者，乃錫之屬。又錠
X21n0373_p0503b18║與鐙，自是食器，亦非燈也。準孝衡記引上生疏云：定
X21n0373_p0503b19║光佛即然燈也。此餘所未詳，故不敢去取。
X21n0373_p0503b20║二、約義別釋二：初、按文示義。罪根二字，備乎三業。準
X21n0373_p0503b21║孝衡記引唯識云：能動身思，說名身業。能發語思，說
X21n0373_p0503b22║名語業。審決二思，意相應故，作動意故，說名意業。取
X21n0373_p0503b23║不善思，可怖可厭，名之為罪。躭著已得財及名譽，不
X21n0373_p0503b24║能惠施祕恡，名慳。於諸未得有及有具希欲，名貪。由
X21n0373_p0503c01║此慳貪，引生諸惡，有出生義，故名為根。交固難解，孤
X21n0373_p0503c02║山作膠，謂前後相續，種現相資，有如膠漆之牢固也。
X21n0373_p0503c03║謂從慳下，轉釋上文深結之義。業通多生，慳慳相續，
X21n0373_p0503c04║身口所造，皆是罪業，非唯局彼作青提時一度妄語
X21n0373_p0503c05║為業因也。
X21n0373_p0503c06║二、結成三道中，初正明。準唯識論，貪屬根本，慳是隨
X21n0373_p0503c07║惑。今以此一能生業苦，故名苦根，即煩惱道。由慳貪
X21n0373_p0503c08║故，身口所作，不行惠施，侵奪他財，則屬業道。由惑業
X21n0373_p0503c09║故，引招鬼報，名為苦果，則屬苦道。此三文中皆云苦
X21n0373_p0503c10║者，由目連母身拘鬼趣，以果望因，苦義強故。次若準
X21n0373_p0503c11║下，會異。謂梵網中十波羅夷，彼制慳戒，屬業非者，以
X21n0373_p0503c12║傷慈故。貪無是過，故屬惑收，則與唯識所說有異。
X21n0373_p0503c13║三、問答料揀二：初約人、鬼。揀中，初問，次答。答中，初正
X21n0373_p0503c14║答。謂人中造業，鬼趣受報；鬼趣業盡，還生人中；既受
X21n0373_p0503c15║人報，又造鬼業。故云人、鬼相間等。次若唯下，覆疏相
X21n0373_p0503c16║間相資之義。人是善果，故不常為人；鬼無分別煩惱，
X21n0373_p0503c17║不能造業，故不常為鬼。且惡報之言，不唯在鬼，亦通
X21n0373_p0503c18║畜生及地獄也。今疏文略，故云或亦為畜。以三趣俱
X21n0373_p0503c19║惡，故云於理無妨。但慳習等者，如墮畜生中，為大豕，
X21n0373_p0503c20║則護糟糠；作驢、馬，則固芻草等。
X21n0373_p0503c21║二、約過、現揀中，初問，次答。答中，初正答。謂目連今生
X21n0373_p0503c22║之母即是遠世青提，故云復為其母。但今生子、母名
X21n0373_p0503c23║字皆異，故云非謂救彼等。雖然不救彼，其實即是彼。
X21n0373_p0503c24║次餘論下，斥非。恐是古疏別有異解，不應理故，斥為
X21n0373_p0504a01║未達。
X21n0373_p0504a02║二、明子德薄二：初、標章唱經。
X21n0373_p0504a03║二、隨文釋義。慳一切者，即所慳物，非唯食也。
X21n0373_p0504a04║三、斥邪無力二：初、標章唱經。
X21n0373_p0504a05║二、隨文釋義二：初、引古通釋。天神曰靈，地神曰祇。縱，
X21n0373_p0504a06║豎也。魔居六天，故云縱攝。外道居處，多在人間，故曰
X21n0373_p0504a07║橫羅。六合，謂四方上下。八部，即四天王下，各有二部
X21n0373_p0504a08║鬼神。
X21n0373_p0504a09║二、按文別釋二：初、釋外道道士。釋士美稱，亦呼道士，
X21n0373_p0504a10║晉宋之前，多以是呼。如習鑿齒與謝安書云：比見釋
X21n0373_p0504a11║道安，故是遠勝非常之道士也。張永謂道慧、法安曰：
X21n0373_p0504a12║二道士可謂義少也。
X21n0373_p0504a13║二、釋四天王神。毗沙門，即北方天王等，取東方提頭
X21n0373_p0504a14║賴吒，南方毗留勒叉，西方毗留博叉。
X21n0373_p0504a15║四、顯正有能二：初、標章唱經。
X21n0373_p0504a16║二、隨文釋義二：初、引古通釋。喻法相對，在文可知。
X21n0373_p0504a17║二、歷句別揀前後經文者，四句中，初、二兩句是前，第
X21n0373_p0504a18║三一句是當科，望前為後。居然，猶必然也。
X21n0373_p0504a19║五、許以救方二：初、標章唱經。
X21n0373_p0504a20║二、隨文釋義。所許事者，即下示正法中盆供事也。三
X21n0373_p0504a21║十斤曰鈞。鼷鼠，說文云：小鼠也。機，弩牙也。法合可解。
X21n0373_p0504a22║六、示其正法二：初、標章。
X21n0373_p0504a23║二、隨釋二：初、教孝子獻供法二：初、分章示意。膏腴，肥
X21n0373_p0504a24║地也。廂，合作箱，車也。詩云：乃求千斯倉，乃求萬斯箱。
X21n0373_p0504b01║鄭氏箋云：求千倉以處之，萬車以載之。如指諸掌者，
X21n0373_p0504b02║掌中之物，指以示之，言其易見也。
X21n0373_p0504b03║二、依章正解五：初、定勝時二：初、標章唱經。
X21n0373_p0504b04║二、隨文釋義三：初、釋十方眾僧中，初、通釋二：初、翻釋
X21n0373_p0504b05║名義。僧伽正翻云眾，復云和合，乃約義用，非對翻也。
X21n0373_p0504b06║二人同心，文出周易？繫辭？明同人卦。彼云：君子之道，
X21n0373_p0504b07║或出或處，或默或語。二人同心，其利斷金；（謂人心同，則裁斷成
X21n0373_p0504b08║決，如刃之利。金性堅剛，而能斷之，喻利之甚。）同心之言，其臭如蘭。（心同言合，如蘭
X21n0373_p0504b09║之馨，謂其可愛。臭，即蘭之氣也。）此約四人和合成眾。二人雖和，亦非
X21n0373_p0504b10║眾也。故業疏云：三人已下，辨法未盡；四人已上，作法
X21n0373_p0504b11║成濟。次儒說下，對揀儒釋。論語云：君子和而不同，小
X21n0373_p0504b12║人同而不知。今和而同，堪為福因也。後今云下，別示。
X21n0373_p0504b13║通該一化，故法無限局。眾是此方之語，僧乃西域之
X21n0373_p0504b14║音。譯者貴夫聯緜成句，如云懺悔，可以由夏中壞行
X21n0373_p0504b15║義多，招譏復重。故律云：自今已去，聽三月安居。春冬
X21n0373_p0504b16║過少，故不徧制。而言前三月者，以律明安居有三，謂
X21n0373_p0504b17║前、中、後。四月十六為前，五月十六為後，中間二十九
X21n0373_p0504b18║日為中前安居，七月十五夏滿後安居，八月十五日
X21n0373_p0504b19║夏滿中安居，隨日不定。今云七月十五，即當前安居
X21n0373_p0504b20║也。自恣三日，出四分律？增三中文。準南山事鈔，定須
X21n0373_p0504b21║十六自恣，非謂前二不通，恐謂解制向前出界，成破
X21n0373_p0504b22║夏故。安居自恣，廣如律部。此略明之，須者應撿。
X21n0373_p0504b23║三、釋僧自恣時二：初、詳翻譯。疏家一往言譯之失，細
X21n0373_p0504b24║詳其致，亦有理在。何者？上文眾僧通標一化，今僧自
X21n0373_p0504c01║恣局在一集，亦無所違矣。
X21n0373_p0504c02║二解經文中，初約義正釋二：初略示。內彰無私隱，外
X21n0373_p0504c03║顯有瑕疵。身口託於他人，故云自恣。摩得勒伽論云：
X21n0373_p0504c04║何故令自恣？使諸比丘不孤獨故，各各憶罪發露悔
X21n0373_p0504c05║過故，以苦言調伏得清淨故，自意喜悅無罪故。次謂
X21n0373_p0504c06║一下廣釋三：初敘佛教意，二正法下明被三時。謂佛
X21n0373_p0504c07║滅後法有三時，正法像法各一千歲，末法萬年。後五
X21n0373_p0504c08║百歲文出金剛大集經中，明五種五百歲：第一五百
X21n0373_p0504c09║解脫堅固，第二五百禪定堅固，第三五百持戒堅固，
X21n0373_p0504c10║第四五百多聞堅固，第五五百鬬諍堅固。今指第五
X21n0373_p0504c11║為後五百，即末法之初也。三然將下示自恣法中，初
X21n0373_p0504c12║明制意。三界苦惱深廣無涯，喻之如海，故云苦海。護
X21n0373_p0504c13║浮囊喻出涅槃經，彼以精持篇聚期出生死，不為見
X21n0373_p0504c14║愛之緣毀犯淨戒，如乘浮囊度海，不為羅剎所乞。彼
X21n0373_p0504c15║經五段：初全乞喻犯四重，二乞半喻犯十三，三乞三
X21n0373_p0504c16║分之一喻犯偷蘭，四乞手許喻犯捨墮單提，五乞微
X21n0373_p0504c17║塵許喻犯吉羅（經缺提舍義同吉羅），菩薩皆不與喻謹護遮性
X21n0373_p0504c18║也。次故偏下顯行相。偏袒眾中示有罪也。自大德者
X21n0373_p0504c19║求他證也。見聞疑者舉過根也。過罪犯三變其文耳。
X21n0373_p0504c20║三如此下彰功益。像末之世行自恣者，豈唯戒品清
X21n0373_p0504c21║淨，亦則發禪證果，不敢誣於後世，故云或有之矣。後
X21n0373_p0504c22║故三下引古證成。夏竟入臘故云受歲。
X21n0373_p0504c23║二、發勝意二：初、標章唱經。
X21n0373_p0504c24║二、隨文釋義二：初、示科意。
X21n0373_p0505a01║二釋經文中，初正釋二：初釋七世異儒宗，謂孝至高
X21n0373_p0505a02║祖為上代祖宗。次釋厄難通存沒，沒通過現，存局現
X21n0373_p0505a03║在。次七世下重示。準上所說，歸佛已來則通遠世，經
X21n0373_p0505a04║且舉七。後故三下引證天地父母也。憚方言云惡也。
X21n0373_p0505a05║三設勝供二：初標章唱經。
X21n0373_p0505a06║二、隨文釋義二：初、約義正釋中，初、釋供物。三、物通指
X21n0373_p0505a07║四塵中，初、正釋挺燭。孤山作錠（音定，又音殿）。韻集云：有足
X21n0373_p0505a08║曰錠，無足曰鐙。即灯屬耳。應法師經音破挺字之訛。
X21n0373_p0505a09║次亦可下，別指西域。有以香油塗身，故亦屬身攝，則
X21n0373_p0505a10║是兼觸塵。疏釋香者，鼻所嗅也，正屬香塵。油以照燎
X21n0373_p0505a11║等用，是眼所見者，正屬色塵。孤山不觀此中亦字，故
X21n0373_p0505a12║於前序遂致乖疎。上來等者，示缺聲塵。今時有以歌
X21n0373_p0505a13║唄等供，則五塵備矣。二、別釋盡世。享于克誠，文出尚
X21n0373_p0505a14║書？太甲曰：鬼神無常享，享于克誠（謂不常受享，唯能誠信者，則享其祀
X21n0373_p0505a15║也）。馨於明德，如前所引。三、指斥著盆中。疏家指彼譯
X21n0373_p0505a16║人訛錯文：初、牒示；如何下，斥非；應云下，改正。愚詳經
X21n0373_p0505a17║意，著盆中語既連上文盡世甘美，蓋是重示具飯百
X21n0373_p0505a18║味等著盆中。謂雖通眾物，正在盆供，恐其輕略，特舉
X21n0373_p0505a19║囑之。如上疏指盡世甘美亦屬味塵，何錯之有？今疏
X21n0373_p0505a20║為遮疑彼牀等非是著盆中物，從其易曉，故復加改
X21n0373_p0505a21║正耳。後供養下，示供行。以上飯食等為能供，十方眾
X21n0373_p0505a22║僧為所供，則供養二字正屬行也。
X21n0373_p0505a23║二、準經斥非中，初示經意，以受用物即飯食等。次不
X21n0373_p0505a24║心下，斥濫行。按唐書？高宗則天本紀中說：當時官中
X21n0373_p0505b01║盡好為盆供，以至用金寶、華朵、綵帛為欄架等，極於
X21n0373_p0505b02║奢侈。時楊烟等作詩賦以譏刺之。（楊烟乃高宗時王、楊、盧、駱四才子中
X21n0373_p0505b03║一也。）烟作盂蘭盆賦云：銅鐵鈆錫，璆琳琅玕，映以甘泉
X21n0373_p0505b04║之玉樹，冠以承露之金盤。迄至玄宗、德宗等，皆為此
X21n0373_p0505b05║會。王臣士庶，無不崇之。當時疏主，貴其如法，杜彼議
X21n0373_p0505b06║謗，歲歲可以不輟行之。故云不必彫鏤等也。後故三
X21n0373_p0505b07║下，引文證意云：三藏但令以受用物，四事八珍，䖍誠
X21n0373_p0505b08║供養，彫鏤金玉等將奚為？
X21n0373_p0505b09║四、讚勝由二：初、標章唱經。
X21n0373_p0505b10║二、隨文釋義二：初、約義總釋二：初、點示初後。當此之
X21n0373_p0505b11║日，即其時也。其德汪洋，即威儀也。左傳云：有威而可
X21n0373_p0505b12║畏，有儀而可象。汪洋，水深廣貌。楚詞曰：臨淵兮汪洋。
X21n0373_p0505b13║二、辨釋中間二：初、約五種各對中，初、標；次、謂處下，釋。
X21n0373_p0505b14║注各有其文者，謂山間禪定具清淨戒也。聲聞、緣覺
X21n0373_p0505b15║是實行小乘，故云為實為小。十地菩薩乃權現比丘，
X21n0373_p0505b16║故云為權為大。
X21n0373_p0505b17║二、約人法相對。三學是法，三乘約人。三人雖殊，同遵
X21n0373_p0505b18║三學。雖曰同遵，大小自異。十地大人，即歡喜等。
X21n0373_p0505b19║二、按文別釋二：初、釋皆同一心中，初總釋；次謂受下，
X21n0373_p0505b20║別示。崇重賢善，輕拒暴惡，名慚愧心；殷勤鄭重，性離
X21n0373_p0505b21║憍慢，名殷重心。此自行也。愍覆眾生，拔苦與樂，名慈
X21n0373_p0505b22║悲心；念答施主，與諸福利，名報恩心；願拔施主父母
X21n0373_p0505b23║等苦，名救濟心。此利他也。疏明受供，則通凡夫；經舉
X21n0373_p0505b24║三乘，且從勝說。
X21n0373_p0505c01║二、釋鉢和羅飯中，初釋義。準經音義，據自誓經云鉢
X21n0373_p0505c02║和蘭，亦即梵音，輕重小異，翻自恣食，頗符今意。次經
X21n0373_p0505c03║題下，會題。後此一下，示意。
X21n0373_p0505c04║五、獲勝益二：初、標章唱經。
X21n0373_p0505c05║二、隨文釋義二：初、總分。
X21n0373_p0505c06║二、別釋二：初、釋蒙悲離苦四：初、釋此等自恣僧；五、對
X21n0373_p0505c07║所說，即三乘等。
X21n0373_p0505c08║二、釋現世父母中，初正釋，次非謂下遮濫，後三藏下
X21n0373_p0505c09║斥非。準孝衡記引三藏解：問：云何現在言出三塗？答：
X21n0373_p0505c10║驗因知果故。此不應理，故云異釋。
X21n0373_p0505c11║三，釋六親眷屬。準唐玄宗注孝經云：六親：父、母、夫、婦、
X21n0373_p0505c12║兄、弟。與今疏同。注中或云未詳何典。應劭注漢書以
X21n0373_p0505c13║奉六親，謂父、母、兄、弟、妻、子。六皆言親者，蒼頡篇云：親，
X21n0373_p0505c14║愛也。釋名云：親，𭣋也，言相隱𭣋也。眷，顧也。屬，續也，謂
X21n0373_p0505c15║恩相連續。姻戚者，爾雅云：壻之父母曰姻。白虎通云：
X21n0373_p0505c16║婦人因夫而成曰姻。廣雅云：戚，近也。詩云：戚戚兄弟。
X21n0373_p0505c17║傳曰：相親也。表即母族，裏即父族。
X21n0373_p0505c18║四、釋出苦解脫。文有二釋：前義為正，後義是兼。故云
X21n0373_p0505c19║亦可據文在前，約義兼後。
X21n0373_p0505c20║二、釋蒙慈得樂。妙華光明，即指上界莊嚴之相。非唯
X21n0373_p0505c21║此二，故云略指。
X21n0373_p0505c22║二、教眾僧受供儀二：初、標章唱經。
X21n0373_p0505c23║二、隨文釋義二：初、總分。
X21n0373_p0505c24║二、別釋二：初、釋前半呪願。經文影略，以顯其所願事
X21n0373_p0506a01║在流通中。又此三業，呪願屬慧，受食是戒，則三學備
X21n0373_p0506a02║矣。行禪定意，即心不邪思，如前所謂皆同一心受鉢
X21n0373_p0506a03║和羅飯是也。準孝衡說：佛勅眾僧受供儀式，應淨三
X21n0373_p0506a04║業，然後受食。呪願語業，受食身業，能起身、語，必先意
X21n0373_p0506a05║業。其禪定意屬所願事，不須雜於眾僧三業。此非疏
X21n0373_p0506a06║意，學者宜知。細詳經文，甚不應理。
X21n0373_p0506a07║二、釋後半二：初、據義總釋。從他受者，律制比丘從淨
X21n0373_p0506a08║人受以免惡觸，不爾結罪，故云法律如此。
X21n0373_p0506a09║二、按文別示中，初辨梵名；次此中下，示通意，即釋塔
X21n0373_p0506a10║寺中佛前也。如來在世，眾僧受供，先安佛前；如來滅
X21n0373_p0506a11║後，安塔寺中佛前供養。芝園記曰：先安佛前，是據俗
X21n0373_p0506a12║舍；塔寺佛前，是約伽藍。斯亦有理。
X21n0373_p0506a13║七、孝子領悟二：初、標章唱經。
X21n0373_p0506a14║二、隨文釋義。從於佛所聞法受解，故云淨業。淨業既
X21n0373_p0506a15║成，審後所修決定獲益，故云必知離苦。淨業為因，離
X21n0373_p0506a16║苦是果，聲響不差以喻因果，如聲答響決定相應，欣
X21n0373_p0506a17║然喜慶不復悲泣，故云喜而止啼。如處世下，引類以
X21n0373_p0506a18║顯。處世刑獄喻隨鬼趣，囑大力人即喻三寶，財賄既
X21n0373_p0506a19║行必知免罪，盆供既設必知脫苦，故其心喜也。
X21n0373_p0506a20║八、慈母獲益二：初、標章唱經。
X21n0373_p0506a21║二、隨文釋義二：初、釋通經意二：初、點示缺略中，初敘
X21n0373_p0506a22║缺；次應於下，義補。芝園記曰：或恐說經正當夏滿，即
X21n0373_p0506a23║時營設，故曰是時等。又前示正法，文有五科，委示供
X21n0373_p0506a24║法，故此但云是時、是日，義含設供，則非缺矣。又準孝
X21n0373_p0506b01║衡云：是時等，即結集序致。七月十五日，乃是目連設
X21n0373_p0506b02║供之時，母於是日脫餓鬼苦。次云：目連復白佛言：申
X21n0373_p0506b03║請之語，顯是一會躡前而起，故云復白。疏家不必更
X21n0373_p0506b04║加文也。然亦有理，故錄于此。今疏意取文意俱顯，故
X21n0373_p0506b05║特補之，學者宜悉。
X21n0373_p0506b06║二、引古證成。審知獻供，方乃除殃也。
X21n0373_p0506b07║二、指略年劫。器界一增減為一劫，目連亡母合墮一
X21n0373_p0506b08║劫。鬼趣歲月與人不同，時分長短未見所出，故云待
X21n0373_p0506b09║撿。
X21n0373_p0506b10║三、流通分二：初、標章。準孝衡記，以此申請等文節入
X21n0373_p0506b11║正宗分內，至下答請。四、勸受持已下之文，方是流通。
X21n0373_p0506b12║彼曰：如何世尊於付囑遺法流通分中普為大眾顯
X21n0373_p0506b13║示盆會利益之相，逗令修學、奉親、行孝、佛心平等？必
X21n0373_p0506b14║不於正宗分中開示目連流通分中遺言示眾。若謂
X21n0373_p0506b15║此經前後兩會說者，如何後會抑為流通？進退詳之，
X21n0373_p0506b16║定是正宗。故目連云：若未來世一切佛弟子亦應奉
X21n0373_p0506b17║盂蘭盆救度父母，為可爾否？（為眾請法救度父母，非是請問受持遺法。）佛
X21n0373_p0506b18║言：大善！快問！我正欲說，汝今復問。乃至廣說設供救
X21n0373_p0506b19║親利益之相。（非是付屬受持遺法。）正義釋者，此經一會，正宗分
X21n0373_p0506b20║二：初、別示目連救母方便，後、普示大眾資親要門。初
X21n0373_p0506b21║段如前。後段分二：初、目連啟請，後、世尊為說。說中分
X21n0373_p0506b22║二：初、讚印，後、答請。答請分三，與疏不異。後流通分復
X21n0373_p0506b23║分為二：初、世尊付囑，二、眾喜奉行。厚彼之意，但以付
X21n0373_p0506b24║囑受持遺法為流通分。今疏蓋約正為目連救親拔
X21n0373_p0506c01║苦以為正宗，施及一切、傳芳萬古以為流通。故自目
X21n0373_p0506c02║連復白已下，屬流通分。
X21n0373_p0506c03║二、隨釋三：初、申請二：初、標章唱經。
X21n0373_p0506c04║二、隨文釋義二：初、點示經文。設盆已後，方復申請，非
X21n0373_p0506c05║是當時一席之事。然於諸經，多有此例。畢鉢羅窟，乃
X21n0373_p0506c06║是阿難結集之所，在王舍城靈鷲山中。
X21n0373_p0506c07║二、申明請意中，初正示，次如頴下引況。注云云者，左
X21n0373_p0506c08║傳云：初，鄭武公娶于申，曰武姜。（申即國名。）生莊公，及生共
X21n0373_p0506c09║叔段。（共音恭。）莊公寤生，（寤寐中生。）驚姜氏，遂惡之。愛共叔段，
X21n0373_p0506c10║欲立之。（立為太子。）亟請於武公，公弗許。及莊公即位，姜氏
X21n0373_p0506c11║與叔段謀篡莊公。公聞，師兵伐之，叔段出奔共。（共，國名，因
X21n0373_p0506c12║號共叔段。）遂寘姜氏于城頴，（寘，置也。城頴，即鄭地。）而誓之曰：不及黃
X21n0373_p0506c13║泉，無相見也。（地中之泉，故曰黃泉。）既而悔之。考叔為頴國封人，
X21n0373_p0506c14║（與封疆者。）聞之，有獻於公。公賜之食，食舍肉。公問之，對曰：
X21n0373_p0506c15║小人有母，皆甞小人之食矣，未甞君之羮。請以遺之。
X21n0373_p0506c16║公曰：爾有母遺，繄我獨無？（繄，語助也。）考叔曰：敢問何謂也？
X21n0373_p0506c17║公語之故，且告之悔。對曰：君何患焉？若闕地及泉，隧
X21n0373_p0506c18║而相見，其誰曰不然？（隧，若今之延道。）公從之。公入而賦：大隧
X21n0373_p0506c19║之中，其樂也融融。（賦，詩也。融融，和樂貌。）姜氏出而賦：大隧之外，
X21n0373_p0506c20║其樂也洩洩。（洩洩，舒散貌。音曳。）遂為母子如初。君子曰：頴考
X21n0373_p0506c21║叔，純孝也。愛其母，施及莊公。（純，篤也。施音異。）然考叔止及於
X21n0373_p0506c22║一人，尊者廣被於群有，雖非倫匹，且欲通文也。
X21n0373_p0506c23║二、讚請二：初、標章唱經。
X21n0373_p0506c24║二、隨文釋義二：初、總釋經文。潛通謂機投於佛，密應
X21n0373_p0507a01║謂感赴於機，不謀而成者也。
X21n0373_p0507a02║二、別示佛意。推窮佛意，本為益生；引對經宗，宛然符
X21n0373_p0507a03║契。
X21n0373_p0507a04║三、答請二：初、總示。
X21n0373_p0507a05║二、別釋五：初、教起行二：初、標章唱經。
X21n0373_p0507a06║二、隨文釋義二：初、釋所教所為二：初、按文通釋。貴則
X21n0373_p0507a07║國王太子，賤則萬民庶人，諸位不同故云品隔。僧則
X21n0373_p0507a08║局在二眾，俗則通收貴賤，二類有別故曰道殊。通論
X21n0373_p0507a09║六道不出四生，是故胎卵定有父母。慈烏孝鳥也，以
X21n0373_p0507a10║能反哺於母，故譙子法訓云：鳥者猶有反哺，況人而
X21n0373_p0507a11║無孝心者乎？鸚鵡事出雜寶藏經，佛過去世於雪山
X21n0373_p0507a12║中曾為鸚鵡，父母俱盲，常採華菓稻穗以奉養之。其
X21n0373_p0507a13║盲父母即淨飯及摩耶也，具如彼說。然慈烏是現事，
X21n0373_p0507a14║鸚鵡乃昔緣，今之鸚鵡則非其類。具懸談者，彰孝道
X21n0373_p0507a15║罪福同也。經前演義故曰懸談。行孝利而為是，不孝
X21n0373_p0507a16║害而且非，設供報親是為正道。經云三公者，周官立
X21n0373_p0507a17║太師太傅太保是也。
X21n0373_p0507a18║二、據意別判，必為是作持，不為即止犯，故云違制。
X21n0373_p0507a19║二、釋佛歡喜日。佛無悲喜者，正習俱除，毀譽不動，力
X21n0373_p0507a20║割香塗，不瞋不愛，據自行也。示現歡喜者，雖無悲喜，
X21n0373_p0507a21║隨順物機，不壞世諦，示悲示喜，約化他也。九旬加行
X21n0373_p0507a22║日滿，即前三月安居人也。三千界者，一化境也。
X21n0373_p0507a23║二、教發願二：初、標章唱經。
X21n0373_p0507a24║二、隨文釋義。經文願使二字是能願，現在七世等是
X21n0373_p0507b01║所願。疏中，初釋能願。所修必假行門，即躡前段；所獲
X21n0373_p0507b02║必由心願，乃是當科。次二句覆釋願字。次存者下，釋
X21n0373_p0507b03║所願。後行願下，總結成。人有目、足，所往必至；事有行、
X21n0373_p0507b04║願，所求必遂。故云無所不利。
X21n0373_p0507b05║三、教常作二：初、標章唱經。
X21n0373_p0507b06║二隨文釋義中，初釋所教人。由稟師教故云是佛弟
X21n0373_p0507b07║子，揀非外道邪見人也。以知恩重故名修孝順者，揀
X21n0373_p0507b08║非悖逆惡行人也。若是之人即設盆供，既非佛子及
X21n0373_p0507b09║不行孝，尚劣禽畜豈近人倫？故任不設也。今為佛子
X21n0373_p0507b10║又有孝心，不能隨力施為，誠恐未遵佛制，如向文云
X21n0373_p0507b11║慈烏鸚鵡尚解思恩，深宜自勵以行之也。次念念下
X21n0373_p0507b12║釋所教法。謂父母長養慈愛既無終始，孝子起行發
X21n0373_p0507b13║願，故應盡世以行報於長養、以願報於慈愛，此二相
X21n0373_p0507b14║資不可缺一。後三藏下引古證成。以年年之供報念
X21n0373_p0507b15║念之恩，亦猶儒禮以三年之喪報三年之愛。
X21n0373_p0507b16║四、勸受持二：初、標章唱經。
X21n0373_p0507b17║二、隨文釋義，領納在心，故名為受。勗即勸勉。
X21n0373_p0507b18║五、喜而奉命二：初、標章唱經。
X21n0373_p0507b19║二、隨文釋義二：初、釋。四輩弟子以未敢去取，故兩存
X21n0373_p0507b20║焉。準孝衡記云：疏：初、解。出藥師經，取為正義。
X21n0373_p0507b21║二、釋歡喜奉行中，初敘恩深。凡厥生靈，厥，其也。經標
X21n0373_p0507b22║四輩，局據時機。疏曰：生靈通包一切，恃怙即父母。前
X21n0373_p0507b23║引詩云：無父何怙？無母何恃？是也。恩均天地者，均，齊
X21n0373_p0507b24║等也。天懸象，地載形，父受氣，母化成。法言曰：父母，子
X21n0373_p0507c01║之天地與？無天何生？無地何形？次此雖下，釋眾喜。此
X21n0373_p0507c02║之一字，指上時機。未聞佛說盆供法，故不得其門。神
X21n0373_p0507c03║方，即妙法也。如前序云：得此法門，實為妙行，兼覩靈
X21n0373_p0507c04║驗。即目連現事，母脫苦趣也。心有所之者，之，往也。得
X21n0373_p0507c05║其法門，則知孝心有所歸往。承命，謂受教也。
X21n0373_p0507c06║
X21n0373_p0507c07║蘭盆經疏會古通今記卷下（終）