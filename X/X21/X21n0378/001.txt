X21n0378_p0581a01║
X21n0378_p0581a02║
X21n0378_p0581a03║No. 378-A
X21n0378_p0581a04║ 盂蘭盆經折中疏序
X21n0378_p0581a05║泥文字者，拘步趨而或失深義；縱靈辯者，墮虗懸而
X21n0378_p0581a06║患不隨經。若夫深玄彪炳，而復與修多羅合；訓詰精
X21n0378_p0581a07║詳，而適與指外月冥。合二妙以雄長，成一家而獨步，
X21n0378_p0581a08║昔之哲人，其猶病諸。予閱盂蘭盆新舊二疏，而歎夫
X21n0378_p0581a09║先賢之未得兼長也。舊疏依經判釋，多約阿含事相，
X21n0378_p0581a10║矩度井井，而未揭言外義趣。新疏妙辯縱橫，文義富
X21n0378_p0581a11║麗，理觀圓極，而似不合現文。且以單法為名，則棄去
X21n0378_p0581a12║佛說二字；孝慈為宗，則多贅流通一慈；三寶為體，則
X21n0378_p0581a13║勉飾一體之談，而都忘圓三解脫。三復斯文，不忍佛
X21n0378_p0581a14║經之尚壅也，輙不自揣，檃括疏通，扶舊疏以點明義
X21n0378_p0581a15║旨，正新疏而挽歸契經，俾文不失義，辯不違經，庶幾
X21n0378_p0581a16║折中，仰弘聖化。詎能合二妙以成一家，實冀兼事理
X21n0378_p0581a17║而從容中道也。夫學邯鄲武而未得國，能匐匍道上，
X21n0378_p0581a18║寧免傍觀之笑，不如拘步趨乎，無所惜之矣。戊午九
X21n0378_p0581a19║月望日比丘靈耀書長水之智覺方丈
X21n0378_p0581a20║
X21n0378_p0581a21║
X21n0378_p0581a22║
X21n0378_p0581a23║
X21n0378_p0581a24║
X21n0378_p0581b01║
X21n0378_p0581b02║
X21n0378_p0581b03║
X21n0378_p0581b04║
X21n0378_p0581b05║
X21n0378_p0581b06║
X21n0378_p0581b07║
X21n0378_p0581b08║
X21n0378_p0581b09║
X21n0378_p0581b10║
X21n0378_p0581b11║
X21n0378_p0581b12║
X21n0378_p0581b13║
X21n0378_p0581b14║
X21n0378_p0581b15║
X21n0378_p0581b16║
X21n0378_p0581b17║
X21n0378_p0581b18║
X21n0378_p0581b19║
X21n0378_p0581b20║
X21n0378_p0581b21║
X21n0378_p0581b22║
X21n0378_p0581b23║
X21n0378_p0581b24║
X21n0378_p0581c01║
X21n0378_p0581c02║
X21n0378_p0581c03║
X21n0378_p0581c04║
X21n0378_p0581c05║
X21n0378_p0581c06║
X21n0378_p0581c07║
X21n0378_p0581c08║
X21n0378_p0581c09║
X21n0378_p0581c10║
X21n0378_p0581c11║
X21n0378_p0581c12║
X21n0378_p0581c13║
X21n0378_p0581c14║
X21n0378_p0581c15║
X21n0378_p0581c16║
X21n0378_p0581c17║
X21n0378_p0581c18║
X21n0378_p0581c19║
X21n0378_p0581c20║
X21n0378_p0581c21║
X21n0378_p0581c22║
X21n0378_p0581c23║
X21n0378_p0581c24║
X21n0378_p0582a01║No. 378-B
X21n0378_p0582a02║ 盂蘭盆經折中疏科
X21n0378_p0582a03║
X21n0378_p0582a04║○一總題（佛說）
X21n0378_p0582a05║
X21n0378_p0582a06║○二別文（三）
X21n0378_p0582a07║一序（二）
X21n0378_p0582a08║一證信（聞如）
X21n0378_p0582a09║二緣起（二）
X21n0378_p0582a10║一道成救母（二）
X21n0378_p0582a11║一出救因緣（二）
X21n0378_p0582a12║一報恩須度（大目）
X21n0378_p0582a13║二墮苦須救（見其）
X21n0378_p0582a14║二正明往救（目連）
X21n0378_p0582a15║二定業難拔（母得）
X21n0378_p0582a16║二正宗（二）
X21n0378_p0582a17║一現在母子獲益（三）
X21n0378_p0582a18║一陳苦乞救（目連）
X21n0378_p0582a19║二正示救法（二）
X21n0378_p0582a20║一揀不能救聖凡（二）
X21n0378_p0582a21║一一聖難救（佛言）
X21n0378_p0582a22║二眾凡難救（汝雖）
X21n0378_p0582a23║二正示能救人法（三）
X21n0378_p0582a24║一雙標（二）
X21n0378_p0582a25║一標人（當須）
X21n0378_p0582a26║二標法（吾今）
X21n0378_p0582a27║二雙示（二）
X21n0378_p0582a28║一正出人法（二）
X21n0378_p0582a29║一出人（佛告）
X21n0378_p0582a30║二示法（當為）
X21n0378_p0582a31║二廣歎德益（二）
X21n0378_p0582a32║一歎德（當此）
X21n0378_p0582a33║二示益（三）
X21n0378_p0582a34║一已亡父母解脫（其有）
X21n0378_p0582a35║二現在父母增樂（若父）
X21n0378_p0582a36║三七世父母化生（若七）
X21n0378_p0582a37║三雙結（二）
X21n0378_p0582a38║一結下願人法（時佛）
X21n0378_p0582a39║二結上供人法（初受）
X21n0378_p0582a40║三法行苦脫（二）
X21n0378_p0582a41║一眾喜法行（時目）
X21n0378_p0582a42║二母脫鬼苦（時目）
X21n0378_p0582a43║二像末道俗同遵（二）
X21n0378_p0582a44║一陳益請傳（目連）
X21n0378_p0582a45║二因請廣示（三）
X21n0378_p0582a46║一讚許（佛言）
X21n0378_p0582a47║二正示（三）
X21n0378_p0582a48║一廣勗能遵道俗（善男）
X21n0378_p0582a49║二重示罷救人法（皆應）
X21n0378_p0582a50║三結願獲益父母（願使）
X21n0378_p0582a51║三結意（是佛）
X21n0378_p0582a52║三流通○
X21n0378_p0582a53║
X21n0378_p0582a54║○三流通（二）
X21n0378_p0582a55║一付囑流通（若一）
X21n0378_p0582a56║二結益流通（時目）
X21n0378_p0583a01║
X21n0378_p0583a02║
X21n0378_p0583a03║No. 378
X21n0378_p0583a04║佛說盂蘭盆經折中疏
X21n0378_p0583a05║天台比丘　靈耀　撰
X21n0378_p0583a06║△一總題
X21n0378_p0583a07║佛說盂蘭盆經
X21n0378_p0583a08║一家釋經，皆約五重。此經以人法為名，解脫為體，
X21n0378_p0583a09║大孝救親為宗，拔苦生善為用，方等生酥為教相。
X21n0378_p0583a10║△釋名中先解別名。佛說是人，釋迦教主四辯宣
X21n0378_p0583a11║流也。盂蘭盆是法，乃所說經旨也。盂蘭翻倒懸，盆
X21n0378_p0583a12║是華言，仍翻救器。梵音多倒，順讀則曰救倒懸器
X21n0378_p0583a13║也。今先約事理通別，釋倒懸二字。賈大傳治安策
X21n0378_p0583a14║云：天下之勢方倒懸。蓋以冠雖敝，不以苴履；履雖
X21n0378_p0583a15║鮮，不以加冠。若頭顧在下，足顧在上，是為倒懸矣。
X21n0378_p0583a16║此經目為倒懸。蓋以六凡眾生，迷倒不了，報重罪
X21n0378_p0583a17║極者，為倒懸。如撞入刀山、劍樹、鋸解、秤量之獄，多
X21n0378_p0583a18║分倒懸身首，以受罪報。楞嚴六根交報中，明罪人
X21n0378_p0583a19║神魂，乘虗投入地獄。如魚投網，頭在網外，身在網
X21n0378_p0583a20║中，倒掛而入。此地獄倒懸也。統紀載周武宗一日
X21n0378_p0583a21║夜中，受千頭魚報，亦如魚頭倒掛網內。鬼趣中罪
X21n0378_p0583a22║重者，亦時時弔掛，如人間捕人做索一般。昔有人
X21n0378_p0583a23║至冥司，見一鬼去頭，倒置路傍者，皆鬼之倒懸也。
X21n0378_p0583a24║畜生名為形傍、行傍。然至命終，多分宰殺，倒懸身
X21n0378_p0583b01║首，秤量而賣。如猪、狗、牛、羊、鷄、鴨、田鷄等，槩可知矣。
X21n0378_p0583b02║即人道中，雖以倫常自立，倘一為奸、盜、婬、殺等罪，
X21n0378_p0583b03║亦被捕人做索，倒懸拷打。則知倒懸，凡反正罪重
X21n0378_p0583b04║皆有，不獨在餓鬼一類而已也。此約報事粗釋，獨
X21n0378_p0583b05║在六凡。須知約理深明，通至等覺。夫報由于業，業
X21n0378_p0583b06║由于惑。眾生多顛倒，少不顛倒。于不顛倒中，妄起
X21n0378_p0583b07║顛倒之心，則有心顛倒、想顛倒、見顛倒。由惑倒故，
X21n0378_p0583b08║所作之業，無非顛倒。如人道中，應當端良正誼，孝
X21n0378_p0583b09║親忠君者，而反十惡五逆，不忠不孝，打罵父母，欺
X21n0378_p0583b10║凌賢聖，豈非如人之顛倒，懸其身首者乎？夫鶡且
X21n0378_p0583b11║之鳥，欲反夜為晝，人尚惡之，目為倒懸。何況身為
X21n0378_p0583b12║倒逆，自然應受倒懸之報者也。若推其元，則一切
X21n0378_p0583b13║眾生，正因靈覺之性，初無正倒遠近之名。名尚叵
X21n0378_p0583b14║存，何有實事？只緣一念不覺而有動，即為生相無
X21n0378_p0583b15║明。由是而有業，轉現三細執取，計名六粗。如江湖
X21n0378_p0583b16║之趣，愈趣愈下，直至尾閭而後已，乃成六凡業相。
X21n0378_p0583b17║業繫苦相之倒懸惡報也。楞嚴精研七趣云：於妙
X21n0378_p0583b18║圓中，一念迷妄，即成十二顛倒輪迴。顛倒有生，顛
X21n0378_p0583b19║倒有滅。若能返迷歸正，於妙圓中，元無流轉。故云：
X21n0378_p0583b20║如來按指，海印發光，名正遍知。汝暫舉心，塵勞先
X21n0378_p0583b21║起，號性顛倒也。已上釋倒字竟。懸者，遠也。法華云：
X21n0378_p0583b22║五百由旬，險難惡道。又云：佛道尚遠，非汝二乘懈
X21n0378_p0583b23║怠者能到。又云：此人決知去水尚遠。葢一返正之
X21n0378_p0583b24║後，愈行愈遠，枉入輪迴，不能相近也。是人一念不
X21n0378_p0583c01║覺之處，即倒即遠，不必直至六凡業苦現前，而後
X21n0378_p0583c02║稱倒懸矣。況懸而不倒，猶可為也；倒而不懸，猶可
X21n0378_p0583c03║近也。今則又懸又倒，勢難挽回，如罪人掛弔高梁，
X21n0378_p0583c04║業已去實際理地遠矣。若不倒身，或可立下即是，
X21n0378_p0583c05║其奈身首尚倒何？若但倒不懸，或可手足回旋，反
X21n0378_p0583c06║倒為正，其如高懸梁上何？二苦並纏，則無可如何
X21n0378_p0583c07║矣。此如迷方之人，欲至湖南，悞向塞北，若不動足，
X21n0378_p0583c08║猶不大遠，若一行走，步遠一步。所謂凡夫之人，舉
X21n0378_p0583c09║足動步，無非是罪，安得步步從道場中來耶？此且
X21n0378_p0583c10║略釋六凡倒懸，今更以四句遍簡九界。一者是倒
X21n0378_p0583c11║是懸句，凡夫業苦也。二者近而倒句，二乘執真保
X21n0378_p0583c12║果也。蓋已見真諦，自謂同入法性，從邑至邑，從國
X21n0378_p0583c13║至國，遂至其父所止之城，已過三百由旬，則寶所
X21n0378_p0583c14║在近也。而迷涅槃道路，不遠而言長，自無希取，心
X21n0378_p0583c15║不好樂，故二乘之人名枯四倒。阿難於楞嚴會上，
X21n0378_p0583c16║以正為倒，以倒為正，如來說為可憐愍者是也。三
X21n0378_p0583c17║者正而遠句，即圓人初心，已知如來秘密之藏，不
X21n0378_p0583c18║惟顯佛，九亦同彰，故得為正。其如未曾發足，猶居
X21n0378_p0583c19║名字，故復名遠。經云：譬如鑿井，猶見乾土。其人決
X21n0378_p0583c20║知去水尚遠。四者亦正亦近句，即地住四十一位，
X21n0378_p0583c21║已開藏性，圓顯三德。經云：施工不已，遂漸至泥。此
X21n0378_p0583c22║人知水必近，何況全開知見，全證三德者耶？四句
X21n0378_p0583c23║簡之無遺矣。若妙覺果成，即非正倒遠近之列。以
X21n0378_p0583c24║生佛正因靈覺之性，元離正倒等名。故經云：遠離
X21n0378_p0584a01║顛倒夢想是也。又復應知二乘判屬倒近句，此是
X21n0378_p0584a02║與而為言。若以唯圓對之前三，前三俱為倒懸。如
X21n0378_p0584a03║涅槃經中迦葉菩薩云：自此已前，我等皆名邪見
X21n0378_p0584a04║人也。祖誥云：圓人徧體無邪曲偏等倒，菩薩猶名
X21n0378_p0584a05║榮四倒。葢未開中寔應本已前，俱為顛倒也。雖然，
X21n0378_p0584a06║圓人四十一位，其得為之正近乎？而未也。無明未
X21n0378_p0584a07║盡是惑倒，漏無漏業是業倒，變易生死是苦倒，實
X21n0378_p0584a08║報土中勝妙五塵是同體愛，第九地方修離見清
X21n0378_p0584a09║淨禪。等覺尚有一品生相無明，即最初一念不覺
X21n0378_p0584a10║而有動之惑相也。此惑即顛倒遠于正因靈覺，而
X21n0378_p0584a11║尚有一生得繩之繫。雖不高梁倒掛，具縛五屍，以
X21n0378_p0584a12║繩繫頸，豈即無罪正人哉？故約事釋倒懸，但在六
X21n0378_p0584a13║凡；約理釋倒懸，通至等覺，方盡經義也。○次釋救
X21n0378_p0584a14║者，解之別名。賈太傅曰：倒懸如此，莫之能解。孟子
X21n0378_p0584a15║曰：當今之時，萬乘之君行仁政，民之悅之，猶解倒
X21n0378_p0584a16║懸也。大要以無為功德，遍救事理通別倒懸之苦
X21n0378_p0584a17║為宗。經云：一切自恣聖賢，皆證無為，其德汪洋。因
X21n0378_p0584a18║受食已，目連之母，即得解脫一切餓鬼之苦，乃至
X21n0378_p0584a19║生天華光。葢凡夫倒懸，實由有為心行，搆造有為
X21n0378_p0584a20║惡業，致招倒懸苦報。今以無為聖德，即能解有為
X21n0378_p0584a21║業苦。況目連之母，向以慳貪罪根感報，今以喜捨
X21n0378_p0584a22║無漏，即能敵破其障矣。此論救六凡倒懸也。經云：
X21n0378_p0584a23║吾今當說救濟之法，令一切難，皆離憂苦。一切難，
X21n0378_p0584a24║豈非直至等覺一生所繫之得繩乎。皆離憂苦，豈
X21n0378_p0584b01║非頓滅界外緣因生壞之變易生死苦乎。只皆離
X21n0378_p0584b02║一切四字，足以見如來不獨為除六凡倒懸，說此
X21n0378_p0584b03║一經矣。所謂千鈞之弩，不為鼷鼠發機；萬德法王，
X21n0378_p0584b04║不為凡夫出世。凡佛法膚淺處，尚須以深義解釋，
X21n0378_p0584b05║何況灼有至極深言，而可反作阿含事相消判耶？
X21n0378_p0584b06║若謂此經深談處少，只作淺解，天子一言，豈非勅
X21n0378_p0584b07║耶？問：能救無為功德，不過自恣比丘，何以能救地
X21n0378_p0584b08║住理倒？答：須知無為法一，而有淺深差別。今以二
X21n0378_p0584b09║乘自恣無為，救六凡事相倒懸；以圓乘無為功德，
X21n0378_p0584b10║救地住理倒懸。如云大人權現，在比丘中，明言內
X21n0378_p0584b11║秘外現，本高迹下，何可測知？或元是妙覺，已自破
X21n0378_p0584b12║生相有為顛倒，圓滿正因靈覺，號正遍知者，今來
X21n0378_p0584b13║會上，即能遍破九界生相有為，遍救等覺一生苦
X21n0378_p0584b14║繫等倒矣。故云眾聖之道，其德汪洋。汪洋則已究
X21n0378_p0584b15║竟薩婆若海，能念念中普濟九界迷倒也。不作此
X21n0378_p0584b16║釋，則一切皆除成剩語，大人權現，無所用也。○盆
X21n0378_p0584b17║即是器，器即是盆，華梵義一，不必紛更。如東土用
X21n0378_p0584b18║碗，西域用鉢，或盆或盞，但可盛食以供三寶者即
X21n0378_p0584b19║是耳。如云皆同一心受鉢和羅飯，則自然不作晬
X21n0378_p0584b20║槃臚列會也。○上是別名，經是通號。若以別例通，
X21n0378_p0584b21║應有教、行、理、經不同，具如觀經疏。若作有翻、無翻
X21n0378_p0584b22║一十五義，具如妙玄。今謂此經訓法、訓常，足盡其
X21n0378_p0584b23║義。如來身為九界師，言為天下法，既為當時尊者
X21n0378_p0584b24║說救母倒懸之良法，亦須津梁末代，則又為千秋
X21n0378_p0584c01║以下孝子賢孫酧親報本之不易常規矣。經云：年
X21n0378_p0584c02║年七月十五，僧自恣日修盂蘭盆供，直至于今，傳
X21n0378_p0584c03║傳不替。豈非經常妙軌哉？故名曰經。新疏但以法
X21n0378_p0584c04║供為名，則將佛說二字之人名割棄荒外矣。豈七
X21n0378_p0584c05║種立題，經常不易之判釋乎？若稽此經來由，則自
X21n0378_p0584c06║西晉武帝時竺法護翻來。護名曇摩羅剎，故人呼
X21n0378_p0584c07║剎法師。本月氏人，來東土燉煌，住長安青門。行譯
X21n0378_p0584c08║者，即今佛說盂蘭盆經是也。若法炬所譯灌臘經，
X21n0378_p0584c09║或云報恩經，後來者重譯，非今本也。釋名竟。
X21n0378_p0584c10║○若論經體，即是三種解脫。經云：若能供此自恣
X21n0378_p0584c11║僧者，父母六親，應時解脫。若但脫六凡倒懸，乃是
X21n0378_p0584c12║二乘孤調解脫，不具身智。若一切難皆除憂苦，直
X21n0378_p0584c13║救地住倒懸，即圓三解脫。楞伽、百句解脫、大經、大
X21n0378_p0584c14║般涅槃是也。本經又謂之天華光者，圓三解脫異
X21n0378_p0584c15║名也。第一義天，本具大光明藏之般若為光。復有
X21n0378_p0584c16║萬行因華，共嚴果德為華。華光不離義天，義天必
X21n0378_p0584c17║具華光。舉一必三，雖三而一。離之為九，合之本一。
X21n0378_p0584c18║若以此圓脫類通染淨，則即三道、三識、三性、三般
X21n0378_p0584c19║若、三菩提、三大乘、三涅槃、三寶、三德，無往而非一
X21n0378_p0584c20║體異名也。故以此圓脫為體，則合現文而通諸釋
X21n0378_p0584c21║也。新疏度去解脫，而扭取三寶為體，吾未之前聞。
X21n0378_p0584c22║夫今經正救餓鬼結業倒懸之苦，宜立解脫為體。
X21n0378_p0584c23║一則對治結業為便，二則去縛歸脫為便。故經云：
X21n0378_p0584c24║供養自恣僧者，父母六親，應時解脫。明文灼然，何
X21n0378_p0585a01║為不依？若棄此體，如盲者無相，倀倀乎其何之？且
X21n0378_p0585a02║立三寶為體，經文何所出哉？若金光明則有法性
X21n0378_p0585a03║金光明典之語，普賢觀則有讀誦大乘方等經典
X21n0378_p0585a04║之文，楞嚴則有將呪救厄之言。今經但云供自恣
X21n0378_p0585a05║僧，並無佛舒神力往救餓鬼，及讀誦何經，受持何
X21n0378_p0585a06║呪，藉何顯密靈章往救結業倒懸之法寶也？現有
X21n0378_p0585a07║解脫正體而棄去之，強取不全三寶以塞其白，當
X21n0378_p0585a08║是疏主自說盂蘭盆經，故使有者無而無者有耶？
X21n0378_p0585a09║若謂此經具有三寶之義者，經經皆具三寶，則經
X21n0378_p0585a10║經皆當以三寶為體耶？如法華未嘗不具三寶，而
X21n0378_p0585a11║以所詮實相為體；般若未嘗不具三寶，而以所詮
X21n0378_p0585a12║般若為體。此經縱具三寶，自當以所詮解脫為體，
X21n0378_p0585a13║何得棄現詮解脫而立通汎三寶哉？騐知此疏立
X21n0378_p0585a14║體，一違現文，二失經旨。文雖富辯，不敢因仍。良由
X21n0378_p0585a15║體乃一經之表的，如君、如日、如海、如月，為四章之
X21n0378_p0585a16║所歸趣，為結縛之所向往，四方於是乎觀體，故不
X21n0378_p0585a17║可以不深長思耳。予豈好辯哉？問：既言經體，當是
X21n0378_p0585a18║法身，今言解脫，豈非用乎？答：真性解脫，可非體耶？
X21n0378_p0585a19║一必具三，隨便舉耳。況以解脫名體，彌彰果上所
X21n0378_p0585a20║顯出纏靈覺，非迷中寔相在纏真如矣。
X21n0378_p0585a21║○宗者，獨以大孝度親為宗。此孝即四種孝中，令
X21n0378_p0585a22║證道果出世之大孝也。經言：尊者果成之後，即欲
X21n0378_p0585a23║度親。具供自恣僧已，其母即脫一切鬼苦。是乃一
X21n0378_p0585a24║經宗要。又復果後起行，乃體家之宗。不同修中因
X21n0378_p0585b01║果，但宗而已。新疏以孝慈為宗，即當用一去一。葢
X21n0378_p0585b02║此慈字，乃流通結語，非正宗所重。正宗所重，唯大
X21n0378_p0585b03║孝度親。故不必更用結語慈字，以溷宗要也。
X21n0378_p0585b04║○用則滅惡生善。今經救苦得樂，入天華光，文善
X21n0378_p0585b05║宛爾。但此用有淺深，若目連之母離一切餓鬼之
X21n0378_p0585b06║苦，其他父母除苦生善，是小乘用。今云令一切難
X21n0378_p0585b07║皆離憂苦，則直滅等覺一生所繫之難，地住因移
X21n0378_p0585b08║果易之苦，即是大乘全體妙用。此用廣博，能普救
X21n0378_p0585b09║九界倒懸之苦，生佛界解脫之樂也。
X21n0378_p0585b10║○言教相者，體宗用三，既通四教淺深，則判教者，
X21n0378_p0585b11║自當以方等生酥為其相矣。夫阿含事相，固失佛
X21n0378_p0585b12║義。即觀心玄論，似不隨經。隨經點義，折中如此。菩
X21n0378_p0585b13║薩鵝王，一憑擇乳。釋總題竟。△二、別文為三：一、序，
X21n0378_p0585b14║二、正宗，三、流通。序二：一、證信。
X21n0378_p0585b15║聞如是：一時，佛在舍衛國祇樹給孤獨園。
X21n0378_p0585b16║此雖結集增安，實出金言，預囑六種成就，證信諸
X21n0378_p0585b17║經，所謂阿含篇篇如是，般若處處我聞，故曰通序。
X21n0378_p0585b18║然須善識通中有別，今是通五時內，方等時中，聞
X21n0378_p0585b19║如是等五事也。若約四釋消文，毋乃言之大煩，深
X21n0378_p0585b20║教諸賢，皆自明了，茲不具列。△二、緣起。諸經緣起，
X21n0378_p0585b21║皆與正宗必稍相反，以為弄、引。如法華開為合序，
X21n0378_p0585b22║金剛事為理序等。今經緣起，胡為不然？須知目連
X21n0378_p0585b23║盡己神力，救母不得，然後求佛普說救得之法。則
X21n0378_p0585b24║是以不能救之緣，為能救之弄、引；以能救之法，為
X21n0378_p0585c01║不能救之正宗。恰與諸經緣起，同條共貫也。分二：
X21n0378_p0585c02║一、道成救母，二、定業難拔。初又二：一、出救因緣。又
X21n0378_p0585c03║二：一、報恩須度。
X21n0378_p0585c04║大目揵連始得六通，欲度父母報乳哺之恩，即以道
X21n0378_p0585c05║眼觀視世間。
X21n0378_p0585c06║目揵連，翻采菽氏鼻祖，堅固草木，以冀飛升之淨
X21n0378_p0585c07║行。種姓子孫，不惟箕裘克紹，抑且青出於藍，遂生
X21n0378_p0585c08║神通第一之兒。良由此姓與剎利並貴，故以姓彰
X21n0378_p0585c09║名，亦示神通之有水木根源也。始得六通者，從馬
X21n0378_p0585c10║勝再聞因緣生滅得初果，聞佛口稱善來得四果，
X21n0378_p0585c11║故曰始得。得有二：一、報得通，二、修得通。鬼神諸天
X21n0378_p0585c12║皆報得通，但五不六。修得中又有神通、道通，如調
X21n0378_p0585c13║達之通，神而非道，亦五不六。性俱緣念羅漢，皆名
X21n0378_p0585c14║道通，具足六也。今云始得六通，似神矣。據下即以
X21n0378_p0585c15║道眼觀視世間，騐知此六皆屬道通也。夫目連所
X21n0378_p0585c16║入八千三昧，能動八千世間，能知八千界事，通居
X21n0378_p0585c17║第一，不亦宜乎？六通名相可知，不必瑣列。欲度父
X21n0378_p0585c18║母，是尊者一生大孝，報乳哺之恩，即是欲度之注
X21n0378_p0585c19║解也。乳哺恩者，父母恩重經云：佛告大眾：人生在
X21n0378_p0585c20║世，父母恩重。父生母育，十月懷身，子飲母乳八斛
X21n0378_p0585c21║四斗。心地觀經云：一切男女處於胎中，口吮乳根，
X21n0378_p0585c22║飲噉母血。及出胎已，飲母之乳百八十斛，母得上
X21n0378_p0585c23║味，皆與其子。中陰經：佛問彌勒：閻浮提兒從生墮
X21n0378_p0585c24║地，乃至三歲，為飲幾乳？彌勒答曰：飲乳一百八十
X21n0378_p0586a01║斛，除母腹中所食血分，何況教方教數，撫念唯唯，
X21n0378_p0586a02║升頭戴髮，洗掌求師，自未能安，先安其子，一種天
X21n0378_p0586a03║性至情，昊天難報者乎。夫羔羊跪乳，慈烏反哺，可
X21n0378_p0586a04║以人而不如鳥乎。孔子曰，予也有三年之愛於其
X21n0378_p0586a05║父母乎。孝經曰，孝乃天經地義，至德要道。詩云，哀
X21n0378_p0586a06║哀父母，生我劬勞，欲報之德，昊天罔極。王褒之三
X21n0378_p0586a07║復流涕，孫悟之送父持輿，皆出於報恩無地而然
X21n0378_p0586a08║也。則知世之盡孝圖報者，豈止二十四人而已哉。
X21n0378_p0586a09║尊者以為此皆世間聖人之教，世間報恩之孝，非
X21n0378_p0586a10║出世之大孝。唯自己道業有成，能度父母，出生死，
X21n0378_p0586a11║證無為者，子道方盡。故曰，欲度父母，報乳哺之恩。
X21n0378_p0586a12║即此欲度父母四字，逈不同於世間大舜，曾參，曾
X21n0378_p0586a13║元，及出世供養，誘善止惡之孝而已矣。實與淨藏，
X21n0378_p0586a14║淨眼之度父母，本師釋迦之度淨飯摩耶，合志同
X21n0378_p0586a15║方也。嗣後玄沙備公，亦以悟道度父生天，又與尊
X21n0378_p0586a16║者道成度親，為出世報恩之大孝同。所謂德不孤，
X21n0378_p0586a17║必有鄰。又復此段科，為報恩須度者，重在能度，方
X21n0378_p0586a18║為能報，非世間之汎汎報也。即以道眼觀視世間
X21n0378_p0586a19║者，所以覓二親之下落，方可施神通度脫耳。○文
X21n0378_p0586a20║中始得欲度，即以六個虗字眼，乃經家化工點。尊
X21n0378_p0586a21║者一生心行，躍然於毫素之上。葢始得則未久，不
X21n0378_p0586a22║暇及他。而即以道眼度親，則知未成道前，未嘗不
X21n0378_p0586a23║欲度親，力不足也。故汲汲於修道。今幸得道，固當
X21n0378_p0586a24║汲汲皇皇，以覓其親而度之矣。豈但修道時，欲度
X21n0378_p0586b01║其親哉。亦由欲度其親，所以出家修道。如地藏菩
X21n0378_p0586b02║薩，欲度其母，即發心以度法界，以修聖道也。問：聖
X21n0378_p0586b03║賢修道，俱為上求下化。今尊者何獨妮妮二親，將
X21n0378_p0586b04║毋同於愛見大悲乎。答：非也。尊者未甞不欲廣度
X21n0378_p0586b05║眾生。但不愛其親，而愛他人，謂之悖德。不敬其親，
X21n0378_p0586b06║而敬他人，謂之悖禮。故雖欲普度，而必施由親始。
X21n0378_p0586b07║親親而後仁民，於禮為順，於心易興。大小乘中，七
X21n0378_p0586b08║周九周，行慈與樂，亦必先於上親。重恩運心，則為
X21n0378_p0586b09║觀易成也。△二、墮苦須救。
X21n0378_p0586b10║見其亡母生餓鬼中，不見飲食，皮骨連立。
X21n0378_p0586b11║舊疏謂生餓鬼是異熟果，酬於引業。皮骨連立是
X21n0378_p0586b12║等流果，酬於滿業。葢受報皆有總別，言餓鬼則是
X21n0378_p0586b13║總報，有三種、九類、三十六類，因殊果異不同故。皮
X21n0378_p0586b14║骨連立則是別報，獨在無財炬口類中也。尊者見
X21n0378_p0586b15║墮此類，苦切倒懸，事不容緩，急須救拔。△二、正明
X21n0378_p0586b16║往救
X21n0378_p0586b17║目連悲哀，即以鉢盛飯，往餉其母。
X21n0378_p0586b18║若論尊者初心，本欲度親出火，宅證無為。故以道
X21n0378_p0586b19║眼遍觀，雙覓父母。不意父得清升，母沈劇報。事不
X21n0378_p0586b20║獲已，先治其表。且以鉢飯暫止柺虗，方可說法，令
X21n0378_p0586b21║其解脫。非謂尊者之孝，第能以飯餉母而已也。△
X21n0378_p0586b22║二、定業難拔。
X21n0378_p0586b23║母得鉢飯，便以左手掌鉢，右手摶食，食未入口，化成
X21n0378_p0586b24║火炭，遂不得食。
X21n0378_p0586c01║掌鉢慳習，罪根深也；摶食貪習，罪根結也。慳貪惡
X21n0378_p0586c02║習，業果已深，即在地獄，宿習發現，故掌鉢以惡餘
X21n0378_p0586c03║鬼之侵，揣食以圖一己之飽。豈知此心方起，惡報
X21n0378_p0586c04║更劇，雖孝子順孫，無可如何。正生天記中，叉聲乍
X21n0378_p0586c05║响，眾習俱彰，金嬰由此以生天，庸醫聞聲而賣藥，
X21n0378_p0586c06║綠林豪客，借响施威，如業鏡當臺，莫能遁影。又如
X21n0378_p0586c07║獄人受苦，將更望見玉女身乘金車，竟忘因欲受
X21n0378_p0586c08║苦，即復見境起心，云我欲往中，我欲往中，而身首
X21n0378_p0586c09║俱裂，為可悲也。是雖惡習陡興，實由定業難拔，聖
X21n0378_p0586c10║子不能力救，乃為請救之緣。緣起序竟。△二、正宗
X21n0378_p0586c11║分二：一、現在母子獲益，二、像末道俗同遵文。但目
X21n0378_p0586c12║連之母，解脫鬼苦，而云母子獲益者，目連成道，端
X21n0378_p0586c13║為度親，親既得度，孝行斯圓，豈非獲益？經云目連
X21n0378_p0586c14║悲啼泣聲，釋然除滅是也。初又三：一、陳苦乞救。
X21n0378_p0586c15║目連大呌，悲號涕泣，馳還白佛，具陳如此。
X21n0378_p0586c16║具陳己力不能救之如此，即所以求如來能救之
X21n0378_p0586c17║方也。△二、正示救法，又二：一、揀不能救凡聖，二、正
X21n0378_p0586c18║示能救人法。初又二：一、一聖難救。
X21n0378_p0586c19║佛言：汝母罪根深結，非汝一人力所奈何。
X21n0378_p0586c20║先出不能救之之由。目連意謂吾聖道既成，神通
X21n0378_p0586c21║第一，尚須普度蒼生，何有一母而不能救耶？佛謂
X21n0378_p0586c22║非汝道力無効，其奈道力不勝業力，汝母定業已
X21n0378_p0586c23║成，勢難回挽，如杯水之不救車薪，一聖難回重罪。
X21n0378_p0586c24║夫罪而無根，猶可懺也，今有根矣。根而不深，猶可
X21n0378_p0587a01║拔也，今又深矣。深而不結，猶可除也，今又結矣。稽
X21n0378_p0587a02║其由來，則五百生前，定光佛時，母名青提，子名羅
X21n0378_p0587a03║卜，子欲供捨，母即慳貪，此根日滋日茂，以至今生，
X21n0378_p0587a04║自爾深結掌鉢摶食，即根深發現之相。然以聖子
X21n0378_p0587a05║而生惡母胎中，有二意焉：一母子緣深，二是聖賢
X21n0378_p0587a06║攝化。若惡類中無聖賢降生開導，則此輩永劫沈
X21n0378_p0587a07║淪，無解脫時矣。故聖賢發願，往往徧入邪苦，如淨
X21n0378_p0587a08║藏淨眼之救父，地藏菩薩之救母，初果聖人生魁
X21n0378_p0587a09║膾家，普門大士為漁捕婦，於世法中，大舜之孝化
X21n0378_p0587a10║瞽瞍，季子之讓邁諸君，周東遷而夫子出，宋南渡
X21n0378_p0587a11║而文公興，於劇惡流離之時，若無大聖賢間生其
X21n0378_p0587a12║中，為狂瀾砥柱，默挽頹風，則世道佛法，皆悉滅矣。
X21n0378_p0587a13║又復經言非汝一人力所奈何，則向下揀顯二意，
X21n0378_p0587a14║該在其中。非汝奈何，則知聖賢尚難奈何，況天地
X21n0378_p0587a15║神鬼之眾凡乎？此揀也。非汝一力奈何，則顯須十
X21n0378_p0587a16║方眾聖之力，方得救拔也。△二、眾凡難救。
X21n0378_p0587a17║汝雖孝順，聲動天地，天地神祇、邪魔外道、道士、四天
X21n0378_p0587a18║王神，亦不能奈何。
X21n0378_p0587a19║目連三昧，羅漢不知，人天罔測，則今目連不能救
X21n0378_p0587a20║者，又豈凡庸所能措手哉？△二、正示能救人法，三、
X21n0378_p0587a21║雙標雙示雙結。初又二：一、標人。
X21n0378_p0587a22║當須十方眾僧威神之力，方得解脫。
X21n0378_p0587a23║當須二字，非重疊之言，乃希須之須。謂必須眾聖
X21n0378_p0587a24║威神，庶可救治，非此則不能使之解脫矣。十方眾
X21n0378_p0587b01║僧，若反釋於上，則十方顯非一聖，眾僧顯非凡夫，
X21n0378_p0587b02║所以威力到處，倒懸可解。既標能救之人，不知何
X21n0378_p0587b03║法可以感動眾聖，斯得救濟，故下即出能救之法
X21n0378_p0587b04║云。△二、標法。
X21n0378_p0587b05║吾今當說救濟之法，令一切難皆離憂苦。
X21n0378_p0587b06║前云當須，今云當說，此二當字，明是標人標法，非
X21n0378_p0587b07║正釋能救人法也。一切難，即倒懸罪。以此倒懸，不
X21n0378_p0587b08║但在餓鬼一類，直至一生所繫，故云一切。如人天
X21n0378_p0587b09║苦樂相間，不免刀兵，未臻無漏，必致墮落，倒懸難
X21n0378_p0587b10║也。二乘飲無明酒，墮寂滅坑，倒懸難也。菩薩紛紜
X21n0378_p0587b11║二諦，失中道本，墮二邊之倒懸也。地住等覺，生相
X21n0378_p0587b12║未亡，因移果易，倒懸難也。此九界難中，一一皆有
X21n0378_p0587b13║憂苦二事。如新疏云：意受名憂，身受名苦，懼於後
X21n0378_p0587b14║果名憂，嬰於現報名苦，濟拔無術名憂，痛苦切膚
X21n0378_p0587b15║名苦。則知倒懸之難是總名，而憂苦二端又別相
X21n0378_p0587b16║矣。如來法門一唱，則不但救尊者之母，并救九界
X21n0378_p0587b17║含哺；不但拔餓鬼之難，并拔二死憂苦。故云令一
X21n0378_p0587b18║切難皆離憂苦。△二、雙示，又二：一、正出人法，二、廣
X21n0378_p0587b19║歎德益。初又二：一、出人。
X21n0378_p0587b20║佛告目連：十方眾僧七月十五日僧自恣時。
X21n0378_p0587b21║此正出能救之人。又必時緣皆洽，庶幾勝事方成。
X21n0378_p0587b22║自恣時者，每四月十六日，佛制比丘結夏安居，精
X21n0378_p0587b23║勵道業。至七月十四、五、六三日，九、十日期滿，解夏
X21n0378_p0587b24║自恣。若閏月，百二十日為一夏。若閏四月，前四月
X21n0378_p0587c01║十六日結夏。若閏七月，亦前七月解夏。此一夏內，
X21n0378_p0587c02║或得四禪、四果、三昧、神通，不可枚舉。脫有未得果
X21n0378_p0587c03║證，不無三業瑕疵。自既當局者迷，要藉傍觀舉過。
X21n0378_p0587c04║故自己所作之過，皆恣眾僧舉說，方可懺悔。清淨
X21n0378_p0587c05║自恣，梵語名般剌婆剌拏。自恣之辭曰：大德！眾僧
X21n0378_p0587c06║今日自恣，我某甲比丘亦自恣。若見、聞、疑罪，大德
X21n0378_p0587c07║長老哀愍故語我。我若見罪，當如法懺悔。各各次
X21n0378_p0587c08║第，如此三說。受自恣已，名安居事竟。則此時日，乃
X21n0378_p0587c09║大僧和合勉勵聖道之嘉會，故當求之，以救父母。
X21n0378_p0587c10║△二、示法
X21n0378_p0587c11║當為七世父母及現在父母厄難中者，具飯百味五
X21n0378_p0587c12║果汲灌盆器，香油錠燭牀敷臥具，盡世甘美以著盆
X21n0378_p0587c13║中，供養十方大德眾僧。
X21n0378_p0587c14║以此普供聖賢，即能拔法界倒懸之苦。其中雖有
X21n0378_p0587c15║所救父母，能救聖賢，而正意在於法供，故名示法。
X21n0378_p0587c16║具飯百味等，是別開供物。盡世甘美，是總結供法。
X21n0378_p0587c17║五果，一核果，桃李等。二膚果，瓜梨等。三殻果，胡桃
X21n0378_p0587c18║石榴等。四糩果，蘇荏等。五角果，菱荳等也。盡世甘
X21n0378_p0587c19║美，盡字作兩意釋，甚通。所謂富則羅天下之奇珍，
X21n0378_p0587c20║貧乃竭一己之力量。須知供聖乞救，本皆貴於盡
X21n0378_p0587c21║誠。而三尊受供，亦只應於克誠。初不論夫物之豐
X21n0378_p0587c22║儉也。書云，神無常享，享於克誠。至治馨香，感于神
X21n0378_p0587c23║明。黍稷非馨，明德惟馨。鬼神尚爾，況三寶乎。又云，
X21n0378_p0587c24║享多儀，享不及物，為其不成享也。則雖兢侈靡，廣
X21n0378_p0588a01║陳鏤，雕繒綵，神且吐之矣，況聖賢乎哉。運心理供，
X21n0378_p0588a02║責在僧倫。致誠事供，宜乎俗眾。此乃能救法供，固
X21n0378_p0588a03║當事理俱精，方為合式也。以著盆中者，東西兩土，
X21n0378_p0588a04║器用不同。或物或碗，金銀磁木，但可盛物以供聖
X21n0378_p0588a05║賢者，不拘千百，皆得用之。即所謂盂蘭盆供也。下
X21n0378_p0588a06║云一心同受鉢和羅飯者，亦正指此。大德，梵語檀
X21n0378_p0588a07║陀，乃律中比丘之尊稱。上云當須十方僧眾，今云
X21n0378_p0588a08║供養十方大德眾僧。言大德，則顯非初行淺學。言
X21n0378_p0588a09║大德，則必具威神之力。言大德，則能救倒懸之苦。
X21n0378_p0588a10║言大德，方能與解脫之樂者矣。一字，寶王海墨書
X21n0378_p0588a11║之不盡，況含此等數意耶。△二、廣歎德益。上既委
X21n0378_p0588a12║示能救人法，但不知此等聖賢，有何威力勝於目
X21n0378_p0588a13║連？故供之者能救倒懸之苦與解脫之樂，而受益
X21n0378_p0588a14║者又不知一生耶？多生耶？故即繼之以歎德，示之
X21n0378_p0588a15║以獲益。一以起道俗信樂踴躍之心，精誠感叩；一
X21n0378_p0588a16║以顯眾聖久具與拔之本感。而遂通為二：一、歎德。
X21n0378_p0588a17║當此之日，一切眾聖或在山間禪定，或得四道果，或
X21n0378_p0588a18║在樹下經行，或六通自在教化聲聞、緣覺，或十地菩
X21n0378_p0588a19║薩大人權現比丘，在大眾中皆同一心，受鉢和羅飯
X21n0378_p0588a20║具清淨戒，聖眾之道其德汪洋。
X21n0378_p0588a21║一切聖眾句，是總標。皆同一心下，是結歎，中是開
X21n0378_p0588a22║釋。山間禪定至自在教化，是出修證之法。聲聞緣
X21n0378_p0588a23║覺下，是明能證之人。禪即離生喜樂、定生喜樂、離
X21n0378_p0588a24║喜妙樂、捨念清淨之四禪，定即空無邊、識無邊、無
X21n0378_p0588b01║所有、非非想之四定，此即世出世間根本禪定。四
X21n0378_p0588b02║道果即界外小乘聲聞所證，樹下經行則通於聖
X21n0378_p0588b03║凡大小。或六通自在教化，須指大乘四十二位。六
X21n0378_p0588b04║通者，天眼、天耳、他心、宿命、身、如意、漏盡也。眾生只
X21n0378_p0588b05║於一精明分成六和合，遂使耳不超聲、眼不逾色，
X21n0378_p0588b06║一一壅礙皆不自在。三乘賢聖一解六亡六入殊
X21n0378_p0588b07║勝，一一融通無非解脫，故云六通自在。則知此六
X21n0378_p0588b08║融通其性本具，即使果成亦還故有。何者？暗中勤
X21n0378_p0588b09║讀朗然不昧，分別一起即無所見，天眼性也；牀下
X21n0378_p0588b10║蟻行謂是車鬬，天耳性也；母知子意，他心性也；能
X21n0378_p0588b11║憶去日，宿命性也；射石沒羽投冶作金，神足性也；
X21n0378_p0588b12║不飲髑髏之泉，厭見索債之鬼，漏盡性也。一切凡
X21n0378_p0588b13║夫元具六通之性，故一破得繩六皆自在，所謂六
X21n0378_p0588b14║自在王性清淨故。是以果成之後皆能化化無窮，
X21n0378_p0588b15║神力難思，廣作佛事教化一切也。如華嚴中或於
X21n0378_p0588b16║一根入正受，或於諸根起出說，或於諸根入正受，
X21n0378_p0588b17║或於一根起出說，或於耳根入正受，或於眼根起
X21n0378_p0588b18║出說，或於眼根入正受，或於舌根起出說，或於男
X21n0378_p0588b19║子身中入正受，或於女人身中起出說，豈非十地
X21n0378_p0588b20║大人四十二位上聖所修所行之法門乎。若昧此
X21n0378_p0588b21║釋，則文中六通自在教化之句，恐難通也。聲聞緣
X21n0378_p0588b22║覺，二乘也。十地菩薩，大乘也。但舉十地，則該別圓
X21n0378_p0588b23║二家，分斷根本四十二位矣。權現比丘在大眾中，
X21n0378_p0588b24║如彌勒觀音現坐比丘數內，或是等妙二覺，內秘
X21n0378_p0588c01║外現，本高迹下，影响受食，故能圓拔九界三乘倒
X21n0378_p0588c02║懸之苦，普與佛界三德解脫之樂，何況分段倒懸
X21n0378_p0588c03║之苦，入天華光之樂而已哉。遂總結之曰，皆同一
X21n0378_p0588c04║心，受鉢和羅飯。須知無為法而有差別，故有賢聖
X21n0378_p0588c05║大小之異，然而受食之心，無乎不同也。況同一無
X21n0378_p0588c06║為之法，同一清淨本覺，識得一則萬事畢，一外無
X21n0378_p0588c07║法，實相心顯，苦不足拔，樂不足與矣。一心雖無二
X21n0378_p0588c08║相，不妨運同體大悲，普拔法界苦與法界樂，此是
X21n0378_p0588c09║拔倒懸之根本，故當委示。具清淨戒，眾聖之道，其
X21n0378_p0588c10║德汪洋三句，是總歎之句，不妨約戒定慧分疎。大
X21n0378_p0588c11║經有覺清淨戒，具足無上道戒，此戒即第一義光，
X21n0378_p0588c12║光非青黃赤白，非色非心，非因果法，乃究竟實相
X21n0378_p0588c13║戒也。眾聖之道，聖者正也，凡夫心遊塵境，皆名為
X21n0378_p0588c14║邪，若入三昧，名正心行處，亦名正定聚。道之為言
X21n0378_p0588c15║路也，所謂由是而之焉謂之道，則三乘聖人，莫不
X21n0378_p0588c16║由定以發乎慧，以正道目定，以至德目慧，於文宛
X21n0378_p0588c17║爾。其德汪洋者，德者得也，所謂足乎已，無待於外
X21n0378_p0588c18║之謂德。四教四聖諦慧，修之皆能證窮真中二理，
X21n0378_p0588c19║究竟泥洹彼岸，是已到家，而無待更修別法也。汪
X21n0378_p0588c20║洋乃水之浩渺無邊勢也，生滅四諦德成，謂之空
X21n0378_p0588c21║有雙亦雙，非四溝港得道，在小乘自謂與佛同入
X21n0378_p0588c22║法性，其猶秋水神乎，未得謂之汪洋也。無生四諦
X21n0378_p0588c23║僅如河，無量四諦乃如江，比前似乎浩渺，方後尚
X21n0378_p0588c24║存見少，非汪洋也。獨四十二位權現大人，修無作
X21n0378_p0589a01║四聖諦慧，圓破無明，圓顯秘藏，任運流入薩婆若
X21n0378_p0589a02║海，究竟泥洹彼岸，始得名之曰其德汪洋耳。此姑
X21n0378_p0589a03║釋其自行，若論化他與拔，則生善謂之德，聖人自
X21n0378_p0589a04║既證窮智海，復轉己心所行法門，以利益人，則如
X21n0378_p0589a05║汪洋之水，能普救九界枯焦，二死倒懸，不啻火宅
X21n0378_p0589a06║稍甦，地上清涼而已也。又以此水生九界眾生妙
X21n0378_p0589a07║覺法身，四十一位一切智果，則不啻枯苗再茂，涸
X21n0378_p0589a08║轍重流而已也。夫菩薩既圓如是妙證，供而拔苦，
X21n0378_p0589a09║宜矣。△二、示益三。一、已亡父母解脫。
X21n0378_p0589a10║其有供養此自恣僧者，現世父母、六親、眷屬得出三
X21n0378_p0589a11║途之苦，應時解脫，衣食自然。
X21n0378_p0589a12║現世父母，指今生生身之本業，已報盡身亡者。對
X21n0378_p0589a13║於下邊若父母現在者句，騐知此是已歸冥者矣。
X21n0378_p0589a14║以供聖故，得出三途，應時解脫。應時，即時也。人方
X21n0378_p0589a15║設供於生前，親即超升於地府，正是觀音不來，我
X21n0378_p0589a16║亦不往，水在盆中，月在天上，感應道交，不思議力
X21n0378_p0589a17║也。然若供二乘聖賢，得出三途，得時解脫、不時解
X21n0378_p0589a18║脫之孤調解脫。若供權現大人，必斷二死三惑、生
X21n0378_p0589a19║相無明，得真性解脫。此脫唯圓，必具身智。舉一即
X21n0378_p0589a20║三，言三即一，亦可即道識等十種之三法，為此經
X21n0378_p0589a21║所詮正體。體指解脫，彌顯果成，出纏靈覺，非迷中
X21n0378_p0589a22║實相素法身而已。若無此體，邪倒無印，便成魔說。
X21n0378_p0589a23║下云入天華光，一體異名也。新疏指三寶為體，不
X21n0378_p0589a24║自然矣。衣食自然者，禪定為衣，智為食，以此莊嚴
X21n0378_p0589b01║正法身，方便緣修有功用道，皆不自然。地住已上，
X21n0378_p0589b02║智德日增，斷德日滅，任運流入無功用位，方名自
X21n0378_p0589b03║然。△二、現在父母增樂。
X21n0378_p0589b04║若父母現在者，福樂百年。
X21n0378_p0589b05║△三、七世父母化生
X21n0378_p0589b06║若七世父母生天，自在化生，入天華光。
X21n0378_p0589b07║諸天皆化生，而有以華為宮殿者，昔有採華供佛，
X21n0378_p0589b08║身死生天，宮殿皆華，具如法苑珠林。諸天皆有身
X21n0378_p0589b09║光，以之自樂，故云入天華光。此約事釋。若論所供
X21n0378_p0589b10║聖賢，皆大人權現，則今得益，不翅人天。天即大涅
X21n0378_p0589b11║槃天、天中天、第一義天。華即解脫，萬行緣因，通名
X21n0378_p0589b12║為華，莊嚴果德。大集經云：三昧為鬚解脫敷。敷即
X21n0378_p0589b13║華也。光即般若，所謂第一義光，非青黃赤白，而大
X21n0378_p0589b14║光明藏普能照燭。當知此即圓妙三脫大秘密藏，
X21n0378_p0589b15║是此經所說正體，種種萬行共歸趣之，無量功德
X21n0378_p0589b16║共莊嚴之，言說論辯而詮顯之，故名為入。然而入
X21n0378_p0589b17║無所入，經云：入理般若名為住。以不住法住般若
X21n0378_p0589b18║波羅密中，今以無所入入三德秘藏中也。如此釋
X21n0378_p0589b19║者，方盡聖賢大人威神之力，方名令一切難皆離
X21n0378_p0589b20║憂苦。夫淺經深解，功尚不貲；深法淺談，恐違佛意。
X21n0378_p0589b21║△三、雙結。上已廣明能救人、法，并聖賢功德。此下
X21n0378_p0589b22║但結前未盡之法，而示所供之人。而兩章中，一一
X21n0378_p0589b23║皆具人、法二種，故曰雙結為二：一、結下願人、法。
X21n0378_p0589b24║時佛勅十方眾僧，皆先為施主呪願：願七世父母行
X21n0378_p0589c01║禪定意，然後受食。
X21n0378_p0589c02║願七世父母句斷，或願生天脫苦，成道往生，一憑
X21n0378_p0589c03║齋主之願而呪願之。若施主自無別願，則佛法自
X21n0378_p0589c04║有呪願之法，此屬出聲。念誦者，行禪定意，即食存
X21n0378_p0589c05║五觀等法，不關出聲者也可知。△二、結上供人法。
X21n0378_p0589c06║初受食時，先安在佛前、塔寺中，佛前眾僧呪願竟，便
X21n0378_p0589c07║自受食。
X21n0378_p0589c08║十方賢聖，雖皆威力自在，能拔倒懸，福田勝妙，能
X21n0378_p0589c09║與解脫，尚是分證位人。解脫未究竟，則與拔或恐
X21n0378_p0589c10║不深。今令供佛，則是究竟法王，苦無不盡，樂無不
X21n0378_p0589c11║滿，真能令一切難皆離憂苦也。○此雙結文。乃上
X21n0378_p0589c12║求佛道，下化眾生，同體慈悲，四弘誓願。雖為一時
X21n0378_p0589c13║僧眾受供而說，實為十方菩薩成佛良規。故廣說
X21n0378_p0589c14║能救人法已竟，復結其要義以委示之也。如此勝
X21n0378_p0589c15║人勝法，鼓勇彚征，焉有不拔苦與樂哉。△三、法行
X21n0378_p0589c16║苦脫二：一、眾喜法行，二、母脫鬼苦。今初。
X21n0378_p0589c17║時目連比丘及大菩薩眾皆大歡喜，目連悲啼泣聲
X21n0378_p0589c18║釋然除滅。
X21n0378_p0589c19║凡有父母，皆思報恩，第苦報之無法，每懷靡及，甞
X21n0378_p0589c20║抱鮮民之生不如死之久矣之戚。今既得良法，則
X21n0378_p0589c21║罔極可酬，木風無恨矣。皆大歡喜，不亦宜乎。至於
X21n0378_p0589c22║目連，事屬當機，休戚尤深。觀其始則悲哀，忽而號
X21n0378_p0589c23║泣，今也釋然得益之想，瞭然面貌之間。予科為母
X21n0378_p0589c24║子獲益，葢得意於經家傳神妙筆中，非無本之談，
X21n0378_p0590a01║可與智者道也。△二母脫鬼苦。
X21n0378_p0590a02║智目連母即於是日，得脫一切餓鬼之苦。
X21n0378_p0590a03║子路有聞，未之能行，唯恐有聞。子曰：聞斯行之。賢
X21n0378_p0590a04║者好善，尚爾勇為，豈有目連救母切己之憂，而肯
X21n0378_p0590a05║因循歲月，淹遲時日，而後乞救哉？故承如來法音
X21n0378_p0590a06║演處，即便鼓勇營為。說法方周，供聖已具，三寶鍾
X21n0378_p0590a07║集，而倒懸已解。故云即於是日得脫鬼苦。此即字
X21n0378_p0590a08║乃不二不三，不前不後之詞。方目連設供之辰，即
X21n0378_p0590a09║慈母除殃之日。如地藏大士於覺華定自在王佛
X21n0378_p0590a10║前發心救母之時，獄中之母即於是時得出地獄。
X21n0378_p0590a11║韋提夫人纔聞妙觀，即證無生。同一感應道交，法
X21n0378_p0590a12║門疾捷也。言得脫一切餓鬼之苦者，一切二字，六
X21n0378_p0590a13║經無出。史記云：一切皆高帝功臣。漢書？惠帝紀云：
X21n0378_p0590a14║一切滿秩如真。注云：如刀切物，音妾。苟取外面整
X21n0378_p0590a15║齊，不稽內之長短巨細也。佛經用此二字，義意同
X21n0378_p0590a16║之。如今餓鬼而稱一切者，以九界皆在餓鬼類中，
X21n0378_p0590a17║如刀一切，外面皆齊也。而餓鬼中復有聖凡大小
X21n0378_p0590a18║參差不同，即內之長短巨細矣。言九界皆餓鬼者，
X21n0378_p0590a19║餓鬼一種內即有三種九品正法，念經則列三十
X21n0378_p0590a20║六類，因殊果異。餓鬼、地獄長劫受罪，何聞飲食？畜
X21n0378_p0590a21║生之至大，如龍食後一口青泥，況其眇小者耶？修
X21n0378_p0590a22║羅翻無酒，且食訖一口蝦蟇，飢虗可知矣。人道中
X21n0378_p0590a23║飢饉屢見，枵餒而死者比比，人皆目擊也。天中雖
X21n0378_p0590a24║云衣食自然，若夙不供僧，修福天食即分四色。經
X21n0378_p0590b01║中有窮天至長者園中盜酸棗食，所謂飢羸慞惶，
X21n0378_p0590b02║處處求食。火宅六凡，誰非餓鬼哉？二乘沉空滯寂，
X21n0378_p0590b03║無大乘功德法財以資法身慧命，故云形色憔悴。
X21n0378_p0590b04║權位菩薩不得中道理味，飢虗可知。地住菩薩雖
X21n0378_p0590b05║依法喜禪悅，而未究竟寂滅忍衣、覺法樂食，豈即
X21n0378_p0590b06║飽滿正道之人哉？是以九界皆餓鬼類也。今目連
X21n0378_p0590b07║既供大乘聖賢，則其母不但脫三惡之倒懸，并脫
X21n0378_p0590b08║九界枵虗之倒懸矣。故云脫一切餓鬼之苦也。若
X21n0378_p0590b09║云但脫鬼界一種，則一切之語徒施大人權現無
X21n0378_p0590b10║益，令一切難皆離憂苦，為虗話矣。如此吃緊處，兩
X21n0378_p0590b11║疏不釋，何哉？正為現在母子獲益竟。△二象末道
X21n0378_p0590b12║俗同遵二。一、陳益請傳。前之陳苦乞救，為己母也。
X21n0378_p0590b13║今之陳益請傳，為天下也。親親而後仁民，即此意
X21n0378_p0590b14║耳。
X21n0378_p0590b15║目連復白佛言：弟子所生母，得蒙三寶功德之力，眾
X21n0378_p0590b16║僧威神之力，若未來世一切佛，弟子亦應奉盂蘭盆，
X21n0378_p0590b17║救度現在父母，乃至七世父母，為可爾否？
X21n0378_p0590b18║自覺己圓，能覺他者，法王應世；自未能度，先度人
X21n0378_p0590b19║者，菩薩發心。尊者最初發心修道，元為上求下化，
X21n0378_p0590b20║普度羣迷。但以施由親始，故急先度母。母既度已，
X21n0378_p0590b21║即當愛親及人，以請廣傳象末，通拔苦淪。若非方
X21n0378_p0590b22║等已發大心，豈有如此普度之請哉？夫曾參至行，
X21n0378_p0590b23║以啟孝經；目連當機，以啟蘭盆。同一聖賢心膓，帝
X21n0378_p0590b24║王度量，菩薩為人，靡不爾耳。△二、因請廣示三：一、
X21n0378_p0590c01║歎許。
X21n0378_p0590c02║佛言：大善快問！我正欲說，汝今復問。
X21n0378_p0590c03║鐘藉叩鳴，鼓憑擊响。師正欲說資，恰申問：感應道
X21n0378_p0590c04║交，具二莊嚴，寧不快善？矧目連大權內秘，有所動
X21n0378_p0590c05║止，自爾妙契聖心，為智所讚也。△二、正示三。一、廣
X21n0378_p0590c06║勗能遵道俗。
X21n0378_p0590c07║善男子，若有比丘、比丘尼、國王、太子、大臣、宰相、三公、
X21n0378_p0590c08║百官、萬民、庶人行慈孝者。
X21n0378_p0590c09║△二、重示能救人法
X21n0378_p0590c10║皆應先為所生現在父母、過去世父母，于七月十五
X21n0378_p0590c11║日、佛歡喜日、僧自恣日，以百味飲食安盂蘭盆中，施
X21n0378_p0590c12║十方自恣僧。
X21n0378_p0590c13║勗眾遵法中，先勗出家二眾者，有二意：一以出家
X21n0378_p0590c14║人通知佛法，宜行孝慈，不同俗人，如牛羊眼，不解
X21n0378_p0590c15║方隅，故當先囑僧尼。二者父母乃生身之本，俗眾
X21n0378_p0590c16║皆能甘旨奉養，菽水承歡，親既養其小，子仍養其
X21n0378_p0590c17║老，盂蘭盆法，或可緩也。至于僧尼，割愛辭親，父母
X21n0378_p0590c18║不禮，殊失養兒防老之靠矣。既不能盡藥餌牲鼎
X21n0378_p0590c19║之奉，自當急盂蘭救度之誠，此而不為，非佛弟子
X21n0378_p0590c20║矣。向下連云：是佛弟子，應念父母，一切佛弟子，應
X21n0378_p0590c21║當奉持。正春秋責備賢者意耳。嗣後西竺行者，不
X21n0378_p0590c22║一而足。東土如唐圭峯大師有疏遵行，廣演大師
X21n0378_p0590c23║有鈔遵行，此二道眾也。俗眾則自天子以至于庶
X21n0378_p0590c24║人，一自皆以孝行為本。覺王一勗，戶誦家傳，風行
X21n0378_p0591a01║草偃，莫不遵為不刊之典。楞嚴云：屬諸比丘，休夏
X21n0378_p0591a02║自恣，十方菩薩，咨決心疑。爾時波斯匿王，為其父
X21n0378_p0591a03║王諱日營齋，請佛宮掖，自迎如來，兼復親延諸大
X21n0378_p0591a04║菩薩。城中復有長者居士，同時飯僧，佇佛來應。佛
X21n0378_p0591a05║勅文殊，分應齋主。此西域九等自恣供僧，薦度父
X21n0378_p0591a06║母也。且俗眾同遵，而先國王者，祖宗開國成家，東
X21n0378_p0591a07║征西伐，不知積多少殺業，而子孫方得坐享河山，
X21n0378_p0591a08║垂拱太平，則為繼體守成之君，自當凜遵法供，以
X21n0378_p0591a09║資冥福。況國君以仁孝治天下，一人行之于上，兆
X21n0378_p0591a10║民承之於下，雲從龍，風從虎，聖人作而萬物覩，為
X21n0378_p0591a11║風化之首，尤當鄭重於斯者也。東土南齊高帝，常
X21n0378_p0591a12║於七月十五日，送盂蘭盆往諸寺中，供自恣僧。唐
X21n0378_p0591a13║代宗大曆元年七月，作盂蘭盆于禁中，設高祖、太
X21n0378_p0591a14║宗以下七聖位，祇薦冥福，歲以為常。宋真宗嗣位
X21n0378_p0591a15║之初，詔兩街僧錄，問盂蘭盆儀式，依法修設，復聽
X21n0378_p0591a16║講此經。至仁宗嗣沒之初，亦詔僧三七，於延慶殿
X21n0378_p0591a17║開建道場，七日夜晝講此經，餘時禮念。七月十五
X21n0378_p0591a18║日，復於長春殿設盂蘭盆齋，資父王之仙駕，酬昊
X21n0378_p0591a19║天之鴻恩，此皆國王行法之最盛者也。太子、大臣、
X21n0378_p0591a20║宰相、三公、百官，總一臣位。北齊侍郎顏之推，著顏
X21n0378_p0591a21║氏家訓，其中有曰：七月十五日，設盂蘭盆齊，望汝
X21n0378_p0591a22║等依行不絕。此卿相之遵行者也。萬民庶人，則誰
X21n0378_p0591a23║無父母，理合同遵。要之，如來久修實語，言不虗發，
X21n0378_p0591a24║故能令盂蘭盆供，千秋不替，直至于今，民受其賜。
X21n0378_p0591b01║△三、結願獲益父母。
X21n0378_p0591b02║願使現在父母壽命百年，無病，無一切苦惱之患，乃
X21n0378_p0591b03║至七世父母離餓鬼苦，生人天中，福樂無極。
X21n0378_p0591b04║此即前佛勅眾僧，皆先為施主家呪願，願七世父
X21n0378_p0591b05║母之意。但前佛令眾僧為施主呪願，今是令孝子
X21n0378_p0591b06║自己作願。當知孝子自有此等別願，眾僧方可依
X21n0378_p0591b07║之代為呪願也。△三、結意。
X21n0378_p0591b08║是佛弟子修孝順者，應念念中常憶父母，乃至七世
X21n0378_p0591b09║父母，年年七月十五日，當以慈孝憶所生父母，作為
X21n0378_p0591b10║作盂蘭盆，施佛及僧，以報父母長養慈愛之恩。
X21n0378_p0591b11║前既誡勗道俗，同遵盂蘭盆法，供僧度親。今則結
X21n0378_p0591b12║出須供須報之意，以感動眾生，令歡喜急行也。是
X21n0378_p0591b13║佛弟子，應憶父母。則知不憶父母者，非佛弟子矣。
X21n0378_p0591b14║此義逼令行也。佛弟子三字，通結已前道俗。修孝
X21n0378_p0591b15║順者，則又揀去。雖名佛子，而頑冥不靈，忤逆不道
X21n0378_p0591b16║者，不在數中。凡是佛子，又修孝順者，應當念念常
X21n0378_p0591b17║憶父母。於七月十五日，修救倒懸之法，以報慈愛
X21n0378_p0591b18║之恩。應當二字，乃叮嚀至囑之詞。言應當，則報恩
X21n0378_p0591b19║乃各人分內最切己事，非如來勉強汝行者。稍加
X21n0378_p0591b20║懈怠，非佛子，非孝順矣。何者？父母既以慈愛長養
X21n0378_p0591b21║汝身，汝今當以慈孝報答親恩。跪乳反哺，畜尚現
X21n0378_p0591b22║恩。人而不為，禽獸不如矣。何謂孝順佛子哉？此乃
X21n0378_p0591b23║點人天性至情，以感動下凡，令急於修供酬恩，而
X21n0378_p0591b24║不暇須臾緩也。故科為結意，乃結出須報之意也。
X21n0378_p0591c01║△三、流通二：一、付囑流通。
X21n0378_p0591c02║若一切佛弟子，應當奉持是法，
X21n0378_p0591c03║△二、結益流通。
X21n0378_p0591c04║時，目連比丘四眾弟子歡喜奉行。
X21n0378_p0591c05║
X21n0378_p0591c06║佛說盂蘭盆經折中疏（終）