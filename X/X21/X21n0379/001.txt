X21n0379_p0592a01║
X21n0379_p0592a02║
X21n0379_p0592a03║No. 379
X21n0379_p0592a04║佛說盂蘭盆經略疏
X21n0379_p0592a05║
X21n0379_p0592a06║△文二：初、題目。
X21n0379_p0592a07║佛說盂蘭盆經
X21n0379_p0592a08║晉武帝時，剎法師翻云《盂蘭盆經》，盂蘭是西域之
X21n0379_p0592a09║語，此云倒懸盆，唐三藏翻云救器，若隨方俗，應曰：
X21n0379_p0592a10║「救倒懸盆。」△二、本文三：初、序分二：初、證信序。
X21n0379_p0592a11║聞如是：一時，佛在舍衛國祇樹給孤獨園。
X21n0379_p0592a12║六緣闕眾，然不說則已，說則必具徒眾。故經末云：
X21n0379_p0592a13║「四輩弟子，歡喜奉行。」聞緣為初，異餘經者，各是譯
X21n0379_p0592a14║人之意謂。或云：「如是之法，我從佛聞。」或云：「我於佛
X21n0379_p0592a15║邊，聞如是法。」皆是指法之詞也。不云我者，意彰聖
X21n0379_p0592a16║人皆證無我理故。餘經有者，即阿難自指五蘊假
X21n0379_p0592a17║者，不同情計之我，亦無過也。祇樹云云，長者布金
X21n0379_p0592a18║買園，惟少一隅。太子遂施所餘之地，置立門屋，施
X21n0379_p0592a19║園中樹，以為林陰。△二、發起序六：初、目連道滿。
X21n0379_p0592a20║大目犍連始得六通。
X21n0379_p0592a21║目犍連，姓，唐言菉菽氏。彼國上古有仙，常食菉荳，
X21n0379_p0592a22║故仍以為氏，尊者是彼之種族也。名尼拘律陀，即
X21n0379_p0592a23║樹名也。因祭此樹神而生，故名之也。然時人貴其
X21n0379_p0592a24║種，故令稱其氏。始得六通者，初得聖道，便度二親，
X21n0379_p0592b01║本因親而修道也。道雖無異，本願各殊，諸聖者不
X21n0379_p0592b02║必皆爾。△二、知恩欲酬。
X21n0379_p0592b03║欲度父母，報乳哺之恩。
X21n0379_p0592b04║上句通舉父母，下句偏重母也。度脫，正是其報恩。
X21n0379_p0592b05║△三、攀慕徧尋。
X21n0379_p0592b06║即以道眼，觀視世間。
X21n0379_p0592b07║觀視世間是天眼，通由證道而得，故云道眼。△四、
X21n0379_p0592b08║得見所在。
X21n0379_p0592b09║見其父母生餓鬼中，不見飲食，皮骨連立。
X21n0379_p0592b10║生餓鬼中是異熟果，酬引業故；不見飲食是等流
X21n0379_p0592b11║果，酬滿業故；皮骨連立是增上果。準《正理論》，鬼本
X21n0379_p0592b12║住在此洲之下五百由旬，縱廣亦爾。有琰魔羅界，
X21n0379_p0592b13║人間一月為一日，乘此積月積年壽五百歲。△五、
X21n0379_p0592b14║慟哭往救。
X21n0379_p0592b15║目連悲哀，即以鉢盛飯，往餉其母。
X21n0379_p0592b16║三藏科云：「摧慟。」釋云：「感激徹於骨髓，號呌動於天
X21n0379_p0592b17║地。」△六、惡習現在。
X21n0379_p0592b18║母得鉢飯，便以左手障鉢，右手揣食，食未入口，化成
X21n0379_p0592b19║火炭，遂不得食。
X21n0379_p0592b20║左手障鉢，慳恐餘侵；右手揣食，貪於自給。揣，攬取
X21n0379_p0592b21║也。慳貪猛盛如此現行，飯食劣緣若何克濟？上
X21n0379_p0592b22║序分竟。
X21n0379_p0592b23║△二、正宗分二：初、目連悲陳苦厄。
X21n0379_p0592b24║目連大呌，悲號涕泣，馳還白佛，具陳如此。
X21n0379_p0592c01║子急告父，臣急告君，自力不及，理宜投佛。△二、如
X21n0379_p0592c02║來廣示因緣八：一、彰母罪深。
X21n0379_p0592c03║佛言：「汝母罪根深結。」
X21n0379_p0592c04║有經說：「定光佛時，目連名羅卜，母字青提。羅卜出
X21n0379_p0592c05║行，囑其母曰：『若有客來，孃當具饍。』去後客至，母乃
X21n0379_p0592c06║不供，仍更詐為設食之筵。兒皈問曰：『昨日客來，若
X21n0379_p0592c07║為備擬？』母曰：『汝豈不見設食處耶？』從爾已來，五百
X21n0379_p0592c08║生中，慳慳相續，故云罪根深結。」問：「自定光佛世已
X21n0379_p0592c09║來，所生之母不一，如何偏救彼之青提？」答：「青提與
X21n0379_p0592c10║目連緣深，今生復為其母，但救此身所生之母，非
X21n0379_p0592c11║謂救彼遠世青提。」餘論云云，皆為未達。△二、明子
X21n0379_p0592c12║德劣。
X21n0379_p0592c13║「非汝一人力所奈何。」
X21n0379_p0592c14║汝母慳心，慳於一切，時經多世，事歷多人，豈汝一
X21n0379_p0592c15║人力可濟救？△三、斥邪無力。
X21n0379_p0592c16║「汝雖孝順，聲動天地，天神、地祇、邪魔、外道、道士、四天
X21n0379_p0592c17║王神，亦不能奈何。」
X21n0379_p0592c18║三藏云：「縱汝感天靈于上界，激地祇于下方，縱攝
X21n0379_p0592c19║邪魔，橫羅外道，統六合以同一家，總八部以為一
X21n0379_p0592c20║眾，併其神力，亦不奈何。」道士，外道之道士也。△四、
X21n0379_p0592c21║顯正有能。
X21n0379_p0592c22║「當須十方眾僧威神之力，乃得解脫。」
X21n0379_p0592c23║三藏云：「一縷不能制象，必假多絲；一人不能制業，
X21n0379_p0592c24║必資眾德。」△五、許以救方。
X21n0379_p0593a01║「吾今當說救濟之法，令一切難皆離憂苦。」
X21n0379_p0593a02║非但令汝母離苦，亦離一切憂苦。△六、示其正法
X21n0379_p0593a03║二：初、教弟子獻供之法五：初、定勝時。自恣日為勝
X21n0379_p0593a04║時。
X21n0379_p0593a05║佛告目連：「十方眾僧七月十五日僧自恣時。」
X21n0379_p0593a06║僧自恣。僧字於上眾僧為重語也。此是譯人之失，
X21n0379_p0593a07║何不云共自恣時？自恣者，自己之過，恣他所舉。謂
X21n0379_p0593a08║一夏安居，雖謹護浮囊，猶恐當局者迷，必藉傍觀
X21n0379_p0593a09║得失，故偏袒於眾中，白言：「大德長老！或見我過，或
X21n0379_p0593a10║聞我罪，或疑我犯，恣任所舉，哀愍語我，我當懺悔。」
X21n0379_p0593a11║如此則身心清淨。供養此者，㧞濟先亡，資熏現存。
X21n0379_p0593a12║故三藏云：「比丘受歲之日，大眾自恣之時，僧多獲
X21n0379_p0593a13║道於四果，人能濟厄於七代。」△二、發勝意。孝心為
X21n0379_p0593a14║勝意。
X21n0379_p0593a15║「當為七世父母及現在父母厄難中者。」
X21n0379_p0593a16║七世者，儒教所宗以形質為本，傳體相續以父祖
X21n0379_p0593a17║已上為七世，故偏尊於父。佛教所宗以靈識為本，
X21n0379_p0593a18║四大形質為靈識所依，世世生生皆有父母，生養
X21n0379_p0593a19║此身已去乃至七生，所生父母為七世也。然寄託
X21n0379_p0593a20║之處惟在母胎，生來乳哺懷抱亦多是母，故偏重
X21n0379_p0593a21║於母。是以經但言報乳哺之恩。三藏云：「天地覆載
X21n0379_p0593a22║既無憚於劬勞，幽顯沉淪理合答於罔極。」△三、設
X21n0379_p0593a23║勝供。百味五果為勝供。
X21n0379_p0593a24║「具飯百味五果汲灌盆器，香油錠燭牀敷臥具，盡世
X21n0379_p0593b01║甘味以著盆中，供養十方大德眾僧。」
X21n0379_p0593b02║飯為總統於百味，百者大數，非定百也。五果：一、核
X21n0379_p0593b03║果；二、膚果；三、殻果；四、𥢶果，如蘇荏等；五、角果，如菱
X21n0379_p0593b04║荳等。汲灌盆器，沐浴所用，下著盆中，正是盂蘭盆
X21n0379_p0593b05║也。然如何牀等可置盆中？應是著於盂蘭盆供會
X21n0379_p0593b06║之中也。三藏云：「汝須物華四事，盆味八珍，歷十方
X21n0379_p0593b07║而運想，澄一心而供養。」△四、讚勝田。賢聖為勝田。
X21n0379_p0593b08║「當此之日，一切聖眾或在山間禪定，或得四道果，或
X21n0379_p0593b09║在樹下經行，或六通自在教化聲聞、緣覺，或十地菩
X21n0379_p0593b10║薩大人權現比丘，在大眾中皆同一心，受鉢和羅飯
X21n0379_p0593b11║具清淨戒，聖眾之道其德汪洋。」
X21n0379_p0593b12║鉢和羅飯，鉢中飯也。梵云鉢多羅，此云應量器，和
X21n0379_p0593b13║字訛也。今時但云鉢者，略也。經題云盆即是鉢，譯
X21n0379_p0593b14║時隨俗云盆，盆之與鉢皆是器也。故三藏釋題翻
X21n0379_p0593b15║為救器。△五、獲勝益。存亡父母，離苦生天，為勝益。
X21n0379_p0593b16║「其有供養此等自恣僧者，現世父母六親眷屬，得出
X21n0379_p0593b17║三途之苦，應時解脫，衣食自然。若父母現在者，福樂
X21n0379_p0593b18║百年。若七世父母生天，自在化生，入天華光。」
X21n0379_p0593b19║此等自恣僧者，指前勝田也。現世云云離苦，若父
X21n0379_p0593b20║母云云得樂，而衣食自然一句，且翻三途生人天，
X21n0379_p0593b21║故屬拔苦之文，亦可得樂屬於後也。初現世父母，
X21n0379_p0593b22║生此身父母，故云現世，非謂未亡名為現世也，故
X21n0379_p0593b23║指得益云出三途。其現在未亡之父母，下自有文，
X21n0379_p0593b24║故指得益云福樂百年。△二、教眾僧受供之儀。
X21n0379_p0593c01║時佛勅十方眾僧：「皆先為施主家呪願，願七世父母
X21n0379_p0593c02║行禪定意，然後受食。初受食時，先安在佛前塔寺中，
X21n0379_p0593c03║佛前眾僧呪願竟，便自受食。」
X21n0379_p0593c04║前半淨三業，呪願口業、禪定意業、受食身業也。後
X21n0379_p0593c05║半具三寶，塔前是佛、呪願是法、受食是僧也。塔者，
X21n0379_p0593c06║意通殿塔，塔安舍利、殿安佛像也。△七、孝子領悟。
X21n0379_p0593c07║時目連比丘及大菩薩眾皆大歡喜，目連悲啼泣聲
X21n0379_p0593c08║釋然除滅。
X21n0379_p0593c09║淨業既成，必知離苦，故喜而止啼也。△八、慈母獲
X21n0379_p0593c10║益。
X21n0379_p0593c11║時，目連母即於是日，得脫一切餓鬼之苦。
X21n0379_p0593c12║先受教領悟，次施設盆供，後當獲益令領悟。次便
X21n0379_p0593c13║云脫苦者，譯經闕略也。應敘結集家文云：「爾時目
X21n0379_p0593c14║連聞是法已，至七月十五日施設盆供供自恣僧，
X21n0379_p0593c15║時目連母即於是日得脫一切餓鬼之苦云。」則文
X21n0379_p0593c16║義俱顯矣。三藏云：「孝子既獻供於此晨，慈母乃除
X21n0379_p0593c17║殃於是日。」上正宗分竟。
X21n0379_p0593c18║△三、流通分三：一、申請。
X21n0379_p0593c19║目連復白佛言：「弟子所生母，得蒙三寶功德之力，眾
X21n0379_p0593c20║僧威神之力故。若未來世一切佛弟子，亦應奉盂蘭
X21n0379_p0593c21║盆，救度現在父母，乃至七世父母，可為爾不？」
X21n0379_p0593c22║說此語時，亦是設供之後，非一席之事。至畢鉢羅
X21n0379_p0593c23║窟，方始總集為經也。△二、讚請。
X21n0379_p0593c24║佛言：「大善快問！我正欲說，汝今復問。」
X21n0379_p0594a01║大善快問者，深契聖心下二句，釋所以。△三、答請
X21n0379_p0594a02║五：一、教起行。
X21n0379_p0594a03║「善男子！若比丘、比丘尼、國王、太子、大臣、宰相、三公、百
X21n0379_p0594a04║官、萬民、庶人行慈孝者，皆應先為所生現在父母、過
X21n0379_p0594a05║去七世父母，於七月十五日、佛歡喜日、僧自恣日，以
X21n0379_p0594a06║百味飲食安盂蘭盆中，施十方自恣僧。」
X21n0379_p0594a07║歡喜日，比丘九旬加行日滿，倍更懇誠稱佛本意，
X21n0379_p0594a08║寧不歡喜？△二、教發願。
X21n0379_p0594a09║「願使現在父母壽命百年，無病，無一切苦惱之患，乃
X21n0379_p0594a10║至七世父母離餓鬼苦，生人天中，福樂無極。」
X21n0379_p0594a11║願者心之樂欲，欲得存歿咸樂。△三、教常作。
X21n0379_p0594a12║「是佛弟子修孝順者，應念念中常憶父母，乃至七世
X21n0379_p0594a13║父母，年年七月十五日，常以孝慈憶所生父母，為作
X21n0379_p0594a14║盂蘭盆施佛及僧，以報父母長養慈愛之恩。」
X21n0379_p0594a15║是佛弟子修孝順者者，反明非佛弟子及不孝順
X21n0379_p0594a16║者也。亦可指上起行中，比丘、比丘尼乃至萬民、庶
X21n0379_p0594a17║人行慈孝者也。何也？以聞佛所說，如說行，則皆是
X21n0379_p0594a18║佛弟子也。故上申請、下受持中，皆云一切佛弟子。
X21n0379_p0594a19║三藏云：「父母結愛，既念念不去心；孝子報恩，須年
X21n0379_p0594a20║年不絕供。」△四、勸受持。
X21n0379_p0594a21║「若一切佛弟子，應當奉持是法。」
X21n0379_p0594a22║《智論》云：「信力故受，念力故持。」奉即受也。△五、喜而
X21n0379_p0594a23║奉命。
X21n0379_p0594a24║時，目連比丘四輩弟子歡喜奉行。
X21n0379_p0594b01║四輩僧尼士女，或云人天龍鬼。
X21n0379_p0594b02║
X21n0379_p0594b03║曹溪山沙彌元奇書
X21n0379_p0594b04║
X21n0379_p0594b05║No. 379-A
X21n0379_p0594b06║
X21n0379_p0594b07║此疏圭峯禪師，僧自恣日，供養三寶，已歷多載，兼講
X21n0379_p0594b08║其誥。因歸鄉依日開設，道俗耆艾，悲喜遵行，異口同
X21n0379_p0594b09║音，請製新疏，式𠃔來請，發揮要道者也。然其諸加懸
X21n0379_p0594b10║談，一如《華嚴》、《圓覺》等經，慈悲攸暨，然則然矣。此經是
X21n0379_p0594b11║人天因果教，依而行之則已，不必廣說。且至於釋文，
X21n0379_p0594b12║多有引用，致使初學淺識未閱，望門而退。故令略抄
X21n0379_p0594b13║其直釋之文，要使文義簡而易，近而彰，不是各說所
X21n0379_p0594b14║見，覽者幸勿深哨焉。旹大清光緒庚辰五月日小林
X21n0379_p0594b15║門人有炯書于楊州浮圖庵塔光室中