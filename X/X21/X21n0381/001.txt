X21n0381_p0602a01║
X21n0381_p0602a02║
X21n0381_p0602a03║
X21n0381_p0602a04║
X21n0381_p0602a05║No. 381-A
X21n0381_p0602a06║ 刻藥師經直解敘
X21n0381_p0602a07║
X21n0381_p0602a08║淨名云：以一切眾生病，是故我病；當一切眾生病滅，
X21n0381_p0602a09║則我病滅。大哉！菩薩哀憫眾生之深慈，何其至也！藥
X21n0381_p0602a10║師本願功德經者，脫病鍵之神方，活慧命之秘訣。曩
X21n0381_p0602a11║者我佛遊化廣嚴城，詶妙吉祥之請，宣明斯典，逗像
X21n0381_p0602a12║末之機宜。自從三藏譯傳以降，蕩蕩乎衣被天下，緣
X21n0381_p0602a13║合時熟，聞持頗眾，蓋以聖經簡易，功悳叵大也。近載
X21n0381_p0602a14║有浙江古清涼沙門靈耀者，消息乎止觀之場，婆娑
X21n0381_p0602a15║於篇籍之囿，以無言言，作無解解，科釋是經，目曰直
X21n0381_p0602a16║解，文光燦然，自有貫斗牛之氣。余因將諸家之疏反
X21n0381_p0602a17║復披閱，而知耀公之釋別出手眼，聿輙不自揆，挑點
X21n0381_p0602a18║其傍，付諸梓生，永傳於世也。夫一切眾生抱三障之
X21n0381_p0602a19║錮疾，受六道之輪迴，不知幾經劫數。青帝寶佛徹困
X21n0381_p0602a20║婆心，乃乘十二願輪，隨緣赴感，無不治之。猗歟！古佛
X21n0381_p0602a21║慈悲之方，超出上池之水也遠矣。爭奈人心薄劣，且
X21n0381_p0602a22║無遠識，其祈求也，動惟以長壽富饒為念，擔麻棄金，
X21n0381_p0602a23║寔堪慨嘆。安知且遂三界之倒願，漸次誘引嘉謀，而
X21n0381_p0602a24║旨歸皆本甚深行處而來。於戲！苟得其本，則末自治；
X21n0381_p0602b01║苟失其本，徒干長壽富饒等事，豈不昧醫王度生本
X21n0381_p0602b02║願之意也哉！
X21n0381_p0602b03║貞享丙寅三年孟秋望旦
X21n0381_p0602b04║湖東安養律寺比丘慧堅戒山合十譔
X21n0381_p0602b05║
X21n0381_p0602b06║
X21n0381_p0602b07║
X21n0381_p0602b08║
X21n0381_p0602b09║
X21n0381_p0602b10║
X21n0381_p0602b11║
X21n0381_p0602b12║
X21n0381_p0602b13║
X21n0381_p0602b14║
X21n0381_p0602b15║
X21n0381_p0602b16║
X21n0381_p0602b17║
X21n0381_p0602b18║
X21n0381_p0602b19║
X21n0381_p0602b20║
X21n0381_p0602b21║
X21n0381_p0602b22║
X21n0381_p0602b23║
X21n0381_p0602b24║
X21n0381_p0602c01║
X21n0381_p0602c02║
X21n0381_p0602c03║
X21n0381_p0602c04║
X21n0381_p0602c05║No. 381-B
X21n0381_p0602c06║ 藥師經直解敘
X21n0381_p0602c07║
X21n0381_p0602c08║東漸聖教，每多註疏，如金剛、楞嚴，動輒百十，而藥師
X21n0381_p0602c09║無解，何哉？古人意謂秦燔經而經存，漢窮經而經亡，
X21n0381_p0602c10║牽於曲士蔓說耳。此經起盡，只一三法，如日月在天，
X21n0381_p0602c11║有目皆見，直捷顯了，無事解釋也。余既解矣，而云直
X21n0381_p0602c12║者，不曲之謂也。曲引勉證，句貼字訓，而正義反晦不
X21n0381_p0602c13║直矣；汎扯成文，播弄講口，而三德全庋不直矣。茲惟
X21n0381_p0602c14║隨經直示體、宗、用、法，為眾生之三因，即果人之三德，
X21n0381_p0602c15║俾造脩者，可依之開解，可憑之起行，如日光明照，見
X21n0381_p0602c16║種種色而已。不敢曲注蔓解，以粖聖經者，亦解即無
X21n0381_p0602c17║解，仰體古人無事解釋之意也。己酉人日天台比丘
X21n0381_p0602c18║靈耀書於魏塘之智證方丈
X21n0381_p0602c19║
X21n0381_p0602c20║
X21n0381_p0602c21║
X21n0381_p0602c22║
X21n0381_p0602c23║
X21n0381_p0602c24║
X21n0381_p0603a01║No. 381-C
X21n0381_p0603a02║ 藥師經直解科
X21n0381_p0603a03║
X21n0381_p0603a04║△科分為（二）
X21n0381_p0603a05║一總題（藥師）
X21n0381_p0603a06║二別文（三）
X21n0381_p0603a07║一序（如是）
X21n0381_p0603a08║二正宗（二）
X21n0381_p0603a09║一問（二）
X21n0381_p0603a10║一問佛名差別（爾時）
X21n0381_p0603a11║二問法門功德（及本）
X21n0381_p0603a12║二答（二）
X21n0381_p0603a13║一許說（二）
X21n0381_p0603a14║一讚許（爾時）
X21n0381_p0603a15║二領受（唯然）
X21n0381_p0603a16║二正說（二）
X21n0381_p0603a17║一答藥師琉璃佛號（佛告）
X21n0381_p0603a18║二答本願功德法門（二）
X21n0381_p0603a19║一正答本願功德（二）
X21n0381_p0603a20║一詳出十二大願（三）
X21n0381_p0603a21║一標（曼殊）
X21n0381_p0603a22║二釋（三）
X21n0381_p0603a23║一滅諦二願（第一）
X21n0381_p0603a24║二道諦三願（三）
X21n0381_p0603a25║一慧（第三）
X21n0381_p0603a26║二定（第四）
X21n0381_p0603a27║三戒（第五）
X21n0381_p0603a28║三苦集七願（三）
X21n0381_p0603a29║一先出三苦（三）
X21n0381_p0603a30║一根缺（第六）
X21n0381_p0603a31║二貧窮（第七）
X21n0381_p0603a32║三女身（第八）
X21n0381_p0603a33║二間示一集（第九）
X21n0381_p0603a34║三重明三苦（三）
X21n0381_p0603a35║一刑戮（第十）
X21n0381_p0603a36║二無食（十一）
X21n0381_p0603a37║三無衣（十二）
X21n0381_p0603a38║三結（曼殊）
X21n0381_p0603a39║二結示功德莊嚴（三）
X21n0381_p0603a40║一結廣（復次）
X21n0381_p0603a41║二示略（二）
X21n0381_p0603a42║一依報（然彼）
X21n0381_p0603a43║二正報（於其）
X21n0381_p0603a44║三勸生（是故）
X21n0381_p0603a45║二委明功德利樂（二）
X21n0381_p0603a46║一聞修遍拔三障功德（二）
X21n0381_p0603a47║一詳與㧞功德（三）
X21n0381_p0603a48║一約聞名以顯功德（二）
X21n0381_p0604a01║一拔三毒功（三）
X21n0381_p0604a02║一轉愚癡（二）
X21n0381_p0604a03║一貪癡（爾時）
X21n0381_p0604a04║二邪見（復次）
X21n0381_p0604a05║二轉貪嫉（復次）
X21n0381_p0604a06║三轉瞋惡（復次）
X21n0381_p0604a07║二生二善德（二）
X21n0381_p0604a08║一助生淨善（二）
X21n0381_p0604a09║一深生淨土（復次）
X21n0381_p0604a10║二淺報人天（或有）
X21n0381_p0604a11║二女轉男身（若是）
X21n0381_p0604a12║二約神咒以顯功德（三）
X21n0381_p0604a13║一示意（復次）
X21n0381_p0604a14║二正說（二）
X21n0381_p0604a15║一入定（時彼）
X21n0381_p0604a16║二說咒（光中）
X21n0381_p0604a17║三結勸（二）
X21n0381_p0604a18║一略結功德（爾時）
X21n0381_p0604a19║二廣結勸修（曼殊）
X21n0381_p0604a20║三約修供以顯功德（二）
X21n0381_p0604a21║一略示功德（二）
X21n0381_p0604a22║一修供生善德（復次）
X21n0381_p0604a23║二傳通滅惡功（三）
X21n0381_p0604a24║一發願通經（爾時）
X21n0381_p0604a25║二傳通滅惡（世尊）
X21n0381_p0604a26║三法王印可（佛告）
X21n0381_p0604a27║二廣顯功德（二）
X21n0381_p0604a28║一先示儀式（曼殊）
X21n0381_p0604a29║二正明功德（二）
X21n0381_p0604a30║一廣生善德（隨所）
X21n0381_p0604a31║二廣滅惡功（五）
X21n0381_p0604a32║一滅夢想諸患（若復）
X21n0381_p0604a33║二滅情無情怖（或有）
X21n0381_p0604a34║三滅盜賊侵擾（若他）
X21n0381_p0604a35║四滅破戒墮惡（復次）
X21n0381_p0604a36║五滅產難極苦（或有）
X21n0381_p0604a37║二出功德宗本○
X21n0381_p0604a38║二像法別轉報障利樂○
X21n0381_p0604a39║三流通○
X21n0381_p0604a40║
X21n0381_p0604a41║○二出功德宗本（二）
X21n0381_p0604a42║一示甚深本體（二）
X21n0381_p0604a43║一直示用即深體（爾時）
X21n0381_p0604a44║二復約三慧揀顯（三）
X21n0381_p0604a45║一約難信顯體（三）
X21n0381_p0604a46║一問（汝為）
X21n0381_p0604a47║二答（阿難）
X21n0381_p0604a48║三述成（佛告）
X21n0381_p0604a49║二約難解顯體（阿難）
X21n0381_p0604a50║三約難聞顯體（阿難）
X21n0381_p0604a51║二示行願妙宗（阿難）
X21n0381_p0604a52║
X21n0381_p0604a53║○二像法別轉報障利樂（二）
X21n0381_p0604a54║一正明轉障利樂（二）
X21n0381_p0604a55║一略明修供轉障（二）
X21n0381_p0604a56║一正明（二）
X21n0381_p0604a57║一出命終報苦（爾時）
X21n0381_p0604a58║二明修供轉報（時彼）
X21n0381_p0604a59║二結勸（是故）
X21n0381_p0604a60║二廣明修供轉障（二）
X21n0381_p0604a61║一廣明修供儀式（二）
X21n0381_p0604a62║一問（爾時）
X21n0381_p0604a63║二答（二）
X21n0381_p0604a64║一示式（救脫）
X21n0381_p0604a65║二結功（可得）
X21n0381_p0604a66║二廣出所轉報障（二）
X21n0381_p0604a67║一轉天子七難（復次）
X21n0381_p0605a01║二轉臣民眾苦（若帝）
X21n0381_p0605a02║二結釋轉供義意（二）
X21n0381_p0605a03║一釋能轉所以（二）
X21n0381_p0605a04║一正示九橫（二）
X21n0381_p0605a05║一略明（二）
X21n0381_p0605a06║一問（爾時）
X21n0381_p0605a07║二答（救脫）
X21n0381_p0605a08║二廣示（二）
X21n0381_p0605a09║一問（阿難）
X21n0381_p0605a10║二答（二）
X21n0381_p0605a11║一委明初橫（救脫）
X21n0381_p0605a12║二隨示八橫（二者）
X21n0381_p0605a13║二結指無量（是為）
X21n0381_p0605a14║二結須供所以（復次）
X21n0381_p0605a15║
X21n0381_p0605a16║○三流通（三）
X21n0381_p0605a17║一證護流通（爾時）
X21n0381_p0605a18║二結名流通（爾時）
X21n0381_p0605a19║三結益流通（時薄）
X21n0381_p0605a20║
X21n0381_p0605a21║耀僧定
X21n0381_p0606a01║
X21n0381_p0606a02║
X21n0381_p0606a03║No. 381
X21n0381_p0606a04║藥師瑠璃光如來本願功德經直解
X21n0381_p0606a05║天台苾蒭　靈耀　撰
X21n0381_p0606a06║△一總題。
X21n0381_p0606a07║藥師瑠璃光如來本願功德經
X21n0381_p0606a08║首題乃一經之綱要眾義之指歸不可不深長思
X21n0381_p0606a09║不可不簡易示此經佛示三名一偏拔除業障一
X21n0381_p0606a10║屬證護流通俱不能冠戴初後存而不論可也獨
X21n0381_p0606a11║藥師瑠璃光如來本願功德一題則範圍眾義，彌
X21n0381_p0606a12║綸一經，總別相符，於斯為美，尋名識旨，五義瞭然。
X21n0381_p0606a13║若欲直示，則以人法為名，諸佛甚深行處為體，願
X21n0381_p0606a14║行方便為宗，與拔功德為用，大乘生酥為教相。
X21n0381_p0606a15║初釋名有通有別。先解別名藥師。瑠璃光如來是
X21n0381_p0606a16║人名，本願功德是法名，而皆具足三法秘藏。藥師
X21n0381_p0606a17║者，良由九界眾生具足報病、業病、煩惱病，以欵如
X21n0381_p0606a18║來同體大悲，故不獲已，得得出世，用戒定慧法藥
X21n0381_p0606a19║遍療眾瘵，名之為藥。報病者，眾生假四大以為身，
X21n0381_p0606a20║則一大不調，百一病起，四大不調，四百四病陡然
X21n0381_p0606a21║而興。金光明復論四時外感、寒暑違和，身為苦本，
X21n0381_p0606a22║苦以逼身，廣之則成無量惱身惡疾，所謂天下無
X21n0381_p0606a23║無罪眾生，故天下無無病眾生也。此則宜用世間
X21n0381_p0606a24║歸戒十善等藥以治病本，更用金石草木之藥以
X21n0381_p0606b01║治病表。業病者，即眾生所搆殺盜婬妄五業十惡
X21n0381_p0606b02║等罪，此係現行惡因，發於身口七支架造無邊大
X21n0381_p0606b03║罪，宜用欲定未到四禪八定等藥，以息身口粗惡。
X21n0381_p0606b04║煩惱病又有三：一見思病，二塵沙病，三無明病。當
X21n0381_p0606b05║用二十五王三昧中，即空藥以治見思病，即假藥
X21n0381_p0606b06║以治塵沙病，即中藥以治無明病。然雖藥能治病，
X21n0381_p0606b07║苟或用不得人，則藥反成害，縱是醍醐，亦成毒藥。
X21n0381_p0606b08║如舊醫乳藥，魔外邪治，非徒無益，而又害之矣。今
X21n0381_p0606b09║藥而稱師者，正重能用藥人。夫能行不能說，國之
X21n0381_p0606b10║用也；能說不能行，國之師也；能說能行，國之寶也。
X21n0381_p0606b11║如來則行說兼優，雖大醫不治，小醫拱手者，法藥
X21n0381_p0606b12║一逗，沉疴頓起，誠為人師國寶，故云藥師。在涅槃
X21n0381_p0606b13║名新醫，在法華名良醫，或名藥王，或名醫王、大醫
X21n0381_p0606b14║王等，寔名異而義同也。但佛治病時，十身隨現，不
X21n0381_p0606b15║滯一隅，如秦越人醫無定術。若治報病，即現為流
X21n0381_p0606b16║水長者子、祗域神農、越人倉公等，精望聞問切之
X21n0381_p0606b17║妙，擅神聖工巧之名，識寒熱溫平之藥，察虗實寒
X21n0381_p0606b18║熱之病。如三事出假，藥到病除，起膏肓於彈指，能
X21n0381_p0606b19║肉骨而生死之者，方為世間藥師。若治業病，則現
X21n0381_p0606b20║入深禪大定，為三界天王，如天人丈夫觀世音、大
X21n0381_p0606b21║梵深遠觀世音，或為三藏如來等。而諳練法藥，對
X21n0381_p0606b22║治眾症，多貪者授以不淨，多瞋者授以慈悲，乃至
X21n0381_p0606b23║一切處定之人，授以非非想藥，不令味住暗證。譬
X21n0381_p0606b24║如御馬，亦愛亦策，調護得宜，不同數息不中塚人，
X21n0381_p0606c01║不淨錯施爐韛者，即為禪定劣應之藥師。若治煩
X21n0381_p0606c02║惱病，即現法報應身說，即空觀藥；治見思病，即假
X21n0381_p0606c03║觀藥；治塵沙病，即中觀藥；治無明病，如止觀破法，
X21n0381_p0606c04║遍中所用，方為無上藥王。法華文句第十種良醫，
X21n0381_p0606c05║方名藥師。娑婆釋迦，東方正覺，唯佛與佛乃能究
X21n0381_p0606c06║用，非下地能擬，唯除一生所繫，差許仰窺耳。又復
X21n0381_p0606c07║應知，既言藥師功在拔苦，宜名斷德之用矣。然病
X21n0381_p0606c08║既差已，自爾翛然累表，成解脫德也。藥師而復彰
X21n0381_p0606c09║瑠璃光之號者，三觀法藥得力，即能治三障之病，
X21n0381_p0606c10║開三智大光明藏，所謂垢盡明生，淨極光通也。若
X21n0381_p0606c11║世藥治報病而有光，則如經中樵夫擔薪入市，內
X21n0381_p0606c12║一枝光明外現，識者售而檢出，乃藥樹王身，遍治
X21n0381_p0606c13║眾病。東土神農，身如瑠璃，內外明徹。凡吃世間金
X21n0381_p0606c14║石草木八萬四千藥草，皆見入何經絡，治何病症，
X21n0381_p0606c15║有毒無毒，以定本草為真丹用藥鼻祖。秦越人飲
X21n0381_p0606c16║上池之水，能見垣一方，視病結癥，人有光也。不但
X21n0381_p0606c17║人有其光，即藥力得効，自爾有光。如人長服補天
X21n0381_p0606c18║大造人參等藥，則面有白光，盲人遇藥，則得光明，
X21n0381_p0606c19║此皆世間醫藥得力，治報病而有光明者也。若出
X21n0381_p0606c20║世戒定慧六度之藥得力，槩有光明，如比丘受戒
X21n0381_p0606c21║臨壇，四羯磨成，十方諸佛無作戒光，如雲如蓋，注
X21n0381_p0606c22║入行人頂門，名為得戒，天眼能見。若圓大戒，則梵
X21n0381_p0606c23║網經戒名第一義光，光非青黃赤白，非色非心，非
X21n0381_p0606c24║因果法，此服戒藥得力而有光。即定亦然，二十八
X21n0381_p0607a01║天皆從定生，而天天自有身光，或名少光、無量光，
X21n0381_p0607a02║光音不同，總屬靜極光通，服定藥得力而有光明
X21n0381_p0607a03║也。若六度中修之有光，如迦葉紫光尼，因施生光，
X21n0381_p0607a04║持戒者自有戒光煥發，忍極光生，精進光發，一切
X21n0381_p0607a05║眾生喜見菩薩燃身供佛，光燭法界，名真精進。禪
X21n0381_p0607a06║定有光，如四天忉利及上八定，皆有光明。智慧之
X21n0381_p0607a07║光甚多，若與今佛合志同方者，如涅槃經琉璃光
X21n0381_p0607a08║菩薩放青光至釋迦座前，此光即名智慧。此服六
X21n0381_p0607a09║度之藥得力而有光也。若服三觀上藥得力而有
X21n0381_p0607a10║光，則此光本是般若，最能照破暗病，有大光明。但
X21n0381_p0607a11║得之者，淺深大小不同。日光明照，見種種色，則夜
X21n0381_p0607a12║遊者伏匿，作務者興成，大人蒙其光用，嬰兒喪其
X21n0381_p0607a13║睛明，是菩薩般若智光也。日既入已，則月能照夜，
X21n0381_p0607a14║清涼朗燭，即涅槃月愛三昧也。夫日月若出，則爝
X21n0381_p0607a15║火無庸。倘遇死魄，傍死魄。聖賢月沒，則惟賴星光。
X21n0381_p0607a16║古云：春星帶草堂。即星光照夜明也。若三光掩曜，
X21n0381_p0607a17║則藉燈明。千年暗室，一燈能破。鑿壁分光，尚能作
X21n0381_p0607a18║成人事，況然燈普照哉？燈或未燃，而中宵黑月，雲
X21n0381_p0607a19║霧晦暝，則雖電光時促，亦能破暗。若光極小，而能
X21n0381_p0607a20║照物成功，又如螢火之光也。藥師補處，位居亞聖，
X21n0381_p0607a21║同心輔弼，故如日光、月光。而藥王、藥上，夙與藥師
X21n0381_p0607a22║同業同心，名星宿光。疇昔太子初生，身光不息，乃
X21n0381_p0607a23║名然燈錠光。若世第一後心，一剎那引入見道，時
X21n0381_p0607a24║節甚促，是名電光三昧。波離螢光，二乘螢火，以有
X21n0381_p0607b01║法緣慈悲，隨世利物，故二乘之智，皆名螢火，不及
X21n0381_p0607b02║日光也。如上所得光明，或折空，即空即假，分中不
X21n0381_p0607b03║同，而只一般若智光，分破三惑暗病，以顯三諦妙
X21n0381_p0607b04║理，所謂無為法而有差別也。若極果藥師名瑠璃
X21n0381_p0607b05║光，則與西方無量光同一，徹晝夜以長明，亘古今
X21n0381_p0607b06║而朗曜，究顯大光明藏之般若德也。問：既是同顯
X21n0381_p0607b07║般若，何不同名無量光耶？答：瑠璃具足，應云吠瑠
X21n0381_p0607b08║璃，翻為青帝寶。藥師在東方，東方屬青，故色宜青。
X21n0381_p0607b09║況震方為羣動之首，甲木又發生之象，以藥治病，
X21n0381_p0607b10║貴乎起死回生，不當同金方肅殺之號也。此由法
X21n0381_p0607b11║題中了因大願發心而成之般若德。如來者，即法
X21n0381_p0607b12║身本體，乃法題中本字。蓋以境如如智，智如如境，
X21n0381_p0607b13║境智冥一，境智雙忘，而隨緣感叩，來成正覺，廣治
X21n0381_p0607b14║眾病。若成應身如來，則用戒定慧析體即空智藥，
X21n0381_p0607b15║以治眾生報業見思之病，為藏通藥師。若成報身
X21n0381_p0607b16║如來，則用三事出假道種智藥，以治眾生塵沙諸
X21n0381_p0607b17║病，為別教藥師。若成法身如來，則用一心三觀智
X21n0381_p0607b18║藥，治眾生無明重病，為圓教無上藥師也。由此三
X21n0381_p0607b19║如來，方能用三智光藥，以治眾生三障之病，得三
X21n0381_p0607b20║藥師之號。有此三智藥，徧治法界三障，方成三如
X21n0381_p0607b21║來之身。三法相須，缺一不可，合則雙美，離則兩傷
X21n0381_p0607b22║矣。又三如來即法身本體具三，三般若即般若瑠
X21n0381_p0607b23║璃光具三，而三藥師又功用解脫具三。三各具三，
X21n0381_p0607b24║離之成九，而一一三中，互有主賓傍正不同。如傳
X21n0381_p0607c01║佛心印所明，則雖九而三，三即是一，合離自在，成
X21n0381_p0607c02║圓三德也。本願功德，即上三德果人所成圓融三
X21n0381_p0607c03║法，亦由此圓融三法能成三德果人。本即法身正
X21n0381_p0607c04║體，或名本真、本性、本心、本覺、本源、本際、本體、本地、
X21n0381_p0607c05║本來、本智、本願、本明、本根、本然、本法、本有、本如來
X21n0381_p0607c06║藏、本地，甚深不同，而只指至聖究盡圓滿德本。若
X21n0381_p0607c07║欲依本造修，不無詮次，所謂本因、本果、本國土、本
X21n0381_p0607c08║壽命、本涅槃、本感應、本神通、本說法、本眷屬、本利
X21n0381_p0607c09║益。書云：君子務本，本立而道生。故凡自行因果，化
X21n0381_p0607c10║他能所，均不離斯法身大本也。十方菩薩，因究竟
X21n0381_p0607c11║此本，故名如來，即別文中諸佛甚深行處是也。願
X21n0381_p0607c12║即了因之宗，如上正因經體，雖十界本周，若無了
X21n0381_p0607c13║因發心，則素法身天人忽劣，要須修成報智，始為
X21n0381_p0607c14║奇特。今以四弘誓願，六度熏修，福慧莊嚴，則本覺
X21n0381_p0607c15║彰，而了因般若之光，亦稱本無盡，名瑠璃光矣。經
X21n0381_p0607c16║云：無量菩薩行，無量菩薩願是也。功德二字，乃宗
X21n0381_p0607c17║成妙用。世間諡法，祖有功而宗有德，則以滅惡拔
X21n0381_p0607c18║苦為功，撫字生善為德。如來因中，以王三昧力，遍
X21n0381_p0607c19║破三障之惡，遍生三德之善。境智冥後，復以本功
X21n0381_p0607c20║德藥，遍治眾生三障病苦，普與眾生三德妙樂。凡
X21n0381_p0607c21║經中聞名受持神呪等項，率以拔苦與樂為言，而
X21n0381_p0607c22║普令一切，皆得翛然累表之大解脫。夫病去飛昇，
X21n0381_p0607c23║苦盡樂證，是法藥得力，而醫王奏功矣，故褒之以
X21n0381_p0607c24║藥師之號也。是則由因中與拔功德而成藥，即由
X21n0381_p0608a01║因中願行莊嚴而顯瑠璃光，由因中修不離性，萬
X21n0381_p0608a02║行得本，而成果上如來也。非三德之妙法，不能成
X21n0381_p0608a03║三法之妙人；非極果妙人，不能弘圓融三法。人法
X21n0381_p0608a04║雖異，秘藏實同也。又復應知人能弘道，非道弘人，
X21n0381_p0608a05║故人題居先，而法名殿之。問：此經既始終只一三
X21n0381_p0608a06║法秘藏，胡宗體之言少，而功用之言多耶？須知如
X21n0381_p0608a07║來歷劫修證，境智內冥，如人飲水，冷煖自知，不必
X21n0381_p0608a08║委示。縱為盲人說乳，何益無目者哉？故不須多說，
X21n0381_p0608a09║略點即足。至於同體大悲，果後方便，只為拔生之
X21n0381_p0608a10║苦與生之樂，是以功德妙用，理當委明也。況兩楹
X21n0381_p0608a11║之間，點出與拔宗本，令解一一無非宗成所起全
X21n0381_p0608a12║體大用，則行行無非實相，事事均會妙宗。故多亦
X21n0381_p0608a13║三德，少亦三德，政不在語言多少間也。經者，別名。
X21n0381_p0608a14║既同一三法，則通名經字，即教經、行經、理經，不言
X21n0381_p0608a15║可知矣。具如妙玄觀經疏。若稽此經來由，則釋迦
X21n0381_p0608a16║說於方等時中，而宋孝武時，鹿野寺沙門慧簡初
X21n0381_p0608a17║譯。隋大業十一年，達磨笈多同翻經沙門法行等，
X21n0381_p0608a18║於東都洛水南上林園翻經舘重譯。至唐三藏法
X21n0381_p0608a19║師玄奘，筆正流通，只有顯教，而無密呪。至唐義淨
X21n0381_p0608a20║三藏法師，譯七佛經來，內有密呪。後人取義淨所
X21n0381_p0608a21║翻神呪，及呪前數語，呪後乃至菩提等四百餘字，
X21n0381_p0608a22║置玄奘本內，彌彰與拔用周，而顯密圓通矣。釋名
X21n0381_p0608a23║竟。
X21n0381_p0608a24║二、以諸佛甚深行處為體，即是果人究盡寂光妙
X21n0381_p0608b01║境。此境離塵，不屬因果，而為因果所依。如華嚴普
X21n0381_p0608b02║光明智，楞伽自覺聖智。普智乃於等妙之後別立，
X21n0381_p0608b03║則顯此境本非因果，而為等妙因果所依。即大乘
X21n0381_p0608b04║因者，諸法實相。大乘果者，諸法實相。實相元非因
X21n0381_p0608b05║果，而為因果所趣也。而云諸佛行處，顯非在迷共
X21n0381_p0608b06║有素法身而已矣。須知共有實相，未嘗非體。但今
X21n0381_p0608b07║日欲令行人依之起修，必當攬果覺而為因心，以
X21n0381_p0608b08║無上寂光為觀體，不可仍說在迷通體，所謂取法
X21n0381_p0608b09║於上也。諸佛即題中如來，行處即題中本字，餘俟
X21n0381_p0608b10║釋文中明。
X21n0381_p0608b11║三以願行方便為宗者，經云：彼佛無量菩薩行，無
X21n0381_p0608b12║量菩薩願，無量善巧方便，說不能盡。願有總別，總
X21n0381_p0608b13║則三弘，別分十二，莫非了因始覺觀照軌，所謂發
X21n0381_p0608b14║僧那於始心也。行則六度，由之填願，由之顯體，由
X21n0381_p0608b15║之克果，所謂終大悲以濟難也。如此因果，具有萬
X21n0381_p0608b16║行眾願，復是圓頓上人所修，故云無量菩薩行，無
X21n0381_p0608b17║量菩薩願。願行既窮，報智斯顯，成瑠璃光妙宗矣。
X21n0381_p0608b18║又云無量善巧方便者，如來因中，以種種妙權方
X21n0381_p0608b19║便，斷惑證理，果成之後，復以種種大權方便，普度
X21n0381_p0608b20║眾生，如十二大願，及聞名供養，均得利益等是也。
X21n0381_p0608b21║四、以與拔功德為用者，此經始終只明拔苦與樂，
X21n0381_p0608b22║十二大願總依四諦，依道滅五願是生善與樂，依
X21n0381_p0608b23║苦集七願是滅惡拔苦，至聞名功德中拔三毒惡
X21n0381_p0608b24║與二善樂，受持供養中約廣略以明與拔功德，光
X21n0381_p0608c01║中神呪則與拔竝申，經末雖似象季別轉報障偏
X21n0381_p0608c02║於拔苦，然此悲體圓拔苦義必與樂，如是原始要
X21n0381_p0608c03║終俱明與拔功德之用，而一一不離甚深行處，則
X21n0381_p0608c04║無往而非全體大用，此用既薄如阿伽陀藥，沾之
X21n0381_p0608c05║者必蒙解脫也。在法題則曰功德，在人題則曰藥
X21n0381_p0608c06║師，不其然夫。
X21n0381_p0608c07║五、以大乘生酥為教相者，人法題名既同圓妙秘
X21n0381_p0608c08║藏，則體、宗、用、法、義竝從圓起，盡現文一往判歸三
X21n0381_p0608c09║教，而即諸佛行處，誰曰不即圓乘？釋總題竟。
X21n0381_p0608c10║△二、別文分三：一、序，二、正宗，三、流通。今序：
X21n0381_p0608c11║如是我聞：一時，薄伽梵遊化諸國，至廣嚴城住樂音
X21n0381_p0608c12║樹下，與大苾蒭眾八千人俱，菩薩摩訶薩三萬六千，
X21n0381_p0608c13║及國王、大臣、婆羅門、居士、天龍八部、人非人等，無量
X21n0381_p0608c14║大眾恭敬圍繞而為說法。
X21n0381_p0608c15║此五事通證諸經，而以遊化諸國，圍繞說法，兼得
X21n0381_p0608c16║緣起。序。薄伽梵含自在、熾盛、端嚴、名稱、吉祥、尊貴
X21n0381_p0608c17║六義，五種不翻中，多含不翻也。然不出佛名，而列
X21n0381_p0608c18║薄伽梵者，有二義：一以顯世尊盛德彌多，一以表
X21n0381_p0608c19║此經顯密具足，名含六義德多也。薄伽梵之名出
X21n0381_p0608c20║密部，如瑜伽中曰巴葛瓦帝，或曰癹葛瓦，或曰薄
X21n0381_p0608c21║伽伐帝，即是今薄伽梵義，但梵音有楚夏奢切之
X21n0381_p0608c22║不同耳。良由今經不但顯本願功德，而復有密呪
X21n0381_p0608c23║破惡之益，故存密部之號。遊化諸國，足見如來弊
X21n0381_p0608c24║屣天下，無上道成，竟忘自己金輪尊貴，法王無上，
X21n0381_p0609a01║而以同體大悲，入泥入水，悽悽惶惺，教化眾生，初
X21n0381_p0609a02║不凝滯於一方一隅之繫戀。孔子為東西南北之
X21n0381_p0609a03║人，蘇張為燕趙齊楚之客，正如蒼梧一片雲，或隨
X21n0381_p0609a04║風而東，或隨風而西。易云：不家食，利有事於四方
X21n0381_p0609a05║之謂。蓋大聖賢自覺己圓，復欲覺人，靡不舍己從
X21n0381_p0609a06║人，隨緣攝化。書云：予天民之先覺者也，予當以斯
X21n0381_p0609a07║道覺斯民也。若匹夫匹婦，有一不蒙堯舜之澤者，
X21n0381_p0609a08║若己推而置之溝中，故不忍一日之席煖墨黟也。
X21n0381_p0609a09║即化之一字，乃化有歸無，化生成熟，化凡入聖，化
X21n0381_p0609a10║偏會圓，化權歸實，五時調停，一乘載導，皆仰如來
X21n0381_p0609a11║四悉普化而成褫之也。諸國則通於十六，而嚴城
X21n0381_p0609a12║則定於毗耶，樹下即說法親依之處。當時六年苦
X21n0381_p0609a13║行，無上道成，藉乎草樹，及覓機擬法，則觀樹經行。
X21n0381_p0609a14║今遊化息足，亦不離樹。葢塚間樹下，易起無常，且
X21n0381_p0609a15║無覆葢係戀之累。故佛律中十二頭陀，率以塚樹
X21n0381_p0609a16║為住止處。其猶孔子之杏壇乎，各有所取之矣。此
X21n0381_p0609a17║樹在毗耶黎城，雖名樂音，未必稱實。但處隨法轉，
X21n0381_p0609a18║境逐心移。若俗人至此，則惟苦風雨瀟瀟，思鄉千
X21n0381_p0609a19║里。縱有好音，亦成苦境。所謂風聲鶴唳，俱是晉兵
X21n0381_p0609a20║矣。今法王到處，雖櫛風沐雨，尚是住境。何況坐茂
X21n0381_p0609a21║樹以終日，披雄風而微涼。自覺其風吟寶樹，將天
X21n0381_p0609a22║樂而同繁矣。苾蒭草含五德，喻淨眾可知。常隨中
X21n0381_p0609a23║苾蒭菩薩，如風虎雲龍，同佛威儀，固其宜矣。至於
X21n0381_p0609a24║國王臣民，有國有家者，豈無正務，亦隨集樹下耶。
X21n0381_p0609b01║須知悉達太子，乃金輪聖王。四方皈德，萬國來王。
X21n0381_p0609b02║富有四海，貴為天子者。尚棄去尊貴，甘心苦行。況
X21n0381_p0609b03║其下者乎。故其下王臣，莫不仰効法王，不躭富貴。
X21n0381_p0609b04║所謂其君好發者，其臣決捨。如風行草偃，皆能輕
X21n0381_p0609b05║家重法，從佛轉輪也。比如國王曰，何以利吾國。則
X21n0381_p0609b06║大夫必曰，何以利吾家。而士庶人必曰，何以利吾
X21n0381_p0609b07║身。上下交征，利而不顧義矣。至於天龍八部，亦忘
X21n0381_p0609b08║却自己多福多能，多嗔多伎，而為佛禦侮。正同如
X21n0381_p0609b09║來初成正覺，在寂滅道場。四十一位法身大士，及
X21n0381_p0609b10║宿世根熟天龍八部，如陰雲籠月一般。蕭蕭風木
X21n0381_p0609b11║之下，儼然實報莊嚴土矣。樹名樂音，不亦宜乎。而
X21n0381_p0609b12║為說法者，當是說西方本願功德，而為說東方本
X21n0381_p0609b13║願功德之緣起也。
X21n0381_p0609b14║△二、正宗二：一、問又二：一、問佛名差別。
X21n0381_p0609b15║爾時，曼殊室利法王子，承佛威神從座而起，偏袒一
X21n0381_p0609b16║肩右膝著地，向薄伽梵曲躬合掌白言：世尊！惟願演
X21n0381_p0609b17║說如是相類諸佛名號。
X21n0381_p0609b18║爾時，指說彌陀經畢時也。如是相類，類即同也，謂
X21n0381_p0609b19║同於西方如來名號也。△二、問法門功德。
X21n0381_p0609b20║及本大願殊勝功德，令諸聞者業障消除，為欲利樂
X21n0381_p0609b21║像法轉時諸有情故。
X21n0381_p0609b22║本願功德，即是問法門不同。令諸聞者下，乃出求
X21n0381_p0609b23║說之意。意在大悲益人而請，非但好博喜多而已
X21n0381_p0609b24║也。須知此問，即一經大破承題。初問佛名，即攝得
X21n0381_p0609c01║題中藥師瑠璃光如來。次問法門，即攝得題中本
X21n0381_p0609c02║願功德。向下如來開示一大卷經，只完得佛名功
X21n0381_p0609c03║德二章。至於像季轉報利樂，乃法門功德中事，非
X21n0381_p0609c04║離題外別有所說。如此方顯總別相收，義只是一。
X21n0381_p0609c05║或有離題別立除障利樂之說，則是總別徑庭，互
X21n0381_p0609c06║不收攝。非徒文不如，而且理不是矣。△二答三一
X21n0381_p0609c07║贊許。
X21n0381_p0609c08║爾時，世尊讚曼殊室利童子言：善哉！善哉！曼殊室利！
X21n0381_p0609c09║汝以大悲勸請我說諸佛名號、本願功德，為拔業障
X21n0381_p0609c10║所纏有情，利益安樂像法轉時諸有情故。汝今諦聽，
X21n0381_p0609c11║極善思惟，當為汝說。
X21n0381_p0609c12║為拔業障二句，乃釋明大悲勸請語。極善思惟者，
X21n0381_p0609c13║以此經所說願行功德，雖似世諦淺近之談，要其
X21n0381_p0609c14║旨歸，一一皆本諸佛甚深行處而來。當以實相心
X21n0381_p0609c15║行世間事，則事事無非實相。以圓妙心聽佛說法，
X21n0381_p0609c16║則法法無非圓妙。苟不善思，則恐墮於深經淺解，
X21n0381_p0609c17║故當誡之。△二領旨。
X21n0381_p0609c18║曼殊室利言：唯然！願說！我等樂聞。
X21n0381_p0609c19║△三、正說，分二：一、答藥師琉璃佛號，二、答本願功
X21n0381_p0609c20║德法門。今初。
X21n0381_p0609c21║佛告曼殊室利：東方去此過十殑伽沙等佛土，有世
X21n0381_p0609c22║界名淨琉璃，佛號藥師琉璃光如來、應、正等覺、明行
X21n0381_p0609c23║圓滿、善逝、世間解、無上士、調御丈夫、天人師、佛、薄伽
X21n0381_p0609c24║梵。
X21n0381_p0610a01║殑伽即恒河。七佛經中，從四殑伽數至第七尊，則
X21n0381_p0610a02║正過十殑伽沙佛土。此河名天堂來，有二因緣：一、
X21n0381_p0610a03║是天女下主此河，由神彰名，故名天堂來。大品中
X21n0381_p0610a04║有河天品是也。二、由此河之水，從阿耨達池分流
X21n0381_p0610a05║而下，發源處高，人民不測其源，故名此水為天堂
X21n0381_p0610a06║來。秖如我土之水，皆由雪山發來，至積石山高峻，
X21n0381_p0610a07║水入地中，行至黃河口上湧出，為中國水源。而世
X21n0381_p0610a08║人亦不知其發源由來，但曰：黃河之水，天上來耳。
X21n0381_p0610a09║夫下難測上，奚翅水哉？即今西天目誌載：人居山
X21n0381_p0610a10║頂，但見山下一片白雲中，作嬰兒鳴。而山下人，已
X21n0381_p0610a11║見天上轟雷大雨，不可測識矣。上答佛名竟。△二、
X21n0381_p0610a12║答本願功德法門，分二：一、正答本願功德，二、委明
X21n0381_p0610a13║功德利樂。初又二：一、詳出十二大願，又三：一、標。
X21n0381_p0610a14║曼殊室利！彼世尊藥師瑠璃光如來，本行菩薩道時，
X21n0381_p0610a15║發十二大願，令諸有情所求皆得。
X21n0381_p0610a16║△二、釋。凡諸別願，皆約四諦。願不依諦，名為狂願。
X21n0381_p0610a17║故今佛十二，亦即四諦也。或謂十二願中，一一具
X21n0381_p0610a18║四，則須於苦中增樂，樂中贅苦，扭合勉強，不順現
X21n0381_p0610a19║文。現文灼然是四諦義，不可約混濫釋也。分三：一、
X21n0381_p0610a20║依滅諦。二、願。
X21n0381_p0610a21║第一大願，願我來世得阿耨多羅三藐三菩提時，自
X21n0381_p0610a22║身光明熾然照耀無量無數無邊世界，以三十二大
X21n0381_p0610a23║丈夫相、八十隨形莊嚴其身，令一切有情如我無異。
X21n0381_p0610a24║第二大願，願我來世得菩提時，身如琉璃，內外明徹，
X21n0381_p0610b01║淨無瑕穢，光明廣大，功德巍巍，身善安住，焰網莊嚴
X21n0381_p0610b02║過於日月，幽冥眾生悉蒙開曉，隨意所趣作諸事業。
X21n0381_p0610b03║此二願即佛道無上誓願，成熾然照耀，如淨瑠璃
X21n0381_p0610b04║光明功德。焰網莊嚴者，正成報身佛道，如華嚴之
X21n0381_p0610b05║雲臺寶網，法華之光明遍照身也。若論小乘四諦，
X21n0381_p0610b06║以苦集滅道為次第，則藏教聲聞以苦為初門也。
X21n0381_p0610b07║若緣覺以集為初門，菩薩以道為初門，通菩薩以
X21n0381_p0610b08║滅為初門，別菩薩以界外道諦為初門。今是唯圓
X21n0381_p0610b09║佛乘，故以界外無作滅諦為初門耳。△二、依道諦
X21n0381_p0610b10║三願。一、約慧明道。
X21n0381_p0610b11║第三大願，願我來世得菩提時，以無量無邊智慧方
X21n0381_p0610b12║便，令諸有情皆得無盡所受用物，莫令眾生有所乏
X21n0381_p0610b13║少。
X21n0381_p0610b14║智慧方便，即淨名有方便慧解、有慧方便解，權實
X21n0381_p0610b15║二智悉皆具足故，能稱法界眾生所求，皆滿其願
X21n0381_p0610b16║無令乏少。△二約定明道。
X21n0381_p0610b17║第四大願：願我來世得菩提時，若諸有情行邪道者，
X21n0381_p0610b18║悉令安住菩提道中；若行聲聞、獨覺乘者，皆以大乘
X21n0381_p0610b19║而安立之。
X21n0381_p0610b20║安住菩提，安立大乘，即是安置諸子。秘密藏中未
X21n0381_p0610b21║嘗不具三學，今以行邪道者入菩提道，即是令邪
X21n0381_p0610b22║定聚眾生入正定聚，故為定學。法華云：佛自住大
X21n0381_p0610b23║乘，定慧力莊嚴，以此度眾生。即是以九種大禪，禪
X21n0381_p0610b24║即實相，而安立小乘，謂之智亦可，謂之定亦可。但
X21n0381_p0610c01║前願是慧，後願是戒，判此屬定，上符佛旨，下順修
X21n0381_p0610c02║行。又復大涅槃經聖行品，唯以戒定慧三為證天
X21n0381_p0610c03║行之因，今以戒定慧三為克滅諦之本，莫不一契。
X21n0381_p0610c04║△三、約戒明道。
X21n0381_p0610c05║第五大願，願我來世得菩提時，若有無量無邊有情，
X21n0381_p0610c06║於我法中修行梵行，一切皆令得不缺戒，具三聚戒。
X21n0381_p0610c07║設有毀犯，聞我名已，還得清淨，不墮惡趣。
X21n0381_p0610c08║大經根本十戒，具足三聚，所謂不破、不穿、不缺、不
X21n0381_p0610c09║雜，乃至無上道戒。今言不缺，則舉律儀戒中一種
X21n0381_p0610c10║事戒。次具三聚，則圓滿戒、波羅蜜、無上道矣。小乘
X21n0381_p0610c11║空、有二宗，各釋不同。或云：戒屬心聚、色聚、非色非
X21n0381_p0610c12║心聚，名三聚戒。今是大乘攝律儀、攝善法、攝饒益
X21n0381_p0610c13║有情之三聚也。犯戒者必墮惡趣，如斷多羅才，更
X21n0381_p0610c14║不復生。今以聞佛名故，不墮惡趣，則是兩種大緣
X21n0381_p0610c15║而得懺悔：一者、最初元在藥師法中持戒功德；二
X21n0381_p0610c16║者、聞藥師名，如阿伽陀藥，徧治眾病，故能起死回
X21n0381_p0610c17║生，不墮大辟。上之三願，皆依道諦而發，所謂法門
X21n0381_p0610c18║無量誓願學。言無量，則有八萬四千三昧、陀羅尼
X21n0381_p0610c19║門、三十七道品、四教、六度不同。而今但出三學者，
X21n0381_p0610c20║以此三學徧能攝盡一切法門故也。如止觀道品
X21n0381_p0610c21║調適中辨，而集註中亦稍引示，檢之可知。但他經
X21n0381_p0610c22║願學法門惟為自己，此經法門俱為利生不同耳。
X21n0381_p0610c23║問：既依涅槃及順修行，當以戒學為先，今何先慧？
X21n0381_p0610c24║答：今是圓佛所修聖道，貴乎先得權實二智，普應
X21n0381_p0611a01║眾生之求。況三學中，智能斷惑，智能證理，自行化
X21n0381_p0611a02║他，此急先務，故居其首。△三、依苦集共七願為三：
X21n0381_p0611a03║一、先出三苦。一、根缺。
X21n0381_p0611a04║第六大願：願我來世得菩提時，若諸有情，其身下劣，
X21n0381_p0611a05║諸根不具，醜陋頑愚，盲聾瘖瘂，攣躄背僂，白癩顛狂，
X21n0381_p0611a06║種種病苦，聞我名已，一切皆得端正黠慧，諸根完具，
X21n0381_p0611a07║無諸疾苦。
X21n0381_p0611a08║△二貧窮。
X21n0381_p0611a09║第七大願，願我來世得菩提時，若諸有情，眾病逼切，
X21n0381_p0611a10║無救無歸，無醫無藥，無親無家，貧窮多苦，我之名號，
X21n0381_p0611a11║一經其耳，眾病悉除，身心安樂，家屬資具，悉皆豐足，
X21n0381_p0611a12║乃至證得無上菩提。
X21n0381_p0611a13║△三女身
X21n0381_p0611a14║第八大願，願我來世得菩提時，若有女人，為女百惡
X21n0381_p0611a15║之所逼惱，極生厭離，願捨女身，聞我名已，一切皆得
X21n0381_p0611a16║轉女成男，具丈夫相，乃至證得無上菩提。
X21n0381_p0611a17║已上三願，并下十、十一、十二三願，皆眾生無邊誓
X21n0381_p0611a18║願，度之大悲拔苦。但此悲體圓，悲必具慈，故拔苦
X21n0381_p0611a19║已，莫不與樂。正藥樹一沾，不惟療瘵，且得飛昇。但
X21n0381_p0611a20║與樂中益有淺深之別，根缺者即具諸根，貧窮者
X21n0381_p0611a21║即得豐足，女身者即成丈夫，皆敵對相翻屬。對治
X21n0381_p0611a22║為人兩悉檀，淺益；若成無上菩提，即第一義，深遠
X21n0381_p0611a23║益也。△二間、明集諦。
X21n0381_p0611a24║第九大願：願我來世得菩提時，令諸有情出魔罥網，
X21n0381_p0611b01║解脫一切外道纏縛。若墮種種惡見稠林，皆當引攝
X21n0381_p0611b02║置於正見，漸令修習諸菩薩行，速證無上正等菩提。
X21n0381_p0611b03║此一、依集諦發煩惱無盡誓願，斷一切纏縛種種
X21n0381_p0611b04║稠林，正示煩惱無盡之相也。良由一妄之後，眾惑
X21n0381_p0611b05║雲興，所謂五鈍、五利、十纏、十使、六十二見、百八煩
X21n0381_p0611b06║惱，乃至八萬四千塵勞生滅，結縛眾生，沉淪苦海，
X21n0381_p0611b07║無解脫時，故喻如稠林，目為纏縛耳。魔王著愛，多
X21n0381_p0611b08║貪眷屬，嘗以彌天大網籠罩眾生。外道著見，如狂
X21n0381_p0611b09║瀾颺起，觸境即生，牽生三有，令不得出，如稠林纏
X21n0381_p0611b10║縛，故言魔外，則舉著見思之彌極者也。而藥師一
X21n0381_p0611b11║名功德，能伏愛、見二論，遍破通、別見、思，故云出網
X21n0381_p0611b12║解脫也。問：藥師功德，但破見、思耶？答：三惑俱破，塵
X21n0381_p0611b13║沙即是習氣，而無明名同體見、思，故但云破見、思
X21n0381_p0611b14║惑，則界內外三惑均消也。問：依集諦發，為有幾願？
X21n0381_p0611b15║答：若依祖誥，惑與業俱，搆造眾罪，俱招感相，則下
X21n0381_p0611b16║邊第十一造諸惡業，亦集諦攝。今以下願飢渴所
X21n0381_p0611b17║逼，仍屬報苦，故即見、思惑示集諦之體也。問：苦、集
X21n0381_p0611b18║兩願，何多少不次？答：如來對境立願，隨便舉發，前
X21n0381_p0611b19║後多少，皆無在也。今以集諦一願，間于拔苦六願
X21n0381_p0611b20║之中者，正以見前後報苦，皆由惑造，若能斷惑，則
X21n0381_p0611b21║如釜底抽薪，眾苦氷消矣。況言藥師，則以拔現報
X21n0381_p0611b22║病苦為急先務，故拔苦備詳六種，而斷集只出一
X21n0381_p0611b23║願。△三重出三苦三一刑戮
X21n0381_p0611b24║第十大願，願我來世得菩提時，若諸有情，王法所加，
X21n0381_p0611c01║縛錄鞭撻，繫閉牢獄，或當刑戮，及餘無量災難陵辱，
X21n0381_p0611c02║悲愁煎逼，身心受苦，若聞我名，以我福德威神力故，
X21n0381_p0611c03║皆得解脫一切憂苦。
X21n0381_p0611c04║身心受苦句，是總結上一切諸苦，而對治中云解
X21n0381_p0611c05║脫一切憂苦，乃謹對上身心二字。葢在心名憂，在
X21n0381_p0611c06║身名苦，意根名憂，五根名苦，懼於後果為憂，嬰於
X21n0381_p0611c07║現報為苦，求救無術名憂，痛苦切膚名苦故也。△
X21n0381_p0611c08║二、無食。
X21n0381_p0611c09║第十一大願：願我來世得菩提時，若諸有情飢渴所
X21n0381_p0611c10║惱，為求食故造諸惡業，得聞我名專念受持，我當先
X21n0381_p0611c11║以上妙飲食飽足其身，後以法味畢竟安樂而建立
X21n0381_p0611c12║之。
X21n0381_p0611c13║安樂名涅槃，通於十界，如地獄有溫凊之安樂，亦
X21n0381_p0611c14║名涅槃。乃至二乘偏空，涅槃皆不畢竟，獨如來名
X21n0381_p0611c15║畢竟安樂涅槃也。建立者，對無食惡人而來，其本
X21n0381_p0611c16║無安樂根性，今佛為之下種。無者尚與下種，況宿
X21n0381_p0611c17║有善根者哉？△三無衣。
X21n0381_p0611c18║第十二大願，願我來世得菩提時，若諸有情貧無衣
X21n0381_p0611c19║服，蚊蝱寒熱晝夜逼惱，若聞我名專念受持，如其所
X21n0381_p0611c20║好即得種種上妙衣服，亦得一切寶莊嚴具，華鬘、塗
X21n0381_p0611c21║香、皷樂、眾伎，隨心所翫皆令滿足。
X21n0381_p0611c22║寶莊嚴具等，即實報土中，雲臺寶網，天衣妙觸。而
X21n0381_p0611c23║如其所好，隨心滿足者，即法華各賜大車，普門隨
X21n0381_p0611c24║類現身之意。如上拔苦六願，雖無輕重，然根缺貧
X21n0381_p0612a01║窮女人，世間甚多，而犯刑凍餒，世間略少。大悲心
X21n0381_p0612a02║中，雖云等拔，而不無先多後少之宜。又復皆稱大
X21n0381_p0612a03║願者，一一皆拔苦盡，一一皆成佛道也。△三、結。
X21n0381_p0612a04║曼殊室利！是為彼世尊藥師琉璃光如來、應、正等覺
X21n0381_p0612a05║行菩薩道時，所發十二微妙上願。
X21n0381_p0612a06║△二、結示功德莊嚴三：一、結廣。
X21n0381_p0612a07║復次，曼殊室利！彼世尊藥師琉璃光如來本行菩薩
X21n0381_p0612a08║道時所發大願，及彼佛土功德莊嚴，我若一劫若一
X21n0381_p0612a09║劫餘說不能盡。
X21n0381_p0612a10║△二、示略二：一、依報。
X21n0381_p0612a11║然彼佛土一向清淨，無有女人，亦無惡趣及苦音聲，
X21n0381_p0612a12║琉璃為地，金繩界道，城闕、宮閣、軒窓、羅網皆七寶成，
X21n0381_p0612a13║亦如西方極樂世界，功德莊嚴等無差別。
X21n0381_p0612a14║然者，從廣出略之詞。葢言功德廣大，雖說不能盡
X21n0381_p0612a15║然，不妨撮廣大以略示依正之相，故云然也。亦無
X21n0381_p0612a16║惡趣，亦如西方，正對最初文殊所問，惟願演說如
X21n0381_p0612a17║是相類本願功德之問，又顯序中而為說法之句，
X21n0381_p0612a18║乃說淨土法門矣。△二正報。
X21n0381_p0612a19║於其國中有二菩薩摩訶薩，一名日光遍照，二名月
X21n0381_p0612a20║光徧照，是彼無量無數菩薩眾之上首，次補佛處，悉
X21n0381_p0612a21║能持彼世尊藥師瑠璃光如來正法寶藏。
X21n0381_p0612a22║△三勸生
X21n0381_p0612a23║是故，曼殊室利！諸有信心善男子、善女人等，應當願
X21n0381_p0612a24║生彼佛世界。
X21n0381_p0612b01║佛贊西方如來功德莊嚴已，極口相勸，發願往生。
X21n0381_p0612b02║今東方既與西方等無差別，固當普勸，發願往生。
X21n0381_p0612b03║△二、委明功德利樂。已上但答藥師名號本願，而
X21n0381_p0612b04║未委顯名願之下功德利益。故今約聞名、神呪、修
X21n0381_p0612b05║供三端，委顯功德。復假解脫菩薩之請，而開示像
X21n0381_p0612b06║季有情轉報脫苦之神騐。單複稠疊，宣揚發洩。大
X21n0381_p0612b07║意只顯藥師如來名願內之功德二字，非名願之
X21n0381_p0612b08║外別有所說，亦非總題之外別說像季利樂也。倘
X21n0381_p0612b09║更離題別科，則為離本之枝，血脉不貫矣。問：前於
X21n0381_p0612b10║本願之下，已出功德莊嚴四字矣，今胡重明？答：前
X21n0381_p0612b11║但結成名號本願，非正明功德，故云說不能盡。略
X21n0381_p0612b12║示其槩，如西方而已。何曾委明藥師與拔之能，功
X21n0381_p0612b13║德之細哉？則知上文雖是結示，其意已是略標。至
X21n0381_p0612b14║下重重委釋，於義更清。為二：一、聞修遍拔三障功
X21n0381_p0612b15║德，二、像季別轉報障利樂。初又二：一、詳與拔功德，
X21n0381_p0612b16║二、出功德宗本。初又三：一、約聞名以顯功德，二、約
X21n0381_p0612b17║神呪以顯功德，三、約修供以顯功德。初又二：一、拔
X21n0381_p0612b18║三毒功為三，一、拔愚癡為二，一、轉貪癡。拔三毒中，
X21n0381_p0612b19║一一皆先出病苦根本之惑。次明因惑造業，因業
X21n0381_p0612b20║感報，直至沉疴，勢在不救。然後以藥師一種名願
X21n0381_p0612b21║之力，如阿伽陀藥，藥到病除，敵體相翻，起死回生，
X21n0381_p0612b22║以顯其功。苦既拔已，即與妙樂，樂分淺深，或得生
X21n0381_p0612b23║善，或得第一義，直至究竟而後已。以顯藥師名願
X21n0381_p0612b24║之下，功德不貲，至矣盡矣。章章皆爾，不必細科。
X21n0381_p0612c01║爾時，世尊復告曼殊室利童子言：曼殊室利！有諸眾
X21n0381_p0612c02║生不識善惡惟懷貪恡，不知布施及施果報，愚癡無
X21n0381_p0612c03║智闕於信根，多聚財寶勤如守護，見乞者來其心不
X21n0381_p0612c04║喜，設不獲已而行施時，如割身肉深生痛惜。復有無
X21n0381_p0612c05║量慳貪有情積集資財，於其自身尚不受用，何況能
X21n0381_p0612c06║與父母、妻子、奴婢、作使及來乞者？彼諸有情從此命
X21n0381_p0612c07║終，生餓鬼界或傍生趣，由昔人間曾得暫聞藥師瑠
X21n0381_p0612c08║璃光如來名故，今在惡趣暫得憶念彼如來名，即於
X21n0381_p0612c09║念時從彼處沒，還生人中得宿命念，畏惡趣苦不樂
X21n0381_p0612c10║欲樂，好行惠施讚歎施者，一切所有悉無貪惜，漸次
X21n0381_p0612c11║尚能以頭、目、手、足、血、肉、身分施來求者，況餘財物？
X21n0381_p0612c12║貪恡愚癡是內惑，多聚財寶是貪之外相，勤加守
X21n0381_p0612c13║護是恡之外相，自不受用是愚癡外相，皆業也。生
X21n0381_p0612c14║餓鬼、傍生，即因貪恡之業以招報，因果不爽。昔時
X21n0381_p0612c15║暫聞，今復暫念，即種有淺深，故獲分厚薄，然猶愈
X21n0381_p0612c16║於不聞者矣。故此聞字，即曾染指藥師者也。昔時
X21n0381_p0612c17║少捨，如割身肉，今捨血肉，如棄涕唾，凡聖霄壤矣。
X21n0381_p0612c18║亦是經中字眼照暎之妙。△二邪見。
X21n0381_p0612c19║復次，曼殊室利！若諸有情雖於如來受諸學處而破
X21n0381_p0612c20║尸羅；有雖不破尸羅而破執則；有於尸羅軌則雖得
X21n0381_p0612c21║不壞，然毀正見；有雖不毀正見而棄多聞，於佛所說
X21n0381_p0612c22║契經深義不能解了；有雖多聞而增上慢，由增上慢
X21n0381_p0612c23║覆蔽心故，自是非他，嫌謗正法，為魔伴黨。如是愚人
X21n0381_p0612c24║自行邪見，復令無量俱胝有情墮大險坑，此諸有情
X21n0381_p0613a01║應於地獄、傍生、鬼趣流轉無窮。若得聞此藥師瑠璃
X21n0381_p0613a02║光如來名號，便捨惡行，修諸善法，不墮惡趣。設有不
X21n0381_p0613a03║能捨諸惡行，修行善法，墮惡趣者，以彼如來本願威
X21n0381_p0613a04║力，令其現前暫聞名號，從彼命終還生人趣，得正見
X21n0381_p0613a05║精進，善調意樂，便能捨家趣於非家，如來法中受持
X21n0381_p0613a06║學處，無有毀犯，正見多聞，解甚深義，離增上慢，不謗
X21n0381_p0613a07║正法，不為魔伴，漸次修行諸菩薩行，速得圓滿。
X21n0381_p0613a08║此屬僧倫法道流弊，直至邪見墮惡而後已。佛之
X21n0381_p0613a09║所以必不捨此而令暫聞名號者，以其最初元于
X21n0381_p0613a10║如來法中受戒定慧學處故也。餘皆可可知。△二、
X21n0381_p0613a11║慳妬
X21n0381_p0613a12║復次，曼殊室利！若諸有情慳貪、嫉妬、自讚毀他，當墮
X21n0381_p0613a13║三惡趣中，無量千歲受諸劇苦；受劇苦已，從彼命終
X21n0381_p0613a14║來生人間，作牛、馬、駝、驢，恒被鞭撻，飢渴逼惱，又常負
X21n0381_p0613a15║重隨路而行；或得為人，生居下賤，作人奴婢，受他驅
X21n0381_p0613a16║役，恒不自在。若昔人中曾聞世尊藥師瑠璃光如來
X21n0381_p0613a17║名號，由此善因，今復憶念，至心歸依，以佛神力，眾苦
X21n0381_p0613a18║解脫，諸根聰利，智慧多聞，恒求勝法，常遇善友，永斷
X21n0381_p0613a19║魔罥，破無明殻，竭煩惱河，解脫一切生、老、病、死、憂、愁、
X21n0381_p0613a20║苦、惱。
X21n0381_p0613a21║嫉妬之相，起於慳貪，因貪利位，形於口四，則自贊
X21n0381_p0613a22║毀他，如上官大夫之纔屈原是也。夫貪人財物，固
X21n0381_p0613a23║當以身力血肉償他宿負，而恒不自在受他鞭打
X21n0381_p0613a24║者，則當時強取人物，必以刀杖嚇取，或以謗令受
X21n0381_p0613b01║累不安，故今又當以不自在受鞭打還之矣。△三、
X21n0381_p0613b02║瞋惡。
X21n0381_p0613b03║復次，曼殊室利！若諸有情好喜乖離，更相鬬訟惱亂
X21n0381_p0613b04║自他，以身語意造作增長種種惡業，展轉常為不饒
X21n0381_p0613b05║益事互相謀害，告召山林樹塚等神，殺諸眾生取其
X21n0381_p0613b06║血肉，祭祀藥叉、羅剎娑等，書怨人名作其形像，以惡
X21n0381_p0613b07║呪術而呪詛之，魘魅蠱道呪起屍鬼，令斷彼命及壞
X21n0381_p0613b08║其身。是諸有情若得聞此藥師瑠璃光如來名號，彼
X21n0381_p0613b09║諸惡事悉不能害，一切展轉皆起慈心，利益安樂無
X21n0381_p0613b10║損害意及嫌恨心，各各歡悅，於自所受生於喜足，不
X21n0381_p0613b11║相侵陵互為饒益。
X21n0381_p0613b12║好乖喜離，即是嗔心內相。世人皆好和喜合，而此
X21n0381_p0613b13║人嗔心所使，偏喜與人乖違遠離，時時欲害一切，
X21n0381_p0613b14║與之為冤為仇。更相鬬訟下，即是嗔之外相。分二：
X21n0381_p0613b15║一陽起鬬訟，二陰起毒害。葢陽力不足，而嗔心益
X21n0381_p0613b16║盛，勢必至於告陰狀，呪起屍矣。復言更相互相者，
X21n0381_p0613b17║正舉世間皆盲嗔對觸，無一有智慧人也。聞佛名
X21n0381_p0613b18║而諸惡莫害者，指前所害之人，不受其害也。如普
X21n0381_p0613b19║門品中所云。但今云皆起慈心，互為饒益，較勝彼
X21n0381_p0613b20║耳。慈心正治嗔障，而無嗔恨，即不喜乖離也。此中
X21n0381_p0613b21║不出報病者，造罪至此，必墮三途，不言可知矣。拔
X21n0381_p0613b22║三毒惡病以明藥功竟。△二、生二善德為二：一、助
X21n0381_p0613b23║生淨善又二：一、出機。
X21n0381_p0613b24║復次，曼殊室利！若有四眾苾蒭、苾蒭尼、鄔波索迦、鄔
X21n0381_p0613c01║波斯迦，及餘淨信善男子、善女人等，有能受持八分
X21n0381_p0613c02║齋戒，或經一年或復三月受持學處，以此善根願生
X21n0381_p0613c03║西方極樂世界無量壽佛所，聽聞正法而未定者。
X21n0381_p0613c04║未定二字，乃是感叩藥師之機。△二、示應，為二：一、
X21n0381_p0613c05║遠生淨土。
X21n0381_p0613c06║若聞世尊藥師瑠璃光如來名號，臨命終時有八大
X21n0381_p0613c07║菩薩，其名曰：文殊師利菩薩、觀世音菩薩、得大勢菩
X21n0381_p0613c08║薩、無盡意菩薩、寶檀華菩薩、藥王菩薩、藥上菩薩、彌
X21n0381_p0613c09║勒菩薩。是八大菩薩乘空而來示其道路，即於彼界
X21n0381_p0613c10║種種雜色眾寶華中自然化生。
X21n0381_p0613c11║助往生中，或是淨土請主，或是西方輔弼，或是藥
X21n0381_p0613c12║師同願，或是忍土儲君，皆同一願力，接引後昆之
X21n0381_p0613c13║賢也可知。△二近生十善
X21n0381_p0613c14║或有因此生於天上，雖生天上而本善根亦未窮盡，
X21n0381_p0613c15║不復更生諸餘惡趣。天上壽盡還生人間，或為輪王
X21n0381_p0613c16║統攝四洲威德自在，安立無量百千有情於十善道。
X21n0381_p0613c17║或生剎帝利、婆羅門、居士大家，多饒財寶倉庫盈溢，
X21n0381_p0613c18║形相端正眷屬具足，聰明智慧勇徤威猛如大力士。
X21n0381_p0613c19║家字不當作姑字讀。△二、女轉男身。
X21n0381_p0613c20║若是女人得聞世尊藥師瑠璃光如來名號，至心受
X21n0381_p0613c21║持，於後不復更受女身。
X21n0381_p0613c22║菩薩修行，至阿僧伽滿，方得離女身障。今聞佛名，
X21n0381_p0613c23║即得遠離，其德何如哉？又生善中，雖但約報，然必
X21n0381_p0613c24║具足內心因緣善業，始得克果。總科遍拔三障，意
X21n0381_p0614a01║可知也。△二、約神呪以顯功德。諸佛攝化，有顯、密
X21n0381_p0614a02║二輪。如醫人治病，有丸、劑二藥。已上詳示本願功
X21n0381_p0614a03║德，皆顯治眾生三障之病，生二善之德。如煎劑羅
X21n0381_p0614a04║列，以教化狂子者也。脫有世智自用，嫌藥寒熱，妄
X21n0381_p0614a05║生去取，而不肯服，則為搗篩和合，成一彈丸，於一
X21n0381_p0614a06║塵內，具足眾氣。能服之者，功與顯同。故有密輪神
X21n0381_p0614a07║呪之說。唐譯元無從此至勿令癈忘四百餘字。後
X21n0381_p0614a08║人取七佛經中之文，而足於此。所以顯此經二輪
X21n0381_p0614a09║竝運，合則雙美也。為三：一、示意，二、正說，三、結勸。今
X21n0381_p0614a10║初。
X21n0381_p0614a11║復次，曼殊室利！彼藥師瑠璃光如來得菩提時，由本
X21n0381_p0614a12║願力，觀諸有情遇眾病苦，瘦𤼣乾消、黃熱等病，或被
X21n0381_p0614a13║魘魅、蠱毒所中，或復短命，或時橫死，欲令是等病苦
X21n0381_p0614a14║消除，所求願滿。
X21n0381_p0614a15║乾消即渴消，病相如所害。瑜伽云：一滴清涼水，能
X21n0381_p0614a16║除飢渴消是也。治病是功，所求願滿一句，即生善
X21n0381_p0614a17║德。△二、正說二：一、入定。
X21n0381_p0614a18║時彼世尊入三摩地，名曰除滅一切眾生苦惱。既入
X21n0381_p0614a19║定已，於肉髻中出大光明。
X21n0381_p0614a20║△二說呪。
X21n0381_p0614a21║光中演說大陀羅尼曰：南無薄伽伐帝。鞞殺社。窶嚕
X21n0381_p0614a22║薜琉璃。鉢剌婆。喝囉闍也。怛他揭多耶。阿囉訶諦。三
X21n0381_p0614a23║藐三菩提耶。怛姪他。唵。鞞殺逝。鞞殺逝。鞞殺社。三曼
X21n0381_p0614a24║揭諦。莎訶
X21n0381_p0614b01║密呪各有所為，天台大師約四悉檀釋，不必煩引。
X21n0381_p0614b02║前已顯說本願功德無二無別，但約密談愈彰深
X21n0381_p0614b03║秘，故顯了詮復秘密示耳。今且先消章句。前是皈
X21n0381_p0614b04║敬之詞，亦通解脫。從怛姪他下，方是密語。南無翻
X21n0381_p0614b05║皈依。薄伽伐帝，即通序初薄伽梵三字，名含六義，
X21n0381_p0614b06║是故不翻。或云婆伽梵，或云婆伽伐，梵音楚夏也。
X21n0381_p0614b07║前但三字，今多一帝字，是梵音引聲奢切也。密部
X21n0381_p0614b08║中或云巴葛瓦，或發葛瓦帝，皆是此義。以由玄奘
X21n0381_p0614b09║法師重歷五天，徧學梵音，故回唐新譯，音字稍異
X21n0381_p0614b10║耳。鞞殺社窶嚕，即藥師薜琉璃，又云吠琉璃，名帝
X21n0381_p0614b11║青寶。鉢喇婆，喝囉闍也。合讀之，即琉璃光世尊。怛
X21n0381_p0614b12║他揭多耶，翻如來。阿囉訶帝，翻應供。三藐三勃陀
X21n0381_p0614b13║耶，翻正徧知。聯絡其詞而讀之，則曰皈依具六義
X21n0381_p0614b14║之藥師、瑠璃光、如來、應供、正徧知也。夫將說此呪，
X21n0381_p0614b15║必先皈敬，既皈敬已，即當說之，故曰怛姪他。此三
X21n0381_p0614b16║字翻為即說呪曰四字。唵字以下，是正說密言。下
X21n0381_p0614b17║地難知，呪功在乎除苦滿願，呪體即是甚深行處。
X21n0381_p0614b18║光中音聲朗朗，而初非文字之相；言外妙義泠泠，
X21n0381_p0614b19║而亦不離文門顯寔。髻中放光，光非青黃赤白，非
X21n0381_p0614b20║色而色，色而非色。今則聲而非聲，非聲而聲，不即
X21n0381_p0614b21║不離，唯佛究竟。和盤托出，莫顯於斯。此一粒靈丹，
X21n0381_p0614b22║徧治三障，惡疾頓長，地住法身。四悉釋者，約外相
X21n0381_p0614b23║耳。△三、結勸二：初、略結功德。
X21n0381_p0614b24║爾時，光中說此呪已，大地震動，放大光明，一切眾生
X21n0381_p0614c01║病苦皆除，受安隱樂。
X21n0381_p0614c02║除病是功，受樂是德。△二、廣結勸修。
X21n0381_p0614c03║曼殊室利！若見男子、女人有病苦者，應當一心為彼
X21n0381_p0614c04║病人常清淨澡漱，或食、或藥、或無蟲水，呪一百八遍
X21n0381_p0614c05║與彼服食，所有病苦悉皆消滅。若有所求致心念誦，
X21n0381_p0614c06║皆得如是無病延年，命終之後生彼世界，得不退轉
X21n0381_p0614c07║乃至菩提。是故，曼殊室利！若有男子、女人於彼藥師
X21n0381_p0614c08║琉璃光如來至心殷重恭敬供養者，常持此呪勿令
X21n0381_p0614c09║廢忘。
X21n0381_p0614c10║病除是功，生彼世界是德，與前顯說功德孱齊。是
X21n0381_p0614c11║故以下，又是勸詞也。約神呪以顯功德竟。△三、約
X21n0381_p0614c12║修供以顯功德。如上聞名持呪，但屬口耳之益。縱
X21n0381_p0614c13║至九亦同彰，亦只名字開解而已。未起觀行薰修，
X21n0381_p0614c14║究竟甚深，行處難克。比如火宅煩渴，雖見清水，稍
X21n0381_p0614c15║慰中心。若不挹飲，難解枯焦。故今重示修供、書寫、
X21n0381_p0614c16║受持、解義等五品觀行修功，以求佛法性水，解無
X21n0381_p0614c17║明渴，趣甚深理。夫聞名得益，是教經開解。修供功
X21n0381_p0614c18║德，是行經起修。圓滿菩提，是理經證果。進由鴻漸，
X21n0381_p0614c19║修分六即。自淺之深，法應爾也。為二：一、略示功德，
X21n0381_p0614c20║二、廣顯功德。初又二：一、修供生善德。
X21n0381_p0614c21║復次，曼殊室利！若有淨信男子、女人，得聞藥師琉璃
X21n0381_p0614c22║光如來、應、正等覺所有名號，聞已誦持，晨嚼齒木澡
X21n0381_p0614c23║漱清淨，以諸香華、燒香、塗香，作眾伎樂供養形像，於
X21n0381_p0614c24║此經典若自書、若教人書，一心受持聽聞其義，於彼
X21n0381_p0615a01║法師應修供養，一切所有資身之具，悉皆施與勿令
X21n0381_p0615a02║乏少，如是便蒙諸佛護念，所求願滿乃至菩提。
X21n0381_p0615a03║得聞名號，是牒已前聞名開解事也。聞已誦持下，
X21n0381_p0615a04║是勸眾生依解起行，以求淨法性水，滌除五住煩
X21n0381_p0615a05║惱也。然修行之下，必具生善滅惡功德，故師資互
X21n0381_p0615a06║相酬酢而顯出之。行求願滿一句，即是略標生善
X21n0381_p0615a07║之德，至下方廣示滿願之相，曰求富饒得富饒，求
X21n0381_p0615a08║男女得男女等也。乃至菩提，即生善中之第一義
X21n0381_p0615a09║益。斯為由行證理，證起行絕之理經矣。△二、傳通
X21n0381_p0615a10║滅惡功為三：一、發願通經。
X21n0381_p0615a11║爾時，曼殊室利童子白佛言：世尊！我當誓於像法轉
X21n0381_p0615a12║時，以種種方便，令諸淨信善男子、善女人等，得聞世
X21n0381_p0615a13║尊藥師琉璃光如來名號，乃至睡中亦以佛名覺悟
X21n0381_p0615a14║其耳。
X21n0381_p0615a15║聞佛所說五等熏修，功德叵大，即發僧那流通寶
X21n0381_p0615a16║號，以令永永聞修，俱至菩提。種種方便，即同觀音
X21n0381_p0615a17║普門設化，現十界身而為說法，令得聞名。或為夫
X21n0381_p0615a18║妻子女，善友知識，循循善誘，汲引令聞。乃至睡中
X21n0381_p0615a19║者，乃至二字，超略之詞。或于春夏秋冬，或于行住
X21n0381_p0615a20║坐立，語默作作等時，令得聞名。倘此人于上一切
X21n0381_p0615a21║時處不能得聞，乃於睡中亦令得聞也。亦之一字，
X21n0381_p0615a22║乃對非睡時說。睡處尚令得聞，況不睡時耶？足見
X21n0381_p0615a23║文殊智巧悲深，不捨頑冥，必令度脫也。此有兩意：
X21n0381_p0615a24║一者為愚癡凡夫數趨趨處，竟無片暇可度，宜于
X21n0381_p0615b01║睡中令聞，而不於行住坐中為說也。二者惡人深
X21n0381_p0615b02║執邪見，佛法難入，縱使為說，其亦輕忽而不信受。
X21n0381_p0615b03║故于睡中點悟，則是清明之氣猶存，自然佛名可
X21n0381_p0615b04║逗，而驚信忽生。如於沸湯取物，必假一碗冷水，入
X21n0381_p0615b05║處下手可探也。所以一切賢聖，既於睡夢三界設
X21n0381_p0615b06║化，多以夢幻法門度生。金光明夢金鼓而宣懺悔，
X21n0381_p0615b07║大涅槃夢羅剎而進道心，準提經以夢吐黑飯為
X21n0381_p0615b08║滅罪之相，方等經以夢十二王而入懺門，地藏則
X21n0381_p0615b09║夢入地獄而大願陡發，法華夢證聖位而弘經相
X21n0381_p0615b10║成，漢顯宗夢金人而流通像法，古國王夢臨刑以
X21n0381_p0615b11║增進道心。二十年南柯太守，九十歲拜將封王。善
X21n0381_p0615b12║哉！聖賢託睡夢以點醒夢人之妙法也，又焉知非
X21n0381_p0615b13║文殊普門大願中之善巧方便耶？如上所引，睡中
X21n0381_p0615b14║點化，亦具四悉檀益可知。△二傳通滅惡。
X21n0381_p0615b15║世尊！若於此經受持、讀誦，或復為他演說、開示，若自
X21n0381_p0615b16║書、若教人書，恭敬、尊重，以種種華香、塗香、抹香、燒香、
X21n0381_p0615b17║華鬘、瓔珞、旛蓋、伎樂而為供養，以五色綵作囊盛之，
X21n0381_p0615b18║洒掃淨處，敷設高座而用安處。爾時，四大天王與其
X21n0381_p0615b19║眷屬及餘無量百千天眾皆詣其所，供養、守護。世尊！
X21n0381_p0615b20║若此經寶流行之處有能受持，以彼世尊藥師琉璃
X21n0381_p0615b21║光如來本願功德及聞名號，當知是處無復橫死，亦
X21n0381_p0615b22║復不為諸惡鬼神奪其精氣；設已奪者，還得如故，身
X21n0381_p0615b23║心安樂。
X21n0381_p0615b24║以天王守護，故惡鬼不侵。△三法王印可
X21n0381_p0615c01║佛告曼殊室利：如是！如是！如汝所說。
X21n0381_p0615c02║略示功德竟。△二、廣顯功德。前略中但云修供，今
X21n0381_p0615c03║則詳示儀式。前但云所求願滿，今則廣明富貴男
X21n0381_p0615c04║女皆得。前但云不為惡鬼奪氣，今廣示滅惡諸相。
X21n0381_p0615c05║故云廣顯修供功德也。為二：一、先出儀式。
X21n0381_p0615c06║曼殊室利！若有淨信善男子、善女人等，欲供養彼世
X21n0381_p0615c07║尊藥師瑠璃光如來者，應先造立彼佛形像，敷清淨
X21n0381_p0615c08║座而安處之，散種種華，燒種種香，以種種幢旛莊嚴
X21n0381_p0615c09║其處，七日七夜受八分齋戒，食清淨食，澡浴香潔，着
X21n0381_p0615c10║清淨衣，應生無垢濁心、無怒害心，於一切有情起利
X21n0381_p0615c11║益安樂、慈悲喜捨平等之心，鼓樂歌讚，右遶佛像。復
X21n0381_p0615c12║應念彼如來本願功德，讀誦此經，思惟其義，演說開
X21n0381_p0615c13║示。
X21n0381_p0615c14║造像供養，是淨界結壇等事。七日七夜以下，是淨
X21n0381_p0615c15║三業。而淨三業中大要，身論開遮，口論說默，意論
X21n0381_p0615c16║止觀。受持齋戒是遮，澡浴淨衣是開，無垢濁怒害
X21n0381_p0615c17║是止，慈悲平等是觀，誦經演說是說，思惟其義是
X21n0381_p0615c18║嘿。意論止中，垢即貪心，濁即癡心，怒害即嗔心，謂
X21n0381_p0615c19║須止三毒心也。亦即止觀中揀非顯是之法。△二、
X21n0381_p0615c20║正明功德二：一、廣生善德。
X21n0381_p0615c21║隨所樂求，一切皆遂。求長壽，得長壽。求富饒，得富饒。
X21n0381_p0615c22║求官位，得官位。求男女，得男女。
X21n0381_p0615c23║一切皆遂句，則該四教聖賢三昧辨才，願生佛國
X21n0381_p0615c24║等出世正求。下四即遂世間淺淺富壽之求。此有
X21n0381_p0616a01║二意：一是如來藏中富有萬德，雖淺求尚應，何況
X21n0381_p0616a02║出世之深求者乎？二者如此倒求三界之法，聖賢
X21n0381_p0616a03║所訶，而藥師皆遂者，足見如來善巧方便，漸次誘
X21n0381_p0616a04║引之妙。蓋不信之人，不知出世妙道，但知求世間
X21n0381_p0616a05║淺果富壽等事，以叩如來。如來若不遂其所願，則
X21n0381_p0616a06║此人永無迴心向佛之日矣。故佛因其倒求，且遂
X21n0381_p0616a07║倒願。願既遂已，方知敬佛，專心三寶，可以誘之出
X21n0381_p0616a08║世矣。此獨藥師與觀音能為之也。近人不知此妙，
X21n0381_p0616a09║竟約四教法門定慧，以釋富壽男女。夫一切皆遂
X21n0381_p0616a10║句，已該出世四教定慧等矣。而更約出世四教以
X21n0381_p0616a11║釋四求，則一彰佛有重煩之咎，二失如來善巧方
X21n0381_p0616a12║便之妙。況以是求有益於得求在我者，而結則將
X21n0381_p0616a13║藥師妙應功德皆推開矣。可笑！△二、廣滅惡功為
X21n0381_p0616a14║五。一、滅夢相諸惡。
X21n0381_p0616a15║若復有人忽得惡夢，見諸惡相或怪鳥來集，或於住
X21n0381_p0616a16║處百恠出現，此人若以眾妙資具，恭敬供養彼世尊
X21n0381_p0616a17║藥師瑠璃光如來者，惡夢惡相諸不吉祥，皆悉隱沒
X21n0381_p0616a18║不能為患。
X21n0381_p0616a19║惡夢，如金光明夢日墮齒落，以喪幼子等。惡相，如
X21n0381_p0616a20║左傳見良霄曰：吾將殺帶，又將殺段等。怪鳥來集，
X21n0381_p0616a21║如買太傅見鵬鳥入戶等。百怪，如呂太台見趙王
X21n0381_p0616a22║如意為蒼狗據腋，齊襄公見公子彭生為豕人立
X21n0381_p0616a23║而啼等。所謂國家將亡，必有妖孽是也。若四夢、六
X21n0381_p0616a24║夢、阿含十夢，於此不切，不必煩引。△二、滅情無情
X21n0381_p0616b01║怖。
X21n0381_p0616b02║或有水、火、刀毒、懸險、惡象、獅子、虎、狼、熊、羆、毒蛇、惡蠍、
X21n0381_p0616b03║蜈蚣、蚰蜒、蚊、虻等怖，若能至心憶念彼佛恭敬供養，
X21n0381_p0616b04║一切怖畏皆得解脫。
X21n0381_p0616b05║水火等是無情之怖，惡象師子等是有情之怖，皆
X21n0381_p0616b06║能殺身害命，故是大惡。若約普門七難七大而釋，
X21n0381_p0616b07║則刀毒是地大，水火可知。懸險即空大，師象及侵
X21n0381_p0616b08║擾反亂即見識二大。此皆滅世間之惡耳，不必約
X21n0381_p0616b09║普門煩惱業報釋之。夫狂象無鉤，師子咬人，羆熊
X21n0381_p0616b10║害命，虎狼食人，大怖可知。毒蛇。搜神記云：嶺南蒙
X21n0381_p0616b11║岫山中有蛇，見人輙碎為片片華塊。行人不知，捉
X21n0381_p0616b12║其一塊，則皆合集嚙人。北地有蛇，能呼人名，人苟
X21n0381_p0616b13║應之，夜來食人腦髓。經中有七步蛇，傷之即死。惡
X21n0381_p0616b14║蠍。俗名蠍虎，北地有之，南方則無。故劉禹錫被召，
X21n0381_p0616b15║有喜照壁間而見蠍之詩。蘇子瞻回京，有行有見
X21n0381_p0616b16║蠍之喜句。然人若觸之，則尾上有毒，最能傷人。唐
X21n0381_p0616b17║開元間，有主簿以竹筒盛之，帶過江南，故南方亦
X21n0381_p0616b18║甞甞而有。蜈蚣蚰蜒。二俱喻嗔。夫嗔之起，皆主害
X21n0381_p0616b19║人。廣雅曰：蜈蚣性能制蛇，卒見大蛇，便緣而啖其
X21n0381_p0616b20║腦。三教珠英曰：蜈蚣見蛇，能以氣禁之。蚰蜒即蜓
X21n0381_p0616b21║蚰，身赤多足，能緣壁。高麗寺殿壁，天雨輙滿矣。蚊
X21n0381_p0616b22║虻微細，何足為怖？以藥師之力，但破蚊虻之怖，無
X21n0381_p0616b23║乃大小乎？此有二意：一者，南直有露筋娘娘廟，相
X21n0381_p0616b24║傳此方蚊子極大。昔有姑嫂二人，行至中途，天晚，
X21n0381_p0616c01║嫂畏蚊，故就客人蚊帳而宿。其姑坐地受𧌃，至筋
X21n0381_p0616c02║骨俱露而死。起廟祀之，以表貞節。是則蚊虻雖小，
X21n0381_p0616c03║亦能傷人，為可怖也。二者，藥師當日修二十五王
X21n0381_p0616c04║三昧時，以圓三觀，徧破二十五有，見思無明，惡業
X21n0381_p0616c05║塵沙，功力叵大，無不破盡。如此小怖尚破，何況其
X21n0381_p0616c06║大者哉？正師子撲物，皆用全力，不因怖小求佛，而
X21n0381_p0616c07║佛即不救其苦也。如上生善中，富壽男女，皆遂同
X21n0381_p0616c08║一意耳。當知與拔，通用不欺之力，方顯藥師大叩
X21n0381_p0616c09║大鳴、小叩小鳴之神應無方。△三、滅盜賊侵亂。
X21n0381_p0616c10║若他國侵擾，盜賊反亂，憶念恭敬彼如來者，亦皆解
X21n0381_p0616c11║脫。
X21n0381_p0616c12║△四、滅破戒墮惡。
X21n0381_p0616c13║復次，曼殊室利！若有淨信善男子、善女人等，乃至盡
X21n0381_p0616c14║形不事餘天，惟當一心皈佛法僧受持禁戒，若五戒、
X21n0381_p0616c15║十戒、菩薩四百戒、苾蒭二百五十戒、苾蒭尼五百戒，
X21n0381_p0616c16║於所受中或有毀犯怖墮惡趣，若能專念彼佛名號
X21n0381_p0616c17║恭敬供養者，必定不受三惡趣生。
X21n0381_p0616c18║四百五百，律中無出，良由律文有未度者耳，不必
X21n0381_p0616c19║強不知以為知，扭揑配也。△五、滅產難極苦。
X21n0381_p0616c20║或有女人臨當產時受於極苦，若能至心稱名禮讚、
X21n0381_p0616c21║恭敬供養彼如來者，眾苦皆除，所生之子身分具足，
X21n0381_p0616c22║形色端正，見者歡喜，利根聰明，安隱少病，無有非人
X21n0381_p0616c23║奪其精氣。
X21n0381_p0616c24║此經拔女人之苦有三，雖前後各言一端，合之必
X21n0381_p0617a01║眾苦皆除也。結云無有非人奪氣，正與前文殊，略
X21n0381_p0617a02║明拔苦中不為惡鬼奪氣，緊緊照暎，乃如來說法
X21n0381_p0617a03║起伏貫通之妙也。已上廣明與拔功德之用竟。△
X21n0381_p0617a04║二、出功德宗本。凡上所明，拔苦與樂，滅惡生善，雖
X21n0381_p0617a05║稠疊廣略，互顯功德不同，皆屬化他之用。用若無
X21n0381_p0617a06║體，即狂願妄行。用若無宗，即凡夫外道。故今點示
X21n0381_p0617a07║正體，名諸佛甚深行處妙宗，即無量願行方便。宗
X21n0381_p0617a08║體既立，則凡前後所明，與拔功德，無非果後化他。
X21n0381_p0617a09║全體大用，有宗有本，非義襲而從之者也。為二：一、
X21n0381_p0617a10║示甚深本體，二、示願行妙宗。初又為二：一、直示用
X21n0381_p0617a11║即深體，二、復約三慧揀顯。今初。
X21n0381_p0617a12║爾時，世尊告阿難言：如我稱揚彼世尊藥師瑠璃光
X21n0381_p0617a13║如來所有功德，此是諸佛甚深行處，難可解了。
X21n0381_p0617a14║功德即行處，乃點用即體。如水為波，如波為水，二
X21n0381_p0617a15║本無二，全體大用也。六凡行處是三界，同如牢獄。
X21n0381_p0617a16║二乘行處是泥洹，淺窄不深。菩薩行處可名為深，
X21n0381_p0617a17║如云觀自在菩薩行深般若波羅蜜多時。然邊際
X21n0381_p0617a18║之智未圓滿，三諦之境未究竟，不得名甚深。唯佛
X21n0381_p0617a19║與佛，乃能究盡諸法實相，窮源極底，得名甚深行
X21n0381_p0617a20║處。須知諸佛即一心三智，行處即三諦一境。如來
X21n0381_p0617a21║最初以無緣智緣無相境，以無相境相無緣智。無
X21n0381_p0617a22║緣而緣，無非三觀。無相而相，三諦宛然。境智雙忘，
X21n0381_p0617a23║而言境智，則始木一合，如函葢相冥。正修得四德，
X21n0381_p0617a24║本有四德，一一皆具常樂我淨，為十方諸佛所遊
X21n0381_p0617b01║行處，名常寂光也。此境身土一如，色心不二。在境
X21n0381_p0617b02║智契合時，名甚深行處。在空有雙亡時，即中道寔
X21n0381_p0617b03║相。在一真無染時，名真如。在靈智普照時，名佛性。
X21n0381_p0617b04║在三因究滿時，名泥洹。在染淨混融時，名法界。皆
X21n0381_p0617b05║一體異名，揭寔相正印，為此經四章所歸之本體
X21n0381_p0617b06║也。諸佛證此體已，從體起用，無緣與拔，普利含生，
X21n0381_p0617b07║即名功德，乃全體大用，非用外有體，體外有用，二
X21n0381_p0617b08║而不二，不二而二，則在前所明與拔功德，皆從此
X21n0381_p0617b09║體而起，所謂無不從此法界流也。今點前與拔之
X21n0381_p0617b10║用，即佛行處，又無不還歸此法界也。在法華則名
X21n0381_p0617b11║如來入于無量義處，在圓覺則名入于大光明藏，
X21n0381_p0617b12║在金光明則名遊于金光明甚深法性，過諸菩薩
X21n0381_p0617b13║所行清淨，在涅槃則曰安置秘密藏中，在般若則
X21n0381_p0617b14║曰以不住法住般若波羅蜜中，無往而非境智一
X21n0381_p0617b15║合中寔體德。然此正體，生佛本具，今言諸佛行處，
X21n0381_p0617b16║則顯果上始本一合之妙覺正體，非含生在纏之
X21n0381_p0617b17║素法身而已也。所謂十界本周誰不具，修成報智
X21n0381_p0617b18║乃為奇耳。既是諸佛究盡行處，固非九界七方便
X21n0381_p0617b19║所能仰窺，是以難可解了。或約迷中共有，而釋佛
X21n0381_p0617b20║甚深行處，可謂不知輕重傍正，唯扯現成語言，填
X21n0381_p0617b21║塞白紙，寧不混濫失旨乎？△二、復約三慧揀顯。良
X21n0381_p0617b22║由佛證寔處，不屬九界。故約九界人難信、難解、難
X21n0381_p0617b23║聞，往復問答，以顯此體高深。正與法華揀眾，止觀
X21n0381_p0617b24║揀非意同也。為三：一、約難信顯體。信即思慧。蓋學
X21n0381_p0617c01║而不思，則罔以由聞後善思，故能生信。若不善思，
X21n0381_p0617c02║則生謗墮苦矣。豈非信即思慧哉？又三：一、問：
X21n0381_p0617c03║汝為信否？
X21n0381_p0617c04║△二、答為二：一、仰信佛言。
X21n0381_p0617c05║阿難白言：大德世尊！我於如來所說契經不生疑惑。
X21n0381_p0617c06║所以者何？一切如來身、語、意業無不清淨。世尊！此日
X21n0381_p0617c07║月輪可令墮落，妙高山王可使傾動，諸佛所言無有
X21n0381_p0617c08║異也。
X21n0381_p0617c09║仰信佛說不虗而已，非自能究盡諸法實相，於佛
X21n0381_p0617c10║行處行也。故下佛云：汝今能受，當知皆是如來威
X21n0381_p0617c11║力。△二、不信墮惡。
X21n0381_p0617c12║世尊！有諸眾生信根不具，聞說諸佛甚深行處，作是
X21n0381_p0617c13║思惟：云何但念藥師瑠璃光如來一佛名號，便獲爾
X21n0381_p0617c14║所功德勝利？由此不信返生誹謗，彼于長夜失大利
X21n0381_p0617c15║樂，墮諸惡趣流轉無窮。
X21n0381_p0617c16║△三述成
X21n0381_p0617c17║佛告阿難：是諸有情，若聞世尊藥師瑠璃光如來名
X21n0381_p0617c18║號，至心受持，不生疑惑，墮惡趣者，無有是處。
X21n0381_p0617c19║佛謂但恐眾生夙無善根，不能聞名，則有誹謗墮
X21n0381_p0617c20║苦之憂。若能聞名，則已於千萬佛所種善根者矣。
X21n0381_p0617c21║自然聞已，即能至心受持，深信不疑。豈有聞後更
X21n0381_p0617c22║生不信誹謗，以墮惡趣哉。故曰無有是處。此段言
X21n0381_p0617c23║雖重聞，其實釋上難信之意。△二、約難解顯體。解
X21n0381_p0617c24║即修慧，深心修入，方能解了。如云唯除一生所繫
X21n0381_p0618a01║菩薩，豈非修慧之極，方能解入乎？
X21n0381_p0618a02║阿難！此是諸佛甚深所行，難可信解，汝今能受，當知
X21n0381_p0618a03║皆是如來威力。阿難！一切聲聞、獨覺及未登地諸菩
X21n0381_p0618a04║薩等，皆悉不能如實信解，唯除一生所繫菩薩。
X21n0381_p0618a05║此帶前未盡之意而來。曰：我之所以不敢深責眾
X21n0381_p0618a06║生之信者，良由佛行深處，原非九界能窺，故計其
X21n0381_p0618a07║但能聞名，已是圓解之人，難得難得者矣，何可論
X21n0381_p0618a08║其信解也哉？即汝阿難，僅能領受我之語言，亦不
X21n0381_p0618a09║過仗佛威神，如藕絲懸山，仰信不疑而已，豈汝自
X21n0381_p0618a10║力能解佛境界乎？然又非阿難一人難解，即一切
X21n0381_p0618a11║二乘方便菩薩，修慧未深者，皆難寔解。法華揀眾，
X21n0381_p0618a12║實與此同，所謂境不親甞，事非目擊故耳。向下方
X21n0381_p0618a13║打出，圓修將竟，一人方能解了，即一生所繫等覺
X21n0381_p0618a14║後心菩薩也。言除非此人，方許能解。楞嚴明等覺
X21n0381_p0618a15║後心，覺際入交，故能見佛所見。葢如來始本久圓，
X21n0381_p0618a16║高居常寂光土，為度生故，寂照而出，從寔起權，以
X21n0381_p0618a17║普鑒羣機。等覺菩薩，始覺方窮，上冥本覺，始本乍
X21n0381_p0618a18║合，故照寂而入，以契證實體。一人由此而出，一人
X21n0381_p0618a19║由此而入，于此覺際路上，相交出入，一雖久見，一
X21n0381_p0618a20║雖乍窺，同一見也。故云唯除一生所繫菩薩，乃能
X21n0381_p0618a21║解了也。法華尚許信力堅固二人能解，今經唯許
X21n0381_p0618a22║等覺修極一人，則知此經甚深實體，的是妙覺圓
X21n0381_p0618a23║極果德，非生佛共有，在纏真如矣。釋經者，何不探
X21n0381_p0618a24║清前後旨趣，顧乃煩引理即全迷之談，而浪注耶？
X21n0381_p0618b01║△三、約難聞顯體。
X21n0381_p0618b02║阿難！人身難得，於三寶中信敬尊重亦難可得，聞世
X21n0381_p0618b03║尊藥師瑠璃光如來名號復難於是。
X21n0381_p0618b04║能聞尚是難難，何況能信能解。故以聞慧居後，反
X21n0381_p0618b05║顯以前二慧叵得。既非九界所能聞信解了，即顯
X21n0381_p0618b06║此體究竟圓極。從體起用，與拔功德，悉皆有本，亦
X21n0381_p0618b07║究竟圓極，非下地能知也。△二、示願行妙宗。
X21n0381_p0618b08║阿難！彼藥師瑠璃光如來無量菩薩行、無量善巧方
X21n0381_p0618b09║便、無量廣大願，我若一劫、若一劫餘而廣說者，劫可
X21n0381_p0618b10║速盡，彼佛行願善巧方便無有盡也。
X21n0381_p0618b11║且置彼佛實相之體，九界難窺。即彼佛修成因果
X21n0381_p0618b12║之宗，佛說難盡。以九界難知顯體，以佛說難盡顯
X21n0381_p0618b13║宗。極果法報，呈露盡矣。願即是因，所謂發僧那于
X21n0381_p0618b14║始心。行即是果，所謂終大悲以濟難。一切聖賢大
X21n0381_p0618b15║乘因果，總不出願行二端。凡願之總，乃四弘心。論
X21n0381_p0618b16║願之別，即有無量。凡行之總，乃六度法。論行之別，
X21n0381_p0618b17║遂有無量。別教明義，一即無量。圓人攪之，無量即
X21n0381_p0618b18║一。乃依諸佛行處一乘之本，以起萬行因果之宗。
X21n0381_p0618b19║則大乘因者，諸法寔相是。大乘果者，諸法實相是。
X21n0381_p0618b20║此全體之宗，宗不離體，故諸佛窮劫說不盡也。若
X21n0381_p0618b21║論善巧方便，應是與拔之用。今此乃如來願行中
X21n0381_p0618b22║趣理斷惑之妙權，故亦屬宗。至于果後與拔，重重
X21n0381_p0618b23║如前所明，方是宗成之用。此用由于宗成而起，果
X21n0381_p0618b24║後化他，即非凡夫外道，煦煦孑孑，愛見慈悲矣。又
X21n0381_p0618c01║復應知，此經前後，皆明功德之用，而特于兩楹之
X21n0381_p0618c02║間，點示宗體者，即有承前顯後之妙。前明與拔功
X21n0381_p0618c03║德竟，隨示宗體，則顯已前與拔，皆宗成而起，全體
X21n0381_p0618c04║大用，法法甚深，事事佛行。又顯已後別轉像季報
X21n0381_p0618c05║障，亦全體大用，用不離宗。三法相須而不相離，離
X21n0381_p0618c06║之三九，合之唯一，雖世間與拔，淺深功德，皆與實
X21n0381_p0618c07║相不相違背也。天台大師，深得佛意，故觀經疏，於
X21n0381_p0618c08║敘觀敘題兩楹之中，點示宗體，為承前敘後之妙，
X21n0381_p0618c09║東土迦文，信不誣矣。又復此經甚深行處，即首題
X21n0381_p0618c10║中本字，能究盡之人，即如來。願行之宗，即題中願
X21n0381_p0618c11║字，能行之人，即瑠璃光。前後所明與拔之用，即題
X21n0381_p0618c12║中功德二字，能與拔之人，即題中藥師也。總者總
X21n0381_p0618c13║于別，別者別于總，總別雖二，意義惟一。△二、像季
X21n0381_p0618c14║別轉報障利樂。前明與拔，則功德互陳，三障通捐，
X21n0381_p0618c15║一真克證，不獨令諸聞者業障消除而已。今救橫
X21n0381_p0618c16║死病苦，則惟拔報障現果，不關惑業二端。所謂病
X21n0381_p0618c17║急治表，利樂像法轉時諸有情也。故先約廣略修
X21n0381_p0618c18║供，以轉報障，使存亡利益，病苦安樂。然後委釋已
X21n0381_p0618c19║盡，報命復得延永者，由于橫死居多，故邀佛力，即
X21n0381_p0618c20║能起死回生。況人多罪業，尤須廣修供養，庶幾苦
X21n0381_p0618c21║報解脫。正明之後，復加結釋。藥師拔苦之功，至矣！
X21n0381_p0618c22║盡矣！便須證護，以入流通。為二：一、正明轉障利樂，
X21n0381_p0618c23║二、結釋轉供義意。初又二：一、略明修供轉障二：一、
X21n0381_p0618c24║正明，又二：一、出命終報苦
X21n0381_p0619a01║爾時，眾中有一菩薩摩訶薩名曰救脫，即從座起，偏
X21n0381_p0619a02║袒右肩右膝著地，曲躬合掌而白佛言：大德世尊！像
X21n0381_p0619a03║法轉時，有諸眾生為種種患之所困厄，長病羸瘦不
X21n0381_p0619a04║能飲食，喉唇乾燥，見諸方暗死相現前，父母親屬朋
X21n0381_p0619a05║友知識啼泣圍繞。然彼自身臥在本處，見琰魔使引
X21n0381_p0619a06║其神識，至于琰魔法王之前。然諸有情有俱生神，隨
X21n0381_p0619a07║其所作若罪若福皆具書之，盡持授與琰魔法王。爾
X21n0381_p0619a08║時，彼王推問其人計算所作，隨其罪福而處斷之。
X21n0381_p0619a09║先示報身病苦，至無可挽回，必死無疑。以顯供養
X21n0381_p0619a10║藥師，如茅山一丸，即能起死回生之功効也。△二、
X21n0381_p0619a11║明修供轉報。
X21n0381_p0619a12║時彼病人親屬知識，若能為彼歸依世尊藥師瑠璃
X21n0381_p0619a13║光如來，請諸眾僧轉讀此經，然七層之燈，懸五色續
X21n0381_p0619a14║命神旛，或有是處，彼識得還，如在夢中，明了自見。或
X21n0381_p0619a15║經七日，或二十一日，或三十五日，或四十九日，彼識
X21n0381_p0619a16║還時，如從夢覺，皆自憶知善不善業所得果報。由是
X21n0381_p0619a17║證見業果報故，乃至命難，亦不造作諸惡之業。
X21n0381_p0619a18║旛名續命，如阿含經，阿育王因病，手自徧掛諸寺
X21n0381_p0619a19║之旛，得延二十五年壽命，以得名也。若方等觀旛
X21n0381_p0619a20║幢道具，是名慧觀。諸經論旛，一風轉得一轉輪王
X21n0381_p0619a21║位，是明福德。今是禳災延壽之旛，用各不同。二、結
X21n0381_p0619a22║勸。
X21n0381_p0619a23║是故，淨信善男子、善女人等，皆應受持藥師瑠璃光
X21n0381_p0619a24║如來名號，隨力所能恭敬供養。
X21n0381_p0619b01║隨力則富羅天下之奇珍，窮盡一身之所有，初不
X21n0381_p0619b02║責於豐儉，佛唯享于克誠也。△二、廣明修供轉障
X21n0381_p0619b03║二：一、廣示修供儀式二：一、問。
X21n0381_p0619b04║爾時，阿難問救脫菩薩言：善男子！應云何恭敬供養
X21n0381_p0619b05║彼世尊藥師琉璃光如來？續命旛燈復云何造？
X21n0381_p0619b06║△二答二一示式
X21n0381_p0619b07║救脫菩薩言：大德！若有病人欲脫病苦，當為其人七
X21n0381_p0619b08║日七夜受八分齋戒，應以飲食及餘資具，隨力所辦
X21n0381_p0619b09║供養苾蒭僧，晝夜六時禮拜行道，供養彼世尊藥師
X21n0381_p0619b10║瑠璃光如來。讀誦此經四十九遍，燃四十九燈，造彼
X21n0381_p0619b11║如來形像七軀，一一像前各置七燈，一一燈量大如
X21n0381_p0619b12║車輪，乃至四十九日光明不絕。造五色綵旛長四十
X21n0381_p0619b13║九搩手，應放雜類眾生至四十九
X21n0381_p0619b14║須七日七夜持戒者，不同婬女持日戒，屠兒持夜
X21n0381_p0619b15║戒矣。至七日夜則三業清淨，一切徼求可以感通
X21n0381_p0619b16║成就，如胎中七日一增，初果七生斷惑，亡者七日
X21n0381_p0619b17║一轉也。況七乃少陽之數，有生起之道，如七發中
X21n0381_p0619b18║說楚太子至七，則太子之病霍然良已，今用此數
X21n0381_p0619b19║正起病苦也。一一皆須至四十九者，必功用精進
X21n0381_p0619b20║久而遂通，且大衍之數五十，其用四十有九，此乃
X21n0381_p0619b21║起用之數，救病攸宜。造像七軀者，七佛經中藥師
X21n0381_p0619b22║乃第七尊，今欲求其救苦，要須請其合志同方者
X21n0381_p0619b23║戮力施功也。燈量大如車輪，正如今之樹燈。四十
X21n0381_p0619b24║九搩手者，佛之手掌并指長一尺，則似宜長四丈
X21n0381_p0619c01║九尺之旛，若并肋亦算之，則佛手長二尺，應用十
X21n0381_p0619c02║丈之幡矣。隨便隨宜二俱無在。應放雜類眾生至
X21n0381_p0619c03║四十九日者，前是上求三寶以竭敬田，此是下救
X21n0381_p0619c04║眾生以盡悲田，蓋眾生被獲命在須臾，買而釋之
X21n0381_p0619c05║如天恩大赦，各歸仁壽之域，德莫大焉。況眾生病
X21n0381_p0619c06║夭由于殺生，今言放生即長壽因，以今之善易昔
X21n0381_p0619c07║之惡，求脫病苦莫此為良。禮拜供佛既四十九日，
X21n0381_p0619c08║則買命放生亦須四十九日，非謂四十九種眾生，
X21n0381_p0619c09║又非安于長旛上之供物也。△二、結。
X21n0381_p0619c10║可得過度危厄之難，不為諸橫惡鬼所持。
X21n0381_p0619c11║度厄，結前為種種患之所困厄，不為橫鬼所持，伏
X21n0381_p0619c12║下邊九種橫死。此是經文前後照應處也。△二、廣
X21n0381_p0619c13║出所轉報障為二：一、轉天子七難。
X21n0381_p0619c14║復次，阿難！若剎帝利灌頂王等災難起時，所謂人眾
X21n0381_p0619c15║疾疫難、他國侵逼難、自界叛逆難、星宿變怪難、日月
X21n0381_p0619c16║薄蝕難、非時風雨難、過時不雨難。彼剎帝利灌頂王
X21n0381_p0619c17║等，爾時應於一切有情，起慈悲心赦諸繫閉，依前所
X21n0381_p0619c18║說供養之法，供養彼世尊藥師瑠璃光如來。由此善
X21n0381_p0619c19║根及彼如來本願力故，令其國界即得安隱，風雨順
X21n0381_p0619c20║時穀稼成熟，一切有情無病歡樂，於其國中無有暴
X21n0381_p0619c21║惡藥叉等神惱有情者，一切惡相皆即隱沒，而剎帝
X21n0381_p0619c22║利灌頂王等，壽命色力無病自在皆得增益。
X21n0381_p0619c23║天子四海為家，臣妾億兆，一人有慶，兆民賴之，四
X21n0381_p0619c24║方有罪，在予一人。故歲祲民疫，皆君休戚所當急
X21n0381_p0620a01║先求懺者也。且藥師之藥，先治此人者一，是責備
X21n0381_p0620a02║賢者二，是一正君而天下定之道也。△二、轉臣民
X21n0381_p0620a03║眾苦。
X21n0381_p0620a04║若帝后妃主、儲君王子、大臣輔相、中宮綵女、百官黎
X21n0381_p0620a05║庶，為病所苦，及餘厄難，亦應造立五色神旛，然燈續
X21n0381_p0620a06║明，放諸生命，散雜色華，燒眾名香，病得除愈，眾難解
X21n0381_p0620a07║脫。
X21n0381_p0620a08║陬爾臣民，皆無普天重任，故惟以病厄為憂耳。△
X21n0381_p0620a09║二、結釋轉供養意，為二：一、釋能轉所以。非謂能轉
X21n0381_p0620a10║已盡之報，只由橫死，故能轉耳。此即釋明已上能
X21n0381_p0620a11║轉之意也。為二：一、正示九橫，二、結指無量。初又二：
X21n0381_p0620a12║一、略釋，為二：一、問，二、答。
X21n0381_p0620a13║爾時，阿難問救脫菩薩言：善男子！云何已盡之命而
X21n0381_p0620a14║可增益？救脫菩薩言：大德！汝豈不聞如來說有九橫
X21n0381_p0620a15║死耶？是故勸造續命旛燈修諸福德，以修福故盡其
X21n0381_p0620a16║壽命不經苦患。
X21n0381_p0620a17║△二、廣示為二：一、問：
X21n0381_p0620a18║阿難問言：九橫云何？
X21n0381_p0620a19║△二、答為二：一、委明初橫。
X21n0381_p0620a20║救脫菩薩言：若諸有情得病雖輕，然無醫藥及看病
X21n0381_p0620a21║者，設復遇醫授以非藥，實不應死而便橫死。又信世
X21n0381_p0620a22║間邪魔、外道、妖孽之師，妄說禍福，便生恐動，心不自
X21n0381_p0620a23║正，卜問覓禍，殺種種眾生，解奏神明，呼諸魍魎，請乞
X21n0381_p0620a24║福祐，欲冀延年，終不能得。愚癡迷惑，信邪倒見，遂令
X21n0381_p0620b01║橫死，入於地獄，無有出期，是名初橫。
X21n0381_p0620b02║初橫中有三無醫藥：看病授以非藥，信邪倒造業。
X21n0381_p0620b03║二是夙感，一是現造。現造猶重，所謂自作孽也。解
X21n0381_p0620b04║奏神明者，解字其矮切，乃祭祀之書名。莊子云：解
X21n0381_p0620b05║曰：牛之白鼻，豕之亢顙，人之有痔者，不以適河。注
X21n0381_p0620b06║云：解者，祭祀之書名。漢書？郊祀志云：天子甞以孟
X21n0381_p0620b07║春解祠，祠黃帝以一梟破鏡。師古曰：解祠者，謂祠
X21n0381_p0620b08║祭以解罪求福也。則不應讀作解（介）字矣。△二隨
X21n0381_p0620b09║示八橫。
X21n0381_p0620b10║二者、橫被王法之所誅戮；三者、畋獵嬉戲，躭婬嗜酒，
X21n0381_p0620b11║放逸無度，橫為非人奪其精氣；四者、橫為火焚；五者、
X21n0381_p0620b12║橫為水溺；六者、橫為種種惡獸所噉；七者、橫墮山崖；
X21n0381_p0620b13║八者、橫為毒藥、厭禱、呪詛、起屍鬼等之所中害；九者、
X21n0381_p0620b14║饑渴所困，不得飲食而便橫死；
X21n0381_p0620b15║△二、結指無量。
X21n0381_p0620b16║是為如來略說橫死有此九種，其餘復有無量諸橫
X21n0381_p0620b17║難可具說。
X21n0381_p0620b18║橫既無量，則非命盡而夭者，亦無量矣。故須上求
X21n0381_p0620b19║藥師，挽回復生也。△二、結須供所以。
X21n0381_p0620b20║復次，阿難！彼琰魔王主領世間名藉之記，若諸有情
X21n0381_p0620b21║不孝五逆，破辱三寶，壞君臣法，毀于信戒，琰魔法王
X21n0381_p0620b22║隨罪輕重，考而罰之。是故我今勸諸有情燃燈造旛，
X21n0381_p0620b23║放生修福，令度苦厄，不遭眾難。
X21n0381_p0620b24║以由人多罪業，故須修供求救，庶幾不遭眾難。
X21n0381_p0620c01║△三、流通為三：一、證護。流通證者，因服藥師妙劑，
X21n0381_p0620c02║轉大惡而為大善也。為二：一、藥叉證護。
X21n0381_p0620c03║爾時，眾中有十二藥叉大將俱在會坐，所謂宮毗羅
X21n0381_p0620c04║大將、伐折羅大將、迷企羅大將、安底羅大將、頞你羅
X21n0381_p0620c05║大將、珊底羅大將、因達羅大將、波夷羅大將、摩虎羅
X21n0381_p0620c06║大將、真達羅大將、招杜羅大將、毗羯羅大將。此十二
X21n0381_p0620c07║藥叉大將，一一各有七千藥叉以為眷屬，同時舉聲
X21n0381_p0620c08║白佛言：世尊！我等今者蒙佛威力，得聞世尊藥師瑠
X21n0381_p0620c09║璃光如來名號，不復更有惡趣之怖。我等相率皆同
X21n0381_p0620c10║一心，乃至盡形歸佛法僧，誓當荷負一切有情，為作
X21n0381_p0620c11║義利饒益安樂。隨於何等村城國邑空閒林中，若有
X21n0381_p0620c12║流布此經，或復受持藥師瑠璃光如來名號恭敬供
X21n0381_p0620c13║養者，我等眷屬衛護是人，皆使解脫一切苦難，諸有
X21n0381_p0620c14║願求悉令滿足。或有疾厄求度脫者，亦應讀誦此經，
X21n0381_p0620c15║以五色縷結我名字，得如願已然後解結。
X21n0381_p0620c16║十二，皆有七千，共成八萬四千。昔是兇惡塵勞生
X21n0381_p0620c17║滅，今染指藥師神丹，三障頓轉，俱成八萬四千三
X21n0381_p0620c18║昧總持妙善法門矣。如云我等不復更有惡趣之
X21n0381_p0620c19║怖，即轉惡為善之明證也。縷結名字，此令病人感
X21n0381_p0620c20║叩求護之法，得如願已，然後解結。此示必來救護
X21n0381_p0620c21║之意，亦藥叉仰體藥師如來十二大願，普救眾生，
X21n0381_p0620c22║上行下効之弘誓願也。△二、如來印勸。
X21n0381_p0620c23║爾時，世尊讚諸藥叉大將言：善哉，善哉！大藥叉將！汝
X21n0381_p0620c24║等念報世尊藥師瑠璃光如來恩德者，常應如是利
X21n0381_p0621a01║益安樂一切有情。
X21n0381_p0621a02║△二、結名流通。
X21n0381_p0621a03║爾時，阿難白佛言：世尊！當何名此法門？我等云何奉
X21n0381_p0621a04║持？佛告阿難：此法門名說藥師瑠璃光如來本願功
X21n0381_p0621a05║德，亦名說十二神將饒益有情結願神呪，亦名拔除
X21n0381_p0621a06║一切業障，應如是持。
X21n0381_p0621a07║雖有三名，正重教主，故以藥師人法為題，則冠葢
X21n0381_p0621a08║始終，囊括初後，名能召實，莫善於斯。△三、結益流
X21n0381_p0621a09║通。
X21n0381_p0621a10║時，薄伽梵說是語已，諸菩薩摩訶薩及大聲聞，國王、
X21n0381_p0621a11║大臣、婆羅門、居士，天、龍、藥叉、徤達縛、阿素落、揭路茶、
X21n0381_p0621a12║緊捺落、莫呼洛伽、人非人等，一切大眾聞佛所說，皆
X21n0381_p0621a13║大歡喜，信受奉行。
X21n0381_p0621a14║皆大歡喜是結益，信受奉行是流通。
X21n0381_p0621a15║
X21n0381_p0621a16║藥師經直解（終）
X21n0381_p0621a17║
X21n0381_p0621a18║
X21n0381_p0621a19║No. 381-D
X21n0381_p0621a20║ 附錄梵文神呪（神呪輙持誦，則越諸佛三昧耶，要須從師傳持。）
X21n0381_p0621a21║藥師如來大真言
X21n0381_p0621a22║namobhāgavatebhaiṣaijyagurubhaituryaprabharajayata
X21n0381_p0621a23║thāgatāyārhatesamyaksaṃbuddhāyatadyathāoṃbhaiṣaijyebhai
X21n0381_p0621a24║ṣaijyebhaiṣaijyasamurgatesvāhā
X21n0381_p0621b01║藥師如來小真言
X21n0381_p0621b02║oṃhuruhurucathdārimatāṅgisvāhā
X21n0381_p0621b03║七佛藥師真言
X21n0381_p0621b04║tadyathākumakumaeṇimeṇihimaḥtimaḥtisiddhātathā
X21n0381_p0621b05║gatasamattianteṣṭiteantemaḥntepalepāpaśotaṇi
X21n0381_p0621b06║sarvaprāpadasayabuddhebuddhoutaḥmeumekumebundhaḥ
X21n0381_p0621b07║kitrapariśādhaṇiddhāṃmeṇiddhāṃmemerumerumerucigha
X21n0381_p0621b08║lesarvaharamṛtunipraṇibuddhesubuddhebuddhaateśo
X21n0381_p0621b09║dhadedarakṣatumesarvandhevasameasamesamanahāṃ
X21n0381_p0621b10║raṃtumesarvabuddhāvodhisatvaśaṃmeśaṃmepraśaṃmaṃtume
X21n0381_p0621b11║sarvaitiupadhavasarvavihadaiyasarvasatvanāṃca
X21n0381_p0621b12║pulāṃṇipulaṃṇipulaṃyamesarvaaśoveruriyaprati
X21n0381_p0621b13║bhaṣesarvapāpacamyukaresvāhā