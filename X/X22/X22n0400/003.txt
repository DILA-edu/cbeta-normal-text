X22n0400_p0130b01║無量壽經起信論卷下
X22n0400_p0130b02║菩薩戒弟子　彭際清　述
X22n0400_p0130b03║佛說無量壽經卷下。
X22n0400_p0130b04║三輩往生第二十二
X22n0400_p0130b05║佛告阿難：「其有眾生生彼國者，皆悉住於正定之聚。
X22n0400_p0130b06║所以者何？彼佛國中無諸邪聚及不定聚。十方恒沙
X22n0400_p0130b07║諸佛如來，皆共讚歎無量壽佛威神功德不可思議。
X22n0400_p0130b08║諸有眾生聞其名號信心歡喜，乃至一念至心迴向
X22n0400_p0130b09║願生彼國，即得往生住不退轉，唯除五逆、誹謗正法。」
X22n0400_p0130b10║佛告阿難：「十方世界諸天人民，其有至心願生彼國
X22n0400_p0130b11║凡有三輩：其上輩者，捨家棄欲而作沙門，發菩提心，
X22n0400_p0130b12║一向專念無量壽佛，修諸功德願生彼國。此等眾生
X22n0400_p0130b13║臨壽終時，無量壽佛與諸大眾現其人前，即隨彼佛
X22n0400_p0130b14║往生其國，便於七寶華中自然化生住不退轉，智慧
X22n0400_p0130b15║勇猛神通自在。是故，阿難！其有眾生欲於今世見無
X22n0400_p0130b16║量壽佛，應發無上菩提之心，修行功德願生彼國。其
X22n0400_p0130b17║中輩者，十方世界諸天人民，其有至心願生彼國，雖
X22n0400_p0130b18║不能行作沙門大修功德，當發無上菩提之心，一向
X22n0400_p0130b19║專念無量壽佛，多少修善奉持齋戒，起立塔像飯食
X22n0400_p0130b20║沙門，懸繒然燈散華燒香，以此迴向願生彼國。其人
X22n0400_p0130b21║臨終，無量壽佛化現其身，光明相好具如真佛，與諸
X22n0400_p0130b22║大眾現其人前，即隨化佛往生其國住不退轉，功德
X22n0400_p0130b23║智慧次如上輩者也。其下輩者，十方世界諸天人民，
X22n0400_p0130b24║其有至心欲生彼國，假使不能作諸功德，當發無上
X22n0400_p0130c01║菩提之心，一向專意乃至十念，念無量壽佛，願生其
X22n0400_p0130c02║國。若聞深法歡喜信樂不生疑惑，乃至一念念於彼
X22n0400_p0130c03║佛，以至誠心願生其國。此人臨終夢見彼佛亦得往
X22n0400_p0130c04║生，功德智慧次如中輩者也。」
X22n0400_p0130c05║右明往生正因，即前文十方眾生信樂發願迴向
X22n0400_p0130c06║等願所攝。首言一念至心迴向即得往生，行者誠
X22n0400_p0130c07║能於一念信入，何須更論種種功勳。一切眾生流
X22n0400_p0130c08║浪生死，惟此一念更無二念，乃至發真歸元成等
X22n0400_p0130c09║正覺，惟此一念亦無二念。《大智度論》云：「行般若波
X22n0400_p0130c10║羅蜜者，一念中能散十方一切如恒河沙等三千
X22n0400_p0130c11║大千世界大地諸山微塵，一念之力不可思議。」如
X22n0400_p0130c12║是念佛，即念是佛，即佛是心，非內非外，無縛無脫，
X22n0400_p0130c13║盡山河大地十方虗空，無一芥子許不是無量壽
X22n0400_p0130c14║佛現身說法處，乃至離即離非，頓入如來大光明
X22n0400_p0130c15║藏。經中略說等差者，為方便接引故，其上輩專屬
X22n0400_p0130c16║沙門。一切眾生由愛渴故因有幻身，由幻身故因
X22n0400_p0130c17║有國土，捨家棄欲，愛渴淨故幻身亦淨，幻身淨故
X22n0400_p0130c18║國土亦淨。《大般若經》云：「菩薩摩訶薩志性好遊諸
X22n0400_p0130c19║佛國土，應遠離居家。」故知出家為淨土正因，以能
X22n0400_p0130c20║遠離不淨故。次言發菩提心，《大般若經》「善現言：『如
X22n0400_p0130c21║來常說菩提，以何義故名為菩提？』佛言：『證法空義，
X22n0400_p0130c22║證真如義，證實際義，證法性義，證法界義，假立名
X22n0400_p0130c23║相施設言說，能真實覺最上勝妙，故名菩提。不可
X22n0400_p0130c24║破壞，不可分別，故名菩提。』」是知菩提心者，諸佛之
X22n0400_p0131a01║本源，眾生之慧命，纔發此心已成佛道，以與佛智、
X22n0400_p0131a02║不思議智、不可稱智、大乘廣智、無等無倫最上勝
X22n0400_p0131a03║智相應故。如舍利子白佛言：「頗有初心勝後心不？」
X22n0400_p0131a04║世尊告曰：「阿羅漢、獨覺諸無漏心，雖離自心一切
X22n0400_p0131a05║煩惱，而不能化無量有情，皆令發心捨諸煩惱。菩
X22n0400_p0131a06║薩初發大菩提心，雖於自身煩惱未斷，而能普化
X22n0400_p0131a07║無量有情，皆令發心捨諸煩惱，輾轉饒益無量有
X22n0400_p0131a08║情。是為初心勝後心義。」次言一向專念無量壽佛。
X22n0400_p0131a09║念佛有二：一、觀相。如《觀經》云：「諸佛如來是法界身，
X22n0400_p0131a10║入一切眾生心想中。心想佛時，是心即是三十二
X22n0400_p0131a11║相、八十隨形好。是心作佛，是心是佛，諸佛正徧知
X22n0400_p0131a12║海從心想生。」是故應當一心諦觀彼佛。想彼佛者，
X22n0400_p0131a13║先當想像。閉目開目，見一寶像，如閻浮檀金色，坐
X22n0400_p0131a14║彼華上。見像坐已，心眼得開，了了分明，見極樂國
X22n0400_p0131a15║七寶莊嚴，寶地、寶池、寶樹行列，諸天寶幔彌覆其
X22n0400_p0131a16║上，眾寶羅網滿虗空中。具如經說。問：既是心是佛，
X22n0400_p0131a17║何須更立他佛，執相而求，翻成邪道？答：此為初機，
X22n0400_p0131a18║權示方便，假彼勝緣，成我淨土。然即相非相，同歸
X22n0400_p0131a19║寂滅，妙觀自在，現量無餘。所以《大集經》云：「若欲成
X22n0400_p0131a20║就諸佛現前三昧，隨所念處，即見如來。如取清油、
X22n0400_p0131a21║淨水、水晶、明鏡，用是四物，觀己面像，善惡好醜，影
X22n0400_p0131a22║現分明。而彼現像，不從四物出，亦非餘處來，非自
X22n0400_p0131a23║然有，非人造作。當知彼像，無所從來，亦無所去，無
X22n0400_p0131a24║生無滅，無有住所。菩薩亦爾，即復思惟：『今此佛者，
X22n0400_p0131b01║從何所來？而我是身，復從何出？』觀彼如來，竟無來
X22n0400_p0131b02║處及以去處。我身亦爾，本無出處，豈有轉還？如是
X22n0400_p0131b03║窮盡細微，情忘分別，豁然無寄，頓徹本來。是為觀
X22n0400_p0131b04║佛中道了義。」一、持名如何？《彌陀經》云：「若有善男子、
X22n0400_p0131b05║善女人，聞說阿彌陀佛，執持名號，若一日、若二日、
X22n0400_p0131b06║若三日、若四日、若五日、若六日、若七日，一心不亂。
X22n0400_p0131b07║其人臨命終時，阿彌陀佛與諸聖眾現在其前。是
X22n0400_p0131b08║人終時，心不顛倒，即得往生阿彌陀佛極樂國土。」
X22n0400_p0131b09║須知持名一法，最為簡要。行者初發心時，貴有定
X22n0400_p0131b10║課。每日或千聲、或萬聲、或十萬聲，從少至多，由散
X22n0400_p0131b11║入定。隨其念力，俱可往生。問：名字性空，云何持者
X22n0400_p0131b12║即得往生？答：以性空故，故得往生。若有所得，便成
X22n0400_p0131b13║繫縛。眾生以有所得心，輪轉無盡。今此佛名，不從
X22n0400_p0131b14║想生，非和合有，即是諸法實相。故知持名功德，不
X22n0400_p0131b15║可思議。然念佛不難，一心為難。直須念念分明，心
X22n0400_p0131b16║心絕待。如是四威儀中，乃至上牀、下牀、大小便利，
X22n0400_p0131b17║俱不得捨。一切是非、得失、愛憎、喜怒關頭，惟一佛
X22n0400_p0131b18║名，了然超越。久久成熟，見思自落，三昧現前。是為
X22n0400_p0131b19║念佛究竟了義。次言修諸功德願生彼國者，行者
X22n0400_p0131b20║既發菩提心，當修菩薩行。於世、出世間所有一毫
X22n0400_p0131b21║之善，乃至無邊功德，悉以深心、至誠心迴向極樂，
X22n0400_p0131b22║亦得名為一向專念。不必棄捨有為，乃名專念。以
X22n0400_p0131b23║佛性徧一切處，有棄有捨，不名念佛故。如《觀經》言：
X22n0400_p0131b24║「欲生彼國者，當修三福：一者、孝養父母，奉事師長，
X22n0400_p0131c01║慈心不殺，修十善業；二者、受持三歸，具足眾戒，不
X22n0400_p0131c02║犯威儀；三者、發菩提心，深信因果，讀誦大乘，勸進
X22n0400_p0131c03║行者。如此三事，名為淨業。」此兼五眾而言，上中二
X22n0400_p0131c04║輩所修功德，足以攝之。昔袁中郎晚歲專修淨業，
X22n0400_p0131c05║著《西方合論》。既卒，其弟小修夢遊淨土，見中郎在
X22n0400_p0131c06║焉，語之曰：「我淨願雖深，情染未盡，初生此間邊地，
X22n0400_p0131c07║今居淨土矣。」終以乘急戒緩，僅地居，不得與大士
X22n0400_p0131c08║升虗空寶閣。幸夙生智慧猛利，又曾作論讚嘆如
X22n0400_p0131c09║來不可思議度生之力，感得飛行自在，遊諸剎土，
X22n0400_p0131c10║聽佛說法，此實為勝。使吾生時嚴持戒律，尚不止
X22n0400_p0131c11║此。大都乘戒俱急，生品最高；次戒急生最穩。若有
X22n0400_p0131c12║乘無戒，多為業力所牽，流入天龍八部去，予所親
X22n0400_p0131c13║見多矣。語具《珂雪齋外集》中。故知淨土資糧，全憑
X22n0400_p0131c14║功德；功德之基，莫先持戒。以戒淨則心淨，心淨則
X22n0400_p0131c15║土淨故。復明發願者，須早晚向西禮拜，如朝帝主，
X22n0400_p0131c16║日近日親，發深重誓願，命終時決定往生。慈照宗
X22n0400_p0131c17║主有勸人發願偈，最為深切。偈云：「萬法從心生，萬
X22n0400_p0131c18║法從心滅，我佛大沙門，常作如是說。持戒無信願，
X22n0400_p0131c19║不得生淨土，唯得人天福，福盡受輪回，輾轉難脫
X22n0400_p0131c20║離。看經無慧眼，不識佛深意，後世得聰明，亂心難
X22n0400_p0131c21║出離。不如念佛好，現世無名利，行坐不多羅，則是
X22n0400_p0131c22║阿彌陀。發願持戒力，迴向生樂國，如是名行持，千
X22n0400_p0131c23║中不失一。釋迦金口說，彌陀親攝受，諸佛皆護念，
X22n0400_p0131c24║諸天善護持。見此念佛人，與佛不相遠，應當坐道
X22n0400_p0132a01║場，轉於大法輪，普度無邊眾。譬如貧家女，腹孕轉
X22n0400_p0132a02║輪王，諸天常愛護，貧女自不知，腹中有貴子。今此
X22n0400_p0132a03║念佛人，其意亦如是，憶佛常念佛，不久當成佛，諸
X22n0400_p0132a04║佛善護持。其人自不知，我當生淨土，却要來後世，
X22n0400_p0132a05║再得生人中。譬如貧人家，地內有伏藏，藏神常守
X22n0400_p0132a06║護，不令其有失。貧人自不知，家內有寶藏，逐日趁
X22n0400_p0132a07║客作，求衣食自濟。今此念佛人，其意亦如是，不知
X22n0400_p0132a08║念佛人，具足如來藏，自說我無分，反要生人中。譬
X22n0400_p0132a09║如病人家，自有真妙藥，不知妙藥性，不能自治病，
X22n0400_p0132a10║每日牀枕邊，病苦受無量。今此念佛人，其意亦如
X22n0400_p0132a11║是，不知念佛心，能滅貪嗔癡，能為大醫王，能為大
X22n0400_p0132a12║寶藏，利濟一切人，能為大法王，覆護一切眾，將為
X22n0400_p0132a13║是凡夫，不得生淨土。且自持齋戒，後世願為人，輾
X22n0400_p0132a14║轉更修行，方可生彼國。多見修行人，常作如是說，
X22n0400_p0132a15║不稱彌陀願，不合淨土經。邪見障覆心，畢竟難出
X22n0400_p0132a16║離，非是他人障，皆是自障心。今世不得生，一蹉是
X22n0400_p0132a17║百蹉，勸汝修行人，信我如來說。佛無不實語，豈是
X22n0400_p0132a18║虗誑言，但當自精勤，一心求淨土。因風吹於火，用
X22n0400_p0132a19║力不消多，幸有念佛心，回願超三界。逢寶不取寶，
X22n0400_p0132a20║遇食苦長飢，咄哉大丈夫，不見真實意。我今略勸
X22n0400_p0132a21║讚，輾轉傳與人，伏我廣流通，作於如來使。真是諸
X22n0400_p0132a22║佛子，真名報佛恩，普願如說行，同生極樂國。」如是
X22n0400_p0132a23║誠言，可謂披肝露膽，諸修行人並應信受。中下二
X22n0400_p0132a24║輩，功德有殊，而同發菩提，同一念佛，同願往生，故
X22n0400_p0132b01║臨終見佛往生，等無差別。維摩詰語長者子云：「汝
X22n0400_p0132b02║等便發阿耨多羅三藐三菩提心，是即出家，是名
X22n0400_p0132b03║具足。」當知念佛之人，亦復如是。是故不發菩提，一
X22n0400_p0132b04║切願行，無從發起。有願無行，如瘠土之材，不成普
X22n0400_p0132b05║蔭；有行無願，如覂駕之馬，無所適歸。行願相資，導
X22n0400_p0132b06║以念力，則如草木之滋，更逢甘雨；騏驥之馭，重遇
X22n0400_p0132b07║王良。疾滿菩提，徑登極樂。問：臨終見佛，為是自佛？
X22n0400_p0132b08║為是他佛？若他佛者，心外取佛，即成魔業；若自佛
X22n0400_p0132b09║者，想力所成，虗妄不實，云何往生？答：自佛他佛，總
X22n0400_p0132b10║成戲論。人我相忘，自他不異。諸佛法身，湛然常寂。
X22n0400_p0132b11║以本願故，感應道交，即自即他，無虗無實，唯一真
X22n0400_p0132b12║如，周徧法界。眾生依於業緣，幻有分段，如居屋下，
X22n0400_p0132b13║不見天日。念力誠堅，幻緣斯淨，如撤屋蔀，天日豁
X22n0400_p0132b14║然。任運往生，還同本得。《首楞嚴經》云：「一切世間，生
X22n0400_p0132b15║死相續。生從順習，死從變流。純想即飛，必生天上。
X22n0400_p0132b16║若飛心中，兼福兼慧，及與淨願，自然心開，見十方
X22n0400_p0132b17║佛，一切淨土，隨願往生。」故知眾生想力，不可思議。
X22n0400_p0132b18║問：前發願言：「但得聞名，便獲利益。」此何獨約往生
X22n0400_p0132b19║而論？答：聞名雖獲利益，然未得往生，終非究竟，以
X22n0400_p0132b20║生死未斷故。何如一念往生，直超三界，其為利益，
X22n0400_p0132b21║孰可比倫？問：《觀經》下品，俱係生時積惡，末後回心。
X22n0400_p0132b22║此云惟除五逆、謗法，何以不同？答：如實回心，一念
X22n0400_p0132b23║念佛，無不往生，以佛本願力故。但恐障深罪重，善
X22n0400_p0132b24║友難逢，信願難發。日光皓皓，不照生盲；恒河滔滔，
X22n0400_p0132c01║難消渴鬼。是可懼也。
X22n0400_p0132c02║十方稱嘆第二十三
X22n0400_p0132c03║佛告阿難：「無量壽佛威神無極，十方世界無量無邊
X22n0400_p0132c04║不可思議諸佛如來，莫不稱嘆。於彼東方恒河沙佛
X22n0400_p0132c05║國，無量無數諸菩薩眾，皆悉往詣無量壽佛所，恭敬
X22n0400_p0132c06║供養，及諸菩薩、聲聞之眾，聽受經法，宣布道化；南、西、
X22n0400_p0132c07║北方，四維、上、下，亦復如是。」爾時，世尊而說頌曰：
X22n0400_p0132c08║「東方諸佛國，其數如恒沙，彼土菩薩眾，
X22n0400_p0132c09║往覲無量覺。南西北四維，上下亦復然，
X22n0400_p0132c10║彼土菩薩眾，往覲無量覺。一切諸菩薩，
X22n0400_p0132c11║各齎天妙華，寶香無價衣，供養無量覺。
X22n0400_p0132c12║咸然奏天樂，暢發和雅音，歌嘆最勝尊，
X22n0400_p0132c13║供養無量覺。究達神通慧，遊入深法門，
X22n0400_p0132c14║具足功德藏，妙智無等倫。慧日朗世間，
X22n0400_p0132c15║消除生死雲，恭敬遶三匝，稽首無上尊。
X22n0400_p0132c16║見彼嚴淨土，微妙難思議，因發無量心，
X22n0400_p0132c17║願我國亦然。應時無量尊，動容發欣笑，
X22n0400_p0132c18║口出無數光，徧照十方國。迴光圍繞身，
X22n0400_p0132c19║三匝從頂入，一切天人眾，踊躍皆歡喜。
X22n0400_p0132c20║大士觀世音，整服稽首問，白佛：『何緣笑？
X22n0400_p0132c21║唯然願說意。』『梵聲猶雷震，八音暢妙響，
X22n0400_p0132c22║當授菩薩記，今說仁諦聽。十方來正士，
X22n0400_p0132c23║吾悉知彼願，志求嚴淨土，受決當作佛。
X22n0400_p0132c24║覺了一切法，猶如夢幻響，滿足諸妙願，
X22n0400_p0133a01║必成如是剎。知法如電影，究竟菩薩道，
X22n0400_p0133a02║具諸功德本，受決當作佛。道達諸法性，
X22n0400_p0133a03║一切空無我，專求淨佛土，必成如是剎。』
X22n0400_p0133a04║諸佛告菩薩：『令覲安養佛，聞法樂受行，
X22n0400_p0133a05║疾得清淨處。至彼嚴淨國，便速得神通，
X22n0400_p0133a06║必於無量尊，受記成等覺。其佛本願力，
X22n0400_p0133a07║聞名欲往生，皆悉到彼國，自致不退轉。
X22n0400_p0133a08║菩薩興至願，願己國無異，普念度一切。
X22n0400_p0133a09║名顯滿十方。奉事億如來，飛化徧諸剎，
X22n0400_p0133a10║恭敬歡喜去，還到安養國。』若人無善心，
X22n0400_p0133a11║不得聞此經。清淨有戒者，乃獲聞正法。
X22n0400_p0133a12║曾更見世尊，則能信此事，謙敬聞奉行，
X22n0400_p0133a13║踊躍大歡喜。聲聞或菩薩，莫能究聖心，
X22n0400_p0133a14║如來智慧海，深廣無涯底。假使一切人，
X22n0400_p0133a15║具足皆得道，淨慧知本空，億劫思佛智。
X22n0400_p0133a16║窮力極講說，盡壽猶不知。佛慧無邊際，
X22n0400_p0133a17║壽命甚難得。佛世亦難值，人有信慧難，
X22n0400_p0133a18║若聞精進求，聞法能不忘。則我善親友。
X22n0400_p0133a19║是故當發意，設滿世界火，必過要聞法。
X22n0400_p0133a20║會當成佛道，廣度生死流。」
X22n0400_p0133a21║右明諸佛稱歎，及十方菩薩往修供養受記作佛，
X22n0400_p0133a22║即前文無量諸佛悉稱我名，及他方菩薩聞名得
X22n0400_p0133a23║忍諸願所攝。「覺了一切法」下十二句，是為淨土正
X22n0400_p0133a24║修行路。先達法性本來無我，則一切空寂，不與佛
X22n0400_p0133b01║土而生違礙。次建妙願具諸功德，則一切圓成，不
X22n0400_p0133b02║於自心而生限量。有志淨土者，須從此證入。世有
X22n0400_p0133b03║執心是土不信淨土者，不知由心穢故斯現穢土，
X22n0400_p0133b04║由心淨故斯現淨土。若無淨土應無淨心，既不疑
X22n0400_p0133b05║心何復疑土？亦有執心是佛不肯念佛者，不知未
X22n0400_p0133b06║了之心終不成佛，未成之佛何由了心？惟了心者
X22n0400_p0133b07║方名成佛，必念佛者方能了心。是諸菩薩若已授
X22n0400_p0133b08║記、今授記、當授記，尚乃從一佛國至一佛國，承事
X22n0400_p0133b09║如來嚴淨國土，爾是何人敢逃化外？更有雖聞經
X22n0400_p0133b10║法而自生鄙劣絕意往生者，不知一稱佛名除八
X22n0400_p0133b11║十億劫生死之罪，具足無上功德，佛有誠言安可
X22n0400_p0133b12║不信？當知疑根未斷即是罪根，信力圓時全成福
X22n0400_p0133b13║力。故云：「若人無善心，不得聞此經。」又云：「更曾見世
X22n0400_p0133b14║尊，則能信此事。」大眾珍重，莫負提撕。
X22n0400_p0133b15║補處菩薩第二十四
X22n0400_p0133b16║佛告阿難：「彼國菩薩皆當究竟一生補處，除其本願，
X22n0400_p0133b17║為眾生故以弘誓功德而自莊嚴，普欲度脫一切眾
X22n0400_p0133b18║生。阿難！彼佛國中諸聲聞眾身光一尋，菩薩光明照
X22n0400_p0133b19║百由旬，有二菩薩最尊第一，威神光明普照三千大
X22n0400_p0133b20║千世界。」阿難白佛：「彼二菩薩其號云何？」佛言：「一名觀
X22n0400_p0133b21║世音，二名大勢至。此二菩薩於是國土修菩薩行，命
X22n0400_p0133b22║終轉化生彼佛國。阿難！其有眾生生彼國者，皆悉具
X22n0400_p0133b23║足三十二相，智慧成滿深入諸法，究暢要妙神通無
X22n0400_p0133b24║礙諸根明利。其鈍根者成就二忍，其利根者得不可
X22n0400_p0133c01║計無生法忍。又彼菩薩乃至成佛不受惡趣，神通自
X22n0400_p0133c02║在常識宿命，除生他方五濁惡世，示現同彼如我國
X22n0400_p0133c03║也。」
X22n0400_p0133c04║右明菩薩聲聞究竟成佛，即前文諸菩薩天人種
X22n0400_p0133c05║種殊勝，及不更惡道諸願所攝。觀音、勢至二菩薩，
X22n0400_p0133c06║常侍無量壽側，亦從本師轉輪。故知東西二土，交
X22n0400_p0133c07║相造化。娑婆為華，極樂為果。果必因華，華不異果。
X22n0400_p0133c08║何以故？諸佛菩薩，依於眾生而起菩提，依於菩提
X22n0400_p0133c09║而成淨土。若無穢者，淨亦不成，以菩提心不自起
X22n0400_p0133c10║故。是則不離眾生有淨土，不離淨土有眾生。淨土
X22n0400_p0133c11║眾生，心心作佛；眾生淨土，念念往生。故觀音云：「誦
X22n0400_p0133c12║持大悲神呪，若不生諸佛國土者，我誓不成正覺。」
X22n0400_p0133c13║勢至云：「攝念佛人，歸於淨土。」皆與無量壽同一願
X22n0400_p0133c14║故。
X22n0400_p0133c15║菩薩出供第二十五
X22n0400_p0133c16║佛語阿難：「彼國菩薩承佛威神，一食之頃往詣十方
X22n0400_p0133c17║無量世界，恭敬供養諸佛世尊，隨心所念，華香、伎樂、
X22n0400_p0133c18║衣葢、幢幡，無數無量供養之具，自然化生應念即至，
X22n0400_p0133c19║珍妙殊特非世所有，輙以奉散諸佛及諸菩薩、聲聞
X22n0400_p0133c20║之眾，在虗空中化成華葢，光色昱爍香氣普熏，其華
X22n0400_p0133c21║周圓四百里者，如是轉倍乃覆三千大千世界，隨其
X22n0400_p0133c22║前後以次化沒。其諸菩薩僉然欣悅，於虗空中共奏
X22n0400_p0133c23║天樂，以微妙音歌歎佛德。聽受經法歡喜無量，供養
X22n0400_p0133c24║佛已未食之前，忽然輕舉還其本國。」
X22n0400_p0134a01║右明菩薩出諸供具普供諸佛，即前文供養諸佛
X22n0400_p0134a02║及所欲如意諸願所攝。
X22n0400_p0134a03║無量說法第二十六
X22n0400_p0134a04║佛語阿難：「無量壽佛為諸聲聞、菩薩、天人頒宣法時，
X22n0400_p0134a05║都悉集會七寶講堂，廣宣道教演暢妙法，莫不歡喜
X22n0400_p0134a06║心解得道。即時四方自然風起，吹七寶樹出五音聲，
X22n0400_p0134a07║無量妙華隨風四散，自然供養如是不絕。一切諸天
X22n0400_p0134a08║皆齎天上百千華香、萬種伎樂，供養其佛及諸菩薩、
X22n0400_p0134a09║聲聞之眾，普散華香奏諸音樂，前後來往更相開避。
X22n0400_p0134a10║當斯之時，熈怡快樂不可勝言。」
X22n0400_p0134a11║右明無量壽佛為眾說法，即前文隨願聞法諸願
X22n0400_p0134a12║所攝。問：無量說法，為是純說一乘，為是兼說三乘？
X22n0400_p0134a13║若純說一乘者，何得尚有聲聞眾等？若兼說三乘
X22n0400_p0134a14║者，何云二乘不生彼國？答：純是一乘，別無三乘。豈
X22n0400_p0134a15║獨佛在七寶講堂純是一乘，乃至一一華中、一一
X22n0400_p0134a16║光中，風聲、水聲、諸音樂聲，亦純說一乘，更無三乘。
X22n0400_p0134a17║如《妙法蓮華經》云：「十方世界中尚無二乘，何況有
X22n0400_p0134a18║三？」特以眾生根智有差，所聞各異，所證不同。故前
X22n0400_p0134a19║文言：「或聞佛聲，或聞法聲，或聞僧聲，或寂靜聲、空
X22n0400_p0134a20║無我聲，乃至甘露灌頂等聲。其得聞者，或證須陀
X22n0400_p0134a21║洹果、斯陀含果、阿那含果、阿羅漢果，乃至不退轉
X22n0400_p0134a22║地菩薩。」具如他譯本說。是即順餘佛土，寄四果名。
X22n0400_p0134a23║實則決定成佛，不取有餘涅槃。以能回小向大故，
X22n0400_p0134a24║佛本願故。
X22n0400_p0134b01║菩薩功德第二十七
X22n0400_p0134b02║佛告阿難：「生彼佛國諸菩薩等，所可講說常宣正法，
X22n0400_p0134b03║隨順智慧無違無失。於其國土所有萬物，無我所心、
X22n0400_p0134b04║無染著心，去來進止情無所係，隨意自在無所適莫，
X22n0400_p0134b05║無彼無我無競無訟。於諸眾生得大慈悲饒益之心、
X22n0400_p0134b06║柔潤調伏無忿恨心、離葢清淨無厭怠心、等心、勝心、
X22n0400_p0134b07║深心、定心、愛法樂法喜法之心、滅諸煩惱離惡趣心，
X22n0400_p0134b08║究竟一切菩薩所行，具足成就無量功德，得深禪定
X22n0400_p0134b09║諸通明慧，遊志七覺修心佛法，肉眼清徹靡不分了，
X22n0400_p0134b10║天眼通達無量無限，法眼觀察究竟諸道，慧眼見真
X22n0400_p0134b11║能度彼岸，佛眼具足覺了法性，以無礙智為人演說，
X22n0400_p0134b12║等觀三界空無所有，志求佛法具諸辯才，除滅眾生
X22n0400_p0134b13║煩惱之患。從如來生解法如如，善知集滅音聲方便，
X22n0400_p0134b14║不欣世語樂在正論，修諸善本志崇佛道，知一切法
X22n0400_p0134b15║皆悉寂滅，生身煩惱二餘俱盡，聞甚深法心不疑懼，
X22n0400_p0134b16║常能修行其大悲者，深遠微妙靡不覆載，究竟一乘
X22n0400_p0134b17║至於彼岸，決斷疑網慧由心出，於佛教法該羅無外，
X22n0400_p0134b18║智慧如大海，三昧如山王，慧光明淨超踰日月，清白
X22n0400_p0134b19║之法具足圓滿。猶如雪山，照諸功德等一淨故；猶如
X22n0400_p0134b20║大地，淨穢好惡無異心故；猶如淨水，洗除塵勞諸垢
X22n0400_p0134b21║染故；猶如火王，燒滅一切煩惱薪故；猶如大風，行諸
X22n0400_p0134b22║世界無障礙故；猶如虗空，於一切有無所著故；猶如
X22n0400_p0134b23║蓮華，於諸世間無染汙故；猶如大乘，運載羣萌出生
X22n0400_p0134b24║死故；猶如重雲，振大法雷覺未覺故；猶如大雨，雨甘
X22n0400_p0134c01║露法潤眾生故；如金剛山，眾魔外道不能動故；如梵
X22n0400_p0134c02║天王，於諸善法最上首故；如尼拘類樹，普覆一切故；
X22n0400_p0134c03║如優曇盋華，希有難遇故；如金翅鳥，威伏外道故；如
X22n0400_p0134c04║眾遊禽，無所藏積故；猶如牛王，無能勝故；猶如象王，
X22n0400_p0134c05║善調伏故；如獅子王，無所畏故；曠若虗空，大慈等故；
X22n0400_p0134c06║摧滅嫉心，不忌勝故。專樂求法心無厭足，常欲廣說
X22n0400_p0134c07║志無疲倦，擊法鼓、建法幢、曜慧日、除癡闇，修六和敬
X22n0400_p0134c08║常行法施，志勇精進心不退弱，為世燈明最勝福田，
X22n0400_p0134c09║常為師導等無憎愛，唯樂正道無餘欣戚，拔諸欲刺
X22n0400_p0134c10║以安羣生，功慧殊勝莫不尊敬，滅三垢障遊諸神通，
X22n0400_p0134c11║因力、緣力、意力、願力、方便之力、常力、善力、定力、慧力、
X22n0400_p0134c12║多聞之力，施、戒、忍辱、精進、禪定、智慧之力，正念止觀
X22n0400_p0134c13║諸通明力，如法調伏諸眾生力，如是等力一切具足，
X22n0400_p0134c14║身色相好功德辯才，具足莊嚴無與等者，恭敬供養
X22n0400_p0134c15║無量諸佛，常為諸佛所共稱歎，究竟菩薩諸波羅蜜，
X22n0400_p0134c16║修空、無相、無願三昧，不生不滅諸三昧門，遠離聲聞、
X22n0400_p0134c17║緣覺之地。阿難！彼諸菩薩成就如是無量功德，我但
X22n0400_p0134c18║為汝略言之耳！若廣說者，百千萬劫不能窮盡。」
X22n0400_p0134c19║右總明菩薩所有行業，以盡前意。如是功德，如是
X22n0400_p0134c20║願力，如是智慧，如是神通，不離諸佛，普度羣生，為
X22n0400_p0134c21║欲嚴淨一切佛土故，為欲成就普賢大願故。是諸
X22n0400_p0134c22║菩薩，莫非十地位中一生補處五濁眾生，名且不
X22n0400_p0134c23║聞，況乃得遇。今以念佛因緣，生彼國已，徧參知識，
X22n0400_p0134c24║同覲法王，不歷僧祇，頓階不退。如斯方便，希有難
X22n0400_p0135a01║逢，粉骨碎身，莫酬罔極。問：諸佛各有四土，謂凡聖
X22n0400_p0135a02║同居土，方便有餘土，實報莊嚴土，常寂光土。今往
X22n0400_p0135a03║生者，當居何土？答：藕益法師云：「若執持名號，未斷
X22n0400_p0135a04║見思，隨其或散或定，於同居土分三輩九品。若持
X22n0400_p0135a05║至事一心不亂，見思任運先落，則生方便有餘淨
X22n0400_p0135a06║土。若至理一心不亂，豁破無明，一品乃至四十九
X22n0400_p0135a07║品，則生實報莊嚴淨土。若無明斷盡，則是上上實
X22n0400_p0135a08║報，究竟寂光。」據此，約現果而論，既生彼國，即同居
X22n0400_p0135a09║淨土亦具上三淨土，因無量壽佛勝願所攝故，無
X22n0400_p0135a10║量壽佛勝願國土嚴淨故，所以超出十方同居，百
X22n0400_p0135a11║分不及一，千分不及一，乃至優波尼沙陀分亦不
X22n0400_p0135a12║及一。
X22n0400_p0135a13║勸進往生第二十八
X22n0400_p0135a14║佛告彌勒菩薩、諸天人等：「無量壽國聲聞菩薩，功德
X22n0400_p0135a15║智慧不可稱說，又其國土微妙安樂清淨若此。何不
X22n0400_p0135a16║力為善，念道之自然，著於無上下，洞達無邊際？宜各
X22n0400_p0135a17║勤精進，努力自求之，必得超絕去，往生安樂國。橫截
X22n0400_p0135a18║五惡道，惡道自然閉，昇道無窮極，易往而無人。何不
X22n0400_p0135a19║棄世事，勤行求道德，可得極長生，壽樂無有極？然世
X22n0400_p0135a20║人薄俗，共諍不急之事，於此劇惡極苦之中，勤身營
X22n0400_p0135a21║務以自給濟，無尊無卑無貧無富，少長男女共憂錢
X22n0400_p0135a22║財，有無同然憂思適等，屏營愁苦累念積慮，為心走
X22n0400_p0135a23║使無有安時。有田憂田、有宅憂宅，牛馬六畜、奴婢錢
X22n0400_p0135a24║財、衣食什物復共憂之，重思累息憂念愁怖，橫為非
X22n0400_p0135b01║常水火盜賊怨家債主，焚漂劫奪消散磨滅，憂毒忪
X22n0400_p0135b02║忪無有解時，結憤心中不離憂惱，心堅意固適無縱
X22n0400_p0135b03║捨，或坐摧碎身亡命終，棄捐之去莫誰隨者。世間人
X22n0400_p0135b04║民父子兄弟，夫婦家室中外親屬，當相敬愛無相憎
X22n0400_p0135b05║嫉，有無相通無得貪惜，言色常和莫相違戾。或時心
X22n0400_p0135b06║諍有所恚怒，今世恨意微相憎嫉，後世轉劇至成大
X22n0400_p0135b07║怨，皆當對生，更相報復。人在世間，愛欲之中，獨生獨
X22n0400_p0135b08║死，獨去獨來，苦樂之地，身自當之，無有代者。善惡變
X22n0400_p0135b09║化，殃福異處，生死常道，轉相嗣立，或父哭子，或子哭
X22n0400_p0135b10║父，兄弟夫婦，更相哭泣，顛倒上下，無常根本，皆當過
X22n0400_p0135b11║去，不可常保。如此之人，蒙冥抵突，不信經法，心無遠
X22n0400_p0135b12║慮，各欲快意，癡惑愛欲，不達於道德，迷沒於瞋怒，貪
X22n0400_p0135b13║狠於財色，坐之不得道，當更惡趣苦，生死無窮已，哀
X22n0400_p0135b14║哉甚可傷。」佛告彌勒菩薩、諸天人等：「我今語汝世間
X22n0400_p0135b15║之事，人用是故，坐不得道，當熟思計，遠離眾惡，擇其
X22n0400_p0135b16║善者，勤而行之。愛欲榮華，不可常保，皆當別離，無可
X22n0400_p0135b17║樂者。遇佛在世，當勤精進，其有至願生安樂國者，可
X22n0400_p0135b18║得智慧明達，功德殊勝，勿得隨心所欲，虧負經戒，在
X22n0400_p0135b19║人後也。儻有疑意，不解經者，可具問佛，當為說之。」彌
X22n0400_p0135b20║勒菩薩長跪白言：「佛威神尊重，所說快善，聽佛經語，
X22n0400_p0135b21║貫心思之，世人實爾。今佛慈愍，顯示大道，諸天人民，
X22n0400_p0135b22║蠕動之類，皆蒙慈恩，解脫憂苦。佛語教戒，甚深甚善，
X22n0400_p0135b23║智慧明見，八方上下，去來今事，莫不究暢。佛為法王，
X22n0400_p0135b24║尊超眾聖，普為一切天人之師，隨心所願，皆令得道。
X22n0400_p0135c01║今得值佛，復聞無量壽聲，靡不歡喜，心得開明。」佛告
X22n0400_p0135c02║彌勒：「汝言是也。若有慈敬於佛者，實為大善。天下久
X22n0400_p0135c03║久，乃復有佛。今我於此世作佛，演說經法，宣布道教，
X22n0400_p0135c04║斷諸疑網，拔愛欲之本，杜眾惡之源，游步三界，無所
X22n0400_p0135c05║罣礙，典攬智慧眾道之要，執持綱維，昭然分明，開示
X22n0400_p0135c06║五趣，度未度者，決正生死泥洹之道。彌勒當知，汝從
X22n0400_p0135c07║無數劫來，修菩薩行，欲度眾生，其已久遠。從汝得道，
X22n0400_p0135c08║至於泥洹，不可稱數。汝及十方諸天人民，一切四眾，
X22n0400_p0135c09║永劫已來，輾轉五道，憂畏勤苦，不可具言，乃至今世，
X22n0400_p0135c10║生死不絕，與佛相值，聽受經法，又復得聞無量壽佛，
X22n0400_p0135c11║快哉甚善，吾助爾喜。汝今亦可自厭生死老病痛苦，
X22n0400_p0135c12║惡露不淨，無可樂者，宜自決斷，端身正行，益作諸善，
X22n0400_p0135c13║修已潔淨，洗除心垢，言行忠信，表裏相應，人能自度，
X22n0400_p0135c14║轉相拯濟，精明求願，積累善本，雖一世勤苦，亦須臾
X22n0400_p0135c15║之間，後生無量壽國，快樂無極，長與道德合明，永拔
X22n0400_p0135c16║生死根本，無復貪恚愚癡苦惱之患，欲壽一劫百劫
X22n0400_p0135c17║千億萬劫，自在隨意，皆可得之，無為自然，次於泥洹
X22n0400_p0135c18║之道。汝等宜各精進，求心所願，無得疑惑中悔，自為
X22n0400_p0135c19║過咎，生彼邊地七寶宮殿，五百歲中，受諸厄也。」彌勒
X22n0400_p0135c20║白言：「受佛重誨，專精修學，如教奉行，不敢有疑。」
X22n0400_p0135c21║右明世人以欲因緣受苦無量，為令行者心生厭
X22n0400_p0135c22║離，速求出苦故。如《大涅槃經》言：「菩薩摩訶薩觀諸
X22n0400_p0135c23║眾生為色、聲、香、味、觸故，從昔無量無數劫來常受
X22n0400_p0135c24║苦惱。一一眾生一劫之中所積身骨如王舍城毗
X22n0400_p0136a01║富羅山，所飲乳汁如四海水，身所出血多四海水，
X22n0400_p0136a02║父母、兄弟、妻子、眷屬命終哭泣所出目淚多四大
X22n0400_p0136a03║海，盡地草木為四寸籌以數父母亦不能盡。無量
X22n0400_p0136a04║劫來或在地獄、畜生、餓鬼所受行苦不可稱計，摶
X22n0400_p0136a05║此大地猶如棗等，易可窮極，生死難盡。」原其所自，
X22n0400_p0136a06║皆由不能一心念佛，求生無欲國土，遂至從迷入
X22n0400_p0136a07║迷，愈趨愈下。如來大慈悲憫，為說此經，教人斷欲
X22n0400_p0136a08║因緣，一心念佛，直往西方，橫截惡道。一切世人以
X22n0400_p0136a09║欲為樂，不知是苦，智者觀之，唯苦無樂。所以者何？
X22n0400_p0136a10║以有為樂，無即是苦，不知有者無所因故；以得為
X22n0400_p0136a11║樂，失即是苦，不知得者失所因故；以聚為樂，散即
X22n0400_p0136a12║是苦，不知聚者散所因故；以生為樂，滅即是苦，不
X22n0400_p0136a13║知生者滅所因故。是知無有即無無，無得即無失，
X22n0400_p0136a14║無聚即無散，無生即無滅，是名極樂，是名淨土。斯
X22n0400_p0136a15║二法者，孰真孰妄？何去何從？定應自決，莫更因循，
X22n0400_p0136a16║一失人身，萬劫淪墮。
X22n0400_p0136a17║五惡五善第二十九
X22n0400_p0136a18║佛告彌勒：「汝等能於此世，端心正意不作眾惡，甚為
X22n0400_p0136a19║至德，十方世界最無倫匹。所以者何？諸佛國土天人
X22n0400_p0136a20║之類，自然作善不大為惡，易可開化。今我於此世間
X22n0400_p0136a21║作佛，處於五惡、五痛、五燒之中為最劇苦，教化羣生
X22n0400_p0136a22║令捨五惡、令去五痛、令離五燒，降化其意令持五善，
X22n0400_p0136a23║獲其福德度世長壽泥洹之道。何等五惡？何等五痛？
X22n0400_p0136a24║何等五燒？何等消化五惡令持五善，獲其福德度世
X22n0400_p0136b01║長壽泥洹之道？其一惡者，諸天人民蠕動之類，欲為
X22n0400_p0136b02║眾惡莫不皆然，強者伏弱轉相尅賊，殘害殺戮迭相
X22n0400_p0136b03║吞噬，不知修善惡逆無道，後受殃罰自然趣向，神明
X22n0400_p0136b04║記識犯者不赦，故有貧窮下賤、乞丐孤獨、聾盲瘖瘂、
X22n0400_p0136b05║愚癡弊惡，至有尫狂不逮之屬。世有常道，王法牢獄
X22n0400_p0136b06║不肯畏慎，為惡入罪受其殃罰，求望解脫難得免出，
X22n0400_p0136b07║壽終後世尤深尤劇，入其幽冥轉生受身，故有自然
X22n0400_p0136b08║三塗無量苦惱，轉貿其身改形易道，所受壽命或長
X22n0400_p0136b09║或短，當獨值向相共從生，更相報復無有止已，殃惡
X22n0400_p0136b10║未盡不得相離，展轉其中無有出期，難得解脫痛不
X22n0400_p0136b11║可言，是為一大惡、一痛、一燒，勤苦如是。譬如大火焚
X22n0400_p0136b12║燒人身，人能於中一心制意、端身正行、獨作諸善、不
X22n0400_p0136b13║為眾惡者，身獨度脫，獲其福德度世上天泥洹之道，
X22n0400_p0136b14║是為一大善也。其二惡者，世間人民父子、兄弟、室家、
X22n0400_p0136b15║夫婦，都無義理，不順法度，奢淫驕縱，各欲快意，任心
X22n0400_p0136b16║自恣，更相欺惑，佞諂不忠，巧言諛媚，嫉賢謗善，陷入
X22n0400_p0136b17║怨枉。主上不明，任用臣下，臣下自在，機偽多端，臣欺
X22n0400_p0136b18║其君，子欺其父，兄弟、夫婦、中外知識更相欺誑，各懷
X22n0400_p0136b19║貪欲、瞋恚、愚癡，欲自厚己，欲貪多有，尊卑上下，心俱
X22n0400_p0136b20║同然，破家亡身，不顧前後，天神尅識，別其名籍，壽終
X22n0400_p0136b21║神逝，下入惡道。故有自然三塗無量苦惱展轉其中，
X22n0400_p0136b22║世世累劫無有世期，難得解脫，痛不可言。是為二大
X22n0400_p0136b23║惡、二痛、二燒，勤苦如是。譬如大火焚燒人身，人能於
X22n0400_p0136b24║中一心制意、端身正行、獨作諸善、不為眾惡者，身得
X22n0400_p0136c01║度說，獲其福德度世上天泥洹之道，是為二大善也。
X22n0400_p0136c02║其三惡者，世間人民相因寄生，處年壽命無能幾何。
X22n0400_p0136c03║不善之人常懷邪惡，但念婬泆，煩滿胷中，愛欲交亂，
X22n0400_p0136c04║坐起不安，盼睞細色，邪態外逸，自妻厭憎，私妄出入，
X22n0400_p0136c05║費損家財，事為非法，恣心快意，極身作樂。或於親屬
X22n0400_p0136c06║不避尊卑，家室中外患而苦之，亦復不畏王法禁令，
X22n0400_p0136c07║如是之惡著於人鬼，日月照見神明記識，故有自然
X22n0400_p0136c08║三塗無量苦惱展轉其中，世世累劫無有出期，難得
X22n0400_p0136c09║解脫痛不可言，是為三大惡、三痛、三燒，勤苦如是。譬
X22n0400_p0136c10║如大火焚燒人身，人能於中一心制意、端身正行、獨
X22n0400_p0136c11║作諸善、不為眾惡者，身獨度脫獲其福德，度世上天
X22n0400_p0136c12║泥洹之道，是為三大善也。其四惡者，世間人民不念
X22n0400_p0136c13║修善，轉相教令共為眾惡，兩舌惡口、妄言綺語、讒賊
X22n0400_p0136c14║鬬亂、憎嫉善人、不孝二親、輕慢師長，朋友無信難得
X22n0400_p0136c15║誠實，尊貴自大謂己有道，不畏天地神明日月，自用
X22n0400_p0136c16║偃蹇謂可常爾。如是眾惡天神記識，壽命終盡諸惡
X22n0400_p0136c17║所歸，自然迫促共趣奪之，又其名籍記在神明，殃咎
X22n0400_p0136c18║牽引無從捨離，但得前行入於火鑊，身心摧碎精神
X22n0400_p0136c19║痛苦，當斯之時悔復何及？故有自然三塗無量苦惱
X22n0400_p0136c20║展轉其中，世世累劫無有出期，難得解脫痛不可言，
X22n0400_p0136c21║是為四大惡、四痛、四燒，勤苦如是。譬如大火焚燒人
X22n0400_p0136c22║身，人能於中一心制意、端身正行、獨作諸善、不為眾
X22n0400_p0136c23║惡，身獨度脫獲其福德，度世上天泥洹之道，是為四
X22n0400_p0136c24║大善也。其五惡者，世間人民，徙倚懈惰，不肯作善，治
X22n0400_p0137a01║身修業，家室眷屬，飢寒困苦，父母教誨，瞋目怒應，言
X22n0400_p0137a02║令不和，違戾反逆，譬如怨家，不如無子。耽酒嗜美，飲
X22n0400_p0137a03║食無度，肆心蕩逸，魯扈抵突，不識人情，強欲抑制，見
X22n0400_p0137a04║人有善，妒嫉惡之，無義無禮，無所顧難，心常念惡，口
X22n0400_p0137a05║常言惡，身常行惡，曾無一善，不信先聖諸佛經法，不
X22n0400_p0137a06║信行道可得度世，不信死後神明更生，不信作善得
X22n0400_p0137a07║善，為惡得惡，欲殺真人，鬬亂眾僧，欲害父母、兄弟、眷
X22n0400_p0137a08║屬，六親憎惡，願令其死。大命將終，悔懼交至，不豫修
X22n0400_p0137a09║善，臨窮方悔，悔之於後，將何及乎？天地之間，五道分
X22n0400_p0137a10║明，恢廓窈冥，浩浩茫茫，善惡報應，禍福相承，身自當
X22n0400_p0137a11║之，無誰代者。善人行善，從樂入樂，從明入明，惡人行
X22n0400_p0137a12║惡，從苦入苦，從冥入冥。誰能知者？獨佛知耳。教語開
X22n0400_p0137a13║示，信用者少，生死不休，惡道不絕，如是世人，難可具
X22n0400_p0137a14║盡，故有自然三塗，無量苦惱，展轉其中，世世累劫，無
X22n0400_p0137a15║有出期，難得解脫，痛不可言，是為五大惡、五痛、五燒，
X22n0400_p0137a16║勤苦如是。譬如大火，焚燒人身，人能於中，一心制意，
X22n0400_p0137a17║端身正念，言行相副，所作至誠，所語如語，心口不轉，
X22n0400_p0137a18║獨作諸善，不為眾惡，身獨度脫，獲其福德，度世上天
X22n0400_p0137a19║泥洹之道，是為五大善也。」
X22n0400_p0137a20║右明善惡報應，如影隨形。即《觀無量壽經》教人深
X22n0400_p0137a21║信因果之旨。多有愚人，不信因果。諺云：種粟得糧，
X22n0400_p0137a22║種蘭得香。凡事盡然，況於善惡。乃至念天得天，念
X22n0400_p0137a23║佛得佛，即以一念為因，還以一念為果。何以故？十
X22n0400_p0137a24║世古今，不離當念故。五惡之義，特準他經，配以十
X22n0400_p0137b01║惡。其一惡者，殺業所攝。其二惡者，盜貪所攝。其三
X22n0400_p0137b02║惡者，婬業所攝。其四惡者，妄語、兩舌、惡口、綺語所
X22n0400_p0137b03║攝。其五惡者，瞋恚、邪見所攝。反是即為五善，亦名
X22n0400_p0137b04║十善。如他譯本云：諸欲往生阿彌陀佛國者，雖不
X22n0400_p0137b05║能大精進、禪定、持經戒，大要當作善。一者不得殺
X22n0400_p0137b06║生，二者不得盜竊，三者不得婬泆，四者不得調欺，
X22n0400_p0137b07║五者不得飲酒，六者不得兩舌，七者不得惡口，八
X22n0400_p0137b08║者不得妄言，九者不得嫉妒，十者不得貪饕，不得
X22n0400_p0137b09║慳惜，不得瞋怨，不得愚癡，不得隨心嗜欲，不得中
X22n0400_p0137b10║悔，不得狐疑。當作孝順，當作至誠忠信，當信受佛
X22n0400_p0137b11║經，當信作善後世得福。奉持如是之法，不虧失者，
X22n0400_p0137b12║在心所願，可得往生阿彌陀佛國。十善本為天業，
X22n0400_p0137b13║今以念佛因緣，迴向極樂，即轉天業而成淨業。何
X22n0400_p0137b14║以故？念佛之人，能轉惡業，何有天業而不能轉？
X22n0400_p0137b15║重重誨勉第三十
X22n0400_p0137b16║佛告彌勒：「吾語汝等，是世五惡勤苦若此，五痛五燒
X22n0400_p0137b17║展轉相生，但作眾惡不修善本，皆悉自然入諸惡趣。
X22n0400_p0137b18║或其現世先被殃病，求死不得求生不得，罪惡所招
X22n0400_p0137b19║示眾見之，身死隨行入三惡道，苦毒無量自相燋然，
X22n0400_p0137b20║皆由貪著財色不能施惠，癡欲所迫隨心思想，煩惱
X22n0400_p0137b21║結縛無有解已，厚己諍利無所省錄，富貴榮華當時
X22n0400_p0137b22║快意，不能忍辱不務修善，威勢無幾隨以磨滅，身坐
X22n0400_p0137b23║勞苦久後大劇，天道施張自然糾舉，綱維羅網上下
X22n0400_p0137b24║相應，㷀㷀忪忪當入其中。古今有是痛哉可傷，世間
X22n0400_p0137c01║如是佛皆哀之，以威神力摧滅眾惡悉令就善，棄捐
X22n0400_p0137c02║所思奉持經戒，受行道法無所違失，終得度世泥洹
X22n0400_p0137c03║之道。」佛言：「汝今諸天人民及後世人，得佛經語當熟
X22n0400_p0137c04║思之，能於其中端心正行，主上為善率化其下，轉相
X22n0400_p0137c05║勅令各自端守，尊聖敬善仁慈博愛，佛語教誨無敢
X22n0400_p0137c06║虧負，當求度世拔斷生死眾惡之本，當離三塗無量
X22n0400_p0137c07║憂怖苦痛之道。汝等於是廣植德本，布恩施惠勿犯
X22n0400_p0137c08║道禁，忍辱精進一心智慧，轉相教化為德立善，正心
X22n0400_p0137c09║正意齋戒清淨，一日一夜勝在無量壽國為善百歲。
X22n0400_p0137c10║所以者何？彼佛國土，無為自然，皆積眾善，無毫髮之
X22n0400_p0137c11║惡。於此修善，十日十夜，勝於他方諸佛國中為善千
X22n0400_p0137c12║歲。所以者何？他方佛國，為善者多，為惡者少，福德自
X22n0400_p0137c13║然，無造惡之地。唯此間多惡，無有自然，勤苦求欲，轉
X22n0400_p0137c14║相欺紿，心勞形困，飲苦食毒，如是惡務，未嘗寧息。吾
X22n0400_p0137c15║哀汝等天人之類，苦心誨喻，教令修善，隨宜開導，授
X22n0400_p0137c16║與經法，莫不承用，在意所願，皆令得道。佛所遊履，國
X22n0400_p0137c17║邑丘聚，靡不蒙化，天下和順，日月清明，風雨以時，灾
X22n0400_p0137c18║厲不起，國豐民安，兵戈無用，崇德興仁，務修禮讓。我
X22n0400_p0137c19║哀愍汝等諸天人民，甚於父母念子。今我於此世作
X22n0400_p0137c20║佛，降化五惡，消除五痛，絕滅五燒，以善攻惡，拔生死
X22n0400_p0137c21║之苦，令獲五德，升無為之安。吾去世後，經道漸滅，人
X22n0400_p0137c22║民諂偽，復為眾惡，五燒五痛，還如前法，久後轉劇，不
X22n0400_p0137c23║可悉說，我但為汝略言之耳。汝等各善思之，轉相教
X22n0400_p0137c24║誡，如佛經法，無得犯也。」法是彌勒菩薩合掌白言：「佛
X22n0400_p0138a01║所說甚善，世人實爾。如來普慈哀愍，悉令度脫，受佛
X22n0400_p0138a02║重誨，不敢違失。」
X22n0400_p0138a03║右復引申前意，教人為善去惡，精心求度。世出世
X22n0400_p0138a04║間，法法不同，莫不以為善去惡而為基本。淨土即
X22n0400_p0138a05║至善之地，求生淨土，乃止於至善之功。不入淨土
X22n0400_p0138a06║之門，善不可得而圓，惡不可得而盡。何以故？眾生
X22n0400_p0138a07║無始積習，熏染識田，結成五濁。如不淨器，糞蛆滿
X22n0400_p0138a08║中，少加蕩滌，便成美食，臭穢如故。生淨土已，見佛
X22n0400_p0138a09║聞法，證無生忍。既杜惡源，斯獲善本。然後回入塵
X22n0400_p0138a10║勞，宏宣正教，攝諸眾生，往生極樂。是為善與人同，
X22n0400_p0138a11║是謂明明德於天下。問：禪者恒言無善，儒言至善，
X22n0400_p0138a12║何以不同？答：有善之善，對惡而名。惡既不立，善亦
X22n0400_p0138a13║不居。唯一真心，徧周法界。恒沙萬德，寂爾周圓。聖
X22n0400_p0138a14║不可知，所過者化。無善之善，斯為至善。至如口但
X22n0400_p0138a15║說空，行在有中，惡業熾然，妄稱無善。是行尸肉，是
X22n0400_p0138a16║地獄渣。吾末如何，佛所不度。
X22n0400_p0138a17║禮佛現光第三十一
X22n0400_p0138a18║佛告阿難：「汝起，更整衣服，合掌恭敬，禮無量壽佛。」於
X22n0400_p0138a19║是阿難起整衣服，正身西面，恭敬合掌，五體投地，禮
X22n0400_p0138a20║無量壽佛，白言：「世尊！願見彼佛安樂國土及諸菩薩、
X22n0400_p0138a21║聲聞大眾。」說是語已，即時無量壽佛放大光明，普照
X22n0400_p0138a22║一切諸佛世界，金剛圍山、須彌山王、大小諸山，一切
X22n0400_p0138a23║所有皆同一色。譬如劫水彌滿世界，其中萬物沈沒
X22n0400_p0138a24║不現，滉瀁浩瀚，唯見大水；彼佛光明亦復如是，聲聞、
X22n0400_p0138b01║菩薩一切光明皆悉隱蔽，唯見佛光明耀顯赫。爾時，
X22n0400_p0138b02║阿難即見無量壽佛威德巍巍，如須彌山王高出一
X22n0400_p0138b03║切諸世界上，相好光明靡不照耀，此會四眾一時悉
X22n0400_p0138b04║見；彼見此土亦復如是。爾時，佛告阿難及慈氏菩薩：
X22n0400_p0138b05║「汝見彼國從地已上至淨居天，其中所有微妙嚴淨
X22n0400_p0138b06║自然之物，為悉見不？」阿難對曰：「唯然，已見。」「汝寧復聞
X22n0400_p0138b07║無量壽佛大音宣布一切世界化眾生不？」阿難對曰：
X22n0400_p0138b08║「唯然，已聞。」「彼國人民乘百千由旬七寶宮殿，無所障
X22n0400_p0138b09║礙，徧至十方供養諸佛，汝復見不？」對曰：「已見。」「彼國人
X22n0400_p0138b10║民有胎生者，汝復見不？」對曰：「已見。其胎生者所處宮
X22n0400_p0138b11║殿，或百由旬，或五百由旬，各於其中受諸快樂，如忉
X22n0400_p0138b12║利天上亦皆自然。」
X22n0400_p0138b13║右明無量光明徧照一切。極樂、娑婆同一法界，本
X22n0400_p0138b14║無彼此，安有東西？山河大地皆是眾生目眚所成。
X22n0400_p0138b15║若能一念入佛境界者，無量光明普周塵剎，三塗
X22n0400_p0138b16║六道同時解脫。不獨阿難以佛威加被得見佛身
X22n0400_p0138b17║及諸依正，即今末法眾生但能入此法門，不離當
X22n0400_p0138b18║念，疾得見佛。《華嚴經》云：「諸佛一似大圓鏡，我身猶
X22n0400_p0138b19║若摩尼珠。諸佛法身入我體，我身常入諸佛軀。」是
X22n0400_p0138b20║知諸佛、眾生本來不二，名為見佛，實無見者。何以
X22n0400_p0138b21║故？不可於一體中互相見故。胎生者，謂處蓮胎中，
X22n0400_p0138b22║經久乃開，不如化生者即得見佛聞法故。
X22n0400_p0138b23║疑惑胎生第三十二
X22n0400_p0138b24║爾時慈氏菩薩白佛言：「世尊！何因何緣彼國人民胎
X22n0400_p0138c01║生化生？」佛告慈氏：「若有眾生以疑惑心修諸功德願
X22n0400_p0138c02║生彼國，不了佛智、不思議智、不可稱智、大乘廣智、無
X22n0400_p0138c03║等無倫最上勝智，於此諸智疑惑不信，然猶信罪福，
X22n0400_p0138c04║修習善本願生其國。此諸眾生生彼宮殿壽五百歲，
X22n0400_p0138c05║常不見佛、不聞經法、不見菩薩聲聞聖眾，是故於彼
X22n0400_p0138c06║國土謂之胎生。若有眾生明信佛智乃至勝智，作諸
X22n0400_p0138c07║功德信心迴向，此諸眾生。於七寶華中自然化生，跏
X22n0400_p0138c08║趺而坐。須臾之頃，身相光明、智慧功德如諸菩薩，具
X22n0400_p0138c09║足成就。復次慈氏！他方諸大菩薩，發心欲見無量壽
X22n0400_p0138c10║佛，恭敬供養，及諸菩薩聲聞聖眾。彼菩薩等，命終得
X22n0400_p0138c11║生無量壽國，於七寶華中自然化生。彌勒當知，彼化
X22n0400_p0138c12║生者智慧勝故。其胎生者皆無智慧，於五百歲中常
X22n0400_p0138c13║不見佛、不聞經法、不見菩薩諸聲聞眾，無由供養於
X22n0400_p0138c14║佛，不知菩薩法式，不得修習功德。當知此人，宿世之
X22n0400_p0138c15║時，無有智慧，疑惑所致。」佛告彌勒：「譬如轉輪聖王，有
X22n0400_p0138c16║七寶牢獄，種種莊嚴，張設牀帳，懸諸繒葢。若有諸小
X22n0400_p0138c17║王子，得罪於王，輙內彼獄中，繫以金鏁，供養飯食、衣
X22n0400_p0138c18║服、牀蓐、華香、妓樂，如轉輪王，無所乏少。於意云何？此
X22n0400_p0138c19║諸王子，寧樂彼處不？」對曰：「不也。但種種方便，求諸大
X22n0400_p0138c20║力，欲自勉出。」佛告彌勒：「此諸眾生，亦復如是。以疑惑
X22n0400_p0138c21║佛智故，生彼七寶宮殿，無有刑罰，乃至一念惡事。但
X22n0400_p0138c22║於五百歲中，不見三寶，不得供養，修諸善本，以此為
X22n0400_p0138c23║苦。雖有餘樂，猶不樂彼處。若此眾生，識其本罪，深自
X22n0400_p0138c24║悔責，求離彼處，即得如意，往詣無量壽所，恭敬供養，
X22n0400_p0139a01║亦得徧至無數無量諸餘佛所，修諸功德。彌勒當知，
X22n0400_p0139a02║其有菩薩，生疑惑者，為失大利，是故應當明信諸佛
X22n0400_p0139a03║無上智慧。」
X22n0400_p0139a04║右明發願求生，須了佛智，乃至勝智，方名真信，方
X22n0400_p0139a05║得見佛。以一切智，不離自心，無我無我所，凡聖一
X22n0400_p0139a06║如，共同此智，全信自心，具一切智，本來成佛，不於
X22n0400_p0139a07║心外，別有信佛之心。如是迴向，是名唯心淨土，疾
X22n0400_p0139a08║得見佛。若於自心諸智，猶滯疑情，不免心外見佛，
X22n0400_p0139a09║雖修眾善，乘願往生，不得見佛，以不契佛智故。所
X22n0400_p0139a10║以《如來不思議境界經》云：「三世一切諸佛，皆無所
X22n0400_p0139a11║有，惟依自心。」菩薩若能了知諸佛，及一切法，皆唯
X22n0400_p0139a12║心量，得隨順忍，或入初地，捨身速生妙喜世界，或
X22n0400_p0139a13║生極樂淨佛土中，是則了知心量，不涉程途，一切
X22n0400_p0139a14║功德，具足成就。又如《寶積經》「佛告淨飯王言：『一切
X22n0400_p0139a15║諸法，皆是佛法，於此一切法，無動無搖，無取無捨，
X22n0400_p0139a16║是名陀羅尼門。何以故？一切諸法，離自性故。大王！
X22n0400_p0139a17║今可於此法中，而安其心，勿信於他。』時淨飯王等
X22n0400_p0139a18║七萬釋種，得無生法忍。世尊現微笑，而說偈曰：『釋
X22n0400_p0139a19║種決定智，是故於佛法，決定心安住，依於無所得，
X22n0400_p0139a20║當得上菩提，曉知一切法，人中命終已，得生安樂
X22n0400_p0139a21║國，面奉無量壽，無畏成菩提。』」故知有決定智，方能
X22n0400_p0139a22║決定信，有決定信，方能決定生，慎勿以疑惑心，而
X22n0400_p0139a23║失大利。
X22n0400_p0139a24║菩薩往生第三十三
X22n0400_p0139b01║彌勒菩薩白佛言：「世尊！於此世界有幾所不退菩薩
X22n0400_p0139b02║生彼佛國？」佛告彌勒：「於此世界六十七億不退菩薩
X22n0400_p0139b03║往生彼國，一一菩薩已曾供養無數諸佛，次如彌勒
X22n0400_p0139b04║者也。諸小行菩薩及修習少功德者不可稱計，皆當
X22n0400_p0139b05║往生。不但我剎諸菩薩等往生彼國，他方佛土亦復
X22n0400_p0139b06║如是。其第一佛名曰遠照，彼有百八十億菩薩皆當
X22n0400_p0139b07║往生；其第二佛名曰寶藏，彼有九十億菩薩皆當往
X22n0400_p0139b08║生；其第三佛名曰無量音，彼有二百二十億菩薩皆
X22n0400_p0139b09║當往生；其第四佛名曰甘露味，彼有二百五十億菩
X22n0400_p0139b10║薩皆當往生；其第五佛名曰龍勝，彼有十四億菩薩
X22n0400_p0139b11║皆當往生；其第六佛名曰勝力，彼有萬四千菩薩皆
X22n0400_p0139b12║當往生；其第七佛名曰師子，彼有五百菩薩皆當往
X22n0400_p0139b13║生；其第八佛名曰離垢光，彼有八十億菩薩皆當往
X22n0400_p0139b14║生。其第九佛名曰德首，彼有六十億菩薩皆當往生。
X22n0400_p0139b15║其第十佛名曰妙德山，彼有六十億菩薩皆當往生。
X22n0400_p0139b16║其第十一佛名曰人王，彼有十億菩薩皆當往生。其
X22n0400_p0139b17║第十二佛名曰無上華，彼有無數不可稱計諸菩薩
X22n0400_p0139b18║眾，皆不退轉，智慧勇猛，已曾供養無量諸佛，於七日
X22n0400_p0139b19║中即能攝取百千億劫大士所修堅固之法，斯等菩
X22n0400_p0139b20║薩皆當往生。其第十三佛名曰無畏，彼有七百九十
X22n0400_p0139b21║億大菩薩眾，諸小菩薩及比丘等不可稱計，皆當往
X22n0400_p0139b22║生。不但此十四佛國中諸菩薩等當往生也，十方世
X22n0400_p0139b23║界無量佛國，其往生者亦復如是，甚多無數。我但說
X22n0400_p0139b24║十方諸佛名號，及菩薩、比丘生彼國者，晝夜一劫尚
X22n0400_p0139c01║未能盡，我今為汝略說之耳。」
X22n0400_p0139c02║右明往生菩薩不可計數，皆是如來願力所持，光
X22n0400_p0139c03║明所攝。所以智者大師臨終，令門人唱無量壽佛
X22n0400_p0139c04║及觀經題目，合掌讚曰：「四十八願，莊嚴淨土。華池
X22n0400_p0139c05║寶樹，易往無人。火車相現，一念改悔。尚得往生，況
X22n0400_p0139c06║戒定熏修。聖行道力，實不唐捐。」言訖，稱三寶名，奄
X22n0400_p0139c07║然而逝。唐法照上五臺，入大聖竹林寺，見文殊、普
X22n0400_p0139c08║賢二大菩薩，問修行之要。文殊曰：「諸修行門，無如
X22n0400_p0139c09║念佛。我於過去劫中，因念佛故，得一切種智。是故
X22n0400_p0139c10║一切諸法，般若波羅蜜多，甚深禪定，乃至諸佛正
X22n0400_p0139c11║徧知海，皆從念佛而生。」照云：「當云何念？」文殊曰：「此
X22n0400_p0139c12║世界西，有阿彌陀佛。彼佛願力，不可思議。汝當繼
X22n0400_p0139c13║念，令無間斷。命終之時，決定往生。」二大菩薩因與
X22n0400_p0139c14║授記曰：「汝以念佛不思議故，畢竟證無土覺。若善
X22n0400_p0139c15║男女，願疾出離，應當念佛。」慧日泛舶渡海，達天竺，
X22n0400_p0139c16║至健䭾羅國東北大山，有觀音像。日乃七日叩頭，
X22n0400_p0139c17║又斷食畢命為期。至七日夜，忽見觀音現紫金身，
X22n0400_p0139c18║坐寶蓮華，垂手摩頂曰：「汝欲傳法，自利利他，惟念
X22n0400_p0139c19║西方極樂世界阿彌陀佛。當知淨土法門，勝過諸
X22n0400_p0139c20║行。」他如天親《無量壽論》、馬鳴《起信論》、智者《十疑論》，
X22n0400_p0139c21║以及永明、天如、楚石、蓮池諸大德，所有述作，莫不
X22n0400_p0139c22║殷勤讚歎，導往西方，決無欺世悞人之事。何況我
X22n0400_p0139c23║等，生當像季，法弱魔強，獨力修行，豈無錯路？若復
X22n0400_p0139c24║徘徊不信，深戀塵勞，如蛾赴燈，如魚處涸，曾不需
X22n0400_p0140a01║時，大苦隨後。各宜猛省，無待他求。
X22n0400_p0140a02║獨留此經第三十四
X22n0400_p0140a03║佛告彌勒：「其有得聞彼佛名號，歡喜踴躍乃至一念，
X22n0400_p0140a04║當知此人為得大利，則是具足無上功德。是故，彌勒！
X22n0400_p0140a05║設有大火充滿三千大千世界，要當過此，聞是經法
X22n0400_p0140a06║歡喜信樂，受持讀誦如說修行。所以者何？多有菩薩
X22n0400_p0140a07║欲聞此經而不能得。若有眾生聞此經者，於無上道
X22n0400_p0140a08║終不退轉，是故應當專心信受持誦說行。吾今為諸
X22n0400_p0140a09║眾生說此經法，令見無量壽佛及其國土一切所有，
X22n0400_p0140a10║所當為者皆可求之，無得以我滅度之後復生疑惑。
X22n0400_p0140a11║當來之世經道滅盡，我以慈悲哀愍，特留此經止住
X22n0400_p0140a12║百歲。其有眾生值斯經者，隨意所願皆可得度。如來
X22n0400_p0140a13║興世難值難見，諸佛經道難得難聞，菩薩勝法諸波
X22n0400_p0140a14║羅蜜得聞亦難，遇善知識聞法能行此亦為難。若聞
X22n0400_p0140a15║斯經信樂受持，難中之難無過此難。是故我法如是
X22n0400_p0140a16║作、如是說、如是教，應當信順如法修行。」
X22n0400_p0140a17║四、釋流通分者，自此至終名流通分。此經具無量
X22n0400_p0140a18║壽全身，亦具一切諸佛全身，於此信入即具一切
X22n0400_p0140a19║佛智，故曰聞此經者於無上道永不退轉。至經藏
X22n0400_p0140a20║滅盡此經獨留，眾生遇者皆可得度，是知三乘十
X22n0400_p0140a21║二分教一網全收更無餘法，所以佛慈加被殊異
X22n0400_p0140a22║餘經，奉勸後賢普同信受。
X22n0400_p0140a23║聞經獲益第三十五
X22n0400_p0140a24║爾時，世尊說此經法，無量眾生皆發無上正覺之心，
X22n0400_p0140b01║萬二千那由他人得清淨法眼，二十二億諸天人民
X22n0400_p0140b02║得阿那含果，八十萬比丘漏盡意解，四十億菩薩得
X22n0400_p0140b03║不退轉，以弘誓功德而自莊嚴，於將來世當成正覺。
X22n0400_p0140b04║爾時，三千大千世界六種震動，大光普照十方國土，
X22n0400_p0140b05║百千音樂自然而作，無量妙華紛紛而降。佛說經已，
X22n0400_p0140b06║彌勒菩薩及十方來諸菩薩眾，長老阿難、諸大聲聞，
X22n0400_p0140b07║一切大眾靡不歡喜。
X22n0400_p0140b08║聞經之益如是不可思議，皆是無量壽本願力故，
X22n0400_p0140b09║亦以本師威神加被故。凡有眾生遇斯經者，其所
X22n0400_p0140b10║獲益亦當如是。如云發無上菩提之心，乃至於將
X22n0400_p0140b11║來世當成正覺，各在當人，非為分外。即今靈山一
X22n0400_p0140b12║會不異曩時，無量法音熾然常說，但能深信決定
X22n0400_p0140b13║往生，化導有情普成正覺。
X22n0400_p0140b14║五、迴向極樂
X22n0400_p0140b15║釋經已竟，教旨粗明，普與羣生，迴向極樂。繫以偈
X22n0400_p0140b16║曰：
X22n0400_p0140b17║覺海周圓徧十虗，諸佛國土從中現，
X22n0400_p0140b18║如影如響亦如電，畢竟安住常寂光。
X22n0400_p0140b19║歸命西方大導師，我此身心不可得，
X22n0400_p0140b20║平等清淨絕思議，幻出光中一一華。
X22n0400_p0140b21║一一華中一一佛，普現一切眾生前，
X22n0400_p0140b22║佛身無量眾無邊，交參寶網惟心見。
X22n0400_p0140b23║願我命終正智彰，上品蓮華生彼國，
X22n0400_p0140b24║七寶堂前擊法鼓，聞中獲盡陀羅尼。
X22n0400_p0140c01║奏諸天樂散天華，供養百億恒沙佛，
X22n0400_p0140c02║於諸佛前受記已，疾滿普賢大願王，
X22n0400_p0140c03║還入娑婆度眾生，一彈指頃成極樂。
X22n0400_p0140c04║我今念佛佛念我，我佛一體非去來，
X22n0400_p0140c05║須彌可碎海可塵，我此願王無動轉。
X22n0400_p0140c06║
X22n0400_p0140c07║無量壽經起信論卷下（終）
X22n0400_p0140c08║
X22n0400_p0140c09║
X22n0400_p0140c10║
X22n0400_p0140c11║
X22n0400_p0140c12║
X22n0400_p0140c13║No. 400-B
X22n0400_p0140c14║ 無量壽經起信論後序
X22n0400_p0140c15║知歸子撰《無量壽經起信論》既成，予得而讀之，為之
X22n0400_p0140c16║讚歎曰：「是能旋轉萬流，歸於淨土者乎？」知歸子邀予
X22n0400_p0140c17║宿其家，屬筆點刊，翼日而竟。是夜，夢乘人輿度大橋
X22n0400_p0140c18║梁。既歸家，室中忽聞佛香滿二日。予之於知歸子法
X22n0400_p0140c19║事中，出聲誦彌陀佛號也。先夢入一金地，禮拜七佛
X22n0400_p0140c20║像。翼日，偕知歸子入文昌禪院，殿中供佛，七柱上揭
X22n0400_p0140c21║七佛揭。予出外，嘗夢眾星聚為寶塔，橫亘天中。比歸，
X22n0400_p0140c22║乃知先妣為予誦彌陀佛號，硃填畫塔，滿而焚之，即
X22n0400_p0140c23║是夜矣。子之默誦彌陀佛號凡三度：初度，以四大若
X22n0400_p0140c24║欲解散時，一念彌陀，色身頓得堅固；再度，於萬人如
X22n0400_p0141a01║海中，以拙酬應故，回光念佛，一念彌陀，人我相頓入
X22n0400_p0141a02║平等；三度，以刊定《起信論》歸，發歡喜心念佛，一念彌
X22n0400_p0141a03║陀，頓證入前念不生、後念不滅三昧。因知念佛法門，
X22n0400_p0141a04║但得一念相應，有不可思議功德，況念念相應者哉？
X22n0400_p0141a05║知歸子以予識淨土香氣，既屬予刊定，得屬予序之。
X22n0400_p0141a06║予諾為後序。序曰：知歸子本願以度生，故述此論。或
X22n0400_p0141a07║有眾生忽起妄見，以為由知歸子之願，其將空却此
X22n0400_p0141a08║方眾生耶？予解釋之曰：文殊師利不云乎？十方諸佛
X22n0400_p0141a09║世界，一一諸佛說法教化，各度恒沙眾生皆入涅槃，
X22n0400_p0141a10║於眾生界亦不增不減。何以故？眾生定相不可得故。
X22n0400_p0141a11║或有眾生不通文字般若，自憾不能讀知歸子《起信
X22n0400_p0141a12║論》得開悟。予安慰之曰：文殊師利有偈曰：「一念淨心
X22n0400_p0141a13║是菩提，勝造恒沙七寶塔，寶塔究盡塔為塵，一念淨
X22n0400_p0141a14║心成正覺。」實能精研此一偈，有所信入，知歸子《起信》
X22n0400_p0141a15║之指盡在是矣。偈見賢首宗五臺無著禪師傳中，流
X22n0400_p0141a16║傳未廣，望見者、聞者、持誦、書寫，為修淨土者作眼目，
X22n0400_p0141a17║知歸子之願也。是為序。乾隆三十九年春二月吳汪
X22n0400_p0141a18║縉謹序