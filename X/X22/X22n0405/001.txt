X22n0405_p0243a01║
X22n0405_p0243a02║No. 405-A
X22n0405_p0243a03║ 刻釋觀無量壽經記序
X22n0405_p0243a04║
X22n0405_p0243a05║夫樂國之業者，眾聖所讚，群賢所宗，以故文殊、彌勒
X22n0405_p0243a06║願生，天親、龍樹誓往，賢聖尚然，況顓蒙乎？當劉宋之
X22n0405_p0243a07║際，畺良耶舍三藏再譯斯經，而后諸家彬彬然駕說
X22n0405_p0243a08║矣。惟我　終南大師，儼然楷成古今為一家，學固毋
X22n0405_p0243a09║論，其它金口而木舌者，孰與智者禪師哉？其說曰：此
X22n0405_p0243a10║經心觀為宗，實相為體。四明曰：託境觀佛，佛相乃彰，
X22n0405_p0243a11║全心是佛，全佛是心，終日觀心，終日觀佛。是言也，善
X22n0405_p0243a12║則善矣，雖然，如棄適時之巧，我弗取也。間者人或稱
X22n0405_p0243a13║即心念佛，何用它佛為？繄為之難，言之得無訒乎？夫
X22n0405_p0243a14║挾泰山以超北海之類耳。又人或謂弘願稱名也者，
X22n0405_p0243a15║權假方便焉耳，不足賴也。甚哉其說也！暴戾恣睢，謗
X22n0405_p0243a16║讟聖言，以是為非，以非為是，逞其詭辭，黜嫚眾兆，是
X22n0405_p0243a17║可忍也，孰不可忍也。唐法聰師肇造天台觀經疏記，
X22n0405_p0243a18║其文簡而理明，其辭約而事備，而間襲我　終南之
X22n0405_p0243a19║說矣。最後寶雲、四明相繼蔚如也，而聰師之記𤼭已
X22n0405_p0243a20║湮滅殊方，以故使寶雲、四明不知天地間有斯文在。
X22n0405_p0243a21║昔者寺門珍公乘桴浮海，得斯記開元寺以歸，猶且
X22n0405_p0243a22║藏之名山，紬之石室，寥寥乎不出于人間，葢亦久矣。
X22n0405_p0243a23║予探金簡於名山，獲此石室之書，今茲乙卯，乃將上
X22n0405_p0243a24║梓以示大方。夫斯記也，不惟壎箎智者之說，亦將使
X22n0405_p0243b01║游我終南山之者生之羽翼乎。是以良忠師甞記四
X22n0405_p0243b02║帖疏，𨓏𨓏以斯記而釋彼疏。然則今為終南之學者，
X22n0405_p0243b03║胡可棄乎，胡可棄乎。伏冀辨析難易，觝排詭辭，俾夫
X22n0405_p0243b04║控侗顓蒙，斁此棘林，游彼瓊樹，豈不厚幸哉。於是乎
X22n0405_p0243b05║序。
X22n0405_p0243b06║享保二十龍集乙卯十一月
X22n0405_p0243b07║武陽緣山南溪沙門白蘋雅山撰
X22n0405_p0243b08║
X22n0405_p0243b09║
X22n0405_p0243b10║
X22n0405_p0243b11║
X22n0405_p0243b12║
X22n0405_p0243b13║No. 405
X22n0405_p0243b14║釋觀無量壽佛經記
X22n0405_p0243b15║沙門　法聰　撰
X22n0405_p0243b16║將釋疏文，大分為二：初通明二土依、正不同；次從然
X22n0405_p0243b17║化因事漸下，別解此經來意。初為三，謂法、喻、合。法為
X22n0405_p0243b18║二：先明二土二果不同；次從誠由心分垢、淨下，辯二
X22n0405_p0243b19║土修因有異。初又二：初兩句明二土依、報不同；次胎、
X22n0405_p0243b20║獄下，談二土依、正二果各異。初又二：初句通明二土
X22n0405_p0243b21║依之苦、樂，次二句明二土地之淨、穢。
X22n0405_p0243b22║夫樂邦者，夫者發語之端，樂邦者同居淨土，樂者彼
X22n0405_p0243b23║土無三惡趣，是以二報俱樂故也。邦者淨國分限也。
X22n0405_p0243b24║又樂者池流八水金剛為砂，地涌七珍琉璃間雜，寶
X22n0405_p0243c01║樹行列禽風說法，二報無苦常聞大乘，三輩往生華
X22n0405_p0243c02║開見佛，依正宣說咸讚三寶，是為俱樂。苦域者同居
X22n0405_p0243c03║穢土，苦者娑婆世界雜惡共居，五濁八苦日夜交煎，
X22n0405_p0243c04║十惡業成長輪靡息，聖果未證為三惑所籠，生死無
X22n0405_p0243c05║邊未能出離，忍受三毒故名為苦，即有三苦八苦。域
X22n0405_p0243c06║者娑婆分限故名為域。金寶者，淨土所居皆寶莊嚴。
X22n0405_p0243c07║泥沙者，同居穢地並是砂礫。已上明二土依果竟。次
X22n0405_p0243c08║二句明二土依正報。胎獄者，此土正報在胎，經於十
X22n0405_p0243c09║月受諸寒熱，身識不樂義如胎獄。華池者，淨土化生
X22n0405_p0243c10║新舊二人皆處寶池，修因值緣得生華果。棘林者，此
X22n0405_p0243c11║土荊棘惡處依報猶如棘林。瓊樹者，玉樹也。淨土七
X22n0405_p0243c12║重行樹皆以寶成，或有一樹黃金為根、紫金為莖、白
X22n0405_p0243c13║銀為枝、碼碯為條、珊瑚為葉、白玉為華、真珠為果等，
X22n0405_p0243c14║七七四十九重行樹皆寶樹也。此明二土二果竟。次
X22n0405_p0243c15║此下四句，辨二土修因有異。誠由心分垢淨者，誠由
X22n0405_p0243c16║實也。垢淨之故且分二心，只緣心淨行善則昇樂國
X22n0405_p0243c17║寶地寶池瓊樹之玅方，由心有垢行惡則沉苦域泥
X22n0405_p0243c18║沙棘林之麤界。次喻中二：初句喻淨土因果，故云形
X22n0405_p0243c19║端則影直；次句喻此土因果，由心垢果苦，故云源濁
X22n0405_p0243c20║則流昏。三故知下合中二：初明依報因果，次願見下
X22n0405_p0243c21║明正報因果也。文云故知欲生至淨土，勸此土人修
X22n0405_p0243c22║彼土依果，即純淨所居。次必修下勸此土有緣修玅
X22n0405_p0243c23║國因果。次二句明正報，願見世尊即見極樂果，要行
X22n0405_p0243c24║淨業即是修因。淨業三種下文自說。
X22n0405_p0244a01║然化因事下，第二、別明此經來意，中三：初通明經意；
X22n0405_p0244a02║次此經心觀下，別解題目；三、分文為三下，依文解釋。
X22n0405_p0244a03║初文為三：初明三意；次落日下，別廣正宗，明觀大體，
X22n0405_p0244a04║統收經意；三、可謂微行下，結嘆。
X22n0405_p0244a05║初文三：初談序，次大聖下說正宗，三從使末俗有緣
X22n0405_p0244a06║下讚流通。初序謂證信發起二序然者是也。化者佛
X22n0405_p0244a07║出度生宣揚四辯名之為化。因者眾生有機為因。事
X22n0405_p0244a08║者諸佛化儀前三後一為事。又通序中六句後五亦
X22n0405_p0244a09║名為事。漸者以法逗機有漸，漸頓二人修習令證大
X22n0405_p0244a10║小似真二果。教者即能詮教門四種不同，即藏通別
X22n0405_p0244a11║圓也。緣興下是發起序，即善惡二緣興發。闍王是惡，
X22n0405_p0244a12║殺父害母造於二逆，故云殺逆。韋提是善，故興哀請。
X22n0405_p0244a13║哀即悲哀，義及於王。請即普請，身兼徒眾及來世機，
X22n0405_p0244a14║故云哀請。次大聖下明正宗意。大聖者極尊之號，自
X22n0405_p0244a15║行果滿窮源盡性智斷具足，故云大聖。大者包含為
X22n0405_p0244a16║義，謂包三五七九，故言大聖。聖者正也。三身同證有
X22n0405_p0244a17║感必形，智同法界善惡窮源，用無不極照無不遍，洞
X22n0405_p0244a18║覽無遺一切皆達，故名為聖。首楞嚴定靡所不攝，為
X22n0405_p0244a19║三輪鑒機、四辯授藥，應病與藥令得服行，故名大聖。
X22n0405_p0244a20║埀者，俯影下臨順十界機。慈者，即三慈法與物俱樂。
X22n0405_p0244a21║乘機者，即身意二輪，鑒機視通大小俱益。演法，即口
X22n0405_p0244a22║輪說於半滿四法。曜者，光也，照明影現。玉相者，放白
X22n0405_p0244a23║毫相遍十方界。彩者，光金色相故也。珍臺者，為金臺，
X22n0405_p0244a24║即所表曰瑞。廣示珍域者，光照十方故云廣，諸土皆
X22n0405_p0244b01║現故云示，諸國皆寶故云珍，諸佛界分故名為域。宗
X22n0405_p0244b02║歸者，韋提希雖覩諸土皆有光明，而機在淨國，故云
X22n0405_p0244b03║願生彌陀佛所。三使末俗下，讚流通義。末俗者，即像
X22n0405_p0244b04║末之時，有緣眾生感應道交隨業皆往，即今時得生
X22n0405_p0244b05║人也。遵由奉侍，斯由此也。玅觀即十六觀，一念心起
X22n0405_p0244b06║依正宛然，皆空假中無不具足，三一相即圓融自在
X22n0405_p0244b07║而不一異，故為玅觀。
X22n0405_p0244b08║次為落日下重廣正宗，落日在初觀，大水結氷即水
X22n0405_p0244b09║觀，瑠璃之地當第三觀，義兼於水，風吟寶葉即四樹
X22n0405_p0244b10║及第七華座，觀天樂者第六觀，波動金渠即第五池，
X22n0405_p0244b11║觀契短合響即第八觀，觀肉髻等者即第十十一二
X22n0405_p0244b12║菩薩，觀念毫相等者即第九真身，義兼第八普雜三
X22n0405_p0244b13║觀，及其瞑目等者即後三觀。三輩九品乘臺往生，故
X22n0405_p0244b14║云高踊。文成者淨土受生，印壞者此方陰滅，金蓮者
X22n0405_p0244b15║三品所乘福報隨往。而橫截者，截三惑斷而得上中
X22n0405_p0244b16║下生，惑謂見思塵沙無明三病。而長驚者，馳義，即往
X22n0405_p0244b17║也，速義。至和尚說偈：清淨皎潔無塵垢，蓮華化生為
X22n0405_p0244b18║父母，修道已來經十劫，示出閻浮受眾苦，一生苦行
X22n0405_p0244b19║超千劫，永離娑婆歸淨土。過此土五八之苦，永離穢
X22n0405_p0244b20║境一得不退，故云長驚。
X22n0405_p0244b21║可謂微行下。三、結嘆。行者，即三種淨業玅觀。至道者，
X22n0405_p0244b22║即十六觀，圓融自在，即一而三，故云玅也。修因得果，
X22n0405_p0244b23║從來至彼，故名至道。道者，即能通至所通為義。業行
X22n0405_p0244b24║雖多，以心觀為要術。一念心起，淨土宛然，無作體如，
X22n0405_p0244c01║故言微行。一心三觀，皆空、假、中，能、所雖分，互照不思
X22n0405_p0244c02║議境，要在心源，即觀功也。橫周竪窮，平等無二，三觀
X22n0405_p0244c03║因圓，三德果滿，皆由心要義成，故言至道要術。
X22n0405_p0244c04║此經心觀下，第二、別解題目。文二：初略，次廣。初略明
X22n0405_p0244c05║宗體；次所言下，略釋經題。舉正報以收依果者，將真
X22n0405_p0244c06║身觀收前八門，述化主包徒眾即彌陀，明能化攝所
X22n0405_p0244c07║化，度脫有緣眾生總兼諸觀。言佛便周者，佛即能說、
X22n0405_p0244c08║所說二佛，佛是化主，即能仁是。所觀彌陀當第九觀，
X22n0405_p0244c09║能所合明即十六觀，所居之土即前七觀，所化之機
X22n0405_p0244c10║攝後五觀，故佛一字能所該通皆具十六，並是佛說
X22n0405_p0244c11║故言便周。
X22n0405_p0244c12║次廣解五義，又二：先標列，次依文釋。此經名體等者，
X22n0405_p0244c13║此經從人為名，實相為體，心觀淨土為宗，生善滅惡
X22n0405_p0244c14║為用，對半明滿為教相。
X22n0405_p0244c15║次釋五義，文為五：先釋名，為二：先通，次別。文為二：先
X22n0405_p0244c16║釋，次結嘆。初為三：初通一化，次約一經，三約一字。初
X22n0405_p0244c17║文二：先釋，次結。初通別解。通則經者，聲、色、法為經。別
X22n0405_p0244c18║有七者，謂三單、三雙、一具足為別。若單人，如提謂長
X22n0405_p0244c19║者經、須達拏太子經；單法，如大經及大般若；單譬，如
X22n0405_p0244c20║大雲經、枯樹經、樓炭經，此三單也。或復人、法為名，如
X22n0405_p0244c21║淨名經；法、譬為名，如法華經；喻、人為名，如金光明經，
X22n0405_p0244c22║此三為複。或具，如華嚴經、大方廣佛華嚴，即人、法、譬
X22n0405_p0244c23║為名，即三也。從一乃至無量行別者，若修一行，即一
X22n0405_p0244c24║念及如來行；若二行，修色、心及定、慧；三行，即三諦、三
X22n0405_p0245a01║觀；四行，即四諦、四等；五行，修五眼、五根；六行，即六度；
X22n0405_p0245a02║七行，即七覺分；八行，即八正道；九行，即九法界及九
X22n0405_p0245a03║種大禪；十行，即十乘觀法及十法界。四教各有四門，
X22n0405_p0245a04║門門四悉，諸行皆具，故云無量行。諸行雖多，同歸三
X22n0405_p0245a05║身、四德，即行通四。四十六門者，藏教生滅四門，通教
X22n0405_p0245a06║無生，別教無量，圓教無作。生滅四門者，有、空、亦有亦
X22n0405_p0245a07║空、非有非空。三教亦爾，前兩教會偏真理，後兩教會
X22n0405_p0245a08║圓中理，有次不次別。圓別理同，理隨於門，理隨名異，
X22n0405_p0245a09║故名別也。此約一化者，結也。即佛出世一期，通化五
X22n0405_p0245a10║味。經華嚴乳味有別、圓八門，阿含酪味有藏教四門，
X22n0405_p0245a11║方等生蘇有四教即十六門，般若熟蘇有通、別、圓十
X22n0405_p0245a12║二門，法華醍醐味唯開顯圓四門。開前四味，並入醍
X22n0405_p0245a13║醐，智斷具足，理窮實相。次約一經言教、通、別者，佛說
X22n0405_p0245a14║即教，教即能詮行、所行行，理即所詮理、教、行三，修因
X22n0405_p0245a15║至果，惑盡智明，故須三法。次佛即法身下，結，又二：初
X22n0405_p0245a16║結嘆，次舉少況多。初法身對理，般若對教，解脫對行，
X22n0405_p0245a17║皆由一心三觀修教、行、理、證果，三身融通無二。空即
X22n0405_p0245a18║般若，假即解脫，中即法身。聞名既爾，乃至盡經並須
X22n0405_p0245a19║三觀具足。次於一字尚下，舉少況多。於一色字上成
X22n0405_p0245a20║三觀義，故經云：一切法趣色，是趣不過色。上不可得，
X22n0405_p0245a21║云何當有趣、非趣？即成假、空、中三觀具足。
X22n0405_p0245a22║次別釋，文為四：先佛，次說，三觀，四無量壽。
X22n0405_p0245a23║佛有六種，是六即義：一、理即佛。大經云：一切眾生即
X22n0405_p0245a24║是大乘舍中寶藏額珠。廣如涅槃疏說。如來藏經十
X22n0405_p0245b01║喻者，二、文不同。諸文引用，或云佛藏者，隨語便耳。文
X22n0405_p0245b02║在方等如來藏經中。彼經一卷，佛為金剛藏菩薩說。
X22n0405_p0245b03║文雖有十，義但似九。初、二文同一義，故初文云：我以
X22n0405_p0245b04║佛眼觀一切眾生煩惱中有佛智眼，有如來身，結跏
X22n0405_p0245b05║趺坐，儼然不動。善男子！譬如天眼觀未敷華中有如
X22n0405_p0245b06║來，除却萎華已，便得顯現。佛見眾生亦復如是。已下
X22n0405_p0245b07║九譬總有九番，長行、偈頌各四、五行。今略引要，合前
X22n0405_p0245b08║喻相。初云：譬如萎變華，其華未開敷，天眼者觀見，如
X22n0405_p0245b09║來身無染。二云：譬如嚴樹蜜，無量蜂圍繞，善方便取
X22n0405_p0245b10║者，先除彼群蜂。三云：譬一切秔粮，皮𥢶未除蕩，貧者
X22n0405_p0245b11║猶賤之，謂為可棄物。四云：譬金在不淨，隱沒莫能覩，
X22n0405_p0245b12║天眼者乃見，即以告眾人。五云：譬如貧人家，內有珍
X22n0405_p0245b13║寶藏，主既不知見，寶復不能言。六云：譬如菴羅果，內
X22n0405_p0245b14║實不毀壞，種之於大地，必成大樹王。七云：譬如持金
X22n0405_p0245b15║像，行詣於他方，裹以弊穢物，棄之以曠野。八云：譬如
X22n0405_p0245b16║貧女人，色貌甚醜陋，而懷貴相子，當為轉輪王。九云：
X22n0405_p0245b17║譬如大冶鑄，無量真金像，愚者自外覩，但見燋黑土。
X22n0405_p0245b18║文中以佛性合喻。二名字，即緣理發大乘心。三觀行，
X22n0405_p0245b19║即修不思議十法通達無礙。四相似，即六根互用，十
X22n0405_p0245b20║信菩薩發大心，長別三界苦輪海。五分證，即謂十住
X22n0405_p0245b21║行向地等覺四十一位。六究竟，即玅覺佛地居常寂
X22n0405_p0245b22║光土。初理即，文為二：先明三德，次斯理下歎體不二。
X22n0405_p0245b23║初文分三德：初引四經更無不明了，理即法身。次雖
X22n0405_p0245b24║五無間下理即解脫。五無間者：一受報無間（捨身受報），二
X22n0405_p0245c01║受苦無間（中無樂故），三時無間（定一劫故），四命無間（中無絕故），五形
X22n0405_p0245c02║無間（其身充滿八萬由旬），一人多人同處其中不相障礙，皆悉
X22n0405_p0245c03║遍滿業不思議也。三雖昏盲下理即般若。次斯理灼
X22n0405_p0245c04║然下嘆體理常平等無二，有無高下自爾本理，覺性
X22n0405_p0245c05║恒如即理佛義。名字即，文為二：先法，次喻。法華云一
X22n0405_p0245c06║百八十劫，初引二經多劫不聞名字。次若佛出世，由
X22n0405_p0245c07║出能說因說得聞，聞教尋詮修行得理，故云開甘露
X22n0405_p0245c08║門。門即是教，甘露是理，故須達聞名身毛皆竪。名大
X22n0405_p0245c09║經二十七云：舍衛城中有一長者名須達多，為兒娉
X22n0405_p0245c10║婦詣王舍城，既達彼城寄止長者珊檀那舍。時此長
X22n0405_p0245c11║者中夜而起告諸眷屬：仁等可起，速共莊嚴掃治宅
X22n0405_p0245c12║舍辨具餚饍。須達聞已尋自思惟：將非欲請摩伽王
X22n0405_p0245c13║耶？乃至不安乃如是耶？長者答言：不也。居士！我明日
X22n0405_p0245c14║請佛無上法王。須達長者初聞佛名，身毛皆竪，尋復
X22n0405_p0245c15║問言：何等名佛？長者答言：汝不聞耶？迦毗羅城有釋
X22n0405_p0245c16║種子，字悉達多，姓瞿曇氏，父名白淨（云云）。乃至捨之出
X22n0405_p0245c17║家，無師自覺，得三菩提，貪恚癡盡，常住不變，不生不
X22n0405_p0245c18║滅，無有憂畏，於諸眾生，其心平等（云云）。乃至具足十力、
X22n0405_p0245c19║四無畏、五智三昧、大慈大悲及三念處，故號為佛（云云）。
X22n0405_p0245c20║須達多言：善哉大士！所言佛者，功德無上，今在何處？
X22n0405_p0245c21║長者答言：今在此間王舍城迦蘭陀竹林精舍。時須
X22n0405_p0245c22║達多一心念佛所有功德，十力、無畏（云云），乃至三念處。
X22n0405_p0245c23║作是念時，忽然大明，日明猛盛，即尋光出，乃至來詣
X22n0405_p0245c24║我所。到已，頭面敬禮我足。我時即為如應說法。長者
X22n0405_p0246a01║聞已，得須陀洹果。當知聞名，身毛皆竪，心生渴仰，接
X22n0405_p0246a02║足頂禮，便見佛。佛說玅法，便證聖果。昏夜大朗喻。闇
X22n0405_p0246a03║惑心中，於名字不了，如昏夜；因說生解，如大朗，即名
X22n0405_p0246a04║字佛也。人解巨關自闢，即名字人解悟觀行。佛文為
X22n0405_p0246a05║三：法、喻、合。法又二：初觀金像；次心緣玄色下，託境作
X22n0405_p0246a06║觀；浩浩下，喻；周眸下，合。合三：先十方，次三世，三三身。
X22n0405_p0246a07║三身中二：先果，次因。一身即法身，一智慧即報身，力、
X22n0405_p0246a08║無畏即應身。即果三德：念色身即假觀，念法門身即
X22n0405_p0246a09║空觀，念實相身即中觀。即因三觀相似，文為三：先觀
X22n0405_p0246a10║果因三身，次釋相似比類四事相顯，三引玅經示相
X22n0405_p0246a11║生信。初念佛相好身，觀果應身，得相似相應，得因色
X22n0405_p0246a12║身；念佛法門身，觀果報身；念實相身，觀果法身，得因
X22n0405_p0246a13║報、法二身。例色身作分證佛，文為二：先廣釋初住，次
X22n0405_p0246a14║四十二位況例釋成。初文二：初釋一界，次九界。先明
X22n0405_p0246a15║初發心住，一時分得三身，破無明，證中理，三惑轉，三
X22n0405_p0246a16║觀明，智德增，法身生故，故一發一切發。發一切功德
X22n0405_p0246a17║即應身，一切智慧即報身，一切境界即法身。不前不
X22n0405_p0246a18║後下，一心證三身三智，至得報身；得如來玅色，至一
X22n0405_p0246a19║切應身；開祕密藏，至其中即法身。三身分成，能起大
X22n0405_p0246a20║用。分身百世界作佛，應化物機，作眾色像。身輪現通，
X22n0405_p0246a21║一音至諸聲，口輪說法，不動至等悅，意輪鑒機。八相
X22n0405_p0246a22║成道者：一、從兜率天下，二、託胎，三、出生，四、出家，五、降
X22n0405_p0246a23║魔，六、成道，七、轉法輪，八、入涅槃，況九法界。三輪耶者，
X22n0405_p0246a24║舉少況多。二住千佛世界，應化三住去，乃至行、向、地、
X22n0405_p0246b01║等覺。十信過前不可量究竟佛，文為二：先正釋佛義，
X22n0405_p0246b02║次佛有無量德下，指廣。初文三：法、喻、合。
X22n0405_p0246b03║說者，口輪宣唱，揚四辯於舌端，流八音於聽表，故云
X22n0405_p0246b04║名說。十二部經者，或說修多羅、伽陀及本事、本生、未
X22n0405_p0246b05║曾有，亦說於因緣、譬喻並祗夜、優婆提舍經、方廣授
X22n0405_p0246b06║記、無問自說，即大小共十二部。小無大三廣問記，大
X22n0405_p0246b07║無三小緣喻事，即各九部耳。八萬法藏者，故賢劫經
X22n0405_p0246b08║云：從佛初發心乃至分舍利，凡三百五十法門，一一
X22n0405_p0246b09║門各六度，合二千一百度。用是度破四分煩惱，合成
X22n0405_p0246b10║八千四百。約一度為十善，合八萬四千法門。若作八
X22n0405_p0246b11║萬四千法藏，約苦諦為名；若約集諦，即八萬四千塵
X22n0405_p0246b12║勞門；若約道諦，即八萬四千陀羅尼門；若約滅諦，即
X22n0405_p0246b13║八萬四千波羅蜜門。六度即六波羅蜜，亦名八萬四
X22n0405_p0246b14║千度無極。六度者，有四種，謂生、滅、無生、無量、無作、四
X22n0405_p0246b15║教法門。四悉者，悉之名遍，檀之名施，諸佛用此四法
X22n0405_p0246b16║遍施眾生，故云四悉檀也。聞者至受行即世界，信戒
X22n0405_p0246b17║至開發即為人，貪恚至氷消即對治，隔凡至流水即
X22n0405_p0246b18║第一義。世界從果歡喜為名，為人即生善為稱，對治
X22n0405_p0246b19║滅惡第一義。入理或三二：一者、三無第一義；二、即世
X22n0405_p0246b20║界為人益；一、即唯得世界。若得相應，是信行人；從開
X22n0405_p0246b21║生解，聽習經論，問義修行，從因至果，則樂默然，即法
X22n0405_p0246b22║行人；端坐思惟，心融法界，隨心證入，得果不差，即惑
X22n0405_p0246b23║轉智明，不同闇證，真實修行，不並小外凡邪所求。為
X22n0405_p0246b24║一緣說者，為生滅人說生滅諸緣。諸法者，即無生、無
X22n0405_p0246c01║量、無作、通、別、圓十二門，門門四悉益。
X22n0405_p0246c02║釋觀中二：先標列經示處，次今釋意下結成身智。又
X22n0405_p0246c03║二：先釋次第，次釋一心。初文三：釋空成報身，次釋假
X22n0405_p0246c04║成應身，三釋中成法身。知病識藥者，用四四辯觀四
X22n0405_p0246c05║四諦用法義，三辯觀四苦集名知病法義，二辯觀四
X22n0405_p0246c06║道滅名識藥辭及樂說，名應病授藥令得服行，是為
X22n0405_p0246c07║入假之功用。知次第法門，用四種法鑒十法界機，不
X22n0405_p0246c08║過不減機熟則度，隨根證理大小俱成，界內外法漚
X22n0405_p0246c09║和照知，先空次假後中，故名次第，即別教義。次釋一
X22n0405_p0246c10║心三觀，文為三：先釋，次引論證，三結歎。初為三：先示
X22n0405_p0246c11║處及釋義，次類顯，三三觀成身智，次中論下引論證
X22n0405_p0246c12║成，三此觀微玅下結嘆。圓融自在而不一異，觀玅攝
X22n0405_p0246c13║法相即結成。
X22n0405_p0246c14║釋無量壽中，先正釋，次結，此三身下融會。初文三：法、
X22n0405_p0246c15║喻、合。法文又二：初翻名總釋，次法身下別釋。初又二：
X22n0405_p0246c16║初翻名，次佛本無身下約二諦為機總釋。初真諦，隨
X22n0405_p0246c17║順世間下俗諦。次別釋三身為二：先釋，次結。初為三，
X22n0405_p0246c18║謂法、報、應。法身為二：先釋，次此即非身之身下結示。
X22n0405_p0246c19║初又二：初釋身壽，次釋量。次報身亦三：釋身、壽、量。次
X22n0405_p0246c20║釋身又三：初引二經示相，次如如下境智並喻相成，
X22n0405_p0246c21║三法身非身下簡異結成，法壽非壽下釋壽，法量非
X22n0405_p0246c22║量下釋量。應身亦三，謂身、壽、量可知。智與體冥下次
X22n0405_p0246c23║結三身義，智即報身，體即法身，能起大用即應身。如
X22n0405_p0246c24║水銀下喻三身功德。和法身下合僧祇及八十者，並
X22n0405_p0247a01║是迹中壽命，十九出家，三十成道，年八十唱入涅槃。
X22n0405_p0247a02║次然此三身下融會體德。
X22n0405_p0247a03║釋體中二：初通釋，次別解。初為三：法、喻、合。法又二：初
X22n0405_p0247a04║明正體，次具三德莊嚴。次別解者，為三：先約俗類應
X22n0405_p0247a05║身，次約底義正當法身，三約達義當報身。
X22n0405_p0247a06║釋宗文為二：先明古德立義不同，次今言下正釋，為
X22n0405_p0247a07║三：先標列，次釋，三故以修心下結。標又三：初立宗體
X22n0405_p0247a08║義，次明心觀為宗，三四種下略列土名。以心觀淨即
X22n0405_p0247a09║因，則佛土淨即果，由淨心修十六觀得生彼土，故以
X22n0405_p0247a10║為宗。各有淨穢下釋。釋中二：先略，次娑婆惡下廣釋。
X22n0405_p0247a11║凡聖同居者，十法界共住六道，四聖即十界，故曰同
X22n0405_p0247a12║居。四教並有生同居人，藏教從初五停至羅漢向人
X22n0405_p0247a13║並生此土，通教從初地至六地，別教從十信至第六
X22n0405_p0247a14║正心住，圓教從第五品下至六信已上，並生同居土。
X22n0405_p0247a15║同居穢者，此中自分淨穢，六道穢、四聖淨，四聖自分
X22n0405_p0247a16║淨穢，證偏中理為淨，無明未除及分在為穢。體柝巧
X22n0405_p0247a17║拙有餘淨穢者，析拙藏教心修，體巧通教體色，明空
X22n0405_p0247a18║心修並得五分法身，皆破見思為淨，未斷無明為穢，
X22n0405_p0247a19║次第即別、頓入即圓，並證理為淨，無明分在為穢耳。
X22n0405_p0247a20║方便有餘土者，藏教二人即無學支佛，通教四人從
X22n0405_p0247a21║第七地至佛地，別教從十信不退位乃至十迴向有
X22n0405_p0247a22║三十四人，圓教四人即七八九十信已上，並生方便
X22n0405_p0247a23║土。四住惑者，三界見為一住，欲界思為二住，色界思
X22n0405_p0247a24║為三往，無色界思為四住。若約界外破三界無明盡，
X22n0405_p0247b01║為五住惑，云色愛、無色愛等。前二教斷見思盡，證偏
X22n0405_p0247b02║真理；後二教斷見思塵沙無明惑，證圓中理，有次第
X22n0405_p0247b03║一心之異耳。實報土者，藏通無人，別教有十地、等覺、
X22n0405_p0247b04║玅覺十二人，斷無明證中道；圓教四十一位、十住乃
X22n0405_p0247b05║至等覺，斷無明證中道。常寂光土者，玅覺極地，三德
X22n0405_p0247b06║究竟，三身圓滿，智斷二德，不生不滅，名涅槃。純淨佛
X22n0405_p0247b07║土，即上品寂光，唯佛自住，身土無二，俱皆四德。若中
X22n0405_p0247b08║下二品寂光，有淨有穢，證理智明，惑盡理窮，智斷具
X22n0405_p0247b09║足，三結中修心。玅觀者，即十六觀，依正二果，三輩往
X22n0405_p0247b10║生，能感淨土，一一皆具空、假、中三觀，故名為玅。其德
X22n0405_p0247b11║者，斷即空觀，破四住惑，報身成；即假觀，破塵沙惑，應
X22n0405_p0247b12║身成；即中觀，破無明惑，法身成；即三觀，成三德，因果
X22n0405_p0247b13║滿，三惑破，三身顯。因名三觀，果名三德，是則因果不
X22n0405_p0247b14║二，融通自在，即一而三，即三而一，非三非一，而三而
X22n0405_p0247b15║一，玅在其中。頌曰：空觀如性不可得，假觀相合法界
X22n0405_p0247b16║邊，中觀體等理無二，即一而三常宛然。其德如是，故
X22n0405_p0247b17║名玅觀。
X22n0405_p0247b18║教相中為四：初明部時，次明翻譯，三明藏攝，四簡異。
X22n0405_p0247b19║初大乘方等教者，即第三時生蘇味也。對半明滿是
X22n0405_p0247b20║其教相，因此便明五味教相。雖非部本，意傍知佛出
X22n0405_p0247b21║世施開大綱，五味調機用教增減，隨根證入冷然自
X22n0405_p0247b22║分（云云）。故大經云：譬如從牛出乳，從乳出酪，從酪出生
X22n0405_p0247b23║蘇，從生蘇出熟蘇，從熟蘇生醍醐，五味喻也。初云：如
X22n0405_p0247b24║從佛出十二部經，從十二部經出修多羅，從修多羅
X22n0405_p0247c01║出方等典，從方等典出摩訶般若，從摩訶般若出大
X22n0405_p0247c02║涅槃，五時法合。初譬從牛出乳，即乳味對華嚴頓教。
X22n0405_p0247c03║八教有五，化儀有三，謂頓、祕密、不定。化法唯二，謂別、
X22n0405_p0247c04║圓。酪對修多羅第二味，謂四阿含經。漸初化儀有三，
X22n0405_p0247c05║謂小乘、祕密、不定。化法唯一，三藏教也。生蘇對方等，
X22n0405_p0247c06║當第三昧。漸部中有七教，化儀有三，例藏可知。化法
X22n0405_p0247c07║有四，謂藏等四教也。熟蘇對般若，當第四味。漸部後
X22n0405_p0247c08║有六教，化儀有三，即漸等。化法亦三，謂通、別、圓。醍醐
X22n0405_p0247c09║對法華、涅槃，第五味也。玅經唯有開權，圓教獨顯一
X22n0405_p0247c10║乘。何者？為實施權，遍於四味，開權顯實，收攝四味，五
X22n0405_p0247c11║時八教，總入醍醐。涅槃扶律明常，具有四教，總知常
X22n0405_p0247c12║住一期化儀，出世大事，其功畢矣。次大本二卷下，翻
X22n0405_p0247c13║譯時代。翻譯者，沙門畺良耶舍，此云時稱，西域人。性
X22n0405_p0247c14║剛直，寡嗜欲，善通三藏，多所諳知，尤功禪思。以宋文
X22n0405_p0247c15║帝永嘉元年歲次甲子達于京邑，帝深加賞，勅住鍾
X22n0405_p0247c16║山道林精舍。譯出藥王藥上菩薩經一卷，譯觀無量
X22n0405_p0247c17║壽佛經一卷，沙門僧含筆受。三藏明義下，明義及經
X22n0405_p0247c18║正意。四、題稱下，簡異。
X22n0405_p0247c19║第三依文解釋，為二：初舉經分章次序中文，二下略
X22n0405_p0247c20║釋二意：一證信，六句下廣釋。言如是者，所聞之法體
X22n0405_p0247c21║對破外道，阿漚二字不如不是，阿之言無、漚之言有，
X22n0405_p0247c22║即斷常二見不出有無，故云如是也。我聞者，能聞之
X22n0405_p0247c23║人即阿難親承佛聞。一時者，即聞時和合非異時也。
X22n0405_p0247c24║釋論廣破等者，迦毗羅計一、優樓僧佉計異，一異不
X22n0405_p0248a01║從因緣，但由於時。時來眾生熟，時去即催促，時能覺
X22n0405_p0248a02║悟人，是說時為因。廣破竟，時有二種：一迦羅名定時，
X22n0405_p0248a03║示內弟子時、食時、著衣時是也；二三摩耶名假時，破
X22n0405_p0248a04║外道。外道計時實有，今破假名而已，定無實體也。王
X22n0405_p0248a05║城即通方所，耆山別方所。我聞中三，謂法、喻、合。初又
X22n0405_p0248a06║二：先簡異立義徵起，次隨俗下答。住者，經曰：在疏中
X22n0405_p0248a07║轉。義釋為二：先標列，次釋。釋中具明因果。王城者，文
X22n0405_p0248a08║有四悉：初即世界王，有夫下即為人，又先所住城下
X22n0405_p0248a09║對治，作是念時空聲下第一義。此五山一義，鞞婆羅
X22n0405_p0248a10║䟦怒此云天王穴，薩多般那求訶此云七葉穴，因施
X22n0405_p0248a11║世羅求訶此云蛇神山，薩菆怒魂真迦鉢羅此云少
X22n0405_p0248a12║獨力山，五是耆闍崛山（云云）。九十五種者，除佛一人，外
X22n0405_p0248a13║道有六師，一師有十五弟子，合成九十六。佛初曾事
X22n0405_p0248a14║外道為弟子，知其非究竟，先同後異捨而離之，後證
X22n0405_p0248a15║得果故云勝也。
X22n0405_p0248a16║發起序者，為三：初通明往意不同，次今經下問答，三
X22n0405_p0248a17║依文解釋。發起一經，亦名別序，亦名弟子序，亦名經
X22n0405_p0248a18║前序。證信序者，亦名通序，亦名經後序，亦名如來序，
X22n0405_p0248a19║隨義種種差別也。釋為四：先分章，次頻婆下問二意，
X22n0405_p0248a20║三父願聞法下答，四乃釋義。初為四下解釋。初文有
X22n0405_p0248a21║四：一舉能害人，二明其惡緣，三正明害父，四制臣佐。
X22n0405_p0248a22║初文可知。二惡緣者，即調達是。此人身雖出家情存
X22n0405_p0248a23║利養，往到佛所求出家欲學通法，佛知其意止而不
X22n0405_p0248a24║宣，阿難親弟愍而為說。既得通已，惑於闍王殺父害
X22n0405_p0248b01║母自欲殺佛，當為新佛新王共治於世。闍王敬重，日
X22n0405_p0248b02║日侍從五百乘車朝暮問訊，并供五百釜飲食。父王
X22n0405_p0248b03║聞已，日日恒將七百乘車朝暮問訊世尊，并供七百
X22n0405_p0248b04║釜飲食。達多聞已嫉妬心生遂失通法，既失通已心
X22n0405_p0248b05║生慚愧不敢見闍世，即往佛所求乞徒眾。佛言：我尚
X22n0405_p0248b06║不付屬身子目連，況汝癡人。調達聞已心生忿恚，往
X22n0405_p0248b07║闍世所語言：汝父長壽，若待父死不可得王位，汝可
X22n0405_p0248b08║害父，我當害佛，當令現世有王佛興，治國教化人民
X22n0405_p0248b09║安樂眾生得果，豈不悅耶？報言：可爾。因行逆故云惡
X22n0405_p0248b10║緣。收執父王下，三正害父。經文又三：先標王位，次顯
X22n0405_p0248b11║列名，三正興害。制諸群臣下，恐興異計故不得往。
X22n0405_p0248b12║二夫人奉食，極世飢苦，得色身益。經有四意：一夫人
X22n0405_p0248b13║奉食。二王得食，身安請佛。三申請弟子。四願聖拔苦
X22n0405_p0248b14║與樂，得出世果。三聖為說法，救生死苦，與涅槃樂，受
X22n0405_p0248b15║戒增福，說法進道，王因被囚，欣厭情深，聖應和機說
X22n0405_p0248b16║法，感應道交，方能獲果。四如是時間下得益。經有三
X22n0405_p0248b17║意：一明時節。二顯食力。三得現益。
X22n0405_p0248b18║初、闍世問守門者，經有四意：一、問答；二、毀親；三、訶聖；
X22n0405_p0248b19║四、正害母。毀親為賊者，有二義故：一、是劫命賊，昔共
X22n0405_p0248b20║王斷仙人之命；二、盜食賊，偷麨蜜漿以飼於王。訶聖
X22n0405_p0248b21║中二：先人，次法，令惡王延惡命。即執劒下，四：一、正害
X22n0405_p0248b22║母。何其痛哉！撮頭擬劒，身命在於須臾，慈母曲身合
X22n0405_p0248b23║掌低頭，就兒臨劒心神悶絕熱汗遍流，恍忽之間逢
X22n0405_p0248b24║斯極苦，親所生子反逆心生，殺父害母未曾聞見，罪
X22n0405_p0248c01║身當受敢有怨言，今死成難冥當有報，願王思念止
X22n0405_p0248c02║殺害時。一臣下，二、二臣勸不許害父，為七：初、與伴申
X22n0405_p0248c03║敬；二、白言下，引證；三、王今為此下，正諫；四、時二大臣
X22n0405_p0248c04║下，退躬；五、時阿闍世下，求救；六、耆婆白下，重諫；七、王
X22n0405_p0248c05║聞此語下，止不害母。菴羅女子者，此女是毗舍離國
X22n0405_p0248c06║大臣園中菴羅果樹上生，即摩竭陀頻婆羅王到彼
X22n0405_p0248c07║園中，因即有身，後生男長大，兼先留王環為信，送歸
X22n0405_p0248c08║本國，策耆婆為太子。後時既有闍王，因託採藥，遂讓
X22n0405_p0248c09║位不受，出菴羅女經也。經云毗陀論，梵語，此云明論，
X22n0405_p0248c10║詮義決定，西方所重，故依此經，引古諫今。古王無道，
X22n0405_p0248c11║但害其父，未曾害母，王今害母，罪踰昔王。經云諸惡
X22n0405_p0248c12║者，此總明非禮篡逆之人非一，故云諸也。剎利，梵音，
X22n0405_p0248c13║此云田主，理應躬奉孝道，率化萬民，何自行逆害，汙
X22n0405_p0248c14║剎利種？是旃陀羅。旃陀羅，此云殺者，極惡之人及蔑
X22n0405_p0248c15║戾車等，王今貴族，云何同彼？故云不宜住此。有二義
X22n0405_p0248c16║故：一者、王今造惡，不存風化，京國神州豈遣旃陀羅
X22n0405_p0248c17║為王？此合擯出宮城意。二者、王雖在國，辱我宗親，故
X22n0405_p0248c18║須遠涉他邦，永絕無聞之地，故云不宜住此也。經：惶
X22n0405_p0248c19║懼，有二意：一、惶失位；二、懼臣叛。
X22n0405_p0248c20║時韋提下請佛。經有四：一憂悴，二申禮，三正請見，四
X22n0405_p0248c21║悲哀再敬。憂悴者，心不悅樂名愁憂，身無光澤稱為
X22n0405_p0248c22║憔悴。夫人憂悴備有六意：一與大王生死永絕，二與
X22n0405_p0248c23║眷眷思愛情離，三厭斯穢境樂聞樂土，四自指女質
X22n0405_p0248c24║專求勝報，五遙心請佛恐聖不應，六自惟未修玅因
X22n0405_p0249a01║不登上果，具此諸事故身心不樂。此六為二：前二結
X22n0405_p0249a02║前，後四生後。離忍界極樂生，感應至因果成。未舉頭
X22n0405_p0249a03║下初神通。經有三：先明聖應。時不異勝鬘者，廣如寶
X22n0405_p0249a04║積經說，勝鬘是波斯匿王末利夫人女，嫁與踰闍國
X22n0405_p0249a05║王為夫人，父母與女書云：佛出我國神通自在普益
X22n0405_p0249a06║眾生，勝鬘執書啟告世尊，世尊平等普化眾生。此亦
X22n0405_p0249a07║合現作白之時，佛於空中現便讚如來玅色身等（云云）。
X22n0405_p0249a08║次知機，三正感應。中二：初弟子，次佛自性。何故爾？機
X22n0405_p0249a09║宜不同應赴亦異，大王機在弟子，夫人感於二聖。經
X22n0405_p0249a10║普雨天華持用供養者，瑜伽云：由七因緣釋梵諸天
X22n0405_p0249a11║來至佛所：一供養，二為聽法，三為決疑故，四翼從故，
X22n0405_p0249a12║五為饒益他，六敬重佛教故，七欲起會故。
X22n0405_p0249a13║時韋提見下，請生處，有四：一、見佛傷嘆。傷嘆者，傷子
X22n0405_p0249a14║無思，是故悲傷。嘆己宿罪，此生惡報，怨結難處，情苦
X22n0405_p0249a15║何堪？障重殃深，未達因果。佛大聖三世照知，唯願慈
X22n0405_p0249a16║悲，示當生處，捨茲穢境，淨土受生。當不願聞逆人名
X22n0405_p0249a17║字，傷嘆懺悔，願佛哀怜。次請說宿因，三、願聞淨土，四、
X22n0405_p0249a18║遠離惡處。今向世尊下，經有二：初三業悔過，次專求
X22n0405_p0249a19║淨土生處。
X22n0405_p0249a20║放光普示下，經又三：初、明光體用；次、明光德色；三、明
X22n0405_p0249a21║中現土。放眉間光者，表中道理。觀佛三昧經云：如來
X22n0405_p0249a22║為太子時，眉間白毫相長五尺。至成道時，長一丈五
X22n0405_p0249a23║尺，舒之表裏清徹，白色光明置之，復卷聚在眉間。至
X22n0405_p0249a24║降魔時，舒白毫毛，至他化自在天。彼天去閻浮提一
X22n0405_p0249b01║百二十八萬由旬，今放此光照十方界，表眾生證中
X22n0405_p0249b02║是光體用。示土差別，經有三：先、別；次、總；三、結。今見
X22n0405_p0249b03║去此不遠者，經有四：先問其定；次明界遠近；三、勸觀
X22n0405_p0249b04║現果，許為說譬。經云：如執明鏡，自見面像，狀如懸鼓，
X22n0405_p0249b05║如億千日，又似星月，如天瓔珞，如旋火輪等。四、為未
X22n0405_p0249b06║來世說修因法，欲生彼國者，經有三，謂標、列、結。列中，
X22n0405_p0249b07║初、報恩敬法，愍物行慈；次、生善離過，二乘小行；三、因
X22n0405_p0249b08║果發心，大乘不共，自他俱運。結，可知。二、佛告韋提：此
X22n0405_p0249b09║三種下，經有四：一、嘆正因；二、誡聽；三、許說淨業；四、讚
X22n0405_p0249b10║問合宜。感應道交，妙契機理，即得無生法忍者，經有
X22n0405_p0249b11║三，謂法、喻、合。法中三：一、命阿難為眾廣說；二、佛自教
X22n0405_p0249b12║修行玅觀；三、顯佛力，得見淨土。言佛力者：一、釋迦說
X22n0405_p0249b13║力；二、彌陀願力；三、十方諸佛護念力。喻中，觀心如鏡，
X22n0405_p0249b14║所現土如面，觀心變如影像。見彼國土下，合也。無生
X22n0405_p0249b15║忍者，由見是淨土，稱本求心，故生歡喜地。應時即得
X22n0405_p0249b16║者，聞說玅觀意，下文方得。佛借方便，令修玅因，如教
X22n0405_p0249b17║勤行，因圓果滿，獲無生忍，入初住地。
X22n0405_p0249b18║汝是凡夫下，經，有二：一、斥凡無力；二、顯聖有緣。初影
X22n0405_p0249b19║障無聖德，次心相無大勝見境不遙。如我今者下，問，
X22n0405_p0249b20║有二：一、自行因佛得見；二、為化眾生如何作觀得生
X22n0405_p0249b21║淨土。
X22n0405_p0249b22║答中十六觀，答教我正受也。文有三，謂標、列、判。判中
X22n0405_p0249b23║為二：初十三觀，觀往生處，顯土勝，彰土妙，令觀淨境，
X22n0405_p0249b24║覩極聖，修勝因，行玅行，一念頃身證玅果，豈非託境
X22n0405_p0249c01║成觀，轉穢為淨？三惑破，三身顯，觀因圓，果德滿，觀眾
X22n0405_p0249c02║感不同，皆往生。後三觀是得生人，如文。日指方所，有
X22n0405_p0249c03║破闇之功，如中觀；除無明惑，證得法身。水有滌蕩澄
X22n0405_p0249c04║清之德，如假觀；斷塵沙惑，證得應身。地為依報之本，
X22n0405_p0249c05║如座觀；為身坐，如空觀；破見思惡，證得報身。如上次
X22n0405_p0249c06║第行時，在一心中。何以故？假即空中，空即假中，中即
X22n0405_p0249c07║空假，三觀互融而不一異，即一而三，即三而一，非三
X22n0405_p0249c08║非一，而三而一，圓融自在。玅觀若斯，豈同但中單空、
X22n0405_p0249c09║單假、孤調、解脫，不具三觀者哉？
X22n0405_p0249c10║第一、日觀。文為五：一、勸修；二、作觀；三、舉所觀境；四、正
X22n0405_p0249c11║教觀察；五、結。初文二：先明感應，次勸修觀。一切自非
X22n0405_p0249c12║簡機，皆見日沒舉境。四、教觀中二：一、修；二、既見日下，
X22n0405_p0249c13║觀成。初文二：先法，次喻。正坐，簡異行、住及臥。行多掉
X22n0405_p0249c14║舉，臥則昏沉，立久疲勞，故唯令坐。坐，結跏趺坐，即左
X22n0405_p0249c15║脚壓右脚，右脚壓左脚，能令身心不動，定力所持，諦
X22n0405_p0249c16║於日，心無散亂，專相不移。釋經喻者，日沒舉所顯法，
X22n0405_p0249c17║懸鼓明能顯喻。
X22n0405_p0249c18║二水觀中三：初結前生後，明所觀境；二修行；三結次
X22n0405_p0249c19║第。修觀中四：三如文。第四結，文有四：初總明內外，明
X22n0405_p0249c20║地下眾寶光，明地上諸相莊嚴；四明虗空中莊嚴。次
X22n0405_p0249c21║地下寶幢光色及喻（云云）。一一寶中下，四虗空中有色、
X22n0405_p0249c22║光、日、星、月、樓閣、華幢、樂器、清風，演四諦法。八種清風
X22n0405_p0249c23║者，如無量壽經云：一者不寒，二者不熱，三者起動調
X22n0405_p0249c24║和，四直好無比，五徐徐不起，六不遲，七不疾，八者遍
X22n0405_p0250a01║得中宜平攝物心。三結中三：先結次第，次明觀成。
X22n0405_p0250a02║三地觀佛告下，三利益，中二：先益觀宣說，次明利益。
X22n0405_p0250a03║利益中二：一此土，次他方。此觀成時，重罪滅、淨土生，
X22n0405_p0250a04║必無疑惑。日水二觀既在此土，借為後觀之方便，故
X22n0405_p0250a05║不能滅罪。
X22n0405_p0250a06║四樹觀。二明莊嚴中又二：初明樹相莊嚴，次明於空
X22n0405_p0250a07║中莊嚴。初之經有四，謂高廣具足，七寶互莊嚴，玅真
X22n0405_p0250a08║珠羅網彌覆其上，一由旬四十里，即高三十二萬里。
X22n0405_p0250a09║次空中有二，謂法、喻。法中四，謂寶網、七寶華宮、五百
X22n0405_p0250a10║億天童、自然摩尼瓔珞。三明生法中二，謂法、喻、合。法
X22n0405_p0250a11║中四，謂行葉相。次華果具足，葉量大小，華葉色相。
X22n0405_p0250a12║五池觀中有五，如文。池體中三：初結前生後，次數，三
X22n0405_p0250a13║體。池相下有四，謂水本、水支、池渠底沙、池華數量。三
X22n0405_p0250a14║明隨心中有二：四諦通大小，六度四人修，即生、滅、無
X22n0405_p0250a15║生、無量、無作。前二界內斷見思惑，得五分法身；後二
X22n0405_p0250a16║界外斷無明惑，次第頓入，同證三身。此經部屬方等，
X22n0405_p0250a17║故修通四人。利益中有寶鳥，音聲柔軟，常讚三寶。
X22n0405_p0250a18║第六觀中五：先總，次別。別中三：初觀樓，次觀閣及空
X22n0405_p0250a19║中音樂，三結成觀相，四利益，五顯觀邪正。次觀樹空
X22n0405_p0250a20║有諸天樂，空中玅幢皆讚三寶。
X22n0405_p0250a21║第七觀勅聽許說三：一誠聽即聞思修三慧，次許說，
X22n0405_p0250a22║三勸持廣說。二佛現身相中二：先明師弟現身，次明
X22n0405_p0250a23║光。明中先法，次喻色相不可得比。三為未來請中二：
X22n0405_p0250a24║一接足申敬，二宣言正請。請中二：一明自身因佛得
X22n0405_p0250b01║見，二為未來眾生問云何作觀得覩三聖。願佛慈悲
X22n0405_p0250b02║不違本誓廣為宣說，開甘露門普益大眾，教觀依正
X22n0405_p0250b03║令得聖果，自他俱益方契本心。接足慇𤏊意在於此，
X22n0405_p0250b04║佛大慈悲依請為說，教觀身座侍者宛然，普雜分明
X22n0405_p0250b05║並皆成就，三輩往生俱登淨國。一明成座法經有五：
X22n0405_p0250b06║一觀寶地華葉，次從釋迦毗楞伽下觀華臺寶珠，三
X22n0405_p0250b07║於其臺上下觀華寶幢，四從幢上下觀華寶縵，五從
X22n0405_p0250b08║有五百億寶珠下觀珠光色。初文有二：先總，次別。別
X22n0405_p0250b09║中六，謂葉色、脉光、華量、葉數，珠三互顯遍覆地上。華
X22n0405_p0250b10║臺中二：一明臺體，二明莊嚴。如寶炬陀羅尼經云：毗
X22n0405_p0250b11║楞伽寶純真金色，住於梵宮，菩薩生覩，率己善根力
X22n0405_p0250b12║故，此寶自然生於篋中，能降魔消毒等。如經廣說。二
X22n0405_p0250b13║隨機利物中三：一總，次別，三觀佛事。五明未來利益
X22n0405_p0250b14║中三：先法，次喻，三明利益。法中二：先總，次別。
X22n0405_p0250b15║第八觀：一結，二釋。釋中經有二：先釋，次是為下結觀
X22n0405_p0250b16║次第。釋中初諸佛身中有三：先徵，次釋，三勸修因舉
X22n0405_p0250b17║果為證。是故應當一心下觀彼彌陀，有二：先觀真身，
X22n0405_p0250b18║次想彼佛者下觀。有二：先修觀，次觀成。修觀為二：一
X22n0405_p0250b19║佛，二菩薩。佛中三：先佛身，次依土，三見如此事下結
X22n0405_p0250b20║法入喻。見此事已下次想菩薩，為二：先想座，次想像。
X22n0405_p0250b21║此想成時佛菩薩下次明觀成，為三：一因光見聖身
X22n0405_p0250b22║座，二當聞妙法，三出入定所聞法去邪從正。
X22n0405_p0250b23║第九觀二觀佛身大小。經有二：初觀彌陀，次見此事
X22n0405_p0250b24║者觀十方佛。彌陀又二：先別觀，次總結。別中六：一明
X22n0405_p0250c01║身色量，二明毫相眼，三明身光量，四化佛侍者，五明
X22n0405_p0250c02║佛相好，六明光遍攝。其光相好下次總結。捨身他世
X22n0405_p0250c03║下四舉利益勸修。經有五：一明利益，二是故智者下
X22n0405_p0250c04║正勸，三勸觀白毫，四見無量下見十方佛，五得見諸
X22n0405_p0250c05║佛下授記。
X22n0405_p0250c06║第十觀。初觀身相有四：初觀身相流光萬千，次觀臂
X22n0405_p0250c07║色瓔珞普觀，三觀掌指色光遍照，四觀足輪臺華彌
X22n0405_p0250c08║滿。初身中六：一明身量色，二明頂髻光，三明化佛身
X22n0405_p0250c09║光相，四明天冠之佛量，五明面色眉間寶，六明光佛
X22n0405_p0250c10║侍無量。二與佛同異中三：先同，次異，三結次第。悲華
X22n0405_p0250c11║經云：觀音菩薩成佛時，號出一切光明功德山王如
X22n0405_p0250c12║來，世界轉名一切珍寶，所有一切勝於安養。
X22n0405_p0250c13║第十一觀初因光神力中三：初明身光量，次明身色
X22n0405_p0250c14║毛孔相，三明智慧能破障。二與觀音同中有二：初明
X22n0405_p0250c15║相同，二明正想。初為三：初明身相普現佛，次明行處
X22n0405_p0250c16║寶華莊嚴，三明坐儀分身雲集說法度眾生。初中有
X22n0405_p0250c17║天冠、頂髮、寶瓶三異，餘相同。悲華經云：勢至菩薩於
X22n0405_p0250c18║安樂世界欲觀音後得成正覺，名善住珍寶王如來。
X22n0405_p0250c19║三結中四：初結觀次第，二明利益，三俱觀二聖，四結
X22n0405_p0250c20║觀邪正。
X22n0405_p0250c21║第十二、普觀中，疏文為二：初明同、異，次依文解釋。初
X22n0405_p0250c22║又二：先問；次普觀下，答，次釋。初見此下，作身想中三：
X22n0405_p0250c23║初標，次自往生，三、結觀次第。次往生有四：初往生，次
X22n0405_p0250c24║見佛聞法，三、憶持不忘，四、結觀成見於依、正。初文三：
X22n0405_p0251a01║初見身坐座；次蓮華開、合；三、色光照身，眼、目開想；
X22n0405_p0251a02║第十三、觀第二、彌陀變現中二：先觀佛，次觀菩薩。初
X22n0405_p0251a03║為三：先明身量無邊，非凡所及；次結彼如來下，願力
X22n0405_p0251a04║觀成利益；三、阿彌陀佛下，總、別現身，隨機所應；次觀
X22n0405_p0251a05║世音下，觀二菩薩。
X22n0405_p0251a06║第十四、觀下，疏文為二：先明來意，次二、釋會經論。釋
X22n0405_p0251a07║中三重問答：初二乘，次女人，三、五逆謗法者，三、依文
X22n0405_p0251a08║解釋。初來意者，觀依、正二果故也。只緣觀玅土、觀眾
X22n0405_p0251a09║聖，依教修成勝行圓因，成分果定九品生，皆真正因。
X22n0405_p0251a10║韋提自他請為來世問觀修行，佛酬答應勸物根利、
X22n0405_p0251a11║鈍三輩，為是文之大意也。依文釋中二：先判三品；次
X22n0405_p0251a12║位乘臺不同，依經釋義。上品上生，文為二：初別明
X22n0405_p0251a13║三品，後總結。初明修因中二：先標，次釋。釋中二：初三
X22n0405_p0251a14║心，次三行。此二各四，謂標、徵、起、釋、結。生彼國時下二
X22n0405_p0251a15║值緣中五：一值聖眾，二持寶臺，三佛放光，四勝友迎
X22n0405_p0251a16║接，五讚勸其心令行成就。三得生中三：初明三業歡
X22n0405_p0251a17║喜，次見身乘臺，三應時往生，四生後益。生後利益中
X22n0405_p0251a18║三：一彼土，次十方，三本國。初文三：一見聖身相，二聞
X22n0405_p0251a19║玅法，三聞已證果。次十方中二：一奉事諸佛，二得受
X22n0405_p0251a20║記。言須臾者，准俱舍論云：百二十剎那為一怛剎那，
X22n0405_p0251a21║六十怛剎那為臘縛，三十臘縛為牟呼栗多，三十牟
X22n0405_p0251a22║呼栗多為晝夜。即牟呼栗多，此云須臾。如人行五里，
X22n0405_p0251a23║上品中生第二、值緣，經有五：一、時節，二、值聖眾，三、
X22n0405_p0251a24║持寶臺，四、迎接，五、授記。三、得生，有三：一、見身登臺，次、
X22n0405_p0251b01║合掌讚佛，三、速疾得生。四、往利益中，經有四：一、彼土，
X22n0405_p0251b02║次、十方，三、得忍，四、獲記。初文為五：一、華開身色，次、聖
X22n0405_p0251b03║眾放光，三、因宿習聞法，四、申禮，五、不退。上品下，生
X22n0405_p0251b04║第二、值緣。經有五：一、時節，二、值聖眾，三、持華，四、化佛
X22n0405_p0251b05║授手，五、稱讚行者。三、得生二：一、見身登座，二、得往生。
X22n0405_p0251b06║准十疑論，明不退位，有五：一者、阿彌陀佛大悲願力，
X22n0405_p0251b07║故得不退轉；二者、佛光常照，菩提心常增進，故不退
X22n0405_p0251b08║轉；三者、水、鳥、樹林、風聲、樂音，皆說苦、空，聞者常生念
X22n0405_p0251b09║佛、法、僧之心，故不退轉；四者、彼國名不退國，諸佛、菩
X22n0405_p0251b10║薩為善友，無惡緣境，外之邪魔，內無三毒，必竟不起，
X22n0405_p0251b11║故不退轉；五、生彼國已，壽命無量，共佛齊等，故不退
X22n0405_p0251b12║也。四、生後利益，遂解得百法明門者，彼明謂色法、心
X22n0405_p0251b13║法、心所法、不相應行法、無為法，開成一百法。入初地
X22n0405_p0251b14║時，一時頓證。准天台疏，一切眾生心數法通大地，有
X22n0405_p0251b15║十，謂受、想、思、觸、欲、慧、念、解脫、憶、定、心王，則正因佛性；
X22n0405_p0251b16║想數、慧數，了因佛性；餘數，緣因佛性。一數起時，餘九
X22n0405_p0251b17║相狀而起，即有百數。此百雖具三佛性，眾生心具，別
X22n0405_p0251b18║名三因佛性。此百入十信，亦具三佛性。若從修說，別
X22n0405_p0251b19║名緣因佛性。此百入十住，三佛性圓證，亦名百法明
X22n0405_p0251b20║門，亦名三德、三身等（云云）。經有三：一、彼土，次、十方，三、往
X22n0405_p0251b21║時入位。初文三：一、華開，次、見佛明了，三、聞法。彼土以
X22n0405_p0251b22║華開名，分於晝、夜，一日一夜。案華嚴經，娑婆一劫為
X22n0405_p0251b23║極樂世界，一日一夜
X22n0405_p0251b24║第十五。中品上生第二值緣中三：一值聖眾，次放
X22n0405_p0251c01║光，三聞法得樂。三得生中三：見身坐華臺，次申禮，三
X22n0405_p0251c02║得生，四生。後利益中三：華開聞法，二得果，三具法。四
X22n0405_p0251c03║諦者，文為五：一四諦，次羅漢，三得，三明。三明者，一過
X22n0405_p0251c04║去宿命明，現在漏盡明，未來天眼明，四六通，五釋，八
X22n0405_p0251c05║解脫。釋中三，謂標、釋、判。判中，先果，次因，次引釋。論明
X22n0405_p0251c06║四果不生者，和會經論義合也。中品中生第二值
X22n0405_p0251c07║緣中三：一值聖眾，二放光，三讚嘆迎接。第四生後利
X22n0405_p0251c08║益中三：一華開，二讚佛聞法，三得果。中品下生第
X22n0405_p0251c09║三。得生中三：謂法、喻、合。四、生後利益中三：一、見聖，二、
X22n0405_p0251c10║聞法，三、得果。
X22n0405_p0251c11║第十六。下品上生。初明因中經為二：初述惡造輕
X22n0405_p0251c12║過無重𠍴，二從命欲終時下述善。述善中二：初聞法
X22n0405_p0251c13║益除惡因，次從智者下念佛益除惡果。第三明緣中
X22n0405_p0251c14║二：初感聖眾，二稱讚迎接。三得生中二：一見佛光明，
X22n0405_p0251c15║二乘華得生。四生後利益中五：一華開，二感聖，三聞
X22n0405_p0251c16║法，四發心，五得果。下品中生。初明因中二：一、標惡。
X22n0405_p0251c17║先因，次果。因中三：一、毀戒，次、盜僧物，三、不淨說法。不
X22n0405_p0251c18║淨說法者，有於四過：一、輕心說法，不求自利；二、求名
X22n0405_p0251c19║利己，不為化他；三、生勝負心，為求眷屬；四、為求世報，
X22n0405_p0251c20║隱正說邪。如此說法，名為不淨。次如此罪人下，惡果。
X22n0405_p0251c21║從遇善知識下，二、述善。述善中二：一、述佛十力五分
X22n0405_p0251c22║法身；二、聞已得益，生死罪除，清涼風現；四、生後利。益
X22n0405_p0251c23║中四：一、華開，二、感聖眾，三、聞法，四、發心。下品下生。
X22n0405_p0251c24║初明修因。經有二：一標惡，二障善。初為二：初惡因，如
X22n0405_p0252a01║此愚人下次惡果。次障善中五：初明時節，次遇善知
X22n0405_p0252a02║識下善友教念，三彼人苦下為苦所逼善不生，四教
X22n0405_p0252a03║稱十念，五念益罪除。隨聲念中須具四緣：一念彼佛
X22n0405_p0252a04║有願者必生故須稱名，二須至心善心散亂正念不
X22n0405_p0252a05║成，三令聲聲不絕方入正觀，四具足十念速疾成就。
X22n0405_p0252a06║具此四緣更無疑惑，如十疑中說，譬如十圍之索千
X22n0405_p0252a07║夫不制，童子揮劍須臾數分，又如千年積柴以豆火
X22n0405_p0252a08║焚之少時即盡，況臨終猛利心念真實無間得生淨
X22n0405_p0252a09║土者哉！如一念頃即得往生。第四獲利。經文有四：一
X22n0405_p0252a10║華開，二感聖，三聞法罪滅，四發菩提心。
X22n0405_p0252a11║第二、大段利益。初、明道悟無生。經有二意：一、結前生
X22n0405_p0252a12║後。生後中三：初、覩依正二果；次、三業領解；三、道悟無
X22n0405_p0252a13║生。初、觀依正二果者，由上經文見佛傷嘆，請其生處
X22n0405_p0252a14║及往生因起，經云：唯願世尊為我廣說無憂惱處，我
X22n0405_p0252a15║當往生。又云：唯願佛日教我觀於清淨業處。觀其請
X22n0405_p0252a16║意，韋提傷嘆，意兼自他：一、自嘆宿罪，生此惡子；二、怨
X22n0405_p0252a17║提婆扇惑於王，致令殺父害母，受斯憂惱，身心憔悴，
X22n0405_p0252a18║八苦交並，幽閉深宮，生死永斷絕，故請淨土依正二
X22n0405_p0252a19║報，我當往生。佛應機緣，依請為說，放光微笑，遍十方
X22n0405_p0252a20║諸佛國土皆於中現。韋提雖見諸土嚴顯可觀，而歸
X22n0405_p0252a21║宗安養，故重請云：是諸佛土皆有光明，我今樂生彌
X22n0405_p0252a22║陀佛國，唯願世尊教我思惟，教我正受。思惟請業，正
X22n0405_p0252a23║受請觀，佛為廣說三種淨業、十六玅觀，依教勤修，因
X22n0405_p0252a24║圓果滿，三輩往生，決無疑網，心眼徹見，了了分明，故
X22n0405_p0252b01║經云：聞佛所說，乃至廣長之相。前六觀依報淨果也。
X22n0405_p0252b02║見佛菩薩下，是中七觀即正果，心生歡喜，嘆未曾有。
X22n0405_p0252b03║次三業領解，乃後三觀修因值緣，得生利益。隨業往
X22n0405_p0252b04║生，故心生歡喜；捨穢歸淨，故嘆未曾有。即十六觀竟。
X22n0405_p0252b05║三、悟無生忍。因請為說，感應道交，廓然大悟，得無生
X22n0405_p0252b06║忍。理為廓然，事轉為大悟，境發為廓然，觀成為大悟，
X22n0405_p0252b07║斷惡損為廓然，智德增為大悟。法身生，得無生忍，即
X22n0405_p0252b08║無生、寂滅二忍也。二、明侍女發心中二：先侍女；次讚
X22n0405_p0252b09║諸天。侍女中四：一、發心；二、願生；三、佛記；四、得□昧。
X22n0405_p0252b10║流通中初問經意，佛答有三：初此經名極樂淨土，即
X22n0405_p0252b11║初六觀，日指方所破闇除昏，水能澄清洗蕩諸垢，地
X22n0405_p0252b12║若瑠璃內外映徹，寶樹寶樓華果生渚，池流八德四
X22n0405_p0252b13║微除患，總結為一。諸觀分明即依報果。無量壽佛下
X22n0405_p0252b14║即中七觀，即正報果，觀佛身座侍者宛然，若普雜隨
X22n0405_p0252b15║機自他觀別亦名淨除。下即後三觀，修三業成九品
X22n0405_p0252b16║往生，感聖乘臺利鈍皆往，故云生諸佛前。次明有益
X22n0405_p0252b17║為五：一見聖眾，二勸聞名得益，三舉喻成身，四感勝
X22n0405_p0252b18║友，五坐道場。芬陀利華者，此云白蓮華，華中最勝玅
X22n0405_p0252b19║色，顯眾色中之本為世最重，若念佛眾生為世所貴，
X22n0405_p0252b20║故舉此為喻成其勝身諸度萬行。次為道場，治無明
X22n0405_p0252b21║糠顯實相米，三惑破三德成，真應滿化眾生，勸大眾
X22n0405_p0252b22║勤修行，真實說淨土生，即道體用之義。生諸佛家者，
X22n0405_p0252b23║一寂光土為諸佛家，為正報智所依故；二理藏為諸
X22n0405_p0252b24║佛家，為行藏所行故；三境界性為諸佛家，為三觀所
X22n0405_p0252c01║觀故；四淨土慈悲是諸佛家，為一切眾生所歸故。寂
X22n0405_p0252c02║光為本最闊居初，後三為迹隨機漸狹，依三土皆有
X22n0405_p0252c03║四法隨機不同，故云即實報方便同居三土用教眾
X22n0405_p0252c04║生也。佛步空還為增物敬者，上請經云時韋提被幽
X22n0405_p0252c05║閉已憂愁燋悴，遙向崛山為佛作禮，作是語已悲泣
X22n0405_p0252c06║雨淚遙向佛禮，是增物敬也。奉順其言者，經云而作
X22n0405_p0252c07║是言：世尊在昔之時恒遣目連阿難來慰問我，我今
X22n0405_p0252c08║愁憂乃至願念遣阿難與我相見。是順其言。世尊在
X22n0405_p0252c09║崛山，知韋提希心念，勅二弟子從空而來。佛於彼沒，
X22n0405_p0252c10║從王宮出，現身金色，坐寶蓮華，左右侍從，諸天供養。
X22n0405_p0252c11║韋提舉身投地，蹄也泣傷，嘆愛子成怨，橫加逆害，請
X22n0405_p0252c12║生淨土，厭此穢邦。佛愍傷慈，為其廣說。依教修行，因
X22n0405_p0252c13║圓果滿，機感相稱，得生淨土神通，故為益眾生。機既
X22n0405_p0252c14║益已，神變而往。法身本體，廓周法界，無有彼此，亦無
X22n0405_p0252c15║往來。為順物機，故現斯變。狀又略記，自鏡迷情，先達
X22n0405_p0252c16║後賢，敢傳他耶？但法聰學寡智淺，三藏未窮，德薄人
X22n0405_p0252c17║微，才無出轍。況佛法玄蹟，豈凡小智能弘宣？依其本
X22n0405_p0252c18║文，粗分科段，恐違聖旨，謬判是非。願冥顯照知，咸皆
X22n0405_p0252c19║懺悔。雖然，若明觀法，必取惟心。依教承師，本祖龍樹。
X22n0405_p0252c20║次傳聖典，南岳天台。南岳天台，昔共靈山，親承佛說。
X22n0405_p0252c21║今生自悟，玅契道場。照了法華，似高暉之臨幽谷；達
X22n0405_p0252c22║諸法相，似長風之遊太虗。因靜發定，得旋總持。大小
X22n0405_p0252c23║法門，一時證悟。斯言誠實，必敢虗傳。勤依觀勤修，感
X22n0405_p0252c24║登聖果。一念三千，依正必具。境觀不二，六即殊途。一
X22n0405_p0253a01║句染神，咸登彼岸。思惟修因習，作菩提因。若順若逆，
X22n0405_p0253a02║皆歸解脫。解脫之因，隨在何地，以神通智慧力引之，
X22n0405_p0253a03║令住其中。在在未宣，常為歡請。已學之者，敬之如佛；
X22n0405_p0253a04║未學之者，勸令發心。虗空有邊，斯願無盡。未來永永，
X22n0405_p0253a05║斯心亦然。見在四儀，未曾暫離。此生他界，願得常聞
X22n0405_p0253a06║佛乘。法界怨親，同斯願海。
X22n0405_p0253a07║
X22n0405_p0253a08║觀無量壽經記（終）
X22n0405_p0253a09║
X22n0405_p0253a10║
X22n0405_p0253a11║
X22n0405_p0253a12║
X22n0405_p0253a13║No. 405-B
X22n0405_p0253a14║
X22n0405_p0253a15║元和十二年歲次丁酉六月己未朔十八日景子，
X22n0405_p0253a16║天台老僧行滿於禪林寺偶見此本，親自手札：敬
X22n0405_p0253a17║法重人，古之常道。聰公久於毗壇同聽，一宗相承，
X22n0405_p0253a18║覩物思人，悲喜交至。滿忝承末學，覩茲記文，天台
X22n0405_p0253a19║玅觀，冷然可識。古人有言：智人知智，蛇自識蛇。上
X22n0405_p0253a20║品真乘，一念即足，依正因果，誰知一如？三千空假，
X22n0405_p0253a21║出自一家，後學覩之，可為乘種。信謗之人，亦如不
X22n0405_p0253a22║輕，終不唐捐，願聞玅觀耳。老僧滿記。百年之後，並
X22n0405_p0253a23║疏及記，入佛隴藏留傳也。
X22n0405_p0253a24║唐大中十二年三月二十三日，於台州開元寺楊
X22n0405_p0253b01║老宿院抄過，經生僧周靜。　二十五日勘過，日本
X22n0405_p0253b02║比丘珍記。
X22n0405_p0253b03║比丘圓珍敬同先輩高願永永與持大師玅教。二
X22n0405_p0253b04║十八日點過，記之。四月一日已前更看過，珍記。