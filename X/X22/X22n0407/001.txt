X22n0407_p0269a01║
X22n0407_p0269a02║
X22n0407_p0269a03║No. 407-A
X22n0407_p0269a04║《觀經疏鈔》，皇明百松尊宿，嘗憫學者尋對之艱而分
X22n0407_p0269a05║會焉，可謂有裨於觀覽矣。然《疏鈔》之文，間加筆削，原
X22n0407_p0269a06║文不完，本旨或差。故（予）素欲改會，以存舊文，為緣所
X22n0407_p0269a07║阻，空過年所。屬者幸得閒暇，終夙昔之志，遂鋟於梓，
X22n0407_p0269a08║以廣其傳云。
X22n0407_p0269a09║貞享四年歲次丁卯夏四月沙門實觀序
X22n0407_p0269a10║
X22n0407_p0269a11║
X22n0407_p0269a12║
X22n0407_p0269a13║
X22n0407_p0269a14║
X22n0407_p0269a15║
X22n0407_p0269a16║凡例八條
X22n0407_p0269a17║原本經一卷，疏一卷，鈔三卷。　本邦開疏為二卷，
X22n0407_p0269a18║藏本開鈔為六卷，今悉復舊。（予）會本乃釐為五卷。
X22n0407_p0269a19║首標佛說觀無量壽佛經疏玅宗鈔會本。《佛說觀
X22n0407_p0269a20║無量壽佛經》出自如來兩處演說，阿難一時結集。
X22n0407_p0269a21║疏出自天台口授，章安筆記。玅宗鈔是四明所述，
X22n0407_p0269a22║會本乃（予）所定也。
X22n0407_p0269a23║百松本標譯人名，然《疏鈔》並無出譯人之科，故今
X22n0407_p0269a24║不錄。
X22n0407_p0269b01║百松會本，頂格大書者經也，低一字者疏也，中間
X22n0407_p0269b02║分書者鈔也。今依藏本並大書，但疏與鈔低一字
X22n0407_p0269b03║別之。
X22n0407_p0269b04║科文下有釋科者，經文前有懸釋者，有總科在前
X22n0407_p0269b05║者，有子科連後者，而其體不一，今不敢改作，一如
X22n0407_p0269b06║舊本。但其在前後者，各於本處標出格上，以使易
X22n0407_p0269b07║識焉。
X22n0407_p0269b08║《疏鈔》之科，百松會本或刪或補，或前後移易，有亂
X22n0407_p0269b09║次失體者，故今《疏鈔》各依其舊。
X22n0407_p0269b10║鈔中卷辨體科曰分二，而下文曰三，書家下具明
X22n0407_p0269b11║體德，故百松改二字作三。發起序科曰三，而下無
X22n0407_p0269b12║第三科目，故亦改三作二。總科略釋中第二釋科
X22n0407_p0269b13║曰二，而下文曰三，初段下隨科解經，故亦改二作
X22n0407_p0269b14║三。此皆誤字，百松為是，今從之。
X22n0407_p0269b15║經疏鈔文字，諸本間有異同，未詳是否者，格上書
X22n0407_p0269b16║曰：某字一作某字。
X22n0407_p0269b17║
X22n0407_p0269b18║No. 407-B
X22n0407_p0269b19║此經疏鈔，京、吳梓行久矣，唯其字句訛謬，附疏相違，
X22n0407_p0269b20║及其妄加己意，削去正文，使血脈不貫，失經大義，故
X22n0407_p0269b21║特啟大藏梵筴，逐一檢對，以復其初也。然經疏鈔本，
X22n0407_p0269b22║各函異軸，不便觀者，今裂鈔附於疏文之下，分疏繫
X22n0407_p0269b23║於經文之下，開科冠於經疏之前，貴在一路貫通，遊
X22n0407_p0269b24║從無阻，不亦以便學者乎？雖分經、附疏、冠科、繫鈔如
X22n0407_p0269c01║此，而未敢自許，儻哲校其當，不以行止可焉。
X22n0407_p0269c02║萬歷龍飛之癸酉重陽日，徑山傳衣庵受菩薩戒弟
X22n0407_p0269c03║子真覺謹白。
X22n0407_p0269c04║
X22n0407_p0269c05║
X22n0407_p0269c06║No. 407
X22n0407_p0269c07║佛說觀無量壽佛經疏玅宗鈔會
X22n0407_p0269c08║本卷第一
X22n0407_p0269c09║日東　沙門　實觀　分會
X22n0407_p0269c10║觀無量壽佛經疏玅宗鈔下筆序
X22n0407_p0269c11║四明沙門知禮述
X22n0407_p0269c12║此經義疏，人悕淨報，故說聽者多矣。所稟寶雲師
X22n0407_p0269c13║首製記文，相㳂至今，著述不絕，皆宗智者，豈有不
X22n0407_p0269c14║知修心玅觀，感四淨土文義者耶？良以愍物情深，
X22n0407_p0269c15║適時智巧，故多談事相，少示觀門，務在下凡，普霑
X22n0407_p0269c16║緣種。方今嘉運，盛演圓乘，慕學之徒，皆欲得旨而
X22n0407_p0269c17║修證矣。故竭鄙志，鈔數千言。上順玅宗，略消此疏。
X22n0407_p0269c18║適時之巧，非我所能，願共有情，即心念佛，乃此鈔
X22n0407_p0269c19║所以作也。天禧五年歲在辛酉重陽日下筆故
X22n0407_p0269c20║序
X22n0407_p0269c21║【疏】佛說觀無量壽佛經疏
X22n0407_p0269c22║【鈔】此之疏題，佛等八字，備舉經目，皆是所釋；唯疏
X22n0407_p0269c23║一字，是能釋也。今之五章，釋其八字，義稍委悉，入
X22n0407_p0269c24║文自見。若欲預知，可陳梗槩。經是通號，餘是別名。
X22n0407_p0270a01║今且明別佛說者，釋迦化主四辨宣演也。觀者，總
X22n0407_p0270a02║舉能觀，即十六觀也。無量壽佛者，舉所觀，要攝十
X22n0407_p0270a03║五境也。且置能說，略明所說。能觀皆是一心三觀，
X22n0407_p0270a04║所觀皆是三諦一境。毗盧遮那徧一切處，一切諸
X22n0407_p0270a05║法皆是佛法，所謂眾生性德之佛，非自非他、非因
X22n0407_p0270a06║非果，即是圓常大覺之體。故《起信論》云：「所言覺義
X22n0407_p0270a07║者，謂心體離念。離念相者，等虗空界，無所不徧。法
X22n0407_p0270a08║界一相，即是如來常住法身。依此法身，說名本覺。」
X22n0407_p0270a09║故知果佛圓明之體，是我凡夫本具性德。故一切
X22n0407_p0270a10║教所談行法，無不為顯此之覺體。故四三昧通名
X22n0407_p0270a11║念佛。但其觀法，為門不同。如一行三昧，直觀三道，
X22n0407_p0270a12║顯本性佛；方等三昧，觀袒持顯，法華兼誦經，觀音
X22n0407_p0270a13║兼數息，覺意歷三性。此等三昧，歷事雖異，念佛是
X22n0407_p0270a14║同，俱為顯於大覺體故。雖俱念佛，而是通途顯諸
X22n0407_p0270a15║佛體。若此觀門及般舟三昧，託彼安養依正之境；
X22n0407_p0270a16║用微玅觀，專就彌陀顯真佛體。雖託彼境，須知依
X22n0407_p0270a17║正同居一心，心性徧周，無法不造，無法不具。若一
X22n0407_p0270a18║毫法從心外生，則不名為大乘觀也。行者應知，據乎
X22n0407_p0270a19║心性觀彼依正，依正可彰；託彼依正觀於心性，心
X22n0407_p0270a20║性易發。所言心性具一切法、造一切法者，實無能
X22n0407_p0270a21║具所具、能造所造，即心是法、即法是心，能造因緣
X22n0407_p0270a22║及所造法，皆悉當處全是心性。是故今觀若依若
X22n0407_p0270a23║正，乃法界心觀法界境，生於法界依正色心，是則
X22n0407_p0270a24║名為唯依唯正、唯色唯心、唯觀唯境。故釋觀字，用
X22n0407_p0270b01║一心三觀；釋無量壽，用一體三身。體、宗、力、用，義並
X22n0407_p0270b02║從圓，判教屬頓。五重玄義，本是經中所詮觀法，大
X22n0407_p0270b03║師預取解釋經題，欲令行者用此觀法入十六門
X22n0407_p0270b04║而為修證。故於序文，以主包眾、以正收依，觀佛既
X22n0407_p0270b05║即三身，觀餘豈非三諦？寄語行者，觀雖深玅，本被
X22n0407_p0270b06║初心，若能進功，何憂不就？縱未入品，為因亦強，生
X22n0407_p0270b07║至彼邦，得預大會。所見依正，微玅難思，速入聖階，
X22n0407_p0270b08║度生亦廣，永異事善及小乘行得往生者。如此土
X22n0407_p0270b09║人宿圓修者，於諸座席見相殊常，聞法易悟，以此
X22n0407_p0270b10║類彼，功在玅宗。但為戒福不精，無往生願，故在穢
X22n0407_p0270b11║土聞法入真，須懼娑婆不常值佛，縱遇善友，色心
X22n0407_p0270b12║不勝，難發我心。況塵境麤強，誠為險處，故須外加
X22n0407_p0270b13║事懺，內勤理觀，正助雙行，加願要制，必於寶剎速
X22n0407_p0270b14║證無生。今解觀門，其意在此。疏者，疎也，決也，疎通
X22n0407_p0270b15║決擇。上之義趣，通而不壅，令其行者得意修之故
X22n0407_p0270b16║也。○次、能說人號。
X22n0407_p0270b17║【疏】天台智者大師說
X22n0407_p0270b18║【鈔】備於別傳及諸章記，有未知者，須尋彼文。○二、
X22n0407_p0270b19║釋文。初、釋序三：初、敘經觀意二：初、正明觀行二：初、
X22n0407_p0270b20║敘意二：初、對垢立淨二：初、法二：初、明二報苦樂。
X22n0407_p0270b21║【疏】夫樂邦之與苦域，金寶之與泥沙，胎獄之望華
X22n0407_p0270b22║池，棘林之比瓊樹。
X22n0407_p0270b23║【鈔】欲論觀行，先示二報苦樂之相。文有四句，一一
X22n0407_p0270b24║皆論淨穢相對。初句以所成國土苦樂相對。安養
X22n0407_p0270c01║淨國但受諸樂，故名樂邦；堪忍穢土多受眾苦，義
X22n0407_p0270c02║言苦域。次句以能成物體貴賤相對。彼純七珍，略
X22n0407_p0270c03║言金寶；此多眾穢，略語泥沙。次句以初生受質垢
X22n0407_p0270c04║淨相對。此土六道，具有四生。今就人中，多從胎藏。
X22n0407_p0270c05║母食冷熱及飢飽時，兒在胎中，如處寒熱、倒懸、山
X22n0407_p0270c06║壓、地獄之苦，故云胎獄。彼土九品，八從蓮生。下品
X22n0407_p0270c07║之人，雖經多劫，大本中說：疑心修善，生彼胎宮，樂
X22n0407_p0270c08║同忉利。況八、九品不生疑惑，豈有苦耶？是故華池
X22n0407_p0270c09║受生即樂。次句以生後遊處麤好相對。此則荊棘
X22n0407_p0270c10║叢林，彼則金渠玉樹。然此四句，雖一一句苦樂相
X22n0407_p0270c11║對，意則對穢顯彼淨相。又復應知四句之文，似唯
X22n0407_p0270c12║顯示同居二土。據下明宗，具論四土淨穢之相。以
X22n0407_p0270c13║後驗此，不專同居。當知四句，一一通於四種淨穢。
X22n0407_p0270c14║見思輕重，則感同居樂邦苦域；體折巧拙，則感方
X22n0407_p0270c15║便樂邦苦域；次第頓入，則感實報樂邦苦域；分證
X22n0407_p0270c16║究竟，則感寂光樂邦苦域。以例金寶、泥沙、胎獄、華
X22n0407_p0270c17║池、棘林、瓊樹，亦復如是。一家制立，正文與序必不
X22n0407_p0270c18║相違。但序總示，宗文別說，是故似異。問：下三淨土
X22n0407_p0270c19║既皆有相，則可論於金寶等事。寂光之淨已全無
X22n0407_p0270c20║相，如何可說金寶、華池及以瓊樹？答：經論中言寂
X22n0407_p0270c21║光無相，乃是已盡染礙之相，非如太虗空無一物。
X22n0407_p0270c22║良由三惑究竟清淨，則依正色心究竟明顯。故《大
X22n0407_p0270c23║經》云：「因滅是色，獲得常色。受、想、行、識亦復如是。」《仁
X22n0407_p0270c24║王》稱為法性五陰，亦是《法華》世間相常，《大品》色香
X22n0407_p0271a01║無非中道。是則名為究竟樂邦、究竟金寶、究竟華
X22n0407_p0271a02║池、究竟瓊樹。又復此就捨穢究盡，取淨窮源，故苦
X22n0407_p0271a03║域等判屬三障，樂邦、金寶以為寂光。若就淨穢平
X22n0407_p0271a04║等而談，則以究竟苦域、泥沙而為寂光。此之二說，
X22n0407_p0271a05║但順悉檀，無不圓極。問：佛無上報是即理之事，可
X22n0407_p0271a06║論金等；究竟寂光是即事之理，豈有金等？若其同
X22n0407_p0271a07║有，事理既混，如何分於二土義耶？答：佛無上報是
X22n0407_p0271a08║究竟始覺，上品寂光是究竟本覺。始本既極，豈分
X22n0407_p0271a09║二體？應知二土縱分事理，實非有無，豈真善玅有
X22n0407_p0271a10║而非理耶？秘藏之理豈同小空？故此事理二名一
X22n0407_p0271a11║體。以復本故，名無上報，事也；以復本故，名上寂光，
X22n0407_p0271a12║理也。故玅樂云：「修得四德、本有四德，二義齊等，方
X22n0407_p0271a13║是遮那身土之相。」況《淨名疏》顯將寂光為佛依報，
X22n0407_p0271a14║故知定執報土有金寶等，寂光定無，斯乃迷名，全
X22n0407_p0271a15║不知義矣。○二、「誠由」下，明二因心行。
X22n0407_p0271a16║【疏】誠由心分垢淨，見兩土之升沉；行開善惡，覩二
X22n0407_p0271a17║方之麤玅。
X22n0407_p0271a18║【鈔】誠，實也。由，從也。報之淨穢，實從心行二因致感。
X22n0407_p0271a19║心即迷了二心，行即違順二行。六道三教，迷三德
X22n0407_p0271a20║性，為三惑染，故曰垢心。身口諸業，違理有作，皆名
X22n0407_p0271a21║惡行。此之心行，感四穢土，沉下麤淺也。唯圓頓教，
X22n0407_p0271a22║了三德性，離三惑染，方名淨心。身口諸業，順理無
X22n0407_p0271a23║作，稱為善行。此之心行，感四淨土，高升深玅也。心
X22n0407_p0271a24║雖本一，以迷了故，須分垢淨；行業雖同，以違順故，
X22n0407_p0271b01║須開善惡。從此二因，感報淨穢。應知圓人以上寂
X22n0407_p0271b02║光而為觀體，凡聖因位皆即究竟，不同別人要心
X22n0407_p0271b03║秪齊一十二品，故分證穢，正在別教。問：至理微玅，
X22n0407_p0271b04║不垢不淨，無取無捨。今立垢淨，令人取捨，既乖玅
X22n0407_p0271b05║理，即非上乘，何得名為修心玅觀，顯一實相？答：據
X22n0407_p0271b06║名求義，萬無一得；以義定名，萬無一失。良以理外
X22n0407_p0271b07║理內，小乘大乘，漸次圓頓，所立名言，率多相似。須
X22n0407_p0271b08║以邪正定其內外，次以空中甄其小大，復以漸頓
X22n0407_p0271b09║分其別圓，則使名言纖毫不濫，方可憑之立乎觀
X22n0407_p0271b10║行。是故今家評此等義，而用六句判於同異，所謂
X22n0407_p0271b11║相破、相修、相即，各有二句，即六句也。今用此六判
X22n0407_p0271b12║此相違，先以別義定其同名，所謂外道斷無不垢
X22n0407_p0271b13║不淨見，二乘空理不垢不淨證，別教但中不垢不
X22n0407_p0271b14║淨門，圓教秘藏不垢不淨理。復有四淨：外道欣厭
X22n0407_p0271b15║執淨之見，二乘斷惑滅淨之證，別教離染漸淨之
X22n0407_p0271b16║門，圓教即染頓淨之證。既知此已，乃可論於淨與
X22n0407_p0271b17║不垢不淨。相破之句，圓教頓淨破於別教二乘外
X22n0407_p0271b18║道不垢不淨，圓教不垢不淨破於三種之淨。相修
X22n0407_p0271b19║句者，三種之淨修於圓教秘藏不垢不淨，三種不
X22n0407_p0271b20║垢不淨修於圓教即染之淨。相即句者，圓教即染
X22n0407_p0271b21║之淨即是秘藏不垢不淨，秘藏不垢不淨即是即
X22n0407_p0271b22║染之淨。今之玅觀即於染心觀四淨土，既照寂光，
X22n0407_p0271b23║豈異秘藏不垢不淨耶？若謂今經捨穢取淨異於
X22n0407_p0271b24║秘藏雙非理者，何故韋提聞觀淨土分證秘藏耶？
X22n0407_p0271c01║應知今淨淨於垢淨，乃以垢淨平等之理而為於
X22n0407_p0271c02║淨，名偏義圓，斯之謂矣。但以機緣捨穢心強，宜以
X22n0407_p0271c03║淨門淨一切相，故今談淨與不垢不淨全不相違。
X22n0407_p0271c04║又復應知取捨若極，與不取捨亦非異轍。○二、喻。
X22n0407_p0271c05║【疏】喻形端則影直，源濁則流昏。
X22n0407_p0271c06║【鈔】形端喻淨因，了性淨心，順理善行；影直喻果，四
X22n0407_p0271c07║淨土也。源濁喻穢因，迷性垢心，違理惡行；流昏喻
X22n0407_p0271c08║果，四穢土也。若翻上喻，形曲影凹，自可喻於逆修
X22n0407_p0271c09║因果；若翻下喻，源淨流清，亦自可喻順修因果。今
X22n0407_p0271c10║舉二喻，各喻一種，其義甚明。○二、「故知」下，就淨示
X22n0407_p0271c11║修。上已對穢顯於淨相，故今就淨而明修法。前示
X22n0407_p0271c12║二因，通云淨心及以善行。此明修相，故的指今十
X22n0407_p0271c13║六玅觀、三種淨業。
X22n0407_p0271c14║【疏】故知欲生極樂國土，必修十六玅觀；願見彌陀
X22n0407_p0271c15║世尊，要行三種淨業。
X22n0407_p0271c16║【鈔】於十六境，不照三諦，豈名玅觀？修三種福，為三
X22n0407_p0271c17║惑染，不稱淨業。玅觀是正，淨業為助，正助合行，能
X22n0407_p0271c18║感四種極樂國土，得見三身彌陀世尊。文從互說，
X22n0407_p0271c19║觀論生土，業論見佛，依正既俱，正助非隔。○二、「然
X22n0407_p0271c20║化」下，示。文二：初、示教興二：初、明興由。
X22n0407_p0271c21║【疏】然化因事漸，教藉緣興，是以闍王殺逆，韋提哀
X22n0407_p0271c22║請。
X22n0407_p0271c23║【鈔】革凡之化，要因近事而為鴻漸；詮理之教，必藉
X22n0407_p0271c24║機緣方得興起。近事為漸，通於諸化，令化別由殺
X22n0407_p0272a01║逆之事，欲令眾生厭濁世故。此教當機是韋提希，
X22n0407_p0272a02║華言思惟，善修觀故。○二、「大聖」下，明現土。
X22n0407_p0272a03║【疏】大聖垂慈，乘機演法，曜玉相而流彩，聳珍臺而
X22n0407_p0272a04║顯瑞，雖廣示珍域，而宗歸安養。
X22n0407_p0272a05║【鈔】佛是極聖，故稱為大。佛慈下被，名之曰垂。託韋
X22n0407_p0272a06║提請，布所證理，名乘機演法。曜玉相等者，經云：「爾
X22n0407_p0272a07║時世尊放眉間光，徧照十方無量世界，還住佛頂，
X22n0407_p0272a08║化為金臺，如須彌山。」雖廣示等者，經云：「十方玅國
X22n0407_p0272a09║皆於中現，或有國土七寶合成，復有國土純是蓮
X22n0407_p0272a10║華。」乃至云：「時韋提希白佛言：『是諸國土雖復清淨，
X22n0407_p0272a11║我今樂生極樂世界阿彌陀佛所。』」○二、「使末」下，示
X22n0407_p0272a12║觀相二：初、總標。
X22n0407_p0272a13║【疏】使末俗有緣，遵斯玅觀。
X22n0407_p0272a14║【鈔】使末俗等者，經云：「如來今者教韋提希及未來
X22n0407_p0272a15║世一切眾生，觀於西方極樂世界，以佛力故，當得
X22n0407_p0272a16║見彼清淨國土」等。○二、「落日」下，別示十六觀法，不
X22n0407_p0272a17║出三類，即依報、正報及三輩往生。今順此三，撮要
X22n0407_p0272a18║而示。文自為三：初、依報。
X22n0407_p0272a19║【疏】落日懸鼓，用標送想之方；大水結氷，實表瑠璃
X22n0407_p0272a20║之地。風吟寶葉，共天樂而同繁；波動金渠，將契經
X22n0407_p0272a21║而合響。
X22n0407_p0272a22║【鈔】初、觀落日，狀如懸鼓，令心堅住，專想不移。此有
X22n0407_p0272a23║二意：一、令觀日，心不馳散；二、令心想，正趣西方。故
X22n0407_p0272a24║云用標送想之方。次、觀清水，復想成氷。良以彼土
X22n0407_p0272b01║琉璃為地，此地難想，且令想氷。氷想若成，寶地可
X22n0407_p0272b02║見。故云實表琉璃之地。次、示樹觀。而經但云：「其諸
X22n0407_p0272b03║寶樹，七寶華葉，無不具足。」而無風吟天樂之事，乃
X22n0407_p0272b04║取小本中語，成今樹觀之文。故彼經云：「微風吹動
X22n0407_p0272b05║眾寶行樹及寶羅網，出微玅音，譬如百千種樂，同
X22n0407_p0272b06║時俱作。」故云共天樂而同繁。次、示池觀。經云：「有八
X22n0407_p0272b07║池水，從如意珠王生，分十四支，黃金為渠。其摩尼
X22n0407_p0272b08║水流澍華間，其聲微玅，演說苦、空、無常、無我諸波
X22n0407_p0272b09║羅蜜」等。故云將契經而合響。○二、「觀肉」下，示正報。
X22n0407_p0272b10║【疏】觀肉髻而瞻侍者，念毫相而覩如來。
X22n0407_p0272b11║【鈔】先明觀音、勢至二菩薩觀。以此二觀皆明肉髻，
X22n0407_p0272b12║故經云：「若有欲觀觀世音菩薩者，先觀頂上肉髻，
X22n0407_p0272b13║次觀天冠，其餘眾相亦次第觀之。」勢至，經云：「頂上
X22n0407_p0272b14║肉髻如鉢頭摩華，於肉髻上有一寶缾，盛諸光明，
X22n0407_p0272b15║普現佛事。」餘諸身相如觀世音，等無有異。斯是如
X22n0407_p0272b16║來教示行者想二大士觀法之要也。此二菩薩次
X22n0407_p0272b17║當補處，今為近侍，故云瞻侍者也。次示彌陀觀，經
X22n0407_p0272b18║云：「觀無量壽佛者，從一相好入，但觀眉間白毫，極
X22n0407_p0272b19║令明了。見眉間白毫者，八萬四千相自然當現，豈
X22n0407_p0272b20║非教示觀法之門？」故云念毫相而覩如來也。○三、
X22n0407_p0272b21║「及其」下，示三輩觀。下疏判云：觀三品往生，有二意：
X22n0407_p0272b22║一、令捨中下，修上品故；二、令識位高下，即大本三
X22n0407_p0272b23║品故。此之二意，初策自行，次則觀他。故今略敘就
X22n0407_p0272b24║䇿自行，即修觀行人功有淺深，致使往生相分三
X22n0407_p0272c01║品，故云及其瞑目告終等也。
X22n0407_p0272c02║【疏】及其瞑目告終，上珍臺而高踊；文成印壞，坐金
X22n0407_p0272c03║蓮而化生。隨三輩而橫截，越五苦而長騖。
X22n0407_p0272c04║【鈔】初明上品上生及上品中生。以經明上生乘金
X22n0407_p0272c05║剛臺，中生坐紫金臺，故云上珍臺也。次「文成」下，明
X22n0407_p0272c06║上品下生。經云：「即見自身坐金蓮華。」文成印壞者，
X22n0407_p0272c07║《大經》二十七云：「譬如蠟印印泥，印與泥合，印滅文
X22n0407_p0272c08║成。」以喻凡夫現在陰滅，中有陰生。今借此文，以喻
X22n0407_p0272c09║往生菩薩此土陰滅，彼國陰生。須知垂終自見坐
X22n0407_p0272c10║金蓮身，已是彼國生陰故也。《成論》明極善極惡，俱
X22n0407_p0272c11║不經中陰，如䂎矛離手也。上雖三品，但是上輩。次
X22n0407_p0272c12║總示三輩往生之者，俱出輪迴。言隨三輩者，非謂
X22n0407_p0272c13║隨他，蓋是隨己所修三輩行業，皆能橫截五道，永
X22n0407_p0272c14║得不退也。大本云：「往生安養國，橫截五惡道。」五苦
X22n0407_p0272c15║者，此方五道，俱不免苦，天道縱樂，還墮惡趣故。○
X22n0407_p0272c16║二、「可謂」下，結歎觀行。
X22n0407_p0272c17║【疏】可謂微行玅觀，至道要術者哉！
X22n0407_p0272c18║【鈔】微行者，歎三種業，雖是身口運為之善，今順理
X22n0407_p0272c19║修，皆成無作幽微無相之行。玅觀者，歎十六觀，雖
X22n0407_p0272c20║託安養依正之境，而皆稱性，絕待照之，即不思議
X22n0407_p0272c21║圓玅觀也。此之觀行，能令修者達四淨土，縱具見
X22n0407_p0272c22║思，而能不退，誠為至極之道、要玅之術。如此歎結，
X22n0407_p0272c23║意令聞者尚之修之。不肖之徒，輕欺生死，不求不
X22n0407_p0272c24║退，於斯要術，生謗障人，痛哉！痛哉！○二、「此經」下，敘
X22n0407_p0273a01║經宗體。
X22n0407_p0273a02║【疏】此經心觀為宗，實相為體。
X22n0407_p0273a03║【鈔】心觀者，經以觀佛而為題目，疏今乃以心觀為
X22n0407_p0273a04║宗，此二無殊，方是今觀。良以圓解全異小乘，小昧
X22n0407_p0273a05║唯心，佛從外有，是故心佛其體不同。大乘行人知
X22n0407_p0273a06║我一心具諸佛性，託境修觀，佛相乃彰。今觀彌陀，
X22n0407_p0273a07║依正為緣，熏乎心性；心性所具，極樂依正，由熏發
X22n0407_p0273a08║生。心具而生，豈離心性？全心是佛，全佛是心，終日
X22n0407_p0273a09║觀心，終日觀佛。是故經目與疏立宗，語雖不同，其
X22n0407_p0273a10║義無別。又應須了：若觀佛者，必須照心；若專觀心，
X22n0407_p0273a11║未必託佛。如一行三昧，直觀一念，不託他佛而為
X22n0407_p0273a12║所緣。若彼般舟及此觀法，發軫即觀安養依正，而
X22n0407_p0273a13║觀依正不離心性，故曰心觀。須知此觀不專觀心，
X22n0407_p0273a14║內外分之，此當外觀，以由託彼依正觀故，是以經
X22n0407_p0273a15║題稱為觀佛。若論難易，今須從易。《法華玄》云：「佛法
X22n0407_p0273a16║太高，眾生太廣，初心為難；心、佛、眾生，三無差別，觀
X22n0407_p0273a17║心則易。」今此觀法，非但觀佛，乃據心觀，就下顯高，
X22n0407_p0273a18║雖修佛觀，不名為難。是知今經心觀為宗，意在見
X22n0407_p0273a19║佛，故得二說，義非殊途。又應了知法界圓融不思
X22n0407_p0273a20║議體作我一念之心，亦復舉體作生、作佛、作依、作
X22n0407_p0273a21║正、作根、作境，一心一塵至一極微，無非法界全體
X22n0407_p0273a22║而作。既一一法全法界作，故趣舉一，即是圓融法
X22n0407_p0273a23║界全分。既全法界，有何一物不具諸法？如《義例》中
X22n0407_p0273a24║僻解師云：「四教中圓，唯論心具一切諸法，身、色、依、
X22n0407_p0273b01║報則不論具，唯一頓頓，方明三處皆具諸法。」荊谿
X22n0407_p0273b02║論曰：「四教中圓，何嘗不云三處具法？稟今宗者，若
X22n0407_p0273b03║云心具，色等不具，同彼謬立漸圓之見，望彼頓頓，
X22n0407_p0273b04║天地相懸，尚劣於彼，何預今宗？以一切法一一皆
X22n0407_p0273b05║具一切法故，是故今家立於唯色、唯香等義。若其
X22n0407_p0273b06║然者，何故經論多以一心為諸法總立觀境耶？良
X22n0407_p0273b07║以若觀生佛等境，事既隔異，能所難忘。觀心法者，
X22n0407_p0273b08║近而復要，既是能造，具義易彰。又即能觀而為所
X22n0407_p0273b09║照，易絕念故。」《妙玄》云：「三無差別，觀心則易。縱觀他
X22n0407_p0273b10║境，亦須約心。此經正當約心觀佛也。」實相為體者，
X22n0407_p0273b11║心觀之宗方能顯發中道實相深廣之體。所以者
X22n0407_p0273b12║何？若於心外而觀佛者，縱能推理，但見偏真，即如
X22n0407_p0273b13║善吉觀佛法身，但證小理。今約唯心觀佛依正，當
X22n0407_p0273b14║處顯發中實之體，中必雙照，三諦具足，故云此經
X22n0407_p0273b15║心觀為宗，實相為體。文特於此舉宗體者，成前敘
X22n0407_p0273b16║觀，顯後敘題。成前者，以敘觀文雖具三觀四土之
X22n0407_p0273b17║義，語且總略，恐失意者，謂但敘於同居淨土觀行
X22n0407_p0273b18║之意，故敘觀畢，特示唯心妙觀之宗，以顯中道實
X22n0407_p0273b19║相之體。實相既是常寂光土，若謂十六秪觀應佛
X22n0407_p0273b20║依正之相，豈能顯此實相寂光？若於十六用圓三
X22n0407_p0273b21║觀，尚能感得寂光極樂，豈不能感三土極樂？以此
X22n0407_p0273b22║成前樂邦金寶等諸文義，皆明四種淨土因果也。
X22n0407_p0273b23║顯後者，行人若得此宗體意，則知敘題能說之佛，
X22n0407_p0273b24║所說觀境、徒眾、依報及以通名，如是諸義悉皆圓
X22n0407_p0273c01║妙，非小非偏，方是今經首題名字。敘觀、敘題兩楹
X22n0407_p0273c02║之際，示乎宗體，其意在茲。○三、「所言」下，敘經題目
X22n0407_p0273c03║二：初、別題。
X22n0407_p0273c04║【疏】所言佛說觀無量壽佛者，佛是所觀勝境，舉正
X22n0407_p0273c05║報以收依果，述化主以包徒眾，觀雖十六，言佛便
X22n0407_p0273c06║周，故云佛說觀無量壽佛。
X22n0407_p0273c07║【鈔】七字具含能說、所說，能觀、所觀。正文釋名，備顯
X22n0407_p0273c08║其義。今序但明以勝攝劣、攬別為總，立題之意也。
X22n0407_p0273c09║以十六境，佛境最勝，故云佛是所觀勝境。蓋十六
X22n0407_p0273c10║觀，不出依、正及以徒、主。若論依、正，佛是正報，舉正
X22n0407_p0273c11║收依，則攝日、水、地、樹等六觀也。若分徒、主，佛是化
X22n0407_p0273c12║主，述主包徒，則攝觀音、勢至三輩等九觀也。故云
X22n0407_p0273c13║觀雖十六，言佛便周。故入正文，以圓三觀釋乎能
X22n0407_p0273c14║觀，以妙三身釋所觀佛。佛既總攝餘十五境，豈不
X22n0407_p0273c15║一一皆是圓妙三諦三觀耶？○二、「經者」下，通題。
X22n0407_p0273c16║【疏】經者，訓法，訓常。由聖人金口，故言經也。
X22n0407_p0273c17║【鈔】儒經講解，有茲二訓：萬代軌則，故訓法也；百王
X22n0407_p0273c18║不易，故訓常也。佛經亦然，十界咸規，三世不易，復
X22n0407_p0273c19║以由義而釋於經。由佛大聖，金口宣吐，自證之法，
X22n0407_p0273c20║故名為經。《法華玄義》，委解通名，當宗學人，不可不
X22n0407_p0273c21║究。
X22n0407_p0273c22║佛說觀無量壽佛經
X22n0407_p0273c23║【鈔】二、入文二：初、取義釋題二：初、標列。
X22n0407_p0273c24║【疏】釋經五義，名、體、宗、用、教相（云云）。
X22n0407_p0274a01║【鈔】注云云者，令依諸部，明於通釋五章之義，《妙玄》
X22n0407_p0274a02║最委。故彼文云：「就通作七番共解：一、標章，二、引證，
X22n0407_p0274a03║三、生起，四、開合，五、料簡，六、觀心，七、會異。標章，令易
X22n0407_p0274a04║憶持，起念心故。引證，據佛語，起信心故。生起，使不
X22n0407_p0274a05║雜亂，起定心故。開合、料簡、會異等，起慧心故。觀心，
X22n0407_p0274a06║即聞即行，起精進心故。五心立，成五根，排五障，成
X22n0407_p0274a07║五力，乃至入三解脫。略說七重，共意如此。」今疏從
X22n0407_p0274a08║略，但標五名也。○二、隨釋五：初、釋名二：初、標。
X22n0407_p0274a09║【疏】第一，釋名者。
X22n0407_p0274a10║【鈔】二、「一切」下，釋二：初、對通略示二：初、就三處論通
X22n0407_p0274a11║別三：初、約一化二：初、釋二：初、示諸題具通別。
X22n0407_p0274a12║【疏】一切眾經，皆有通別二名。
X22n0407_p0274a13║【鈔】他釋經題，皆以經字為能詮教，餘字並是所詮
X22n0407_p0274a14║之義。作此分之，甚違佛旨。且人、法、譬皆是名字，豈
X22n0407_p0274a15║非能詮？那得一向屬所詮義？經字不可一向屬教。
X22n0407_p0274a16║如《妙經》云：「法華經藏深固幽遠，無人能到。」又云：「為
X22n0407_p0274a17║佛護念，植眾德本，入正定聚，發救一切眾生之心，
X22n0407_p0274a18║成就四法，必得是經。」疏釋此四，是開、示、悟、入佛之
X22n0407_p0274a19║知見，知見證理，名為得經。此二豈非以理為經？《金
X22n0407_p0274a20║光明》云：「十方諸佛常念是經。」豈令諸佛但念於教？
X22n0407_p0274a21║此例蓋多，不能備引。故知諸師以能詮、所詮釋眾
X22n0407_p0274a22║經題，失旨之甚。今家皆用通、別釋題，方無所失。○
X22n0407_p0274a23║二、「通則」下，明通、別。今解諸經通、別二名，俱是能詮，
X22n0407_p0274a24║俱是所詮，良以通、別各自具於教、行、理故。勿謂二
X22n0407_p0274b01║名但在於教，須知通、別自在教名、行名、理名。如一
X22n0407_p0274b02║別題，佛說是教，觀即是行，無量壽佛是理，豈非別
X22n0407_p0274b03║教、別行、別理？以此三別對於經字，即是通教、通行、
X22n0407_p0274b04║通理。今於三中，初、明教通別二：初、正明一化。
X22n0407_p0274b05║【疏】通則經之一字，別則有七，或單人、法、譬，或複，或
X22n0407_p0274b06║具。
X22n0407_p0274b07║【鈔】通名者，頓說、漸說，施權、開權，律論之外，皆名為
X22n0407_p0274b08║經，故稱通也。別名者，別相乃多，今從三種，謂人、法、
X22n0407_p0274b09║譬，單三、複三，并具足一，以成七別。單三者，單人如
X22n0407_p0274b10║《阿彌陀經》等，單法如《大般涅槃經》等，單譬如《梵網
X22n0407_p0274b11║經》等。複三者，人、法如《文殊問般若經》等，法譬如《妙
X22n0407_p0274b12║法蓮華經》等，人譬如《如來師子吼經》等。人、法、譬具
X22n0407_p0274b13║足者，如《勝鬘師子吼一乘大方便方廣經》等。以此
X22n0407_p0274b14║七別與通合標一代佛法。○二、「今經」下，別指此經。
X22n0407_p0274b15║
X22n0407_p0274b16║【疏】今經從能說、所說人以立名，即教別；同名為經，
X22n0407_p0274b17║即教通。
X22n0407_p0274b18║【鈔】本論一化，言此經者，以明七別，此屬單人，是故
X22n0407_p0274b19║言也。雖屬單人，而人自分，能說釋迦，所說彌陀，以
X22n0407_p0274b20║此二人而為別目。經同一化，故曰通名。據有觀字，
X22n0407_p0274b21║合是人法，能從於所，以人兼之，故略不示。然分通
X22n0407_p0274b22║別，不同廣釋，故未委悉。○二、「為行」下，行通別。
X22n0407_p0274b23║【疏】為行不同，從一乃至無量，即行別；同會常樂，即
X22n0407_p0274b24║行通。
X22n0407_p0274c01║【鈔】諸經有用一種之行而為別名，以對通名，經即
X22n0407_p0274c02║通行。若論別行，其數無量，卒難說盡。今以增數示
X22n0407_p0274c03║於行人，似可領會：一、如一行等，二、如二智等，三、如
X22n0407_p0274c04║三觀等，四、如四念等，五、如五根等，六、如六妙等，七、
X22n0407_p0274c05║如七覺等，八、如八正等，九、如九禪等，十、如十度等，
X22n0407_p0274c06║乃至百千萬億無量行也。此等別行，皆趣涅槃究
X22n0407_p0274c07║竟四德，略言常樂。約趣涅槃，別行即通，故為行經。
X22n0407_p0274c08║彼《釋籤》中，乃以因果判行通別，須知其意，非謂至
X22n0407_p0274c09║果其行方通。欲知意者，據各修因，名為行別；約趣
X22n0407_p0274c10║一果，此別即通。斯乃別時論通，通時論別。豈唯行
X22n0407_p0274c11║爾，教理亦然。如以機應對教通別：佛以一音演說
X22n0407_p0274c12║法，眾生隨類各得解。各解則機別，一音則應通；各
X22n0407_p0274c13║解不離一音，一音不妨各解。如《金光明玄》以能詮
X22n0407_p0274c14║文字為教通，以能詮所以為教別，所以即是四悉
X22n0407_p0274c15║檀也。一一悉檀皆用文字，一一文字不離悉檀。如
X22n0407_p0274c16║以名實對理通別：多名不離一實，一實不妨多名。
X22n0407_p0274c17║故三通別皆悉同時。悉類樂中管聲之韻，約聲則
X22n0407_p0274c18║通，約曲則別，通別二用，不相妨礙。○三、「理雖」下，理
X22n0407_p0274c19║通別。
X22n0407_p0274c20║【疏】理雖無名，將門名理。理隨於門，四四十六，即名
X22n0407_p0274c21║理別；門隨於理，即名理通。
X22n0407_p0274c22║【鈔】名實相對，名即是門，乃以四門彰一理也，亦是
X22n0407_p0274c23║事別而對理通。良以諸經多用一事而彰於理，得
X22n0407_p0274c24║理別名。如此經題，以無量壽佛名為別理，以對通
X22n0407_p0275a01║名，經則通理。若於一化以通別理解經題者，莫若
X22n0407_p0275a02║四門以為別理。四門者，有門、空門、雙亦門、雙非門。
X22n0407_p0275a03║四門名通，須分四教，所謂三藏教、通教、別教、圓教。
X22n0407_p0275a04║四教各開有等四門，四四乃成一十六門，詮於別
X22n0407_p0275a05║理，成十六理。理尚非一，那得十六？然理無礙，能應
X22n0407_p0275a06║諸門，猶彼虗空，其體實非方圓大小。以無礙故，故
X22n0407_p0275a07║能隨彼方圓等物，成無量相。從無量說，即是別理；
X22n0407_p0275a08║體是一空，名為通理。無通不別，無別不通，通別合
X22n0407_p0275a09║標，成一題目。○二、「此約」下，結。
X22n0407_p0275a10║【疏】此約一化以明通別。
X22n0407_p0275a11║【鈔】五時之內，一一經題皆具通、別，若不用此教、行、
X22n0407_p0275a12║理判，徒分通、別，全無所以也。然無量行會一常樂，
X22n0407_p0275a13║四教、四門同詮一理，若專方等，未堪此聞，乃是預
X22n0407_p0275a14║取《法華》之意，跨節而談。於佛滅後，解釋諸經，不約
X22n0407_p0275a15║《法華》，寧窮一化？○二、「更約」下，約一題。
X22n0407_p0275a16║【疏】更約一題，佛說即教，觀即是行，無量壽佛即是
X22n0407_p0275a17║理。教、行、理足，任運有通、別意。
X22n0407_p0275a18║【鈔】一、化經目通、別，二、名具教等，三、關涉既廣，思修
X22n0407_p0275a19║或難，故就即今所解經題，明教、行、理，宛然可見。此
X22n0407_p0275a20║三皆別，以對經字，即是三通，故云任運有通、別意。
X22n0407_p0275a21║欲使行者即此一題，就說解教，起能觀行，見真佛
X22n0407_p0275a22║理。○三、「更就」下，約一字。雖約一題，而涉三名。今示
X22n0407_p0275a23║一字，解、行、證三，悉得具足。此復為二：初、就說字兼
X22n0407_p0275a24║含釋。
X22n0407_p0275b01║【疏】更就一字。說者，《釋論》云：「所行如所說。說即是教，
X22n0407_p0275b02║如即是理，行即是行。」
X22n0407_p0275b03║【鈔】題中說字，最可顯於教、行并理，故引《釋論》所行
X22n0407_p0275b04║如所說句，以示說中含於行、理。如者，真如也。如名
X22n0407_p0275b05║不異，一真覺性，物我無殊，三際平等。契此如理，方
X22n0407_p0275b06║得心、口說行不異。故《金剛般若》云：「云何為人演說
X22n0407_p0275b07║如如不動？」《法華》云：「諸法空為座處。」此為說法。事相
X22n0407_p0275b08║解如，二物相似，以為不異；理觀解如，二物性一，方
X22n0407_p0275b09║名不異。故釋經如是，三藏則以傳佛所說，似水傳
X22n0407_p0275b10║瓶，名曰文如。衍教不爾，通以二諦相即為如，別則
X22n0407_p0275b11║唯聞中道為如，圓以文字性離為如。三教約此，方
X22n0407_p0275b12║曰文如。論就理觀，心、口理一，方得說、行如如不異，
X22n0407_p0275b13║此令說者行契如理也。○二、「佛即」下，就諸字互具
X22n0407_p0275b14║釋。
X22n0407_p0275b15║【疏】佛即法身，觀即般若，無量壽即解脫。當知即一
X22n0407_p0275b16║達三，即三達一，一中解無量，無量中解一。
X22n0407_p0275b17║【鈔】佛復本源究竟覺體，非寂非照，故屬法身；觀字
X22n0407_p0275b18║即是清淨智慧，寂而常照，故屬般若；無量壽是自
X22n0407_p0275b19║在神通，照而常寂，故屬解脫。今將諸字分對三德，
X22n0407_p0275b20║深有所以。所以者何？向就一字明教、行、理，雖約說
X22n0407_p0275b21║字，義具於三，既約修辨，尚通前教，而又未明字字
X22n0407_p0275b22║具三，故今特用涅槃三德對於諸字，乃彰諸字性
X22n0407_p0275b23║各具三，非前教人所能思說。良以三德性本圓融，
X22n0407_p0275b24║一一互具，故直法身非法身，法身必具般若、解脫；
X22n0407_p0275c01║直般若非般若，般若必具解脫、法身；直解脫非解
X22n0407_p0275c02║脫，解脫必具法身、般若。三德即是教、行、理三：般若
X22n0407_p0275c03║是教，智在說故；解脫是行，用從緣故；法身屬理，是
X22n0407_p0275c04║所顯故。佛字既是法身之理，即具二德及教、行也；
X22n0407_p0275c05║觀字既屬般若之教，亦具二德及理、行也；無量壽
X22n0407_p0275c06║既是解脫之行，亦具二德及理、教也。若不然者，豈
X22n0407_p0275c07║得即一達三，即三達一？問：本以一字具教、行、理，今
X22n0407_p0275c08║何得以無量壽三字方具於三，則不名為約一字
X22n0407_p0275c09║也？答：以題諸字對三德釋，斯是妙談，貴在得意，欲
X22n0407_p0275c10║令行者知三德性徧一切處，一字、一句、一偈、一品、
X22n0407_p0275c11║一部、一經、一時、一化，乃至一切依正色心，多亦三
X22n0407_p0275c12║德，少亦三德，一塵三德不少，剎海三德不大，故引
X22n0407_p0275c13║《華嚴》云「一中解無量」等也。若得此意，今之妙觀有
X22n0407_p0275c14║造修分，應色一相可照三身，依報一塵[(乍-(乞-乙)+白)*旬]寂光土，
X22n0407_p0275c15║故十六觀皆照三諦。其不信者，則辜吾祖立茲法
X22n0407_p0275c16║矣。○二、「於一」下，約一字以校量三：初、正校量。
X22n0407_p0275c17║【疏】於一字尚達無量義，況諸字，況一題，況一經一
X22n0407_p0275c18║切經耶！
X22n0407_p0275c19║【鈔】上窮妙旨，從廣至狹；今校功德，從少至多。一字
X22n0407_p0275c20║尚詮大涅槃理，況一切經，豈不圓徧！○二、「故經」下，
X22n0407_p0275c21║引經證。
X22n0407_p0275c22║【疏】故經云：「若聞首題名字，所得功德，不可限量。」
X22n0407_p0275c23║【鈔】如《金光明》及諸大乘，多作此說。○三、「若不」下，結
X22n0407_p0275c24║今得。
X22n0407_p0276a01║【疏】若不如上解者，安獲無限功德耶？
X22n0407_p0276a02║【鈔】不明一字圓具三德，諸經所說一句一題，受持
X22n0407_p0276a03║功德無量無邊，便成虗設也。自非道場得入三昧，
X22n0407_p0276a04║發旋總持，曷能妙說自在若斯？○二、「初釋」下，就別
X22n0407_p0276a05║廣明，置通釋別也。文四：初、釋佛字二：初、正約佛名
X22n0407_p0276a06║示六即二：初、翻名標示。
X22n0407_p0276a07║【疏】初、釋佛者。佛是覺義，有六種即。
X22n0407_p0276a08║【鈔】梵云佛陀，華言覺者，即說教主別號，稱曰釋迦
X22n0407_p0276a09║牟尼。通號有十，今舉第九，故標佛也。既是極果，即
X22n0407_p0276a10║究竟覺。《起信論》云：「覺心初起，心無初相，遠離微細
X22n0407_p0276a11║念故，心即常住，名究竟覺。此覺圓淨，無所對待，生
X22n0407_p0276a12║佛依正，鎔融總攝，十方三世，亘徹無外，五住二死，
X22n0407_p0276a13║盡淨無餘，無量甚深，永絕思議，強名妙覺。」此之覺
X22n0407_p0276a14║義，有六種即。即者，是義。今釋迦文，乃究竟是圓淨
X22n0407_p0276a15║之覺，一切凡聖，無不全體皆是此覺。雖全體是，且
X22n0407_p0276a16║迷悟因果，其相不同，故以六種分別此是，所謂理
X22n0407_p0276a17║是，名字是，觀行是，相似是，分證是，究竟是。然若不
X22n0407_p0276a18║知性染性惡，所有染惡定須斷破，如何可論全體
X22n0407_p0276a19║是耶？全體是故，免於退屈；六分別故，免於上慢。六
X22n0407_p0276a20║不離即，即不妨六，六即義成，圓位可辨。問：所言凡
X22n0407_p0276a21║聖全體即佛，為即自己當果之佛？為即釋迦已成
X22n0407_p0276a22║之佛？答：自己當果，釋迦已成，二佛之體，究竟不別。
X22n0407_p0276a23║故諸果佛，為生性佛，迷則俱迷，見則俱見。故已他
X22n0407_p0276a24║佛，於今色心，皆可辨於六即義也。又復應知，六即
X22n0407_p0276b01║之義，不專在佛，一切假實，三乘人天，下至蜣蛣、地
X22n0407_p0276b02║獄色心，皆須六即辨其初後，所謂理蛣蜣、名字乃
X22n0407_p0276b03║至究竟蛣蜣。今釋教主，故就佛辨，以論十界，皆理
X22n0407_p0276b04║性故，無非法界，一一不改。故名字去，不唯顯佛，九
X22n0407_p0276b05║亦同彰。至於果成，十皆究竟，故蛣蜣等，皆明六即。
X22n0407_p0276b06║○二、「涅槃」下，就覺廣明六：初、理即。六種即名，皆是
X22n0407_p0276b07║事理體不二義，而事有逆順。名字等五，是順修事。
X22n0407_p0276b08║唯理性一，純逆修事。此逆順事，與本覺理，體皆不
X22n0407_p0276b09║二。其逆順名，自何而立？以知不二，事皆合理，名之
X22n0407_p0276b10║為順。其不知者，事皆違理，故名為逆。名字等五，若
X22n0407_p0276b11║淺若深，皆知皆順。若初理即，唯迷唯逆。而迷逆事，
X22n0407_p0276b12║與其覺理，未始暫乖，故名即佛。所以者何？良由眾
X22n0407_p0276b13║生，性具染惡，不可變異。其性圓明，名之為佛。性染
X22n0407_p0276b14║性惡，全體起作。修染修惡，更無別體。全修是性，故
X22n0407_p0276b15║得迷事，無非理佛。即以此理，起惑造業，輪迴生死，
X22n0407_p0276b16║而全不知，事全是理。長劫用理，長劫不知。不由不
X22n0407_p0276b17║知，便非理佛。以全是故，名理即佛。以不知故，非後
X22n0407_p0276b18║五即。然理即佛，貶之極也。以其全乏解行證即，但
X22n0407_p0276b19║有理性，自爾即也。又理即佛，非於事外，指理為佛。
X22n0407_p0276b20║蓋言三障，理全是佛。又復應知，不名障即佛，而名
X22n0407_p0276b21║理即佛者，欲彰後五，有修德是。此之一位，唯理性
X22n0407_p0276b22║是也。又障即佛，其名猶通。以後五人，皆了三障，即
X22n0407_p0276b23║是佛故。釋此為三：初、引諸經示即。
X22n0407_p0276b24║【疏】《涅槃經》云：「一切眾生即是佛。」如貧女舍寶，眾物
X22n0407_p0276c01║具存；力士額珠，圓明頓在。《如來藏經》舉十喻：弊帛
X22n0407_p0276c02║裏黃金，土模內像，闇室瓶盆，井中七寶，本自有之，
X22n0407_p0276c03║非適今也。《淨名》云：「一切眾生皆如也。」《寶篋》云：「佛界
X22n0407_p0276c04║眾生界，一界無別界。」
X22n0407_p0276c05║【鈔】初、引《大經．迦葉品》云：「眾生即是佛。何以故？若離
X22n0407_p0276c06║眾生，不得三菩提故。」〈如來性品〉「我者，即是如來藏
X22n0407_p0276c07║義。一切眾生悉有佛性，即是我義。如是我義，從本
X22n0407_p0276c08║已來，常為無量煩惱所覆，是故眾生不能得見。如
X22n0407_p0276c09║貧女人，舍內多有真金之藏，家人大小無有知者。
X22n0407_p0276c10║時有異人，善知方便，乃至即於其家掘出金藏。」又
X22n0407_p0276c11║云：「譬如王家有大力士，其人眉間有金剛珠，與餘
X22n0407_p0276c12║力士角力相撲，而彼力士以頭觸之，其額上珠尋
X22n0407_p0276c13║沒膚中，都不自知是珠所在。其處有瘡，即命良醫
X22n0407_p0276c14║欲自療治，乃至時醫執鏡以照其面，珠在鏡中，明
X22n0407_p0276c15║了顯現」等。《如來藏經》十喻者，彼經十文，一法九喻：
X22n0407_p0276c16║一是所喻，九是能喻。以所從能，故云十喻。一法者，
X22n0407_p0276c17║經云：「佛告金剛慧菩薩：『我以佛眼觀一切眾生貪、
X22n0407_p0276c18║瞋、癡諸煩惱中，有如來智、如來眼、如來身，結加趺
X22n0407_p0276c19║坐，儼然不動。善男子！一切眾生雖在諸趣，煩惱身
X22n0407_p0276c20║中有如來藏，常無染汙，德相具足，如我無異。』」於此
X22n0407_p0276c21║文後，即舉九事以喻其法，各有長行重頌：一、萎華
X22n0407_p0276c22║佛身喻，二、嚴蜂淳蜜喻，三、糠糩粳米喻，四、糞穢真
X22n0407_p0276c23║金喻，五、貧家寶藏喻，六、庵羅內實喻，七、弊衣金像
X22n0407_p0276c24║喻，八、貧女貴胎喻，九、焦模鑄像喻。弊帛者，經偈云：
X22n0407_p0277a01║「譬如持金像，行詣於他國，裹以穢弊物，棄之在曠
X22n0407_p0277a02║野。天眼見之者，即以告眾人，去穢現真像，一切大
X22n0407_p0277a03║歡喜。我天眼亦爾，觀彼眾生類，惡業煩惱纏，生死
X22n0407_p0277a04║備眾苦。又見彼眾生，無明塵垢中，如來性不動，無
X22n0407_p0277a05║能毀壞者。」土模者，經偈云：「譬如大冶鑄，無量真金
X22n0407_p0277a06║像，愚者自外觀，但見焦黑土。鑄師量已冷，開模令
X22n0407_p0277a07║質現，眾穢既已除，相好劃然顯。我以佛眼觀，眾生
X22n0407_p0277a08║類如是，煩惱淤泥中，皆有如來性。」「闇室」下，復出《涅
X22n0407_p0277a09║槃經》云：「如闇室中井及種種寶，人亦知有，闇故不
X22n0407_p0277a10║見。有善方便然大明燈照之得見，是人終不生念：
X22n0407_p0277a11║『是水及寶本無今有。』涅槃亦爾，本自有之，非適今
X22n0407_p0277a12║也。大智如來以善方便然智慧燈，令諸菩薩得見
X22n0407_p0277a13║涅槃。」今文但引闇井具寶以證理即，不取人亦知
X22n0407_p0277a14║有等文。諸喻皆爾，須知諸喻理兼圓別。若言三障
X22n0407_p0277a15║定覆佛性，破障方顯，此猶屬別。若全性成障，障即
X22n0407_p0277a16║佛性，以不思議德障消者，則諸喻皆圓，方是今文
X22n0407_p0277a17║理即之喻。故如來藏喻止觀顯別，今文顯圓。次《淨
X22n0407_p0277a18║名》皆如，語尚涉通，今須圓解。次《寶篋》下卷，勝志菩
X22n0407_p0277a19║薩向佛說偈：「己界及法界，眾生界同等。己界即心
X22n0407_p0277a20║法，法界即佛法。」佛以法界而為體故，對眾生界即
X22n0407_p0277a21║成三法。心生在因，佛法在果，三無差別，故云一界
X22n0407_p0277a22║無別界也。○二、「此是」下，就本覺明佛。前引諸經，雖
X22n0407_p0277a23║云即佛，猶未的示覺了之相。且指三障，體全是理。
X22n0407_p0277a24║今示此理，當處照明，名為本覺，佛義成也。此自分
X22n0407_p0277b01║二：初、正宗。
X22n0407_p0277b02║【疏】此是圓智，圓覺諸法，徧一切處，無不明了。
X22n0407_p0277b03║【鈔】言此是者，指上《大經》眾生即佛。諸喻寶物、《淨名》
X22n0407_p0277b04║皆如、《寶篋》法界，此等皆是本性圓智，非三般若融
X22n0407_p0277b05║即微妙智不名圓。知一切法，一一含受一切諸法，
X22n0407_p0277b06║全法是智，全智是法，待對斯絕，名圓覺諸法。諸法
X22n0407_p0277b07║乃是生、佛、依、正、三際、十方，此等時、處既全是智，何
X22n0407_p0277b08║有一處、一物、一塵體不明了？然此明了，非心、意、識
X22n0407_p0277b09║所能及也。故《起信論》本覺義云：「心體離念，無所不
X22n0407_p0277b10║徧，等虗空界，本性明了。」既其離念，安以情求？所謂
X22n0407_p0277b11║不思議智照等也。勿認六道漏心、三乘證智而為
X22n0407_p0277b12║本覺明了之相。妙覺之覺，方是理佛。全修在性，斯
X22n0407_p0277b13║之謂歟！○二、「雖五」下，遮情。
X22n0407_p0277b14║【疏】雖五無間，皆解脫相，雖昏盲倒惑，其理存焉。
X22n0407_p0277b15║【鈔】情執者云：諸有業縛，無明惑暗，那言眾生即是
X22n0407_p0277b16║佛耶？故遮之曰：雖業至無間，而皆當體是三解脫；
X22n0407_p0277b17║雖見思昏倒，而本覺理未始不存。惑業全是性德，
X22n0407_p0277b18║緣了佛性，豈可更壞理佛？刀不自傷故。○三、「斯理」
X22n0407_p0277b19║下，對四事辨理。
X22n0407_p0277b20║【疏】斯理灼然，世間常住，有佛不能益，無佛不能損，
X22n0407_p0277b21║得之不為高，失之不為下，故言眾生即是佛，理佛
X22n0407_p0277b22║也。
X22n0407_p0277b23║【鈔】世間常住者，即十法界、三十世間，一一皆住真
X22n0407_p0277b24║如法位。法位常故，世相亦常。然世本代謝，而言常
X22n0407_p0277c01║者，以一切法即真實性，性不改故，故名為常。若謂
X22n0407_p0277c02║遷流，不得言常，斯謂情見。良以生法即性，故常；住、
X22n0407_p0277c03║異、滅法即性，故常。即性之常，非常無常，不可思議。
X22n0407_p0277c04║言偏意圓，故可得云：一生一滅，無非中道；唯生唯
X22n0407_p0277c05║住，唯異唯滅。《法華》迹門顯所證云「世間相常住，於
X22n0407_p0277c06║道場知己」，本門乃云「如來如實知，見三界之相非
X22n0407_p0277c07║如非異」，故知世間即是三界常住，豈乖非如非異？
X22n0407_p0277c08║本迹雖殊，不思議一也。此理秘妙，佛能明見故，故
X22n0407_p0277c09║云灼然。今我智者成秘妙觀，雖是肉眼，而名佛眼，
X22n0407_p0277c10║能見秘藏，亦云灼然。故妙樂云：「顯露彰灼，稱為真
X22n0407_p0277c11║秘。真秘之理，即世相常；世相常故，眾生即佛。此理
X22n0407_p0277c12║妙故，有佛教化，不益一毫；空過無佛，不損一毫。五
X22n0407_p0277c13║即得之，何足為高？理即失之，未始暫下。對此四事，
X22n0407_p0277c14║示理佛也。」○二、「如斯」下，名字即。此至究竟，皆修德
X22n0407_p0277c15║也。須論損益，及以高下。言名字即佛者，修德之始，
X22n0407_p0277c16║聞前理性，能詮名也。然有收簡，收則耳歷法音，不
X22n0407_p0277c17║間明昧，異全不聞，俱在此位。簡則未得圓聞，齊別
X22n0407_p0277c18║內凡，尚屬理即，以七方便，未解妙名，豈知即佛？此
X22n0407_p0277c19║自分二：初、帶喻示名字二：初、不聞之失。
X22n0407_p0277c20║【疏】如斯之理，佛若不說，無能知者。《法華》云：「一百八
X22n0407_p0277c21║十劫，空過無有佛，世尊未出時，十方常闇瞑。」《涅槃》
X22n0407_p0277c22║云：「於無量世，亦不聞有如來出世大乘經名。」
X22n0407_p0277c23║【鈔】理雖是佛，全體在迷。佛出不聞，經名絕聽，此乃
X22n0407_p0277c24║却指，但理之失也。○二、「若佛」下，聞名之得。
X22n0407_p0278a01║【疏】若佛出世，方能闡智慧日，識三寶之光明；開甘
X22n0407_p0278a02║露門，知十號之妙味。因說生解，於寶適悅。
X22n0407_p0278a03║【鈔】六即辨佛。故今名字，唯約三寶及十號也。無明
X22n0407_p0278a04║長夜，佛出令曉，闡本智日，乃識三寶照世光明。生
X22n0407_p0278a05║死巨關，無佛長鎖，佛能於此開甘露門，令知十號
X22n0407_p0278a06║是常住味。此光此味，乃從眾生心性流出，還使眾
X22n0407_p0278a07║生解此光味即本性佛。因說等者，却指貧女舍寶
X22n0407_p0278a08║喻也。初既不知家有寶藏，唯受貧苦，因示得知，寶
X22n0407_p0278a09║雖未掘，預生適悅。此等法喻，皆示於名，有識知義，
X22n0407_p0278a10║能知所知，即名字佛。○二、「故須」下，引人明即佛。
X22n0407_p0278a11║【疏】故須達聞名，身毛皆竪，昏夜大朗，巨關自闢，此
X22n0407_p0278a12║名字佛也。
X22n0407_p0278a13║【鈔】梵云須達多，此云善施，亦曰給孤獨。《涅槃》二十
X22n0407_p0278a14║七云：「舍衛有長者，名須達多，為兒聘婦，詣王舍城，
X22n0407_p0278a15║宿珊檀那舍。見彼長者中夜而起，莊嚴舍宅，乃問：
X22n0407_p0278a16║『當請摩伽陀王耶？』答云：『請佛。』須達初聞，身毛皆竪。
X22n0407_p0278a17║復問：『今在何處？』答曰：『在迦蘭陀精舍。』須達思念欲
X22n0407_p0278a18║見，于時忽見光明如晝，尋道而出，城門自開，見佛
X22n0407_p0278a19║聞法，證須陀洹。」疏云：巨關，即城門也。今明毛竪，即
X22n0407_p0278a20║驚覺也。聞名生覺，即本性佛。若論《大經》，追敘昔事，
X22n0407_p0278a21║方證初果。驗聞名時，未能解了覺及本性，及前科
X22n0407_p0278a22║中三寶十號，亦涉於小。今約跨節，取意而談：五時
X22n0407_p0278a23║示現身相名號，說法度人，乃至聞者一念微解，一
X22n0407_p0278a24║一皆是全性起修，當處無非本性佛法。如前一化
X22n0407_p0278b01║增數諸行，皆會圓常；四教四門，唯詮一理。不從跨
X22n0407_p0278b02║節，為消彼文。況文出《涅槃》，部已開會，故約驚覺示
X22n0407_p0278b03║名字佛。○三、觀行即。此中觀法異常坐等，直觀心
X22n0407_p0278b04║性，故託他佛而為所緣。然是大乘知心作佛，佛即
X22n0407_p0278b05║是心。其觀未成，為塵所動，始自圓聞觀佛妙境，至
X22n0407_p0278b06║識次位勤行五悔，若未發品，此等行人皆屬名字。
X22n0407_p0278b07║故知名字，其位甚長。今明對塵即成佛觀，其中念
X22n0407_p0278b08║念覺知之心，名觀行佛。此自分二：初、觀妙色即真
X22n0407_p0278b09║法。以大小相皆悉周徧，故此色身即是真法。又二：
X22n0407_p0278b10║初、約一佛二：初、示始習即心觀相。
X22n0407_p0278b11║【疏】觀行佛者，觀佛相好，如鑄金像，心緣妙色，與眼
X22n0407_p0278b12║作對。
X22n0407_p0278b13║【鈔】此是名字昇進之位，不獨解名，能修觀故，但未
X22n0407_p0278b14║入品，非觀行位。觀佛相者，若此經中八萬相好，非
X22n0407_p0278b15║羸劣想而可繫緣，故須初心先觀落日，漸觀地樹
X22n0407_p0278b16║及以座像。觀既深著，方觀勝身。今依《般舟》，初心先
X22n0407_p0278b17║觀千輻輪相，次第逆想至於肉髻三十二種，是下
X22n0407_p0278b18║品相。復從足起，可作始行繫心之境，不須更以落
X22n0407_p0278b19║日為緣。若相若好，皆依於身，身唯金色，故云如鑄
X22n0407_p0278b20║金像。此之色相，雖從心想，如在目前，故云與眼作
X22n0407_p0278b21║對。言妙色者，即是不可思議色也。所以者何？由此
X22n0407_p0278b22║行人已圓聞故，知色唯心，知心唯色。五根所對，尚
X22n0407_p0278b23║體唯心，況想成色，豈在心外？此色非色，非色非非
X22n0407_p0278b24║色，而能雙照色與非色，既離情想，故名妙色。非由
X22n0407_p0278c01║三觀，莫見妙色；非由妙色，莫成三觀。境觀相資，塵
X22n0407_p0278c02║念靡間，方能得入觀行位也。○二、「開眼」下，明觀成
X22n0407_p0278c03║稱性周徧。
X22n0407_p0278c04║【疏】開眼閉目，若明若闇，常得不離，見佛世尊。從大
X22n0407_p0278c05║相海，流出小相，浩浩瀁瀁，如大劫水，周眸徧覽，無
X22n0407_p0278c06║非佛界。
X22n0407_p0278c07║【鈔】妙心作相，妙相發心。心心不休，成觀入品。塵緣
X22n0407_p0278c08║莫動，佛常現前。閉目了然，開眼不失。在明見佛，處
X22n0407_p0278c09║闇不忘。性無間然，佛豈暫闕？一一相海，莊嚴法身。
X22n0407_p0278c10║相為大相，好為小相。觀大發小，名為流出。劫水雖
X22n0407_p0278c11║大，止劑二禪。佛相徧周，稱於法界。且以分喻，顯於
X22n0407_p0278c12║周徧。觀行佛眼，名曰周眸。此眼所觀，何處非佛？問：
X22n0407_p0278c13║《金光明玄義》，觀於三道，顯金光明似位，尚云閉目
X22n0407_p0278c14║則見，開目則失。今觀三身，位在觀行，因何開閉俱
X22n0407_p0278c15║得見耶？答：彼明性德金光明理，此理初住，方任運
X22n0407_p0278c16║見，故於似位猶論得失。今帶事定，託彼應色觀於
X22n0407_p0278c17║三身，以其應相凡心可見，故理三身雖乃未顯，不
X22n0407_p0278c18║妨應色先於定合，故令開閉皆見佛身。如以三觀
X22n0407_p0278c19║觀彼落日，三觀未成，而能開閉皆見於日。故雖事
X22n0407_p0278c20║理一念同修，而理難事易，事易故先現，理難故後
X22n0407_p0278c21║發。故般舟三昧以三十二相為事境，以即空、假、中
X22n0407_p0278c22║為理觀。境觀雖乃同時，而修境必先成。託境進觀，
X22n0407_p0278c23║藉觀顯境，更進更顯，從凡入聖。故知彼就趣真無
X22n0407_p0278c24║住，對似愛頂墮，為開閉得失；此就應色得成觀行，
X22n0407_p0279a01║為開閉俱見。不知事理難易淺深，此相違文，何能
X22n0407_p0279a02║銷釋？○二、「念一」下，等諸佛二：初、約一佛等諸佛。
X22n0407_p0279a03║【疏】念一佛與十方佛等，念現在佛與三世佛等。
X22n0407_p0279a04║【鈔】為成觀故，不可散緣，故以彌陀一佛為境。雖觀
X22n0407_p0279a05║一佛，何異十方？雖照現、今，何殊過、未？此彰一切不
X22n0407_p0279a06║離彌陀。良以彌陀是無量之一，故能等於一中無
X22n0407_p0279a07║量。○二、「一身」下，明諸佛同三法。一佛等彼一切佛
X22n0407_p0279a08║者，以由佛佛同得三法。
X22n0407_p0279a09║【疏】一身一智慧，力、無畏亦然。
X22n0407_p0279a10║【鈔】身是法身，智慧是般若，十力、四無畏是解脫，亦
X22n0407_p0279a11║是三身、三涅槃等。身智言一者，顯於諸佛法報不
X22n0407_p0279a12║別，應用亦同，故力、無畏結云亦然，同身智一也。菩
X22n0407_p0279a13║薩因中分破無明，分同妙覺所證三法，無明破盡，
X22n0407_p0279a14║則究竟同諸佛三法。諸佛三法既其不二，是故彌
X22n0407_p0279a15║陀三法不少，一切諸佛三法不多，故言等也。○二、
X22n0407_p0279a16║「念色」下，念三身以結示。
X22n0407_p0279a17║【疏】念色身，念法門，念實相。
X22n0407_p0279a18║【鈔】色是應身，通於勝、劣及他受用。法門是報身，以
X22n0407_p0279a19║諸法門聚而為身，即八萬四千陀羅尼為髮，第一
X22n0407_p0279a20║義諦為髻，種智為頭，慈悲為眼，無漏為鼻，四辨為
X22n0407_p0279a21║口，四十不共為齒，二智為手，如來藏為腹，三三昧
X22n0407_p0279a22║為腰，定慧為足等。此諸法門，若從所證，名為法身；
X22n0407_p0279a23║今從能證，名為報身，自受用也。實相是法身，非不
X22n0407_p0279a24║具於一切法門及諸色相，讓於能證及垂應故。今
X22n0407_p0279b01║是所證及以能垂，但名實相。前論觀法文中但言
X22n0407_p0279b02║相好周徧，次文乃約三法論等，至今結示，云念三
X22n0407_p0279b03║身。應知法門及以實相不離色身，舉一即三，全三
X22n0407_p0279b04║是一，法爾相即，非縱非橫，是故此經第九佛觀，經
X22n0407_p0279b05║示相好，疏名真法，不知圓觀，此名莫消。若觀色身，
X22n0407_p0279b06║不涉後二，便同小外，何預妙宗？須知此文是結前
X22n0407_p0279b07║觀色相周徧，已具三身。○二、「常運」下，明即佛。
X22n0407_p0279b08║【疏】常運念，無不念時，念念皆覺，是名觀行佛也。
X22n0407_p0279b09║【鈔】觀行位人，一切時處念佛三觀常得現前，故云
X22n0407_p0279b10║無不念時。言念念皆覺者，示即佛義。雖是始覺，即
X22n0407_p0279b11║同本覺，非全本覺，觀不名中。亦得義論始、本一合，
X22n0407_p0279b12║雖非究竟及真似合，而亦得是觀行合也。若論即
X22n0407_p0279b13║字，《廣雅》訓合，荊谿云：「依訓乃成。二物相合，於理猶
X22n0407_p0279b14║疎。今以義求，其體不二，方名為即。」然其始覺與本
X22n0407_p0279b15║覺合，雖名為合，非二物合，正是荊谿體不二義。良
X22n0407_p0279b16║以始、本覺體是一，故知六即得名六合，理即乃以
X22n0407_p0279b17║逆修之覺與本覺合，五皆順覺與本覺合，六合無
X22n0407_p0279b18║非體不二也。荊谿有時亦以合名明不二體，故《不
X22n0407_p0279b19║二門》云：「復由緣了與性一合，方能稱性，施設萬端。」
X22n0407_p0279b20║緣了是始，性豈非本？修性體一，復名為合。○四、相
X22n0407_p0279b21║似即。今既釋佛乃似本覺，良以此位始覺之功尚
X22n0407_p0279b22║伏無明，全未破故，非真本覺，唯得名為相似即佛。
X22n0407_p0279b23║若四十一位分破無明，故得分分是真本覺，名分
X22n0407_p0279b24║真佛。至極果位，無明既盡，本覺全彰，故得名為究
X22n0407_p0279c01║竟是佛。即究竟本覺，亦究竟始覺，亦是究竟始本
X22n0407_p0279c02║一合，亦是究竟始本俱忘。例前五即，皆有四義。問：
X22n0407_p0279c03║名字等五，以始對本，論合及忘，四義稍可。唯初理
X22n0407_p0279c04║即，既全在迷，豈有始覺及二義耶？答：理雖全迷，而
X22n0407_p0279c05║具三因及五佛性。緣、了二性，豈非本有修因始覺？
X22n0407_p0279c06║果及果果二種佛性，豈非理中究竟始覺？理若不
X22n0407_p0279c07║具此等始覺，名字等五便須別修，復何得云全修
X22n0407_p0279c08║在性？但有即名，無即義也。自非山教，圓位徒施。今
X22n0407_p0279c09║當相似位中四義，文自分二：初、標釋二：初、約三身
X22n0407_p0279c10║明即佛。
X22n0407_p0279c11║【疏】相似佛者，念佛相好身，得相似相應；念佛法門
X22n0407_p0279c12║身，得相似相應；念實相身，得相似相應。
X22n0407_p0279c13║【鈔】前觀行位，常用三觀念佛三身，觀覺雖成，似覺
X22n0407_p0279c14║未發，加功不已。今本覺三身相似而發，與始覺三
X22n0407_p0279c15║觀相似相應。應是合義，合而不忘，非妙觀也。問：於
X22n0407_p0279c16║一本覺，約何要義顯示三身令人可見？答：本覺諸
X22n0407_p0279c17║法，即空、假、中；覺諸法假，即相好身；覺諸法空，即法
X22n0407_p0279c18║門身；覺諸法中，即實相身。如此論之，其義宛爾。更
X22n0407_p0279c19║於一覺，約寂、照說：照而常寂，自在神通，即相好身；
X22n0407_p0279c20║寂而常照，清淨智慧，即法門身；非寂非照，而寂而
X22n0407_p0279c21║照，即實相身。此之二、三，皆非縱橫，不可思議，乃是
X22n0407_p0279c22║寂覺、照覺雙遮。照覺全本成始，即是相應及俱忘
X22n0407_p0279c23║義。此位三身，即佛義顯，是故文中不特言覺，示於
X22n0407_p0279c24║即佛。○二、「相似」下，約四喻明相似。
X22n0407_p0280a01║【疏】相似者，二物相類，如鍮似金，若瓜比瓠，猶火先
X22n0407_p0280a02║煖，涉海初平。
X22n0407_p0280a03║【鈔】行人本覺寂照及雙相似，而發成相似位三種
X22n0407_p0280a04║之覺，此覺似真。若鍮，若瓜，比金，比瓠，此之二物，喻
X22n0407_p0280a05║始似本。如將至火先覺煖氣，行欲近海預覩平相，
X22n0407_p0280a06║此之二事，喻於相似，近乎分真。前二約法論似，後
X22n0407_p0280a07║二約位論似。○二、「水性」下，勸證二：初、約事勸。
X22n0407_p0280a08║【疏】水性至冷，飲者乃知，渴不掘井，聽說何為？
X22n0407_p0280a09║【鈔】本覺清涼，其猶冷水，似覺飲之，知消煩熱。名字
X22n0407_p0280a10║之人，如熱渴者，須三觀功，掘無明地，方得真似清
X22n0407_p0280a11║涼之水。徒聞此水，不施觀功，又無事行，取水具物，
X22n0407_p0280a12║守渴而終，至極熱處。○二、「略舉」下，引文證。
X22n0407_p0280a13║【疏】略舉其要，如《法華》中六根清淨，即是其相，名相
X22n0407_p0280a14║似佛也。
X22n0407_p0280a15║【鈔】相似相應功德之相，如彼《法華》六根清淨，文雖
X22n0407_p0280a16║稍廣，其相顯然，行者易知，故得名要。六根同有五
X22n0407_p0280a17║種似發，所謂肉眼、天眼、慧眼、法眼、佛眼。肉耳、天耳，
X22n0407_p0280a18║慧、法、佛耳，乃至意根亦有五相。此之六五，即三相
X22n0407_p0280a19║應：肉、天、法六，即相好身，相似相應；慧六、佛六，即法
X22n0407_p0280a20║門實相，相似相應。以五眼等是不次第相似發故，
X22n0407_p0280a21║可以對於圓三身也。行者能於三觀觀佛，六根、三
X22n0407_p0280a22║德不久相應。○五、分證即。即心觀佛，託境顯性，雖
X22n0407_p0280a23║得相似，尚屬緣修。今則親證，屬於真修。分破無明，
X22n0407_p0280a24║《起信論》中稱隨分覺，寂照雙融。本覺真佛，分分而
X22n0407_p0280b01║顯。從所顯說，名為分真。從能顯言，名為分證。四十
X22n0407_p0280b02║一位，皆受此名。自分二：初、明初住。一代教中，圓位
X22n0407_p0280b03║顯者，唯《起信論》及《華嚴經》。經說三身，初住頓得。論
X22n0407_p0280b04║明八相，初住能垂。若此位不論破無明惑，安得如
X22n0407_p0280b05║此上冥下應？故知十向方伏無明，初住但能斷於
X22n0407_p0280b06║見惑。此等經論是漸次教，不可與其《華嚴》、《起信》頓
X22n0407_p0280b07║修頓證菩薩一槩。是故今立詮中道教，論次、不次，
X22n0407_p0280b08║分於別、圓。今就彼經，明分證佛。此文分二：初、約發
X22n0407_p0280b09║心明即佛二：初、約三法明發。就初住名，示即佛相。
X22n0407_p0280b10║【疏】分證佛者，初發心住，一發一切發，發一切功德，
X22n0407_p0280b11║發一切智慧，發一切境界，不前不後，亦不一時。
X22n0407_p0280b12║【鈔】位名發心，發本覺心也。常寂、常照，寂、照雙融，是
X22n0407_p0280b13║本圓覺。即一而三，不發而發，故成三發。皆言一切
X22n0407_p0280b14║者，法界無外，攝法不遺。諸佛、眾生，色、心、依、正，同一
X22n0407_p0280b15║覺體。全體為緣，全體為了，全體為正。緣因發故，了、
X22n0407_p0280b16║正亦發；了因發故，緣、正亦發；正因發故，緣、了亦發。
X22n0407_p0280b17║蓋三法圓融，發則俱發。緣發名功德，能資成故；了
X22n0407_p0280b18║發名智慧，能觀照故；正發名境界，是真性故，是所
X22n0407_p0280b19║顯故。問：三德既是一本覺性，由證顯發。今云：一是
X22n0407_p0280b20║所顯境界，二名能顯功德、智慧。若是能顯，二則是
X22n0407_p0280b21║修，何得名證本覺三德？答：其理如是，方不思議。所
X22n0407_p0280b22║以者何？三雖性具，緣、了是修；二雖是修，非適今有。
X22n0407_p0280b23║二若非修，三法則橫；二若非性，三法則縱。故《釋籤》
X22n0407_p0280b24║明三點不縱橫云：「雖一點在上，不同點水之縱；三
X22n0407_p0280c01║德亦爾。雖法身本有，不同別教為惑所覆；雖二點
X22n0407_p0280c02║在下，不同烈火之橫；三德亦爾。雖二德修成，不同
X22n0407_p0280c03║別人理體具足，而不相收（文畢）。」輙出其意：別教法身
X22n0407_p0280c04║為惑覆者，良由不知本覺之性具染、惡德，是故染、
X22n0407_p0280c05║惡非二德也。故別惑、通惑，業識、事識，煩惱、結業，三
X22n0407_p0280c06║乘、六道，變易、分段，此等一切迷中二法，非二佛性。
X22n0407_p0280c07║既非佛性，乃成定有能覆之惑。是故但有法身、本
X22n0407_p0280c08║覺，隨於染緣，作上一切迷中之法，以是名曰為惑
X22n0407_p0280c09║所覆。應知覆義，不同泥土覆彼頑石。既覆但中佛
X22n0407_p0280c10║性之理，如淳善人，一切惡事非本所能，為惡人逼，
X22n0407_p0280c11║令作眾惡，故說善人為惡所覆。應須還用隨染覺
X22n0407_p0280c12║性，別緣真諦及以俗中，次第別修空假緣了，或中
X22n0407_p0280c13║邊緣了種種二因，或初緣次了，或初了次緣，次第
X22n0407_p0280c14║翻破一切迷法，顯於法身本覺之性，是故覆理成
X22n0407_p0280c15║於縱義。圓人不爾，以知本覺具染惡性，體染惡修
X22n0407_p0280c16║即二佛性，故通別惑事業識等一切迷法，當處即
X22n0407_p0280c17║是緣了佛性，豈有佛性更覆佛性？如君子不器，善
X22n0407_p0280c18║惡俱能，或同惡人作諸惡事，則彰己能，何覆之有？
X22n0407_p0280c19║故即二迷以為緣了，顯發於正。緣了二德，體迷而
X22n0407_p0280c20║得，義當所發元是修德，復當能顯雖分修性，皆本
X22n0407_p0280c21║具故，義不成縱。言別人理體具足而不相收者，亦
X22n0407_p0280c22║為不知本覺之性具染惡德，不能全性起染惡修，
X22n0407_p0280c23║乃成理體橫具三法。言不相收者，以其三法定俱
X22n0407_p0280c24║在性，皆是所發，猶如三人各稱帝王，何能相攝？是
X22n0407_p0281a01║故不知性中三法，二是修者，二乃成橫。圓人不然，
X22n0407_p0281a02║元知本覺具染惡性，故使迷中一切染惡，當處即
X22n0407_p0281a03║是緣了佛性，以此二修顯於一性。如一主、二臣，主
X22n0407_p0281a04║攝於臣，臣歸於主，三德相收亦復如是。今初住位
X22n0407_p0281a05║所發三法，皆性具故，發則俱發，故云不前不後。以
X22n0407_p0281a06║此三法，二為能顯，一是所顯，修性宛爾，故云亦不
X22n0407_p0281a07║一時。不一時故非橫，不前後故非縱，不縱不橫不
X22n0407_p0281a08║思議發，是故名為初發心住。○二、「三智」下，約三身
X22n0407_p0281a09║明佛。前以正、助二修對性明圓發相，今約報智證
X22n0407_p0281a10║法起應。報、應二修，對法一性。論分證佛，從智證法，
X22n0407_p0281a11║從法起應，即非一時。三身頓得，故非前後。不縱不
X22n0407_p0281a12║橫，復見於此。
X22n0407_p0281a13║【疏】三智一心中得，得如來妙色身，湛然應一切開
X22n0407_p0281a14║秘密藏，以不住法即住其中。
X22n0407_p0281a15║【鈔】從始圓修一心三觀，今圓三智一心中得，即以
X22n0407_p0281a16║此智證得法身。智性即色，三一體融，名妙色身。此
X22n0407_p0281a17║身湛寂，如鑑無情，形對像生，山毫靡間，名應一切。
X22n0407_p0281a18║三身三德，體離縱橫，今始發明，名開秘藏。入理般
X22n0407_p0281a19║若，名為住。此住無住，住秘藏中。○二、「以普」下，約被
X22n0407_p0281a20║物明佛用二：初、總示三輪。
X22n0407_p0281a21║【疏】以普現色身，作眾色像，一音隨類，報答諸聲，不
X22n0407_p0281a22║動真際，羣情等悅。
X22n0407_p0281a23║【鈔】色像即身輪，一音即口輪，等悅即意輪。身名神
X22n0407_p0281a24║通輪，口名正教輪，意名記心輪，妙觀察智也。輪者，
X22n0407_p0281b01║轉義，亦能摧碾己心；證法轉入他心，能摧碾他一
X22n0407_p0281b02║切業惑。此三業應有十界相，皆是初住分得佛用。
X22n0407_p0281b03║○二、「應以」下，別示十界。上明能用種種三業不出
X22n0407_p0281b04║十界，今分別之。先明佛三，況出九界。
X22n0407_p0281b05║【疏】應以三輪度者，能八相成道，具佛威儀，以佛音
X22n0407_p0281b06║聲方便而度脫之，況九法界三輪耶！
X22n0407_p0281b07║【鈔】佛應三土，且說同居；化有始終，須彰八相。大機
X22n0407_p0281b08║所見，八相難思；若應小乘，八種皆劣。大示出沒，如
X22n0407_p0281b09║水之波；全法界身，八皆勝妙。小乘生滅，體是無常，
X22n0407_p0281b10║如火燒薪，終歸灰斷。故兩八相，不分而分，勝劣宛
X22n0407_p0281b11║爾。此等皆是果人法則，名佛威儀；初住能為，名之
X22n0407_p0281b12║曰具。威儀屬身，音聲屬口，方便是意。應以佛界而
X22n0407_p0281b13║得度者，即為現此三輪相也。佛相至高，尚能迹示，
X22n0407_p0281b14║以佛況九，現之不難。既現九界，各具三業，然非直
X22n0407_p0281b15║現十界而已。於一一身，復現十界，重重無盡，以得
X22n0407_p0281b16║普現諸身三昧故也。○二、「初住」下，況後位。
X22n0407_p0281b17║【疏】初住尚爾，況等覺耶！是名分證佛也。
X22n0407_p0281b18║【鈔】初住始破一品無明，分證三身，垂形十界，其相
X22n0407_p0281b19║尚爾，況二、三住？況第十住？行向登地，至于等覺，破
X22n0407_p0281b20║惑轉深，德用轉廣，寧以心口而思說耶？良由位位
X22n0407_p0281b21║始覺、本覺，一合俱忘，致使體用高廣若此。○六、究
X22n0407_p0281b22║竟即。一切諸法無不是佛，迷故不知。故圓實教不
X22n0407_p0281b23║順迷情，直示一切皆是佛法。世間相常，眾生是佛。
X22n0407_p0281b24║不稟教者，但有理是，全不知是。若聞此教，於名知
X22n0407_p0281c01║是。若入五品，於觀知是。入十信者，相似知是。四十
X22n0407_p0281c02║一位，分真知是。今登極果，究竟證知一切諸法皆
X22n0407_p0281c03║是佛法。此自分二：初、據位直明。
X22n0407_p0281c04║【疏】究竟佛者，道窮妙覺，位極於茶故。唯佛與佛，乃
X22n0407_p0281c05║能究盡諸法實相，邊際智滿，種覺頓圓。無上士者，
X22n0407_p0281c06║名無所斷；無上士者，更無過者。
X22n0407_p0281c07║【鈔】等覺已名滿足方便地。菩薩究竟地，始覺道窮，
X22n0407_p0281c08║本覺理極，本始既泯，無以名焉，強稱妙覺。《大品般
X22n0407_p0281c09║若》四十二字，字字互具諸字功德。南嶽用對圓頓
X22n0407_p0281c10║教中四十二位，初住阿字；中四十字，對至等覺；最
X22n0407_p0281c11║後茶字，當於妙覺。雖一一位皆能徧具諸位功德，
X22n0407_p0281c12║然是分具。今此極位，乃究竟具諸位功德，故引《法
X22n0407_p0281c13║華》：「唯我釋迦與一切佛，乃能究盡諸法之權、實相
X22n0407_p0281c14║之實，達無明底，到諸法邊，名邊際智，不思議權智
X22n0407_p0281c15║也。」今已究竟，故名為滿。於種種法，證本圓覺，不思
X22n0407_p0281c16║議實智也。此覺極滿，名為頓圓。復用第七無上士
X22n0407_p0281c17║號，顯智斷極。有惑可斷，名有上士，等覺位也；無惑
X22n0407_p0281c18║可斷，名無上士，即是妙覺，斷德究竟，名大涅槃。更
X22n0407_p0281c19║有過者，名有上士，亦等覺也；更無過者，名無上士，
X22n0407_p0281c20║即是妙覺，智德究竟，名大菩提。○二、約喻稱歎。用
X22n0407_p0281c21║彼《大經》月愛之喻，十五日月對四十二圓因果位，
X22n0407_p0281c22║皆智光增，惑闇減滅。故初之三日對住、行、向三十
X22n0407_p0281c23║位也。從初四日至十三日對十地位，十四日以對
X22n0407_p0281c24║等覺，十五日對妙覺位。此乃合前三十，開後十地。
X22n0407_p0282a01║若三十三天同服甘露，對四十二位皆證常理。開
X22n0407_p0282a02║前三十位對三十天，合後十地用對一天。等覺對
X22n0407_p0282a03║一妙覺極位，次對釋天。若四十二字字字互具，四
X22n0407_p0282a04║十一字對於圓證，四十二位位位相收，則前後俱
X22n0407_p0282a05║開。若開示悟入佛之知見，對圓真因四十位者，前
X22n0407_p0282a06║後俱合也。
X22n0407_p0282a07║【疏】如十五日月，圓滿具足，眾星中王，最上最勝，威
X22n0407_p0282a08║德特尊，是名究竟佛義。
X22n0407_p0282a09║【鈔】今十五日月光既滿，即智德圓；闇無不盡，即斷
X22n0407_p0282a10║德極。故大師云：「此之增減，日日有之；此之智斷，位
X22n0407_p0282a11║位有之。故不更用後十五日邪光減也。復以眾星
X22n0407_p0282a12║對諸因，人月喻果佛，最上等言，皆是稱歎究竟佛
X22n0407_p0282a13║也。」○二、「佛有」下，以例諸號明難說。
X22n0407_p0282a14║【疏】佛有無量德，應有無量號，舉一蔽諸。《華嚴》有十
X22n0407_p0282a15║萬號，又經有萬號，三世諸佛通有十號。《淨名》三號，
X22n0407_p0282a16║以劫壽說，不能令盡，何況諸號耶！
X22n0407_p0282a17║【鈔】圓極之果，所有名字，一一不虗，究竟成就。蓋其
X22n0407_p0282a18║所召，皆真極故。以望真因，尚帶虗設，妄未盡故。七
X22n0407_p0282a19║種方便，一切凡夫，悉是虗名，一無實義。故《大經》云：
X22n0407_p0282a20║「世諦但有名無實義，第一義諦有名有實義，佛是
X22n0407_p0282a21║究竟第一義故。又復應知，非別有法，名為究竟第
X22n0407_p0282a22║一義諦。毗盧遮那，徧一切處，一切諸法，皆是佛法。
X22n0407_p0282a23║是則世間及出世間，二死五住，至鞞茘多，蠢動蜎
X22n0407_p0282a24║蜚，五無間等，若因若果，無非圓極第一義諦。」故此
X22n0407_p0282b01║諸名，皆實不虗，悉是究竟佛之異名。是故稱為佛
X22n0407_p0282b02║有無量德，應有無量名，今唯舉佛一名當之。故諸
X22n0407_p0282b03║大乘，明於佛號，或增或減，皆是四悉，赴彼物機。今
X22n0407_p0282b04║於通號十名之中，舉第九佛也。《淨名經》云：「正徧知、
X22n0407_p0282b05║如來及佛，此三句義，大千眾生，皆如阿難多聞第
X22n0407_p0282b06║一，以劫之壽不能盡受，隨其宜樂，舉此三名，以少
X22n0407_p0282b07║況多，功德無盡。」
X22n0407_p0282b08║
X22n0407_p0282b09║佛說觀無量壽佛經疏妙宗鈔會本卷第一