X22n0407_p0282b10║
X22n0407_p0282b11║
X22n0407_p0282b12║
X22n0407_p0282b13║佛說觀無量壽佛經疏妙宗鈔會本卷第二
X22n0407_p0282b14║日東　沙門　實觀　分會
X22n0407_p0282b15║【鈔】二、釋說字二：初、牒釋。
X22n0407_p0282b16║【疏】說者，悅所懷也。
X22n0407_p0282b17║【鈔】悅是暢悅，懷是心懷。若就此經，即是如來久修
X22n0407_p0282b18║久證念佛三昧。蘊之在懷，今機扣發，說之乃暢昔
X22n0407_p0282b19║之所懷。○二、即十下，示相。據今之說，正在念佛。次
X22n0407_p0282b20║文委示，今不預陳，故且通塗明其說相。文二：初、明
X22n0407_p0282b21║所說法相。
X22n0407_p0282b22║【疏】即十二部經，八萬法藏，六度、四等一切法門。
X22n0407_p0282b23║【鈔】十二部經總明說相，謂或作長行說，或作重頌
X22n0407_p0282b24║說，或作未曾有說，或作無問自說、說等。若八萬法
X22n0407_p0282c01║藏，乃具示所說種種法門，合云四千，且舉大數。然
X22n0407_p0282c02║應了知有多八萬，且約四諦示諸八萬。若言八萬
X22n0407_p0282c03║法藏即苦諦，八萬塵勞即集諦，八萬對法門、八萬
X22n0407_p0282c04║三昧門、八萬陀羅尼皆道諦，八萬波羅蜜即滅諦。
X22n0407_p0282c05║今雖示一，義已兼三。以法藏名是蘊聚義，判屬苦
X22n0407_p0282c06║諦。復由蘊義兼得三諦，蓋四名言不離陰故。如俱
X22n0407_p0282c07║舍云：牟尼說法蘊，數有八十千，彼體語或名，是色
X22n0407_p0282c08║行蘊攝。故十二、八萬俱通小衍。或云小乘唯有九
X22n0407_p0282c09║部，大則十二；或云小有十二，大唯九部；或云大小
X22n0407_p0282c10║皆有十二。六度、四等雖在大乘，亦通三藏、事、度、菩
X22n0407_p0282c11║薩。然其名數，四教皆同，須就所詮真、中二理定其
X22n0407_p0282c12║權實。復論四種能趣觀行，用簡偏圓，使寶渚化城，
X22n0407_p0282c13║迃直不濫。○二、又於下，明能說善巧二：初、於一法
X22n0407_p0282c14║一門明四悉。
X22n0407_p0282c15║【疏】又於一法中作四門分別，於一一門巧作四悉
X22n0407_p0282c16║檀利益，聞者歡喜，讚用受行，信、戒、進、念而得開發，
X22n0407_p0282c17║貪、恚、愚癡豁爾氷消，革凡成聖，入法流水。或三、二、
X22n0407_p0282c18║一益，若都無益，則樂默然。
X22n0407_p0282c19║【鈔】上之所列八萬等法，既通四教，即是生滅八萬、
X22n0407_p0282c20║無生八萬、無量八萬、無作八萬，如生滅八萬。趣舉
X22n0407_p0282c21║一法，須開四門，四門假人，同皆叵得。若其實法，四
X22n0407_p0282c22║義不同：約有門說，念念無常，如燈焰焰；約空門說，
X22n0407_p0282c23║三假浮虗，猶如雲霧；雙亦門說，二相從容；雙非門
X22n0407_p0282c24║說，二相俱捨。四中一門，機生熟故，四悉被之：為未
X22n0407_p0283a01║種者，作世界說，令其樂欲，讚用受行；為已種者，用
X22n0407_p0283a02║中二悉：善根未發，作為人說，令起宿善，信、戒、進、念；
X22n0407_p0283a03║惡未破者，必對治說，令其三毒豁爾氷消；為已熟
X22n0407_p0283a04║者，第一義說，令得契真，革凡成聖。佛智鑑機，說之
X22n0407_p0283a05║必中：知不入理，令得三益；知不破惑，令得二益；無
X22n0407_p0283a06║善可發，作世界說，但生歡喜；若全無益，佛則不說。
X22n0407_p0283a07║○二、若一下，例諸法諸門示四悉。
X22n0407_p0283a08║【疏】若一機扣聖，於一門施四益者，餘三門亦如是。
X22n0407_p0283a09║為一緣說一法既爾，諸緣諸法亦如是。
X22n0407_p0283a10║【鈔】上明一門被機四悉，餘之三門被機亦爾。八萬
X22n0407_p0283a11║中一，四門四悉，被機既爾；其餘諸法，四門四悉，被
X22n0407_p0283a12║機亦然。一教八萬，門悉既然，三教亦爾。八萬法藏，
X22n0407_p0283a13║例於塵勞及對治門，三昧、總持、波羅蜜等。一一八
X22n0407_p0283a14║萬，法法四教，教教四門，門門四悉。其十二部、六度、
X22n0407_p0283a15║四等，準此可知。以此略明佛說之相。○三、釋觀字，
X22n0407_p0283a16║即所說也。上十二部八萬等法，豈非所說？然是泛
X22n0407_p0283a17║舉，顯於能說。下無量壽及今觀字，的是此經所說
X22n0407_p0283a18║義也。釋觀分二：初、牒釋雙標。
X22n0407_p0283a19║【疏】觀者，觀也。有次第三觀，一心中三觀。
X22n0407_p0283a20║【鈔】牒起觀（平聲）字，以觀（去聲）釋之，乃用觀法觀於勝境。
X22n0407_p0283a21║若非觀法，將何觀之？撮經所詮，立茲題目。經明十
X22n0407_p0283a22║六，以為能觀；今釋題名，唯論三觀。經文是別題？是
X22n0407_p0283a23║總名？總總於別，別別於總。若也立題，收文不盡，則
X22n0407_p0283a24║不能應篇章之式。故知今立三觀釋觀，乃是經文
X22n0407_p0283b01║十六觀體。若就十六各各示於三觀相者，其文繁
X22n0407_p0283b02║廣，故於釋題總而示之。令其修者，以茲觀法入十
X22n0407_p0283b03║六門，則境境皆三，心心絕玅，四依被物，言簡意周。
X22n0407_p0283b04║雙標次第及以一心二三觀者，此乃以次顯於不
X22n0407_p0283b05║次，不融別觀，無以明圓。如止觀中，皆用思議顯不
X22n0407_p0283b06║思議。○二、從假下，據教雙釋二：初、次第三觀二：初、
X22n0407_p0283b07║列名指經。
X22n0407_p0283b08║【疏】從假入空觀，亦名二諦觀；從空入假觀，亦名平
X22n0407_p0283b09║等觀。二空觀為方便，得入中道第一義；諦觀心心
X22n0407_p0283b10║寂滅，自然流入薩婆若海。此名出瓔珞經。
X22n0407_p0283b11║【鈔】所列諸名，釋中自見。○二、今釋下，釋相結果。依
X22n0407_p0283b12║前列名，釋三觀相。
X22n0407_p0283b13║【疏】今釋其意。假是虗妄，俗諦也；空是審實，真諦也。
X22n0407_p0283b14║今欲去俗歸真，故言從假入空。觀假是入空之詮，
X22n0407_p0283b15║先須觀假知假，虗妄而得會真，故言二諦觀。此觀
X22n0407_p0283b16║若成，即證一切智也。
X22n0407_p0283b17║【鈔】第一、空觀而有二名。假是等者，見思取境，無而
X22n0407_p0283b18║謂有，虗假凡俗，知虗名諦；二空之理，是審實法，知
X22n0407_p0283b19║實名諦。不究俗虗，莫知真實，要須照假，方得入空，
X22n0407_p0283b20║是故名曰從假入空。又假是等者，迷世俗時，謂虗
X22n0407_p0283b21║是實，則二俱不諦；若悟俗虗，必知真實，則二俱諦，
X22n0407_p0283b22║故復得名二諦觀也。此觀等者，修觀名因，證智名
X22n0407_p0283b23║果。釋論三智，為易解故，分屬三人。故以聲聞對一
X22n0407_p0283b24║切智，即空觀果，當於別教十住位也。
X22n0407_p0283c01║【疏】從空入假觀者，若住於空，與二乘何異？不成佛
X22n0407_p0283c02║法，不益眾生，是故觀空。不住於空而入於假，知病
X22n0407_p0283c03║識藥，應病授藥，令得服行，故名從空入假觀。而言
X22n0407_p0283c04║平等者，望前稱平等，前破假用空，今破空用假，破
X22n0407_p0283c05║用既均，故言平等觀。此觀成時，證道種智。
X22n0407_p0283c06║【鈔】第二、假觀，亦有二名。先斥住空，墮二乘地。若修
X22n0407_p0283c07║假觀，能成佛法，能益眾生。觀空欲作入中方便，故
X22n0407_p0283c08║於空智證而不住。三界惑著，須蕩令空；諸法因緣，
X22n0407_p0283c09║須究本末。見思重數，如塵若沙，以大悲心徧觀徧
X22n0407_p0283c10║學，名為知病。諸法諸門，破性破相，一一對治，無不
X22n0407_p0283c11║諳練，是名識藥。隨惑淺深，知機生熟，神通駭動，智
X22n0407_p0283c12║辯宣揚，四悉當宜，各令獲益。如此授藥，方肯服行，
X22n0407_p0283c13║皆由證空能入此假，故此觀名從空入假。而言等
X22n0407_p0283c14║者，前除見愛，破假用空；今遣塵沙，破空用假。於空
X22n0407_p0283c15║於假，各一破用，前後相望，至今均等，故復名為平
X22n0407_p0283c16║等觀也。此觀等者，若依釋論，以菩薩人對道種智，
X22n0407_p0283c17║即假觀果，位在十行。○二空下，第三、中觀。
X22n0407_p0283c18║【疏】二、空為方便者，初觀空生死，次觀空涅槃，此之
X22n0407_p0283c19║二空為雙遮之方便；初觀用空，次觀用假，此之二
X22n0407_p0283c20║用為雙照之方便。心心歸趣，入薩婆若海，雙照二
X22n0407_p0283c21║諦也。此觀成時，證一切種智，是為次第三觀也。
X22n0407_p0283c22║【鈔】初、雙標。初、觀空生死者，別人初心信今知覺，本
X22n0407_p0283c23║是常住中道佛性，從教道故，名為但中。唯善唯淨，
X22n0407_p0283c24║不具染惡。雖無染惡，其性靈知，強覺忽生，境界斯
X22n0407_p0284a01║現。分別境相，執著我、人不昧之知，邪思、邪見現前
X22n0407_p0284a02║染惡。既非性具，皆是隨緣變造而有；是變造故，非
X22n0407_p0284a03║性本然。是故見、思不即中道，定須破故，即義不成，
X22n0407_p0284a04║故不得云唯愛、唯見、唯色、唯香。設欲修中，能、所不
X22n0407_p0284a05║絕，故修空為正，中觀為傍。何者？心既著有，須別緣
X22n0407_p0284a06║空，破茲愛、見。所觀之空，是二乘法；既非性具，乃是
X22n0407_p0284a07║別修。空非畢竟，是故空觀但空生死。次、觀空涅槃
X22n0407_p0284a08║者，生死之有雖已破除，心又著空，須別緣假，破此
X22n0407_p0284a09║空著。假是建立，是菩薩法；非性具故，亦是別修。能
X22n0407_p0284a10║蕩空著，名空涅槃。此之等者，前空生死，見、思惑忘；
X22n0407_p0284a11║次空涅槃，塵沙惑盡。二惑既盡，心無偏著，是故得
X22n0407_p0284a12║為雙遮方便。初觀等者，復因次第用於二觀觀其
X22n0407_p0284a13║二諦，是故得為雙照方便。方便立已，圓觀可修，於
X22n0407_p0284a14║十向中即以所顯中道佛性而為能觀中道之觀。
X22n0407_p0284a15║諦觀不二，惑智一如，三觀圓融，是無作行，故得自
X22n0407_p0284a16║然入薩婆若。此觀之果，名一切種智，位在初地。○
X22n0407_p0284a17║二、一心三觀。斯乃稱性而觀，絕待而照。蓋一切法
X22n0407_p0284a18║性是法身、般若、解脫。如伊字三點，三非孤立，一一
X22n0407_p0284a19║圓具，舉一即三，乃以三德而為三諦。般若是真，解
X22n0407_p0284a20║脫是俗，法身是中。德既不縱不橫，諦乃絕思絕議，
X22n0407_p0284a21║此是佛之所諦。今以此諦而為所觀，諦既即一而
X22n0407_p0284a22║三，觀豈前後而照？故依玅諦以立觀門，即於一心
X22n0407_p0284a23║而修三觀。此觀觀法，能所雙絕。況無量壽佛本修
X22n0407_p0284a24║此觀，成就三身，法報泯然，真應融即。非茲玅觀，寧
X22n0407_p0284b01║顯玅身？化主若斯，徒眾亦爾。正報既玅，依報豈麤？
X22n0407_p0284b02║故十六境皆須玅觀。此文為三：初、依智論釋二：初、
X22n0407_p0284b03║釋相二：初、約法釋。
X22n0407_p0284b04║【疏】一心三觀者，此出釋論。論云：三智實在一心中
X22n0407_p0284b05║得，秪一觀而三觀，觀於一諦而三諦，故名一心三
X22n0407_p0284b06║觀。
X22n0407_p0284b07║【鈔】三智，即前次第所明一切智、道種智、一切種智，
X22n0407_p0284b08║令易解故，分屬三人。剋性圓論，三智實在一心中
X22n0407_p0284b09║得。三智是果，三觀是因。果在一心，因豈前後？因果
X22n0407_p0284b10║不二，方曰圓修。故舉智後，即明三觀。只一觀而三
X22n0407_p0284b11║觀者，趣舉一觀，即具三觀。舉一空觀，假、中亦空，三
X22n0407_p0284b12║觀悉能蕩相著故；舉一假觀，中、空亦假，三觀皆有
X22n0407_p0284b13║立法義故；舉一中觀，空、假亦中，三觀當處皆絕待
X22n0407_p0284b14║故。若知三觀只在一心，則一一觀任運具三也。觀
X22n0407_p0284b15║於一諦而三諦者，諦、觀名別，其體不殊。全諦發觀，
X22n0407_p0284b16║觀還照諦。既無別體，以何義故立諦、立觀？若欲分
X22n0407_p0284b17║別，就三因說：性三為諦，修三為觀。性了是真，性緣
X22n0407_p0284b18║是俗。正是中諦，不是了因，非大真諦。俗、中亦然。此
X22n0407_p0284b19║之三諦，方與三觀體性不殊。頑空為真，與觀體別。
X22n0407_p0284b20║俗、中亦爾。三觀互具者，蓋性三本融，全性成修，此
X22n0407_p0284b21║之謂矣。○二類，如下引類釋。
X22n0407_p0284b22║【疏】類如一心而有生住滅，如此三相在一心中。
X22n0407_p0284b23║【鈔】以有為法類無為性，一剎那心，初生即滅，兩間
X22n0407_p0284b24║名住，不無三相而在一心。三相無常，尚居促念，三
X22n0407_p0284c01║觀稱性，無作無生，具於一心，其義何爽？○二、此觀
X22n0407_p0284c02║下，結果。
X22n0407_p0284c03║【疏】此觀成時，證一心三智，亦名一切種智寂滅相，
X22n0407_p0284c04║種種行類相貌皆知也。寂滅相者，是雙亡之力；種
X22n0407_p0284c05║種相貌皆知者，雙照之力也。
X22n0407_p0284c06║【鈔】不明智果，觀法無歸，故示觀成，惑滅理顯，豁然
X22n0407_p0284c07║玅證三種智慧，實在一心。或具論三智，或從勝說，
X22n0407_p0284c08║只但名為一切種智。寂滅等者，論自解釋一切種
X22n0407_p0284c09║智，雙寂二邊無明之相，雙照二諦種種行類。始自
X22n0407_p0284c10║初心圓修三觀，玅觀中道念念雙忘，而即二邊念
X22n0407_p0284c11║念雙照，一心三觀，法爾如然。今入分真，本智顯發，
X22n0407_p0284c12║全由始行亡照之功。○二、引中論證。
X22n0407_p0284c13║【疏】中論云：因緣所生法，即空，即假，即中。釋論云：三
X22n0407_p0284c14║智實在一心中得。即此意也。
X22n0407_p0284c15║【鈔】論云：因緣所生法，我說即是空，亦名為假名，亦
X22n0407_p0284c16║名中道義。論通衍三。今證圓觀，觀所對法，豈有不
X22n0407_p0284c17║從因緣生者？今修圓觀，必先解知能生因緣及所
X22n0407_p0284c18║生法皆不思議，方於此境觀空、假、中。又須了知玅
X22n0407_p0284c19║諦、玅觀悉是能觀，因緣所生陰等諸境皆是所觀。
X22n0407_p0284c20║前且直云觀於一諦，而三諦須知於陰等境觀一
X22n0407_p0284c21║諦等也。勿守略文，須尋觀義。又不可謂先解所觀
X22n0407_p0284c22║不思議故，便不得言陰及無明。何者？本說因緣及
X22n0407_p0284c23║所生法是不思議，若非無明，何名因緣？若非陰等，
X22n0407_p0284c24║何名所生？有人見釋心法玅云：心法在因，約迷以
X22n0407_p0285a01║說；佛法在果，約悟以說。輙便難云：心法稱玅，何得
X22n0407_p0285a02║是迷？良由此人不知所以，解迷是玅，方曰圓人。如
X22n0407_p0285a03║論苦、集，稱為無作，及十二因緣名不思議，豈不得
X22n0407_p0285a04║云不思議無明？人雖解玅法體是迷，不知理即一
X22n0407_p0285a05║向在迷，玅覺一向屬解，中間四位，迷、解共俱，名字
X22n0407_p0285a06║即人。若不觀迷，何處用觀等覺之位？若不破迷，寧
X22n0407_p0285a07║登玅覺？以上上智斷下下惑，惑非迷耶？人之多僻，
X22n0407_p0285a08║其類實繁。釋論三智，已如前釋。○三、此觀下，約玅
X22n0407_p0285a09║結示。
X22n0407_p0285a10║【疏】此觀微玅，即一而三，即三而一，一觀一切觀，一
X22n0407_p0285a11║切觀一觀，非一非一切，如此之觀，攝一切觀也。
X22n0407_p0285a12║【鈔】初一句總歎微玅。次二句約三一歎玅。一不定
X22n0407_p0285a13║一，一即是三；三不定三，三即是一。釋論以不決定
X22n0407_p0285a14║解不可思議。次三句對十六歎玅。上明一三融，即
X22n0407_p0285a15║總一玅觀也。即此一觀徧入諸門，名一觀一切觀；
X22n0407_p0285a16║雖入諸門，只一玅觀，名一切觀一觀。觀若定一，莫
X22n0407_p0285a17║入多門；觀若定多，不可為一。實不可以一多思議，
X22n0407_p0285a18║故云非一非一切。後二句結示。雖非一多，能攝一
X22n0407_p0285a19║切，是故十六無非玅觀。○四、釋無量壽，正示三觀
X22n0407_p0285a20║所觀境也。前明三觀，且以三德及以三因而為諦
X22n0407_p0285a21║境。蓋示所觀融即，用顯能觀絕玅。須知性中三德，
X22n0407_p0285a22║體是諸佛三身。即此三德三身，為我一心三觀。若
X22n0407_p0285a23║不然者，則觀外有佛，境不即心，何名圓宗絕待之
X22n0407_p0285a24║觀？亦可彌陀三身以為法身，我之三觀以為般若，
X22n0407_p0285b01║觀成見佛，即是解脫。舉一具三，如新伊字。觀佛既
X22n0407_p0285b02║爾，觀諸依正，理非異塗。此意不明，非今觀佛。釋此
X22n0407_p0285b03║為二：初、牒名從梵。
X22n0407_p0285b04║【疏】無量壽者，天竺稱阿彌陀。
X22n0407_p0285b05║【鈔】無量壽者，已是華言天竺，梵語稱阿彌陀。○二、
X22n0407_p0285b06║佛本下，從真出俗二：初、約本無，三、標無量壽。乃以
X22n0407_p0285b07║無量而為其量，是則題中已言壽量。壽量依身，乃
X22n0407_p0285b08║成二義，故約三義而論有無。
X22n0407_p0285b09║【疏】佛本無身無壽，亦無於量。
X22n0407_p0285b10║【鈔】所言佛者，究竟覺也。理智既極，始本兩忘，無相
X22n0407_p0285b11║無名，不可說示，寧得立其身及壽量？○二、隨順下，
X22n0407_p0285b12║隨世俱立二：初、列三身各三。
X22n0407_p0285b13║【疏】隨順世間而論三身，亦隨順世間而論三壽，亦
X22n0407_p0285b14║隨順世間而論三量。
X22n0407_p0285b15║【鈔】據究竟覺第一義諦，則不可言身及壽量。為度
X22n0407_p0285b16║生故，乃順世間立名立相，故說三身及三壽量。是
X22n0407_p0285b17║則真佛無三，隨世故有，然須了知有無之意。言佛
X22n0407_p0285b18║本無身、無壽量者，但無有相隨情之三，非無性具
X22n0407_p0285b19║微玅身等，是故真佛究竟一切淨穢法門。若一向
X22n0407_p0285b20║無，何異小乘所詮真理？故真無俗有，真有俗無，皆
X22n0407_p0285b21║是悉檀，不可偏執。今文意者，蓋立三身，釋無量壽，
X22n0407_p0285b22║恐執定有，是故先言佛本無三，隨世說有。得此意
X22n0407_p0285b23║已，分別三身、三壽、三量，則無滯也。○二、法身下，釋
X22n0407_p0285b24║三身三義二：初、約義分別，二、據理融即。以有次文
X22n0407_p0285c01║盡理融即故，今且約修二性一一塗分別。初自為
X22n0407_p0285c02║三：初、法身二：初、別釋，三、
X22n0407_p0285c03║【疏】法身者，師軌法性，還以法性為身。此身非色質，
X22n0407_p0285c04║亦非心智，非陰、界、入之所攝持，強指法性為法身
X22n0407_p0285c05║耳。
X22n0407_p0285c06║【鈔】初、法身者。師軌釋法，捨通從別。通則生、佛俱軌
X22n0407_p0285c07║法性，然其九界雖軌而違，如人依師，不順師教。唯
X22n0407_p0285c08║有諸佛，從初發心，軌法而修，今能究竟，冥合法性。
X22n0407_p0285c09║故大經云：諸佛所師，所謂法也。以法常故，諸佛亦
X22n0407_p0285c10║常。順法性故，名法為師。實非所師，與能體別，故即
X22n0407_p0285c11║所師法而為其身。雖名為身，已出五陰，故非色質
X22n0407_p0285c12║及非心智。色是初陰，心智即四陰。既其非陰，亦非
X22n0407_p0285c13║入、界，故非三科任持攝屬。此則已簡分段、變易，以
X22n0407_p0285c14║二生死陰等攝故。亦可色質簡應，心智簡報，三科
X22n0407_p0285c15║簡因。既非此等，何以狀名為物機故？強指法性，名
X22n0407_p0285c16║為法身。○二、法性下壽。
X22n0407_p0285c17║【疏】法性壽者，非報得命根，亦無連持強指，不遷不
X22n0407_p0285c18║變，名之為壽。
X22n0407_p0285c19║【鈔】連持之壽，親依命根。今法性壽，非識息煖，報得
X22n0407_p0285c20║命根，亦非三事。連持之壽，為物顯德，乃指法性，非
X22n0407_p0285c21║八相遷，非九世易，強名為壽。○三、此壽下量。
X22n0407_p0285c22║【疏】此壽非長量，亦非短量，無延無促，強指法界同
X22n0407_p0285c23║虗空量。
X22n0407_p0285c24║【鈔】壽之分量，合論長短及以延促。今法性壽，實無
X22n0407_p0286a01║此等分量之相，此則通簡。若別簡者，長是報佛，短
X22n0407_p0286a02║是眾生，能延能促即是應身，非此等量。為成觀故，
X22n0407_p0286a03║強指法壽同虗空量。○二、此即下，總示。
X22n0407_p0286a04║【疏】此即非身之身，無壽之壽，不量之量也。
X22n0407_p0286a05║【鈔】法性三義，非陰聚身，非報得壽，非長短量，強於
X22n0407_p0286a06║法性說身、說壽、說量故也。○二、報身二：初、稱法有
X22n0407_p0286a07║報二：初、引經。
X22n0407_p0286a08║【疏】報身者，修行所感。法華云：久修業所得。涅槃云：
X22n0407_p0286a09║大般涅槃，修道得故。
X22n0407_p0286a10║【鈔】報，即酬報也。修行是因，感於玅報而酬因也。法
X22n0407_p0286a11║華證智德經云：慧光照無量，久修業所得。大般涅
X22n0407_p0286a12║槃，證斷德也。此二果德，酬答修因，是故名報。○二、
X22n0407_p0286a13║如如下，釋相。
X22n0407_p0286a14║【疏】如如智照如如境，菩提智慧與法性相應相冥。
X22n0407_p0286a15║相應者，如函蓋相應；相冥者，如水乳相冥。
X22n0407_p0286a16║【鈔】感報之時，其相何似？故以一法二喻顯之。如名
X22n0407_p0286a17║不異，所觀差別，不名如境；智外有境，不名如智。各
X22n0407_p0286a18║二如者，境如如智，智如如境，此之境智，故得應冥。
X22n0407_p0286a19║智慧名通，故以果覺菩提簡之，即是無上菩提之
X22n0407_p0286a20║智，與法性境相應相冥。先舉函蓋喻其相應，恐謂
X22n0407_p0286a21║函蓋雖際畔相當，終存兩相，故重舉水乳以喻相
X22n0407_p0286a22║冥，令知始本同是覺性，其體泯然正同水乳，則顯
X22n0407_p0286a23║境外無智，智外無境。水乳可見。○二、法身下，於報
X22n0407_p0286a24║立三，即身、壽、量也。三中一一言法身者，報智所冥，
X22n0407_p0286b01║離法無報，故初身。
X22n0407_p0286b02║【疏】法身非身非不身，智既應冥，亦非身非不身，強
X22n0407_p0286b03║名此智為報身。
X22n0407_p0286b04║【鈔】言非身者，非應佛有分齊身；非不身者，非報佛
X22n0407_p0286b05║無分齊身。又非身則非有，非不身則非空。中道法
X22n0407_p0286b06║身，乃本覺體，如覺冥此，能冥亦忘，為成觀故，強名
X22n0407_p0286b07║報智。○二、法壽下，明壽。
X22n0407_p0286b08║【疏】法壽非壽非不壽，智既應冥，亦非壽非不壽，強
X22n0407_p0286b09║名非壽為壽。
X22n0407_p0286b10║【鈔】言非壽者，非應同連持之壽；非不壽者，非報智
X22n0407_p0286b11║不連持壽。雙非二邊，冥中法體，強名之意，同前身
X22n0407_p0286b12║也。○二、法量下，明量。
X22n0407_p0286b13║【疏】法量非量非無量，智既應冥，亦非量非無量，強
X22n0407_p0286b14║名無量為量也。
X22n0407_p0286b15║【鈔】非應有量，非報無量，及非二邊，義同身壽。○三、
X22n0407_p0286b16║應身三：初、明應物，有三：初、身。
X22n0407_p0286b17║【疏】應身者，應同萬物為身也。
X22n0407_p0286b18║【鈔】如谷答響，大小隨聲；如鑑現形，端醜在質；應萬
X22n0407_p0286b19║物感，現勝劣身。○二、應同下壽。
X22n0407_p0286b20║【疏】應同連持為壽也。
X22n0407_p0286b21║【鈔】身既同物，壽豈差機！○三、應同下量。
X22n0407_p0286b22║【疏】應同長短為量也。
X22n0407_p0286b23║【鈔】隨宜長短，示量無量。○二、智與下，明依二有應
X22n0407_p0286b24║三：初、法。
X22n0407_p0286c01║【疏】智與體冥，能起大用。
X22n0407_p0286c02║【鈔】智即報身，體即法身，此二冥合，應用無方。○二、
X22n0407_p0286c03║如水下，喻。
X22n0407_p0286c04║【疏】如水銀和真金，能塗諸色像。
X22n0407_p0286c05║【鈔】真金上色，須水銀和，方能塗（去聲）物。闕此一緣，金
X22n0407_p0286c06║無塗用。○三功德下，合。
X22n0407_p0286c07║【疏】功德和法身，處處應現往。
X22n0407_p0286c08║【鈔】報智功德，契會法身，隨有機處，應無不往。○三、
X22n0407_p0286c09║能為下，明應徧三土二：初、雙明報應。二、有量下，單
X22n0407_p0286c10║示應身。
X22n0407_p0286c11║【疏】能為身非身？能為常壽，為無常壽？能為無量，能
X22n0407_p0286c12║為有量？
X22n0407_p0286c13║【鈔】初義者，上所說報，但論冥法，即自受用也。今明
X22n0407_p0286c14║垂應，以他受用常住之應，對於生身無常之應，示
X22n0407_p0286c15║二迹用，是故雙明身等。身即生身，有分齊相，故名
X22n0407_p0286c16║為身；非身是報，無分齊相，故曰非身。小般若云：佛
X22n0407_p0286c17║說非身，是名大身。大身者，乃他受用身也。無分齊
X22n0407_p0286c18║身，其壽則常，故無量也；有分齊身，壽則無常，故有
X22n0407_p0286c19║量也。此二應用，乃依真、中二理而住，機依事、業二
X22n0407_p0286c20║識而見。住理，廣如金光疏說；二識，委在起信論明。
X22n0407_p0286c21║論意要在事識見，則取色分齊，故名應佛；業識見，
X22n0407_p0286c22║則離分齊相，故是報身。此義至後釋觀佛觀鈔中
X22n0407_p0286c23║辯之。行者須知：常身無量，通應三土；無常有量，但
X22n0407_p0286c24║應同居。所以者何？蓋實報機分證論見他受用身，
X22n0407_p0287a01║方便土人唯稟別、圓，所見佛相雖小優降，然匪生
X22n0407_p0287a02║身，悉是報佛。若同居土具四教機，稟別、圓者，能覩
X22n0407_p0287a03║報佛。故法華明常在靈山，華嚴說法盡未來際及
X22n0407_p0287a04║諸大乘，即於應相見是法性尊特之身。故知常身
X22n0407_p0287a05║徧應三土。若無常身，唯應同居，逗藏、通機，生凡夫
X22n0407_p0287a06║善也。○次義分二：初明有量二義。
X22n0407_p0287a07║【疏】有量有二義：一為無量之量，二為有量之量。如
X22n0407_p0287a08║七百阿僧祗及八十等，是有量之量；如阿彌陀實
X22n0407_p0287a09║有期限，人天莫數，是有量之無量。
X22n0407_p0287a10║【鈔】上之所說，自受用外，垂三土身，皆名為應。其他
X22n0407_p0287a11║受用，雖就對機名之為應，而是實因之所感剋，復
X22n0407_p0287a12║名為報，非是差別逗機之用。若論逐物隨緣，參差
X22n0407_p0287a13║長短，身壽量者，須就同居無常用說。故今別示應
X22n0407_p0287a14║身之相，但於有量開出兩量。而此兩量，依於事識，
X22n0407_p0287a15║但空見故，唯屬無常。若依業識，不空見者，即此無
X22n0407_p0287a16║常全體是常，則常、無常二用相即，二鳥雙游也。若
X22n0407_p0287a17║上二土，機息應轉，亦是無常，以非八相，故且言常。
X22n0407_p0287a18║言七百等者，首楞嚴三昧經云：堅首菩薩問佛：壽
X22n0407_p0287a19║幾何？佛令往東方，過三萬二千佛土，於莊嚴國問
X22n0407_p0287a20║照明莊嚴自在王佛。彼佛答云：如釋迦壽，我亦如
X22n0407_p0287a21║是。汝欲知者，我壽七百阿僧祗劫。堅首迴此白佛。
X22n0407_p0287a22║阿難云：彼佛乃是釋迦異名，雖機勝見長，而七百
X22n0407_p0287a23║猶可數故，亦是有量之量。若阿彌陀，人天莫數，故
X22n0407_p0287a24║是有量之無量也。○二、應佛下，結應佛皆然。
X22n0407_p0287b01║【疏】應佛皆為兩量，逐物隨緣，參差長短。
X22n0407_p0287b02║【鈔】佛佛既皆三身圓證，應身被物，物壽長短，豈不
X22n0407_p0287b03║隨順？各示兩量。故彌陀現長，亦能現短；釋迦現短，
X22n0407_p0287b04║亦能現長。故大論第三十六云：當知釋迦文佛更
X22n0407_p0287b05║有清淨國土，如阿彌陀佛國；阿彌陀佛亦有不嚴
X22n0407_p0287b06║淨國，如釋迦文佛國。又第三十八云：此間閻浮惡
X22n0407_p0287b07║故，釋迦壽應短；餘處好故，佛壽應長。故涅槃二十
X22n0407_p0287b08║二云：西方去此三十二恒沙有無勝國，所有莊嚴
X22n0407_p0287b09║如安樂世界，我於彼土出現於世。斯皆隨逐物機
X22n0407_p0287b10║也。○二、然下，據理融即。
X22n0407_p0287b11║【疏】然此三身三壽，不可並別一異，即乖法體。即一
X22n0407_p0287b12║而三，即三而一，乃會玄文。釋名竟。
X22n0407_p0287b13║【鈔】上辯三身，法是本有，報約修成，應論現往，其言
X22n0407_p0287b14║似縱。須知報、應二種之修，性德本具，雖是性德，修
X22n0407_p0287b15║相宛然。全性起修，全修在性，三一冥泯，思說莫窮。
X22n0407_p0287b16║不可等者，如上竪論，顯非並一。若言性具三身壽
X22n0407_p0287b17║量，顯非別異。若作並別一異之解，即乖所詮圓常
X22n0407_p0287b18║法體。即一而三故不橫，即三而一故不縱，非縱非
X22n0407_p0287b19║橫，不可思議。如此解者，乃會能詮玄玅之文也。
X22n0407_p0287b20║【鈔】二、辯體。前文解釋能說、所說，能觀、所觀，皆能詮
X22n0407_p0287b21║名。今辯此名、所詮之體，欲令學者因筌得魚，尋名
X22n0407_p0287b22║顯體。尋名意在忘名，顯體知無別體。此乃今師釋
X22n0407_p0287b23║名辨體之玅意也。復應了知釋名是總，總三法故；
X22n0407_p0287b24║三章是別，別三法故。是故解釋通、別二名，無不義
X22n0407_p0287c01║具教、行、理三。能說之佛既具三身，所說觀境各具
X22n0407_p0287c02║於三，故云釋名總於三法。體章別在法身，宗、用別
X22n0407_p0287c03║當餘二，教、相一章分別總、別。今之辯體，雖在一法，
X22n0407_p0287c04║一必具三，故明體禮、體底、體達三種之義。雖論三
X22n0407_p0287c05║義，但是法身中三，未明餘二各三。故涅槃玄云：總
X22n0407_p0287c06║唱秘藏，以當其名；法身攝一切法，不縱不橫，以當
X22n0407_p0287c07║其體；般若攝一切法，如面三目，以當其宗；解脫攝
X22n0407_p0287c08║一切法，如三點伊，以當其用。如此敷演，即是其教。
X22n0407_p0287c09║非但經體義成，餘義亦顯（文畢）。今出其意：空、假皆中，
X22n0407_p0287c10║故三屬體；假、用皆空，故三屬宗；中、空皆假，故三屬
X22n0407_p0287c11║用。用是解脫，特喻三點，點是文字故；宗當般若，特
X22n0407_p0287c12║喻三目，目能照明故。法身之三，特泯縱、橫，彰離念
X22n0407_p0287c13║故。故知釋名總於九法，辯體別在法身中三。然九
X22n0407_p0287c14║不多，三不為少，方是圓教總、別之義。此自分三：初、
X22n0407_p0287c15║牒起略示。
X22n0407_p0287c16║【疏】次辯體者，體是主質。
X22n0407_p0287c17║【鈔】名傍是實，體正是主。名是假名，體是實質。一切
X22n0407_p0287c18║名下，皆有其質。○二、釋論下，正釋主質四：初、據二
X22n0407_p0287c19║文定體。
X22n0407_p0287c20║【疏】釋論云：除諸法實相，餘皆魔事。大乘經以實相
X22n0407_p0287c21║為印，為經正體。
X22n0407_p0287c22║【鈔】諸法當處不生不滅，非有非空，無能無所，離言
X22n0407_p0287c23║說相，離名字相，離心緣相。離此等相，名為實相、無
X22n0407_p0287c24║相之相也。誰人不具？何法不然？若論證知，唯有諸
X22n0407_p0288a01║佛。故法華云：唯佛與佛，乃能究盡諸法實相。稟圓
X22n0407_p0288a02║說者，初心即用佛智照境，故能信解諸法實相。既
X22n0407_p0288a03║解實相，亦解諸法實性、實體、實力、實作、實因、實緣、
X22n0407_p0288a04║實果、實報、實本末究竟等。十法既實，即是實生、實
X22n0407_p0288a05║佛、實依、實正，一色一香，無非中道，一切諸法皆是
X22n0407_p0288a06║佛法。既一切皆實，實外無餘，復何得云餘皆魔事？
X22n0407_p0288a07║應知此說以理簡情。若離心、緣、能、所等相，名為實
X22n0407_p0288a08║相；介爾有相，即為魔事。故別教已下至六道法，皆
X22n0407_p0288a09║有能、所、心、緣等相，魔能說之，悉名魔事。故知一切
X22n0407_p0288a10║皆魔，一切皆佛。以情分別，一切皆邪；離情分別，一
X22n0407_p0288a11║切皆正。今簡情取理而為經體，應知實相全體照
X22n0407_p0288a12║明，稱為真心，亦名本覺。覺體徧故，諸法皆實。若指
X22n0407_p0288a13║其要，不離現前分別之念，念即本覺，覺即經體，無
X22n0407_p0288a14║別經體以為所詮。以此覺心觀於依正，能所即絕，
X22n0407_p0288a15║待對斯忘，玅觀之宗自茲而立。若不爾者，何須得
X22n0407_p0288a16║體方立經宗？實相印者，印即符印，亦信也，亦印定
X22n0407_p0288a17║義。乃以所詮定其大小及以邪正，理符佛旨，方可
X22n0407_p0288a18║信從。小乘三印，無常、無我。此之二印，印於生死；寂
X22n0407_p0288a19║滅一印，印於涅槃。小乘涅槃與生死異，故各印之。
X22n0407_p0288a20║所詮符此，則可信受是小乘經，非魔外說。大乘一
X22n0407_p0288a21║印，即一實相，二種生死，三德涅槃，其體是一，究竟
X22n0407_p0288a22║真實。義符於此，可以信受是大乘經，非小非外。今
X22n0407_p0288a23║據此經，圓實為大。若從彼論，三藏對衍通、別二教，
X22n0407_p0288a24║亦名一印。今不取二，唯圓實相，名一印也。則能說
X22n0407_p0288b01║之人，所觀依正，四種淨穢，五逆罪等，其性不二，以
X22n0407_p0288b02║此一印為經正體。○二無量下，為四章所歸。
X22n0407_p0288b03║【疏】無量功德共莊嚴之，種種眾行而歸趣之，言說
X22n0407_p0288b04║問答而詮辯之。
X22n0407_p0288b05║【鈔】無量功德等者，經用歸也。經之力用，亦名功德。
X22n0407_p0288b06║力有滅惡之功，用有生善之德，滅一切惡，生一切
X22n0407_p0288b07║善，是故功德受無量名。如此功德，共嚴實體，其猶
X22n0407_p0288b08║帝王治亂育民，以此功德莊嚴聖躬。種種眾行，即
X22n0407_p0288b09║經宗也。從理起行，全理成修，如水為波，波還歸水。
X22n0407_p0288b10║宗必會體，故云歸趣。通則萬行，別觀十六，故名眾
X22n0407_p0288b11║行。言說問答，即經名也。能詮之名，在於言說，言義
X22n0407_p0288b12║幽奧，復須問答，種種詮辯，以立經名，而彰實體。問：
X22n0407_p0288b13║題目為名，何嘗問答等耶？答：名能詮體，一部言句，
X22n0407_p0288b14║皆能詮名，加法華經本迹十玅以為其名。但題是
X22n0407_p0288b15║總，故就題釋名，餘之四義，皆徧始終。故一經之名，
X22n0407_p0288b16║問答詮辯等，從後向前，示能歸法，不別云教，兼在
X22n0407_p0288b17║名中。自稟曰名，化他為教，自他雖異，俱是能詮，故
X22n0407_p0288b18║知四章同歸一體。○三、譬眾下，約二喻顯尊。
X22n0407_p0288b19║【疏】譬眾星之環北辰，如萬流之宗東海。
X22n0407_p0288b20║【鈔】體於四章，猶如北辰，眾星環拱；又似東海，萬水
X22n0407_p0288b21║朝宗。以其四章，不暫離體，一切諸法，無理不成。經
X22n0407_p0288b22║體既然，安得不辯？○四、故以下，以一印結示。
X22n0407_p0288b23║【疏】故以實相為經體也。
X22n0407_p0288b24║【鈔】三、書家下，具明體德。體對釋名，但在一德，所謂
X22n0407_p0288c01║法身。蓋釋名中總示三法，利根雖解，鈍者未明。何
X22n0407_p0288c02║者？以總示文帶於宗、用，體混其中，情想叵忘，本性
X22n0407_p0288c03║難顯，故於總後別示靈源，永異四魔。諸法皆實，於
X22n0407_p0288c04║彼圓伊，當上一點，絕思絕議，非用非宗，而其性融，
X22n0407_p0288c05║一不定一，如伊一點，點不孤然。故直法身非法身，
X22n0407_p0288c06║法身必具般若、解脫，故別顯體而談三義。雖彰三
X22n0407_p0288c07║德，意在法身，以空、假皆中，是故明三。名為體德中
X22n0407_p0288c08║三：初、約禮義明法身。
X22n0407_p0288c09║【疏】書家解禮者，訓體也。體有尊卑長幼，君父之體
X22n0407_p0288c10║尊，臣子之體賤。當知體禮之釋，是貴極之法也。
X22n0407_p0288c11║【鈔】書既以體而釋於禮，故今以禮而釋於體。禮別
X22n0407_p0288c12║尊卑，意崇君父。前明魔事，已簡偏邪；今之臣子，唯
X22n0407_p0288c13║簡宗用。故君父體，即是法身，諸佛所師，萬法朝會。
X22n0407_p0288c14║體非修證，理絕言思，欲使標心，強稱貴極。斯是本
X22n0407_p0288c15║覺，非寂非照；亦是法性，非深非廣。第一義諦，名為
X22n0407_p0288c16║本性法身德也。尋能詮名，欲識此體，體顯故行。令
X22n0407_p0288c17║修觀者，以此體德，體彼依正，一一貴極，成玅宗矣。
X22n0407_p0288c18║○二、復次下，約底義明般若德。
X22n0407_p0288c19║【疏】復次，體是底也。窮源極底，理盡淵府，究暢實際，
X22n0407_p0288c20║乃名為底。釋論云：智度大海，唯佛窮底。故以底釋
X22n0407_p0288c21║體也。
X22n0407_p0288c22║【鈔】空即中故，故般若德是諸法底，亦名本源、淵
X22n0407_p0288c23║府、實際。若得中體，則能窮暢也。論云：智度即實相
X22n0407_p0288c24║般若，佛以觀照般若，於諸法中證此智體，故云窮
X22n0407_p0289a01║底。然法性甚深，無有底際，云窮底者，良由佛以無
X22n0407_p0289a02║底際智稱性而證，義言窮底。七方便人以有底智，
X22n0407_p0289a03║故不能到諸法源底。若圓教人從名字，即以信解
X22n0407_p0289a04║心窮智度底，五品觀行窮底，十信相似窮底，四十
X22n0407_p0289a05║一位分證窮底，唯佛與佛究竟窮底。以此底義辯
X22n0407_p0289a06║於經體，則彰法性甚深，第一義空，名般若德也。尋
X22n0407_p0289a07║名識體，體顯故行，令修觀者以此體德窮彼依正，
X22n0407_p0289a08║一一到底，成玅宗矣。○三、復次下，約達義明解脫
X22n0407_p0289a09║德。
X22n0407_p0289a10║【疏】復次，體是達義。得此體意，通達無壅，如風行空
X22n0407_p0289a11║中，自在無障礙。一切異名別說，皆與實相不相違
X22n0407_p0289a12║背。釋論云：般若是一法，佛說種種名。故以體達釋
X22n0407_p0289a13║經體也。
X22n0407_p0289a14║【鈔】假即中故。故解脫德是一切法自在之體，復具
X22n0407_p0289a15║一切真實名義。若識此體，則於諸法通達自在，復
X22n0407_p0289a16║於世間及出世間一切異名，一中解多，多中解一。
X22n0407_p0289a17║論云：般若亦實相般若。般若、解脫，名殊義一，故互
X22n0407_p0289a18║舉也。前明底義，以觀照般若窮實相底；今明達義，
X22n0407_p0289a19║以文字般若說實相般若種種名也。七方便人迷
X22n0407_p0289a20║此體故，於諸異名壅塞障礙。圓教行人，名字體達，
X22n0407_p0289a21║觀行體達，相似體達，分真體達。論今舉佛究竟體
X22n0407_p0289a22║達，達義辯體，則彰法性無量如來藏義，名為真性
X22n0407_p0289a23║解脫德也。令修觀者，以此體德達彼依正，一一無
X22n0407_p0289a24║壅，成玅宗矣。○三、明宗。宗，謂宗要。此經之要，在修
X22n0407_p0289b01║心玅觀，感於淨土。心觀，即是一心三觀。釋名之中，
X22n0407_p0289b02║其相已委。感土之相，此文備論。今經玅宗，在此因
X22n0407_p0289b03║果，且分為二：初、標列。
X22n0407_p0289b04║【疏】次明經宗，初簡宗體，次正明宗。
X22n0407_p0289b05║【鈔】二、有人下，隨釋二：初、簡示宗體。以其宗體一異
X22n0407_p0289b06║之相，人多惑之，故須簡示。文二：初、簡二：初、簡宗體
X22n0407_p0289b07║一二：初、牒言略斥。
X22n0407_p0289b08║【疏】有人言：宗即是體，體即是宗，今所不用。
X22n0407_p0289b09║【鈔】宗是因果，此屬於事；體是一性，此屬於理。雖不
X22n0407_p0289b10║相捨，二義須分。定執是一，於義實乖，故云不用。○
X22n0407_p0289b11║二、何者下，據義廣破三：初、約義破。
X22n0407_p0289b12║【疏】何者？宗既是二，體即不二；體若是二，體即非體；
X22n0407_p0289b13║宗若不二，宗即非宗。
X22n0407_p0289b14║【鈔】宗是宗趣，趣果趣理，趣果必因。若趣理者，要須
X22n0407_p0289b15║修觀，觀有明昧，理有證不，皆成因果。故云宗既是
X22n0407_p0289b16║二，體本是理。觀雖趣理，理非明昧；因果依理，理非
X22n0407_p0289b17║因果。如波依水，波有千差，水常是一，故云體即不
X22n0407_p0289b18║二。不談諸法同一理性，則不最為大乘經體，故云
X22n0407_p0289b19║二即非體。不論修證因果一法，則非佛經所證宗
X22n0407_p0289b20║趣也。○二、如梁下，立喻破。
X22n0407_p0289b21║【疏】如梁柱是屋之綱維，屋空是梁柱所取，不應以
X22n0407_p0289b22║梁柱是屋空，屋空是梁柱。
X22n0407_p0289b23║【鈔】屋空梁柱，雖不相離，若謂是一，則無虗實也。○
X22n0407_p0289b24║三、宗體下，舉過結。
X22n0407_p0289c01║【疏】宗體若一，其過如是。
X22n0407_p0289c02║【鈔】二、簡宗體異二：初、牒言破。
X22n0407_p0289c03║【疏】宗體異者，則二物孤調，宗非顯體之宗，體非宗
X22n0407_p0289c04║家之體。宗非顯體之宗，宗則邪倒無印；體非宗家
X22n0407_p0289c05║之體，則體狹不周，離法性外，別有諸法。
X22n0407_p0289c06║【鈔】雖破是一，不可執異。若其定異，則二物孤調。宗
X22n0407_p0289c07║異於體，則非全性而起成修。觀行有作，屬於八倒，
X22n0407_p0289c08║既不符理，信非圓宗，故云邪倒無印。體若異宗，則
X22n0407_p0289c09║理不即事，事外之理，其體不周。法性之體既異因
X22n0407_p0289c10║果，則一切法皆成別有。○二、宗體下，舉過結。
X22n0407_p0289c11║【疏】宗體若異，其過如是。
X22n0407_p0289c12║【鈔】二、今言下，示。
X22n0407_p0289c13║【疏】今言不異而異，故有宗；不一而一，故有體也。
X22n0407_p0289c14║【鈔】今據普賢觀經，驗其宗體，不定一異。故彼經云：
X22n0407_p0289c15║大乘因者，諸法實相是；大乘果者，諸法實相是。實
X22n0407_p0289c16║相因果，不異而異，非倒有印，此為玅宗；因果實相，
X22n0407_p0289c17║不一而一，非事外理，此為玅體。豈同他立定一定
X22n0407_p0289c18║異？他不聞此，偏說奈何？講茲疏文，合知宗體，唯想、
X22n0407_p0289c19║事、境，三觀靡施，正同次家，邪倒無印，可傷之甚！○
X22n0407_p0289c20║二、今此下，就體明宗三：初、依經直示。
X22n0407_p0289c21║【疏】今此經宗，以心觀淨，則佛土淨，為經宗致。
X22n0407_p0289c22║【鈔】大乘之法，其要在心，心具易知，色具難解。故止
X22n0407_p0289c23║觀云：因通易識，果隔難知。故觀自觀他，皆修心觀。
X22n0407_p0289c24║今觀淨土，須求於心，心能具故，心能造故，心垢土
X22n0407_p0290a01║垢，心淨土淨。此猶通示，未是的論。的在一心頓修
X22n0407_p0290a02║三觀，此觀觀於安養依正，畢竟清淨，名心觀淨。此
X22n0407_p0290a03║觀能令四佛土淨，如是方為此經宗致。○二、四種
X22n0407_p0290a04║下，約土廣明三：初、列四土。
X22n0407_p0290a05║【疏】四種淨土，謂凡聖同居土、方便有餘土、實報無
X22n0407_p0290a06║障礙土、常寂光土也。
X22n0407_p0290a07║【鈔】二、各有下，立淨穢。隨文釋義，教觀俱沉；用義解
X22n0407_p0290a08║文，解行可發。前釋觀字，文中明示一心三觀。又文
X22n0407_p0290a09║頻示心觀為宗，至結宗云：修心玅觀，能感淨土。今
X22n0407_p0290a10║消此文四土淨穢，須準此觀為四淨因。若依諸文，
X22n0407_p0290a11║逐其四土，各論土因，何能通貫前後之文？焉令聞
X22n0407_p0290a12║者證無生忍？
X22n0407_p0290a13║【疏】各有淨穢：五濁輕重，同居淨穢；體拆巧拙，有餘
X22n0407_p0290a14║淨穢；次第頓入，實報淨穢；分證究竟，寂光淨穢。
X22n0407_p0290a15║【鈔】初、五濁輕為同居淨者，此淨甚通，須知別意。如
X22n0407_p0290a16║戒善者，四教凡位，皆悉能令五濁輕薄，感同居淨；
X22n0407_p0290a17║而圓觀輕濁，感同居淨，依正名淨。如此經說，地觀
X22n0407_p0290a18║已去，一一相狀，比於餘經，修眾善行，感安養土，其
X22n0407_p0290a19║相天殊。言體折巧拙有餘淨穢相者，此土人眾，淨
X22n0407_p0290a20║相亦寬，折觀感穢，可在三藏，體觀感淨，不專通人。
X22n0407_p0290a21║衍門三教，對三藏折，俱明體法，通但空體，別次第
X22n0407_p0290a22║體，圓不次體。三人生彼，俱感淨相，圓人最淨。如觀
X22n0407_p0290a23║音疏，別向圓修圓七信去，見彼依正，同於實報，住、
X22n0407_p0290a24║行及通，見相俱劣。今經玅體，須異三人，故同居有
X22n0407_p0290b01║餘。所明淨相，文通意別，須以前後頓觀之文、玅宗
X22n0407_p0290b02║之語，解此通文，令歸的趣。言次第頓入實報淨穢
X22n0407_p0290b03║者，若論實證，此土唯有圓聖所居，別人初地，證與
X22n0407_p0290b04║圓同，稱實感報，有何優降？今就教道，十地不融，致
X22n0407_p0290b05║所感土，異於圓人，故約漸頓，分於淨穢。言分證究
X22n0407_p0290b06║竟寂光淨穢者，若就別人，同圓證實，論寂光者，唯
X22n0407_p0290b07║約真因，對圓極果，而分淨穢。今論教道，詮於極果，
X22n0407_p0290b08║但斷無明一十二品，寂光猶穢，圓知須斷四十二
X22n0407_p0290b09║品，名究竟淨，仍要了知圓人始終能用上品常寂
X22n0407_p0290b10║光理而為觀體。今談究竟，意成行人修心玅觀也。
X22n0407_p0290b11║○三、娑下，釋名相。但釋土名，略指淨穢。若的論四
X22n0407_p0290b12║淨，能感之因，唯一圓觀，已如向述。文四：初、釋同居。
X22n0407_p0290b13║【疏】娑婆雜惡，荊棘瓦礫，不淨充滿，同居穢也。安養
X22n0407_p0290b14║清淨，池流八德，樹列七珍，次於泥洹，皆正定聚，凡
X22n0407_p0290b15║聖同居，上品淨土也。
X22n0407_p0290b16║【鈔】同居約人，淨穢約土，謂凡人、聖人同居穢土也。
X22n0407_p0290b17║淨土亦有凡聖同居，二處凡聖，凡即是實，聖通權
X22n0407_p0290b18║實，始證為實，應來為權。次於泥洹者，泥洹、涅槃，梵
X22n0407_p0290b19║音新舊爾。生安養者，煩惱調伏，近於涅槃，故名為
X22n0407_p0290b20║次。皆正定聚者，三聚判也。若如此土，博地凡夫屬
X22n0407_p0290b21║邪定聚，發心修行未不退者屬不定聚，得不退者
X22n0407_p0290b22║屬正定聚。若生安養，不論高下，五逆罪人臨終十
X22n0407_p0290b23║念得往生者，亦得不退，故云皆正定聚。起信論明
X22n0407_p0290b24║初心生彼，住正定故。小彌陀經云：生彼皆得阿鞞
X22n0407_p0290c01║䟦致，同居淨中，極樂當其上品土也。若依今經，十
X22n0407_p0290c02║六觀門圓玅修者，通惑縱存，生於彼土，常覩勝相，
X22n0407_p0290c03║如此土華嚴諸大乘會機所見也。○二、釋有餘三：
X22n0407_p0290c04║初、約修斷釋名。
X22n0407_p0290c05║【疏】方便有餘者，修方便道，斷四住惑，故曰方便；無
X22n0407_p0290c06║明未盡，故言有餘。
X22n0407_p0290c07║【鈔】九種行人合生彼土，藏二、通三，別住、行二。既修
X22n0407_p0290c08║空、假，皆方便道別向圓信，所修雖實，猶居似道，判
X22n0407_p0290c09║屬方便，不生分段。蓋除四住，約此修斷，得名方便；
X22n0407_p0290c10║斷通餘別，故曰有餘。○二、釋論下，據經論釋相。
X22n0407_p0290c11║【疏】釋論云：出三界外，有淨土聲聞、辟支佛出生其
X22n0407_p0290c12║中，受法性身，非分段生。法華云：若我滅後，實得阿
X22n0407_p0290c13║羅漢，不信此法；若遇餘佛，於此法中便得決了。
X22n0407_p0290c14║【鈔】小乘雖云同入法性，而執法性體類虗空，子果
X22n0407_p0290c15║若忘，永無身土；大乘法性體具色心，子果若忘，身
X22n0407_p0290c16║土廣大。釋論以大對破：小乘界外無土，特云出界
X22n0407_p0290c17║而有淨土；小乘法性無有色心，是故特云受法性
X22n0407_p0290c18║身。又引法華遇餘佛者，即有餘土佛也。此約滅後
X22n0407_p0290c19║不值四依，不生實信，自謂永滅而生有餘，蒙佛開
X22n0407_p0290c20║權，即能決了。○三、就中下，明利鈍淨穢。
X22n0407_p0290c21║【疏】就中復有利鈍，指上為淨，指下為穢也。
X22n0407_p0290c22║【鈔】彼土利鈍，唯約大說。若在此二，已修中觀，生彼
X22n0407_p0290c23║則利，佛乃為說不次第法；若在此土，未修中觀，生
X22n0407_p0290c24║彼則鈍，佛乃為說次第法也。利根居上，故云指上。
X22n0407_p0291a01║指下例此。利根所見，同彼實報，故名為淨；鈍根所
X22n0407_p0291a02║見，相劣於上，故名為穢。以今利鈍，驗前體折，唯圓
X22n0407_p0291a03║名體。前三皆折，別向觀中，稍同圓體。○三、釋實報
X22n0407_p0291a04║三：初、約因果釋名。
X22n0407_p0291a05║【疏】實報無障礙者，行真實法，感得勝報，色心不相
X22n0407_p0291a06║妨，故言無障礙。純菩薩居，無有二乘。
X22n0407_p0291a07║【鈔】行真實道者，圓人從初，別人十向，能於諸法稱
X22n0407_p0291a08║實觀中也。中理今開，即感玅報，色心不二，毛剎相
X22n0407_p0291a09║容，純是法身菩薩所居，尚簡圓似，況七方便？收簡
X22n0407_p0291a10║語寬，宜善分別。○二、仁王下，依經論釋相。
X22n0407_p0291a11║【疏】仁王經云三賢十聖住果報，即是其義。釋論云：
X22n0407_p0291a12║菩薩勝玅五欲，能令迦葉起舞。華嚴云無量香雲
X22n0407_p0291a13║臺，即其土淨玅五塵。
X22n0407_p0291a14║【鈔】仁王借別而名圓位，三賢、十聖借別名也。住果
X22n0407_p0291a15║報者，名圓位也。三賢既與十聖同住果報，驗是實
X22n0407_p0291a16║報，不證中道，寧住實報？故知名別，其義屬圓。今取
X22n0407_p0291a17║果報證實報土。問：前明實報無有二乘，今那忽云
X22n0407_p0291a18║迦葉起舞？答：須知四土有橫有竪，仍知橫竪只在
X22n0407_p0291a19║一處。如同居土，趣爾一處，即是實報。若破無明，轉
X22n0407_p0291a20║身入者，斯是法身，同佛體用，稱實玅報，則六根
X22n0407_p0291a21║淨人亦莫能預，豈居二乘？此則一處竪論實報。若
X22n0407_p0291a22║未破無明，即身見者，此乃諸佛，乃大菩薩，為堪見
X22n0407_p0291a23║者，加之令見實報土也。蓋有機緣，雖未破惑，已修
X22n0407_p0291a24║中觀，如華嚴會及諸座席雜類之機，感見身土難
X22n0407_p0291b01║思者是。今引論文，乃方等中為彈斥故，示實報土
X22n0407_p0291b02║勝玅五塵，令迦葉等頓忘少欲，起動舞戲，欲令聲
X22n0407_p0291b03║聞知大法玅，生欣慕心，鄙棄小道。此等皆是一處
X22n0407_p0291b04║橫論實報土相，故八部、二乘機熟皆見也。今以劣
X22n0407_p0291b05║喻顯於勝土，如其鬼趣居人境界，有人捨報墮彼
X22n0407_p0291b06║趣者，即同彼類，非他人共。有人即身能見彼趣，不
X22n0407_p0291b07║妨他人同見其相。墮譬竪入實報土者，見譬橫論
X22n0407_p0291b08║實報土也。實報既爾，方便、寂光橫論同處亦復如
X22n0407_p0291b09║是。於同居處論三土橫竪，於方便處論二土橫竪，
X22n0407_p0291b10║於實報處論一土橫竪，至寂光處無橫無竪，當處
X22n0407_p0291b11║亦無。問：論云：迦葉對於菩薩勝玅五欲，生愛之甚，
X22n0407_p0291b12║不安起舞。至法華中，迦葉敘昔聞菩薩法，遊戲神
X22n0407_p0291b13║通，不生一念好樂之心。二事皆是菩薩之法，因何
X22n0407_p0291b14║愛惡頓爾相乖？答：應知二心俱是別惑，愛於玅欲
X22n0407_p0291b15║即同體思，惡於度生即界外塵沙，如不肖子但愛
X22n0407_p0291b16║富貴而怠修學。例淨名中斥身子云：結習未盡，華
X22n0407_p0291b17║則著身，畏生死故，五欲得便。既畏生死，乃指塵沙
X22n0407_p0291b18║為結習耳。又引華嚴無量香雲，即前所明同居橫
X22n0407_p0291b19║示實報之相。○三、就中下，明漸頓淨穢。
X22n0407_p0291b20║【疏】就中更論次第，頓悟上下淨穢等也。
X22n0407_p0291b21║【鈔】四、釋寂光三：初、尅體立名。
X22n0407_p0291b22║【疏】常寂光者，常即法身，寂即解脫，光即般若，是三
X22n0407_p0291b23║點不縱橫，並別名秘密藏。
X22n0407_p0291b24║【鈔】前三在事，故從居人修斷因果而立土名。此土
X22n0407_p0291c01║屬理，故從本體三德為名。問：分證寂光，三障未盡，
X22n0407_p0291c02║何得一向就理立名？答：障未盡邊，自屬實報。今就
X22n0407_p0291c03║因果分忘之處，名為中下常寂光土。○二、諸佛下，
X22n0407_p0291c04║約能居示相。
X22n0407_p0291c05║【疏】諸佛如來所遊居處，真常究竟，極為淨土。
X22n0407_p0291c06║【鈔】金光明云：如來遊於無量甚深法性諸佛行處，
X22n0407_p0291c07║過諸菩薩所行清淨。無量即寂，甚深即光，法性即
X22n0407_p0291c08║常。又普賢觀云：釋迦牟尼名毗盧遮那，此佛住處
X22n0407_p0291c09║名常寂光。常波羅蜜所攝成處，我波羅蜜所安立
X22n0407_p0291c10║處，樂波羅蜜離身心相處，淨波羅蜜滅有相處。故
X22n0407_p0291c11║知此土乃從四德究竟處立，以四彼岸顯於三德。
X22n0407_p0291c12║常、我即法身，樂即解脫，淨即般若。三德互具，一一
X22n0407_p0291c13║論三，故法身等各具四德。雖云三四，實非十二。學
X22n0407_p0291c14║者知之，如是方名不縱不橫秘密藏也。○三、分得
X22n0407_p0291c15║下，明分滿淨穢。
X22n0407_p0291c16║【疏】分得究竟上下淨穢耳。
X22n0407_p0291c17║【鈔】分得名穢，從證者論，常寂光名，從極理立。○三、
X22n0407_p0291c18║故以下，據義結示。
X22n0407_p0291c19║【疏】故以修心玅觀，能感淨土，為經宗也。
X22n0407_p0291c20║【鈔】釋題觀字，明圓三觀，至今明宗。初云：以心觀淨，
X22n0407_p0291c21║則佛土淨，為經宗致。次即廣明四土淨穢。今乃結
X22n0407_p0291c22║云：故以修心玅觀，能感淨土，為經宗也。若其不用
X22n0407_p0291c23║圓、玅三觀，感四淨土，則標、結文全為無用。釋題三
X22n0407_p0291c24║觀，為被何人？為何處用？若謂欲感實報、寂光二種
X22n0407_p0292a01║淨土，須圓三觀。若有餘淨，但修體空；若同居淨，只
X22n0407_p0292a02║用事行，不須三觀者，此義不然。偏空、體法種種事
X22n0407_p0292a03║行，雖是二種淨土之因，非是此經的示宗致。蓋以
X22n0407_p0292a04║此經本為韋提厭同居穢，求同居淨，故談玅觀，觀
X22n0407_p0292a05║彼依正。那得輙云感同居淨，不須三觀？三觀若成，
X22n0407_p0292a06║麤垢先落，非有餘淨，更生何處？豈有餘淨非玅觀
X22n0407_p0292a07║耶？須知正為生同居淨，故說三觀。良由觀玅能破
X22n0407_p0292a08║三惑，不獨感於同居淨土，隨其惑斷淺深之處，自
X22n0407_p0292a09║然感得有餘等三。如病須藥，本為身安，求得仙方
X22n0407_p0292a10║修合服之？不但身安，兼能輕骨。身安可喻生同居
X22n0407_p0292a11║淨，輕骨可喻感上三土，只是一藥，効乃深勝，如一
X22n0407_p0292a12║玅觀能淨四土。起信論說：初心修行大乘正信，懼
X22n0407_p0292a13║在此土不當值佛，信心退失，乃教求生極樂世界，
X22n0407_p0292a14║令觀彼佛真如法身，畢竟得生，住正定故。非圓三
X22n0407_p0292a15║觀，寧照法身？那謂極樂因唯事善？○四、論用。宗是
X22n0407_p0292a16║自行所修之法，用是利他所施之法。自行趣理，故
X22n0407_p0292a17║明玅觀；化他攝機，合通眾善。他宜玅觀，亦須教修；
X22n0407_p0292a18║自行助道，豈廢眾善？是故宗、用、法必齊等，但有自
X22n0407_p0292a19║行、化他之異耳。文二：初、標名略示。
X22n0407_p0292a20║【疏】次辯經用。用者，力用也。生善滅惡，為經力用。
X22n0407_p0292a21║【鈔】力方有用，故言力用。力用何為生善滅惡也？行
X22n0407_p0292a22║者應知體、宗、用三，別明三法，乃從一性起於二修。
X22n0407_p0292a23║體是法身，所顯性也；宗是般若，能顯智也；用是解
X22n0407_p0292a24║脫，所起力也。二雖修成，須知本具。一雖是性，全起
X22n0407_p0292b01║成修，故非縱橫不可思議。二德在性，全指惑業，即
X22n0407_p0292b02║是性具善惡二修。今體逆修，既全性具，當處融玅，
X22n0407_p0292b03║乃化他德，故以此二為經宗用。用徧一切，非無惡
X22n0407_p0292b04║用，以順性故，生善滅惡，故染惡用，稱性用之，最能
X22n0407_p0292b05║滅惡。○二、滅惡下，約義廣釋二：初、約善惡具明。
X22n0407_p0292b06║【疏】滅惡，故言力；生善，故言用；滅惡，故言功；生善，故
X22n0407_p0292b07║言德。此皆偏舉，具論必備也。
X22n0407_p0292b08║【鈔】既施力用，必成功德，是故一用而有四名。偏論
X22n0407_p0292b09║滅惡須施功力，偏論生善在於德用，斯是一往。若
X22n0407_p0292b10║二往說力用功德皆能滅惡，力用功德皆能生善，
X22n0407_p0292b11║須知滅惡極至阿鼻，生善理合至於玅覺，方是圓
X22n0407_p0292b12║經力用功德。○二、苦是下，就滅惡偏釋二：初、無惡
X22n0407_p0292b13║不除。
X22n0407_p0292b14║【疏】苦是惡果，貪恚癡是惡因，惡因不除，果不得謝。
X22n0407_p0292b15║【鈔】所言滅惡，須滅惡因，方除惡果。如果報、修因二
X22n0407_p0292b16║種行人，不除三毒眾苦之本，縱暫免苦，終非永謝。
X22n0407_p0292b17║今明化他修淨土觀，則令諸惡因果俱滅，惑縱未
X22n0407_p0292b18║斷，生彼不起，斷在不久，故能永滅惡因惡果。以要
X22n0407_p0292b19║言之，此經力用，滅五住因，除二死果。○二、是故下，
X22n0407_p0292b20║從重別顯。
X22n0407_p0292b21║【疏】是故此經能令五逆罪滅，往生淨土，即是此經
X22n0407_p0292b22║之大力用也。
X22n0407_p0292b23║【鈔】惡之重者，莫過五逆。五逆是業，從於上品煩惱
X22n0407_p0292b24║而起，招無間苦。此經大力，能滅此等極重三障，即
X22n0407_p0292c01║生淨土。若此三障性非三德，何能無間轉為極樂？
X22n0407_p0292c02║從極鈍根，且論十念生最下品；若從利根，非不能
X22n0407_p0292c03║生上之八品，以其五逆體是寂光，故可於此淨四
X22n0407_p0292c04║佛土。○五、判教相。教是聖人被下之言，相是相狀，
X22n0407_p0292c05║覽而可別。上之四義，皆是言教，謂詮名教、詮體、詮
X22n0407_p0292c06║宗、詮用之教。若以其相而分別之，則令覽者觀之
X22n0407_p0292c07║顯了，故約五時、二藏漸頓而示其相。文二：初、正判
X22n0407_p0292c08║所說教三：初、約五時判二：初、明教部。
X22n0407_p0292c09║【疏】教相者，此是大乘方等教攝。
X22n0407_p0292c10║【鈔】於大、小乘，此屬大乘。經中亦有頻婆證小，然非
X22n0407_p0292c11║此教正所被機。今從正為韋提希等宣淨土觀，尚
X22n0407_p0292c12║非通、別，豈是小乘？於五時中，是其第三方等時也。
X22n0407_p0292c13║○二、赴機下，明廣略。
X22n0407_p0292c14║【疏】赴機適化，廣略不同。大本二卷，晉永嘉年中竺
X22n0407_p0292c15║法護譯。此本是宋元嘉時畺良耶舍於楊州譯，兩
X22n0407_p0292c16║經皆在王舍城說。復有小本名阿彌陀，在舍衛國
X22n0407_p0292c17║說。阿彌陀無量壽，彼此方言。
X22n0407_p0292c18║【鈔】且辯文相，未論定散。○二約二藏判。
X22n0407_p0292c19║【疏】二、藏明義，菩薩藏收。
X22n0407_p0292c20║【鈔】約人判法，此屬菩薩。阿含等經，雖說三乘，從多
X22n0407_p0292c21║從正，屬聲聞藏；大乘諸部，雖有二乘，非部正意，是
X22n0407_p0292c22║故判藏歸菩薩也。○三約漸頓。
X22n0407_p0292c23║【疏】漸頓悟入，此即頓教。正為韋提希及諸侍女，並
X22n0407_p0292c24║是凡夫，未證小果，故知是頓，不從漸入。
X22n0407_p0293a01║【鈔】若約化儀論漸、頓者，華嚴屬頓，三時皆漸，經在
X22n0407_p0293a02║方等，非化儀頓。今經頓者，乃於化法以圓為頓，故
X22n0407_p0293a03║就韋提即身得忍，判教為頓。且無生忍位，別在初
X22n0407_p0293a04║地，圓在初住。別教凡夫經無數劫方至此位，唯有
X22n0407_p0293a05║圓教即生可入。若將結益，判教偏、圓，最為明顯。是
X22n0407_p0293a06║故今文就其當機證位定之，是頓非漸。○二、題稱
X22n0407_p0293a07║下，傍簡能說人。
X22n0407_p0293a08║【疏】題稱佛說，簡異四人弟子、諸仙、諸天、化人等說
X22n0407_p0293a09║也。
X22n0407_p0293a10║【鈔】若四人說，如來印之，亦得稱經。今經始末皆出
X22n0407_p0293a11║金口，故稱佛說。
X22n0407_p0293a12║
X22n0407_p0293a13║佛說觀無量壽佛經疏玅宗鈔會本卷第二