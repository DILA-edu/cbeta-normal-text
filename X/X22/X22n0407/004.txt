X22n0407_p0307a01║
X22n0407_p0307a02║
X22n0407_p0307a03║
X22n0407_p0307a04║佛說觀無量壽佛經疏玅宗鈔會本卷第四
X22n0407_p0307a05║日東　沙門　實觀　分會
X22n0407_p0307a06║【鈔】四、樹觀二：初、分科。
X22n0407_p0307a07║【疏】第四、樹觀，文三：初明結前生後；次「觀寶樹」下，正
X22n0407_p0307a08║明觀行；「是為」下，結。正觀中有五：一、明樹體；二、明莊
X22n0407_p0307a09║嚴相；三、明生法；四、「有大光明」下，現佛國土；五、「見樹
X22n0407_p0307a10║莖葉」下，結觀也。
X22n0407_p0307a11║【鈔】二、隨釋三：初、結前生後。
X22n0407_p0307a12║佛告阿難及韋提希：「地想成已，次觀寶樹。」
X22n0407_p0307a13║【鈔】二、正明觀行。問：日觀、水觀，皆先立境。地、樹等觀，
X22n0407_p0307a14║何不云耶？答：別論水、日有曾見相，可指為境。地、樹
X22n0407_p0307a15║已下，非曾覩對，將何為境？若通論者，皆得有境。何
X22n0407_p0307a16║者？諸觀皆用教所示相，憶持在心，為所緣境。仍了
X22n0407_p0307a17║能觀本具此法，託境想成，令性具法發明心目。是
X22n0407_p0307a18║故心觀及所發相，一一皆三。故知通論皆得有境。
X22n0407_p0307a19║此文為五。
X22n0407_p0307a20║「觀寶樹者，一一觀之作七重行樹想，一一樹高八千
X22n0407_p0307a21║由旬，其諸寶樹七寶華葉無不具足。」
X22n0407_p0307a22║【鈔】初、「觀寶」下，樹體者，下之莊嚴及生法等，皆是能
X22n0407_p0307a23║依。今一一樹八千由旬，即所依體。○二、「一一」下，莊
X22n0407_p0307a24║嚴相。
X22n0407_p0307b01║「一一華葉作異寶色，瑠璃色中出金色光，玻瓈色中
X22n0407_p0307b02║出紅色光，碼碯色中出硨磲光，硨磲色中出綠真珠
X22n0407_p0307b03║光，珊瑚、琥珀、一切眾寶以為映飾。玅真珠網彌覆樹
X22n0407_p0307b04║上，一一樹上有七重網，一一網間有五百億玅華宮
X22n0407_p0307b05║殿，如梵王宮。」
X22n0407_p0307b06║【鈔】瑠璃，具云吠瑠璃耶，此云不遠。謂西域有山，去
X22n0407_p0307b07║波羅奈城不遠，此寶出彼，故以名之。頗黎，正云窣
X22n0407_p0307b08║坡致迦，其狀少似此方水精，然有赤、白者。○三、「諸
X22n0407_p0307b09║天」下，明生法。生即眾生，諸天童子也。以生對諸莊
X22n0407_p0307b10║嚴之事，皆稱為法。
X22n0407_p0307b11║「諸天童子自然在中，一一童子五百億釋迦毗楞迦
X22n0407_p0307b12║摩尼以為瓔珞，其摩尼光照百由旬，猶如和合百億
X22n0407_p0307b13║日月，不可具名，眾寶間錯，色中上者。此諸寶樹行行
X22n0407_p0307b14║相當，葉葉相次，於眾葉間生諸玅華，華上自然有七
X22n0407_p0307b15║寶果，一一樹葉縱廣正等二十五由旬，其葉千色，有
X22n0407_p0307b16║百種畫，如天瓔珞。有眾玅華作閻浮檀金色，如旋火
X22n0407_p0307b17║輪，宛轉葉間，涌生諸果，如帝釋缾。」
X22n0407_p0307b18║【鈔】釋迦毗楞伽，此云能勝摩尼，正云末尼。此翻離
X22n0407_p0307b19║垢，言此寶光淨，不為垢穢所染。又翻增長，謂有此
X22n0407_p0307b20║寶處，必增其威德。舊云翻為如意、隨意，此皆義譯
X22n0407_p0307b21║也。色中上者，謂摩尼之光，間雜眾寶，色像殊玅，最
X22n0407_p0307b22║上無過也。閻浮檀金，閻浮，具云染部捺陀，此是西
X22n0407_p0307b23║域河名，近閻浮𭡠陀樹，其金出彼河中。此則河因
X22n0407_p0307b24║樹立稱，金由河得名。如帝釋缾者，帝釋，具云釋迦
X22n0407_p0307c01║因陀羅，此云能主，言其能為天主。言缾者，《釋論》第
X22n0407_p0307c02║十五云：「有人常供養天，其人貧窮，一心供養，滿十
X22n0407_p0307c03║二歲，求索富貴。天愍此人，自現其身而問之曰：『汝
X22n0407_p0307c04║求何等？』答：『我求富貴，欲令所願皆得。』天與一器，名
X22n0407_p0307c05║曰德缾，而語之言：『所須之物，從此缾出。』其人得已，
X22n0407_p0307c06║應意所欲，無所不得。」今以玅華涌生諸果，如彼天
X22n0407_p0307c07║缾出種種物，故以喻之。○四、「有大」下，現佛國。
X22n0407_p0307c08║「有大光明化成幢旛無量寶蓋，是寶蓋中映現三千
X22n0407_p0307c09║大千世界一切佛事，十方佛國亦於中現。見此樹已，
X22n0407_p0307c10║亦當次第一一觀之。」
X22n0407_p0307c11║【鈔】非獨現一大千十方佛剎，亦於中現。樹觀若發，
X22n0407_p0307c12║轉觀佛土，亦應不難。○五、「觀見」下，結觀。
X22n0407_p0307c13║觀見樹莖，枝葉華果，皆令分明。
X22n0407_p0307c14║【鈔】雖因光蓋見十方土，然從樹起，故須結末而歸
X22n0407_p0307c15║其本。○三、「是為」下，結。
X22n0407_p0307c16║「是為樹想，名第四觀。」
X22n0407_p0307c17║【鈔】此乃結樹，當第四觀。○五、池觀二：初、疏科。
X22n0407_p0307c18║【疏】第五、池觀中有五：一、明池體，二、明池相，三、明隨
X22n0407_p0307c19║心適意，四、明利益。第五、結觀。
X22n0407_p0307c20║【鈔】二、釋經五：初、明池體。
X22n0407_p0307c21║「次當想水。欲想水者，極樂國土有八池水。」
X22n0407_p0307c22║【鈔】體義同樹。○二、「一一」下，明池相。
X22n0407_p0307c23║「一一池水七寶所成，其寶柔輭，從如意珠王生，分為
X22n0407_p0307c24║十四支。一一支作七寶玅色，黃金為渠，渠下皆以雜
X22n0407_p0308a01║色金剛以為底沙。一一水中有六十億七寶蓮華，一
X22n0407_p0308a02║一蓮華團圓正等十二由旬。」
X22n0407_p0308a03║【鈔】支派、金渠、底沙、蓮華，皆是八池奇玅之相。○三、
X22n0407_p0308a04║「其摩」下，明隨心。
X22n0407_p0308a05║「其摩尼水，流注華間，尋樹上下。」
X22n0407_p0308a06║【疏】摩尼者，如意珠也。
X22n0407_p0308a07║【鈔】論其寶水，稱適人情，自然上樹，然後流下。故《上
X22n0407_p0308a08║生經》明兜率宮有水游梁棟間，與此同也。○四、「其
X22n0407_p0308a09║聲」下，明利益。即水聲說法，增人觀慧也。
X22n0407_p0308a10║「其聲微玅，演說苦、空、無常、無我諸波羅蜜，復有讚歎
X22n0407_p0308a11║諸佛相好者。如意珠王涌出金色微玅光明，其光化
X22n0407_p0308a12║為百寶色鳥，和鳴哀雅，常讚念佛、念法、念僧。」
X22n0407_p0308a13║【鈔】苦、空等是說小，諸度相好是說大。又讚念佛、法、
X22n0407_p0308a14║僧，則令人深觀三寶也。說法既分大小，驗此三寶，
X22n0407_p0308a15║亦讚別體、同體之殊。《涅槃經》中，瑠璃光菩薩欲來
X22n0407_p0308a16║此土，先放光明，非青現青。文殊言：「此光明者，即是
X22n0407_p0308a17║智慧。」大師引此立有分別色，若心若色，唯是一色。
X22n0407_p0308a18║今水聲說法，光明化鳥，豈不彰於有分別色，色能
X22n0407_p0308a19║造心，色具於心，唯是一色耶？須知萬法唯心，尚兼
X22n0407_p0308a20║權教。他師皆說一切唯色，俱在圓宗，獨從吾祖，以
X22n0407_p0308a21║變義兼別，具唯屬圓故。○五、「是為」下，結觀。
X22n0407_p0308a22║「是為八功德水想，名第五觀。」
X22n0407_p0308a23║【疏】八功德者，輕、清、冷、輭、美、不臭，飲時調適，飲已無
X22n0407_p0308a24║患。清是色入，不臭香入，輕、冷、輭是觸入，美是味入，
X22n0407_p0308b01║調適無患是法入。
X22n0407_p0308b02║【鈔】疏釋八德而對五入，并前說法，即聲入也。雖成
X22n0407_p0308b03║六入，無非玅境，故令行者速證無生。○六、總觀二：
X22n0407_p0308b04║初、疏科。
X22n0407_p0308b05║【疏】第六、總觀中，有四：「眾寶國土」下，明總觀：初、寶樓；
X22n0407_p0308b06║二、樹；三、地；四、池。觀樓中，初正觀樓；次觀上及虗空
X22n0407_p0308b07║中諸音樂聲，結成觀想，名為麤見；從「是為」下，二、結；
X22n0407_p0308b08║從「若見」下，第三、利益；「作是觀」下，第四、顯觀邪正。
X22n0407_p0308b09║【鈔】二、經文四：初、明總觀二：初、觀寶樓二：初、「眾寶」下，
X22n0407_p0308b10║正明觀樓。
X22n0407_p0308b11║「眾寶國土一一界上，有五百億寶樓。」
X22n0407_p0308b12║【鈔】二、「其樓」下，二處樂聲，即樓中天作及空裏自鳴。
X22n0407_p0308b13║此樂音中，皆詮三寶微玅觀門。
X22n0407_p0308b14║「其樓閣中有無量諸天作天妓樂，又有樂器懸處虗
X22n0407_p0308b15║空，如天寶幢不鼓自鳴，此眾音中皆說念佛、念法、念
X22n0407_p0308b16║比丘僧。」
X22n0407_p0308b17║【鈔】二、「此想」下，結成總觀。
X22n0407_p0308b18║「此想成已，名為麤見極樂世界寶樹、寶地、寶池。」
X22n0407_p0308b19║【鈔】最初繫念，且寄此土落日及冰以為方便。次觀
X22n0407_p0308b20║彼國地、樹、池、樓。應知此四得後後者，必得前前，故
X22n0407_p0308b21║樓觀成，四事都現，是故至此得總觀名。雖云總見，
X22n0407_p0308b22║若望後觀，此猶約略，故曰麤見。○二、「是為」下，結。
X22n0407_p0308b23║「是為總觀想，名第六觀。」
X22n0407_p0308b24║【鈔】三、「若見」下，明利益。
X22n0407_p0308c01║「若見此者，除無量億劫極重惡業，命終之後必生彼
X22n0407_p0308c02║國。」
X22n0407_p0308c03║【鈔】除無量億劫極重惡業者，華座中云除五萬億
X22n0407_p0308c04║劫罪，前地觀除八十億劫。然其滅罪多少之數，皆
X22n0407_p0308c05║是佛智，如量言之，非是初心所能思議，但可信奉
X22n0407_p0308c06║而已。○四、「作是」下，顯觀邪正。
X22n0407_p0308c07║「作是觀者名為正觀，若他觀者名為邪觀。」
X22n0407_p0308c08║【鈔】二、七觀觀正報二：初分科。
X22n0407_p0308c09║【疏】第七、明佛身中有四：第一、「佛告」下，勅聽許說；第
X22n0407_p0308c10║二、從「說是語時」下，明佛現身相；第三、從「時韋提」下，
X22n0407_p0308c11║為未來請；第四、「佛告」下，酬請廣明佛身。
X22n0407_p0308c12║【鈔】二、隨釋四：初、勅聽許說。
X22n0407_p0308c13║佛告阿難及韋提希：「諦聽，諦聽！善思念之！吾當為汝
X22n0407_p0308c14║分別解說除苦惱法，汝等憶持，廣為大眾分別解說。」
X22n0407_p0308c15║【鈔】二、「說是」下，佛現身相。
X22n0407_p0308c16║說是語時，無量壽佛住立空中，觀世音、大勢至是二
X22n0407_p0308c17║大士侍立左右，光明熾盛不可具見，百千閻浮檀金
X22n0407_p0308c18║色不得為比。
X22n0407_p0308c19║【鈔】三、「時韋」下，為未來請。
X22n0407_p0308c20║時韋提希見無量壽佛已，接足作禮，白佛言：「世尊！我
X22n0407_p0308c21║今因佛力故，得見無量壽佛及二菩薩，未來眾生當
X22n0407_p0308c22║云何觀無量壽佛及二菩薩？」
X22n0407_p0308c23║【鈔】四、「第一」下，酬請廣明二：初、別從酬請列五。
X22n0407_p0308c24║【疏】五種觀門第一、觀華座，第二、觀像，第三、觀佛身，第四、觀觀
X22n0407_p0309a01║音，第五、觀勢至。
X22n0407_p0309a02║【鈔】韋提因覩三聖，乃為未來請三聖觀。如來酬請，
X22n0407_p0309a03║須示五門。何者？既欲觀佛，佛必坐座，故先觀座。又
X22n0407_p0309a04║真佛難觀，要須想像，使心流利，是故答三。陳茲五
X22n0407_p0309a05║觀，而獨標佛者，以主包徒也。○二、「初華」下，通就所
X22n0407_p0309a06║觀釋七，具論正報，須依前科照於七境。文七：初、第
X22n0407_p0309a07║七華座觀二：初、疏科。
X22n0407_p0309a08║【疏】初、華座中有五：一、明成座法用，并辯其相；二、「一
X22n0407_p0309a09║一金色」下，明能隨機利物；三、「是為華想」下，結觀；四、
X22n0407_p0309a10║「阿難！如此華」下，明由願力所成；五、「若欲念彼佛」下，
X22n0407_p0309a11║明觀未來有利益。
X22n0407_p0309a12║【鈔】二、經文五：初、成座法用及辯相子科，分二：初、「佛
X22n0407_p0309a13║告」下，明法用，謂觀法之用也。以由理具，方有事用，
X22n0407_p0309a14║能想之心，何法不具？依聖言境，就性而觀，華座莊
X22n0407_p0309a15║嚴，不現而現。
X22n0407_p0309a16║佛告韋提希：「欲觀彼佛者，當起想念，於七寶地上作
X22n0407_p0309a17║蓮華想。」
X22n0407_p0309a18║【鈔】二、「令其」下，辯相，即法用所成華座眾相也。文四：
X22n0407_p0309a19║初、華色數量。
X22n0407_p0309a20║「令其蓮華一一葉上作百寶色，有八萬四千脉猶如
X22n0407_p0309a21║天畫，脉有八萬四千光，了了分明皆令得見。華葉小
X22n0407_p0309a22║者縱廣二百五十由旬，如是蓮華具有八萬四千葉。」
X22n0407_p0309a23║【鈔】二、「一一」下，葉間珠光。
X22n0407_p0309a24║「一一葉間有百億摩尼珠王以為映飾，一一摩尼珠
X22n0407_p0309b01║放千光明，其光如蓋，七寶合成，徧覆地上。」
X22n0407_p0309b02║【鈔】三、「釋迦」下，華臺寶網。
X22n0407_p0309b03║「釋迦毗楞伽寶，以為其臺。此蓮華臺，八萬金剛甄叔
X22n0407_p0309b04║迦寶，梵摩尼寶，玅真珠網，以為校飾。」
X22n0407_p0309b05║【鈔】甄叔迦者，此云赤色。西域有甄叔迦樹，其華赤
X22n0407_p0309b06║色，形大如手。此寶色似此華，因以名焉。○四、「於其」
X22n0407_p0309b07║下，寶幢莊嚴。
X22n0407_p0309b08║「於其臺上自然而有四柱寶幢，一一寶幢如百千萬
X22n0407_p0309b09║億須彌山，幢上寶幔如夜摩天宮。復有五百億微玅
X22n0407_p0309b10║寶珠以為映飾，一一寶珠有八萬四千光，一一光作
X22n0407_p0309b11║八萬四千異種金色。」
X22n0407_p0309b12║【鈔】須彌山者，此云玅高，亦曰安明。夜摩天者，具云
X22n0407_p0309b13║須夜摩，此云善時。以彼天光明，無晝夜之別，故曰
X22n0407_p0309b14║善時。應知能觀三觀轉深，所發勝相漸大。如前寶
X22n0407_p0309b15║樹，止高八千由旬；今之華座，臺上寶幢，自如萬億
X22n0407_p0309b16║須彌。驗其座體，極為高大，故知玅境隨觀增明矣。
X22n0407_p0309b17║○二、「一一金色」下，明能隨機利物。
X22n0407_p0309b18║「一一金色徧其寶土，處處變化各作異相，或為金剛
X22n0407_p0309b19║臺、或作真珠網、或作雜華雲，於十方面隨意變現施
X22n0407_p0309b20║作佛事。」
X22n0407_p0309b21║【鈔】座觀若成，十方佛事，隨觀皆覩。○三、「是為」下，結
X22n0407_p0309b22║觀。
X22n0407_p0309b23║「是為華座想，名第七觀。」
X22n0407_p0309b24║【鈔】四、「佛告」下，明由願力成。
X22n0407_p0309c01║佛告阿難：「如此玅華，是本法藏比丘願力所成。」
X22n0407_p0309c02║【鈔】彼佛因中作菩薩比丘，名為法藏，於世自在王
X22n0407_p0309c03║佛所，發四十八願：取此淨土，攝諸眾生。今願力成，
X22n0407_p0309c04║故令所依華座若此。○五、「若欲」下，明未來利益。
X22n0407_p0309c05║「若欲念彼佛者，當先作此華座想。作此想時，不得雜
X22n0407_p0309c06║觀，皆應一一觀之，一一葉、一一珠、一一光、一一臺、一
X22n0407_p0309c07║一幢，皆令分明，如於鏡中自見面像。此想成者，滅除
X22n0407_p0309c08║五萬億劫生死之罪，必定當生極樂世界。作是觀者，
X22n0407_p0309c09║名為正觀；若他觀者，名為邪觀。」
X22n0407_p0309c10║【鈔】二、第八佛菩薩像觀二：初分科。
X22n0407_p0309c11║【疏】第八、明像想中，有三：初、汎明諸佛法身自在，從
X22n0407_p0309c12║心想生；二、「是故應當」下，偏觀彼彌陀，并示觀行；三、
X22n0407_p0309c13║「作是觀者」下，明修觀獲利也。
X22n0407_p0309c14║【鈔】二、「法界」下，隨釋三：初、汎明諸佛法身從心想生。
X22n0407_p0309c15║欲想佛身，須知觀體。體是本覺，起成能觀。依體立
X22n0407_p0309c16║宗，斯之謂矣。須知本覺乃是諸佛法界之身，以諸
X22n0407_p0309c17║如來無別所證，全證眾生本性故也。若始覺有功，
X22n0407_p0309c18║本覺乃顯，故云法身從心想生。又復彌陀與一切
X22n0407_p0309c19║佛一身一智，應用亦然。彌陀身顯，即諸佛身；諸佛
X22n0407_p0309c20║相明，即彌陀體。是故汎明生諸佛身，以為觀察彌
X22n0407_p0309c21║陀觀體。
X22n0407_p0309c22║佛告阿難及韋提希：「見此事已，次當想佛。所以者何？
X22n0407_p0309c23║諸佛如來是法界身，入一切眾生心想中，是故汝等
X22n0407_p0309c24║心想佛時，是心即是三十二相、八十隨形好，是心作
X22n0407_p0310a01║佛，是心是佛，諸佛正徧知海從心想生。」
X22n0407_p0310a02║【鈔】疏約三義釋此經文，初釋初八句二：初、約感應
X22n0407_p0310a03║道交釋二：初、明佛入生心。
X22n0407_p0310a04║【疏】法界身者，報佛法性身也。眾生心淨，法身自在，
X22n0407_p0310a05║故言入眾生心想中，如似白日昇天，影現百川。
X22n0407_p0310a06║【鈔】報佛法性身者，滿足始覺，名為報佛；究顯本覺，
X22n0407_p0310a07║名法性身。始本既冥，能起應用，然須能感，應方現
X22n0407_p0310a08║前。今論三觀，淨心念佛，方名能感，故云眾生心淨，
X22n0407_p0310a09║法身自在。此二道交，是為入義。復以白日升天，喻
X22n0407_p0310a10║始似本；影現百川，喻應入淨想。○二、「即是」下，相隨
X22n0407_p0310a11║物現。
X22n0407_p0310a12║【疏】即是三十二相、八十種好，明佛身自在；能隨物
X22n0407_p0310a13║現前，明佛菩薩。此顯能隨也。
X22n0407_p0310a14║【鈔】三十等者，牒經「是故汝等」已下文也。「明佛」下，釋
X22n0407_p0310a15║義。由法報冥故，應用自在，有淨心感，悉能示現。前
X22n0407_p0310a16║明佛菩薩者，即指諸佛是法界身之文也。而言菩
X22n0407_p0310a17║薩者，以法界身通分證故，故兼菩薩。意明前雖顯
X22n0407_p0310a18║示法身入心，未明隨觀現身之相；今明觀佛相好，
X22n0407_p0310a19║佛以相好隨心觀現，故云此顯能隨也。○二、「又法」
X22n0407_p0310a20║下，約解入相應釋。
X22n0407_p0310a21║【疏】又法界身是佛身，無所不徧，法界為體。入一切
X22n0407_p0310a22║眾生心想中者，得此觀佛三昧，解入相應，故言入
X22n0407_p0310a23║心想中也。
X22n0407_p0310a24║【鈔】前明感應道交，恐謂佛體異眾生體，感召方入。
X22n0407_p0310b01║今祛此見，故云佛身無所不徧。既法界無外，豈少
X22n0407_p0310b02║異眾生？若爾，佛體本徧，全是眾生色心依正，何故
X22n0407_p0310b03║經云入眾生心？然雖全是，而眾生迷背，是故佛體
X22n0407_p0310b04║成出離義。今得觀解契合佛體，是故佛體入觀解
X22n0407_p0310b05║心，故得名曰解入相應。斯乃始觀解於本覺，是故
X22n0407_p0310b06║本覺入於始覺。問：解入相應，釋之方的，此義即足，
X22n0407_p0310b07║何須前約感應釋耶？答：今之心觀，非直於陰觀本
X22n0407_p0310b08║性佛，乃託他佛顯乎本性。故先明應佛入我想心，
X22n0407_p0310b09║次明佛身全是本覺。故應佛顯知本性，明託外義
X22n0407_p0310b10║成，唯心觀立。二釋相假，是今觀門，故感應釋闕之
X22n0407_p0310b11║不可。○二、「是心」下，釋中二句二：初、作是別明二：初、
X22n0407_p0310b12║約能感能成釋作。
X22n0407_p0310b13║【疏】是心作佛者，佛本是無，心淨故有，亦因此三昧
X22n0407_p0310b14║心，終成作佛也。
X22n0407_p0310b15║【鈔】作有二義：一、淨心能感他方應佛，故名是心作
X22n0407_p0310b16║佛。言佛本是無者，法身玅絕，無有色相迭相見故。
X22n0407_p0310b17║心淨故有者，眾生淨心，依於業識，熏佛法身，故見
X22n0407_p0310b18║勝應玅色相也。二、三昧能成己之果佛，故云亦因
X22n0407_p0310b19║等也。復名是心作佛，初作他佛，次作己佛。○二、「是
X22n0407_p0310b20║心是」下，約即應即果釋是。
X22n0407_p0310b21║【疏】是心是佛者，向聞佛本是無，心淨故有，便謂條
X22n0407_p0310b22║然有異，故言即是心外無佛，亦無佛之因也。
X22n0407_p0310b23║【鈔】是亦二義：一、心即應佛，故名是心是佛。向聞等
X22n0407_p0310b24║者，佛體無相，心感故有，是則心、佛及以有、無，條然
X22n0407_p0310c01║永異。經泯此見，故言心是應佛，心外無佛。二、心即
X22n0407_p0310c02║果佛，故名是心是佛，即亦無佛之因一句也。既心
X22n0407_p0310c03║是果佛，故無能成三昧之因也。眾生心中已有如
X22n0407_p0310c04║來結加趺坐，豈待當來方成果佛？初、是應佛，二、是
X22n0407_p0310c05║果佛，此乃消釋經疏之文。若論作是之義者，即不
X22n0407_p0310c06║思議三觀也。何者？以明心作佛故，顯非性德自然
X22n0407_p0310c07║有佛；以明心是佛故，顯非修德因緣成佛。應知外
X22n0407_p0310c08║道諸句、三教四門所有思議，不出因緣及自然性。
X22n0407_p0310c09║故《佛頂經》明乎七大，皆如來藏循業發現，一一結
X22n0407_p0310c10║云：「世間無知，惑為因緣及自然性，皆是識心分別
X22n0407_p0310c11║計度，但有言說，都無實義。」彼云：世間該於九界。今
X22n0407_p0310c12║於一念玅觀作是，能泯性過。即是而作，故全性成
X22n0407_p0310c13║修，則泯一切自然之性；即作而是，故全修即性，則
X22n0407_p0310c14║泯一切因緣之性。若其然者，何思不絕？何議不忘？
X22n0407_p0310c15║既以作是絕乎思議，復以作是顯於三觀。以若破
X22n0407_p0310c16║若立，皆名為作，空、假二觀也；不破不立，名之為是，
X22n0407_p0310c17║中道觀也。全是而作，則三諦俱破，三諦俱立，名一
X22n0407_p0310c18║空一切空，名一假一切假也；全作而是，則於三諦
X22n0407_p0310c19║俱非破非立，名一中一切中也。即中之空、假名作，
X22n0407_p0310c20║既破三惑，能立三法，故感他佛三身圓應，能成我
X22n0407_p0310c21║心三身當果。即空、假之中名是。則全惑即智，全障
X22n0407_p0310c22║即德，故心是應佛，心是果佛。故知作是一心修者，
X22n0407_p0310c23║乃不思議三觀。十六觀之總體，一經之玅宗，文出
X22n0407_p0310c24║此中，義徧初後，是故行者當用此意修淨土因，不
X22n0407_p0311a01║可不知，故今略釋。○二、「始學」下，作是共釋二：初、約
X22n0407_p0311a02║始終釋。
X22n0407_p0311a03║【疏】始學名作，終成即是佛。
X22n0407_p0311a04║【鈔】若論六即，皆作皆是。今辯修證，作、是須分。始則
X22n0407_p0311a05║名字、觀行、相似三位，修而未證，故且名作；終則分
X22n0407_p0311a06║證究竟，任運真覺，得名為是。意存揀濫，故有此釋。
X22n0407_p0311a07║○二、「若當」下，約當現釋。
X22n0407_p0311a08║【疏】若當現分別諸佛法身與己同體，現觀佛時心
X22n0407_p0311a09║中現者，即是諸佛法身之體，名心是佛；望己當果，
X22n0407_p0311a10║由觀生彼，名心作佛也。
X22n0407_p0311a11║【鈔】以現釋是，以當釋作，為令即心見佛法體，以此
X22n0407_p0311a12║現因而證當果故。以心佛同體，名心是佛；觀生彼
X22n0407_p0311a13║果，名心作佛。意在即心念佛，及令慕果修因，故有
X22n0407_p0311a14║此釋。○三、「正徧」下，後二句。
X22n0407_p0311a15║【疏】正徧知海從心想生者，以心淨故，諸佛即現，故
X22n0407_p0311a16║云生也。亦因此觀佛三昧，出生作佛。
X22n0407_p0311a17║【鈔】三智融玅，名正徧知。無量甚深，故喻如海。斯乃
X22n0407_p0311a18║究竟圓明大覺，與我心體無二無別。今依頓教，即
X22n0407_p0311a19║三惑染修圓淨心，能生諸佛正徧知海，此約他佛
X22n0407_p0311a20║釋心生也。若依此心，能成當果，此約己佛釋心生
X22n0407_p0311a21║也。○二、「多陀」下，偏觀彌陀，并示觀法二：初、令偏觀。
X22n0407_p0311a22║「是故應當一心繫念諦觀彼佛、多陀阿伽度、阿羅訶、
X22n0407_p0311a23║三藐三佛陀。」
X22n0407_p0311a24║【疏】多陀阿伽度，或明十號、無量名號等。此中略舉
X22n0407_p0311b01║三號，即如來、應供、正徧知。天竺三名相近，阿羅訶
X22n0407_p0311b02║翻應供，阿羅漢翻無生，阿盧漢翻殺賊。
X22n0407_p0311b03║【鈔】經「是故應當」者，上已明示心感諸佛，心即諸佛。
X22n0407_p0311b04║以是義故，知可即心而觀彌陀。心尚能作諸佛，豈
X22n0407_p0311b05║不感於彌陀？心尚即是諸佛，豈不即是彌陀？應知
X22n0407_p0311b06║彌陀與一切佛不多不少，諸佛乃即一之多，彌陀
X22n0407_p0311b07║乃即多之一。一心繫念諦觀彼佛者，即一心三觀
X22n0407_p0311b08║也。但云諦觀，那云三觀？以所觀境列三號故，顯於
X22n0407_p0311b09║能觀，知是三觀。何者？多陀阿伽度，此云如來；阿羅
X22n0407_p0311b10║訶，此云應供；三藐三佛陀，此云正徧知。此之三號，
X22n0407_p0311b11║即召三德。今就所觀，義當三諦：正徧知即般若，真
X22n0407_p0311b12║諦也；應供即解脫，俗諦也；如來即法身，中諦也。以
X22n0407_p0311b13║三德為三諦，三一圓融，不一不異。此諦與觀，名別
X22n0407_p0311b14║體同，絕思絕議。此乃復見彌陀觀體，當以此觀觀
X22n0407_p0311b15║像觀真。疏釋三號，其文可見。問：像觀文中示心作
X22n0407_p0311b16║佛，示心是佛，復以三號顯於三諦。玅觀既立，可用
X22n0407_p0311b17║此法觀下諸境。其落日觀至華座觀，佛既未示三
X22n0407_p0311b18║觀之式，何得行人預用茲觀？答：佛對當機，示觀前
X22n0407_p0311b19║後，全由聖意，非凡所知。滅後之人，欲修觀行，所用
X22n0407_p0311b20║法則，須憑四依。大師釋題，能觀之觀，既論三觀，題
X22n0407_p0311b21║目是總，經文是別，豈不以總而貫於別？況云觀佛，
X22n0407_p0311b22║十六俱包。今依天台，修習教觀，不憑智者，更託何
X22n0407_p0311b23║人？如般舟三觀玅門，普賢六根悔法，皆於定內見
X22n0407_p0311b24║聖方宣，而大師教人預習精熟，方入道場，何不疑
X22n0407_p0311c01║之？那獨責此？且稟斯宗者，若聞若思，不離三觀，須
X22n0407_p0311c02║於動靜，用空假中，立一切行。若其然者，今何不用
X22n0407_p0311c03║空假中心，想乎日氷及地樹等種種相耶？如心想
X22n0407_p0311c04║日，以何力故，日想現前？《般舟經》云：「我所念即見心
X22n0407_p0311c05║作佛，心自見心，心者不知心，心有想則癡，心無想
X22n0407_p0311c06║則泥洹。」彼經初心，以佛相為境，故言心作佛等。今
X22n0407_p0311c07║之初心，既先觀日，豈不得云心作日，心自見心等
X22n0407_p0311c08║耶？《止觀》以彼經此文，示於中觀，中觀若立，三觀自
X22n0407_p0311c09║成。如此觀日，方依此疏修日觀也。況一切法，皆是
X22n0407_p0311c10║佛法，何得依報非佛法耶？○二、「想彼」下，示觀法子
X22n0407_p0311c11║科，分經為四：初、觀佛像二：初、正明像觀。
X22n0407_p0311c12║「想彼佛者，先當想像。閉目開目，見一寶像，如閻浮檀
X22n0407_p0311c13║金色，坐彼華上。」
X22n0407_p0311c14║【鈔】既是具足三號之像，理合於像照空、假、中。如見
X22n0407_p0311c15║此方泥木之像，尚須體達；性若虗空，三身宛然，四
X22n0407_p0311c16║德無減，觀中寶像豈可不然？若於像觀不達三諦，
X22n0407_p0311c17║次觀真佛，寧見三身？○二、「見像」下，因像見土。
X22n0407_p0311c18║「見像坐已，心眼得開，了了分明，見極樂國七寶莊嚴，
X22n0407_p0311c19║寶地、寶池、寶樹行列，諸天寶幔彌覆其上，眾寶羅網
X22n0407_p0311c20║滿虗空中。見如此事，極令明了，如觀掌中。」
X22n0407_p0311c21║【鈔】像觀既成，心眼開發，廣見依報地樹諸相，應知
X22n0407_p0311c22║樹等出過前樹無數倍也。何者？以今寶像必稱華
X22n0407_p0311c23║座，座像高勝，樹合覆之，皆由玅觀轉深，故使所觀
X22n0407_p0311c24║愈勝。○二、「見此」下，觀二菩薩。
X22n0407_p0312a01║「見此事已，復當更作一大蓮華在佛左邊，如前蓮華
X22n0407_p0312a02║等無有異。復作一大蓮華在佛右邊。想一觀世音菩
X22n0407_p0312a03║薩像坐左華座，亦作金色如前無異。想一大勢至菩
X22n0407_p0312a04║薩像坐右華座。」
X22n0407_p0312a05║【鈔】三聖設化，動靜必俱，一主二臣，非並非別，表乎
X22n0407_p0312a06║三法，三一玅融。真身既然，像合相似，觀二足佛，令
X22n0407_p0312a07║玅觀成三。○三、「此想」下，像放光二：初、明光照諸樹。
X22n0407_p0312a08║「此想成時，佛菩薩像皆放光明，其光金色照諸寶樹。」
X22n0407_p0312a09║【鈔】二、「一一」下，明樹皆三像。
X22n0407_p0312a10║「一一樹下亦有三蓮華，諸蓮華上各有一佛、二菩薩
X22n0407_p0312a11║像，徧滿彼國。」
X22n0407_p0312a12║【鈔】四、「此想」下，行者聞法二：初、明因定聞。
X22n0407_p0312a13║「此想成時，行者當聞水流光明及諸寶樹、鳧、鷹、鴛鴦
X22n0407_p0312a14║皆說玅法，入定、出定恒聞玅法。」
X22n0407_p0312a15║【鈔】二、「行者」下，明與經合。
X22n0407_p0312a16║「行者所聞，出定之時，憶持不捨，令與修多羅合。若不
X22n0407_p0312a17║合者，名為妄想；若與合者，名為麤想見極樂世界。是
X22n0407_p0312a18║為像想，名第八觀。」
X22n0407_p0312a19║【疏】令與修多羅合者，觀行之時，令與教法相應，故
X22n0407_p0312a20║言合也。又解：與十二部經教合，入定是修多羅，出
X22n0407_p0312a21║定之時，心與定合，故云與修多羅合也。
X22n0407_p0312a22║【鈔】此文疏有二釋：初、須定與教合；二、須散與定合。
X22n0407_p0312a23║初義者，謂出定、憶持定中聞法，須與經中所說符
X22n0407_p0312a24║契，故云令與教法相應。次意者，謂心雖出定，對彼
X22n0407_p0312b01║五塵，須息愛憎，淨乎身、口三業。若爾，雖不住定，亦
X22n0407_p0312b02║聞法音，故云出定、入定，常聞玅法。言與十二部經
X22n0407_p0312b03║教合者，以十二部總稱修多羅，同名為經，三藏分
X22n0407_p0312b04║之。經詮定學，律詮戒學，論詮慧學，故名經為定。與
X22n0407_p0312b05║修多羅合，是與定合。經若不合，名妄想者，若定不
X22n0407_p0312b06║合經，若散不合定，皆是發於魔事，全非像觀禪定，
X22n0407_p0312b07║故名妄想。若已合，名麤想見極樂界者，謂以經驗
X22n0407_p0312b08║定無差，出定與在定相似，得名麤想見彼國界。問：
X22n0407_p0312b09║見此玅事，那名麤想？答：以像望真，須分麤玅。此想
X22n0407_p0312b10║乃是佛觀方便，豈可全同真佛觀耶？○三、「作是」下，
X22n0407_p0312b11║明修觀利益。
X22n0407_p0312b12║「作是觀者，除無量億劫生死之罪，於現身中得念佛
X22n0407_p0312b13║三昧。」
X22n0407_p0312b14║【鈔】像想若成，真觀可獲，故於現身得念佛三昧。○
X22n0407_p0312b15║三、第九佛身觀二：初、分科。
X22n0407_p0312b16║【疏】第九、觀佛真法身中有五：一、明結上；第二、「次當
X22n0407_p0312b17║更觀」下，正觀佛身；第三、從「作是觀」下，正明觀於佛
X22n0407_p0312b18║心；第四、從「作此觀者，捨身他世」下，舉利勸修；第五、
X22n0407_p0312b19║從「作是觀者」下，顯觀邪正。
X22n0407_p0312b20║【鈔】真法身者，前觀寶像，則似佛身；今對彼似，故名
X22n0407_p0312b21║為真。然此色相是實報身，應同居土，亦名尊特，亦
X22n0407_p0312b22║名勝應。而特名法身者，為成行人圓玅觀也。良以
X22n0407_p0312b23║報、應屬修，法身是性。若漸教說，別起報、應二修，莊
X22n0407_p0312b24║嚴法身一性；若頓教詮，報、應二修，全是性具法身
X22n0407_p0312c01║一性。舉體起修，故得全性成修，全修在性。三身融
X22n0407_p0312c02║玅，指一即三。問：既言指一即三，但名為應，自攝二
X22n0407_p0312c03║身，何故疏文立法身稱？答：若言報、應，恐濫別修，歸
X22n0407_p0312c04║於別教。今以報、應名為法身，即顯三身皆非修得。
X22n0407_p0312c05║故今家生身、應身、報身、法身，對藏、通、別、圓。行者應
X22n0407_p0312c06║知圓宗大體非唯報、應稱為法身，亦乃業惑名為
X22n0407_p0312c07║理毒，三觀十乘名性德，行慈悲與拔性德苦樂。今
X22n0407_p0312c08║之勝應稱為法身，顯示玅宗，其旨非淺。須祛滯想，
X22n0407_p0312c09║方見旨歸。○二、隨釋五：初、明結上。
X22n0407_p0312c10║佛告阿難及韋提希：「此想成已。」
X22n0407_p0312c11║【鈔】二、正觀佛身。既指報、應名為法身，即顯彌陀三
X22n0407_p0312c12║身具足。既為玅境，但是法身。行人心觀即空、假、中，
X22n0407_p0312c13║空、假是二修，中觀是一性，修性冥玅，三觀圓融。既
X22n0407_p0312c14║為能觀，但是般若。境觀相契，見尊特身，雖具三身，
X22n0407_p0312c15║但名解脫。此則以三照三，故發現三。合此三三，秪
X22n0407_p0312c16║是一三，三不定三，同在一念，一念無念，三三宛然，
X22n0407_p0312c17║如此方名修心玅觀。此觀能令四土皆淨。若不爾
X22n0407_p0312c18║者，非是頓教所詮玅觀，當以此觀觀彌陀身。子科
X22n0407_p0312c19║分經為三：初、總標略列。
X22n0407_p0312c20║「次當更觀，無量壽佛，身相光明。」
X22n0407_p0312c21║【鈔】二、正觀佛身相四：初、「阿難」下，觀身色。
X22n0407_p0312c22║「阿難當知，無量壽佛身如百千萬億夜摩天閻浮檀
X22n0407_p0312c23║金色。」
X22n0407_p0312c24║【鈔】二、「佛身」下，觀身量。
X22n0407_p0313a01║佛「身高六十萬億那由他恒河沙由旬，眉間白毫右
X22n0407_p0313a02║旋宛轉如五須彌山，佛眼如四大海水青白分明。」
X22n0407_p0313a03║【鈔】疏釋分二：初、略消經文。
X22n0407_p0313a04║【疏】觀身大小，高六十萬億那由他恒河沙由旬。毫
X22n0407_p0313a05║相如五須彌山，須彌山舉高三百三十六萬里，縱
X22n0407_p0313a06║廣亦爾；彼佛毫相，過此五倍。
X22n0407_p0313a07║【鈔】二、「眼如」下，商較分量二：初、以眼度身。
X22n0407_p0313a08║【疏】眼如四大海水，準眼量以度身，身量太長。世人
X22n0407_p0313a09║身長七尺者，眼長一寸餘。四大海水，一海八萬四
X22n0407_p0313a10║千由旬，四海合三十三萬六千由旬，身過其眼五
X22n0407_p0313a11║十六億倍，假令極多，無出萬倍，何緣佛身得長六
X22n0407_p0313a12║十萬億那由他恒河沙由旬？
X22n0407_p0313a13║【鈔】二、定經斥譯。
X22n0407_p0313a14║【疏】準眼定身，正六十萬億那由他由旬。言恒河沙
X22n0407_p0313a15║者，譯人謬耳。
X22n0407_p0313a16║【鈔】三、觀身光。然觀色量及相好光明，皆須用前是
X22n0407_p0313a17║心作佛、是心是佛而為觀法。以心作佛故，能觀所
X22n0407_p0313a18║觀，破立宛爾。破則三惑、三智皆蕩，立則三諦、三觀
X22n0407_p0313a19║皆成。非此破立，則非淨心作佛義也。以心是佛故，
X22n0407_p0313a20║忘能忘所，非破非立，作是一念，遮照同時，此則即
X22n0407_p0313a21║觀無觀。用無作行，修念佛定，此法乃是觀佛要術。
X22n0407_p0313a22║今若不用，宣示奚為？此術不施，勝相不發。觀光分
X22n0407_p0313a23║四：初、「身諸」下，毛孔光。
X22n0407_p0313a24║「身諸毛孔，演出光明，如須彌山。」
X22n0407_p0313b01║【鈔】二、「彼佛」下，觀圓光。
X22n0407_p0313b02║「彼佛圓光如百億三千大千世界。」
X22n0407_p0313b03║【鈔】三、「於圓」下，光中化佛。
X22n0407_p0313b04║「於圓光中，有百萬億那由他恒河沙化佛。」
X22n0407_p0313b05║【鈔】四、「一一」下，化佛侍者。
X22n0407_p0313b06║「一一化佛亦有眾多無數化菩薩以為侍者。」
X22n0407_p0313b07║【鈔】四、觀相好二：初、「無量」下，正示相好身。
X22n0407_p0313b08║「無量壽佛有八萬四千相，一一相中各有八萬四千
X22n0407_p0313b09║隨形好，一一好中復有八萬四千光明。」
X22n0407_p0313b10║【鈔】總相、別相，總好、別好，總光、別光，此三總、別，皆云
X22n0407_p0313b11║八萬四千者，即障顯德，故成此數。佛居凡地，具於
X22n0407_p0313b12║八萬四千塵勞，於此塵勞，皆見實相。理智既合，故
X22n0407_p0313b13║能示現相好光明，故節節云八萬四千。行人今觀，
X22n0407_p0313b14║知心即是，能於塵勞，皆即佛相。○二、「一一」下，光明
X22n0407_p0313b15║攝生。
X22n0407_p0313b16║「一一光明徧照十方世界，念佛眾生攝取不捨。」
X22n0407_p0313b17║【鈔】生佛體同，雖土廣生多，攝無一失。觀佛心處，還
X22n0407_p0313b18║釋此文須攝之意。○三、明觀成能見二：初、「其光」下，
X22n0407_p0313b19║見一佛。
X22n0407_p0313b20║「其光相好及與化佛不可具說，但當憶想令心眼見。」
X22n0407_p0313b21║【鈔】二、「見此」下，見諸佛。
X22n0407_p0313b22║「見此事者，即見十方一切諸佛，以見諸佛故，名念佛
X22n0407_p0313b23║三昧。」
X22n0407_p0313b24║【鈔】中觀見佛，佛體圓融，一即一切同尊特身，故觀
X22n0407_p0313c01║一佛能見諸佛。○三、正觀佛心。
X22n0407_p0313c02║「作是觀者，名觀一切佛身。以觀佛身故，亦見佛心。佛
X22n0407_p0313c03║心者，大慈悲是，以無緣慈攝諸眾生。」
X22n0407_p0313c04║【鈔】疏三：初、「眼見」下，因身見心。
X22n0407_p0313c05║【疏】眼見佛身，即見佛心；身由心起故，見身即見心；
X22n0407_p0313c06║由見身心想轉明故，得見佛心。
X22n0407_p0313c07║【鈔】疏有二釋：初、約如來由大悲心起勝應身，故令
X22n0407_p0313c08║行者觀身見心；由「見身」下，二、約行者觀想明故，得
X22n0407_p0313c09║見佛心。所以明者，由觀佛身。是故二意皆是由色
X22n0407_p0313c10║而見於心，以心無形，由色表故。以圓人所觀，色、心
X22n0407_p0313c11║不二，既見微玅色，豈隔大悲心？故《勝鬘》云：「如來色
X22n0407_p0313c12║無盡，智慧亦復然。」既三種慈體是三諦，今三觀明，
X22n0407_p0313c13║故三慈顯。以用果法為觀行故，故於位位見佛色、
X22n0407_p0313c14║心。○二、「佛心」下，正示心體。
X22n0407_p0313c15║【疏】佛心者，大慈悲心是。
X22n0407_p0313c16║【鈔】若匪無緣，慈悲不大。○三、「以無緣」下，引文廣釋
X22n0407_p0313c17║三：初、牒經引論以明文意。問：經文但云以無緣慈
X22n0407_p0313c18║攝諸眾生，疏中何故兼明生、法皆云無心？答：起三
X22n0407_p0313c19║慈者，由三觀智照三諦也。照真，即起法緣之慈；照
X22n0407_p0313c20║俗，即起眾生緣慈；照中，即起無緣之慈。此三諦慈，
X22n0407_p0313c21║淺不具深，深必具淺。故照真、俗，未必照中；若能照
X22n0407_p0313c22║中，必具真、俗。故次第生、法不即無緣。今無緣慈合
X22n0407_p0313c23║具生、法，豈但具二，亦乃俱深。故今生、法皆云無心。
X22n0407_p0313c24║故《涅槃》云：「慈若有、無、非有非無，如是之慈，非諸聲
X22n0407_p0314a01║聞、辟支佛等所能思議。」當知三慈其體本一，非三
X22n0407_p0314a02║非一，而三而一，如是方名佛心慈也。此自分三：初、
X22n0407_p0314a03║眾生緣慈。
X22n0407_p0314a04║【疏】以無緣慈普攝眾生。《釋論》云：「慈有三種：一、眾生
X22n0407_p0314a05║緣，無心攀緣一切眾生，而於眾生自然現益。」如《涅
X22n0407_p0314a06║槃經》「我實不往，慈善根力能令眾生見如斯事。」
X22n0407_p0314a07║【鈔】三無差別。今盡現前心與眾生，能所既絕，無我
X22n0407_p0314a08║心想緣他眾生，而一切眾生與我同體。十界因果
X22n0407_p0314a09║不離一心，而此一心是慈體故。十界苦集、四種道
X22n0407_p0314a10║滅，能於一時任運與拔，故云無心攀緣，自然現益。
X22n0407_p0314a11║如《涅槃》下〈梵行品〉文也。然彼經如來凡說八事：一、
X22n0407_p0314a12║伏醉象，二、降力士，三、化盧至，四、度女人，五、塗割瘡，
X22n0407_p0314a13║六、摩調達，七、救羣賊，八、醫釋女。一一皆結云：慈善
X22n0407_p0314a14║根力，見如是事。今文云我實不往者，即引第五塗
X22n0407_p0314a15║割瘡文。文現一處，意通諸緣。言割瘡者，經云：「波羅
X22n0407_p0314a16║奈城有優婆夷，名摩訶斯那達多，夏九十日，屈請
X22n0407_p0314a17║眾僧，奉施醫藥。有一比丘身嬰重病，良醫診之，當
X22n0407_p0314a18║須肉藥，若不得者，命將不全。是優婆夷尋自取刀，
X22n0407_p0314a19║割其股肉，切以為羮，施病比丘。服已病差，女人患
X22n0407_p0314a20║瘡苦惱，發聲稱佛。我在舍衛。聞其音聲，於是女人
X22n0407_p0314a21║起大悲心，是女尋見我持良藥塗其瘡上，還復如
X22n0407_p0314a22║本。善男子！我於爾時實不往至波羅奈城，持藥塗
X22n0407_p0314a23║彼。當知皆是慈善根力，令彼女人見如是事。」今云
X22n0407_p0314a24║我實不往者，正引此緣。不言女人而言眾生者，通
X22n0407_p0314b01║收十界眾生，不以文害意也，即俗諦慈也。《涅槃》云：
X22n0407_p0314b02║「慈之所緣，一切眾生，如緣父母、妻子、親屬。以是義
X22n0407_p0314b03║故，名眾生緣。」以緣十界同在一心，故非次第生緣
X22n0407_p0314b04║慈也。○二、法緣慈。
X22n0407_p0314b05║【疏】二、法緣者，無心觀法，而於諸法自然普照，如日
X22n0407_p0314b06║照物，無所分別。
X22n0407_p0314b07║【鈔】十界緣起是三諦法，不離一心，唯佛究盡。境相
X22n0407_p0314b08║既寂，能觀亦忘，是故得云無心觀法。而畢竟空智
X22n0407_p0314b09║照此三諦，不受一塵，此智自然照破眾生三諦惑
X22n0407_p0314b10║著，或為眾生說斯空慧，皆令得離有相之苦，證真
X22n0407_p0314b11║實樂。此即不思議真諦慈悲，名為法緣。故《涅槃》云：
X22n0407_p0314b12║「不見父母、妻子、親屬，見一切法皆從緣生，是名法
X22n0407_p0314b13║緣。」不見之言，須忘十界是佛法緣也。○三、無緣慈。
X22n0407_p0314b14║【疏】三者無緣。無心觀理，而於平等第一義中自然
X22n0407_p0314b15║安住，以無緣慈攝諸眾生，辯佛心相也。
X22n0407_p0314b16║【鈔】以佛性中成究竟智，有何別理為心所緣？故云
X22n0407_p0314b17║無心觀理。境智既泯，空有又忘，無住無依，絕思絕
X22n0407_p0314b18║議，此名安住第一義中。心既無緣，慈乃周徧入眾
X22n0407_p0314b19║生性，稱為內熏；或為現身說第一義，稱為外熏。以
X22n0407_p0314b20║此攝生，名無緣慈。○二、「念佛」下，却牒前經以對初
X22n0407_p0314b21║慈，即前正觀佛身光明攝生之文也。
X22n0407_p0314b22║【疏】念佛眾生攝取不捨者，若為佛慈悲所護，終得
X22n0407_p0314b23║離苦，永得安樂。《釋論》云：「譬如魚子，母若不念，子則
X22n0407_p0314b24║爛壞；眾生亦爾，佛若不念，善根則壞。」
X22n0407_p0314c01║【鈔】雖與無緣慈體不別，若約義辯，為門不同。是故
X22n0407_p0314c02║此慈念佛眾生，攝取不捨，終令離苦，永得安樂。此
X22n0407_p0314c03║從感應生佛相關，順於俗諦，名生緣慈。故舉魚母
X22n0407_p0314c04║念子不失，喻此慈相也。○三、「今明」下，正以無緣會
X22n0407_p0314c05║釋經意。
X22n0407_p0314c06║【疏】今明無緣慈者，諸佛所被，謂心不住有無，不依
X22n0407_p0314c07║三世，知緣不實。以眾生不知故，實相智慧令眾生
X22n0407_p0314c08║得之，是為無緣也。
X22n0407_p0314c09║【鈔】既與生緣為門有異，須辯慈相不同前二。故生、
X22n0407_p0314c10║法慈，約次第論，則兩二乘及偏菩薩有修證分。若
X22n0407_p0314c11║此無緣，唯圓唯極，今約極顯，故云諸佛所被。不住
X22n0407_p0314c12║有無者，正與生、法辯不同相。生緣玅有，法緣玅空。
X22n0407_p0314c13║今是玅中，故云無緣中必無緣故也。不依三世者，
X22n0407_p0314c14║此之慈悲非四相故。知緣不實者，了苦樂事，即性
X22n0407_p0314c15║德故。以眾生等者，此慈所被，令眾生發即境之智，
X22n0407_p0314c16║方乃名得實相智慧。得此智者，方終離苦，得於永
X22n0407_p0314c17║樂，故與前慈門異益等。若對法緣，亦以實慧，故一
X22n0407_p0314c18║切空。是故三慈益物不異。疏不云者，略也。○四、舉
X22n0407_p0314c19║利勸修子科，分三：初、正舉益勸。
X22n0407_p0314c20║「作此觀者，捨身他世生諸佛前得無生忍，是故智者
X22n0407_p0314c21║應當繫心諦觀無量壽佛。」
X22n0407_p0314c22║【鈔】得生極樂，則見十方一切諸佛，故云生諸佛前。
X22n0407_p0314c23║法身觀成，已入相似，是故至彼即證無生別圓地
X22n0407_p0314c24║住也。○疏釋分四：初、「捨身」下，牒釋。
X22n0407_p0315a01║【疏】捨身他世，生諸佛前，以修念佛三昧故，發見佛
X22n0407_p0315a02║願，生生常值。
X22n0407_p0315a03║【鈔】二、「如人」下，喻顯。
X22n0407_p0315a04║【疏】如人習巧，從少至長，所作遂玅。
X22n0407_p0315a05║【鈔】習巧如修觀。從少至長，喻觀有微著。所作遂玅，
X22n0407_p0315a06║喻生彼土，親見真法。然且分喻是心作佛，行者應
X22n0407_p0315a07║以是佛與作佛義一念圓照，方合今經由觀見佛。
X22n0407_p0315a08║○三、「以隨」下，結示。
X22n0407_p0315a09║【疏】以隨念佛三昧故，得生無量壽佛國。
X22n0407_p0315a10║【鈔】四、「故般」下，引證。
X22n0407_p0315a11║【疏】故《般舟經》云：「眾生問佛：何因緣得生此國？彌陀
X22n0407_p0315a12║佛答：以修念佛三昧，得生我國也。」
X22n0407_p0315a13║【鈔】二、的示觀法。
X22n0407_p0315a14║「觀無量壽佛者，從一相好入，但觀眉間白毫極令明
X22n0407_p0315a15║了。見眉間白毫相者，八萬四千相好自然當現。」
X22n0407_p0315a16║【鈔】相有八萬，都想難成，故令但觀眉間毫相，如五
X22n0407_p0315a17║須彌。此觀若成，八萬皆現，此為要門也。○疏釋二：
X22n0407_p0315a18║初、「從一」下，牒經。
X22n0407_p0315a19║【疏】從一相好入，但觀眉間白毫者。
X22n0407_p0315a20║【鈔】二、正示四：初、「如觀」下，引他文，示二種毫量。
X22n0407_p0315a21║【疏】如《觀佛三昧經》云：「釋迦如來眉間白毫者（云云）。」
X22n0407_p0315a22║《寶性論》明佛毫相在兩眉間，闊三百六十萬里，方
X22n0407_p0315a23║圓亦然。
X22n0407_p0315a24║【鈔】此明釋迦勝、劣兩相，以例彌陀。經明劣相，論明
X22n0407_p0315b01║勝相云云者，即前疏云：長一丈五尺，毫有八楞，周
X22n0407_p0315b02║圍五寸。○二、「故文」下，據此經明凡心難及。
X22n0407_p0315b03║【疏】故文云：無量壽佛，身量無邊，非是凡夫心力所
X22n0407_p0315b04║及。
X22n0407_p0315b05║【鈔】即第七雜觀中經文也。○三、「正可」下，正示初心
X22n0407_p0315b06║從易現觀。
X22n0407_p0315b07║【疏】正可取如釋迦毫相大小現觀。
X22n0407_p0315b08║【鈔】斯是大師別示初心即觀佛相入門要術也。若
X22n0407_p0315b09║從落日、水、冰方便，次入地、樹、座、像等觀，心得流利，
X22n0407_p0315b10║觀已宏深，此之行人自可稱彼毫量而觀，使八萬
X22n0407_p0315b11║相自然而現。故知令觀劣應毫相，乃為未修前諸
X22n0407_p0315b12║觀者，及以雖修觀不成者，故於佛身別指初心可
X22n0407_p0315b13║觀之相為三昧門也。行者須知所託之境有勝有
X22n0407_p0315b14║劣，若能觀觀，皆須頓照，即空、假、中，以勝劣相皆心
X22n0407_p0315b15║作故，皆心是故。○四、尅示觀成，稱彼而見二：初、「若
X22n0407_p0315b16║得」下，正示。
X22n0407_p0315b17║【疏】若得三昧，觀心成就，方可稱彼佛相而觀也。
X22n0407_p0315b18║【鈔】因用作是觀劣應毫，觀漸深著，得成真似念佛
X22n0407_p0315b19║三昧，乃能稱彼勝相而見。○二、「智度」下，引證。
X22n0407_p0315b20║【疏】《智度論》云：「為增長諸菩薩念佛三昧故，說般若
X22n0407_p0315b21║波羅蜜經。」今說般若，現奇特身相，光明色像，徧至
X22n0407_p0315b22║十方，以此為觀也。
X22n0407_p0315b23║【鈔】引此釋迦勝身說法，增真似位念佛三昧，類彼
X22n0407_p0315b24║彌陀八萬相好，須真似人方能觀見。○三、「見無」下，
X22n0407_p0315c01║就觀結成。
X22n0407_p0315c02║「見無量壽佛者，即見十方無量諸佛，得見無量諸佛
X22n0407_p0315c03║故，諸佛現前授記，是為徧觀一切色身相，名第九觀。」
X22n0407_p0315c04║【鈔】五、「作是」下，顯觀邪正。
X22n0407_p0315c05║「作是觀者名為正觀，若他觀者名為邪觀。」
X22n0407_p0315c06║【鈔】然此佛觀，義具釋題。疏文既略，學者多疑。若不
X22n0407_p0315c07║釋之，造修無路。故更寄問答，明乎境觀。問：此經觀
X22n0407_p0315c08║佛，止論八萬四千相好。若《華嚴》說相好之數，有十
X22n0407_p0315c09║華藏世界、微塵二經所說優降天殊，彼經正當尊
X22n0407_p0315c10║特之相。此經乃是安養生身，凡夫、小乘常所見相，
X22n0407_p0315c11║鈔中何故言是尊特？答：一家所判丈六尊特，不定
X22n0407_p0315c12║約相多少分之，剋就真中感應而辯。如通教明合
X22n0407_p0315c13║身之義，見但空者，唯覩丈六；見不空者，乃覩尊特。
X22n0407_p0315c14║生身本被藏、通之機，尊特身應別、圓之眾。今經教
X22n0407_p0315c15║相，唯在圓頓。釋能觀觀，是玅三觀；釋所觀境，是妙
X22n0407_p0315c16║三身。疏解今文云：「觀佛法身，約位乃當圓教七信，
X22n0407_p0315c17║正託法性無邊色像尊特觀心，使其增長念佛三
X22n0407_p0315c18║昧。」據何等義，云是生身？用圓頓觀顯藏、通身，未之
X22n0407_p0315c19║可也。問：以坐華王具藏塵相而為尊特，三十二相
X22n0407_p0315c20║老比丘形而為生身，其文炳著，那云不以相好分
X22n0407_p0315c21║耶？答：約相解釋四教佛身，此乃從於增勝而說，未
X22n0407_p0315c22║是的分相起之本。其本乃是權、實二理，空、中二觀，
X22n0407_p0315c23║事、業二識。就此分之，則生身尊特，如指諸掌。故《金
X22n0407_p0315c24║光疏》云：「丈六身佛住真諦，丈六尊特合身佛雙住
X22n0407_p0316a01║真中，尊特身佛雙住俗中，法身佛住中道。」此依二
X22n0407_p0316a02║理，故有二佛。眾生二識，有二觀因，故感二佛。言二
X22n0407_p0316a03║識者，《起信論》云：「佛用有二種：一者、依分別事識，凡
X22n0407_p0316a04║夫、二乘心所見者，名為應身，以不知轉識現故。見
X22n0407_p0316a05║從外來，取色分齊，不能盡知故。二者、依於業識，謂
X22n0407_p0316a06║諸菩薩從初發意乃至菩薩究竟地心所見者，名
X22n0407_p0316a07║為報身。身有無量色，色有無量相，相有無量好，所
X22n0407_p0316a08║住依果亦復無量，種種莊嚴隨所示現，即無有邊，
X22n0407_p0316a09║不可窮盡。離分齊相，隨其所應，常能住持，不毀不
X22n0407_p0316a10║失。如是功德，皆因諸波羅蜜等無漏行熏及不思
X22n0407_p0316a11║議熏之所成就，具足無量樂相，故說為報（文畢）。」此乃
X22n0407_p0316a12║佛用依二識彰也。應是生身，報是尊特。論意要在
X22n0407_p0316a13║見從外來，取色分齊，與知轉識現，離分齊相，而分
X22n0407_p0316a14║二身。然須了知權理但空，不具心色，故使佛身齊
X22n0407_p0316a15║業齊緣，生已永滅，故曰生身。名應名化，體是無常，
X22n0407_p0316a16║實理不空，性具五陰，隨機生滅，性陰常然。名法名
X22n0407_p0316a17║報，亦名尊特，體是常住。須知依事識者，但見應身，
X22n0407_p0316a18║不能覩報，以其麤淺不窮深故。依業識者，不但覩
X22n0407_p0316a19║報，亦能見應，以知全體起二用故。隨現大小，彼彼
X22n0407_p0316a20║無邊，無非尊特，皆酬實因，悉可稱報。故《玅經文句》
X22n0407_p0316a21║云：「同居、方便、自體三土，皆是玅色玅心果報之處。」
X22n0407_p0316a22║故知菩薩業識見佛，一切分齊皆無分齊，豈比藏、
X22n0407_p0316a23║通佛耶？方知智者師與馬鳴師精切甄分，生身尊
X22n0407_p0316a24║特，其義罄矣。問：約相多少，分於二身，其義已顯，何
X22n0407_p0316b01║須理觀及就識分？答：華藏塵相及八萬相雖是尊
X22n0407_p0316b02║特，三十二相不局生身。何者？以由圓人知全法界
X22n0407_p0316b03║作三十二及以八萬藏塵相好，故三品相皆可稱
X22n0407_p0316b04║海。既一一相皆無邊底，是故悉可名為尊特。故《止
X22n0407_p0316b05║觀》并《輔行》以《法華》三十二相觀無量壽八萬相，《華
X22n0407_p0316b06║嚴》十華藏塵相同是別圓，道品修發法身現相對
X22n0407_p0316b07║斥藏通相非奇特，以驗三經所談相海皆是尊特，
X22n0407_p0316b08║然有通局。三十二則通大見無邊、小見分齊，若藏
X22n0407_p0316b09║塵八萬唯大非小。若也不就理觀等分，此義全失。
X22n0407_p0316b10║故《金光明》龍尊歎佛經文但列三十二相，圓光一
X22n0407_p0316b11║尋，疏乃判云正歎尊特，故知不定以相數多方為
X22n0407_p0316b12║尊特，秪就不空玅觀見耳。問：行人覩於劣應，談圓
X22n0407_p0316b13║佛相，秪可即是法身及自受用，不即尊特。以尊特
X22n0407_p0316b14║身現起方有，不現則無，豈見不空不待佛現，便自
X22n0407_p0316b15║能見尊特相耶？答：既以尊特對於生身，分身非身、
X22n0407_p0316b16║常無常等，今云劣應，但即法身及自受用，不即尊
X22n0407_p0316b17║特，則成壽量屬於尊特，身相自屬生身。如此分張，
X22n0407_p0316b18║進退皆失。須知行者無有一見非如來力，如來鑑
X22n0407_p0316b19║機未始差忒，有須現者即為現之，如《梵網》、《華嚴》及
X22n0407_p0316b20║此經等，相多身大也。不須現者即以力加，令於劣
X22n0407_p0316b21║身不取分齊，見三十二相即無有邊，以知丈六是
X22n0407_p0316b22║法界故，應持不見其頂，目連莫究其聲。丈六身聲
X22n0407_p0316b23║既因二聖窮不得際，後之圓人豈不即劣見於無
X22n0407_p0316b24║邊？不必一一待現方見。若不爾者，用圓解為？用業
X22n0407_p0316c01║識為？若但即法身及自受用，不即尊特，此說全乖
X22n0407_p0316c02║頓足之義。何者？如《釋籤》解色無邊故般若無邊云：
X22n0407_p0316c03║「五陰是理故，即陰是實相般若，故皆無邊，以由理
X22n0407_p0316c04║故令法無邊。」自受用身既證理極，豈不即劣而無
X22n0407_p0316c05║邊耶？行者應知，今之玅觀，觀佛法身，見八萬相，不
X22n0407_p0316c06║同《金光》，但於劣身見無分齊。今是彼佛全法界身，
X22n0407_p0316c07║應圓似觀現奇特身，非是彼土常身常相。若彼常
X22n0407_p0316c08║身，即《般舟》中三十二相也。今及特現八萬四千相
X22n0407_p0316c09║好光明，經文自云：「身量無邊，非是凡夫心力所及。」
X22n0407_p0316c10║正類《淨名》，如須彌山顯于大海，安處眾寶師子之
X22n0407_p0316c11║座。《藥師》中巍巍堂堂，如星中月。《大論》中色相無邊，
X22n0407_p0316c12║尊特之身。此等經論所明尊特，與今所現無少差
X22n0407_p0316c13║殊。彼色像無邊既稱尊特，此云身量無邊，那謂生
X22n0407_p0316c14║身？問：所言龍尊歎尊特相非現起者，是義不然。以
X22n0407_p0316c15║彼疏釋尊特身云：「巍巍堂堂。」若不現者，何謂堂堂？
X22n0407_p0316c16║答：華藏塵相，《華嚴經》列九十七名，與龍尊歎全不
X22n0407_p0316c17║相應。又無身相高大之說，以驗非是特現之相。秪
X22n0407_p0316c18║由龍尊言中玅示即劣含勝難思之文，大師見彼
X22n0407_p0316c19║得意之處。是故疏云：「巍巍堂堂得意處者，即總歎
X22n0407_p0316c20║云諸佛清淨微玅寂滅也。清淨乃是四德中淨，必
X22n0407_p0316c21║不闕於常、樂、我也。寂滅豈非涅槃之義？既稱微玅，
X22n0407_p0316c22║是大滅度秘密藏也。」以總冠別，故三十二相徧嚴
X22n0407_p0316c23║三身。生身則百福所成，見無厭足；尊特身則色無
X22n0407_p0316c24║分齊，劣即堂堂；法性身則色性即智，法門為相。疏
X22n0407_p0317a01║云：「此三不縱不橫。若縱橫一異，則不清淨，非微玅
X22n0407_p0317a02║寂滅，豈非圓人了乎？」三身是秘密藏，密藏乃是法
X22n0407_p0317a03║界總體，一攝一切，事事相收，應用無邊，不離毫末，
X22n0407_p0317a04║相好至劣，量等虗空。故《法華》中龍女讚佛：「微玅淨
X22n0407_p0317a05║法身，具相三十二。」顯是劣應。以法身具故，相相尊
X22n0407_p0317a06║特。是故荊谿類同《華嚴》，一一相好與虗空等。又《文
X22n0407_p0317a07║句》云：「一一相皆法界海。」又《玅玄》云：「垢衣內身實是
X22n0407_p0317a08║長者。」《釋籤》云：「即是瓔珞長者。」瓔珞長者豈非尊特，
X22n0407_p0317a09║何待現耶？又玅樂云：「若隱前三相，從勝而說，非謂
X22n0407_p0317a10║太虗名為圓佛。」法華已前，三佛離明，隔偏小故。來
X22n0407_p0317a11║至此經，從劣辯勝，即三而一。若也《法華》但即法身，
X22n0407_p0317a12║不具尊特，正以太虗而為圓佛，又不具尊特，如何
X22n0407_p0317a13║得名從劣辯勝，即三而一？問：《法華文句》云：「地師說
X22n0407_p0317a14║多寶是法身。舉南嶽破云：法身無來無出，報身巍
X22n0407_p0317a15║巍堂堂，應身普現一切。」若即此謂是三佛者，未盡
X22n0407_p0317a16║其體，秪是表示而已。多寶表法佛，釋尊表報佛，分
X22n0407_p0317a17║身表應佛。記釋云：「無來者不合東來，無出者不應
X22n0407_p0317a18║踊出。巍巍不應塔內，應身不應唯此。尚非應身，豈
X22n0407_p0317a19║具三身？」既云巍巍不應塔內，信知報佛須現大身。
X22n0407_p0317a20║若其即劣，便得名報，塔內何妨？何得破他？答：此破
X22n0407_p0317a21║地師不知表示，真將舍利便為法身。故記破云：「尚
X22n0407_p0317a22║非應身，豈具三身？」又以世人不知《法華》開權之玅，
X22n0407_p0317a23║即劣顯勝，秪執身大相多為報，故就其見斥云：「巍
X22n0407_p0317a24║巍不應塔內。」此用世人通解之義而破於彼，不可
X22n0407_p0317b01║據此便令《法華》相非尊特。秪如記云：「尚非應身，豈
X22n0407_p0317b02║具三身？」亦非今家盡理之說。如荊谿據論：「若知像
X22n0407_p0317b03║性徧虗空，三身宛然，四德無減。泥木之像尚具三
X22n0407_p0317b04║身，豈全身舍利皆不具耶？」雖曲引文，欲令非報，然
X22n0407_p0317b05║終不能令法華機非業識見佛也。問：《請觀音疏》云：
X22n0407_p0317b06║「無量有二義：若生身無量，是有量之無量；法身無
X22n0407_p0317b07║量，是無量之無量。」《大論》云：「法性身色像無邊，尊
X22n0407_p0317b08║特之身猶如虗空。」既云法性身，此乃不滅，方名尊
X22n0407_p0317b09║特。今第九觀觀於佛身，第十即觀觀世音身。觀音
X22n0407_p0317b10║既是補處菩薩，驗佛有滅，豈非生身有量無量？安
X22n0407_p0317b11║以此身便為尊特？答：藏、通補處彰佛有量，別、圓補
X22n0407_p0317b12║處顯佛無量，以十方三世一切如來更無彼此迭
X22n0407_p0317b13║相見故，同一法身、一智慧故。菩薩機忘，如來應息，
X22n0407_p0317b14║名補佛處；實異藏、通，前佛定滅，後佛定生，為補處
X22n0407_p0317b15║也。故《金光明》四佛降室，疏乃釋云：「若見四佛同尊
X22n0407_p0317b16║特身，一身一智慧即是常身，弟子眾一故；若見四
X22n0407_p0317b17║佛佛身不同，即是應化，弟子眾多故。」故知秪就同
X22n0407_p0317b18║與不同、常與無常分於二身。藏、通三乘，故弟子多；
X22n0407_p0317b19║別、圓純菩薩，故弟子一。豈論相好多少等耶？既同
X22n0407_p0317b20║一身，復云常身，豈竪分當、現，橫論彼、此？是知觀音
X22n0407_p0317b21║補法身處，愈彰尊特無量之無量矣。且《華嚴》佛身
X22n0407_p0317b22║委明八相，既是尊特，此論補處，與彼何異？云是生
X22n0407_p0317b23║身，是知今佛全法界身，故滅即非滅；觀音補處，生
X22n0407_p0317b24║即非生，不滅不生。常身義成，尊特相顯。問：今所觀
X22n0407_p0317c01║佛高六十萬億那由他由旬，雖云高大，秪是淨土
X22n0407_p0317c02║常所見佛。何以知然？如《法華》中，淨光莊嚴國玅音
X22n0407_p0317c03║菩薩欲來娑婆，彼佛誡云：「汝身四萬二千由旬，我
X22n0407_p0317c04║身六百八十萬由旬，汝往彼土，於佛、菩薩勿生劣
X22n0407_p0317c05║想。」故知淨土常身高大，安以常身便為尊特？答：於
X22n0407_p0317c06║同居中，淨光莊嚴土唯演頓，如《淨名》中眾香之土，
X22n0407_p0317c07║以其所被純菩薩故，所以但現高大之身。佛知玅
X22n0407_p0317c08║音所將之眾，不知娑婆開權之玅，於佛輙起定小
X22n0407_p0317c09║之譏，故寄玅音規未達者，意令得悟即劣之勝、秘
X22n0407_p0317c10║玅之權。既誡勿生下劣之想，乃是令起尊特之心。
X22n0407_p0317c11║若謂不然，安得皆獲普現三昧？若安養土，漸、頓俱
X22n0407_p0317c12║談，聲聞、菩薩共為僧故，故使佛示生身、法身二種
X22n0407_p0317c13║之相。三十二相通於生、法，大、小共見；若八萬相局
X22n0407_p0317c14║在法身，大乘賢聖方得見也。是故眾經多說彌陀
X22n0407_p0317c15║生身常相，今當略出。《小彌陀經》云：「彼土蓮華，大如
X22n0407_p0317c16║車輪。」《大彌陀經》說：「彌陀浴池，廣四萬八千里。」以依
X22n0407_p0317c17║驗正，身未極大。《般舟經》說：「阿彌陀佛三十二相。」此
X22n0407_p0317c18║經中說：「慣習小者，生彼即得見佛聞法，便證小果，
X22n0407_p0317c19║更有丈六、八尺之身。」此等豈非常身常相耶？若今
X22n0407_p0317c20║所觀八萬相好，別、圓真似，方得見之。故上品下生，
X22n0407_p0317c21║疏判已登習種性位，生彼七日，見佛眾相，心不明
X22n0407_p0317c22║了；三七日後，乃了了見，及聞眾聲，皆說玅法。唯上
X22n0407_p0317c23║品上生，道種性位，生彼即見眾相具足，光明、寶林
X22n0407_p0317c24║皆說玅法，即悟無生。三賢菩薩依業識故，知心現
X22n0407_p0318a01║佛，乃就尊特論乎明昧。若慣習小者及諸凡夫，依
X22n0407_p0318a02║事識故，不於尊特而論明昧。良以此等雖因臨終
X22n0407_p0318a03║迴向得生，佛順本習，故且用小，令其證果。既說無
X22n0407_p0318a04║常、苦、空之法，須以生身相好應之。浴池之身、三十
X22n0407_p0318a05║二相，正對此機。故《般舟經》云：「在菩薩眾中說經。」又
X22n0407_p0318a06║云：「在比丘僧中說經。」信三十二相通大、小人，當所
X22n0407_p0318a07║覩見。是故彼經觀法之初，不託日冰，便觀此相。斯
X22n0407_p0318a08║蓋凡心可想之境故也。若八萬相，是彼如來現奇
X22n0407_p0318a09║特身，增進深位念佛三昧，非是凡夫心力所及。是
X22n0407_p0318a10║故此經初令觀日。疏釋齊於下品下生，以驗想冰
X22n0407_p0318a11║至假想地，屬下三品，當名字人。次得三昧，見彼實
X22n0407_p0318a12║地，合入觀行初、二兩品。次觀寶樹及以池樓至總
X22n0407_p0318a13║觀成，當三、四品。寶座觀成，當第五品。以座上寶幢
X22n0407_p0318a14║如百千萬億須彌山大，比知座體，其量難思，非第
X22n0407_p0318a15║五品三觀功成，凡、小事禪，見莫能及。此觀雖就經
X22n0407_p0318a16║文，未便許觀佛身，乃令先想一大寶像，稱座而坐，
X22n0407_p0318a17║及二菩薩皆想坐座，況復悉用作是不二玅觀觀
X22n0407_p0318a18║之，使心流利，方令觀佛。學者應知日觀已來所修
X22n0407_p0318a19║三觀，共於事禪，良以皆須想成相起故也。事禪既
X22n0407_p0318a20║勝，三界思惑悉已被伏，玅觀觀像見破，即登第七
X22n0407_p0318a21║信位。得此位已，方令觀佛真法之身八萬相顯，乃
X22n0407_p0318a22║得名為念佛三昧，即感諸佛現前授記，生彼便證
X22n0407_p0318a23║無生法忍。經文如此明圓深觀所顯之相，誠謂奇
X22n0407_p0318a24║特，實匪生身凡夫、小乘常所見相。問：釋題序云無
X22n0407_p0318b01║量壽佛是所觀勝境，豈非託彼依正色心修乎三
X22n0407_p0318b02║觀，顯三諦理？今八萬相既是正報，義當生身，託此
X22n0407_p0318b03║修觀，觀成理顯，乃見藏海塵數之相，方名尊特，豈
X22n0407_p0318b04║分段生身便為尊特耶？答：前正釋題以玅三身解
X22n0407_p0318b05║所觀境，今至經文以八萬相為所觀境，信八萬相
X22n0407_p0318b06║與玅三身無二無別，二處皆用不思議境而為所
X22n0407_p0318b07║觀，故八萬相觀之令顯，顯名觀成，無別所顯。且行
X22n0407_p0318b08║人念佛，誰不託佛正報修觀？但境隨解，名生名法。
X22n0407_p0318b09║小機不解所觀佛身是法界用，謂正習生，故曰生
X22n0407_p0318b10║身；大機能解所觀之佛是法界用，應既有本，生即
X22n0407_p0318b11║同法，是故受於法身之稱，故見佛相若多若少，皆
X22n0407_p0318b12║稱法身。今經明示佛法界身入心想中，故疏標云
X22n0407_p0318b13║觀佛法身，斯乃即三而一之法身也。況今不是初
X22n0407_p0318b14║心觀境，乃圓七信所觀境耳，豈於座像圓觀已成，
X22n0407_p0318b15║却託藏、通生身修觀？又觀生身顯藏塵相，此乃通
X22n0407_p0318b16║人被別、圓接，全非頓教始終圓觀。秪如《般舟》三十
X22n0407_p0318b17║二相即知心現，故相相皆中，據所觀勝境言是生
X22n0407_p0318b18║身，深不可也。學者應知八萬相顯即三諦顯，良以
X22n0407_p0318b19║此相法身所具，與彼三惑本不相應，故一一相即
X22n0407_p0318b20║真俗中，即一而三，即三而一，不可思議，名真善玅
X22n0407_p0318b21║色。今之三昧顯本玅相，故觀音觀云真實色身也。
X22n0407_p0318b22║問：尊特既是他受用報，須入別、圓地住方見，今八
X22n0407_p0318b23║萬相似位能見，驗非尊特合是色身。答：據何文義，
X22n0407_p0318b24║別、圓似位唯見生身？須知尊特、地住已上分證論
X22n0407_p0318c01║見，地住之前相似論見，斯乃如來以實報身應下
X22n0407_p0318c02║二土。故荊谿云：「勝兼兩處，劣唯鹿園。」若其似位全
X22n0407_p0318c03║不見者，《法華》四信何故見於實報土耶？有餘那見
X22n0407_p0318c04║圓滿相海？通教按位受接之人為見何相？若非尊
X22n0407_p0318c05║特，合身不成。今經明說無量壽佛身量無邊，與《大
X22n0407_p0318c06║論》云色像無邊，有何異耶？彼云無邊，既稱尊特，此
X22n0407_p0318c07║何獨非？況疏專引彼論此文以證身量無邊之義，
X22n0407_p0318c08║驗今佛身的是尊特，不須疑也。問：若是尊特，合是
X22n0407_p0318c09║常身，何故《法華疏》中判《觀無量壽佛經》云實有量
X22n0407_p0318c10║而言無量？答：此乃《刊正鈔》中錯引彼疏，彼疏並云
X22n0407_p0318c11║實有量而言無量，如阿彌陀，與《金光疏》及此疏同。
X22n0407_p0318c12║蓋以小、大二彌陀經不專尊特，被於頓機，故彼佛
X22n0407_p0318c13║現三十二相通被眾機。大機雖見尊特常身，其慣
X22n0407_p0318c14║習小人洎諸凡夫，雖因迴向得生彼土，未宜尊特
X22n0407_p0318c15║說常住理，故以應化說無常法成其小果。是故佛
X22n0407_p0318c16║壽雖不可數，終歸有量。娑婆生彼多是此機，以別、
X22n0407_p0318c17║圓似位，人難及故。三疏約此，故判彌陀在有量中。
X22n0407_p0318c18║若《觀無量壽佛經》純被圓人，明說佛身全法界起，
X22n0407_p0318c19║應既有本，生即同法，的類《釋論》法性尊特，正當無
X22n0407_p0318c20║量之無量也。故《釋籤》云：「教分二身，為機劣故，暫現
X22n0407_p0318c21║生身。」今機不劣，豈對生身？問：大本中云：「生我國者，
X22n0407_p0318c22║身皆具足三十二相。」彼國人民既具此相，佛身理
X22n0407_p0318c23║合超勝於人。故知常身有八萬相。《般舟經》說三十
X22n0407_p0318c24║二相，蓋借釋迦為初心觀境耳。答：《般舟經》云：「菩薩
X22n0407_p0319a01║用是念佛故，當得生阿彌陀佛國。當念如是佛身
X22n0407_p0319a02║有三十二相悉具足，光明徹照，端正無比，在比丘
X22n0407_p0319a03║僧中說經。」經指彌陀有三十二相，何文言借釋迦
X22n0407_p0319a04║為境？況《止觀》無文，《輔行》不說，豈得自言成於己見？
X22n0407_p0319a05║又彼人民三十二相，故佛常相須八萬者，其義不
X22n0407_p0319a06║然。以同居土，佛應同人，秪由淨土人皆有於三十
X22n0407_p0319a07║二相，故佛常身須現此相，但於同中相相皆勝。穢
X22n0407_p0319a08║土佛身雖異凡鄙，亦同上人，故應此方所有相法。
X22n0407_p0319a09║故三十二同輪王相，亦於同中而分明昧。三十二
X22n0407_p0319a10║相既同彼人，驗是彼土常身常相。是知八萬別為
X22n0407_p0319a11║大機，現尊特相，更何所疑？問：一等尊特以何因緣
X22n0407_p0319a12║相分三品？答：悉檀因緣故。蓋一類機應以藏塵尊
X22n0407_p0319a13║特之相得四益者，故佛稱機而為現之；應以八萬
X22n0407_p0319a14║尊特之相、應以三十二尊特之相得四益者，佛皆
X22n0407_p0319a15║稱機而為現之。仍須了知此之相海。別教則用別
X22n0407_p0319a16║修緣了，成就此相，即修成之尊特，故名報身。圓教
X22n0407_p0319a17║能了二修即性，修德無功，乃性具之尊特，故名法
X22n0407_p0319a18║身。已在此觀開章中說。須知《華嚴》華藏塵數之相
X22n0407_p0319a19║雖多，此以兼別，故猶帶修成。此論八萬，既唯圓頓，
X22n0407_p0319a20║無非性具，故三聖觀疏皆示云觀於法身。行者當
X22n0407_p0319a21║須以教定理，就理明觀，於觀顯相，無得但以多數
X22n0407_p0319a22║斥少，使勝成劣。實在精學，然後勤修，欲罷不能，故
X22n0407_p0319a23║茲辨拆。○四、第十觀音觀二：初、疏科略釋。
X22n0407_p0319a24║【疏】第十、觀觀音中有三：初、結上；次、「復應觀觀世音
X22n0407_p0319b01║菩薩」下，正明觀菩薩身也；第三、作此觀者，觀之邪
X22n0407_p0319b02║正也。觀菩薩法身中有三：初、觀身相冠中立化佛
X22n0407_p0319b03║者，帶果而行因也；第二、明與佛同異；第三、「佛告阿
X22n0407_p0319b04║難」下，還舉利勸修也。
X22n0407_p0319b05║【鈔】帶果行因者，《觀音三昧經》云：「觀音昔已成佛，號
X22n0407_p0319b06║正法明；今為菩薩，修淨土行。」斯乃帶昔果德，行今
X22n0407_p0319b07║因行，頂有化佛，表帶果也。○二、依科列經三：初、結
X22n0407_p0319b08║上。
X22n0407_p0319b09║佛告阿難及韋提希：「見無量壽佛了了分明已。」
X22n0407_p0319b10║【鈔】二、正觀菩薩身三：初、正觀身相。子科十一：初、「次
X22n0407_p0319b11║復」下，身量。
X22n0407_p0319b12║「次復應觀觀世音菩薩，此菩薩身長八十萬億那由
X22n0407_p0319b13║他由旬。」
X22n0407_p0319b14║【鈔】應云「十八萬億」，今云「八十」者，翻過佛身二十萬
X22n0407_p0319b15║億，故知誤也。問：如釋迦丈六，人身八尺，今佛身六
X22n0407_p0319b16║十萬億，菩薩十八，菩薩之身何太卑耶？答：淨土勝
X22n0407_p0319b17║應，不可以穢土劣應例也。亦如玅音身量，但四萬
X22n0407_p0319b18║二千由旬，佛身六百八十萬由旬，佛身之量去菩
X22n0407_p0319b19║薩更多。○二、「身紫」下，身色。
X22n0407_p0319b20║「身紫金色。」
X22n0407_p0319b21║【鈔】三、「頂有」下，肉髻。
X22n0407_p0319b22║「頂有肉髻。」
X22n0407_p0319b23║【鈔】四、「項有」下，項光。
X22n0407_p0319b24║「項有圓光，面各百千由旬。其圓光中有五百化佛，如
X22n0407_p0319c01║釋迦牟尼。一一化佛有五百化菩薩，無量諸天以為
X22n0407_p0319c02║侍者。」
X22n0407_p0319c03║【鈔】五、「舉身」下，身光。
X22n0407_p0319c04║「舉身光中，五道眾生、一切色相皆於中現。」
X22n0407_p0319c05║【鈔】六、「頂有」下，天冠。
X22n0407_p0319c06║「頂上毗楞伽摩尼寶以為天冠。其天冠中有一立化
X22n0407_p0319c07║佛，高二十五由旬。」
X22n0407_p0319c08║【疏】釋迦毗楞伽，翻能聖。
X22n0407_p0319c09║【鈔】七、「觀世」下，面色。
X22n0407_p0319c10║「觀世音菩薩，面如閻浮檀金色。」
X22n0407_p0319c11║【鈔】八、「眉間」下，毫相。
X22n0407_p0319c12║「眉間毫相備七寶色，流出八萬四千種光明，一一光
X22n0407_p0319c13║明有無量無數百千化佛，一一化佛無數化菩薩以
X22n0407_p0319c14║為侍者，變現自在滿十方世界。」
X22n0407_p0319c15║【鈔】九、「臂如」下，臂相。
X22n0407_p0319c16║「臂如紅蓮華色，有八十億微玅光明以為瓔珞，其瓔
X22n0407_p0319c17║珞中普現一切諸莊嚴事。」
X22n0407_p0319c18║【鈔】十、「手掌」下，手相。
X22n0407_p0319c19║「手掌作五百億雜蓮華色，手十指端，一一指端有八
X22n0407_p0319c20║萬四千畫猶如印文，一一畫有八萬四千色，一一色
X22n0407_p0319c21║有八萬四千光，其光柔輭普照一切，以此寶手接引
X22n0407_p0319c22║眾生。」
X22n0407_p0319c23║【鈔】十一、「舉足」下，足相。
X22n0407_p0319c24║「舉足時，足下有千輻輪相，自然化成五百億光明臺。
X22n0407_p0320a01║下足時，有金剛摩尼華，布散一切，莫不彌滿。」
X22n0407_p0320a02║【鈔】二、「其餘」下，與佛同異。
X22n0407_p0320a03║「其餘身相眾好具足，如佛無異，唯頂上肉髻及無見
X22n0407_p0320a04║頂相不及世尊，是為觀觀世音菩薩真實色身相，名
X22n0407_p0320a05║第十觀。」
X22n0407_p0320a06║【鈔】肉髻是相，無見頂是好。此之相好，表於極果，今
X22n0407_p0320a07║作因人，故不及佛。○三、舉利勸修子科二：初、「佛告」
X22n0407_p0320a08║下，舉觀利勸二：初、約修觀明滅罪。
X22n0407_p0320a09║佛告阿難：「若欲觀觀世音菩薩者，當作是觀。作是觀
X22n0407_p0320a10║者，不遇諸禍，淨除業障，除無數劫生死之罪。」
X22n0407_p0320a11║【鈔】二、「如此」下，約稱名況獲福。
X22n0407_p0320a12║「如此菩薩，但聞其名獲無量福，何況諦觀！」
X22n0407_p0320a13║【鈔】二、「若有」下，示觀次第。
X22n0407_p0320a14║「若有欲觀觀世音菩薩者，先觀頂上肉髻，次觀天冠，
X22n0407_p0320a15║其餘眾相亦次第觀之，悉令明了如觀掌中。」
X22n0407_p0320a16║【鈔】身相既多，先觀何相？故今示云：先觀肉髻，次觀
X22n0407_p0320a17║天冠。以此二種，能別表示觀音德相。何者？肉髻降
X22n0407_p0320a18║佛，表現行因；冠有化佛，表昔成果。別相若顯，其餘
X22n0407_p0320a19║通相，則易可明。行者觀於冠髻毫面、身色光明，一
X22n0407_p0320a20║一須用心作心是，而為能觀。說在像前，用在此處。
X22n0407_p0320a21║既云作佛是佛，豈不能作觀音是觀音耶？作髻作
X22n0407_p0320a22║冠，是髻是冠，皆可為例。不獨以佛例觀菩薩，亦須
X22n0407_p0320a23║例於普雜三輩。豈唯以前例後，亦令以後例前。以
X22n0407_p0320a24║今行人覽經始末，方修觀故。大師得意，乃於釋題
X22n0407_p0320b01║總示三觀。若也不於十六處用，則令大師虗說，亦
X22n0407_p0320b02║見行者謾修。當遵佛言，勿背祖法，專用玅觀，顯乎
X22n0407_p0320b03║勝相。以此玅觀為見佛本，逈出餘因，至彼土時，速
X22n0407_p0320b04║證無生。○三、「作是」下，結觀邪正。
X22n0407_p0320b05║「作是觀者名為正觀，若他觀者名為邪觀。」
X22n0407_p0320b06║
X22n0407_p0320b07║佛說觀無量壽佛經疏玅宗鈔會本卷第四