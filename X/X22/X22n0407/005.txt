X22n0407_p0320b08║
X22n0407_p0320b09║
X22n0407_p0320b10║
X22n0407_p0320b11║佛說觀無量壽佛經疏玅宗鈔會本卷第五
X22n0407_p0320b12║日東　沙門　實觀　分會
X22n0407_p0320b13║【鈔】五、第十一，勢至觀二：初、分科敘意二：初、分科。
X22n0407_p0320b14║【疏】第十一、勢至中，有三：初明因光神力制二種名；
X22n0407_p0320b15║次此菩薩天冠有五百寶下，明與觀音同異；後除
X22n0407_p0320b16║無量劫罪下，勸修。
X22n0407_p0320b17║【鈔】二、敘意二：初、略；無下，約當門明闕真觀。
X22n0407_p0320b18║【疏】略無觀法，當不異上，故不重明。
X22n0407_p0320b19║【鈔】觀佛真身，乃立觀云正觀佛身等。觀音中云正
X22n0407_p0320b20║明觀菩薩身，今勢至觀但云因光、神力制二種名，
X22n0407_p0320b21║及云與觀音辯同異，何不例上各立觀法？故疏出
X22n0407_p0320b22║意云：略無觀法，當不異上，以大勢至與觀世音身
X22n0407_p0320b23║量大小皆悉同等。此令行者辯異之後，用觀音觀
X22n0407_p0320b24║觀勢至身，何須別立？○二、所以下，兼觀音明無像
X22n0407_p0320c01║想。
X22n0407_p0320c02║【疏】所以觀佛先作像想，後觀法身，菩薩直明法身
X22n0407_p0320c03║者，但佛法身玅極，不可一往而觀，故先作像想流
X22n0407_p0320c04║利，後觀法身則易。菩薩者，觀佛既竟，次二大士是
X22n0407_p0320c05║眷屬莊嚴，如王來即有營從，有佛必有菩薩也。
X22n0407_p0320c06║【鈔】觀成見佛真法身後，觀二侍者，豈須更修像想
X22n0407_p0320c07║方便耶？○二、依科列經三：初、因光神力制。二、名子
X22n0407_p0320c08║科二：初、徧示諸光。
X22n0407_p0320c09║次觀大勢至菩薩，此菩薩身量大小，亦如觀世音圓
X22n0407_p0320c10║光，面各百二十五由旬，照二百五十由旬，舉身光明，
X22n0407_p0320c11║照十方國，作紫金色，有緣眾生，皆悉得見。
X22n0407_p0320c12║【鈔】二、但見下，正立二名。
X22n0407_p0320c13║但見此菩薩一毛孔光，即見十方無量諸佛淨玅光
X22n0407_p0320c14║明，是故號此菩薩名無邊光。以智慧光普照一切，令
X22n0407_p0320c15║離三塗得無上力，是故號此菩薩名大勢至。
X22n0407_p0320c16║【鈔】光照十方，故立無邊光為名；令三途人得佛十
X22n0407_p0320c17║力，故立大勢至為名也。行者應知，即舉身光名智
X22n0407_p0320c18║慧光，以是鄰極，色心不二。若不爾者，焉得色相名
X22n0407_p0320c19║為法身？○二、明與觀音同異。子科三：初、此菩下，正
X22n0407_p0320c20║明同異。
X22n0407_p0320c21║此菩薩天冠有五百寶華，一一寶華有五百寶臺，一
X22n0407_p0320c22║一臺中十方諸佛淨玅國土廣長之相皆於中現，頂
X22n0407_p0320c23║上肉髻如盋頭摩華，於肉髻上有一寶瓶，盛諸光明
X22n0407_p0320c24║普現佛事，餘諸身相如觀世音等無有異。
X22n0407_p0321a01║【鈔】二、此菩下，更示行坐。
X22n0407_p0321a02║此菩薩行時，十方世界，一切震動，當地動處，有五百
X22n0407_p0321a03║億寶華，一一寶華，莊嚴高顯，如極樂世界。此菩薩坐
X22n0407_p0321a04║時，七寶國土，一時動搖，從下方金光佛剎，乃至上方
X22n0407_p0321a05║光明王佛剎，於其中間，無量塵數分身無量壽佛，分
X22n0407_p0321a06║身觀世音、大勢至，皆悉雲集極樂國土，畟塞空中，坐
X22n0407_p0321a07║蓮華座，演說玅法，度苦眾生。
X22n0407_p0321a08║【鈔】觀音行、坐，豈不動地集佛等耶？但於勢至觀中
X22n0407_p0321a09║說耳。若不然者，何得云除頂上寶瓶，餘與觀音等
X22n0407_p0321a10║無有異？○三、作此下，結成觀相。
X22n0407_p0321a11║作此觀者，名為觀見大勢至菩薩，是為觀大勢至色
X22n0407_p0321a12║身相。觀此菩薩者，名第十一觀。
X22n0407_p0321a13║【鈔】經云色相，疏稱法身。若非全色是心，色由心造，
X22n0407_p0321a14║安令色相即名法身？此乃三諦一境之法身，發我
X22n0407_p0321a15║三觀一心之般若相、冥見相，則三脫圓彰，故云佛
X22n0407_p0321a16║法界身入心想中。疏云：念佛三昧，解入相應；非此
X22n0407_p0321a17║相應，不發勝相。○三、除無下，滅罪以勸修。
X22n0407_p0321a18║除無數劫阿僧祇生死之罪。作是觀者，不處胞胎，常
X22n0407_p0321a19║遊諸佛淨妙國土。此觀成已，名為具足觀觀世音、大
X22n0407_p0321a20║勢至。
X22n0407_p0321a21║【鈔】名為具足觀，觀世音、大勢至者，以二菩薩唯有
X22n0407_p0321a22║頂上化佛寶瓶二種有異，餘相皆同，同異分明，名
X22n0407_p0321a23║具足見。○六、第十二、普往生觀二：初、疏科二：初、對
X22n0407_p0321a24║雜辯異。
X22n0407_p0321b01║【疏】第十二，普觀。普、雜何異而為二耶？普觀作自身
X22n0407_p0321b02║往想，稱彼境界，一一具觀。雜觀明佛菩薩神力自
X22n0407_p0321b03║在，轉變非恒，大小不定，或隨物現，故名為雜。以此
X22n0407_p0321b04║為別。
X22n0407_p0321b05║【鈔】二、普中下，就普分科。
X22n0407_p0321b06║【疏】普中有二：初從見此事時，當起自心下，作自身
X22n0407_p0321b07║往想；次無量壽佛化身下，佛及菩薩化身來現也。
X22n0407_p0321b08║【鈔】二、經文二：初、明自身往想。
X22n0407_p0321b09║見此事時，當起自心，生於西方極樂世界，於蓮華中
X22n0407_p0321b10║結加趺坐，作蓮華合想、作蓮華開想。蓮華開時，有五
X22n0407_p0321b11║百色光來照身想、眼目開想，見佛菩薩滿虗空中，水
X22n0407_p0321b12║鳥、樹林及與諸佛所出音聲皆演妙法，與十二部經
X22n0407_p0321b13║合。若出定之時，憶持不失。見此事已，名見無量壽佛
X22n0407_p0321b14║極樂世界。是為普觀想，名第十二觀。
X22n0407_p0321b15║【鈔】上來諸觀，先依，次正，先主，次徒。雖皆觀成，未為
X22n0407_p0321b16║普總，又未想身生彼親見。故今令想身終生彼，一
X22n0407_p0321b17║時普見，非獨所觀境界頓足，亦乃往生心想成就。
X22n0407_p0321b18║可類前文依報之觀，初地、樹、池等別觀，至樓觀成，
X22n0407_p0321b19║四事總見，名為總觀。然但能總依報四事，今想生
X22n0407_p0321b20║彼普見、普聞依、正諸相，故名普觀。問：上品上生乘
X22n0407_p0321b21║金剛臺，上品中生乘紫金臺，上品下生入金蓮華。
X22n0407_p0321b22║今三聖觀成，方修普觀，合是上品上生之者，何故
X22n0407_p0321b23║同彼上品下生耶？答：十六觀人對九品位，義有多
X22n0407_p0321b24║途。今且一往以三聖觀及普觀成，當上、中品雜及
X22n0407_p0321c01║三輩，四觀成者，方是上上。故上、中品終時，雖見坐
X22n0407_p0321c02║紫金臺，此臺到彼成大寶華，經宿則開。此文亦云：
X22n0407_p0321c03║生極樂界，於蓮華坐，作開合想，蓮華開時，見佛滿
X22n0407_p0321c04║空，及說妙法。正合上品中生之相。若上品下生，華
X22n0407_p0321c05║開七日，乃得見佛，仍於眾相心不明了。故知此文
X22n0407_p0321c06║與上、中品生相正齊。若其以品對別、圓位，至三品
X22n0407_p0321c07║觀，方得委論。○二、無量下，明三聖來現。
X22n0407_p0321c08║無量壽佛，化身無數，與觀世音，及大勢至，常來至此，
X22n0407_p0321c09║行人之所。
X22n0407_p0321c10║【鈔】上想終後，生於彼土，見佛菩薩；今想未終，三聖
X22n0407_p0321c11║常來，入我心想。良由當念即是來際，故能預想將
X22n0407_p0321c12║生之事；復由生佛體不別故，故令三聖不來而來。
X22n0407_p0321c13║斯乃三觀一心，作是雙運，致令心佛往彼來此，故
X22n0407_p0321c14║知觀體不可言思。○七、第十三、雜明佛、菩薩觀。今
X22n0407_p0321c15║評此觀，略有二意：一、為前觀佛及菩薩勝相不成
X22n0407_p0321c16║者，乃令捨大而觀丈六；二、為觀前勝相已成之人，
X22n0407_p0321c17║令其更觀勝、劣、化用，徧十方界，使品位增進。若謂
X22n0407_p0321c18║不然，前觀既成，修後諸觀，有何益耶？疏：從前意故，
X22n0407_p0321c19║作拂疑，生重釋。以觀成者，自知經意，是故大師從
X22n0407_p0321c20║初意示。釋此為二：初、分科。
X22n0407_p0321c21║【疏】第十三、雜觀，有二：第一、觀丈六像；第二、無量壽
X22n0407_p0321c22║佛身量無邊下，明彌陀變現，自在堅固，行者常令
X22n0407_p0321c23║習觀，修行不倦。
X22n0407_p0321c24║【鈔】二、隨釋二：初、佛告下，觀丈六像。
X22n0407_p0322a01║佛告阿難及韋提希：若欲至心生西方者，先當觀於
X22n0407_p0322a02║一丈六像在池水上。
X22n0407_p0322a03║【鈔】經：若欲等者。行人於前依、正諸觀，修雖不入求
X22n0407_p0322a04║生之意彌加敦督，名為至心。故令此人捨勝觀劣。
X22n0407_p0322a05║未觀二侍，前想彌陀，故云先當觀於一丈六像。行
X22n0407_p0322a06║人欲託彼土蓮池，故令觀像在池水上。應知勝身
X22n0407_p0322a07║既心作心是，豈今丈六非作是耶？圓人作為皆了
X22n0407_p0322a08║唯心，全具而變，全變是具，具變不二，故觀佛相勝、
X22n0407_p0322a09║劣皆然。○二、明彌陀變現子科二：初、示化主隨物
X22n0407_p0322a10║二：初、如先下，勸常修觀。
X22n0407_p0322a11║如先所說，無量壽佛身量無邊，非是凡夫心力所及。
X22n0407_p0322a12║然彼如來宿願力故，有憶想者必得成就，但想佛像
X22n0407_p0322a13║得無量福，況復觀佛具足身相？
X22n0407_p0322a14║【鈔】二、阿彌下，拂去眾疑。
X22n0407_p0322a15║阿彌陀佛神通如意，於十方國變現自在，或現大身
X22n0407_p0322a16║滿虗空中，或現小身丈六八尺，所現之形皆真金色。
X22n0407_p0322a17║圓光化佛及寶蓮華，如上所說。
X22n0407_p0322a18║【鈔】疏二、初所觀下，示相問疑。
X22n0407_p0322a19║【疏】所觀若大若小，皆是佛身，拂去眾疑，生人重意。
X22n0407_p0322a20║眾云何疑？
X22n0407_p0322a21║【鈔】二、前聞下，示疑明破。
X22n0407_p0322a22║【疏】前聞廣大無量，今聞觀小，疑非佛身，於小不敬，
X22n0407_p0322a23║故須拂去，明皆是佛生其重意。
X22n0407_p0322a24║【鈔】勝身觀法，修雖不成，而且得知廣大無量。今聞
X22n0407_p0322b01║觀小，頓違前說，寧免輕疑？為拂此疑，故說彌陀、神
X22n0407_p0322b02║通、如意，能大能小，皆全法界。但以重心觀令成就，
X22n0407_p0322b03║勿疑身謝不生西方。○二、明補處同生二：初、觀世
X22n0407_p0322b04║下，明劣應同眾生。
X22n0407_p0322b05║觀世音菩薩及大勢至，於一切處身同眾生。
X22n0407_p0322b06║【鈔】佛應既隨萬物，補處亦同眾生。○二、但觀下，倣
X22n0407_p0322b07║勝身論觀法。
X22n0407_p0322b08║但觀首相，知是觀世音，知是大勢至，此二菩薩助阿
X22n0407_p0322b09║彌陀佛普化一切，是為雜想觀，名第十三觀。
X22n0407_p0322b10║【鈔】前明觀音勝身觀法，先想冠髻，則令眾相次第
X22n0407_p0322b11║皆明。勢至觀中，髻有寶瓶，其餘身相不異觀音。以
X22n0407_p0322b12║此二種是二大士身之別相，令修觀者但觀別相。
X22n0407_p0322b13║別相若顯，同相則明。
X22n0407_p0322b14║【疏】但觀手相者，有作頭首解者，上言觀音頭上天
X22n0407_p0322b15║冠中有一立化佛，勢至頭上有寶瓶，以此為別。作
X22n0407_p0322b16║手解者，上云其手柔輭，有八萬四千畫，以此寶手
X22n0407_p0322b17║接引眾生。皆是經文，用無在也。
X22n0407_p0322b18║【鈔】疏：釋首、相雖通兩說，然頭、首之首，手、足之手，皆
X22n0407_p0322b19║是別相，悉可以別而顯於通。應知觀佛丈六之身，
X22n0407_p0322b20║先觀白毫，方彰眾相。備如前疏，約釋迦說。○三、後
X22n0407_p0322b21║三觀明三輩往生四：初、立觀所由。
X22n0407_p0322b22║【疏】第十四，上品生觀。此下三觀，觀往生人者，有二
X22n0407_p0322b23║義：一、為令識三品往生，捨於中下，修習上品；二、為
X22n0407_p0322b24║令識位之上中下，即是大本中三品也。
X22n0407_p0322c01║【鈔】此中二義：初即雜觀觀劣應者，位在中下，令識
X22n0407_p0322c02║三品，進修勝觀，登於上品；次義即是前觀勝應及
X22n0407_p0322c03║修雜想，了隨機化，在八九信，今令此人以妙三觀
X22n0407_p0322c04║分別九品，即大本三輩，事理窮深，登第十信。既云
X22n0407_p0322c05║此下三觀觀往生人有二義，乃是修前觀法行者，
X22n0407_p0322c06║觀於九品往生之相，非是凡小求生之者。讀今三
X22n0407_p0322c07║輩經文，改轉行業，縱通此義，亦是傍兼，非今增進
X22n0407_p0322c08║觀行意也。○二、釋會經論二：初、會論。即無量壽經
X22n0407_p0322c09║論，今云往生論是也。天親所造，有十七成就。至第
X22n0407_p0322c10║十六大義門成就中，偈云：大乘善根界，等無譏嫌
X22n0407_p0322c11║名，女人及根缺，二乘種不生。長行釋云：故淨土果
X22n0407_p0322c12║報，離二種譏嫌過：一者、體，二者、名。體有三種：一、二
X22n0407_p0322c13║乘人，二、女人，三、諸根不具足人。無此三種過，故名
X22n0407_p0322c14║離譏嫌也。名亦三種，非但無三體，乃至不聞二乘、
X22n0407_p0322c15║女人、諸根不具三種名故。此十七成就，俱明彼土
X22n0407_p0322c16║果報，故無二乘等，悉約彼土，非是此方二乘等不
X22n0407_p0322c17║得生也。恐惑者不曉，故和會解釋之。分二：初、會二
X22n0407_p0322c18║乘二：初、會不生。
X22n0407_p0322c19║【疏】釋會經論者。問：依往生論，二乘不得生，此經中
X22n0407_p0322c20║輩，小乘得生？答：正處小行不生，要由垂終發大乘
X22n0407_p0322c21║種，爾乃得生。經說現今，論舉本始。
X22n0407_p0322c22║【鈔】且據彼論二乘種不生句，竝於此經小戒得生，
X22n0407_p0322c23║以具足戒及沙彌戒等是小乘種，故二說相違而
X22n0407_p0322c24║為詰問。今以住小迴心以會釋之：堅住小道，志趣
X22n0407_p0323a01║無餘，不求淨土，故云正處；若迴小向大，轉小乘業，
X22n0407_p0323a02║作淨土因，故云要由。經就現今向大時說，是以得
X22n0407_p0323a03║生；論就本始住小時說，是故不生。然論說彼土無
X22n0407_p0323a04║二乘人，由在此身因轉故也。
X22n0407_p0323a05║【疏】何故復證小果？釋：雖復垂終發大心，先多學小，
X22n0407_p0323a06║至彼聞苦、空、無常，發其本解，先證小果。得小果已，
X22n0407_p0323a07║於小不住，必還入大。
X22n0407_p0323a08║【鈔】二、何故下，釋證果。云垂終迴小向大，方生彼國，
X22n0407_p0323a09║何故中輩三品行人生彼，復證小乘果耶？今釋意
X22n0407_p0323a10║者，迴心故得生，慣習故證小，知大證小，不執偏真
X22n0407_p0323a11║而為究竟，不久證大也。○二問論下會女人。
X22n0407_p0323a12║【疏】問：論女人根缺不生，此經韋提希及五百侍女
X22n0407_p0323a13║同皆往生？釋言：論說女人根缺不生者，就彼為言。
X22n0407_p0323a14║生彼國者，淨根離欲，故無女人；身根精上，故無根
X22n0407_p0323a15║缺。經語初往，故有善心，一切得往。
X22n0407_p0323a16║【鈔】復舉論偈女人根缺不生之文，竝於此經韋提
X22n0407_p0323a17║侍女得生之說，而為詰問。今約彼此會釋二說：論
X22n0407_p0323a18║就轉報，是故彼土無有女人及根不具者，若名若
X22n0407_p0323a19║體；經就此土，修淨業者，故有善心，一切得往，故大
X22n0407_p0323a20║彌陀經薜茘多，蠢動蜎蜚皆得往生。故知經論無
X22n0407_p0323a21║少相違。○二、問大下，會經二：初、對經雙問。
X22n0407_p0323a22║【疏】問：大本五逆謗法不得生，此經逆罪得生。
X22n0407_p0323a23║【鈔】逆罪得生，即下品下生文。○二、釋有下，立義雙
X22n0407_p0323a24║釋二：初、悔有輕重。
X22n0407_p0323b01║【疏】釋有兩義，約人造罪，有上有下。上根者，如世王
X22n0407_p0323b02║造逆，必有重悔，令罪消薄，容使得生；下根人造逆，
X22n0407_p0323b03║多無重悔，故不得生。
X22n0407_p0323b04║【鈔】上即利根，下即鈍根。俱舍云：愚智所犯，輕重不
X22n0407_p0323b05║同。愚作罪小亦墮惡，智為罪大亦脫苦。如團鐵小
X22n0407_p0323b06║亦沈水，為盋鐵大亦能浮。涅槃云：智者有二：一者、
X22n0407_p0323b07║不造諸惡，二者、作已懺悔。愚者亦二：一者、作罪，二
X22n0407_p0323b08║者、覆藏。如阿闍世王殺父害母，至涅槃會，身瘡腫
X22n0407_p0323b09║熱，生重慙愧，悔過自責。耆婆勸往佛所，佛為說法，
X22n0407_p0323b10║得無根信。文載涅槃梵行品。此經明逆罪得生淨
X22n0407_p0323b11║土者，即同闍王上根利智，能重心懺也。彼經不生
X22n0407_p0323b12║者，下根愚人，至於臨終，不能重悔也。○二二者下，
X22n0407_p0323b13║約行有定散。
X22n0407_p0323b14║【疏】二者、約行，行有定、散。觀佛三昧名定，修餘善業
X22n0407_p0323b15║說以為散。散善力微，不能滅除五逆，不得往生。大
X22n0407_p0323b16║本就此，故言不生。此經明觀，故說得生。
X22n0407_p0323b17║【鈔】大本就此者，指上散善力微也。此經明觀者，即
X22n0407_p0323b18║觀佛三昧。問：若定力得生，下下品云：此人苦逼，不
X22n0407_p0323b19║遑念佛。善友告言：若不能念者，應稱無量壽佛。如
X22n0407_p0323b20║是至心，令聲不絕，具足十念。此與大本散心十念，
X22n0407_p0323b21║理應無別。答：此雖造惡，已曾修觀，故使臨終善友
X22n0407_p0323b22║勸稱十念，定心則成，亦是法行乘急戒緩人也。修
X22n0407_p0323b23║觀故乘急，造惡故戒緩，由乘急故，得值善友。縱現
X22n0407_p0323b24║世不修三昧，亦是宿種今熟，故得往生。所以華開
X22n0407_p0323c01║見二大士說實相法，自非定善，孰至此乎？故十疑
X22n0407_p0323c02║論云：臨終遇善知識，十念成就者，竝是宿善業彊，
X22n0407_p0323c03║始遇知識等。當知作此解釋，方合此中定善之義。
X22n0407_p0323c04║若本不修三昧之者，則屬前悔，有輕義也。○三、依
X22n0407_p0323c05║品定位二：初、通示九品二：初、就三下，示三中具九。
X22n0407_p0323c06║【疏】就三品中，更為九。
X22n0407_p0323c07║【鈔】經文顯示三輩各三。○二判九品屬三二。初上
X22n0407_p0323c08║品下約位判。
X22n0407_p0323c09║【疏】上品之人，始從習種，終至解行菩薩。中品者，從
X22n0407_p0323c10║外凡十信已下。下品，即是今時悠悠凡夫。
X22n0407_p0323c11║【鈔】雖分九品，以義定之，不出三位，即內凡、外凡及
X22n0407_p0323c12║悠悠者。然習種解行及十信名，乃是別教地前凡
X22n0407_p0323c13║位。以為今經往生位者，略有三意：一、別位次第，對
X22n0407_p0323c14║品顯故；二、別具四觀，收機廣故；三、九品多判，所觀
X22n0407_p0323c15║人故。若以九品判今能觀、圓觀位者，則以三賢對
X22n0407_p0323c16║今十信，彼之十信對今五品。悠悠即對名字人也，
X22n0407_p0323c17║以名字位通修、未修故。應知疏用此之三位判九
X22n0407_p0323c18║品人，其意深細，不可麤心。今試略言：葢一切善若
X22n0407_p0323c19║能迴向，皆淨土因；仍一切惡若能懺願，亦淨土因。
X22n0407_p0323c20║故種種善，修之淺深，無非九品。其一一惡，約懺功
X22n0407_p0323c21║力，亦皆九品。故上上品善通下下品，下下品惡通
X22n0407_p0323c22║上上品。三心六念，或聞或修，未能伏惑，屬下三品。
X22n0407_p0323c23║以此伏惑，入中三品，能破二惑，方預上三。如五逆
X22n0407_p0323c24║罪，臨終十念為能消功，屬下下品。闍王重悔，得無
X22n0407_p0324a01║根信，即是上輩三品所攝，豈非五逆？隨於懺功，自
X22n0407_p0324a02║分九品。中間七品，若善，若惡，若修，若懺，隨功淺深，
X22n0407_p0324a03║一一皆須明於九品。若據經文，下三唯惡，中下世
X22n0407_p0324a04║善，中中、中上即小乘行，上三唯大。疏則純用大乘
X22n0407_p0324a05║三位判九品者，以中三品迴向大乘故，下三品人
X22n0407_p0324a06║依大滅罪故，故九品行一一成大。隨一品行，若至
X22n0407_p0324a07║三賢，皆上三品；若至十信，皆中三品；全未伏惑，即
X22n0407_p0324a08║下三品。應知經為收機盡故，故以大小、善惡分其
X22n0407_p0324a09║九品，葢約增勝、高下互顯也。大師得意，乃約三位
X22n0407_p0324a10║判乎九品，則何機不攝？何行不深？乃由妙解大小
X22n0407_p0324a11║觀行，善惡之業全修即性，一一具於四種淨土；但
X22n0407_p0324a12║能迴向，隨功能顯四種樂邦。如是說者，多約一行
X22n0407_p0324a13║隨功淺深歷於九品，亦自有人節節改行歷於九
X22n0407_p0324a14║品。若以三位定其高下，改與不改皆悉不濫。問：今
X22n0407_p0324a15║十六觀既是圓修，為一一觀皆通九品？為須節節
X22n0407_p0324a16║改觀入品？答：雖俱圓觀，而所託境隨其宜樂，有改、
X22n0407_p0324a17║不改，合有二途。若就現文，多從改觀歷於九品，以
X22n0407_p0324a18║初心人雖了根、塵皆是法界，而心想羸劣，勝境難
X22n0407_p0324a19║觀，是故如來設異方便，先觀落日，於西定心。疏云：
X22n0407_p0324a20║除五逆罪，下輩自論。故知妙觀想落日成，當下下
X22n0407_p0324a21║品。次以三觀想水結氷，合在下中；轉想瑠璃，麤見
X22n0407_p0324a22║彼地，可對下上；若得三昧，見彼寶地及寶樹、寶池，
X22n0407_p0324a23║雖五品初，而五住圓伏，名得三昧，品當中下；總見
X22n0407_p0324a24║依報五品中心，合當中中；華座觀成五品後心，即
X22n0407_p0324b01║中上品。此之三品雖成三昧，能伏五住，見惑未斷，
X22n0407_p0324b02║事識猶存，未可即觀勝妙身相，故修三觀，觀於寶
X22n0407_p0324b03║像，像想現前，見思俱盡。所以盡者，以事定力深，能
X22n0407_p0324b04║伏思、見，斷即登圓。第七信即上、下品，事、識既盡，全
X22n0407_p0324b05║依業識，可觀三聖真法之身及普觀成。在八、九信
X22n0407_p0324b06║即上、中品，故難思相、法界光明、十方佛事悉能洞
X22n0407_p0324b07║見。後修雜觀及三輩觀成。當第十信即上、上品，內、
X22n0407_p0324b08║外塵沙任運除盡。故隨機應相及差別行業，觀察
X22n0407_p0324b09║明了，宣示無窮。此約修者，從微至著，三聖觀成。後
X22n0407_p0324b10║修雜觀及三輩觀，故當如此。若觀勝相不成就者，
X22n0407_p0324b11║始依雜觀及丈六身。此人或在下之三品，或沾中
X22n0407_p0324b12║輩。今觀九品，必能進功，從劣觀勝，求預上流。是故
X22n0407_p0324b13║疏云：令識三輩往生，捨於中、下，修習上品。此從節
X22n0407_p0324b14║節改觀，次第入品，如是說也。有因改觀超品位者，
X22n0407_p0324b15║不可定判。此上皆從次第改境修觀者說。其不改
X22n0407_p0324b16║者，十六境中宜樂何境？即用妙觀修之不捨，乃從
X22n0407_p0324b17║名字修成觀行，入相似位，歷乎九品。然十六中，佛
X22n0407_p0324b18║境最宜，從劣觀勝，成於九品。故疏令觀釋迦毫相，
X22n0407_p0324b19║以為初心入門之漸。雜觀令觀一丈六像，經雖不
X22n0407_p0324b20║云從一相入，據理合然。若般舟經，則從足下千輻
X22n0407_p0324b21║輪相次第上觀，至頂肉髻。故知但解今家住前三
X22n0407_p0324b22║位以判九品，於境、於行，改與不改，次比自成也。非
X22n0407_p0324b23║獨今經九品如此，法華五品，其義亦然，解一千從
X22n0407_p0324b24║矣。○二、何以下以經驗。
X22n0407_p0324c01║【疏】何以得知？上品見佛聞法，便悟無生，故是道種
X22n0407_p0324c02║人；下品備造四重眾罪，亦得往生，類此似爾。
X22n0407_p0324c03║【鈔】以無生忍位在別、圓初地、初住，非別十向、圓第
X22n0407_p0324c04║十信，何能見佛便登此位？上上既爾，諸品例知。復
X22n0407_p0324c05║以造罪驗下三品，以別、圓教內外凡位不造眾惡，
X22n0407_p0324c06║既約罪說，知是未入外凡人也。類此似爾者，經不
X22n0407_p0324c07║明示，故以得悟及造罪等比類驗之。此乃大師尊
X22n0407_p0324c08║經，謙己近人，判解不遜者多。○二、別明上三二：初、
X22n0407_p0324c09║上品下，約三位定。
X22n0407_p0324c10║【疏】上品位當道種，中品位當性種，下品位當習種。
X22n0407_p0324c11║【鈔】上以三品判於九品，下至悠悠。今則別明上輩
X22n0407_p0324c12║三品，故約種性以分三位。瓔珞經明六種性：一、十
X22n0407_p0324c13║住習種性，二、十行性種性，三、十向道種性，四、十地
X22n0407_p0324c14║聖種性，五、等覺性，六、妙覺性。問：今此上品是出假
X22n0407_p0324c15║位，合在穢土利益有情，何故求生淨土耶？答：大論
X22n0407_p0324c16║四十三正有此說。故彼問云：菩薩法應度眾生，何
X22n0407_p0324c17║以但至清淨無量壽佛國土中？答曰：菩薩有二種：
X22n0407_p0324c18║一者、有慈悲心，多為眾生；二者、多集諸佛功德。樂
X22n0407_p0324c19║多集功德者，至一乘清淨無量壽國土；好多為眾
X22n0407_p0324c20║生者，無佛、法、眾處讚歎三寶之音。故知一等斷惑
X22n0407_p0324c21║菩薩，而好、樂不同，故有二別。又論第四十五云：菩
X22n0407_p0324c22║薩有二：有先自成就功德，然後度眾生；有先成就
X22n0407_p0324c23║眾生，然後自成就功德者。故知今十向菩薩求生
X22n0407_p0324c24║淨土，乃是先自成就功德人也。故十疑論明未得
X22n0407_p0325a01║無生忍已，還要須常不離佛，故須求生。○二、一得
X22n0407_p0325a02║下，約二義求。
X22n0407_p0325a03║【疏】一、得道有遲疾。二、所乘有異。初則金剛臺，中紫
X22n0407_p0325a04║金臺，下金蓮華。
X22n0407_p0325a05║【鈔】上上生已，即悟無生法忍；上中經七日，得不退
X22n0407_p0325a06║轉；上下經三小劫，住歡喜地。得無生忍，證念不退，
X22n0407_p0325a07║即歡喜地也。○四、隨文解釋三，即十六中後三觀
X22n0407_p0325a08║也。疏：前標云：此下三觀，觀往生人。若但讀文，不名
X22n0407_p0325a09║為觀。必須覽經所詮之相，入一念心，用空、假、中微
X22n0407_p0325a10║妙之觀，照於心性本具淨土因、緣、果、報，生、佛咸然，
X22n0407_p0325a11║三無差別。諸佛淨土因、果已滿，能應眾生；眾生由
X22n0407_p0325a12║具淨土因、果，能感諸佛。感、應、緣起，不一不異，一一
X22n0407_p0325a13║融妙，相相宛然，隨品隨功，感佛感土。觀之不已，則
X22n0407_p0325a14║難思俗諦，淨土因、緣自然明了。明了之位，大判有
X22n0407_p0325a15║三：若相似明，當上三品；若觀行了，即中三品；名字
X22n0407_p0325a16║觀解，屬下三品。論斷、伏等，雖有高、下，而皆了知一
X22n0407_p0325a17║切善、惡。迴向、懺悔，皆通九品，或共、不共，或超、不超，
X22n0407_p0325a18║或改、不改，或進、或否，狀類萬差，難以言具。若不爾
X22n0407_p0325a19║者，豈得名為觀於三輩往生人耶？初、十四上品生
X22n0407_p0325a20║觀三：初、上品上生二：初、分科。
X22n0407_p0325a21║【疏】就初中，文為三：第一、標；第二、若有眾生願生彼
X22n0407_p0325a22║國下，正釋；第三、從是名下，結。釋中復四：初、明修因；
X22n0407_p0325a23║第二、從生彼國時下，明值緣；第三、從行者見已下，
X22n0407_p0325a24║正明得生；第四、從生彼國下，生後利益。
X22n0407_p0325b01║【鈔】二、隨釋三：初、標。
X22n0407_p0325b02║佛告阿難及韋提希：上品上生者。
X22n0407_p0325b03║【鈔】二、釋四：初、明生因。
X22n0407_p0325b04║若有眾生願生彼國者，發三種心即便往生。何等為
X22n0407_p0325b05║三？一者、至誠心，二者、深心，三者、迴向發願心。具三心
X22n0407_p0325b06║者必生彼國。復有三種眾生當得往生。何等為三？一
X22n0407_p0325b07║者、慈心不殺具諸戒行，二者、讀誦大乘方等經典，三
X22n0407_p0325b08║者、修行六念迴向發願願生彼國。具此功德，一日乃
X22n0407_p0325b09║至七日即得往生。
X22n0407_p0325b10║【疏】至誠心者，即實行眾生。至之言專，誠之言實。深
X22n0407_p0325b11║者，佛果深高，以心往求，故云深心。亦從深理生，亦
X22n0407_p0325b12║從厚樂善根生，故十地經言入深廣心，涅槃經云
X22n0407_p0325b13║根深難拔，故言深心。六念者，佛、法、僧、施、戒、天六事，
X22n0407_p0325b14║安心不動，稱之為念也。
X22n0407_p0325b15║【鈔】經有二段：初段既云發三種心即便往生，知此
X22n0407_p0325b16║三心是一人發；次段乃云復有三種眾生當得往
X22n0407_p0325b17║生。據此，合是三人各修成三種行。然修之在人，或
X22n0407_p0325b18║別一行，或兼餘行，或具足修。但能位至別教道種，
X22n0407_p0325b19║圓第十信，即得名為上品上生。言至誠等三心者，
X22n0407_p0325b20║此與起信論中三心義合。彼云：一者、直心，正念真
X22n0407_p0325b21║如故；二者、深心，樂集一切諸善行故；三者、大悲心，
X22n0407_p0325b22║欲拔一切眾生苦故。今初，至誠，疏以專實釋之，非
X22n0407_p0325b23║念真如。豈名專實解於深心？疏雖三義，而不相捨，
X22n0407_p0325b24║求高深果，順契深理。欲契深理，須厚樂善根。此乃
X22n0407_p0325c01║立行依理求果也。二經證成三種深義，不出彼論
X22n0407_p0325c02║樂集一切諸善行也。經迴向發願心，疏雖不解，義
X22n0407_p0325c03║當彼論大悲拔苦之義。葢以真如實念趣果善心，
X22n0407_p0325c04║二心功德善巧迴向，願生淨土，速證法忍，廣拔一
X22n0407_p0325c05║切眾生苦惱。然此三心順於三法。何者？初念真如
X22n0407_p0325c06║平等一性，次二即是自行、化他二種修義。既是修
X22n0407_p0325c07║二性一，乃就圓融三法而發心也。今此三心一念
X22n0407_p0325c08║中修，見、思、塵沙任運先去，入第十信，故當此品。若
X22n0407_p0325c09║此三心但能圓伏，即中三品；若全未伏，當下三品。
X22n0407_p0325c10║文在此中，義該下八。經慈心不殺，具諸戒行者，以
X22n0407_p0325c11║無緣慈，不害物命，知性離非，心具諸戒。讀誦方等
X22n0407_p0325c12║者，隨文成觀也。修行六念者，涅槃疏云：前三念他，
X22n0407_p0325c13║後三念自。戒、施是自因，生天是自果。戒是止善，施
X22n0407_p0325c14║是行善。天有近果、遠果，遠即第一義天也。安心下，
X22n0407_p0325c15║釋念義。謂念同體三寶，一心戒、施，第一義理，悉不
X22n0407_p0325c16║為二邊所動，故通名念。經迴向發願等者，總論不
X22n0407_p0325c17║殺等，皆須善巧迴向，願生淨土。證無生後，廣度含
X22n0407_p0325c18║識。經具此功德者，或全，或分，皆得。言具一日乃至
X22n0407_p0325c19║七日即得往生者，上一一行修之成就，至道種位，
X22n0407_p0325c20║長時彌善；下至七日，或唯一日，皆得預於上上品
X22n0407_p0325c21║生也。此等悉須約於斷伏及全未伏分下八品。若
X22n0407_p0325c22║不爾者，豈令初修六念等人三惑尚熾，便登極品
X22n0407_p0325c23║耶？須知九品難將法定，只可隨功。此去科節，經、疏
X22n0407_p0325c24║分明，鈔不標也。
X22n0407_p0326a01║生彼國時，此人精進勇猛故，阿彌陀如來與觀世音、
X22n0407_p0326a02║大勢至、無數化佛、百千比丘、聲聞大眾、無量諸天七
X22n0407_p0326a03║寶宮殿。觀世音菩薩執金剛臺，與大勢至菩薩至行
X22n0407_p0326a04║者前。阿彌陀佛放大光明照行者身，與諸菩薩授手
X22n0407_p0326a05║迎接。觀世音、大勢至與無數菩薩讚歎行者，勸進其
X22n0407_p0326a06║心。
X22n0407_p0326a07║行者見已，歡喜踊躍，自見其身乘金剛臺，隨從佛後，
X22n0407_p0326a08║如彈指頃，往生彼國。
X22n0407_p0326a09║生彼國已，見佛色身眾相具足，見諸菩薩色相具足，
X22n0407_p0326a10║光明寶林演說玅法，聞已即悟無生法忍。經須臾間，
X22n0407_p0326a11║歷事諸佛，徧十方界，於諸佛前次第受記，還至本國，
X22n0407_p0326a12║得無量百千陀羅尼門。
X22n0407_p0326a13║【疏】無生忍，言登初地也。陀羅尼者，一、能持善，二、能
X22n0407_p0326a14║遮惡，是總持也。
X22n0407_p0326a15║是名上品上生者。
X22n0407_p0326a16║【疏】上品中，生者有三：第一、標；第二、釋；第三、結。釋中
X22n0407_p0326a17║有四：初、往生因；第二、行此下，明值緣；第三、行者，自
X22n0407_p0326a18║見下，得生；第四、行者，身作紫磨金色下，往生利益。
X22n0407_p0326a19║上品中生者。
X22n0407_p0326a20║不必受持讀誦方等經典，善解義趣，於第一義心不
X22n0407_p0326a21║驚動，深信因果，不謗大乘，以此功德迴向願求生極
X22n0407_p0326a22║樂國。
X22n0407_p0326a23║【鈔】上品中，生明生因。云不必受持方等經典，善解
X22n0407_p0326a24║義趣等者，是義持人不樂讀誦，但於經中取一句
X22n0407_p0326b01║偈，深窮旨趣，於絕言思深廣之理，心不驚動。又復
X22n0407_p0326b02║其心安住中道，不為二邊之所驚動，了達因果皆
X22n0407_p0326b03║是實相，名為深信。雖不徧習，或聞大教，赴機異說，
X22n0407_p0326b04║知顯一理，不生疑謗。此一種因亦通九品，但令此
X22n0407_p0326b05║觀位至圓教八、九信位，故當此品。若第一義解全
X22n0407_p0326b06║未伏惑，秪在下品，三品攝也。如常不輕，不專讀誦，
X22n0407_p0326b07║但以一句禮拜授人，深知義故，多年不懈。此以第
X22n0407_p0326b08║一隨喜品行，始從名字歷於五品，至六根淨。故知
X22n0407_p0326b09║讀誦等四品行，皆可從於名字修之，至六根淨。若
X22n0407_p0326b10║證分真，無偏修者也。
X22n0407_p0326b11║行此行者命欲終時，阿彌陀佛與觀世音、大勢至，無
X22n0407_p0326b12║量大眾眷屬圍繞，持紫金臺至行者前，讚言：法子！汝
X22n0407_p0326b13║行大乘，解第一義，是故我今來迎接汝。與千化佛一
X22n0407_p0326b14║時授手。
X22n0407_p0326b15║行者自見坐紫金臺，合掌叉手，讚歎諸佛，如一念頃，
X22n0407_p0326b16║即生彼國七寶池中。此紫金臺，如大寶華，經宿則開。
X22n0407_p0326b17║行者身作紫磨金色，足下亦有七寶蓮華。佛及菩薩，
X22n0407_p0326b18║俱時放光，照行者身，目即開明。因前宿習，普聞眾聲，
X22n0407_p0326b19║純說甚深第一義諦，即下金臺，禮佛合掌，讚歎世尊。
X22n0407_p0326b20║經於七日，應時即於阿耨多羅三藐三菩提，得不退
X22n0407_p0326b21║轉；應時即能飛行，徧至十方，歷事諸佛，於諸佛所，修
X22n0407_p0326b22║諸三昧，經一小劫，得無生忍，現前受記。
X22n0407_p0326b23║【疏】甚深第一義者，謂諸法實相，言語道絕，心行處
X22n0407_p0326b24║滅，名之深妙精進，最稱第一。阿耨不退轉者，謂道
X22n0407_p0326c01║種菩提，亦通是道種地不退位。現前受記者，四種
X22n0407_p0326c02║受記，一往現前也。
X22n0407_p0326c03║【鈔】生後利益中，疏云名之深玅精進等者，以聞眾
X22n0407_p0326c04║聲說第一義，能成趣理不思議觀，既頓泯絕情塵
X22n0407_p0326c05║微礙，是故進趣，其疾如風，比餘事行，雜而且滯，故
X22n0407_p0326c06║此精進最稱第一。疏牒阿耨不退，釋云道種菩提
X22n0407_p0326c07║等，以阿耨多羅三藐三菩提翻為無上正等覺，斯
X22n0407_p0326c08║是行人心之本性所求之果。於此不退，其位有三：
X22n0407_p0326c09║若破見、思，名位不退，則永不失超凡之位，習種性
X22n0407_p0326c10║也；伏斷塵沙，名行不退，則永不失菩薩之行，當性
X22n0407_p0326c11║種性及道種性也；若破無明，名念不退，則永不失
X22n0407_p0326c12║中道正念，聖種性也。上、中、生者，此土已得性種菩
X22n0407_p0326c13║提，到彼一劫，始得無生聖種不退；今於七日所得
X22n0407_p0326c14║菩提不退轉者，義當道種菩提不退也。通名地者，
X22n0407_p0326c15║凡、聖所依，皆名地故。四種授記，一往現前者，淨名
X22n0407_p0326c16║大疏出四受記，謂未發心記、密記、現前記、無生記。
X22n0407_p0326c17║言一往現前者，以現前記通於凡、聖，今無生位，佛
X22n0407_p0326c18║就一往，通名現前耳。
X22n0407_p0326c19║是名上品中生者。
X22n0407_p0326c20║【疏】上品下，生中有三：初、標；第二、亦信因果下，釋；第
X22n0407_p0326c21║三、是名下，結。釋中有四：第一、明往生之因；第二、行
X22n0407_p0326c22║者命欲終時下，值緣；第三、見此事時下，得生；第四、
X22n0407_p0326c23║一日一夜下，生後利益。
X22n0407_p0326c24║上品下生者
X22n0407_p0327a01║亦信因果，不謗大乘，但發無上道心。以此功德迴向，
X22n0407_p0327a02║願求生極樂國。
X22n0407_p0327a03║【鈔】上品下生，亦信因果，不謗大乘，同上中品，故名
X22n0407_p0327a04║為亦。彼以解了第一義諦而為別行，此以但發無
X22n0407_p0327a05║上道心而為別行。究理攝生，標心雖異，從凡入聖，
X22n0407_p0327a06║歷位無殊。謂依無作四諦妙境，發四誓願，名為真
X22n0407_p0327a07║正發菩提心。未度苦者，誓令得度，陰、入皆如故；未
X22n0407_p0327a08║解集者，誓令得解，塵勞本淨故；未安道者，誓令得
X22n0407_p0327a09║安，即惑成智故；未證滅者，誓令得證，即生成滅故。
X22n0407_p0327a10║發此道心，亦通九品。名字中發，自有靜、散，即下三
X22n0407_p0327a11║品；觀行五位，即中三品；相似既分三般種性，即上
X22n0407_p0327a12║三品。今習種發，故當此品。此心深運，分真可階，豈
X22n0407_p0327a13║不能至上上品耶？約位判之，無法非九。
X22n0407_p0327a14║行者命欲終時，阿彌陀佛，及觀世音、大勢至，與諸眷
X22n0407_p0327a15║屬，持金蓮華，化作五百佛，來迎此人。五百化佛，一時
X22n0407_p0327a16║授手，讚言：法子！汝今清淨，發無上道心，我來迎汝。
X22n0407_p0327a17║見此事時，即自見身坐金蓮華，坐已華合隨世尊後，
X22n0407_p0327a18║即得往生七寶池中。
X22n0407_p0327a19║一日一夜，蓮華乃開。七日之中，乃得見佛。雖見佛身，
X22n0407_p0327a20║於眾相好，心不明了。於三七日後，乃了了見。聞眾音
X22n0407_p0327a21║聲，皆演玅法。遊歷十方，供養諸佛。於諸佛前，聞甚深
X22n0407_p0327a22║法。經三小劫，得百法明門，住歡喜地。
X22n0407_p0327a23║【疏】得百法明門者，地論云：入百法明門，增長智慧，
X22n0407_p0327a24║思惟種種法門義故。歡喜地者，初證聖處，多生歡
X22n0407_p0327b01║喜也。
X22n0407_p0327b02║【鈔】生後利益中。經雖見佛身，於眾相好，心不明了，
X22n0407_p0327b03║於三七日後，乃了了見者，以此品人，位當習種，見
X22n0407_p0327b04║思雖破，塵沙未除，故於眾相，心不明了。過三七日，
X22n0407_p0327b05║進入性種，侵斷塵沙，故八萬相，一一分明。自此三
X22n0407_p0327b06║劫，遊歷十方，供佛聞法，進入道種，登於初地，此地
X22n0407_p0327b07║即得百法明門。言百法者，如百法論所出名數。今
X22n0407_p0327b08║於此法，皆證三諦，乃以百法而為明達三諦之門。
X22n0407_p0327b09║三諦若明，則了一切。是故論云：增長智慧，思惟種
X22n0407_p0327b10║種法門義。明此義故，心大歡喜，故名歡喜地也。
X22n0407_p0327b11║是名上品下生者，是名上輩生想，名第十四觀。
X22n0407_p0327b12║【疏】第十五，中品生觀。中品上生者有三：第一、標；第
X22n0407_p0327b13║二、從若有眾生下，釋；第三、從是名下，結。釋中有四：
X22n0407_p0327b14║初、明生因；第二、從臨命終時，阿彌陀佛下，值緣；第
X22n0407_p0327b15║三、從行者見已下，得生；第四、從當華敷時下，明生
X22n0407_p0327b16║後利益。
X22n0407_p0327b17║佛告阿難及韋提希：中品上生者。
X22n0407_p0327b18║若有眾生，受持五戒，持八戒齋，修行諸戒，不造五逆，
X22n0407_p0327b19║無眾過患，以此善根，迴向願求生於西方極樂世界。
X22n0407_p0327b20║【疏】五戒者，不殺、盜、婬、妄語、飲酒也。八戒者，加不上
X22n0407_p0327b21║高牀，不著華鬘、瓔珞、香塗身、薰衣，不得歌舞作樂
X22n0407_p0327b22║及往觀聽也。
X22n0407_p0327b23║【鈔】中品上生，明生因中，但言眾戒，斯乃略舉三學
X22n0407_p0327b24║之初也。若據生彼，聞讚四諦，便成羅漢。三、明八解，
X22n0407_p0327c01║以果驗因，不專持戒，合修小乘理觀事禪。但未證
X22n0407_p0327c02║果，猶在賢位，於臨終時，聞讚方等，迴心向大，願生
X22n0407_p0327c03║淨土。然迴向心，須至別教七信已上，圓教觀行四、
X22n0407_p0327c04║五二品，方是中品上生人也。若其小行，已至忍位
X22n0407_p0327c05║及世第一，但案位迴，即當此品。若在煗、頂及外凡
X22n0407_p0327c06║者，須猛利迴，超入此品。大約小乘并世間善，從迴
X22n0407_p0327c07║向心深淺高下，判於九品。
X22n0407_p0327c08║臨命終時，阿彌陀佛，與諸比丘，眷屬圍繞，放金色光，
X22n0407_p0327c09║至其人所，演說苦、空、無常、無我，讚歎出家，得離眾苦。
X22n0407_p0327c10║行者見已，心大歡喜，自見己身，坐蓮華臺，長跪合掌，
X22n0407_p0327c11║為佛作禮，未舉頭頃，即得往生極樂世界。蓮華尋開，
X22n0407_p0327c12║當華敷時，聞眾音聲，讚歎四諦，應時即得阿羅漢道，
X22n0407_p0327c13║三明六通，具八解脫。
X22n0407_p0327c14║【鈔】生後利益，疏二：初、正釋經文。
X22n0407_p0327c15║【疏】四諦者，苦、集、滅、道也。羅漢者，應供、不生、殺、賊也。
X22n0407_p0327c16║三明者，過、現、未來明也。六神通者，天眼、天耳、他心、
X22n0407_p0327c17║宿命、漏盡、身得、如意。此六悉皆無壅，故為通。八解
X22n0407_p0327c18║脫者，一、內有色相外觀色，二者、內無色相外觀色，
X22n0407_p0327c19║三者、淨，四、空處，五、識處，六、無所有處，七、非非想處，
X22n0407_p0327c20║八、滅盡解脫也。此八中，前三種微妙五欲，無染無
X22n0407_p0327c21║著；中四於下得離；後一能脫心慮，故名解脫，亦名
X22n0407_p0327c22║背捨。背者，背彼淨潔五欲也；捨者，離是著心也。
X22n0407_p0327c23║【鈔】四諦者，既是共二乘行，由宿習故，而聞生滅、無
X22n0407_p0327c24║生二種四諦也。生滅者，苦則三相遷移，集則四心
X22n0407_p0328a01║流動，道則對治易奪，滅則滅有還無。無生四者，苦
X22n0407_p0328a02║無逼迫相，集無和合相，道不二相，滅無生相。次三
X22n0407_p0328a03║明者，過去宿命明，現在漏盡明，未來天眼明。此三
X22n0407_p0328a04║名明，復得名通。餘三但得名通者，婆沙云：身通但
X22n0407_p0328a05║是工巧，天耳但是聞聲，他心緣他別想而已，是故
X22n0407_p0328a06║非明。宿命知過去苦，生大厭離；天眼知未來苦，生
X22n0407_p0328a07║大厭離；漏盡正觀斷惑。是故此三稱明。大論：問：通、
X22n0407_p0328a08║明何別？答：直知過去等名通，知過去等因緣行業
X22n0407_p0328a09║名明。次釋八解脫。一、內有等者，內色即內身骨人
X22n0407_p0328a10║也。為修八色流光故，存骨人欲界結使難斷故，以
X22n0407_p0328a11║不淨心觀外色也。位在初禪，能脫自地及下欲界。
X22n0407_p0328a12║二者、下位在二禪，二禪內淨故，壞滅內身骨人，欲
X22n0407_p0328a13║惑難斷故，猶觀外不淨之相。三者下，除外不淨相，
X22n0407_p0328a14║但於定中練八色光明，清淨皎潔，故名淨也，位在
X22n0407_p0328a15║三禪。四空處者，若滅根本四禪及三背捨等色，一
X22n0407_p0328a16║心緣無邊虗空而入定，即觀此定依陰入故，有無
X22n0407_p0328a17║常苦空虗誑不實，心生厭背而不受著。五識處者，
X22n0407_p0328a18║若捨空緣識入定，即觀此定虗誑不實而不受著。
X22n0407_p0328a19║六無所有處者，若捨識緣無所有，入定時乃至而
X22n0407_p0328a20║不受著。七非非想處者，若捨無所有處緣非非想，
X22n0407_p0328a21║入定時乃至而不受著。八滅盡等者，背滅受想諸
X22n0407_p0328a22║心數法也。諸佛弟子患厭散亂，心欲入定休息，以
X22n0407_p0328a23║涅槃法安著身中，故云身證而想受滅也。前三等
X22n0407_p0328a24║者，位在色界，能離自地五欲也。中四等者，位在無
X22n0407_p0328b01║色界，皆展轉離下地。然前三亦離下，中四亦離自
X22n0407_p0328b02║地，互現說耳。後一可知。亦名下背捨，因稱解脫，果
X22n0407_p0328b03║名。○二、釋會下，釋諸疑妨三：初、會小乘不生疑。
X22n0407_p0328b04║【疏】釋會者，論明小乘不生者，決定不生，此中得生
X22n0407_p0328b05║退菩提心，得生至彼處，無漏道熟，即證第四果。大
X22n0407_p0328b06║論亦然，或接引小乘，然彼實無。
X22n0407_p0328b07║【鈔】疏與釋論取法華意，會於今經及往生論。論云
X22n0407_p0328b08║不生據決定性入無餘者，今經云生是退菩提取
X22n0407_p0328b09║小乘者，疏：前會云：正處小行不生，要由垂終發大
X22n0407_p0328b10║心故生。若無宿種，豈能垂終迴小向大？故知與前
X22n0407_p0328b11║義不相反。仍釋伏疑：既因迴心向大得生，何故至
X22n0407_p0328b12║彼却證小果？故釋云：無漏道熟等，以退大既久，習
X22n0407_p0328b13║小功深，是故彼佛稱習說小，且令證果。或接下，再
X22n0407_p0328b14║出經、論引小之意。今經釋論說至彼土證小果者，
X22n0407_p0328b15║意欲別接小乘求生。其若生已，咸慕大乘，必不證
X22n0407_p0328b16║小。然雖出此意，前義為正。○二、中品下，釋中不及
X22n0407_p0328b17║下妨。
X22n0407_p0328b18║【疏】中品應時即得羅漢，何以不及九品？解云：是退
X22n0407_p0328b19║菩提聲聞，往生彼國，無漏道熟，便證小果，不守小
X22n0407_p0328b20║位而住，還起大心，進行彌速，或五劫，或十劫，得成
X22n0407_p0328b21║初地。如是階級，猶是其勝。
X22n0407_p0328b22║【鈔】以下下品生彼聞法，應時即發菩提之心；中上
X22n0407_p0328b23║生彼，何故只證無學果也耶？以大小故，難第四品，
X22n0407_p0328b24║不及九品。解云：下以登地速而為答也。中上順習，
X22n0407_p0328c01║雖證小果，不逾十劫，必入初地；九品惡重，十二大
X22n0407_p0328c02║劫，方得出胎，雖發大心，更經多劫，方階法忍。故以
X22n0407_p0328c03║速證，比彼為勝。○三、大本下通中不出家難。
X22n0407_p0328c04║【疏】大本上品明其出家，中品不明出家。此中所明，
X22n0407_p0328c05║是則中品。若其不出家，經云一日一夜持沙彌戒，
X22n0407_p0328c06║故知有也。而大本不明，據長時始終為語；今言出
X22n0407_p0328c07║家者，就短時而論。
X22n0407_p0328c08║【鈔】彼明中品云雖不能行作沙門，故云不明。出家
X22n0407_p0328c09║長時始終者，謂盡形出家者。就短時者，謂一日一
X22n0407_p0328c10║夜也。是知若據短時，大本約義亦有；若論長時，此
X22n0407_p0328c11║經約說亦無。此乃二經事同也。
X22n0407_p0328c12║是名中品上生者。
X22n0407_p0328c13║【疏】中品中，生者有三：初、標；第二、從若有眾生下，釋；
X22n0407_p0328c14║第三、是名下，結。就釋中有四：初、明生因；第二、從如
X22n0407_p0328c15║此行者下，明值緣；第三、從行者自見下，明得生；第
X22n0407_p0328c16║四、在寶池中下，明生後利益也。
X22n0407_p0328c17║中品中生者。
X22n0407_p0328c18║若有眾生，若一日一夜持八戒齋，若一日一夜持沙
X22n0407_p0328c19║彌戒，若一日一夜持具足戒，威儀無缺，以此功德，迴
X22n0407_p0328c20║向願求生極樂國，戒香熏修。
X22n0407_p0328c21║【疏】十戒者，即前八戒更足，不捉金銀生像，及不過
X22n0407_p0328c22║中食，為十戒也。具足戒者，二百、五十戒、五百戒等。
X22n0407_p0328c23║【鈔】中品中，生修因中。疏云：十戒者，釋經持沙彌戒
X22n0407_p0328c24║也。金銀生像者，南山云：胡、漢二彰。謂胡言生像，此
X22n0407_p0329a01║翻金銀也。善見云：生色似色。似即像也。此謂金則
X22n0407_p0329a02║生是黃色，銀則可染似金，故云生像。若爾，生像此
X22n0407_p0329a03║方之言，何謂胡語耶？答：謂五竺之北，胡地言音，有
X22n0407_p0329a04║涉漢者，故謂生像。胡人重譯，又却入漢，故存胡音。
X22n0407_p0329a05║如此行者命欲終時，見阿彌陀佛與諸眷屬，放金色
X22n0407_p0329a06║光，持七寶蓮華，至行者前。行者自聞空中有聲讚言：
X22n0407_p0329a07║善男子！如汝善人，隨順三世諸佛教故，我來迎汝。
X22n0407_p0329a08║行者自見坐蓮華上，蓮華即合，生於西方極樂世界，
X22n0407_p0329a09║在寶池中，經於七日，蓮華乃敷。華既敷已，開目合掌，
X22n0407_p0329a10║讚歎世尊，聞法歡喜，得須陀洹，經半劫已，成阿羅漢。
X22n0407_p0329a11║【疏】須陀洹者，翻修習無漏，或逆流也。
X22n0407_p0329a12║是名中品中生者。
X22n0407_p0329a13║【疏】中品下生者，有三：初、標；第二、從若有下，釋；第三、
X22n0407_p0329a14║是名下，結。釋中有四：初、明因；第二、此人命終時下，
X22n0407_p0329a15║明緣；第三、從聞此事下，得生；第四、從經七日下，生
X22n0407_p0329a16║後利益也。
X22n0407_p0329a17║中品下生者
X22n0407_p0329a18║若有善男子、善女人，孝養父母，行世仁慈。
X22n0407_p0329a19║【鈔】中品下，生修因中。經云：孝養父母，行世仁慈。此
X22n0407_p0329a20║凡夫善，不能伏惑，豈預中輩？疏：前判位中輩人，當
X22n0407_p0329a21║別教十信，即圓五品。斯由垂終，善友廣說阿彌陀
X22n0407_p0329a22║佛隨順本性，取極樂國，及談法藏，稱理發願。行者
X22n0407_p0329a23║聞已，解悟大乘，發迴向心，求生淨土。經雖不云發
X22n0407_p0329a24║迴向心，既聞廣說，豈不迴心？特是影略臨終發心，
X22n0407_p0329b01║心猛利故，能入別、圓。外凡初位，通惑頓伏，故令世
X22n0407_p0329b02║善當此品位。大師唯就大乘三位，對於九品，深有
X22n0407_p0329b03║其致。
X22n0407_p0329b04║此人命欲終時，遇善知識，為共廣說阿彌陀佛國土
X22n0407_p0329b05║樂事，亦說法藏比丘四十八願。
X22n0407_p0329b06║聞此事已，尋即命終。譬如壯士屈伸臂頃，即生西方
X22n0407_p0329b07║極樂世界。
X22n0407_p0329b08║經七日已，遇觀世音及大勢至，聞法歡喜，得須陀洹。
X22n0407_p0329b09║過一小劫，成阿羅漢。
X22n0407_p0329b10║【鈔】生後利益中，過一小劫，成阿羅漢。問：到彼證小，
X22n0407_p0329b11║皆順本習。今此行人，本習世善，是人天因，非聲聞
X22n0407_p0329b12║行，至彼那得阿羅漢耶？答：孝養仁慈，大小基址，何
X22n0407_p0329b13║教不談，而其阿含偏論此善？以果驗因，是依三藏
X22n0407_p0329b14║行孝順等。雖行世善，心在無常，既久標心，無漏道
X22n0407_p0329b15║熟，故證小果。
X22n0407_p0329b16║是名中品下生者，是名中輩生想，名第十五觀。
X22n0407_p0329b17║【疏】第十六、下品生觀。下品上生者，有三：初、標；第二、
X22n0407_p0329b18║從或有眾生下，釋；第三、從是名下，結。釋中有四：初、
X22n0407_p0329b19║明因；第二、從爾時，彼佛下，明緣；第三、從作是語下，
X22n0407_p0329b20║明得生；第四、經七七日下，明生後利益也。
X22n0407_p0329b21║【鈔】第十六、下三品人造罪輕重，值緣得滅，為往生
X22n0407_p0329b22║因。須知經意為易解故，以三業等惡滅為下三品
X22n0407_p0329b23║因，迴向凡、小為中三品因，以大乘諸善為上三品
X22n0407_p0329b24║因。此乃上下互相顯映，為觀法境。若稱實觀，依義
X22n0407_p0329c01║而說，大小善惡，逐迴向心，隨滅罪力，淺深階位，各
X22n0407_p0329c02║論九品。今之三人，聞法稱佛，雖業障滅，全未伏惑，
X22n0407_p0329c03║位在名字，故屬下三。若滅罪心，利入別、圓，外凡即
X22n0407_p0329c04║中三品，能至內凡即上三品。闍王悔逆，得無根信，
X22n0407_p0329c05║是其類也。
X22n0407_p0329c06║佛告阿難及韋提希：下品上生者。
X22n0407_p0329c07║或有眾生作眾惡業，雖不誹謗方等經典，如此愚人
X22n0407_p0329c08║多造惡法，無有慙愧。命欲終時，遇善知識為說大乘
X22n0407_p0329c09║十二部經首題名字，以聞如是諸經名故，除却千劫
X22n0407_p0329c10║極重惡業。智者復教合掌叉手，稱南無阿彌陀佛，稱
X22n0407_p0329c11║佛名故，除五十億劫生死之罪。
X22n0407_p0329c12║【鈔】下品上生經云雖不誹方等經典者，此品不謗，
X22n0407_p0329c13║顯罪猶輕。至下下品云五逆、十惡，具諸不善，則謗
X22n0407_p0329c14║經等一切惡業無不造作，故言具也。圓頓教說，罪
X22n0407_p0329c15║無輕重，悔則皆滅。如仙預殺諸婆羅門、地獄三念，
X22n0407_p0329c16║知謗方等，心生改悔，即生佛國。
X22n0407_p0329c17║爾時，彼佛即遣化佛、化觀世音、化大勢至，至行者前
X22n0407_p0329c18║讚言：善男子！以汝稱佛名故，諸罪消滅，我來迎汝。
X22n0407_p0329c19║作是語已，行者即見化佛光明徧滿其室，見已歡喜，
X22n0407_p0329c20║即便命終，乘寶蓮華，隨化佛後，生寶池中。
X22n0407_p0329c21║經七七日，蓮華乃敷。當華敷時，大悲觀世音菩薩，及
X22n0407_p0329c22║大勢至菩薩，放大光明，住其人前，為說甚深十二部
X22n0407_p0329c23║經。聞已信解，發無上道心。經十小劫，具百法明門，得
X22n0407_p0329c24║入初地。
X22n0407_p0330a01║是名下品上生者。
X22n0407_p0330a02║【疏】下品中，生者有三：一、標；二、釋；三、結。釋中有四：初、
X22n0407_p0330a03║明因；第二、從吹諸天華下，明緣；第三、從如一念頃
X22n0407_p0330a04║下，明得生；第四、從經六劫下，明生後獲利也。
X22n0407_p0330a05║佛告阿難及韋提希：下品中生者。
X22n0407_p0330a06║或有眾生，毀犯五戒、八戒及具足戒，如此愚人，偷僧
X22n0407_p0330a07║祇物，盜現前僧物，不淨說法，無有慚愧，以諸惡業而
X22n0407_p0330a08║自莊嚴。如此罪人，以惡業故，應墮地獄。命欲終時，地
X22n0407_p0330a09║獄眾火一時俱至，遇善知識，以大慈悲，即為讚說阿
X22n0407_p0330a10║彌陀佛十力威德，廣讚彼佛光明神力，亦讚戒、定、慧、
X22n0407_p0330a11║解脫、解脫知見。此人聞已，除八十億劫生死之罪，地
X22n0407_p0330a12║獄猛火化為清涼風。
X22n0407_p0330a13║【鈔】下品中，生經偷僧祇物，盜現前僧物者，所盜之
X22n0407_p0330a14║物，不出四種常住：一、常住常住，謂眾僧廚庫、寺舍
X22n0407_p0330a15║眾具、華果樹林、田園僕畜等，以體通十方，不可分
X22n0407_p0330a16║用故；二、十方常住，如僧家供僧常食，體通十方，唯
X22n0407_p0330a17║局本處；三者、現前現前，謂僧得之物；四、十方現前，
X22n0407_p0330a18║如亡五眾輕物。若未羯磨，從十方僧得罪；若已羯
X22n0407_p0330a19║磨，望現前僧得罪，則屬第三現前現前。盜前二種，
X22n0407_p0330a20║名偷僧祇物；盜後二種，名現前僧物。不淨說法者，
X22n0407_p0330a21║但求名利，非益物也。無有慙愧者，屏處為惡，不慙
X22n0407_p0330a22║於天；顯露為惡，不愧於人。慙愧，猶羞恥也。
X22n0407_p0330a23║吹諸天華，華上皆有化佛菩薩迎接此人。
X22n0407_p0330a24║如一念頃，即得往生七寶池中蓮華之內。
X22n0407_p0330b01║經於六劫，蓮華乃敷。觀世音、大勢至以梵音聲安慰
X22n0407_p0330b02║彼人，為說大乘甚深經典。聞此法已，應時即發無上
X22n0407_p0330b03║道心。
X22n0407_p0330b04║是名下品中生者。
X22n0407_p0330b05║【疏】下品下，生，有三：初、標；二、釋；三、結。釋中有四：初、明
X22n0407_p0330b06║因；第二、從見金蓮華下，明緣；第三、從如一念頃下，
X22n0407_p0330b07║明得生；第四、從於蓮華中下，明獲利。
X22n0407_p0330b08║佛告阿難及韋提希：下品下生者。
X22n0407_p0330b09║或有眾生作不善業，五逆、十惡具諸不善，如此愚人
X22n0407_p0330b10║以惡業故應墮惡道，經歷多劫受苦無窮。如此愚人
X22n0407_p0330b11║臨命終時，遇善知識種種安慰，為說妙法教令念佛，
X22n0407_p0330b12║彼人苦逼不遑念佛。善友告言：汝若不能念彼佛者，
X22n0407_p0330b13║應稱無量壽佛。如是至心令聲不絕，具足十念，稱南
X22n0407_p0330b14║無阿彌陀佛。稱佛名故，於念念中除八十億劫生死
X22n0407_p0330b15║之罪。
X22n0407_p0330b16║【鈔】下品下，生疏釋修因中二：初稱無下，明念佛滅
X22n0407_p0330b17║罪。
X22n0407_p0330b18║【疏】稱無量壽佛至於十念者，善心相續至於十念，
X22n0407_p0330b19║或一念成就，即得往生。以念佛除滅罪障故，即以
X22n0407_p0330b20║念佛為勝緣也。若不如此者，云何得往生也？
X22n0407_p0330b21║【鈔】二、引大論問答二：初、問；云下，約少時責。
X22n0407_p0330b22║【疏】問：云何行者以少時心力，而能勝於終身造惡
X22n0407_p0330b23║耶？大論有此責。
X22n0407_p0330b24║【鈔】二、是心下，約猛心答。
X22n0407_p0330c01║【疏】是心雖少時而力猛利，如垂死之人，必知不免。
X22n0407_p0330c02║諦心決斷，勝百年願力，是心名為大心。以捨身事
X22n0407_p0330c03║急故，如人入陣，不惜身命，名為健人也。
X22n0407_p0330c04║【鈔】此猛利心，從二緣發：一、值善友，二、為苦逼。心怖
X22n0407_p0330c05║惡道，耳聽佛名，是故牢強，至誠稱念。既境勝心猛，
X22n0407_p0330c06║故時少功多，能超百年悠悠願力。若此二緣猛心
X22n0407_p0330c07║不發，此人乃是合墮地獄也。
X22n0407_p0330c08║命終之時，見金蓮華，猶如日輪，住其人前。
X22n0407_p0330c09║如一念頃，即得往生，極樂世界。
X22n0407_p0330c10║於蓮華中滿十二大劫，蓮華方開。觀世音、大勢至以
X22n0407_p0330c11║大悲音聲，為其廣說諸法實相，除滅罪法。聞已歡喜，
X22n0407_p0330c12║應時即發菩提之心。
X22n0407_p0330c13║是名下品下生者，是名下輩生想，名第十六觀。
X22n0407_p0330c14║【鈔】二、明利益二：初疏科。
X22n0407_p0330c15║【疏】第二、利益中，有二：初、明夫人道悟無生；二、明侍
X22n0407_p0330c16║女發心也。
X22n0407_p0330c17║【鈔】二、釋經二：初、夫人悟道。
X22n0407_p0330c18║說是語時，韋提希與五百侍女，聞佛所說，應時即見
X22n0407_p0330c19║極樂世界廣長之相，得見佛身及二菩薩，心生歡喜，
X22n0407_p0330c20║歎未曾有，豁然大悟，逮無生忍。
X22n0407_p0330c21║【鈔】經豁然大悟，逮無生忍者。以凡夫心聞十六觀，
X22n0407_p0330c22║即聞即修，頓入圓住。葢由了知依正應色，即報即
X22n0407_p0330c23║法，非縱非橫，三一融妙，全心作佛，全心是佛，能所
X22n0407_p0330c24║既忘，思議泯絕，三德秘藏當念頓開，是故名為豁
X22n0407_p0331a01║然大悟。悟通觀行及相似位，是故特云逮無生忍，
X22n0407_p0331a02║顯此大悟的在分真。若十六觀非妙宗者，豈令當
X22n0407_p0331a03║機頓入圓位？經文結益，顯此觀門非偏非漸，信不
X22n0407_p0331a04║可用，事相銷文。○二、明侍女發心。
X22n0407_p0331a05║五百侍女發阿耨多羅三藐三菩提心，願生彼國，世
X22n0407_p0331a06║尊悉記皆當往生。生彼國已，得諸佛現前三昧。無量
X22n0407_p0331a07║諸天發無上道心。
X22n0407_p0331a08║【鈔】經文但云發無上正等覺心，是何位耶？經示夫
X22n0407_p0331a09║人無生忍後，別云發心，驗非真發。淨名疏云：菩薩
X22n0407_p0331a10║柔順忍，方有發義。故多約相似，明發心位。名字觀
X22n0407_p0331a11║行，亦有發義，去無生遠，故不得論。○大段第三、流
X22n0407_p0331a12║通分。金光明疏云：流名下，澍；通名不壅。欲使正法
X22n0407_p0331a13║之水從今以澍當聖教筌罤，不壅於來世，是故此
X22n0407_p0331a14║下舉名舉益，勸人修習。若不爾者，安令法水下，澍
X22n0407_p0331a15║不壅？疏二：初、總別分科。
X22n0407_p0331a16║【疏】第三、流通，亦二：第一、明王宮流通；第二、爾時，世
X22n0407_p0331a17║尊足步下，明崛山流通。初有四：一、列名教持；二、行
X22n0407_p0331a18║此下，明修有益，勸人奉信；三、告阿難下，付囑令持；
X22n0407_p0331a19║四、說此下，目連等聞歡喜。
X22n0407_p0331a20║【鈔】二、隨科解釋。今經兩處流通觀道：初於王宮，佛
X22n0407_p0331a21║自囑勸；次迴靈鷲，阿難備述。初文自四：初、列名教
X22n0407_p0331a22║持二：初、阿難問二：初、當何下，問經名。
X22n0407_p0331a23║【疏】初中，阿難先問發；何名下，問經名字。
X22n0407_p0331a24║爾時，阿難即從座起，白佛言：世尊！當何名此經？
X22n0407_p0331b01║【疏】上來所說，言義非一，當於何義而名此經？
X22n0407_p0331b02║【鈔】疏云：言義非一等者，經文別示三種淨業、十六
X22n0407_p0331b03║妙觀，未審以何而為總目？○二、此法下，問持法。
X22n0407_p0331b04║【疏】此法之要，云何受持？問受持法。
X22n0407_p0331b05║此法之要，當云何受持？
X22n0407_p0331b06║【鈔】二、如來答二：初、佛答前問。
X22n0407_p0331b07║【疏】佛答：名觀極樂無量壽佛、觀音、勢至，亦名淨業，
X22n0407_p0331b08║生諸佛前，對其初問。
X22n0407_p0331b09║佛告阿難：此經名觀極樂國土無量壽佛、觀世音菩
X22n0407_p0331b10║薩、大勢至菩薩，亦名淨除業障生諸佛前。
X22n0407_p0331b11║【鈔】觀之一字，心觀妙宗也。極樂三聖，實相圓體也。
X22n0407_p0331b12║此從宗體而立此名。淨除業障，極至五逆，生諸佛
X22n0407_p0331b13║前，該於九品，此名從用。總此三義，即是釋名。此四
X22n0407_p0331b14║既圓，即當教相。故示二名，五章意足。信今釋題，冥
X22n0407_p0331b15║符佛旨。○二、汝當下，答後問。
X22n0407_p0331b16║【疏】汝當受持，無令忘失，對其後問。
X22n0407_p0331b17║汝當受持，無令忘失。
X22n0407_p0331b18║【鈔】無令忘失，即是念心，念心能成欲等四法。良以
X22n0407_p0331b19║欲進，巧慧一心，若其忘失，皆不成就。佛令不忘，則
X22n0407_p0331b20║具五法，受持之功，於茲盡矣。
X22n0407_p0331b21║行此三昧者，現身得見無量壽佛及二大士。
X22n0407_p0331b22║【鈔】二、舉益勸修三：初、明生善滅惡二：初、次明下，直
X22n0407_p0331b23║明生見佛善。
X22n0407_p0331b24║【疏】次明有益，行前十六觀門，得大利益，現身得見
X22n0407_p0331c01║彼佛菩薩。
X22n0407_p0331c02║【鈔】能見彌陀及二菩薩真法之身，生善極也。以深
X22n0407_p0331c03║比淺，何善不生！
X22n0407_p0331c04║若善男子及善女人，但聞佛名、二菩薩名，除無量劫
X22n0407_p0331c05║生死之罪，何況憶念！
X22n0407_p0331c06║【鈔】二、善男下，況顯滅生死罪。
X22n0407_p0331c07║【疏】善男子、善女人聞名下，明其念佛菩薩之益。但
X22n0407_p0331c08║得聞名，除無量罪，何況憶念，明念佛菩薩有大利
X22n0407_p0331c09║益，舉劣況勝。
X22n0407_p0331c10║【鈔】聞名是聞慧，憶念是修慧。舉聞之劣，況其修勝？
X22n0407_p0331c11║行者應知：前無忘失，亦是憶念，然屬方便；今之憶
X22n0407_p0331c12║念，乃是正修。名同義異，善須分別。
X22n0407_p0331c13║若念佛者，當知此人則是人中分陀利華。
X22n0407_p0331c14║【鈔】二、明身勝友勝二：初、念佛下，喻白蓮明身勝。
X22n0407_p0331c15║【疏】念佛者，人中分陀利華，明其身勝。
X22n0407_p0331c16║【鈔】分陀利者，此云白蓮華。涅槃云：水生華中，分陀
X22n0407_p0331c17║利最為第一。顯修圓觀，超餘一切修道之人，即七
X22n0407_p0331c18║方便也。
X22n0407_p0331c19║觀世音菩薩、大勢至菩薩為其勝友。
X22n0407_p0331c20║【鈔】二、觀音下，類補處明友勝。
X22n0407_p0331c21║【疏】觀音勢至為勝友，伴勝。
X22n0407_p0331c22║【鈔】二、聖本修圓念佛定，今為補處。行者今修，亦是
X22n0407_p0331c23║此定。位雖高下，所修法同，故可為友。其猶世人道
X22n0407_p0331c24║術之交，豈分貴賤？
X22n0407_p0332a01║當坐道場，生諸佛家。
X22n0407_p0332a02║【鈔】三、當坐下，明得果起行。
X22n0407_p0332a03║【疏】當坐道場，得通之場，名曰道場。菩提樹下得道，
X22n0407_p0332a04║故名為坐；依之得果，義說為坐；依之起行，名生佛
X22n0407_p0332a05║家也。
X22n0407_p0332a06║【鈔】事相解釋：菩提樹下坐金剛臺，此處成佛，名為
X22n0407_p0332a07║道場。事本表理，今觀本性彌陀覺體，此體即是所
X22n0407_p0332a08║坐道場、所生佛家，理一義異，名場名家。此理為場，
X22n0407_p0332a09║坐必得果；此理為家，生必起行。果即分果，行即真
X22n0407_p0332a10║修。此觀本期分證之果，無功用行，欲以病行及嬰
X22n0407_p0332a11║兒行度眾生故，修念佛觀，求生淨土，生彼速獲，故
X22n0407_p0332a12║云當坐。
X22n0407_p0332a13║佛告阿難：汝好持是語，持其語者即是持無量壽佛
X22n0407_p0332a14║名。
X22n0407_p0332a15║【鈔】三、結名下，結名付囑。
X22n0407_p0332a16║【疏】結名付囑，亦名觀無量壽佛，亦名滅除業障也。
X22n0407_p0332a17║【鈔】經好持者，好即妙也。以不縱橫，絕思議心，方能
X22n0407_p0332a18║受持此經章句。別文既妙，是故能持經之總名。上
X22n0407_p0332a19║以三一融妙釋者，意在於此。此寄阿難囑今人也。
X22n0407_p0332a20║佛說此語時，尊者目犍連、尊者阿難及韋提希等，聞
X22n0407_p0332a21║佛所說，皆大歡喜。
X22n0407_p0332a22║【鈔】四、歡喜下，眾聞歡喜。
X22n0407_p0332a23║【疏】歡喜者，三義故喜：一、能說人清淨，佛無礙智，無
X22n0407_p0332a24║有錯謬，名為清淨；二、所說法清淨，能令眾生得證
X22n0407_p0332b01║三昧；三、依法所得果清淨，依法修行，滿足身證清
X22n0407_p0332b02║淨果也。
X22n0407_p0332b03║【鈔】言三義者：一、遇人，二、聞法，三、得果。文出大論，義
X22n0407_p0332b04║歸此經。人既是佛，佛必具足四無礙智，謂法、義、詞
X22n0407_p0332b05║及以樂說。說觀佛法，離於錯謬，故名清淨。今遇此
X22n0407_p0332b06║人，寧不歡喜？法是觀法，一十六門曲盡其妙，能令
X22n0407_p0332b07║凡心入深三昧，離虗設故，名為清淨。聞如是法，豈
X22n0407_p0332b08║不歡喜？果即修觀剋獲之果，韋提希等聞法即修
X22n0407_p0332b09║登分真果，侍女諸天得相似果，目連、阿難同佛化
X22n0407_p0332b10║機，或能增道，莫測淺深，各以離惑，名為清淨。得如
X22n0407_p0332b11║是果，豈不歡喜？此三相，由得果，由法法，由人說，彼
X22n0407_p0332b12║眾歡喜，具茲三義。我於今日，雖面不覩金容，而為
X22n0407_p0332b13║妙智所被，又得聞此微妙觀法，但未獲果，是故闕
X22n0407_p0332b14║於第三喜耳。
X22n0407_p0332b15║爾時，世尊足步虗空，還耆闍崛山。
X22n0407_p0332b16║【鈔】二、崛山流通二：初、耆山下，佛步空還。
X22n0407_p0332b17║【疏】耆山流通中。初佛步空，還耆闍崛山，為增物敬，
X22n0407_p0332b18║奉順其言，故現此變。
X22n0407_p0332b19║【鈔】前赴請時，從崛山沒，於王宮出；今步虗空，還於
X22n0407_p0332b20║崛山，二俱神通。前隱後顯者，前欲施化，化法未成，
X22n0407_p0332b21║故但密往；今宣妙觀，當機已益，欲使同遵此法，是
X22n0407_p0332b22║故現變彰灼而還。
X22n0407_p0332b23║爾時，阿難廣為大眾說如上事，無量諸天、龍、夜叉聞
X22n0407_p0332b24║佛所說，皆大歡喜，禮佛而退。
X22n0407_p0332c01║佛說觀無量壽佛經。
X22n0407_p0332c02║【鈔】二、次阿下，阿難重述。
X22n0407_p0332c03║【疏】次阿難及天龍等，聞法歡喜，作禮而去也。
X22n0407_p0332c04║佛說觀無量壽佛經疏。
X22n0407_p0332c05║【鈔】王宮機悟，崛山未知，故遣重宣，普令信受。阿難
X22n0407_p0332c06║所述，即是佛言。是以文云聞佛所說，皆大歡喜，理
X22n0407_p0332c07║合同前三義故喜。
X22n0407_p0332c08║
X22n0407_p0332c09║佛說觀無量壽佛經疏妙宗鈔會本卷第五（終）