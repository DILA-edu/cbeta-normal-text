X22n0410_p0369b01║
X22n0410_p0369b02║
X22n0410_p0369b03║No. 410
X22n0410_p0369b04║觀經扶新論并序
X22n0410_p0369b05║拙庵　戒度　述
X22n0410_p0369b06║君子可欺也，不可罔也，昔人所以戒也。靈芝大智律
X22n0410_p0369b07║師平日常曰：生弘毗尼，死歸安養，能事畢矣。故於贊
X22n0410_p0369b08║述本宗之暇，撰十六觀經新疏，發揮淨土教門。其間
X22n0410_p0369b09║揀判純雜，區別理事，指的心境，決擇疑濫，最為精功。
X22n0410_p0369b10║庶使樂修之者，即聞即行，不俟窮年積學而後為得，
X22n0410_p0369b11║可謂往生之捷徑也。凡所引用，自成一家，務存簡要，
X22n0410_p0369b12║故有芟除繁𤨏之說。而山家宗匠因公法師，以謂越
X22n0410_p0369b13║學經宗，滅裂天台時教，形言毀斥，曰輔正解。彌歷年
X22n0410_p0369b14║所，殆至湮沒。適以故人見訪，偶得其文，初讀之則如
X22n0410_p0369b15║可畏，再讀之則稍可疑，三讀之則甚可笑。君子可欺
X22n0410_p0369b16║也，不可罔也，昔人所以戒也。輔正非獨欺之，而又罔
X22n0410_p0369b17║之。三藏經論，天下共之，豈謂律學不可通經，非欺而
X22n0410_p0369b18║何？廣引法相，橫樹難詞，抑是為非，掩長求短，非罔而
X22n0410_p0369b19║何？竊惟輔正扶宗立教，或抑或揚，未易可知。但患末
X22n0410_p0369b20║學膚受，傳為口實，一唱百和，遲疑兩端，淨業正因，自
X22n0410_p0369b21║茲梗塞，得無懼乎？輙事筆墨而辨㭊之，文成題曰扶
X22n0410_p0369b22║新論，庶幾扶持新疏之說，不為時所欺罔也。怒臂拒
X22n0410_p0369b23║轍，雖亦可謂有心；捧土塞河，實愧不知其量。在理或
X22n0410_p0369b24║當，何必求人？覽者幸毋以狂簡見誚焉。戊戌中春日
X22n0410_p0369c01║戒度於董溪華嶼湖足庵序
X22n0410_p0369c02║輔正曰：以由新疏，不受時教，為弊至甚，故先解之。
X22n0410_p0369c03║論曰：且自東漢佛教西來，至於齊、梁，源流浸廣，弘闡
X22n0410_p0369c04║之人非一二數，莫不各有師承，遞相祖述，故使吾道
X22n0410_p0369c05║綿綿不絕。其間修證悟入之者備存青史，是時未聞
X22n0410_p0369c06║天台時教之說，何其盛哉！借使南三北七盡為所破，
X22n0410_p0369c07║其如天台滅後，賢首、慈恩諸師角立，宗派更多，豈不
X22n0410_p0369c08║知有天台時教？亦未聞適從。又如西竺聖師天親、無
X22n0410_p0369c09║著，凡有述作，規矩亦別。龍樹解般若，但分二道；馬鳴
X22n0410_p0369c10║釋遺教，自為七分。亦應不受天台時教，例斥為非。況
X22n0410_p0369c11║復清涼親從荊溪學天台教，尚乃別立宗途，競開戶
X22n0410_p0369c12║牖。新疏且非天台宗派，那得責以天台時教？豈謂天
X22n0410_p0369c13║台所立時教不當理乎？大抵在人取舍，安可抑而與
X22n0410_p0369c14║之？當知佛法譬如通都大邑，東西南北隨人往來。果
X22n0410_p0369c15║如輔正之見，必使天下之人同遵一路而行，其可得
X22n0410_p0369c16║乎？若使新疏一依天台時教，何勞別述？只緣自古至
X22n0410_p0369c17║今不分兩土，教法純雜之異，致成一混，唯我新疏乃
X22n0410_p0369c18║能知之。而輔正故以不受時教見斥，所謂以己妨人，
X22n0410_p0369c19║未知其可也。
X22n0410_p0369c20║新疏云：諸師各尚宗風，後學莫知攸往。今摭取優
X22n0410_p0369c21║長，芟除繁𤨏。隋朝遠法師、天台智者皆有章疏，善
X22n0410_p0369c22║導亦有玄義，故今所釋，擇善從之。
X22n0410_p0369c23║輔正曰：我教東漸已來，而大乘經論之學，以其不
X22n0410_p0369c24║明時教，邪正無別，則與婆毗迦羅成其伴侶。新疏
X22n0410_p0370a01║滅裂吾教，直欲申經以微言奧義，謂之繁𤨏。且如
X22n0410_p0370a02║題中佛之一字，有法報應佛、生法佛、勝劣佛，今經
X22n0410_p0370a03║為屬何佛？又觀之一字，有從假入空觀、從空入假
X22n0410_p0370a04║觀、中道第一義觀，乃至占察真如、唯識等觀，題中
X22n0410_p0370a05║觀字為屬何收？
X22n0410_p0370a06║論曰：天台以五時八教，判釋一代群經，南三北七，蔑
X22n0410_p0370a07║如無聞，孰敢擬議於其間哉？況復南山作傳，稱美靈
X22n0410_p0370a08║芝，亦乃秉筆推尊。然今新疏所謂芟除繁𤨏者，豈為
X22n0410_p0370a09║天台時教而設？斯乃論其製作文體，唯從簡當，不事
X22n0410_p0370a10║繁冗。如選序云：略其蕪穢，集其清英。書序云：芟夷繁
X22n0410_p0370a11║亂，翦截浮詞。況復荊溪略疏序云：筆在侍人，不無繁
X22n0410_p0370a12║廣，見者慕之，弊其文多，帶義必存，言繁則翦（文）。荊溪
X22n0410_p0370a13║乃天台弟子，於師之文，尚容翦削，信是述作之通規，
X22n0410_p0370a14║古今之常例。縱使新疏對斥前代，其間自有遠師善
X22n0410_p0370a15║導，何獨黨於天台？又復若使不明時教，則與婆毗迦
X22n0410_p0370a16║羅成伴侶者，如向所引龍樹、馬鳴、西竺諸師，以至慈
X22n0410_p0370a17║恩、賢首，例皆陷於邪黨耶？豈其然乎？復將佛觀二字
X22n0410_p0370a18║為難者，秪緣輔正不分兩土教門之異，遂將此土修
X22n0410_p0370a19║證行相一混而說，所以動轉皆成罣礙。今謂假饒說
X22n0410_p0370a20║盡五時八教、三身四土、一心三觀，乃至無量法門，並
X22n0410_p0370a21║是天台建立宗旨，何關新疏之事乎？
X22n0410_p0370a22║新疏云：極樂淨土，純一大乘，眾生生者，莫不皆發
X22n0410_p0370a23║無上道心，到彼皆得不退。是知二土立教，純雜不
X22n0410_p0370a24║同，則淨土諸經，不勞揀判。天台云：此是大乘方等
X22n0410_p0370b01║教，攝二藏明義，菩薩收漸頓悟入，此即頓教（云云）。
X22n0410_p0370b02║輔正曰：新疏初謂淨土純是大乘不勞揀判者，淨土
X22n0410_p0370b03║雖復純是大乘，揀判經文意在此土，行者指其歸
X22n0410_p0370b04║趣。新疏但準彼土已生之人，不判此土令生之典。
X22n0410_p0370b05║既云純是大乘，則是已揀偏小，那云不勞此語？既
X22n0410_p0370b06║當揀判，但有其名而無其義，天台部教那可忽之？
X22n0410_p0370b07║次引天台菩薩藏攝，未知如何領會？且頓之義乃
X22n0410_p0370b08║有多途（云云），況菩薩之義亦有多種（云云），備引俱舍、婆
X22n0410_p0370b09║沙論文（云云），乃至云將何等心、用何等觀、破何等惑、
X22n0410_p0370b10║入何等位（云云）。
X22n0410_p0370b11║論曰：新疏所謂淨土純是大乘，豈非揀判經文耶？揀
X22n0410_p0370b12║判經文，豈非為此土行者指歸趣耶？只緣彼土已生
X22n0410_p0370b13║之人純是大乘，故使此土令生之典不兼偏小。機教
X22n0410_p0370b14║一到，安得兩分？而云但準已生之人，不判令生之典。
X22n0410_p0370b15║新疏顯然判云淨土純是大乘，復引天台大乘方等
X22n0410_p0370b16║為據，那謂不判令生之典？又復自知新疏純一大乘
X22n0410_p0370b17║之語已是揀判，恐遭人難，仍轉計云：此語即當揀判，
X22n0410_p0370b18║那云不勞？今謂不勞者，但不同此土大小偏圓，逐一
X22n0410_p0370b19║細揀。其如淨土之教，一言蔽諸，無非大乘，故云不勞
X22n0410_p0370b20║爾。若如輔正必欲揀判者，且如純談淨土乃有七經，
X22n0410_p0370b21║未審何經是大？何經是小？若純是大，正同新疏不勞
X22n0410_p0370b22║揀判；若兼偏小，反顯淨土未為圓頓。作此窮逐，不攻
X22n0410_p0370b23║自壞。又云次引天台菩薩藏攝，如何領會？乃至云頓
X22n0410_p0370b24║義多途，菩薩多種等者，此正所謂欺罔也。當知新疏
X22n0410_p0370c01║所立，直申正義，更不餘途。據韋提希不歷小果，便證
X22n0410_p0370c02║無生，故名為頓機。既屬頓教，理行果從而可，如何反
X22n0410_p0370c03║以俱舍、婆沙小乘位次而相比擬？枘方乖鑿，未知其
X22n0410_p0370c04║可也。大率輔正恃其強辯，旁若無人，不許他宗，唯尊
X22n0410_p0370c05║已學，不分新疏流行於世，無由滅絕。所以鋪排法相，
X22n0410_p0370c06║堆疊教門，橫引異端，虗張難勢，欲令新疏兒孫無所
X22n0410_p0370c07║措其手足，望崖而退，不敢講談，則使新疏自然陸沉。
X22n0410_p0370c08║用心若此，為欺人乎？為欺天乎？新疏云：新千歲之下，
X22n0410_p0370c09║必有賞音，豈容私情而掩蔽哉？又云：將何心，用何觀，
X22n0410_p0370c10║破何惑，入何位者，只緣不辨兩土入道之殊，故作此
X22n0410_p0370c11║說。當知往生淨土之人，多是具縛凡夫之眾。如觀經
X22n0410_p0370c12║云：如來今者，為未來世一切眾生，為煩惱賊之所害
X22n0410_p0370c13║者，說清淨業。又云：若佛滅後，諸眾生等，濁惡不善，五
X22n0410_p0370c14║苦所逼，云何當見阿彌陀佛極樂世界？天台云：生彼
X22n0410_p0370c15║土者，未必悉是得道之人。故經云：犯重罪者，臨終之
X22n0410_p0370c16║時，懺罪念佛，業障便轉，即得往生。若但生聖凡夫，何
X22n0410_p0370c17║得願生彼土？故知雖具染惑，亦得生也（文）。四明亦云：
X22n0410_p0370c18║不離當念，願達彼方，庶即下凡，便階不退。又云：即於
X22n0410_p0370c19║博地，能藉勝緣，纔獲往生，永無退轉（文）。據此經疏以
X22n0410_p0370c20║明，則知到彼土已，進修勝道，方論破顯。若在此土，已
X22n0410_p0370c21║破惑，已入位，何藉求生淨土耶？輔正只欲破斥新疏，
X22n0410_p0370c22║不知反自公違佛祖。
X22n0410_p0370c23║新疏云：了彼淨土，即我自心，非他法也；達彼彌陀，
X22n0410_p0370c24║即我自性，非他物也。乃至云：淨穢身土，悉是眾生
X22n0410_p0371a01║自心。只由心體虗融，故使往來無礙；只由心體包
X22n0410_p0371a02║徧，故令取舍無妨。
X22n0410_p0371a03║輔正曰：新疏所計，不出心體虗融，心性包徧，於融
X22n0410_p0371a04║徧中而有去來，淨土極談臻於此也。如此見解，何
X22n0410_p0371a05║殊外計？外道尚云含徧國土，又云我徧十方，凝明
X22n0410_p0371a06║不動，一切眾生於我心中自生自死等，新疏之談
X22n0410_p0371a07║此外道計，相去幾何？又小乘中所談幻化之心，偏
X22n0410_p0371a08║於法界，亦奚揀之？雖然，此經大乘了義，觀佛三昧
X22n0410_p0371a09║攝受往生，凡夫淺識，三昧未成，苟發斯解，將何用
X22n0410_p0371a10║心以別邪正？
X22n0410_p0371a11║論曰：新疏極談，灼然臻於此也。輔正不有成人之美，
X22n0410_p0371a12║但欲成人之惡，引彼相似之言，混此至當之義。且如
X22n0410_p0371a13║外道，全是生死妄心，所起邪計，不出因緣及與自然。
X22n0410_p0371a14║小乘乃是生滅幻心，體㭊諸法，取證偏空，尚都不聞
X22n0410_p0371a15║他佛身土之名，安能信有唯心本性之說？其理懸遠，
X22n0410_p0371a16║如泰山之與秋毫，安可同年而語？自知不可，作如此
X22n0410_p0371a17║難。復轉計云：雖然，此經大乘了義等者，須知此說，益
X22n0410_p0371a18║見乖疎。何者？此土修行，全運自力，由被觀慧研窮妄
X22n0410_p0371a19║識，故有發起宿業邪解。若修淨業，全假他力，阿彌陀
X22n0410_p0371a20║佛誓願光明，常來攝受，決無魔事。亦由不分兩土教
X22n0410_p0371a21║法之殊，致茲混濫也。
X22n0410_p0371a22║新疏云：天台疏云：此經心觀為宗，此則單就能觀
X22n0410_p0371a23║為言。遠師、善導等，並以觀佛三昧為宗，此則通就
X22n0410_p0371a24║能所而立。
X22n0410_p0371b01║輔正曰：新疏謂天台單就能觀者，讀文不周也。下
X22n0410_p0371b02║文既云以修心妙觀為宗，豈是單就能觀耶？蓋修
X22n0410_p0371b03║心玅觀之義，乃約是心作佛，佛於心顯，故曰：修心
X22n0410_p0371b04║玅觀之言，豈非三昧？故知修心妙觀與觀佛三昧，
X22n0410_p0371b05║安可以能所單複揀之？
X22n0410_p0371b06║論曰：凡欲定當是非，評量得失，必據現文。然後文下
X22n0410_p0371b07║求義，萬無失一。新疏所以揀判兩家經宗，乃據現文
X22n0410_p0371b08║也。輔正却引下文，約義曲釋，欲具能所。今謂下文修
X22n0410_p0371b09║心妙觀之語，與前心觀之說無殊。如愚所見，天台既
X22n0410_p0371b10║談性具，現前一念具足三千依正身土、生佛因果，小
X22n0410_p0371b11║如毫末，大若虗空，舉一全收，無非心性。離能觀外，無
X22n0410_p0371b12║別所觀。若其然者，假使天台單就能觀，亦自佳矣。何
X22n0410_p0371b13║必攀附，須具能所？況今新疏以觀佛為宗，一準十疑
X22n0410_p0371b14║論文。彼云：凡求生者，希心起想，緣阿彌陀佛相好光
X22n0410_p0371b15║明，又觀彼土七寶莊嚴，備如十六觀經等。疏即結云：
X22n0410_p0371b16║今經觀佛，斯為明據。祖訓若此，那得不遵？
X22n0410_p0371b17║新疏云：以觀佛三昧為宗，及引經論成證。又明事
X22n0410_p0371b18║理云：理是虗寂之強名，事乃施為之別目。利根達
X22n0410_p0371b19║理，一切唯心。鈍根永達，專依事行。
X22n0410_p0371b20║輔正曰：新疏以觀佛三昧為宗者，此經明佛乃有
X22n0410_p0371b21║三品，所謂八尺、丈六、八萬相好也。三品之中為觀
X22n0410_p0371b22║何品？又三昧之名，如智論總有百八，楞嚴為首，大
X22n0410_p0371b23║品師子奮迅三昧、超越三昧，乃至地持九種三昧。
X22n0410_p0371b24║新疏但云觀佛三昧而已，未審以何三昧觀何佛
X22n0410_p0371c01║身？所準十疑，論文如何承用？次明事、理二觀，本出
X22n0410_p0371c02║占察經中，文云：一者、利根應習真如實觀，其鈍根
X22n0410_p0371c03║者應當先習唯心識觀。真如豈非理？心識豈非事？
X22n0410_p0371c04║新疏那云利根理觀則達唯心？
X22n0410_p0371c05║論曰：新疏所立觀佛三昧，或八尺，或丈六，或八萬。隨
X22n0410_p0371c06║行者智力淺深，宜觀八尺、丈六，則觀八尺、丈六；宜觀
X22n0410_p0371c07║八萬，則觀八萬。所以經中特立三品，正為於此，安可
X22n0410_p0371c08║一槩定觀何品？又復三昧名通，今以觀佛而為三昧，
X22n0410_p0371c09║則已揀異其餘三昧，那云以何三昧觀何佛身？準十
X22n0410_p0371c10║疑論申明厥旨，非不明白，隱却新疏全文，却問如何
X22n0410_p0371c11║展用？公心何在？所引占察經事理二觀，難今唯心屬
X22n0410_p0371c12║理者，將恐述名失旨，試為申之。須知占察所示，若事
X22n0410_p0371c13║若理，並據修觀以說。直達法界者，名之為理；起心推
X22n0410_p0371c14║撿者，名之為事。事理雖殊，無非修觀，但約創心發足
X22n0410_p0371c15║以分二別。新疏則不然，乃是通論一切事理，不專在
X22n0410_p0371c16║觀。且如十六觀境，無非彼土依正之相，不徧事理，但
X22n0410_p0371c17║隨行者觀之有異。利根了境唯心，則一切皆理；鈍根
X22n0410_p0371c18║迷心為境，則一切皆事。此就心境迷了以分事理。若
X22n0410_p0371c19║以今疏對彼占察，是則今之唯識自可通收彼經二
X22n0410_p0371c20║觀。南山事抄懺篇論修唯識，亦約投心而分兩異。新
X22n0410_p0371c21║疏於資持記委引占察經文，示其修相，非不知之，隨
X22n0410_p0371c22║文用與，豈可雷同？況心識之名通事理，經論盛談，那
X22n0410_p0371c23║見占察乍分二觀，例判屬事耶？若曉新疏所立反觀
X22n0410_p0371c24║輔正之難，大無交涉。
X22n0410_p0372a01║新疏云：準知觀佛功德難量，乃是却惡之前陣，入
X22n0410_p0372a02║道之初門。
X22n0410_p0372a03║輔正曰：新疏自云：圓頓上乘成佛之法，是心是佛，
X22n0410_p0372a04║出自今經。韋提一聞，即破無明，得無生忍。若將了
X22n0410_p0372a05║義中了義之法以為前陣初門，更以何為究竟法
X22n0410_p0372a06║耶？
X22n0410_p0372a07║論曰：新疏特彰觀佛三昧功德超勝，更無過上，獨推
X22n0410_p0372a08║第一，是故謂之前陣初門。即此便是究竟之法，非謂
X22n0410_p0372a09║別有究竟法也。請考新疏，連引諸經觀佛為證，方見
X22n0410_p0372a10║指歸。不究文意，率爾形言，蓋緣此語偶同天台戒疏。
X22n0410_p0372a11║彼以三學迭論功用，戒但止惡防非，故曰運善之初
X22n0410_p0372a12║章，却惡之前陣，定慧方能破惑，顯理始為究竟。料想
X22n0410_p0372a13║輔正，錯認彼文，故作是說。
X22n0410_p0372a14║新疏云：嘗考經文，但出所觀之境，不分事理之殊，
X22n0410_p0372a15║得非能觀之人根有利鈍而趣入乎？
X22n0410_p0372a16║輔正曰：自語相違也。下自釋經是心作佛，是心是
X22n0410_p0372a17║佛。云心者，即是行者觀佛之心，由觀佛相，相現心
X22n0410_p0372a18║中，乃至云恐謂修成，佛從外得，只由此心當體是
X22n0410_p0372a19║佛，故云是心是佛。如此釋者，為理？為事？為非理事？
X22n0410_p0372a20║若云事者、理者，上文自云不分事理，何觀所收？況
X22n0410_p0372a21║自釋云當體是佛，豈非理觀耶？日觀已下，擊心事
X22n0410_p0372a22║境，豈非事觀耶？況韋提希請教我思惟正受，並屬
X22n0410_p0372a23║能觀，豈但只說一境，更無所歸乎？
X22n0410_p0372a24║論曰：輔正恅愺不觀上下文勢來歷，摘掇一言半句
X22n0410_p0372b01║以為難者，實不可也。蓋緣古今諸師將十六觀判釋
X22n0410_p0372b02║有偏，一云十六妙境無非理觀，一云據經始末皆是
X22n0410_p0372b03║事相，一云前後十五是事，第九佛觀為理。故總責云：
X22n0410_p0372b04║初釋遺於中下，次解抑彼上根，後說兩分尤非通論，
X22n0410_p0372b05║故有今文之來。意謂一經始末所談觀境不可偏判，
X22n0410_p0372b06║唯在造修行者利鈍如何，利根則境境皆理，鈍根則
X22n0410_p0372b07║境境皆事。此乃新疏定境立觀，能所兩分隨人趣入，
X22n0410_p0372b08║事理無偏。輔正却將能觀之觀而難所觀之境，反問
X22n0410_p0372b09║為理為事為非事理，予雖執筆強為分疎，不覺絕倒。
X22n0410_p0372b10║新疏云：是知世出世法，莫非玅理。如法華云：觀一
X22n0410_p0372b11║切法空如實相。又云：一切諸法皆無所有。金剛般
X22n0410_p0372b12║若云：一切有為法，如夢幻泡影。普賢觀云：一切諸
X22n0410_p0372b13║法即是佛法。淨名云：一切諸法即菩提相。華嚴云：
X22n0410_p0372b14║一切法無生無滅。又云：了知一切法，自性無所有
X22n0410_p0372b15║等。若離諸法而談玅理，即墮偏邪。
X22n0410_p0372b16║輔正曰：引此七文，證於不離諸法而談玅理。且普
X22n0410_p0372b17║賢觀及華嚴初文、淨名文，此三文義容不離諸法。
X22n0410_p0372b18║其餘四文，如引法華觀一切法空者，既為引證不
X22n0410_p0372b19║離諸法，如何云空然後如實相？又引一切諸法皆
X22n0410_p0372b20║無所有者，亦乃離一切有，故云皆無，豈是不離諸
X22n0410_p0372b21║法？又引華嚴了知一切法自性無所有者，亦無其
X22n0410_p0372b22║有，方見舍那金剛般若之文，則是體性本空，皆不
X22n0410_p0372b23║可得。此之四文，皆言一切諸法空無所有，方是玅
X22n0410_p0372b24║理，那云不離諸法而談玅理耶？
X22n0410_p0372c01║論曰：新疏為恐末世行者，離却世間緣生之法，別求
X22n0410_p0372c02║玅理，成斷滅見，特引七文，為令生信。莫非即事顯理，
X22n0410_p0372c03║達妄全真，一切大乘，義歸一揆。而輔正但許三文，乃
X22n0410_p0372c04║謂其餘四文，自是諸法皆空，全無所有，義當於離，那
X22n0410_p0372c05║云不離？今謂輔正學天台道，如何作此見解？且如四
X22n0410_p0372c06║文所談，一切法空，非同大虗空無一物，此乃第一義
X22n0410_p0372c07║空，法法宛爾，真空不空，玅有不有，將何以為空有之
X22n0410_p0372c08║定論乎？若如輔正之說，恰似小乘偏空，又似外道斷
X22n0410_p0372c09║見，不知其意如何也？
X22n0410_p0372c10║新疏云：一代時教所明觀法，略為五例：一、總觀諸
X22n0410_p0372c11║法，如經云：觀一切法空。二、別觀自心，如止觀還源
X22n0410_p0372c12║等。三者、或但觀色，如經云：觀身實相，觀佛亦然等。
X22n0410_p0372c13║四、兼觀色心，如經云：照見五蘊皆空等。五、觀勝境，
X22n0410_p0372c14║即如諸經觀佛菩薩等。
X22n0410_p0372c15║輔正曰：一云總觀諸法者，今問：用觀之時，為觀何
X22n0410_p0372c16║法？為觀一法？為觀諸法？為一諸並觀？為觀諸為一？
X22n0410_p0372c17║若觀一法者，為屬色耶？心耶？心與第二義同，色與
X22n0410_p0372c18║第三義同。若觀諸法者，諸法無量，樊然淆亂，行者
X22n0410_p0372c19║如何用心等？乃至云由此推之，全無指歸也。
X22n0410_p0372c20║論曰：新疏所明觀法，乃是通括一代大乘所詮行相，
X22n0410_p0372c21║五例收之，罄無不盡。意欲揀辯今經，屬第五例，使無
X22n0410_p0372c22║混濫。此且示其名相而已，未是的論修觀。及至行者
X22n0410_p0372c23║造修，或請問良師，或披尋聖教，自當開解。那將正修
X22n0410_p0372c24║觀法，難今能攝名言？果如所難，反見輔正，心境淆亂，
X22n0410_p0373a01║全無指歸，不在新疏也。
X22n0410_p0373a02║新疏云：問：今十六觀，可名觀心否？答：若乃達境唯
X22n0410_p0373a03║心，則彌陀身土，孰非心乎？但恐反求本陰，局認點
X22n0410_p0373a04║靈，則盡屬他經，非今正觀也。
X22n0410_p0373a05║輔正曰：所云反求本陰，局認點靈屬他經者，他經
X22n0410_p0373a06║何嘗局認耶？華嚴云：游心法界如虗空。又云：一切
X22n0410_p0373a07║世間，莫不由心。楞嚴云：心徧十方。又云：玅明元心，
X22n0410_p0373a08║心精徧圓，含裹十方。此等經文，豈是局點靈耶？此
X22n0410_p0373a09║經亦云：是心作佛是心佛。正與他經談心體徧，無
X22n0410_p0373a10║二無別，何以優觀經而劣大藏？
X22n0410_p0373a11║論曰：新疏既立觀佛為宗，特彰問答，會同觀心，兩無
X22n0410_p0373a12║妨礙。但今觀心與他經不同。他經乃是此土入道之
X22n0410_p0373a13║觀，不取外境，復揀餘陰、界、入等法，唯觀自己一念妄
X22n0410_p0373a14║心，豈非局認點靈耶？此是新疏的示行者投心發足
X22n0410_p0373a15║之處，用觀入理之門，最為緊要。輔正考文不細，却乃
X22n0410_p0373a16║連引諸文而見斥奪。當知所引諸文，若非談本來平
X22n0410_p0373a17║等心體，即是示觀成理顯之相，何關新疏所立之義
X22n0410_p0373a18║乎？況引本經心作心，是會同諸經，一往則是，二往則
X22n0410_p0373a19║非。學者討論，自見臧否。
X22n0410_p0373a20║新疏云：一者、自心三昧佛，二者、西方從因感果佛。
X22n0410_p0373a21║諸經觀心，則觀自心所見佛；今經正觀西方從因
X22n0410_p0373a22║感果佛等（云云）。
X22n0410_p0373a23║輔正曰：此經自云是心作佛，是心是佛，那云此經
X22n0410_p0373a24║觀從因感果佛？不準佛言閉眼釋義。
X22n0410_p0373b01║論曰：新疏所引古、德二佛，出自輔行。彼文續云：今具
X22n0410_p0373b02║二義，共為一境。然此二佛，約理須即，約事須分，其實
X22n0410_p0373b03║不二。但今新疏為順經宗，須觀彼佛，故引古、德二佛，
X22n0410_p0373b04║區以別矣，庶使行者投心有托。及乎三昧成時，了知
X22n0410_p0373b05║佛非心外，即心見佛。故見佛時，名見自心；若見自心，
X22n0410_p0373b06║即見佛心。當爾之時，始可與言是心作佛，是心是佛
X22n0410_p0373b07║矣。新疏云：建立纖毫不差，所謂不準佛言，閉眼釋義，
X22n0410_p0373b08║誣人之罪，以罪加之。
X22n0410_p0373b09║新疏云：一者法性土，二者應化土。於應化中分三，
X22n0410_p0373b10║謂實報土、方便土、同居土。又云：空生大覺中即法
X22n0410_p0373b11║性土，有漏微塵國即應化土。
X22n0410_p0373b12║輔正曰：此之一文，略有二失：一者、與自引智論相
X22n0410_p0373b13║違。既於方便土中引論云：聲聞、緣覺出生其中，受
X22n0410_p0373b14║法性身。豈法性身居微塵土耶？二者、改易舊說。天
X22n0410_p0373b15║台疏中既明四土，與新疏所說無異，何故沒却舊
X22n0410_p0373b16║名，仍不顯用其義，但作法性、應化二土明之，然後
X22n0410_p0373b17║開出四土？且新疏既用戒疏四身，何不顯用四土
X22n0410_p0373b18║等？
X22n0410_p0373b19║論曰：古今章疏，引文用義，出沒取舍，其例非一。但與
X22n0410_p0373b20║文會，則引用之。適時之巧，無可不可，豈專一隅？新疏
X22n0410_p0373b21║明用天台四身者，葢緣戒疏四身之文，與經泯合，故
X22n0410_p0373b22║得用之。疏引經云：諸佛如來法界身，即法報也。六十
X22n0410_p0373b23║萬億，應身也。或現大身，丈六八尺，乃至鳧鴈鴛鴦等，
X22n0410_p0373b24║化身也。以由名義相當，更改作。次明土中，只緣戒疏
X22n0410_p0373c01║無文，所以不用。輔正乃云：戒疏既明四土，新疏何故
X22n0410_p0373c02║沒却舊名等者，今問戒疏，何處有文明說四土？撿尋
X22n0410_p0373c03║不細，反更瞞人。吁！可恠也。良由諸經明土，難可具陳。
X22n0410_p0373c04║遂舉其要，收束法相，令義易見。故作法性、應化二土
X22n0410_p0373c05║明之。除法性外，一切塵剎，皆應化收。然作此說，非無
X22n0410_p0373c06║典據。即引首楞嚴云：空生大覺中，如海一漚發。有漏
X22n0410_p0373c07║微塵國，皆依空所生。疏自釋云：大覺，即法性土也。微
X22n0410_p0373c08║塵國，即應化土也。所謂出沒取舍，適時之巧，義見於
X22n0410_p0373c09║斯。新疏雖則一期建立，亦有所法。如天台、淨名疏有
X22n0410_p0373c10║總明佛國、別明佛國二科。於總明中云：國有事、理。事
X22n0410_p0373c11║即應身之域，理即極智所照之境。但以隨機應物，說
X22n0410_p0373c12║有真、應，故明理、事。乃至云：垂迹，故有應形、應土；顯本，
X22n0410_p0373c13║故有法身、真國。次別明中方開四土，文云：諸佛利物
X22n0410_p0373c14║差別之相無量無邊。今略為四：一、染淨國，二、有餘國，
X22n0410_p0373c15║三、果報國，四、常寂光。當知新疏初約法性、應化一往
X22n0410_p0373c16║以分，則與天台總明義同；於應化中復分諸土，則與
X22n0410_p0373c17║天台別明義同。天台既有等規矩，何不審思而輒破
X22n0410_p0373c18║斥？所言與智論相違者，此非新疏相違，乃是輔正之
X22n0410_p0373c19║失也。須知聲聞、緣覺雖居界外，法性身土無明未破，
X22n0410_p0373c20║法性未圓，盡屬變易生死方便有餘所收。若望究竟
X22n0410_p0373c21║法性理土，安得不是微塵土耶？微塵乃喻其多也。輔
X22n0410_p0373c22║正不察，見有微塵之言，將同世間穢惡境界，便謂：豈
X22n0410_p0373c23║法性身居微塵土？一何造次！
X22n0410_p0373c24║新疏云：韋提請云：教我思惟，教我正受。古疏以三
X22n0410_p0374a01║福答思惟，十六觀答正受。善導云：諸師將三福合
X22n0410_p0374a02║思惟，十六觀合正受。今謂不然。華嚴云：說思惟正
X22n0410_p0374a03║受是三昧異名。即知思惟正受只是請觀。
X22n0410_p0374a04║輔正曰：韋提既請思惟正受，佛以福觀答之。此蓋
X22n0410_p0374a05║關節相當，文無盈縮。縱華嚴有異名之說，在彼譯
X22n0410_p0374a06║人，用意何關？此經釋經，固有引他部者，經義若顯，
X22n0410_p0374a07║何用相關？今以一義例之。如攝大乘論，有梁唐二
X22n0410_p0374a08║譯不同。真諦所譯，謂之梁攝，乃立第九。真常淨識
X22n0410_p0374a09║[狀/廾]師所譯，謂之唐攝，不立第九，乃云第九是第八
X22n0410_p0374a10║異名。若然，且如後世弘梁攝人，見唐攝論，謂之異
X22n0410_p0374a11║名，豈謂梁攝但立八識？由此論之新疏，雖依善導
X22n0410_p0374a12║所說，未知善導果是耶非耶？吾宗釋經，尚以善哉
X22n0410_p0374a13║善哉二句相同之言，謂之雙歎權實，豈思惟正受，
X22n0410_p0374a14║對當顯然，不為異釋耶？
X22n0410_p0374a15║論曰：新疏所釋思惟正受之語，設使不見善導玄義，
X22n0410_p0374a16║亦只合作請觀釋之。何者？凡論修觀，必先起心，思惟
X22n0410_p0374a17║決擇，境觀不謬，方入正觀。但心境未忘，猶屬思惟前
X22n0410_p0374a18║方便也。心境一合，觀成理顯，名為正受。作此釋者，蓋
X22n0410_p0374a19║本經文。疏引地觀文云：如此想者，名為粗見極樂國
X22n0410_p0374a20║地。即思惟也。若得三昧，見彼國地了了分明，不可具
X22n0410_p0374a21║說，即正受也。故曰：設使不見玄義，亦只合作請觀釋
X22n0410_p0374a22║之。何況玄義明有此說，若合符節，故得引之以成今
X22n0410_p0374a23║義。只緣韋提連請二句，在文不顯，善導恐人異解，特
X22n0410_p0374a24║引華嚴異名釋之。況思惟之名，諸文多指正觀，如普
X22n0410_p0374b01║賢觀云：正念思惟一實境界。又云：思惟大乘，心不休
X22n0410_p0374b02║廢。輔行云：思惟者，正觀也。又如諸文以三學收八正
X22n0410_p0374b03║道，則以思惟屬慧。新疏為見韋提陳請之後，經文隔
X22n0410_p0374b04║絕，將及半紙，方云：欲生彼國，當修三福。則非彰灼。提
X22n0410_p0374b05║起前問，雙酬所請，是故得作助道釋之。此說本於唐
X22n0410_p0374b06║朝善導，至今經數百載，玄義見行於世。爾前不聞排
X22n0410_p0374b07║斥，今疏乃是承用他義，何苦諱之？所引梁、唐二攝立
X22n0410_p0374b08║識異名，為今三昧異名例者，今借彼例而反質之。何
X22n0410_p0374b09║者？梁攝雖見唐攝，謂九識是八識異名，曾不依用，還
X22n0410_p0374b10║立九識輔正，何必抑令新疏須依天台，以三福答思
X22n0410_p0374b11║惟耶？又復雖引異名為例，其例不當。何者？自古所謂
X22n0410_p0374b12║地分南、北，攝有梁、唐，正緣立識，或八、或九，或真、或妄，
X22n0410_p0374b13║互相破立，頓同水、火。是故唐攝雖謂九是八之異名，
X22n0410_p0374b14║梁攝不依，宜矣。今來善導為消經文，彼華嚴恰相宛
X22n0410_p0374b15║順，故得用之，豈與二攝諍競是同？又引善哉二句為
X22n0410_p0374b16║例者，此亦未為通論，但在法華四大聲聞領解法、譬
X22n0410_p0374b17║二周權、實之法，故使智者作雙歎釋之。餘經則不然。
X22n0410_p0374b18║智論云：再言之者，善之至也。霅川釋金剛經云：再言
X22n0410_p0374b19║善哉者，善之極也。又且如何？
X22n0410_p0374b20║新疏云：淨土之行，無魔能惱。具列諸師無魔之說。
X22n0410_p0374b21║此土入道則有於魔，淨土諸經並不言魔，即知此
X22n0410_p0374b22║法無魔明矣。
X22n0410_p0374b23║輔正曰：所言淨土，諸經不言魔者，寡乎聞見。鼓音
X22n0410_p0374b24║王經云：阿彌陀佛、應、正遍知，父名月上轉輪聖王，
X22n0410_p0374c01║爾時魔王名曰無勝。此是佛言淨土有魔，新疏返
X22n0410_p0374c02║言無魔，佛與新疏何霄壤乎？
X22n0410_p0374c03║論曰：凡欲立言垂訓，展拓教門，必先觀其大途，不可
X22n0410_p0374c04║拘於小節。且彼安養淨土，若使有魔，則與五濁惡世
X22n0410_p0374c05║何以異耶？所以羣經眾論不說魔者，正為此輔。正所
X22n0410_p0374c06║據鼓音王經言淨土有魔者，料想不聞大論彌陀亦
X22n0410_p0374c07║有不嚴淨國之說，致茲妄謂。當知彼經正是彌陀現
X22n0410_p0374c08║穢之文，那將難今淨土？略舉一事，較其優劣。彼經明
X22n0410_p0374c09║土，乃云十千由旬；此經明身，乃云六十萬億那由他
X22n0410_p0374c10║恒河沙由旬。以彼陋劣之土，安能容此長大之身？土
X22n0410_p0374c11║天殊驗，知彼經現穢明矣。是故孤山、霅川並據大論
X22n0410_p0374c12║引彼經云：阿彌陀佛，婆羅門種，母名殊勝玅顏，亦有
X22n0410_p0374c13║惡逆弟子，名曰調達。既有女人及惡逆者，豈非彌陀
X22n0410_p0374c14║現穢土耶（文）？慈雲法師亦嘗料簡云：鼓音王經佛母
X22n0410_p0374c15║殊勝玅顏，是則淨土亦有女人等耶？答：佛母恐指降
X22n0410_p0374c16║生之時，成正覺後，國土隨淨，必無女人。其母或轉成
X22n0410_p0374c17║男子，如此方龍女；或復命終，如悉達母（文）。慈雲且據
X22n0410_p0374c18║女人一義料簡，既指鼓音王經，餘可例知。今應例云：
X22n0410_p0374c19║魔王恐指降生之時，成正覺後，國土隨淨，必無魔王。
X22n0410_p0374c20║況復天台十疑論中明五不退，第四乃云：外無鬼神
X22n0410_p0374c21║魔邪，內無三毒煩惱（文）。荊溪玅樂云：佛國亦有品差
X22n0410_p0374c22║不同，既無女人，必無惡道；或時有女人，亦無惡道。如
X22n0410_p0374c23║阿閦佛國，雖有女人，而無女事；無量壽國，二種俱無
X22n0410_p0374c24║（文）。言二種者，謂女人、惡道也。魔即惡道所收，既云俱
X22n0410_p0375a01║無，豈得復有魔耶？佛祖正教，皎如白日，皆云淨土無
X22n0410_p0375a02║魔，曾不披尋，反責新疏寡於聞見，識者觀之，可發一
X22n0410_p0375a03║笑。
X22n0410_p0375a04║新疏云：有人云：心若清淨，即是自性西方，何必求
X22n0410_p0375a05║生他方淨土？今謂非無此理，斯乃教中法性理土，
X22n0410_p0375a06║而非今經所明淨土。然具縛凡夫，未登忍地，假令
X22n0410_p0375a07║頓悟自心，孰能恒守清淨？法雖高玅，不攝羣機，但
X22n0410_p0375a08║有虗言，何造入
X22n0410_p0375a09║輔正曰：法華高玅，究竟雄談，無非玅乘，盡是自性。
X22n0410_p0375a10║豈但虗言而不造入，何緣高玅不攝羣機？苦哉斯
X22n0410_p0375a11║言！謗瀆尊典。又謂教中法性理土，非西方淨土者，
X22n0410_p0375a12║何故藥王云：聞是品者，命終即往安樂世界阿彌
X22n0410_p0375a13║陀佛所耶？且聞法華生彌陀土，豈非大乘玅典？身
X22n0410_p0375a14║土教行，無不包攝，那云西方非法性土？乃至云：天
X22n0410_p0375a15║台修心玅觀，感四淨土為宗，玅盡大乘攝，一切無
X22n0410_p0375a16║非西方（云云）。
X22n0410_p0375a17║論曰：凡論身土，自有橫竪。即離之殊，無宜一混。斯乃
X22n0410_p0375a18║不分而分，分而不分也。究而言之，唯一法性理土爾。
X22n0410_p0375a19║然此法性理土，所謂毗盧遮那，遍一切諸法，無非佛
X22n0410_p0375a20║法。人人本具，法法圓成。一切大乘，皆作此說，豈唯法
X22n0410_p0375a21║華？此理灼然高玅，非是下凡心力所及。經云：唯佛一
X22n0410_p0375a22║人居淨土，蓋為此也。世人多有倚傍聖教，高談闊論，
X22n0410_p0375a23║便謂心淨土淨，不假起修。新疏所以責云：但有虗言，
X22n0410_p0375a24║何由造入？那謂謗經？所引藥王品聞經往生之語，謂
X22n0410_p0375b01║之法性理土者，何太徑[彳*廷]乎？若約理言之，無不可者；
X22n0410_p0375b02║若約事言之，恐未必然。何者？且法性理土，即常寂光。
X22n0410_p0375b03║常寂光中，豈有極樂世界之名、阿彌陀佛之號？當知
X22n0410_p0375b04║不分而分，且指同居淨土、彌陀應身可也。又云：一切
X22n0410_p0375b05║無非西方者，此蓋不究淨土之教，特異常途，遂致作
X22n0410_p0375b06║此瞞頇之說。若也一切無非西方，何必韋提俯為末
X22n0410_p0375b07║代再三陳請？何必釋迦光現土，令韋提希隨意揀選？
X22n0410_p0375b08║當知新疏如向區別，極有眉目。公心荷法，試為詳鑑。
X22n0410_p0375b09║新疏云：陳徐陵云：願即還人中不高下處托生等。
X22n0410_p0375b10║彼乃儒流，不在言責。禪講宗師，率多此見，皆言後
X22n0410_p0375b11║世不失男子出家學道。嘗試語曰：汝今已得男子
X22n0410_p0375b12║出家，只合更求出離，何乃復求男子再願出家，略
X22n0410_p0375b13║無勝進乎？
X22n0410_p0375b14║輔正曰：新疏出言，不量憂患也。縱有妄人，作此見
X22n0410_p0375b15║解，安形紙筆，輙斥他宗。況深禪玅教之人，有德必
X22n0410_p0375b16║言，豈可混同，以彰無據？人或聞見，讒瀆滋興，不省
X22n0410_p0375b17║由來，責他橫逆。彼宗學者，宜刊正之。
X22n0410_p0375b18║論曰：新疏為見儒釋之流雖號學佛，而無超宗越格
X22n0410_p0375b19║之見，多滯常情，所以苦口提誘，反為輔正詆訶，乃謂
X22n0410_p0375b20║深禪玅教之人有德必言。今謂若是深禪玅教之人，
X22n0410_p0375b21║必不作此見解；作此見解，必非深禪玅教之人。徐陵
X22n0410_p0375b22║乃陳朝重臣，願文行世，後人無識，遞相授受，為患非
X22n0410_p0375b23║淺。新疏愍此，旁及禪講，激勵勝進，何憂患之有耶？輔
X22n0410_p0375b24║正故欲埋沒新疏，復令彼宗學者共刊正之，何苦如
X22n0410_p0375c01║此？
X22n0410_p0375c02║新疏云：天台疏云：舉正報以收依報，述化主以包
X22n0410_p0375c03║徒眾。觀雖十六，言佛便周。此約以要包攝前後釋
X22n0410_p0375c04║也。遠師疏云：此經以觀佛為主，故偏言之。此據經
X22n0410_p0375c05║宗諸觀相從釋也。今詳兩釋，後義尤長。
X22n0410_p0375c06║輔正曰：理而言之，遠疏有失，天台則優；與而為語，
X22n0410_p0375c07║言偏意周，彼此俱美。新疏如何棄優取失？且遠疏
X22n0410_p0375c08║觀佛為主，未必顯立相從之義；天台舉正收依，述
X22n0410_p0375c09║主包眾，相從之義已在其間。故云理而言之，遠疏
X22n0410_p0375c10║有失，天台則優；若與而為語，言偏意周，彼此俱美
X22n0410_p0375c11║者，天台主正包收之說，曷無遠師觀佛為主之意？
X22n0410_p0375c12║遠師觀佛主之言，曷無天台主正包收之道？作此
X22n0410_p0375c13║評品，優劣可知。
X22n0410_p0375c14║論曰：北遠、天台二疏行世，莫非利物，俱贊淨方，其猶
X22n0410_p0375c15║當衢置罇，隨人斟酌。新疏述作，但與己見參同，於即
X22n0410_p0375c16║承用，何分彼此？蓋緣新疏以觀佛為宗，而況經題偏
X22n0410_p0375c17║言觀佛，恰與遠疏符合，故特取之，此亦何害天台之
X22n0410_p0375c18║說？若謂不合舍天台取遠疏者，設或承用天台，則應
X22n0410_p0375c19║遠疏又後興諍，何窮已耶？今觀遠疏、天台立義天別，
X22n0410_p0375c20║而輔正為見新疏獨取遠疏，乃作二義攀齊。初曰：理
X22n0410_p0375c21║而言之，遠疏有失，天台則優。遠疏但云觀佛為主，故
X22n0410_p0375c22║偏舉之，未必顯立相從之義。天台既云舉正收依，述
X22n0410_p0375c23║主包眾，則相從之義已在其間者，今謂輔正何偏黨
X22n0410_p0375c24║乎？所言遠疏未必顯立相從之義謂之失者，且輔正
X22n0410_p0376a01║既云天台相從之義已在其間，亦非顯立，以此論之，
X22n0410_p0376a02║失則俱失。優次曰：若與而為語，言偏意周，彼此俱美。
X22n0410_p0376a03║天台主正包收之說，曷無遠師觀佛為主之意等者，
X22n0410_p0376a04║今謂天台主正包收，則通該十六；遠師觀佛為主，則
X22n0410_p0376a05║偏取經宗。並據經疏現文而說，安以義推，却將天台
X22n0410_p0376a06║攀齊遠疏，反顯天台未盡理耶？輔正不為天台作主，
X22n0410_p0376a07║却被新疏一語所轉，便隨他去，天台之意果如是乎？
X22n0410_p0376a08║新疏云：無量壽，亦云無量光，即同居淨土攝生教
X22n0410_p0376a09║主。觀音補處實有壽限，且據凡小莫數，故言無量。
X22n0410_p0376a10║輔正曰：今經所談淨土，屬生死耶？法性耶？若云生
X22n0410_p0376a11║死，新疏上文自云：此經圓頓上乘成佛之法，是心
X22n0410_p0376a12║是佛，出自今經。韋提一聞，證無生忍。豈有圓頓之
X22n0410_p0376a13║機所生之土屬生死耶？屬法性土者，今文既云觀
X22n0410_p0376a14║音補處是生死身，如何不是生死國耶？
X22n0410_p0376a15║論曰：輔正必欲擊揚新疏，故作此說。果持此見，何足
X22n0410_p0376a16║以為輔正耶？猶恐後學未明，略為點示。當知若了萬
X22n0410_p0376a17║法唯心，即生死土是法性土，所謂豈離伽耶別求常
X22n0410_p0376a18║寂？土既如是，身豈不然？雖云前佛涅槃，後佛補處，佛
X22n0410_p0376a19║佛道同，未嘗生滅，新疏一筆製作，前後豈有相違？達
X22n0410_p0376a20║理者無往不通，執情者觸途成礙。
X22n0410_p0376a21║新疏曰：因修獲證得無生忍，位當初住。
X22n0410_p0376a22║輔正曰：據何經論，以無生忍位當初住？經中忍位
X22n0410_p0376a23║乃有五名，無生忍位即第四也。又初住位，經中所
X22n0410_p0376a24║明，其義不同。華嚴經明四十位住前，更無地位可
X22n0410_p0376b01║論。縱依瓔珞住前，更立十信位者，若以五忍前之
X22n0410_p0376b02║三忍，破惑證理，淺深相狀，格量十信，如何對之等？
X22n0410_p0376b03║論曰：韋提凡夫，一聞玅觀，隨觀修習，即破無明，證無
X22n0410_p0376b04║生忍。既破無明，不應證前似位；尚是初心，不應證後
X22n0410_p0376b05║玅覺。是故新疏據諸經論所說四十二品無明，豎對
X22n0410_p0376b06║四十二位。韋提初破一品無明，位當初住，如華嚴經
X22n0410_p0376b07║云：初發心時，便成正覺。此非初住之明文乎？縱將五
X22n0410_p0376b08║忍對當前之三忍，既云伏忍、信忍、順忍，雖破見、思，猶
X22n0410_p0376b09║伏無明。第四無生忍位，正破無明，恰與新疏符合。自
X22n0410_p0376b10║餘位次，出沒不同，在彼經論，赴機有異。今疏且據一
X22n0410_p0376b11║途而說，不必多囉。
X22n0410_p0376b12║新疏云：乖前境量，名為他觀，不正曰邪。雖是佛教
X22n0410_p0376b13║大小觀法，若非往生淨土之觀，並是偏邪。
X22n0410_p0376b14║輔正曰：新疏破立，缺於三思。且法華云：十方佛土
X22n0410_p0376b15║中，唯有一乘法。又云：已今當說，法華第一。如此玅
X22n0410_p0376b16║乘，無有過上。不言淨土，豈亦偏邪？末代無知，謗毀
X22n0410_p0376b17║玅典，招惡果報，由新疏而致也。
X22n0410_p0376b18║論曰：用心不公，輔正為甚。新疏為消經中正觀邪觀
X22n0410_p0376b19║之語，遂乃次第揀辯，先就本經節之。如修日觀而地
X22n0410_p0376b20║觀，見前雖同本經，觀法既乖本心，要期尚屬他邪，何
X22n0410_p0376b21║況餘經觀法，安得不是他邪？疏文又自釋云：非同外
X22n0410_p0376b22║道邪見之邪，乃新疏欲令行者心境相當，功不虗棄，
X22n0410_p0376b23║專對修行淨業一人而說。且如有人依摩訶止觀揀
X22n0410_p0376b24║境立陰，觀三諦理，正用觀時，忽若淨土境界現前，豈
X22n0410_p0376c01║非邪觀？此則就正教中互分邪正，未嘗曾說。法華不
X22n0410_p0376c02║言淨土屬於偏邪，厚誣新疏，毀謗招報，此言何歸？
X22n0410_p0376c03║新疏云：為令識位有上中下，即是大本三品也。今
X22n0410_p0376c04║謂大本三品皆曾發心，可對今經上三品耳，中下
X22n0410_p0376c05║二品則非所對，況復行因與今全別，尋經方知。
X22n0410_p0376c06║輔正曰：天台以今經九品會同大本三輩者，乃約
X22n0410_p0376c07║彼此位次高下相同而會，不約發心行因之相以
X22n0410_p0376c08║會三品也。
X22n0410_p0376c09║論曰：天台以今九品會彼三輩，必應別有深意。若如
X22n0410_p0376c10║輔正，謂約彼此位次高下相同，而會不約發心行因
X22n0410_p0376c11║之相者，大無意味。何哉？若謂天台但約位次高下，不
X22n0410_p0376c12║約行因發心，則見天台空有會同之名，而無會同之
X22n0410_p0376c13║旨。大凡會同，必須彼此泯齊，只緣發心行因有異，故
X22n0410_p0376c14║使位次而分高下。若或不約行因發心，安得位次有
X22n0410_p0376c15║高下耶？所以新疏止對上三品者，蓋由大本經云：願
X22n0410_p0376c16║生彼國，凡有三輩。其上輩者，捨家棄欲而作沙門，發
X22n0410_p0376c17║菩提心，一向專念無量壽佛，修諸功德。臨壽終時，無
X22n0410_p0376c18║量壽佛與諸大眾現其人前，即隨彼佛往生其國。其
X22n0410_p0376c19║中輩者，當發無上菩提之心，專念彼佛，修眾善根，奉
X22n0410_p0376c20║持齋戒，起立塔像，飯食沙門，懸繒然燈，散華燒香，願
X22n0410_p0376c21║生彼國。其人臨終，無量壽佛化現其身，與諸大眾現
X22n0410_p0376c22║其人前，即隨往生。其下輩者，至心欲生彼國，假使不
X22n0410_p0376c23║能作諸功德，當發無上菩提之心，一向專意，乃至十
X22n0410_p0376c24║念，念無量壽佛，願生其國。此人臨終，夢見彼佛，亦得
X22n0410_p0377a01║往生。此是大本三輩發心行因之相。雖則所修行相
X22n0410_p0377a02║不同，莫不皆發菩提之心，則與今經上品三輩發心
X22n0410_p0377a03║是同，故得新疏只對上品。其如中下二品，乃是彼土
X22n0410_p0377a04║二乘人天之眾，雖不執真住小，奈何宿習未忘，猶假
X22n0410_p0377a05║小法而為開道，並無因中發大道心之語。比類大本
X22n0410_p0377a06║三輩，霄壤相隔，所以新疏不許對之。若如輔正之說，
X22n0410_p0377a07║猶恐未盡天台之意也。
X22n0410_p0377a08║新疏云：問：彼土純一大乘，何有小乘聲聞？答：此土
X22n0410_p0377a09║聲聞，則有二種：一者定性，謂沈空滯寂，取滅度者。
X22n0410_p0377a10║往生論云：二乘種不生，即此類也。二者不定性，謂
X22n0410_p0377a11║中間回心，以至開顯，知常獲記，雖是聲聞，不住小
X22n0410_p0377a12║果。淨土聲聞，即同此類。
X22n0410_p0377a13║輔正曰：中間之言，為在何處？開顯之說，為屬何經？
X22n0410_p0377a14║若指法華者，法華授聲聞記已，則法身體顯，分身
X22n0410_p0377a15║剎土，與物結緣，未嘗有言生極樂土。縱藥王品有
X22n0410_p0377a16║此之言，自屬滅後聞法之人，即非開顯當機之眾。
X22n0410_p0377a17║論曰：新疏立義，坦然明白，何事猶迷？當知中間之言，
X22n0410_p0377a18║且就今日施化言之。始自鹿苑之後，直至法華之前，
X22n0410_p0377a19║並屬中間，安可的指一處開顯屬何經者？雖三尺童
X22n0410_p0377a20║子，知是法華法師，何故反不知之耶？所言法華聲聞
X22n0410_p0377a21║得記，未嘗有生極樂土者，未審此語從何而得？新疏
X22n0410_p0377a22║自將此土二種聲聞，格量淨土聲聞，有如回心向大，
X22n0410_p0377a23║開顯得記之類，爾並無一言直指法華當機。三、人生
X22n0410_p0377a24║極樂國。雖欲屈抑新疏，爭奈眾眼難瞞。
X22n0410_p0377b01║新疏云：大本唯除五逆、誹謗正法，今經逆罪得生
X22n0410_p0377b02║者。今解：若據彌陀願力，豈遮造惡之徒？方便赴機，
X22n0410_p0377b03║言乖趣合。彼則顯樂邦殊玅，欲進善人；此明淨業
X22n0410_p0377b04║功深，不遺極惡。
X22n0410_p0377b05║輔正曰：天台所立，根有上下，逆罪多寡，悔不輕重，
X22n0410_p0377b06║行有定散，以判二經取舍。新疏則非此也，直以各
X22n0410_p0377b07║赴機緣，進善收惡，適有不同耳。今謂新疏云大本
X22n0410_p0377b08║但進善人者，且西竺梵本未至此土者，不可得知。
X22n0410_p0377b09║若此觀經及餘諸部未至此土，但見大本揀惡之
X22n0410_p0377b10║文者，則令惡人省已絕分。以此照之，新疏麤淺，吾
X22n0410_p0377b11║祖判釋。假如觀經及餘諸部未來此土，獨見大本
X22n0410_p0377b12║揀惡之文，亦必作上諸義解釋，況新疏下文自引
X22n0410_p0377b13║觀佛三昧為證，逆罪之人一日一夜繫念觀佛，罪
X22n0410_p0377b14║障消滅，此與天台所立此經明觀逆罪得生有何
X22n0410_p0377b15║差別？返顯若不觀佛，則不得生，此與天台散善不
X22n0410_p0377b16║生有何差別？乃至云掩耳偷鈴，傍觀絕倒，
X22n0410_p0377b17║論曰：新疏特以方便赴機，言乖趣合，以收二經玅，窮
X22n0410_p0377b18║佛意，深經宗，此乃新疏格外之見，則與天台初無干
X22n0410_p0377b19║涉。而輔正苦破新疏，良難杜口，試為言之。所言觀經
X22n0410_p0377b20║諸部未來但見大本，則令惡人絕分者，是何言歟？只
X22n0410_p0377b21║緣二經並列，收揀不同，故此和會，兩不相違，安以觀
X22n0410_p0377b22║經未來為難？借使觀經未來獨見大本，新疏亦作此
X22n0410_p0377b23║釋，當知大本進善，意在收惡，觀經惡，意必進善，二經
X22n0410_p0377b24║一致，所謂言乖趣合也。輔正謂假如觀經未來，智者
X22n0410_p0377c01║亦必作上諸義釋者，今謂此說却有相妨。何者？若謂
X22n0410_p0377c02║天台所立大本揀惡，乃是下根逆多，悔輕行散，故為
X22n0410_p0377c03║所揀；今經收惡，乃是上根逆寡，悔重行定，故為所收。
X22n0410_p0377c04║若其然者，果使觀經未來，此土但見大本揀惡之文，
X22n0410_p0377c05║則應下根逆多，悔輕行散之人省己絕分，淨土之道
X22n0410_p0377c06║何由可階？以此照之，輔正麤淺，返累天台，復見新疏
X22n0410_p0377c07║所引觀佛三昧等經，證成逆罪消滅，恐墮負處，却乃
X22n0410_p0377c08║攀齊，而又反責。嗚呼！掩耳偷鈴，傍觀絕倒，推與誰耶？
X22n0410_p0377c09║余雖不敏，昔忝游學教律，親承草菴法師提訓多矣。
X22n0410_p0377c10║紹興中，法師甞赴西湖秀公之請，主念佛三昧，余獲
X22n0410_p0377c11║侍焉。法師以余為吾家人，初無疑忌，因乘閒請益日：
X22n0410_p0377c12║法師輔正解對破靈芝新疏，其間似有不當如是難
X22n0410_p0377c13║者，尊意如何？法師頷之良久，笑謂余曰：公豈不聞俗
X22n0410_p0377c14║諺所謂相罵無好言，相打無好拳，建立門庭，不得不
X22n0410_p0377c15║爾。余遂於言下深領法師之意。及余復宗律部，再以
X22n0410_p0377c16║新疏輔正參較，益信法師之說不我欺也。比因華嚴
X22n0410_p0377c17║高座政公啟講新疏，首訪余曰：輔正吾固不惑，但患
X22n0410_p0377c18║後進遲疑，累欲執筆評之，誠所未暇。子幸閑居無事，
X22n0410_p0377c19║能成我之志乎？余念新疏屈而不申，晦而不明，惻隱
X22n0410_p0377c20║于心，故非一日。既承其命，欣然是從，即以法師向來
X22n0410_p0377c21║告余之意而往求之，無不可者。言詞朴陋，義理麤淺，
X22n0410_p0377c22║若與輔正爭驅並駕，則余豈敢？庶幾來學得牕按閒
X22n0410_p0377c23║討論之張本。爾知我罪我，莫非贊述淨土，共期西邁
X22n0410_p0377c24║焉。
X22n0410_p0378a01║觀經扶新論卷終
X22n0410_p0378a02║
X22n0410_p0378a03║
X22n0410_p0378a04║No. 410-A
X22n0410_p0378a05║余頃年游學四明，聞有輔正解者，為破新疏而作
X22n0410_p0378a06║也。宗中諸老嘗謂：古人有言，何以息諍無辯？姑置
X22n0410_p0378a07║之而不理也。雖然，後學之曹不能無疑。今幸足菴
X22n0410_p0378a08║度公評而論之，其理甚明。使新疏重光，後昆有託，
X22n0410_p0378a09║豈曰小補？遂輟己長，仍率同志，命工鏤板，以廣其
X22n0410_p0378a10║傳。淳熈己亥仲冬姚江歸　雲菴（法義）題