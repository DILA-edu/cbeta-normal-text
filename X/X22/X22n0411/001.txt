X22n0411_p0379a01║
X22n0411_p0379a02║
X22n0411_p0379a03║No. 411-A
X22n0411_p0379a04║ 刻觀經義疏正觀記序
X22n0411_p0379a05║靈芝大智祖師，當五百運興於趙宋，博究諸家，以律
X22n0411_p0379a06║為宗，體法華圓意以弘揚四分，令終南家法十倍明
X22n0411_p0379a07║晶，厥功厥德為天下學者之所仰止，所謂宋僧一狐
X22n0411_p0379a08║之腋，非苟讚矣。弘律之外，以淨土業自行化他，故十
X22n0411_p0379a09║六觀、小阿彌陀並著義疏，較之諸師非無同異，蓋各
X22n0411_p0379a10║要逗機，不得不然也。其繼述者亦皆偉人，而惟拙菴
X22n0411_p0379a11║度律師稱為特拔，嘗翼正觀記於觀經疏，聞持記於
X22n0411_p0379a12║彌陀疏。聞持久傳此方，而正觀尚未流行，學者憾焉。
X22n0411_p0379a13║天台山有德王院主大雲潤法師，亦其門秀者也，頃
X22n0411_p0379a14║於濃之長瀧寺經庫得此書本，乃圖剞劂，廣其流傳，
X22n0411_p0379a15║於是徵序於余。余雖鄙拙無文，亦至喜此書久隱復
X22n0411_p0379a16║顯，豈得固辭哉？學者由記達疏，因疏通經，教以立行，
X22n0411_p0379a17║事能稱理，超聖凡於當念，泯淨穢於一心，則生前不
X22n0411_p0379a18║慚為鶖峰支屬，死後無謬於蓮國往生矣。是為序。
X22n0411_p0379a19║旹
X22n0411_p0379a20║寶永己丑六年仲春既望
X22n0411_p0379a21║東湖安養精舍後學比丘慧淑熏盥和南題
X22n0411_p0379a22║
X22n0411_p0379a23║
X22n0411_p0379a24║
X22n0411_p0379b01║
X22n0411_p0379b02║
X22n0411_p0379b03║
X22n0411_p0379b04║
X22n0411_p0379b05║
X22n0411_p0379b06║No. 411
X22n0411_p0379b07║靈芝觀經義疏正觀記卷上（并序）
X22n0411_p0379b08║四明龍山足菴沙門　戒度　述
X22n0411_p0379b09║十方諸佛，同音偏讚於彌陀；一切眾生，秉志咸欣於
X22n0411_p0379b10║安養。葢由法藏發四十八願海，無與等倫；釋迦演一
X22n0411_p0379b11║十六觀門，最為玅行。利鈍兼濟，理事相修。莫非九品
X22n0411_p0379b12║之正因，俱會三乘之良伴。翻傳綿歷，述作繼興。金璧
X22n0411_p0379b13║爭輝，蘭菊各美。文富義博，誠讓於諸師；事顯理彰，無
X22n0411_p0379b14║偕於今疏。以兩土之入道，判一代之能詮。純雜既分，
X22n0411_p0379b15║源流不混。至若黜訛從正，去濫傳真，試觀往古之談，
X22n0411_p0379b16║又非同日而語。但以夜光之寶，實愧於闇投；白雪之
X22n0411_p0379b17║歌，難聞於俚耳。率情欺罔，信筆詆訶。雖羣記之解紛，
X22n0411_p0379b18║奈斯文之尚壅。每思及此，深疚于懷。故即斐然，敢稱
X22n0411_p0379b19║作者。采昔人之聞見，為後學之筌罤。不惑異端，勉修
X22n0411_p0379b20║正觀。頓了是心是佛，共期上品上生。太虗可窮，此心
X22n0411_p0379b21║罔極。旹淳熈八年，歲次辛丑，夏安居日，寓南湖之戒
X22n0411_p0379b22║壇。序云
X22n0411_p0379b23║題號中，初釋題目。經題如下疏文自解，或以能所通
X22n0411_p0379b24║別華梵諸門料簡可準作之，茲並不繁。義疏者，義宜
X22n0411_p0379c01║也，預取一經奧義，旁引三藏聖教，敷演厥旨，適恊機
X22n0411_p0379c02║宜故也。疏疎也，疎決疑壅，披文見意，坦然明白故也。
X22n0411_p0379c03║即以疏題兼目於序註以示之，餘如常解。撰號中，西
X22n0411_p0379c04║湖隷錢唐郡城之西，實天下之勝槩也，寺居其中。昔
X22n0411_p0379c05║錢氏園苑嘗生紫芝，捨作佛祠，故稱靈芝。皇朝賜額
X22n0411_p0379c06║從本鴻臚，故稱為寺。釋乃出家之姓氏。疏主錢唐人，
X22n0411_p0379c07║俗姓唐，字湛如，號安忍子。住世傳道，盛績懿業備載
X22n0411_p0379c08║塔銘行狀。春秋六十九，僧臘五十一，政和六年九月
X22n0411_p0379c09║一日入滅。臨終面西端坐而逝，建塔瘞全身于寺之
X22n0411_p0379c10║西北隅。紹興辛酉諡號大智律師戒光之塔。述即撰
X22n0411_p0379c11║也。序引初科。對穢顯淨中，上四句舉兩土依正以彰
X22n0411_p0379c12║淨穢，是下四句躡二方苦樂以勸忻厭，潮下四句引
X22n0411_p0379c13║聖凡典誥以為證信。初中，上二句明穢，下二句明淨。
X22n0411_p0379c14║又並上句明依，下句明正。堪忍者，梵語娑婆，亦云索
X22n0411_p0379c15║訶。悲華經云：是諸眾生忍受三毒及煩惱故。佛剎經
X22n0411_p0379c16║有二義：初義同上，次云菩薩成就忍辱，若人加害悉
X22n0411_p0379c17║能含忍（觀今文意，次義則疎）。劫見煩惱眾生及命雜業所成，故
X22n0411_p0379c18║云濁土。異趣即三惡道，故下經云：此濁惡處（濁土也），地
X22n0411_p0379c19║獄、餓鬼、畜生盈滿，多不善聚（異趣也）。此即釋迦同居穢
X22n0411_p0379c20║土也。安養者，或云安樂養育諸眾生故。又云：安住祕
X22n0411_p0379c21║藏，長養法身。大本云：畢得超純去，往生安養國。彼土
X22n0411_p0379c22║依正莊嚴，悉是法藏願力所成，故云淨邦。純一大乘，
X22n0411_p0379c23║清淨良伴，故云上善。小本云：諸上善人，俱會一處。此
X22n0411_p0379c24║即彌陀同居淨土也。次勸忻厭中，上二句勸厭。棘林
X22n0411_p0380a01║胎獄，指上濁土也。三界依報，土地所產，莫非荊棘叢
X22n0411_p0380a02║林，故曰棘林。玅經云：瓦礫荊棘，坑坎堆阜。六凡正報，
X22n0411_p0380a03║具有四生。今就人中，多從胎臟。兒在母胎，備受眾苦，
X22n0411_p0380a04║故曰胎獄。寶積經云：處胎不樂，猶如牢獄。奮發，辭謝
X22n0411_p0380a05║也。奮然發志，永謝勞生（劉遺民云：傲天宮以長辭）。下二句勸忻。寶
X22n0411_p0380a06║界金池，指上淨邦也。彼國依報，悉是百寶所成，故曰
X22n0411_p0380a07║寶界。如下經云：寶樹、寶地、寶池等。金池即指往生孕
X22n0411_p0380a08║質之處，屬於正報。經云：有七寶池，黃金為渠，渠下皆
X22n0411_p0380a09║以雜色金剛以為底沙。小本云：池底純以金沙布地，
X22n0411_p0380a10║故曰金池（或云水產金蓮曰金池者，非）。天台云：胎獄之望華池，棘
X22n0411_p0380a11║林之比瓊樹。亦以兩土依正、淨穢對論。今疏法之潛
X22n0411_p0380a12║神者，神即心神。往生在定之心，微密難見，故名為潛。
X22n0411_p0380a13║肇法師云：潛神玄默，與虗空合德是也（或云潛神目修觀者，非）。
X22n0411_p0380a14║舉念即登，故云直往。天台云：正念直往生安養。三引
X22n0411_p0380a15║證中，上二句引經。如來逗機說教，譬如潮不過限，故
X22n0411_p0380a16║曰潮音。楞嚴云：發海潮音，偏告同會。偏讚者，十疑論
X22n0411_p0380a17║引隨願往生經云：普廣菩薩問佛：世尊何故偏讚西
X22n0411_p0380a18║方淨土，專遣往生？佛言：眾生心多濁亂，三昧難成，欲
X22n0411_p0380a19║使專心一境，專念一佛，所以偏讚。又云：釋迦大師一
X22n0411_p0380a20║代說法，處處聖教，唯勸眾生專心偏念阿彌陀佛，求
X22n0411_p0380a21║生西方。乃至云：其餘佛土，雖一經兩經略勸往生，不
X22n0411_p0380a22║如彌陀佛國處處叮嚀等。孤山云：羣經森列，而偏讚
X22n0411_p0380a23║西方淨土，其有旨哉。琅函，乃指盛經之器，以召佛語
X22n0411_p0380a24║（或云佛語尊貴，名琅函者，非）。下二句引傳。往生者，眾喻之如海。棲，
X22n0411_p0380b01║止也。南山云：建志要期，高棲累外。青史，即目三代僧
X22n0411_p0380b02║傳，乃淨土傳等。同世史籍，古無紙素，殺青刻字，束以
X22n0411_p0380b03║熟皮，故曰青史。二、別歎中，初科上二句，通敘機教。機
X22n0411_p0380b04║既不等，教亦有殊。誘，引也。掖，謂扶掖。西都賦云：後宮
X22n0411_p0380b05║則有掖庭。椒房註曰：掖庭，宮名，在天子左右，如肘掖
X22n0411_p0380b06║也。今謂設教逗機，如扶掖左右，使無顛危之患也。多
X22n0411_p0380b07║門，楞嚴云：歸元性無二，方便有多門。或下四句，別列
X22n0411_p0380b08║四行。初句即陀羅尼集、皷音王經等。又彌陀不思議
X22n0411_p0380b09║神力傳云：龍樹願生淨土，夢感異人授往生呪（云云）。次
X22n0411_p0380b10║句即大悲經云：若晝若夜，專稱名號。小本云：一日七
X22n0411_p0380b11║日，執持名號等。三即般舟經：九十日，常令繫想彌陀
X22n0411_p0380b12║三十二相。四即大本：十日十夜，奉持齋戒等。各下二
X22n0411_p0380b13║句，結示。行法更多，略舉上四，復不備引，指如眾典。唯
X22n0411_p0380b14║下，正歎。今經初二句，顯勝。正觀，即下經云：作是觀者，
X22n0411_p0380b15║名為正觀。觀成理顯，決定往生。以因驗果，故云畢趣。
X22n0411_p0380b16║趣，至也。經云：捨身他世，生諸佛前，得無生忍。下二句，
X22n0411_p0380b17║彰益。初句滅惡益，次句生善益。除疑者，經云：必生彼
X22n0411_p0380b18║國，心得無疑。捨障者，經云：除八十億劫生死重罪。流
X22n0411_p0380b19║通文中，佛唱名云：淨除業障，生諸佛前等。長生不死
X22n0411_p0380b20║者，大本云：可得極長生，壽樂無窮極。淨土傳云：齊曇
X22n0411_p0380b21║鸞法師，聞陶隱居得長生法，千里求之。陶以仙經十
X22n0411_p0380b22║卷授鸞，鸞欣然自得，以為神仙之術必然也。後還洛
X22n0411_p0380b23║下，遇菩提留支，問曰：佛道有得長生乎？其能却老為
X22n0411_p0380b24║不死乎？支笑曰：長生不死，乃吾佛之道也。即以觀無
X22n0411_p0380c01║量壽經授之，曰：汝可修此，則三界無復生，六道無攸
X22n0411_p0380c02║往，盈虗消長，禍福成敗，無得而朕。其為壽也，有劫石
X22n0411_p0380c03║焉，有河沙焉。河沙之數有極，壽量之數無期。此吾金
X22n0411_p0380c04║仙氏長生不死之術也。廣敘傳持中，初科初四句，明
X22n0411_p0380c05║古今盛行。次四句，明早年獲遇。歷觀，即逆推也。（易云：歷觀
X22n0411_p0380c06║眾卦。）逮，及。方，當也。受誦，則但持文句。樂聞，則欲求講解。
X22n0411_p0380c07║沗從等者，如十二光懺所敘，自下壇後，因遭重病，莫
X22n0411_p0380c08║知趣向，方乃留心淨業等，專玩不釋手也。斯文即指
X22n0411_p0380c09║今經。億劫無歸，歎昔捨父逃逝也。餘生有賴，忻今域
X22n0411_p0380c10║心得處也。指後殘齡，故曰餘生。即疏主云：幾生負德，
X22n0411_p0380c11║枉受沈淪。今日投誠，心蒙拯濟是也。解釋敘古中，上
X22n0411_p0380c12║二句明先德專門。據下所敘，不出天台。慧遠、善導，並
X22n0411_p0380c13║有章疏行世。專守己宗，未為通贍，故云各尚。下二句
X22n0411_p0380c14║明後學失措，渺同河漢，故曰莫知攸所往詣也。（易曰：君子
X22n0411_p0380c15║有攸往，先迷後得。）明今敘興懷中，初四句示博考去取。秪緣
X22n0411_p0380c16║古今章疏，為物情深，委曲指諭，博涉理教，卒難通曉。
X22n0411_p0380c17║是以今疏操觚染翰，不尚繁詞，直指經宗，務存修進。
X22n0411_p0380c18║興懷在此，豈有他哉？名理即指三藏聖教名言理趣
X22n0411_p0380c19║也。古今乃召諸師章疏，翻覆研究，故曰叅詳。比並格
X22n0411_p0380c20║量，故曰酬校。摭取，採摘也。（孟子題詞曰：今諸解者，往往摭取而說之。）優長，
X22n0411_p0380c21║言其精當。芟除，翦削也。繁𤨏，言其錯雜。（書序云：芟夷繁亂，翦截浮
X22n0411_p0380c22║詞。）此示述作文體，從其簡要，故有芟除之語。他不見
X22n0411_p0380c23║之，以謂廢我天台時教。劇意詆排，良可笑也。（委如扶新論辯。）
X22n0411_p0380c24║述下四句，明謙己益物。立言演義，並循舊跡，故云述
X22n0411_p0381a01║而不作。侮，慢也。前脩選云：吾法夫前脩兮，非世俗之
X22n0411_p0381a02║所服。注云：前脩，謂前代脩習道德之人。今疏意在由
X22n0411_p0381a03║疏通經，由經修觀，觀成理顯，決志往生，故曰統之有
X22n0411_p0381a04║宗（語出周易）。在理既當，足可依承，故曰貽於來學，庶望貽
X22n0411_p0381a05║賜也（書序云庶幾有補於將來）。示文體中，初句明教，異古繁𤨏，故
X22n0411_p0381a06║云簡易（語出揚子）。次句明行，直指觀門，非數他寶，故曰修
X22n0411_p0381a07║治。月下四句，遣執。或云指舟譬能詮教，月岸譬所詮
X22n0411_p0381a08║理。今恐初喻以指喻疏，以月喻經，由疏曉經，譬因指
X22n0411_p0381a09║見月也。次喻以舟喻觀行，以岸喻往生，由觀行而獲
X22n0411_p0381a10║往生，譬因舟而到岸也。如此則見二喻不重。圓覺經
X22n0411_p0381a11║云修多羅教，如標月指，了知所標，畢竟非月。金剛經
X22n0411_p0381a12║云知我說法，如筏喻者，法尚應捨，何況非法（云云）。彰述
X22n0411_p0381a13║意中，初四句遵承二聖。曲被未來者，韋提大權，發起
X22n0411_p0381a14║淨土，不專自己，俯為末世。經云若佛滅後，諸眾生等，
X22n0411_p0381a15║濁惡不善，五苦所逼，云何當見阿彌陀佛極樂世界？
X22n0411_p0381a16║又云未來眾生，當云何觀無量壽佛及二菩薩等？今
X22n0411_p0381a17║疏曲被未來之眾，猶若韋提䖍請，故云不負。仰承遺
X22n0411_p0381a18║囑者，如來始降幽宮說法，聽眾不多，累囑阿難，意在
X22n0411_p0381a19║耆山再說。經云阿難！汝當受持，廣為多眾宣說佛語。
X22n0411_p0381a20║又云汝持佛語，為未來世一切大眾欲脫苦者，說是
X22n0411_p0381a21║觀地法等。今疏仰承遺囑之意，不異慶喜重宣，故云
X22n0411_p0381a22║敢忘、敢不敢也。聊下二句，正述本懷。上乘即指今經，
X22n0411_p0381a23║非偏小故。邁，往也。云耳，乃結上之詞。
X22n0411_p0381a24║本文標章中，初句標舉。將欲也下四句，大分二科，以明
X22n0411_p0381b01║總別。若但釋別文，則大義不彰。若唯談總義，則迷於起
X22n0411_p0381b02║盡。若一混而說，則彼此無歸。故須預取經中所蘊大義，
X22n0411_p0381b03║於別文前列門總示，則一經旨趣皎如指掌。然後別文
X22n0411_p0381b04║節句次第消釋，還與總義血脈潛通。總別相收，始終一
X22n0411_p0381b05║貫。義家之門，故曰義門。不入其門，莫窺美富也。於此聊
X22n0411_p0381b06║申數問，以決世疑。問：自古弘演，各有司存。靈芝專攻
X22n0411_p0381b07║律部，那得撰疏通經？豈非尸祝越罇爼而代庖人耶？
X22n0411_p0381b08║答：觀子之問，無乃蓬心曲見乎？且三藏聖教，天下共
X22n0411_p0381b09║之，何分彼此？所以西來梵僧，此土高德，或稱三藏，或
X22n0411_p0381b10║號三學，豈是單輪翼者哉？天台專弘經經論，非不談
X22n0411_p0381b11║戒律，如止觀具緣，持戒清淨，梵網戒疏是也。南山獨
X22n0411_p0381b12║權戒律，非不通經論，奉詔翻譯，作三經序，講楞伽經，
X22n0411_p0381b13║撰法華義苑是也。雖傳持各有所主，而學解不可專
X22n0411_p0381b14║門。至如古之劉虬、李長者，今之荊公、張天覺，彼乃儒
X22n0411_p0381b15║士，尚解佛書，安有釋子不可通經？問：南山云：自宗猶
X22n0411_p0381b16║困於未聞，況餘經論，何由道盡？祖師嚴戒，安得固違？
X22n0411_p0381b17║答：乘虗接響，其來久矣。今為明之，斯文乃出南山戒
X22n0411_p0381b18║疏大妄戒中。蓋由戒本說上人法，古師於此廣引經
X22n0411_p0381b19║論禪定法相，參糅律宗持犯之要。後進討論，動經他
X22n0411_p0381b20║日。殊不知律中說經，號隨律之經；經中說律，名隨經
X22n0411_p0381b21║之律。止可略解名相，不應展演，紊亂宗途。是故吾祖
X22n0411_p0381b22║垂茲明訓，奚甞不許兼通經論？豈不聞吾祖作義苑，
X22n0411_p0381b23║講楞伽乎？問：此經行世，自古解釋乃有多家。天台章
X22n0411_p0381b24║疏大盛東南，人皆寶之，甚於金玉。況是靈岳親承，大
X22n0411_p0381c01║蘇妙悟，獲旋總持，樂說無壅。今若別出新疏，則應天
X22n0411_p0381c02║台有所未了耶？答：斯乃各言其志也。凡德人垂世，立
X22n0411_p0381c03║言行事，無非讚揚佛化，誘物為先。豈如市井爭奪，取
X22n0411_p0381c04║勝於一時哉？古今共業一經，而各申釋者多矣。且如
X22n0411_p0381c05║天台、法華文句已行於世，至於唐朝，慈恩法師復出
X22n0411_p0381c06║義疏。秪今觀經天台之後，慧遠、善導、澄觀繼而有作。
X22n0411_p0381c07║又如孤山、霅川同宗天台之學，各製彌陀疏鈔。良由
X22n0411_p0381c08║教旨幽深，情解差別，智度大海，唯佛窮底。清辯尚謂
X22n0411_p0381c09║彌勒未是徧知，欲待龍華道後，方復問津，即其事也。
X22n0411_p0381c10║今之所述，或機宜不等，或知見有殊，與物結緣，助佛
X22n0411_p0381c11║揚化。在理或當，何必求人？問：天台凡釋一經，必有規
X22n0411_p0381c12║矩存焉。先以五時八教揀判，次用五義三分解釋。山
X22n0411_p0381c13║家宗途，時教為要。新疏安得不遵，直爾申經耶？答：固
X22n0411_p0381c14║以天台時教見責，何太專隅？疏主甞云：自古及今，諸
X22n0411_p0381c15║宗彌闡，或破或立，或抑或揚，乃述作之通規，討論之
X22n0411_p0381c16║常事。西天諸論，大小相攻，或空有爭馳，或性相勍敵，
X22n0411_p0381c17║異執支離，迨今不絕。此方傳教，華嚴、賢首、天台、慈恩，
X22n0411_p0381c18║章疏競行，互相斥奪。亦猶儒家，魯史春秋，學開五傳；
X22n0411_p0381c19║國風雅誦，分為四詩；孟氏辭闢於楊墨；子雲無取於
X22n0411_p0381c20║老莊；鄭玄、王肅，師資形矛盾之談；劉向、劉歆，父子有
X22n0411_p0381c21║異同之論。至如宗門，自達磨西來，衣鉢相傳，迨于五
X22n0411_p0381c22║祖而下，則南北分宗，五家派別，豈可執為是非，而興
X22n0411_p0381c23║諍訟？（彼文）秪如天台之前，南三北七，各立門庭。天台之
X22n0411_p0381c24║後，分宗列派，弘闡更多，豈可抑令捨汝所學，從我之
X22n0411_p0382a01║學乎？又復天台化行六十餘州，未審此外稟誰教耶？
X22n0411_p0382a02║大抵諸家建立，莫不逗機為先，是一非諸，未為通論。
X22n0411_p0382a03║問：天台聖師，位居五品，達諸法相，冥契佛心。凡所釋
X22n0411_p0382a04║經，懸河瀉辯，任運自與修多羅合，新疏安敢輒加斥
X22n0411_p0382a05║奪，矯異常情？後學無知，非經反聖，自此而興，誰之過
X22n0411_p0382a06║歟？答：請觀新疏，未嘗一語指斥天台。至於教觀理事
X22n0411_p0382a07║綱領之談，凡十餘處，專以天台而為憑準。自餘毛目，
X22n0411_p0382a08║或取或捨，各有所據，非出胷襟。盡採諸師之長，以成
X22n0411_p0382a09║一家之見。其間所有，剏出新義，葢由佛意多含，教通
X22n0411_p0382a10║餘論。所以龍樹釋經，存於眾解者是也。幸取長其理，
X22n0411_p0382a11║無取長其情。問：新疏既無時教判經，但約四門總別
X22n0411_p0382a12║申釋，為出臆論？為有宗承？答：學不師安，義不中難。故
X22n0411_p0382a13║南山所撰戒業二疏，首列四門，非不判教。如戒疏攝
X22n0411_p0382a14║教門中，備引諸師建立，或約三輪，或約化行，或約制
X22n0411_p0382a15║聽，或約化制。乃至云經論廣演，其量極多。如涅槃說，
X22n0411_p0382a16║半滿兩字，用收大小。如餘經論，三藏攝文，或分大小，
X22n0411_p0382a17║各立四藏。大乘論中，但立兩藏，菩薩聲聞，攝教斯盡
X22n0411_p0382a18║等。新疏規矩祖述，南山何敢擅立？淺見寡聞，輒生謗
X22n0411_p0382a19║議，未知其可也。問：新疏讚述本宗之外，留心淨土，專
X22n0411_p0382a20║解斯經，其意何在？答：如向已明，更以二意表而出之。
X22n0411_p0382a21║一者葢為本宗律部，專明持犯。雖則南山深契開顯，
X22n0411_p0382a22║以立圓宗，廣談性相唯識三觀。但恐後學不得意者，
X22n0411_p0382a23║執著名相，無處域心，特闡淨土一門，以為終歸之處。
X22n0411_p0382a24║故曰生弘毗尼，死歸安養，能事畢矣。二者淨土一法，
X22n0411_p0382b01║大異常途。但作願求，皆得超往。奈何諸師道在邇而
X22n0411_p0382b02║求諸遠，事在易而求諸難。所撰章疏，申通解釋，必混
X22n0411_p0382b03║一代時教，不分純雜之殊。各尚宗風，迭相廢立。文義
X22n0411_p0382b04║該博，旨趣幽深。自非積學洞微，窮幽盡理，卒難趣入。
X22n0411_p0382b05║而況無常迅速，生死無期。急欲造修，遲疑罔措。所以
X22n0411_p0382b06║興懷述作，務存簡易，不尚支離。辨明兩土入道，直指
X22n0411_p0382b07║往生捷徑。庶令末世利鈍兩根，展卷臨文，坦然明白，
X22n0411_p0382b08║可舉而行。不待廣尋經論，徧歷教門。可謂千載之難，
X22n0411_p0382b09║一朝忽易。勉諸同道，宜留意焉。
X22n0411_p0382b10║義門標列中，吾佛降靈，隨機設教，須求本意，故有初
X22n0411_p0382b11║也。教意雖明，大小純雜，罔知適從，故有二也。大小既
X22n0411_p0382b12║判，不曉所詮，行無以立，故有三也。法相淆混，若非甄
X22n0411_p0382b13║別，人惑多岐，故有四也。四科文旨，次第相須，一部大
X22n0411_p0382b14║綱，無越於此，預宜通練，臨文不迷。
X22n0411_p0382b15║通明教興。敘佛意中，初句標俗，以三十年為代，今則
X22n0411_p0382b16║通指一化也。大下，正示。大覺即指釋迦，梵語佛陀，此
X22n0411_p0382b17║翻覺者，究竟圓滿，故名為大。世出世間無以過上，故
X22n0411_p0382b18║獨稱尊。從本垂跡者，肇法師云：非本無以垂跡，非跡
X22n0411_p0382b19║無以顯本，本跡雖殊，不思議一。本跡之義，遠近不同，
X22n0411_p0382b20║遠則直取釋迦最初一番成道，名之為本。故妙經云：
X22n0411_p0382b21║我實成佛已來，無量無邊百千萬億那由他劫，譬如
X22n0411_p0382b22║五百千萬億那由他阿僧祇三千大千世界，假使有
X22n0411_p0382b23║人抹為微塵，過於東方爾許國土，乃下一塵，一塵一
X22n0411_p0382b24║劫，我成佛已來，復過於此等。中間則指大通為本，近
X22n0411_p0382c01║以今日寂場為本，斯乃跡中之本，若望久本，還屬於
X22n0411_p0382c02║跡。諸文或以法身為本，應身為跡，今既不論長遠壽
X22n0411_p0382c03║量，且指寂場舍那為本，釋迦為跡，本跡之名，非一處
X22n0411_p0382c04║得。天台廣辯，不可具陳。為下，先明本意。為欲與下，令
X22n0411_p0382c05║其即能救之心。開示與下，悟入乃能度之法。佛之知
X22n0411_p0382c06║見即所為之事，眾生乃所度之機。然玅經中開示悟
X22n0411_p0382c07║入，古今申釋不同，古以開示屬應，悟入屬機。天台破
X22n0411_p0382c08║云：今不用此解。經明四句，皆云為令眾生語意悉主
X22n0411_p0382c09║前機，非關化主等，遂引法華論文為據，仍加助釋，文
X22n0411_p0382c10║廣不錄。但今文意必須兩分。何者？文中既云為欲開
X22n0411_p0382c11║示眾生，則知能開能示主在於佛，令其悟入，方屬於
X22n0411_p0382c12║機。文相顯然，無勞固執。若爾，不但違於天台，亦與經
X22n0411_p0382c13║意相反耶？答：天台正釋經文，經中先云眾生，次云開
X22n0411_p0382c14║示，是故四句並須就機。今疏不爾，先云開示，次云眾
X22n0411_p0382c15║生，但借彼文略明化意，則與天台正釋不同。至經曰
X22n0411_p0382c16║下，方且引證以顯上文，乃是立義。用意既別，非相反
X22n0411_p0382c17║也。開即開發，示即指示，屬於應也。悟謂悟解，入謂證
X22n0411_p0382c18║入，屬於機也。（正因雖則兩分，不通來難；輔觀雖順天台，不曉今意。）於下，二、正明
X22n0411_p0382c19║起應。乘時利見，文出周易乾卦，二、五兩爻皆云利見
X22n0411_p0382c20║大人。彼明國君出潛登極，必合時心，萬物宜覩。今借
X22n0411_p0382c21║彼語以明如來機興緣熟，湯仰欲見，所以降世而善
X22n0411_p0382c22║誘之。大有為者，始從成道，終至涅槃，張設教網，撈摝
X22n0411_p0382c23║羣機，皆令作佛，故云大也。（語出孟子。）經下，三、引文誠證。諸
X22n0411_p0382c24║有所作，通指一代化法，證上大有為也。常下，證上出
X22n0411_p0383a01║世本意。佛意無他，故曰常為一事，即佛之知見也。種
X22n0411_p0383a02║智為知，佛眼為見。眾生本具，迷而不覺，來至法華，直
X22n0411_p0383a03║指凡心即是佛心，肉眼頓同佛眼，出世本懷於茲始
X22n0411_p0383a04║暢。二、彰法體。初中，初三句躡上教興，出生示滅，舉其
X22n0411_p0383a05║初、後以攝中間。一代聲教，通目三藏。如來在世，金口
X22n0411_p0383a06║親宣，聲為教體，故曰聲教。教跡雖多，半滿攝盡。涅槃
X22n0411_p0383a07║經云：半字是不了義教，滿字是了義教（云云）。莫下，承前
X22n0411_p0383a08║佛意。正明法體，究盡化源，故云皆使。諸有總目三界，
X22n0411_p0383a09║凡庸通召薄地。自悟己心者，本有心性，靈明寂滅，常
X22n0411_p0383a10║住不變，由妄想故，不自覺知。今欲返本，藉教起修，性
X22n0411_p0383a11║顯情亡，不從外得，故云自悟。華嚴經云：知一切法即
X22n0411_p0383a12║自心性，成就慧身，不由他悟。楞嚴經云：狂心自歇，歇
X22n0411_p0383a13║即菩提。勝淨明心，不從人得。我心既爾，生佛亦然。所
X22n0411_p0383a14║以文中具明三法：自悟己心，心法也；十方如來，佛法
X22n0411_p0383a15║也；法界含靈，眾生法也。故華嚴云：如心佛亦爾，如佛
X22n0411_p0383a16║眾生然，心佛及眾生，是三無差別。體下，復約三德，釋
X22n0411_p0383a17║出此心。初二句，明體量。如太虗空，了無罣礙，般若德
X22n0411_p0383a18║也。具下四句，明體德。一切諸法，無不具足，解脫德也。
X22n0411_p0383a19║清下二句，明體性。本來離染，無有方所，法身德也。是
X22n0411_p0383a20║三即一，是一即三，非縱非橫，不竝不別，天然本具，不
X22n0411_p0383a21║假修成，釋上己心也。十下，總明包徧。現前一心，雖具
X22n0411_p0383a22║三德，恐認諸法敻居心外，故撮楞嚴經意，而復示之。
X22n0411_p0383a23║一漚片雲，喻彼諸法。大海太清，喻自己心。二、引文。示
X22n0411_p0383a24║中，初科。初、引本經。是心者，即指行人念佛之心。依教
X22n0411_p0383b01║修行，從因感果，始於此心，故云是心作佛。雖假修成，
X22n0411_p0383b02║佛非外得，故云是心是佛。正徧知，十號之一，橫廣豎
X22n0411_p0383b03║深，喻之如海。究竟果德，因心本具，故云從心想生。當
X22n0411_p0383b04║下，結顯。亦即三德：菩提，般若也；涅槃，解脫也；清淨，法
X22n0411_p0383b05║身也。語出楞嚴。彼云：一切眾生從無始來，不能得成
X22n0411_p0383b06║無上菩提，皆由不知二種根本：一者、無始生死根本，
X22n0411_p0383b07║則汝今者與諸眾生用攀緣心為自性者；二者、無始
X22n0411_p0383b08║菩提、涅槃元清淨體，則汝今者識精元明，能生諸緣。
X22n0411_p0383b09║緣所遺者，三非定三，三即是一。復轉釋云：即是大乘
X22n0411_p0383b10║一實境界，全即自心，故云非他法也。次引占察中，具
X22n0411_p0383b11║云占察善惡報應。經文有二卷，此引下卷。從初至計
X22n0411_p0383b12║我所，皆本經文，彼文甚廣。末後二句，疏家足成。初明
X22n0411_p0383b13║真心不變。上科雖點三德即是一實，且約義說。今復
X22n0411_p0383b14║引文，彰灼顯示。亦欲生下，從真起妄，以為設教之張
X22n0411_p0383b15║本，故有此科之來也。初句標起。究竟不二名一，遠離
X22n0411_p0383b16║虗妄名實。諸佛眾生安住其中，故名境界。次句指歸
X22n0411_p0383b17║自心，證成前義。前科既會三德歸乎一實，此科復以
X22n0411_p0383b18║一實離為三德，以顯三一圓融，不即不離，則彰法體
X22n0411_p0383b19║不可思議。從下，點示。三德本自無生，今則無滅，是故
X22n0411_p0383b20║不生不滅，即法身德；大智光明，離諸惑染，是故自性
X22n0411_p0383b21║清淨，即般若德；隨緣赴感，無處不周，是故圓滿十方，
X22n0411_p0383b22║即解脫德。性具三德，離而不分，故云究竟一相。但下，
X22n0411_p0383b23║次明妄念隨緣。眾生心體，既靜且明，名為法性。一迷
X22n0411_p0383b24║此心，全體暗動，翻作無明。體既全轉，用亦歒翻，三德
X22n0411_p0383c01║既隱，三道乃彰。初三句，惑道也；妄下三句，業道也；沒
X22n0411_p0383c02║下二句，苦道也。起信云：不達一法界故，心不相應，忽
X22n0411_p0383c03║然念起，名為無明。既無智明，所以癡暗。熏習者，起信
X22n0411_p0383c04║云：如世間衣服，實無於香，若人以香而熏習故，則有
X22n0411_p0383c05║香氣。此亦如是，真如淨法，實無於染，但以無明而熏
X22n0411_p0383c06║習故，則有染相。無明染法，實無淨業，但以真如而熏
X22n0411_p0383c07║習故，則有淨用。當知熏習，通於染淨。迷則無明熏於
X22n0411_p0383c08║真如，全起染用；悟則真如熏於無明，全起淨用。今此
X22n0411_p0383c09║且約迷染以說。言因緣者，妄念為因，妄境為緣。起信
X22n0411_p0383c10║云：依因者，不覺義故；依緣者，妄作境界義故。言妄現
X22n0411_p0383c11║者，即占察云：當知心外相者，如夢所見種種境界，唯
X22n0411_p0383c12║心想作，實無外事。一切境界，悉亦如是，皆依無明識
X22n0411_p0383c13║夢所見，妄想作故。良以妄心妄境，因緣和合，造諸妄
X22n0411_p0383c14║業，受諸妄報，三道更資，聯環莫解，故云沒溺生死等。
X22n0411_p0383c15║楞嚴云：一切眾生，從無始來，生死相續，皆由不知常
X22n0411_p0383c16║住真心，性淨明體，用諸妄想。此想不真，故受輪轉。又
X22n0411_p0383c17║云：由諸眾生，遺此本明，雖終日行，而不覺知，枉入諸
X22n0411_p0383c18║趣。已上總明出世本意。諸記迷文昧義，不欲指斥，學
X22n0411_p0383c19║者對之，自見臧否。二、明說教中，初科文有三段：初、總
X22n0411_p0383c20║明；經下，引證；或下，別示。先覺者，孟子云：伊尹曰：予，天
X22n0411_p0383c21║民之先覺者也。將以斯道覺斯民也，非予覺之而誰
X22n0411_p0383c22║也？今借彼語，其意則別（云云）。此心即上一實境界，三德
X22n0411_p0383c23║玅心。是知如來法身地上，觀見眾生迷而不覺，起大
X22n0411_p0383c24║悲心，驚入火宅而度脫之，故曰憫諸未悟。慈悲方便，
X22n0411_p0384a01║度生之權巧也；演說諸經，度生之法門也。諸經通漫，
X22n0411_p0384a02║故以華嚴、鹿苑頓、漸顯之。如來始於寂場為高山機
X22n0411_p0384a03║說圓滿教，不從漸來，直說於頓，故云頓示。一類小機，
X22n0411_p0384a04║於頓無益，故不動寂場而游鹿苑，說生滅法而逗會
X22n0411_p0384a05║之，故云漸誘。頓、漸雖殊，莫非隨他意語。究佛本懷，為
X22n0411_p0384a06║令入實，暗用楞嚴扶成此義，故云歸源等。引證中，初
X22n0411_p0384a07║文小智、小法則局在漸，證上多門也；次文種種須該
X22n0411_p0384a08║頓、漸，證上無二也。在昔佛乘祕而不談，取法華意，故
X22n0411_p0384a09║作此說。別示中，疏主內鑑如來說法赴機有異，故將
X22n0411_p0384a10║一代聖教區分兩土，入道不同，預作下文判教張本，
X22n0411_p0384a11║並如後釋，茲不兩煩。結歸中，上科雖分兩別，皆是如
X22n0411_p0384a12║來化他權巧，究其所歸，莫不為令眾生作佛。文中，初、
X22n0411_p0384a13║明依教開解。自心即向法體，諸法雖多不出十界，依正
X22n0411_p0384a14║因果同居一心，一心既悟法法全心，心法一如故云洞
X22n0411_p0384a15║達。然下次明修因證果，初句發大心，次句修大行，下二
X22n0411_p0384a16║句成大果，兼上洞達即開大解，前三屬因後一屬果，
X22n0411_p0384a17║因果同時二心不別。以下三明果後起用，初四句不
X22n0411_p0384a18║著二邊唯住中道，生死該於分段變易，破煩惱惑出
X22n0411_p0384a19║生死苦功由智慧，涅槃通乎有餘無餘，教化眾生亡
X22n0411_p0384a20║己益物功由慈悲。歷下正示大用，所謂眾生界盡、眾
X22n0411_p0384a21║生業盡、眾生煩惱盡，我此願王無有窮盡也。引證中
X22n0411_p0384a22║所引二經，但欲證上示生唱滅無盡之義爾。初華嚴
X22n0411_p0384a23║文，自行則無、化他則有，故法華云：我今非實滅度，而
X22n0411_p0384a24║便唱言我當滅度。所以者何？薄德之人若見如來常
X22n0411_p0384b01║在不滅，便起憍恣厭怠之心，不生難遭之想、恭敬之
X22n0411_p0384b02║心，是故如來方便說耳。然楞伽二句似難分異，今恐
X22n0411_p0384b03║初句約過去說，未曾聞有入涅槃佛，次句約現在論，
X22n0411_p0384b04║亦無有佛欲入涅槃，經文回互諒不徒然。三結示中，
X22n0411_p0384b05║是謂二字通指一代教興本意。大事因緣者，經中上
X22n0411_p0384b06║有一字，天台釋云：一則一實相也，大則其性廣博，諸
X22n0411_p0384b07║佛出世之儀式，故名為事。眾生有感佛之機為因，佛
X22n0411_p0384b08║即承機而應為緣，是為出世之本意。佛佛道同故云
X22n0411_p0384b09║皆爾，究竟指歸故云在此。
X22n0411_p0384b10║別示今經中，初科文有二節：初明機興請法，大下次
X22n0411_p0384b11║明赴機演教。初中初句標起，韋下正示。弩牙曰機有
X22n0411_p0384b12║可發之義，以喻韋提乘時致請，故云機發。闍王作逆
X22n0411_p0384b13║情無畏憚，故曰公為。當知悉是大權示跡，俯觀末世
X22n0411_p0384b14║一類眾生，淨土緣種宜密在懷，不能發起特與擊揚，
X22n0411_p0384b15║人到于今咸受其賜。兩段文意具如後釋。別列十段
X22n0411_p0384b16║中，竝先立義，次引經證。觀此十意次第排布亦匪偶
X22n0411_p0384b17║然，前三即三障也。眾生無始三道流轉，今求出離必
X22n0411_p0384b18║先對治，欲破三障必修二嚴。諸佛菩薩歷劫修行無
X22n0411_p0384b19║越福慧，所以第四即福德緣因也，第五即智慧了因
X22n0411_p0384b20║也。由無智故隨邪背正，今欲歸正翻邪非智不可。二
X22n0411_p0384b21║嚴既備三學宜遵，是故第六離染清淨戒學也，七令
X22n0411_p0384b22║心在定定學也，八念佛三昧慧學也。前八屬因後二
X22n0411_p0384b23║屬果，第九現身見佛觀成理顯也，第十疾得成佛因
X22n0411_p0384b24║圓果滿也。結略中，上二句明以凡度聖，次二句明用
X22n0411_p0384c01║意搜經，末二句正結顯經意。
X22n0411_p0384c02║大科第二，攝教分齊。標分中三科之義，次第相生，從
X22n0411_p0384c03║寬至狹。欲顯淨土之教，是純非雜，是大非小，是頓非
X22n0411_p0384c04║漸，是了義非不了義也。
X22n0411_p0384c05║隨釋中明二土純雜標分，大略有二者。問：疏主區分
X22n0411_p0384c06║兩土教法，純雜有異，前古未聞。達士無不適從，小智
X22n0411_p0384c07║尚生輕誚。為有典據？為出臆裁？試請申通，永祛疑惑。
X22n0411_p0384c08║答：造疏通經，立言判教。苟無正量，安敢師心？非獨無
X22n0411_p0384c09║功，反貽伊戚。但義蘊羣編，名出今疏。無文有義，智者
X22n0411_p0384c10║用之。今為委陳，庶幾一悟。故天台十疑論明自力、他
X22n0411_p0384c11║力。自力者，此土修道，卒未得成。他力者，若信彌陀大
X22n0411_p0384c12║悲願力，攝取不捨，即得往生。復引十住婆沙論難、易
X22n0411_p0384c13║二道云：難行道者，在此五濁惡世無量佛所，求菩提
X22n0411_p0384c14║道，是為甚難（云云）。易行道者，謂信佛語，修念佛三昧，佛
X22n0411_p0384c15║力攝持，即得往生（云云）。準知自行難行道，非此土入道
X22n0411_p0384c16║教耶？他力易行道，非淨土入道教耶？又如善導玄義，
X22n0411_p0384c17║專、雜二修，以分兩土進道不同。瑛師修證儀中，乃有
X22n0411_p0384c18║此方破惑證真，求生西方淨土之說。疏主深得佛意，
X22n0411_p0384c19║仰則先賢。故茲高判，獨拔古今。可使四海咸規，萬載
X22n0411_p0384c20║不易也。次別釋此土教中二：先敘立教不純；經下，次
X22n0411_p0384c21║明判釋有異。初中，先明機別。初句以處召人，即指羣
X22n0411_p0384c22║迷也。惑業是因，根性屬果。果即苦報，三道具焉。能生
X22n0411_p0384c23║為根，不改曰性。隨其惑業，迭論重輕，故有差別。在下，
X22n0411_p0384c24║次明教雜。上二句通明，下二句別示。南山云機分小
X22n0411_p0385a01║大之別，道殊半滿之科是也。判釋中，初正明。互不同
X22n0411_p0385a02║者，天下盛行，莫如天台、賢首。天台則立四教，所謂藏、
X22n0411_p0385a03║通、別、圓。賢首則立五教，所謂愚法小乘教、大乘始教、
X22n0411_p0385a04║大乘終教、大乘頓教、一乘圓教。迭廢立者，清涼疏中
X22n0411_p0385a05║具出，始從一教至于五教，總二十餘家。輔觀備引，茲
X22n0411_p0385a06║不繁文。下二句指略。淨土教中，初立義，故下引證，雖
X22n0411_p0385a07║下釋疑。初中，初句總標，對前五濁，故云淨土。次句目
X22n0411_p0385a08║教，對前大小偏圓，故曰純一。又次句召機，對前根性
X22n0411_p0385a09║差別，故曰良伴。眾下二句，明品位有殊。莫下，推因果
X22n0411_p0385a10║不別。發無上心，因也；不退菩提，果也。引證中，論即天
X22n0411_p0385a11║親所造。既云二乘不生，可證上文清淨良伴。餘如後
X22n0411_p0385a12║辨。結示中，是知二字，躡上二科，總顯純雜。則下，別示
X22n0411_p0385a13║淨土。機教既純，更無餘論，故曰不勞（餘如扶新）。
X22n0411_p0385a14║二、大小漸頓中，初科初句標起，天下引釋。天台總判
X22n0411_p0385a15║一代教法，先豎論五時，次橫辨八教。凡釋一經，必立
X22n0411_p0385a16║五重玄義，教相一章最居其末。大乘約教判也，方等
X22n0411_p0385a17║約時判也。四教並談，四機普被，故名方等。文中第列
X22n0411_p0385a18║三義：初約大小，彼宗通、別、圓三俱稱大乘，唯藏教名
X22n0411_p0385a19║小。言秪云者，白蓮記云：秪猶直也。斯言甚當，不必他
X22n0411_p0385a20║云。次約二藏，本出伽論，智論亦然。三約漸頓，然此三
X22n0411_p0385a21║義從寬至狹，大乘既通三教，尚兼二乘，故須次義也。
X22n0411_p0385a22║菩薩猶通偏漸，復須後義也。則知此經乃是大乘菩
X22n0411_p0385a23║薩頓教。如是甄別，方為盡理。（餘如扶新。）再引遠疏，獨證頓
X22n0411_p0385a24║義。韋下引當機證，文見台疏。（或約開顯，強生問答，甚乖教意。）結成中
X22n0411_p0385b01║文有三段：初正結，專據二師，故曰準知；不獨此經，故
X22n0411_p0385b02║曰一代；簡非漸頓，故曰圓頓；不雜偏小，故無餘途。慈
X22n0411_p0385b03║下引證，文出決疑行願門。括即搜括也。貝書即指小
X22n0411_p0385b04║乘經部。無一字者，以顯絕分。尚不說有，豈復勸生？彼
X22n0411_p0385b05║文但說無土，恐疑有佛，復助釋云：不說彌陀。如古德
X22n0411_p0385b06║云：小乘無他佛之說，大教有剎海之談。是下結勸。下
X22n0411_p0385b07║佛種者，如常不輕十六王子結緣之徒是也。
X22n0411_p0385b08║三簡了不了總分中，初句標，慈下釋。撮略決疑中文，
X22n0411_p0385b09║初以大小對簡，二獨就大簡。言大乘者，梵語摩訶衍，
X22n0411_p0385b10║此翻大乘，通含三教。復有了不了者，彼云：今明大乘，
X22n0411_p0385b11║復有三種：一者大乘通教，此教門雖通大，類狎二乘，
X22n0411_p0385b12║菩薩雖復化他，化畢終歸灰斷，淨土深理，非彼所知，
X22n0411_p0385b13║非了義也。二者大乘別教，此乃詮旨隔歷，因果不融，
X22n0411_p0385b14║淨土則理外修成，萬法乃不由心具，雖廣游佛剎，然
X22n0411_p0385b15║往生玅旨，斯亦未了。三者佛乘圓教，理事圓融，因果
X22n0411_p0385b16║頓足，佛法之玅，過此已往，不知所云（已上彼文）。今論淨土，
X22n0411_p0385b17║唯取最後圓頓佛乘，簡之極也。經下彼自引證，可見
X22n0411_p0385b18║別示。初科約義中，初明身土非他，如下明往生非外。
X22n0411_p0385b19║了謂照了，達謂體達，淨土即同居依報也，彌陀即應
X22n0411_p0385b20║身正報也。極樂依正，同居一心，心性徧周，法界無外，
X22n0411_p0385b21║若一毫法從心外生，不名了義。又復心即是土，性即
X22n0411_p0385b22║是佛，所以文中皆曰非他，是則心性佛土，畢竟平等，
X22n0411_p0385b23║無二無別也。回神與下法華等四句，皆是決疑中文，
X22n0411_p0385b24║既了身土無非心性，雖越億剎，不離己心，雖孕蓮沼，
X22n0411_p0385c01║不離剎那，己心剎那，俱指當念也。引證中文為三段：
X22n0411_p0385c02║初引四經，即下結示，秪下複疎。所以特引四經者，前
X22n0411_p0385c03║二證上彌陀即性，後二證上淨土即心，本經略如前
X22n0411_p0385c04║示，佛既心作心是，則與法華開佛知見，其義無別，故
X22n0411_p0385c05║云即是等。仍又躡前簡判，益顯今經了中之了也。楞
X22n0411_p0385c06║嚴中，上二句屬因，下二句明果。即心憶念，顯佛非外。
X22n0411_p0385c07║現前當來者，即同象觀云：於現身中，得念佛三昧（現前
X22n0411_p0385c08║也）。佛觀云：捨身他世，得無生忍（當來也）。當坐道場，生諸
X22n0411_p0385c09║佛家。是故註云：成佛不久。法華稱玅者，在昔諸經，權
X22n0411_p0385c10║實未會，悉屬於麤。唯至法華，點權即實，始得玅名。華
X22n0411_p0385c11║嚴言極者，若通指華嚴部教，未為圓極。清涼疏云一
X22n0411_p0385c12║極唱高，二乘絕聽是也。今別約部中圓意，與法華同。
X22n0411_p0385c13║特舉玅部極談，以彰淨土非偏小也。結示中，上引四
X22n0411_p0385c14║經雙證，故雙結云淨穢身土等也。複疎中，恐謂身土
X22n0411_p0385c15║既即我心，心淨土淨，何須外求？破此執情，故云秪由
X22n0411_p0385c16║等。體之與性，其義不別，即前法體一實境界也。虗融
X22n0411_p0385c17║言其體量，包徧言其體德。量則無處不周，德乃無法
X22n0411_p0385c18║不具。言包徧者，楞嚴云：如意默容十方三世，一切世
X22n0411_p0385c19║間、出世間法，唯聖與凡，無不包容。又云：心精徧圓，含
X22n0411_p0385c20║裹十方等。斯皆包徧之義。當以意求文，無以文害意。
X22n0411_p0385c21║或見疏主讚文，性本包容，及今包徧之語，輒生輕議，
X22n0411_p0385c22║未之思爾。既達此理，於無往來，不礙往來；向無取舍，
X22n0411_p0385c23║不妨取舍。往來即性，性無所移；取舍全心，心常宛爾。
X22n0411_p0385c24║故慈雲云：當知淨土，百寶莊嚴，九品因果，並在眾生。
X22n0411_p0386a01║介爾心中，理性具足，方得今日往生事用，隨願自然。
X22n0411_p0386a02║是則旁羅十方，不離當念；往來法界，正協唯心。免信
X22n0411_p0386a03║常流，執此非彼。偉哉斯言！若也凝然不動，便為無生
X22n0411_p0386a04║玅理，與彼偏空斷見，相去幾何？輔正墮此，悲夫！（委如扶新）
X22n0411_p0386a05║輔觀有辭，明適越無非宋國之語，以喻舍此取彼。正
X22n0411_p0386a06║因亦有舊適他邦，後忽憶想，如在目前之喻。斯皆情
X22n0411_p0386a07║想測度，安稱唯心是法？非思量分別之所能解，唯忘
X22n0411_p0386a08║情離念者，始可與議也。斥偏執敘非中，初四句總標。
X22n0411_p0386a09║淺識膚受，故云末學點靈。與下二心字，即妄念也。自
X22n0411_p0386a10║下四句出計，指下二句顯過。彌陀外物，對上佛即我
X22n0411_p0386a11║心；極樂他邦，對上心淨土淨。引斥中，文見天竺集。初
X22n0411_p0386a12║敘外執，對之可見。釋下，決破。自分二段：初、正決外執；
X22n0411_p0386a13║二、世下，因斥邪空。初中，初句總斷；將下，牒計；若下，正
X22n0411_p0386a14║決。言心徧者，全體名徧，非徧而徧也。言塵徧者，塵無
X22n0411_p0386a15║自性，攬真而成。真性既徧，塵亦隨徧。古德云：色何以
X22n0411_p0386a16║徧？色即心故。慈雲云：一念既然，一塵亦爾。一一心中
X22n0411_p0386a17║一切塵，一一塵中一切心，一一心塵復互周，重重無
X22n0411_p0386a18║盡如帝網是也。若了心塵互徧，何愁十萬之遙？咫步
X22n0411_p0386a19║之間，尚涉程途，豈在心外？猶成二法，彌須得意，不可
X22n0411_p0386a20║封文。斥邪空中，但學虗言，全無正見。鼠唧鳥空，即斯
X22n0411_p0386a21║人也。豈下，初明損自。謗法謗心即苦因，殃墜萬劫即
X22n0411_p0386a22║苦果。妄下，次明損他。結告中，上二句荷德，下二句勸
X22n0411_p0386a23║依。（師承引孔子曰：藥酒苦於口而利於病，忠言逆於耳而利於行。）
X22n0411_p0386a24║辯經宗標示中，以主釋宗，乃有三義：一者獨尊義，天
X22n0411_p0386b01║無二日，國無二王故；二者統攝義，如網之綱，如裘之
X22n0411_p0386b02║領故；三者歸趣義，星必拱北，水必朝東故。今經之主，
X22n0411_p0386b03║備茲三義，講者臨文，詳而說之。問：天台釋經，必出經
X22n0411_p0386b04║體，今何但立宗耶？答：向明法體，一實境界，非體而何？
X22n0411_p0386b05║問：一實境界，乃是通明一代法體，未審今經的指何
X22n0411_p0386b06║法為體？答：有通有別。通則一經始末，二八玅境，悉是
X22n0411_p0386b07║法藏比丘無作願力所成，皆為今經正體。別如象觀，
X22n0411_p0386b08║是心作佛，是心是佛，疏主會同法華，開佛知見，出體
X22n0411_p0386b09║愈明。問：天台取體，必以修性離合，揀辨無遺，今何通
X22n0411_p0386b10║漫？答：前約純雜、大小、漸頓、了不了義，次第甄明，非不
X22n0411_p0386b11║親的，何更致疑？問：既立體宗，還可立用得否？答：可。在
X22n0411_p0386b12║文非不明白，今為顯立其名，應云一實境界為體，觀
X22n0411_p0386b13║佛三昧為宗，除疑捨障為用。若爾，復與天台所立，為
X22n0411_p0386b14║同為異？答：同中有異，異中有同，請細考之，無使相濫。
X22n0411_p0386b15║次科引釋。考定中，大有二節：初引天台，次引二師。今
X22n0411_p0386b16║經定宗，古今諍論，況文旨深隱，卒難取解，不免細釋，
X22n0411_p0386b17║勿誚繁詞。天台中自分為三：初、引文；此下二句，判定；
X22n0411_p0386b18║觀下二句，釋意。判定中，據彼現文心觀之言，是故判
X22n0411_p0386b19║為單就能觀也。釋意中，應先徵起云：天台既立能觀，
X22n0411_p0386b20║必具所觀，如何單云心觀耶？乃釋出云：據理，能觀必
X22n0411_p0386b21║具所觀，境觀相當，定不可闕。所以秪云心觀為宗者，
X22n0411_p0386b22║且就能觀一邊為言，故云觀佛依、正，得非心觀乎？如
X22n0411_p0386b23║下疏引十疑，論云：凡求生者，希心起想，緣阿彌陀佛
X22n0411_p0386b24║及彼七寶莊嚴。疏即結云：今經觀佛，斯為明據。用彼
X22n0411_p0386c01║照此，天台非不立所觀，則知心觀為宗，且就能觀言
X22n0411_p0386c02║之，明矣。請考上下判定之語，天台則云單就為言，二
X22n0411_p0386c03║師則云通就而立，深有其致。以意逆之，當自得之。二
X22n0411_p0386c04║師中亦分為三：初、引文。二家建立既同，是故合示。言
X22n0411_p0386c05║宗趣各異者，正因備引遠疏，出諸經宗。今據玄義云：
X22n0411_p0386c06║維摩經以不思議解脫為宗，大品以空慧為宗，此例
X22n0411_p0386c07║非一。今此觀無量壽佛經，以觀佛三昧為宗，亦以念
X22n0411_p0386c08║佛三昧為宗。此下，二、判定。據彼現文所立，觀即能觀，
X22n0411_p0386c09║佛即所觀，是故判云通就能、所也。觀雖下，三、釋意。亦
X22n0411_p0386c10║先徵起云：經中具列依、正莊嚴，總十六境，何故獨云
X22n0411_p0386c11║觀佛？而下，釋出正顯經宗。即下，引經證上主義。念即
X22n0411_p0386c12║是觀，會同宗名。但下，今疏標簡。如首題者，應云：此經
X22n0411_p0386c13║以觀無量壽佛為宗，方盡善美。問：今疏連引三家立
X22n0411_p0386c14║宗，而無去取，未審以何而為正說？答：俱正說也。但據
X22n0411_p0386c15║台疏現文，秪云心觀為宗，未見所觀，尚恐通漫，故引
X22n0411_p0386c16║二師而成顯之。雖則二師能、所雙立，猶有相濫，故復
X22n0411_p0386c17║簡之，欲使三宗義歸一揆，用成今家正義。所以文中
X22n0411_p0386c18║略無一言與奪，意在此也。自非疏主具擇法眼，焉能
X22n0411_p0386c19║如是精細甄別？（他謂不取天台，輙生詞訟，委如扶新。）顯勝中以由今經
X22n0411_p0386c20║觀佛為主，故引彼經特彰功勝，具云佛說。觀佛三昧
X22n0411_p0386c21║海經。晉朝佛陀䟦陀譯。十卷成文，引經三段：初段即
X22n0411_p0386c22║滅惡生善，阿難對告人也；觀佛三昧，標指行法也。觀
X22n0411_p0386c23║即能觀，佛即所觀。境觀泯合，惑破理顯，乃名三昧。梵
X22n0411_p0386c24║語三摩提，訛略名為三昧，此翻正心行處。是心無始
X22n0411_p0387a01║常曲不端，入正行處，心則端直，如蛇行常曲，入筒則
X22n0411_p0387a02║直。大論云：一切禪定心，皆名三摩地。初明滅惡，不出
X22n0411_p0387a03║三道：犯罪破戒，業道也；失道即墮惡趣，苦道也；餘四
X22n0411_p0387a04║並煩惱道也。諸佛下，次明生善。諸佛即人，楞嚴即法，
X22n0411_p0387a05║人法皆從此三昧出。如金剛般若云：諸佛及阿耨菩
X22n0411_p0387a06║提，皆從此經出是也。梵語首楞嚴，此翻健相（云云）。又下，
X22n0411_p0387a07║次段舉況。初標行，以下彰益，現感說法來成佛因。何
X22n0411_p0387a08║下，正況。一毛尚爾，具足可知。又云下，第三段，前但總
X22n0411_p0387a09║論滅惡，此復細陳罪相。初敘過，若下次顯德，尋文可
X22n0411_p0387a10║見。結示中，初二句總標。功德難思者，良由諸佛三身
X22n0411_p0387a11║圓證、三德圓顯，安住祕藏端拱寂光，攝念諦觀心冥
X22n0411_p0387a12║真境，佛從心現感應道交，滅業破障秪在剎那，此理
X22n0411_p0387a13║深妙故曰難思。良下，別示。初二句，觀法身佛破煩惱
X22n0411_p0387a14║障，虗實相對也。假下二句，觀報身佛破黑業障，愚智
X22n0411_p0387a15║相對也。藉下二句，觀應身佛破生死障，悲苦相對也。
X22n0411_p0387a16║是下二句，總結。破障顯德斯為第一，故喻前陣初門，
X22n0411_p0387a17║以顯觀佛是究竟法也（餘如扶新）。復引楞嚴成上結示之
X22n0411_p0387a18║意。不假方便非漸修也，自得心開即頓悟也。攝心觀
X22n0411_p0387a19║佛喻染香人入佛境界，如有香氣三昧成就，故曰香
X22n0411_p0387a20║光莊嚴。如後即辯觀法中
X22n0411_p0387a21║二、辯事理。示名體中，所以須明事理者，理即平等性
X22n0411_p0387a22║體，事乃差別境界。全理是事，全事是理，理事相即，一
X22n0411_p0387a23║法二名。斯乃千聖之本源，萬化之歸趣。諸佛常依二
X22n0411_p0387a24║諦說法，良在於此。欲顯彌陀身土，雖是同居，不離寂
X22n0411_p0387b01║光；雖是應身，不離遮那。理事無偏，任智修習。利皆理
X22n0411_p0387b02║觀，鈍唯事想。下文欲示境觀，是故於此預明。初句總
X22n0411_p0387b03║標，次二句約名乍異。理本絕言，假名而召，故曰強也。
X22n0411_p0387b04║事相差別，舉一全收，故曰總也。又次二句據體會同。
X22n0411_p0387b05║其下，舉喻釋出。波字喻上事異，水黑喻上理同。若下，
X22n0411_p0387b06║斥世抗分。是下二句，結示彰過。顯圓融中，初依天台，
X22n0411_p0387b07║先引文。是下，結顯彼論。先疑曰：諸法無生，平等寂滅。
X22n0411_p0387b08║今乃舍此取彼，與理乖違，故此釋之。初明忘筌則通。
X22n0411_p0387b09║識見超拔，故稱智者。熾然，猛烈之貌。求生淨土，不滯
X22n0411_p0387b10║空也。生體叵得，不著有也。二邊俱泯，中道全彰，故曰
X22n0411_p0387b11║真無生也。愚下，次明守株則塞。膠固封執，故稱愚者。
X22n0411_p0387b12║隨言生解，任物牽行。事等夜遊，罔分南北。生作生解，
X22n0411_p0387b13║著常見也。無作無解，著斷見也。而下，隨病發藥。不下，
X22n0411_p0387b14║躡過指斥。非理曰橫。斷常二見，矛盾相攻，其悞非淺，
X22n0411_p0387b15║故曰幾許。結顯中，承上論文，釋成前義。達事即理等
X22n0411_p0387b16║者，即論文云：非謂因緣生外，別有不生不滅；亦非不
X22n0411_p0387b17║求生淨土，喚作無生（云云）。亦如慈雲云：真解空者，即於
X22n0411_p0387b18║因緣法中，了生無生性、滅無滅性，非謂斷無為不生
X22n0411_p0387b19║滅是也。事理混融，思議叵及，故稱妙也。次準南山中，
X22n0411_p0387b20║所以須此科者，葢由上引論文，愚、智兩別：愚者，故非
X22n0411_p0387b21║所取；智者，唯局利根。今經觀法，利、鈍兼資；若唯達理，
X22n0411_p0387b22║鈍根莫及。復準南山，事、理二懺須分兩根，欲顯今經
X22n0411_p0387b23║通被利、鈍故也。問：鈍之與愚，何以分異？答：須知鈍根
X22n0411_p0387b24║若望愚者，俱得稱利。但不若利根直達法性，附事而
X22n0411_p0387c01║修，故名為鈍。非如愚人瞢無所曉也。初引文事。鈔云：
X22n0411_p0387c02║理據利智，觀彼罪性，由妄覆心；鈍根未達，專令修事
X22n0411_p0387c03║業。疏云：理懺者，要識心本是大乘理，其體清淨，妙用
X22n0411_p0387c04║虗通，廓達無礙等。事懺者，如世常行，或依塔廟，或造
X22n0411_p0387c05║佛經，禮誦諸業，皆緣事起等。餘下，正示。初揀他經局
X22n0411_p0387c06║被；今下，明今經通攝。又利下，約業成俱生；但下，據入
X22n0411_p0387c07║位分異。（有難唯心不合屬理，備如扶新。）斥互判。初敘中，初二句總標；
X22n0411_p0387c08║一下，別列。初說，即四明妙宗。鈔：彼云：以法界心觀法
X22n0411_p0387c09║界境，生於法界依、正色心。故十六境豈不一一皆是
X22n0411_p0387c10║圓妙三諦三觀（云云）？次說，即桐江修證儀。彼文問曰：般
X22n0411_p0387c11║舟觀佛，與今何殊？答：彼是先觀事、境，後修理、觀。此經
X22n0411_p0387c12║直觀事、境，而取往生等。後說，即孤山刊正記。彼亦問
X22n0411_p0387c13║曰：佛身觀云是法界身入心想中，豈非理觀耶？答：此
X22n0411_p0387c14║一雖理，餘皆是事。從多以判，俱事觀也。今下，隨後指
X22n0411_p0387c15║破。夫下，重斥第三。利則俱理，鈍則俱事。豈可一人修
X22n0411_p0387c16║觀而分兩途乎？出經意中，初據所觀不偏；得下，約能
X22n0411_p0387c17║觀自異。若或局定前境，無乃被機不周。專事則上根
X22n0411_p0387c18║不忻，專理則下根難造。任智淺深，無可不可。斯乃今
X22n0411_p0387c19║疏妙談也。（餘如扶新。）引古中，據唐皎然撰塔銘云：師劉氏
X22n0411_p0387c20║之子，漢楚王交三十一代孫，事靈隱某禪師。聞其指
X22n0411_p0387c21║訓，如涼風入懷，醒然清悟。初傳律于會稽大師曇一。
X22n0411_p0387c22║乾元中，有詔天下大德七人長講戒律，師預選焉。頃
X22n0411_p0387c23║年淨土一門不愆于念，甞謂人曰：昔聞西方之行。餘
X22n0411_p0387c24║如疏引。初引昔迷。有相，即事也。此下，明後悟。蓬心，蓬
X22n0411_p0388a01║即艸名，其心拳曲。（莊子云：今夫子亦有蓬心。）達觀，即理性虗通也。
X22n0411_p0388a02║何下，彼自徵釋言意。色、香皆是事之微末，尚與理等，
X22n0411_p0388a03║豈有觀想正念而非理乎？細下，今疏評量上二句與。
X22n0411_p0388a04║以由今經十六種境皆名為觀，故云深會。但下二句
X22n0411_p0388a05║奪得於上，根失於中。下釋疑妨。問：修法中，初敘問。前
X22n0411_p0388a06║但通明理、事，今欲的明修觀方法，故須問決。答：釋中
X22n0411_p0388a07║二意：先分心、境；能下，次明相即。初中，初句總標，一下
X22n0411_p0388a08║別示。能觀中，現前簡非過、未識心，唯局第六心王想
X22n0411_p0388a09║念，即指行心也。引經正取初句、次句兼帶而來，所觀
X22n0411_p0388a10║可見。欲令行者識別心、境，能、所不濫，故爾兩分。及乎
X22n0411_p0388a11║用觀，能、所一如，心、境融即，故曰相冥也。問：疏中雖分
X22n0411_p0388a12║能、所歷，然未審正修觀時作何方便？依何儀式？若何
X22n0411_p0388a13║用心？答：當如日觀所示：必須靜室，面西端坐，送想彼
X22n0411_p0388a14║方依、正、因、果。以心取境，以境繫心，觀之不已，心與境
X22n0411_p0388a15║冥，然後能、所兩忘，三昧成就。閉目、開目，了了分明，應
X22n0411_p0388a16║與修多羅合。片有乖違，悉名邪觀。問：修此觀者，為畢
X22n0411_p0388a17║世長修，為要期有限？答：如地觀說，唯除食時，恒憶此
X22n0411_p0388a18║事，理無間斷。然隨根性利鈍如何，但取三昧成就以
X22n0411_p0388a19║為要也。問：文示所觀，指十六境。為從初至後，次第別
X22n0411_p0388a20║觀？為十六境，一道總觀？別觀則前後起滅，未稱圓融；
X22n0411_p0388a21║總觀則諸境交參，若為用觀？答：據論觀法，本為一機
X22n0411_p0388a22║而設，必須從微至著。原始要終，先依後正，境境歷然，
X22n0411_p0388a23║闕一不可。但恐初心不能善觀，故論次第觀道稍開，
X22n0411_p0388a24║彌加增進。一道而觀，更無前後。此心尚具一切諸法，
X22n0411_p0388b01║況十六境乎？問：利根達事即理，十六種境無非妙觀。
X22n0411_p0388b02║鈍根但依事相，安得稱為十六觀耶？答：今經通被利
X22n0411_p0388b03║鈍兩根，豈可偏乎？向準南山，理事二懺，皆可修之。利
X22n0411_p0388b04║根莫非理觀，鈍根皆歸事想。當知事想即是事觀。如
X22n0411_p0388b05║經論中明事六度，即其例也。次科起心乖理立難中，
X22n0411_p0388b06║葢由前問理觀，而以起心取境為答，正屬於事，故復
X22n0411_p0388b07║徵之。答中，初立理，次引證。心即能觀，境即所觀。因緣
X22n0411_p0388b08║生者，中觀論云：因緣所生法，我說即是空。北山錄云：
X22n0411_p0388b09║萬象之生，不自有體，待彼眾緣。生既待緣，象本無矣，
X22n0411_p0388b10║根於空矣。譬諸水月，緣會則見，孰謂之空？形虗無在，
X22n0411_p0388b11║孰謂之有？是也。言無性者，自他共離，四性俱亡故。體
X22n0411_p0388b12║非生滅者，指上緣生之體，本無實性。無性之性，有何
X22n0411_p0388b13║生滅？若達此理，終日起心，未嘗動念；終日取境，未嘗
X22n0411_p0388b14║著相。論中，初句標起，於下釋出。初五句總示，此下六
X22n0411_p0388b15║句別示，非下二句破執，並在文可見。次今準中，則顯
X22n0411_p0388b16║上科所立識心為能觀，依正為所觀，非出臆斷，葢有
X22n0411_p0388b17║所承。以下複示緣生心境一無混濫。能下融即，能觀
X22n0411_p0388b18║心即心法也，所觀佛即佛法也。心佛一如，能所不二，
X22n0411_p0388b19║故引華嚴顯無差別。問：極樂依正是本法藏願力所
X22n0411_p0388b20║成，如小本云：不可思議功德莊嚴，一一皆是真實妙
X22n0411_p0388b21║境。那謂緣生虗幻耶？答：當知法藏因地所修，莫非達
X22n0411_p0388b22║緣生法，顯無生理。在彼已成，無非真實。今之行者剏
X22n0411_p0388b23║心修觀，若離緣生，無用心處。故須託彼依正而為境
X22n0411_p0388b24║本，熏發心性。三昧未成，心性未顯，盡屬緣生也。問：前
X22n0411_p0388c01║後諸境可是緣生，佛已離陰安住祕藏，何得亦是緣
X22n0411_p0388c02║生所攝？答：秪由行者心想未絕，外境未忘，見有他佛
X22n0411_p0388c03║敻在心外，故屬緣生。過在於我，何關佛乎？三、勸修正。
X22n0411_p0388c04║勸中，初句召當機，次二句囑開解，然下勸立行，不下
X22n0411_p0388c05║示妙理。不妨心境者，指上緣生法也。體自無生者，非
X22n0411_p0388c06║離緣生別有無生。須了心境一一緣生，當體空寂，方
X22n0411_p0388c07║稱妙觀。是則終日加功，終日無作。非使然者，釋上自
X22n0411_p0388c08║之一字也。例通中，初科是知者，通躡上文理事科意。
X22n0411_p0388c09║向之所辨，且就淨業於緣生中達無生理，今則貫通
X22n0411_p0388c10║一代諸大乘經所詮行法，莫不皆然。初立義，次引文。
X22n0411_p0388c11║初中，先泛舉世出世法，遠指他境也。出處語默，近取
X22n0411_p0388c12║諸身也。自遠至近，無不該收。莫下一句，總示。非下，類
X22n0411_p0388c13║通引。文中，初法華文。觀，即能觀之智。一切法，即所觀
X22n0411_p0388c14║之境。徧該十界、依正、因果，故云一切。由觀故空，一法
X22n0411_p0388c15║叵得。如實相者，不異故如，不虗故實。一切諸法，以實
X22n0411_p0388c16║為相，故名實相。不顛倒者，離八倒故。次段諸法，同前
X22n0411_p0388c17║皆字，經作空字。空無所有者，內體本空故。無有常住
X22n0411_p0388c18║者，外相如幻故。起，即生也。無生無滅，即實相故。自普
X22n0411_p0388c19║賢觀下五文，莫不皆指緣生諸法，即無生理。所以趣
X22n0411_p0388c20║舉此七文者，皆有一切之言，攝法盡故。又復七文，或
X22n0411_p0388c21║即諸法，或離諸法。大乘法體，即處常離，離處常即，非
X22n0411_p0388c22║即非離，而即而離，微妙難思，豈容情想？若乃聞即作
X22n0411_p0388c23║即解，聞離作離解，斯是斷常二計，何關大教之正見
X22n0411_p0388c24║乎？（餘如扶新。）次勸信中，初指廣。若下，斥非。淨下，引示。聖下，
X22n0411_p0389a01║結勸。如是等文，指上即理之教。離事談理，其猶棄氷
X22n0411_p0389a02║求水，非偏即邪，何足議道？偏，即小乘偏空。邪，即外道
X22n0411_p0389a03║邪見。淨名經中，寶積請問菩薩修淨土行，佛為廣說。
X22n0411_p0389a04║末後乃云：菩薩取於佛國，皆為饒益諸眾生故。即接
X22n0411_p0389a05║今文，續云：菩薩成就眾生故，願取佛國。取佛國者，非
X22n0411_p0389a06║於空也。文中，上三句顯得，若下二句彰失。造立宮室，
X22n0411_p0389a07║喻修萬行。以空喻理，以地喻事。空地兩全，則宮室可
X22n0411_p0389a08║立。事理兼運，則萬行乃成。若執理廢事，如依空無地，
X22n0411_p0389a09║其可得乎？諸佛下，復引大論轉證。不壞假名，即俗諦
X22n0411_p0389a10║證上依地也。而說實相，即真諦證上依空也。結勸可
X22n0411_p0389a11║見。（諸記差誤，對之可知。）
X22n0411_p0389a12║三、辯觀法。初通括中，上來雖明修觀，而諸經論觀行
X22n0411_p0389a13║不同。今此收束一代大乘以為五例，次第揀辯，一無
X22n0411_p0389a14║混濫，欲使行者投心有託，不枉時功矣。文中，初總標，
X22n0411_p0389a15║一下，別示。初例，即前法華經文。次例止觀，即天台所
X22n0411_p0389a16║說，凡有四本：一曰圓頓止觀，二曰漸次止觀，三曰不
X22n0411_p0389a17║定止觀，四曰小止觀。復有南嶽止觀，還源藏師所撰；
X22n0411_p0389a18║法界，杜順所立；淨心，南山所作。第三例經，即淨名佛
X22n0411_p0389a19║問維摩：汝以何等見如來乎？答言：如自觀身實相，觀
X22n0411_p0389a20║佛亦然，前際不來，後際不去等。仁王般若佛問波斯
X22n0411_p0389a21║匿王，亦同此說。不淨觀，即五停心中多貪眾生修不
X22n0411_p0389a22║淨觀，種子依處，當體外相，究竟五種不淨。大論各有
X22n0411_p0389a23║偈文（云云）。白骨觀，如㭊玄引俱舍論云：假想思惟，於眉
X22n0411_p0389a24║間等一點破壞，似針鋒許，漸漸爛墮，徹至於骨，如是
X22n0411_p0389b01║至於半頭、一頭、眉、膊、胸、背，及於一身，漸至一房、一縣、
X22n0411_p0389b02║一州、一國，皆是白骨等。此為對治貪心，亦屬不淨觀
X22n0411_p0389b03║收。四、麤色心經，即般若心經。五蘊者，經云：色即是空，
X22n0411_p0389b04║空即是色，受、想、行、識亦復如是。蘊以積聚為義，亦名
X22n0411_p0389b05║五陰、五眾也。十二入者，經云：無眼、耳、鼻、舌、身、意，無色、
X22n0411_p0389b06║聲、香、味、觸、法，六根、六境互相涉入，故名為入，亦名十
X22n0411_p0389b07║二處也。十八界者，經云：無眼界乃至無意識界，於前
X22n0411_p0389b08║根境更加六識，故成十八也。界以限分為義，取境生
X22n0411_p0389b09║識，不相濫故。然此三科皆破我執，實無主宰。所以廣
X22n0411_p0389b10║略不同者，一類有情，迷於心所，不迷色心。佛應彼根，
X22n0411_p0389b11║為說五蘊，三蘊是心所，一蘊是色，一蘊是心。又有一
X22n0411_p0389b12║類，迷於色法，不迷心及心所。佛乃為說十二入、五根、
X22n0411_p0389b13║五境，及法一半是色，餘法一半是心所，一意是心。復
X22n0411_p0389b14║有一類，迷於色心，不迷心所。佛則為說十八界，十界
X22n0411_p0389b15║半是色，七界是心，半法界是心所（云云）。數息觀者，葢為
X22n0411_p0389b16║眾生心多散亂，因此流蕩。佛令數息，可以除遣。息即
X22n0411_p0389b17║出入息風也。梵云阿那，此云遣來，即入息也。梵云阿
X22n0411_p0389b18║波那，此云遣去，即出息也。作此觀時，有六種相：一數，
X22n0411_p0389b19║二隨，三止，四觀，五轉，六淨。如六妙門，并法界次第（云云）。
X22n0411_p0389b20║五觀勝境，即見次科。上之五例，通收一代觀法，未是
X22n0411_p0389b21║的論修相。或見新疏，揀判分明，似懷妬忌。故於平地，
X22n0411_p0389b22║激起風波，惑亂羣聽。乃問初例，為觀一法，為觀諸法，
X22n0411_p0389b23║為一諸並觀，為觀諸為一等。今諭之曰：文中明云總
X22n0411_p0389b24║觀諸法，那問一諸等耶。諸法之言，不出十界。依正因
X22n0411_p0389c01║果，同居一心。全心是法，全法是心。心法無二，畢竟平
X22n0411_p0389c02║等。智解既明，正用觀時。一念心空，法法皆空。安有一
X22n0411_p0389c03║諸諸一差別之相。況今五例，且據行人，宜樂投心發
X22n0411_p0389c04║足而說。乍分五別，及論觀成歷法，無所不通。秪如觀
X22n0411_p0389c05║心，何嘗離色。至於觀色，未始離心。如大論云：一切諸
X22n0411_p0389c06║法中，但有名與色。更無有一法，出於名色者。故天台
X22n0411_p0389c07║云：至論諸法，本原清淨。絕名離相，尚非是一，何曾有
X22n0411_p0389c08║二等（云云）。當知法相差別，並是赴機有異。不得其旨，而
X22n0411_p0389c09║興執諍，徒戲論耳（餘如扶新）。別簡中，初分五別。上科雖簡，
X22n0411_p0389c10║今經局在第五，以由勝境尚且通濫，復須精別。初通
X22n0411_p0389c11║列諸經，上下別分功用。又下，復簡二方。尋文可領，對
X22n0411_p0389c12║簡觀心。總標中，初通標兩土入道不同。今下，別校兩
X22n0411_p0389c13║土用觀有異。言略為者，示不盡故（修證儀中出十五種，須者看之）。別
X22n0411_p0389c14║列中，初正列六義，頓同水火。一一如後，臨文自見。略
X22n0411_p0389c15║下，結示兩殊。問答中，初問。由前經宗必須觀佛，恐未
X22n0411_p0389c16║了者不許觀心，故須問決。答中，初文顯正。但下，指非。
X22n0411_p0389c17║達境則與，求陰則奪。向云：達彼彌陀，即我自性，非他
X22n0411_p0389c18║佛也。若此妙達，佛非心外。終日觀心，無非觀佛；終日
X22n0411_p0389c19║觀佛，即是觀心。心佛一如，有何不可？本陰點靈，並指
X22n0411_p0389c20║現前赤肉團心也。他經通收此土入道之教，唯觀自
X22n0411_p0389c21║心，盡為所簡（餘如扶新）。次問三法難易。本出天台妙玄。佛
X22n0411_p0389c22║法太高，唯極果故；生法太廣，徧十界故。觀心為要，至
X22n0411_p0389c23║近易故。世多此見，通云或謂。今下，躡文立難。答中，初
X22n0411_p0389c24║約被機正答。上二句總收心佛。若下，別示所主。彼下，
X22n0411_p0390a01║出彼文意。非下，次約觀佛反質。觀佛三昧，非局今經，
X22n0411_p0390a02║如前勝境五例是也。作此申通，兩無妨礙。三問。躡上
X22n0411_p0390a03║三法以為問端。華嚴既曰三無差別，今若棄心觀佛，
X22n0411_p0390a04║反成差別。答中，初正答。古下，引證。正答中，上句約理
X22n0411_p0390a05║縱與，次句據事還奪。荊溪云：理體無差，差約事用。是
X22n0411_p0390a06║也。將下，正示別相。既修彼土，觀法觀佛，方乃相當。若
X22n0411_p0390a07║或一例，觀心則混。此方入道，北轅適楚，斯之謂乎？引
X22n0411_p0390a08║證中又二：先引古德，即輔行文。由觀心故，佛從心現，
X22n0411_p0390a09║故云自心三昧佛也。從因感果，即指彌陀已成之佛。
X22n0411_p0390a10║彼文續云：具含二義，共為一境。為順理故，從初義釋。
X22n0411_p0390a11║三昧既成，隨心即見。見是心性，名心作佛等。諸下，分
X22n0411_p0390a12║配二佛。據下，準文斷定（餘如扶新）。次引論文。向來立宗，已
X22n0411_p0390a13║曾點示。今覿斯文，永祛羣惑。希心起想，即緣生心也。
X22n0411_p0390a14║緣佛依正，即緣生境也。不唯證今觀佛有據，亦見天
X22n0411_p0390a15║台所立經宗。且就能觀為言，非無所觀，信不虗矣。四、
X22n0411_p0390a16║問：世多倚傍，增長邪心，撥棄修行，毀廢經像。故須問
X22n0411_p0390a17║釋，以顯教源。初引經；今下，結難。答中，初四句，法、喻雙
X22n0411_p0390a18║顯。並上句法，下句喻。皎月清響，喻佛應也。幽谷百川，
X22n0411_p0390a19║喻機感也。佛之聲色，皆即法身。法身無相，有感斯彰。
X22n0411_p0390a20║水清月來，本無實體；谷虗響答，豈有定聲？然下，示愚
X22n0411_p0390a21║人固執。無正不邪，如經所斥。達下，明智士虗通。無邪
X22n0411_p0390a22║不正，是今所觀。故引華嚴聖量為據，不即不離，妙在
X22n0411_p0390a23║其中。上二句，蕩一切法第一義空也。下二句，立一切
X22n0411_p0390a24║法不思議假也。即蕩即立，遮照同時。亦如金剛經云：
X22n0411_p0390b01║凡所有相，皆是虗妄。若見諸相非相，即見如來。頗符
X22n0411_p0390b02║此意。覿下二句，結勸大門。
X22n0411_p0390b03║第四、料簡異同。明佛身中，初科通明佛身。初句標佛，
X22n0411_p0390b04║下三句通示多種。今下，準用四身。言多種者，佛本無
X22n0411_p0390b05║身，無壽無量，寂如虗空，應物現形，隨機赴感，故諸經、
X22n0411_p0390b06║論所說不同。如華嚴中十身舍那，即其事也。必欲備
X22n0411_p0390b07║陳，略難窮盡。故準戒疏以明四身，則一切身攝無不
X22n0411_p0390b08║足。但今疏所引，與彼少殊。彼云：佛身四種：一、謂法身，
X22n0411_p0390b09║二、謂真應，三、謂法、報、應。毗盧徧耀，正法為身；舍那行
X22n0411_p0390b10║滿，報果為身；釋迦應跡，赴感為身。金光攝論，名法、應、
X22n0411_p0390b11║化。若更四身者，應身受純陀供，化身受大眾供。（彼文）隨
X22n0411_p0390b12║緣下，疏主助釋。法身者，師軌法性，還以法性為身。此
X22n0411_p0390b13║非色、質、心、智，亦非陰、界、入所攝。毗盧，具云毗盧遮那，
X22n0411_p0390b14║此翻徧一切處。以此法身等虗空界，無所不在，故名
X22n0411_p0390b15║徧；遠離三惑、二死、昏暗，故名耀；不墮偏、邪，故名正；可
X22n0411_p0390b16║軌可則，故名法。此身該乎修性，大、小不同（云云）。報身者，
X22n0411_p0390b17║梵云盧舍那，此翻淨滿。惑累究盡，故淨；種智圓極，故
X22n0411_p0390b18║滿。從因至果，修行所感。法華云：壽命無數劫，久修業
X22n0411_p0390b19║所得。以如如智照如如境，境、智冥合，強指此智，名為
X22n0411_p0390b20║報身。稱實感報，故名報果。此身須分自、他，受用不同。
X22n0411_p0390b21║自則上冥法性，他則下應羣機。又他受用亦名尊特，
X22n0411_p0390b22║亦名勝應（云云）。應身者，應同萬物，即感赴義。梵云釋迦，
X22n0411_p0390b23║此翻能儒，亦曰能仁。對前勝應，此即劣應。化身者，戒
X22n0411_p0390b24║疏云受大眾供者，涅槃經云：世尊自受純陀之供，於
X22n0411_p0390c01║自身上一一毛孔化無量佛，各有無量諸比丘僧，悉
X22n0411_p0390c02║皆示現，受其供養。今疏復以隨緣不定釋之。垂形異
X22n0411_p0390c03║類，無而欻有，故名為化。然戒疏中，一、謂法身，單舉其
X22n0411_p0390c04║體；二、謂真應，真即法身，應即攝報；三、謂法報應，開應
X22n0411_p0390c05║出報；四、謂法報應，化於應復開化也。並由經、論赴機
X22n0411_p0390c06║異說，不可揩定。佛、佛道同，故云皆具。今疏特用戒疏
X22n0411_p0390c07║四身者，葢由本經具四身故，義不徒然。文見次科。別
X22n0411_p0390c08║顯中，初科初句標起；經下，引示。法界身即法、報者，以
X22n0411_p0390c09║法身屬理，理徧法界；報身屬智，智冥於理，亦徧法界。
X22n0411_p0390c10║函葢相稱，無有闕減。此即自受用報與法身理等，故
X22n0411_p0390c11║法界身雙收法、報也。指六十萬億為應身者，彼雖同
X22n0411_p0390c12║居，本願力故，依、正莊嚴，超諸佛剎，所以佛身亦復最
X22n0411_p0390c13║勝。此即彼土常身，凡夫、人、天，皆悉得見。他宗廣有議
X22n0411_p0390c14║論，非此所明。化身，可見。辯開、合中，初科上三句通示。
X22n0411_p0390c15║法、報義定，置而不論。諸文應、化，出、沒有異，故獨辯之。
X22n0411_p0390c16║當下，別明。良由彌陀是法界身，隨緣赴感，靡不周徧。
X22n0411_p0390c17║即一而四，即四而一，豈容思議哉！寶王論云：法身如
X22n0411_p0390c18║月之體，報身如月之光，應身如月之影。萬水之內，皆
X22n0411_p0390c19║有月焉。言一，則萬水之月常差；言多，則虗空之月無
X22n0411_p0390c20║二。伊字三點，摩醯三目，可以喻之。若下，復約本、跡，一、
X22n0411_p0390c21║多互融。華下，引證。初句證垂跡，次句證歸本也。引示
X22n0411_p0390c22║中，初遠。疏但云真、應者，法、報冥合，俱名為真。體同法
X22n0411_p0390c23║界，故無有盡；應隨物機，故有兩量。引受記經。既有補
X22n0411_p0390c24║處，驗必終極。且據人、天莫數，故名無量。據下，準經判
X22n0411_p0391a01║定。是知六十萬億之身屬應無疑。次引論文。有漏凡
X22n0411_p0391a02║夫者，未破見、思故。隨分見者，任其智力，有明、昧故。上
X22n0411_p0391a03║生即見色相具足，下生七日心不明了等。麤相，即八
X22n0411_p0391a04║萬四千相好之身也。菩薩始自初心分破無明，分顯
X22n0411_p0391a05║法性，位有淺、深，見亦明、昧。細相，即十蓮華藏微塵相
X22n0411_p0391a06║海他受用身也。示不定正明中，故知者，躡上遠疏論
X22n0411_p0391a07║文以為言焉。上二句約法。如下，舉喻。喻中，初二句通
X22n0411_p0391a08║舉。器下，別配。初四句喻身，水澄下四句喻壽。水器喻
X22n0411_p0391a09║機，月影喻佛。全闕、展縮，喻報、應之身也；存亡、去來，喻
X22n0411_p0391a10║長、短之壽也。以下二句總結。對文，可見。引證中，涅槃
X22n0411_p0391a11║文出三十四卷。佛將涅槃，四眾雲集，純陀後至，奉獻
X22n0411_p0391a12║供養，遂生哀慕。佛乃誡云：汝不應等一下，佛自釋出
X22n0411_p0391a13║其意。世出世法，皆如夢幻，如來為化眾生，方便示現，
X22n0411_p0391a14║入般涅槃，亦如夢幻，無有實事，故云無染著也。引華
X22n0411_p0391a15║嚴中，總有六偈：初二偈明佛身無著，後四偈明壽量
X22n0411_p0391a16║無窮。初中，初偈約法說。法身藏者，法身之體，具足萬
X22n0411_p0391a17║行，福智功德，多所含容，喻之如藏。普入世間者，從真
X22n0411_p0391a18║起應，所謂佛身充滿於法界也。不為生死涅槃二邊
X22n0411_p0391a19║所縛，故云雖在無著也。次約喻顯。上二句正立喻。清
X22n0411_p0391a20║水喻法身，影象喻起應。下二句舉法，帖合可見。明壽
X22n0411_p0391a21║量中，前二偈舉喻，後二偈合法。喻中，初偈明幻事。幻
X22n0411_p0391a22║師喻法身，現事喻報應二身。次偈明幻量。非量無量，
X22n0411_p0391a23║即法身壽也。示量無量，即報應身壽也。合中，初偈合
X22n0411_p0391a24║幻事。寂定心即法身理體，合上工幻師也。諸善根即
X22n0411_p0391b01║報應之因，一切佛即報應之果，合上種種事也。次偈
X22n0411_p0391b02║合幻量。平等法界，本來無有量與無量，皆是眾生妄
X22n0411_p0391b03║想執著，見量無量。若知是幻，離幻即覺，於量無量，悉
X22n0411_p0391b04║無所著，故云了達。結示中，諸佛如來不思議境，言語
X22n0411_p0391b05║道斷，心行處滅，故云尚非等也。
X22n0411_p0391b06║二、明佛土，正明敘意。總標中，初通舉三經，以彰無盡；
X22n0411_p0391b07║是下，總標二種，欲顯有歸。良以諸經明土極有差別，
X22n0411_p0391b08║攝別歸總，二種收盡。然後派總出別，復分四土，委如
X22n0411_p0391b09║次科。天台、淨名疏中亦絕總、別以論，故彼疏云：一、總
X22n0411_p0391b10║明佛國者，國有事、理，事即應身之域，理則極智所照
X22n0411_p0391b11║之境。隨機應物，說有事、理，非本無以垂跡；故有應形、
X22n0411_p0391b12║應土，非跡無以顯本。同歸法身、真國也。二、別明佛國
X22n0411_p0391b13║者，諸佛利物差別之相無量無邊，今略為四等（云云）。今
X22n0411_p0391b14║疏雅合，信匪偶然（餘如扶新具辨）。別釋初科。引所出中，言法
X22n0411_p0391b15║性者，十界所軌，名之為法；常、樂、我、淨，不遷不變，名之
X22n0411_p0391b16║為性。天真自具，不假修成，從本以來安住其中，故名
X22n0411_p0391b17║為土。初引圓覺，欲顯生、佛不二故；次普賢觀，欲彰法
X22n0411_p0391b18║體周徧故。遮那，能依之身也；寂、光，所依之土也。又常、
X22n0411_p0391b19║寂、光雖所依土，即是三德：常，法身德也；寂，解脫德也；
X22n0411_p0391b20║光，般若德也。是則離身無土，離土無身，身、土混融，一、
X22n0411_p0391b21║法二義。常下，結名。秪一平等法性玅理，在能依則為
X22n0411_p0391b22║身，在所依則為土，皆是強立，故曰實非。此唯妙覺極
X22n0411_p0391b23║果所證境界。經云：爾時如來游於無量甚深法性。故
X22n0411_p0391b24║云佛住處也。示體相中，上二句示體。指前法性非是
X22n0411_p0391c01║他法，全即自心以為其體。此心包徧，無處不周，故云
X22n0411_p0391c02║舉足道場。淨名云：諸有所作，舉足下足，當知皆從道
X22n0411_p0391c03║場中來。非下，四句示相。一三兩句，舉體雙非。二四兩
X22n0411_p0391c04║句，約相雙亦。雖然，性體本非淨穢，眾生在迷，計有淨
X22n0411_p0391c05║穢。今欲起修，必須舍穢取淨。舍穢究盡，取淨窮源，則
X22n0411_p0391c06║與非淨非穢畢竟不別。取舍既爾，去來亦然。準上說
X22n0411_p0391c07║之。慈下，引古證成。初句，即上不妨淨穢也。次句，即上
X22n0411_p0391c08║非淨非穢也。卷懷，猶言會歸也。剎那，即下一念也。雖
X22n0411_p0391c09║有十方淨穢之殊，卷而懷之，無出一念。第三句，即上
X22n0411_p0391c10║不礙往來。第四句，即上無去無來。三際，即三世。華嚴
X22n0411_p0391c11║云：一念普觀無量劫，無去無來亦無住，如是了知三
X22n0411_p0391c12║世事，超諸方便成十力。是也。一念既該三際，則知終
X22n0411_p0391c13║日往來，不踰自心。眾下，示性平等。生迷不失者，以本
X22n0411_p0391c14║有故。如演若多失頭狂走，忽然狂歇，頭非外得。縱未
X22n0411_p0391c15║歇狂，亦何遺失？日用不知者，以本迷故。即用此理，起
X22n0411_p0391c16║惑造業，終日由之，終日不覺。（書云：百姓日用而不知，聖人之道鮮矣。）佛
X22n0411_p0391c17║證無得者，亦本有故。乘權起用者，大悲益物故。顯居
X22n0411_p0391c18║中，初句斷定。法性土是究竟本覺，果人是究竟始覺，
X22n0411_p0391c19║始本一合無復分張。仁下引證。唯佛一人且從修說，
X22n0411_p0391c20║此土指上法性也。二應化土中，初敘意，應下列示。以
X22n0411_p0391c21║法性土唯佛所居，所謂法身真國乃據理體而說，隨
X22n0411_p0391c22║機應物現下三土，即從理體而起事用，事用非一喻
X22n0411_p0391c23║如微塵。約機收土不出有三：初實報土，應菩薩中即
X22n0411_p0391c24║是華藏世界，純諸菩薩所居，以觀實相發真無漏，破
X22n0411_p0392a01║無明顯法性，故所感土名為實報。依正互融色心交
X22n0411_p0392a02║徹，亦名無障礙土。賢即住行向，聖即十地也。應二乘
X22n0411_p0392a03║中雖破見思證方便道，未為究竟故名方便土。未斷
X22n0411_p0392a04║無明亦名有餘土。見思既盡而生界外，不受胞胎分
X22n0411_p0392a05║段之質，名法性身。故引智論雙證身土。法華云：我於
X22n0411_p0392a06║餘國作佛更有異名，是人雖生滅度之想入於涅槃，
X22n0411_p0392a07║而於彼土求佛智慧得聞是經。即今方便土也。同居
X22n0411_p0392a08║見次科。別示中，初句總標，一下別列，釋下明二佛互
X22n0411_p0392a09║現，然下約正報簡異。言互現者，大論三十六云：當知
X22n0411_p0392a10║釋迦文佛更有清淨國土，如何彌陀佛國？阿彌陀佛
X22n0411_p0392a11║亦有不嚴淨國，如釋迦文佛國。又三十八云：此間惡
X22n0411_p0392a12║故，釋迦壽應短；餘處好故，佛壽應長。涅槃二十二云：
X22n0411_p0392a13║西方去此三十二恒河沙有無勝國，所有莊嚴如安
X22n0411_p0392a14║樂世界，我於彼土出現於世。又皷音王經云：阿彌陀
X22n0411_p0392a15║佛，婆羅門種。其國號曰清泰，聖王所居。其城縱廣十
X22n0411_p0392a16║千由旬，父名月上，母名殊勝玅顏，乃至魔王名曰無
X22n0411_p0392a17║勝。亦有惡逆弟子名為調達等。簡異可見。結顯中，上
X22n0411_p0392a18║二句明赴機不同。法下，約能所收束。葢由上科總分
X22n0411_p0392a19║二種，次於應化別示三土，乃是從本出末。今此復以
X22n0411_p0392a20║二種用收諸土，乃是攝末歸本。又復特引楞嚴，以彰
X22n0411_p0392a21║法性應化有所典據。初引經。大下，次正示。初二句分
X22n0411_p0392a22║配二種。應下二句，迭論相依。能下二句，結顯。大覺是
X22n0411_p0392a23║所是本，虗空是能是末。又虗空為所為本，應化為能
X22n0411_p0392a24║為末。在義易明，故云可見。點示中，初三句立定。彌陀
X22n0411_p0392b01║即應身，簡非法報；同居，簡非三土；淨土，簡非穢土。又
X22n0411_p0392b02║下，復簡身土同名。今下，的取昔因以驗今果。如斯決
X22n0411_p0392b03║擇，纖毫不濫。仍引光臺，用彰今意。
X22n0411_p0392b04║
X22n0411_p0392b05║靈芝觀經義疏正觀記卷上