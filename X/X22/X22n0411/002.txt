X22n0411_p0392b06║
X22n0411_p0392b07║
X22n0411_p0392b08║
X22n0411_p0392b09║靈芝觀經義疏正觀記卷中
X22n0411_p0392b10║四明龍山足菴沙門　戒度　述
X22n0411_p0392b11║第二、揀濫通敘中，初句標起，「諸」下通敘多種。葢由淨
X22n0411_p0392b12║土之名徧出諸經，則與彌陀淨土一混，故當揀辨。「且」
X22n0411_p0392b13║下別舉謬傳。初四句斥世妄引，「此」下指其所出，「以」下
X22n0411_p0392b14║示彼經意。二、委引聖教。修成土中，初《維摩經》。彼〈佛國
X22n0411_p0392b15║品〉，寶積長者請問菩薩修淨土行，佛乃為說十七種
X22n0411_p0392b16║行。今舉初後二種，略却中間，故云乃至。經文稍廣，試
X22n0411_p0392b17║檢閱之。良以菩薩欲成佛果，必於因地發行取土，以
X22n0411_p0392b18║清淨心修清淨業，故至果上感清淨土，斯乃心淨土
X22n0411_p0392b19║淨之正說也。如今安養彌陀，因中發無相願、修無作
X22n0411_p0392b20║行、證無得果，所感身土無非實相清淨境界，所謂是
X22n0411_p0392b21║本法藏比丘願力所成，豈與學空言、無實行、妄計心
X22n0411_p0392b22║淨者同日而語哉？光明即〈讚歎品〉，信相昔為金龍尊
X22n0411_p0392b23║王常發此願。《法華．五百弟子受記品》，富樓那發跡顯
X22n0411_p0392b24║本之文。《淨名．佛道品》，文並可解。「此」下總結。上引四經
X22n0411_p0392c01║皆是菩薩修淨土因，則與果中勝用不同也。現起中，
X22n0411_p0392c02║初引《維摩》亦〈佛國品〉，彼經前明取土之法，舍利弗因
X22n0411_p0392c03║爾懷疑，以謂心淨土淨，世尊為菩薩時心豈不淨？何
X22n0411_p0392c04║故國土穢惡如是？佛即告言：「譬如盲者不覩日月，非
X22n0411_p0392c05║日月咎，我土本淨而汝不見。」於是螺髻（螺髻即尸棄大梵，此翻頂
X22n0411_p0392c06║髻）乃有此語。自在天，即欲界第六天。梵王雖作此說，
X22n0411_p0392c07║欲令身子親見，佛即按地現起如寶莊嚴佛土（即同方西
X22n0411_p0392c08║居土也）。爾時大眾而皆自見坐寶蓮華。佛告舍利弗：「汝
X22n0411_p0392c09║且觀是佛土嚴淨。」舍利弗言：「本所不見，本所不聞。」佛
X22n0411_p0392c10║言：「我土常淨若此，為欲化斯下劣人故，示現不淨土
X22n0411_p0392c11║耳。」復舉諸天共食為譬，疏中略引，故云乃至。次《涅槃
X22n0411_p0392c12║經》，文見第一卷末〈壽量品〉引。今經中上下二文，尋經
X22n0411_p0392c13║可見。「此」下，通點諸經，故云皆是。並為赴機暫時令見，
X22n0411_p0392c14║驗非常定，故云現起。「所」下，引文通證，語出《楞嚴》。彼云：
X22n0411_p0392c15║「身含十方無盡虗空，於一毫端現寶王剎，坐微塵裏
X22n0411_p0392c16║轉大法輪。」法性土中二經已如前引。《仁王》則據究竟
X22n0411_p0392c17║修顯以說，《圓覺》乃約平等性德為言。修性雖殊，理體
X22n0411_p0392c18║不別。「此」下，結顯會同。果報土中〈壽量品〉偈，葢由此土
X22n0411_p0392c19║全是報智功德所成，四相不遷，三災不壞，故云劫盡
X22n0411_p0392c20║不毀等。結略例通中，上四句對簡，「諸」下四句例通。問：
X22n0411_p0392c21║彌陀極樂豈非修成？與前所簡何以異耶？答：前據菩
X22n0411_p0392c22║薩因地起行為言，極樂雖是修成，乃屬究竟果中勝
X22n0411_p0392c23║用。又復一切佛土莫匪修成，今此所簡祗恐名濫，意
X22n0411_p0392c24║欲的指因為法藏，果號彌陀。修成之土逈與諸經修
X22n0411_p0393a01║成土別，其實在此不在彼也。
X22n0411_p0393a02║辨廢立中，標分五科，並是修行之要。古今建立不同，
X22n0411_p0393a03║故須辨示，不可籠通。明福觀引古中，初引經正文；「古」
X22n0411_p0393a04║下，次引昔分判。次引斥中，初牒彼引古疏文；「今」下，牒
X22n0411_p0393a05║彼引經會異；「韋」下，牒彼以前驗後；「觀」下，牒彼分釋二
X22n0411_p0393a06║名。但今所牒與彼少異，今試引之。《玄義》云：「思惟者，即
X22n0411_p0393a07║是觀前方便，思想彼國依正二報總別相也。地觀文
X22n0411_p0393a08║云：『如此想者，名為粗見極樂國地。』即合思惟。言正受
X22n0411_p0393a09║者，想心都息，緣慮並亡，三昧相應，名為正受。即地觀
X22n0411_p0393a10║云：『若得三昧，見彼國地了了分明。』即合正受。諸師將
X22n0411_p0393a11║思惟合三福，正受合十六觀。今謂不然。何者？如《華嚴
X22n0411_p0393a12║經》說：『思惟正受者，但是三昧之異名。』與此地觀文同
X22n0411_p0393a13║（上皆彼文）。」然《華嚴》異名，人以檢文不獲，尚或遲疑。今謂不
X22n0411_p0393a14║可就經求其異名之文，但據彼經明三昧處而作思
X22n0411_p0393a15║惟說者，即是異名。如《輔觀記》引《華嚴．十行品》云：「功德
X22n0411_p0393a16║林菩薩入思惟三昧」等。合論三十七卷云：「所以名善
X22n0411_p0393a17║思惟三昧者，離沈掉定異名也。」乃至云：「善思惟三昧
X22n0411_p0393a18║者，是觀察義。審定其法，善須觀察，正念思惟。」又第五
X22n0411_p0393a19║卷引經云：「爾時功德林菩薩承佛神力，入菩薩善思
X22n0411_p0393a20║惟三昧已，乃至入定觀法，出定方說，引生正解，名善
X22n0411_p0393a21║思惟。」《玄義》得此經論文意，況地觀中其義顯然，準知
X22n0411_p0393a22║思惟即是三昧異名也（餘如《扶新》）。顯相成中，葢由上科思
X22n0411_p0393a23║惟正受並屬三昧，則使三福無可配對，恐謂徒施，故
X22n0411_p0393a24║於此科明須福意。初正明，「三」下喻顯，「安」下反質，「不事」
X22n0411_p0393b01║下三句次第對經，「三福故」下復宗眾善，即指三福通
X22n0411_p0393b02║收萬行。單輪隻翼者，《北山》云：「隻輪騁衢，奇翰戾天，偕
X22n0411_p0393b03║何得也？」
X22n0411_p0393b04║辨定散引昔中，《玄義》「問曰：何名定善？答：從日觀下至
X22n0411_p0393b05║十三觀來名定善，三福九品名散善是也。」今斥中，初
X22n0411_p0393b06║約義通斥，「況」下引經別斥，「止」下躡前結斥。《涅槃經》明
X22n0411_p0393b07║末世弘通，凡用聖教當以四法勘驗邪正，依法不依
X22n0411_p0393b08║人即其一也。「至」下，示略指廣。
X22n0411_p0393b09║三、示地位中，初科舉古斥非，疏但撮引。據《玄義》云：「諸
X22n0411_p0393b10║師解者言：上上品是四地至七地菩薩，到彼得無生
X22n0411_p0393b11║忍；上中品是初地至四地菩薩，到彼一小劫得無生
X22n0411_p0393b12║忍；上下品種性以上至初地菩薩，到彼三小劫始入
X22n0411_p0393b13║初地，皆是大乘聖人也。中上品是三果人，到彼得阿
X22n0411_p0393b14║羅漢；中中品是內凡人，到彼得須陀洹；中下品是世
X22n0411_p0393b15║善凡夫，到彼一小劫得羅漢果，皆是小乘聖人也。下
X22n0411_p0393b16║輩三品是大乘始學凡夫，隨過輕重，分為三品。今謂
X22n0411_p0393b17║不然。初地至七地始，《華嚴》說即是法性身，非變易生
X22n0411_p0393b18║身，曾無分段之苦，常居報土，常聞報佛說法，更憂何
X22n0411_p0393b19║事，乃藉韋提求生安養？諸師所說，豈非錯也？上下品
X22n0411_p0393b20║言種性至初地者，此皆不退菩薩，不為生死所染，常
X22n0411_p0393b21║為十方諸佛守護，自能八相成道，亦復何藉求生淨
X22n0411_p0393b22║土？言中品上生是三果等者，此人三途永絕，四趣不
X22n0411_p0393b23║生，不招來報，何必求請往生？諸佛大慈偏念極苦勸
X22n0411_p0393b24║生淨土，如人溺水急須救之，岸上之人何用濟為？故
X22n0411_p0393c01║知諸師所判錯也。下三品人無有佛法世俗二種善
X22n0411_p0393c02║根，唯知作惡，若不遇善友定入三途，命欲終時獄火
X22n0411_p0393c03║俱現，由遇知識勸令往生，皆是彌陀願力也。今此《觀
X22n0411_p0393c04║經》總是佛去世後五濁凡夫，但遇緣有異致令九品
X22n0411_p0393c05║差別，上品是遇大凡夫，中品是遇小凡夫，下品是遇
X22n0411_p0393c06║惡凡夫，何得言是大乘始學等人也？若作此見自悞
X22n0411_p0393c07║悞他為害至甚。」「彼」下二句，指彼廣破（此但略知判位蹊逕，不必備謄
X22n0411_p0393c08║諸說）。明今取舍中，諸師得彼而失此，《玄義》得此而失彼，
X22n0411_p0393c09║據經專明此土求生並是凡夫，則《玄義》得之多矣。引
X22n0411_p0393c10║文總標中，《玄義》云：「問：世尊定為凡夫不為聖人，有何
X22n0411_p0393c11║聖教來證？答：眾生垢重智慧淺近，聖意弘深豈容自
X22n0411_p0393c12║輒？」今者一一悉取佛說以為明證。有十句等正列十
X22n0411_p0393c13║段，「兼」下總示，如文可見。結斷中，初詳文取要，「則」下準
X22n0411_p0393c14║經承用。
X22n0411_p0393c15║四、解魔說。初敘疑中，上三句牒彼疑情，「斯」下推其所
X22n0411_p0393c16║由。上二句自損，「喜」下二句損他，「為」下二句明今須辨。
X22n0411_p0393c17║今破明四魔中，初標列四種，「上」下四句別分內外。是
X22n0411_p0393c18║自心者，一兼身心，二唯屬心，三唯屬身。「安」下二句責
X22n0411_p0393c19║不疑己。妙樂云：「魔字，字書元無，後人義作。梵語魔羅，
X22n0411_p0393c20║此翻為障，能為修道作障礙故。亦云殺者，常行放逸，
X22n0411_p0393c21║斷慧命故。或言惡者，多愛欲故。」南山《業疏》云：「梵本具
X22n0411_p0393c22║彰云魔阿羅，此方略之，但置上字，後人加鬼。」《濟緣記》
X22n0411_p0393c23║云：「據字本體，從手從石，世謂鬼趣。相傳加鬼，篇韻有
X22n0411_p0393c24║之，則非從古。依唐譯之，則云殺者，能殺眾生法身慧
X22n0411_p0394a01║命故。」然此四魔，《大集》經中出對治法，斷集諦降煩惱
X22n0411_p0394a02║魔，知苦諦降陰魔，修道諦降天魔，證滅諦降死魔等。
X22n0411_p0394a03║又天台禪門中辨魔乃有三法：一者了知，見聞覺知
X22n0411_p0394a04║皆無所有，不受不著，亦不憂戚，亦不分別。若是魔者，
X22n0411_p0394a05║彼即自滅。二者反觀，見聞覺知之心不見生處。如是
X22n0411_p0394a06║觀時，魔即散壞。三者若作此觀不即去者，但當正念，
X22n0411_p0394a07║勿生憂懼，正心不動，知魔界如、佛界如，一如無二如，
X22n0411_p0394a08║於魔無所舍，於佛無所取，佛法現前，魔自退怯等。別
X22n0411_p0394a09║示天魔中，初明大權示化。居欲天者，六欲天頂別有
X22n0411_p0394a10║魔宮。言大權者，《淨名》云：「十方世界作魔王者，多是住
X22n0411_p0394a11║不可思議解脫菩薩，以方便力教化眾生而往試之，
X22n0411_p0394a12║令其堅固」等。有力能動者，《正因》引《寶星經》云：「舍利弗、
X22n0411_p0394a13║目犍連聞馬勝說法，道證初果，遂領徒眾求佛出家。
X22n0411_p0394a14║時魔王曰：『今二丈夫聰明多智，若出家者，空我境界。』
X22n0411_p0394a15║乃自化作馬勝，說染幻法。二人不信，遇佛得道。」是知
X22n0411_p0394a16║功行未著，魔亦難動。「凡」下，二、明邪正由心。經云：「若以
X22n0411_p0394a17║心分別，一切法皆邪；不以心分別，一切法皆正。」「是」下，
X22n0411_p0394a18║究本自心。「如」下，舉事喻顯，引諸說別。列中，初文無為
X22n0411_p0394a19║子即楊傑，字次公，無為軍人，以處為號。文出本朝王
X22n0411_p0394a20║古《直指淨土決疑集．序》。上二句法說，下二句喻顯。次
X22n0411_p0394a21║文即《修證儀》云：「此土觀心以五陰為境，境是生死幽
X22n0411_p0394a22║暗之法。以十乘理觀研之，能發九境魔事。」又《楞嚴經》
X22n0411_p0394a23║說：「皆由五陰，故有魔現。」是以諸經、論、傳凡明修觀，並
X22n0411_p0394a24║須辨出魔事，恐悞行人，落羣邪故。此以彌陀為境，境
X22n0411_p0394b01║是果人清淨功德，永絕魔事。是以淨土一門，諸經、論、
X22n0411_p0394b02║傳不言有魔等。三、今立中，見《小彌陀經》。四、嚴教主，文
X22n0411_p0394b03║出或對。彼云：或者曰：多見世人發願，臨終待佛接引。
X22n0411_p0394b04║若佛接引，豈不是魔？子謂世人發狂。今疏但引對詞。
X22n0411_p0394b05║又云：「普賢教人發願，龍樹亦乃勸生。歷代以來聖賢
X22n0411_p0394b06║著述，豈俱令人發狂，生魔宮耶？汝作此說，非魔是何？」
X22n0411_p0394b07║五中，山陰越之地名慶文，即慈慧法師也，作正信、淨
X22n0411_p0394b08║行二門，見行于世。疏主為序，其略云：「比得山陰淨土
X22n0411_p0394b09║文二篇，與天台所論理趣無乖，足以警悟來蒙，開決
X22n0411_p0394b10║羣惑」等。正引中，敘問大略，與或對同。答中，初科自力
X22n0411_p0394b11║則有。初引文示。《楞嚴》第九廣辨十種魔境，皆約自心
X22n0411_p0394b12║入定，精研陰本，並由內發。彼經結云：「如是十種禪那
X22n0411_p0394b13║境現，皆是想陰，用心交互，故現斯事。」《摩訶衍論》即馬
X22n0411_p0394b14║鳴造，通申一代大乘。《止觀論》即天台說第八卷，廣辨
X22n0411_p0394b15║魔事。時魅亦即天魔所化，狐媚行者，恐出界故。「此等」
X22n0411_p0394b16║下，二、推所自，不出三義：一、自力功行未充，有所畏故；
X22n0411_p0394b17║二、宿世曾習魔業以為種故；三、由觀慧研窮，遂擊發
X22n0411_p0394b18║故。「故」下一句，結上三義。「儻」下，教修對治。次明他力則
X22n0411_p0394b19║無。初順釋中，初正示他力。先就法說；「如」下二句，次約
X22n0411_p0394b20║喻顯；「葢」下，列示諸力。有十一種彌陀，專以誓願光明
X22n0411_p0394b21║攝取眾生，經論偏讚諸佛不如。「有」下，結示功用。次科
X22n0411_p0394b22║反顯，可知。三、結告中，初準教不虗；「今」下，勸令生信。六、
X22n0411_p0394b23║資中，即弘允法師，蜀人也。資中乃蜀之地名，作疏十
X22n0411_p0394b24║卷，解《楞嚴經》。初引本經，次引疏解。初簡境、觀各有所
X22n0411_p0394c01║主。念佛則取境為要，餘觀則見佛亦非。「況」下，別點餘
X22n0411_p0394c02║觀。觀真如者，《占察經》云：「習真如說者，思惟心性無生
X22n0411_p0394c03║無滅，不住見、聞、覺、知，永離一切分別之想。」由此論之，
X22n0411_p0394c04║微有取著，即落魔界。「又資中」下，通前結歎。以由簡判
X22n0411_p0394c05║念佛、餘觀兩種分明，符合今疏，故云精當。如向廣引
X22n0411_p0394c06║佛祖典誥，力示淨土無魔，非不明白。或者獨據《皷音
X22n0411_p0394c07║王經》片文隻義，公言淨土有魔，反責今疏寡於聞、見，
X22n0411_p0394c08║障淨土門，礙往生路，為害甚重。學者誡之。（委如《扶新》。）
X22n0411_p0394c09║五、指濫傳。初、敘淨業元由中，初逆推其始。古晉，即東
X22n0411_p0394c10║晉。簡異五代石晉也。廬山，即今江州東林是也。法師
X22n0411_p0394c11║諱慧遠，晦居三十年，影不出山，迹不入俗。雖博綜羣
X22n0411_p0394c12║經，而以西方教迹特為樞要。乃於巖下造淨土觀堂，
X22n0411_p0394c13║與高僧名賢一百二十三人結為淨社，鑿池栽蓮，命
X22n0411_p0394c14║劉遺民撰文為記，當時稱白蓮社。自此相繼，代不乏
X22n0411_p0394c15║人。善導，唐貞觀中行化京師，不知何許人，傳亦不載
X22n0411_p0394c16║姓氏。手寫《彌陀經》數十萬卷，散施受持。每念佛一聲，
X22n0411_p0394c17║則一道光明從其口出。高宗旌其所居，號光明寺。懷
X22n0411_p0394c18║感，從導授念佛三昧，行化長安，親製《淨土決疑論》七
X22n0411_p0394c19║卷。慧日，唐太宗朝本東萊人，嘗往天竺尋訪，曰：「何國
X22n0411_p0394c20║何方，有樂無苦？何法何行，速得見佛？」梵僧皆讚淨土，
X22n0411_p0394c21║遂專修淨業，撰集三卷。帝旌其德，號慈愍三藏。少康，
X22n0411_p0394c22║因遊白馬寺，見殿內文字放光，得之，乃善導西方化
X22n0411_p0394c23║導文，由是大弘淨土教法。康每念佛，眾見佛從口出，
X22n0411_p0394c24║連唱十聲，則十佛若聯珠焉。東晉之來，修治者眾，今
X22n0411_p0395a01║且趣舉，故曰諸賢。今朝禪則壽禪師、賾禪師，講則四
X22n0411_p0395a02║明、孤山、霅川等，各有著述行世。「唯」下，別敘慈雲專弘
X22n0411_p0395a03║此道，大振一時。「自」下，嗟世訛變。「苟」下，明今揀判，正西
X22n0411_p0395a04║方名，引濫傳中，下引三文，皆有西方之語，故須決破。
X22n0411_p0395a05║初、《周書異記》說佛生時，當周昭王二十四年甲寅春
X22n0411_p0395a06║四月八日。王見祥瑞異常，恐不利國，因問太史。及佛
X22n0411_p0395a07║示滅，當穆王五十二年壬申二月十五日，亦因王問，
X22n0411_p0395a08║並以西方聖人為奏。次《符子》，諸記皆作《列子》釋之，況
X22n0411_p0395a09║文出《列子》。疏云：「符子未詳。然彼書有說符一篇，以明
X22n0411_p0395a10║萬事倚伏相推，皆有符驗，疑是因此得名。」彼文曰：「商
X22n0411_p0395a11║太宰見孔子曰：『丘聖者歟？』孔子曰：『聖則丘何敢，然則
X22n0411_p0395a12║博學多識者也。』太宰曰：『三王聖者歟？』子曰：『三王善任
X22n0411_p0395a13║智勇者，聖則丘不知。』曰：『五帝聖者歟？』子曰：『五帝善用
X22n0411_p0395a14║仁義者，聖則丘弗知。』曰：『三皇聖者歟？』子曰：『三皇善任
X22n0411_p0395a15║因時者，聖則丘弗知。』商太宰大駭曰：『然則孰者為聖？』
X22n0411_p0395a16║孔子動容有間曰：『西方之人有聖者焉，不治而不亂，
X22n0411_p0395a17║不言而自信，不化而自行，蕩蕩乎民無能名焉。』」三、文
X22n0411_p0395a18║中子，姓王名通，字仲淹，隋末隱居，唐太宗朝郡臣皆
X22n0411_p0395a19║師事焉，著書十卷。彼云：「或問佛，子曰：『聖人也。』曰：『其教
X22n0411_p0395a20║何如？』曰：『西方之教也，中國則泥（云云）。』」「以」下，革濫正名。二、
X22n0411_p0395a21║定淨土所在。初科定此方中，世人多以此土天竺為
X22n0411_p0395a22║西方，承習之久，今剏辨之，故云試也。不暇繁詞，故云
X22n0411_p0395a23║略也。欲識所在，故約釋迦化境以定方隅。始則從一
X22n0411_p0395a24║世界累至三千。「今此」下通指南方，以一世界必有四
X22n0411_p0395b01║洲，閻浮即四洲之一，居于須彌南邊山埵水中，可居
X22n0411_p0395b02║曰洲。此土下別指漢地，《河圖》云：「崑崙東南地方五千
X22n0411_p0395b03║里，號曰神洲，亦稱赤縣，葢多神聖所都，又是陽明之
X22n0411_p0395b04║地故也。斯乃通召震旦一國，復在南洲之一角。」「五天」
X22n0411_p0395b05║下，正示方向。天竺亦名身毒，亦名印度，皆梵語之訛。
X22n0411_p0395b06║《西域記》云：「印度，月名，良以其土聖賢繼軌，如月臨照。
X22n0411_p0395b07║彼有五印度境，周九萬餘里，三垂大海，北背雪山，北
X22n0411_p0395b08║廣南狹，形如半月，畫野分區七十餘國，佛居中印，非
X22n0411_p0395b09║邊鄙也。以彼望此，則神洲正在東南；以此望彼，則天
X22n0411_p0395b10║竺適當西方也。」明彌陀西方中，初正明所在，不但超
X22n0411_p0395b11║越大千而已，復自大千之西過十萬億剎，始是彌陀
X22n0411_p0395b12║之西方也。次引文證成，見《十疑論》。「即」下，準文結顯。問：
X22n0411_p0395b13║淨土人天並是有漏凡夫，未破見思二惑，那云出三
X22n0411_p0395b14║界耶？答：若據二惑全在，未應言出三界。且約彼土，在
X22n0411_p0395b15║地居故非色界，無愛欲故非欲界，有形質故非無色
X22n0411_p0395b16║界也。若爾，見即見濁，思即煩惱濁，彌陀入滅、觀音補
X22n0411_p0395b17║處即命濁等，那得彼土非五濁耶？答：然彼不無勝玅
X22n0411_p0395b18║五塵及諸正使，但以常遇勝緣進修道品，惑雖未破
X22n0411_p0395b19║更不增長，對此五濁則彼名為五清也。故天台云：「無
X22n0411_p0395b20║量壽國雖無四趣而有人天，生彼國者未必悉是得
X22n0411_p0395b21║道之人，乃至亦有具染惑等。」明淨土障中，初明他障。
X22n0411_p0395b22║略標中，言世傳者，入耳出口無稽典故，不辨是非無
X22n0411_p0395b23║正見故，佛言不信毒氣深故。「略」下，指後所列。正引中，
X22n0411_p0395b24║初不知分量。慧布，唐傳云：陳朝，廣陵人，姓郝氏，家本
X22n0411_p0395c01║軍將。少懷遠操，性度虗梗。年十五，因有戎役，願領兵
X22n0411_p0395c02║五千，清平賊宼。年十六，悟世無常。二十一，從師剃染，
X22n0411_p0395c03║深窮玄玅，問難精通。時號得意布，亦號思玄布。陳主
X22n0411_p0395c04║諸王並從受戒，敬之如佛。未終之前，大地震動七日，
X22n0411_p0395c05║臨終手屈三指。太史奏道：「人星滅矣。」文中，初牒彼見；
X22n0411_p0395c06║「今」下，明今難破。初約理難，次引文證。彼論：「問曰：諸佛
X22n0411_p0395c07║菩薩以大悲為業，祇應願生五濁救苦眾生。何求淨
X22n0411_p0395c08║土，自安其身，專於自利，障菩提道？答：若得忍菩薩，實
X22n0411_p0395c09║當所責。初心凡夫，要須常不離佛，忍力成就，方堪三
X22n0411_p0395c10║界救苦眾生。何以故？濁惡世界，煩惱境強，自無忍力，
X22n0411_p0395c11║焉能救他」等。然布師內證，故不可測。縱自堪能，淺識
X22n0411_p0395c12║効之，為害滋甚。委如《十疑論》。二、不達事理中，文有兩
X22n0411_p0395c13║段，並《六祖壇經》。初段中，初牒彼計。《正因》引彼文云：「迷
X22n0411_p0395c14║人念佛生彼，悟人自淨其心。所以佛言：『隨其心淨，即
X22n0411_p0395c15║佛土淨。』又云：『念念見性，常行平直，便見彌陀，何用更
X22n0411_p0395c16║願往生？但心清淨，即是自性西方』等。」「今」下，明今難，又
X22n0411_p0395c17║二：初、約理事難；「然」下，二、約位次難。次段中，初牒彼計；
X22n0411_p0395c18║「此」下，明今難，亦二：初、指彼悞；「由經」下，引經決破。文中，
X22n0411_p0395c19║法雖高玅等語，對破世人妄執。或誣今疏，謗讟《法華》，
X22n0411_p0395c20║謬矣（餘如《扶新》）。三、不曉教法中，諸記咸指《宗鏡》。初牒彼計，
X22n0411_p0395c21║謂華嚴法界一佛乘法，彼專被上根；淨土權設，接誘
X22n0411_p0395c22║下根。「今」下難破，又二：初約教難，「韋」下次約機難。四、不
X22n0411_p0395c23║識自他中，亦即《宗鏡》。初牒彼計，「今」下明今難破。第明
X22n0411_p0395c24║三失，即配三身：佛語，應身也；佛力，報身也；佛體，法身
X22n0411_p0396a01║也。故總結云：「佛若無應，則三身不備。」文皆顯然。五、不
X22n0411_p0396a02║別愚智，「與」下第六傳，是誌公對梁帝語。初牒彼計，「今」
X22n0411_p0396a03║下明今難。初舉菩薩願生難；「又」下，二、舉高僧同修難，
X22n0411_p0396a04║「汝」下反愚為智難，「假」下自得悞他難。《大無量壽經》云：
X22n0411_p0396a05║「於此世界有六十七億菩薩往生彼國，諸小菩薩不
X22n0411_p0396a06║可稱計。我說十方菩薩生彼國者，一劫不盡」等。普賢、
X22n0411_p0396a07║勢至各如本經。高僧生融乃什門弟子，持遠即蓮社
X22n0411_p0396a08║之數，南嶽、天台備如淨土本傳。十八賢，僧十二人（慧遠、
X22n0411_p0396a09║慧持、慧永、道生、道昺、曇詵、曇順、道敬、僧叡、曇恒、覺明、覺賢），儒六人（宗炳、張野、周續之、張詮、劉遺民、
X22n0411_p0396a10║雷次宗）。六、不了執著妄傳指非中，初牒彼計，「今」下明今
X22n0411_p0396a11║難。初約內心明昧難，「豈」下次約外儀得失難。慧懷卓
X22n0411_p0396a12║朗，混塵涉俗而常閑；情想紛飛，疊足冥眸而自閙。法
X22n0411_p0396a13║無定相，遇緣即宗。二、顯正中，初句標，「蓋」下釋，有三：初
X22n0411_p0396a14║四句雙牒二執，二「遣」下結成二空，三「何」下順正結斥。
X22n0411_p0396a15║初中我人等者，無著論云：「我以計內，人以計外，眾生
X22n0411_p0396a16║以續前為義，壽者以趣後為能。」若依《大論》釋十六知
X22n0411_p0396a17║見中云：「我者，於陰界入計我我所若即若離。人者，於
X22n0411_p0396a18║陰界入中謂我行人，行通善惡無非行者。眾生者，於
X22n0411_p0396a19║陰界入和合之中計有我生。壽者者，於陰界入中計
X22n0411_p0396a20║一期報若長若短。」則與無著所釋是同，並以陰界入
X22n0411_p0396a21║法而為所執。不住所修法者，蓋由眾生執此四相，佛
X22n0411_p0396a22║設方便示對治法，執著是病、不住是藥，病去藥存，藥
X22n0411_p0396a23║還成病，故復遣之。遣之又遣至於無遣，病去則達人
X22n0411_p0396a24║空，藥去則達法空。二執指其所破，二空指其所顯，既
X22n0411_p0396b01║達空矣不礙修行，故曰何嘗等也。三、反責中有二：從
X22n0411_p0396b02║初至「深著」，由順惡習故執非為是。「念」下至「著相」，由無
X22n0411_p0396b03║善種故將是作非。末後二句結責。「我人與」下愛纏，生
X22n0411_p0396b04║死根本屬於惑道，衒耀至妻孥並是業道，隨業受報
X22n0411_p0396b05║苦道備矣。孥音奴，子也。正意非著中，初三句判定，「何」
X22n0411_p0396b06║下一句徵起，「佛」下二句略釋，「故」下引證，「龍」下結示。「智
X22n0411_p0396b07║論」即龍樹所造，般若蕩相尚令堅著，至於香華少供
X22n0411_p0396b08║猶不棄舍，安有念佛修行而可廢乎？次示恒修中，梵
X22n0411_p0396b09║語般若，此翻智慧，慧性本空故云空法。六度即六波
X22n0411_p0396b10║羅蜜，翻彼岸到故名度也。前五屬事屬福如世珍寶，
X22n0411_p0396b11║後一屬理屬智如世舟航，珍寶失舟航則決定沈沒，
X22n0411_p0396b12║事福非理智則徒自疲勞，正助合行事理雙運，斯乃
X22n0411_p0396b13║起修之正轍也。文中，初究立般若意；「真」下，勸達士進
X22n0411_p0396b14║修；「金」下，引聖量成證；「故」下，躡經論結顯。講者臨文，縱
X22n0411_p0396b15║辨說之。七中，初牒計世傳達磨臨終口訣；「今」下，正破。
X22n0411_p0396b16║一者、境有邪正，不可雷同；二者、業熟強牽，匪由人願；
X22n0411_p0396b17║「故」下，結斥。八中，初科引非，即永嘉發願文也。次科顯
X22n0411_p0396b18║正。以理勸中，良由未出娑婆，寧無橫病、壽夭、惡相諸
X22n0411_p0396b19║境界耶？若能正念求生淨土，則前諸願復何患乎？推
X22n0411_p0396b20║所由中，初二句正指其由；「亦」下，因事勸誡。徐陵，陳朝
X22n0411_p0396b21║人也。初引願文。嘗發五願求智者證明云：「弟子思出
X22n0411_p0396b22║樊籠，無由羽化。既善根微薄，憑願力莊嚴：一、願臨終
X22n0411_p0396b23║正念；二、願更不地獄三途；三、願即還人中不高不下
X22n0411_p0396b24║處託生；四、願童真出家，如法奉戒；五、願不墮流俗之
X22n0411_p0396c01║僧。」「彼下」二句，縱儒不責。「禪」下，就釋勸進。初牒見；「嘗」下，
X22n0411_p0396c02║正勸。此乃疏主愍物情切，苦口叮嚀，不意醍醐翻成
X22n0411_p0396c03║毒藥（委如《扶新》）。二、明自障。斥自止中，斯蓋宿無善根，省己
X22n0411_p0396c04║絕分，縱聞不信，豈思修乎？二、退屈中，不聞下品中生，
X22n0411_p0396c05║毀犯眾戒，諸惡莊嚴，知識勸讚，即往生故。三、無信中，
X22n0411_p0396c06║不知大乘圓頓了義，偏讚淨邦為究竟故。四、自高中，
X22n0411_p0396c07║聰明無智，空腹高心，向諸聖賢，豈皆下士？五、邪空中，
X22n0411_p0396c08║不達因果，起斷滅見，隨業受報，安得歸空？六、奪陰中，
X22n0411_p0396c09║初牒彼計；「今」下，明今破。又二：初、約業定不移破；二、「竊」
X22n0411_p0396c10║下，據緣會非奪破；三、「假」下，明縱奪徒勞破。並在文可
X22n0411_p0396c11║解。結勸中，初科又三：初、感佛大慈；「目」下，傷他不信；「良」
X22n0411_p0396c12║下，歎法攝機。但丁推信成種。引文勸中，文出《大彌陀
X22n0411_p0396c13║懺．序》，文有三節：初、速破無明等，滅化業也；二、戒體還
X22n0411_p0396c14║淨等，滅制業也；三、臨終安快至得無生，明感果也。「古」
X22n0411_p0396c15║下二句，結勸。大科第三，結略。上二句結前，下二句指
X22n0411_p0396c16║後。明傳譯中，初引錄明經本存亡；「僧」下，次引傳明譯
X22n0411_p0396c17║師事跡。藏錄即唐智昇法師作，傳即梁慧皎法師撰。
X22n0411_p0396c18║道德為時所稱，故曰時稱。元嘉，即宋文帝九年歲次
X22n0411_p0396c19║甲子。鍾山，即今建康地名也。《譯經圖紀》中，翻譯之人
X22n0411_p0396c20║各司其局，證梵義，證梵文，讀梵本傳語，證譯、證義，次
X22n0411_p0396c21║文、潤色，各有其人。今言筆受，但據梵文抄寫而已。傳
X22n0411_p0396c22║云：「以此二經是轉障之祕術，淨土之洪因，故沈吟嗟
X22n0411_p0396c23║味，流通宋國。」岷蜀通召四川。江陵即荊南郡也。示章
X22n0411_p0396c24║疏中，初通示諸家；「而」下，正明今疏。《正因》引《遠法師傳》
X22n0411_p0397a01║云：「姓李氏，燉煌人。天縱殊朗，儀止冲和，博涉經論，偏
X22n0411_p0397a02║重大乘。周武滅法，力抗帝言，大德咸稱護法菩薩，大
X22n0411_p0397a03║有義疏等。」天台《智者別傳》云：「姓陳氏，頴川人。依思大
X22n0411_p0397a04║禪師傳授三種止觀，教門豐富，為時所宗。因為晉王
X22n0411_p0397a05║授菩薩戒，立法號云大王，紆遵聖禁，名曰總持。王曰：
X22n0411_p0397a06║『師傳佛燈，宜稱智者。』」善導事跡，略如前引（云云）。
X22n0411_p0397a07║大段第二、別釋經文。經題通釋，指所出中，即下流通
X22n0411_p0397a08║之文。隨文略點，委見次科。釋□名中，初總分能、所；「極」
X22n0411_p0397a09║下，別分所觀；「故」下，結顯題目。次名中，初約因、果釋名；
X22n0411_p0397a10║「不」下，約一、諸釋疑，三、顯今引古。二釋中，初歎譯人會
X22n0411_p0397a11║宗，次引古師建立。初天台，彼疏云：「所言觀無量壽佛
X22n0411_p0397a12║者，佛是所觀勝境，舉正報以收依報。」餘如疏引。《玅宗》
X22n0411_p0397a13║釋云：「以十六境，佛境最勝，故云所觀勝境。蓋十六觀
X22n0411_p0397a14║不出依、正及以徒、主。若論依、正，佛是正報，舉正收依，
X22n0411_p0397a15║則攝日、冰、地、樹等六觀也。若分徒、主，佛是化主，述主
X22n0411_p0397a16║包徒，則攝觀音、勢至、三輩等九觀也。」「此約」下，今疏判
X22n0411_p0397a17║定。次遠疏，彼先問曰：「此經非直觀佛，亦觀剎土、徒眾，
X22n0411_p0397a18║何故偏名觀無量壽佛？」今引答文。言偏舉者，佛為一
X22n0411_p0397a19║經之主，其餘不可兼標。以佛名題，主義方顯。「此據」下，
X22n0411_p0397a20║今疏判定。詳定中，初二句約義取；「後以」下，釋成後義。
X22n0411_p0397a21║「是」下，引經助顯。問：據後釋成，既云觀佛，須先國土，豈
X22n0411_p0397a22║非舉正收依耶？又云觀佛，傍及徒眾，豈非述主包徒
X22n0411_p0397a23║耶？與前天台無別，何故獨取後義？他人不許，試為明
X22n0411_p0397a24║之。答：若較主、伴，依、正兩家，無不包收，但義分傍、正。天
X22n0411_p0397b01║台意謂：經題語窄，且從最勝，故獨標佛。其實齊觀，故
X22n0411_p0397b02║云舉正收依，述主包徒。遠師意謂：今經專以觀佛為
X22n0411_p0397b03║主，自餘依、正，任運相從。所以文云故偏舉之。請考天
X22n0411_p0397b04║台便周之言，遠疏偏舉之語，通、局坦然，何勞苦諍？「若
X22n0411_p0397b05║爾」下，云以顯周徧，與前便周何異？思之。二、別釋總分
X22n0411_p0397b06║中，上分通、別，下分能、所。或曰：下之五字屬彼果人，那
X22n0411_p0397b07║云行法等？斯蓋不知十六種境盡是行人所觀行法，
X22n0411_p0397b08║何獨疑於佛乎？別題能說，初科。《白蓮記》云：「梵語禰舍，
X22n0411_p0397b09║此翻為說。傾出我口，暢悅彼懷，以教合機，故稱佛說。
X22n0411_p0397b10║能說隱別舉通，世無疑故；所觀通、別兼舉，恐相濫故。」
X22n0411_p0397b11║二中，初明他經通餘人；「欲」下，次明此經局於佛。三中
X22n0411_p0397b12║又二：初以經、律對簡，則經通律局。經雖云通，非佛印
X22n0411_p0397b13║可，則不名經。「然」下，就經獨簡。初明淨土諸經必標佛
X22n0411_p0397b14║說。《彌陀疏》云：「一、表他方淨剎非二乘偏小境界故，二、
X22n0411_p0397b15║表我佛世尊大慈憫物故（云云）。」小聖簡前聖弟子，餘凡
X22n0411_p0397b16║簡前諸仙等。「是」下，正簡二所說法。能觀中，初三句的
X22n0411_p0397b17║指觀體大、小。觀法者，大則真如唯識，小則㭊法體空，
X22n0411_p0397b18║通指兩乘所修觀行也。並指第六者，經、論皆然，故云
X22n0411_p0397b19║並也。如荊溪云：「創心修觀，莫不以第六王數為發觀
X22n0411_p0397b20║之始。縱使境、觀圓融不二，其如麤惑尚未先落，故皆
X22n0411_p0397b21║仍屬第六王數」是也。言意識者，正指心王之體。凡論
X22n0411_p0397b22║體者，有二不同：一者、當體體，二者、所依體。今文意識
X22n0411_p0397b23║乃屬當體之體。若論所依，須指第八真識為體。良由
X22n0411_p0397b24║一識體本真淨，隨緣妄動，積藏業種，名為第八；轉趣
X22n0411_p0397c01║諸根，為第七；流於心、意，為第六；徧至五根，為五識。所
X22n0411_p0397c02║造成業，第七攬歸，第八含藏成熟來果。是則八識祗
X22n0411_p0397c03║能含藏，不自運造，故屬所依。但起必因八，造須第六。
X22n0411_p0397c04║今明修觀，正論作用，故指第六意識為體。然諸文中
X22n0411_p0397c05║明心、意、識不同。如《婆沙》：「問曰：此三何別？答：或別、不別。
X22n0411_p0397c06║言不別者，心即意識，如火名𦦨，亦名為熾，亦名燒薪。
X22n0411_p0397c07║祗是一心，有三差別。言有別者，名即差別。或云：過去
X22n0411_p0397c08║名意，未來名心，現在名識。或云：在界名心，在入名意，
X22n0411_p0397c09║在陰名識。或云：雜色名心，如六道由心；繫屬名意，如
X22n0411_p0397c10║五根屬意；語、想名識，如分別屬識。」《俱舍》云：「集起名心，
X22n0411_p0397c11║籌量名意，了別名識。其實一體，乍分三名。」「五陰」下，細
X22n0411_p0397c12║簡心數。五陰之中，一陰屬色，四陰屬心。於四心中，簡
X22n0411_p0397c13║去識、受、想三，唯取行心。行通三性，簡惡、無記，唯取善
X22n0411_p0397c14║性，故云善行陰攝。「行前」下，委示所簡之意。蓋由行以
X22n0411_p0397c15║遷流造作為義，方能成業。餘之三心，體屬無記、惡性，
X22n0411_p0397c16║又與修觀相違，並為所簡。「準」下，引經會名，結歸意思，
X22n0411_p0397c17║重顯觀體。言意思者，體用兼舉，的取思之一字，以合
X22n0411_p0397c18║經中想念、思惟之語。言意未必是思，言思其必是意
X22n0411_p0397c19║也。二、所觀別號中有四段：初、翻名；二、「即」下，引證；三、「壽」
X22n0411_p0397c20║下，表法；四、「即」下，結指。文云二願，即第十二、十三，亦即
X22n0411_p0397c21║《小本》中彼佛光明無量，照十方國，彼佛壽命無量無
X22n0411_p0397c22║邊等。壽是宿報，非福不感。福即緣因，總該萬行。萬行
X22n0411_p0397c23║既圓，於一切處得大自在，名解脫德，成應身佛。光即
X22n0411_p0397c24║本明，非智不發。智即了因，通收三智。三智既顯，於一
X22n0411_p0398a01║切處清淨無染，名般若德，成報身佛。以此一德莊嚴
X22n0411_p0398a02║本有法身，三身三德實無前後，縱橫並別，不可言言，
X22n0411_p0398a03║不可識識也。同居簡餘二土，淨土復簡穢邦。攝生者，
X22n0411_p0398a04║即下經云「一一光明徧照十方，念佛眾生攝取不舍」
X22n0411_p0398a05║是也。依土既屬同居，教主顯非法報，故引補處以彰
X22n0411_p0398a06║壽限。斯即有量之無量，非止彌陀，諸佛皆爾。疏主向
X22n0411_p0398a07║來廣辨身土壽量非不圓融，今欲的指所說行法，俾
X22n0411_p0398a08║夫行者域心有寄，故指同居攝生教主以為觀境。《扶
X22n0411_p0398a09║新》已辨，今更略示。凡論身土，有事有理，約理須即，據
X22n0411_p0398a10║事恒分。究而言之，事、理不二，事外無理，理外無事。一
X22n0411_p0398a11║切大教，莫不咸然。雖三身圓證，應則同於萬物。物壽
X22n0411_p0398a12║長短，應亦如之。當知長短在機，何關於佛？《妙宗鈔》云：
X22n0411_p0398a13║「藏、通補處彰佛有量，別、圓補處彰佛無量。豈不聞乎？
X22n0411_p0398a14║今經乃是圓、頓、了義，三身一體，安可抗分？乃問：今經
X22n0411_p0398a15║所談淨土，生死耶？法性耶？情想未忘，何足與議圓旨
X22n0411_p0398a16║哉？」二、通號中，初翻名，次釋義。此本南山《戒疏》而說。覺
X22n0411_p0398a17║察與下覺悟，俱目觀智也。四住體是見、思二惑。見即
X22n0411_p0398a18║邊邪等見。世第一後心用無漏觀斷此惑已，見真諦
X22n0411_p0398a19║理，得入初果，故名見惑。思即思惟。初果以上，重更思
X22n0411_p0398a20║惟無漏之智，進斷三界貪、嗔、癡等，故名思惑。言四住
X22n0411_p0398a21║者，見惑一座而斷，無有前後，合為一住。思惑乃分三
X22n0411_p0398a22║界，次第而斷，離為三住。兼下無明，則為五住。以有見
X22n0411_p0398a23║思，住著三界，不能出離，故總名住。世間之賊，劫掠財
X22n0411_p0398a24║寶，傷殘報命，四住煩惱，能害法身，故以喻焉。無明如
X22n0411_p0398b01║睡者，不了一法界，名曰無明。求其最初，了不可得，如
X22n0411_p0398b02║人昏睡，忽爾而起，故以喻焉。等覺後心，用上上智，能
X22n0411_p0398b03║斷此惑，故云聖慧。不存漸次，故云一起。真智圓照，三
X22n0411_p0398b04║惑頓破，三德頓顯，故云如睡得悟也。問：初云覺察，次
X22n0411_p0398b05║云覺悟，何以分異？答：當知賊從外來，但能覺察，則不
X22n0411_p0398b06║為害。睡從內發，須自心明，方能省悟。內外兩分，淺深
X22n0411_p0398b07║自異也。問：經論盛談三惑，何故不言塵沙？答：塵沙障
X22n0411_p0398b08║事，今文正論迷理，故所不明。又則塵沙之與無明，但
X22n0411_p0398b09║離合爾。離分枝末，合乃同源。今從合說，義亦無爽。大
X22n0411_p0398b10║則簡二乘之小，妙則顯等覺之麤。既大且妙，唯極果
X22n0411_p0398b11║也。「且」下，結略指廣。覺義稍多，備諸經論，亦見行宗通
X22n0411_p0398b12║題。翻名中，初翻名；「貫」下，釋義。西土風俗，以線貫華，帶
X22n0411_p0398b13║於頃上，嚴飾其身。今以佛經能貫義理，令不散失，故
X22n0411_p0398b14║翻為線。下釋義中，貫穿即線義也，攝持則經義也。若
X22n0411_p0398b15║爾，題中何故不名為線，而言經者？答：蓋順此方儒典，
X22n0411_p0398b16║如五經、九經之類，故亦名經也。顯體中，初通明教體；
X22n0411_p0398b17║「由」下，別示教詮；「故」下，結顯教功。教體中，霅川云：「古來
X22n0411_p0398b18║諸說，有三不同：一、以聲為體，二、以名、句、文為體，三、以
X22n0411_p0398b19║聲、名、句、文為體。聲是實法，名、句、文是假法，以於聲上
X22n0411_p0398b20║屈曲建立。故《唯識》云：『名詮自性，句詮差別，文即是字，
X22n0411_p0398b21║為二所依。』」今於前三，後說為正。何以明之？經云：「此方
X22n0411_p0398b22║真教體，清淨在音聞。」又云：「音聲雜語言，但依名句味。」
X22n0411_p0398b23║故知假實不可偏取。示所詮中，四法相由，闕一不可。
X22n0411_p0398b24║下之三法，非教不生。是知教功最為第一。斥毀中，初
X22n0411_p0398c01║二句舉古遮濫，「末」下六句指今妄輕，「縱」下四句明執
X22n0411_p0398c02║成種，「況」下二句顯離有功。聖人立教，達理為先。而失
X22n0411_p0398c03║意者，執著名相，終日數寶，於法不修。所以先賢苦口
X22n0411_p0398c04║訶斥，實為救弊。如天台云：「隨逐積年，看心稍久，不知
X22n0411_p0398c05║研覈問心。是以不染內法，著於文字，偷記註而奔走，
X22n0411_p0398c06║負經論而浪行。」永嘉亦謂：「分別名相不知休，入海算
X22n0411_p0398c07║沙徒自困。」斯皆斥於守筌執罤之流。庸鄙無知，承虗
X22n0411_p0398c08║接響，遂將教法貶如棄物，便謂教外別傳，不立文字。
X22n0411_p0398c09║殊不知十方三世諸如來種，從教出生，文字語言，全
X22n0411_p0398c10║是法身慧命。故《淨名》云：「言說文字，即是解脫。無離文
X22n0411_p0398c11║字，說解脫也。」是知教滅則理無以彰，理晦則行無以
X22n0411_p0398c12║立，行闕則果無以證。斷佛種，壞法身，過在毀教，此是
X22n0411_p0398c13║惡因。「永」下二句，示其苦果。生生向邪見家生，故云永
X22n0411_p0398c14║墜邪坑也。世世出空無佛世，故云長遭難地也。執指
X22n0411_p0398c15║認筏，故非佛意。由不著空，可為遠種。《北山》云：「與其涉
X22n0411_p0398c16║斷，寧與濫常。常則有法可修，斷則無善不棄。棄則當
X22n0411_p0398c17║乎邪見，修則漸乎真道矣。」《密嚴經》云：「寧起有見如須
X22n0411_p0398c18║彌，不起空見如芥子。」末後二句躡前著相尚成緣種，
X22n0411_p0398c19║況於文字了遠性空，不離語言而見真理。如是超拔，
X22n0411_p0398c20║利可窮哉！（《正因》約三界，二死消者非。）釋餘名中，古疏即天台《妙宗》。
X22n0411_p0398c21║釋云：儒宗講解有茲二訓：萬代軌則，故訓法也；百王
X22n0411_p0398c22║不易，故訓常也。佛經亦爾，十界咸規，三世不易。復以
X22n0411_p0398c23║由義而釋，由佛大聖金口宣吐自證之法，故名為經。
X22n0411_p0398c24║解經總判中，初分三段。天台云：「序者，序起將有利益；
X22n0411_p0399a01║正者，正為當機辯道；流通者，流名下注，通名無壅。使
X22n0411_p0399a02║正法之水從今以注，當聖教筌罤，不壅於來世。雖分
X22n0411_p0399a03║三分，上下貫通。經曰初中後善，即其義也。」「三」下，推其
X22n0411_p0399a04║元由。彌天，即東晉道安法師也。襄陽習鑿齒初訪安
X22n0411_p0399a05║云：「四海習鑿齒。」安對曰：「彌天釋道安。」自爾人以彌天
X22n0411_p0399a06║稱之。初因秦王請僧講《楞伽經》，講者但平讀其文，都
X22n0411_p0399a07║無科節。王曰：「朕聞佛旨幽微，經文淵奧，賓主起伏，師
X22n0411_p0399a08║資問答，必有次序。如適所講，略無科判，何耶？」眾皆無
X22n0411_p0399a09║語。時安在襄陽，聞之歎曰：「凡在吾門，同受斯恥。」遂將
X22n0411_p0399a10║佛經文無豐約，例分三分。安雖此判，人尚疑之。後親
X22n0411_p0399a11║光菩薩所造《佛地論》至此，果有其言：「一、教起因緣分，
X22n0411_p0399a12║二、聖教所說分，三、依教奉行分。」則與彌天宛若符合。
X22n0411_p0399a13║「或」下，點示不定分文。科判本自人情，未必楷定。西天
X22n0411_p0399a14║此土諸師章疏建立不同，委如他解。
X22n0411_p0399a15║初、序分。分示中，初、正分；二、「序亦」下，釋通。餘名使無疑
X22n0411_p0399a16║者，《大論》「問曰：何以不直說般若，而說住王舍城？答：說
X22n0411_p0399a17║時、方、人，令生信故。方即是處，人即是眾。略標三種，餘
X22n0411_p0399a18║三亦然。」假緣起者，文見發起序中。餘名通別前後，名
X22n0411_p0399a19║義可解。結集方安者，《大論》云：「佛將涅槃，阿難問佛四
X22n0411_p0399a20║事。其間一問：經首當安何語？答云：如是我聞等。三世
X22n0411_p0399a21║諸佛經初並然。」故後結集，依教奉安。
X22n0411_p0399a22║牒釋證信總分中，科分六段，隨義略點，委見次科。別
X22n0411_p0399a23║釋中，通名成就者，由假彼六緣，成此一經故。
X22n0411_p0399a24║初信中「如是」二字，指下一經所說之法也。稱理者，須
X22n0411_p0399b01║約大乘實相妙理，方稱今經所詮，故名為如。離非者，
X22n0411_p0399b02║中道之體超出空有二邊之非，故名為是。
X22n0411_p0399b03║二、聞中，真諦本無名字，俗諦不妨假立。《大論》云：「佛弟
X22n0411_p0399b04║子雖知無我，隨俗法說我，非實我也。」又云：「凡夫三種
X22n0411_p0399b05║我（見、慢、名字），學人二種（思惑未盡，猶有慢我），無學一種（但有名字）。阿難結
X22n0411_p0399b06║集之時，已證無學，但名字爾。」聞者，根、境、識三，和合成
X22n0411_p0399b07║聞，闕一不可。《大論》云：「耳根不壞（根也），聲在可聞處（境也），作
X22n0411_p0399b08║心欲聞即聞也（心即識也）。」
X22n0411_p0399b09║三、時中，初汎舉一代，即下引今例顯。初中，初約說時
X22n0411_p0399b10║不定。有無量者，四十餘年時不一故。又下明方土不
X22n0411_p0399b11║同。西竺諸國一年之中或立三時四時六時，又復每
X22n0411_p0399b12║日或立十二時、十八時、三十須中等（如《蘭盆記》）。一席未終
X22n0411_p0399b13║者，如《華嚴經》七處九會、《阿含》十二年、《般若》二十二年
X22n0411_p0399b14║等，豈是一座而說？故引今經為例，顯非同座通標一
X22n0411_p0399b15║時，逈離眾過也。
X22n0411_p0399b16║四、主中，初翻名，「自」下對簡。凡夫都不覺，二乘雖覺不
X22n0411_p0399b17║能覺他，菩薩覺他未能究竟，自覺覺他覺行圓滿，唯
X22n0411_p0399b18║在於佛獨得大名，斯乃究竟始覺與究竟本覺一合
X22n0411_p0399b19║故也。「即」下，結指今經之教主也。
X22n0411_p0399b20║五、處中，初、通標二名。游化是國土，依止是寺舍。《婆沙
X22n0411_p0399b21║論》云：「令遠人聞，簡他國故；令近人知，簡別寺故。」「梵」下，
X22n0411_p0399b22║別釋二處。初、釋國土。古王剏置者，《大論》云：「摩伽陀國
X22n0411_p0399b23║王夫人生子，一頭、兩面、四臂。人謂不祥，王遂裂其身
X22n0411_p0399b24║首，棄之曠野。有羅剎女鬼，名闍羅，還合其身，以乳養
X22n0411_p0399c01║之。後大成人，力能併國，王有天下。取諸國王萬八千
X22n0411_p0399c02║人，置此五山，以大力勢，治閻浮提，因此立名王舍城
X22n0411_p0399c03║也。又先所住城，城中失火，一燒一作，如是至七，國人
X22n0411_p0399c04║疲役。集諸智人，宜應易處，即求覓地，見此五山，周匝
X22n0411_p0399c05║如城，即作宮殿，王於中住，故名王舍。又昔國王，名曰
X22n0411_p0399c06║婆藪，厭世學仙，妄云天祀中應殺生噉肉，身陷地獄。
X22n0411_p0399c07║其子廣車，次復為王，自念：『我父生入地獄，今欲出家，
X22n0411_p0399c08║復畏地獄；欲治天下，復恐有罪。當何處身？』作是念時，
X22n0411_p0399c09║空中語言：『汝行若見難值希有之處，當作舍住。』王出
X22n0411_p0399c10║畋獵，見一鹿，走疾如風，王遂逐之，至此山中。周匝峻
X22n0411_p0399c11║固，其地平正，生艸細軟，好華徧地，茂林、華果、溫泉、浴
X22n0411_p0399c12║池，皆悉清淨。天雨天香，奏天伎樂。乾闥婆等，適見王
X22n0411_p0399c13║來，各自還去。見此靈奇，於臾起舍，故名王舍城也。」次、
X22n0411_p0399c14║釋寺中，文有三義。初義，論云：「是山於五山中最高大，
X22n0411_p0399c15║多林泉，諸聖仙靈依之而住。」次義，即取山形。後義，應
X22n0411_p0399c16║法師云：「此鳥有靈，知人欲死，羣翔塚間，待送至林，飛
X22n0411_p0399c17║下食噉。以能懸知，故號靈鷲。」然如來本住寂光，為欲
X22n0411_p0399c18║利益諸眾生故，遂住王城也。
X22n0411_p0399c19║六、眾中，初總分。若據菩薩，上求下化，志願超拔，內心
X22n0411_p0399c20║雖勝，外相無定，故居其次。聲聞剃染，出家相具，軌生
X22n0411_p0399c21║物善，所以居初。聲聞上首中，初指人；「大」下，次歎德；「梵」
X22n0411_p0399c22║下，翻名義。言弟子者，南山云：「生在我後曰弟，解從我
X22n0411_p0399c23║生曰子。」迦葉，此翻龜氏。其祖學道，靈龜負仙書而應，
X22n0411_p0399c24║因以命族。真諦翻為光波，古仙身光𦦨涌如波故。亦
X22n0411_p0400a01║云飲光，能掩蔽餘光故。阿難、目連翻名如後。身子即
X22n0411_p0400a02║舍利弗，亦翻珠子，從母得名。上首有十，略舉其四，故
X22n0411_p0400a03║云等也。歎德中，此出《大論》。梵語摩訶，翻大多勝。器量
X22n0411_p0400a04║尊重，為天王大人之所恭敬，故云大；徧解內外經書
X22n0411_p0400a05║典籍，故云多；升出九十五外道，故云勝。譯人且就一
X22n0411_p0400a06║義，故云大也。比丘，因中三名：初言乞士者，南山云：「上
X22n0411_p0400a07║則乞法以練心，下則乞食以資身。怖魔者，亦云魔怖。
X22n0411_p0400a08║怖魔，言其志也；魔怖，言其德也。破惡者，能破見、思煩
X22n0411_p0400a09║惱惡故。果中三名：應供對上乞士，殺賊對上怖魔，無
X22n0411_p0400a10║生對上破惡（云云）。」經從華言云眾，疏舉梵語和合，乃是
X22n0411_p0400a11║釋出眾義。四人以上者，僧通四位，且就僧體略舉初
X22n0411_p0400a12║位。羯磨等者，乃彰生善滅惡之用也。次眷屬中，初總
X22n0411_p0400a13║舉大數，「三」下別示本緣。佛初成道化迦葉兄弟三人，
X22n0411_p0400a14║所謂優樓頻螺、伽耶、那提，次化舍利、目連。「其」下正推
X22n0411_p0400a15║列意。《普耀經》云：「諸經多列千二百五十人者，重其最
X22n0411_p0400a16║初歸佛故，未必俱在會也。」菩薩中，三義如文。翻名中，
X22n0411_p0400a17║摩訶云大，菩提云道，質帝云心，薩埵云成眾生，此約
X22n0411_p0400a18║自行化他以彰名也。含大小者，三賢十聖皆名菩薩
X22n0411_p0400a19║故。「今」下別簡，唯大唯深是今同聞。玅德者，《涅槃》云：「了
X22n0411_p0400a20║了見佛性，猶如玅德等。」微玅三德一念開發，位居等
X22n0411_p0400a21║覺將證極果，故立嘉名。法王子者，《大論》云：「佛為法王，
X22n0411_p0400a22║菩薩入法正位，乃至十地悉名法王子，皆任為佛，如
X22n0411_p0400a23║文殊師利也。」料簡中，對之可見。
X22n0411_p0400a24║二、發起序分文中，初正敘，「就」下分文。初中，初汎舉諸
X22n0411_p0400b01║經。隨事不同者，如《淨名》長者獻葢，《法華》佛放毫光等。
X22n0411_p0400b02║「今」下，正敘今經。二意如文。別釋中，囚父總分四段，對
X22n0411_p0400b03║之可見。牒釋闍王中，初翻釋二名：初據未生，在母腹
X22n0411_p0400b04║中，惡相預現；次約生已，既斷佛性，常懷怨憾。調達釋
X22n0411_p0400b05║名中，初翻名義；「是」下，示宗族；「有」下，明具相；「出」下，顯所
X22n0411_p0400b06║學。斛飯王是佛叔父，生二子，次即阿難，故云堂弟。三
X22n0411_p0400b07║十相者，唯闕足輻輪、眉間白毫也。法聚即內典，韋陀
X22n0411_p0400b08║即外籍。孤山《刊正記》云：「《大論》云：『斛飯王子提婆達多
X22n0411_p0400b09║出家學道，誦六萬法藏，精進滿十二年。』彼謂韋陀二
X22n0411_p0400b10║字俱悞，應作十二年，葢訛寫年字作韋，後人不曉，便
X22n0411_p0400b11║加陀字耳。」然台疏亦作韋陀，與今疏同，恐別有據。引
X22n0411_p0400b12║緣中，文出《大論》。初明造逆；「遠由於」下，正明造逆。初又
X22n0411_p0400b13║四：初、因利懷嫉；二、「即」下，遭訶謀害；三、「阿」下，從弟學通；
X22n0411_p0400b14║四、「乃」下，神變惑王。正明中又三：初、正示行逆；二、「自」下，
X22n0411_p0400b15║竊號化眾；三、「別」下，結成五逆。言阿難授法者，論云：「調
X22n0411_p0400b16║達往詣佛所，求學神通。佛不為說，乃云：『汝觀五陰無
X22n0411_p0400b17║常，自可得道。』復至身子、身連及五百弟子所，皆不為
X22n0411_p0400b18║說。時阿難未得他心，敬其兄故，遂即授與，不久獲五
X22n0411_p0400b19║神通。佛法倚在王臣，故求闍王以為檀越。」種種變化
X22n0411_p0400b20║者，論云：「或時變身作象馬寶於王子前，或作嬰兒坐
X22n0411_p0400b21║其膝上，王子抱持，嗚𠻳與唾。」語太子者，《正因》引《報恩
X22n0411_p0400b22║經》云：「天授與闍王為友，乃謂王曰：『王當殺父為王，助
X22n0411_p0400b23║我殺佛為佛，新王新佛化世，豈不快哉』」等。五法者，長
X22n0411_p0400b24║乞食、糞埽衣、露坐不食、蘇鹽魚內，不觀根性，皆制盡
X22n0411_p0400c01║形，故名邪法。三、聞達等者，等餘三人：二、騫茶婆；三、拘
X22n0411_p0400c02║婆離；四、迦留羅鞮舍。五百新學者，《僧祇》云：「調達始於
X22n0411_p0400c03║王舍城行化，凡有五百新學比丘信受五法，隨往伽
X22n0411_p0400c04║耶山布薩」等。破法輪者，立邪三寶故。三逆者：一、出佛
X22n0411_p0400c05║身血；二、破僧；三、殺阿羅漢。并教闍王殺父害母，五逆
X22n0411_p0400c06║具矣。入地獄者，《大論》云：「提婆身具三十相，而不能忍
X22n0411_p0400c07║伏其心，為利養故而作大罪，與惡師富蘭那外道而
X22n0411_p0400c08║為親厚，斷諸善根，心無悔恨。後以惡毒著指爪中，欲
X22n0411_p0400c09║因禮佛以中傷佛，欲去未到，於王舍城中地自然裂，
X22n0411_p0400c10║火車來迎，生入地獄。」點示中，大權者，驗非小聖所能
X22n0411_p0400c11║也。有因見惡而自省者，所以大士逆化；有因見善而
X22n0411_p0400c12║思齊者，所以菩薩順攝。天台云：「皆是大士善權化現，
X22n0411_p0400c13║行於非道，通達佛道。眾生根性不同，入道有異，一逆
X22n0411_p0400c14║一順，弘道益物，示行無間而無惱恚。闍王現逆，為息
X22n0411_p0400c15║惡人，令不起逆。」「故」下，引二經以證非實。釋頻婆中，初、
X22n0411_p0400c16║翻名釋義。頻婆，即平沙也。「七」下，正示囚禁。
X22n0411_p0400c17║二、夫人奉給中，初、翻名預讖；二、「浴」下，正明奉給。經云
X22n0411_p0400c18║澡浴，洗手曰澡，洗身曰浴。麨即乾飯屑也。
X22n0411_p0400c19║王請戒法隨釋中，次科，《多論》有部則局，《成論》空宗則
X22n0411_p0400c20║通。三中具云富樓那彌多羅尼子，富樓那翻滿，即父
X22n0411_p0400c21║名也。彌多羅尼翻慈，即母名也。總父母名以召其子。
X22n0411_p0400c22║四中沃灌也。圖餓死者，本王之意也。究元由者，即問
X22n0411_p0400c23║守門人也。較異正引中，初科涅槃，文見北本三十一
X22n0411_p0400c24║卷。羅閱闍，即王舍城也。善見，即闍王也。業因緣者，彼
X22n0411_p0401a01║經云：「頻婆往昔毗富羅山遊行獵鹿，空無所獲，唯見
X22n0411_p0401a02║一仙。王即懷嗔，遊獵不得，正坐此人，驅逐令去，遂敕
X22n0411_p0401a03║殺之。臨終惡念：『願我來生還如今日，心口害汝（云云）。』」達
X22n0411_p0401a04║多業緣如下自引，現通上文已示。設供者，《大論》云：「王
X22n0411_p0401a05║子於里園中立大精舍，四種供養以給達多，日率諸
X22n0411_p0401a06║臣為送五百釜羮飯。達多大得供養，而念徒眾鮮少，
X22n0411_p0401a07║我有三十相減佛未幾，直以弟子未集，若大眾圍繞
X22n0411_p0401a08║與佛何異？如是思惟即破僧等。」曼陀羅，此云適意，以
X22n0411_p0401a09║適悅人意故其色鮮白，亦翻白華。餘文可見。惡現中
X22n0411_p0401a10║三節：初求佛攝眾，「佛」下遭訶懷忿，「即」下正彰惡相。勸
X22n0411_p0401a11║教中亦三：初自發惡願，二「尋」下正教闍王，三「於」下依
X22n0411_p0401a12║教行逆。毗提即韋提，梵音訛也。婆羅留枝，此云折指。
X22n0411_p0401a13║憒，古外反，心亂也。今云重室，彼云城外，此為少異。四
X22n0411_p0401a14║兵者，《瑞應經》云：「一者象兵，二者馬兵，三者步兵，四者
X22n0411_p0401a15║車兵。」害父母中，此一段文與今比較大有不同。「據」下
X22n0411_p0401a16║正結，既隨機見，不須和會也。
X22n0411_p0401a17║二、害母牒釋中，初科四段，對經可見。欲逃罪責，故稱
X22n0411_p0401a18║實答。「王」下，出實答意。初二句明不制容入。沙下，明力
X22n0411_p0401a19║不能禁。據經，則指母為賊。疏云：「父者，應是父為賊主。
X22n0411_p0401a20║母既為伴，亦即是賊。」《刊正記》云：「父王儻存，恐奪我位，
X22n0411_p0401a21║故名為賊。母以佐助，故名賊伴。」設諫牒釋，初科中固
X22n0411_p0401a22║活，固亦作故。《正因》引《柰女經》云：「耆婆生時，既執針藥，
X22n0411_p0401a23║其母惡之，即以衣裹，棄于巷中。無畏王子乘車遙見，
X22n0411_p0401a24║乃問旁人，答言：『小兒。』又問：『死活？』答言：『故活。』王子敕令
X22n0411_p0401b01║取而乳養，後還其母」等。言昔誓者，柰母過去供五百
X22n0411_p0401b02║尼時，故活為貧家子。其尼有疾，柰女常使故活醫治，
X22n0411_p0401b03║所治悉愈。乃發誓曰：「願我後世為大醫王，常活人身，
X22n0411_p0401b04║四大之病，所向皆愈」等。菴羅子者，即上柰女。初，維耶
X22n0411_p0401b05║梨國梵志園中植此柰樹，樹忽生女，梵志收養。年至
X22n0411_p0401b06║十五，顏貌端正。宣聞外國，七王爭聘，梵志大懼，乃置
X22n0411_p0401b07║女高樓，謂七王曰：「此非我女，乃樹所生。設與一王，六
X22n0411_p0401b08║王必怒。今在樓上，請王評議，應得者取之，非我制也。」
X22n0411_p0401b09║是夜，平沙王從伏竇中入，登樓共宿。王謂女曰：「若生
X22n0411_p0401b10║男，當以還我。」即脫鐶印付女為信，便出謂羣臣曰：「我
X22n0411_p0401b11║已得女。」眾臣皆賀，六王遂即罷去。後女生故活，年八
X22n0411_p0401b12║歲，持金鐶印見平沙王，遂為太子。至二十，會闍王生，
X22n0411_p0401b13║因讓曰：「王今嫡子生矣，應襲尊嗣。」遂退其位，今乃為
X22n0411_p0401b14║臣也。諫詞中，梵語毗陀，亦名韋陀，此翻智論。有四不
X22n0411_p0401b15║同：一、億力毗陀（明事火懺悔法），二、耶爰毗陀（明布施祠祀法），三、阿他
X22n0411_p0401b16║毗陀（明外國鬪戰法），四、三摩毗陀（明外國鬪戰法）。殺父有理，非謂合
X22n0411_p0401b17║然，自古有之，猶可恕爾。非辜害母者，辜，罪也。無故加
X22n0411_p0401b18║害，故曰非辜。《晉書》：「阢籍為文帝中郎，有司告人殺母。
X22n0411_p0401b19║籍曰：『殺父猶可，至於殺母。』眾人皆謂失言。帝聞之曰：
X22n0411_p0401b20║『殺父天下之大惡，何其可也？』籍曰：『異類知母而不知
X22n0411_p0401b21║父，殺父猶異類也，殺母則異類之不若也。』眾服其言。」
X22n0411_p0401b22║則知殺母無道甚矣。四姓者，剎帝利君臨奕世，王種
X22n0411_p0401b23║也；婆羅門守道居貞，淨行種也；毗舍[卯/貝]遷有無，商賈
X22n0411_p0401b24║種也；首陀勤身稼穡，農種也。此四貴賤逈異，婚嫁不
X22n0411_p0401c01║通。王今害母，大逆常情，點辱王種，故云污也。即鄙其
X22n0411_p0401c02║王，有同殺者。經云不忍聞者，以聞況見也。聞尚不忍，
X22n0411_p0401c03║況眼見乎？三、幽閉中賢臣者，國以賢臣為輔，得失繫
X22n0411_p0401c04║其安危故也。發起本者，祗緣幽閉，遭苦發心，求往生
X22n0411_p0401c05║也。請佛申敬，即指經中「時韋提」下至「作禮」文也。陳詞
X22n0411_p0401c06║中，初句總標。「阿」下二句，明常遣人。「傳」下四句，明常遣
X22n0411_p0401c07║意。「韋」下四句，明謙敬情。又「阿」下三句，明翻華號。哀請
X22n0411_p0401c08║中，前已禮竟，今復禮者，表殷勤故。佛往赴中，韋提有
X22n0411_p0401c09║感，佛即垂應，感應道交，同一念故。勝鬘感佛，義亦同
X22n0411_p0401c10║此。「釋迦」已下，翻釋，可解（云云）。釋疑中，疏即天台。王請遣
X22n0411_p0401c11║徒，后請親往，其理似乖，欲須問決。求法中，初科。不期
X22n0411_p0401c12║遇者，非本請故。被禁故悲，見佛故喜，事出倉皇故無
X22n0411_p0401c13║容緩，表情迫切故挽項瓔。請法，通問生處。初科。初牒
X22n0411_p0401c14║問詞。天性者，《孝經》云：「父子之道，天性也。天賦之性，本
X22n0411_p0401c15║乎自然。」天倫者，倫，理也。《楞嚴》云：「汝我同氣，情均天倫。」
X22n0411_p0401c16║此非偶爾，故問宿因。「本」下，二分旁、正。提婆緣起，天台
X22n0411_p0401c17║云：「此經不答，餘經說之。昔於定光佛時，釋迦為摩納，
X22n0411_p0401c18║就珍寶仙人學法。學習既成，念欲報恩，自惟貧乏。于
X22n0411_p0401c19║時耶若達欲嫁女時，有須摩提求為女壻，聰明有智
X22n0411_p0401c20║而形貌醜。摩納遇見，與之論議，須摩提屈在言下。耶
X22n0411_p0401c21║若達歡喜，大賜珍寶，以女妻之。摩提生忿，發誓未來
X22n0411_p0401c22║世世常惱。為此因緣，常觸惱也。」「蓋」下，點示教意。正問
X22n0411_p0401c23║標分中，初分經文。「此之」下，明最要。「若」下，顯無功，即《十
X22n0411_p0401c24║疑論》云：「具有二行，定得往生：一者、厭離行，二者、忻願
X22n0411_p0402a01║行。」彼文稍廣，須者看之。四明亦云：「若非厭離，舍此無
X22n0411_p0402a02║由；不起忻求，生彼無分。始自初心，終至等覺，變易未
X22n0411_p0402a03║盡，忻厭叵忘」是也。釋無憂中，據佛答者，即下光臺現
X22n0411_p0402a04║土，樂生極樂之文也。娑婆五濁，通舉依、報；人間、天上，
X22n0411_p0402a05║總收正報。對彼極樂，顯此極苦。釋閻浮中，初翻名釋
X22n0411_p0402a06║義；「據」下，點經局指。初中，金色映樹，樹色倍明，故云勝
X22n0411_p0402a07║金。樹在須彌之南，因樹以名洲也。次文二義，可解。明
X22n0411_p0402a08║可厭中，初科，初通釋濁惡；二、「五」下，別簡依、正；三、「若」下，
X22n0411_p0402a09║點經偏舉。五濁該依、正者，劫是無情，屬依；餘並正報。
X22n0411_p0402a10║十惡行業，亦屬於正。不善中，大分二段：初、就文，二、約
X22n0411_p0402a11║義。文中，初通攝六道；「或」下，局就人論。義中亦二：初、通
X22n0411_p0402a12║約依、正；二、「又」下，的指。一、念遠離中，初、正釋；二、「惡極」下，
X22n0411_p0402a13║對簡有、無。初中，略舉四種。此四名字，皆是濁惡之聲，
X22n0411_p0402a14║耳不欲聞；造此四業，莫非濁惡之人，眼不欲見。下引
X22n0411_p0402a15║「小本」，對反可知。正請中，初科，初釋五體；「由」下，探示。次
X22n0411_p0402a16║科懺悔中，初示雙標華、梵；「有」下，引分字解釋，出《業疏．
X22n0411_p0402a17║懺篇》。佛日中，眾生癡暗，喻故長夜；如來智光，狀同赫
X22n0411_p0402a18║日。淨處中，初正釋經文；「據」下，驗後請觀。前引《玄義》，即
X22n0411_p0402a19║指此文，以顯思惟正受，祇請觀法。下文正釋，故此預
X22n0411_p0402a20║點。
X22n0411_p0402a21║正宗中，總分三段，並上一句指定經文，下二句釋出
X22n0411_p0402a22║佛意。審定機宜者，佛已懸鑑淨土緣興，不欲自說，意
X22n0411_p0402a23║在韋提機鋒相捧，以彰特異也。淨業正因者，此乃的
X22n0411_p0402a24║示十六玅觀，正是所詮往生要術也。結勸修習者，韋
X22n0411_p0402b01║提侍女由聞觀法，即得往生，有茲利益，欲使後人見
X22n0411_p0402b02║賢思齊。別釋現土，初科中，初、敘意自二：初五句明佛
X22n0411_p0402b03║鑑機；「特」下四句正示現土。二、分文可見。示光體中，眉
X22n0411_p0402b04║間白毫眾相中最，此即常光。經云徧照十方，乃示現
X22n0411_p0402b05║也。表對中，初、正表法。兩眉即空有二邊，光發兩眉之
X22n0411_p0402b06║間，故表中道。諸法不出十界依正，無非中道本來具
X22n0411_p0402b07║足，全具出生，故能徧照，此即從一出多也。初散後聚
X22n0411_p0402b08║者，點經還住佛頂之文，此即收多歸一也。二、「即」下，顯
X22n0411_p0402b09║經旨。佛說《法華》，亦是眉間放白毫光，與今經同，驗是
X22n0411_p0402b10║一佛乘法。或說他經及偏小法，則無此相，故異常時。
X22n0411_p0402b11║現土中，上二句舉山喻臺，此乃分喻。十方國土皆於
X22n0411_p0402b12║中現，豈止如須彌耶？「現」下四句，點經土略，此乃結集
X22n0411_p0402b13║之意也。「七」下，歷示土體。自在天宮，即欲界第六天，此
X22n0411_p0402b14║亦略比欲天凡境，豈若佛土之樂乎？頗梨，狀似水精，
X22n0411_p0402b15║故言明瑩。「若」下，點土相略。「欲」下，別彰具美。選土中，初
X22n0411_p0402b16║科，初、對通簡別。通敘諸土者，即經云「是諸佛土，雖復
X22n0411_p0402b17║清淨」等。別指極樂者，光臺現土正意在斯，信知韋提
X22n0411_p0402b18║不同聊爾。「良」下釋選定意，初明攝散良方，「況」下二明
X22n0411_p0402b19║教主緣熟，「是」下三明即一見諸，「十」下四明經論可據。
X22n0411_p0402b20║彼文甚委，講者引說請觀法。牒釋中，初二句就文判
X22n0411_p0402b21║定，「初」下正釋，「二、名如」下依經顯示。引證中，《玄義》如前，
X22n0411_p0402b22║福觀已明。觀佛經中文有二段，並約三慧而釋，是法
X22n0411_p0402b23║即指觀佛三昧也。思即思惟，驗與今經思惟是同，無
X22n0411_p0402b24║非正觀。結示中，初準上科以判。淺深異者，思惟則淺，
X22n0411_p0402c01║正受則深也。「又」下次準前請以判，「即」下正結。佛笑中，
X22n0411_p0402c02║光臺現土意在極樂，韋提選定冥契佛懷，啐啄同時
X22n0411_p0402c03║機應一際，大事顯彰所以發笑。潛通即機投於佛，密
X22n0411_p0402c04║應即佛應於機，不謀而合故云潛密。「觀」下引證。若據
X22n0411_p0402c05║佛笑合在上科，葢喜韋提選土故也。祇緣因笑放光，
X22n0411_p0402c06║光照王頂，故節於下，則知一笑義貫前後。獲果正釋
X22n0411_p0402c07║中，初明佛力遙加，二「蒙」下因光獲證，三「阿」下翻名示
X22n0411_p0402c08║義。悟無常者，小乘根性由佛力加，了知世相是生滅
X22n0411_p0402c09║法，增修無漏觀智，進斷欲界殘思，餘惑漸輕故云將
X22n0411_p0402c10║盡。應是最初目連授戒、富那說法已有所證，今蒙佛
X22n0411_p0402c11║力復加增進，所以經云「心眼無障」，可驗爾前已證初
X22n0411_p0402c12║二兩果，得法眼淨也。結斷中，以後經文不敘，則知證
X22n0411_p0402c13║果即滅，如向所引《涅槃經》云「過七日已王便命終」是
X22n0411_p0402c14║也。
X22n0411_p0402c15║二、明觀法審定中，即點經文「汝今知否」一句也。否乃
X22n0411_p0402c16║審問之詞，為知不知？夫人不答，示同不知。示不遠中，
X22n0411_p0402c17║初引經比校，「此」下約義釋通。三義各有法、喻。初中，天
X22n0411_p0402c18║眼則有報、修之異。此即佛弟子修無漏觀慧，發得天
X22n0411_p0402c19║眼也。《淨名》亦云：「阿那律以天眼見三千大千世界，如
X22n0411_p0402c20║觀掌中菴摩勒果。」天眼尚爾，況佛眼乎？《華嚴》云：「佛眼
X22n0411_p0402c21║廣大無邊際，普見十方諸國土（云云）。」「譬」下，舉事喻顯。《孟
X22n0411_p0402c22║子》曰：「登東山而小魯，登太山而小天下。」次義中，《多論》：
X22n0411_p0402c23║「問曰：何法重於地？何法高於空？何法多於艸？何法疾
X22n0411_p0402c24║於風？答云：戒德重於地，我慢高於空，煩惱多於艸，心
X22n0411_p0403a01║念疾於風。地、水、火、風四大，皆假色、香、味、觸四微所成。
X22n0411_p0403a02║心法不爾，故疾於風（云云）。」後義中，佛力者，如《般舟經》明
X22n0411_p0403a03║三種力：一、佛威力，二、三昧力，三、行者功德力。由佛力
X22n0411_p0403a04║故，雖遠而近。特引劣夫從於輪王，顯假他力。青蠅附
X22n0411_p0403a05║驥，《後漢．列傳》云：「蒼蠅附于驥尾，則日馳千里矣。」天台
X22n0411_p0403a06║亦約佛力、心念論之。霅川《彌陀疏》：「問曰：經云十萬億
X22n0411_p0403a07║佛剎，何故《請觀音經》云去此不遠？答：彼疏云：『機緣未
X22n0411_p0403a08║熟，雖近而遠；機緣若熟，雖遠而近。』」彼約人說，今約土
X22n0411_p0403a09║論。須知十方微塵佛剎，皆我心性，攝無不周。虗空尚
X22n0411_p0403a10║在於心中，十方豈存於性外？所以小乘昧此，無往生
X22n0411_p0403a11║之由；大教照然，有不遠之理。釋業成中，即指彼國依
X22n0411_p0403a12║正莊嚴，莫非主伴，淨業共感，故云成者。「極樂」下，釋經
X22n0411_p0403a13║眾譬。利根即法作譬，鈍根以譬擬法。佛境幽深，非凡
X22n0411_p0403a14║目覩，故以譬喻而得解了。「亦令」下，釋經未來。非止現
X22n0411_p0403a15║在，兼為末世，故云亦也。《魏誌》云：「千鈞之弩，不為鼷鼠
X22n0411_p0403a16║而發機；萬石之鍾，不為莛撞而起韻。」三十斤為鈞。鼷
X22n0411_p0403a17║即小鼠。如來設教，如為一人，眾多亦然也。正示所說
X22n0411_p0403a18║福業。敘意中，初句徵起，「即」下釋通。初二句，總判合行；
X22n0411_p0403a19║「非」下二句，別顯相資；「有」下六句，互彰過失；「二」下諸句，
X22n0411_p0403a20║結示勸誡。大抵福慧，譬如目足。有目無足，寸步不前；
X22n0411_p0403a21║有足無目，觸途成礙。目足更資，涼池可到。比方福觀，
X22n0411_p0403a22║其可偏乎？釋文通標中，經云欲生，即索機也。欲以希
X22n0411_p0403a23║須為義，故云志願當修，言其決定不可闕也。別釋分
X22n0411_p0403a24║示中，初通明大行。諸佛因地皆修此三，未必專為往
X22n0411_p0403b01║生淨土，驗知三福通為助道菩薩所修，故稱大行。「第」
X22n0411_p0403b02║下分示三業。凡夫業中，父兮生我，母兮鞠我，欲報之
X22n0411_p0403b03║德昊天罔極，父母之恩可校量哉？模範於我曰師，德
X22n0411_p0403b04║臘居尊曰長，生我慧命，育我法身，非師長而誰？《華嚴》
X22n0411_p0403b05║曰：「不知恩者多遭橫死。」常人尚爾，況父母師長乎？下
X22n0411_p0403b06║明十善，文相可解。共業中翻邪，乃約創染佛法為言。
X22n0411_p0403b07║但歸無戒者，言歸未必言戒，戒必兼歸，除具足戒，餘
X22n0411_p0403b08║皆三歸。下發也。不共業中，初分釋四句，「上」下別簡自
X22n0411_p0403b09║他。無上道心即佛心也，此心徧該法界，故名大心。善
X22n0411_p0403b10║惡因果徹見本源，了非他法全即自心，故名大信。圓
X22n0411_p0403b11║頓佛乘詮示三智，由讀誦故一念開發，故名大解。即
X22n0411_p0403b12║此自行而用化他，盡未來時無有疲厭，故名大行。如
X22n0411_p0403b13║一眾生未成佛，終不於此取泥洹，故示不令退墮也。
X22n0411_p0403b14║然上三業自淺階深，雖是凡福共行，但在行人圓融
X22n0411_p0403b15║觀智體達解了，一一稱性皆無作業也。總結可知。
X22n0411_p0403b16║正觀勅聽中，諦聽者，攝耳存心，不沈散也。他文或以
X22n0411_p0403b17║念之屬修，則三慧備矣。煩惱必該三惑二死，準知此
X22n0411_p0403b18║法專被下凡，非干聖位。指清淨業為十六觀，可照前
X22n0411_p0403b19║文清淨業處，唯請觀耳。讚請中，契佛本懷，所以讚善。
X22n0411_p0403b20║《蘭盆經》云：「大善快問，我正欲說，汝今復問」是也。勸囑
X22n0411_p0403b21║中，初指經文；「阿」下二句，明所囑人；「由」下五句，明所囑
X22n0411_p0403b22║意；「如」下三句，點所囑詞。「文」下，分節經文。初文佛所教
X22n0411_p0403b23║者，即指十六觀門，是佛說故。次文依觀修習，獲見彼
X22n0411_p0403b24║國，功由佛力，仍點方便，即佛力也。經舉鏡喻者，《玅宗》
X22n0411_p0403c01║云：「觀法如鏡，修之如執，觀成土現，如見面象。」獲證中，
X22n0411_p0403c02║初據文判位（委如《扶新》）。「若」下，評論見當。經文既云應時即
X22n0411_p0403c03║得，似指見生。準下，則知懸指他世。《玅宗》亦云：「即者，方
X22n0411_p0403c04║將也。此會聞觀，將證法忍，乃是通說未來眾生修十
X22n0411_p0403c05║六觀，能得無生，非謂韋提已證得也。」（《正因》引《仁王》五忍，分判位次。又
X22n0411_p0403c06║云二世皆獲證者，非。）示法，初科見土由中，大權引實者，此願韋
X22n0411_p0403c07║提本住法身，為欲發起淨土因緣，示同凡法。如來據
X22n0411_p0403c08║迹，言是凡夫。經云心想羸劣者，惑障厚重，無觀慧力，
X22n0411_p0403c09║故天眼徹見內外，乃真天眼也。凡仙，即諸天五通之
X22n0411_p0403c10║類也。小聖，如小乘四果之人也。那律天眼第一，但見
X22n0411_p0403c11║大千，豈能越十萬億剎見安養乎？信非凡小之天眼
X22n0411_p0403c12║也。《大經》云：「菩薩所得清淨天眼，異於聲聞、緣覺，一時
X22n0411_p0403c13║徧見十方世界現在諸佛」是也。釋異方便，文有二義：
X22n0411_p0403c14║初義光臺現土則局，次義十六觀法則通。此是如來
X22n0411_p0403c15║權巧令見，則與《法華》祕玅是同也。「欲」下，釋疑。佛佛皆
X22n0411_p0403c16║具權、實二智，實在自行，權屬化他。示請意中，初、分文。
X22n0411_p0403c17║「此」下，二、結歎。自己得見，復為他請，可驗韋提是大菩
X22n0411_p0403c18║薩。明苦逼中，初、指濁惡。「如前疏」下，次、釋五苦。盡此科
X22n0411_p0403c19║文，並台疏也。《玅宗》云：「初、以五道非樂釋，二、以五罪招
X22n0411_p0403c20║報釋。地獄燒煑苦，餓鬼飢虗苦，畜生屠割苦，人間八
X22n0411_p0403c21║種苦，天上五衰苦。次釋者，以由聖意多含，更明五惡
X22n0411_p0403c22║招於二報，名出《大無量壽經》。五種之過，即五惡因。遭
X22n0411_p0403c23║難犯法，即華報也。故彼經云：『今世現有王法牢獄，隨
X22n0411_p0403c24║罪趣向。罪報亦然，無從捨離，但得前行入於火鑊，身
X22n0411_p0404a01║心摧碎，精神痛苦等（云云）。後墮三途，即果報也。』然此二
X22n0411_p0404a02║報本無五相，皆從五因而立五名。彼經五文之後，皆
X22n0411_p0404a03║結云是一大惡、一痛、一燒，乃至總云五大惡、五痛、五
X22n0411_p0404a04║燒，故知二五皆從因立。」正陳請中，初句牒經云何，乃
X22n0411_p0404a05║是審問之詞。下列三義，即三障也。生不值佛，無明蓋
X22n0411_p0404a06║覆故；濁惡轉盛，三業麤強故；苦逼益深，四相遷移故。
X22n0411_p0404a07║「業」下，結顯請意。
X22n0411_p0404a08║三、示法分。文中，專注西方，故云繫想。此且通標。云何
X22n0411_p0404a09║上正示繫想之法該十六觀？隨釋云：繫念中，文有四
X22n0411_p0404a10║段：初、的指一方；「故」下，引經論證。《十疑論》云：「專念阿彌
X22n0411_p0404a11║陀佛，即是一相三昧，以心專至得生彼國。」《般若經》云：
X22n0411_p0404a12║「文殊問曰：『云何速得阿耨菩提？』佛答：『當修一行三昧。
X22n0411_p0404a13║入此三昧者，於空閑處，隨佛方所，端身正向，專於一
X22n0411_p0404a14║佛念念相續』等。」「比」下，簡異。「餘觀義」下，結勸，詳審別列。
X22n0411_p0404a15║敘古中，初句標。「自」下，敘古失中。「今」下，明今得要。未入
X22n0411_p0404a16║文前，通敘教意，故曰懸談；托境修觀，必須委曲，故云
X22n0411_p0404a17║心要。明今分十六中，先分彼此，次分總別，對文可見。
X22n0411_p0404a18║後十五中，前五即水觀至樓觀也，後十即華座至九
X22n0411_p0404a19║品也。分前五中，初能所相依。想水成冰，意在觀地，自
X22n0411_p0404a20║餘一切皆依地起，是故地屬所依，後三屬能依。二、「地」
X22n0411_p0404a21║下，總別相攝。此五並依報也。後十中，復分為四：一者、
X22n0411_p0404a22║觀佛；二、觀侍者；三、觀普雜；四、觀徒眾。此十並正報也。
X22n0411_p0404a23║結顯中，上三句結前，下二句顯後。若此分對者，通指
X22n0411_p0404a24║四科也。彼此總別、能所依正，歷歷分明，則使行人受
X22n0411_p0404b01║誦憶持，臨文不壅矣。
X22n0411_p0404b02║初觀落日。示意中，譬如迷人，四方易處，不憑標指，則
X22n0411_p0404b03║昧歸程，俾觀落日，庶可投心。《玅宗》云：「繫心之法須落
X22n0411_p0404b04║日者，欲令定想趣於西方，是向彌陀所居處故。」初正
X22n0411_p0404b05║示，次引證。渺漭，大水通漫之貌。漭，模朗反。明所觀中，
X22n0411_p0404b06║想即觀者，若據作想，乃屬能觀。而經中欲簡非生盲
X22n0411_p0404b07║人方可修觀，故有此語，非能觀也。須簡胎中失目者，
X22n0411_p0404b08║葢由生下有目之人已曾見日，非所簡故。能觀中，分
X22n0411_p0404b09║節經文為四。示修儀中，起想即運心思惟，乃指觀前
X22n0411_p0404b10║方便，故云發觀。坐禪之法，修觀最要，初心未諳，故須
X22n0411_p0404b11║略示。當於靜室，身就繩牀，結跏趺坐，以左脚置右脚
X22n0411_p0404b12║上，名為半跏；更以右脚置左脚上，牽來就身，令齊兩
X22n0411_p0404b13║䏶，名為全跏。隨意皆得。次整衣服，不得太寬，寬則袒
X22n0411_p0404b14║露；不得太急，急則氣壅。次當正身，不萎不倚，項脊相
X22n0411_p0404b15║對，其頭不低不昂，平直自然，勿以力制。左手累於右
X22n0411_p0404b16║手之上，頓脚䏶間，合眼令斷外光，合口令斷外風。次
X22n0411_p0404b17║令氣息調勻，心離昏散。故天台云：「調身則不緩不急，
X22n0411_p0404b18║調息則不澀不滑，調心則不浮不沈。三事若調，觀道
X22n0411_p0404b19║可獲也。」坐不背西，傳記非一。今云古晉，如《往生傳》云：
X22n0411_p0404b20║「僧叡法師弘讚經法，常回諸善願生安養，坐臥罕曾
X22n0411_p0404b21║背西」等。次觀相中，經云：「諦觀即心，日即是境。」是故疏
X22n0411_p0404b22║云：「心境相應，心照於境，境照於心。能所一際，間不容
X22n0411_p0404b23║髮。湛如止水，廓若太虗。故云凝然不動。即此不動，是
X22n0411_p0404b24║為定體。釋經堅住不移之語也。」三、成相中，日之將沒，
X22n0411_p0404c01║必落於西。光影㘅山，似如近地。雲霞四散，愈見光輝。
X22n0411_p0404c02║無以比狀，如鼓懸空。專觀落日，送想西方，則不迷歸
X22n0411_p0404c03║趣也。（《正因》云：日午難觀，落時明了者，非也。）四、常觀中，想成相起，相全心
X22n0411_p0404c04║現。猶如流水，念念增進。閉目開目，常在其中。稍有間
X22n0411_p0404c05║斷，則喪前功。結示中，指經最後二句，簡非他觀，故名
X22n0411_p0404c06║日想。此觀居首，故名為初觀。彼依正初科，初標簡中，
X22n0411_p0404c07║葢由二五兩觀，名同世人，致有改後經文作池想者。
X22n0411_p0404c08║彼此兩分，永無濫矣。
X22n0411_p0404c09║水觀。初科。言立意者，此下觀彼依報，而最初即令觀
X22n0411_p0404c10║水，推其所以，故云立意。文中，初約有無真似以釋經
X22n0411_p0404c11║意，欲假此土凝水作冰，然後因冰觀彼寶地，如來憫
X22n0411_p0404c12║物權巧若斯。「疏」下引證，表即取象，驗非真正。觀法想
X22n0411_p0404c13║水中，初節經文各有分齊，緣此水冰非本正意，祇欲
X22n0411_p0404c14║借似比真，所以水冰纔成，即接地觀也。當觀牒釋中，
X22n0411_p0404c15║初明想水。見水澄清者，但隨行者心想至處，不可定
X22n0411_p0404c16║拘。湛然不動者，全自觀心之所發現，故以無分散意
X22n0411_p0404c17║釋上澄清也。次下變冰，後變琉璃，尋經可解。地觀中，
X22n0411_p0404c18║初明地體。「此想成已」一句，結前也。「見琉璃」下二句，正
X22n0411_p0404c19║明地體也。內外即上下也。二、明幢擎，即經「下有金剛
X22n0411_p0404c20║至不可具見」一段文也。金剛，即是幢體，不可破壞，故
X22n0411_p0404c21║名為剛。八方出角，故云八楞。百寶，即指幢之莊飾，幢
X22n0411_p0404c22║復有珠，光色映地，狀如千日，交光相羅，故難具見。莊
X22n0411_p0404c23║嚴地面中金繩者，即以黃金撚成縷線，縱橫分布也。
X22n0411_p0404c24║雜廁間錯，並交羅也。復以七寶於金繩內界出華紋，
X22n0411_p0405a01║不相參混，故云分明。舉世華塼，彷彿比象。《大本》云：「自
X22n0411_p0405a02║然七寶合成為地，恢廓曠蕩，不可限極，悉相雜廁，轉
X22n0411_p0405a03║相間入，光色煜耀，微玅奇麗」等。寶光中，即上金繩七
X22n0411_p0405a04║寶復放眾光。光之相狀，如華星月。臺閣中合寶光者，
X22n0411_p0405a05║指前地面五百光也。光色和合，蟠結空中，化作樓臺，
X22n0411_p0405a06║數有千萬。《爾雅》云：「四方而高曰臺，陜而修曲曰樓，杙
X22n0411_p0405a07║長者謂之閣。即今重屋也。」樂器中，經云「兩邊」，乃是趣
X22n0411_p0405a08║舉，疏約四面釋之。說法警眾者，因風出聲，無非法語。
X22n0411_p0405a09║如《小本》云：「聞是音者，皆念三寶。」故云警眾。八風者，《淮
X22n0411_p0405a10║南子》曰：「東北曰炎風，東方曰條風，東南曰景風，南方
X22n0411_p0405a11║曰巨風，西南曰涼風，西方曰飂（音流）風，西北曰麗風，北
X22n0411_p0405a12║方曰寒風。」彼無時節者，《大本》云：「無有四時，春、夏、秋、冬，
X22n0411_p0405a13║不寒不熱，常和調適。」四念處者，葢由眾生計身為淨，
X22n0411_p0405a14║以苦為樂，無常計常，無我計我。佛以四法反而破之：
X22n0411_p0405a15║一、觀身不淨，二、觀受是苦，三、觀心無常，四、觀法無我。
X22n0411_p0405a16║四智是念，四倒是處。初、觀色陰，二、觀受陰，三、觀識陰，
X22n0411_p0405a17║四、觀想、行二陰及餘一切諸法。究而言之，不出色、心
X22n0411_p0405a18║爾。此乃大、小聖賢入道初門也。經沒不淨而謂之空，
X22n0411_p0405a19║疏約計亡以釋。執淨之計纔亡，則知此身當處空故。
X22n0411_p0405a20║第三、地觀。初中備在前文，即上地體莊嚴等相。躡前，
X22n0411_p0405a21║即「此想成時」一句也。結勸，即「一一觀之」已下文也。（諸記
X22n0411_p0405a22║從初至名第三觀為躡前，佛告已下至盡文為結勸者，非。）次科釋思惟諦觀中總
X22n0411_p0405a23║別相者，地體為總，自餘莊嚴屬別。囑令行者一一了
X22n0411_p0405a24║了不令散失，豈非結勸乎？簡時中，初、正釋所除。間字
X22n0411_p0405b01║去呼。「有」下，二、斥世妄改，善導《玄義》亦作睡時。「或」下，三、
X22n0411_p0405b02║斥局非通。經屬化教，通被道俗。若謂有妨食觀，出家
X22n0411_p0405b03║則可，何關俗事？「今」下，申今正義，又二：初、對他簡異；「故」
X22n0411_p0405b04║下，二、引經明據。粗見中，觀前方便心境未合，故云漸
X22n0411_p0405b05║想。粗，徂古反，麤也，略也。正受中，初、翻名。「想」下，示義。「如」
X22n0411_p0405b06║下，喻顯。「言」下，牒釋。對前方便故名正定，定慧不偏故
X22n0411_p0405b07║名等持。《大品》云：「佛告曼殊室利云：『我昔初學作意現
X22n0411_p0405b08║入此三摩地，如善射夫初學射業注心麤的，隨所欲
X22n0411_p0405b09║射發箭便中，然後任運能住、任運出入，不復作意』」等。
X22n0411_p0405b10║言思叵及者，唯證乃知，非思量分別之所能解也。彰
X22n0411_p0405b11║益中，初科纔說地觀便囑受持，欲彰教意故須釋出。
X22n0411_p0405b12║前之二觀是此方物，境界既劣、觀力未深，且為由漸
X22n0411_p0405b13║豈能脫苦？地觀乃是彼土所依，境觀俱勝方獲大益，
X22n0411_p0405b14║義當勅告。對前序分曾囑，故云重也。俾還耆山再述，
X22n0411_p0405b15║故云轉也。正彰益中，上三句即經「若觀至之罪」也，下
X22n0411_p0405b16║三句即經「捨身至無疑」也。疏科此去，名為彰益，驗非
X22n0411_p0405b17║結勸。引示中，傳云：「大行，不原姓氏，唐乾符中，於泰山
X22n0411_p0405b18║艸衣木食，行法華、普賢懺法。三年，得見普賢，深慶宿
X22n0411_p0405b19║因，彌自策勵。念己未之有證，殆忘食息。末年，姑以佛
X22n0411_p0405b20║道所修，未專一境，幻身磨滅，復何受生？遂入大藏，精
X22n0411_p0405b21║誠扣意，信手抽經，畢命受持，乃獲《彌陀經》。日夜誦持，
X22n0411_p0405b22║絡繹安養。未三七日，俄於半夜，睹琉璃地，瑩淨在前，
X22n0411_p0405b23║心眼洞明，見三聖相，無數化佛。于時遠近相傳，聞於
X22n0411_p0405b24║僖宗。詔入大內，問其所見，行具對之。帝悅曰：『此精進
X22n0411_p0405c01║之所致也。』賜號常精進菩薩，仍賜爵開國公焉。後一
X22n0411_p0405c02║年，得疾而逝（云云）。」三昧既成，不勞作意，任運現前，故云
X22n0411_p0405c03║吾無觀想（或云不伐遣相者，非）。辨邪正中二：初、正釋今經；「雖」下，
X22n0411_p0405c04║二、對簡餘觀。文有通、別二意：通則一代大、小觀法皆
X22n0411_p0405c05║邪，別則獨就今經自簡。又恐錯認偏邪之語，故復指
X22n0411_p0405c06║破。斯乃疏主深得如來甄別之意。他不見此，徒自呶
X22n0411_p0405c07║呶（餘如《扶新》）。
X22n0411_p0405c08║四、樹觀中，初科可知者，地想成已，結前也。次觀寶樹，
X22n0411_p0405c09║生後也。「而」下，別點對告。下有不標，於茲通示。次明觀
X22n0411_p0405c10║行標分中，初「從觀寶樹下至亦於中現」，是所觀也。次
X22n0411_p0405c11║從「見此樹已至皆令分明」六句，是能觀也。所觀體量，
X22n0411_p0405c12║牒釋初科，即經「觀」下二句。樹相多種者，即下行數、高
X22n0411_p0405c13║量、光明、華果等也。佛將欲說，故先囑之。二、行數中，即
X22n0411_p0405c14║經「作」下一句：初約一國總說，次約隨處各論。三、高量
X22n0411_p0405c15║中，即經「一」下二句：初出由旬梵號，而無正翻，義取兩
X22n0411_p0405c16║土郵亭、傳舍以為準則。經律上品八十里，中品六十
X22n0411_p0405c17║里，下品四十里，多取下品為用，八千由旬計有三十
X22n0411_p0405c18║二萬里也。若據《大本》，云「彼佛道樹高四百萬里，其本
X22n0411_p0405c19║周圍五百由旬，枝葉四布二十萬里」，隨機所見，故不
X22n0411_p0405c20║同也。光明莊嚴中，初樹葉，即經「其」下三句：彼無寒暑，
X22n0411_p0405c21║常時鬱茂也。二、色光中，「一一華葉至以為映飾」也。經
X22n0411_p0405c22║文初二句總標，「琉璃」下別示。琉璃，具云吠琉璃，此云
X22n0411_p0405c23║不遠，以西域有山，去波羅奈城不遠，山出此寶，故以
X22n0411_p0405c24║名之。頗黎。正云窣波致迦，其狀似此方水精，然色有
X22n0411_p0406a01║赤、白者。瑪瑙。梵云摩婆羅伽隷寶，色如馬之腦，因以
X22n0411_p0406a02║為名。車渠。梵云牟婆洛揭拉婆，此云青白色寶。《尚書
X22n0411_p0406a03║大傳》云：「大貝如大車之渠。渠謂車輞。」經云綠真珠，亦
X22n0411_p0406a04║有赤者，《佛地論》云：「赤蟲所出，故珠體赤。」珊瑚，《智論》云：
X22n0411_p0406a05║「海中石樹也。」《述異記》云：「珊瑚樹，碧色，生海底。一株數
X22n0411_p0406a06║十枝，枝間無葉。大者高五、六尺，小者尺餘。」琥珀。似玉，
X22n0411_p0406a07║顏色紅潤。或云：千歲松脂化作。經云眾寶，故引《大本》
X22n0411_p0406a08║而轉釋之。彼云：「或有二寶、三寶，乃至七寶，轉共合成。
X22n0411_p0406a09║或有金樹，銀莖、華、果；或有銀樹，金莖、華、果。」乃至云：「或
X22n0411_p0406a10║有寶樹，紫金為本，白銀為莖，琉璃為枝，水精為條，珊
X22n0411_p0406a11║瑚為葉，瑪瑙為華，車渠為實」等。文廣不錄。三、珠網中，
X22n0411_p0406a12║玅真珠網，至色中上者也。如疏次第，節文消釋。七層
X22n0411_p0406a13║七網，從上至下，乃約豎論。網間宮殿，七重網內，各各
X22n0411_p0406a14║皆有五百億也。梵王居處。即初禪第三天也。翻名中，
X22n0411_p0406a15║能雨眾寶，故曰能聖；內外瑩潔，故云離垢；所求皆得，
X22n0411_p0406a16║故曰如意。以此珠寶結為組纓，網絡身首，以為嚴飾，
X22n0411_p0406a17║珠光洞徹，照四千里。雖以百億日月比之，珠光猶勝，
X22n0411_p0406a18║故云不可具名。餘文可解。二、華果莊嚴。總舉中，相當
X22n0411_p0406a19║言其行不參差，相次言其葉不疎闕。故《大本》云：「行行
X22n0411_p0406a20║相值，莖莖相望，枝枝相準，葉葉相向，華華相順，實實
X22n0411_p0406a21║相當」等。別示中，初、葉相可解。二、華相中，閻浮樹大者
X22n0411_p0406a22║百由旬，其果可食，色如爛椹，華之宛轉猶若火輪。疏
X22n0411_p0406a23║以風車狀火輪相。樹果中體相如帝釋缾者，《大論》第
X22n0411_p0406a24║十五云：「有人貧乏，常供養天。天愍此人，現身問曰：『汝
X22n0411_p0406b01║求何事？』答曰：『欲求富貴。』天與一器，名曰德缾，而語之
X22n0411_p0406b02║曰：『所須之物，皆此出』等。」今以果相狀如此缾，未測大
X22n0411_p0406b03║小，以葉度之，亦可見矣。變幢葢中，即上諸果所出光
X22n0411_p0406b04║也。光化幢葢，葢中復現佛事、佛國。佛事則局一化，佛
X22n0411_p0406b05║國則通塵剎。示能觀中，囑令行者心、境分明。前但云
X22n0411_p0406b06║樹與華、果等，而不及枝。今試說之，故云必兼。又恐枝、
X22n0411_p0406b07║莖相濫，故復揀之。
X22n0411_p0406b08║
X22n0411_p0406b09║靈芝觀經義疏正觀記卷中