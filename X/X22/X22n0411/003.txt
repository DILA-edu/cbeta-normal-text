X22n0411_p0406b10║
X22n0411_p0406b11║
X22n0411_p0406b12║
X22n0411_p0406b13║靈芝觀經義疏正觀記卷下
X22n0411_p0406b14║四明龍山足庵沙門　戒度　述
X22n0411_p0406b15║第五、池觀。經文略告勅人，直爾標起，示所觀法體相。
X22n0411_p0406b16║舉數中，八池且據大者為言，不明其量。大本浴池量
X22n0411_p0406b17║云：或十由旬，或二十由旬，乃至百千由旬，縱、廣、深、淺，
X22n0411_p0406b18║悉皆正等，八功德水湛然盈滿（云云）。水色中，四句經文
X22n0411_p0406b19║自分為二：初中，水性柔弱，故非七寶莊嚴，但由塘岸
X22n0411_p0406b20║寶色相映使之然也。次文經中，寶即召水柔軟，乃八
X22n0411_p0406b21║德之一也。世典尚云：山蘊玉，則艸不枯；淵藏珠，則水
X22n0411_p0406b22║不竭。況佛境乎？流渠中，渠即溝港，支即流派。是則八
X22n0411_p0406b23║池各十四派，互相流注。上約池塘，則具七寶。今論水
X22n0411_p0406b24║渠，但云黃金。四渠底中，此經但說金剛為沙。小本亦
X22n0411_p0406c01║云：池底純以金沙布地。若準大本，底、沙不一。彼云：黃
X22n0411_p0406c02║金池者，底白銀沙；白銀池者，底黃金沙；水精池者，底
X22n0411_p0406c03║琉璃沙；珊瑚池者，底琥珀沙；硨磲池者，底瑪瑙沙；白
X22n0411_p0406c04║玉池者，底紫金沙等。二、池蓮示數中，上明八池數同，
X22n0411_p0406c05║下校小本色異。據大本云：眾寶蓮華周徧世界，一一
X22n0411_p0406c06║寶華百千億葉，其葉光明無量種色，一一華中出三
X22n0411_p0406c07║十六百千億光，一一光中出三十六百千億佛身紫
X22n0411_p0406c08║金相好等。明量中，初、算量，二、校異。小本車輪者，彼疏
X22n0411_p0406c09║云：車有大小，難為定準。此間極大不過數尺，可依輪
X22n0411_p0406c10║王車輪為量。十住婆沙云：轉輪聖王千輻金輪，種種
X22n0411_p0406c11║珍寶莊嚴其輞，琉璃為轂，周圓十五里。準此，未及半
X22n0411_p0406c12║由旬，亦約小者耳。所以二經不同者，慈恩云：華有大
X22n0411_p0406c13║小，彼據極大，此約最小。今準大本，池中蓮華或一由
X22n0411_p0406c14║旬乃至百千由旬，則知大小不一，皆是隨宜趣舉，不
X22n0411_p0406c15║必以此較經優劣（云云）。說法中，初、會華梵，二、牒文釋，三、
X22n0411_p0406c16║明說法。水自珠出，從珠得名。前云如意，今云摩尼，故
X22n0411_p0406c17║云互舉。金池寶水循華說法，皆是彼土奇妙之事，故
X22n0411_p0406c18║上生經明兜率宮有水游於梁棟之間，與此頗同。說
X22n0411_p0406c19║法中，前一說小，後二說大。彼有三乘，隨機所樂。大論
X22n0411_p0406c20║云：美其功德名贊；贊之不足，又稱揚之，名歎。三、池上
X22n0411_p0406c21║光明中，文有三節：初、明從珠發光；其下，明從光化鳥；
X22n0411_p0406c22║贊下，明鳥稱三寶。經但通稱，不標別目，故引小本及
X22n0411_p0406c23║下像觀示之。經云：百寶知是毛色，通收眾禽。哀雅即
X22n0411_p0406c24║優柔之韻。大本非唯贊三寶聲，彼云：或寂滅聲，或慈
X22n0411_p0407a01║悲聲，十力、無畏、不共法聲，諸通慧聲，無生忍聲。如是
X22n0411_p0407a02║等聲，稱其所聞，歡喜無量，隨順清淨，離欲寂滅等。良
X22n0411_p0407a03║以依正色心，無非法界，具足諸法，故使德水靈禽，善
X22n0411_p0407a04║說法要。若但推讓佛力變化，則乖法體，未稱圓乘也。
X22n0411_p0407a05║結示中，初別列八德，次總歸四塵。清即是色，不臭是
X22n0411_p0407a06║香，美則是味，餘五並觸。此出成論。若準唐譯，小本云：
X22n0411_p0407a07║何等名為八功德水？一者澄清，二者清冷，三者甘美，
X22n0411_p0407a08║四者輕耎，五者潤澤，六者安和，七者飲時除飢渴，無
X22n0411_p0407a09║有過患，八者飲已能長養諸根，四大增長。今開輕耎
X22n0411_p0407a10║為二，無安和，加不臭，餘則大同。正因解引晉遠法師
X22n0411_p0407a11║傳云：師於淨土之修，克勤于念。憩廬山十一年，澄心
X22n0411_p0407a12║系想，三覩勝相。後從定起，見彌陀佛身滿虗空，并諸
X22n0411_p0407a13║菩薩侍立左右。又見流水光明，分十四支，一一支流
X22n0411_p0407a14║注上下，自能演說苦、空、無常、無我。佛告遠曰：我以本
X22n0411_p0407a15║願力故，來安慰汝。汝後七日，當生我國。（此經宋朝始翻廬山，預修
X22n0411_p0407a16║心想，暗與經合。）
X22n0411_p0407a17║第六、總觀正明標分中，初節經文從初至念比丘僧，
X22n0411_p0407a18║即別觀寶樓也；從此想至寶池，即總觀四種也。隨釋
X22n0411_p0407a19║別觀中又四：初、示數寶國。召彼土者，依、正境界悉是
X22n0411_p0407a20║百寶莊嚴故。界即限畔，在經不顯，故準小本示之。餘
X22n0411_p0407a21║三對經，可見。總觀中，樓即當觀前三，即地、樹、池也。若
X22n0411_p0407a22║下，釋總、別意。初心創修，則宜別想；後心純熟，則宜總
X22n0411_p0407a23║觀。況復至此依、報既周，恐前別觀有所遺忘，故當通
X22n0411_p0407a24║總，再妙前觀，了了分明，不令散失也。點粗見中，據前
X22n0411_p0407b01║地觀，已入正受，何故至此例名粗見？思之。疏指下文
X22n0411_p0407b02║為正受者，既能破障除疑，驗知三昧成矣。第二、觀正
X22n0411_p0407b03║報中，初科經自分三：初、勸聽中，觀依乃是觀正由漸，
X22n0411_p0407b04║將欲說正，恐生怠墮，重垂誡勅，令加渴仰。二、許說中，
X22n0411_p0407b05║分別解說者，通指後十正報經文，種種教詔，無非解
X22n0411_p0407b06║說。除苦惱法者，依、正兩報，悉名為苦，妙觀乃是能除
X22n0411_p0407b07║法也。觀佛三昧，一經宗主，三身圓證，萬德莊嚴，一念
X22n0411_p0407b08║諦觀，三障消殞，脫苦之要，無越於斯，故云非觀佛等。
X22n0411_p0407b09║三、重囑中，意在阿難、耆山再說，望前累囑，故曰重也。
X22n0411_p0407b10║次科聖現中，初、通示端由。依報現土，正報現身，各從
X22n0411_p0407b11║其類以為發起，皆云佛力，驗非己分。佛立下，二、因明
X22n0411_p0407b12║有據。世謂立像不尊，疏主專據今經，甞作三聖立像
X22n0411_p0407b13║記，刻石于四明之經院焉。閻浮金色雖曰超勝，還是
X22n0411_p0407b14║世金，若較佛光，天地相遠。三、申請中，二段如經，疏召
X22n0411_p0407b15║韋提為菩薩也。自非深地，豈能為物哀切若此？
X22n0411_p0407b16║四明觀法中指如上者，日觀之初將後十觀大分為
X22n0411_p0407b17║四，故後點之。今文四科，前二乃是觀正由漸，第四廣
X22n0411_p0407b18║明觀法方屬當觀也。
X22n0411_p0407b19║隨釋華座，初科。初敘意，先立義，次喻顯。蔡邕獨斷曰：
X22n0411_p0407b20║陛即階陛也。臣與君言不敢指斥，故云陛下。次分文，
X22n0411_p0407b21║從佛告至第七觀，正明觀行也。又從佛告至簡邪正，
X22n0411_p0407b22║總勸諦觀也。隨釋依處中言華依地者，葢由孤山釋
X22n0411_p0407b23║彌陀經華如車輪，判為散善。此經華葉小者，縱廣二
X22n0411_p0407b24║百五十由旬，判為定善。霅川破云：定散在心，不可從
X22n0411_p0407c01║境而判。乃至云：小本是池中蓮華，此是地上佛座之
X22n0411_p0407c02║華。比類且疎，分判殊失。今疏特云依地，義同霅川，暗
X22n0411_p0407c03║斥孤山也。經云想念，囑令行者起思惟也。別列華葉
X22n0411_p0407c04║中六段，疏文隨難自點。釋臺體中即蓮心者，如梵網
X22n0411_p0407c05║云：方坐蓮華臺。華嚴云：華在下，擎天台。戒疏云：臺者，
X22n0411_p0407c06║中也。驗是蓮心，非別臺座也。校飾中，上以如意珠純
X22n0411_p0407c07║作臺體，今以四寶復於體上莊嚴也。甄叔迦者，西域
X22n0411_p0407c08║有樹，其葉赤色，形大如掌，此寶顏色似樹之華，因以
X22n0411_p0407c09║名焉。幢體中既云寶幢，必具七寶自然者，非造作也。
X22n0411_p0407c10║寶幔中具云須夜摩天，此云善時，以天光明無晝夜
X22n0411_p0407c11║之別，故得斯名。以天比幔，一取廣大，二取莊嚴，此即
X22n0411_p0407c12║佛頂幔也。珠光四節，經文可見。因珠發光，光則有色，
X22n0411_p0407c13║色復變化，一一出生，重重無盡，何止此哉？勸觀初中
X22n0411_p0407c14║又二：初正推寄。此點示者，由是依報之末，正報之初，
X22n0411_p0407c15║兩楹之間，其義最便，舉一例諸，莫非願力也。使下，二、
X22n0411_p0407c16║結歎。使知者，示佛意也。淨土者，總依正也。依正既因
X22n0411_p0407c17║願體，願體全是佛心。佛心無相，從本已來，不生不滅，
X22n0411_p0407c18║寂如虗空。彌陀因中，稱此心體，發無相大願，修無作
X22n0411_p0407c19║大行，證無得大果。所感身土，依正莊嚴，無非實相。此
X22n0411_p0407c20║理微玅，所以言思不可及也。由漸中，如上敘意，對君
X22n0411_p0407c21║視陛，義可見矣。純一中，以前所觀境界差別，心想雜
X22n0411_p0407c22║亂，則不能成。故茲教誡，令一一觀點，文具闕義，必定
X22n0411_p0407c23║有鏡像無差相似法故。利益中，滅罪除疑，對經可見。
X22n0411_p0407c24║滅罪多少，懸點後二，隨觀淺深也。正因引淨土傳云：
X22n0411_p0408a01║釋真慧好窮經律，積以成性，及得淨土之法，追而修
X22n0411_p0408a02║之。且曰：凡夫異念，紛紛不一，不憑聖力，吾孰依焉？乃
X22n0411_p0408a03║築淨地為方壇，壇設高臺，珠玉眾寶，中外相表。臺之
X22n0411_p0408a04║西面，復設四柱寶幢，幢上網幔，互相映飾。無量壽佛
X22n0411_p0408a05║居中，觀音、勢至侍左右焉。其下間以青碧，像琉璃地，
X22n0411_p0408a06║金繩分布，用界其道。道下又設七寶金幢，幢分八方，
X22n0411_p0408a07║取經七寶金幢，擎琉璃地者也。慧每作觀，必先澡身
X22n0411_p0408a08║澣衣而後入，挺身整念，肅肅然若諸佛常在其前。將
X22n0411_p0408a09║逝之夕，預見蓮華載開載合，足如履空。頃刻，眾聞鐘
X22n0411_p0408a10║聲，又聞天風四來，異光驟發，慧遂亡矣。
X22n0411_p0408a11║第八、明觀法中，初科敘分二節，在文易見。眾生者，通
X22n0411_p0408a12║召像末薄地凡夫也。無始者，迷來日久，罔測其初也。
X22n0411_p0408a13║真佛者，且約化相，即指應身也。形像者，刻雕繪素，世
X22n0411_p0408a14║皆目擊也。故使者，即佛權巧，特彰教意也。想佛分文
X22n0411_p0408a15║中又有二段：初、正分文；此下，二、推佛意。然此雖則通
X22n0411_p0408a16║名像觀，其實初段示想佛意，意在第九。觀佛真身，於
X22n0411_p0408a17║茲預敘。疏特點出一經玅旨者，文雖在此，義貫初、後。
X22n0411_p0408a18║能知此者，徧觀依、正十六種境，無非心作心是，更無
X22n0411_p0408a19║他物。成佛之要，良在於茲。囑令學者微細研窮。佛應
X22n0411_p0408a20║中，初、徵示釋經所以者何一句也。前云想佛，故此徵
X22n0411_p0408a21║之。此下，牒釋。初、釋諸佛。良以彌陀與一切佛所證之
X22n0411_p0408a22║理非一非多，諸佛乃即一之多，彌陀乃即多之一，一、
X22n0411_p0408a23║多相即，畢竟平等。華下，引示。初句明異，下三句顯同。
X22n0411_p0408a24║法身，可見。心、智慧，報身也；力、無畏，應身也。既皆云一，
X22n0411_p0408b01║信無差矣。此下，二、釋法界身也。法身，則有修性不同。
X22n0411_p0408b02║今約修說，故云果證。證無別證、全證眾生所迷理心，
X22n0411_p0408b03║究竟圓滿，彌亘法界。法界乃是無外之稱，故云無所
X22n0411_p0408b04║不徧。則下，釋入心想也。法身既徧，豈異眾生？生雖本
X22n0411_p0408b05║具，全體在迷。迷無別迷、全迷諸佛所證覺體，迷、悟乍
X22n0411_p0408b06║殊，法身、理等，修智一照，性德即顯，故云隨應。疏下，引
X22n0411_p0408b07║古助釋。天台疏云：法界身者，報佛法性身也。眾生心
X22n0411_p0408b08║淨，法身自在。故言入眾生心想中，如似白日升天，影
X22n0411_p0408b09║現百川，即是三十二相、八十種好。明佛身自在，能隨
X22n0411_p0408b10║物現。玅宗釋云：報佛法性身者，滿足始覺，名為報佛；
X22n0411_p0408b11║究顯本覺，名法性身。始、本既冥，能起應用。然須能感，
X22n0411_p0408b12║應方現前；淨心念佛，方名能感。故云眾生心淨，法身
X22n0411_p0408b13║自在。此二道交，是為入義。復以白日升天，喻始合本；
X22n0411_p0408b14║影現百川，喻應入淨想。三十二下，牒經相隨物現。明
X22n0411_p0408b15║佛下，釋義。由法、報冥，故應用自在；有淨心感，悉能示
X22n0411_p0408b16║現（云云）。若據台疏，乃有二釋。今文所引，即感、應道交一
X22n0411_p0408b17║釋也。復有解入相應，釋所不引者，彼以心觀為宗，行
X22n0411_p0408b18║者心觀開解，契合本覺。是故佛體入觀解心，顯自性
X22n0411_p0408b19║佛，故須此釋。今以觀佛為宗，心淨佛應，頗符今義，故
X22n0411_p0408b20║獨引之。問：法界無外，無所不徧，全是眾生依、正色心。
X22n0411_p0408b21║何故經云入眾生心？答：法體周徧，誠如所言。且約眾
X22n0411_p0408b22║生未修觀前，全體迷背，似如於出；由修觀故，佛從心
X22n0411_p0408b23║現，似如於入。非出非入，而出而入也。引證中，以由上
X22n0411_p0408b24║科心、佛一念感應無差，故引此經證成感應。初、明佛
X22n0411_p0408c01║常應，可見。若子下，二、明感有無。明無中，眾生在迷終
X22n0411_p0408c02║日不覺則非玅感，佛雖常念無如之何？故云有應無
X22n0411_p0408c03║感，非今所論也。明有中，一念開悟起心作想佛身隨
X22n0411_p0408c04║應，生心本具於佛故能感，佛心本具於生故能應，無
X22n0411_p0408c05║非中道自然交契，故云感應道交，是今所用也。結顯
X22n0411_p0408c06║中，不出以悲拔苦、以慈與樂，悲既同體慈即無緣也。
X22n0411_p0408c07║眾生諸佛同一覺源，諸佛悟本證涅槃樂，眾生迷強
X22n0411_p0408c08║受生死苦，迷悟雖隔理體元同，是以諸佛起同體悲
X22n0411_p0408c09║拔性德苦，運無緣慈與性德樂，苦樂既但性德，實無
X22n0411_p0408c10║與拔之殊，是知慈悲苦樂唯一法界耳。文中，初句明
X22n0411_p0408c11║垂應人，同下二句明垂應心，隨下三句明垂應用，本
X22n0411_p0408c12║有之性任運相關不可致詰，故絕思議也。想成分文，
X22n0411_p0408c13║初二句中，初句指修觀人，次句上二字即心，下二字
X22n0411_p0408c14║即境，以心想佛佛從心現，故云心境相應也。次三句
X22n0411_p0408c15║中，上二字即因，下二句即果，相好乃是諸佛所證，由
X22n0411_p0408c16║心作想佛身隨應，所以因心即具果人。相好下二句，
X22n0411_p0408c17║義見次科示益中。是心即觀佛之心者，如向能觀第
X22n0411_p0408c18║六意識緣生心也。秖由能觀之心淨如湛水，故感佛
X22n0411_p0408c19║月應心水中，水月交光心佛一際，然觀像意在觀真。
X22n0411_p0408c20║第九觀明八萬四千相好，此中但云三十二相等者，
X22n0411_p0408c21║此下釋通也。此亦隨觀淺深，任力大小耳。教下二句，
X22n0411_p0408c22║正示利益。釋文中，正釋心作心是二句文也。初釋心
X22n0411_p0408c23║作。眾生者，即指當機。依教者，即指玅觀。修因感果者，
X22n0411_p0408c24║即指起行。行始為因，行終為果。始於此心者，即指意
X22n0411_p0409a01║識。作謂修治造作也。恐下，釋心是。初二句，牒疑。秖下，
X22n0411_p0409a02║釋出。疑云：佛既因修而有，則顯不修，心不是佛。是故
X22n0411_p0409a03║釋云：只緣此心本來是佛，但久沈欲海，具足煩惱，杳
X22n0411_p0409a04║無出期，是故應當依經作觀，圓破三障，圓顯三身，全
X22n0411_p0409a05║由性具，不從他得，故云當體是佛也。反顯中，初五句
X22n0411_p0409a06║正反，可見。當下諸句，順釋。初明因已具果。蓮下，明果
X22n0411_p0409a07║即證因。釋徧知中，初正釋徧知。深廣下，釋喻。深則罔
X22n0411_p0409a08║測淵源，廣則莫窮邊際，所謂佛德無邊，如大海也。佛
X22n0411_p0409a09║德下，明略。若據十號，無非萬善莊嚴，皆具眾德。經中
X22n0411_p0409a10║但云徧知，驗是略舉，以一攝諸也。果下，釋心想生也。
X22n0411_p0409a11║諸佛果德，因心既具，故勸眾生即心念佛，慕果修因，
X22n0411_p0409a12║必獲克證。經云想生，生猶現也。依果德中，初敘經意。
X22n0411_p0409a13║前下，釋通。別多下，牒文。解秖由者，躡上科意。前約法
X22n0411_p0409a14║體是同，故通諸佛。今欲的指正觀，不可相濫。佛之名
X22n0411_p0409a15║號，乃有無量，十亦是略，況舉三乎？此但翻名，義如他
X22n0411_p0409a16║釋。已上通明想佛之意，為下觀佛之要也。從想彼佛
X22n0411_p0409a17║下，正明想像，方屬當觀也。正想標示中，示其由漸，點
X22n0411_p0409a18║出教意也。別觀彌陀中，經有三節：見色相中，既云形
X22n0411_p0409a19║像，雕畫無拘，但據所見純熟，即可投心作想；見莊嚴
X22n0411_p0409a20║中，指經地池行樹，即前所觀依報也；寶幔滿空，即華
X22n0411_p0409a21║座上幢所擎者；誡諦觀中，指經極令之語也。二、菩薩
X22n0411_p0409a22║中，經有二節，即座、像也。經中，初句結前，復下起後，如
X22n0411_p0409a23║文。自點總觀，眼見境中二段，如文。耳聞法中，經云玅
X22n0411_p0409a24║法，其語通含，故以四念、六度示之。觀心流利，常在其
X22n0411_p0409b01║中，縱使出定，所聞不忘。囑令行者以教勘驗，稍乖教
X22n0411_p0409b02║量，盡是妄想。假饒合教，以像望真，猶名為麤，況不合
X22n0411_p0409b03║乎？經云麤想，即思惟也。作是觀下，即正受也。結示中，
X22n0411_p0409b04║或謂菩薩無像者，天台疏云：觀佛，先作像想，後觀菩
X22n0411_p0409b05║薩。直明法身者，但佛玅極，不可一往而觀，故先像想，
X22n0411_p0409b06║後觀法身則易。次二大士，乃是眷屬，譬如王來，必有
X22n0411_p0409b07║營從等（云云）。疏主準經，明立三像。天台云：無聖意難測，
X22n0411_p0409b08║但云未知。顯益中，除障，即經除無量劫生死罪也。近
X22n0411_p0409b09║三昧者，即經於現身下二句也。由是觀佛方便，故名
X22n0411_p0409b10║為近；以因驗果，故云必見。
X22n0411_p0409b11║第九、佛觀結前生後中，初、點文示意。不容異轍者，應
X22n0411_p0409b12║當如像觀像、如佛觀佛，所以二觀之初皆有結標之
X22n0411_p0409b13║詞，稍或亂倫即非正觀也。自下二、明身不同。且據天
X22n0411_p0409b14║台指為法身，今準結文名為色身。必下釋彼法身之
X22n0411_p0409b15║意。菩薩例同者，例上佛身，古今兩判。問：色身屬應即
X22n0411_p0409b16║是生身，例如釋迦示生王宮則有父母，未審彌陀身
X22n0411_p0409b17║自何有？若謂胎生，則與穢土何別？若言化現，豈從他
X22n0411_p0409b18║方應來？人多疑之，試為申釋。答：須憑教判，難以情測。
X22n0411_p0409b19║娑婆安養淨穢雖異，莫非同居。以土驗身，則知彌陀
X22n0411_p0409b20║定是胎生，寧無父母？所以鼓音王經云：父名月上，母
X22n0411_p0409b21║名玅顏。疏文上下指為應身，仍引觀音補處，葢緣此
X22n0411_p0409b22║也。但以彌陀因中發願專取淨土，至於果上成佛之
X22n0411_p0409b23║時，所感身土若依若正，一時轉為清淨境界，所有父
X22n0411_p0409b24║母、惡道、魔王莫不隨轉。是故慈雲云：佛母乃指降生
X22n0411_p0409c01║之時，成正覺已國土隨淨，必無女人。其母或成男子，
X22n0411_p0409c02║如此方龍女；或復命終，如悉達母（云云）。其猶帝王變家
X22n0411_p0409c03║為國，人之與境自然天別，可以類知。若爾，彌陀身高
X22n0411_p0409c04║六十萬億，其量若此，安有母胎而能生長？舉世不信，
X22n0411_p0409c05║更為明之。答：蟪蛄不識春秋，朝菌難語晦朔，誠哉是
X22n0411_p0409c06║言也。且如淨華宿王智佛，身長六百八十萬由旬，此
X22n0411_p0409c07║亦同居應身，何獨疑此而不疑彼？良由彌陀願力微
X22n0411_p0409c08║玅難思，所感身量超勝諸佛。況下文云：非是凡夫心
X22n0411_p0409c09║力所及。諸有智者信教仰理，輒莫戲論，自貽伊戚也。
X22n0411_p0409c10║所觀七段，初身色中，經文如夜摩天即身也，閻浮檀
X22n0411_p0409c11║金即色也。喻其大者，夜摩即欲界第三空居天，一天
X22n0411_p0409c12║已是廣大，況百千萬億？此乃通取爾許天宮橫廣之
X22n0411_p0409c13║量以喻佛身也。（或約天身長短為喻者，非。）二中，初二句明量難定；
X22n0411_p0409c14║文下，點經示數；即下，弘文證成；蠡下，舉喻顯法。言佛
X22n0411_p0409c15║身無量者，淨名云：佛身無為，不墮諸數也。機見有殊
X22n0411_p0409c16║者，機分利鈍，見有大小也。顯非數量者，經文雖有恒
X22n0411_p0409c17║沙之數，其實不可隨言生解。（正因節六十萬億為數量，恒河沙等為非數量
X22n0411_p0409c18║者，非。）引下二文，足顯無量。蠡盃酌海者，東方朔答客難
X22n0411_p0409c19║云：以管窺天，以蠡測海，以莛種鐘，豈能通其條貫，考
X22n0411_p0409c20║其文理，發其音聲者哉？丈尺量空者，華嚴經云：如人
X22n0411_p0409c21║持尺量虗空復有隨行計其數虗空邊際不可得如
X22n0411_p0409c22║來境界亦如是。台疏乃準眼度身，曰：世人身長七尺，
X22n0411_p0409c23║眼長一寸。一海八萬四千由旬，四海合三十六萬六
X22n0411_p0409c24║千由旬，身過其眼五十六億倍。假令極多，無出萬倍，
X22n0411_p0410a01║何緣佛身長爾許耶？乃是譯人謬加恒河沙之言（云云）。
X22n0411_p0410a02║今疏曾無一語評量，其意叵測。三中，初、示相，二、合數，
X22n0411_p0410a03║三、引古。狀如珠者，喻上宛轉之相也。天台釋五須彌
X22n0411_p0410a04║云：一山高三百三十六萬里，佛毫過此五倍。彼疏所
X22n0411_p0410a05║引，寶性論自釋。下文但觀眉間白毫之語，欲借釋迦
X22n0411_p0410a06║以觀彌陀，似非四海量也。青、白，色也。世人多謂眼量
X22n0411_p0410a07║太窄，不稱身量者，其義如何？當知經中以山喻毫，以
X22n0411_p0410a08║海比眼，乃是趣舉分喻，所謂以數顯非數爾，不必執
X22n0411_p0410a09║喻責其大、小也。五中，毛孔屬身，光從孔出，驗是身光。
X22n0411_p0410a10║阿含經云：人身具有九萬九千毛孔。不知佛身幾毛
X22n0411_p0410a11║孔耶？六中，疏文點經自明。七中，初科丈六則是化現
X22n0411_p0410a12║小身，所具相、好與釋迦同。六十萬億乃是彼土常身，
X22n0411_p0410a13║人、天、凡、聖悉皆得見。所以三數唯至八萬四千者，以
X22n0411_p0410a14║由彌陀因地對破八萬四千塵勞煩惱，故至果上顯
X22n0411_p0410a15║出八萬四千相、好光明也。一一相各有八萬四千好，
X22n0411_p0410a16║一一好各有八萬四千光，重重無盡，思議莫及。光照
X22n0411_p0410a17║即佛心體者，亦由彌陀從因至果，了一切法無非心
X22n0411_p0410a18║性，所放光明、所化眾生全即自心，更無他物也。次問
X22n0411_p0410a19║答中，佛視眾生猶如一子，經但云攝念佛眾生，則乖
X22n0411_p0410a20║平等，故須問決。答中，初二句明應無揀；但下，約機自
X22n0411_p0410a21║殊。盲人喻者，正因引般若論云：十方有佛，何以不見？
X22n0411_p0410a22║曰：罪緣障故。如日光出，盲者不見；雷霆震地，聾者不
X22n0411_p0410a23║聞。彰略中，以經文略之又略，是故疏言身、項二光，經
X22n0411_p0410a24║云不可具說，非佛不能，但恐凡心罔測，反生輕毀故
X22n0411_p0410b01║也。心、眼即是觀慧。言意思者，觀從發故。顯證初科觀
X22n0411_p0410b02║一見多者，經初一句即指上文所見彌陀一佛也；即
X22n0411_p0410b03║見十方下，乃見多佛也。一不定一，一即是多；多不定
X22n0411_p0410b04║多，多即是一。一多互融，無非法界，安以定數而擬議
X22n0411_p0410b05║哉？由修念佛，觀想既成，即一見多，不勞作意，自然而
X22n0411_p0410b06║然，故名三昧。前後皆云念佛三昧，文出於此，像觀為
X22n0411_p0410b07║近，今乃親證也。觀身見心正釋中，身為心相者，大經
X22n0411_p0410b08║云：見身口業是心相貌。則知身相端醜，全是自心善
X22n0411_p0410b09║惡業現，因相識體，由身見心。今觀諸佛慈悲之相，即
X22n0411_p0410b10║見諸佛慈悲之心也。無一切心者，般若云：如來說諸
X22n0411_p0410b11║心皆為非心，過去、現在、未來三心俱不可得。唯有大
X22n0411_p0410b12║慈悲者，葢由諸佛因中所發大心，慈悲為本，徧緣法
X22n0411_p0410b13║界一切眾生而為誓境。經云：因於眾生，得成菩提。是
X22n0411_p0410b14║故菩提屬於眾生。若無眾生，終不能成無上正覺。故
X22n0411_p0410b15║至果上，全以慈悲而為心體，不捨眾生而為利益。皆
X22n0411_p0410b16║言大者，徧法界故。慈與樂者，與十界三德之樂也。悲
X22n0411_p0410b17║拔苦者，拔十界二死之苦也。當知苦樂悉是眾生性
X22n0411_p0410b18║德本具，雖終日與，不益一毫；雖終日拔，不減一毫。但
X22n0411_p0410b19║以眾生全體在迷，遂使諸佛與拔不休，故云眾生慈
X22n0411_p0410b20║悲俱無有盡。引示中，初通釋三慈，並初標起，次釋義。
X22n0411_p0410b21║雖分三慈，其實一體。不由作意，皆曰無心；莫非益物，
X22n0411_p0410b22║故並稱慈。初眾生緣慈者，實不起心緣他眾生，而諸
X22n0411_p0410b23║眾生與我慈體無二無別，任運相關，故云無心攀緣，
X22n0411_p0410b24║自然現益。如涅槃經凡說八事：一伏醉象，二降力士，
X22n0411_p0410c01║三化盧至，四度女人，五塗割瘡，六摩調達，七救羣賊，
X22n0411_p0410c02║八醫釋女。一一結云慈善根力見如是事。今文云自
X22n0411_p0410c03║然現益，略引第五以示其相。經云：波羅奈城有優婆
X22n0411_p0410c04║夷，名摩訶斯那達多，夏九十日請僧施藥。有一比丘
X22n0411_p0410c05║身嬰重病，良醫診之當須肉藥，是優婆夷尋自取刀
X22n0411_p0410c06║割其股肉切以為羮，施病比丘服已病差。女人瘡苦
X22n0411_p0410c07║發聲稱佛，我在舍衛聞其音聲，於是女人起大悲心，
X22n0411_p0410c08║是女尋見我持良藥塗其瘡上還復如本。善男子！我
X22n0411_p0410c09║時實不往彼波羅柰城持藥塗彼，當知皆是慈善根
X22n0411_p0410c10║力令彼女人見如是事（云云）。彼經又云：慈之所緣一切
X22n0411_p0410c11║眾生，如緣父母妻子親屬，以是義故名眾生緣慈。此
X22n0411_p0410c12║即俗諦也。二法緣慈者，了知世間出世間法不離一
X22n0411_p0410c13║心，畢竟空寂能所俱忘，故云無心觀法自然對治。涅
X22n0411_p0410c14║槃云：不見父母妻子親屬，見一切法皆從緣生，是名
X22n0411_p0410c15║法緣。既云不見復云緣生，驗知是空。此即真諦也。三
X22n0411_p0410c16║無緣慈者，中道玅理實無能緣所緣之相，故云無心
X22n0411_p0410c17║觀理自然安住。不著二邊故云平等，超出諸法故曰
X22n0411_p0410c18║第一。以此釋上無緣慈體。涅槃云：不住法者及眾生
X22n0411_p0410c19║相，是名無緣。此即第一義諦也。結斷中，初總判事理。
X22n0411_p0410c20║前之生法猶有所緣，能所未泯，故屬事用。無緣大慈，
X22n0411_p0410c21║空有不著，心境兩忘，故屬理體。今下二句，點示經文。
X22n0411_p0410c22║以由經中於三種慈，獨言無緣，斯乃從勝標名，以深
X22n0411_p0410c23║收淺也。謂下七句，別釋無緣，以彰教意。諸佛心者，的
X22n0411_p0410c24║指無緣慈體也。不住有無者，正與生法辯異。生緣住
X22n0411_p0411a01║有，法緣住空，無緣離著，故云不住。不依三世者，三際
X22n0411_p0411a02║斷故。平等大慧者，諸佛智慧，於實相等，於眾生等，橫
X22n0411_p0411a03║廣豎深，故云大也。常照者，即寂而照，無有間斷，故云
X22n0411_p0411a04║常也。法界者，所照之境也。以此攝生者，無緣大慈，徧
X22n0411_p0411a05║十法界，無緣而緣，任運相攝，未始有遺。不下二句，結
X22n0411_p0411a06║釋名目。即下三句，會同上文。結益中，初、據文釋義。故
X22n0411_p0411a07║下，舉因驗果。上品經云：聞已即悟無生法忍。可驗宿
X22n0411_p0411a08║修觀行非淺，因果無差，故云明矣。三、勸修中，初、正明。
X22n0411_p0411a09║故下，引示。依教開解，對境作觀，愚人莫及，故云智者。
X22n0411_p0411a10║諦即諦審，解心明白也。觀謂觀察，行法不謬也。以下
X22n0411_p0411a11║四句，明勸意。般舟念佛三昧，與今觀合，故引示之。教
X22n0411_p0411a12║入一相多相中，初、正明從一之要。上科觀修，但云諦
X22n0411_p0411a13║觀，相有八萬，都想難成，故令從毫相入，餘相自現。若
X22n0411_p0411a14║下，二、據文校正毫相。白毫觀成，即見八萬，知非丈六
X22n0411_p0411a15║之毫。此對古作是說也（云云）。一佛多佛中，一多相即，體
X22n0411_p0411a16║無二故。蒙印可者，以由行者境觀一合，不違聖教，功
X22n0411_p0411a17║行既成，諸佛歡喜，同時印證。亦如般舟三昧成時，佛
X22n0411_p0411a18║立空中，義頗同此。結觀中二義，但當不可偏取。
X22n0411_p0411a19║第十、正示明觀境中，初觀身三節，對經可見。但身量
X22n0411_p0411a20║中，天台除佛恒沙之文，玅宗遂改二菩薩觀八十以
X22n0411_p0411a21║為十八。彼云：八十者，過佛二十萬億，故知悞等（云云）。今
X22n0411_p0411a22║疏並依經釋，所謂仍舊貫也。二、觀光中，初項光，經云
X22n0411_p0411a23║面各者，面面各有百千由旬也。次身光，垂形五道者，
X22n0411_p0411a24║請觀音云遊戲於五道是也。良由菩薩性具十界，運
X22n0411_p0411b01║同體悲，行四攝法，自然關感，故現光中。三、觀冠中，初
X22n0411_p0411b02║觀冠體，疏云毗楞伽即摩尼珠，似經雙牒二種梵名，
X22n0411_p0411b03║同召如意珠也。前樹觀中，疏文亦作兩名，一義而釋，
X22n0411_p0411b04║與此頗同（或改觀作冠字者，非）。次觀化佛，初示因果，次釋身量。
X22n0411_p0411b05║帶果行因者，觀音三昧經云：觀音昔已成佛，號正法
X22n0411_p0411b06║明如來。今為菩薩，即行因也；冠立化佛，即帶果也。四、
X22n0411_p0411b07║觀面中，面如金色，與像觀同。眉毫自分三相：由色發
X22n0411_p0411b08║光，由光變現。斯皆菩薩不思議用也。五、觀臂，亦有三
X22n0411_p0411b09║相，臂紅蓮色，色即放光，光化瓔珞，罩菩薩臂，復現玅
X22n0411_p0411b10║相。六、觀手，亦三，云指端者，端即正直也。文色光中，亦
X22n0411_p0411b11║各三重，八萬四千，總別異也。舉用中，手接眾生者，大
X22n0411_p0411b12║悲經說，手有提拔之力，眼有照明之用，表菩薩神通
X22n0411_p0411b13║智慧，任運交感也。七、觀舉足下，足二相，言輻輪者，輻
X22n0411_p0411b14║即轂上周圍輪木，書云三十輻共一轂是也。八、九指
X22n0411_p0411b15║同。簡辯中，肉髻是相，無見頂是好，菩薩雖具，但不及
X22n0411_p0411b16║佛，因果異故。二、結觀中，據經色身之文，故判屬應，如
X22n0411_p0411b17║前已示。三、勸修初科，上諸相者，即前九科也。彰功中，
X22n0411_p0411b18║不遇諸禍，淨除業障二句，並現難也。舉況中，獲福如
X22n0411_p0411b19║普門品者，七難二求，莫非稱名而獲應也。教觀中，菩
X22n0411_p0411b20║薩身相既多，初心未能具觀，教其由漸，肉髻乃是一
X22n0411_p0411b21║身之尊，始從此入，自餘天冠化佛，乃至足輻輪相，各
X22n0411_p0411b22║得其所，故云次第。
X22n0411_p0411b23║十一、隨釋。初、身量，例前，可解。二、光相中，初項光，觀音
X22n0411_p0411b24║則云百千由旬。所以多少不同者，或菩薩化現有殊，
X22n0411_p0411c01║或經家一往分異，下皆例此。照即光用，所以倍之。身
X22n0411_p0411c02║光中，十方即量也，紫金即色也。次有緣者，緣即宿世
X22n0411_p0411c03║善種，誰不具之？但生、熟異爾。得名初中，因一孔光，見
X22n0411_p0411c04║諸佛光者，因、果雖異，內證是同。經云淨、玅者，惑累究
X22n0411_p0411c05║盡，故淨；性、德本具，故玅。二中，言拔、與者，拔二死苦，與
X22n0411_p0411c06║三德樂。十力，如後廣釋。前名屬智，後名屬悲，即智而
X22n0411_p0411c07║悲，即悲而智，名雖兩立，體實一如。三、天冠，四、肉髻，對
X22n0411_p0411c08║疏節經，文相可見。所以髻有寶瓶者，乃表菩薩內證
X22n0411_p0411c09║三德：寶瓶，法身德也；光明，般若德也；佛事，解脫德也。
X22n0411_p0411c10║五、餘相中，或結集人，或譯經家，但出異相，同者不繁，
X22n0411_p0411c11║故指如前。疏文略示面、臂、手三，故云等也。次、行相中，
X22n0411_p0411c12║若欲表法行，即菩薩能觀之智；世界，即所觀之境。十
X22n0411_p0411c13║界眾生不離菩薩一念心體，悉能破惑顯理，故云一
X22n0411_p0411c14║切震動也。當地動處者，即指菩薩觀智所照之境。既
X22n0411_p0411c15║能破惑，必應起行，故譬寶華。五百億者，即五位真因
X22n0411_p0411c16║也。於五位中增修福慧，故曰莊嚴。因果不二，故曰高
X22n0411_p0411c17║顯。極樂世界，即是所契實相理境也。三、坐相中，或欲
X22n0411_p0411c18║表法，類前作之。說法中，由前動搖，故使分身集會。經
X22n0411_p0411c19║云無量塵數，乃喻中間國土之多，疏云含攝諸佛剎
X22n0411_p0411c20║土是也。（正因云身非一者，誤矣。）畟塞，乃盈滿之貌，疏云填空是
X22n0411_p0411c21║也。畟，初側反，說文云：治稼畟畟進也。結示中，同前二
X22n0411_p0411c22║觀，即應身也。彰益中，既能破障，必定除疑。次科可見。
X22n0411_p0411c23║雙結中，經云諸佛國者，以生一土，則諸土皆通故也。
X22n0411_p0411c24║脫胞胎，游佛土，非除疑乎？從頂即肉髻，至足即輻輪，
X22n0411_p0412a01║舉其始末，任攝中間。經中雙牒者，以二大士俱佛侍
X22n0411_p0412a02║者，氣類同故。疏準經文，結示科意。
X22n0411_p0412a03║十二、簡普雜中，初、例前立總；普下，二、正簡普雜，臨文
X22n0411_p0412a04║自見。先別者，華座至勢至觀，一一歷別觀之。後總者，
X22n0411_p0412a05║即今二觀，通總觀之。此約一人次第豎修為言。前觀
X22n0411_p0412a06║雖成，聖相既多，恐有忘失。今於三聖之後，一混而觀，
X22n0411_p0412a07║庶使別不離總，總不離別，總別相收，觀道通利，善入
X22n0411_p0412a08║出住，斯之謂歟？普觀想自身中，躡前即見此事時一
X22n0411_p0412a09║句，指前五觀也。起後中，起心即作想也。想身生彼，一
X22n0411_p0412a10║時親見依正諸相，想心純熟，常爾現前，瞑目告終，往
X22n0411_p0412a11║生決矣。經云：眼目開相者，因光來照，目即開明也。二、
X22n0411_p0412a12║普見中，諸法合教者，然說法自屬依正，合與不合云
X22n0411_p0412a13║云，自彼何干行者之事？當知說法雖屬依正，但恐行
X22n0411_p0412a14║者用觀偏邪，悞認魔境，是故囑令所聞之法，不可遇
X22n0411_p0412a15║便信受，當以聖量驗之，則真偽可別。結名義中，無量
X22n0411_p0412a16║壽佛，正報也；極樂世界，依報也。彰感應中，依教修習，
X22n0411_p0412a17║觀行功成，淨土緣深，往生有分，故感三聖而安慰之。
X22n0411_p0412a18║十三、揀機中，經屬化教，違從任機，故非定制。觀佛先
X22n0411_p0412a19║小中，言順機者，以此土人慣見丈六，故令先觀彼土
X22n0411_p0412a20║小身，可為觀大之由漸也。經云像者，乃指彼土真身
X22n0411_p0412a21║形像，非假像也。後大中，經云身量無邊，驗前六十萬
X22n0411_p0412a22║億恒沙之量，乃是數顯非數，不足致疑。三、舉況中，想
X22n0411_p0412a23║像者，如前像觀及觀佛三昧經中說觀像法等。觀真
X22n0411_p0412a24║即指淨土小身丈六，大身八萬也（正因云像即當觀者，非也）。四、量
X22n0411_p0412b01║不定中，經云神通者，微玅難測曰神，變化無礙曰通，
X22n0411_p0412b02║如意即六通之一也。佛無大小，而大小者，譬如明鏡
X22n0411_p0412b03║鑑像，像有萬差，鏡體無二。五、指餘相中，當觀佛身，大
X22n0411_p0412b04║小雖異，金色是同。餘指如上，疏文顯然。觀菩薩初科，
X22n0411_p0412b05║初通點。眾生即徒眾者，恐濫五濁眾生，故特點之。中
X22n0411_p0412b06║下，別簡。初明中下無濫。中輩二乘，下輩人天，雖是徒
X22n0411_p0412b07║眾，定無相混。諸下，明上輩有濫。多是一生補處，與二
X22n0411_p0412b08║大士身相無別，是今對簡，故引小本彌陀為證。但下，
X22n0411_p0412b09║正簡。
X22n0411_p0412b10║第十四、觀三輩標判中所以爾者，葢緣此經十六種
X22n0411_p0412b11║相並是彼土依、正兩報，皆屬行者所觀之境。自古解
X22n0411_p0412b12║釋建立不同，大略有二：一則為見經文所敘修因多
X22n0411_p0412b13║是事行，遂將九品判屬散善；一則據經三輩盡是三
X22n0411_p0412b14║乘人、天之眾，遂將位次揀判此土修觀行人連代共
X22n0411_p0412b15║迷。唯今疏主生知獨斷，準文約理，辯疑解惑，預於文
X22n0411_p0412b16║前標簡剖判，皎如指掌。文中，初三句總標九品，並下
X22n0411_p0412b17║一句判定所觀，因下二句敘世迷由。祇緣經文備敘
X22n0411_p0412b18║彼土三輩因中所修行相，故使古師認為此土欲生
X22n0411_p0412b19║之人。今下指出經意，上三句判定當，下四句正示應。
X22n0411_p0412b20║先徵云：既是已生行相，經中敘之何為？釋曰：欲令末
X22n0411_p0412b21║世行人識知九品當本因地，在此修何等行，生彼感
X22n0411_p0412b22║何等果，庶便隨己智分，慕果修因。是知已生之人雖
X22n0411_p0412b23║分九品，及論此土欲生之者悉是凡夫，但隨功行淺
X22n0411_p0412b24║深，到彼進道遲速。其猶世間鄉貢取士，雖千羣萬眾，
X22n0411_p0412c01║才思巧拙，天地懸殊，莫不皆號布衣。至於場屋，呈文
X22n0411_p0412c02║較藝，方分甲第優劣。智者以譬喻得解，可以深思對
X22n0411_p0412c03║校。引古中，即台疏也。彼云：觀往生人有二義：一、為令
X22n0411_p0412c04║識三品往生，捨於中、下，修習上品。二、如疏引。指非中，
X22n0411_p0412c05║初、約上三則與，中、下則奪。況下，復於上三揀行、因、別。
X22n0411_p0412c06║尋經校者，經云：上輩者，捨家棄欲而作沙門，發菩提
X22n0411_p0412c07║心，一向專念無量壽佛，修諸功德（云云）。中輩者，發菩提
X22n0411_p0412c08║心，專念彼佛，修眾善根，奉持齋戒，起立塔像，飯食沙
X22n0411_p0412c09║門，懸繒然燈，散華燒香（云云）。下輩者，欲生彼國，假使不
X22n0411_p0412c10║能作諸功德，當發無上菩提之心，一向專意，乃是十
X22n0411_p0412c11║念無量壽佛（云云）。以彼校此，上三品人，心同行別，尚難
X22n0411_p0412c12║比擬，況中、下乎？（餘如扶新。）顯正中，十方世界生者雖多，以
X22n0411_p0412c13║人攝之，不出三類；以位攝之，不出九品。總據已生彼
X22n0411_p0412c14║方徒眾，為今所觀境也。正明列五法中，初、正列。菩提
X22n0411_p0412c15║心者，即佛心也。佛無一切心，唯有大慈悲心，普覆法
X22n0411_p0412c16║界，饒益有情，故曰大心。第一義諦，即佛智也。一念開
X22n0411_p0412c17║發，深徹法源，故曰大解。修行諸行，即佛行也。涅槃經
X22n0411_p0412c18║云：復有一行，名如來行。一行徧攝一切眾行，故名大
X22n0411_p0412c19║行。深信因、果，即佛信也。大乘因者，諸法實相；大乘果
X22n0411_p0412c20║者，亦諸法實相。了知因果，不離實相，故名大信。迴向
X22n0411_p0412c21║往生，即佛願也。了彼淨土，即我自心；達彼彌陀，即我
X22n0411_p0412c22║自性。求往唯心淨土，願見本性彌陀，故名大願。由心
X22n0411_p0412c23║開解，由解立行，行始為因，行終為果，因果所修一毫
X22n0411_p0412c24║善種，並皆迴向，願生安養。五法次第，闕一不可。如下
X22n0411_p0413a01║點文出沒，下文自明。對三品中，初對論具闕，上上無
X22n0411_p0413a02║闕：至誠，大心也；深心，大信也；發願，大願也；具戒六念，
X22n0411_p0413a03║大行也；讀誦大乘，大解也。上中有四：善解義趣，大解
X22n0411_p0413a04║也；心不驚動，大心也；深信因果，大信也；迴向願求，大
X22n0411_p0413a05║願也。文雖闕行，理不可無。上下有三：亦信因果，大信
X22n0411_p0413a06║也；發無上心，大心也；迴向願求，大願也。解、行二法，文
X22n0411_p0413a07║闕義具。若下，簡辯利害。然此五法，大心為主，解、行、信、
X22n0411_p0413a08║願，本無大小，由心故大。生淨土者，莫非大心，況上品
X22n0411_p0413a09║人生彼土已，位居菩薩，安得不發大心耶？無信則撥
X22n0411_p0413a10║無因果，無願則定不牽生，故知四、五若闕，往生絕分。
X22n0411_p0413a11║故下，對分三品：補處即等覺菩薩，上上生也；不退即
X22n0411_p0413a12║初住已去，上中生也；初心即攝十方來生，住前似位，
X22n0411_p0413a13║上下生也。
X22n0411_p0413a14║上生三心。初科中經云：若有眾生者，索機也；願生彼
X22n0411_p0413a15║國者，標志也；發三心下，明行也。疏文初三句總標，一
X22n0411_p0413a16║下別釋。標中的指三心之體，名菩提心。具足應云阿
X22n0411_p0413a17║耨多羅三藐三菩提心。菩提翻道，華、梵雙舉，故云亦
X22n0411_p0413a18║名無上道心也。直發佛心，更無以過，故云無上。釋中
X22n0411_p0413a19║至誠者，誠即性也。以修契性，故曰至誠。求佛菩提者，
X22n0411_p0413a20║期心極果也。至佛不移者，初、後不二也。深心者，徹法
X22n0411_p0413a21║根源也。大乘法者，圓頓了義也。聞、思、修者，一心三慧
X22n0411_p0413a22║也。至佛不已者，法門無量也。釋下引證。智度即般若，
X22n0411_p0413a23║深廣無際，喻之如海。佛窮底者，無底之底也。迴向發
X22n0411_p0413a24║願，往生之本。功德普施者，稱境周徧也。至佛無盡者，
X22n0411_p0413b01║行願無窮也。然此三心，亦即三因佛性（云云）。言有前後，
X22n0411_p0413b02║理無漸次。隨舉一心，三心具足。佛讚所謂三心圓發
X22n0411_p0413b03║是也。對三聚中，三聚名出地持，義通眾典。大乘戒法，
X22n0411_p0413b04║量等虗空。逐境進受，無有盡時。以類收聚，不出有三：
X22n0411_p0413b05║斷惡、修善、度生也。前二自行，後一化他。菩薩所修，在
X22n0411_p0413b06║此而已。然此三聚，亦無差別。斷惡其必修善，修善豈
X22n0411_p0413b07║不度生？況是大乘三聚！若果有惡可斷，有善可修，有
X22n0411_p0413b08║生可度，心外有法，盡屬偏小。一一稱性，無非法界，始
X22n0411_p0413b09║契圓宗（云云）。對三佛中，然據教門，三法頗多。特以三聚、
X22n0411_p0413b10║三佛對三心者，良由五濁眾生若非淨戒，無由出離，
X22n0411_p0413b11║而此三心即是三佛之體。因中能以此心受三聚戒，
X22n0411_p0413b12║當來必證三佛之果。況今經云：是心作佛，是心是佛，
X22n0411_p0413b13║眾生心淨，佛即隨應。欲顯因心即具果德，庶令行者
X22n0411_p0413b14║慕果修因。寄茲點示，豈徒然哉！濟緣記云：眾生識體
X22n0411_p0413b15║本來清淨，離諸塵染，由妄想故，翻成煩惱；又復本來
X22n0411_p0413b16║自在，具足方便、智慧、威神、德用，由妄想故，翻成結業；
X22n0411_p0413b17║又復本來平等，無有彼此、愛憎差別，由妄想故，翻成
X22n0411_p0413b18║生死。今欲反本，故立斷惡誓受攝律儀戒，修理染行，
X22n0411_p0413b19║趣無作解脫門，復本清淨，證法身佛，名為斷德；二、立
X22n0411_p0413b20║修善誓受攝善法戒，修方便行，趣空解脫門，復本自
X22n0411_p0413b21║在，證報身佛，名為智德；三、立度生誓受攝眾生戒，修
X22n0411_p0413b22║慈悲行，趣無相解脫門，復本平等，證應身佛，名為恩
X22n0411_p0413b23║德。乃至云：濁世障深，慣習難斷，初心怯懦，容退菩提，
X22n0411_p0413b24║故須期生彌陀淨土。圓宗三聚即是上品三心。律儀
X22n0411_p0413c01║斷惡，即至誠心；攝善修智，即是深心；攝生利物，即是
X22n0411_p0413c02║迴向發願心。既具三心，必登上品，得無生忍，不待多
X22n0411_p0413c03║生，成佛菩提，了無退屈。此乃行人究竟域心之處矣。
X22n0411_p0413c04║疏指如別，即上所引是也。三、行具兼中，初三句明心
X22n0411_p0413c05║必兼行。良由發心乃是虗願，應須以行填願，故云必
X22n0411_p0413c06║修。然下二、明行不兼心。徑猶直也。雖云直修，然而發
X22n0411_p0413c07║心未必修行，修行其必發心，故云義具。故下三、點示
X22n0411_p0413c08║經文。驗有不發三心直修行者，故云復有也。釋三行
X22n0411_p0413c09║中，初行經云：慈心者，眾生殺害，由頑惡故。今行不殺，
X22n0411_p0413c10║必起慈心。戒即律儀斷惡。既能不殺，必能奉戒。諸戒
X22n0411_p0413c11║名通，故須簡別。須約大乘不依梵網而依善戒者，以
X22n0411_p0413c12║由梵網通漸、頓受，兼被道俗；善戒唯從漸受，則局道
X22n0411_p0413c13║眾。彼云：欲受菩薩戒，先五，次十，次受具戒，後受菩薩
X22n0411_p0413c14║戒。猶如重樓四級，不由初級而至二級，無有是處等。
X22n0411_p0413c15║既令四戒漸次而受，正合經中諸戒之言，所以依之。
X22n0411_p0413c16║此下對心，可見。餘二例此。次行經云：大乘簡非。偏、小
X22n0411_p0413c17║即能詮教，方等即所詮理。方謂方廣，等謂平等。實相
X22n0411_p0413c18║玅理橫徧諸法，故名方廣；豎該凡、聖，故云平等也。後
X22n0411_p0413c19║行與前是同，故云可知。更修六念，故云仍加。六念者，
X22n0411_p0413c20║法界次第云通。言念者，內心存憶之異名也。專心存
X22n0411_p0413c21║憶六種，故名六念。非但能除世間怖畏，亦除三界生
X22n0411_p0413c22║死一切障難。一、念佛者，若遭恐怖及眾障難，應當念
X22n0411_p0413c23║佛神德無量。如是念已，怖、障即除。二、念法者，佛法微
X22n0411_p0413c24║玅，得今世果，離除熱惱，能至善處，通達無礙。三、念僧
X22n0411_p0414a01║者，是佛弟子，具足五分法身，四雙八輩，三乘得果，應
X22n0411_p0414a02║受供養無上福田。四、念戒者，能遮諸惡，安隱住處。戒
X22n0411_p0414a03║有三種：律儀、定共、道共。能除身、口諸惡，能遮煩惱、惡
X22n0411_p0414a04║覺，能破無明，疾得解脫。五、念捨者，捨有二種：一者、捨
X22n0411_p0414a05║施，捨能生大功德；二者、捨煩惱，捨因得智慧，入般涅
X22n0411_p0414a06║槃。六、念天者，四天王天乃至他化自在天。復有四種
X22n0411_p0414a07║天：一、世間天，二、生天，三、淨天，四、義天。如是果報清淨，
X22n0411_p0414a08║利安一切。玅宗引涅槃疏云：前三念他，後三念自、戒。
X22n0411_p0414a09║施是自因，生天是自果。戒是止善，施是行善。天有近
X22n0411_p0414a10║果、遠果，遠即第一義天也。前三雖他，若了同體三寶，
X22n0411_p0414a11║一心施、戒、第一義理，則知六念一念具足。言大乘者，
X22n0411_p0414a12║簡異小乘六念也。時限中，初正釋經文；則下，別彰一
X22n0411_p0414a13║念感緣。隨釋三段，牒文解釋，疏甚分明。得生中，初釋
X22n0411_p0414a14║喜躍。歡喜，則發於內心；踊躍，則形于外儀。形下，釋往
X22n0411_p0414a15║生。如蟬蛻殻，以喻形留神往。十下，釋彈指。此去西方
X22n0411_p0414a16║十萬億剎，而云彈指，故以佛力、業力釋之。反掌，言其
X22n0411_p0414a17║速疾，所謂取證如反掌也。然往生之相，理亦難明。大
X22n0411_p0414a18║經譬如蠟印印泥，印與泥合，印滅文成。以喻凡夫現
X22n0411_p0414a19║在陰滅，中有陰生。借此比況往生之人，此土陰滅，彼
X22n0411_p0414a20║國陰生。垂終自見坐金蓮身，即是彼國受生之陰。故
X22n0411_p0414a21║智者云：臨終在定之心，即是淨土；動念，即是生淨土
X22n0411_p0414a22║時。此之境界，親證乃知，不可名狀。大抵願力堅強，三
X22n0411_p0414a23║昧純熟，況蒙彌陀光誓攝受，自然之所牽也。以善例
X22n0411_p0414a24║惡，且如墮落三塗四趣，豈有心哉？祇緣業熟，任運牽
X22n0411_p0414b01║生。但信佛言，不須疑惑。後益中五相：初中與下為異，
X22n0411_p0414b02║如後自簡。二中對麤名玅，顯是大乘。已於因中發大
X22n0411_p0414b03║心，開大解，纔生彼國，一聞大法，故能即悟。斷謂破無
X22n0411_p0414b04║明，證謂顯法性也。無生忍者，始自初住，終至等覺，皆
X22n0411_p0414b05║此忍收。天台云：無生忍，言登初地也。華嚴經云：八地
X22n0411_p0414b06║菩薩親證無生法忍，入無功用道。故知此忍攝位最
X22n0411_p0414b07║長，不可定判。以義酌之，乃當初住之中（云云）。既登忍地，
X22n0411_p0414b08║獲六神通，所以須臾歷諸佛剎。四中授記，有通有別。
X22n0411_p0414b09║如諸經云皆得阿耨多羅等法身，通記也；或標劫國
X22n0411_p0414b10║名號應身，別記也。今云授記，但通記爾。五中三昧屬
X22n0411_p0414b11║定性，陀尼屬慧性。疏翻總持，六翻遮持。遮二邊惡，持
X22n0411_p0414b12║中道善，慧性一發，何所不通？故云無量法門等。
X22n0411_p0414b13║上品中生修因中，初點闕，善下牒釋。初大解也，第下
X22n0411_p0414b14║大心也，信下大信也。願如次科。狐者，媚獸也，常懷猶
X22n0411_p0414b15║豫不決。金剛經云：此經功德，我若具說，或有人聞，心
X22n0411_p0414b16║則狂亂，狐疑不信是也。若未解了第一義理，聞深必
X22n0411_p0414b17║怖，聞廣必驚，未免生謗也。感緣三科可解。金臺即蓮
X22n0411_p0414b18║華者，準下文云經宿，則開信無疑矣。得生中，上云彈
X22n0411_p0414b19║指，此云一念，故云互舉。如佛贊云：舉念即登寶界，彈
X22n0411_p0414b20║指仰對慈容。葢用此也。後益中九段如文。七中不退
X22n0411_p0414b21║者，生彼國已，自凡夫地直至成佛，更無退轉。如十疑
X22n0411_p0414b22║論有五因緣，故皆不退。然此既云即得不退菩提，何
X22n0411_p0414b23║故下文又復得忍獲記？須知前云不退，且據通論，永
X22n0411_p0414b24║無退轉；下文得忍，方論實證。一增減者，謂從人壽十
X22n0411_p0414c01║歲時，百年增一年，增至八萬四千歲；從八萬四千歲
X22n0411_p0414c02║時，又復百年減一年，減至十歲，是一增減小劫也。
X22n0411_p0414c03║上品。下生修因中，點文具闕，對經可見。感緣中，蓮華
X22n0411_p0414c04║即臺座者，上文紫金臺，疏以蓮華釋之；今文金蓮華，
X22n0411_p0414c05║却以臺座釋之。驗知經文臺、華互舉，其實一爾。得生
X22n0411_p0414c06║中，前云彈指一念，可以例知。後益中，五段如文。釋百
X22n0411_p0414c07║法中，文引華嚴出十地品，謂登初地，於諸法門皆悉
X22n0411_p0414c08║明達，隨所證得，各彰百數。下列十法，總在剎那：初、獲
X22n0411_p0414c09║定力，照了諸法；二、於諸佛悉能徹見，復知神力；三、四
X22n0411_p0414c10║謂於佛剎能過能動；五、光所照處能察本末；六、謂教
X22n0411_p0414c11║化眾生；七、知彼二際百劫中事；八、於一念頃頓入法
X22n0411_p0414c12║門；九、一多自在；十、能現眷屬。仁王乃約地地增勝為
X22n0411_p0414c13║言也。釋地位，言歡喜者，歷劫修行，纔登聖位，喜不自
X22n0411_p0414c14║勝，故以為名。總結料簡中五異，以疏對經，纖毫不濫。
X22n0411_p0414c15║第十五、觀中輩總示中，據經修因感果，判屬聲聞；仍
X22n0411_p0414c16║引小本，證實非虗。釋疑中，答文先明此方二種。言定
X22n0411_p0414c17║性者，性已決定，更無迴轉，菩提心死，懶於化導，止在
X22n0411_p0414c18║鹿苑，忩忩取證，化火焚身，入無餘依界者是也。往生
X22n0411_p0414c19║論者，玅宗云：即無量壽經論，天親所造，有十七成就。
X22n0411_p0414c20║至第十六大義門成就中，偈云：大乘善根界等無譏
X22n0411_p0414c21║嫌名女人及根闕二乘種不生。長行釋云：故淨土果
X22n0411_p0414c22║報離二種譏嫌過：一者體，二者名。體有三：一二乘人，
X22n0411_p0414c23║二女人，三諸根不具足人。無此三種過，故名離譏嫌
X22n0411_p0414c24║也。名亦三種，非但無三種體，乃至不聞二乘、女人、諸
X22n0411_p0415a01║根不具三種名故。此十七成就俱明彼土果報，故無
X22n0411_p0415a02║二乘等。論云：不生即定性也。不定性者，即是迴心向
X22n0411_p0415a03║大，歷諸座席，聞大乘法，心漸通泰，來至法華獲記，涅
X22n0411_p0415a04║槃知常，如富樓那發跡顯本，祕菩薩行，現聲聞形者
X22n0411_p0415a05║是也。中間之言，遠取釋迦本地為始，直至今日法華
X22n0411_p0415a06║為終，自餘盡屬中間。今文且據一期施化，鹿苑之後，
X22n0411_p0415a07║法華之前，不可定指引二經證驗。非住小淨下，正示。
X22n0411_p0415a08║淨土聲聞皆是臨終發大心者，方生彼國，恰與此土
X22n0411_p0415a09║不定性人氣類同也。但下，釋疑。既發大心，何故生彼
X22n0411_p0415a10║復證小耶？秪緣迴心，故得往生；秪緣宿習，暫履權乘。
X22n0411_p0415a11║知大證小，不為究竟，故曰終歸。借此類彼，皎如白日，
X22n0411_p0415a12║具眼鑑之（餘如扶新）。簡濫中，對經可見。預此區分，臨文不
X22n0411_p0415a13║壅。中品上生經中，對告標起，如文。修因明行業中，初
X22n0411_p0415a14║通示經文。五八則局，諸戒則通。約法包於十具，約人
X22n0411_p0415a15║該於五眾，故云諸也。五下，別列五八。婬下二句，對簡
X22n0411_p0415a16║邪正。齋下，釋通餘名。辯戒非宗，故指如律。然下，總論
X22n0411_p0415a17║通、別。既下，點經後語。願求中，經云以此善根，即指五、
X22n0411_p0415a18║八諸戒，是故疏點為因。生彼是果，其實未生，約期心
X22n0411_p0415a19║說也。感緣說法中，因修四戒，則通道、俗。經云偏贊出
X22n0411_p0415a20║家，所以疏云多收道眾。多則對少，非不兼俗，贊四念
X22n0411_p0415a21║處附宿習故。近離則約戒分齊，遠清則究佛本懷。得
X22n0411_p0415a22║生中，律中男、女，報有強、弱，故分長跪、互跪之異。經文
X22n0411_p0415a23║總示，與律不同。後益中，華開、合有見佛者，準上下文，
X22n0411_p0415a24║驗知是略。聞法中，以由因地慣學小法，故云順習。天
X22n0411_p0415b01║台云：苦則三相遷移，集則四心流動，道則對治易奪，
X22n0411_p0415b02║滅則滅有還無。遺教云：佛說苦諦實，苦不可令樂。集
X22n0411_p0415b03║直是因，更無異因，故云皆實。此則小乘生滅四諦也
X22n0411_p0415b04║（云云）。得道果號中，結惑盡者，三界子縛斷故；不後有者，
X22n0411_p0415b05║三界果縛脫故。三名如前，已示所證。三明中，此三名
X22n0411_p0415b06║明，復得名通。餘三但名通者，婆沙云：身通但是工巧，
X22n0411_p0415b07║天耳但是聞聲，他心緣他別想而已，是故非明。宿命
X22n0411_p0415b08║知過去苦，生大厭離；天眼知未來苦，生大厭離；漏盡
X22n0411_p0415b09║正觀斷惑，是故此三稱明。大論：問云：通、明何別？答：直
X22n0411_p0415b10║知過去等名通，知過去等因緣行業名明。六通中天
X22n0411_p0415b11║眼天耳，謂於定中發得色界四大清淨造色，住眼耳
X22n0411_p0415b12║根中，即能見聞六道眾生及一切世間形色音聲。他
X22n0411_p0415b13║心者，謂於定中發智，能知六道眾生心種種緣念事。
X22n0411_p0415b14║宿命者，謂於定中發智，能知自他過去一世二世百
X22n0411_p0415b15║千萬世乃至八萬大劫宿命（即本生也）及所行事（即本事也）。如
X22n0411_p0415b16║意者，亦名神境。此攝二種：一能轉變自身他身世間
X22n0411_p0415b17║所有隨心自在，即神境也。二能飛行速到山障無礙，
X22n0411_p0415b18║即如意也。瓔珞經名六神通。神名天心，通名慧性。天
X22n0411_p0415b19║然之慧徹照無礙，故名神通。八解脫者，亦名八背捨。
X22n0411_p0415b20║大論云：皆淨潔五欲，捨堅著心故。背捨從因立稱，解
X22n0411_p0415b21║脫從果得名。一中內色者即內身骨人，外色即四大
X22n0411_p0415b22║六根。由欲界結使難斷，故不壞內而觀外也。此觀成
X22n0411_p0415b23║時位成初禪，能捨自地及下欲界，故云背捨。二中以
X22n0411_p0415b24║由二禪內淨，故不留內色骨人。亦由欲惑難斷，故觀
X22n0411_p0415c01║外不淨之相。三中緣即外相。除外不淨之相，但於定
X22n0411_p0415c02║中所發光明清淨皎潔，名為緣淨。身雖受樂心無染
X22n0411_p0415c03║著，位在三禪。四中自四至七通言四空者，由四定體
X22n0411_p0415c04║並無形色，故皆名空。各以所證之境為所依處，境法
X22n0411_p0415c05║持心，令心不散，故名為定。初滅四禪根本色，及三背
X22n0411_p0415c06║捨等色，厭如牢獄，而思出離，心與無邊虗空相應，名
X22n0411_p0415c07║虗空處。此定既依陰、入、界生，故有無常、苦、空，虗誑不
X22n0411_p0415c08║實，而心生厭背，無復受著，故名背捨。五中捨空緣識
X22n0411_p0415c09║者，以虗空無邊，緣多則散，即捨虗空，轉心緣識，心識
X22n0411_p0415c10║相應，名識處定（云云）。六中捨識者，謂三世之識，復無邊
X22n0411_p0415c11║際，緣多則散，能破於定，還復捨之，緣無所有（云云）。七中
X22n0411_p0415c12║行者，厭無所有處如癡，有想處如癰瘡，緣非非想而
X22n0411_p0415c13║入定，心與定合，名非有想非無相也。或謂凡夫外道，
X22n0411_p0415c14║得此定已，名證涅槃，斷一切想，故言非有想。佛弟子
X22n0411_p0415c15║如實知有細想，依四眾而住，故云非無想。此從得失
X22n0411_p0415c16║共立名也。則知此定，凡外通修。今經則是四果，發真
X22n0411_p0415c17║無漏，遠離諸法。八中亦曰滅盡涅槃。言滅受、想者，受
X22n0411_p0415c18║謂領納，想即諦緣。注云心心數法者，即受、想二心之
X22n0411_p0415c19║上，籌度思慮之心也。諸佛弟子，厭患散亂，心欲入定，
X22n0411_p0415c20║以涅槃法，安著身中，故云身證而受、想滅也。前三位
X22n0411_p0415c21║在色界，能離自地五欲也。中四位在無色界，展轉離
X22n0411_p0415c22║於下地。後一可知。餘下指文，如上所引是也。
X22n0411_p0415c23║中品中，生修因行業中，初點四戒具闕。沙彌戒下，釋
X22n0411_p0415c24║十戒相。分七為二者：不坐高廣牀，一也；不歌舞倡伎，
X22n0411_p0416a01║二也。具足下，釋具足名。七支則教有分限故，徧該則
X22n0411_p0416a02║戒無邊際故。願求中，戒德如香者，南山云熏戒香於
X22n0411_p0416a03║百億是也。感緣中，經云教法，即指因中所修四戒也。
X22n0411_p0416a04║後益中，亦四諦等者，經云聞法，其語通漫，以中三輩
X22n0411_p0416a05║並是聲聞，附其本習，故云亦即。初果翻逆流者，始破
X22n0411_p0416a06║見惑，思惑全在，漸與生死流逆，故得茲名。
X22n0411_p0416a07║中品下，生。修因中，初釋孝養。執勞者，語云：事父母以
X22n0411_p0416a08║竭其力也。侍奉者，即晨昏定省，冬溫夏清之類。順色
X22n0411_p0416a09║者，語云：子夏問孝，子曰：色難。注曰：承顏順色，則為難
X22n0411_p0416a10║也。承志者，禮記：曾子曰：君子之謂孝者，先意承志，諭
X22n0411_p0416a11║父母於道也。儒教下二句，結上孝為行本。語云：孝悌
X22n0411_p0416a12║也者，其為仁之本歟？推下，次釋仁慈。無所而不愛謂
X22n0411_p0416a13║之仁，故云推愛及物。博施濟眾，亦出論語。葢由施恩
X22n0411_p0416a14║濟人為易，所患不能博；博濟猶為易，所患不能眾。堯
X22n0411_p0416a15║舜尚患其難，況餘人乎？儒宗下二句，結上仁慈為德。
X22n0411_p0416a16║語云：一日克己復禮，天下歸仁焉。遇緣者，由假平日
X22n0411_p0416a17║孝養仁慈之善，得為臨終遇知識之緣也。遇緣中，初
X22n0411_p0416a18║釋知識名。法下，引經證。故下，示非。局國下，釋樂事。乃
X22n0411_p0416a19║是彼國莊嚴快樂之事，非正報也。法下，釋本願。得生
X22n0411_p0416a20║中，初點文略。壯下，釋時限。勇壯之士，臂一屈伸，其速
X22n0411_p0416a21║可知。後益與下，料簡。兩科節文，對經可見。
X22n0411_p0416a22║第十六、觀通簡中，初明無現因，準下明有宿種，上下
X22n0411_p0416a23║明業重輕。論第八疑中，釋曰：眾生無始以來，善惡業
X22n0411_p0416a24║種多少強弱並不得知，能臨終遇善知識十念成就
X22n0411_p0416b01║者，皆是宿善業強，始得遇善知識。若惡業強者，善知
X22n0411_p0416b02║識尚不可逢，豈論十念（云云）？泛爾者，悠悠無記，三時有
X22n0411_p0416b03║間故也。須知上中二輩並以善業勝劣以分三品，下
X22n0411_p0416b04║輩乃以惡業輕重以分三品。又復上中以善業勝者
X22n0411_p0416b05║為上，今以惡業輕者為上下品。上生隨釋造惡，中生
X22n0411_p0416b06║來者始終無間，故眾惡雖多，但由泛爾，故非極重。經
X22n0411_p0416b07║云誹謗，即毀呰也。誹平去二呼，但內懷邪見，不與理
X22n0411_p0416b08║合，即名為謗，非謂口出惡言也。遇緣中題號難思者，
X22n0411_p0416b09║葢由經中所詮無非實相玅理，首題一舉經意，全彰
X22n0411_p0416b10║佛名，乃是積劫重修，攬其萬德，總彰四字，是故稱之，
X22n0411_p0416b11║獲益非淺。後益中十二部經者，此約大乘，故曰甚深。
X22n0411_p0416b12║小乘秖有九部，法華云：我此九部法，入大乘為本。以
X22n0411_p0416b13║小乘中無如意珠身，故無方廣部；又無天皷自然鳴，
X22n0411_p0416b14║故無無問自說部；又少授記，故無授記部。此則大小
X22n0411_p0416b15║對論。若據各論，皆有十二，以小乘中亦有記別六道
X22n0411_p0416b16║因果，或復自唱善哉，亦名法空實義也。人云：大乘九
X22n0411_p0416b17║部，除因緣、譬喻、論義，大乘人利，不假此三。有經云：小
X22n0411_p0416b18║乘有十一部，無方廣部。斯皆隨緣異說耳。疏中但列
X22n0411_p0416b19║華名，今依大論，略出梵號：一、修多羅，此云法本，亦云
X22n0411_p0416b20║契經；二、祇夜，此云重頌；三、和伽羅那，此云授記；四、伽
X22n0411_p0416b21║陀，此云孤起偈；五、優陀那，此云無問而自說；六、尼陀
X22n0411_p0416b22║那，此云因緣；七、阿波陀那，此云譬喻；八、伊帝目多伽，
X22n0411_p0416b23║此云本事；九、闍陀伽，此云本生；十、毗佛略，此云方廣；
X22n0411_p0416b24║十一、阿浮陀達磨，此云未曾有；十二、優波提舍，此云
X22n0411_p0416c01║論議。最初修多羅，名有通、別，通則十二部皆云修多
X22n0411_p0416c02║羅，別乃十二部中第一是也。餘十一部，但就經中隨
X22n0411_p0416c03║事分出而已矣。亦名十二分教，恐濫部帙之名故也。
X22n0411_p0416c04║應是佛說一切經教，不出此之十二類事，或具或闕，
X22n0411_p0416c05║皆不定也。料簡中下。三、至彼即發大心者。平日因中
X22n0411_p0416c06║雖然作惡，秖緣宿有善根，故使臨終遇善知識說題
X22n0411_p0416c07║稱號，一歷耳根，已結大種，所以生彼即發大心。中三、
X22n0411_p0416c08║先發大心者。若不先發，執真不忘，無由往生，所以到
X22n0411_p0416c09║彼只論所證，不明發心。
X22n0411_p0416c10║下品中，生中造惡，別列四段。毀戒中，四戒次第，闕一
X22n0411_p0416c11║不可，驗知文略。犯盜中，初翻名僧祇。還即下，四所收。
X22n0411_p0416c12║欲彰業重，故摘標之。即下，釋義。前二中，初即重物。物
X22n0411_p0416c13║處永定，是故再言常住。次約當日給出供僧之物。凡
X22n0411_p0416c14║聖霑分，故言十方；物不可移，故言常住。後二初中，即
X22n0411_p0416c15║現前施物。人物兩定，俱名現前。次即亡五眾物。大千
X22n0411_p0416c16║一化，皆應預分，故言十方；作法限定，故言現前。盜結
X22n0411_p0416c17║犯者，或望眾僧，或望守護，或蘭或夷，委如律科，非宗
X22n0411_p0416c18║且略。經下，引證，即涅槃經。未必僧物甚於逆重，經所
X22n0411_p0416c19║說者，俾生畏懼，故云極誡。說法中，法無垢淨，由心染
X22n0411_p0416c20║污，故云不淨。凡夫境界，孰不患之？微有所求，悉是邪
X22n0411_p0416c21║命。以生滅心，說實相法，尚為佛呵，況求利乎？未嘗為
X22n0411_p0416c22║利說一毫法，僧傳所載，唯左溪焉。無慚中，慚愧，即羞
X22n0411_p0416c23║恥也。屏處為惡，不慚於天；顯露為惡，不愧於人。經云：
X22n0411_p0416c24║無慚愧者，與諸禽獸無相異也。總結中，善惡兩業，皆
X22n0411_p0417a01║假莊嚴，即滿業也。來報墮獄，以因驗果也。梵語泥黎，
X22n0411_p0417a02║義翻地獄，謂地下有獄，獄縛罪人，不得解脫。婆沙云：
X22n0411_p0417a03║梵言捺落迦，此云受苦器，即召苦之器具也。亦云那
X22n0411_p0417a04║落迦，此言受苦者，謂是罪人也。舊譯不分，總言地獄。
X22n0411_p0417a05║瑜伽云：此下三萬二千踰善那，有地獄等。世間之獄，
X22n0411_p0417a06║臯陶所造，從犾從言，二犬所以守也。犾，牛斤反，兩犬
X22n0411_p0417a07║相齧也。遇緣中，火即是一，隨器不同，故言眾也。天台
X22n0411_p0417a08║云者，別傳云：垂滅之時，則令門人唱無量壽經題，顧
X22n0411_p0417a09║大眾曰：四十八願，莊嚴淨土，華池寶樹，易往無人。火
X22n0411_p0417a10║車相現，一念改悔，尚得往生，況戒定熏修等。自心業
X22n0411_p0417a11║者，善惡因果，全是自心，更非他法。所謂非人燔汝，是
X22n0411_p0417a12║汝自燔也。遇善中，三科法門。初十力，天台云：通名力
X22n0411_p0417a13║者，即諸佛所得如實智用，通達一切，了了分明，無能
X22n0411_p0417a14║壞，無能勝，故名力也。大菩薩亦分得此力，但比佛小
X22n0411_p0417a15║多，不受其名。五分，上三屬因，戒禁業非，定止散亂，慧
X22n0411_p0417a16║破昏惑，由因取果，即得解脫。天台云：解脫即是涅槃
X22n0411_p0417a17║之門，行者得入涅槃，故名解脫。佛地論云：前三是因，
X22n0411_p0417a18║後二是果。由慧斷惑，惑無之處，名解脫。出纏破障，反
X22n0411_p0417a19║照自心，名解脫知見（云云）。五住，如前已示。二死者，勝鬘
X22n0411_p0417a20║一乘章云：有二種死，何等為二？謂分段死、不思議變
X22n0411_p0417a21║易死。分段死者，謂虗偽眾生。不思議變易死者，謂羅
X22n0411_p0417a22║漢、辟支佛、大力菩薩意生身，乃至究竟無上菩提。彼
X22n0411_p0417a23║經以五因對於二果，四住即分段因，無明即變易因
X22n0411_p0417a24║也。父母生身，有其形質，故名分段。自羅漢去，斷見思
X22n0411_p0417b01║後，盡屬變易。生死所收，因移果易，故名變易。直至等
X22n0411_p0417b02║覺後，心方究竟也。聞法中，境隨心變者，心生法生，心
X22n0411_p0417b03║滅法滅。當知猛火涼風，皆由心具。一念惡，則涼風即
X22n0411_p0417b04║猛火；一念善，則猛火即涼風。所謂要在心垢淨，取證
X22n0411_p0417b05║如反掌也。後益中，亦由因中聞說彌陀十力等法為
X22n0411_p0417b06║大乘種，至彼復聞二聖開導，故能即發大道心也。
X22n0411_p0417b07║下品下，生標中，通簡三輩對告：初明上中有無；獨下，
X22n0411_p0417b08║正明下輩別標；以下，釋出佛意造惡。正釋中，初釋五
X22n0411_p0417b09║逆：上二違恩，次二負德，後一兩兼。生下，示苦報。言生
X22n0411_p0417b10║報者，論報有三：一曰現報，二曰生報，三曰後報。命終
X22n0411_p0417b11║即墮，故曰生報。梵語阿鼻，此翻無間。涅槃云：間無暫
X22n0411_p0417b12║樂，故云無間。又一人獨墮此獄，身徧獄中，間無空處。
X22n0411_p0417b13║其獄四方交過，通徹八萬由旬，身與獄等，不相障礙。
X22n0411_p0417b14║成論復有五種無間（云云）。餘文可解。敘問中，大本簡去
X22n0411_p0417b15║逆謗，乃有二文：上卷云：設我得佛，十方眾生至心信
X22n0411_p0417b16║樂，欲生我國，乃至十念。若不生者，不取正覺。唯除五
X22n0411_p0417b17║逆，誹謗正法。下卷云：諸有眾生聞佛名號，乃至一念，
X22n0411_p0417b18║正心迴向，願生彼國，即得往生。唯除五逆，誹謗正法。
X22n0411_p0417b19║與今相反，故須決通。今解中，初、通敘願力無偏；彼下，
X22n0411_p0417b20║二、正示二經收簡。諸佛願體周徧法界，況復彌陀願
X22n0411_p0417b21║力尤深，一切眾生平等普攝。若或簡除，反顯彌陀慈
X22n0411_p0417b22║悲誓願猶是生滅，未為稱性，抑使逆謗之徒永沈惡
X22n0411_p0417b23║道。仁人君子尚不忍為，況佛心乎？霅川法師云：二文
X22n0411_p0417b24║皆是舉劣況勝，以顯彌陀願力之深也。示收簡中，初
X22n0411_p0417c01║句明彼簡除者，葢由彼經為彰極樂境界殊勝，眾生
X22n0411_p0417c02║生者莫非純一清淨良伴，豈容逆謗而來參預？意在
X22n0411_p0417c03║激勸末世眾生遷善改惡，攀附上賢。次句明今收取
X22n0411_p0417c04║者，葢由今經所談淨業，乃是究竟一佛乘法，是心作
X22n0411_p0417c05║佛。是心是佛，出自今經，即同法華開佛知見，了義頓
X22n0411_p0417c06║教，無復過此。但能一念迴向，願求滅業破障，不勞彈
X22n0411_p0417c07║指。若使逆謗不生，則與偏權不了之教何異？所以彼
X22n0411_p0417c08║抑此揚，無非化物。兩經收簡有異，故曰言乖。佛意善
X22n0411_p0417c09║惡無偏，故云趣合。但下二句，雙結二經（此略消文，餘如扶新具辯）。
X22n0411_p0417c10║引證中，今經正明觀佛三昧，故得引彼而為證據。初
X22n0411_p0417c11║正引一日一夜至一相好，舉少況多，以彰功勝。引下
X22n0411_p0417c12║二句，結顯。示報中，上文雖云五逆，未必皆具，故云隨
X22n0411_p0417c13║犯。經云受苦無窮者，梵語劫波，翻無數時。一劫尚爾，
X22n0411_p0417c14║況多劫乎？又復劫數，大槩言之，若論心業，無窮可知。
X22n0411_p0417c15║遇緣中，初段亦由宿種，故遇知識說法教念，以為生
X22n0411_p0417c16║因。恐謂發聲，故以觀想釋經念字。病苦中，惡業發現，
X22n0411_p0417c17║遂招惡疾，眾苦陵逼，心識荒茫，豈能作觀乎？教修中，
X22n0411_p0417c18║觀想既難，且令口稱十念十聲者，慈雲乃以十氣名
X22n0411_p0417c19║為十念，但不緩不急，隨氣長短，不限佛數（云云）。今此臨
X22n0411_p0417c20║終，時節促迫，何暇十氣？若準大本，下至一念，尚得往
X22n0411_p0417c21║生，況十念乎？寶王論云：一念為正，如佛所說，謗佛毀
X22n0411_p0417c22║經，打僧罵尊，五逆四重，皆由一念墮無間獄。今之念
X22n0411_p0417c23║佛，亦止一念，善業成時，即登極樂。前一念五陰滅，後
X22n0411_p0417c24║一念五陰生等。觀經十念，良有以也。葢為抱疾尪羸，
X22n0411_p0418a01║力微心劣，故須十稱，以助其念。若心盛不昧，一念生
X22n0411_p0418a02║焉。（彼文）天台疏：問：云何行者以少時心力，能勝於終身
X22n0411_p0418a03║造惡邪？大論有此責：是心雖少時，而力猛利，如垂死
X22n0411_p0418a04║之人，必知不免。諦心決斷，勝百年願力，是心名為大
X22n0411_p0418a05║心。以捨身事急故，如人入陣，不惜身命，名為健人。餘
X22n0411_p0418a06║如十疑第八疑中（云云）。相現中，日徑之數，計二千四十
X22n0411_p0418a07║里。今取仰望者，葢由此人功行微淺，豈能感華如日
X22n0411_p0418a08║輪大？但取團欒之狀爾。後益中說法文云：緣生無性
X22n0411_p0418a09║者，論云：諸法不自生，亦不從他生，不共不無因，是故
X22n0411_p0418a10║說無生。離四性，絕百非，故云無性。無性之性，即是實
X22n0411_p0418a11║相。行法經偈，上半明罪業相：初句所造業，業該三障，
X22n0411_p0418a12║故云一切；覆蔽三德，故名為障；深廣無際，喻之如海。
X22n0411_p0418a13║次句能造心，業既無性，由妄想故，不知諸法本性空
X22n0411_p0418a14║寂，以心取境，遂造妄業。下半明懺悔法：初句索機；次
X22n0411_p0418a15║句正明端坐，示身儀也。念即能觀智，實相即所觀境。
X22n0411_p0418a16║既了諸法無非實相，何罪不除？然實相無相，應云何
X22n0411_p0418a17║念？當知以無念念，念無相相；以無相相，契無念念。若
X22n0411_p0418a18║念外有相，相外有念，則非大乘念實相也。料簡三段：
X22n0411_p0418a19║因、行、入、證、見佛，尋經可了。
X22n0411_p0418a20║正宗第三、顯益結勸中，初、正明眾見；前下，與前對簡。
X22n0411_p0418a21║前獨見者，即正宗初及華座觀是也。今下，復點今文。
X22n0411_p0418a22║經云說是語時及聞佛所說，通指十六觀法也。得益
X22n0411_p0418a23║中，初科。豁，呼括反，通達之貌。破無明者，約即論破也。
X22n0411_p0418a24║證法性者，此就所證理說。若據能階之位，即初住也。
X22n0411_p0418b01║初心凡夫聞十六觀，隨觀即修，親覩彼土依正莊嚴，
X22n0411_p0418b02║復聞心作心是，了知一切諸法融通，無非法界大乘
X22n0411_p0418b03║機發，頓破無明，頓入圓位，故名豁然也。侍女初科中，
X22n0411_p0418b04║隨聞觀故，熏發大心，且記往生；到彼進修，方論證入。
X22n0411_p0418b05║遮疑中，論如前。引答中，初、正答；以下，二、引證。文有兩
X22n0411_p0418b06║段：初、證無女人；次、證無根闕。是下，結顯十疑。論即第
X22n0411_p0418b07║九疑也。天台疏云：論說女人根闕不生者，就彼為言，
X22n0411_p0418b08║經語初往，故有善心，一切得生。諸天發心者，此點幽
X22n0411_p0418b09║宮同聞眾也。經文且據釋梵諸天雨華，隨從聞法發
X22n0411_p0418b10║心，自餘待佛還山重述也。
X22n0411_p0418b11║大段第三流通，即座中初標分節經，可見。隨釋初科
X22n0411_p0418b12║雙問，即指爾時阿難下一段經也。答經名中並如釋
X22n0411_p0418b13║題已辨。教持中，則知非信不受、非念不持，信念力強
X22n0411_p0418b14║豈有忘失？勸修見境中憶佛念佛，即是今經行此三
X22n0411_p0418b15║昧，現身據因、當來約果。滅罪中，經云憶念即觀想也。
X22n0411_p0418b16║身勝中，初翻名，次出義。白為眾色之本故稱奇瑞，雖
X22n0411_p0418b17║生淤泥不為所染故曰性潔。涅槃經云：水生華中分
X22n0411_p0418b18║陀利華最為第一，修念佛人等無有異。伴勝中，此二
X22n0411_p0418b19║大士位居等覺故名補處，既修三昧長養聖胎，氣類
X22n0411_p0418b20║是同故得為友。報勝中，初以成佛釋坐道場，得下釋
X22n0411_p0418b21║道場名，一下釋諸佛家，勢下引二經證。去佛不遠證
X22n0411_p0418b22║上當坐道場，不退菩提證上生諸佛家。諸佛垂應必
X22n0411_p0418b23║具八相，謂從兜率、託胎、降生、逾城、降魔、成道、說法、入
X22n0411_p0418b24║般涅槃，文中總舉理必應具。求往彌陀淨土經云生
X22n0411_p0418c01║諸佛家，故以法身一體釋之。憶持中，經云汝好者令
X22n0411_p0418c02║生珍敬不慢易也。令對說者，佛意令將持名、持經兩
X22n0411_p0418c03║種對校，名字雖少，經文雖多，若能憶持，其功一等，以
X22n0411_p0418c04║此欲彰持名功大。何以然耶？葢由彌陀四字名號，從
X22n0411_p0418c05║因至果，歷劫熏修，無量行願之所莊嚴，舉念一稱，萬
X22n0411_p0418c06║德俱備，況經所說十六玅境，依、正兩報，復由彌陀願
X22n0411_p0418c07║力所成，故知持名與持經等。眾歡喜中，疏以三義釋
X22n0411_p0418c08║經大字，安養淨邦，佛若不說，安可得聞？聞尚不易，何
X22n0411_p0418c09║況得生？此二自利也。大權陳請，正為未來，自利利他，
X22n0411_p0418c10║本懷始暢，大喜之義，無越於斯。二、轉說中，初科聽眾
X22n0411_p0418c11║難定，故以二義例之。二、正示轉說累囑者，據前經文，
X22n0411_p0418c12║凡有四處：一、三福之後；二、地觀之中；三、華座之初；四、
X22n0411_p0418c13║即上科重重付囑，欲使還山轉說，佛意在此也。三、明
X22n0411_p0418c14║眾散，此是耆山再說時眾，故得與前校其廣略，仍點
X22n0411_p0418c15║阿難代宣，得稱佛說也。宿有一毫善，獲遇正觀門，新
X22n0411_p0418c16║疏廣流通，直示往生路。我今聊贊述，塵露於山海，普
X22n0411_p0418c17║與諸有情，迴向發誓願，極盡未來際，同生安養國。願
X22n0411_p0418c18║我此疏記，毀贊皆成種，諸佛賜冥加，利益無窮盡。
X22n0411_p0418c19║
X22n0411_p0418c20║靈芝觀經義疏正觀記卷下（終）
X22n0411_p0418c21║天台山沙門亮潤校閱