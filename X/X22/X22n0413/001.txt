X22n0413_p0425b01║
X22n0413_p0425b02║
X22n0413_p0425b03║
X22n0413_p0425b04║
X22n0413_p0425b05║
X22n0413_p0425b06║
X22n0413_p0425b07║
X22n0413_p0425b08║
X22n0413_p0425b09║
X22n0413_p0425b10║
X22n0413_p0425b11║No. 413-A
X22n0413_p0425b12║ 觀經直指疏序
X22n0413_p0425b13║
X22n0413_p0425b14║非佛作心，不厭娑婆而造十惡，非心作佛，不欣極樂
X22n0413_p0425b15║而行十善者，凡夫也。佛外有心，知苦集而觀察三界
X22n0413_p0425b16║如牢，心外有佛，慕滅道而不信他方剎土者，二乘也。
X22n0413_p0425b17║是佛作心，度眾生而不住涅槃，是心作佛，修萬行而
X22n0413_p0425b18║不住生死者，菩薩也。即佛即心，導三乘而入一乘，即
X22n0413_p0425b19║心即佛，攝九界而歸佛界者，如來也。所以無量佛出
X22n0413_p0425b20║淨土而來穢土，改濁還清，二大士引惡人而到善人，
X22n0413_p0425b21║革凡成聖，國王現逆順之境，有感有應，世尊示折攝
X22n0413_p0425b22║之門，為避為趨，是心作佛之教，於是乎興，是心是佛
X22n0413_p0425b23║之理，於是乎顯矣。葢教能詮行，理由觀彰，行開三種，
X22n0413_p0425b24║觀分十六，行行稱真如之性，觀觀宗法界之心，日落
X22n0413_p0425c01║懸皷於西方，水起瑠璃於樂土，樹葢現十方之塵剎，
X22n0413_p0425c02║池水演三寶之玄音，地內暎寶珠之色，界上總樓閣
X22n0413_p0425c03║之觀，華座本是願力所成，聖像不離心想而變，欲覩
X22n0413_p0425c04║全體之金容，先瞻眉毫之玉相，觀音上頂於佛果，勢
X22n0413_p0425c05║至下動於含靈，然後普觀自身之能生，雜想三聖之
X22n0413_p0425c06║所現，金剛臺上之以上，寶蓮花中而又中，化佛流光，
X22n0413_p0425c07║下品得往。總之，境不離心，事依理顯。觀心妙也，時時
X22n0413_p0425c08║住唯心之安養；究理盡也，念念見理具之阿彌。由此
X22n0413_p0425c09║國太夫人悟即心是佛，忍證無生；諸天侍女了作佛
X22n0413_p0425c10║是心，記發無上。真所謂火內之蓮花，海中之舟楫，病
X22n0413_p0425c11║客之良醫，饑民之美饍，未有甚於此經者也。故得阿
X22n0413_p0425c12║難受持於王宮，耶舍傳譯於宋世，天台智者解說於
X22n0413_p0425c13║隋朝，清凉國師備釋於唐代。詎知言近而旨遠者，宜
X22n0413_p0425c14║若登天之不及；文簡而義周者，奈何墜地以無聞？因
X22n0413_p0425c15║之一心投佛，三復斯文，遵賢首之宗承，秉帝心之觀
X22n0413_p0425c16║道，集成略疏，名為直指。若曰：智辨無礙，有慚往哲；法
X22n0413_p0425c17║門增廣，無愧今心。將使諸佛心內之眾生，在在觀即
X22n0413_p0425c18║心之諸佛；眾生心內之諸佛，常常迎作佛之眾生。生
X22n0413_p0425c19║佛與心，同歸法界。是則此疏之作，寧不為西方之直
X22n0413_p0425c20║指也歟？欲往彼國而慮乎蹊徑者，請沉玩於斯焉。
X22n0413_p0425c21║時
X22n0413_p0425c22║康熈癸亥年閏六月初八上弦日灌頂行者續法題
X22n0413_p0425c23║於慈雲觀堂
X22n0413_p0425c24║
X22n0413_p0426a01║
X22n0413_p0426a02║
X22n0413_p0426a03║
X22n0413_p0426a04║
X22n0413_p0426a05║No. 413
X22n0413_p0426a06║佛說觀無量壽佛經直指疏卷上
X22n0413_p0426a07║
X22n0413_p0426a08║清　浙水慈雲沙門　灌頂續法　集
X22n0413_p0426a09║歸命釋尊諸聖賢，西方無量佛菩薩，
X22n0413_p0426a10║願承三寶大慈悲，冥被疏之與經合。
X22n0413_p0426a11║傳流無盡法界中，見聞說者皆開豁。
X22n0413_p0426a12║回茲勝德利羣生，同證菩提安養樂。
X22n0413_p0426a13║△疏：此經義，文分為二：先略標章門。
X22n0413_p0426a14║將釋此經，十門分別。一、教起因緣，二、藏乘分攝，三、辨
X22n0413_p0426a15║定時會，四、教義分齊，五、所被機宜，六、能詮體性，七、宗
X22n0413_p0426a16║趣通局，八、翻譯傳授，九、總釋經題，十、別解文義。
X22n0413_p0426a17║△後詳釋義相（十）。初教起因緣
X22n0413_p0426a18║初、教起因緣者。華嚴云：非以一緣一事而得成就如
X22n0413_p0426a19║來出現。今說觀經，亦多因緣。一、為揀娑婆苦多，惡逆
X22n0413_p0426a20║人當厭捨故；二、為顯安養樂聚，佛菩薩應欣取故；三、
X22n0413_p0426a21║為宣揚三種淨業，前後有勝劣故；四、為開示十六觀
X22n0413_p0426a22║門，事理有淺深故；五、為的明是心作佛，成念佛三昧
X22n0413_p0426a23║故；六、為直指是心是佛，悟身中佛性故；七、為令信稱
X22n0413_p0426a24║佛名，但十念頓饒益故；八、為令知帶惑，業亦往生，漸
X22n0413_p0426b01║斷證故；九、為度七趣男女，皆可到彼淨土故；十、為引
X22n0413_p0426b02║三乘權小，盡得歸於佛界故。由茲十義，說此經也。
X22n0413_p0426b03║△二、藏乘分攝
X22n0413_p0426b04║二、藏乘分攝者。藏有二：一、三藏，經、律、論也，此經明觀
X22n0413_p0426b05║經藏所攝；二、二藏，聲聞、菩薩也，此觀三聖菩薩藏攝。
X22n0413_p0426b06║乘有四：一、小乘，聲聞四諦法也，如羊車；二、中乘，辟支
X22n0413_p0426b07║因緣法也，如鹿車；三、大乘，菩薩六度法也，如水牛車；
X22n0413_p0426b08║四、一佛乘，諸佛菩提涅槃法也，如白牛車。今教念佛
X22n0413_p0426b09║疾成佛道，一乘所攝。分，謂十二分教：一、契經；二、應頌；
X22n0413_p0426b10║三、授記；四、諷頌；五、因緣；六、自說；七、本事；八、本生；九、方
X22n0413_p0426b11║廣；十、未曾有；十一、譬喻；十二、論議。今此經者，契經、授
X22n0413_p0426b12║記、因緣、方廣，未有譬喻六分所攝。何者？以是長行直
X22n0413_p0426b13║說、侍女悉記，因請方施、廣陳觀法，臺光現界、冰類瑠
X22n0413_p0426b14║璃故也。
X22n0413_p0426b15║△三、辨定時會
X22n0413_p0426b16║三、辨定時會者。時有三：一、日出先照時，為圓頓大根
X22n0413_p0426b17║眾生轉無上根本法輪，所謂初善日初分時入也。二、
X22n0413_p0426b18║日昇轉照時，為下中上三類眾生轉依本起末法輪，
X22n0413_p0426b19║所謂中善日中分時入也。此一時內轉開三照，初轉
X22n0413_p0426b20║照時為下根轉小乘法輪，中轉照時為中根轉大乘
X22n0413_p0426b21║法輪，後轉照時為上根轉一乘法輪。三、日沒還照時，
X22n0413_p0426b22║為上上根眾生轉攝末歸本法輪，所謂後善日後分
X22n0413_p0426b23║時入也。此當中轉時說談念佛門，引攝凡小入大乘
X22n0413_p0426b24║故。會有五：一、華嚴會，直顯教也；二、阿含會，隱實教也；
X22n0413_p0426c01║三、深密會，引攝教也；四、妙智會，融通教也；五、法華會，
X22n0413_p0426c02║開會教也。此當深密會攝，以方廣大教剎海之談，諸
X22n0413_p0426c03║佛菩薩甚深行願，皆是引攝教會諸法相，故應如法
X22n0413_p0426c04║思之。
X22n0413_p0426c05║△四、教義分齊
X22n0413_p0426c06║四、教義分齊者，開二：先約教詮法通局顯分齊教相，
X22n0413_p0426c07║有五：初、小乘教，但說我空不顯法空故；二、大乘始教，
X22n0413_p0426c08║但說法空未能盡理故，亦名分教，但說法相有不成
X22n0413_p0426c09║佛故；三、終教，明如來藏方盡極說故，亦名實教，悉當
X22n0413_p0426c10║成佛稱真實理故；四、頓教，唯辨真性不談法相故；五、
X22n0413_p0426c11║圓教，法界性海緣起無盡故。今此經者屬後三教，是
X22n0413_p0426c12║心作佛終也，是心是佛頓也，佛法界身入一切眾生
X22n0413_p0426c13║心想中圓也。次、約法生起本末顯分齊。法義亦五：初、
X22n0413_p0426c14║唯一心為本源。所言法者，謂眾生心，是心則攝一切
X22n0413_p0426c15║世間、出世間法，即華嚴一真法界無障礙心，圓教也。
X22n0413_p0426c16║二、依一心開二門：一者、心真如門，所謂心性不生不
X22n0413_p0426c17║滅，頓教分齊也。始教中空義，亦是密說此門，以空宗
X22n0413_p0426c18║人不知如來遣相處以為顯真性，故非彼分。二者、心
X22n0413_p0426c19║生滅門，依如來藏故有生滅心，所謂不生不滅與生
X22n0413_p0426c20║滅和合，非一非異，名為阿梨耶識，終教分齊也。分教
X22n0413_p0426c21║中識義，亦是密說此門，以相宗人不知佛說如來藏
X22n0413_p0426c22║以為阿賴耶，故非彼分。三、依後生滅門明二義：一者、
X22n0413_p0426c23║覺義，謂心體離念等虗空界；二者、不覺義，謂不如實
X22n0413_p0426c24║知真如法一。故破相宗齊此覺義，以為清淨本然之
X22n0413_p0427a01║地。以彼宗未明真空相即真如心性，故說諸法無不
X22n0413_p0427a02║是空，縱有一法勝涅槃者，我亦說為如幻如夢，凡所
X22n0413_p0427a03║有相皆是虗妄。離念相者即是法身，依此法身說名
X22n0413_p0427a04║為覺。故空宗詮法，唯齊覺義。四、依後不覺義生三細：
X22n0413_p0427a05║一者、業相，二者、轉相，三者、現相。唯識宗齊此業相，以
X22n0413_p0427a06║為諸法生起之本。以彼宗未明此三細等，與真如同
X22n0413_p0427a07║以一心為源，故說真如無知無覺，凝然不變。不許隨
X22n0413_p0427a08║緣，但說八識生滅。縱轉成四智，亦唯是有為，不得即
X22n0413_p0427a09║理。故相宗詮法，唯齊業識。五、依後現相生六麤：一者
X22n0413_p0427a10║智相，法執俱生也。二者相續相，法執分別也。三者執
X22n0413_p0427a11║取相，我執俱生也。四者計名字相，我執分別也。上四
X22n0413_p0427a12║皆惑道。五者起業相，業道也。六者業繫苦相，苦道也。
X22n0413_p0427a13║小乘教唯齊第三，但斷我執，未證法空故。人天乘唯
X22n0413_p0427a14║齊第五，但知善惡業相，不識二執惑故。下文明法界
X22n0413_p0427a15║無盡身佛，圓演三心六念百千陀羅尼法，即一心總
X22n0413_p0427a16║相法也。徧滿虗空中大身佛，純說甚深第一義諦，即
X22n0413_p0427a17║真如也。無量無邊高出一切世界上身佛，具說大乘
X22n0413_p0427a18║實相因果，即生滅也。高六十萬億那由他真實身佛，
X22n0413_p0427a19║說大乘般若，發無上道心，即覺不覺義也。高恒河沙
X22n0413_p0427a20║由旬具足身佛，說百法明門，住歡喜等十地，即三細
X22n0413_p0427a21║義也。丈六身佛，說四諦門，具足戒法，即齊執名義也。
X22n0413_p0427a22║八尺身佛，讚歸戒孝養仁慈善法，即齊業苦義也。此
X22n0413_p0427a23║經通詮本末，義理深廣明矣。
X22n0413_p0427a24║△五、所被機宜
X22n0413_p0427b01║五、所被機宜者，料揀有二：一、具三慧。佛地論云：菩薩
X22n0413_p0427b02║履三妙慧，得於淨土往還：一者、聞佛法，歷於耳、根、識
X22n0413_p0427b03║也；二者、思觀道，想於心、意、內也；三者、修淨業，行於身、
X22n0413_p0427b04║口、外也。下文夫人請云：願遣為說，令我見聞，教我思
X22n0413_p0427b05║惟，教我正受。如來誡曰：汝當諦聽，善思念之，一心受
X22n0413_p0427b06║持，諦觀彼佛。後況顯說，但聞佛名，除無量罪，何況憶
X22n0413_p0427b07║念？若無三慧，即非器矣。華嚴云：寧在諸惡趣，恒得聞
X22n0413_p0427b08║佛名，不欲生善道，暫時不聞佛。二貲三糧：一者信，信
X22n0413_p0427b09║有淨土心不疑貳也。二者願，願求往生心常樂欲也。
X22n0413_p0427b10║三者行，行念佛法心無間斷也。下云：深信因果不謗
X22n0413_p0427b11║大乘，善根迴向發願往生，修行六念具諸戒行。是知
X22n0413_p0427b12║信則地獄蒙光脫苦往生，不信雖二乘不生，如五百
X22n0413_p0427b13║聲聞不見舍那神力。願則餓鬼畜生等來生我剎中，
X22n0413_p0427b14║不願雖積行菩薩難往。出現品云：菩薩於無量劫行
X22n0413_p0427b15║六波羅蜜，若此不思議大威德法門不順不入，不得
X22n0413_p0427b16║名為真實菩薩，以不能生如來家故。行則五逆邪定
X22n0413_p0427b17║亦能滅罪見佛，不行雖禪戒人天亦被移他土。又有
X22n0413_p0427b18║願行而無信，則從胎生處於疑城。有信行而無願，如
X22n0413_p0427b19║悠悠念佛臨終不得往生。有信願而無行，如眾多障
X22n0413_p0427b20║礙牽纏不念佛者。故具二缺一，具一缺二，皆非機也。
X22n0413_p0427b21║華嚴云：雖住海水劫火中，堪受此法必得聞，其有生
X22n0413_p0427b22║疑不信者，永不得聞如是義。若總收者，無論聞與不
X22n0413_p0427b23║聞，信與不信，或順或違，或讚或毀，皆為所被。毀如罵
X22n0413_p0427b24║常不輕，違如十仙外道。不信者，大本云：疑城眾生，識
X22n0413_p0427c01║其本罪，深自悔責，得離彼處，往詣佛所。不聞者，大本
X22n0413_p0427c02║云：無量壽光照三途時，解脫眾苦，即得往生。故知成
X22n0413_p0427c03║法破法，皆名涅槃；有性無性，齊成佛道。圓覺云：一切
X22n0413_p0427c04║眾生，皆證圓覺。涅槃云：有佛性者，皆得成佛。此之謂
X22n0413_p0427c05║也。
X22n0413_p0427c06║△六、能詮體性
X22n0413_p0427c07║六、能詮體性者，略開四門：一、隨相門，又三：初、聲、名、句、
X22n0413_p0427c08║文、體。此之四法皆屬能詮體用、假實二相貲故，下云
X22n0413_p0427c09║讀誦大乘方等經典。二、通攝所詮體。若不詮義，文非
X22n0413_p0427c10║教故，下云善解義趣。三、六塵顯法體。光臺、樹網同演
X22n0413_p0427c11║妙音故，下云水流光明，寶樹、鳧鴈皆說妙法。二、唯識
X22n0413_p0427c12║門，前三教體皆自識所變，故下云但當憶想令心眼
X22n0413_p0427c13║見，見此事者即見諸佛。三、歸性門。識性體空，唯真如
X22n0413_p0427c14║故。下云：普聞眾聲，純說甚深第一義諦。四無礙門，謂
X22n0413_p0427c15║前理事交徹，心境圓融。故下云：滿虗空中，水鳥樹林，
X22n0413_p0427c16║及與諸佛所出音聲，皆演妙法，與十二部經合。是則
X22n0413_p0427c17║此經四門，通取為教體矣。
X22n0413_p0427c18║△七、宗趣通局
X22n0413_p0427c19║七、宗趣通局者。先通辨諸宗有六：一、隨相法執宗，阿
X22n0413_p0427c20║含、俱舍諸經論也；二、唯識法相宗，深密、瑜伽諸經論
X22n0413_p0427c21║也；三、真空無相宗，般若、中觀諸經論也；四、藏心緣起
X22n0413_p0427c22║宗，勝鬘、起信諸經論也；五、真性寂滅宗，楞伽、佛性諸
X22n0413_p0427c23║經論也；六、法界圓融宗，華嚴、十地諸經論也。今此經
X22n0413_p0427c24║宗當第四門。經云：是心作佛，是心是佛故。後唯明此
X22n0413_p0428a01║經，又有總別。總以一心觀想念佛為宗，願生西方見
X22n0413_p0428a02║佛安樂為趣。別者五對：一、教義對，教修福作觀為宗，
X22n0413_p0428a03║達三種業十六門義為趣。二、事理對，舉觀行事相為
X22n0413_p0428a04║宗，顯法界理性為趣。三、境智對，所緣依正佛生境為
X22n0413_p0428a05║宗，能觀心眼分明智為趣。四、行位對，三心六念行為
X22n0413_p0428a06║宗，四果十地位為趣。五、因果對，不退道心直至等覺
X22n0413_p0428a07║因為宗，生方見佛圓成妙覺果為趣。此之五對，展轉
X22n0413_p0428a08║相由生起者也。
X22n0413_p0428a09║△八、翻譯傳授（二）先總明部類差別。
X22n0413_p0428a10║八翻譯傳授者有二：一部類，部謂此觀無量壽佛經
X22n0413_p0428a11║也。類又二：一大本，一名無量清淨平等覺經，後漢支
X22n0413_p0428a12║婁迦讖譯；二名無量壽經，曹魏康僧鎧譯；三名阿彌
X22n0413_p0428a13║陀經，吳支謙譯；四名無量壽莊嚴經，宋法賢譯。二小
X22n0413_p0428a14║本，一名阿彌陀經，姚秦鳩摩羅什譯；二名稱讚淨土
X22n0413_p0428a15║佛攝受經，唐玄奘譯。又亦部亦類者，鼓音聲王經也。
X22n0413_p0428a16║非部非類者，寶積第五無量壽如來會，楞嚴二十四
X22n0413_p0428a17║勢至念佛圓通章，華嚴行願品末以十願王導歸樂
X22n0413_p0428a18║土，法華藥王品終讀誦斯經得見阿彌是也。
X22n0413_p0428a19║△次別出譯人名代。
X22n0413_p0428a20║二、譯人者，劉宋西域三藏法師畺良耶舍譯也。劉宋
X22n0413_p0428a21║標代姓劉，國號宋，南北朝時也。西域約處，三藏顯德，
X22n0413_p0428a22║通經律論，故佛法誨眾，名為法師。畺良耶舍，此云時
X22n0413_p0428a23║稱。出名譯者，翻梵成華也。表行名義集云：耶舍，西域
X22n0413_p0428a24║人，性剛直，寡嗜欲，深善三藏，多所諳知，尤工禪思。宋
X22n0413_p0428b01║文帝元嘉元年，鐘山翻譯，僧含筆受。天台疏云：此本
X22n0413_p0428b02║是宋元嘉時畺良於楊州譯也。
X22n0413_p0428b03║△九、總釋經題
X22n0413_p0428b04║九、總釋經題者。題名。佛說觀無量壽佛經。佛者，覺也。
X22n0413_p0428b05║覺了真妄性相故。佛地云：具二智，斷二障，覺二諦，得
X22n0413_p0428b06║自他二利，如夢覺花開二喻，故名為佛。即本師釋迦
X22n0413_p0428b07║牟尼佛也。說者，悅也。八音遠被，暢悅佛口及機心故。
X22n0413_p0428b08║既云佛說，揀非菩薩天仙化人說也。觀，能觀智也。梵
X22n0413_p0428b09║語阿彌陀，此云無量壽，亦云無量光，所緣境也。無量
X22n0413_p0428b10║者，如來功德無盡量故。壽光略舉恒沙性德中：一、應
X22n0413_p0428b11║化隨緣現，為壽命有始有終權智事法界觀；報身以
X22n0413_p0428b12║智慧，為壽命有始無終實智理法界觀；法身真如性，
X22n0413_p0428b13║為壽命無始無終中道智理事無礙法界觀；法界身、
X22n0413_p0428b14║法界心，為壽命有無俱泯法界無盡智事事無礙法
X22n0413_p0428b15║界觀。若以兩佛料揀：一、化身壽有量之有量，如釋尊
X22n0413_p0428b16║八十唱滅。大論云：此間閻浮惡故，釋迦壽應短。阿彌
X22n0413_p0428b17║陀佛亦有不嚴淨國，如釋迦佛身土。此則緣促同促
X22n0413_p0428b18║也。二、應身壽有量之無量，如阿彌無量無邊阿僧祇
X22n0413_p0428b19║劫。大本云：聲聞緣覺智力共筭，計其壽命長遠之數，
X22n0413_p0428b20║不能窮盡知其限極。法藏願云：設我壽有限量，下至
X22n0413_p0428b21║百千億那由他劫者，不取正覺。涅槃云：西方去此三
X22n0413_p0428b22║十二恒河沙，有無勝國，其中莊嚴如安樂世界，我於
X22n0413_p0428b23║彼土出現於世。大論云：釋迦文佛更有清淨國土，如
X22n0413_p0428b24║阿彌陀佛國。餘處眾生好故，佛壽應長。楞嚴三昧經
X22n0413_p0428c01║云：堅首菩薩問佛壽幾何？佛令往東方，過三萬二千
X22n0413_p0428c02║佛土，於莊嚴國問照明莊嚴自在王佛。彼佛答云：如
X22n0413_p0428c03║釋迦壽，我亦如是。汝欲知者，我壽七百阿僧祇劫。堅
X22n0413_p0428c04║首迴此白佛。阿難云：彼佛乃是釋迦異名，雖有齊限，
X22n0413_p0428c05║人天莫數。此則緣長同長也。三、報身壽無量之有量。
X22n0413_p0428c06║金光明經四佛為信相菩薩說云：海滴、山斤、地塵、空
X22n0413_p0428c07║界，可知其數，無有能知如來壽者。法華云：我成佛已
X22n0413_p0428c08║來，甚大久遠，無量無邊，百千萬億那由他阿僧祇劫。
X22n0413_p0428c09║四、法身壽無量之無量。涅槃經云：唯佛與佛，其壽無
X22n0413_p0428c10║量。五、法界身壽，有量、無量俱泯不立。華嚴云：法界非
X22n0413_p0428c11║有量，亦復非無量，牟尼已超越，有量及無量。光明有
X22n0413_p0428c12║二：一者、智光，二者、身光。大本明阿彌陀具足五智：一、
X22n0413_p0428c13║佛菩提智，二、大乘廣智，三、不可稱智，四、不思議智，五、
X22n0413_p0428c14║無等無倫最上勝智。由此故有五種慧光，緣照五教
X22n0413_p0428c15║眾生法界也。身光又二：一、常光，無放、不放，如圓光百
X22n0413_p0428c16║億三千界等。二、放光，即眉間、頂上、口、齒、臍、足之類。行
X22n0413_p0428c17║者當以真實智觀智光，方便智觀身光。佛亦三：一、本
X22n0413_p0428c18║覺佛。涅槃云：一切眾生即是佛，如貧女舍寶，力士額
X22n0413_p0428c19║珠。此則全覺全迷。起信云：依此平等法身，說名本覺。
X22n0413_p0428c20║下云：是心是佛。二、始覺佛。依本覺內熏之力，發心觀
X22n0413_p0428c21║行修證，此則覺而未盡者也。故起信云：不覺心源，故
X22n0413_p0428c22║非究竟覺。下云：是心作佛，諸佛正徧知海從心想生。
X22n0413_p0428c23║於中又三：一、名字覺佛。大悲經云：一稱佛名，以是善
X22n0413_p0428c24║根入涅槃界。法華云：一稱南無佛，皆已成佛道，如須
X22n0413_p0429a01║達聞名，身毛皆豎。下云：但聞佛名，除無量劫生死之
X22n0413_p0429a02║罪；稱佛名故，除八十億劫生死之罪。起信云：凡夫人
X22n0413_p0429a03║覺知前念起惡故，能滅後念，令其不起，稱為名字覺
X22n0413_p0429a04║也。二、相似覺佛。楞嚴云：若眾生心憶佛念佛，現前當
X22n0413_p0429a05║來必定見佛，去佛不遠。二、憶念深，如是乃至從生至
X22n0413_p0429a06║生，同於形影，不相乖異。下云：汝等心想佛時，是心即
X22n0413_p0429a07║是三十二相、八十隨形。起信云：二乘觀智初發意菩
X22n0413_p0429a08║薩等，覺於念異，以捨麤分別執著相故，名相似覺也。
X22n0413_p0429a09║三、隨分覺佛。楞嚴云：心佛二同，善得中道，於大菩提
X22n0413_p0429a10║已得通達，覺通諸佛如來境界，如是菩薩順行而至，
X22n0413_p0429a11║覺際入交。下云：見無量壽佛者，即見十方無量諸佛
X22n0413_p0429a12║現前授記。起信云：法身菩薩覺於念住，以離分別麤
X22n0413_p0429a13║念相故，名隨分覺也。三、究竟覺佛。歷超十二位，方盡
X22n0413_p0429a14║妙覺道，如十五夜月圓滿具足，此則無所不覺者也。
X22n0413_p0429a15║起信云：菩薩地盡，滿足方便，一念相應，覺心生起，以
X22n0413_p0429a16║覺心源故，名究竟覺。下云：佛法界身，入一切眾生心
X22n0413_p0429a17║想中。今於三中究竟佛也。經中詳十六觀，獨舉第九
X22n0413_p0429a18║者，舉主該伴，舉正攝依，舉果徹因故。經者，梵語修多
X22n0413_p0429a19║羅，此云契經。契有二義：一、上契諸佛之理；二、下契眾
X22n0413_p0429a20║生之機。經復多義，佛地開二：一、貫穿，貫穿所說法也；
X22n0413_p0429a21║二、攝持，攝持所化生也。此方四義：一、常，三世不易也；
X22n0413_p0429a22║二、法，十方同軌也；三、徑，古今共由也；四、典，遠近尊守
X22n0413_p0429a23║也。若作對釋，共有六義：一、能所對，經字能詮也，佛等
X22n0413_p0429a24║所詮也，亦名為教義對。又名通別對，經則總通諸部，
X22n0413_p0429b01║佛說等別局此本。二、自他對，就所詮義中，佛說自國
X22n0413_p0429b02║本師也，觀佛他土教主也，亦名彼此對、東西對。三、心
X22n0413_p0429b03║境對，亦名因果對，就觀彼西土佛中，觀字因也，能緣
X22n0413_p0429b04║心智也；壽佛果也，所緣理境也。四、名德對，亦名同異
X22n0413_p0429b05║對，就果境中，無量壽果德也，獨自別有之號異乎餘
X22n0413_p0429b06║佛者，佛字果名也。十號非唯自有，同共餘佛者五：一、
X22n0413_p0429b07║多對，亦名揀顯對，就異德中，無量多也、顯也，顯功德
X22n0413_p0429b08║多無量也；壽字一也、揀也，單明壽命無量，揀非光明、
X22n0413_p0429b09║音聲、身相、智慧、方便、教門無量也。六、智辨對，亦名傳
X22n0413_p0429b10║習對，就說此東土佛中，佛是能傳授人；二、智暢本懷
X22n0413_p0429b11║故，說是所受習法；四、辨說無礙故。又以四法配之，佛
X22n0413_p0429b12║說教也，觀行也，無量壽理也，佛果也。則知此一題內，
X22n0413_p0429b13║人法雙標，因果齊列。下云：為說經首題名，除却千劫
X22n0413_p0429b14║重惡。若不義盡理圓，豈得通為一部之總稱哉？
X22n0413_p0429b15║△十、別解文義（二）先略敘大意。
X22n0413_p0429b16║十別解文義者。先略敘大意。後詳解經文。敘意中，初
X22n0413_p0429b17║明科判，次釋疏式。科判者，一卷三分，彌天高判。第一
X22n0413_p0429b18║序分，先序此經通別之由致也。第二正宗分，由致既
X22n0413_p0429b19║彰，當根受法，故次演一經所宗之正義也。第三流通
X22n0413_p0429b20║分，正宗既陳，務於利濟，使現在當來弘傳不絕也。又
X22n0413_p0429b21║正宗中開為四分，遠遵清凉，近稟雲棲，則信解行證
X22n0413_p0429b22║是此經之宗歸，為念佛三昧之終始也。疏式者，準賢
X22n0413_p0429b23║家疏，經式有四門：初、約教，五教也；二、觀心，三觀也；三、
X22n0413_p0429b24║出果，果證也；四、稱理，諦理也。始從如是我聞，終至禮
X22n0413_p0429c01║佛而退，悉作四例。而今偶一及者，令人得意，不俟繁
X22n0413_p0429c02║文，智者自能一一比知，直指之名為此設耳。上敘意
X22n0413_p0429c03║竟，次當詳解也。
X22n0413_p0429c04║△後詳解經文（三）初序分（二）先證信序。
X22n0413_p0429c05║如是我聞（至）文殊師利法王子而為上首。
X22n0413_p0429c06║如是指法辭，如所說者皆是真實故。我聞明授本
X22n0413_p0429c07║我昔，阿難親從佛聞故。一時，猶言當時，說聽時多，
X22n0413_p0429c08║舉一該別也。梵語佛陀，秦言覺知，自覺覺他，先知
X22n0413_p0429c09║知後，義即本土化主釋迦佛也。在，住也。梵語羅閱
X22n0413_p0429c10║祇伽羅，此云王舍城，駁足王與千王共立舍城，都
X22n0413_p0429c11║五山中為大國故。亦云摩竭提，此云不害，無刑殺
X22n0413_p0429c12║法故。耆闍崛，翻名鷲頭，從形稱也，亦云靈鷲。佛昔
X22n0413_p0429c13║為鷲鳥，於此山中孝養父母故。山中者，山有五峯：
X22n0413_p0429c14║東名象頭，南名馬頭，西名羊頭，北名師子頭，中名
X22n0413_p0429c15║鷲頭。山有五精舍：一者、天主穴山精舍；二、七葉穴
X22n0413_p0429c16║山精舍；三、蛇神穴山精舍；四、少獨力山精舍；五、耆
X22n0413_p0429c17║闍崛山精舍。故云闍崛山中。此舉法主時處以證
X22n0413_p0429c18║信也。與者，共義。大者，揀小道，知用三大多勝故。比
X22n0413_p0429c19║丘者，論釋有三：一、乞士，乞食貲身、乞法貲心也。二、
X22n0413_p0429c20║怖魔，出家離欲眾魔怖畏也。三、破惡，見思惡業悉
X22n0413_p0429c21║皆破滅也。四人已上，名和合眾，事理無違，如水乳
X22n0413_p0429c22║耳。千二百五十人者，佛初成道度陳如五人，次度
X22n0413_p0429c23║三迦葉兄弟，一優樓於火龍窟教徒五百，二伽耶
X22n0413_p0429c24║於象頭山教徒三百，三那提於希連河教徒二百，
X22n0413_p0430a01║次度舍利目連各兼徒一百，次度耶舍長者子等
X22n0413_p0430a02║五十人，經舉大數故減五人。同時一處曰俱。菩薩，
X22n0413_p0430a03║具云菩提薩埵，此云覺有情，廣覺一切有情故。三
X22n0413_p0430a04║萬二千數也。文殊師利，此云妙德，亦云妙首，又云
X22n0413_p0430a05║妙吉祥。入法正位，名法王子，智德獨尊，故為上首。
X22n0413_p0430a06║此列大小聽眾以證信也。此六成就，諸經通有，亦
X22n0413_p0430a07║名通序。△次發起序（四）初闍王幽父。
X22n0413_p0430a08║爾時王舍大城有一太子（至）制諸羣臣一不得往。
X22n0413_p0430a09║爾時，顯佛正在王城說法，揀非遊化諸國時也。阿
X22n0413_p0430a10║闍世者，此云未生怨，胎時已於父王起怨害故。或
X22n0413_p0430a11║婆羅留支，此云折指，生時王令撲之不死，折一指
X22n0413_p0430a12║故。調達，具云提婆達多，此云天熱，生時人天熱惱
X22n0413_p0430a13║故。亦云天授，從天乞授故。自造三逆：一、推山壓佛，
X22n0413_p0430a14║石傷足指；二、蓮華色尼呵之，拳打眼出；三、別搆五
X22n0413_p0430a15║法以誘五百新學，謂斷肉、斷鹽、不受五味、不受割
X22n0413_p0430a16║截衣、不居聚落邊寺、破和合眾。教他二逆：一、教王
X22n0413_p0430a17║殺父；二、教王害母。故稱為惡友。隨順教者，調達教
X22n0413_p0430a18║言：我殺牟尼以作新佛，汝殺頻娑以作新王。闍王
X22n0413_p0430a19║見其五通取天花食，遂信其說，行殺逆也。頻婆娑
X22n0413_p0430a20║羅，此翻顏貌端正，或云色像殊妙，亦曰模實影堅。
X22n0413_p0430a21║阿闍未生有怨，幽因也。隨順惡教，幽緣也。重室制
X22n0413_p0430a22║往，幽法也。收執閉置，幽業也。經初以幽父為發起
X22n0413_p0430a23║者，有二意：一者，頻婆昔於毗富羅山遊行獵鹿，周
X22n0413_p0430a24║遍無得，唯見一仙，生瞋惡心，怒其逐去，勑左右殺
X22n0413_p0430b01║之。其仙臨終誓言：為子還以心口而害於汝，若不
X22n0413_p0430b02║報怨，不能禁人無辜加害。故楞嚴謂怨害輪迴，食
X22n0413_p0430b03║父母想，如土梟破獍等類，正此義也。二者，子若不
X22n0413_p0430b04║逆，必貪富貴，終不能令聞法得果，厭此娑婆苦故。
X22n0413_p0430b05║如此殺無明父，利也大矣。△次夫人往濟。
X22n0413_p0430b06║國太夫人名韋提希（至）得聞法故顏色和悅。
X22n0413_p0430b07║先往濟飯食也。頻娑稱妻曰夫人，闍王稱母曰太
X22n0413_p0430b08║夫人。韋提希，此云思惟，聞佛正受善思惟故。敬者
X22n0413_p0430b09║頻娑，常於佛所種諸善根故。澡下，外以淨妙漿麨
X22n0413_p0430b10║密供，表敬意也。爾下，次、請求法食也。初、請應潄口。
X22n0413_p0430b11║求法須淨三業故，遙禮佛有天眼通故。目犍連，此
X22n0413_p0430b12║云采菽氏，名拘律陀，無節樹也，禱此樹神生故。以
X22n0413_p0430b13║友輔仁，名為親友，揀上惡友也。慈則與法樂，悲則
X22n0413_p0430b14║㧞怨苦。經云：受此輪迴，由隨殺盜婬故欲得菩提，
X22n0413_p0430b15║要除三惑故求授戒。時下，二、赴感。如鷹疾至，神足
X22n0413_p0430b16║通也。八戒，謂不殺、不盜、不婬、不妄語、不飲酒、不著
X22n0413_p0430b17║華香、不觀伎樂、不坐高床戒也，及不過中食齋也，
X22n0413_p0430b18║名為八關戒齋。富樓那翻滿慈或滿願。諸弟子中
X22n0413_p0430b19║說法第一，故稱尊者。知有妙辯，令人法喜，故遣為
X22n0413_p0430b20║說。法者，善惡、因果、真妄，斷證法也。如下後，快得充
X22n0413_p0430b21║餐也。飯食外貲色身，法食內貲慧命，故和悅。次以
X22n0413_p0430b22║往濟為發起者，孝敬夫主，是淨土因，王命不濟，淨
X22n0413_p0430b23║業何從？如提胃獻佛麨蜜，佛與密成果記。又維摩
X22n0413_p0430b24║言：法喜為妻者，淨心以澡浴，甘露法之食，解脫味
X22n0413_p0430c01║為漿。既悅可其意，乃發以道心，莫非韋提希乎？△
X22n0413_p0430c02║三闍王幽母
X22n0413_p0430c03║時阿闍世問守門者（至）閉置深宮不令復出。
X22n0413_p0430c04║初探父事實，也先闍王探問。次門人實答不可禁
X22n0413_p0430c05║者，太后位尊非如臣可禁約，羅漢神通非重門能
X22n0413_p0430c06║制止也。沙門華言勤息，勤修眾善息滅諸惡故。時
X22n0413_p0430c07║阿下。二、怒母欲害也。向彼異謀謂之賊，竊與飲食
X22n0413_p0430c08║名賊伴，違背我心稱為惡劍。欲害母不害父者，瞋
X22n0413_p0430c09║其通信母亡父不存故。不殺守門人者，先未勑禁
X22n0413_p0430c10║婦女沙門故。時有下，三、聽臣捨劍也。初、諫勸月光，
X22n0413_p0430c11║智謀如月故。耆婆，此云能活，昔精醫道能活他命
X22n0413_p0430c12║故，是闍王庶兄奈女所生子也。初詣得叉尸羅國
X22n0413_p0430c13║師於阿提梨學醫，經七年，其師與一籠及掘草之
X22n0413_p0430c14║具，令遍覓藥草。後於貨柴人所一大束中，見有一
X22n0413_p0430c15║木光明徹照，名為藥王，對諸病人照出身心，一切
X22n0413_p0430c16║症候悉令除愈。毗陀論，此云智論，即四韋陀典也。
X22n0413_p0430c17║殺君父名惡王，不忠孝名無道。剎利，秦言田主，王
X22n0413_p0430c18║種也。旃陀羅，此云屠者，或云殺者，魁膾也。不忍聞
X22n0413_p0430c19║者，但令臣見，莫使人聞。穢名一傳，輔相何顏？晉有
X22n0413_p0430c20║司言：有子殺母者。阮籍曰：嘻！殺父乃可，至殺母乎？
X22n0413_p0430c21║文帝曰：殺父天下之極惡，而以為可乎？籍曰：禽獸
X22n0413_p0430c22║知母而不知父，殺父禽獸之類也，殺母禽獸之不
X22n0413_p0430c23║若。故此貶曰不忍聞。世傳名是旃陀也。不住有二：
X22n0413_p0430c24║一、罪及女人；二、刑加生母。按劍却退者，國有諍臣，
X22n0413_p0431a01║不得不用忠言以逆耳，示威德以止怒也。時下，二、
X22n0413_p0431a02║畏從。聽其言也厲則驚怖，觀其威也猛則惶懼。賢
X22n0413_p0431a03║臣去而國亡，名不為。耆下，三重。誡，慎誡也，直諫以
X22n0413_p0431a04║誡警也。王下。四、止害。懺是梵語，具云懺摩，此翻請
X22n0413_p0431a05║忍，或云請恕。容恕我罪，願忍勿瞋責也。悔是華言，
X22n0413_p0431a06║百法中惡作也，厭先過失故合之。身則懺謝，意則
X22n0413_p0431a07║悔責。向白法名懺，捨黑法名悔。懺是求來，悔是改
X22n0413_p0431a08║往。懺則慚天而興善，悔則愧人而罸惡。求救者，國
X22n0413_p0431a09║唯以善人為寶，豈可不哀留而受怨敵害也？勑下
X22n0413_p0431a10║後，勑官幽閉也。三、以此為發起者，亦二意：一者、普
X22n0413_p0431a11║超經云：阿闍世從文殊懺悔，得柔順忍，命終入賓
X22n0413_p0431a12║吒羅地獄，即入即出，生上方佛土，得無生忍。彌勒
X22n0413_p0431a13║出時，復來此界，名不動菩薩，後當作佛，號淨界如
X22n0413_p0431a14║來。其迹既爾，本豈可量？權現害生母者，如我逆罪，
X22n0413_p0431a15║尚通懺悔，況餘人輕重垢乎？若不容懺，佛道無從。
X22n0413_p0431a16║二者、若不行逆，母於子女起諸貪愛，何能求見佛
X22n0413_p0431a17║僧，欣彼淨土樂乎？楞伽云：貪愛名為母，斷即證實
X22n0413_p0431a18║法。維摩言：行於非道，通達佛道。闍王之謂歟？設非
X22n0413_p0431a19║權現，墜墮三途，永無出期，豈能得忍而成正覺哉？
X22n0413_p0431a20║△四夫人求救
X22n0413_p0431a21║時韋提希被幽閉已（至）普雨天華持用供養。
X22n0413_p0431a22║先因禁求佛也。初語誠求。心意悲苦曰愁憂，形容
X22n0413_p0431a23║枯槁曰憔悴，安心名慰，探身名問，應攝受者而攝
X22n0413_p0431a24║受之，故恒遣教誡。阿難，此云慶喜，又云無染。佛成
X22n0413_p0431b01║道日，生白飯王子，如來堂弟也。多聞第一，故稱尊
X22n0413_p0431b02║者。佛乃人天師，不為一人，故威重無見。內居深宮，
X22n0413_p0431b03║外避嫌疑，故求見二師。目連是佛上首，阿難是佛
X22n0413_p0431b04║侍者，請之則無患焉。佛昔偏遣阿難來見頻娑王，
X22n0413_p0431b05║敬信三寶，韋提夫人亦無故，而今非昔比也。作下，
X22n0413_p0431b06║二、意哀求。不能離生死怨故悲淚，不能得佛法樂
X22n0413_p0431b07║故向禮。未舉下，次、隨請來赴也。初、遣徒來。感應道
X22n0413_p0431b08║交難思議故云未舉頃，佛之三智無不知故云知
X22n0413_p0431b09║心念，道不虗行遇緣應故云勑空來。佛下，二、佛親
X22n0413_p0431b10║降。山宮出沒者，十佛中隨樂佛，十身中意生身也。
X22n0413_p0431b11║問：王與夫人皆請弟子，何故王則遣徒、夫人自去
X22n0413_p0431b12║耶？答：有三意：一、頻娑願受戒聞法，可遣人傳授；韋
X22n0413_p0431b13║提願求生淨土，非佛難開示。二、於王若自往者，阿
X22n0413_p0431b14║闍謂朋父謀政怨嫌必重，致滅法僧罪不可解；於
X22n0413_p0431b15║夫人自往者，阿闍謂母無謀理嫌恨尚輕，縱幽二
X22n0413_p0431b16║親罪猶可懺。三、王乃丈夫，可遣弟子教誡，則無餘
X22n0413_p0431b17║嫌憎；夫人是女，必須師弟同來，自度諸疑謗。時韋
X22n0413_p0431b18║下，後禮見主伴也。初句能禮，舉下所見，有五：一、佛
X22n0413_p0431b19║身，釋迦翻能仁，姓也，從慈悲利物故不住涅槃；牟
X22n0413_p0431b20║尼翻寂默，字也，取智慧冥理故不住生死。悲智並
X22n0413_p0431b21║運立此嘉稱。紫金色者，清淨德性熏成，非是欲愛
X22n0413_p0431b22║生故。二、蓮座，表念佛三昧，絕百非具百法故。三、二
X22n0413_p0431b23║聖，先度目連故侍左，後度阿難故侍右。四、諸天釋，
X22n0413_p0431b24║具云釋提桓因，此云能天主，能作三十三天主故。
X22n0413_p0431c01║梵是西音，此云離欲，或云淨行，高淨大梵天王也，
X22n0413_p0431c02║護世四大天王也，護持世界故。諸天盡於三界天
X22n0413_p0431c03║也。五、華供，天華有二：一、曼陀羅，此云適意，白花也；
X22n0413_p0431c04║二、曼殊沙，此云柔軟，赤花也。或雨或供，皆表因趣
X22n0413_p0431c05║果義。四、以求救為發起者，令知負債含怨。雖夫父
X22n0413_p0431c06║最親，縈華已極，一旦對至，無可代受。毗奈耶偈云：
X22n0413_p0431c07║假使百千劫，所作業不亡，因緣會遇時，果報還自
X22n0413_p0431c08║受。唯除諸佛、菩薩、羅漢，堪令出離。楞伽云：若有實
X22n0413_p0431c09║造五逆罪者，唯除覺了自心，遇善知識，方證解脫。
X22n0413_p0431c10║楞嚴云：殺彼命者，除奢摩他，及佛出世，不可停𥨊。
X22n0413_p0431c11║是以念佛求生，為解怨釋結之要訣，超生脫死之
X22n0413_p0431c12║良方也。統上四種發起事緣，獨此經有，餘所無者，
X22n0413_p0431c13║亦名別序。
X22n0413_p0431c14║△二、正宗分（四）初、廣現十方佛土令生信樂，分二：
X22n0413_p0431c15║先夫人三問，詳三世事以請。
X22n0413_p0431c16║時韋提希見佛世尊（至）教我觀於清淨業處。
X22n0413_p0431c17║先追察過去業因也。初歸誠三業。自絕去意地貪
X22n0413_p0431c18║欲以求佛心，舉身捨身中婬殺以投佛身，號泣斷
X22n0413_p0431c19║口內妄語以依佛口，若不盡命歸罪，苦何由脫？白
X22n0413_p0431c20║下。二、求示二因。何罪？過去因，惡子；現在果，問自身
X22n0413_p0431c21║眷屬因也。緣如前釋。世下，問如來眷屬因緣者，昔
X22n0413_p0431c22║於定光佛時，耶若達欲嫁女，有年老梵志須摩提
X22n0413_p0431c23║求為女婿，聰明而貌醜。時釋迦為摩納童子，顏貌
X22n0413_p0431c24║姝好，就珍寶仙人。學習既成，從遠方來，遇見摩提
X22n0413_p0432a01║論議。摩提言：屈。耶若歡喜，以女妻之。摩提忿極，誓
X22n0413_p0432a02║願當來生生惱害。摩提，調達是。女者，瞿夷是。如出
X22n0413_p0432a03║生經。共為眷屬者，調達是佛從兄，阿難親兄也。釋
X22n0413_p0432a04║氏譜及經律異相云：淨飯王生二子：長名悉達，次
X22n0413_p0432a05║名難陀。白飯王二子：長調達，次阿難。斛飯王二子：
X22n0413_p0432a06║長摩訶男拘利，次阿那律。甘露飯王二子：長娑婆，
X22n0413_p0432a07║次䟦提。一女名甘露味。又涅槃報恩法句經云：調
X22n0413_p0432a08║達教闍王放五百醉象，蹋殺如來。佛入慈定，舒手
X22n0413_p0432a09║五指，出五師子，象見怖畏。後調達復以毒藥著指
X22n0413_p0432a10║爪中，意因禮拜，中傷佛足。往而未到，地自裂開，生
X22n0413_p0432a11║入地獄。故此問言佛有何緣與達多共眷屬也。應
X22n0413_p0432a12║知闍王、達多皆是逆行：一、令惡人不起逆罪；二、現
X22n0413_p0432a13║逆行為攝惡類。故大雲稱不思議，法華與天王記。
X22n0413_p0432a14║若果實造輪轉惡道不休，豈得世世同佛為伴哉？
X22n0413_p0432a15║唯願下，次、逆求未來生處也。初、正求請。閻浮提，此
X22n0413_p0432a16║云勝，金樹名濁，謂五濁劫見煩惱眾生命也。惡謂
X22n0413_p0432a17║十惡，身三：殺、盜、婬；口四：妄言、綺語、兩舌、惡口；意三：
X22n0413_p0432a18║貪、瞋、痴也。此濁下。二、出所以，有四：一、地獄，梵語捺
X22n0413_p0432a19║洛迦，此云苦具，或翻惡處，惡者生處徧滿苦器故。
X22n0413_p0432a20║二、餓鬼，梵語闍黎哆，此云祖父，或翻餓鬼，長受飢
X22n0413_p0432a21║餓故。三、畜生，梵語底栗車，此云畜生，為人畜養故，
X22n0413_p0432a22║亦云旁行，身行不正故。四、不善、五逆、十重等三途
X22n0413_p0432a23║因也。願我下。三、結欣厭。邪教離耳清淨，惡友離眼
X22n0413_p0432a24║清淨。今向下。後啟請現在教觀也。兩肘、兩膝、頭頂
X22n0413_p0432b01║為五體。要知過去因，今生受者是，恐償未盡故求
X22n0413_p0432b02║懺。要知後世果，今生作者是，觀法不諳故願教。滅
X22n0413_p0432b03║除眾生，暗稱為佛日也。清業揀惡聲則無憂，淨處
X22n0413_p0432b04║揀惡人則無惱。△次如來一光現十方土為答。
X22n0413_p0432b05║爾時世尊放眉間光（至）嚴顯可觀令韋提希見。
X22n0413_p0432b06║初、總示能現也。眉表中道，光表智觀。佛海三昧經
X22n0413_p0432b07║云：眉間毫相，長一丈五尺，如瑠璃筒，從中發光。金
X22n0413_p0432b08║色者，表金剛觀察。徧照世界者，表智緣法界。此則
X22n0413_p0432b09║一入一切也。佛頂無見頂相，表第一義諦。金臺，表
X22n0413_p0432b10║實相體。須彌，唐言妙高山王也。東黃金，南瑠璃，西
X22n0413_p0432b11║白銀，北頗梨。隨方現色，佛土皆現者，表從體起用。
X22n0413_p0432b12║此則一切入一也。或下，二、別舉所現也。七寶合成
X22n0413_p0432b13║者，如南方寶生佛土等，因示七菩提行，揀不善聚
X22n0413_p0432b14║也。純蓮華者，如西方蓮華世界等，因開一乘佛教，
X22n0413_p0432b15║揀惡業聲也。自在他化天，如北方自在稱王世界
X22n0413_p0432b16║等，因入大涅槃果，揀三途也。玻瓈鏡者，如東方瑠
X22n0413_p0432b17║璃佛土等，因悟如來藏心大圓鏡智，揀惡人也。十
X22n0413_p0432b18║方者，上則別列四方，此則別盡餘方也。有如下。三、
X22n0413_p0432b19║結成教觀也。莊飾曰嚴，煥麗曰顯，可觀答觀，令見
X22n0413_p0432b20║答教，音聲名有相教，光現名無相教，今乃後一也。
X22n0413_p0432b21║又問三。答：一者、現土自生欣樂，欣樂自信教觀，觀
X22n0413_p0432b22║教自厭宿業，故舉中以該前後耳。△二、略示三種
X22n0413_p0432b23║淨業令發知解，分二：先、韋提的求往生樂土。
X22n0413_p0432b24║時韋提希白佛言世尊（至）教我思惟，教我正受。
X22n0413_p0432c01║是下，總揀去也。清淨斷德成就光明智德莊嚴諸
X22n0413_p0432c02║土共有者，我下，別擇取也。極樂者，梵語須摩提，此
X22n0413_p0432c03║云安樂，安養清泰妙意依報土名。阿彌陀，此云無
X22n0413_p0432c04║量壽，亦云無量光正報佛號。散心度量名思惟，約
X22n0413_p0432c05║慧言。一心繫念名正受，約定言。△次如來直指西
X22n0413_p0432c06║方淨業。（二）先且令頻娑成果。
X22n0413_p0432c07║爾時，世尊即便微笑（至）自然增進成阿那含。
X22n0413_p0432c08║初微笑意有二：一答夫人樂因故歡笑，二成大王
X22n0413_p0432c09║樂果故歡笑。初見不笑者，夫人欲自絕，佛又何笑
X22n0413_p0432c10║言？有下。二、光照。不待答而先光照王者，令相見佛
X22n0413_p0432c11║僧斷疑釋結：一、令相悟世法盡如幻夢（二），令相信
X22n0413_p0432c12║善惡因果不忒（三），令相知各得修證利益（四）故也。
X22n0413_p0432c13║五色表破五陰苦而成五分法身，樂超五濁而得
X22n0413_p0432c14║五清。從口表法王子皆從佛口法化生故。光照王
X22n0413_p0432c15║頂表一切智果出人天上最為尊勝。爾下。三、成果。
X22n0413_p0432c16║心眼無障者，即凡心而見佛心，依肉眼而見佛眼
X22n0413_p0432c17║也。阿那含此云不還，不來欲界受生死，故三果也。
X22n0413_p0432c18║增進成者，佛知見光增道損生，故令轉凡為聖，從
X22n0413_p0432c19║初至三也。此猶約近成言，終歸大乘佛果，如蒙光
X22n0413_p0432c20║天子高超十地，足可徵矣。△次正示韋提淨業，（二）
X22n0413_p0432c21║先舉無量佛土果以教正受。
X22n0413_p0432c22║爾時世尊告韋提希（至）諦觀彼國淨業成者。
X22n0413_p0432c23║初、教知佛果樂國去十萬億土外，而云不遠者：一、
X22n0413_p0432c24║約機緣心行，心則迷佛在心外則遠，悟佛土唯心
X22n0413_p0433a01║則近；行則善力微無緣則遠，善根熟有緣則近。二、
X22n0413_p0433a02║約佛力加被，初則佛頂臺中現出佛土令可觀見，
X22n0413_p0433a03║次則佛出聲光徹彼佛土，欲見即見皆名為近，除
X22n0413_p0433a04║此盡遠也。憶佛念佛，現前當來必定見佛，故教其
X22n0413_p0433a05║解知。下云是心是佛，真諦智知法身佛也。是心作
X22n0413_p0433a06║佛，俗諦智知報化佛也。汝當下。二、教觀國土。彼國
X22n0413_p0433a07║淨業成者，極樂國中無量莊嚴，皆是無漏性德熏
X22n0413_p0433a08║成，清淨福業修成者也。事一心名繫念，念報化土。
X22n0413_p0433a09║理一心名諦觀，觀法性土。不可以少善根福德因
X22n0413_p0433a10║緣得生彼國，故教其念觀也。此二詳下前十三觀。
X22n0413_p0433a11║△次明三種淨業因以教思惟。
X22n0413_p0433a12║我今為汝廣說眾譬（至）三世諸佛淨業正因。
X22n0413_p0433a13║先舉益也。眾譬指下，後十四、五、六觀現在益，亦令
X22n0413_p0433a14║下當來益。欲生下，次明修中，初標列。惡業謂之禍，
X22n0413_p0433a15║善業謂之福。一下，二、釋義。一、共凡夫業。孝奉，尊親
X22n0413_p0433a16║也。慈善，愛物也。供軄不怠名孝養，服勞無違名奉
X22n0413_p0433a17║事。不殺，略舉止善。十善，詳列行善釋之。不殺、盜、婬、
X22n0413_p0433a18║妄言、綺語、兩舌、惡口，不貪、瞋、痴，十止善也。放生、布
X22n0413_p0433a19║施、梵行、誠實、質直、和諍、柔軟、不淨、慈悲、因緣，十行
X22n0413_p0433a20║善也。二、共小乘業。三、歸佛法僧也。眾戒。比丘等戒
X22n0413_p0433a21║威儀，初中後際，行住坐臥內，各具二百五十戒律，
X22n0413_p0433a22║共三千焉。三、共大乘業菩提心，成等正覺心也。信
X22n0413_p0433a23║誦自覺心行，勸進覺他心行也。此則兼利他，名世
X22n0413_p0433a24║出世間上上福，為上輩。次則唯自利，名出世福，為
X22n0413_p0433b01║中輩。初則人天，名世間福，為下輩。如此下。三、結成。
X22n0413_p0433b02║以此三福德，向彼佛土修，皆共成佛道，故同名淨
X22n0413_p0433b03║業。佛告下，後歎顯。諸佛從心想生，是業從性起修，
X22n0413_p0433b04║故是佛業正因。心、佛、眾生三無差別，修不明心便
X22n0413_p0433b05║同有作，故問知不。△三、別明十六觀法令成因行
X22n0413_p0433b06║分（四）初、如來誡勸（三）先、總誡諦聽。
X22n0413_p0433b07║佛告阿難及韋提希（至）善哉韋提希！快問此事。
X22n0413_p0433b08║佛下，誡今聽。真實曰諦，無邪曰善。聽聞慧有心耳
X22n0413_p0433b09║異，須重誡思慧，可知念修慧。如來下，明當說。賊者，
X22n0413_p0433b10║劫法財、戕慧命故。善哉下。讚前問利益，現未宜稱
X22n0413_p0433b11║善快。△次別勸阿難。
X22n0413_p0433b12║阿難！汝當受持廣為多眾（至）應時即得無生法忍。
X22n0413_p0433b13║初勸持說。領納法義曰受，捧執文句曰持。自利也，
X22n0413_p0433b14║宣說利他也。如來下。二、出所以中，先示觀法。觀兼
X22n0413_p0433b15║事理，土通性相。然上淨業是求生樂土因，此樂土
X22n0413_p0433b16║是淨業所感果法也。執譬修持，鏡譬觀心，像譬土，
X22n0413_p0433b17║境喻也。見彼下。後明忍益。得，證也。忍，智也。無生法，
X22n0413_p0433b18║理也。慧心安此無生法性理故，名得無生法忍。華
X22n0413_p0433b19║嚴云：無生忍者，不見有少法生，不見有少法滅。大
X22n0413_p0433b20║彌陀經云：有三法忍：一、音響忍，二、柔順忍，三、無生
X22n0413_p0433b21║忍。鈍根者成就二忍，利根者得無生忍。三十四、四
X22n0413_p0433b22║十八願云：聞我名字，不得菩薩無生法忍。第一、第
X22n0413_p0433b23║二至第三者，不取正覺信力入。印度經云：無生忍
X22n0413_p0433b24║法，則能清淨初歡喜地。仁王云：無生忍菩薩，所謂
X22n0413_p0433c01║遠、不動、觀慧。遠即七遠行地，不動即第八地，觀慧
X22n0413_p0433c02║即九善慧地也。應時者，圓頓入也。見土是境妙，心
X22n0413_p0433c03║歡是因純，即得是果熟。楞嚴云：身心快然，如來淨
X22n0413_p0433c04║妙皆現其中，是人即獲無生法忍。此之謂也。△後
X22n0413_p0433c05║重示韋提。
X22n0413_p0433c06║佛告韋提希：汝是凡夫（至）有異方便令汝得見。
X22n0413_p0433c07║凡夫肉眼，不見障外想心，不得正受。菩薩天眼，洞
X22n0413_p0433c08║徹他土觀心，入正定聚。此揀凡聖心眼不同也。諸
X22n0413_p0433c09║佛如來，指彌陀及餘佛三身。上約依報果，此約正
X22n0413_p0433c10║報果也。方便有二，謂十六觀門及佛加持力。觀則
X22n0413_p0433c11║兼見法身，如解脫長者，隨意即見。持則見報化身，
X22n0413_p0433c12║如城東老母，背手皆見。異者，勝捷奇妙也。起信云：
X22n0413_p0433c13║如來有勝方便，謂以念佛因緣，常見於佛。△二、韋
X22n0413_p0433c14║提啟請。
X22n0413_p0433c15║時韋提希白佛言世尊（至）阿彌陀佛極樂世界。
X22n0413_p0433c16║先為現在自他請佛力。楞伽明二：一、入三昧；二、現
X22n0413_p0433c17║身手。為二持故，即見諸佛。般舟見佛論三力：一、佛
X22n0413_p0433c18║威攝取力；二、念佛三昧力；三、本性功德力。初仗佛，
X22n0413_p0433c19║次二約自。今乏自力，故請方便門也。若下，次為滅
X22n0413_p0433c20║後眾生請。無仁、義、禮、智、信，名濁惡。殺、盜、婬、妄、飲酒、
X22n0413_p0433c21║破五戒善，名不善因也。五陰熾盛，生、老、病、死、愛別
X22n0413_p0433c22║離、怨憎會、求不得，名五苦果也。眾生因果如濁水，
X22n0413_p0433c23║如來依正如月影，感應因緣兩不相逗，故須請心。
X22n0413_p0433c24║水若淨，佛月自現矣。△三、如來詳示。（二）先總以標
X22n0413_p0434a01║徵。
X22n0413_p0434a02║佛告韋提希汝及眾生（至）想於西方。云何作想？
X22n0413_p0434a03║汝下。標汝生人也。應下。法也。觀住於理名專心，想
X22n0413_p0434a04║注於事名繫念一處。文殊般若經謂一行三昧知
X22n0413_p0434a05║法界一相也。約能緣言。西方境也。前六觀依報功
X22n0413_p0434a06║德，中七觀正報相好，後三觀三輩業行，約所想言。
X22n0413_p0434a07║云何句徵？△次別為解釋（十六），初目想觀。
X22n0413_p0434a08║凡作想者一切眾生（至）是為日想，名曰初觀。
X22n0413_p0434a09║初、標境生盲，揀非機。小本彌陀經持名念佛一門，
X22n0413_p0434a10║已攝有目，顯當機。昔有目而今盲者，亦為所被。見
X22n0413_p0434a11║日沒者，既見日從西沒，定知樂土居西方矣。立日
X22n0413_p0434a12║為境，成事法界。當起下，次明觀。想念西向，定能緣
X22n0413_p0434a13║心。日欲沒相，定所緣境。未沒欲沒，似有如無。日相
X22n0413_p0434a14║從西沒時，日性亦從西沒，真空絕相觀也。心緣理，
X22n0413_p0434a15║想緣事，堅住不移，深勝初起。日欲沒，事即理，狀如
X22n0413_p0434a16║皷，理即事，理事無礙觀也。已皆明了，超前中住。開
X22n0413_p0434a17║目明日，無心外之日，日日遍心。閉目了心，無日外
X22n0413_p0434a18║之心，心心含日。開閉普融，日心無礙，周遍含容觀
X22n0413_p0434a19║也。日作法界觀既爾，餘十五門例知之。是為下，後
X22n0413_p0434a20║結成。△二水想觀。
X22n0413_p0434a21║次作水想見水澄清（至）是為水想，名第二觀。
X22n0413_p0434a22║初句標事境，見下明觀門二：先正作水觀，明了無
X22n0413_p0434a23║分能緣也。水所緣澄則不渾，清則不濁，真空觀也。
X22n0413_p0434a24║既見水性，起冰相想，前句以理奪事，次句事能隱
X22n0413_p0434b01║理，無礙觀也。見映能作瑠璃，所作不外瑠璃之水，
X22n0413_p0434b02║冰全體相在乎瑠璃，不外冰水之瑠璃，全體攝入
X22n0413_p0434b03║乎冰水，周遍觀也。此想下，後兼想地境。水因地而
X22n0413_p0434b04║權設，是地前方便觀道；地乃水之實法，為水後正
X22n0413_p0434b05║修行處。故可合明意顯教觀，前後無不圓融者也。
X22n0413_p0434b06║於中分三：先明地內外映徹。下有下，次明地上下
X22n0413_p0434b07║莊嚴，又二：初地下，初句金剛為基。七寶下。七寶為
X22n0413_p0434b08║幢，幢楞有八，擎八方地，放光如日也。瑠璃下二地
X22n0413_p0434b09║上，先金繩為間，謂以黃金繩間廁界道傍也。以七
X22n0413_p0434b10║下。次七寶為界。界，階道也。瑠璃地上有八交道，俱
X22n0413_p0434b11║以七寶成也。小本云四邊階道四寶合成，於中連
X22n0413_p0434b12║有四嚴：一、出妙華光。又似下二光成樓臺。於臺下
X22n0413_p0434b13║三臺邊幢樂。八種下。四、樂宣法音。八風者，東明庶、
X22n0413_p0434b14║東南清明、南景、西南凉、西閶闔、西北不周、北廣莫、
X22n0413_p0434b15║東北條也。又魏譯大本出八風相，文云：自然得風，
X22n0413_p0434b16║徐微（一）、調和（二）、不寒（三）、不暑（四）、溫凉（五）、柔輭（六）、不
X22n0413_p0434b17║遲（七）、不疾（八）。吹諸網樹，演布無量法音德香。樂器
X22n0413_p0434b18║謂金、石、絲、竹、匏、土、革、木、苦、空，舉一小乘法以攝大
X22n0413_p0434b19║乘常、樂、我、淨等也。是為下，結成想。△三地想觀。
X22n0413_p0434b20║此想成時一一觀之（至）若他觀者名為邪觀。
X22n0413_p0434b21║先標境，躡前地想，以為今門所依事體也。一下。二、
X22n0413_p0434b22║明觀二：先、行布觀。想冰作瑠璃地，地性本空，真空
X22n0413_p0434b23║觀也。性空瑠璃地上想出無量嚴相，理事觀也。地
X22n0413_p0434b24║之內外上下交相遍容，周遍觀也。前後次第作法
X22n0413_p0434c01║界觀，故云一一。觀道深細，修須純一，故除衣食分
X22n0413_p0434c02║散心時也。漸入假想，未得精妙，名曰麤見。若下，次
X22n0413_p0434c03║圓融。觀地性嚴無量相，亦空亦即亦遍，同時具足，
X22n0413_p0434c04║不外一心，故得此三昧知見不可說矣。是為下，三、
X22n0413_p0434c05║結成。佛告下，四、顯益。先勸傳持。若觀下，次出利益，
X22n0413_p0434c06║有二：一、滅罪益地，是如實觀，能除斷非日水假想
X22n0413_p0434c07║不明滅。又結地以例餘前後觀，皆有此益也。捨身
X22n0413_p0434c08║下。二、生方益。無疑者，證信淨土唯心也。作是下。三、
X22n0413_p0434c09║揀邪正觀。境合經見，則斷惑證真，便稱淨業，名正
X22n0413_p0434c10║觀。相與經異，見則生諸愛慢，即為魔事，名邪觀也。
X22n0413_p0434c11║△四樹想觀。
X22n0413_p0434c12║佛告阿難及韋提希（至）是為樹想，名第四觀。
X22n0413_p0434c13║佛下，標境。地句結前，次句起後。觀寶下，起觀三：初、
X22n0413_p0434c14║總觀體性。行樹立體，從心觀樹體，樹樹皆心性，真
X22n0413_p0434c15║空觀也。一下，二、別觀用相。高葉華果，相也；童子幡
X22n0413_p0434c16║葢，用也。於中六：一、高大。其下二枝葉。一下，三光色。
X22n0413_p0434c17║瑠璃，此云青色寶，或云綠色寶。梵語蘇伐羅，此云
X22n0413_p0434c18║金。玻瓈，此云水玉，又云白珠。紅色者，梵語鉢摩羅
X22n0413_p0434c19║伽，此云赤光珠。瑪瑙，梵語摩羅伽隷，具赤白二色。
X22n0413_p0434c20║硨磲，此云大貝，青白色寶。綠珍珠，梵語摩羅伽陀。
X22n0413_p0434c21║大論云：此珠金翅鳥口邊出，綠色，能辟一切毒。珊
X22n0413_p0434c22║瑚，梵語鉢攞娑福羅，此云珊瑚樹，生海底，碧色。應
X22n0413_p0434c23║法師云：初年青色，次年黃色。琥珀，梵語阿隰摩揭
X22n0413_p0434c24║婆，其色紅瑩。妙真下。四、羅網，又三：一、明體相。妙真
X22n0413_p0435a01║珠，梵語因陀尼羅，大論云天赤珠。一下，二、出重數。
X22n0413_p0435a02║一、下三。詳德用中開二。一、宮殿。諸天下二童子，又
X22n0413_p0435a03║四一住處。一下。二、身衣。釋迦毗楞伽，此云能勝。摩
X22n0413_p0435a04║尼，此云離垢，淨離垢穢故。又云增長，增長威德故。
X22n0413_p0435a05║楞嚴三昧云：帝釋於善法堂中，著釋迦毗楞伽摩
X22n0413_p0435a06║尼瓔珞。其下三光明。不可下。四、寶色。初句總貫，次
X22n0413_p0435a07║二句別顯。謂眾寶物不可具說，間錯狀不可具引，
X22n0413_p0435a08║色形相不可具言也。此下五，次第。大本云：行行相
X22n0413_p0435a09║值，莖莖相望，枝枝相準，葉葉相向，華華相順，實實
X22n0413_p0435a10║相當。皆明行伍相也。於下六花果中又二：先總。一
X22n0413_p0435a11║下，次別分四：一、葉形，量大色多，可知畫線條也。有
X22n0413_p0435a12║眾下，二、花色。閻浮檀，此云勝金。閻浮樹果，水汁點
X22n0413_p0435a13║物成金，因流入河，染石為金，其色赤黃，兼帶紫𦦨。
X22n0413_p0435a14║涌生下，三、果實。帝釋天有一器，名功德瓶，隨所須
X22n0413_p0435a15║物，皆從瓶出。花涌眾果亦爾。有下，四、光明，又二：先
X22n0413_p0435a16║化成幡葢。是寶下，次映現國事。三千極樂，本土也。
X22n0413_p0435a17║十方餘外，鄰邦也。以上六門相用，事非理性外有
X22n0413_p0435a18║一真體性，理非事相外顯無礙觀成矣。見此下，三、
X22n0413_p0435a19║遍觀性相。初句，見樹性相，結前也。亦下，起後也。一
X22n0413_p0435a20║一觀，指七重行樹，七七相重，重重無盡矣。樹莖等，
X22n0413_p0435a21║指六門相用，彼此遍容，一多即入也。皆令明者，周
X22n0413_p0435a22║遍觀成也。是為下，結成。△五池水觀。
X22n0413_p0435a23║次當想水，欲想水者（至）是為八功德水想，名第五觀。
X22n0413_p0435a24║次句境也。欲下，觀也。先總體想八池水性，唯無相
X22n0413_p0435b01║心，成真空觀也。一下，次別相五：初、池水，又二：先、能
X22n0413_p0435b02║造。體柔軟者，稱心適意故。如意珠者，梵語摩尼，自
X22n0413_p0435b03║在曰王，珠中最勝。故圓覺云：摩尼寶珠，映於五色，
X22n0413_p0435b04║隨方各現。分下，次所流相支派也。黃金下二渠流
X22n0413_p0435b05║襍色者，許慎云：金有五色故。一下三蓮花。其下四
X22n0413_p0435b06║泉聲，先明灌注隨意。其聲下。次明音聲演法。苦空，
X22n0413_p0435b07║小乘法也。波羅密，大乘始終法也。相好，一乘圓頓
X22n0413_p0435b08║法也。如下五鳥音哀雅讚者，哀則讚佛大悲拔苦，
X22n0413_p0435b09║讚法解脫二死，讚僧悲增化他；雅則讚佛大慈與
X22n0413_p0435b10║樂，讚法證得二果，讚僧智增自行。通上五門具二
X22n0413_p0435b11║觀法，事相即理性，理性即事相，無礙觀也；此一即
X22n0413_p0435b12║彼多，彼多即此一，周遍觀也。至此觀勝根利故得
X22n0413_p0435b13║合轍，不須次第偏歷。是為下。結也。八功德者，唐譯
X22n0413_p0435b14║云：一、澄淨，澄渟潔淨，離污濁故。二、清冷，清湛凉冷，
X22n0413_p0435b15║無煩熱故。三、甘美，甘甜美妙，具上味故。四、輕輭，輕
X22n0413_p0435b16║巧柔輭，可上下故。五、潤澤，津潤滑澤，不枯澁故。六、
X22n0413_p0435b17║安和，安靜和緩，絕迅汎故。七、除飢，除飢渴病，有勝
X22n0413_p0435b18║力故。八、長養，諸根長養，調身心故。△六、總相觀。
X22n0413_p0435b19║眾寶國土一一界上（至）若他觀者名為邪觀。
X22n0413_p0435b20║初、明觀二：先、別觀寶樓閣。界上，謂界道內地面上
X22n0413_p0435b21║也。五百億，重數也。其下樓中，諸天作樂也。又下空
X22n0413_p0435b22║裏，樂器自鳴也。此下樂內演出三寶聲也。眾音，指
X22n0413_p0435b23║天樂、空樂二種音。樓閣天樂，事法界為所緣境，一
X22n0413_p0435b24║一唯心性，成理法界真空觀。事相遍於理，理性遍
X22n0413_p0435c01║於事，事理法界無礙觀。理如事相無盡，事如理性
X22n0413_p0435c02║圓遍，事事法界周遍觀。皆能修觀。此既總門，故能
X22n0413_p0435c03║所不分，境觀圓融也。此下，後總結池、地、樹望後諸
X22n0413_p0435c04║觀。此猶約略見依土事，未及詳悉。正報名麤，樹、地、
X22n0413_p0435c05║池、樓一齊見者，境觀後後勝前前故。較前第三見
X22n0413_p0435c06║地，前是麤中麤，此則麤中細矣。是為下。二、結成。望
X22n0413_p0435c07║前次第別相觀者，今則四事同時具足名總。若見
X22n0413_p0435c08║下，三、顯益。先滅罪；命下，次生；方作下，後揀取。正則
X22n0413_p0435c09║取，邪則揀也。△七、華座觀。（二）初、示現正報果，發起
X22n0413_p0435c10║信解。
X22n0413_p0435c11║佛告阿難及韋提希（至）觀無量壽佛及二菩薩。
X22n0413_p0435c12║先如來許示，諦聽善念誡也。為汝別說許也。苦，三
X22n0413_p0435c13║苦、八苦等果也。惱，十使、煩惱等因也。除苦轉生死
X22n0413_p0435c14║得涅槃，除惱轉惑業成菩提。汝等下。勸也。上自行，
X22n0413_p0435c15║此利他。說是下，次三聖現前。悲華經云：過去劫中，
X22n0413_p0435c16║世界名刪提嵐，劫名善持，輪王名無諍念。生有千
X22n0413_p0435c17║子，臣名寶海，唯生一子，號曰寶藏，出家成道，還號
X22n0413_p0435c18║寶藏如來，為王說法。其王千子，各各供養。經三月
X22n0413_p0435c19║已，佛欲為記，先入三昧，光中現界，或有濁惡，或有
X22n0413_p0435c20║淨妙。王問其因，佛言：皆以願力度眾生故。王言：我
X22n0413_p0435c21║願成佛，不取不淨佛土。願世界淨妙，無四惡道，亦
X22n0413_p0435c22║無女人，等一化生，壽命無量，宮殿莊嚴，如第六天。
X22n0413_p0435c23║聞我名者，必生我界。唯除五逆、誹謗聖人、破壞正
X22n0413_p0435c24║法等。王發願已，佛即告曰：大王！汝見西方過百千
X22n0413_p0436a01║萬億佛土，有尊音王如來，世界嚴淨，悉如汝願。四
X22n0413_p0436a02║佛滅後，過二恒河沙阿僧祇劫中，世界轉名安樂，
X22n0413_p0436a03║汝當作佛，號無量壽如來。次授輪王千子中第一
X22n0413_p0436a04║不眴太子記曰：汝觀六道，生大悲心，斷諸苦惱，令
X22n0413_p0436a05║安樂故，今當字汝為觀世音。無量壽佛般涅槃後，
X22n0413_p0436a06║二恒河沙阿僧祇劫，於夜初分，正法滅已，於夜後
X22n0413_p0436a07║分，土其轉名一切珍寶之所成就種種莊嚴勝安
X22n0413_p0436a08║樂界，於一念頃，便成正覺，號徧出一切光明功德
X22n0413_p0436a09║山王如來，壽九十六億那由它百千萬億劫。又告
X22n0413_p0436a10║第二尼摩太子：由汝願取大千界故，今當字汝為
X22n0413_p0436a11║大勢至功德山王。佛滅度後，汝當成道，號善住珍
X22n0413_p0436a12║寶山王如來。如是次第授千子中，有願取五濁成
X22n0413_p0436a13║佛者，即我釋迦文是。以大悲故，土名娑婆生佛。忍
X22n0413_p0436a14║於三毒諸煩惱惡，故名忍土。今佛將說三聖諸觀，
X22n0413_p0436a15║故現身相以證信也。閻浮金不得比者，閻浮檀金
X22n0413_p0436a16║展轉比至迦葉身金，猶如聚墨，況佛光耶？智論云：
X22n0413_p0436a17║閻浮提金比七金山，須彌山金則不現。須彌山金
X22n0413_p0436a18║比忉利天瓔珞金，乃至𦦨摩他化自在金則不現。
X22n0413_p0436a19║諸天身金比聲聞、辟支、菩薩身，色則不現，在佛光
X22n0413_p0436a20║邊。譬如焦炷比閻浮金。時下，後韋提禮請。接足，頂
X22n0413_p0436a21║禮三聖足也。白佛，仰白釋迦尊也。因佛者，目覩觀
X22n0413_p0436a22║則易自可緩；未來者，未見觀則難他須示，故須代
X22n0413_p0436a23║請。然云觀佛菩薩，揀前兼請觀極樂界。△次、正說
X22n0413_p0436a24║華座觀，令成修證。（二）初、正明觀境。
X22n0413_p0436b01║佛告韋提希：欲觀彼佛者（至）是為華座想，名第七觀。
X22n0413_p0436b02║先標境，初三句牒所請，次二句示未問。佛所坐者，
X22n0413_p0436b03║蓮臺為座，故當想蓮花也。令下，次、明觀二：初、觀花
X22n0413_p0436b04║葉開五：初、顏色。有八，下二脉絡。中又二，先畫路。脉
X22n0413_p0436b05║有下，次光明。花葉下三形量直，淺曰縱橫濶曰廣。
X22n0413_p0436b06║如是下四瓣數。一下五珠，鬚三先映影。一下，次放
X22n0413_p0436b07║光。其下三現葢。釋下。二、觀蓮臺，有九：初、臺即房也。
X22n0413_p0436b08║此下，次網。內含四相：一、房面金剛為孔。二、透出赤
X22n0413_p0436b09║色肉尖。甄叔迦此云赤色，西域有叔迦樹，其花色
X22n0413_p0436b10║赤形大如手，此寶似之。要解云：翻鸚鵡寶赤如其
X22n0413_p0436b11║嘴故。三、內以摩尼為肉，梵者白淨之謂。四、真珠為
X22n0413_p0436b12║肉，衣網校飾於外也。於其下三幢前，觀寶樹止，高
X22n0413_p0436b13║八千由旬。今寶幢高百千萬億山王，觀境展轉，深
X22n0413_p0436b14║勝可知。幢上下四幔，夜摩此云妙善，時分時時唱
X22n0413_p0436b15║快樂故，幔中受樂如彼天也。復下五珠幢幔，周圍
X22n0413_p0436b16║皆有如意珠，瓔珞垂也。一下，六光。一下七色，一下
X22n0413_p0436b17║八瑞，謂變臺網雲種種異瑞相也。於下九益，見臺
X22n0413_p0436b18║則悟如來妙覺果，見網則解心地眾法門，見雲則
X22n0413_p0436b19║知菩薩萬行因，故隨現佛事機，無不被其澤也。上
X22n0413_p0436b20║想花葉蓮臺，一一本無自性，真空觀焉。依此空無
X22n0413_p0436b21║自性，想成花臺相用，理事觀焉。花臺幢幔珠光，一
X22n0413_p0436b22║一皆遍法界，周遍觀焉。是為下，後結成。△二、重出
X22n0413_p0436b23║所由
X22n0413_p0436b24║佛告阿難：如此妙華（至）若他觀者名為邪觀。
X22n0413_p0436c01║先華座，因也。華臺不可思議，名為妙華。亦事亦理，
X22n0413_p0436c02║亦因亦果，亦依亦正，亦多亦一。故法藏願力者，魏
X22n0413_p0436c03║譯大本云：過去錠光佛出，至五十三佛，名世自在
X22n0413_p0436c04║王。時有國王，發心出家，號曰法藏。佛為廣說二百
X22n0413_p0436c05║一十億諸佛剎土，天人之善惡，國土之粗妙。法藏
X22n0413_p0436c06║聞已，即說四十八願。今已成佛，現在西方安樂世
X22n0413_p0436c07║界，眾寶蓮華，周滿世界。故依正二報，皆佛行願功
X22n0413_p0436c08║德成也。若欲下，二、修觀法也。佛坐蓮臺如諸天隨
X22n0413_p0436c09║身宮殿，故當前觀不得襍觀。應一一者，謂華葉中
X22n0413_p0436c10║色脉量數珠光，蓮臺內房網幢幔光色，皆應一一
X22n0413_p0436c11║作三法界觀也，此為初機鈍根者說。一下葉珠臺
X22n0413_p0436c12║幢一一皆分明者，作圓融法界觀，揀上行布觀故，
X22n0413_p0436c13║如鏡中頓現面上眼耳鼻口眉鬚髮頂像也，此為
X22n0413_p0436c14║後心利根者說。此想下。三、成利益。先現在滅罪。前
X22n0413_p0436c15║地觀除八十億劫者，初見彼國地故。次總觀除無
X22n0413_p0436c16║量億劫者，通見彼國依報諸境故。今觀除五萬億
X22n0413_p0436c17║劫者，始見彼佛一華座故。較前則勝、於次則劣，然
X22n0413_p0436c18║是佛智如量說耳，非餘者所可道也。必下，次當來
X22n0413_p0436c19║生方。作是下。四、揀邪正也。△八聖像觀。
X22n0413_p0436c20║佛告阿難及韋提希（至）於現身中得念佛三昧。
X22n0413_p0436c21║初標境也。見句結前，次句起後。所下，次明觀二：初、
X22n0413_p0436c22║徵也。諸下，二、釋二：先、修觀想，又四：一、佛身二：初、真
X22n0413_p0436c23║佛，又二：先、總明諸佛二：初、直標。佛身遍入生心，亦
X22n0413_p0436c24║明佛即是心也。法界身者，即是無障礙法界身也。
X22n0413_p0437a01║以無障礙法界為體，含四法界：理法界法身，事法
X22n0413_p0437a02║界化身，理事無礙法界報身，事事無礙法界十身。
X22n0413_p0437a03║華嚴疏云：此法界無盡身雲：真應相融，一多無礙，
X22n0413_p0437a04║即理即事，即人即法，即此即彼，即因即果，即有情
X22n0413_p0437a05║即非情，即三身即十身，究竟覺也。心本覺，想始覺。
X22n0413_p0437a06║起信云：所謂覺義者，謂心體離念。離念相者，等虗
X22n0413_p0437a07║空界，無所不徧。法界一相，即是如來平等法身。入
X22n0413_p0437a08║者，華嚴云：普見一切眾生諸煩惱中，有如來身智，
X22n0413_p0437a09║常無染汙，德相備足，無一眾生而不具有如來智
X22n0413_p0437a10║慧。是知心、佛、眾生，三無差別矣。是故下，次轉釋心
X22n0413_p0437a11║想。佛即全彰，亦明心即是佛也。心想四句，明心即
X22n0413_p0437a12║是佛。化身想佛，從性起修也。即是全修，即性也。眾
X22n0413_p0437a13║生念佛，佛在眾生心內矣。是心四句，明心即是佛。
X22n0413_p0437a14║報身修成曰作，性有曰是。生通二義：新熏而後造
X22n0413_p0437a15║就，名出生；本具於今得顯，名現生。心不想而佛不
X22n0413_p0437a16║作，故云是心作佛，佛徧知海從生。華嚴云：諸佛如
X22n0413_p0437a17║來不離此心成正覺。故無有心外佛為佛證心，故
X22n0413_p0437a18║云是心是佛，佛正知海從生。圓覺云：始知眾生本
X22n0413_p0437a19║來成佛。是故下，次別明彌陀念。觀能緣智，繫念不
X22n0413_p0437a20║斷，名事一心；諦觀不二，名理一心。多下，所緣境多。
X22n0413_p0437a21║陀阿伽度，秦翻為如來。金剛云：無所從來，亦無所
X22n0413_p0437a22║去，故名如來。法身也，即真如門體大理法界。阿羅
X22n0413_p0437a23║訶，秦翻應供，應受一切魔、梵、人、天諸供養故。化身
X22n0413_p0437a24║也，即生滅門中用大事法界。三藐三佛陀，秦翻正
X22n0413_p0437b01║徧知，如理智名正知，如量智名徧知。報身也，即生
X22n0413_p0437b02║滅門中相大理事無礙法界。開雖有三名義，合實
X22n0413_p0437b03║唯一法體，即成法界身，是大總相門一真法界心，
X22n0413_p0437b04║事事無礙法界。故華嚴云：十方諸如來，同共一法
X22n0413_p0437b05║身，一心一智慧，力無畏亦然。斯之謂矣。想彼下，二、
X22n0413_p0437b06║應佛。法界身無盡難思，法性身離相莫測，故當取
X22n0413_p0437b07║應身先為觀想寶像，如下所說莊嚴八萬相好，法
X22n0413_p0437b08║報化身並依之顯現，故出觀入觀、開目閉目無不
X22n0413_p0437b09║知見，故云心眼明也。見極下，二、依土。正覺業報佛
X22n0413_p0437b10║眼尚能觀，況前想池樹幔網？法界本性佛心猶能
X22n0413_p0437b11║見，況前想樂土總境？此又倍前無數，故重表云見
X22n0413_p0437b12║如此事彌覆滿空如指掌也。見此下。三、二土，先想
X22n0413_p0437b13║二蓮華座。座想已說，故云如前。想下，次想二大士
X22n0413_p0437b14║像。像想已說，故云如前。此想下，四、三聖。上皆偏觀，
X22n0413_p0437b15║此則普觀。境觀增明，主、伴無盡，故云一一徧滿。從
X22n0413_p0437b16║前想、像至此四門，事、法界也。一一皆有三法界觀：
X22n0413_p0437b17║像唯想生，性本空寂，真空也；性雖空寂，隨想、像遍，
X22n0413_p0437b18║理、事也；想、像如性，遍容無礙，周遍也。清凉國師疏：
X22n0413_p0437b19║觀經至此，開五種念佛門：一、緣想境界念佛門，上
X22n0413_p0437b20║從一心念觀彼佛至此文也；二、攝境唯心念佛門，
X22n0413_p0437b21║文云：是心作佛，諸佛徧知從想生也；三、心、境無礙
X22n0413_p0437b22║念佛門，文云：心想佛時，是心即是三十二相、八十
X22n0413_p0437b23║隨形好也；四、心、境俱泯念佛門，文云：是心是佛，諸
X22n0413_p0437b24║佛正知從心生也。是心，則佛相泯絕無寄；是佛，則
X22n0413_p0437c01║心相當體全空。二相不存，二性顯矣。五、重重無盡
X22n0413_p0437c02║念佛門。文云：諸佛如來是法界身，入一切眾生心
X22n0413_p0437c03║想中。以此觀觀，宗乎法界，事事歸乎自心也。此想
X22n0413_p0437c04║下。後聞法益。初出利益。今人偶一隨喜見聞，尚於
X22n0413_p0437c05║夢中見諸如來坐師子座圍繞說法，況此想像觀
X22n0413_p0437c06║耶？楞嚴云：憶佛念佛現前，當來必定見佛。華嚴云：
X22n0413_p0437c07║若有眾生專心憶念，則佛現其前等。因果感應法
X22n0413_p0437c08║爾然也。行者下。二、令揀別。像禪觀中，佛威光力、佛
X22n0413_p0437c09║本願力，諒無魔事。然有宿障深厚，或不善用心，容
X22n0413_p0437c10║有魔起，未可定也。須令揀別，自無患耳。辨之有二：
X22n0413_p0437c11║一、見佛聞法，不與經教相合者，是為魔事；二、不與
X22n0413_p0437c12║本所修觀相符者，亦屬魔事。楞嚴云：十方遍作閻
X22n0413_p0437c13║浮檀色，一切種類化為如來，忽於空中聞說法聲，
X22n0413_p0437c14║或聞十方同敷密義。斯但功用暫得如是，非為聖
X22n0413_p0437c15║證。不作聖心，名善境界；若作聖解，即受羣邪。總見
X22n0413_p0437c16║彼界佛菩薩像，猶未精純深細，名曰麤也。是為下。
X22n0413_p0437c17║三、結成。作是下。四、顯益。先滅罪，例前第六觀。於現
X22n0413_p0437c18║下，次成定念佛三昧，亦名一行三昧。文殊般若經
X22n0413_p0437c19║云：佛告文殊：欲入一行三昧者，應處空閒，繫心一
X22n0413_p0437c20║佛，隨彼方所，端身正向，能於一佛念念相續，即見
X22n0413_p0437c21║過、現、未來諸佛。若得是三昧者，諸經法門皆悉了
X22n0413_p0437c22║知。如威光太子於波羅密善眼莊嚴王佛所得念
X22n0413_p0437c23║佛三昧，十千法門皆得通達是也。
X22n0413_p0437c24║佛說觀無量壽佛經直指疏卷上