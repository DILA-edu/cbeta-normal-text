X22n0420_p0508c01║
X22n0420_p0508c02║
X22n0420_p0508c03║
X22n0420_p0508c04║
X22n0420_p0508c05║
X22n0420_p0508c06║
X22n0420_p0508c07║
X22n0420_p0508c08║
X22n0420_p0508c09║
X22n0420_p0508c10║No. 420-A
X22n0420_p0508c11║ 佛說阿彌陀經義疏聞持記并序
X22n0420_p0508c12║
X22n0420_p0508c13║四明龍山足庵沙門　戒度　述
X22n0420_p0508c14║欲懷歸計，必假問津，雖群籍以敷宣，獨此文之簡易。
X22n0420_p0508c15║開字名號，總萬德以無遺；七日聞持，專一心而不亂。
X22n0420_p0508c16║是多功德，非少善根。諸佛所以贊揚，出廣長舌；眾生
X22n0420_p0508c17║於焉超往，證清淨身。十念成功，尚居不退；五濁難信，
X22n0420_p0508c18║云何自欺？前後飜傳，童壽深符於佛意；古今解釋，靈
X22n0420_p0508c19║芝妙恊於綱宗。幸二記以成章，嘗三歎而掩卷。匪輕
X22n0420_p0508c20║往哲，俯念來蒙，再揚金玉之微言，故為爬㧧於雜說。
X22n0420_p0508c21║靡慚狂斐，庶効流通，咸使順違，皆結緣種云爾。
X22n0420_p0508c22║
X22n0420_p0508c23║
X22n0420_p0508c24║
X22n0420_p0509a01║No. 420
X22n0420_p0509a02║佛說阿彌陀經義疏聞持記卷上
X22n0420_p0509a03║
X22n0420_p0509a04║佛說阿彌陀經義疏并序
X22n0420_p0509a05║【記】題目中。上六字屬經題，乃所解也。下二字屬疏
X22n0420_p0509a06║題，乃能解也。攝所、皈能，並屬疏題。經題如下疏文
X22n0420_p0509a07║自釋。言義疏者，文心雕龍云：疏者，布也，布置物端，
X22n0420_p0509a08║撮題近意也。蓋取一經所蘊之義，敷演流暢，旨趣
X22n0420_p0509a09║冷然，使學者臨文不壅也。序者，敘也，敘述此經之
X22n0420_p0509a10║所起，及義疏之大綱。爾雅云：舒、業、順、敘，緒也。與緒
X22n0420_p0509a11║字義同。緒則繭之緒也。凡繭之抽絲，先抽其緒，緒
X22n0420_p0509a12║盡方見其絲。其猶疏之有序，序終則見其疏也。即
X22n0420_p0509a13║以疏題兼目其序，注以示之。餘如常解。
X22n0420_p0509a14║西湖靈芝崇福寺釋元照述
X22n0420_p0509a15║【記】撰號。中湖，在郡城之西，故曰西湖。靈芝，即錢氏
X22n0420_p0509a16║園苑，甞產紫芝，捨為佛祠，仍存美號。崇福寺，即疏
X22n0420_p0509a17║主傳道終焉之處。釋，乃出家之姓氏。述者，真諦云：
X22n0420_p0509a18║佛說曰撰。菩薩造論，直申佛經曰述。此亦一住，述
X22n0420_p0509a19║即撰也。鄭康成云：述，謂訓其義也。
X22n0420_p0509a20║一乘極唱，終皈咸指於樂邦。
X22n0420_p0509a21║【記】序文，初科，總歎中。上二句歎教。一乘者，乘以運
X22n0420_p0509a22║載為義，究竟不二名一，即佛乘也。法華云：唯一佛
X22n0420_p0509a23║乘，無二無三。了義之談，故曰極唱。更無他趣，故曰
X22n0420_p0509a24║終皈。群經徧贊，故曰咸指。對此苦域，故曰樂邦。經
X22n0420_p0509b01║云：彼佛國土，無有眾苦，俱受諸樂，故名極樂。天台
X22n0420_p0509b02║亦云：樂邦之與苦域。極唱之言，通該一化，別指二
X22n0420_p0509b03║經。法華藥王品云：如來滅後，若有女人，聞是經典，
X22n0420_p0509b04║如說修行，於此命終，即往安樂世界，阿彌陀佛、大
X22n0420_p0509b05║菩薩眾圍繞住處，生蓮華中（云云）。華嚴行願品云：
X22n0420_p0509b06║臨命終時，唯此願王，不相捨離，於一切時，引導其
X22n0420_p0509b07║前，一剎那中，即得往生極樂世界（云云）。故慈雲云：
X22n0420_p0509b08║法華妙部，如來親記往生；華嚴極談，普賢躬陳迴
X22n0420_p0509b09║向。疏主甞云：普賢十大行願，終皈淨土。是知淨土
X22n0420_p0509b10║教觀圓頓，上乘畢竟所皈之處也。
X22n0420_p0509b11║萬行圓修，最勝獨推於果號。
X22n0420_p0509b12║【記】下二句，歎行。普賢大行，如塵如沙。且舉大數，故
X22n0420_p0509b13║言萬也。彌陀因中，歷微塵劫，上求下化，修菩提道。
X22n0420_p0509b14║至於果上，攬此功熏，以立嘉號。是故釋迦於此經
X22n0420_p0509b15║中，專示持名方法，故曰獨推。秪此一行，具一切行，
X22n0420_p0509b16║故曰圓修。涅槃經云：復有一行，是如來行。行願經
X22n0420_p0509b17║云：我隨一切如來學，修習普賢疏滿行。對斥餘行，
X22n0420_p0509b18║皆是偏劣，故云最勝。所以特舉極唱指樂邦者，以
X22n0420_p0509b19║顯樂邦非權乘也。獨推果號為圓修者，以顯持名
X22n0420_p0509b20║非麤行也。
X22n0420_p0509b21║良以從因建願，秉志躬行。
X22n0420_p0509b22║【記】究名，初科中。初總明願行。願行，猶目足也。人有
X22n0420_p0509b23║目足，所往必至；事有願行，所求必遂。初句明異願。
X22n0420_p0509b24║指法藏時，故曰從因。大本云：我建超世願，必至無
X22n0420_p0509c01║上道，斯願不滿足，誓不成正覺。次句明實行。秉，專
X22n0420_p0509c02║也。躬，親也。即大本云建此願已，一向專志莊嚴妙
X22n0420_p0509c03║土等。
X22n0420_p0509c04║歷塵點劫，懷濟眾之仁。
X22n0420_p0509c05║【記】歷下六句，備陳行相。初句約竪，以論其時。歷塵
X22n0420_p0509c06║點劫，如法華經（云云）。從於過去，直至今日，經爾計
X22n0420_p0509c07║時，常懷博濟仁愛之心，驗非朝夕也。論語云：子貢
X22n0420_p0509c08║曰：如有博施於民，而能濟眾，何如？可謂仁乎？子曰：
X22n0420_p0509c09║何事於仁，必也聖乎！堯舜其猶病諸！
X22n0420_p0509c10║無芥子地，非捨身之處。
X22n0420_p0509c11║【記】次句約橫以論其處。徧於大地，捐捨身命，饒益
X22n0420_p0509c12║有情，驗無空缺也。百緣經云：阿難問佛：世尊於三
X22n0420_p0509c13║千大千世界，無一粒芥子處，非是世尊捨身命地。
X22n0420_p0509c14║云何有寺院？云何有村營城郭耶？世尊答言：見為
X22n0420_p0509c15║寺院，是吾正舍身命地。村營城郭，是吾遙舍身命
X22n0420_p0509c16║地。
X22n0420_p0509c17║悲智六度，攝化以無遺；內外兩財，隨求而必應。
X22n0420_p0509c18║【記】悲下四句，覆釋上二句也。意謂橫竪時處，為修
X22n0420_p0509c19║何行，故以六度兩財而釋出之。六度中，前五屬悲，
X22n0420_p0509c20║後一屬智。若無悲愍，於財慳惜，豈能濟眾？若無智
X22n0420_p0509c21║慧，於身執著，豈能棄舍？內財，謂身肉手足、頭目髓
X22n0420_p0509c22║腦、所愛妻子等，釋上舍身也。外財，謂金銀珍寶、田
X22n0420_p0509c23║園屋宅、國城王位等，釋上濟眾也。菩薩攝化眾生，
X22n0420_p0509c24║無出六度萬行。如母哺子，故曰無遺。如谷答響，故
X22n0420_p0510a01║曰必應。
X22n0420_p0510a02║機興緣熟，行滿功成。
X22n0420_p0510a03║【記】機下四句，正明感果。上一句，躡前修因。由利他
X22n0420_p0510a04║故，機興緣熟；由自利故，行滿功成。
X22n0420_p0510a05║一時圓證於三身，萬德總彰於四字。
X22n0420_p0510a06║【記】三身者，法、報、應也。法身本有，若無修德，終不能
X22n0420_p0510a07║顯。全性起修，由修照性，修性相即，非前非後，故曰
X22n0420_p0510a08║一時。舉一即三，全三即一，三一互融，不並不別，故
X22n0420_p0510a09║曰圓證。萬德即前萬行，在因曰行，在果曰德，萬德
X22n0420_p0510a10║雖多，四字攝盡，故曰總彰。
X22n0420_p0510a11║是以知識廣讚，感獄火化為涼風；善友教稱，見金蓮
X22n0420_p0510a12║狀同杲日。
X22n0420_p0510a13║【記】次科，證實中。上四句明感相。上科雖歎四字功
X22n0420_p0510a14║深，未見其實，故引觀經為證。上二句，經云：命欲終
X22n0420_p0510a15║時，見地獄眾火，一時俱至。遇善知識，為說阿彌陀
X22n0420_p0510a16║佛十力威德，贊彼佛光明神力，亦贊戒、定、慧等。此
X22n0420_p0510a17║人聞已，除八十億劫生死之罪，地獄猛火，化為清
X22n0420_p0510a18║涼風。下二句，經云：此人苦逼，不遑念佛。善文告言：
X22n0420_p0510a19║汝若不能念者，應稱無量壽佛名。以稱佛名故，於
X22n0420_p0510a20║念念中，除八十億劫生死之罪。命終之時，見金蓮
X22n0420_p0510a21║華，猶如日輪。所以一聞知識勸讚，即感獄火化涼
X22n0420_p0510a22║風者，蓋由獄火、涼風，並由性具，俱非外物。歷劫沉
X22n0420_p0510a23║迷，則涼風無非獄火；一念開悟，則獄火全是涼風。
X22n0420_p0510a24║心生法生，心滅法滅，心法靈妙，可思議哉！
X22n0420_p0510b01║八十億劫之重罪，廓爾煙消；十萬億剎之遐方，倐如
X22n0420_p0510b02║羽化。
X22n0420_p0510b03║【記】下四句，明得生。八十億劫，或云無量劫等，皆隨
X22n0420_p0510b04║功行淺深為言也。滅業破障，罪福性空，喻若煙消，
X22n0420_p0510b05║無朕跡也。祖師云：一稱靈號，厚障煙消。十萬億剎，
X22n0420_p0510b06║不離自心。舉念即登，猶如羽化。倐如羽化，言速疾
X22n0420_p0510b07║也。華山記云：山上有池，生千葉蓮華，服之者羽化。
X22n0420_p0510b08║大清借用其語爾。
X22n0420_p0510b09║嗟乎！識昏障厚，信寡疑多，貶淨業為權乘，嗤誦持為
X22n0420_p0510b10║麤行。
X22n0420_p0510b11║【記】斥世迷執中。初四句敘迷。嗟乎，傷歎之語也。識
X22n0420_p0510b12║謂八識，障即三障。識體元明，由障重故，全體昏暗，
X22n0420_p0510b13║觸事狂愚，信力不堅，疑根難拔，遂於淨業反生輕
X22n0420_p0510b14║誚。慈雲云：疑為信障，世間小善尚不能成，況菩提
X22n0420_p0510b15║大道乎？貶權乘者，不知樂邦，一乘咸指故。嗤麤行
X22n0420_p0510b16║者，不知果號，萬行獨推故。貶，斥。嗤，笑也。慈雲云：或
X22n0420_p0510b17║攘臂排為小教，或大笑斥作權乘，以其言反經人，
X22n0420_p0510b18║惑常典等。
X22n0420_p0510b19║豈非躭湎朽宅，自甘永劫之沈迷。
X22n0420_p0510b20║【記】豈下四句，彰失。上二句，執著情深。躭湎，猶沉溺
X22n0420_p0510b21║也。朽宅，通指三界，見法華經。不由他得，故曰自甘。
X22n0420_p0510b22║無有出期，故曰永劫。
X22n0420_p0510b23║悖戾慈親，深痛一生之虗喪。
X22n0420_p0510b24║【記】下二句，違背過重。悖戾，猶孤負也。慈親，即召彼
X22n0420_p0510c01║佛，見勢至章疏主。悲愍心切，故曰深痛。徒生徒死，
X22n0420_p0510c02║故曰虗喪。此科文意，不出三障：初二句，惑障也；次
X22n0420_p0510c03║二句，業障也；後四句，報障也。
X22n0420_p0510c04║須信非憑他力，截業惑以無期；不遇此門，脫生死而
X22n0420_p0510c05║無路。
X22n0420_p0510c06║【記】勉信受中。由前迷執，不信淨方，故茲勸勉。語皆
X22n0420_p0510c07║反顯須信。言決，定也。他力者，十疑論云：自力者，此
X22n0420_p0510c08║土修道，卒未得生淨土。譬如跛人步行，一日不過
X22n0420_p0510c09║數里，極大辛苦。他力者，若信彌陀願力，攝取念佛
X22n0420_p0510c10║眾生，專修念佛三昧，機感相應，即得往生。如人水
X22n0420_p0510c11║路，藉船力故，須臾即至千里等。此門即淨土一法，
X22n0420_p0510c12║如世間門戶，由戶出入。翻前三障，對之可見。
X22n0420_p0510c13║聞持頗眾，正恊於時緣；
X22n0420_p0510c14║【記】申懷，撰述中。初正申懷。上二句明經文契機。經
X22n0420_p0510c15║云聞是經受持者，故曰聞持。好樂非一，故曰頗眾。
X22n0420_p0510c16║著述雖多，鮮窮於要旨。
X22n0420_p0510c17║【記】下二句，明諸師失宗。慈恩、孤山、淨覺，三本行世，
X22n0420_p0510c18║故曰雖多。不窮經旨，故曰鮮窮。
X22n0420_p0511a01║盡毫端而申釋，敢斆前修。
X22n0420_p0511a02║【記】盡下，次明撰述。上二句敘作疏。毫端命其翰墨，
X22n0420_p0511a03║指聞見也。文選云：窮六義於懷抱，究八體於毫端。
X22n0420_p0511a04║取法，故曰敢斆。斆，學也。
X22n0420_p0511a05║舒舌相以讚揚，誓同諸佛。
X22n0420_p0511a06║【記】下二句，明駕說。舒舌讚揚者，意在因疏通經，展
X22n0420_p0511a07║轉流布，同下六方諸佛，出廣長舌，徧覆大千，稱讚
X22n0420_p0511a08║釋迦，說難信法也。
X22n0420_p0511a09║太虗可際，鄙志奚窮。敬勉同舟，深崇此道矣。
X22n0420_p0511a10║【記】太下，標志願。楞嚴云：舜若多性可銷亡，爍迦羅
X22n0420_p0511a11║心無動轉。敬勉，猶奉勸也。同舟，召其同道。業疏云：
X22n0420_p0511a12║同舟，各審知之。記云：舟喻聖法，可以濟度。易云：同
X22n0420_p0511a13║舟相濟，則胡越何患乎異心？此道，指今經念佛三
X22n0420_p0511a14║昧也。
X22n0420_p0511a15║將釋此經，先以義門括其綱要，始可人文釋其義趣。
X22n0420_p0511a16║【記】總示中。初句總標。先下，分章。初二句明演義，即
X22n0420_p0511a17║四門也。次二句明釋文，即三分義家之門，故曰義
X22n0420_p0511a18║門。經中所蘊大義，不出教理行果。自非積學洞微，
X22n0420_p0511a19║窮幽盡理，何由通曉？疏主預於釋文之前，開列四
X22n0420_p0511a20║門，搜括經旨，坦然明白。庶使學者從門而入，窺其
X22n0420_p0511a21║美富。然後臨文科釋，不失大猷。綱即網上橫繩，喻
X22n0420_p0511a22║今義門。提綱則綱目皆整，得門則義理無虧也。
X22n0420_p0511a23║初中大覺世尊，一代名教，大小雖殊，不出教理行果。
X22n0420_p0511a24║因教顯理，依理起行，由行克果，四法收之，鮮無不盡。
X22n0420_p0511b01║【記】義門，總示中。初二字標章。大覺世尊，指能說人
X22n0420_p0511b02║也。下二句，示所說教也。不下諸句，括所詮相也。四
X22n0420_p0511b03║法相由，在文自顯。問：今疏四法釋經，未審據何文
X22n0420_p0511b04║義？答：文非一典，義散群編。括其大皈，無越於此。良
X22n0420_p0511b05║以吾佛對機說法，說必成教，意在當機。依教開解，
X22n0420_p0511b06║識所詮理。顯理須行，行必有克，證涅槃果。非唯一
X22n0420_p0511b07║佛，十方三世諸佛亦爾。蓋由從始至終，自凡躋聖，
X22n0420_p0511b08║一番修證，四法整足，不可增減。譬猶春、夏、秋、冬之
X22n0420_p0511b09║四時，東、南、西、北之四方，雖千聖再世，其可易乎？疏
X22n0420_p0511b10║主深明一代教意，統之有宗。立此四法，今古罕聞。
X22n0420_p0511b11║唯達人大觀，乃能知之。管見之徒，未足與議。且如
X22n0420_p0511b12║天台五時、八教、五重玄義，斯亦博通經論，究盡化
X22n0420_p0511b13║源。聖心而建立之，以成一家規矩，任運自與修多
X22n0420_p0511b14║羅合。豈可亦以片文隻義而求所出耶？大卒先賢
X22n0420_p0511b15║弘闡教門，千差萬別，秪由佛意圓融，被機不等，所
X22n0420_p0511b16║以縱橫自在，無不可者，豈特矯異哉？超玄記問曰：
X22n0420_p0511b17║今疏四法，應有所據邪？答：據經。若爾，何經？答：即教
X22n0420_p0511b18║也。教為顯理，依理起行，行成克果。四法第來，非依
X22n0420_p0511b19║經而何？今謂此說太殺無稽。既云據經，應須指出
X22n0420_p0511b20║經文，令人生信。既無準的，據經何在？非唯答不當
X22n0420_p0511b21║問，亦乃前難未通。圓修記亦云四法收經，有何所
X22n0420_p0511b22║據？答：四一明經，華、竺同軌，乃至光宅教一、人一、因
X22n0420_p0511b23║一、果一，天台理一、行一、教一、人一等。今謂此說不
X22n0420_p0511b24║識化意，他宗四一唯局法華，開權顯實，方可談之。
X22n0420_p0511c01║在昔未經開會，如何輙用緣名失實，取笑於人？二
X22n0420_p0511c02║記謬談，前後非一，不能具破，學者番之。
X22n0420_p0511c03║初中言教，大略有二：初、明教興，二、辨教相。
X22n0420_p0511c04║【記】列釋，初科，通明教興中。先儒曰：率性之謂道，修
X22n0420_p0511c05║道之謂教。良以眾生本具覺性，咸可至道，因物有
X22n0420_p0511c06║遷流而忘變，必藉言教而為㛢掖。故佛出世，無說
X22n0420_p0511c07║而說，逗會機緣，依教修道，見性成佛，是知教法益
X22n0420_p0511c08║物功大。所以有通有別者，通則通論設教大意，莫
X22n0420_p0511c09║非為令眾生開佛知見；別則別究當教緣起，所明
X22n0420_p0511c10║行法差別不同，被機修進。
X22n0420_p0511c11║初中，大本經云：佛言：如來以無量大悲矜哀三界，所
X22n0420_p0511c12║以出興於世，光闡道教，普令群萌獲其法利，開示五
X22n0420_p0511c13║趣，度未度者，決正生死泥洹之道。
X22n0420_p0511c14║【記】言大本者，即曹魏康僧鎧所譯無量壽經。兩卷
X22n0420_p0511c15║成大，對今單卷，則名小本。文有二段：從初至法利，
X22n0420_p0511c16║出上卷；開下至之道，出下卷。佛言二字，乃經家語。
X22n0420_p0511c17║如來，即指釋迦。無量大悲，即佛心也。矜哀三界，即
X22n0420_p0511c18║愍物也。所下二句，即設教也。普下二句，即被機也。
X22n0420_p0511c19║行願品云：諸佛如來以大悲心而為體故，因於眾
X22n0420_p0511c20║生發菩提心，因菩提心成等正覺。此即同體之悲，
X22n0420_p0511c21║徧該一切眾生境。境無量故，所以大悲亦復無量。
X22n0420_p0511c22║經中欲明生佛不二，同一覺源，圓照諸法。諸佛悟
X22n0420_p0511c23║本，起同體悲；眾生迷強，受諸幻苦。悲能拔苦，故特
X22n0420_p0511c24║言之。或云趣舉四等之一，甚非文意。三界屬於依
X22n0420_p0512a01║報，以依顯正也。良由眾生從無始來，戀著三界，受
X22n0420_p0512a02║生死苦，無解脫期。是故如來興起悲心，出現於世，
X22n0420_p0512a03║而為拯拔。即妙經云：為是眾生故，而起大悲心。祖
X22n0420_p0512a04║師序云：大哀曠濟，拔滯溺之沉流，一極悲心拯昏
X22n0420_p0512a05║迷之失性是也。出興即起應也。世即世間，近指三
X22n0420_p0512a06║千遠通法界，不出生陰國土三種世間也。光闡者，
X22n0420_p0512a07║光即光顯，闡謂闡揚，依教建修能趣三乘聖道，故
X22n0420_p0512a08║曰道教。草木最初拆甲曰萌，群即多也。機緣道心
X22n0420_p0512a09║初發亦猶萌芽，故以喻焉。獲利即受益也。上曰群
X22n0420_p0512a10║萌法利，語尚通漫，故引五趣與度未度者而明決
X22n0420_p0512a11║之。下卷文云宣布道教斷諸疑網，拔愛欲之本，杜
X22n0420_p0512a12║眾惡之源，照然分明，方接今文開示等語。度未度
X22n0420_p0512a13║者即四弘誓，若言眾生無邊誓願度等，即自行四
X22n0420_p0512a14║弘，今即化他四弘。經云未度者令度，未解者令解，
X22n0420_p0512a15║未安者令安，未得涅槃者令得涅槃。泥洹即梵語
X22n0420_p0512a16║訛變並翻滅度。言決正者，良以生死涅槃本無二
X22n0420_p0512a17║法，迷之則涅槃即生死，悟之則生死即涅槃，眾生
X22n0420_p0512a18║邪見妄認涅槃而為生死，今為決了使復正道也。
X22n0420_p0512a19║此明出世大意，該於眾典，是謂通明教興也。
X22n0420_p0512a20║【記】結顯，可見。
X22n0420_p0512a21║次據今經，略言五意。
X22n0420_p0512a22║【記】別辨中。舍通從別，局就今經以求興意。
X22n0420_p0512a23║一、欲令眾生知娑婆苦，求出離故。經云：彼國眾生無
X22n0420_p0512a24║有眾苦。
X22n0420_p0512b01║【記】初正明。此下，結顯。初即厭苦。
X22n0420_p0512b02║二、令知佛境界生忻慕故下，明依正莊嚴勸生彼國。
X22n0420_p0512b03║【記】二、即欣樂。
X22n0420_p0512b04║三、令攝心安住念佛三昧，故下云聞說阿彌陀佛，執
X22n0420_p0512b05║持名號，一心不亂等。
X22n0420_p0512b06║【記】三、即起行。
X22n0420_p0512b07║四、令破障脫苦，得清淨樂，故下云是人終時，心不顛
X22n0420_p0512b08║倒，即得往生等。
X22n0420_p0512b09║【記】四、即受生。
X22n0420_p0512b10║五、令生彼國成就菩提，故下云是諸人等皆得不退
X22n0420_p0512b11║轉等。
X22n0420_p0512b12║【記】五、即證道。然此五意，㳂淺洎深，理數然也。
X22n0420_p0512b13║此明說經正意，局在今文，所謂別敘教興也。
X22n0420_p0512b14║次辨教相。淨土教觀通明現在十方諸佛，即如下引
X22n0420_p0512b15║六方恒沙諸佛出廣長舌勸信是經，即其證也。又準
X22n0420_p0512b16║下文，善男善女聞經受持不歷階漸，皆不退轉阿耨
X22n0420_p0512b17║菩提。
X22n0420_p0512b18║【記】次辨教相中。言教，則通指如來四辨、八音所說
X22n0420_p0512b19║之法。言相，則別召教下所詮行相。大小不同，相即
X22n0420_p0512b20║相狀，覽而可別教家之相，故曰教相。初正明。故下，
X22n0420_p0512b21║結顯。初中，所以引諸佛為證者，蓋由小無他佛之
X22n0420_p0512b22║談，大有剎塵之說。此經既談十方世界恒河沙諸
X22n0420_p0512b23║佛，可驗教觀非偏小矣。復引聞持不退菩提，證入
X22n0420_p0512b24║既大，其義益顯。言不歷階漸者，生彼國人，莫不圓
X22n0420_p0512c01║發大心，頓修大行，永無退轉，當證菩提。不同此土
X22n0420_p0512c02║聲聞、緣覺，次第修進，取證小果，故云不歷。
X22n0420_p0512c03║故知一切淨土教門，皆是大乘圓頓成佛之法，定非
X22n0420_p0512c04║偏小，如別委論。
X22n0420_p0512c05║【記】如別委論，見觀經疏。
X22n0420_p0512c06║二、明理者，理即教體，亦分為二：初、通；二、別。
X22n0420_p0512c07║【記】二、明理，標分中。理即教體者，理是空寂之名，體
X22n0420_p0512c08║以主質為義。不二而二，乍分二名；二而不二，理體
X22n0420_p0512c09║一如。教從理立，故即教體。
X22n0420_p0512c10║初中，一切大乘皆以方等實相為體。
X22n0420_p0512c11║【記】通論中。初二句標名。一切之言，唯除鹿苑，通收
X22n0420_p0512c12║一代，莫非大乘。
X22n0420_p0512c13║方謂方廣，等即平等。
X22n0420_p0512c14║【記】方下，牒釋。初分釋方等二字。
X22n0420_p0512c15║實相妙理，橫徧諸法，故名方廣。竪該凡聖，故言平等。
X22n0420_p0512c16║【記】實下，正釋體相。初約橫竪以示該徧。經云：唯佛
X22n0420_p0512c17║與佛，乃能究盡諸法實相。言實相者，即是甚深不
X22n0420_p0512c18║思議境，真實不虗，故曰實相。起信論云：一切諸法，
X22n0420_p0513a01║從本已來，離言說相，離名字相，離心緣相，畢竟平
X22n0420_p0513a02║等，無有變異，不可破壞，唯是一心，故名真如。真如
X22n0420_p0513a03║即實相異名也。然此實相，不離諸法，法法皆契真
X22n0420_p0513a04║實妙理，以實為相，故名實相。其體高廣，包含法界
X22n0420_p0513a05║毗盧遮那，徧一切處，故言橫徧諸法。徹到三際，窮
X22n0420_p0513a06║淵極源，即事而真，無非中道，故言竪該凡聖。是知
X22n0420_p0513a07║實相攝盡一切橫竪法門，無有一法非實相者，故
X22n0420_p0513a08║曰除諸法實相，餘皆魔事也。橫言諸法，竪言凡聖，
X22n0420_p0513a09║乍分橫竪，變其文爾。橫處即竪，竪處即橫，不可狥
X22n0420_p0513a10║名而作實解。
X22n0420_p0513a11║故知橫竪一切諸法悉自緣生，皆不思議，無非實相。
X22n0420_p0513a12║【記】故下，次點諸法即是實相。恐未了者，謂諸法外
X22n0420_p0513a13║別有實相故，即指上橫竪諸法皆是緣生。諸法生
X22n0420_p0513a14║時，無所從來，故名不生；諸法滅時，無所從去，故名
X22n0420_p0513a15║不滅。豈容思議不思議境即實相也？
X22n0420_p0513a16║此通一代大乘所詮之理。
X22n0420_p0513a17║【記】此下，結顯。
X22n0420_p0513a18║二、言別者。
X22n0420_p0513a19║【記】別示中，初句標章。
X22n0420_p0513a20║今經即以彌陀修因感果，依正莊嚴，不思議功德，為
X22n0420_p0513a21║所詮理。
X22n0420_p0513a22║【記】今下，立義。
X22n0420_p0513a23║良以因中發無相大願，修無住妙行，感無得聖果，點
X22n0420_p0513a24║事妙理，相即非相，故所感身土，無非實相。
X22n0420_p0513b01║【記】良下，究意。
X22n0420_p0513b02║即下經云：如我今者讚歎阿彌陀佛不可思議功德。
X22n0420_p0513b03║【記】即下，引證。不可思議功德，即是實相妙理。且約
X22n0420_p0513b04║彌陀修顯，故得云別。因果依正，無非有作緣生之
X22n0420_p0513b05║法，那得為所證理？即究彌陀因地，修證願、行、果三，
X22n0420_p0513b06║無非稱性，悉是無作依正身土，皆與實相不相違
X22n0420_p0513b07║背，是故得為今經妙體。引下經文，證前三義，宛然
X22n0420_p0513b08║符合。
X22n0420_p0513b09║若非妙理，那稱不思議乎？
X22n0420_p0513b10║【記】若下，反質。
X22n0420_p0513b11║三、明行者，行即教宗，亦有通別。
X22n0420_p0513b12║【記】三、明行中，初科，標分。行即教宗者，宗乃一經所
X22n0420_p0513b13║詮之要，依宗起修名為行。言宗未必是行，言行其
X22n0420_p0513b14║必是宗。
X22n0420_p0513b15║初通明大行不出，發無上道心，修六度萬行。
X22n0420_p0513b16║備在眾經，不復具舉。
X22n0420_p0513b17║【記】通明中。上二句正示，下二句指廣。無上道心，即
X22n0420_p0513b18║菩提大心也。六度萬行，即普賢大行也。發，謂開發。
X22n0420_p0513b19║眾生本具三因佛性，迷此理故，無明為緣，則眾生
X22n0420_p0513b20║起；悟此理者，教行為緣，則正覺起。今以教行為緣，
X22n0420_p0513b21║一念開悟，三因俱發，所謂佛種從緣起。
X22n0420_p0513b22║二、別論者，修行淨業，感生淨土，別是一門出離徑術。
X22n0420_p0513b23║【記】別顯中，初科。別是一門者，觀經疏云：釋迦一化
X22n0420_p0513b24║所說聖教，大略有二：一者，娑婆入道教；二者，淨土
X22n0420_p0513c01║往生教。悉如彼疏判教中明。
X22n0420_p0513c02║就淨業中復有多種，諸經所示行法各殊。
X22n0420_p0513c03║【記】別簡不同中。初趣舉七經，示不同相。
X22n0420_p0513c04║觀經三福妙觀。
X22n0420_p0513c05║大本一日一夜懸繒幡蓋，十日十夜奉持齋戒。
X22n0420_p0513c06║大悲經中，一日稱名，展轉相勸。
X22n0420_p0513c07║般舟經中，一日若過，繫念現前，九十日中，恒不坐臥。
X22n0420_p0513c08║皷音聲，經十日十夜，六時禮念。
X22n0420_p0513c09║陀羅尼集，誦諸神呪。
X22n0420_p0513c10║大法皷經，但作生意，知有彼佛，
X22n0420_p0513c11║權巧赴機，行法不一，教門雖異，無不往生。
X22n0420_p0513c12║今經專示持名之法，正是經宗，於今為要，故當委示，
X22n0420_p0513c13║不可籠通。
X22n0420_p0513c14║【記】二、權下，推求佛意，殊途同皈。今經中，初的示經
X22n0420_p0513c15║宗。
X22n0420_p0513c16║括束經文，且為五例。
X22n0420_p0513c17║【記】括下，束經要例。三、若下，舉少況多。
X22n0420_p0513c18║一心起忻厭，厭若忻樂。
X22n0420_p0514a01║二、身須西向，正立合掌。
X22n0420_p0514a02║三、克期日限：一日、七日。
X22n0420_p0514a03║四、繫心佛境，專一不亂。
X22n0420_p0514a04║五、期死無退，決誓求脫。
X22n0420_p0514a05║【記】不起欣厭，非往生因，故有一也。不識方向，通漫
X22n0420_p0514a06║無皈，故有二也。不立要制，功業難成，故有三也。不
X22n0420_p0514a07║想真境，妄念紛飛，故有四也。不盡報身，空無所獲，
X22n0420_p0514a08║故有五也。然此五例，撮舉一經大意，以示宗要，不
X22n0420_p0514a09║必強差經文為證。
X22n0420_p0514a10║若此稱名，下至十念，尚得往生，況一日七日乎。
X22n0420_p0514a11║四、明果者，果即教用，亦有二別：
X22n0420_p0514a12║【記】四、明果，標分中。由機稟教，修因感果，非教力用，
X22n0420_p0514a13║終不能獲，故云果即教用。二、別，即下近遠也。
X22n0420_p0514a14║一者、近果。經云：是人終時，心不顛倒，即得往生極樂
X22n0420_p0514a15║世界。
X22n0420_p0514a16║【記】近果中。然此近果，未有所證，猶是具縛凡夫。且
X22n0420_p0514a17║望當時在此穢土修行為因，即以得生彼土為果，
X22n0420_p0514a18║此謂習因習果也。初引本經，示近果相。
X22n0420_p0514a19║由前稱佛，結業成因，捨此穢苦，感彼淨樂。
X22n0420_p0514a20║【記】由下，逆推前因。
X22n0420_p0514a21║即獲法性淨身，住同居淨土也。
X22n0420_p0514a22║【記】即下，指定身土。此土陰滅，彼國陰生，一念神識，
X22n0420_p0514a23║托彼蓮胎，攬前所修白法，為性淨業身，故云法性
X22n0420_p0514a24║淨身。此法性身，攝位稍廣，該於凡聖及初後心。今
X22n0420_p0514b01║此且望舍穢生淨，不假父母胞胎，盡屬法性淨身
X22n0420_p0514b02║所攝，非謂真法性身也。既未破惑，見思全在，故住
X22n0420_p0514b03║同居。圓修記引大論菩薩入正法位，住阿鞞䟦地，
X22n0420_p0514b04║得法性身等，而釋今文，全乖教旨。又設問云：同居
X22n0420_p0514b05║淨土，佛是應身，那云法性淨身？且疏中說生淨土
X22n0420_p0514b06║者，自屬於機，如何約應為難？立難既非，出義可見。
X22n0420_p0514b07║二者、遠果。下云：眾生生者，皆得不退阿耨菩提。
X22n0420_p0514b08║【記】遠果中。初引經判位。此下，覆示斷證。即下，指定。
X22n0420_p0514b09║身土皆得不退者，經論所明，不退有三：位、行、念也。
X22n0420_p0514b10║位、行尚容有退，唯念不退，永無退轉。
X22n0420_p0514b11║此謂生彼國已，聞法得忍，修菩提道，斷惑證真，究竟
X22n0420_p0514b12║成佛。
X22n0420_p0514b13║【記】得忍有四：伏忍、柔順忍、無生忍、寂滅忍。斷惑則
X22n0420_p0514b14║破無明，證真則顯法性，成佛乃有分真、究竟不同。
X22n0420_p0514b15║若據疏主究竟成佛，似指妙覺極果。然以義酌之，
X22n0420_p0514b16║未可徑從。所言遠果，望近得名。近果猶是凡夫三
X22n0420_p0514b17║惑，全在於彼進修，方始證入。豈可頓破四十二品
X22n0420_p0514b18║無明，直至妙覺？且如韋提夫人，聞圓妙觀，因修獲
X22n0420_p0514b19║證，豁然大悟，達無生忍。疏主判位，亦止初住。況諸
X22n0420_p0514b20║經論，未甞聞有超登妙覺極果之說。蓋由今疏，不
X22n0420_p0514b21║用他宗四教斷證位次，但取纔破無明，即為究竟。
X22n0420_p0514b22║況登初住，便能百界分身作佛，任運流入薩婆若
X22n0420_p0514b23║海，亦得名為究竟成佛。今此文中，不退當念不退，
X22n0420_p0514b24║得忍即無生忍。斷一品無明，證一分三德，成初住
X22n0420_p0514c01║八相佛，分證遮那清淨法身，分顯寂光法性理土。
X22n0420_p0514c02║如是從容，雅合教旨。學者詳審，無宜造次圓修，直
X22n0420_p0514c03║以妙覺寂光而釋遠果身土。復設三重問答，不欲
X22n0420_p0514c04║委破。唯第三問，觀經近在同居，今經遠希常寂，二
X22n0420_p0514c05║處相反，乃以古人各偏事理，疏主牽復中正為答，
X22n0420_p0514c06║大不然也。且疏主作疏釋經，申通佛意，所定身土，
X22n0420_p0514c07║全據經宗，當機證入，纖毫不濫，以為萬世不刊之
X22n0420_p0514c08║典。豈可違經反聖，強欲牽復，自任𮌎臆之論？今問：
X22n0420_p0514c09║若使疏主不欲牽復中正，未審二經合作何土？當
X22n0420_p0514c10║知二經所判身土，義皈一揆，不曾精考，妄自云云，
X22n0420_p0514c11║不唯謗師，亦乃毀法。問：今疏四法釋經已定，何故
X22n0420_p0514c12║復以理、行、果三會同體、宗、用邪？問：體、宗、用三更加
X22n0420_p0514c13║釋名教相，則與天台五章是同，何故矯異別立？
X22n0420_p0514c14║即證清淨法身，居法性土也。
X22n0420_p0514c15║上列四章，略提梗概，餘如後釋，仍委佗文。
X22n0420_p0514c16║【記】結略中。以顯義門包括，何由道盡？提其大略，故
X22n0420_p0514c17║云梗概。
X22n0420_p0514c18║佛說阿彌陀經
X22n0420_p0515a01║姚秦三藏法師鳩摩羅什奉詔譯
X22n0420_p0515a02║【疏】次釋文中。此經凡有兩譯。【記】牒文，釋示，翻傳中。
X22n0420_p0515a03║初正明兩譯。
X22n0420_p0515a04║【疏】一、姚秦羅什法師譯，即今本也。
X22n0420_p0515a05║【疏】二、大唐玄奘法師譯。今見藏中，立題各異，如下
X22n0420_p0515a06║所明。
X22n0420_p0515a07║【疏】自古解釋，凡有三家，唐慈恩法師通讚一卷，今
X22n0420_p0515a08║朝孤山法師、霅溪法師皆有疏記，見行于世。【記】自
X22n0420_p0515a09║下，因明古解。
X22n0420_p0515a10║【疏】今之所出，各從其志，時有異同，臨文自見。【記】今
X22n0420_p0515a11║下，明今出疏。
X22n0420_p0515a12║【疏】次正釋文相，又二：初、釋經題；二、釋經文。
X22n0420_p0515a13║【疏】初中。此經本名稱讚不可思議功德一切諸佛
X22n0420_p0515a14║所護念經。【記】釋本題中。初指經名。由是六方諸佛，
X22n0420_p0515a15║金口宣唱，故曰本名。
X22n0420_p0515a16║【疏】總十六字，經字為通題，上十五字為別題。【記】總
X22n0420_p0515a17║下，二、分通別。
X22n0420_p0515a18║【疏】上八字屬教，即經所說依正莊嚴，稱名往生，皆
X22n0420_p0515a19║是彌陀修因感果威神願力不思議功德也。
X22n0420_p0515a20║【疏】下七字屬機，即依教起行，專修成業，眾聖冥加，
X22n0420_p0515a21║攝持不退，直至菩提也。【記】上八字下，三、分機教。
X22n0420_p0515a22║【疏】奘師唐譯，即用本題，云稱讚淨土佛攝受經。語
X22n0420_p0515a23║雖少異，義意大同，對文可見。【記】奘下，會唐譯題並
X22n0420_p0515a24║在，文可見。
X22n0420_p0515b01║【疏】今經秦譯，隱略本題在六方佛後，即下云汝等
X22n0420_p0515b02║眾生，當信是等。【記】今題，立意中。初隱題在后。
X22n0420_p0515b03║【疏】據宗取要，別建此題，略有五意。【記】二、據下，明據
X22n0420_p0515b04║宗別立。
X22n0420_p0515b05║【疏】一則上符經旨，經中唯示持名方法，故取佛名，
X22n0420_p0515b06║用標題首。
X22n0420_p0515b07║【疏】二則下，適機宜。彌陀名號，眾所樂聞，故用標題，
X22n0420_p0515b08║人多信受故。
X22n0420_p0515b09║【疏】三、理自包含，但標佛名，稱讚護念，任運自攝故。
X22n0420_p0515b10║【疏】四、義存便易，梵號兼含，耳聞淳熟故。
X22n0420_p0515b11║【疏】五、語從簡要，後世受持，稱道不繁故。【記】五、意出
X22n0420_p0515b12║之例，皆初句標起，隨後釋義，四、約耳聞，五、取口稱，
X22n0420_p0515b13║在文自異。
X22n0420_p0515b14║【疏】且如唐譯，從本立題而未聞流布；又如大本，從
X22n0420_p0515b15║華標目而罕見誦持。【記】校優劣中。初舉二經罕行。
X22n0420_p0515b16║【疏】乃知秦本深體聖心，故得四海同遵，百代無古。
X22n0420_p0515b17║【記】乃下，二、美，今本得旨。
X22n0420_p0515b18║【疏】感通傳說，羅什法師七佛以來翻經，信非虗矣。
X22n0420_p0515b19║【記】感下，三、引傳為證。問：若謂大本從華標目，所以
X22n0420_p0515b20║罕誦。且十六觀經，亦乃從華標目，何期誦持之盛
X22n0420_p0515b21║耶？請為通之。
X22n0420_p0515b22║【疏】今釋此題，上五字為別，局今經故；下一字為通，
X22n0420_p0515b23║同眾典故。
X22n0420_p0515b24║【疏】就別題中，上二字標能說教主，定是釋迦，但舉
X22n0420_p0515c01║通號；下三字示所說人，簡非佗佛，故標別號。通別
X22n0420_p0515c02║互舉，譯人之巧。【記】隨釋別題，初科中。初釋佛字，預
X22n0420_p0515c03║取次科，對簡二佛，立號通別。若以七種立題收之，
X22n0420_p0515c04║所說屬法，義當人法，以所從能，即單人立題也。
X22n0420_p0515c05║【疏】傾出我口，暢悅彼心，以教合機，故稱佛說。【記】傾
X22n0420_p0515c06║下，次釋說字。傾我，口教也；悅彼，心機也。機教合論，
X22n0420_p0515c07║故云佛說。
X22n0420_p0515c08║【疏】阿彌陀，此翻無量。【記】次科，初翻梵成華。
X22n0420_p0515c09║【疏】經自釋云：彼佛光明無量，照十方國，無所障礙，
X22n0420_p0515c10║是故號為阿彌陀。此謂無邊量也。【記】二、經下，引經
X22n0420_p0515c11║雙釋二名。初名光照十方，則無際畔，乃約橫論。此
X22n0420_p0515c12║下一句，疏助釋也。
X22n0420_p0515c13║【疏】又云：彼佛壽命及其人民，無量無邊阿僧祇劫，
X22n0420_p0515c14║故名阿彌陀。此謂無數量也。【記】次名阿僧祇劫，則
X22n0420_p0515c15║非朝夕，乃約竪說。此下一句，亦助釋。
X22n0420_p0515c16║【疏】光表佛智，壽表佛福。以此福智，嚴本法身，三德
X22n0420_p0515c17║圓備，以立嘉號。餘如下文。【記】光下，結成三德。智即
X22n0420_p0515c18║智慧莊嚴，了因也。福即福德莊嚴，緣因也。本有法
X22n0420_p0516a01║身，正因也。正無緣了，有亦同無。今以了因正解，觀
X22n0420_p0516a02║察緣因，妙行資成，嚴顯本有正因，故曰三德圓備。
X22n0420_p0516a03║此三佛性，在凡曰三因，在聖曰三德。因中既一發
X22n0420_p0516a04║一切發，三因俱發。果上則一證一切證，三德俱證。
X22n0420_p0516a05║故從三德，以立嘉號。
X22n0420_p0516a06║【疏】通題中，梵云修多羅，此翻為線。【記】通題中。初三
X22n0420_p0516a07║句翻梵語。
X22n0420_p0516a08║【疏】線能貫攝，即喻教詮。【記】下二句，標二義。
X22n0420_p0516a09║【疏】文理連貫，包攝群機。【記】文下二句，分字釋。上句
X22n0420_p0516a10║教為能貫，文理為所貫；次句教為能攝，群機為所
X22n0420_p0516a11║攝。
X22n0420_p0516a12║【疏】訓法，訓常，義如常說。【記】訓下二句，指俗訓。
X22n0420_p0516a13║【疏】次釋經文，大分三分：初、至大眾俱，為序分；二、爾
X22n0420_p0516a14║時，佛告下，至是為甚難，為正宗分；三、佛說此經下，
X22n0420_p0516a15║至末文，為流通分。【記】經文，總判中。唯孤山自六方
X22n0420_p0516a16║諸佛勸贊，盡屬流通淨覺。三義破之：一者、奘師所
X22n0420_p0516a17║譯名稱讚淨土佛攝受經，今諸佛同贊，豈非正說
X22n0420_p0516a18║邪？二者、下文名為一切諸佛所護念經，謂聞是經
X22n0420_p0516a19║受持者，皆為諸佛護念；既聞佛名，為佛成護，顯是
X22n0420_p0516a20║正經。三者、此經比望大本及與觀經，唯諸佛同贊，
X22n0420_p0516a21║其文最廣，餘文并略。況今經且言六方，新本具列
X22n0420_p0516a22║十方。由是詳之，正說明矣（云云）。
X22n0420_p0516a23║【疏】初中，諸經皆有證信、發起二序，此經但列證信，
X22n0420_p0516a24║獨無發起。【記】序分有無中。比例諸經，校量具缺，生
X22n0420_p0516b01║起下文。
X22n0420_p0516b02║【疏】往生傳序云：此乃十二分教，無問自說之經。其
X22n0420_p0516b03║猶母之拊嬰兒，不俟其請，但欲顧其手足，乳而哺
X22n0420_p0516b04║之耳。【記】他解中。初引文。傳序，飛山默子作。無問自
X22n0420_p0516b05║說，即十二分之一也。不待機問，如來自說，即無發
X22n0420_p0516b06║起。其下，喻顯。拊，以手拍也。嬰兒，字書云：女曰嬰，男
X22n0420_p0516b07║曰兒。召，赤子也。顧，旋視也。乳，食也。在口曰哺。
X22n0420_p0516b08║【疏】今以義求，略為二意：一、表他方淨剎，非二乘偏
X22n0420_p0516b09║小境界，縱有權行，示同不知，不假因緣，孤然自說，
X22n0420_p0516b10║彰其特異。【記】義求中。初愍偏小，不知先立義。
X22n0420_p0516b11║【疏】即下諸佛歎釋迦云能為甚難希有之事，說此
X22n0420_p0516b12║世間難信之法是也。【記】次引文。
X22n0420_p0516b13║【疏】二、表我佛世尊大慈憫物，如母愛子，憐其小騃，
X22n0420_p0516b14║不能請問，召以誨之，彰其深切。
X22n0420_p0516b15║【疏】故下，如來囑云汝等皆當信受我語及諸佛所
X22n0420_p0516b16║說是也。【記】如前。孤山云：此經但有通序，而缺別序。
X22n0420_p0516b17║新經則有集眾，末云：為聞法故，俱來會坐。淨覺斥
X22n0420_p0516b18║云：為聞法故，發起事微。現文缺於別序，或恐經家
X22n0420_p0516b19║存略，並由不知今疏二意故也。
X22n0420_p0516b20║【疏】就證信中，此即阿難結集奉教，安列六事為證，
X22n0420_p0516b21║明非虗謬，令物信故。【記】證信序，安立中。初釋證信。
X22n0420_p0516b22║涅槃經中，佛臨滅度，阿難請問四事，佛一一答。四
X22n0420_p0516b23║問經首安何等語，佛言當安如是我聞等，故曰奉
X22n0420_p0516b24║教安列。
X22n0420_p0516c01║【疏】六緣不具，教則不興，名六成就。【記】次釋成就。
X22n0420_p0516c02║【疏】諸經之首，解釋極繁，此但略提大要，餘廣如彼。
X22n0420_p0516c03║【記】後示繁略。
X22n0420_p0516c04║如是！
X22n0420_p0516c05║【疏】初、如是者，如云指法之辭，即指正宗所說法門。
X22n0420_p0516c06║【記】信成就中。初引古通示。次契下，分字解釋。
X22n0420_p0516c07║【疏】契理曰如，離非曰是。【記】契中道理，離二邊非。
X22n0420_p0516c08║【疏】信故聞持，名信成就。【記】三、信下，結示名義。
X22n0420_p0516c09║我聞：
X22n0420_p0516c10║【疏】二、我聞者，阿難自言親從佛聞，非他傳告即聞
X22n0420_p0516c11║成就。【記】二中。阿難已斷見思，無見慢我，隨世流布
X22n0420_p0516c12║名字，稱我聞，即耳識也。
X22n0420_p0516c13║一時。
X22n0420_p0516c14║【疏】三、一時者，主伴會集，說聽始終，簡非餘時，即時
X22n0420_p0516c15║成就。【記】三中。主即說者，伴即聽者。機應輻湊，通取
X22n0420_p0516c16║畢席，名曰一時。
X22n0420_p0516c17║佛。
X22n0420_p0516c18║【疏】四、佛者，釋迦教主，金口親宜，非餘所說，即主成
X22n0420_p0517a01║就。【記】四中。佛名既通，故以釋迦簡之。黃金色身之
X22n0420_p0517a02║口，故曰金口。經通五人說，今局在佛，故曰非餘。
X22n0420_p0517a03║【疏】具云佛陀，翻云覺者。【記】具下，翻梵。
X22n0420_p0517a04║【疏】覺名乃通，此局妙覺究竟極果十號之一也，是
X22n0420_p0517a05║為通號。【記】覺下，簡濫。佛名同，故曰通號。
X22n0420_p0517a06║在舍衛國祇樹給孤獨園。
X22n0420_p0517a07║【疏】五、在舍衛等者，說經有處。【記】五中，初通指。
X22n0420_p0517a08║【疏】舉舍衛，乃遊化之境；舉祇園，即依住之處，即處
X22n0420_p0517a09║成就。【記】次別釋。舉國令遠人聞，舉園令近人知。
X22n0420_p0517a10║【疏】舍衛翻。聞物，言人物富庶，遠聞諸國故。
X22n0420_p0517a11║【疏】祗陀施樹，給孤買園，共成佛剎，故以為名。
X22n0420_p0517a12║【疏】六、與大比丘下，道俗四部大眾同會，非我獨聞，
X22n0420_p0517a13║即眾成就。【記】六中。略示阿難，復引眾證，信非虗矣。
X22n0420_p0517a14║四部既云道俗，即僧、尼、士、女，非人、天、龍、鬼也。
X22n0420_p0517a15║【疏】眾有三類：初、聲聞眾；二、並諸下，即菩薩眾；三、及
X22n0420_p0517a16║釋提下，人、天眾。【記】委釋，總分中。初分三類。
X22n0420_p0517a17║【疏】聲聞常時侍佛，威儀復勝，故在前列。菩薩隱顯
X22n0420_p0517a18║無定，形服不拘，故以次之。人天俗眾，形服全乖，故
X22n0420_p0517a19║列于後。【記】次推前後。聲聞隨處影響，故常侍。出家
X22n0420_p0517a20║相具，故儀勝。菩薩自行化他，故無定。在家出家，故
X22n0420_p0517a21║不拘人天。俗形俗服，故曰全乖。此約外相以分次
X22n0420_p0517a22║第。孤山乃謂聲聞沉空，人天著有，菩薩住於中道，
X22n0420_p0517a23║列於季孟之間，以表示之。
X22n0420_p0517a24║【疏】初中有四：初、示數；二、皆是下，歎德；三、長老下，列
X22n0420_p0517b01║名；四、如是下，總結。△初中
X22n0420_p0517b02║與大比丘眾千二百五十人俱。
X22n0420_p0517b03║【疏】大比丘者，上首弟子。如下列者，千二百等眷屬
X22n0420_p0517b04║弟子並不列。【記】聲聞，隨釋，總示中，初分大小。
X22n0420_p0517b05║【疏】比丘，或云苾蒭，此翻乞士，乞食資身，乞法練心。
X22n0420_p0517b06║又翻怖魔，志怖彼魔，德令魔怖。又云破惡，稟戒破
X22n0420_p0517b07║業，定慧破惑。此三因名果號如後。【記】次翻因名。乞
X22n0420_p0517b08║士從行，怖魔從志，破惡從功，修戒定慧，破惑業苦。
X22n0420_p0517b09║【疏】僧者，具云僧伽，此翻為眾。四人已上，秉御一切
X22n0420_p0517b10║滅惡生善羯磨，總該凡聖，通收理事，故云眾也。【記】
X22n0420_p0517b11║僧伽，翻眾。眾名乃通克取。初位四人，假用為體。滅
X22n0420_p0517b12║惡之大，勿高懺重；生善之極，無過受體。五、停心總
X22n0420_p0517b13║別想念，名外凡僧。煖、忍、頂、世第一，名內凡僧。總上
X22n0420_p0517b14║兩凡，更兼薄地，並名凡僧。初果至無學，通名聖僧。
X22n0420_p0517b15║又復初果已上，學及無學，證真諦理，名理和僧。身、
X22n0420_p0517b16║口、意而一致，戒、見、利以齊均，名事和僧。總上多義，
X22n0420_p0517b17║結示眾名。
X22n0420_p0517b18║【疏】佛初成道，度三迦葉，共有弟子千人；次度舍利
X22n0420_p0517b19║弗、目連，共有弟子二百五十人。此皆本是外道，遇
X22n0420_p0517b20║佛得度，荷佛恩深，故常隨侍。【記】別示中。此科釋經
X22n0420_p0517b21║師徒大數，并多列之意。三迦葉者，優樓頻螺、伽耶
X22n0420_p0517b22║那提兄弟三人，元是事火外道，為佛所降。見大子
X22n0420_p0517b23║本起經，舍利、目連本亦外道，共結契云：若得甘露，
X22n0420_p0517b24║必當同味。後時身子先見馬勝威儀庠序，乃問：汝
X22n0420_p0517c01║師為誰？為說何法？按五分，馬勝答云：法從緣生，亦
X22n0420_p0517c02║從緣滅。一切諸法，空無有主。又一出云：諸法因緣
X22n0420_p0517c03║生，亦從因緣滅。我佛大沙門，常作如是說。身子一
X22n0420_p0517c04║聞，便證初果。次傳目連，亦證初果。久從外道，都無
X22n0420_p0517c05║所獲，一入佛法，即得上果，故荷恩深。
X22n0420_p0517c06║【疏】或云，重其最初皈佛，故多列之，未必常預會也。
X22n0420_p0517c07║【記】或下，出普曜經。圓修引佛地論聲聞六義，故先
X22n0420_p0517c08║列：一、常隨侍佛；二、形相似佛；三、是內眷屬；四、欲令
X22n0420_p0517c09║菩薩生尊敬故；五、令無學人生尊敬；六、為聲聞人
X22n0420_p0517c10║於大乘法疑非佛說，故標眾首，令數聞法。
X22n0420_p0517c11║【疏】歎德中。
X22n0420_p0517c12║皆是大阿羅漢，眾所知識。
X22n0420_p0517c13║【疏】阿羅漢亦有三翻：初云應供，堪為物養，即乞士
X22n0420_p0517c14║果也；次云殺賊，摧伏魔怨，即怖魔果也；三云無生，
X22n0420_p0517c15║結盡苦亡，即破惡果也。【記】歎德中，初翻梵語。
X22n0420_p0517c16║【疏】即如下列會中上首，人天大眾，知其德業，識其
X22n0420_p0517c17║儀貌，故云眾知識也。【記】即下，次釋知識。大品云：能
X22n0420_p0517c18║說空、無相、無作、無生、無滅法，及一切種智，令人歡
X22n0420_p0518a01║喜信樂，名善知識。
X22n0420_p0518a02║【疏】列名中。
X22n0420_p0518a03║長老舍利弗。摩訶目犍連。摩訶迦葉。摩訶迦旃延。摩
X22n0420_p0518a04║訶拘絺羅。離婆多。周利槃陀。伽難陀。阿難陀。羅睺羅。
X22n0420_p0518a05║憍梵波提。賓頭盧。頗羅墮。迦留陀夷。摩訶劫賓那。薄
X22n0420_p0518a06║拘羅。阿㝹樓䭾。
X22n0420_p0518a07║【疏】德重﨟高，故稱長老，語局初人，義該諸位。【記】列
X22n0420_p0518a08║名中。初釋通名。德重故長，臘高故老。
X22n0420_p0518a09║【疏】舍利弗，此飜身子，亦云珠子。其母好身形，聰明
X22n0420_p0518a10║在眼珠，時人以子顯母，為作此號。
X22n0420_p0518a11║【疏】又云：舍標父，利標母，雙顯父母，故言舍利弗。弗
X22n0420_p0518a12║即子也。【記】舍下，釋別名，可解。
X22n0420_p0518a13║【疏】摩訶目犍連，摩訶飜大，同名者眾，加大簡之，下
X22n0420_p0518a14║皆類之。【記】目連中，初飜摩訶簡濫。
X22n0420_p0518a15║【疏】目犍連，文殊問經飜萊茯根（萊茯，讀為蘿蔔）。真諦云：勿
X22n0420_p0518a16║伽羅飜胡豆。二物古仙所嗜，因以命族。
X22n0420_p0518a17║【疏】名尼拘律陀，乃是樹名，父母禱神樹得子，因以
X22n0420_p0518a18║名焉。【記】次翻姓名。尼俱律陀，翻白楊樹。
X22n0420_p0518a19║【疏】迦葉，此飜大龜氏。其先代學道，靈龜負仙書而
X22n0420_p0518a20║應，從德命族。【記】迦葉中，初正翻。
X22n0420_p0518a21║【疏】真諦，翻為光波。上古仙人，身光炎涌，狀若波燃，
X22n0420_p0518a22║亦云飲光，能暎餘光，使不現故，名畢鉢羅。亦是樹
X22n0420_p0518a23║名，由禱樹得故。【記】真下，引別翻。畢鉢羅，此云高顯。
X22n0420_p0518a24║【疏】迦旃延，飜文飾，亦云肩垂，亦云好肩。
X22n0420_p0518b01║【疏】亦名柯羅，此飜思勝，皆從姓為名。【記】迦旃延中，
X22n0420_p0518b02║初翻名。亦名柯羅，梵音之訛。
X22n0420_p0518b03║【疏】拘絺羅，此翻大膝（有云膝蓋大故）。
X22n0420_p0518b04║【疏】舍利弗舅與姉論義，常勝姉。姉孕不勝，知懷智
X22n0420_p0518b05║人，遂往南天竺，讀誦眾經，無暇剪爪，時人呼為長
X22n0420_p0518b06║爪梵志。【記】拘絺羅中。注有云者，見孤山疏。讀誦眾
X22n0420_p0518b07║典，即外道十八種韋陀典籍。
X22n0420_p0518b08║【疏】離波多，亦名離越，此翻星宿，或云室宿。父母從
X22n0420_p0518b09║星乞得，因星作名。
X22n0420_p0518b10║【疏】或云假和合。文殊問：經稱常作聲。【記】離波多中，
X22n0420_p0518b11║初正翻。
X22n0420_p0518b12║【疏】有人引智論，嘗宿空亭，證二鬼諍屍。依實判皈
X22n0420_p0518b13║小鬼，大鬼怒，㧞其手足，小鬼取屍補之。因其煩惱，
X22n0420_p0518b14║不測誰身，故云假和合。又心懷疑惑，逢人即問：見
X22n0420_p0518b15║我身否？眾僧語云：汝身本是他之遺體，非己有也。
X22n0420_p0518b16║因即得道，故以為名。【記】引論，雙證後二。
X22n0420_p0518b17║【疏】周利槃陀伽，此翻蛇奴。或言周利云大路邊，槃
X22n0420_p0518b18║陀伽云小路邊，生於道傍，故以為名。【記】周利中。善
X22n0420_p0518b19║見論云：有長者女，與奴私通，逃往外國。久而有孕，
X22n0420_p0518b20║思還故國，半途而產，得大小路邊之名。
X22n0420_p0518b21║【疏】難陀，此云善歡喜，亦翻忻樂。本牧牛人，以牧牛
X22n0420_p0518b22║事試，佛為說法，忻樂得道，故有處名牧牛難陀。或
X22n0420_p0518b23║云即律中䟦難陀也。【記】難陀可見。
X22n0420_p0518b24║【疏】阿難陀，此云歡喜，或云無染。淨飯王聞太子成
X22n0420_p0518c01║佛，王大歡喜，白飯王，奏生兒，舉國忻然，因以為名。
X22n0420_p0518c02║【記】阿難陀，疏釋上名。次云無染者，圓修引涅槃云：
X22n0420_p0518c03║隨佛入天、人、龍宮，凡見婦女，心無愛染故。
X22n0420_p0518c04║【疏】羅睺羅，此云覆障。佛之嫡子，酬往業故，在胎六
X22n0420_p0518c05║年，故云覆障。
X22n0420_p0518c06║【疏】真諦云：羅睺本言修羅能手障日月，應言障月。
X22n0420_p0518c07║佛言：我法如月，此兒障我，不即出家，世世能捨，故
X22n0420_p0518c08║云覆障。【記】羅睺羅中。嫡，正也。初明障。自真下，明障。
X22n0420_p0518c09║佛酬往業者，本起經云：佛昔為王，一仙犯羅，令禁
X22n0420_p0518c10║六日，不與其食，然無惡心。後墮地獄六萬歲，於最
X22n0420_p0518c11║後身，又償六年苦行。太子因隨喜故，所以六年在
X22n0420_p0518c12║母胎也。
X22n0420_p0518c13║【疏】憍梵波提，此翻牛呞（音詩），或云牛王，或云牛迹。昔
X22n0420_p0518c14║五百世曾作牛王，餘報未盡，唼唼常嚼，時人稱為
X22n0420_p0518c15║牛呞，亦由此故名，是為牛迹。避人見笑，常居天上。
X22n0420_p0518c16║【記】憍梵下。唼，子合切。嚼，才笑切。大論云：往世竊人
X22n0420_p0518c17║糓穗，觀其生熟，故五百生常受牛報。按楞嚴云：於
X22n0420_p0518c18║過去劫輕弄沙門，世世生生有牛呞病。分別功德
X22n0420_p0519a01║論云：恐人輕笑獲罪，佛令常在忉利天上（云云）。
X22n0420_p0519a02║【疏】賓頭盧、頗羅墮，上是據姓。賓頭盧，此翻不動（言其
X22n0420_p0519a03║所證）。頗羅墮，真諦翻捷疾，或利根，或廣語（言其根性），婆羅
X22n0420_p0519a04║門中一姓也。【記】賓頭中。或云渭度羅䟦羅墮闍，或
X22n0420_p0519a05║云軍屠鉢漢，梵音楚夏也。
X22n0420_p0519a06║【疏】迦留陀夷，此翻黑光，或云麤黑，從形貌為名。【記】
X22n0420_p0519a07║迦留中。增一云：其身極黑，夜行乞食。時天大暗，而
X22n0420_p0519a08║至他家，忽有閃電。其家婦女，謂是黑鬼，身正懷姙，
X22n0420_p0519a09║怖而墮胎。因問，知是佛弟子，乞食到此，高聲大罵。
X22n0420_p0519a10║佛因制戒，不得過中食。
X22n0420_p0519a11║【疏】劫賓那，此翻房宿（音秀），禱星感子，故以為名。
X22n0420_p0519a12║【疏】又初出家，欲往見佛，夜雨，寄陶師家宿。又一比
X22n0420_p0519a13║丘隨後而來，前比丘推草與之，在地而坐，後比丘
X22n0420_p0519a14║即為說法，豁然得道。後比丘即是佛，共佛房宿（音夙），
X22n0420_p0519a15║從得道處為名。【記】劫賓那可見。
X22n0420_p0519a16║【疏】薄𤘽羅，此翻善容，亦云偉形，而色貌端正，故言
X22n0420_p0519a17║善容。年一百六十，無病無夭。昔持一不殺戒，九十
X22n0420_p0519a18║一劫命不中夭；昔施僧一訶利勒菓，故身常無病。
X22n0420_p0519a19║感今勝報，故以為名。【記】薄𤘽中。持一不殺戒，付法
X22n0420_p0519a20║藏傳云：其母早亡，後母惡之。甞就求餅，被投其爐，
X22n0420_p0519a21║父見救之。又從求肉，被投於釜，亦不能死。又於河
X22n0420_p0519a22║岸，甞牽母衣，被投於河，為大魚吞。漁人得之，賣於
X22n0420_p0519a23║市中。會父買魚，刀破魚腹，略無所損。施一藥菓，分
X22n0420_p0519a24║別功德論云：過去曾施病僧一訶梨勒果，今身常
X22n0420_p0519b01║無病惱。訶梨勒，此翻天王，持來世藥有之。
X22n0420_p0519b02║【疏】阿㝹樓䭾，亦云阿那律，或云阿泥盧頭，皆梵音
X22n0420_p0519b03║奢切耳，此翻無貧，亦云如意，或云無竭。昔於飢世
X22n0420_p0519b04║施支佛稗飯，九十一劫果報充足，故以為名。【記】阿
X22n0420_p0519b05║㝹中。初出梵音，次翻華語，可詳。然諸弟子，時是小
X22n0420_p0519b06║乘之人，而得預會聞大法者。淨覺疏云：此諸尊者，
X22n0420_p0519b07║本是法身大士，迹生乾竺，輔佛化儀。既於小乘已
X22n0420_p0519b08║得無學，今至方等，堪聞是經。乃至如來方便誘引，
X22n0420_p0519b09║欲使耻小慕大。是故下文對告身子，意在茲焉。
X22n0420_p0519b10║【疏】總結中。
X22n0420_p0519b11║如是等諸大弟子。
X22n0420_p0519b12║【疏】略舉上首一十六人，不可盡列，故云如是等。【記】
X22n0420_p0519b13║總結中，初點文略。
X22n0420_p0519b14║【疏】南山云：學在我後，故為弟；解從我生，故稱子。
X22n0420_p0519b15║【疏】次菩薩中三：初、示數；二、文殊下，列名；三、與如下，
X22n0420_p0519b16║總結。△初中
X22n0420_p0519b17║并諸菩薩摩訶薩。
X22n0420_p0519b18║【疏】同聞極多，略舉四名，故云諸也。【記】菩薩眾，示數
X22n0420_p0519b19║中。聞眾甚多，經家不能具舉，故以諸字總之。
X22n0420_p0519b20║【疏】菩薩，梵言之略。天台戒疏云：摩訶菩提質帝薩
X22n0420_p0519b21║埵，此翻大道，心成眾生。【記】翻梵，初義。摩訶翻大，菩
X22n0420_p0519b22║提翻道，質帝翻心，薩埵翻成眾生。
X22n0420_p0519b23║【疏】或云：菩薩翻覺有情。覺謂上求，即是智也；有情
X22n0420_p0519b24║謂下化，即是悲也。【記】次義。覺即自行，故曰上求，同
X22n0420_p0519c01║上大道心也。有情即化他，故曰下化，同上成眾生
X22n0420_p0519c02║也。
X22n0420_p0519c03║【疏】列名中。
X22n0420_p0519c04║文殊師利法王子、阿逸多菩薩、乾陀訶提菩薩、常精
X22n0420_p0519c05║進菩薩。
X22n0420_p0519c06║【疏】文殊師利，亦云曼殊室利，此翻妙吉祥。妙即彰
X22n0420_p0519c07║其所證，吉祥美其利物。【記】列名中。初正釋名。梵語
X22n0420_p0519c08║二名，賖切不同，華言初義。吉祥者，慈恩疏云：菩薩
X22n0420_p0519c09║初生，家現十種瑞：一、光明滿室，二、甘露盈庭，三、地
X22n0420_p0519c10║涌七珍，四、神開伏藏，五、鷄生鳳子，六、猪娩龍肫，七、
X22n0420_p0519c11║馬生麒麟，八、牛生白澤，九、倉盈金粟，十、象具六牙。
X22n0420_p0519c12║據淨覺疏，或云出文殊入滅經。
X22n0420_p0519c13║【疏】或云妙德，義亦同之。【記】次名妙德，以由分證微
X22n0420_p0519c14║妙三德故，即上妙字也。
X22n0420_p0519c15║【疏】紹隆佛種，稱法王子。智論云：佛為法王，菩薩入
X22n0420_p0519c16║正法位，乃至十地，悉名法王子。乃知此名該下諸
X22n0420_p0519c17║位。【記】例論。正法位，自初住破無明，顯法性，直至後
X22n0420_p0519c18║心，皆正法位。普賢觀云應時即入菩薩正位是也。
X22n0420_p0520a01║或指第九住者，非也。乃下二句，准論類通。
X22n0420_p0520a02║【疏】阿逸多，此云無能勝，言其悲智非偏小所及。【記】
X22n0420_p0520a03║阿逸多，即彌勒姓也。名彌勒，翻慈氏。思益經云：若
X22n0420_p0520a04║眾生見者，得慈心三昧。又賢愚經云：過去為王，見
X22n0420_p0520a05║調象故，即生慈心。
X22n0420_p0520a06║【疏】乾陀訶提，此翻不休息。眾生無盡，修因感果無
X22n0420_p0520a07║窮已故。
X22n0420_p0520a08║【疏】常精進者，眾生無量，上求下化，無暫懈故。【記】不
X22n0420_p0520a09║休息、常精進。疏中各從一義解釋，實難分異。孤山
X22n0420_p0520a10║云：中道正觀，念念流入，名不休息。遠離二邊懈怠，
X22n0420_p0520a11║名常精進。淨覺引思益經云：若恒沙劫為一日夜，
X22n0420_p0520a12║如是乃至過十萬劫，得值一佛，乃至值恒沙佛，修
X22n0420_p0520a13║諸梵行，然後受記，心不休息。又引什師云：始終不
X22n0420_p0520a14║退，名常精進。大底菩薩所修願行是同，一往隨機，
X22n0420_p0520a15║立名有異，不必強分。
X22n0420_p0520a16║【疏】總結中。
X22n0420_p0520a17║興如是等，諸大菩薩，
X22n0420_p0520a18║【疏】然菩薩名通於初後，如上所列，莫非深位補處，
X22n0420_p0520a19║或是權現影響，故云諸大也。【記】總結中。該四十位，
X22n0420_p0520a20║故名通初後。深位補處，據迹以說；權現影響，約本
X22n0420_p0520a21║以論。
X22n0420_p0520a22║【疏】三、人天中。
X22n0420_p0520a23║及釋提桓因等，無量諸天大眾俱。
X22n0420_p0520a24║【疏】釋提桓因，具云釋迦因陀羅，此翻能天帝，即三
X22n0420_p0520b01║十三天主。今言帝釋，即華梵雙舉。【記】人天中。初翻
X22n0420_p0520b02║帝釋名義。三十三者，主伴兼舉。智論云：彼於往昔，
X22n0420_p0520b03║在摩伽陀國作婆羅門，曾與三十二友修迦葉佛
X22n0420_p0520b04║塔。以是因緣，俱生忉利。
X22n0420_p0520b05║【疏】大梵四王，天主甚多，不復盡舉，故云無量也。【記】
X22n0420_p0520b06║次釋無量。大梵，即色界初禪第三天娑婆世主，有
X22n0420_p0520b07║語言覺觀，故統王大千。四王，即欲界帝釋之臣。
X22n0420_p0520b08║【疏】更兼道俗四眾，龍鬼八部，故云大眾。俱序中從
X22n0420_p0520b09║略，文見流通。【記】更下，釋大眾俱。以後映前，故知文
X22n0420_p0520b10║略。
X22n0420_p0520b11║
X22n0420_p0520b12║佛說阿彌陀經義疏聞持記卷上