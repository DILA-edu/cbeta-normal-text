X22n0420_p0520b13║
X22n0420_p0520b14║
X22n0420_p0520b15║
X22n0420_p0520b16║佛說阿彌陀經義疏聞持記卷中
X22n0420_p0520b17║
X22n0420_p0520b18║【疏】第二、正宗分，大分三段：從初至俱會一處，先讚
X22n0420_p0520b19║二報莊嚴，令生忻慕；二、不可以少下，正示專念持
X22n0420_p0520b20║名，教修行法；三、如我今者下，後引諸佛同讚，勸信
X22n0420_p0520b21║受持。科分三節，曲盡一經，有智試觀，思過半矣。【記】
X22n0420_p0520b22║大科，正宗，總判中。觀今科節，一經旨趣，皎在目前，
X22n0420_p0520b23║故曰過半。易云：智者觀其彖，則思過半矣。
X22n0420_p0520b24║【疏】初中又二：初、總標依正。
X22n0420_p0520c01║爾時，佛告長老舍利弗：
X22n0420_p0520c02║【疏】上二句指對告人，眾集即告，故云爾時。【記】隨釋，
X22n0420_p0520c03║對告中，初釋爾時。
X22n0420_p0520c04║【疏】身子大權，智慧第一，知言解意，深契佛懷，故諸
X22n0420_p0520c05║經便多令對語。【記】身下，二、明多告。
X22n0420_p0520c06║【疏】彌勒下，生經云：大智舍利弗，能隨佛轉法輪，佛
X22n0420_p0520c07║法之大將。【記】彌下，三、權智能。
X22n0420_p0520c08║【疏】乃知身子才辨超倫，及至此經，殊無一詞申疑
X22n0420_p0520c09║請問，從始至末，盡是如來呼以告之。即向所謂示
X22n0420_p0520c10║同不知，義見于此。【記】乃下，四、顯示權。言大權者，法
X22n0420_p0520c11║身大士覆本垂跡，響影嘉會，即內秘外現也。是淨
X22n0420_p0520c12║覺前釋諸大尊者，方等聞經亦約權意探點。今文
X22n0420_p0520c13║對告身子，頗符今疏。十大弟子各具一德，身子智
X22n0420_p0520c14║慧最為第一。餘文可解。孤山云：不告菩薩而告聲
X22n0420_p0520c15║聞者，意令小乘初心忻樂求生，迴小入大。身子已
X22n0420_p0520c16║證上果，在方等時，菩提心死，自謂將入無餘究竟
X22n0420_p0520c17║滅度。大乘望之，不生變易。而此二途並不求生淨
X22n0420_p0520c18║土。今告者，寄高訓下耳。今謂說此經所被之機，若
X22n0420_p0521a01║但小乘初心，不通後位，則顯淨土教門未曰圓頓。
X22n0420_p0521a02║一不可也。又復身子果或菩提心死，則應鹿苑，便
X22n0420_p0521a03║入無餘依界。既到方等，義當大乘機發，豈是心死？
X22n0420_p0521a04║二不可也。又謂二途并不求生，對告乃是寄高訓
X22n0420_p0521a05║下者，今問身子：正當對告之時，為解不解？若言解
X22n0420_p0521a06║者，豈是寄高？若不解者，對告何為？豈得頑然都無
X22n0420_p0521a07║所曉？三不可也。應知身子菩提大心決定不死，冥
X22n0420_p0521a08║密在懷，故至方等，被受彈訶。但以從初發心，怱怱
X22n0420_p0521a09║取證，唯期小果，未甞聞有他方淨土。佛意欲令聞
X22n0420_p0521a10║大乘法，心生忻慕，修菩薩行，淨佛國土，教化眾生，
X22n0420_p0521a11║遠希佛道，是故特地呼名對告。是故淨覺疏云：告
X22n0420_p0521a12║舍利弗者，應有四悉檀意：一、是左面弟子，大、小法
X22n0420_p0521a13║集多居其首故；二、由智慧第一，四眾、八部岡不欽
X22n0420_p0521a14║仰故；三、為令四果聞佛淨土，自鄙絕分故；四、復欲
X22n0420_p0521a15║小乘未取證者，迴心向大故。此說故與孤山懸遠，
X22n0420_p0521a16║不若今疏釋義最優。學者公心，試與評論。
X22n0420_p0521a17║【疏】從是已下，即所告事。上四句標依報。【記】所告事
X22n0420_p0521a18║中。先節經文，分依正兩報。初依報中。
X22n0420_p0521a19║從是西方過十萬億佛土，有世界名曰極樂。
X22n0420_p0521a20║【疏】淨土多種，如別所論。【記】言淨土多種者，淨土之
X22n0420_p0521a21║名，通事通理。理如圓覺云：地獄天宮，皆為淨土。仁
X22n0420_p0521a22║王云：唯佛一人居淨土等。事如光明云：願我來世，
X22n0420_p0521a23║得此殊異功德淨土。淨名云：而常修淨土，教化諸
X22n0420_p0521a24║眾生等。而況西方復有？河沙淨土？如別委論，見觀
X22n0420_p0521b01║經疏。
X22n0420_p0521b02║【疏】今此所標，同居淨土。【記】今此的指法藏因地發
X22n0420_p0521b03║願，修成同居土也。
X22n0420_p0521b04║【疏】如世邦國，方向遠近，二皆是定。【記】如下，釋經。從
X22n0420_p0521b05║是西方過十萬億佛土等文，舉世邦國為例。方向，
X22n0420_p0521b06║即經從是西方也。遠近，即經過十萬億也。二皆定
X22n0420_p0521b07║者，即方向遠近也。
X22n0420_p0521b08║【疏】對此極苦，故名極樂，亦名安樂，亦號安養。【記】極
X22n0420_p0521b09║苦極樂，如下別釋自明。
X22n0420_p0521b10║【疏】十萬億剎，凡情疑遠，然彈指屈臂，剎那可到。【記】
X22n0420_p0521b11║十下，決世人疑。初四句總示不遠，一下四句別示
X22n0420_p0521b12║二義。
X22n0420_p0521b13║【疏】一、以十方淨穢同一心故；二、以心念迅速不思
X22n0420_p0521b14║議故。【記】初義約心體包容。良以十方微塵剎土，皆
X22n0420_p0521b15║我心性，攝無不周。虗空尚在心中，十方豈存性外？
X22n0420_p0521b16║次義約心念速疾。世間萬法，不出四大。地水火風，
X22n0420_p0521b17║須假色香味觸四微所成。地大具足四微，其體最
X22n0420_p0521b18║重。水火第減，其體漸輕。風但有觸，其體稍輕。唯有
X22n0420_p0521b19║心法，不假四微，全無色質，所以其體速疾於風。雖
X22n0420_p0521b20║百年之久，舉心即在目前。縱萬里之遙，動念不離
X22n0420_p0521b21║足下。故心論云心念疾於風是也。
X22n0420_p0521b22║【疏】十、疑：論云：但使眾生淨業成者，臨終在定之心，
X22n0420_p0521b23║即是淨土受生之心，動念即是生淨土時。為此觀
X22n0420_p0521b24║經云：彌陀淨土，去此不遠。
X22n0420_p0521c01║【疏】又心業力不思議，一念即生，不須愁遠等。【記】十
X22n0420_p0521c02║下，引文雙證。雖則平生修行淨業，最要唯在臨終
X22n0420_p0521c03║一念。眾生所以流浪生死，只為臨終無定力故。如
X22n0420_p0521c04║經中說：心識二性，躁動不停，隨所作業，而墮諸有。
X22n0420_p0521c05║若使一念在定，心則不散，生死塵勞，悉皆消殞，淨
X22n0420_p0521c06║土境界，應念現前，乘此正念，即得往生。故知淨土
X22n0420_p0521c07║不離我心。為下，論自引經。下並論文，證前次義。
X22n0420_p0521c08║【疏】下三句，標正報。
X22n0420_p0521c09║其土有佛，號阿彌陀，今現在說法。
X22n0420_p0521c10║【疏】但言化主，必兼徒眾，簡非過未，故云現在。【記】次
X22n0420_p0521c11║正報中。即經其土有佛下三句，餘文可解。
X22n0420_p0521c12║【疏】舍利下，二、別釋依正，又二：從初至莊嚴釋依報；
X22n0420_p0521c13║舍利弗！於汝意下，次明正報。初中又二：初略釋名
X22n0420_p0521c14║義；又舍利下，廣明勝相。△初中
X22n0420_p0521c15║舍利弗！彼土何故名為極樂？
X22n0420_p0521c16║【疏】上三句徵問。
X22n0420_p0521c17║【疏】下四句釋通。
X22n0420_p0521c18║其國眾生無有眾苦，但受諸樂，故名極樂。
X22n0420_p0522a01║【疏】無眾苦者，對顯娑婆，令生忻厭。
X22n0420_p0522a02║【疏】三界六道，總名苦果。【記】別釋，依報明娑婆苦中。
X22n0420_p0522a03║初二句總標苦果。
X22n0420_p0522a04║【疏】於中復有八苦、五苦、三苦。【記】於下，別示三名。
X22n0420_p0522a05║【疏】生、老、病、死、貧、困、愛、別、怨、會、求不得，為八苦也。【記】
X22n0420_p0522a06║生下，細釋。三相、八苦者，諸出不同，且據現文，於義
X22n0420_p0522a07║自顯。
X22n0420_p0522a08║【疏】殺、盜、婬、妄、飲酒，五種惡業，並是苦因，必招苦果，
X22n0420_p0522a09║名五苦也。【記】五苦者，大本名為五惡、五痛、五燒，由
X22n0420_p0522a10║毀五戒，結成惡業，現受惡報，後墮地獄。
X22n0420_p0522a11║【疏】苦苦、壞苦、行苦，名三苦也。【記】三苦者，從違順中
X22n0420_p0522a12║庸三境而生三受：苦受生苦苦，樂受生壞苦，不苦
X22n0420_p0522a13║不樂受生行苦。
X22n0420_p0522a14║【疏】諸經論中，略示名數。【記】諸下，指略。
X22n0420_p0522a15║【疏】諦論忍土，一切皆苦，無一可樂，火宅牢獄，未足
X22n0420_p0522a16║為喻。
X22n0420_p0522a17║【疏】彌陀淨土。【記】總示淨土，樂中，初科。初句總標境。
X22n0420_p0522a18║【疏】境界殊絕。【記】下五句，第列五相：一、莊嚴勝。【疏】聖
X22n0420_p0522a19║賢同會。【記】二、主伴勝。【疏】聞法悟道。【記】三、法道勝。【疏】
X22n0420_p0522a20║壽命永劫。【記】四、壽命勝。【疏】不退菩提。【記】五、證果勝。
X22n0420_p0522a21║【疏】更有餘樂，不能過此。秪無諸苦，已為可樂，況具
X22n0420_p0522a22║諸勝事，其樂何窮！故云極也。【記】更下諸句，結顯。良
X22n0420_p0522a23║由彼土依、正二報，妙色、妙聲，皆是法藏無作之功
X22n0420_p0522a24║德之所莊嚴，稱性契理，本無有極。今言極者，無極
X22n0420_p0522b01║也。對顯此土三苦、四苦、五苦、八苦，種種眾苦，沒在
X22n0420_p0522b02║其中，罔有邊際，亦名極也。
X22n0420_p0522b03║【疏】大本云：設我得佛，國中人天所受快樂，不如漏
X22n0420_p0522b04║盡比丘不取正覺。【記】引示中。初引本願正示，次引
X22n0420_p0522b05║玄義勸修。漏盡比丘，即四果阿羅漢，諸漏已盡，無
X22n0420_p0522b06║復煩惱也。
X22n0420_p0522b07║【疏】善導云：願生彼國，必須勵心克己，畢命為期。上
X22n0420_p0522b08║在一形，似如小苦，前念命終，後念即生，長時永劫，
X22n0420_p0522b09║受無為法樂，直至成佛，不逕生死，豈不快哉！
X22n0420_p0522b10║【疏】次廣明中。依報國土，耳目所對，不出聲色。【記】次
X22n0420_p0522b11║廣明，總示中。初四句總標聲色。
X22n0420_p0522b12║【疏】據經後結，成就莊嚴，止有三處，即為三段：初、欄
X22n0420_p0522b13║網樹池，唯是妙色莊嚴；二、金地華樂，則兼色聲莊
X22n0420_p0522b14║嚴；三、鳴禽風樹，止是法音莊嚴。【記】據下，依經科節。
X22n0420_p0522b15║【疏】故今科約，與昔全殊，請考經文，無宜執舊。【記】故
X22n0420_p0522b16║下，明今異古。孤山云：示相為五：一、欄網行樹，二、池
X22n0420_p0522b17║水樓閣，三、金地天華，四、奇妙雜鳥，五、風樹法音。由
X22n0420_p0522b18║茲五種莊嚴，故名但受諸樂。淨覺云：莊嚴之相有
X22n0420_p0522b19║二：一、莊嚴事境，二、演暢法音。初又三：一、欄楯羅網
X22n0420_p0522b20║等，二、水池樓閣等，三、天樂金池等。並由不考經中
X22n0420_p0522b21║結文，致茲疎謬。信知今疏超邁古今，聞義不能徙，
X22n0420_p0522b22║孔子憂之。
X22n0420_p0522b23║【疏】就初莊嚴，分二：初、至香潔，即列相；舍利下，二、結
X22n0420_p0522b24║示。列相又二：初、至極樂，舉欄網、行樹以顯名；又舍
X22n0420_p0522c01║利下，二、引池閣、寶蓮以示相。△初中
X22n0420_p0522c02║舍利弗！極樂國土七重欄楯、七重羅網、七重行樹，皆
X22n0420_p0522c03║是四寶周帀圍繞，是故彼國名為極樂。
X22n0420_p0522c04║【疏】上七句示相，下二句結名。【記】隨釋列相中。欄楯
X22n0420_p0522c05║者，縱曰欄，橫曰楯。切韻云：堦際釣欄也。
X22n0420_p0522c06║【疏】言行樹者，周迴七重，一一樹高八千由旬，行行
X22n0420_p0522c07║相當，不參差故。其樹枝葉，上下七層，皆垂珠網，狀
X22n0420_p0522c08║同佛塔。【記】行樹中。初約義釋。
X22n0420_p0522c09║【疏】觀經云：妙真珠網彌覆樹上，一一樹上有七重
X22n0420_p0522c10║網，一一網間有五百億妙華宮殿。【記】次引經證。
X22n0420_p0522c11║【疏】一重樹下，一重欄楯，故亦七重。【記】一、重下，顯樹
X22n0420_p0522c12║欄楯重數。
X22n0420_p0522c13║【疏】網是珠瓔，復依樹上。【記】網下，點珠網所依。
X22n0420_p0522c14║【疏】則知皆是下二句，止顯樹欄之體耳。【記】則下，點
X22n0420_p0522c15║樹欄體。
X22n0420_p0522c16║【疏】一、金，二、銀，三、瑠璃，四、玻𭹳，是為四寶。【記】次顯四
X22n0420_p0522c17║寶局，在樹欄四寶中。△初、正示
X22n0420_p0522c18║【疏】若準觀經，七寶華葉，無不具足。又大本中，根莖
X22n0420_p0523a01║枝葉，七寶間錯。【記】若準下，杖異。
X22n0420_p0523a02║【疏】此中略舉，委在他文。【記】此下，顯略。
X22n0420_p0523a03║【疏】周帀，圍繞。有云，凡佛菩薩居處皆然，非謂一國
X22n0420_p0523a04║土止有七重耳。【記】圍繞中。有云者，文見大本與新
X22n0420_p0523a05║譯經。
X22n0420_p0523a06║【疏】結名可解。下諸莊嚴，例順此結。【記】結名中。例順
X22n0420_p0523a07║此結者，謂下二處莊嚴文後，例須結云是故彼國
X22n0420_p0523a08║名為極樂，但在文略，故此點之。
X22n0420_p0523a09║【疏】二、池閣中分四：初、明池水；二、池畔階道；三、階上
X22n0420_p0523a10║樓閣；四、池中蓮華。△初中
X22n0420_p0523a11║又，舍利弗！極樂國土有七寶池，八功德水充滿其中，
X22n0420_p0523a12║池底純以金沙布地。
X22n0420_p0523a13║【疏】七寶池者，彼有八池，七寶所成。【記】池閣，隨釋池
X22n0420_p0523a14║水中，初示池數。
X22n0420_p0523a15║【疏】池中之水，亦七寶色，名八功德：一澄清，二清冷，
X22n0420_p0523a16║三甘美，四輕軟，五潤澤，六安和，七除飢渴，八長養
X22n0420_p0523a17║諸根。【記】次示池體。
X22n0420_p0523a18║【疏】每一池心有如意珠王，水從中出，流注池中。【記】
X22n0420_p0523a19║每下，示水源。
X22n0420_p0523a20║【疏】金沙布地者，觀經云：渠下皆以雜色金剛以為
X22n0420_p0523a21║底沙。【記】金下，示池底，並見觀經。
X22n0420_p0523a22║【疏】二中。
X22n0420_p0523a23║四邊階道，金、銀、琉璃、玻𭹳合成。
X22n0420_p0523a24║【疏】階砌，亦即四寶。
X22n0420_p0523b01║【疏】三、明樓閣乃列七寶。
X22n0420_p0523b02║上有樓閣，亦以金、銀、琉璃、玻𭹳、硨磲、赤珠、瑪瑙而嚴
X22n0420_p0523b03║飾之。
X22n0420_p0523b04║【疏】觀經云：眾寶國土，一一界上有五百億寶樓。【記】
X22n0420_p0523b05║樓閣中。經文但云上有樓閣，故引觀經示數。
X22n0420_p0523b06║【疏】瑠璃，梵語，此翻不遠，去波羅奈城不遠有山出
X22n0420_p0523b07║此寶故。【記】琉璃，具云吠瑠璃。【疏】玻𭹳，亦云頗胝迦，
X22n0420_p0523b08║此翻水玉，或云水精。【記】玻𭹳，正云窣坡致迦，其狀
X22n0420_p0523b09║少似此方水精，然有赤、白二色不同。【疏】硨磲下，並
X22n0420_p0523b10║華言如車之磲，磲謂車輞。【記】車渠，梵云牟娑洛拉
X22n0420_p0523b11║婆，此云青白色寶。尚書大傳云：太貝如大車之渠。
X22n0420_p0523b12║輞即輪外之本。【疏】赤珠者，佛地論云：赤蟲所出，珠
X22n0420_p0523b13║體赤故。【記】赤珠，梵云鉢摩羅伽，此云赤光珠。智論
X22n0420_p0523b14║云：真珠出魚腹中、竹中、蛇腦中，不唯蚌胎也。【疏】碼
X22n0420_p0523b15║碯，應法師云：此寶色赤，如馬腦焉。【記】馬腦，梵云摩
X22n0420_p0523b16║婆羅伽隷，新經云阿濕摩揭拉婆，此云藏杵，或翻
X22n0420_p0523b17║胎藏，取此寶堅實為名。
X22n0420_p0523b18║【疏】大本云：設我得佛，自地至空，宮殿樓閣，池流華
X22n0420_p0523b19║樹，皆以無量雜寶、百千種香而共合成，嚴飾奇妙，
X22n0420_p0523b20║超諸天人等。【記】今經止云七寶，復引大本無量雜
X22n0420_p0523b21║寶，驗非局也。
X22n0420_p0523b22║【疏】四、示蓮華。
X22n0420_p0523b23║池中蓮華大如車輪，青色青光、黃色黃光、赤色赤光、
X22n0420_p0523b24║白色白光，微妙香潔。
X22n0420_p0523c01║【疏】有五：一、形量；二、顯色；三、光𦦨；四、香氣；五、潔淨。對
X22n0420_p0523c02║文可見。
X22n0420_p0523c03║【疏】若準觀經，一一池中有六十億七寶蓮華，一一
X22n0420_p0523c04║蓮華團圓正等十二由旬。【記】蓮華，示異中。初正示
X22n0420_p0523c05║異。
X22n0420_p0523c06║【疏】既言七寶，非止四色。【記】有二：一者，七寶、四色異。
X22n0420_p0523c07║【疏】十二由旬，非止車輪。【記】二者，十二由旬車輪異。
X22n0420_p0523c08║【疏】然車有大小，難為定準，此間極大不過數尺，可
X22n0420_p0523c09║依輪王車輪為量。【記】然下，定車輪。初約義定。
X22n0420_p0523c10║【疏】十住毗婆沙云：轉輪聖王千輻金輪，種種珍寶
X22n0420_p0523c11║莊嚴其輞，瑠璃為轂，周圓十五里。準此，未及半由
X22n0420_p0523c12║旬，亦約小者耳。【記】十下，引文示。轂，車內橫木也。書
X22n0420_p0523c13║云三十輻共一轂，即輻輳之處。
X22n0420_p0523c14║【疏】所以二經不同者，慈恩云：華有大小，彼據極大，
X22n0420_p0523c15║此約最小。【記】推所以中。初句標示不同。慈下，和會
X22n0420_p0523c16║彼此。慈恩，謂觀經十二由旬。據大者，且欲對簡二
X22n0420_p0523c17║經不同。然淨土極大，非止此數。
X22n0420_p0523c18║【疏】今準大本池中蓮華，或一由旬，乃至百千由旬。
X22n0420_p0524a01║【記】復引大本百千由旬，驗知不定。此云大本，乃吳
X22n0420_p0524a02║國支謙譯大阿彌陀經兩卷，對今小本也。
X22n0420_p0524a03║【疏】則知大小不同，經中但是隨宜趣舉。【記】則下，點
X22n0420_p0524a04║示經意。
X22n0420_p0524a05║【疏】不必以此較經優劣。【記】不下，暗斥古非。孤山將
X22n0420_p0524a06║二經蓮華大小，分定散善，遂劣此經而優觀經故
X22n0420_p0524a07║也（云云）。
X22n0420_p0524a08║【疏】二、結示中。
X22n0420_p0524a09║舍利弗！極樂國土成就如是功德莊嚴。
X22n0420_p0524a10║【疏】如是者，指上多種殊妙之相。【記】結示中，初釋。如
X22n0420_p0524a11║是，指上。多種者，即前欄網、行樹、池閣、寶蓮等。
X22n0420_p0524a12║【疏】皆是彌陀菩提願行，從因至果，歷劫熏修之所
X22n0420_p0524a13║成就，故云功德莊嚴。【記】皆下，次釋功德莊嚴。
X22n0420_p0524a14║【疏】故觀經云如此妙華，是本法藏比丘願力所成，
X22n0420_p0524a15║自餘皆爾，豈唯華座乎？四十八願結云彼佛於大
X22n0420_p0524a16║眾中建此願已，一向專志莊嚴妙土等。【記】觀經但
X22n0420_p0524a17║云妙華，疏主意欲類通，復引大本轉證。既云莊嚴
X22n0420_p0524a18║妙土，何所不該，豈唯華座乎？
X22n0420_p0524a19║【疏】下結諸文，並同此釋。【記】下結並同此釋者，謂下
X22n0420_p0524a20║凡結功德莊嚴，皆是彌陀願力所成，不復再釋，預
X22n0420_p0524a21║此點之。
X22n0420_p0524a22║【疏】第二、莊嚴二：初、列相；舍利下，二、結示。初中有三：
X22n0420_p0524a23║一、天樂；二、金地；三、天華。△初
X22n0420_p0524a24║又，舍利弗！彼佛國土常作天樂。
X22n0420_p0524b01║【疏】常作天樂者，準觀經，作樂有三：水觀中云百億
X22n0420_p0524b02║華幢，無量樂器以為莊嚴，八種清風皷此樂器等；
X22n0420_p0524b03║又樓觀云其樓閣中有無量諸天作天妓樂，又有
X22n0420_p0524b04║樂器懸處虗空，不皷自鳴等。
X22n0420_p0524b05║【疏】準下經云：風吹樹網，如百千種樂。故知彼土天
X22n0420_p0524b06║樂非一。【記】第二、莊嚴天樂中。欲顯天樂非一，故引
X22n0420_p0524b07║觀經示相。
X22n0420_p0524b08║黃金為地。
X22n0420_p0524b09║【疏】黃金為地者，準觀經，彼國皆瑠璃地，以黃金繩
X22n0420_p0524b10║雜廁間錯，兼以七寶界其分齊。今言黃金，乃地面
X22n0420_p0524b11║莊嚴耳。【記】金地中。彼國純以琉璃為地，今言黃金
X22n0420_p0524b12║者，乃召地面莊嚴，非地體也。
X22n0420_p0524b13║【疏】三、天華，又三：初、六時雨華；其土下，二、盛華供養；
X22n0420_p0524b14║即以下，三、供已還國。△初中。【記】雨華中雨字去呼。
X22n0420_p0524b15║字書云：自上而下曰雨。
X22n0420_p0524b16║晝夜六時而雨曼陀羅華。
X22n0420_p0524b17║【疏】彼國光明常照，既無日月，則無晝夜。順此方機，
X22n0420_p0524b18║且言六時。
X22n0420_p0524b19║【疏】準大本中，彼以蓮開鳥鳴為曉，蓮合鳥棲為夜。
X22n0420_p0524b20║【記】蓮開鳥鳴等者。慈恩云：華開金沼，化生為天曙
X22n0420_p0524b21║之情；鳥宿瓊林，菩薩作時昏之想。
X22n0420_p0524b22║【疏】曼陀羅，此翻適意，言其美也；又翻白華，取其色也。
X22n0420_p0524b23║【疏】二中。
X22n0420_p0524b24║其土眾生常以清旦，各以衣裓盛眾妙華，供養他方
X22n0420_p0524c01║十萬億佛。
X22n0420_p0524c02║【疏】其土眾生，通目九品。衣裓，真諦云：外國盛華器
X22n0420_p0524c03║也。【記】供養中。衣裓，古釋亦云衣襟。
X22n0420_p0524c04║【疏】纔生彼國，即獲六通，日往他方，為聞法故。
X22n0420_p0524c05║【疏】觀經云應時即能飛行，徧至十方，歷事諸佛，又
X22n0420_p0524c06║遊歷十方，供養諸佛，於諸佛前，聞甚深法等。【記】即
X22n0420_p0524c07║獲通者。大本云：設我得佛，國中人天不得神足，於
X22n0420_p0524c08║一念頃下，至不能超過百千那由他國者，不取正
X22n0420_p0524c09║覺。若據下品，下生十二大劫，在蓮華中，豈能即飛
X22n0420_p0524c10║行耶？疏云：通目九品，且約大途為言，事佛增福，聞
X22n0420_p0524c11║法增慧，成就二嚴故也。
X22n0420_p0524c12║【疏】十萬億者，趣舉大數。
X22n0420_p0524c13║【疏】三中。
X22n0420_p0524c14║即以食時，還到本國，飲食經行，
X22n0420_p0524c15║【疏】食時，謂中前也。【記】食時中。初定時節。三世諸佛
X22n0420_p0524c16║皆中前食，不過午故。
X22n0420_p0524c17║【疏】大本云：彼國宮殿、衣服、飲食，猶第六天自然之
X22n0420_p0524c18║物。若欲食時，七寶鉢器自然在前，百味飲食自然
X22n0420_p0525a01║盈滿。雖有此食，實無食者，但見色聞香，意以為食，
X22n0420_p0525a02║自然飽足，事已化去，時至復現等。【記】大下，明自然。
X22n0420_p0525a03║第六，他化自在天。一切受用，不假施為，從他化現，
X22n0420_p0525a04║故以為名。
X22n0420_p0525a05║【疏】寄歸傳云：五天道俗，多作經行，直來直去，唯遵
X22n0420_p0525a06║一路，如織之經，故曰經行。
X22n0420_p0525a07║【疏】四分律云：經行有五益：一、堪遠行，二、能思惟，三、
X22n0420_p0525a08║少病，四、消食，五、得定久住。【記】經行中。初引傳示相，
X22n0420_p0525a09║次引律明益。方誌云：佛經行石基，長五十步，高七
X22n0420_p0525a10║尺，足之所履，皆蓮華文。又義淨云：五天之地，道俗
X22n0420_p0525a11║多作經行。故鷲山覺樹之下，鹿苑王城之內，及餘
X22n0420_p0525a12║聖跡，皆有佛經行基。闊可二肘，長十四五肘，高二
X22n0420_p0525a13║肘餘，累磚作之。上以石作蓮華開勢，高二寸，闊一
X22n0420_p0525a14║尺，計有十四五，表聖足跡也。如祇桓寺有經行院
X22n0420_p0525a15║是也。
X22n0420_p0525a16║舍利弗！極樂國土成就如是功德莊嚴。
X22n0420_p0525a17║【疏】結示同前。【記】結示中。同前有二：一者，彌陀願行
X22n0420_p0525a18║歷劫熏修之所成就，故云功德莊嚴，乃至引經並
X22n0420_p0525a19║同前釋；二者，皆須結云是故彼國名為極樂也。
X22n0420_p0525a20║【疏】第三、莊嚴亦二：初列相；舍利下，結示。初列相中
X22n0420_p0525a21║復有二種：初至所作眾鳥演聖法；舍利下，二、風樹
X22n0420_p0525a22║出妙音。初中又二：初正示；舍利下，釋疑。△正示有
X22n0420_p0525a23║三。先列眾禽。
X22n0420_p0525a24║復次，舍利弗！彼國常有種種奇妙雜色之鳥，白鵠、孔
X22n0420_p0525b01║雀、鸚鵡、舍利、迦陵頻伽、共命之鳥。
X22n0420_p0525b02║【疏】略舉六種，前三易識。【記】第三、莊嚴列眾禽中。白
X22n0420_p0525b03║鶴：孤山引相鶴經云：體尚潔故其色白，聲聞天故
X22n0420_p0525b04║其頂赤，食於水故其啄長，軒於前故後指短，捿於
X22n0420_p0525b05║陸故足鬲而尾凋，翔於雲故毛豐而肉疎。大喉以
X22n0420_p0525b06║吐故，脩頸以納新，故生天壽不可量。孔雀大好翅
X22n0420_p0525b07║鳥，聞雷則舞，得露則鳴。巢萬尋之高，食再熟之稻。
X22n0420_p0525b08║鸚鵡：山海經云：黃山有鳥如鴞，青羽赤啄，人舌能
X22n0420_p0525b09║言。郭璞注云：有白色者。
X22n0420_p0525b10║【疏】舍利，此云春鸎，或云鶖鷺。
X22n0420_p0525b11║【疏】迦陵頻伽，此翻妙聲，在㲉中鳴，已超眾鳥。【記】迦
X22n0420_p0525b12║陵頻伽，翻妙聲，即經云迦陵頻伽聲也。㲉，苦候反，
X22n0420_p0525b13║鳥生子須哺曰㲉，自食曰鶵。
X22n0420_p0525b14║【疏】共命者，兩首一身，報同識異，故法華中翻為命
X22n0420_p0525b15║命鳥是也。【記】勝天王云生生，涅槃云耆婆耆婆，皆
X22n0420_p0525b16║此鳥也。
X22n0420_p0525b17║【疏】準觀經，更有百寶色：鳧、鴈、鴛、鴦等。【記】準下，指略。
X22n0420_p0525b18║【疏】是諸下，次明演法。
X22n0420_p0525b19║是諸眾鳥晝夜六時出和雅音，其音演暢五根、五力、
X22n0420_p0525b20║七菩提分、八正道分如是等法。
X22n0420_p0525b21║【疏】和雅，謂聲音感人。演暢，謂說法無滯。
X22n0420_p0525b22║【疏】五根者，一、信，二、精進，三、念，四、定，五、慧。能生聖道，
X22n0420_p0525b23║故總名根。
X22n0420_p0525b24║【疏】即此五法，能排業惑，故名為力。【記】演法中。根、力
X22n0420_p0525c01║五法不異，但能生曰根，排障曰力。一、信正道助道；
X22n0420_p0525c02║二、行正助道，勤求不息；三、念正助道，更無他念；四、
X22n0420_p0525c03║攝心正助，相應不散；五、觀察正明，了了分明。
X22n0420_p0525c04║【疏】七菩提分，即七覺支：一、擇法，二、精進，三、喜，四、除，
X22n0420_p0525c05║五、定，六、捨，七、念。無學實覺，七事能到，故名為分。【記】
X22n0420_p0525c06║七覺中。一、觀諸法時，簡別不謬；二、修道法時，一心
X22n0420_p0525c07║常在正法中行；三、得法喜樂，心不顛倒；四、斷除諸
X22n0420_p0525c08║見虗偽煩惱；五、遠離念著，永不追憶；六、發諸禪走，
X22n0420_p0525c09║不起妄想；七、定慧均平，心不沉沒。無學即四果。以
X22n0420_p0525c10║無漏觀，契此七事，故曰實覺。證真諦理，故曰能到。
X22n0420_p0525c11║【疏】八正道分者：一、正見；二、正思惟；三、正語；四、正業；
X22n0420_p0525c12║五、正命；六、正精進；七、正念；八、正定。【記】八、正中。修無
X22n0420_p0525c13║漏觀，見諦分明，曰正見。見四諦時，籌量覺知，曰思
X22n0420_p0525c14║惟。遠離四種邪命口業，曰正語。除身一切邪業，曰
X22n0420_p0525c15║正業。通除三業中五種邪命，曰正命。勤修涅槃正
X22n0420_p0525c16║道，曰精進。念念常與正助逆法相應，曰正念。以無
X22n0420_p0525c17║漏慧相應入定，曰正定。
X22n0420_p0525c18║【疏】前二慧學，中三戒學，後三定學，即是離明三學。
X22n0420_p0526a01║【記】前下，約義收束。三學、八正，開合異爾。
X22n0420_p0526a02║【疏】初果已去，見真諦理，皆名正道，亦名聖道。【記】初
X22n0420_p0526a03║下，約人結名。
X22n0420_p0526a04║【疏】餘如法界，次第委明。
X22n0420_p0526a05║【疏】准觀經云：常讚念佛、念法、念僧，或說苦、空、無常、
X22n0420_p0526a06║無我諸波羅蜜。故云如是等法。【記】餘下，指廣顯略。
X22n0420_p0526a07║淨覺云：於七科道品，則缺前三。或云：如是等法，等
X22n0420_p0526a08║前三位。不同今疏。
X22n0420_p0526a09║【疏】其土下，後顯益物。
X22n0420_p0526a10║其土眾生聞是音已，皆悉念佛、念法、念僧。
X22n0420_p0526a11║【疏】念佛，知佛恩重；念法，知法功深；念僧，知僧德大。
X22n0420_p0526a12║【記】顯益中，初正明。第列三種三寶。初即化相。六十
X22n0420_p0526a13║萬億那由他身，佛寶也；從因至果，為眾生故，修菩
X22n0420_p0526a14║提道，所以恩重。佛菩薩等所說法音，法寶也；隨機
X22n0420_p0526a15║設化，滅惡生善，開示覺藏，所以功深。聲聞弟子一
X22n0420_p0526a16║生補處，僧寶也；上求下化，歷劫修行，將臻佛境，所
X22n0420_p0526a17║以德大。此指淨土現在說法，一朔施化，終皈家滅，
X22n0420_p0526a18║故屬化相也。
X22n0420_p0526a19║【疏】又念佛願速證誠，念法願勤修學，念僧願親參
X22n0420_p0526a20║預。【記】二、即理體。出纏破障，究竟修顯，契此妙理，故
X22n0420_p0526a21║曰理體。眾生雖具全體在迷，今欲起修，故證成修
X22n0420_p0526a22║學參預。
X22n0420_p0526a23║【疏】又念自心佛，體自覺了；念自心法，軌生聖道；念
X22n0420_p0526a24║自心僧，隨緣和合。【記】三即一體。於一法界，義立三
X22n0420_p0526b01║名。佛以覺了為義，現前一心，本具覺體，名之為佛。
X22n0420_p0526b02║法以軌則為義，即此覺體，能軌凡聖，名之為法。僧
X22n0420_p0526b03║以和合為義，即此覺體，於一切處，和合無二，名之
X22n0420_p0526b04║為僧。即一而三，即三而一，不離當念，皆曰自心。然
X22n0420_p0526b05║此三種，初即外境，次即修成，三即本具。從淺至深，
X22n0420_p0526b06║因事達理，權巧方便，無非益物，所以文缺。住持三
X22n0420_p0526b07║寶者，蓋由彼土阿彌陀佛現在說法，未甞入滅，是
X22n0420_p0526b08║故不論。
X22n0420_p0526b09║【疏】三寶多種，隨機淺深。【記】三下，結示。初二句明對
X22n0420_p0526b10║機有異。
X22n0420_p0526b11║【疏】當知此界心垢，常思五欲；彼方心淨，專念三寶。
X22n0420_p0526b12║晨夕所存，更無他意，兩土昇沈，於茲可見。【記】當下
X22n0420_p0526b13║諸句，顯所感不同。
X22n0420_p0526b14║【疏】次釋疑中二段：初至有實，遮其疑情；是諸下，二、
X22n0420_p0526b15║決所疑事。△初中三節先遮疑情。
X22n0420_p0526b16║舍利弗！汝勿謂此鳥實是罪報所生。
X22n0420_p0526b17║【疏】濁世禽畜，罪業所招，極樂淨土，何緣有此？【記】釋
X22n0420_p0526b18║疑中，初科。初遮疑者，點經勿謂兩字也。遮止身子，
X22n0420_p0526b19║勿起此疑。
X22n0420_p0526b20║【疏】所以下，次伸意。
X22n0420_p0526b21║所以者何？彼佛國土無三惡趣。
X22n0420_p0526b22║【疏】彼國唯有人天兩道。
X22n0420_p0526b23║【疏】法藏願云：設我得佛，國有地獄、餓鬼、畜生者，不
X22n0420_p0526b24║取正覺。【記】次伸意者，申通彼土無實之意。經文初
X22n0420_p0526c01║句徵起，下二句釋此。疏文以有顯無，引願為證。
X22n0420_p0526c02║【疏】舍利下，三、舉況。
X22n0420_p0526c03║舍利弗！其佛國土尚無三惡道之名，何況有實？
X22n0420_p0526c04║【疏】大本云：彼國無有三塗苦難之名，但有自然快
X22n0420_p0526c05║樂之音，是故其國名曰安樂。【記】三、舉況者，以名況
X22n0420_p0526c06║實。名有召物之功，物有應名之實。名既叵得，實自
X22n0420_p0526c07║何有？復以大本，以證無名。
X22n0420_p0526c08║【疏】二、決疑中。
X22n0420_p0526c09║是諸眾鳥，皆是阿彌陀佛欲令法音宣流變化所作。
X22n0420_p0526c10║【疏】彌陀變化者，準觀經，即池水中如意珠王涌出
X22n0420_p0526c11║金光，其光化為百寶色鳥，和鳴哀雅，當知眾鳥即
X22n0420_p0526c12║是彌陀化身。【記】決疑中。經文初句，躡前眾鳥。既無
X22n0420_p0526c13║名實，那有眾鳥？此即騰疑也。皆下，正決。經云彌陀
X22n0420_p0526c14║變成，疏文準此。因決觀經，以顯珠光化百色鳥，莫
X22n0420_p0526c15║非彌陀化現。
X22n0420_p0526c16║【疏】欲使法音徧布遠近，顯知非是罪報所生也。【記】
X22n0420_p0526c17║欲下，出變化意。
X22n0420_p0526c18║【疏】二、風樹妙音，分二：初、示相。
X22n0420_p0527a01║舍利弗！彼佛國土微風吹動，諸寶行樹及寶羅網出
X22n0420_p0527a02║微妙音，譬如千種樂同時俱作。
X22n0420_p0527a03║【疏】即前樹網，風動成音，其音美妙，如眾樂焉。
X22n0420_p0527a04║【疏】聞是下，顯益同前。【記】風樹妙音，示相顯益，在文
X22n0420_p0527a05║可見。
X22n0420_p0527a06║聞是音已，皆自然生念佛、念法、念僧之心。
X22n0420_p0527a07║舍利弗！其佛國土成就如是功德莊嚴。
X22n0420_p0527a08║【疏】結示，可解。
X22n0420_p0527a09║【疏】第二、明正報中，分二：初、至十劫化主名號；舍利
X22n0420_p0527a10║下，二、徒眾莊嚴。△初中復二：初、徵問。【記】正報，總示
X22n0420_p0527a11║中。復二者，即徵問與釋通也，並如經文。
X22n0420_p0527a12║舍利弗！於汝意云何？彼佛何故號阿彌陀？
X22n0420_p0527a13║【疏】汝意云何？審其解否。
X22n0420_p0527a14║【疏】既無所對，故為釋通。阿彌陀，此翻無量：一者、光
X22n0420_p0527a15║明，二者、壽命。無量是通，光、壽為別。【記】阿下，總示華、
X22n0420_p0527a16║梵。梵語兼含，總該光、壽；華言兩別，光、壽乃分。
X22n0420_p0527a17║【疏】初、光明無量者。
X22n0420_p0527a18║舍利弗！彼佛光明無量，照十方國無所障礙，是故號
X22n0420_p0527a19║為阿彌陀。
X22n0420_p0527a20║【疏】佛光有二：一者、常光，二者、現起光。【記】別釋光明，
X22n0420_p0527a21║初科。始終一如，凡聖皆覩，故曰常光。隨機隱顯，有
X22n0420_p0527a22║無不定，故曰現起。
X22n0420_p0527a23║【疏】今此乃是彌陀常光。【記】文中，先定光體。
X22n0420_p0527a24║【疏】大木云：無量壽佛威神光明最尊第一，諸佛光
X22n0420_p0527b01║明所不能及，是故號為無量光佛等。乃至我說彼
X22n0420_p0527b02║佛光明，晝夜一劫尚不能盡等。又佛觀云：身諸毛
X22n0420_p0527b03║孔演出光明如須彌山，彼佛圓光如百億三千大
X22n0420_p0527b04║千世界。又云：彼佛有八萬四千相，一一相有八萬
X22n0420_p0527b05║四千好，一一好有八萬四千光明，遍照十方世界，
X22n0420_p0527b06║念佛眾生攝取不捨。【記】次引文證。
X22n0420_p0527b07║【疏】當知我輩處佛光中，都不覺知，佛光常攝，略無
X22n0420_p0527b08║厭棄。
X22n0420_p0527b09║【疏】猶如盲人，居日輪下；又如溷蟲，樂在穢處。【記】傷
X22n0420_p0527b10║感中。初舉二喻：一、喻盲人不見，二、喻溷蟲樂著。
X22n0420_p0527b11║【疏】撫膺自責，實可悲痛。【記】撫下二句，正傷感。
X22n0420_p0527b12║【疏】二、壽命無量，又二：初、明主伴壽量；舍利下，二、示
X22n0420_p0527b13║果成劫數。△初中
X22n0420_p0527b14║又，舍利弗！彼佛壽命及其人民，無量無邊阿僧祇劫，
X22n0420_p0527b15║故名阿彌陀。
X22n0420_p0527b16║【疏】佛壽有二：法、報二佛，一向無量；應佛皆具長短
X22n0420_p0527b17║二量。【記】壽命中，初科。言法報無量者，法佛壽量，非
X22n0420_p0527b18║報得命根連持，強指不遷不變為壽；非長非短，無
X22n0420_p0527b19║延無促，強指法界虗空為量。報佛壽量，以如如智
X22n0420_p0527b20║照如如境，境智相冥，是故壽量與法身等。應佛應
X22n0420_p0527b21║同萬物為身，連持為壽，長短為量。釋迦八十唱滅，
X22n0420_p0527b22║即應短量，有量之有量也。彌陀即應長量，實有期
X22n0420_p0527b23║限，人天莫數，即有量之無量也。逐物隨緣，皆有二
X22n0420_p0527b24║量。
X22n0420_p0527c01║【疏】今此淨土彌陀，應身示其長量。【記】今下，判定。
X22n0420_p0527c02║【疏】大本云：彼佛壽命長久，不可稱計。假使十方無
X22n0420_p0527c03║量眾生皆成聲聞、緣覺，都共集會，竭其智力，百千
X22n0420_p0527c04║萬劫悉共推算，計不能窮盡。【記】大下，引釋。初釋化
X22n0420_p0527c05║主。
X22n0420_p0527c06║【疏】又云：聲聞、菩薩、天、人之眾，壽命長短亦復如是，
X22n0420_p0527c07║故云及人民也。【記】次釋人民。
X22n0420_p0527c08║【疏】阿僧祇，此云無數，或云阿僧祇耶，翻無央數。
X22n0420_p0527c09║【疏】二、示劫數。
X22n0420_p0527c10║舍利弗！阿彌陀佛成佛以來，於今十劫。
X22n0420_p0527c11║【疏】言十劫者。【記】劫數中。初依經標起。
X22n0420_p0527c12║【疏】準法華，大通智勝佛時，彌陀乃是十六王子之
X22n0420_p0527c13║一數。釋迦既經塵劫，彌陀豈得不然！【記】準下，會同
X22n0420_p0527c14║塵劫。
X22n0420_p0527c15║【疏】楞嚴勢至章云：我於往昔恒河沙劫，有佛出世，
X22n0420_p0527c16║名無量光，十二如來相繼一劫。準大本中，即阿彌
X22n0420_p0527c17║陀也。【記】楞下，會同名號。二經既言塵點恒沙，何故
X22n0420_p0527c18║今經止云十劫？
X22n0420_p0528a01║【疏】今經大本，皆言十劫乃是一期，赴機之說，不足
X22n0420_p0528a02║疑矣。【記】今下，酌意決疑。今疏據經化主名號，徵問
X22n0420_p0528a03║釋通。唯約光、壽、孤山，乃立四義：一、光明，二、壽命，三、
X22n0420_p0528a04║大小弟子，四者、補處等。淨覺斥云：今取前二，不取
X22n0420_p0528a05║後二。以經中唯光明、壽命之下，結云故名阿彌陀，
X22n0420_p0528a06║後二但說聖眾莊嚴化主之事。況新譯云其土世
X22n0420_p0528a07║尊名無量壽及無量光，乃至徵釋二名，非不顯了，
X22n0420_p0528a08║與今疏同。
X22n0420_p0528a09║【疏】二、徒眾莊嚴，分二：初至祗劫說，正示聖眾；舍利
X22n0420_p0528a10║下，二、結勸往生。初中又二：初至莊嚴，通列兩眾；又
X22n0420_p0528a11║舍利下，別顯行功。初中又二：初正列；舍利下，結示。
X22n0420_p0528a12║△初中
X22n0420_p0528a13║又，舍利弗！彼佛有無量無邊聲聞弟子，皆阿羅漢，非
X22n0420_p0528a14║是算數之所能知，諸菩薩眾亦復如是。
X22n0420_p0528a15║【疏】聲聞弟子即中三品，諸菩薩眾即上三品總攝。
X22n0420_p0528a16║初心不退補處（眾總三乘，獨無緣覺，應以斷證同聲聞攝）。
X22n0420_p0528a17║【疏】故大本云彼國聲聞、菩薩，其數難量，不可稱說，
X22n0420_p0528a18║神智洞達，威力自在等。【記】故下，引證徒眾，正列中。
X22n0420_p0528a19║初正釋。疏據經列，故約中上二品收之。所以不列
X22n0420_p0528a20║下三品者，或是經家趣舉，又恐釋壽命中已有人
X22n0420_p0528a21║民之語，故此略之。孤山則云：今列二眾，是其輔佐
X22n0420_p0528a22║人爾。
X22n0420_p0528a23║【疏】往生論說二乘不生，蓋是定性取涅槃者。今此
X22n0420_p0528a24║謂曾發大心，求佛菩提，示修小行。法華獲記真聲
X22n0420_p0528b01║聞，涅槃知常出家菩薩之類也。【記】往下，決疑。言聲
X22n0420_p0528b02║聞者，聞四諦聲教而悟道故。真聲聞者，如舍利弗
X22n0420_p0528b03║等，皆受應身之記，不捨聲聞之形，乃體轉名不轉
X22n0420_p0528b04║也。涅槃知常者，涅槃座中，捃拾殘機，三乘俱會，初
X22n0420_p0528b05║後皆知常住佛性。外儀雖則削髮染衣，內心已修
X22n0420_p0528b06║菩薩大行。淨土聲聞，乃此流類。
X22n0420_p0528b07║【疏】次結示中。
X22n0420_p0528b08║舍利弗！彼佛國土成就如是功德莊嚴。
X22n0420_p0528b09║【疏】此亦彌陀所化，來生彼國，修因證果，威神說法，
X22n0420_p0528b10║為國莊嚴，義同前釋。【記】結示中。菩薩、聲聞、人民等
X22n0420_p0528b11║眾，皆是彌陀因地教化，結緣成熟，至成佛時，來生
X22n0420_p0528b12║其國而為莊嚴。
X22n0420_p0528b13║【疏】二、別顯中。【記】不退中，初句標起。
X22n0420_p0528b14║又，舍利弗！極樂國土眾生生者，皆是阿毗䟦致，其中
X22n0420_p0528b15║多有一生補處，其數甚多，非是算數所能知之，但可
X22n0420_p0528b16║以無量無邊阿僧祗劫說。
X22n0420_p0528b17║【疏】眾生生者，通九品收。【記】次二句，點經。
X22n0420_p0528b18║【疏】阿鞞䟦致，此云不退轉。下云是諸人等，皆得不
X22n0420_p0528b19║退阿耨菩提。【記】阿下，翻名不退，有三，如前已示。
X22n0420_p0528b20║【疏】則知生彼國者，下至凡夫，直至成佛，更無退墮。
X22n0420_p0528b21║【記】則下，結顯。不退之名，攝位最長。下至凡夫，則指
X22n0420_p0528b22║初生近果，直至成佛。始自初住，終至妙覺，但取到
X22n0420_p0528b23║彼無流轉，三界受生，畢竟成佛，皆名不退。是故疏
X22n0420_p0528b24║云：通收九品，迭論淺深，不無優劣。
X22n0420_p0528c01║【疏】十疑，論云：彼國有五因緣故不退：一、彌陀願力
X22n0420_p0528c02║攝持；二、佛光常照；三、水鳥樹林常說法；四、純諸菩
X22n0420_p0528c03║薩為友，無諸惡緣；五、壽命永劫。餘廣如彼。【記】十下，
X22n0420_p0528c04║引緣，如彼見第六疑。
X22n0420_p0528c05║【疏】一、生補處，即等覺菩薩。【記】補處中。等覺尚有一
X22n0420_p0528c06║品無明未破，故曰一生。此品無明，微細難斷，唯是
X22n0420_p0528c07║等覺後心，以金剛智方能斷之，即補妙覺之處也。
X22n0420_p0528c08║【疏】如觀音勢至等。【記】如下，引類。
X22n0420_p0528c09║【疏】眾類既多，非算所及，止可但言阿僧祗耳。【記】眾
X22n0420_p0528c10║下，點經。
X22n0420_p0528c11║【疏】問：得忍補處，祗合垂形五道，入三塗處，救苦眾
X22n0420_p0528c12║生，何以長居淨土？【記】問答中。初約菩薩利他為
X22n0420_p0528c13║問。
X22n0420_p0528c14║【疏】答：隨其志願，攝化有殊。【記】次約志願不同以答。
X22n0420_p0528c15║孤山疏云：菩薩法應度眾生，何以但求樂國？答：大
X22n0420_p0528c16║論四十三，自有此問。龍樹答云：菩薩有二種：一者、
X22n0420_p0528c17║慈悲多為眾生，二者、多集諸佛功德。樂多集功德
X22n0420_p0528c18║者，至一乘清淨無量壽國；好多為眾生者，至無佛、
X22n0420_p0529a01║法、僧處，贊歎三寶等。疏躡論意，以決世疑。初二句
X22n0420_p0529a02║總答。
X22n0420_p0529a03║【疏】或遊戲十方，或往來三界，宣揚法化，利樂群生。
X22n0420_p0529a04║【記】或下，別示。
X22n0420_p0529a05║【疏】準大本云：十方恒沙佛國無量菩薩悉生彼國，
X22n0420_p0529a06║恭敬供養，聽受經法，宣布道化。又云：於此世界有
X22n0420_p0529a07║六十七億不退菩薩往生彼國，又復授記十方菩
X22n0420_p0529a08║薩皆當往生。廣如下卷。【記】準下，別顯。
X22n0420_p0529a09║【疏】二、結勸中，初正勸。
X22n0420_p0529a10║舍利弗！眾生聞者，應當發願願生彼國。
X22n0420_p0529a11║【疏】眾生聞者，通指末代聞上所說。
X22n0420_p0529a12║【疏】勸令發願，願必引行，行必感果。【記】結勸中。菩薩
X22n0420_p0529a13║修行，以願為本，若無願力，萬行徒施，所以經中勸
X22n0420_p0529a14║令發願。
X22n0420_p0529a15║【疏】所以下，伸意。
X22n0420_p0529a16║所以者何？得與如是諸上善人俱會一處。
X22n0420_p0529a17║【疏】如是者，指前所列三乘聖眾，皆是善人。【記】伸意，
X22n0420_p0529a18║可解。
X22n0420_p0529a19║【疏】欲明此界三惡充滿，皆不善聚，是可厭耳。【記】欲
X22n0420_p0529a20║下，反顯。
X22n0420_p0529a21║佛說阿彌陀經義疏聞持記卷中