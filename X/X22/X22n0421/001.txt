X22n0421_p0538b01║
X22n0421_p0538b02║No. 421-A
X22n0421_p0538b03║ 阿彌陀經句解序
X22n0421_p0538b04║
X22n0421_p0538b05║夫同生五濁，念佛勤求出離，苟非解法逗根，何以頓
X22n0421_p0538b06║釋疑情而獲大受用？（余）寓德藏琅函閣，適正宗上人
X22n0421_p0538b07║出，元稟天台妙觀越溪澄師句解佛說阿彌陀經一
X22n0421_p0538b08║袠，集緣梓行，遂一披閱，開卷了然。雖云至簡至易，即
X22n0421_p0538b09║此可以融通至奧至深。昔清涼判華嚴為極談，天台
X22n0421_p0538b10║標法華最無上，然二經皆以淨土終焉。至永明延壽
X22n0421_p0538b11║禪師嗣法眼之宗，著宗鏡錄一百卷，研窮禪髓，復立
X22n0421_p0538b12║四料簡，懇懇以淨土為歸。因斯流通，快覩廬山遠公
X22n0421_p0538b13║蓮灟遍注寰區，如曰徹法遡源，詳具智者大師玄義
X22n0421_p0538b14║等諸詮。正宗始自太虗師開發，以清象先為兄，又參
X22n0421_p0538b15║依妙峯法師有年，波瀾授受，的非孟浪。雖然，解誠妙
X22n0421_p0538b16║矣，傳更廣矣。惟願導之者忍耐洞達，既不失之縱習
X22n0421_p0538b17║氣以動正念，又不失之蓄纖疑以茁業根，轉娑婆而
X22n0421_p0538b18║為極樂，特在伸臂間爾。頃因問序，直以忠讜諗之云。
X22n0421_p0538b19║萬曆甲申圓通成道日方道成熏沐百拜譔
X22n0421_p0538b20║
X22n0421_p0538b21║
X22n0421_p0538b22║
X22n0421_p0538b23║
X22n0421_p0538b24║
X22n0421_p0538c01║
X22n0421_p0538c02║
X22n0421_p0538c03║
X22n0421_p0538c04║No. 421
X22n0421_p0538c05║佛說阿彌陀經句解
X22n0421_p0538c06║
X22n0421_p0538c07║佛說阿彌陀經
X22n0421_p0538c08║越溪沙門　性澄　句解
X22n0421_p0538c09║夫天台釋經，以五章釋總題，三分分經文，總別相
X22n0421_p0538c10║須，教觀可識。此經以單人為名，實相為體，勸脩行
X22n0421_p0538c11║願為宗，捨苦得樂為用，生酥大乘為教相。
X22n0421_p0538c12║第一、釋名者，諸經皆有通、別二名，通則經之一字，
X22n0421_p0538c13║別則有七，單三複三，具足者一。今經乃屬單人，佛
X22n0421_p0538c14║即此土教主能說釋迦之通名，阿彌陀即彼土教
X22n0421_p0538c15║主所說彌陀之別號，經同一化，故為通也。初、別名
X22n0421_p0538c16║者，梵語佛陀，此翻覺者，又翻知者。智論云：知三世
X22n0421_p0538c17║眾生數、非眾生數，常、無常等一切諸法，菩提樹下
X22n0421_p0538c18║了了覺知，故名為佛。說者，悅也。孤山云：得機設教，
X22n0421_p0538c19║稱悅佛懷，故阿彌陀翻無量壽。佛有三身，謂法、報、
X22n0421_p0538c20║應。一、法身者，師軌法性，以法為身；二、報身者，脩行
X22n0421_p0538c21║感報，以如如智照如如境也；三、應身者，應同萬物
X22n0421_p0538c22║為身也。三義皆有身、壽、量三，今言其量，必攝前二。
X22n0421_p0538c23║無量者，此是應身，其實有量，但其壽長，人天莫數，
X22n0421_p0538c24║故云無量。具如法華文句，四句分別（云云）。然佛之三
X22n0421_p0539a01║身、三壽、三量，不可並別一異，法體融妙，即一而三，
X22n0421_p0539a02║即三而一也。次、通名者，梵語脩多羅，此翻契經。契
X22n0421_p0539a03║理契機，故訓法訓常，十界同遵，三世不易，故言經
X22n0421_p0539a04║也。
X22n0421_p0539a05║第二、辨體者，即一實相為經正體，無量功德共莊
X22n0421_p0539a06║嚴，種種眾行之歸趣，言說問答而詮辨，譬眾星之
X22n0421_p0539a07║環北辰，如萬派之宗東海，故以實相為經體也。
X22n0421_p0539a08║第三明宗者，此經以勸脩行願為宗，由佛無問自
X22n0421_p0539a09║說不待發起，故曰勸脩。言行願者，淨土之行要在
X22n0421_p0539a10║於願，如此土人稟教脩行，無往生願多致退屈，故
X22n0421_p0539a11║佛勸云眾生聞者應當發願生彼國土，故以行願
X22n0421_p0539a12║為宗也。
X22n0421_p0539a13║第四論用者，用謂力用。此經以捨苦得樂為用，以
X22n0421_p0539a14║欣厭二門依經脩習，能捨娑婆之眾苦，得安養之
X22n0421_p0539a15║極樂。斯經力用，其在茲焉。
X22n0421_p0539a16║第五、判教相者，此經部屬生酥，大乘教攝二藏明
X22n0421_p0539a17║義，菩薩藏收四教脩法，正意在圓而通被四教之
X22n0421_p0539a18║機，乃至博地凡夫稱名願生皆獲果遂。蓋部屬方
X22n0421_p0539a19║等調機入頓，故機雖有四教自是圓，權巧方便其
X22n0421_p0539a20║妙若此。淨名略記云：三藏教中無淨土教，通別二
X22n0421_p0539a21║教猶非正意，秪可汎論以為格量（文）。或問：教既是
X22n0421_p0539a22║圓，前三教人如何用觀？答：雖未能稱性繫念，以迴
X22n0421_p0539a23║向發願求生之心即是圓心，雖被四機同一願行。
X22n0421_p0539a24║此經凡有兩譯：一、什師，即今本也；二、唐奘師，譯名
X22n0421_p0539b01║稱讚。淨土佛攝受經釋題竟。
X22n0421_p0539b02║姚秦三藏法師鳩摩羅什奉　詔譯
X22n0421_p0539b03║秦有四，今云姚秦，即後秦姚氏也。鳩摩羅翻童壽，
X22n0421_p0539b04║什是華言，以深善此方文字之什得名。本丘慈國
X22n0421_p0539b05║人，後秦弘始三年入長安譯經論，凡九十八部，合
X22n0421_p0539b06║四百二十一卷，位證三賢。南山感應傳云：七佛已
X22n0421_p0539b07║來譯經師也。
X22n0421_p0539b08║○初序分六。△初、所聞法體。
X22n0421_p0539b09║如是！
X22n0421_p0539b10║經前六事，名證信序。如來滅後，阿難結集，奉教安
X22n0421_p0539b11║列，以為證信。如是者，指下一經所聞法體也。天台
X22n0421_p0539b12║云：諸法實相，古今不異，名如；如理而說，名是。四明
X22n0421_p0539b13║云：四教言理，皆稱如是，而有淺深。唯圓初心，即了
X22n0421_p0539b14║諸法一一中實，當處皆如；稱理而談，無非曰是。△
X22n0421_p0539b15║二舉能持人。
X22n0421_p0539b16║我聞：
X22n0421_p0539b17║阿難！無見我慢，我為傳化不絕，順俗立名字，我指
X22n0421_p0539b18║如是之法，我親從佛而聞也。△三、聞持和合。
X22n0421_p0539b19║一時。
X22n0421_p0539b20║如來說法，機應和合，會在一時。天台云：今不論長
X22n0421_p0539b21║短，說此經竟，總為一時也。△四明化主。
X22n0421_p0539b22║佛。
X22n0421_p0539b23║此云覺者，自覺、覺他，覺行圓滿，一切智異外道，慈
X22n0421_p0539b24║悲異二乘，平等異小菩薩，尊極名為佛。△五、論住
X22n0421_p0539c01║處。
X22n0421_p0539c02║在舍衛國祇樹給孤獨園。
X22n0421_p0539c03║舍衛，翻聞物，謂具足欲塵財寶物，多聞解脫人也。
X22n0421_p0539c04║祇樹，即祇陀太子所施之樹。給孤獨園，乃須達多
X22n0421_p0539c05║長者側布黃金，從太子所買之園。祇陀，翻戰勝，波
X22n0421_p0539c06║斯匿王之子。須達多，翻善勝。祇陀施樹，長者買園，
X22n0421_p0539c07║共造伽藍，請佛供養，故云祇樹給孤獨園也。△六、
X22n0421_p0539c08║列同聞三：初、聲聞六：初明類。
X22n0421_p0539c09║與大比丘僧。
X22n0421_p0539c10║與者，共也。今經阿難與眾同聞，故云共也。大有三
X22n0421_p0539c11║義，謂大、多、勝。天王大人所敬，故大；徧解內外經書，
X22n0421_p0539c12║名多出九十五種上，故號勝；此等無學小乘中極，
X22n0421_p0539c13║故云大也。比丘，翻乞士，又破惡，又怖魔。僧者，具云
X22n0421_p0539c14║僧伽，此翻眾和合也。△二列數。
X22n0421_p0539c15║千二百五十人俱。
X22n0421_p0539c16║三、迦葉兄弟有千弟子，身子、目連共二百五十人。
X22n0421_p0539c17║此等先並事火，艱苦累載，都無所獲，翻邪入正，一
X22n0421_p0539c18║遇見佛，便得上果，感佛深恩，常隨侍佛，為同聞眾。
X22n0421_p0539c19║△三明位
X22n0421_p0539c20║皆是大阿羅漢。
X22n0421_p0539c21║阿羅漢含三義：一、應供，為人天福田，此乃乞士之
X22n0421_p0539c22║果也。二、殺賊，斷盡煩惱故，此乃破惡果也。三、無生，
X22n0421_p0539c23║不受後有故，此乃怖魔之果也。△四歎德
X22n0421_p0539c24║眾所知識。
X22n0421_p0540a01║天台云：聞名欽德名知，觀形敬奉為識。或云：見形
X22n0421_p0540a02║為知，見心為識。或云：知即是識。△五列名
X22n0421_p0540a03║長老！
X22n0421_p0540a04║年高臘長，學解廣深，故通貫下文十六尊者也。
X22n0421_p0540a05║舍利弗！
X22n0421_p0540a06║翻身子，母好形身，身之所生，故云身子。又翻珠子，
X22n0421_p0540a07║其母聰明，相在眼珠，以子顯母，為作此名。七歲登
X22n0421_p0540a08║議論床，十六大國議論無雙，至佛所七日，徧達佛
X22n0421_p0540a09║法，得阿羅漢。
X22n0421_p0540a10║摩訶目犍連。
X22n0421_p0540a11║摩訶，翻大目犍連，姓也，翻讚誦神通第一。
X22n0421_p0540a12║摩訶迦葉！
X22n0421_p0540a13║此云大龜氏，其先代學道，靈龜負仙圖而應，從德
X22n0421_p0540a14║命族。真諦翻飲光迦葉身，光能暎物，故頭陀苦行
X22n0421_p0540a15║最為第一。
X22n0421_p0540a16║摩訶迦旃延！
X22n0421_p0540a17║此翻文飾善分別義敷演第一。
X22n0421_p0540a18║摩訶俱絺羅。
X22n0421_p0540a19║此翻大膝，舍利弗舅。增一云：得四辨才觸，難能答
X22n0421_p0540a20║第一。
X22n0421_p0540a21║離婆多！
X22n0421_p0540a22║此翻星宿，父母從星辰乞子，既其感獲，因星作名。
X22n0421_p0540a23║周利槃陀伽。
X22n0421_p0540a24║亦名槃特，此云路邊。生母懷孕還家，路邊誕子，因
X22n0421_p0540b01║名路邊出家。以愚暗時久，都無所解。兄槃陀伽先
X22n0421_p0540b02║入道，恠曰：徒淹歲月，全無知會。遣歸俗舍。弟倚寺
X22n0421_p0540b03║門，嗟嘆流涕。佛見，令付掃帚，每日誦習，記一忘一。
X22n0421_p0540b04║後乃省悟，掃帚除穢令淨為義，佛令我除斷身中
X22n0421_p0540b05║惑垢也。因茲證果。
X22n0421_p0540b06║難陀！
X22n0421_p0540b07║此云善懽喜。淨飯王偪十萬釋出家，即一人也。
X22n0421_p0540b08║阿難陀！
X22n0421_p0540b09║此云歡喜，淨飯王太子出家成佛，王大歡喜，白飯
X22n0421_p0540b10║王奏云：生子舉國忻忻，因名歡喜。二十五為佛侍
X22n0421_p0540b11║者，侍佛二十五年，佛所說法，記憶不忘。
X22n0421_p0540b12║羅睺羅！
X22n0421_p0540b13║此云覆障。太子求出家，父王不許，殷勤不已，王言：
X22n0421_p0540b14║汝若有子，聽汝出家。菩薩以指指妃腹：却後六年，
X22n0421_p0540b15║汝當生子。在胎六年，故言覆障。佛索出家，父王不
X22n0421_p0540b16║許，耶輸將上高樓，目連飛空來取，佛度出家。既出
X22n0421_p0540b17║家已，王位亦失，故言覆障。
X22n0421_p0540b18║憍梵波提！
X22n0421_p0540b19║此云牛呞音寺。增一云：昔五百世曾為牛王，牛若
X22n0421_p0540b20║食後，恒事虗哨，餘報未夷，唼唼常嚼，時人稱為牛
X22n0421_p0540b21║呞。
X22n0421_p0540b22║賓頭盧頗羅墮。
X22n0421_p0540b23║上是名翻不動，下是姓翻捷疾。柰耶律云：樹提長
X22n0421_p0540b24║者以旃檀鉢置於剎上，告云：有神通能取。便與尊
X22n0421_p0540c01║者騁通取之。佛呵責已，云：汝自今後不得入滅，留
X22n0421_p0540c02║身久住，受請應供。今時齊會所供聖僧是也。
X22n0421_p0540c03║迦留陀夷。
X22n0421_p0540c04║此云麤黑顏色，因夜行乞食人驚，戒禁夜行乞食。
X22n0421_p0540c05║摩訶劫賓那。
X22n0421_p0540c06║此云房宿，父母禱房宿感子，因名房宿。又初出家
X22n0421_p0540c07║未見佛，始向佛所值雨，寄食陶師家，後比丘來共
X22n0421_p0540c08║宿，即是佛聞法得道，從得道處為名也。
X22n0421_p0540c09║薄拘羅。
X22n0421_p0540c10║此翻善容，色貌端正，故言善容。年一百六十歲，無
X22n0421_p0540c11║病不夭。有五不死報：母置熬盤釜中、水中，魚食刀
X22n0421_p0540c12║破皆不死。昔持不殺戒故，九十一劫命不中夭。
X22n0421_p0540c13║阿㝹樓陀。
X22n0421_p0540c14║亦云阿那律，此云無貧，是解飯王次子。出家多睡，
X22n0421_p0540c15║佛乃呵責，七日七夜，眼睫不交，因喪肉眼。佛令求
X22n0421_p0540c16║天眼，增一云：我佛法中，天眼那律第一。△六、總結。
X22n0421_p0540c17║如是等諸大弟子。
X22n0421_p0540c18║學在師後稱弟，解從師生稱子。弟則顯師謙讓，子
X22n0421_p0540c19║乃明資尊仰。△二、菩薩三。初明類。
X22n0421_p0540c20║并諸菩薩摩訶薩。
X22n0421_p0540c21║天台云：具存。云：菩提薩埵，什師嫌煩，略提埵二字。
X22n0421_p0540c22║菩提翻道，薩埵翻心，摩訶翻大。此諸人等，皆求廣
X22n0421_p0540c23║博大道，又能成熟眾生，是大道心之氣類，故云諸
X22n0421_p0540c24║菩薩等。△二列名
X22n0421_p0541a01║文殊師利！
X22n0421_p0541a02║此翻妙德，又妙吉祥。
X22n0421_p0541a03║法王子！
X22n0421_p0541a04║大論云：佛為法王，菩薩入正法位，乃至十地，悉名
X22n0421_p0541a05║法王子。荊溪云：文殊稱法王子，此諸菩薩，何人非
X22n0421_p0541a06║法王子？答：有二：一、於王子中，德推文殊；二、諸經中，
X22n0421_p0541a07║文殊並為菩薩眾首（文）。
X22n0421_p0541a08║阿逸多菩薩。
X22n0421_p0541a09║阿逸多，名也，翻無勝。彌勒，姓也，翻慈氏。
X22n0421_p0541a10║乾陀訶提菩薩。
X22n0421_p0541a11║此翻不休息，行諸梵行過恒河沙劫然後授記，心
X22n0421_p0541a12║不休息故。
X22n0421_p0541a13║常精進菩薩。
X22n0421_p0541a14║寶積經云：是菩薩為一眾生，經無量劫，隨逐不捨，
X22n0421_p0541a15║猶不受化，無一念棄捨，以身心俱進，名常精進。天
X22n0421_p0541a16║台云：常精進者，見法性常住，成無作正勤。△二、總
X22n0421_p0541a17║結。
X22n0421_p0541a18║與如是等，諸大菩薩，
X22n0421_p0541a19║靈芝云：菩薩名通初後，如上莫非深位補處，或權
X22n0421_p0541a20║現影響，故稱大也。△三、雜眾。
X22n0421_p0541a21║及釋提桓因等，無量諸天大眾俱。
X22n0421_p0541a22║釋提桓因翻能作，能作忉利欲界天主，三界天眾
X22n0421_p0541a23║甚多，故云無量。更兼道俗四眾、天龍八部，故云大
X22n0421_p0541a24║眾俱。若據結文，既云一切世間，則何趣不攝耶？
X22n0421_p0541b01║○二、正宗分三，此下依慈雲科。△初、廣讚依正引
X22n0421_p0541b02║物忻求二：初、廣讚二報二：初、標列所讚。
X22n0421_p0541b03║爾時，佛告長老舍利弗：
X22n0421_p0541b04║爾時者，機應和合，佛初說經之時也。告舍利者，經
X22n0421_p0541b05║家敘對告人也。不告菩薩天龍者，淨覺云：應有四
X22n0421_p0541b06║悉意：一、是左面弟子，大小法集多居其首故；二、由
X22n0421_p0541b07║智慧第一，四眾八部罔不欽仰故；三、為令四眾聞
X22n0421_p0541b08║佛淨土自鄙絕分故；四、復欲小乘未取證者回心
X22n0421_p0541b09║向大故。佛凡說法必獲四悉檀益。
X22n0421_p0541b10║從是西方過，十萬億佛土，
X22n0421_p0541b11║一、佛土是大千界，即過十萬億大千界也。或問：淨
X22n0421_p0541b12║土既居十萬億剎之外，眾生一念安得往生？曰：有
X22n0421_p0541b13║二義故：一者、眾生念力。十疑論云：但使眾生淨業
X22n0421_p0541b14║成就，臨終在定之心即是淨土，受生之心動念即
X22n0421_p0541b15║是。生淨土時，如人有夢，身雖在床，而心、意、識徧至
X22n0421_p0541b16║他方。生淨土亦爾，動念即至，不須疑也。二者、如來
X22n0421_p0541b17║願力。四十八願經云：設我成佛，十方眾生至心信
X22n0421_p0541b18║樂，欲生我國，乃至十念。若不生者，不取正覺。然此
X22n0421_p0541b19║二義不出感應，皆由眾生心性本具塵剎，雖十萬
X22n0421_p0541b20║億之遙，無非性具此心。如帝網之一珠，影含眾珠；
X22n0421_p0541b21║如大海之一浪，具全潮體。非但互具，亦乃互即。故
X22n0421_p0541b22║四明云：若心性不具塵剎，則生無感見之功，佛無
X22n0421_p0541b23║應現之理。
X22n0421_p0541b24║有世界名曰極樂。
X22n0421_p0541c01║極樂者，對此娑婆極苦而得名也。或問：四土各有
X22n0421_p0541c02║淨穢。天台云：五濁輕重，同居淨穢；體析巧拙，方便
X22n0421_p0541c03║淨穢；次第頓入，實報淨穢；分證究竟，寂光淨穢。今
X22n0421_p0541c04║云極樂，於四種中何淨土耶？答：答：所談依正，屬同
X22n0421_p0541c05║居淨土。若眾生念力淺深不同，如病須藥，本為身
X22n0421_p0541c06║安，求得仙方，脩合服之，不但身安，兼得輕骨。身安
X22n0421_p0541c07║可喻生同居淨土，輕骨可喻感上三土。又復散心
X22n0421_p0541c08║稱念，雖則多感同居淨土，既生彼國，任運增進，感
X22n0421_p0541c09║上三土，亦義通四種淨土也。
X22n0421_p0541c10║其土有佛，號阿彌陀，今現在說法。
X22n0421_p0541c11║佛有三身，名法、報、應。荊溪云：法定不說，報通二義，
X22n0421_p0541c12║應化定說。今言說法，即是應身。然淨土教主，有二
X22n0421_p0541c13║不同。如觀經所說，佛身高六十萬億那由他由旬，
X22n0421_p0541c14║乃他報尊特勝應身也。三十二相，八十隨形好，丈
X22n0421_p0541c15║六身佛，乃劣應身也。勝應之身，乃圓七信之所感
X22n0421_p0541c16║見。今經通被四機，正是劣應常所見身，繫念稱名，
X22n0421_p0541c17║心存目想，為所對境。圓名字人，雖知佛身全法界
X22n0421_p0541c18║作，而見思尚熾，事識彌隆，所見佛身，無非劣應。圓
X22n0421_p0541c19║人尚爾，況前三教。若五品人，能以一心三觀，圓伏
X22n0421_p0541c20║五住煩惱，雖未能見六十萬億勝應尊特之身，以
X22n0421_p0541c21║三十二相常所見身相，相達無邊故也。△二、正讚
X22n0421_p0541c22║依正二：初、讚依果四：初珠網瓊林。
X22n0421_p0541c23║舍利弗！彼土何故名為極樂？
X22n0421_p0541c24║初且徵名。
X22n0421_p0542a01║其國眾生無有眾苦，但受諸樂，故名極樂。
X22n0421_p0542a02║總釋名義。
X22n0421_p0542a03║又，舍利弗！極樂國土七重欄楯。
X22n0421_p0542a04║寶樹周圍有七重。欄，楯也。橫曰欄，竪曰楯。欄，檻也。
X22n0421_p0542a05║莊嚴寶樹，繞圍華叢。
X22n0421_p0542a06║七重羅網。
X22n0421_p0542a07║瑞相經云：無量寶網，皆以金縷珍珠，百千雜寶，奇
X22n0421_p0542a08║妙珍異，莊嚴校飾，周匝四面，垂以寶鈴，光色異曜，
X22n0421_p0542a09║盡極嚴麗，羅覆樹林。
X22n0421_p0542a10║七重行樹。
X22n0421_p0542a11║七重寶樹，行列國中，長開異華，更無凋瘦。
X22n0421_p0542a12║皆以四寶周帀圍繞，是故彼國名為極樂。
X22n0421_p0542a13║四寶者，金、銀、琉璃、玻瓈也。慈恩云：欄、楯、羅網、行樹
X22n0421_p0542a14║各有七重者，表生彼國得七覺支故，身口七支無
X22n0421_p0542a15║諸過故，有七聖財故。靈芝云：凡佛菩薩居處皆然。
X22n0421_p0542a16║非謂一國只有七重耳。△二寶池蓮華。
X22n0421_p0542a17║又，舍利弗！極樂國土有七寶池。
X22n0421_p0542a18║彼國有八池，七寶所成，池中之水亦七寶色。
X22n0421_p0542a19║八功德水，充滿其中。
X22n0421_p0542a20║八德者，天台云：一、輕，二、清，三、冷，四、軟，五、美，六、不臭，
X22n0421_p0542a21║七、飲時調適，八、飲已無患。清是色入，不臰是香入，
X22n0421_p0542a22║輕、軟、冷是觸入，美是味入，調適、無患是法入。故四
X22n0421_p0542a23║明云八德，而對五入水流說法，即聲入。雖成六入，
X22n0421_p0542a24║無非妙境，故令行者速證無生。諸疏所列八德，依
X22n0421_p0542b01║稱讚淨土經列法，相少不同。經中輕、軟為一，天台、
X22n0421_p0542b02║開為二；經中開潤澤、安和二，天台合一不臭。恐諸
X22n0421_p0542b03║譯不同，今且依天台所列。
X22n0421_p0542b04║池底純以金砂布地。
X22n0421_p0542b05║觀經去渠下，皆以雜色金剛以為底砂。
X22n0421_p0542b06║四邊階道，金銀琉璃。
X22n0421_p0542b07║此云不遠，以西域有此山，至波羅奈城不遠，山出
X22n0421_p0542b08║此寶，故以名之。
X22n0421_p0542b09║玻瓈合成
X22n0421_p0542b10║亦云頗胝迦，此云水玉，或云水精。
X22n0421_p0542b11║上有樓閣，亦以金、銀、琉瑙、玻瓈、𤥭璖。
X22n0421_p0542b12║如大車之渠，故曰車磲，謂車輞也。
X22n0421_p0542b13║赤珠
X22n0421_p0542b14║佛地論云：赤虫所出。大論云：真珠出魚腹中，或竹
X22n0421_p0542b15║中，或蛇腦中，不必唯生蚌胎也。
X22n0421_p0542b16║碼碯。
X22n0421_p0542b17║此寶色如馬之腦，因為其名。
X22n0421_p0542b18║而嚴飾之。
X22n0421_p0542b19║然眾寶且就此土釋，其所出淨土乃自然而有者。
X22n0421_p0542b20║池中蓮華，大如車輪。
X22n0421_p0542b21║靈芝云：車有大小，難為定準。此方極大不過數尺，
X22n0421_p0542b22║可依輪王為量。十住婆沙云：輪王千輻金輪，種種
X22n0421_p0542b23║珍寶莊嚴其輞，琉璃為轂，周圓十五里。準此未及
X22n0421_p0542b24║半由旬，亦約小者耳。或問：觀經云：一一池中有六
X22n0421_p0542c01║十億七寶蓮華，團圓正等十二由旬。何與今經優
X22n0421_p0542c02║劣不同耶？曰：觀經蓮華是第四觀，觀力稍著，行者
X22n0421_p0542c03║到此已能圓伏五住，當五品初心所見，豈比今經
X22n0421_p0542c04║通被散心眾生忻樂求生之境？大本云：池中蓮華
X22n0421_p0542c05║或一由旬乃至百千由旬，亦是被四教機，約機所
X22n0421_p0542c06║見，故有一由旬乃至百千之不同也。夫佛之依正
X22n0421_p0542c07║本無數量，約機淺深所見高下耳。四明云：大本中
X22n0421_p0542c08║說佛所浴池廣四萬八千里，小本蓮華大如車輪
X22n0421_p0542c09║鼓音王等。經說安養依正雖淨雖勝，但與娑婆分
X22n0421_p0542c10║於五濁輕重而已，豈比觀經專明妙觀所顯法身
X22n0421_p0542c11║尊特，身量相好逈拔非常耶？
X22n0421_p0542c12║青色青光，黃色黃光，赤色赤光，白色白光，微妙香潔。
X22n0421_p0542c13║此列蓮華色香也。
X22n0421_p0542c14║舍利弗！極樂國土成就如是功德莊嚴。
X22n0421_p0542c15║四十八願經云：彼佛於大眾建此願已，一向專志
X22n0421_p0542c16║莊嚴妙土等。功德者，有功之德也。功收願行，德歸
X22n0421_p0542c17║三諦，下文皆然。△三天樂裓衣。
X22n0421_p0542c18║又，舍利弗！彼佛國土常作天樂。
X22n0421_p0542c19║觀經云：無量樂器，懸處虗空，不鼓自鳴。或林或幢，
X22n0421_p0542c20║皆懸樂器，悉自和鳴。隨眾生意，皆奏法音。人天聞
X22n0421_p0542c21║者，俱發道心。或歌六度，或讚三乘。
X22n0421_p0542c22║黃金為地。
X22n0421_p0542c23║準觀經，彼國以琉璃為地，以黃金繩雜廁間錯，兼
X22n0421_p0542c24║以七寶界其分齊。今言黃金，乃地面莊嚴耳。
X22n0421_p0543a01║晝夜六時雨，天曼陀羅華，
X22n0421_p0543a02║彼國光明常照，無日月光。准大本經，彼以華開鳥
X22n0421_p0543a03║鳴為曉，蓮合鳥棲為夜。曼它羅，此翻適意，又翻白
X22n0421_p0543a04║華。
X22n0421_p0543a05║其土眾生，常以清旦，各以衣裓，盛眾妙華。
X22n0421_p0543a06║衣裓者，真諦云：外國盛華器也。
X22n0421_p0543a07║供養他方，十萬億佛。
X22n0421_p0543a08║蓋遊歷十方，佛前聞法，進登深位也。此據生彼破
X22n0421_p0543a09║惑得道人言，若未破惑，未必能也。如觀經九品，唯
X22n0421_p0543a10║上三品皆云遊歷十方，中三品、下三品皆不云遊
X22n0421_p0543a11║歷，未破惑故也。
X22n0421_p0543a12║即以食時，還到本國，飯食經行，
X22n0421_p0543a13║飯食者，大本云：宮殿、衣服、飯食，猶第六天自然之
X22n0421_p0543a14║物。若欲食時，七寶應器自然在前，百味飲食自然
X22n0421_p0543a15║盈滿。雖有此食實無食者，但見色聞香自然飽足，
X22n0421_p0543a16║食已化去時至復現也。
X22n0421_p0543a17║舍利弗！極樂國土成就如是功德莊嚴。
X22n0421_p0543a18║△四、化禽風樹二：初、化禽二。初列。
X22n0421_p0543a19║復次，舍利弗！彼國常有種種奇妙雜色之鳥，白鶴、孔
X22n0421_p0543a20║雀、鸚鵡。
X22n0421_p0543a21║此三可曉。
X22n0421_p0543a22║舍利！
X22n0421_p0543a23║此云春鶯，或翻鶖鷺。
X22n0421_p0543a24║迦陵頻伽。
X22n0421_p0543b01║此云妙聲在㲉中，其音已起眾鳥。
X22n0421_p0543b02║共命之鳥。
X22n0421_p0543b03║兩首一身，異神識，同報命，故名共命。法華經名命
X22n0421_p0543b04║命。
X22n0421_p0543b05║是諸眾鳥晝夜六時出和雅音，其音演暢。
X22n0421_p0543b06║和雅，謂音聲悅人。演暢，謂說法無滯。
X22n0421_p0543b07║五根五力
X22n0421_p0543b08║五根，謂信、進、念、定、慧也。能生名根，五根增進，堪任
X22n0421_p0543b09║排障，故曰五力。
X22n0421_p0543b10║七，菩提分。
X22n0421_p0543b11║菩提翻覺分，亦支也，謂念、擇、進、喜、輕、定、捨。
X22n0421_p0543b12║八聖道分。
X22n0421_p0543b13║諸經或云八正道，謂正見、正思惟、正語、正業、正精
X22n0421_p0543b14║進、正定、正念、正命。
X22n0421_p0543b15║如是等法。
X22n0421_p0543b16║慈恩云：三十七道品文，缺四念處、四正勤、四如意
X22n0421_p0543b17║足三科，以等字兼之。
X22n0421_p0543b18║其土眾生聞是音已，皆悉念佛、念法、念僧。
X22n0421_p0543b19║孤山云：念佛如醫王，念法如良藥，念僧如瞻視人。
X22n0421_p0543b20║三者既備，則煩惱之病可瘥也。此念別相三寶。又
X22n0421_p0543b21║觀自心寂而常照，則諸法炳然，名念佛；照而常寂，
X22n0421_p0543b22║無法可得，名念法；寂照不二，即存而亡，亡存和合，
X22n0421_p0543b23║名念僧。此同體三寶也。古崖云：道品三寶，皆通四
X22n0421_p0543b24║教，隨機各解。△二、釋疑。
X22n0421_p0543c01║舍利弗！汝勿謂此鳥實是罪報所生。
X22n0421_p0543c02║恐身子心疑，既有雜鳥，則有畜趣，此三惡道之一，
X22n0421_p0543c03║何名淨土耶？
X22n0421_p0543c04║所以者何？彼佛國土無三惡道。
X22n0421_p0543c05║大本法藏願云：設我成佛，國土有地獄、畜生、餓鬼
X22n0421_p0543c06║者，不取正覺。
X22n0421_p0543c07║舍利弗！其佛國土尚無惡道之名，何況有實？
X22n0421_p0543c08║大本云：彼國無有三途苦難之名，但有自然快樂
X22n0421_p0543c09║之音，是故其國名曰安養。
X22n0421_p0543c10║是諸眾鳥，皆是阿彌陀佛欲令法音宣流變化所作。
X22n0421_p0543c11║此增廣化事也。豈唯珍禽說法，抑亦風樹水聲，皆
X22n0421_p0543c12║演妙音。若非眾生性具，安能果上色心互融，依正
X22n0421_p0543c13║皆妙。△二風樹。
X22n0421_p0543c14║舍利弗！彼佛國土微風吹動，諸寶行樹及寶羅網出
X22n0421_p0543c15║微妙音，譬如百千種樂同時俱作。聞是音者，自然皆
X22n0421_p0543c16║生念佛、念法、念僧之心。
X22n0421_p0543c17║諸寶樹等，即前七重樹網，風動成音。準觀經，水流
X22n0421_p0543c18║成音，演說苦、空、無常、無我諸波羅蜜。驗此樹音，無
X22n0421_p0543c19║不演法。否則，可令國中眾生聞音，皆生念佛、念法、
X22n0421_p0543c20║念僧之心耶？
X22n0421_p0543c21║舍利弗！其佛國土成就如是功德莊嚴。
X22n0421_p0543c22║△二讚正報二。初讚化主。
X22n0421_p0543c23║舍利弗！於汝意云何？彼佛何故號阿彌陀？
X22n0421_p0543c24║審問別號，既無所對，故為釋通。
X22n0421_p0544a01║舍利弗，彼佛光明無量，照十方國無所障礙，是故號
X22n0421_p0544a02║為阿彌陁。
X22n0421_p0544a03║梵語阿彌陀，此翻無量：一、光明無量；二、壽命無量。
X22n0421_p0544a04║義如經列。或問：只一梵語，何翻二義？私謂：彌陀法
X22n0421_p0544a05║身，體德明靜，寂而常照，故光而明；照而常寂，故靜
X22n0421_p0544a06║而壽。光即般若，壽即解脫，即一而二，即二而一，法
X22n0421_p0544a07║相融妙，故得經中二義釋之。初、無量光者，大本云：
X22n0421_p0544a08║無量壽佛威神光明最尊第一，諸佛光明所不能
X22n0421_p0544a09║及，是故號為無量光佛。
X22n0421_p0544a10║又，舍利弗！彼佛壽命及其人民，無量無邊阿僧祇劫，
X22n0421_p0544a11║故名阿彌陀。
X22n0421_p0544a12║二、無量壽者，大本云：彼佛壽命長久，不可稱計。假
X22n0421_p0544a13║使十方無量眾生皆成聲聞、緣覺，都共集會，竭其
X22n0421_p0544a14║智力，百千萬劫悉共推筭，不能窮盡。又云：聲聞、菩
X22n0421_p0544a15║薩、人、天之眾，壽命長遠，亦復如是。阿僧祇，此云無
X22n0421_p0544a16║數。然約光壽，雖稱無量，乃是三十二相常所見身，
X22n0421_p0544a17║與觀經勝應尊特身不同。
X22n0421_p0544a18║舍利弗！阿彌陀佛成佛以來，於今十劫。
X22n0421_p0544a19║今經部屬方等，乃是一時赴機之說。若依法華，顯
X22n0421_p0544a20║本必長。以迹門所說，彌陀既在十六王子之數，釋
X22n0421_p0544a21║迦本門開顯壽量塵劫，彌陀顯本壽亦難思也。△
X22n0421_p0544a22║二、讚眷屬二。初列三乘。
X22n0421_p0544a23║又，舍利弗！彼佛有無量無邊聲聞弟子，皆阿羅漢。
X22n0421_p0544a24║阿羅漢揀異前三果也。不言緣覺攝在聲聞數中，
X22n0421_p0544b01║亦可以弟子二字總收三乘也。
X22n0421_p0544b02║非是算數之所能知。諸菩薩眾亦復如是。
X22n0421_p0544b03║聲聞兼藏、通兩教，菩薩則通四教。或問：今經正意
X22n0421_p0544b04║在圓，何關二乘耶？曰：彼佛為慣習小者，成就小果，
X22n0421_p0544b05║示聲聞法，然後引小入大。或問：往生論云：二乘種
X22n0421_p0544b06║不生。何耶？天台云：正處小行不生，要由臨終發大
X22n0421_p0544b07║乘種，亦乃得生。以先學小故，至彼聞苦、空、無常，發
X22n0421_p0544b08║其本解，先證小果。證已，不住於小，必還入大。
X22n0421_p0544b09║舍利弗！彼佛國土成就如是功德莊嚴。
X22n0421_p0544b10║靈芝云：此亦彌陀所化，來生彼國，脩因證果，為國
X22n0421_p0544b11║莊嚴。△二生不退
X22n0421_p0544b12║又，舍利弗！極樂國土眾生生者，皆是阿鞞䟦致。
X22n0421_p0544b13║眾生亦可義通九品。阿鞞䟦致云：不退轉。十疑論
X22n0421_p0544b14║云：彼國有五因緣故不退：一、彌陀願力攝持，二、佛
X22n0421_p0544b15║光常照，三、水鳥樹林常演說法，四、純諸菩薩為友，
X22n0421_p0544b16║五、壽命永劫。
X22n0421_p0544b17║其中多有一生補處，其數甚多，非是算數所能知之，
X22n0421_p0544b18║但可以無量無邊阿僧祇說。
X22n0421_p0544b19║若此娑婆生彼土者，多未破惑不論位次，如前云
X22n0421_p0544b20║五種因緣故得不退。若到彼已聞法入真，方可論
X22n0421_p0544b21║位行念三不退也。若不爾者，文云多有一生補處，
X22n0421_p0544b22║豈此土初生之人便登等覺耶？一生補處如觀音
X22n0421_p0544b23║勢至位隣妙覺，次補佛處無量無邊，亦顯其多也。
X22n0421_p0544b24║廣讚依正竟。△二、勸修願行二。初願。
X22n0421_p0544c01║舍利弗！眾生聞者，應當發願願生彼國。
X22n0421_p0544c02║勸修行願，正明一經宗要。願行本一，今先願後行
X22n0421_p0544c03║者，揀異此土行人，稟教脩行，無往生願，故於此土
X22n0421_p0544c04║聞法入真，多致退失，故須先願。夫願有總有別，菩
X22n0421_p0544c05║薩多發四弘，及總願也。今求生淨土，乃別願也。以
X22n0421_p0544c06║此土塵境麤強，聖果難成，願生淨土，速證菩提。
X22n0421_p0544c07║所以者何？得與如是諸上善人俱會一處。
X22n0421_p0544c08║諸上善人，指上三乘聖眾，欲顯此土三惡充滿，皆
X22n0421_p0544c09║不善聚，為可厭耳。一處者，古崖云：雖是同居淨土，
X22n0421_p0544c10║指此無非寂光理土，而此寂光全是眾生三德理
X22n0421_p0544c11║藏，不指此藏，何得名一處哉？△二行四。初揀勉。
X22n0421_p0544c12║舍利弗！不可以少善根福德因緣得生彼國。
X22n0421_p0544c13║少善根等者。此土四教脩行之人，若無正信迴向，
X22n0421_p0544c14║發願求生淨土，皆名為少。少之一字，貫下二句，亦
X22n0421_p0544c15║云少福德、少因緣。善根明正行，福德約助行。如觀
X22n0421_p0544c16║經云：欲生彼國，當脩三福：一者孝養父母，奉事師
X22n0421_p0544c17║長，慈心不殺；二者受持三歸，具足眾戒；三者發菩
X22n0421_p0544c18║提心，深信因果，讀誦大乘等。乃至立寺、造像、禮誦、
X22n0421_p0544c19║坐禪、懺念，若行一切福業，皆助行也。因緣二字，總
X22n0421_p0544c20║結正助。正行為因，助行為緣也。下科經文，但明正
X22n0421_p0544c21║行，不明助行者，蓋文義互現，譯人之巧耳。或問：此
X22n0421_p0544c22║土脩圓頓者，亦名少善根耶？曰：娑婆縱稟圓頓，修
X22n0421_p0544c23║行亦多退失。若不求生淨土，亦名善根涼薄，故勉
X22n0421_p0544c24║進須求生也。△二、正明行
X22n0421_p0545a01║舍利弗！若有善男子、善女人！
X22n0421_p0545a02║即能脩之機，該乎四教及博地凡夫。
X22n0421_p0545a03║聞說阿彌陀佛，執持名號，若一日、若二日、若三日、若
X22n0421_p0545a04║四日、若五日、若六日、若七日，一心不亂。
X22n0421_p0545a05║此正明脩行，應有三意：初、明所念境；二、正明繫念；
X22n0421_p0545a06║三、制明限。初意者，先須了知彌陀世尊雖居十萬
X22n0421_p0545a07║億剎之外，全我一心本具，但為久迷，背於本性。今
X22n0421_p0545a08║欲稱念，正為顯自心性。此之心性不出三諦妙境，
X22n0421_p0545a09║故果上所顯三身四土不離心性，故經聞說阿彌
X22n0421_p0545a10║陀佛。若不因聞妙解本具，則佛從外來，是因緣法。
X22n0421_p0545a11║二、正明繫念者，經云執持名號，即繫念聖號也。言
X22n0421_p0545a12║一心不亂者，有事一心，有理一心。初事者，先須斂
X22n0421_p0545a13║念，面向西方，合掌正身，遙想彼佛丈六金容、三十
X22n0421_p0545a14║二相、八十種好，現坐道場，依正莊嚴，光明無量。自
X22n0421_p0545a15║慨此身久沉苦海，漂流生死，孤露無依，譬如嬰兒
X22n0421_p0545a16║墮在坑穽，叫呼父母，急救危亡，一志依投，懇求免
X22n0421_p0545a17║脫，聲聲相續，念念不移。感佛哀憐，此心專注，不為
X22n0421_p0545a18║塵緣之所擾亂，故曰一心不亂。二、理一心者，體達
X22n0421_p0545a19║事中，一心稱名。能念之心本無自性，所念之佛當
X22n0421_p0545a20║體空寂，聲相亦空，呼響不實，所稱能稱既絕思議，
X22n0421_p0545a21║皆不可得，名為即空。雖即本空，而我此心能成妙
X22n0421_p0545a22║感，彌陀妙應全心所現，如水不上升，月不下降，感
X22n0421_p0545a23║應道交，任運顯益，名為妙假。假不定假，空亦非空，
X22n0421_p0545a24║空假不二，顯於中道。由此心性是毗盧體，體非能
X22n0421_p0545b01║所，亦非形相，非不形相，名為即中。中以不偏為義，
X22n0421_p0545b02║絕待為功，既無待對，空假叵得，中道不存，不一不
X22n0421_p0545b03║異，思議泯亡，故名一心不亂。又分字解者，圓觀妙
X22n0421_p0545b04║境，三諦皆空，三諦皆假，三諦皆中，體既無異，故曰
X22n0421_p0545b05║一心。雖則本融，空彰蕩相，假彰立法，中彰絕待，於
X22n0421_p0545b06║一心中，有三德用，不可混雜，故曰不亂。如是觀念，
X22n0421_p0545b07║圓脩三觀，圓念三身，圓破三惑，圓證三德，豈但得
X22n0421_p0545b08║生同居淨土，亦能分證寂光理體。但觀有微著，念
X22n0421_p0545b09║力偏強，惑有厚薄，故成觀行相似分證之殊。又復
X22n0421_p0545b10║此文，非但明於一念事理，亦顯一心三慧具足。如
X22n0421_p0545b11║云：聞說阿彌陀佛，執持名號。聞即聞慧，執謂執受
X22n0421_p0545b12║在心，即是思慧，持謂任持不忘，即是脩慧。即聞而
X22n0421_p0545b13║思，二慧導行，任持不失，故於一心，顯圓三慧。若無
X22n0421_p0545b14║聞慧，無受潤因，聞而不思，無深旨趣，思而不脩，終
X22n0421_p0545b15║無證理，三慧若備，得道不疑。三明期限者，利根一
X22n0421_p0545b16║日，鈍或至七，故言若一日二日等，七日行成，縱未
X22n0421_p0545b17║破惑，定為往生之因。又此一心不亂之句，文有兩
X22n0421_p0545b18║屬，若論正明觀法一經，唯指此句，若論行成功顯，
X22n0421_p0545b19║亦指此之一句。以淨業既成，故我一心不為煩惑
X22n0421_p0545b20║所亂，得感臨終往生，故曰臨命終時等，則屬下科
X22n0421_p0545b21║得果也。或問：四教人稱名，前三如何能脩三觀？曰：
X22n0421_p0545b22║前三稱名，唯得事中一心，則屬散善。若圓人稱名，
X22n0421_p0545b23║非但事理俱得，亦顯事理不二，則屬定善。前三但
X22n0421_p0545b24║以迴向發願，得往生耳。△三得果
X22n0421_p0545c01║其人臨命終時，阿彌陀佛與諸聖眾現在其前。
X22n0421_p0545c02║行者臨終，以脩願行，定力所持，感佛來迎，亦是彌
X22n0421_p0545c03║陀大願，願力攝受。大本云：十方眾生，至心發願，欲
X22n0421_p0545c04║生我國，臨命終時，假令不與大眾圍繞，現在其前
X22n0421_p0545c05║者，不取正覺。靈芝云：聖眾現前，亦有多別，或真佛、
X22n0421_p0545c06║化佛、觀音、勢至，隨其品位，委在觀經。或謂臨終見
X22n0421_p0545c07║佛，以為魔者；或謂自心業現，無他佛來者。斯蓋不
X22n0421_p0545c08║知生佛一體，感應道交，自障障他，為過不淺矣。
X22n0421_p0545c09║是人終時，心不顛倒，即得往生阿彌陀佛極樂國土。
X22n0421_p0545c10║靈芝云：凡人臨終，識神無主，善惡業行，無不發現。
X22n0421_p0545c11║或起惡念，或起邪見，或生貪戀，或發猖狂，惡相非
X22n0421_p0545c12║一，皆名顛倒。因前誦習，罪滅障除，淨業內熏，慈光
X22n0421_p0545c13║外攝，脫苦得樂，一剎那間，頓超樂土。下文勸生，其
X22n0421_p0545c14║利在此。△四、結勸。
X22n0421_p0545c15║舍利弗！我見是利故說此言。若有眾生聞是說者，應
X22n0421_p0545c16║當發願生彼國土。
X22n0421_p0545c17║此經無發起序，不同他經當機辨道，乃無問自說，
X22n0421_p0545c18║故云我見是利，故說此言。如竹菴云：不待發起，如
X22n0421_p0545c19║急救法也，應當發願。淨土之行，要在於願，故重叮
X22n0421_p0545c20║嚀。△二、六方引同，敦勉生信二：初、引同二：初，釋
X22n0421_p0545c21║迦讚歎。
X22n0421_p0545c22║舍利弗！如我今者，讚歎阿彌陀佛不可思議功德之
X22n0421_p0545c23║利。
X22n0421_p0545c24║欲明六方同讚，先結釋迦稱揚，故云如我今者等。
X22n0421_p0546a01║功德不可同福德之名，福德屬事、功德屬理，有功
X22n0421_p0546a02║之德故曰功德，功收願行、德歸三諦。若不爾者，安
X22n0421_p0546a03║云不可思議耶？前文頻云功德莊嚴，當依此釋。△
X22n0421_p0546a04║二、諸佛讚歎六。初東方。
X22n0421_p0546a05║東方亦有阿閦鞞佛。
X22n0421_p0546a06║唐譯具有十方，秦譯略明六方。亦有者，領上之詞。
X22n0421_p0546a07║非但我釋迦稱讚十方諸佛，亦現稱讚諸佛別名。
X22n0421_p0546a08║靈芝云：相承不釋，今以義詳。或從色相、或取言音、
X22n0421_p0546a09║或約行業、或從譬喻，大略不出果德三身，收無不
X22n0421_p0546a10║盡。文或偏舉，義必兼含。古崖云：凡釋經，必約教、觀
X22n0421_p0546a11║二義。不約教，則不識能詮之名、被機之相；不約觀，
X22n0421_p0546a12║則如貧數寶，於我何為？如約教，先明因緣事相，考
X22n0421_p0546a13║尋經論所出及法門表對之義釋之。阿閦鞞，此云
X22n0421_p0546a14║不動，不為二邊而動故。
X22n0421_p0546a15║須彌相佛。大須彌佛。須彌光佛。
X22n0421_p0546a16║須彌翻妙高，妙則三德圓融，高則超過因位。相與
X22n0421_p0546a17║大並表解脫，斷德光表般若智慧也。
X22n0421_p0546a18║妙音佛！
X22n0421_p0546a19║語音圓妙，說法稱機立名。諸佛雖三身一體，皆以
X22n0421_p0546a20║應佛當名。
X22n0421_p0546a21║如是等恒河沙數諸佛。
X22n0421_p0546a22║恒河亦云殑伽河，其沙多而細，佛近彼河說法諸
X22n0421_p0546a23║經，故多引喻。
X22n0421_p0546a24║各於其國出廣長舌相，徧覆三千大千世界。
X22n0421_p0546b01║慈恩云：舌相廣長，表無量劫口離四過。凡證小事，
X22n0421_p0546b02║即覆面門以至髮際。今覆大千，證大事故。或問：此
X22n0421_p0546b03║勝應耶？劣應耶？曰：若論現相，只表所說不虗，不可
X22n0421_p0546b04║以舌驗身，然必是勝應尊特也。
X22n0421_p0546b05║說誠實言：汝等眾生當信是。
X22n0421_p0546b06║慈恩云：觀此經勢，蓋他方諸佛告自國聽眾，釋迦
X22n0421_p0546b07║轉引彼佛意，言證彼西方，令此會眾生信敬也。靈
X22n0421_p0546b08║芝云：正當釋迦說此經時，十方諸佛同時勸讚，令
X22n0421_p0546b09║信是經。然二師之義皆通，靈芝尤得經旨。
X22n0421_p0546b10║稱讚不可，思議功德，一切諸佛，所護念經。
X22n0421_p0546b11║此十六字是舉經題，唐譯依此題名稱讚淨土。佛
X22n0421_p0546b12║攝受經不可思議者，文中有四不可思議：一者依
X22n0421_p0546b13║報，雖是同居淨土，此用即體無非寂光；二者正報，
X22n0421_p0546b14║雖是應身指應即法；三者脩因；四者感果；七日持
X22n0421_p0546b15║名即感聖果。因果不二亦不思議，故今唱題名不
X22n0421_p0546b16║可思議功德也。又此一題示五章義。何者？不可思
X22n0421_p0546b17║議即是經體，願行功德即是宗要，諸佛護念即是
X22n0421_p0546b18║力用，護故捨苦念故得樂。總此三義即是釋名，稱
X22n0421_p0546b19║讚此四即當教相。△二南方
X22n0421_p0546b20║舍利弗！南方世界有日月燈佛。
X22n0421_p0546b21║名日月燈，表於三智。
X22n0421_p0546b22║名聞光佛。
X22n0421_p0546b23║名稱普聞，如光徧照。
X22n0421_p0546b24║大𦦨肩佛
X22n0421_p0546c01║肩表二智，𦦨表照理。
X22n0421_p0546c02║須彌燈佛。
X22n0421_p0546c03║須彌是眾山之王，自證之體。燈表化他之用。
X22n0421_p0546c04║無量精進佛。
X22n0421_p0546c05║從行為名，方便度生未甞暫懈，眾生無量悲智亦
X22n0421_p0546c06║然。
X22n0421_p0546c07║如是等恒河沙數諸佛，各於其國出廣長舌相，徧覆
X22n0421_p0546c08║三千大千世界，說誠實言：汝等眾生，當信是稱讚不
X22n0421_p0546c09║可思議功德一切諸佛所護念經。
X22n0421_p0546c10║△三西方
X22n0421_p0546c11║舍利弗！西方世界有無量壽佛。
X22n0421_p0546c12║慈恩云：儒宗尚不自伐其善，何故彌陀自讚難思？
X22n0421_p0546c13║答：據文勢，即是諸佛稱讚。又設若彌陀自讚，於理
X22n0421_p0546c14║何違？引轉眾生，令生勝意。靈芝云：同名甚多，決非
X22n0421_p0546c15║法藏所成之彌陀也。古崖謂二師之義皆通，慈恩
X22n0421_p0546c16║又從容也。
X22n0421_p0546c17║無量相佛。
X22n0421_p0546c18║相好無量。
X22n0421_p0546c19║無量幢佛。
X22n0421_p0546c20║無量功德，高峻如幢。
X22n0421_p0546c21║大光佛。大明佛。
X22n0421_p0546c22║大光大明，並喻佛智，自行化他，破障除惑。
X22n0421_p0546c23║寶相佛。
X22n0421_p0546c24║相好如寶，可尊可貴。
X22n0421_p0547a01║淨光佛。
X22n0421_p0547a02║智光最淨。
X22n0421_p0547a03║如是等恒河沙數諸佛，各於其國出廣長舌相，徧覆
X22n0421_p0547a04║三千大千世界，說誠實言：汝等眾生，當信是稱讚不
X22n0421_p0547a05║可思議功德一切諸佛所護念經。
X22n0421_p0547a06║△四北方
X22n0421_p0547a07║舍利弗，北方世界有𦦨肩佛。
X22n0421_p0547a08║二智照理，如肩發𦦨。
X22n0421_p0547a09║最勝音佛。
X22n0421_p0547a10║說法稱機，梵音最勝。
X22n0421_p0547a11║難沮佛。
X22n0421_p0547a12║內證實相，四魔不能沮散。
X22n0421_p0547a13║日生佛
X22n0421_p0547a14║日表智慧，從法身生。
X22n0421_p0547a15║綱明佛。
X22n0421_p0547a16║智慧如綱，覆徧十方。
X22n0421_p0547a17║如是等恒河沙數諸佛，各於其國出廣長舌相，徧覆
X22n0421_p0547a18║三千大世界，說誠實言：汝等眾生，當信是稱讚不可
X22n0421_p0547a19║思議功德一切諸佛所護念經。
X22n0421_p0547a20║△五下方
X22n0421_p0547a21║舍利弗！下方世界有師子佛。
X22n0421_p0547a22║佛是眾聖之尊，故以獸王比之。又師子一吼，百獸
X22n0421_p0547a23║惱裂，聞之皆死，喻佛說法，魔外消亡。
X22n0421_p0547a24║名聞佛。
X22n0421_p0547b01║名稱普聞，徧十方界。
X22n0421_p0547b02║名光佛。
X22n0421_p0547b03║名如日光，徧照一切。
X22n0421_p0547b04║達磨佛。
X22n0421_p0547b05║達磨翻法，約所證說。
X22n0421_p0547b06║法幢佛。
X22n0421_p0547b07║以幢表法，高大熾盛。
X22n0421_p0547b08║持法佛。
X22n0421_p0547b09║以中道法，雙持二邊。
X22n0421_p0547b10║如是等恒河沙數諸佛，各於其國出廣長舌相，徧覆
X22n0421_p0547b11║三千大千世界，說誠實言：汝等眾生，當信是稱讚不
X22n0421_p0547b12║可思議功德一切諸佛所護念經。
X22n0421_p0547b13║△六上方
X22n0421_p0547b14║舍利弗！上方世界有梵音佛。
X22n0421_p0547b15║法音清妙，聞者悅心。
X22n0421_p0547b16║宿王佛。
X22n0421_p0547b17║宿，音秀。星宿中王佛如北辰，居其所而眾星拱之。
X22n0421_p0547b18║香上佛。
X22n0421_p0547b19║如薝蔔林中不嗅餘香，佛德之香更無過上者。
X22n0421_p0547b20║香光佛。
X22n0421_p0547b21║香喻斷德，光喻智德，二德能顯本有法身。亦可德
X22n0421_p0547b22║香屬自行，光有照明屬化他。
X22n0421_p0547b23║大𦦨肩佛
X22n0421_p0547b24║二智如肩，能照如𦦨，照理廣大故也。
X22n0421_p0547c01║雜色寶華嚴身佛。
X22n0421_p0547c02║自行因華，如寶莊嚴，果德之身，
X22n0421_p0547c03║娑羅樹王佛。
X22n0421_p0547c04║娑羅翻牢固，亦翻最勝。
X22n0421_p0547c05║寶華德佛。
X22n0421_p0547c06║常樂我淨，德如寶華。
X22n0421_p0547c07║見一切義佛。
X22n0421_p0547c08║洞見諸法，甚深義趣。
X22n0421_p0547c09║如須彌山佛。
X22n0421_p0547c10║須彌出眾山之上，如佛為眾聖之尊，
X22n0421_p0547c11║如是等恒河沙數諸佛，各於其國出廣長舌相，徧覆
X22n0421_p0547c12║三千大千世界，說誠實言：汝等眾生，當信是稱讚不
X22n0421_p0547c13║可思議功德一切諸佛所護念經。
X22n0421_p0547c14║△二勸信二。初釋經題。
X22n0421_p0547c15║舍利弗！於汝意云何？何故名為一切諸佛所護念經？
X22n0421_p0547c16║佛自徵問經題之義。
X22n0421_p0547c17║舍利弗，若有善男子、善女人，聞是經受持者。
X22n0421_p0547c18║釋出聞、受、持者，此三慧也。聞即聞慧；受謂執受，即
X22n0421_p0547c19║是思慧；持謂任持不忘，即修慧也。
X22n0421_p0547c20║及聞諸佛名者。
X22n0421_p0547c21║靈芝云：聞經受持者，牒上二報莊嚴，正明行法文
X22n0421_p0547c22║也。及聞諸佛名者，牒上六方，引同文也。
X22n0421_p0547c23║是諸善男子、善女人，皆為一切諸佛之所護念。
X22n0421_p0547c24║護謂覆護，不使魔撓；念謂記念，不令退失。眾生聞
X22n0421_p0548a01║經受持，能順佛意，故為諸佛所護念也。
X22n0421_p0548a02║皆得不退轉於阿耨多羅三藐三菩提。
X22n0421_p0548a03║轉指上聞經念佛，或事或理，或定或散，或淺或深，
X22n0421_p0548a04║盡證不退，故云皆得也。阿耨多羅，此飜無上，三藐
X22n0421_p0548a05║翻正等，三菩提飜正覺，即無上正等正覺，此即佛
X22n0421_p0548a06║之果號也。△二正信
X22n0421_p0548a07║是故，舍利弗！汝等皆當信受我語及諸佛所說。
X22n0421_p0548a08║是故者，結上之詞。皆當者，勸勉之語。佛法如大海，
X22n0421_p0548a09║信為能入。如來金口，無不實語。更引十方，果覺誠
X22n0421_p0548a10║言。其鄭重叮嚀，有如此者。
X22n0421_p0548a11║舍利弗！若有人已發願、今發願、當發願，欲生阿彌陀
X22n0421_p0548a12║佛國者，是諸人等皆得不退轉於阿耨多羅三藐三
X22n0421_p0548a13║菩提。
X22n0421_p0548a14║已即過去，今即現在，當即未來。發願是過、現、未來
X22n0421_p0548a15║求生之因。
X22n0421_p0548a16║於彼國土，若已生、若今生、若當生。
X22n0421_p0548a17║生即是生彼之果，三因三果，分對可知。
X22n0421_p0548a18║是故，舍利弗！諸善男子、善女人若有信者，應當發願
X22n0421_p0548a19║生彼國土。
X22n0421_p0548a20║是故下。總結。勸欲生淨土者，唯恐無願，有願必生，
X22n0421_p0548a21║定無漏失。十疑論云：生彼國已，悉得無生，未有一
X22n0421_p0548a22║人退落三界，為生死業縛等。△二、舉難況易便聞
X22n0421_p0548a23║者知歸二。初、諸佛互讚以況。
X22n0421_p0548a24║舍利弗！如我今者稱讚諸佛不可思議功德，彼諸佛
X22n0421_p0548b01║等亦稱讚我不可思議功德。
X22n0421_p0548b02║古崖云：若據上科六方之文，乃是諸佛出廣長舌，
X22n0421_p0548b03║同釋迦稱讚彌陀。今此却云稱讚諸佛者，何耶？良
X22n0421_p0548b04║以彌陀與諸佛同一身智。華嚴經云：十方諸如來，
X22n0421_p0548b05║同共一法身，一身一智慧，力無畏亦然。是故釋迦
X22n0421_p0548b06║稱讚彌陀，即是稱讚諸佛也。又經上文云聞是經
X22n0421_p0548b07║受持者，及聞諸佛名者，亦是稱讚諸佛，故今總結
X22n0421_p0548b08║也。彼諸佛等亦稱讚我者，既言諸佛，則彌陀亦同
X22n0421_p0548b09║諸佛稱讚釋迦也。
X22n0421_p0548b10║而作是言：釋迦牟尼佛能為甚難希有之事。
X22n0421_p0548b11║釋迦此云能仁，牟尼此翻寂默，能仁則大悲應物，
X22n0421_p0548b12║寂默則大智冥理。甚難希有事者，一於五濁得菩
X22n0421_p0548b13║提難，二為眾生說此難信法難。舉此二難，意顯淨
X22n0421_p0548b14║土脩行之易，令聞者知歸求往生也。初意者，謂此
X22n0421_p0548b15║五濁障重，而修行人多致退屈，唯我釋迦能忍濁
X22n0421_p0548b16║惡脩行成佛，可謂甚難。第二意者，七日持名下至
X22n0421_p0548b17║十念，臨終感佛決定往生而獲聖果，如此法門在
X22n0421_p0548b18║濁惡世，為眾生說而令信受，可謂甚難。
X22n0421_p0548b19║能於娑婆國土。
X22n0421_p0548b20║梵語娑婆，此云堪忍，以眾生堪忍受三毒故。
X22n0421_p0548b21║五濁惡世：劫濁、見濁、煩惱濁、眾生濁、命濁中，得阿耨
X22n0421_p0548b22║多羅三藐三菩提。
X22n0421_p0548b23║此明一於五濁得菩提難。五濁者，有體有相。體者，
X22n0421_p0548b24║劫濁無別體，劫是長時，剎那是短時，但約四濁立
X22n0421_p0548c01║此假名。眾生濁亦無別體，攬見慢果報上立此假
X22n0421_p0548c02║名。煩惱指五鈍使為體，見濁指五利使為體，命濁
X22n0421_p0548c03║連持色心為體。相者，四濁增劇聚在此時，瞋恚增
X22n0421_p0548c04║劇刀兵起，貪欲增劇飢饉起，愚癡增劇疾疫起。三
X22n0421_p0548c05║灾起故，煩惱倍隆，諸見轉熾，催年減壽，眾濁交湊，
X22n0421_p0548c06║如水奔昏，風波鼓怒，時使之然，是名劫濁相。煩惱
X22n0421_p0548c07║者，貪海納流未甞飽足，瞋蚖吸毒撓諸世間，癡暗
X22n0421_p0548c08║頑嚚過於漆墨，慢高下視陵忽無度，疑網無信不
X22n0421_p0548c09║可告實，是為煩惱濁相。見濁者，無人謂有人，有道
X22n0421_p0548c10║謂無道，十六知見、六十二見等猶如羅網，又似稠
X22n0421_p0548c11║林纏縛屈曲不能得出，是為見濁相。眾生濁者，攬
X22n0421_p0548c12║於色相立一主宰，譬如黐膠無物不著，流蕩六道
X22n0421_p0548c13║處處受生，或長或短，或貧或富，是為眾生濁相。命
X22n0421_p0548c14║濁者，朝生暮殞，晝出夕沒，波轉烟迴，瞬息不住，是
X22n0421_p0548c15║為命濁相。眾生濁多，不能具說。
X22n0421_p0548c16║為諸眾生說是一切世間難信之法。
X22n0421_p0548c17║此明二，於五濁為眾生說此難信之法，令生信為
X22n0421_p0548c18║難，意在敦勉脩證也。△二、釋迦結難以況。
X22n0421_p0548c19║舍利弗當知，我於五濁惡世行此難事，得阿耨多羅
X22n0421_p0548c20║三藐三菩提，為一切世間說此難信之法，是為甚難。
X22n0421_p0548c21║孤山云：五濁行難，行而得菩提，其事已難，復說此
X22n0421_p0548c22║難信之法，二事兼之，是為甚難。大本云：若聞經信
X22n0421_p0548c23║樂受持，難中之難，無過此難。靈芝云：念佛法門，不
X22n0421_p0548c24║擇愚智，不擇豪賤，不論久近，不選善惡，唯取決誓，
X22n0421_p0549a01║猛信臨終惡相，十念往生，亦是具縛凡夫，屠沽下
X22n0421_p0549a02║類，剎那超越成佛之法，可謂一切世間甚為難信
X22n0421_p0549a03║也。
X22n0421_p0549a04║○三流通分
X22n0421_p0549a05║佛說此經已，舍利弗及諸比丘，一切世間天、人、阿脩
X22n0421_p0549a06║羅等，聞佛所說，歡喜信受，作禮而去。
X22n0421_p0549a07║一切世間者，義該十界。別舉三趣者，以三善道多
X22n0421_p0549a08║受化之機故也。又以前列眾望，今已該九界，雖無
X22n0421_p0549a09║畜生一道，必有八部在座，但是文略以大眾俱兼
X22n0421_p0549a10║之，唯缺地獄眾，或是苦重乘戒俱緩不預法會，或
X22n0421_p0549a11║一切之言兼之。歡喜信受者，歡喜則聞法得利，信
X22n0421_p0549a12║受則脩習流通也。
X22n0421_p0549a13║
X22n0421_p0549a14║佛說阿彌陀經句解（終）
X22n0421_p0549a15║
X22n0421_p0549a16║
X22n0421_p0549a17║
X22n0421_p0549a18║
X22n0421_p0549a19║
X22n0421_p0549a20║
X22n0421_p0549a21║
X22n0421_p0549a22║
X22n0421_p0549a23║
X22n0421_p0549a24║
X22n0421_p0549b01║
X22n0421_p0549b02║
X22n0421_p0549b03║
X22n0421_p0549b04║
X22n0421_p0549b05║
X22n0421_p0549b06║
X22n0421_p0549b07║拔一切業障根本得生淨土神呪
X22n0421_p0549b08║宋元嘉年求那䟦陀奉　制譯
X22n0421_p0549b09║南無阿彌多婆夜哆（一），他伽跢（二）（音剁），夜哆地（三）（音豸），夜
X22n0421_p0549b10║他阿彌唎（四）（音里），都婆毗（五），阿彌唎哆（六），悉耽婆毗（七），
X22n0421_p0549b11║阿彌唎哆（八），毗迦蘭諦（九），阿彌唎哆（十），毗迦蘭哆（十一），
X22n0421_p0549b12║伽彌膩（十二），伽伽那（十三），枳多迦隷（十四），莎婆訶（十五）。
X22n0421_p0549b13║此呪五十九字，十五句出彌陀不思議神力，傳在
X22n0421_p0549b14║養字函。世人持誦，句字多誤，合依藏本，今在貞字
X22n0421_p0549b15║函。
X22n0421_p0549b16║若有善男子、善女人能誦此呪者，阿彌陀佛常住其
X22n0421_p0549b17║頂，日夜擁，無令怨家而得其便，現世常得安隱，臨命
X22n0421_p0549b18║終時任運往生。
X22n0421_p0549b19║呪字音切哆（音掇。）他（逸戈切，音柂。）跢（都臥切。）地（宅買切。）枳（音止。）
X22n0421_p0549b20║
X22n0421_p0549b21║此經廼極樂之易簡秘書也。自唐迄宋，慈恩基師、孤
X22n0421_p0549b22║山圓師、淨覺岳師、靈芝照師皆有疏記，古崖新師復
X22n0421_p0549b23║有集註，義釋備矣。猶盧道俗，未暇詳覽。自惟衰耄，去
X22n0421_p0549b24║日非遙，輒取優長，分文句解，與眾結往生緣，匪獵名
X22n0421_p0549c01║也。
X22n0421_p0549c02║至正元年解制日，七十七歲苾蒭性澄後敘