X22n0422_p0550a01║
X22n0422_p0550a02║No. 422-A
X22n0422_p0550a03║ 佛說阿彌陀經略解序
X22n0422_p0550a04║
X22n0422_p0550a05║吳郡沙門　大佑　述
X22n0422_p0550a06║夫寂光真淨，初無苦樂之殊；妄識紛紜，遂有聖凡之
X22n0422_p0550a07║異。由是漂流五濁，莫遍一真。故我釋尊示生堪忍，當
X22n0422_p0550a08║祗園之嘉會，告身子之利根，開法藏之願門，指樂邦
X22n0422_p0550a09║之妙土。瓊林玉沼，直顯於心源；壽量光明，全彰於自
X22n0422_p0550a10║性。眾聖同處，非少善之得生；七日持名，在一心之不
X22n0422_p0550a11║亂。車理體一，生佛原同；無緣之慈，不謀而應。了唯心
X22n0422_p0550a12║之本具，億剎非遙；知大願之可憑，三祗橫截。經文簡
X22n0422_p0550a13║約，佛旨玄微，持誦雖多，研詳實寡。惟前賢之著述，嗟
X22n0422_p0550a14║末俗之罕聞。竊效流通，略伸援引，願與同志普結淨
X22n0422_p0550a15║緣，咸契無生，同登不退云爾。○唐慈恩法師造彌陀
X22n0422_p0550a16║通贊一卷，宋孤山，淨覺，靈芝諸師，皆有疏記。三衢倫
X22n0422_p0550a17║師，古厓新師，皆曾集註。今欲從略，以便初機。故茲別
X22n0422_p0550a18║出，各從其志。
X22n0422_p0550a19║
X22n0422_p0550a20║
X22n0422_p0550a21║
X22n0422_p0550a22║
X22n0422_p0550a23║
X22n0422_p0550a24║
X22n0422_p0550b01║
X22n0422_p0550b02║
X22n0422_p0550b03║
X22n0422_p0550b04║No. 422
X22n0422_p0550b05║佛說阿彌陀經略解
X22n0422_p0550b06║
X22n0422_p0550b07║佛說阿彌陀經
X22n0422_p0550b08║釋此經題，五重玄義。準孤山法師，以西土果人為
X22n0422_p0550b09║名，方等實相為體，信願淨業為宗，捨苦得樂為用，
X22n0422_p0550b10║生酥大乘為教相。○初、釋名。佛說者，釋迦教主。四、
X22n0422_p0550b11║辨宣說也。梵語佛陀，華言覺者，十號之一。究竟覺
X22n0422_p0550b12║了諸法實相，名圓滿覺。說者，悅也。得機而說，稱悅
X22n0422_p0550b13║佛懷。又經通五人共說，揀異菩薩、天仙、化人，故云
X22n0422_p0550b14║佛說。○阿彌陀，此云無量壽。經云：彼佛壽命及其
X22n0422_p0550b15║人民，無量無邊阿僧祗劫。以應身壽量，而天人莫
X22n0422_p0550b16║知其數，況法報身耶？亦云無量光。經云：彼佛光明
X22n0422_p0550b17║無量，照十方國，無所障礙。又佛是通號，阿彌陀是
X22n0422_p0550b18║別號。釋迦是此方教主，庶物咸知，故但舉通號。彌
X22n0422_p0550b19║陀是極樂導師，理須表顯，故彰別號。○經者，法也，
X22n0422_p0550b20║常也。十界同遵，三世不易。由聖人金口所宣，故言
X22n0422_p0550b21║經也。又經是通名，佛說等是別名。經有三種，謂教、
X22n0422_p0550b22║行、理。依教修行，從行顯理。佛是覺義，約修成就，故
X22n0422_p0550b23║屬於行。說即是教，阿彌陀是理。與眾典不同，則三
X22n0422_p0550b24║經皆別。以對經字，則三經皆通。理即法身，行即般若，
X22n0422_p0550c01║教即解脫。三一圓融，不可思擇，名秘密藏。故聞首
X22n0422_p0550c02║題名字，獲無量功德也。○此經本名稱讚不可思
X22n0422_p0550c03║議功德一切諸佛所護念經。傳至中華，凡二譯。唐
X22n0422_p0550c04║譯云：稱讚淨土佛攝受經。今本隱略經題，在六方
X22n0422_p0550c05║佛後。即云：汝等眾生，當信是等。以此經正示持名
X22n0422_p0550c06║方法。況彌陀聖號，眾所樂聞。用此立題，人多信受。
X22n0422_p0550c07║故得四海同遵，流通無盡。譯人之善巧也。○二、辨體。
X22n0422_p0550c08║智度論云：諸大乘經，通以一實相印為經正體，即
X22n0422_p0550c09║所詮之理也。○三、明宗。經云：若有信者，應當發願
X22n0422_p0550c10║生彼國土，一經之宗要也。○四、論用。經云：即得往
X22n0422_p0550c11║生極樂國土，皆不退轉於無上菩提，離生死苦，得
X22n0422_p0550c12║解脫樂。此經之力用也。○五、判教相部屬。大乘方
X22n0422_p0550c13║等教攝二藏明義，菩薩藏收漸頓分之屬，頓教以
X22n0422_p0550c14║令凡夫不退菩提故。
X22n0422_p0550c15║姚秦三藏法師鳩摩羅什奉詔譯
X22n0422_p0550c16║鳩摩羅什，此云童壽丘，茲國人也。後秦姚氏據長
X22n0422_p0550c17║安，尊為國師。弘始年間，譯諸經論。南山感通傳云：
X22n0422_p0550c18║七佛以來譯經師也。
X22n0422_p0550c19║如是！
X22n0422_p0550c20║註曰：如是者，即指所聞之法體也。實相之理，古今
X22n0422_p0550c21║不異，名如如理而說為是。
X22n0422_p0550c22║我聞：
X22n0422_p0550c23║我者，阿難自謂也。阿難結集法藏，自言：如是法門，
X22n0422_p0550c24║我從佛聞也。
X22n0422_p0551a01║一時。
X22n0422_p0551a02║機應和合之時，不言其年月日者，二土正朔不同
X22n0422_p0551a03║故也。
X22n0422_p0551a04║佛。
X22n0422_p0551a05║此云覺者，自覺異凡夫之不覺，覺他異二乘之獨
X22n0422_p0551a06║覺，覺滿異菩薩之在因，眾聖中尊，故名曰佛，即釋
X22n0422_p0551a07║迦教主也。
X22n0422_p0551a08║在舍衛國。
X22n0422_p0551a09║舍衛，正云室羅筏悉底，此云聞物，言人物富庶，遠
X22n0422_p0551a10║聞諸國故。
X22n0422_p0551a11║祗樹給孤獨園。
X22n0422_p0551a12║梵語祗陀，此云戰勝，波斯匿王太子名也。梵語須
X22n0422_p0551a13║達多，此云善施，長者名也。能惠施國之窮民，名給
X22n0422_p0551a14║孤獨。側布黃金，從祗陀買園，建立精舍，請佛說法。
X22n0422_p0551a15║祗陀施樹，故並稱也。
X22n0422_p0551a16║與大比丘眾。
X22n0422_p0551a17║比丘，此云乞士，乞食資身，乞法練心，又云怖魔，又
X22n0422_p0551a18║云破惡。僧者，具云僧伽，此云眾和合。
X22n0422_p0551a19║千二百五十人俱。
X22n0422_p0551a20║三、迦葉有千弟子，舍利、目連共二百五十人，最初
X22n0422_p0551a21║歸佛，常隨眾也。
X22n0422_p0551a22║皆是大阿羅漢。
X22n0422_p0551a23║阿羅漢含三義：一、應供，為人天福田，乞士果也。二、
X22n0422_p0551a24║殺賊，斷煩惱盡，破惡果也。三、無生，不受後有，怖魔
X22n0422_p0551b01║果也。
X22n0422_p0551b02║眾所知識。
X22n0422_p0551b03║聞名欽德曰知。覩形敬奉曰識。
X22n0422_p0551b04║長老舍利弗！
X22n0422_p0551b05║耆年碩德，通稱長老。舍利弗，此云身子，其母身容
X22n0422_p0551b06║端正，眼如鶖鷺，兼母名之，又名鶖子，智慧第一。
X22n0422_p0551b07║摩訶目犍連。
X22n0422_p0551b08║此云大采菽，姓也。其族眾多，故以大別之。神通第
X22n0422_p0551b09║一。
X22n0422_p0551b10║摩訶迦葉！
X22n0422_p0551b11║此云大龜氏，其祖感靈龜負仙圖而出，遂以名族。
X22n0422_p0551b12║又云飲光，身光赫奕，映蔽餘光。毗婆尸佛時為冶
X22n0422_p0551b13║金師，貧女以金珠同修塔像，從是以來，身常金色
X22n0422_p0551b14║也。
X22n0422_p0551b15║摩訶迦旃延！
X22n0422_p0551b16║此云文飾。論議第一。
X22n0422_p0551b17║摩訶拘絺羅！
X22n0422_p0551b18║此云大膝，從狀得名，舍利弗舅氏。
X22n0422_p0551b19║離婆多！
X22n0422_p0551b20║此云星宿，父母禱星而生，遂以為名。
X22n0422_p0551b21║周梨槃陀伽。
X22n0422_p0551b22║此云繼道。其母省親，生於路傍，故姿性魯鈍，唯誦
X22n0422_p0551b23║半偈，證羅漢果。
X22n0422_p0551b24║難陀！
X22n0422_p0551c01║此云善歡喜，佛之親弟也。
X22n0422_p0551c02║阿難陀！
X22n0422_p0551c03║此云慶喜，白飯王之子，佛之堂弟也。佛成道日生，
X22n0422_p0551c04║舉國忻慶，因立嘉名，多聞第一。
X22n0422_p0551c05║羅睺羅！
X22n0422_p0551c06║此云覆障，本修羅之名，能障日月，佛為所障，不即
X22n0422_p0551c07║出家，故以為名。
X22n0422_p0551c08║憍梵波提！
X22n0422_p0551c09║此云牛呞，宿生為牛，食已轉噍，故受此名。
X22n0422_p0551c10║賓頭盧頗羅墮。
X22n0422_p0551c11║賓頭盧，此云不動，名也。頗羅墮，此云利根，姓也。別
X22n0422_p0551c12║譯云賓度羅䟦羅墮闍。
X22n0422_p0551c13║迦留陀夷。
X22n0422_p0551c14║此云黑光，其形麤黑故。
X22n0422_p0551c15║摩訶劫賓那。
X22n0422_p0551c16║此云房宿，母禱房宿而生。
X22n0422_p0551c17║薄拘羅。
X22n0422_p0551c18║此云善容，形貌端正，故昔施僧一訶梨勒，感五不
X22n0422_p0551c19║死報。
X22n0422_p0551c20║阿㝹樓䭾。
X22n0422_p0551c21║此云無貧。昔於飢世，以稗飯施辟支佛，九十一劫，
X22n0422_p0551c22║果報充足，天眼第一。
X22n0422_p0551c23║如是等諸大弟子。
X22n0422_p0551c24║學在師後故稱弟，解從師生故稱子。此總結前文
X22n0422_p0552a01║也。
X22n0422_p0552a02║并諸菩薩摩訶薩。
X22n0422_p0552a03║梵語菩提薩埵，此云覺有情。同佛所證曰覺，無明
X22n0422_p0552a04║未盡曰有情。摩訶薩，此云大道心眾生。
X22n0422_p0552a05║文殊師利法王子。
X22n0422_p0552a06║文殊師利，此云妙德，以微妙三德同佛所證，故亦
X22n0422_p0552a07║云妙。吉祥菩薩入法正位，名法王子。
X22n0422_p0552a08║阿逸多菩薩。
X22n0422_p0552a09║此云無能勝，超出偏小，故慈氏之名。
X22n0422_p0552a10║乾陀訶提菩薩。
X22n0422_p0552a11║此云不休息，勤不懈故。
X22n0422_p0552a12║常精進菩薩。
X22n0422_p0552a13║了法性常住，成無作正勤故。
X22n0422_p0552a14║與如是等，諸大菩薩，
X22n0422_p0552a15║逈出偏小，故以大別之。
X22n0422_p0552a16║及釋提桓因等。
X22n0422_p0552a17║此云能天帝，忉利天王也。
X22n0422_p0552a18║無量諸天大眾俱。
X22n0422_p0552a19║欲色界中諸梵天王，護世四王等也。兼四眾八部，
X22n0422_p0552a20║故言大眾俱。
X22n0422_p0552a21║爾時，佛告長老舍利弗：
X22n0422_p0552a22║爾時者，將說經之時也。以身子利根，故特告之，不
X22n0422_p0552a23║俟其請問也。
X22n0422_p0552a24║從是西方過，十萬億佛土，
X22n0422_p0552b01║一、佛土者，大千世界也。十疑論云：西方去此十萬
X22n0422_p0552b02║億佛剎，為對凡夫肉眼生死心量而言之耳。但使
X22n0422_p0552b03║眾生淨業成就，臨終在定之心，即是淨土受生之
X22n0422_p0552b04║心，動念即是生淨土時，實非遠也。
X22n0422_p0552b05║有世界名曰極樂。
X22n0422_p0552b06║梵語須摩提，此云安養，或云清泰，又云極樂者，猶
X22n0422_p0552b07║言最勝也。一切國土隨機所感有乎四種：一、常寂
X22n0422_p0552b08║光土，諸佛究竟極果所居；二、實報土，法身大士所
X22n0422_p0552b09║居；三、方便土，三乘人所居；四、同居土；六、凡所居。以
X22n0422_p0552b10║五濁輕重而分淨穢。娑婆五濁重故，兼四惡趣輪
X22n0422_p0552b11║迴不息；安養五濁輕故，唯有人天皆得不退，故名
X22n0422_p0552b12║極樂。盡理言之，唯究竟寂光是真極樂。
X22n0422_p0552b13║其土有佛，號阿彌陀，今現在說法。
X22n0422_p0552b14║佛有三身：一、法性身，居寂光土，身土一如，名秘密
X22n0422_p0552b15║藏；二、報身，居實報土；三、應化身，居下二土。隨九品
X22n0422_p0552b16║機，所見不同，現在說法，揀非過、未也。
X22n0422_p0552b17║舍利弗！彼土何故名為極樂？
X22n0422_p0552b18║上文徵起，下文總釋，明依報莊嚴。
X22n0422_p0552b19║其國眾生無有眾苦，但受諸樂，故名極樂。
X22n0422_p0552b20║無有眾苦者，無三塗八難等諸苦也。對娑婆極苦
X22n0422_p0552b21║言之，故云極樂。
X22n0422_p0552b22║又，舍利弗！極樂國土七重欄楯。
X22n0422_p0552b23║欄，檻也。橫曰欄，縱曰楯。莊嚴寶樹，圍繞華叢也。
X22n0422_p0552b24║七重羅網。
X22n0422_p0552c01║寶網羅覆，光色晃耀，周匝垂布，莊嚴校飾。
X22n0422_p0552c02║七重行樹。
X22n0422_p0552c03║觀經云：一一樹高八千由旬，七寶華葉無不具足。
X22n0422_p0552c04║皆是四寶周匝圍繞，是故彼國名為極樂。
X22n0422_p0552c05║四寶者，金、銀、瑠璃、玻𭹳也。
X22n0422_p0552c06║又，舍利弗！極樂國土有七寶池。
X22n0422_p0552c07║觀經云：二池水，七寶所成，其寶柔軟，從如意珠王
X22n0422_p0552c08║生。
X22n0422_p0552c09║八功德水，充滿其中。
X22n0422_p0552c10║唐譯云：一澄淨，二清冷，三甘美，四輕軟，五潤澤，六
X22n0422_p0552c11║安和，七除飢渴，八長養諸根。
X22n0422_p0552c12║池底純以金沙布地。
X22n0422_p0552c13║觀經云：黃金為渠，渠下皆以雜色金剛而為底沙。
X22n0422_p0552c14║四邊階道，金、銀、瑠璃、玻𭹳合成。
X22n0422_p0552c15║瑠璃，此云不遠，去波羅奈城不遠有此寶，故以為
X22n0422_p0552c16║名。玻𭹳，此云水玉。
X22n0422_p0552c17║上有樓閣，亦以金、銀、瑠璃、玻𭹳、硨璖、赤珠、馬瑙而嚴
X22n0422_p0552c18║飾之。
X22n0422_p0552c19║觀經云：眾寶國土，一一界上有五百億寶樓。大本
X22n0422_p0552c20║云：其講堂、精舍、宮殿、樓觀，皆七寶莊嚴，自然化成。
X22n0422_p0552c21║復以真珠、明月、摩尼眾寶以為交露，覆蓋其上。
X22n0422_p0552c22║池中蓮華，大如車輪。
X22n0422_p0552c23║靈芝云：車輪大小，難為定準。十住婆娑論云：輪王
X22n0422_p0552c24║千輻輪，周圍十五里。
X22n0422_p0553a01║青色青光，黃色黃光，赤色赤光，白色白光，微妙香潔。
X22n0422_p0553a02║觀經云：一一池中有六十億七寶蓮華，則非止四
X22n0422_p0553a03║色。一一蓮華團圓正等十二由旬，非止如車輪也。
X22n0422_p0553a04║大本云：池中蓮華，或一由旬，乃至百千由旬。是知
X22n0422_p0553a05║隨機所見，優劣不同耳。
X22n0422_p0553a06║舍利弗！極樂國土成就如是功德莊嚴。
X22n0422_p0553a07║國界嚴飾，皆是彌陀積劫薰習修菩提行願之所
X22n0422_p0553a08║成就。○引文中言大本，即無量壽經二卷，廣談淨
X22n0422_p0553a09║境。言觀經，即十六觀經，廣明行相。今經略說，世稱
X22n0422_p0553a10║於小本，即對大本而言也。
X22n0422_p0553a11║又，舍利弗！彼佛國土常作天樂。
X22n0422_p0553a12║觀經云：無量諸天作天妓樂，又有樂器懸處虗空，
X22n0422_p0553a13║如天寶幢，不鼓自鳴。大本云：亦有自然萬種伎樂，
X22n0422_p0553a14║又其樂音無非法音，清揚哀亮，微妙和雅，一切音
X22n0422_p0553a15║聲所不能及。
X22n0422_p0553a16║黃金為地。
X22n0422_p0553a17║觀經云：瑠璃地上以黃金繩雜廁間錯，兼以七寶
X22n0422_p0553a18║界其分齊。今言黃金，乃地面莊嚴耳。
X22n0422_p0553a19║晝夜六時雨，天曼陀羅華，
X22n0422_p0553a20║曼陀羅，此云白華，亦云適意。然彼國光明常照，不
X22n0422_p0553a21║以日月則無晝夜。準大本經，以華開鳥鳴為曉，蓮
X22n0422_p0553a22║合鳥捿為夜，亦無四時春秋冬夏，不寒不熱常和
X22n0422_p0553a23║調適。
X22n0422_p0553a24║其土眾生，常以清旦，各以衣裓，盛眾妙華。
X22n0422_p0553b01║衣裓即衣襟。真諦云：外國盛華器也。
X22n0422_p0553b02║供養他方，十萬億佛。
X22n0422_p0553b03║大本云：承佛威神，一食頃往詣十方無量世界，恭
X22n0422_p0553b04║敬供養諸佛。
X22n0422_p0553b05║即以食時，還到本國，飲食經行。
X22n0422_p0553b06║食時者午前也大本云：若欲食時，七寶鉢器自然
X22n0422_p0553b07║在前，百味飲食自然盈滿，見色聞香自然飽足，身
X22n0422_p0553b08║心柔軟無所味著，食已化去。時至復現。
X22n0422_p0553b09║舍利弗！極樂國土成就如是功德莊嚴。
X22n0422_p0553b10║復次，舍利弗！彼國常有種種奇妙雜色之鳥。
X22n0422_p0553b11║淨土珍禽，與娑婆羽族不同，故云奇妙。如來順世
X22n0422_p0553b12║而說，譯人取類而翻。
X22n0422_p0553b13║白鵠。孔雀。鸚鵡。
X22n0422_p0553b14║此三可解。
X22n0422_p0553b15║舍利！
X22n0422_p0553b16║此云春鸚，或云鶖鷺。
X22n0422_p0553b17║迦陵頻伽。
X22n0422_p0553b18║此云妙音鳥，在殻中其音已超眾鳥。
X22n0422_p0553b19║共命之鳥。
X22n0422_p0553b20║兩首一身，報同識異。法華云：命，命。
X22n0422_p0553b21║是諸眾鳥，晝夜六時，出和雅音，
X22n0422_p0553b22║其音演暢五根。
X22n0422_p0553b23║一、信根，二、精進根，三、念根，四、定根，五、慧根。能生聖
X22n0422_p0553b24║道，故名為根。
X22n0422_p0553c01║五力。
X22n0422_p0553c02║同上根名能排業障，故名為力。
X22n0422_p0553c03║七，菩提分。
X22n0422_p0553c04║菩提，此云覺分者，亦云支也。一念覺，二擇法覺，三
X22n0422_p0553c05║精進覺，四喜覺，五輕安覺，六定覺，七捨覺。
X22n0422_p0553c06║八聖道：
X22n0422_p0553c07║諸經或云：八正道：一正見，二正思惟，三正語，四正
X22n0422_p0553c08║業，五正命，六正精進，七正念，八正定。
X22n0422_p0553c09║如是等法。
X22n0422_p0553c10║三十七道品，闕四念處、四正勤、四如意足三科，故
X22n0422_p0553c11║云等法。
X22n0422_p0553c12║其土眾生聞是音已，皆悉念佛、念法、念僧。
X22n0422_p0553c13║孤山曰：念佛如醫王，念法如良藥，念僧如瞻視人。
X22n0422_p0553c14║三者既備，煩惱之病可瘥也。又觀自心，寂而常照，
X22n0422_p0553c15║則諸法炳然，名念佛；照而常寂，無法可得，名念法；
X22n0422_p0553c16║寂照不二，即存而亡，名念僧。此一體三寶也。靈芝
X22n0422_p0553c17║云：此界心垢，常思五欲；彼土心淨，專念三寶。兩土
X22n0422_p0553c18║昇沉，於斯可見。
X22n0422_p0553c19║舍利弗！汝勿謂此鳥實是罪報所生。
X22n0422_p0553c20║濁世禽畜罪業所招，淨土何緣有此？
X22n0422_p0553c21║所以者何？彼佛國土無三惡趣。
X22n0422_p0553c22║大本法藏比丘本願云：設我得佛，國中有地獄、餓
X22n0422_p0553c23║鬼、畜生者，不取正覺。
X22n0422_p0553c24║舍利弗！其佛國土尚無三惡道之名，何況有實？
X22n0422_p0554a01║彼土清淨，尚無三惡道之名字，況有罪報所生之
X22n0422_p0554a02║實體乎？
X22n0422_p0554a03║是諸眾鳥，皆是阿彌陀佛欲令法音宣流變化所作。
X22n0422_p0554a04║觀經云：如意珠王涌出金色微妙光明，其光化為
X22n0422_p0554a05║百寶色鳥，和鳴哀雅，讚佛法僧。靈芝云：當知眾鳥
X22n0422_p0554a06║即是如來神力，欲使法音宣暢耳，知非罪報所生
X22n0422_p0554a07║也。
X22n0422_p0554a08║舍利弗！彼佛國土微風吹動，諸寶行樹及寶羅網出
X22n0422_p0554a09║微妙音，譬如百千種樂同時俱作，聞是音者皆自然
X22n0422_p0554a10║生念佛、念法、念僧之心。
X22n0422_p0554a11║大本云：微風徐動，吹諸寶樹，演出無量妙法音聲，
X22n0422_p0554a12║其聲流布，徧諸佛國，聞其音者，得深法忍。觀經又
X22n0422_p0554a13║說：其摩尼水流注華間，演說苦、空、無常、無我諸波
X22n0422_p0554a14║羅蜜。孤山云：雖寶樓金池為悅目之翫，而非惑蕩
X22n0422_p0554a15║之色，而能達唯心無境矣。雖風樹鳥聲有入耳之
X22n0422_p0554a16║娛，而非惉懘之音，而能念三寶有歸矣。
X22n0422_p0554a17║舍剎弗！其佛國土成就如是功德莊嚴。
X22n0422_p0554a18║舍利弗！於汝意云何？彼佛何故號阿彌陀？
X22n0422_p0554a19║審其解否，次為釋通。
X22n0422_p0554a20║舍利弗！彼佛光明無量，照十方國無所障礙，是故號
X22n0422_p0554a21║為阿彌陀。
X22n0422_p0554a22║大本云：阿彌陀佛威德光明最尊第一，諸佛光明
X22n0422_p0554a23║所不能及。觀經云：遍照十方，念佛眾生攝取不捨。
X22n0422_p0554a24║或曰：光明無量，我何不見？答：杲日麗天，瞽夫不覩，
X22n0422_p0554b01║是盲者咎。眾生障重，如處覆盆之下，非日光之不
X22n0422_p0554b02║照也。
X22n0422_p0554b03║又，舍利弗！彼佛壽命及其人民，無量無邊阿僧祗劫，
X22n0422_p0554b04║故名阿彌陀。
X22n0422_p0554b05║阿僧祗，此云無數。大本云：彼佛壽命不可稱計，假
X22n0422_p0554b06║使十方世界眾生皆成聲聞、緣覺，竭其智力，於百
X22n0422_p0554b07║千劫悉共推算，不能窮盡。法藏本願云：設我得佛，
X22n0422_p0554b08║國中人天壽命無能限量。若不爾者，不取正覺。
X22n0422_p0554b09║舍利弗！阿彌陀佛成佛以來，於今十劫。
X22n0422_p0554b10║前總告云：今現在說法。此示已成佛之劫數也。大
X22n0422_p0554b11║本云：成佛已來，凡歷十劫。唐譯云：經十大劫。皆是
X22n0422_p0554b12║一期赴機之說。然勝應身彌亘三際，充滿十方，無
X22n0422_p0554b13║有限極，其可以劫數測量其久近耶？
X22n0422_p0554b14║又，舍利弗！彼佛有無量無邊聲聞弟子，皆阿羅漢，非
X22n0422_p0554b15║是算數之所能知。
X22n0422_p0554b16║聞四諦聲教悟道，故名聲聞。皆阿羅漢者，揀非前
X22n0422_p0554b17║三果也。不言緣覺，攝在聲聞數中。天親論云：二乘
X22n0422_p0554b18║種不生。今言迴心向大故得生，以慣習小故權證
X22n0422_p0554b19║二乘，不久證大也。
X22n0422_p0554b20║諸菩薩眾生亦復如是。
X22n0422_p0554b21║不獨聲聞無量，菩薩亦無量也。聲聞通兩教二乘，
X22n0422_p0554b22║菩薩通四教，正意在圓。
X22n0422_p0554b23║舍利弗！彼佛國土成就如是功德莊嚴。
X22n0422_p0554b24║樂那殊勝，海眾難量，皆是彌陀，願力成就。
X22n0422_p0554c01║舍利弗！極樂國土眾生生者，皆是阿鞞䟦致。
X22n0422_p0554c02║阿鞞䟦致，此云不退轉。下文云：皆不退轉阿耨菩
X22n0422_p0554c03║提。則知生彼國者，雖下品凡夫，直至成佛，更無退
X22n0422_p0554c04║墮。大本云：其有眾生生彼國者，皆悉具足三十二
X22n0422_p0554c05║相，諸根明利，乃至成佛，不受惡趣，神通自在，常識
X22n0422_p0554c06║宿命。於此世界，有六十七億不退菩薩，往生彼國。
X22n0422_p0554c07║其中多有一生補處，其數甚多，非是算數所能知之，
X22n0422_p0554c08║但可以無量無邊阿僧祗劫說。
X22n0422_p0554c09║一生補處即等覺也，亦名最後身，謂次當作佛唯
X22n0422_p0554c10║餘一生，若此土彌勒者是也。彼土則觀音次補佛
X22n0422_p0554c11║處，勢至又補觀音處。大本云：彼國菩薩皆得究竟
X22n0422_p0554c12║一生補處，除其本願為眾生故，以弘誓鎧而自莊
X22n0422_p0554c13║嚴，其數甚多不可稱計，故云阿僧祗也。
X22n0422_p0554c14║舍利弗！眾生聞者，應當發願願生彼國。
X22n0422_p0554c15║願能導行，如牛挽車，要須御者，則能有所至。淨佛
X22n0422_p0554c16║國土，由願引成。天親論云：菩薩所修善根，不為自
X22n0422_p0554c17║身，欲拔一切眾生苦故，攝取眾生同生彼國。四明
X22n0422_p0554c18║云：但為戒福不精，無往生願，故在穢土聞法入真，
X22n0422_p0554c19║須懼娑婆不常值佛，塵境麤強，誠為險處，致多退
X22n0422_p0554c20║失。故須外加事懺，內勤理觀，加願要制，必於寶剎
X22n0422_p0554c21║速證無生。
X22n0422_p0554c22║所以者何？得與如是諸上善人俱會一處。
X22n0422_p0554c23║諸上善人者，指前聲聞、菩薩一生補處也。慈覺云：
X22n0422_p0554c24║娑婆國土觀音、勢至徒仰嘉名，極樂世界彼二上
X22n0422_p0555a01║人親為勝友，如染香人身有香氣，以不退菩提故
X22n0422_p0555a02║同佛所證，謂同法性身、同常寂光，故云俱會一處。
X22n0422_p0555a03║舍利弗！不可以少善根福德因緣得生彼國。
X22n0422_p0555a04║靈芝云：欲顯持名功勝，先斥餘福為少善根。施、戒、
X22n0422_p0555a05║禪、誦一切福業，若無正信迴向願求，皆為少善，非
X22n0422_p0555a06║往生因。若依此經，執持名號，發願往生，方名多善
X22n0422_p0555a07║根也。善根明正行，謂執持名號，一心不亂。福德約
X22n0422_p0555a08║助行，觀經云：願生彼國者，當修三福：一者、孝養父
X22n0422_p0555a09║母，奉事師長，慈心不殺，修十善業；二者、受持三歸，
X22n0422_p0555a10║具足眾戒，不犯威儀；三者、發菩提心，深信因果，誦
X22n0422_p0555a11║讀大乘，勸進行者。如此三事，名為淨業，皆往生之
X22n0422_p0555a12║助行也。
X22n0422_p0555a13║舍利弗！若有善男子、善女人，聞說阿彌陀佛，執持名
X22n0422_p0555a14║號。
X22n0422_p0555a15║孤山曰：執謂執受，持謂任持。信力故執受在心，念
X22n0422_p0555a16║力故任持不忘。
X22n0422_p0555a17║若一日、若二日、若三日、若四日、若五日、若六日、若七
X22n0422_p0555a18║日，一心不亂。
X22n0422_p0555a19║若者，不定之詞。利根一日一念，鈍根或至七日行
X22n0422_p0555a20║成。縱來破戒，定為往生之因。一心不亂，有事有理。
X22n0422_p0555a21║事一心者，行者繫緣，憶念阿彌陀佛相好，光明無
X22n0422_p0555a22║分散，意念無間，名事一心。理一心者，了達能念之
X22n0422_p0555a23║心、所念之佛，皆無自性。雖本來空寂，而感應道交，
X22n0422_p0555a24║如鏡像水月，任運顯益。當處皆空，全體即假。二邊
X22n0422_p0555b01║匹得，中道不存。三諦圓融，絕思絕議，名理一心。然
X22n0422_p0555b02║須了達法界唯心，心外無境。彌陀相好，元是自心。
X22n0422_p0555b03║十萬億程，不踰當念。以性具諸法，故不從外得。又
X22n0422_p0555b04║復當知，彌陀已證究竟第一義諦。一稱嘉號，萬德
X22n0422_p0555b05║齊彰。罪消塵劫，福等虗空。何況一日至七日耶？良
X22n0422_p0555b06║由法藏本願：設我得佛，十方眾生至心信樂，欲生
X22n0422_p0555b07║我國，乃至十念。若不生者，不取正覺。既承彼佛因
X22n0422_p0555b08║中願力、果上光明，執持名號，功德無量。臨終見佛，
X22n0422_p0555b09║決定無疑。○靈芝疏載襄陽石本於一心不亂下
X22n0422_p0555b10║有云：專持名號，以稱名故，諸罪消滅，即是多善根
X22n0422_p0555b11║福德因緣。彼石經本六朝人書，竊疑今本相傳訛
X22n0422_p0555b12║脫。況我彌陀以名接物，耳聞口誦，無邊聖德，攬入
X22n0422_p0555b13║識心，永為佛種，頓除億劫重罪，獲證無上菩提。信
X22n0422_p0555b14║知非少善根，實謂多功德也。
X22n0422_p0555b15║其人臨命終時，阿彌陀佛與諸聖眾現在其前。
X22n0422_p0555b16║靈芝云：聖眾現前，亦有多種，或真佛、化佛、觀音、勢
X22n0422_p0555b17║至，隨其品位，委在觀經。或謂臨終見佛，以為魔者；
X22n0422_p0555b18║或云自心業現，實無他佛來去。斯蓋不知生佛一
X22n0422_p0555b19║體，感應道交，自障障他，為過非淺。法藏本願云：眾
X22n0422_p0555b20║生發願，欲生我國，臨命終時，假令不與大眾圍繞，
X22n0422_p0555b21║現其人前者，不取正覺。
X22n0422_p0555b22║是人終時，心不顛倒。
X22n0422_p0555b23║乘彌陀願力攝持，不為平昔妄想攀緣傾動其心，
X22n0422_p0555b24║正念現前，故云心不顛倒。
X22n0422_p0555c01║即得往生，阿彌陀佛，極樂國土。
X22n0422_p0555c02║因前念佛，罪滅障除。淨業內熏，慈光外攝。離苦得
X22n0422_p0555c03║樂，一剎那間。
X22n0422_p0555c04║舍利弗！我見是利故說此言。若有眾生聞是說者，應
X22n0422_p0555c05║當發願生彼國土。
X22n0422_p0555c06║淨業功勳，願為最要，是故如來再三勸勉。
X22n0422_p0555c07║舍利弗！如我今者，讚嘆阿彌陀佛不可思議功德。
X22n0422_p0555c08║牒前稱讚，依正莊嚴，願行功德，利益無量。以例六
X22n0422_p0555c09║方諸佛，悉亦如是稱讚，勉令生信。唐譯具有十方，
X22n0422_p0555c10║此唯六方，略去四維耳。孤山疏此後即屬流通。今
X22n0422_p0555c11║謂諸佛稱讚，是本經題。一經要旨，合歸正說。
X22n0422_p0555c12║東方亦有阿閦鞞佛。
X22n0422_p0555c13║此云不動法身，是常住無遷變故。
X22n0422_p0555c14║須彌相佛。
X22n0422_p0555c15║須彌，此云妙高，佛相如之。妙則三德圓融，高則逈
X22n0422_p0555c16║出因位。
X22n0422_p0555c17║大須彌佛。
X22n0422_p0555c18║佛德高大，如須彌盧，超過眾山，
X22n0422_p0555c19║須彌光佛。
X22n0422_p0555c20║光如須彌，殃蔽眾山。
X22n0422_p0555c21║妙音佛！
X22n0422_p0555c22║音聲美妙，說法稱機。
X22n0422_p0555c23║如是等恒河沙數諸佛。
X22n0422_p0555c24║恒河，亦云殑伽河，在天竺無熱池側，廣四十里，其
X22n0422_p0556a01║沙至細，與水同流，言其多也。
X22n0422_p0556a02║各於其國出廣長舌相，徧覆三千大千世界。
X22n0422_p0556a03║出廣長舌，表無虗妄。無量劫來，口離四過，故感此
X22n0422_p0556a04║相。三千大千世界。俱舍頌云：四大洲日月，須彌盧
X22n0422_p0556a05║欲天，梵世各一千，名一小千界。此小千千倍，說名
X22n0422_p0556a06║為一中千。此千倍大千，皆同一成壞。謂萬倍四天
X22n0422_p0556a07║下，總為佛土也。
X22n0422_p0556a08║說誠實言：汝等眾生當信是。
X22n0422_p0556a09║決定不虗，故言誠實。十方世界恒沙諸佛，異口同
X22n0422_p0556a10║音說此法門，令生深信。
X22n0422_p0556a11║稱讚不可，思議功德，一切諸佛，所護念經。
X22n0422_p0556a12║此十六字是本經題，上八字言極樂依正莊嚴行
X22n0422_p0556a13║願因果，下七字言六方稱讚。下文釋云：聞是經受
X22n0422_p0556a14║持者，及聞諸佛名者，是皆為諸佛之所護念，不退
X22n0422_p0556a15║菩提。
X22n0422_p0556a16║舍利弗！南方世界有日月燈佛。
X22n0422_p0556a17║日月燈光，表佛二智。
X22n0422_p0556a18║名聞光佛。
X22n0422_p0556a19║名聞十方，如光徧照。
X22n0422_p0556a20║大𦦨肩佛
X22n0422_p0556a21║肩表二智，𦦨喻照理。
X22n0422_p0556a22║須彌燈佛。
X22n0422_p0556a23║須彌高出眾山，燈表化他之用。
X22n0422_p0556a24║無量精進佛。
X22n0422_p0556b01║方便度生，未嘗休息。眾生無量，悲智亦然。
X22n0422_p0556b02║如是等恒河沙數諸佛，各於其國出廣長舌相，徧覆
X22n0422_p0556b03║三千大千世界。
X22n0422_p0556b04║說誠實言：汝等眾生，當信是稱讚不可思議功德一
X22n0422_p0556b05║切諸佛所護念經。
X22n0422_p0556b06║舍利弗！西方世界有無量壽佛。
X22n0422_p0556b07║靈芝云：同名甚多，決非法藏所成之彌陀也。慈恩
X22n0422_p0556b08║云：設若彌陀自讚，於理何妨。謂稱讚此法門，令生
X22n0422_p0556b09║深信，非自伐其善也。
X22n0422_p0556b10║無量相佛。
X22n0422_p0556b11║相好無量故也。
X22n0422_p0556b12║無量幢佛。
X22n0422_p0556b13║所證功德高，而無上如幢。
X22n0422_p0556b14║大光佛。大明佛。
X22n0422_p0556b15║廣大光明，映蔽一切。
X22n0422_p0556b16║寶相佛。
X22n0422_p0556b17║相好殊特，如寶可貴。
X22n0422_p0556b18║淨光佛。
X22n0422_p0556b19║淨表法身，光表應化。
X22n0422_p0556b20║如是等恒河沙數諸佛，各於其國出廣長舌相，徧覆
X22n0422_p0556b21║三千大千世界。
X22n0422_p0556b22║說誠實言：汝等眾生，當信是稱讚不可思議功德一
X22n0422_p0556b23║切諸佛所護念經。
X22n0422_p0556b24║舍利弗，北方世界有𦦨肩佛。
X22n0422_p0556c01║雙照真俗，如肩發𦦨。
X22n0422_p0556c02║最勝音佛。
X22n0422_p0556c03║梵音深妙，超勝一切。
X22n0422_p0556c04║難沮佛。
X22n0422_p0556c05║法身堅密，不可沮壞。
X22n0422_p0556c06║日生佛
X22n0422_p0556c07║如日初昇，無幽不燭。
X22n0422_p0556c08║網明佛。
X22n0422_p0556c09║智明如網，徧覆十界。
X22n0422_p0556c10║如是等恒河沙數諸佛，各於其國出廣長舌相，徧覆
X22n0422_p0556c11║三千大千世界。
X22n0422_p0556c12║說誠實言：汝等眾生，當信是稱讚不可思議功德一
X22n0422_p0556c13║切諸佛所護念經。
X22n0422_p0556c14║舍利弗！下方世界有師子佛。
X22n0422_p0556c15║如師子王，摧伏群獸。
X22n0422_p0556c16║名聞佛。
X22n0422_p0556c17║名稱普聞，無量世界。
X22n0422_p0556c18║名光佛。
X22n0422_p0556c19║名如日光，徧照一切。
X22n0422_p0556c20║達磨佛。
X22n0422_p0556c21║達磨翻法，所證法身，軌持萬德，
X22n0422_p0556c22║法幢佛。
X22n0422_p0556c23║法性如幢，高出群有。
X22n0422_p0556c24║持法佛。
X22n0422_p0557a01║以中道實智持二邊法。
X22n0422_p0557a02║如是等恒河沙數諸佛，各於其國出廣長舌相，徧覆
X22n0422_p0557a03║三千大千世界。
X22n0422_p0557a04║說誠實言：汝等眾生，當信是稱讚不可思議功德一
X22n0422_p0557a05║切諸佛所護念經。
X22n0422_p0557a06║舍利弗！上方世界有梵音佛。
X22n0422_p0557a07║梵即淨也，法音淨妙，聞者適悅。
X22n0422_p0557a08║宿王佛。
X22n0422_p0557a09║如月照夜，星宿中王。
X22n0422_p0557a10║香上佛。
X22n0422_p0557a11║眾德如香，超諸因位。
X22n0422_p0557a12║香光佛。
X22n0422_p0557a13║五分法香，如光破闇。
X22n0422_p0557a14║大𦦨肩佛
X22n0422_p0557a15║大智發光，雙照二諦。
X22n0422_p0557a16║雜色寶華嚴身佛。
X22n0422_p0557a17║萬行因華，如寶莊嚴法性之身。
X22n0422_p0557a18║沙羅樹王佛。
X22n0422_p0557a19║沙羅，此云堅固，喻法身無變易故。
X22n0422_p0557a20║寶華德佛。
X22n0422_p0557a21║四德如寶，如華開敷。
X22n0422_p0557a22║見一切義佛。
X22n0422_p0557a23║洞達諸法，甚深義趣。
X22n0422_p0557a24║如須彌山佛。
X22n0422_p0557b01║如妙高山，眾聖中尊。
X22n0422_p0557b02║如是等恒河沙數諸佛，各於其國出廣長舌相，徧覆
X22n0422_p0557b03║三千大千世界。
X22n0422_p0557b04║說誠實言：汝等眾生，當信是稱讚不可思議功德一
X22n0422_p0557b05║切諸佛所護念經。
X22n0422_p0557b06║舍利弗！於汝意云何？何故名為一切諸佛所護念經？
X22n0422_p0557b07║佛自徵起，下文釋之。
X22n0422_p0557b08║舍利弗！若有善男子、善女人，聞是經受持者，及。
X22n0422_p0557b09║聞是經者，教經也。受持者，行經也。不退菩提是本
X22n0422_p0557b10║有性德，而是理經也。三經即是三德祕藏，圓該一
X22n0422_p0557b11║切。舒之則彌綸法界，卷之則攝在一經。故使受持
X22n0422_p0557b12║之人，恒沙如來，護念不退菩提也。
X22n0422_p0557b13║聞諸佛名者。
X22n0422_p0557b14║靈芝云：聞是經受持者，牒前依正莊嚴修證因果
X22n0422_p0557b15║之文。及聞諸佛名者，牒前六方稱讚之文也。
X22n0422_p0557b16║是諸善男子、善女人，皆為一切諸佛之所護念。
X22n0422_p0557b17║護謂覆護，不使魔嬈。念謂憶念，不令退失。唐譯云：
X22n0422_p0557b18║聞是經已，深生信解，必為十方十殑伽沙諸佛世
X22n0422_p0557b19║尊之所攝受。
X22n0422_p0557b20║皆得不退轉於阿耨多羅三藐三菩提。
X22n0422_p0557b21║阿耨多羅，此云無上；三藐，此云正等；三菩提，此云
X22n0422_p0557b22║正覺，佛之果號也。靈芝云：薄地凡夫，業惑纏縛，流
X22n0422_p0557b23║轉五道，百千萬劫，忽聞淨土，志願求生，一日稱名，
X22n0422_p0557b24║即超彼國，諸佛護念，直趣菩提，可謂萬劫難逢，千
X22n0422_p0557c01║生一遇也。
X22n0422_p0557c02║是故，舍利弗！汝等皆當信受我語及諸佛所說。
X22n0422_p0557c03║叮嚀告誡，勉令生信，以成流通。
X22n0422_p0557c04║舍利弗！若有人已發願、今發願、當發願，欲生阿彌陀
X22n0422_p0557c05║佛國者。
X22n0422_p0557c06║已即過去，今即現在，當即未來。發願是因，得生是
X22n0422_p0557c07║果。有願必生，萬無一失。
X22n0422_p0557c08║是諸人等，皆得不退轉於阿耨多羅三藐三菩提。
X22n0422_p0557c09║唐譯云一切定於無上菩提得不退轉。
X22n0422_p0557c10║於彼國土，若已生、若今生、若當生。
X22n0422_p0557c11║唐譯云：一切定生無量壽佛極樂世界清淨國土。
X22n0422_p0557c12║是故皆應深心信解，發願往生，勿行放逸。
X22n0422_p0557c13║是故，舍利弗！諸善男子、善女人若有信者，應當發願
X22n0422_p0557c14║生彼國土。
X22n0422_p0557c15║孤山云：若有信者，應當發願。則揀出無信之人。夫
X22n0422_p0557c16║求生淨土者，是假他力。彌陀願攝，釋迦勸讚，諸佛
X22n0422_p0557c17║護念，三者備矣。苟有信心，往生極易。如渡大海，既
X22n0422_p0557c18║得巨航，仍有良導，加以順風，必能速到彼岸矣。若
X22n0422_p0557c19║其不肯登舟，遲留險道者，誰之過歟？
X22n0422_p0557c20║舍利弗！如我今者，稱讚諸佛不可思議功德。
X22n0422_p0557c21║此明諸佛互讚。唐譯但云稱揚讚嘆無量壽佛。今
X22n0422_p0557c22║言稱讚諸佛者，以佛佛體同故。華嚴云：一切諸佛
X22n0422_p0557c23║身，唯是一法身，一心一智慧，力無畏亦然。是故稱
X22n0422_p0557c24║讚彌陀，即是讚諸佛也。
X22n0422_p0558a01║彼諸佛等亦稱說，我不可思議功德，
X22n0422_p0558a02║彼諸佛等亦稱讚我，則彌陀亦同諸佛稱讚釋迦
X22n0422_p0558a03║也。
X22n0422_p0558a04║而作是言：釋迦牟尼佛能為甚難希有之事。
X22n0422_p0558a05║釋迦，此云能仁。牟尼，此云寂默。能仁則大慈應物，
X22n0422_p0558a06║寂默則大智冥理。能為甚難希有之事者，下文自
X22n0422_p0558a07║釋，謂一於五濁得菩提，二為眾生說難信之法也。
X22n0422_p0558a08║能於娑婆國土。
X22n0422_p0558a09║梵語娑婆，此云堪忍，以眾生堪能忍受三毒諸煩
X22n0422_p0558a10║惱故。
X22n0422_p0558a11║五濁惡世。
X22n0422_p0558a12║楞嚴云：譬如清水，投以沙土，土失留礙，水亡清潔，
X22n0422_p0558a13║汩然渾濁。由此五濁，理水亡清。
X22n0422_p0558a14║劫濁。
X22n0422_p0558a15║梵語劫波，此云時分。從減劫人壽二萬歲時，即入
X22n0422_p0558a16║劫濁。四濁增劇，聚在此時。瞋恚增劇刀兵起，貪欲
X22n0422_p0558a17║增劇飢饉起，愚暗增劇疾病起。三灾起故，煩惱倍
X22n0422_p0558a18║隆，諸見轉熾，眾濁交湊，如水奔昏。
X22n0422_p0558a19║見濁。
X22n0422_p0558a20║身見、邊見、戒取、見取、邪見、五利使，乃至六十二見
X22n0422_p0558a21║等也。
X22n0422_p0558a22║煩惱濁。
X22n0422_p0558a23║貪、瞋、癡、慢、疑、五鈍使，乃至百八煩惱等是也。
X22n0422_p0558a24║眾生濁。
X22n0422_p0558b01║攬五陰見慢果報，立此假名。
X22n0422_p0558b02║命濁中。
X22n0422_p0558b03║剎那生滅，催年促壽。
X22n0422_p0558b04║得阿耨多羅三藐三菩提。
X22n0422_p0558b05║悲華經云：吾以大悲本願力故，處此濁惡不淨國
X22n0422_p0558b06║土。
X22n0422_p0558b07║為諸眾生說是一切世間難信之法。
X22n0422_p0558b08║念佛三昧，不揀賢愚，不擇貴賤，不論久近，不分善
X22n0422_p0558b09║惡，唯取決定信心，臨終惡相，十念往生。此乃具繫
X22n0422_p0558b10║凡愚屠沽下類，剎那超越成佛之法，可謂一切世
X22n0422_p0558b11║間甚難信也。
X22n0422_p0558b12║舍利弗當知，我於五濁惡世行此難事，得阿耨多羅
X22n0422_p0558b13║三藐三菩提，為一切世間說此難信之法，是為甚難。
X22n0422_p0558b14║孤山曰：五濁界中，行難行之行而得菩提，其事已
X22n0422_p0558b15║難，復說此難信之法難。二事兼行，是甚難也。諸佛
X22n0422_p0558b16║讚我，豈虗言哉？慈雲云：五濁得道為難，淨土修行
X22n0422_p0558b17║則易。
X22n0422_p0558b18║佛說此經已，舍利弗及諸比丘，一切世間天、人、阿脩
X22n0422_p0558b19║羅等，
X22n0422_p0558b20║一切世間總收四眾，十界別舉三善。道者，多受化
X22n0422_p0558b21║之機故也。天謂梵、釋、欲、色等天。阿脩羅，此云非天，
X22n0422_p0558b22║受樂同天，多諂誑無天行故。等者，等於八部鬼神
X22n0422_p0558b23║同聞眾也。
X22n0422_p0558b24║聞佛所說，歡喜信受，作禮而去。
X22n0422_p0558c01║孤山曰：聞所未聞故歡喜信受，重法尊師故作禮
X22n0422_p0558c02║而去。言歡喜者，義該深淺，或得歡喜益，或證理入
X22n0422_p0558c03║歡喜地。故大本結益，無量眾生發菩提心，那由他
X22n0422_p0558c04║人得法眼淨，宣布十方垂於萬世，盡未來際利樂
X22n0422_p0558c05║無窮。
X22n0422_p0558c06║
X22n0422_p0558c07║佛說阿彌陀經略解（終）
X22n0422_p0558c08║
X22n0422_p0558c09║
X22n0422_p0558c10║No. 422-B
X22n0422_p0558c11║吾佛聖人所談一大藏教之文，雖其緣起互有不同，
X22n0422_p0558c12║莫非化人為善，入佛境界而已矣。然於七種大乘，偏
X22n0422_p0558c13║讚極樂淨土者，為令眾生繫心一處，淨業易成耳。若
X22n0422_p0558c14║小本彌陀經，即偏讚七經之一也。初則廣讚依正二
X22n0422_p0558c15║報，莊嚴殊勝。次則引同諸佛護念，誠諦不虗。又次則
X22n0422_p0558c16║勸修行願，決取往生。所謂辭簡理明，文約事備，得不
X22n0422_p0558c17║然乎。而世人讀者甚眾，解者或寡。啟宗法師究心淨
X22n0422_p0558c18║業之餘，搜抉祖詰，句釋斯文，題之曰略解。挈領提綱，
X22n0422_p0558c19║咸得其要。使開卷冷然，隨文生解，依解成觀，妙達唯
X22n0422_p0558c20║心淨土，本性彌陀。不假他求，唯在一心不亂，而自得
X22n0422_p0558c21║之矣。其於淨行，豈小補哉。是用序于後云。
X22n0422_p0558c22║洪武二十有五年歲在壬申夏四月佛誕日前僧錄
X22n0422_p0558c23║司左善世古抗上天竺住山比丘弘道序