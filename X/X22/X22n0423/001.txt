X22n0423_p0559a01║
X22n0423_p0559a02║No. 423-A
X22n0423_p0559a03║ 彌陀略解圓中鈔序
X22n0423_p0559a04║
X22n0423_p0559a05║天台山幽谿沙門　傳燈　撰
X22n0423_p0559a06║夫如來口密，語意多含，譬王索仙陀婆，一名而具四
X22n0423_p0559a07║實。惟彼智臣善解其義，俟王之若出、若食、若飲、若戰，
X22n0423_p0559a08║一唱乎此，則奉之以馬、以鹽、以水、以器，莫不會王之
X22n0423_p0559a09║心，適王之意。菩薩智臣亦復如是，善解如來之所說
X22n0423_p0559a10║法，於淺法中作深說，深法中作淺說，亦淺亦深法中
X22n0423_p0559a11║作非淺非深說，非淺非深法中作亦淺亦深說，造論
X22n0423_p0559a12║弘經，豐約適所，既不令智退，亦不使義闕，然後可謂
X22n0423_p0559a13║升其堂而入其室也。此佛說阿彌陀經，乃釋迦如來
X22n0423_p0559a14║於深法中作淺說，廣法中作略說者也。說既略矣，而
X22n0423_p0559a15║智臣為之解，不得不略；義既深矣，而智臣為之解，不
X22n0423_p0559a16║得不深。解略不令其智退，理深不令其義闕，以略探
X22n0423_p0559a17║廣，從容中道，余於吳門蘧菴大師略解見矣。其序有
X22n0423_p0559a18║曰：瓊林玉沼，直顯於心源；壽量光明，全彰於自性。又
X22n0423_p0559a19║曰：了唯心之本具，億剎非遙；知大願之可憑，三祇橫
X22n0423_p0559a20║截。噫！括盡全經，厥語何其略！惟心本性，厥義何其深！
X22n0423_p0559a21║微菩薩智臣，烏能至於是乎！今為之鈔，而特題為圓
X22n0423_p0559a22║中者，意以極樂依正為妙有，一心持名為真空。微真
X22n0423_p0559a23║空而莫能證於極樂之妙有，微妙有而莫能顯於此
X22n0423_p0559a24║心之真空。所謂不思議假非偏假，真空不空非但空。
X22n0423_p0559b01║合是二者而行之，則圓中圓滿，非但中之道成。是故
X22n0423_p0559b02║命為鈔焉。意欲讀是經而修行者，顧名思義，誠宜一
X22n0423_p0559b03║心不亂，而萬慮皆忘，則真空之理彰。七日持名，念念
X22n0423_p0559b04║相續，則妙有之理顯。行成而見佛，心淨而華開，娑婆
X22n0423_p0559b05║之印壞，而極樂之文成。印壞所以空其情，是之謂真
X22n0423_p0559b06║空；文成所以立其法，是之為妙有。二者俱忘而俱存。
X22n0423_p0559b07║彌陀之經，厥語所以略，厥義所以深。爰因鈔次，故揭
X22n0423_p0559b08║題義，而漫為之序云。
X22n0423_p0559b09║皇明天啟龍飛之初年季冬哉生明下筆故序
X22n0423_p0559b10║
X22n0423_p0559b11║
X22n0423_p0559b12║
X22n0423_p0559b13║No. 423
X22n0423_p0559b14║阿彌陀經略解圓中鈔
X22n0423_p0559b15║
X22n0423_p0559b16║佛說阿彌陀經略解序
X22n0423_p0559b17║明　吳郡沙門　大佑　述
X22n0423_p0559b18║天台山幽谿沙門　傳燈　鈔
X22n0423_p0559b19║△次能述人
X22n0423_p0559b20║師字蘧菴，大佑其諱也。為蘇州北禪天台講寺住
X22n0423_p0559b21║持。精于教理，其於淨土一門，尤得其妙。有淨土指
X22n0423_p0559b22║歸集，盛行于世。其俗姓桑梓，尚俟詳考。
X22n0423_p0559b23║三、所述序二：初、序說經之由；次、序略註之由。初為
X22n0423_p0559b24║二：初、序緣起；次、序說經。初又二：初、推尋源流；次、正
X22n0423_p0559c01║序緣起。初為二：初、真源不二；次、妄派成殊。
X22n0423_p0559c02║葢言約真源，則一性之中原無苦樂之殊，則何須
X22n0423_p0559c03║如來出世說經？唯妄派成殊，故我佛示生演教。今
X22n0423_p0559c04║先明真源不二。
X22n0423_p0559c05║【疏】夫寂光真淨，初無苦樂之殊。
X22n0423_p0559c06║【鈔】寂光者，四種淨土之一也。四淨土者：一、凡聖同
X22n0423_p0559c07║居淨土，二、方便有餘淨土，三、實報無障礙淨土，四、
X22n0423_p0559c08║常寂光淨土。各有淨穢，唯上品寂光為真實淨土，
X22n0423_p0559c09║餘之淨土皆帶虗設故。又復應知，真淨之言，非離
X22n0423_p0559c10║三土別有寂光可得，只指下三土之體，理本究竟，
X22n0423_p0559c11║與寂光更無差別。故四明尊者妙宗鈔云：須知四
X22n0423_p0559c12║土有橫有豎，仍知橫豎只在一處。如同居土，趣爾
X22n0423_p0559c13║一處，即是實報。若破無明，轉身入者，斯是法身，同
X22n0423_p0559c14║佛體用，稱實妙報，則六根淨人亦莫能預，豈居二
X22n0423_p0559c15║乘？此則一處竪論實報。若未破無明，即身見者，此
X22n0423_p0559c16║乃諸佛及大菩薩為堪見者，加之令見實報土也。
X22n0423_p0559c17║葢有機緣，雖未破惑，已修中觀，如華嚴會及諸座
X22n0423_p0559c18║席雜類之機，咸見身土難思者是。實報既爾，方便、
X22n0423_p0559c19║寂光橫論同處，亦復如是。於同居處，論三土橫竪；
X22n0423_p0559c20║於方便處，論二土橫竪；於實報處，論一土橫竪；至
X22n0423_p0559c21║寂光處，無橫無竪，當處亦無。今云寂光真淨，乃直
X22n0423_p0559c22║標真體也。初無苦樂之殊，彰離過絕非也。葢以四
X22n0423_p0559c23║土淨穢言之，於同居娑婆則惟苦無樂，清泰惟樂
X22n0423_p0559c24║無苦。以方便對同居言之，則同居惟苦無樂，方便
X22n0423_p0560a01║惟樂無苦。以方便當土言之，則方便穢邦惟苦無
X22n0423_p0560a02║樂，方便淨土惟樂無苦。以實報對方便言之，則方
X22n0423_p0560a03║便惟苦無樂，實報惟樂無苦。以實報當土言之，則
X22n0423_p0560a04║實報穢邦惟苦無樂，實報淨土惟樂無苦。若以實
X22n0423_p0560a05║報對寂光言之，則實報惟苦無樂，寂光惟樂無苦。
X22n0423_p0560a06║以寂光當土言之，則寂光穢邦惟苦無樂，寂光淨
X22n0423_p0560a07║土惟樂無苦。已上皆約修成不二而二言之，故有
X22n0423_p0560a08║苦樂之殊。今序云初無苦樂之殊者，乃約性具十
X22n0423_p0560a09║界，五陰國土惟有十界苦樂圓融之性，而無十界
X22n0423_p0560a10║苦樂差別之相，即生佛等有真如不變之體，本無
X22n0423_p0560a11║淨穢之殊，何有苦樂之異？故此一句科為真源不
X22n0423_p0560a12║二，以為下妄派成殊張本。楞嚴所為性覺妙明，本
X22n0423_p0560a13║覺明妙，又曰清淨本然，週遍法界是也。四種淨土，
X22n0423_p0560a14║具如下釋。
X22n0423_p0560a15║△次妄派成殊
X22n0423_p0560a16║【疏】妄識紛紜，遂有聖凡之異。
X22n0423_p0560a17║【鈔】妄識者，三惑之總名也。葢眾生無始已來，從性
X22n0423_p0560a18║覺妙明、本覺明妙中，一念俄然晦昧，而妄為明覺。
X22n0423_p0560a19║因明立所，所既妄立，生汝妄能。無同異中，熾然成
X22n0423_p0560a20║異，因而為三細之無明、塵沙，因而為六粗之見惑、
X22n0423_p0560a21║思惑。一、變而為寂光穢土，二、變而為實報穢土，三、
X22n0423_p0560a22║變而為方便穢土，四、變而為同居穢土。如是為菩
X22n0423_p0560a23║薩，為聲聞、緣覺，為六道眾生。故曰：妄識紛紜，遂有
X22n0423_p0560a24║聖凡之異。楞嚴所謂：隨眾生心，應所知量。華嚴所
X22n0423_p0560b01║謂：能隨染淨緣，遂分十法界。是故科為妄，派成殊。
X22n0423_p0560b02║又復應知：初句雖云寂光真淨，初無苦樂之殊，不
X22n0423_p0560b03║妨乎不殊而殊，即性具十界也。次句雖云妄識紛
X22n0423_p0560b04║紜，遂有聖凡之異，不妨乎異而不異，即在性無殊
X22n0423_p0560b05║也。良由真如雖不變，不妨乎不變而隨緣；妄識雖
X22n0423_p0560b06║隨緣，不妨乎隨緣而不變。以緣緣故，是以不殊而
X22n0423_p0560b07║殊；以不變故，是以異而不異。能知乎此，方能了今
X22n0423_p0560b08║念佛之心，乃全性以起淨修，全修而在一性也。
X22n0423_p0560b09║△次正序緣起。
X22n0423_p0560b10║【疏】由是漂流五濁，莫返一真，故我釋尊，示生堪忍。
X22n0423_p0560b11║【鈔】此正序如來說經之緣起也。葢釋迦如來，久證
X22n0423_p0560b12║真常，何有王宮之受生。但因一切眾生，無始墮落，
X22n0423_p0560b13║故有娑婆之出世。漂流五濁者，謂眾生無始以來，
X22n0423_p0560b14║從涅槃性海，鼓識浪以揚波，弊澄圓而失湛，渣滓
X22n0423_p0560b15║明妙，汩沒性真。良由先失之以動，故曰漂流。楞嚴
X22n0423_p0560b16║所謂覺明空昧，相待生搖是也。次失之以昏，故曰
X22n0423_p0560b17║五濁。楞嚴所謂晦昧為空是也。然而昏必具動，動
X22n0423_p0560b18║必具昏。是則流即濁也，濁即流也。昏動之惑既形，
X22n0423_p0560b19║明靜之真即失。但此五濁，有粗細不同。如楞嚴之
X22n0423_p0560b20║言劫濁云：汝見虗空，遍十方界，空見不分，有空無
X22n0423_p0560b21║體，有見無覺，相織妄成，是第一重，名為劫濁。此則
X22n0423_p0560b22║兼三惑而言之也。若如尋常所說，人壽二萬歲時，
X22n0423_p0560b23║方入劫濁。此則獨指見思二惑最熾盛時以言之
X22n0423_p0560b24║也。然而或有細不兼粗，而未嘗有麤不兼細。今但
X22n0423_p0560c01║正指釋尊示生堪忍之時，而粗者適當其情。若曰
X22n0423_p0560c02║莫返一真，亦是兼細以言之也。示生堪忍，正當垂
X22n0423_p0560c03║應凡聖同居穢土，且言劣應丈六老比丘身相而
X22n0423_p0560c04║已。若亦兼細惑而言，則義含垂應上之二土也。
X22n0423_p0560c05║△次序說經分二：初序住處機宜，次序所說法要。
X22n0423_p0560c06║今先序住處機宜。
X22n0423_p0560c07║【疏】當祇園之嘉會，告身子之利根。
X22n0423_p0560c08║【鈔】祇園，嘉會說經之住處也。身子，利根所被之當
X22n0423_p0560c09║機也。論此經所被機宜，厥品有三：一、菩薩，二、二乘，
X22n0423_p0560c10║三、凡夫。葢淨土法門，諸小乘經絕口不談，以子果
X22n0423_p0560c11║既盡，則灰身滅智，不說身後有生。今盛談之，乃菩
X22n0423_p0560c12║薩之法門也。若原此經，說在方等，正彈偏斥小、歎
X22n0423_p0560c13║大褒圓之時，彈斥小乘界外不生，故云有生。而特
X22n0423_p0560c14║指彼國有無量無邊聲聞弟子，又極口稱揚彼土
X22n0423_p0560c15║依正二報微妙莊嚴，則歎大褒圓寓其中矣。況舍
X22n0423_p0560c16║利弗又為眾弟子中上，是以告之，令回小以向大
X22n0423_p0560c17║也。若正所被機，乃居博地，七日持名，一心不亂，即
X22n0423_p0560c18║得往生，一預嘉會，得不退轉。以是而觀，雖在凡夫，
X22n0423_p0560c19║義屬圓頓，又可知也。
X22n0423_p0560c20║△次、所說法要，為四：初、序經名，次、序經體，三、序宗
X22n0423_p0560c21║要，四、序力用。能詮、所詮不出此四，是故括而序之，
X22n0423_p0560c22║以盡一經旨趣，可謂善通大乘者也。今初、序經名。
X22n0423_p0560c23║【疏】開法藏之願門，指樂邦之妙土。
X22n0423_p0560c24║【鈔】此經備說依、正及以徒眾為能詮名，而經題但
X22n0423_p0561a01║云佛說阿彌陀大師，觀經疏所謂舉正報以收依
X22n0423_p0561a02║果，述化主以包徒眾是也。是則題但言正，乃舉正
X22n0423_p0561a03║以收依；序但言依，乃舉依以收正。影互言之，文法
X22n0423_p0561a04║之巧也。論：此經無開願門之文，以有大本詳言，是
X22n0423_p0561a05║故略而不說。
X22n0423_p0561a06║△次序經體。
X22n0423_p0561a07║【疏】瓊林玉沼，直顯於心源；壽量光明，全彰於自性。
X22n0423_p0561a08║【鈔】瓊林玉沼，略舉所說依報。從七重欄楯去，至寶
X22n0423_p0561a09║樹寶網，出微妙音一節經文。壽量光明，略舉所說
X22n0423_p0561a10║正報。從彼佛何故號阿彌陀去，至但可以無量無
X22n0423_p0561a11║邊阿僧祇說一節經文。直顯於心源，全彰於自性
X22n0423_p0561a12║二句，正序其體。葢此經以實相印而為正體，無相
X22n0423_p0561a13║不相，相而無相，名為實相。夫瓊林玉沼，壽量光明，
X22n0423_p0561a14║固一切諸法之相也。然則直顯于心源，全彰於自
X22n0423_p0561a15║性，顧何相之可得哉。此正無相不相，相而無相之
X22n0423_p0561a16║正體也。惟心淨土，本性彌陀之妙法，第言之雖易，
X22n0423_p0561a17║理亦難精。玄悟旨歸，必有至當。試欲明之，非天台
X22n0423_p0561a18║法性之宗而不可。何也。葢極樂國土，遠在十萬億
X22n0423_p0561a19║剎之外。阿彌陀佛，乃智斷圓滿，清淨具足果人。博
X22n0423_p0561a20║地凡夫，污染於三惑，沉淪於二死，造無窮之業繫，
X22n0423_p0561a21║作不盡之生因。何能頓感彌陀，即生淨土，橫截五
X22n0423_p0561a22║道，便階不退哉。正由一家之談，眾生法性，厥義有
X22n0423_p0561a23║三。一日性量。則周遍於十方，而互徹無外。十萬億
X22n0423_p0561a24║剎外之極樂，在吾性量，方近近之一隅。一日性體。
X22n0423_p0561b01║則常住堅凝者，清淨皎潔。彌陀智斷圓滿之覺體，
X22n0423_p0561b02║與吾性體，正究竟而無差。一曰性具。然若但云無
X22n0423_p0561b03║外無差，而不知有性具法門。雖曰無外，而終成有
X22n0423_p0561b04║外。雖曰無差，而終成有差。且不知性量性體之德，
X22n0423_p0561b05║從何故而周遍，依何法而清淨。當知有性具者在，
X22n0423_p0561b06║則向之言體德體量者，皆吾性具為之本也。三性
X22n0423_p0561b07║之旨，具如生無生論中發明，茲不繁列。
X22n0423_p0561b08║△三序宗要
X22n0423_p0561b09║【疏】眾聖同處，非少善之得生；七日持名，在一心之
X22n0423_p0561b10║不亂。
X22n0423_p0561b11║【鈔】下釋題五章中，以信、願、淨業為一經宗要。今括
X22n0423_p0561b12║經文，取略敘之，但言淨業。葢三要中，此居其正故
X22n0423_p0561b13║也。初句，即經云：彼佛有無量無邊聲聞弟子，皆阿
X22n0423_p0561b14║羅漢，非是筭數之所能知。諸菩薩眾，亦復如是。又
X22n0423_p0561b15║曰：極樂國土，眾生生者，皆是阿鞞䟦致。其中多有
X22n0423_p0561b16║一生補處，其數甚多，非是筭數之所能知，但可以
X22n0423_p0561b17║無量無邊阿僧祇說。又曰：眾生聞者，應當發願，願
X22n0423_p0561b18║生彼國。所以者何？得與如是諸上善人，俱會一處。
X22n0423_p0561b19║次句，即經云：不可以少善根福德因緣，得生彼國。
X22n0423_p0561b20║故曰：眾聖同處，非少善之得生。三、四句，即經云：若
X22n0423_p0561b21║有善男子、善女人，聞說阿彌陀佛，執持名號，若一
X22n0423_p0561b22║日、若二日，乃至若七日，一心不亂。正以瓊林玉沼，
X22n0423_p0561b23║直顯於心源；壽量光明，全彰於自性。眾生從無始
X22n0423_p0561b24║已來，昏動因緣，漂流五濁，莫返一真。今將返本還
X22n0423_p0561c01║源，莫先照昏寂動。七日持名，所以照其昏也；一心
X22n0423_p0561c02║不亂，所以寂其動也。昏動苟忘，不真何待？譬如塵
X22n0423_p0561c03║淨鏡明，風恬浪靜。然七日持名，便階不退者，正顯
X22n0423_p0561c04║教屬圓頓，不待一生。願力弘深，慈悲與拔，本功德
X22n0423_p0561c05║力，不可思議。誠速出生死之要津，行菩薩道之亨
X22n0423_p0561c06║衢也。
X22n0423_p0561c07║△四、序力用，為二：初、正明力用。
X22n0423_p0561c08║【疏】事理體一，生佛原同，無緣之慈，不謀而應。
X22n0423_p0561c09║【鈔】此經以離苦得樂為用，即經云：其人臨命終時，
X22n0423_p0561c10║阿彌陀佛與諸聖眾現在其前。是人終時，心不顛
X22n0423_p0561c11║倒，即得往生阿彌陀佛極樂國土。是則此之力用，
X22n0423_p0561c12║關乎與拔；與拔之功，在乎感應。眾生以一心持名
X22n0423_p0561c13║為感，彌陀以拔苦與樂為應。拔苦之道本于悲，與
X22n0423_p0561c14║樂之道本于慈，悉係天性相關，毫非勉強。行人則
X22n0423_p0561c15║以事理體一，生佛原同之道為感；彌陀則以無緣
X22n0423_p0561c16║之慈，不謀而應之道為應。豈非彌陀以不來而來，
X22n0423_p0561c17║來此娑婆，接引行人；行人以不往而往，往彼極樂，
X22n0423_p0561c18║覲禮彌陀？此實一經力用所憑之理本也。
X22n0423_p0561c19║△次所發功勳。
X22n0423_p0561c20║【疏】了惟心之本具，億剎非遙；知大願之可憑，三祇
X22n0423_p0561c21║橫截。
X22n0423_p0561c22║【鈔】前文既先明力用之理本矣，憑之而念佛求生，
X22n0423_p0561c23║能了事理體一，生佛原同，則十萬億剎之遐方，皆
X22n0423_p0561c24║我惟心本具，雖遠不遠。能知無緣之慈，不謀而應，
X22n0423_p0562a01║則四十八種之大願，無緣可憑，識流可截。如是力
X22n0423_p0562a02║用，豈不勝乎？言三祇橫截者，此明超出三界，有橫
X22n0423_p0562a03║竪二義。若婆沙論明三藏菩薩三阿僧祇劫，修六
X22n0423_p0562a04║度萬行，百劫種相好因，然後階不退轉，獲五分法
X22n0423_p0562a05║身。此從竪出，自下昇高，如兔馬渡河，紆迴曠久。若
X22n0423_p0562a06║依此經求生極樂者，若已生，若今生，若當生，皆得
X22n0423_p0562a07║不退轉於阿耨多羅三藐三菩提。又曰：眾生生者，
X22n0423_p0562a08║皆是阿鞞䟦致。此從橫出，即此達彼，如香象截流，
X22n0423_p0562a09║一念可獲。故此力用，最為殊勝。
X22n0423_p0562a10║△次序註解之由二：初、正序三：初、序廣解之由。
X22n0423_p0562a11║【疏】經文簡約，佛旨玄微，持誦雖多，研詳實寡。
X22n0423_p0562a12║【鈔】此經不出千言，備詮惟心淨土，本性彌陀之旨，
X22n0423_p0562a13║可謂經文簡約，佛旨玄微矣。況彌陀世尊，偏與娑
X22n0423_p0562a14║婆眾生有緣，故聞此法門，莫不欣然頂受。兼之此
X22n0423_p0562a15║經言簡易持，逗機易信，是以若僧若俗，莫不讀誦
X22n0423_p0562a16║受持。第文顯可窺，而理深罕究，致令佛意反晦而
X22n0423_p0562a17║不彰，則前賢之解，又不得不廣也。
X22n0423_p0562a18║△次序略解之由
X22n0423_p0562a19║【疏】惟前賢之著述，嗟末俗之罕聞。
X22n0423_p0562a20║【鈔】前賢著述，如序後別列。若慈恩、孤山等諸師，各
X22n0423_p0562a21║有著述，或文辭繁廣，或義理深玄，不便初機，故末
X22n0423_p0562a22║俗罕聞。則今之略，又不得不出也。
X22n0423_p0562a23║△三、正序略解為二：初、序謙光。
X22n0423_p0562a24║【疏】竊效流通，略申援引。
X22n0423_p0562b01║【鈔】流通者，金光明疏云：流名下澍，通名不壅。欲使
X22n0423_p0562b02║正法之水，從今以澍當聖教筌罤，不壅于來世。大
X22n0423_p0562b03║師謙言：私竊倣效古人之流通大法，是故略申援
X22n0423_p0562b04║引諸解成言，以為略解。然於其間，或用義而不用
X22n0423_p0562b05║辭，略義而不略意，以成一家之言，如出一人之筆，
X22n0423_p0562b06║可謂善乎著述者也。
X22n0423_p0562b07║△次序己志願。
X22n0423_p0562b08║【疏】願與同志，普結淨緣，咸契無生，同登不退云爾。
X22n0423_p0562b09║【鈔】初二句，乃以私解而公人，與同志者，廣結佛國
X22n0423_p0562b10║清淨之緣。次二句，乃以己欲而施眾，與同聞者，契
X22n0423_p0562b11║登無生不退之位。正菩薩自利兼人之志，開士大
X22n0423_p0562b12║悲曠濟之懷也。
X22n0423_p0562b13║△四傍序
X22n0423_p0562b14║【疏】唐慈恩法師造彌陀通讚一卷，宋孤山，淨覺，靈
X22n0423_p0562b15║芝諸師，皆有疏記。三衢倫師，古厓新師，皆有集註。
X22n0423_p0562b16║今欲從略，以便初機，故茲別出，各從其志。
X22n0423_p0562b17║【鈔】唐慈恩下，序古師註。今欲從下，序己所註。此經
X22n0423_p0562b18║持誦既廣，註疏必多。今之所引，涉于見聞者，屈指
X22n0423_p0562b19║六師而已。以余近所見者，又有宗月溪法師之科
X22n0423_p0562b20║註，國朝洪武間普智法師之科釋，近今蓮池法師
X22n0423_p0562b21║之疏鈔。若從簡略，則此解為最。願求博覽，亦各從
X22n0423_p0562b22║其志也。
X22n0423_p0562b23║
X22n0423_p0562b24║
X22n0423_p0562c01║
X22n0423_p0562c02║
X22n0423_p0562c03║
X22n0423_p0562c04║
X22n0423_p0562c05║
X22n0423_p0562c06║
X22n0423_p0562c07║彌陀略解圓中鈔卷上
X22n0423_p0562c08║明　永樂吳郡沙門　大佑　解
X22n0423_p0562c09║天啟天台沙門　傳燈　鈔
X22n0423_p0562c10║△次釋解文分二：初釋題解，次釋經解。初又二：初
X22n0423_p0562c11║題解，二譯人。初題解又二：初標題。
X22n0423_p0562c12║佛說阿彌陀經
X22n0423_p0562c13║△二分科
X22n0423_p0562c14║○釋經為二：初釋經題，二釋經文。初中二：初正釋
X22n0423_p0562c15║題。
X22n0423_p0562c16║△子科為二：初、總標。
X22n0423_p0562c17║【疏】釋此經題五重玄義。準孤山法師，以兩土果人
X22n0423_p0562c18║為名，方等實相為體，信願淨業為宗，捨苦得樂為
X22n0423_p0562c19║用，生酥大乘為教相。
X22n0423_p0562c20║【鈔】五重者，名、體、宗、力、用、教、相也。玄者，幽微難見也。
X22n0423_p0562c21║義者，深有所以也。此天台智者大師，深得佛心，洞
X22n0423_p0562c22║明經旨。未釋經文，先以經中幽微難見，深有所以
X22n0423_p0562c23║之旨，以釋經題。使人一覧經題，即知經義。葢名者，
X22n0423_p0562c24║經之名也。體者，經名所詮眾生之心體也。宗者，行
X22n0423_p0563a01║也。全性體以起觀宗，全觀行以歸心體之宗要也。
X22n0423_p0563a02║力用者，經之體宗，生善滅惡之大用也。教相者，明
X22n0423_p0563a03║如來五時說法之進否也。意使學者因名以尋心
X22n0423_p0563a04║體，因體以立宗要，斷疑而生信，生善而滅惡，善知
X22n0423_p0563a05║大小偏圓，不致謬濫經旨也。
X22n0423_p0563a06║△二、別釋為五：初、釋名二：初、標。
X22n0423_p0563a07║○初釋名。
X22n0423_p0563a08║△二、釋二：初、釋今題二：初、通別各釋二：初、釋別題
X22n0423_p0563a09║二：初、約能說所說釋二：初、釋佛說二字二：初、二字
X22n0423_p0563a10║合釋。
X22n0423_p0563a11║【疏】佛說者，釋迦教主四辯宣演也。
X22n0423_p0563a12║【鈔】佛乃極聖之通號，舉其別號，乃娑婆世界釋迦
X22n0423_p0563a13║教主也。具云釋迦牟尼，此云能仁、寂默。能仁是其
X22n0423_p0563a14║用，寂默是其體。今智在于說，乃其教用，故略體從
X22n0423_p0563a15║用，號曰能仁，謂能其仁而利益三界也。四辯者：一、
X22n0423_p0563a16║義無礙辨，謂知一切諸法義理，通達無滯；二、法無
X22n0423_p0563a17║礙辨，謂通達一切諸法名字，分別無滯；三、辭無礙
X22n0423_p0563a18║辯，謂於諸法名字義理，隨順一切眾生殊方異語，
X22n0423_p0563a19║為其演說，能令各各得解，辨說無滯；四、樂說無礙
X22n0423_p0563a20║辨，謂隨順一切眾生根性所樂聞法，而為說之，圓
X22n0423_p0563a21║融無滯。佛凡說法，以此四無礙辨才而宣演之，故
X22n0423_p0563a22║曰佛說。
X22n0423_p0563a23║△二、二字各釋二：初、釋佛字。
X22n0423_p0563a24║【疏】梵語佛陀，華言覺者，十號之一。究竟覺了諸法
X22n0423_p0563b01║實相，名圓滿覺。
X22n0423_p0563b02║【鈔】題稱為佛，梵語猶略，具云佛陀，華言覺者，此則
X22n0423_p0563b03║屬人。若單云佛，華翻為覺，此則屬法。通號有十：一、
X22n0423_p0563b04║如來；二、應供；三、正徧知；四、明行足；五、善逝；六、世間
X22n0423_p0563b05║解；七、無上士；八、調御丈夫；九、天人師；十、佛。十號具
X22n0423_p0563b06║足，為世間尊。究竟覺了等者，此指天台六即判佛
X22n0423_p0563b07║中，此當第六究竟即覺也。六即者：一、理即覺；二、名
X22n0423_p0563b08║字即覺；三、觀行即覺；四、相似即覺；五、分真即覺；六、
X22n0423_p0563b09║究竟即覺。六故，凡聖不濫，免生上慢；即故，初後不
X22n0423_p0563b10║二，免生退屈。一、理即覺者，諸法實相，一心圓具，昏
X22n0423_p0563b11║盲不減，倒惑無虧。故無機子頌云：動靜理全是，行
X22n0423_p0563b12║藏事盡非，冥冥隨物去，杳杳不知歸。名、理即覺也。
X22n0423_p0563b13║二、名字即覺者，從善知識，或修多羅，聞三寶名，知
X22n0423_p0563b14║四諦字，全體即是，毫𩬊無差。故無機子頌云：方聽
X22n0423_p0563b15║無生曲，始聞不死歌，今知全體是，番悔自蹉跎。名
X22n0423_p0563b16║名字即覺也。三、觀行即覺者，全三諦理，起三觀修，
X22n0423_p0563b17║圓伏五住，入五品位。故無機子頌云：念念照常理，
X22n0423_p0563b18║心心息妄塵，徧觀諸法性，無假亦無真。名觀行即
X22n0423_p0563b19║覺也。四、相似即覺者，雖未成器，粗垢先落，見相似
X22n0423_p0563b20║理，獲六根淨。故無機子頌云：四住雖先脫，六塵未
X22n0423_p0563b21║盡空，眼中猶有翳，空裡見花紅。名相似即覺也。五、
X22n0423_p0563b22║分真即覺者，分破無明，分見佛性，百界作佛，八相
X22n0423_p0563b23║成道。故無機子頌云：豁爾心開悟，湛然一切通，窮
X22n0423_p0563b24║源猶未盡，常見月朦朧。名分真即覺也。六、究竟即
X22n0423_p0563c01║覺者，無明破盡，三德功圓，窮源到底，稱無上土。故
X22n0423_p0563c02║無機子頌云：從來真是妄，今日妄皆真，但復本來
X22n0423_p0563c03║性，更無一法新。名究竟即覺也。
X22n0423_p0563c04║△二、釋說字二：初、詁訓釋。
X22n0423_p0563c05║【疏】說者，悅也。得機而說，稱悅佛懷。
X22n0423_p0563c06║【鈔】四、明云：悅是暢悅，懷是心懷。若論此經，即是如
X22n0423_p0563c07║來久修久證念佛三昧，蘊之在懷。今機叩發說之，
X22n0423_p0563c08║乃暢昔之所懷。
X22n0423_p0563c09║△二、簡異釋。
X22n0423_p0563c10║【疏】又經通五人共說，揀異菩薩、天仙、化人，故言佛
X22n0423_p0563c11║說。
X22n0423_p0563c12║【鈔】五人皆能說經，若請佛印，皆可流傳。揀非四人，
X22n0423_p0563c13║故標佛說。
X22n0423_p0563c14║△二、釋阿彌陀二：初、翻梵。
X22n0423_p0563c15║【疏】阿彌陀，此云無量壽。
X22n0423_p0563c16║【鈔】阿彌陀三字，梵語，此方翻為無量壽。
X22n0423_p0563c17║△二、釋義二：初、釋無量壽二：初、引經釋。
X22n0423_p0563c18║【疏】經云：彼佛壽命，及其人民，無量無邊，阿僧祇劫。
X22n0423_p0563c19║【鈔】彼佛壽命，舉其化主，及其人民，舉其眾生也。彼
X22n0423_p0563c20║國淨土，雖有其民，而無其王，以其人民各各調善
X22n0423_p0563c21║自居，不須文武兼治，故無其王，但有佛為化主法
X22n0423_p0563c22║王而已。大凡化主壽命，隨其國土人民以為長短，
X22n0423_p0563c23║彼國人民尚然壽命無量，況佛壽命而有量乎？此
X22n0423_p0563c24║則舉民顯主，佛壽無量。
X22n0423_p0564a01║△三、況勝釋。
X22n0423_p0564a02║【疏】以應身無量，而天人莫知其數，況法報也！
X22n0423_p0564a03║【鈔】法、報、應三身，各有壽、量者，夫壽依命立，命藉身
X22n0423_p0564a04║持。經既言壽，又有身、命。故天台大師觀經疏釋題
X22n0423_p0564a05║無量壽明三身、三命、三壽云：法身師軌法性，還以
X22n0423_p0564a06║法性為身。此身非色質，亦非心智，非陰、界之所攝
X22n0423_p0564a07║持，強指法性為法身耳。法性壽者，非報得命根，亦
X22n0423_p0564a08║無連持，強指不遷不變，名之為壽。此壽非長壽，亦
X22n0423_p0564a09║非短壽，無延無促，強指法界同虗空量。此即非身
X22n0423_p0564a10║之身，無壽之壽，不量之量也。報身者，修行所感。法
X22n0423_p0564a11║華云：久修業所得。涅槃經云：大般涅槃，修道得故。
X22n0423_p0564a12║如如智照如如境，菩提智慧與法性相應、相冥。相
X22n0423_p0564a13║應者，如函葢相應；相冥者，如水乳相冥。法身非身
X22n0423_p0564a14║非不身，智既相冥，亦非身非不身，強名此智為報
X22n0423_p0564a15║身。法壽非壽非不壽，智既應冥，亦非壽非不壽，強
X22n0423_p0564a16║名非壽為壽。法量非量非無量，智既應冥，亦非量
X22n0423_p0564a17║非無量，強名無量為量也。應身者，應同萬物為壽
X22n0423_p0564a18║也，應同連持為壽也，應同長短為壽也。智與體冥，
X22n0423_p0564a19║能起大用，如水銀和真金，能塗諸色像，功德和法
X22n0423_p0564a20║身，處處應現往。能為身非身，能為常壽為無常壽，
X22n0423_p0564a21║能為無量，能為有量。有量有二義：一為無量之量，
X22n0423_p0564a22║二為有量之量。如七百阿僧祇及八十等，是有量
X22n0423_p0564a23║之量。如阿彌陀實有期限，人天莫數，是有量之無
X22n0423_p0564a24║量。應佛皆為兩量，逐物隨緣，參差長短。然此三身
X22n0423_p0564b01║三壽，不可並別，一異即乖法體。即一而三，即三而
X22n0423_p0564b02║一，乃會玄文。今文乃以應壽而況顯法報，以是之
X22n0423_p0564b03║故，而經題稱為無量壽也。
X22n0423_p0564b04║△次、釋無量光二：初、別翻。
X22n0423_p0564b05║【疏】亦云無量光。
X22n0423_p0564b06║△二、引經。
X22n0423_p0564b07║【疏】經云：彼佛光明無量，照十方國，無所障礙。
X22n0423_p0564b08║【鈔】此亦無量壽佛應身之光。以光而例壽，應亦可
X22n0423_p0564b09║論三身，謂法身、非身、非不身，則法光、非光、非不光
X22n0423_p0564b10║等。今是應身之光，尚然無量，照十方國，無所障礙，
X22n0423_p0564b11║況法報光耶？
X22n0423_p0564b12║△二、約通號別號釋二：初、正釋。
X22n0423_p0564b13║【疏】又佛是通號，阿彌陀是別號。
X22n0423_p0564b14║【鈔】諸佛皆有通、別二號。今此經題，釋迦但舉其通，
X22n0423_p0564b15║彌陀但舉其別。
X22n0423_p0564b16║△二、釋疑。
X22n0423_p0564b17║【疏】釋迦是此方教主，庶物咸知，故舉通號；彌陀是
X22n0423_p0564b18║極樂導師，理須表顯，故彰別號。
X22n0423_p0564b19║【鈔】或有疑云：諸佛既有通、別二號，經題何不兩土
X22n0423_p0564b20║化主通、別並舉？應云：釋迦佛說阿彌陀佛經。故解
X22n0423_p0564b21║中釋其疑云：釋迦是此方教主，眾生無不聞知，故
X22n0423_p0564b22║但舉通號以該其別。彌陀是極樂導師，不表其別，
X22n0423_p0564b23║名則不顯，故彰別號以該其通。譯人為省，重繁存
X22n0423_p0564b24║略，雅得其所也。
X22n0423_p0564c01║△二、釋通題二：初、約法常釋。
X22n0423_p0564c02║【疏】經者，法也，常也。十界同遵，三世不易。
X22n0423_p0564c03║【鈔】法常之釋，乃依觀經疏轉釋。又依妙宗鈔，謂儒
X22n0423_p0564c04║經講解，有茲二訓：萬代軌則，故訓法也；百王不易，
X22n0423_p0564c05║故訓常也。佛經亦然，十界咸軌，三世不易也。
X22n0423_p0564c06║△二、以由義釋。
X22n0423_p0564c07║【疏】由聖人金口所宣，故言經也。
X22n0423_p0564c08║【鈔】妙宗鈔云：由佛大聖金口宣吐自證之法，故名
X22n0423_p0564c09║為經。
X22n0423_p0564c10║△二、通別合釋二：初、指通別二名。
X22n0423_p0564c11║【疏】又經是通名，佛說等是別名。
X22n0423_p0564c12║【鈔】妙宗云：通名者，頓說、漸說，施權、開權，律論之外，
X22n0423_p0564c13║皆名為經，故稱通也。別名者，別相乃多，今從三種，
X22n0423_p0564c14║謂人、法、譬，單三、複三，并具足一，以成七別。單三者：
X22n0423_p0564c15║單人，如阿彌陀經等；單法，如大般涅槃經等；單譬，
X22n0423_p0564c16║如梵網經等。複三者：人、法，如文殊問般若經等；法，
X22n0423_p0564c17║譬如妙法蓮華經等；人，譬如如來師子吼經等。人、
X22n0423_p0564c18║法、譬具足者，如勝鬘師子吼、一乘大方便方廣經
X22n0423_p0564c19║等。以此七別與通，合標一代佛法。
X22n0423_p0564c20║△二、明通別所以五：初、通論一化。
X22n0423_p0564c21║【疏】經有三種，謂教、行、理。依教修行，從行顯理。
X22n0423_p0564c22║【鈔】妙宗云：今家釋題，約通、別論者，以其二名各具
X22n0423_p0564c23║教、行、理也。若無此三，徒論通、別，無所以矣。何以故？
X22n0423_p0564c24║葢依教而後修行，從行而後顯理故也。
X22n0423_p0565a01║△二別指今題。
X22n0423_p0565a02║【疏】佛是覺義，約修成說，故屬於行，說即是教。阿彌
X22n0423_p0565a03║陀是理。
X22n0423_p0565a04║【鈔】今題佛字，判屬于行者，以佛是覺義，有自覺、覺
X22n0423_p0565a05║他，覺行圓滿之義也。約修成邊說，故屬于行。說字
X22n0423_p0565a06║屬教，最分明。阿彌陀判屬於理者，以是本性彌陀
X22n0423_p0565a07║故，正當行者稱念修行，斯得見故，故判屬于理。
X22n0423_p0565a08║△三、判其通別。
X22n0423_p0565a09║【疏】與眾典不同，則三經皆別；以對經字，則三經皆
X22n0423_p0565a10║通。
X22n0423_p0565a11║【鈔】與眾典不同，則不惟五字成別，即教、行、理三經
X22n0423_p0565a12║皆別。以對經字，則不惟一字成通，即教、行、理三經
X22n0423_p0565a13║皆通也。
X22n0423_p0565a14║△四、結成秘藏
X22n0423_p0565a15║【疏】理即法身，行即般若，教即解脫，三一圓融，不可
X22n0423_p0565a16║思議，名秘密藏。
X22n0423_p0565a17║【鈔】今家凡是經題，皆約通、別釋者，正欲明各各具
X22n0423_p0565a18║三經也。各具三經者，又正欲明具秘密藏也。如一
X22n0423_p0565a19║題阿彌陀三字，即我行者法身本性也；佛之一字，
X22n0423_p0565a20║即全性起修之般若、智慧也；說之一字，即智與法
X22n0423_p0565a21║身所得之解脫也。又理即全苦道，即法身正因佛
X22n0423_p0565a22║性也；行即全惑道，即般若了因佛性也；教即業道，
X22n0423_p0565a23║即解脫緣因佛性也。如是三德，如世伊三點，天王
X22n0423_p0565a24║三目，不縱不橫，不並不別，乃不可思議秘密之藏。
X22n0423_p0565b01║經題義理微妙若此，講者、聽者安可忽諸！
X22n0423_p0565b02║△五、結成功德。
X22n0423_p0565b03║【疏】故聞𩠐題名字，獲無量功德也。
X22n0423_p0565b04║【鈔】如金光明及諸大乘，多作此說。
X22n0423_p0565b05║△二出本名
X22n0423_p0565b06║【疏】此經本名稱讚不可思議功德一切諸佛所護
X22n0423_p0565b07║念經。
X22n0423_p0565b08║△三、辨譯異三：初、總標。
X22n0423_p0565b09║【疏】傳至中華，凡二譯。
X22n0423_p0565b10║△二、別明二：初、唐譯。
X22n0423_p0565b11║【疏】唐譯云稱讚淨土佛攝受經。
X22n0423_p0565b12║△二、秦譯二：初、與唐辨異。
X22n0423_p0565b13║【疏】今秦本隱略經題在六方佛後，即云：汝等眾生，
X22n0423_p0565b14║當信是等。
X22n0423_p0565b15║【鈔】唐譯則存本名，而秦譯不存者，以其隱略在六
X22n0423_p0565b16║方佛後故也。
X22n0423_p0565b17║△二、讚秦譯善巧。
X22n0423_p0565b18║【疏】以此經正示持名方法，況彌陀聖號，眾所樂聞，
X22n0423_p0565b19║用此立題，人多信受，故得四海同遵，流通無盡，譯
X22n0423_p0565b20║人之善巧也。
X22n0423_p0565b21║【鈔】大凡立名，貴生物善。今所生善，則有二種：一以
X22n0423_p0565b22║此經正示持名方法，一以彌陀聖號眾所樂聞，故
X22n0423_p0565b23║用此立題，人多信受。是以唐譯者秘于大藏而不
X22n0423_p0565b24║見不聞，秦譯者四海同遵而流通無盡，譯人善巧，
X22n0423_p0565c01║信而有徵矣。
X22n0423_p0565c02║△二、辨體二：初、標。
X22n0423_p0565c03║【疏】二、辨體。
X22n0423_p0565c04║【鈔】二、辨體者，即前總列中云方等實相為體也。方
X22n0423_p0565c05║等實相有二義：一、此經說在第三方等時，方等四
X22n0423_p0565c06║教並談，此經屬圓揀異。此經實相，非華嚴、般若、法
X22n0423_p0565c07║華三時之實相，故云方等。一、圓教實相，門門可入
X22n0423_p0565c08║清涼池，故方生佛均有，平等不二故等。觀經疏云：
X22n0423_p0565c09║體是主質。妙宗鈔云：名傍是賓，體正是主。名是假
X22n0423_p0565c10║名，體是實質。一切名下，皆有其質。今辨假名下之
X22n0423_p0565c11║實質也。
X22n0423_p0565c12║△二、釋二：初、引論明體。
X22n0423_p0565c13║【疏】智度論云：諸大乘經，通以一實相為經正體。
X22n0423_p0565c14║【鈔】妙宗鈔云：諸法不生不滅，非有非無，無能無所，
X22n0423_p0565c15║離言說相，離名字相，離心緣相。離此等相，名為實
X22n0423_p0565c16║相，無相之相也。若以彼義會歸此經，則前段七重
X22n0423_p0565c17║欄楯去，至聞是音者，皆生念佛、念法、念僧之心，是
X22n0423_p0565c18║明惟心淨土。序云瓊林玉沼，直顯於心源是也。中
X22n0423_p0565c19║段彼佛何故號阿彌陀去，至但可以無量無邊阿
X22n0423_p0565c20║僧祗說，是明本性彌陀。序云壽量光明，全彰於自
X22n0423_p0565c21║性是也。瓊林玉沼，是明依報，該得四種淨土。壽量
X22n0423_p0565c22║光明等，是明正報，該得佛菩薩九品往生之人。此
X22n0423_p0565c23║正法華惟佛與佛，乃能究盡諸法實相。天台所謂
X22n0423_p0565c24║性具三千，無非實相之體也。
X22n0423_p0566a01║△二、結成所詮。
X22n0423_p0566a02║【疏】即所詮之理也。
X22n0423_p0566a03║△三、明宗二：初、標。
X22n0423_p0566a04║【疏】三、明宗。
X22n0423_p0566a05║△二、釋二：初、引經證成。
X22n0423_p0566a06║【疏】經云：若有信者，應當發願生彼國土。
X22n0423_p0566a07║【鈔】前總列中，云信願淨業為宗，故今引經證成。若
X22n0423_p0566a08║有信者，即信門也；應當發願，即願門也。若欲證成
X22n0423_p0566a09║淨業行門，應具引下文七日持名，一心不亂，求生
X22n0423_p0566a10║淨土，此為三要之門。信則信有，惟心淨土，本性彌
X22n0423_p0566a11║陀，如來願力，皆得往生，此當十乘中第一觀不思
X22n0423_p0566a12║議境也。雖有其信，若無其願，則不得生。葢彌陀既
X22n0423_p0566a13║以願力而攝生，我當誓願而求往，方得天性相關，
X22n0423_p0566a14║任運與拔，猶如磁石，自然吸取，十乘往判，此當第
X22n0423_p0566a15║二真正發菩提心也。四弘中，當佛道無上誓願成，
X22n0423_p0566a16║該得前之三願。雖有其願，若無行門，其願則狂，故
X22n0423_p0566a17║須七日持名，一心不亂，十乘往收，此當第三善巧
X22n0423_p0566a18║安心止觀也。七日持名即是觀，一心不亂即是止，
X22n0423_p0566a19║方持名而一心，方一心而持名，是則止觀雙照，亦
X22n0423_p0566a20║復雙遮，善巧安心，方得成就。略標上根三法，其餘
X22n0423_p0566a21║七乘，皆在中矣。
X22n0423_p0566a22║△二、結成宗要。
X22n0423_p0566a23║【疏】一，經之宗要也。
X22n0423_p0566a24║△四、明用二：初、牒。
X22n0423_p0566b01║【疏】四、論用。
X22n0423_p0566b02║△二、釋二：初、引經證成。
X22n0423_p0566b03║【疏】經云：即得往生極樂國土，皆不退轉於無上菩
X22n0423_p0566b04║提。
X22n0423_p0566b05║【鈔】初二句，即示以七日持名，一心不亂後之文。次
X22n0423_p0566b06║二句，即此前經云眾生生者，皆是阿鞞䟦致之文。
X22n0423_p0566b07║前總列中云捨苦得樂為用，即經云即得往生云
X22n0423_p0566b08║云之文。若以後足前，則眾生生者，皆娑婆念佛之
X22n0423_p0566b09║人，必得不退菩提。以此二文，合證此經之力用也。
X22n0423_p0566b10║△二、結成力用。
X22n0423_p0566b11║【疏】離生死苦，得解脫樂，此經之力用也。
X22n0423_p0566b12║【鈔】餘之法門，莫不皆令眾生竪出三界，離生死苦，
X22n0423_p0566b13║得解脫樂。如重臺九級，自下昇高，力勝則進，足疲
X22n0423_p0566b14║則墮，其登也難。惟淨土法門，令眾生橫出三界，離
X22n0423_p0566b15║生死苦，得解脫樂。家庭咫尺，從東至西，舉目可觀，
X22n0423_p0566b16║彈指即到，其去也易。經之力用，豈不大乎！
X22n0423_p0566b17║△五、判教相二：初、總標。
X22n0423_p0566b18║○五判教相
X22n0423_p0566b19║【鈔】教者，聖人被下之言。相者，分別異同。如來五時
X22n0423_p0566b20║設教，適時而進，大小漸頓，各有區分。天台約五時
X22n0423_p0566b21║而分別之，各有攸存。故凡釋經，皆須判教。
X22n0423_p0566b22║△二、釋相。
X22n0423_p0566b23║【疏】部屬大乘，方等教攝，二藏明義，菩薩藏收，漸頓
X22n0423_p0566b24║分之，此屬頓教。
X22n0423_p0566c01║【鈔】判此教相而有三說，部屬大乘方等教攝者，第
X22n0423_p0566c02║一、約時判也。前總列云大乘生酥為教相，生酥即
X22n0423_p0566c03║方等時也。天台大師用涅槃五時生起次第，以判
X22n0423_p0566c04║如來一代之教。初從牛出乳，譬從佛最初三七日
X22n0423_p0566c05║說華嚴經。次從乳出酪，譬從十二部出九部修多
X22n0423_p0566c06║羅，十二年中說小乘四阿含經。次從酪出生酥，譬
X22n0423_p0566c07║從阿含出方等，八年之中說維摩、大集、楞嚴、楞伽、
X22n0423_p0566c08║十六觀并此經等，彈偏斥小，歎大褒圓。聲聞之人
X22n0423_p0566c09║得彈訶益，恥小慕大，出入無難。如小乘偏空，出三
X22n0423_p0566c10║界外，無身無土。今則特告身子，而云彌陀有土，菩
X22n0423_p0566c11║薩有身，眾生生者，皆不退轉，即其事也。次從生酥
X22n0423_p0566c12║出熟酥，譬從方等出般若，二十二年說大品、般若
X22n0423_p0566c13║等諸經，以空慧水洮汰二乘執情，令須菩提等轉
X22n0423_p0566c14║教般若，付財融通。次從熟酥出醍醐，譬從般若出
X22n0423_p0566c15║法華、涅槃，九界三乘會權授記，無小無大，皆令作
X22n0423_p0566c16║佛。今是第三生酥，故曰部屬大乘方等教攝。二藏
X22n0423_p0566c17║明義菩薩藏收者，第二、約藏判也。葢佛所說經有
X22n0423_p0566c18║聲聞藏，即為諸二乘人說者，明理但至真諦，明惑
X22n0423_p0566c19║但破見思，明智但修空觀，明果無身無土。今經既
X22n0423_p0566c20║明出娑婆外別有淨土，則果報有乎身土，豈不理
X22n0423_p0566c21║惑智果皆屬菩薩藏收？漸頓分之此屬頓教者，第
X22n0423_p0566c22║三、約教判也。化儀之教有漸有頓，漸則經劫修行
X22n0423_p0566c23║方階不退，頓則即生成辦位至阿鞞，故結成云以
X22n0423_p0566c24║令凡夫不退菩提。然而令其即生位階不退，固是
X22n0423_p0567a01║圓頓法門，亦必須先開圓解而次修圓行，破三惑
X22n0423_p0567a02║而方證圓果以階不退。今則但說彼土依正二報，
X22n0423_p0567a03║以之為開解生信，七日持名一心不亂；以之為造
X22n0423_p0567a04║修行門，臨命終時即得往生以階䟦致。自非釋迦
X22n0423_p0567a05║之善權、彌陀之願力、行者之宿根、現前之三要，一
X22n0423_p0567a06║心不亂而三惑圓伏，頓斬業根而直往無前，安能
X22n0423_p0567a07║克此？故知此經為五濁惡世之無上醍醐。涅槃經
X22n0423_p0567a08║云：置毒生酥中，食即殺人。可不信諸？
X22n0423_p0567a09║△二、譯人二：初、標科。
X22n0423_p0567a10║○二譯人號。
X22n0423_p0567a11║姚秦三藏法師鳩摩羅什奉詔譯
X22n0423_p0567a12║△二、解義二：初、明其生處。
X22n0423_p0567a13║【疏】鳩摩羅什，此云童壽，丘慈國人也。
X22n0423_p0567a14║△二、明其翻譯。
X22n0423_p0567a15║【疏】後秦姚氏據長安，尊為國師，弘始年間，譯諸經
X22n0423_p0567a16║論。
X22n0423_p0567a17║【鈔】姚秦者，簡非亡秦，前秦乞伏秦，今是後秦姚氏
X22n0423_p0567a18║也。以弘始三年方入長安。秦主勅僧䂮等八百沙
X22n0423_p0567a19║門，資受什旨，於草堂寺所譯經論，凡九十八部，合
X22n0423_p0567a20║四百二十一卷，僧叡、僧肇、道常等筆受。
X22n0423_p0567a21║△三、證其功德。
X22n0423_p0567a22║【疏】南山感通傳云：七佛以來譯經師。
X22n0423_p0567a23║【鈔】過去七佛，皆生於西天竺迦維羅衛國。滅度之
X22n0423_p0567a24║後，或正法，或像法。時西天梵筴，必傳流震旦，譯梵
X22n0423_p0567b01║成華。譯經之師，歷代皆有。惟什師自七佛以來，常
X22n0423_p0567b02║為我震旦譯經之師。此乃南山律師問費氏天人
X22n0423_p0567b03║所說。又有云：什師位證三賢。是知非聊爾人也。
X22n0423_p0567b04║△二、釋經文二：初、總別科判，二、依科解釋。今初二：
X22n0423_p0567b05║初、總科，三、分。
X22n0423_p0567b06║○二、釋經文三：從初至大眾俱，為序分。從爾時佛
X22n0423_p0567b07║告至六方後，徵釋經題，為正宗分。從汝等皆當信
X22n0423_p0567b08║受我語盡文，為流通分。
X22n0423_p0567b09║【鈔】漢明以來，經至震旦，弘法之師，隨文講解，無有
X22n0423_p0567b10║科判。至晉道安法師，方判大小諸經，皆有三分，謂
X22n0423_p0567b11║序、正、流通。後西天親光論至與其三分義同。又此
X22n0423_p0567b12║方出家之士，自漢以來，皆隨師姓，如三支之類。後
X22n0423_p0567b13║道安法師謂既捨俗姓以從釋迦，宜合一切俱從
X22n0423_p0567b14║釋姓。後增一阿含至世尊果云：萬流入海，同一鹹
X22n0423_p0567b15║味；四姓出家，同稱釋氏。故後人讚道安法師云：分
X22n0423_p0567b16║經雅合於親光，釋姓頗同於增一。
X22n0423_p0567b17║△二、別明二序。
X22n0423_p0567b18║【疏】諸經皆有通別二序，此經但有通序證信，而無
X22n0423_p0567b19║別序發起，即十二部經中無問自說也。
X22n0423_p0567b20║【鈔】通、別二序者，通者，同也，如是等六事，諸經皆同
X22n0423_p0567b21║故；別者，異也，諸經發起之緣，各各不同故。今經但
X22n0423_p0567b22║有通序，而無別序者，乃如來無問自說。葢淨土法
X22n0423_p0567b23║門，若被菩薩之機，正所當對，必須假問而說，如十
X22n0423_p0567b24║六觀經，是其類也。但此一經，是對上乘及凡夫機，
X22n0423_p0567c01║令知微妙身土，即生可獲，原非小乘、凡夫境界，豈
X22n0423_p0567c02║能問之？故如來無問自說，稱性宣揚，何須發起？
X22n0423_p0567c03║△二、依科解釋二：初、釋通序二：初、分科。
X22n0423_p0567c04║○通序分二：初五句證信。
X22n0423_p0567c05║【鈔】證信者，佛將滅度，阿難咨問：一切經首，當安何
X22n0423_p0567c06║語？佛答云：當安如是我聞等。豈惟我然，三世諸佛，
X22n0423_p0567c07║經初皆爾。
X22n0423_p0567c08║△二、釋經二：初、列經。
X22n0423_p0567c09║如是我聞：一時，佛在舍衛國祇樹給孤獨園。
X22n0423_p0567c10║△二、釋義五：初、釋所指法體。
X22n0423_p0567c11║【疏】如是者，指所聞之法體也。實相之理。古今不異。
X22n0423_p0567c12║名如如理。而說為是。
X22n0423_p0567c13║【鈔】如是者。指法之辭。所指者。即所聞法體。實相之
X22n0423_p0567c14║理。如此之理。古今不異名如。即真如不動之體，亘
X22n0423_p0567c15║萬古而恒新，歷千差而不改。如來能稱此理，而說
X22n0423_p0567c16║無不當理，故稱如是。
X22n0423_p0567c17║△二、釋所顯能聞。
X22n0423_p0567c18║【疏】我者，阿難，結集法藏，自言：如是法門，我從佛聞。
X22n0423_p0567c19║【鈔】佛地論云：謂結集時共請言：如汝所聞，當如是
X22n0423_p0567c20║說。傳法菩薩便許可言：如是當說，如我所聞。
X22n0423_p0567c21║△三、釋所明機感。
X22n0423_p0567c22║【疏】一時者，機應和合之時也。不言某年月日者，二
X22n0423_p0567c23║土正朔不同故也。
X22n0423_p0567c24║【鈔】機，即阿難與千二百人并菩薩等眾。應，即釋迦
X22n0423_p0568a01║如來能說教主。機無應而不成，應無機而不就，砧
X22n0423_p0568a02║椎相叩，乃方成法器。機應合一，則此經方說。二土
X22n0423_p0568a03║正朔不同者，如此土四時，彼方三際，東夏以合朔
X22n0423_p0568a04║為月旦，西方以既望為月旦。兩方既爾，四夷可知。
X22n0423_p0568a05║既難準定，故但言一時。
X22n0423_p0568a06║△四、釋所稱化主。
X22n0423_p0568a07║【疏】佛者，覺也。自覺異凡夫之不覺，覺他異二乘之
X22n0423_p0568a08║獨覺，覺滿異菩薩之在因，眾聖中尊，故名曰佛，即
X22n0423_p0568a09║釋迦教主也。
X22n0423_p0568a10║【鈔】梵語佛陀，此云覺者，謂覺了性相真妄之者，即
X22n0423_p0568a11║究竟本覺，亦究竟始覺。自覺，異凡夫之不覺者：凡
X22n0423_p0568a12║夫則終朝昏擾，逐妄漂流；如來則寂照雙融，還源
X22n0423_p0568a13║返本。覺他，異二乘之獨覺者：二乘則覺了生死，如
X22n0423_p0568a14║麞獨跳；如來則自登彼岸，慈航度人。覺滿，異菩薩
X22n0423_p0568a15║之在因者：菩薩則三覺雖修，而三因未滿；如來則
X22n0423_p0568a16║三覺究竟，而三德圓彰。為二乘、菩薩，眾聖中尊，故
X22n0423_p0568a17║稱為佛。以通從別，即娑婆教主釋迦牟尼佛也。
X22n0423_p0568a18║△五、釋所述住處二：初、釋舍衛國。
X22n0423_p0568a19║【疏】舍衛，正云室羅筏悉底，此云聞物，言人物富庶，
X22n0423_p0568a20║遠聞諸國故。
X22n0423_p0568a21║【鈔】人物富庶者，謂此國具足欲塵財寶之物，多聞
X22n0423_p0568a22║解脫之人也。
X22n0423_p0568a23║△二、釋祇樹給孤獨園二：初、出二人名德二：初、祇
X22n0423_p0568a24║陀。
X22n0423_p0568b01║【疏】梵語祇陀，此云戰勝，波斯匿王太子名也。
X22n0423_p0568b02║【鈔】波斯匿王太子初生之時，適與外國戰勝，因立
X22n0423_p0568b03║美名。
X22n0423_p0568b04║△二須達。
X22n0423_p0568b05║【疏】梵語須達，此云善施，長者名也。能惠施國之窮
X22n0423_p0568b06║民，名給孤獨。
X22n0423_p0568b07║△二、明二人並稱。
X22n0423_p0568b08║【疏】側布黃金，從祇陀買園，建立精舍，請佛說法。祇
X22n0423_p0568b09║陀施樹，故並稱也。
X22n0423_p0568b10║【鈔】須達長者為兒聘婦，往王舍城，得見如來，請佛
X22n0423_p0568b11║供養。佛命身子同往相地，惟祇陀太子園林茂盛，
X22n0423_p0568b12║可造精舍。祇陀戲許，須金磚側布其地，金錢掛滿
X22n0423_p0568b13║其林，便當與之。須達歡喜，命車載金，布地將滿。祇
X22n0423_p0568b14║陀見其精誠，便云：地當屬卿，林屬於我，共施供佛，
X22n0423_p0568b15║不亦可乎？故後凡於此地說經，經家序處，必美二
X22n0423_p0568b16║人之德而並稱之。
X22n0423_p0568b17║△列眾同聞二：初、分科。
X22n0423_p0568b18║○二、列眾同聞三：初、聲聞眾二：初、示數。
X22n0423_p0568b19║△二、釋經三：初、聲聞。二、示數二：初、列經。
X22n0423_p0568b20║與大比丘僧千二百五十人俱，皆是大阿羅漢，眾所
X22n0423_p0568b21║知識。
X22n0423_p0568b22║△二、解義為四：初、釋明類。
X22n0423_p0568b23║【疏】比丘，此云乞士，乞食資身，乞法鍊心，又云怖魔，
X22n0423_p0568b24║又云破惡。僧者，具云僧伽，此云和合眾。
X22n0423_p0568c01║【鈔】比丘，梵語，而含三義：一、乞士，外為檀越乞食，以
X22n0423_p0568c02║資色身，永離四邪；內為如來乞法，以鍊心性，常趣
X22n0423_p0568c03║八正，應供之因也。二、破惡，能破九十八種煩惱惡
X22n0423_p0568c04║因，能破二十五有生死惡果，殺賊之因也。三、怖魔，
X22n0423_p0568c05║發心出家，魔王怖其出境；精進修行，波旬怖其離
X22n0423_p0568c06║欲，無生之因也。眾和合者，凡為僧者，須具六和：一、
X22n0423_p0568c07║戒和同修，二、見和同解，三、身和同住，四、利和同均，
X22n0423_p0568c08║五、口和無諍，六、意和同悅。具此六和，方可稱僧。
X22n0423_p0568c09║△二、釋示數。
X22n0423_p0568c10║【疏】三、迦葉有千弟子，舍利、目連共二百五十人，最
X22n0423_p0568c11║初歸佛，常隨眾也。
X22n0423_p0568c12║【鈔】三、迦葉者：一、優樓頻螺迦葉；二、伽耶迦葉；三、那
X22n0423_p0568c13║提迦葉。若最初度憍陳如五人，合云千二百五十
X22n0423_p0568c14║五人。經舉大數，是故略之。得飡甘露，莫先於此，故
X22n0423_p0568c15║為常隨眾也。
X22n0423_p0568c16║△三、釋顯位。
X22n0423_p0568c17║【疏】阿羅漢含三義：一、應供，為人天福田，乞士果也；
X22n0423_p0568c18║二、殺賊，斷煩惱盡，破惡果也；三、無生，不受後有，怖
X22n0423_p0568c19║魔果也。
X22n0423_p0568c20║【鈔】比丘，因名也；阿羅漢，果號也。因果二名，一一主
X22n0423_p0568c21║對，如影隨形，略無差忒，故為比丘。有乞士之因，方
X22n0423_p0568c22║獲羅漢應供福田之果；有破惡之因，方獲斷煩惱
X22n0423_p0568c23║盡殺賊之果；有怖魔之因，方獲無生不受後有之
X22n0423_p0568c24║果。
X22n0423_p0569a01║△四、釋歎德。
X22n0423_p0569a02║【疏】聞名欽德曰知，覩形敬奉曰識。
X22n0423_p0569a03║【鈔】若但聞名而未覩形，則知而未識；但覩形而不
X22n0423_p0569a04║聞名，則識而未知。今既聞名而覩形，必欽德而敬
X22n0423_p0569a05║奉。阿難尊者與此輩等同聞，非惟見同列之德齊，
X22n0423_p0569a06║亦乃顯所聞之法真，以之證信，誠可信也。
X22n0423_p0569a07║△二、列名二：初、牒科。
X22n0423_p0569a08║○二列名
X22n0423_p0569a09║△二、釋經二：初、列經。
X22n0423_p0569a10║長老舍利弗。摩訶目犍連。摩訶迦葉。摩訶迦旃延。摩
X22n0423_p0569a11║訶拘絺羅。離婆多。周利槃陀。伽難陀。阿難陀。羅睺羅。
X22n0423_p0569a12║憍梵波提。賓頭盧。頗羅墮。迦留陀夷。摩訶劫賓那。薄
X22n0423_p0569a13║拘羅。阿㝹樓䭾。
X22n0423_p0569a14║△二、釋義二：初、釋長老。
X22n0423_p0569a15║【疏】耆年碩德，通稱長老。
X22n0423_p0569a16║【鈔】此諸聖僧，有耆年者必有碩德，有碩德者未必
X22n0423_p0569a17║定是耆年。故長老者，乃耆年與碩德之通稱也。
X22n0423_p0569a18║△二、釋眾名十六：初、釋舍利弗。
X22n0423_p0569a19║【疏】舍利弗，此云身子。其母身容端正，眼如鶖鷺，兼
X22n0423_p0569a20║母名之，故又名鶖子，智慧第一。
X22n0423_p0569a21║△二、釋目犍連。
X22n0423_p0569a22║【疏】摩訶目犍連，此云大采菽，姓也。其族眾多，故以
X22n0423_p0569a23║大別之，神通第一。
X22n0423_p0569a24║△三、釋大迦葉。
X22n0423_p0569b01║【疏】摩訶迦葉，此云大龜氏，其祖感靈龜負仙圖而
X22n0423_p0569b02║出，遂以名族。又云飲光，身光赫奕，映蔽餘光。毗婆
X22n0423_p0569b03║尸佛時為治金師，貧女以金珠同修塔像，從是以
X22n0423_p0569b04║來，身光金色。
X22n0423_p0569b05║△四、釋摩訶迦旃延。
X22n0423_p0569b06║【疏】摩訶迦旃延，此云文飾，論議第一。
X22n0423_p0569b07║△五、釋摩訶拘絺羅。
X22n0423_p0569b08║【疏】摩訶拘絺羅，此云大膝，從狀得名，舍利弗母舅。
X22n0423_p0569b09║△六、釋離婆多。
X22n0423_p0569b10║【疏】離婆多，此云星宿，父母禱星而生，遂以為名。
X22n0423_p0569b11║△七、釋周利槃陀伽。
X22n0423_p0569b12║【疏】周利槃陀伽，此云繼道。其母省親，生於路傍，故
X22n0423_p0569b13║姿性魯鈍，惟誦半偈，證羅漢果。
X22n0423_p0569b14║△八、釋難陀。
X22n0423_p0569b15║【疏】難陀，此云善歡喜，佛之親弟也。
X22n0423_p0569b16║△九、釋阿難陀。
X22n0423_p0569b17║【疏】阿難陀，此云慶喜，白飯王之子，佛之堂弟也。佛
X22n0423_p0569b18║成道日生，舉國忻慶，因立嘉名，多聞第一。
X22n0423_p0569b19║△十、釋羅睺羅。
X22n0423_p0569b20║【疏】羅[目*(危-(夗-夕)+夫)]羅，此云覆障，本修羅之名，能障日月，佛為
X22n0423_p0569b21║所障，不即出家，故以為名。
X22n0423_p0569b22║△十一、釋憍梵波提。
X22n0423_p0569b23║【疏】憍梵波提，此云牛呞，宿生為牛，食已轉哨，故受
X22n0423_p0569b24║此名。
X22n0423_p0569c01║△十二、釋賓頭盧頗羅墮。
X22n0423_p0569c02║【疏】賓頭盧，此云不動，名也。頗羅墮，此云利根，姓也，
X22n0423_p0569c03║別譯云賓度羅䟦囉墮闍。
X22n0423_p0569c04║△十三、釋迦留陀夷。
X22n0423_p0569c05║【疏】迦留陀夷，此云黑光，其形麤黑故。
X22n0423_p0569c06║△十四、釋劫賓那。
X22n0423_p0569c07║【疏】摩訶劫賓那，此云房宿，母禱房星而生。
X22n0423_p0569c08║△十五、釋薄拘羅。
X22n0423_p0569c09║【疏】薄拘羅，此云善容，形貌端正。昔施僧一訶梨
X22n0423_p0569c10║勒，感五不死報。
X22n0423_p0569c11║△十六、釋阿㝹樓䭾。
X22n0423_p0569c12║【疏】阿㝹樓䭾，此云無貧。昔於饑世，以稗飯施辟支
X22n0423_p0569c13║佛，九十一劫果報充足，天眼第一。
X22n0423_p0569c14║【鈔】諸經列眾，皆有歎德，如法華、楞嚴，是其例也。惟
X22n0423_p0569c15║此經無之，非無也，葢譯人善巧，令顧名而思義也。
X22n0423_p0569c16║如大智舍利弗、摩訶目犍連等，顧何德而不彰？然
X22n0423_p0569c17║諸經嘆德，必隨緣起，如阿難以邪染之緣，浚發楞
X22n0423_p0569c18║嚴，而經家嘆德，特曰佛子住持，善起諸有（云云）。同
X22n0423_p0569c19║列之眾，既有是德，正顯當機，雖托緣于邪染，而實
X22n0423_p0569c20║無是過也。此經餘諸弟子，且無暇論，即大智舍利
X22n0423_p0569c21║弗，位居其首，次之以大目犍連、摩訶迦葉、摩訶迦
X22n0423_p0569c22║旃延三人者，豈無意乎？葢極樂法門，微菩薩實智
X22n0423_p0569c23║而莫能信，微菩薩大神通而莫能往，微抖擻三惑
X22n0423_p0569c24║而莫能淨，微四無礙辨而莫能論。此經說在方等，
X22n0423_p0570a01║意令聲聞迴小智以成大智，迴小通以成大通，迴
X22n0423_p0570a02║小頭陀以成大頭陀，迴小議論以成大議論。淨土
X22n0423_p0570a03║即權而實，即實而權者，斯可以照了實相，信受奉
X22n0423_p0570a04║行。即近而遠，即遠而近者，斯可以不速而疾，彈指
X22n0423_p0570a05║即到。心淨土淨，即穢而淨者，斯可以生即無生，生
X22n0423_p0570a06║化兩冥。妙有即空，真空即有者，斯可以妙用辯才，
X22n0423_p0570a07║剖析無礙。至於餘諸弟子，各有一德，以類而歎德，
X22n0423_p0570a08║即事而回向，於此法門，成方等益。了無生而生，感
X22n0423_p0570a09║界外生；達無身而身，受變易身。竪出三界，固不可
X22n0423_p0570a10║思議；又有橫出三界，尤不可思議也。
X22n0423_p0570a11║△二、總結二：初、牒科。
X22n0423_p0570a12║○三、總結。
X22n0423_p0570a13║△二、釋經二：初、列經。
X22n0423_p0570a14║如是等諸大弟子。
X22n0423_p0570a15║△二、解義。
X22n0423_p0570a16║【疏】學在師後，故稱弟；解從師生，故稱子。此總結前
X22n0423_p0570a17║文也。
X22n0423_p0570a18║【鈔】弟則顯師之謙讓，師乃明資之尊敬。故夫子曰：
X22n0423_p0570a19║余也處回如弟，回也處余若父。
X22n0423_p0570a20║△二、菩薩眾二：初、分科。
X22n0423_p0570a21║○二、菩薩眾三：初、明類。
X22n0423_p0570a22║△二、釋經二：初、列經。
X22n0423_p0570a23║并諸菩薩摩訶薩。
X22n0423_p0570a24║△二、釋義。
X22n0423_p0570b01║【疏】梵語菩提薩埵，此云覺有情。同佛所證曰覺，無
X22n0423_p0570b02║明未盡曰有情。摩訶薩，此云大道心眾生。
X22n0423_p0570b03║【鈔】菩薩二字，梵語存略。若具足稱之，應云摩訶菩
X22n0423_p0570b04║提質帝薩埵。摩訶翻大，菩提翻道，質帝翻心，薩埵
X22n0423_p0570b05║翻眾生，亦翻有情，合為大道心。眾生、大道心，則下
X22n0423_p0570b06║異眾生；有情，則上異諸佛。葢已離此岸，尚居中流，
X22n0423_p0570b07║此諸菩薩，乃又居其大者，故以摩訶薩別之。
X22n0423_p0570b08║△二、別名二：初、牒科。
X22n0423_p0570b09║○二列名
X22n0423_p0570b10║△二、釋經二：初、列經。
X22n0423_p0570b11║文殊師利法王子。阿逸多菩薩。乾陀訶提菩薩。常精
X22n0423_p0570b12║進菩薩。與如是等諸大菩薩。
X22n0423_p0570b13║△二、解義為五：初、釋文殊。
X22n0423_p0570b14║【疏】文殊師利，此云妙德，以微妙三德同佛所證，故
X22n0423_p0570b15║亦云妙。吉祥菩薩入法正位，名法王子。
X22n0423_p0570b16║【鈔】微妙三德，同佛所證者，圓教始從初住，終至等
X22n0423_p0570b17║覺，分破一品無明，分同佛證。微妙三德，若約文殊
X22n0423_p0570b18║菩薩，則有本迹之殊。本因，如悲華經：對寶藏佛發
X22n0423_p0570b19║弘誓願，蒙佛授記，字曰文殊。又于燈明佛所，為八
X22n0423_p0570b20║王子之師，是釋迦九代之祖，昔太隣諸佛，今輔佐
X22n0423_p0570b21║釋迦。若論本果，現在北方歡喜世界作佛，號歡喜
X22n0423_p0570b22║藏摩尼。寶積佛未來在南方離垢世界成佛，號普
X22n0423_p0570b23║現如來。本迹如此，同佛所證，厥位相齊。亦名妙吉
X22n0423_p0570b24║祥者，惑、業、苦三有少分在，皆未吉祥，位居究竟，三
X22n0423_p0570c01║德圓彰，故又號妙吉祥也。佛破二十五有，獲王三
X22n0423_p0570c02║昧，入法正位，名破有法王。文殊亦位隣等覺，為佛
X22n0423_p0570c03║長子，名法王子也。
X22n0423_p0570c04║△次、釋阿逸多。
X22n0423_p0570c05║【疏】阿逸多，此云無勝，超出偏小，故慈氏之名也。
X22n0423_p0570c06║【鈔】梵語阿逸多，翻為無能勝，名也。又名彌勒，翻為
X22n0423_p0570c07║慈氏，姓也。思益經云：若眾生見者，即得慈心三昧。
X22n0423_p0570c08║合而言之，是則此菩薩以地位證入隣極，慈心及
X22n0423_p0570c09║物以受姓名也。
X22n0423_p0570c10║△三、釋乾陀訶提。
X22n0423_p0570c11║【疏】乾陀訶提，此云不休息，勤修不懈故。
X22n0423_p0570c12║【鈔】思益經云：恒河沙劫為一日夜，是三十日為一
X22n0423_p0570c13║月，十二月為一歲，過百千萬億劫得值一佛。如是
X22n0423_p0570c14║值恒河沙佛，行諸梵行，修習功德，然後授記，心不
X22n0423_p0570c15║休息，故號為乾陀訶提。
X22n0423_p0570c16║△四、釋常精進。
X22n0423_p0570c17║【疏】常精進者，乃法性常住，成無作正勤故。
X22n0423_p0570c18║【鈔】寶積經云：是菩薩為一切眾生，經無量劫，隨逐
X22n0423_p0570c19║不捨，猶不受化，無一念棄捨，以身心俱進，名常精
X22n0423_p0570c20║進。祇以見法性常住，成無作正勤，雖精進而無精
X22n0423_p0570c21║進相也。
X22n0423_p0570c22║△五、釋總結。
X22n0423_p0570c23║【疏】大菩薩者，迥出偏小故。
X22n0423_p0570c24║【鈔】靈芝云：菩薩名通初後。如是菩薩，莫非深位補
X22n0423_p0571a01║處，或權現影響，故稱大也。諸經列菩薩眾，亦有歎
X22n0423_p0571a02║德，如法華等，是其通例，惟此經無之。非無也，亦令
X22n0423_p0571a03║讀是經者，顧名而思義，仰德而受行也。何也？如文
X22n0423_p0571a04║殊以妙德吉祥，阿逸多以無能勝慈氏，乾陀訶提
X22n0423_p0571a05║以自強不息、勤修無懈、常精進以悟法常住、成無
X22n0423_p0571a06║作正勤，顧何德而不具？經家獨列此四人者，意令
X22n0423_p0571a07║修行淨土者，先以微妙三德，即吾心之三諦，為能
X22n0423_p0571a08║觀三觀之本，即所謂先觀不思議境是也。繼之以
X22n0423_p0571a09║無能勝之無緣慈悲，而真正發菩提心，以表今之
X22n0423_p0571a10║求生極樂者，一以化眾生、斷煩惱、學法門、成佛道
X22n0423_p0571a11║而為初志，然後加之以全性起修、自強不息、勤修
X22n0423_p0571a12║無懈、了法性常住、成無作正勤，庶捨穢能盡，取淨
X22n0423_p0571a13║窮源，即娑婆之塞，以臻乎極樂之通，則道品自然
X22n0423_p0571a14║調適，對治法爾助開，九品可階，疑城不住，法愛不
X22n0423_p0571a15║生，金臺可陞，得預如是等諸大菩薩之列矣。經家
X22n0423_p0571a16║之意，其在是乎？
X22n0423_p0571a17║△三、人天眾二：初、牒科。
X22n0423_p0571a18║○三人天眾
X22n0423_p0571a19║△二、釋經二：初、列經。
X22n0423_p0571a20║及釋提桓因等，無量諸天大眾俱。
X22n0423_p0571a21║△二、釋義三：初、釋提桓因。
X22n0423_p0571a22║【疏】釋提桓因，此云能天帝，忉利天主也。
X22n0423_p0571a23║【鈔】梵語具云釋提桓因陀羅，此翻能作天帝，忉利
X22n0423_p0571a24║天主也。忉利，此翻三十三。須彌山頂，四面共八城，
X22n0423_p0571b01║每城居四天，天帝居善見城中，合三十三。因果莊
X22n0423_p0571b02║嚴，具俱舍頌說。
X22n0423_p0571b03║△次釋無量諸天。
X22n0423_p0571b04║【疏】無量諸天者，欲、色界中諸梵天王、護世四王等
X22n0423_p0571b05║也。
X22n0423_p0571b06║【鈔】欲界有六天：地居二天，即下四王天，并第二忉
X22n0423_p0571b07║利天；空居四天，即夜摩、兜率、化樂、他化也。色界四
X22n0423_p0571b08║天：初禪、二禪、三禪各三天，四禪九天。佛凡說經，皆
X22n0423_p0571b09║來會集。惟無色界天，既無色質，故不云來。
X22n0423_p0571b10║△三、釋大眾。
X22n0423_p0571b11║【疏】兼四眾八部，故言大眾俱。
X22n0423_p0571b12║【鈔】四眾者，比丘、比丘尼、優婆塞、優婆夷也。八部者，
X22n0423_p0571b13║天、龍、夜叉、乾闥婆、阿修羅、迦樓羅、緊那羅、摩呼羅
X22n0423_p0571b14║伽、人、非人等也。
X22n0423_p0571b15║△次、釋正宗二：初、總判三科。
X22n0423_p0571b16║○二、正宗，分三：初、依正莊嚴。二、修證行法。三、諸佛
X22n0423_p0571b17║稱讚。
X22n0423_p0571b18║△二、依經釋義二：初、分科。
X22n0423_p0571b19║○就初為二：初、總示，二、別釋。初又二：初、依報莊嚴。
X22n0423_p0571b20║△二、釋經為二：初、依正莊嚴二：初、總示二：初、依報
X22n0423_p0571b21║莊嚴二：初、列經。
X22n0423_p0571b22║爾時，佛告長老舍利弗：從是西方過十萬億佛土，有
X22n0423_p0571b23║世界名曰極樂。
X22n0423_p0571b24║△二、解義六：初、釋爾時。
X22n0423_p0571c01║【疏】爾時者，將說經之時也。
X22n0423_p0571c02║【鈔】爾時，即前通序機應合一之時。惟其合一，故將
X22n0423_p0571c03║說經。
X22n0423_p0571c04║△二、釋當機。
X22n0423_p0571c05║【疏】以身子利根，故特告之，不俟其請問也。
X22n0423_p0571c06║【鈔】淨覺云：不告菩薩、天、龍者，應有四悉意：一、是左
X22n0423_p0571c07║面弟子，大小法集多居其首故；二、由智慧第一，四
X22n0423_p0571c08║眾、八部罔不欽仰故；三、為令四眾聞佛淨土，自鄙
X22n0423_p0571c09║絕分故；四、復欲小乘未取證者，回心向大故。佛凡
X22n0423_p0571c10║說法，必獲四悉檀益。今謂於佛說十二部經中，此
X22n0423_p0571c11║當無問自說，以淨土法門非小乘境界故，復欲令
X22n0423_p0571c12║彼回小向大故。此經唯無祗夜、伽陀、因緣、譬喻、優
X22n0423_p0571c13║波提舍，而長行、直說、方廣、受記、未曾有，此皆顯有。
X22n0423_p0571c14║若未本生、本事，則以略望廣，於大彌陀經亦復具
X22n0423_p0571c15║有。
X22n0423_p0571c16║△三、釋界數。
X22n0423_p0571c17║【疏】一大千世界，稱一佛土。十疑論云：西方去此十
X22n0423_p0571c18║萬億剎，為對凡夫肉眼、生死心量而言之耳。但使
X22n0423_p0571c19║眾生淨業成就，臨終在定之心，即是淨土受生之
X22n0423_p0571c20║心，動念即是生淨土時，實非遠也。
X22n0423_p0571c21║【鈔】解中，先依經明遠，次約理明不遠。一大千世界
X22n0423_p0571c22║稱一佛土者，百億日月、百億須彌、百億四大海、百
X22n0423_p0571c23║億鐵圍山，名一佛土。故俱舍頌云四大洲日月，須
X22n0423_p0571c24║盧六欲天，梵世各一千，名一小千世。此小千千倍，
X22n0423_p0572a01║說名為中千，此千倍大千，皆同一成壞是也。如此
X22n0423_p0572a02║觀之，極樂世界去此甚遠。次引天台大師十疑論
X22n0423_p0572a03║明不遠。葢言凡夫之人，以先世煩惱惑、善惡業報，
X22n0423_p0572a04║得此生五陰苦果。所有凡夫肉眼，遠即不見，乃以
X22n0423_p0572a05║不見者為遠；所有生死心量，遠則不知，亦以不知
X22n0423_p0572a06║者為遠。無怪其然。若念佛之人，一心不亂，則惑道
X22n0423_p0572a07║伏；淨業成就，則業道清。臨終之時，娑婆印壞，則苦
X22n0423_p0572a08║道脫。當爾之時，化肉眼為天眼，變凡心為聖心。故
X22n0423_p0572a09║臨終在定之心，即是淨土受生之心，動念即是生
X22n0423_p0572a10║淨土時。言動念者，乃垂終得見三寶，與夫見光見
X22n0423_p0572a11║華等，一有所見，便名動念，非妄念之念也。雖在此
X22n0423_p0572a12║土得見，已是華池受生之時，故曰實非遠也。又般
X22n0423_p0572a13║舟經明眾生有三力故，得見彌陀：一者三昧力，即
X22n0423_p0572a14║論中所明是也。二者佛力，四十八願經云：設我成
X22n0423_p0572a15║佛，十方眾生，至心信樂，欲生我國，乃至十念，若不
X22n0423_p0572a16║生者，不取正覺。三者本功德力，此有二義：一者眾
X22n0423_p0572a17║生自無始來，曾有念佛求生淨土種子，當時未生，
X22n0423_p0572a18║今種已熟，應得往生。二者眾生心性，本具塵剎，雖
X22n0423_p0572a19║十萬億之遙，無非性具，即性體性量，如帝網之一
X22n0423_p0572a20║珠，影含眾珠，如大海之一浪，具全潮體，非但互具，
X22n0423_p0572a21║亦乃互即。故四明云：若心性不具塵剎，則生無感
X22n0423_p0572a22║見之功，佛無應現之理也。
X22n0423_p0572a23║△四、釋極樂。
X22n0423_p0572a24║【疏】梵語須摩提，此云安養，或云清泰，又云極樂者，
X22n0423_p0572b01║猶言最勝也。
X22n0423_p0572b02║【鈔】安養者，對娑婆八苦交煎，所養者非安也。清泰
X22n0423_p0572b03║者，對娑婆五濁惡世，所處者非泰也。極樂者，對娑
X22n0423_p0572b04║婆眾苦之劇，所受者非樂也。
X22n0423_p0572b05║△五、出四土二：初、總標。
X22n0423_p0572b06║【疏】一切國土，隨機所感，有乎四種。
X22n0423_p0572b07║△二、別釋四：初、寂光土。
X22n0423_p0572b08║【疏】一、常寂光土，諸佛究竟極果所居。
X22n0423_p0572b09║【鈔】觀經疏云：常寂光者，常即法身，寂即解脫，光即
X22n0423_p0572b10║般若。是三點伊，不縱不橫，名秘密藏。妙宗鈔云：前
X22n0423_p0572b11║三在事，故從居人修斷因果而立土名；此土屬理，
X22n0423_p0572b12║故從本體三德為名。私謂：鈔中既有上品寂光之
X22n0423_p0572b13║名，則知彼土亦分九品，惟上上品為極果所居，餘
X22n0423_p0572b14║之八品皆圓聖分證人所居，為分證寂光也。疏云
X22n0423_p0572b15║分證究竟寂光淨穢是也。
X22n0423_p0572b16║△二實報土。
X22n0423_p0572b17║【疏】二、實報土，法身大士所居。
X22n0423_p0572b18║【鈔】觀經疏云：實報無障礙者，行真實法，感得勝報，
X22n0423_p0572b19║色心不相妨，故言無障礙。純菩薩無有二乘，仁王
X22n0423_p0572b20║經云三賢十聖住果報，即是其義。釋論云：菩薩勝
X22n0423_p0572b21║妙五欲，能令迦葉起舞。華嚴云：無量香雲臺，即其
X22n0423_p0572b22║土淨妙五塵。私謂：諸佛亦有報土，何必定為菩薩
X22n0423_p0572b23║所居？亦可準分九品：上上品為佛所居；餘之八品，
X22n0423_p0572b24║隨菩薩所破無明多少，以為差降爾。疏云次第頓
X22n0423_p0572c01║入實報淨穢是也。
X22n0423_p0572c02║△三方便土
X22n0423_p0572c03║【疏】三、方便土，三乘人所居。
X22n0423_p0572c04║【鈔】觀經疏云：方便有餘者，修方便道，斷四住惑，故
X22n0423_p0572c05║曰方便；無明未盡，故曰有餘。釋論云：出三界外，有
X22n0423_p0572c06║淨土聲聞、辟支佛出生其中，受法性身，非分段生。
X22n0423_p0572c07║法華云：若我滅度後，實得阿羅漢。若不信此法，若
X22n0423_p0572c08║遇餘佛，便得決了。就中復有利、鈍，指上為淨，指下
X22n0423_p0572c09║為穢也。私謂：既曰就中復有利、鈍、淨、穢，是則準望
X22n0423_p0572c10║亦分九品：圓方便道居上三品，別通方便道居中
X22n0423_p0572c11║三品，藏方便道居下三品。疏云體析巧、拙，有餘淨、
X22n0423_p0572c12║穢是也。
X22n0423_p0572c13║△四、同居土二：初、出名。
X22n0423_p0572c14║【疏】四、同居土；六、凡所居。
X22n0423_p0572c15║【鈔】觀經疏云：娑婆雜惡，荊棘瓦礫，不淨充滿，同居
X22n0423_p0572c16║穢也。池流八德，樹列七珍，次於泥洹，皆正定聚，凡
X22n0423_p0572c17║聖同居，上品淨土。
X22n0423_p0572c18║△次釋義。
X22n0423_p0572c19║【疏】以五濁輕重而分淨穢。娑婆五濁重故，兼四惡
X22n0423_p0572c20║趣，輪迴不息；安養五濁輕故，惟有人天，皆得不退，
X22n0423_p0572c21║故名極樂。
X22n0423_p0572c22║【鈔】以五濁下。標娑婆下，釋。一往言之，娑婆眾生以
X22n0423_p0572c23║五濁之因重，故名同居穢，是故感報兼四惡趣。此
X22n0423_p0572c24║由煩惱濁中五鈍，使隨其強者而牽生四趣。人天
X22n0423_p0573a01║既由戒善，故煩惱稍輕。安養五濁輕者，由在娑婆
X22n0423_p0573a02║專修淨業，輕于五濁，故得往生極樂，受人天報。況
X22n0423_p0573a03║至彼邦，塵境輕清，不生煩惱，故雖人天，皆得不退，
X22n0423_p0573a04║故名極樂。再往言之，極樂國土亦分淨穢，如觀經
X22n0423_p0573a05║九品、大本三輩，品位既分高下，所見亦自不同。故
X22n0423_p0573a06║妙宗鈔云：初五濁輕為同居淨者，此淨甚通，須知
X22n0423_p0573a07║別意。如戒善者，四教凡位皆悉能令五濁輕薄，感
X22n0423_p0573a08║同居淨。而圓觀輕濁，感同居淨，依正最淨，如經中
X22n0423_p0573a09║說。地觀已去，一一相狀，比于餘經修眾善行，感安
X22n0423_p0573a10║養土，其相天殊。
X22n0423_p0573a11║△六簡別。
X22n0423_p0573a12║【疏】盡理言之，惟究竟寂光是真極樂。
X22n0423_p0573a13║【鈔】盡理言之等者，此約四土展轉簡之。是則分證
X22n0423_p0573a14║寂光，猶如穢土苦域，惟究竟果人所居之土，方得
X22n0423_p0573a15║名為真實極樂。故前序先明真源不二，云寂光真
X22n0423_p0573a16║淨，初無苦樂之殊，此之謂也。
X22n0423_p0573a17║△二、正報莊嚴二：初、牒科。
X22n0423_p0573a18║○次正報莊嚴。
X22n0423_p0573a19║△二、釋經二：初、列經。
X22n0423_p0573a20║其土有佛，號阿彌陀，今現在說法。
X22n0423_p0573a21║△二、釋義二：初、釋三身二：初、總標。
X22n0423_p0573a22║【疏】佛有三身。
X22n0423_p0573a23║△二、別釋二：初、法身。
X22n0423_p0573a24║【疏】一法性身，居寂光土，身土一如，名秘密藏。
X22n0423_p0573b01║【鈔】觀經疏云：法身者，師軌法性，還以法性為身。此
X22n0423_p0573b02║身非色質，亦非心智，非陰、界、入之所攝持，強指法
X22n0423_p0573b03║性為法身耳。妙宗鈔云：師軌釋法，捨通從別，通則
X22n0423_p0573b04║生、佛俱軌法性。然其九界雖軌而違，如人依師，不
X22n0423_p0573b05║順師教。唯有諸佛從初發心軌法而修，今能究竟
X22n0423_p0573b06║冥合法性。故大經云：諸佛所師，所謂法也。以法常
X22n0423_p0573b07║故，諸佛亦常。順法性故，名法為師。實非所師，與能
X22n0423_p0573b08║體別，故即所師法而為其身。雖名為身，已出五陰，
X22n0423_p0573b09║故非色質及非心智。色是初陰，心智即四陰。既其
X22n0423_p0573b10║非陰，亦非入、界，故非三科任持攝屬。此則已簡分
X22n0423_p0573b11║段變易，以示生死陰等攝故。亦可色質簡應，心智
X22n0423_p0573b12║簡報，三科簡因。既非此等，何以狀名為物機故？強
X22n0423_p0573b13║指法性名為法身，此能居之身也。所居之土，正如
X22n0423_p0573b14║前釋。
X22n0423_p0573b15║△二報身。
X22n0423_p0573b16║【疏】二者報身，居實報土。
X22n0423_p0573b17║【鈔】觀經疏云：報身者，修行所感。法華云：久修業所
X22n0423_p0573b18║得。涅槃云：大般涅槃，修道得故。如如智照如如境，
X22n0423_p0573b19║菩提智慧與法性相應、相冥。相應者，如函葢相應；
X22n0423_p0573b20║相冥者，如水乳相冥。法身非身非不身，智既應冥，
X22n0423_p0573b21║亦非身非不身，強名此智為報身。妙宗鈔云：報即
X22n0423_p0573b22║酬報也。修行是因，感于妙報而酬因也。法華證智
X22n0423_p0573b23║德經云：慧光照無量久修業所得大般涅槃，證斷
X22n0423_p0573b24║德也。此二果德，酬答修因，是故名報。感報之時，其
X22n0423_p0573c01║相何似？故以一法二喻顯之。如名不異，所觀差別，
X22n0423_p0573c02║不名如境；智外有境，不名如智。各二如者，境如如
X22n0423_p0573c03║智，智如如境。此之境智，故得應冥。智慧名通，故以
X22n0423_p0573c04║果覺菩提簡之，即是無上菩提之智與法性境相
X22n0423_p0573c05║應、相冥。先舉函葢喻其相應，恐謂函葢雖際畔相
X22n0423_p0573c06║當，終存兩相，故重舉水乳以喻相冥。令知始本同
X22n0423_p0573c07║是覺性，其體泯然，正同水乳，則顯境外無智，智外
X22n0423_p0573c08║無境。水乳可見。言非身者，非應佛有分齊身；非不
X22n0423_p0573c09║身者，非報佛無分齊身。又非身，則非有；非不身，則
X22n0423_p0573c10║非空。中道法身，乃本覺體，始覺冥此，能冥亦忘，為
X22n0423_p0573c11║成現故，強名報智。土義同前。
X22n0423_p0573c12║△三、應化身。
X22n0423_p0573c13║【疏】三、應化身，居不二土，隨九品機，所見不同。
X22n0423_p0573c14║【鈔】觀經疏云：應身者，應同萬物為身也。智與體冥，
X22n0423_p0573c15║能起大用。如水銀和真金能塗諸色像功德和法
X22n0423_p0573c16║身處處應現往能為身非身。然此三身，不可並別
X22n0423_p0573c17║一異，即乖法體。即一而三，即三而一，乃會玄文。妙
X22n0423_p0573c18║宗鈔云：如谷答響，大小隨聲；如鑑現形，端醜在質。
X22n0423_p0573c19║應萬物感，現勝劣身。智即報身，體即法身，此二冥
X22n0423_p0573c20║合，應用無方。真金上色，須水銀和，方能塗物；闕此
X22n0423_p0573c21║一緣，金無塗用。報智功德，契會法身，隨有機處，應
X22n0423_p0573c22║無不往。上所說報，但論冥法，即自受用也。今明垂
X22n0423_p0573c23║應，以他受用常住之應，對于生身無常之應，示二
X22n0423_p0573c24║迹用，是故雙明身等。身即生身，有分齊相，故名為
X22n0423_p0574a01║身；非身是報，無分齊相，故曰非身。小般若云：佛說
X22n0423_p0574a02║非身，是名大身。大身者，乃他受用身也。他身者，一
X22n0423_p0574a03║時隨機變化而有，義則同於應身，體用少有差別。
X22n0423_p0574a04║應身則從法、報冥合之體以起應用，化身則從應
X22n0423_p0574a05║身之體以起化用，乃從用而為用也。更或從化而
X22n0423_p0574a06║化，則化化無窮。應身則八相始終，化身則倏起倏
X22n0423_p0574a07║滅。居不二土者，報身為能證之智，法身為所證之
X22n0423_p0574a08║理。是則寂光、實報，皆能應之體；他受用土及方便
X22n0423_p0574a09║同居，皆應身所居之土。機緣差別，有乎九品，故視
X22n0423_p0574a10║之為異；佛應無差，則寂光、實報橫在三品，故云不
X22n0423_p0574a11║二。應準觀經疏，判九品往生人，須者往檢。又四土，
X22n0423_p0574a12║土土各分九品。隨土感見，三身有異；隨機感見，四
X22n0423_p0574a13║土不同。
X22n0423_p0574a14║△次釋簡異。
X22n0423_p0574a15║【疏】現在說法，揀非過未也。
X22n0423_p0574a16║【鈔】下經云：阿彌陀佛成佛已來，於今十劫。則知彌
X22n0423_p0574a17║陀現在成佛，而為眾生說法，非過去、未來之諸佛
X22n0423_p0574a18║也。
X22n0423_p0574a19║△二、別釋二：初、分科。
X22n0423_p0574a20║○二、別釋二：初、依報二：初、總明極樂。
X22n0423_p0574a21║△二、釋經二：初、依報二：初、總明極樂二：初、列經。
X22n0423_p0574a22║舍利弗！彼土何故名為極樂？其國眾生無有眾苦，但
X22n0423_p0574a23║受諸樂，故名極樂。
X22n0423_p0574a24║△二、釋義。
X22n0423_p0574b01║【疏】彼土下，徵起。其國下，總釋。無有眾苦者，無三途、
X22n0423_p0574b02║八難等諸苦也。對娑婆極苦言之，故云極樂。
X22n0423_p0574b03║【鈔】娑婆世界具乎六道：人、天、修羅，名三善道，以戒
X22n0423_p0574b04║善為因；地獄、餓鬼、畜生，名三惡道，以惡逆為因。道
X22n0423_p0574b05║即能通之義，謂一切眾生造作善業，能通人、天等
X22n0423_p0574b06║處；造作惡業，能通地獄等處故也。又謂之三途者，
X22n0423_p0574b07║乃約果為名，即由惡業而通至於火途、刀途、血途
X22n0423_p0574b08║也。一、地獄道，謂此處在地之下，并鐵圍山間，有八
X22n0423_p0574b09║寒、八熱等獄，即造作極重惡業眾生墮于此道，故
X22n0423_p0574b10║名地獄道。二、餓鬼道，有三種：一、謂罪業極重者，積
X22n0423_p0574b11║劫不聞漿水之名；其次者，但伺求人間，蕩滌膿血、
X22n0423_p0574b12║糞穢；又其次者，時或一飽，加以刀杖驅逼，填河塞
X22n0423_p0574b13║海。即造惡業眾生由慳貪故，生於此道。三、畜生道，
X22n0423_p0574b14║謂披毛、戴角、鱗甲、羽毛、四足、多足、有足、無足、水、陸、
X22n0423_p0574b15║空行等。即造作惡業眾生由愚癡故，生於此道。八
X22n0423_p0574b16║難者，八處皆障難也。此之八處，雖感報苦樂有異，
X22n0423_p0574b17║而皆不得見佛，不聞正法，故總稱為難。一、地獄難，
X22n0423_p0574b18║義釋同前。地獄之中，長夜冥冥，受苦無間，障於見
X22n0423_p0574b19║佛聞法，是故名難。二、畜生難，義釋同前。畜生道中，
X22n0423_p0574b20║受苦無窮，障於見佛聞法，是故名難。三、餓鬼難，義
X22n0423_p0574b21║釋同前。餓鬼道中，受苦無量，障於見佛聞法，是故
X22n0423_p0574b22║名難。四、長壽天難，謂此天以五百劫為壽，即色界
X22n0423_p0574b23║第四禪中無想天也。言無想者，以其心識不行，如
X22n0423_p0574b24║冰魚、蟄蟲，外道修行，多生其處，障於見佛聞法，是
X22n0423_p0574c01║故名難。五、北鬱單越難，梵語鬱單越，華言勝處，謂
X22n0423_p0574c02║此處感報勝東、西、南三洲也。其人壽一千歲，命無
X22n0423_p0574c03║中夭，為著樂故，不受教化，是以聖人不出其中，不
X22n0423_p0574c04║得見佛聞法，故名為難。六、盲聾瘖瘂難，謂此等人，
X22n0423_p0574c05║雖生中國，而業障深重，盲聾瘖瘂，諸根不具，值佛
X22n0423_p0574c06║出世，而不能見佛，雖說大法，亦不能聞，故名為難。
X22n0423_p0574c07║七、世智辯聰難，謂世間之人，邪智聰利者，惟務躭
X22n0423_p0574c08║習外道經書，不信出世正法，故名為難。八、生在佛
X22n0423_p0574c09║前佛後難，謂佛出現於世，為大導師，令諸眾生，離
X22n0423_p0574c10║生死苦，得涅槃樂，人有緣者，乃得值遇。其生在佛
X22n0423_p0574c11║前佛後者，由業重緣薄，既不見佛，亦不聞法，故名
X22n0423_p0574c12║生在佛前佛後難等。諸苦者，即人間八苦也。一、生
X22n0423_p0574c13║苦，有五種：一者受胎，謂識托母胎之時，在母腹中，
X22n0423_p0574c14║窄隘不淨；二者種子，謂識托父母遺體，其識種子，
X22n0423_p0574c15║隨母氣息出入，不得自在；三者增長，謂在母腹中，
X22n0423_p0574c16║經十月日，內熱煎煑，身形漸成，住在生藏之下，熟
X22n0423_p0574c17║藏之上，間夾如獄；四者出胎，謂初生下，有冷風熱
X22n0423_p0574c18║風吹身，及衣服等觸體，肌膚柔嫩，如被物刺；五者
X22n0423_p0574c19║種類，謂人品有富貴貧賤，相貌有殘缺妍醜，是名
X22n0423_p0574c20║生苦。二、老苦，有二種：一者增長，謂從少至壯，從壯
X22n0423_p0574c21║至衰，氣力羸少，動止不寧；二者滅壞，謂盛去衰來，
X22n0423_p0574c22║精神耗減，其命日促，漸至朽壞，是名老苦。三、病苦，
X22n0423_p0574c23║有二種：一者身病，謂四大不調，眾病交攻，若地大
X22n0423_p0574c24║不調，舉身沉重，水大不調，舉身胖腫，火大不調，舉
X22n0423_p0575a01║身蒸熱，風大不調，舉身倔強；二者心病，謂心懷苦
X22n0423_p0575a02║惱，憂切悲哀，是名病苦。四、死苦，有二種：一者、病死，
X22n0423_p0575a03║謂因疾病壽盡而死；二者、外緣，謂或遇惡緣，或遭
X22n0423_p0575a04║水火等難而死。是名死苦。五、愛別離苦，謂常所親
X22n0423_p0575a05║愛之人，乖違離散，不得共處，是名愛別離苦。六、怨
X22n0423_p0575a06║憎會苦，謂常所怨讐憎惡之人，本求遠離，而反集
X22n0423_p0575a07║聚，是名恐憎會苦。七、求不得苦，謂世間一切事物，
X22n0423_p0575a08║心所愛樂者，求之而不能得，是名求不得苦。八、五
X22n0423_p0575a09║陰熾盛苦，五陰者，色、受、想、行、識也。陰即覆葢之義，
X22n0423_p0575a10║謂能葢覆真性，不令顯發也。盛即盛大之義，謂前
X22n0423_p0575a11║生、老、病、死等眾苦聚集，故名五陰熾盛苦。對娑婆
X22n0423_p0575a12║極苦言之，故名極樂者，葢極樂眾生無有如上娑
X22n0423_p0575a13║婆種種極苦之事，故名極樂。若敵顯者，極樂眾生
X22n0423_p0575a14║六根所對塵境，無非微妙色、聲、香、味、觸，莫不生人
X22n0423_p0575a15║觀解，信念三寶，故無三毒之因，不造惡逆之業，故
X22n0423_p0575a16║無三途之苦果，無三道之障難也。聞法入定，不墮
X22n0423_p0575a17║無想，故無長壽天難也。雖受極樂，常受教化，故無
X22n0423_p0575a18║北俱盧洲難也。六根清淨，明利黠慧，故無盲、聾、瘖、
X22n0423_p0575a19║瘂難也。眾生生者，皆正定聚，故無世智辨聰難也。
X22n0423_p0575a20║阿彌陀佛今現在說法，經無量劫，觀音即補其處，
X22n0423_p0575a21║號普光功德山王佛，故無佛前佛後難也。蓮苞托
X22n0423_p0575a22║質，無生苦也。寒暑不遷，無老苦也。身非分段，無病
X22n0423_p0575a23║苦也。壽命無量，無死苦也。無父母、妻子，無愛別離
X22n0423_p0575a24║苦也。諸上善人聚會，無怨憎會苦也。天花、香食自
X22n0423_p0575b01║然受用，無求不得苦也。觀照陰空，無蘊苦也。
X22n0423_p0575b02║△二、別二莊嚴二：初、分科。
X22n0423_p0575b03║○二、別示莊嚴五：初、欄網行樹。
X22n0423_p0575b04║△二、釋經二：初、欄楯行樹二：初、列經。
X22n0423_p0575b05║又，舍利弗！極樂國土七重欄楯、七重羅網、七重行樹，
X22n0423_p0575b06║皆是四寶周帀圍繞，是故彼國名為極樂。
X22n0423_p0575b07║△二、解義四：初、釋欄楯。
X22n0423_p0575b08║【疏】欄，檻也。橫曰欄，縱曰楯。莊嚴寶樹，圍繞華叢也。
X22n0423_p0575b09║△次釋羅網。
X22n0423_p0575b10║【疏】羅網者，寶網羅覆，光色晃曜，周帀垂布，莊嚴校
X22n0423_p0575b11║飾也。
X22n0423_p0575b12║△三、釋行樹。
X22n0423_p0575b13║【疏】行樹者，觀經云：一一樹高八千由旬，七寶華葉，
X22n0423_p0575b14║無不具足。
X22n0423_p0575b15║△四、釋四寶。
X22n0423_p0575b16║【疏】四寶者，金、銀、琉璃、玻璃也。
X22n0423_p0575b17║【鈔】大略言之，極樂寶地之上，一一珍寶樓閣之外，
X22n0423_p0575b18║莫不列以寶樹。寶樹之外，繞以欄楯。寶樹欄楯之
X22n0423_p0575b19║上，又覆以羅網。各以七重為率者，所以表菩提分
X22n0423_p0575b20║也。然若樹、若欄、若網，皆以四寶者，所以表七覺不
X22n0423_p0575b21║離四諦也。娑婆世界王臣之家，非無此嚴。然以樹
X22n0423_p0575b22║言之，不過藂林；以欄言之，不過木石；以網言之，不
X22n0423_p0575b23║過絲蔴；以地言之，不過土石；以因言之，不過人力。
X22n0423_p0575b24║諸天雖復同之，非若淨土之演法音。淨土穢土之
X22n0423_p0575c01║不同，自然造作之各異，豈無其故哉？解引觀經，一
X22n0423_p0575c02║一樹高八千由旬，七寶華葉無不具足。以類明之，
X22n0423_p0575c03║則所莊嚴不啻四寶，又可知也。今當具引大本及
X22n0423_p0575c04║以觀經，一一具列，非曰好繁，亦所以助長求生淨
X22n0423_p0575c05║土者之信樂耳。觀經云：觀寶樹者，一一觀之，作七
X22n0423_p0575c06║寶行樹想。一一樹高八千由旬，其諸寶樹，七寶華
X22n0423_p0575c07║葉無不具足。一一華葉作異寶色，琉璃色中出金
X22n0423_p0575c08║色光，玻璃色中出紅色光，瑪瑙色中出硨磲光，硨
X22n0423_p0575c09║磲色中出綠真珠光，珊瑚、琥珀一切眾寶以為映
X22n0423_p0575c10║飾，妙真珠網彌覆樹上。一一樹上有七重網，一一
X22n0423_p0575c11║網間有五百億妙華宮殿，如梵王宮，諸天童子自
X22n0423_p0575c12║然在中。一一童子，五百億釋迦毗楞伽摩尼以為
X22n0423_p0575c13║瓔珞。其摩尼光照百由旬，猶如和合百億日月，不
X22n0423_p0575c14║可具名。眾寶間錯，色中上者，此諸寶樹行行相當，
X22n0423_p0575c15║葉葉相次。於眾葉間生諸妙華，華上自然有七寶
X22n0423_p0575c16║果。一一樹葉縱廣正等二十五由旬。其葉千色，有
X22n0423_p0575c17║百種畫，如天瓔珞。有眾妙華，作閻浮檀金色，如旋
X22n0423_p0575c18║火輪，宛轉葉間。涌生諸果，如帝釋缾。有大光明，化
X22n0423_p0575c19║成幢幡，無論寶葢。是寶葢中映現三千大千世界
X22n0423_p0575c20║一切佛事，十方佛國亦於中現。又大本云：復有七
X22n0423_p0575c21║種寶樹。其純一寶樹者，根、莖、枝、葉、華、果皆以一寶。
X22n0423_p0575c22║二寶為一樹者，根、莖、枝、葉、花、果間以二寶。三寶為
X22n0423_p0575c23║一樹者，根、莖、枝、葉、花、果間以三寶。四寶為一樹者，
X22n0423_p0575c24║根、莖、枝、葉各以一寶，其花與果同於根、莖。五寶為
X22n0423_p0576a01║一樹者，根、莖、枝、葉、花各以一寶，果則同於其根。六
X22n0423_p0576a02║寶為一樹者，根、莖、枝、葉、華、果各以一寶。七寶為一
X22n0423_p0576a03║樹者，亦復如是，惟加其節，益用一寶。如是諸樹，種
X22n0423_p0576a04║種各異，行行相值，莖莖相望，枝枝相准，葉葉相向，
X22n0423_p0576a05║華華相順，果果相當。如是行列數百千重，間以寶
X22n0423_p0576a06║池，亦復如是。乃至周徧世界，榮色光耀，不可勝視。
X22n0423_p0576a07║△二、華池樓觀二：初、分科。
X22n0423_p0576a08║○二、華池樓觀二：初、正明。
X22n0423_p0576a09║△二、釋經二：初、華池樓觀二：初、正明二：初、列經。
X22n0423_p0576a10║又，舍利弗！極樂國土有七寶池，八功德水充滿其中，
X22n0423_p0576a11║池底純以金沙布地，四邊階道金、銀、琉璃、玻璃合成，
X22n0423_p0576a12║上有樓閣亦以金、銀、琉璃、玻璃、硨磲、赤珠、瑪瑙而嚴
X22n0423_p0576a13║飾之，池中蓮華大如車輪，青色青光、黃色黃光、赤色
X22n0423_p0576a14║赤光、白色白光，微妙香潔。
X22n0423_p0576a15║△二、釋義六：初、釋七寶池。
X22n0423_p0576a16║【疏】七寶池者，觀經云：一一池水，七寶所成，其寶柔
X22n0423_p0576a17║軟，從如意珠王生。
X22n0423_p0576a18║【鈔】七寶池從水得名，故引觀經池水從七寶成而
X22n0423_p0576a19║釋。然娑婆世界，水豈無之？乃從天一而生，故體非
X22n0423_p0576a20║七寶。寶豈無之？乃從戊己而生，故體非柔軟。淨土
X22n0423_p0576a21║之水，柔而非陰，寶而不剛，淨、穢所以異也。不特此
X22n0423_p0576a22║也，彼經又云：其摩尼水流注華間，尋樹上下。正以
X22n0423_p0576a23║體非天一，故不特可下，而亦可上，粗、妙所以分也。
X22n0423_p0576a24║又不特此也，彼經又云：其聲微妙，演說苦、空、無常、
X22n0423_p0576b01║無我諸波羅密，復有讚嘆諸佛相好者。如意珠王
X22n0423_p0576b02║涌出金色微妙光明，其光化為百寶色鳥，和鳴哀
X22n0423_p0576b03║雅，常讚念佛、念法、念僧。正以體即唯心，無情說法，
X22n0423_p0576b04║苦、樂所以別也。
X22n0423_p0576b05║△次釋八功德水。
X22n0423_p0576b06║【疏】八德者，唐譯云：一、澄淨，二、清涼，三、甘美，四、輕輭，
X22n0423_p0576b07║五、潤澤，六、安和，七、除饑渴，八、長養諸根。
X22n0423_p0576b08║【鈔】此與觀經所列少異，彼云：輕、清、涼、耎、美、不臭，飲
X22n0423_p0576b09║時調適，飲已無患。疏：復以八德而對五入：清是色
X22n0423_p0576b10║入，不臭、香入，輕、冷、耎是觸入，美是味入，調適、無患
X22n0423_p0576b11║是法入。妙宗鈔云：疏釋八德而對五入，并前說法，
X22n0423_p0576b12║即聲入也。雖成六入，無非妙境，故令行者速證無
X22n0423_p0576b13║生。又大本云：八功德水湛然盈滿，清淨香潔，味如
X22n0423_p0576b14║甘露。彼諸菩薩、聲聞、諸上善人，若七寶池中澡雪
X22n0423_p0576b15║形體，意欲令水沒足，水即沒足；欲令至膝，水即至
X22n0423_p0576b16║膝；欲令至腰、至腋以至於頸，水亦如是；欲淋灌其
X22n0423_p0576b17║身，悉如其意；欲令其水如初，即亦如初。調和冷暖，
X22n0423_p0576b18║無不順適，開神脫體，滌蕩情慮，清明澄潔，瑩若無
X22n0423_p0576b19║形。
X22n0423_p0576b20║△三、釋金沙布地。
X22n0423_p0576b21║【疏】金沙布地者，觀經云：黃金為渠，渠下皆以雜色
X22n0423_p0576b22║金剛而為底沙。
X22n0423_p0576b23║【鈔】此經但云金沙布地，觀經云金剛以為底沙，其
X22n0423_p0576b24║文猶略。具足言之，應如大本云：黃金池者，底白銀
X22n0423_p0576c01║沙；水晶池者，底琉璃沙；珊瑚池者，底琥珀沙。有二
X22n0423_p0576c02║寶為一池者，其底亦以二寶：若黃金、白銀池者，底
X22n0423_p0576c03║沙則以珊瑚、琥珀；若珊瑚、琥珀池者，底沙則以硨
X22n0423_p0576c04║磲、瑪瑙；若三寶、四寶以至七寶共為一池，則底沙
X22n0423_p0576c05║亦如是。此諸寶池，有方四十里者，有方五十里者，
X22n0423_p0576c06║有方六十里者，如是展轉漸大，以至於方二萬四
X22n0423_p0576c07║百八十里，若大海然。是諸池者，皆菩薩、聲聞、諸上
X22n0423_p0576c08║善人生長之所，有時浴於其間。若彼佛池，其方倍
X22n0423_p0576c09║此，皆七寶相間而成，白月珠、明月珠、摩尼珠為之
X22n0423_p0576c10║底沙。
X22n0423_p0576c11║△四、釋四寶。
X22n0423_p0576c12║【疏】琉璃，此云不遠，去波羅奈城不遠有此寶，故以
X22n0423_p0576c13║為名。玻璃，此云水玉。
X22n0423_p0576c14║【鈔】琉璃，梵語具云吠琉璃，此云不遠，是故字體古
X22n0423_p0576c15║作流離。以是梵語故，後人見是玉類，故改從琉璃。
X22n0423_p0576c16║玻璃，亦是梵語具足，應云窣坡致迦，其狀似此方
X22n0423_p0576c17║水晶，有赤、白、青三色，字體亦應從坡離。人見似玉，
X22n0423_p0576c18║故改從玻璃。硨磲，梵語具足，應云牟浴揭拉婆，此
X22n0423_p0576c19║云青白色寶。尚書大傳曰：大貝如大車之渠。渠謂
X22n0423_p0576c20║車輞。赤珠，佛地論云：赤虫所出。智論云：真珠出魚
X22n0423_p0576c21║腹中、竹中、蛇腦中。不必唯生蚌胎也。瑪瑙，梵語摩
X22n0423_p0576c22║婆羅伽隷，此翻瑪瑙寶，色如馬之腦，故名。字體舊
X22n0423_p0576c23║作馬腦，後人改從玉石。
X22n0423_p0576c24║△五釋樓閣。
X22n0423_p0577a01║【疏】樓閣者，觀經云：眾寶國土，一一界上有五百億
X22n0423_p0577a02║寶樓。大本云：其講堂、精舍、宮殿、樓觀，皆七寶莊嚴，
X22n0423_p0577a03║自然化成。復以真珠、明月、摩尼眾寶以為交絡，覆
X22n0423_p0577a04║葢其上。
X22n0423_p0577a05║【鈔】大本又云：阿彌陀佛講堂、精舍，皆自然七寶相
X22n0423_p0577a06║間而成。復有七寶以為樓觀、欄楯；復有七寶為之
X22n0423_p0577a07║纓絡，懸飾其側；復以白珠、明月珠、摩尼珠為之交
X22n0423_p0577a08║絡，徧覆其上。殊特妙好，清淨光輝，不可勝言。其餘
X22n0423_p0577a09║菩薩、聲聞所居宮宇，亦復如是。彼諸天及世人所
X22n0423_p0577a10║居宮宇、樓閣，稱其形色、高下、大小，或以一寶、二寶，
X22n0423_p0577a11║乃至無量眾寶，悉化現而成。
X22n0423_p0577a12║△六、釋四華。
X22n0423_p0577a13║【疏】靈芝云：車輪大小，難為定準。十住婆沙論云：輪
X22n0423_p0577a14║王千輻輪，周圍十五里，青色。下觀經云：一一池中，
X22n0423_p0577a15║有六十億七寶蓮華。則非止四色。一一蓮華，團圓
X22n0423_p0577a16║正等十二由旬，非止如車輪也。大本云：池中蓮華，
X22n0423_p0577a17║或一由旬，乃知百千由旬。是知隨機所見，優劣不
X22n0423_p0577a18║同耳。
X22n0423_p0577a19║【鈔】寶池蓮華者，一以為淨土中之莊嚴，一以為念
X22n0423_p0577a20║佛人之托生。以極樂眾生，無有婬欲，故無男女；無
X22n0423_p0577a21║有男女，故無父母；無有父母，故無胎生；尚無胎生，
X22n0423_p0577a22║豈有卵生、濕生？宜其皆為化生。第今所談極樂，乃
X22n0423_p0577a23║橫出三界，正與娑婆世界平。是以眾生生者，以化
X22n0423_p0577a24║為主，而三義似兼有之，以其托質蓮胎，而花居水
X22n0423_p0577b01║上故也。故大本云：十方無央數世界，諸天人民，以
X22n0423_p0577b02║至蜎飛蝡動之類，往生阿彌陀佛剎者，皆於七寶
X22n0423_p0577b03║池蓮花中化生，自然長大。亦無乳養之者，皆食自
X22n0423_p0577b04║然之食。其容貌形色，端正淨好，固非世人可比，亦
X22n0423_p0577b05║非天人可比，皆受自然清虗之身，無極之壽。然約
X22n0423_p0577b06║下八品言之可也。若上上品生，乘金剛臺，到即見
X22n0423_p0577b07║佛，不涉蓮生，而即悟無生，良有以也。即解云：隨機
X22n0423_p0577b08║所見，優劣不同，亦由乎此。
X22n0423_p0577b09║△二、結成二：初、牒科。
X22n0423_p0577b10║○次結成。
X22n0423_p0577b11║△二、釋經二：初、列經。
X22n0423_p0577b12║舍利弗！極樂國土成就如是功德莊嚴。
X22n0423_p0577b13║△二、釋義二：初、正釋經文。
X22n0423_p0577b14║【疏】國界嚴飾，皆是彌陀積劫熏脩菩提行願之所
X22n0423_p0577b15║成就。
X22n0423_p0577b16║【鈔】釋成如上種種嚴飾，皆彌陀功德之所莊嚴。功
X22n0423_p0577b17║之言力，德之言用，此皆如來果上解脫大用。以攝
X22n0423_p0577b18║受眾生者，遠討其因，乃始心所發四十八願，誓取
X22n0423_p0577b19║樂邦。嗣後經無量劫，修行填願，行滿而後願成，願
X22n0423_p0577b20║成而後土淨也。
X22n0423_p0577b21║△次指所引文。
X22n0423_p0577b22║【疏】引文中，言大本，即無量壽經二卷，廣談淨境；言
X22n0423_p0577b23║觀經，即十六觀經，廣明行相。今經略說，世稱小本，
X22n0423_p0577b24║即對大本而言也。
X22n0423_p0577c01║△三、金地天華二：初、牒科。
X22n0423_p0577c02║○三金地天華
X22n0423_p0577c03║△二、釋經二：初、列經。
X22n0423_p0577c04║又，舍利弗！彼佛國土常作天樂，黃金為地，晝夜六時
X22n0423_p0577c05║雨天曼陀羅華。其土眾生常以清旦，各以衣裓盛眾
X22n0423_p0577c06║妙華，供養他方十萬億佛，即以食時還到本國，飯食
X22n0423_p0577c07║經行。舍利弗！極樂國土成就如是功德莊嚴。
X22n0423_p0577c08║△二、釋義六：初、釋天樂。
X22n0423_p0577c09║【疏】天樂者，觀經云：無量諸天作天伎樂。又有樂器，
X22n0423_p0577c10║懸處虗空，如天寶幢，不鼓自鳴。大本云：亦有自然
X22n0423_p0577c11║萬種伎樂。又有樂音，無非法音，清揚哀亮，微妙和
X22n0423_p0577c12║雅，一切音聲所不能及。
X22n0423_p0577c13║【鈔】一切音聲所不能及者，大本云：如世間帝王有
X22n0423_p0577c14║萬種音樂，不如轉輪聖王諸音樂中一音之美百
X22n0423_p0577c15║千萬倍；如轉輪聖王萬種音樂，不如忉利天王諸
X22n0423_p0577c16║音樂中一音之美百千萬倍；如忉利天王萬種音
X22n0423_p0577c17║樂，不如第六天王諸音樂中一音之美百千萬倍；
X22n0423_p0577c18║如第六天王萬種音樂，不如阿彌陀佛剎中諸七
X22n0423_p0577c19║寶樹一音之美百千萬倍。復有自然種種妙樂，而
X22n0423_p0577c20║其音聲無非妙法，清揚嘹亮，微妙和雅，十方世界
X22n0423_p0577c21║音聲之中最為第一。
X22n0423_p0577c22║△二、釋黃金為地。
X22n0423_p0577c23║【疏】黃金為地者，觀經云：琉璃地上，以黃金繩雜廁
X22n0423_p0577c24║間錯，兼以七寶界其分齊。今言黃金，乃地面莊嚴
X22n0423_p0578a01║耳。
X22n0423_p0578a02║【鈔】今經小本從略。若廣明者，如大本云：阿彌陀佛
X22n0423_p0578a03║剎中，皆有自然七寶所為：黃金、白銀、水晶、琉璃、珊
X22n0423_p0578a04║瑚、琥珀、硨磲。其體性溫柔，以是七寶相間為地，或
X22n0423_p0578a05║純以一寶為地，光色照耀，奇妙清淨，超越十方一
X22n0423_p0578a06║切世界。其國恢廓曠蕩，不可窮盡。地皆平正，無須
X22n0423_p0578a07║彌山及金剛銕圍一切諸山，亦無大海、小海及坑
X22n0423_p0578a08║坎、井谷，亦無幽暗之所。
X22n0423_p0578a09║△三、釋曼陀羅華。
X22n0423_p0578a10║【疏】曼陀羅華，此云白華，亦云適意。然彼國光明常
X22n0423_p0578a11║照，不假日月，則無晝夜。準大本經，以華開鳥鳴為
X22n0423_p0578a12║曉，蓮合鳥棲為夜，亦無四時春秋冬夏，不寒不熱，
X22n0423_p0578a13║常和調適。
X22n0423_p0578a14║【鈔】白華適意，乃四華中略舉其一。具足應如法華，
X22n0423_p0578a15║天雨四華：一、曼陀羅華，此小白華；二、摩訶曼陀羅
X22n0423_p0578a16║華，此云大白華；曼殊沙華，此云小赤華；摩訶曼殊
X22n0423_p0578a17║沙華，此云大赤花。大本又云：有天優鉢羅華、鉢頭
X22n0423_p0578a18║摩花、拘物頭花、芬陀利花，皆天花也。以彼佛國土，
X22n0423_p0578a19║主伴依正，皆有光明，故無日月、陰陽、寒暑、四時。然
X22n0423_p0578a20║而以花開鳥鳴為曉，蓮合鳥棲為夜，竊恐猶是凡
X22n0423_p0578a21║聖同居，淨土氣分，與穢土將忘未忘之間。以眾生
X22n0423_p0578a22║生者，多帶業往生故。若上之三土，則無此相也。
X22n0423_p0578a23║△四、釋衣裓。
X22n0423_p0578a24║【疏】衣裓，即衣襟。
X22n0423_p0578b01║【鈔】真諦云：外國盛花器也。解存兩釋，初釋為正。以
X22n0423_p0578b02║裓本衣襟，況天花雨時，何必尋器？即以衣裓而盛
X22n0423_p0578b03║之，就襟拾花而散之，散已放襟而忘之，此淨土最
X22n0423_p0578b04║適意之事也。
X22n0423_p0578b05║△五、釋供養。
X22n0423_p0578b06║【疏】供養十萬億佛者，大本云：承佛威力，一食之頃，
X22n0423_p0578b07║往詣十方無量世界，恭敬供養諸佛。
X22n0423_p0578b08║【鈔】此猶略文。若具引者，經云：阿彌陀佛剎中，諸菩
X22n0423_p0578b09║薩承佛威神，一食之頃，遍至十方無量世界，供養
X22n0423_p0578b10║諸佛。隨心所欲，花香、伎樂、衣葢、幢幡，無數供養之
X22n0423_p0578b11║具，自然化現在前，珍妙殊特，非世所有，輒以奉佛
X22n0423_p0578b12║及諸菩薩、聲聞之眾。或欲獻華者，即於空中化成
X22n0423_p0578b13║華葢，小者周圍四十里，或五十里，或六十里，如是
X22n0423_p0578b14║展轉漸大，有至於六百萬里，各隨其小大，停於空
X22n0423_p0578b15║中，以成圓像，勢皆下向，以成供養，光色照耀，香氣
X22n0423_p0578b16║普熏，不可勝言。既已用已，隨其前後，以次化沒。諸
X22n0423_p0578b17║菩薩復於空中共奏天樂，以微妙音歌歎佛德，聽
X22n0423_p0578b18║受經法，喜悅無量。既供養已，忽然輕舉，還至本剎，
X22n0423_p0578b19║猶為未食之前。
X22n0423_p0578b20║△六、釋食時。
X22n0423_p0578b21║【疏】食時者，午前也。大本云：若欲食時，七寶鉢器自
X22n0423_p0578b22║然在前，百味飲食自然盈滿，見色聞香自然飽足，
X22n0423_p0578b23║身心柔輭，無所味著。食已化去，時至復現。
X22n0423_p0578b24║【鈔】大本具云：其飯食時，有欲銀鉢者，有欲金鉢者，
X22n0423_p0578c01║有欲琉璃、水晶鉢者，有欲珊瑚、琥珀、硨磲、瑪瑙鉢
X22n0423_p0578c02║者，或欲明月珠、摩尼珠、白玉、紫金等鉢，皆隨其意，
X22n0423_p0578c03║化現在前。百味飲食，充滿其中，酸、醎、辛、淡，各如所
X22n0423_p0578c04║欲，多亦不餘，少亦不缺，亦不以美故過量而食，惟
X22n0423_p0578c05║以資益氣力食已，自然消散而無遺滓。或但見色
X22n0423_p0578c06║聞香，意以為食，自然飽適，無所味著，身心清利。既
X22n0423_p0578c07║已用已，自然化去。再欲食時，復現如前。極彼剎中，
X22n0423_p0578c08║清淨安穩，微妙快樂，次於無為泥洹之道。
X22n0423_p0578c09║△四、靈禽說法二：初、牒科。
X22n0423_p0578c10║○四靈禽說法。
X22n0423_p0578c11║△二、釋經二：初、牒科。
X22n0423_p0578c12║復次，舍利弗！彼國常有種種奇妙雜色之鳥，白鶴、孔
X22n0423_p0578c13║雀、鸚鵡、舍利、迦陵頻伽、共命之鳥。是諸眾鳥晝夜六
X22n0423_p0578c14║時出和雅音，其音演暢五根、五力、七菩提分、八聖道
X22n0423_p0578c15║分如是等法。其土眾生聞是音已，皆悉念佛、念法、念
X22n0423_p0578c16║僧。
X22n0423_p0578c17║△二、釋義五：初、釋奇妙。
X22n0423_p0578c18║【疏】淨土珍禽，與娑婆羽族不同，故云奇妙。如來順
X22n0423_p0578c19║世而說，譯人取類而翻。
X22n0423_p0578c20║【鈔】娑婆羽族，雖有珍禽，既非光明所化，的係罪業
X22n0423_p0578c21║所生，安得稱為奇妙？或者疑曰：既非罪業，何以同
X22n0423_p0578c22║名？故釋之曰：葢如來順世而說，故譯人取類而翻，
X22n0423_p0578c23║其實不可以此方者比也。
X22n0423_p0578c24║△次、別釋眾鳥。
X22n0423_p0579a01║【疏】白鶴等三，可解。舍利，此云春鶯，或云鶖鷺。迦陵
X22n0423_p0579a02║頻伽，此云妙音，鳥在㲉中，其音已超。眾鳥共命，兩
X22n0423_p0579a03║首一身，報同識異，法華云命命是也。
X22n0423_p0579a04║【鈔】餘如文釋。妙音鳥㲉字，正書應從㲉。有作鷇者，
X22n0423_p0579a05║非鷇音𡨥。大論云頻伽在㲉，聲逾眾鳥是也。頻伽、
X22n0423_p0579a06║共命，此之二鳥，東方所無。
X22n0423_p0579a07║△三、釋和雅。
X22n0423_p0579a08║【疏】和雅者，音聲悅人。演暢者，說法無滯。
X22n0423_p0579a09║【鈔】音聲雖悅人，而不惑耳牽心；說法既無滯，則能
X22n0423_p0579a10║生慧思修。眾生皆不退者，以此。
X22n0423_p0579a11║△四、釋道品二：初、正釋四：初、五根。
X22n0423_p0579a12║【疏】五根者，一、信，二、精進，三、念，四、定，五、慧。能生聖道，
X22n0423_p0579a13║故名為根。
X22n0423_p0579a14║【鈔】三十七品助道之法，譬猶樹焉，始以聞法為種
X22n0423_p0579a15║子，以思修為種溉，即四念處、四正勤、四如意足。三
X22n0423_p0579a16║者不失其候，因緣成就，則能生五根；根既得力，則
X22n0423_p0579a17║能排厚地之五障，布七覺支之枝葉，以生八正道
X22n0423_p0579a18║三昧之華果，始娑婆而作清涼大樹也。故法界次
X22n0423_p0579a19║第初門釋云：一、信根，謂信於正道及助道法，則能
X22n0423_p0579a20║出生一切無漏禪定解脫，是名信根。二、精進根，謂
X22n0423_p0579a21║既信四念處、正觀及諸助道善法，倍䇿精進，勤求
X22n0423_p0579a22║不息，是名精進根。三、念根，謂但念正道及諸助道，
X22n0423_p0579a23║一心觀想，不令邪妄得入，是名念根。四、定根，謂攝
X22n0423_p0579a24║心正道及諸助道，一心寂定，相應不散，是名定根。
X22n0423_p0579b01║五、慧根，謂四念之慧，為定法所攝，內性自照，不從
X22n0423_p0579b02║他知，是名慧根。
X22n0423_p0579b03║△次、釋五力。
X22n0423_p0579b04║【疏】五力，同上根名。能排業障，故名為力。
X22n0423_p0579b05║【鈔】一、信力，謂信正道及助道法。若信根增長，則能
X22n0423_p0579b06║遮諸煩惱，不為偏小諸疑所動，故名信力。二、精進
X22n0423_p0579b07║力，謂行此正道及助道法時。若精進根增長，則能
X22n0423_p0579b08║破諸懈怠、放逸，令一切正助道法成辨，是為精進
X22n0423_p0579b09║力。三、念力，謂念此正道及助道法時。若念根增長，
X22n0423_p0579b10║則能破諸邪想，成就一切出世正念功德，是為念
X22n0423_p0579b11║力。四、定力，謂攝心正道及助道法。若定根增長，則
X22n0423_p0579b12║能破諸亂想，發諸事理禪定，是為定力。五、慧力，謂
X22n0423_p0579b13║四念處之慧，照了一切諸法。若慧根增長，則能除
X22n0423_p0579b14║一切邪妄之執，破一切偏小之慧，故名慧力。
X22n0423_p0579b15║△三、七菩提分。
X22n0423_p0579b16║【疏】菩提，此云覺分，或云支也。一、念覺，二、擇法覺，三、
X22n0423_p0579b17║精進覺，四、喜覺，五、輕安覺，六、定覺，七、捨覺。
X22n0423_p0579b18║【鈔】一、念覺：念即思念。謂修諸道法之時，善能覺了，
X22n0423_p0579b19║常使定慧均平。若心昏沉之時，當念用擇法、精進、
X22n0423_p0579b20║喜三覺分，觀察諸法，令不昏沉。若心浮動之時，當
X22n0423_p0579b21║念用除覺分，除身、口之過非；用捨覺分，捨於觀智；
X22n0423_p0579b22║用定覺分，入正禪定，攝其散心，令不浮動。是名覺
X22n0423_p0579b23║分。二、擇法覺：擇即揀擇。謂用智慧觀察諸法之時，
X22n0423_p0579b24║善能簡別真偽，而不謬取虗偽之法，故名擇法覺
X22n0423_p0579c01║分。三、精進覺：不雜名精，無間名進。謂修諸道法之
X22n0423_p0579c02║時，善能覺了，不行無益苦行，而於諸正法中，常能
X22n0423_p0579c03║用心專一，無有間歇，故名精進分。四、喜覺：喜即懽
X22n0423_p0579c04║喜。謂心契悟真法，得懽喜時，善能覺了，此喜不從
X22n0423_p0579c05║顛倒法生，住真法喜，故名喜覺分。五、輕安：一名除
X22n0423_p0579c06║覺分：除即斷除。謂斷除諸見煩惱之時，善能覺了，
X22n0423_p0579c07║除去虗偽之法，增長真正善根，故名除覺分。六、定
X22n0423_p0579c08║覺：定即禪定。謂發禪定之時，善能覺了，諸禪不生
X22n0423_p0579c09║煩惱妄想，是名定覺分。七、捨覺：謂離所見念著之
X22n0423_p0579c10║境，善能覺了，虗偽不實，永不追憶，故名捨覺分。
X22n0423_p0579c11║△四、八聖道分。
X22n0423_p0579c12║【疏】八聖道，諸經或云：八正道：一、正見，二、正思惟，三、
X22n0423_p0579c13║正語，四、正業，五、正命，六、正精進，七、正念，八、正定。
X22n0423_p0579c14║【鈔】謂此八法，不依偏邪而行，故名為正；復能通至
X22n0423_p0579c15║涅槃，故名為道。一、正見，謂人修無漏道，見四諦分
X22n0423_p0579c16║明，破外道有、無等種種邪見，是為正見。二、正思惟，
X22n0423_p0579c17║謂人見四諦時，正念思惟，觀察籌量，令觀增長，是
X22n0423_p0579c18║謂正思惟。三、正語，謂人以無漏智慧，常攝口業，遠
X22n0423_p0579c19║離一切虗妄不實之語，是為正語。四、正業，謂人以
X22n0423_p0579c20║無漏智慧，修攝其心，住於清淨正業，斷除一切邪
X22n0423_p0579c21║妄之行，是為正業。五、正命，謂出家之人，常離五種
X22n0423_p0579c22║邪命利養，常以乞食而活其命，是為正命。六、正精
X22n0423_p0579c23║進，謂人勤修戒、定、慧之道，一心專精，無有間斷，是
X22n0423_p0579c24║名正精進。七、正念，謂人思念戒、定、慧正道，及五停
X22n0423_p0580a01║心助道之法，堪能進至涅槃，是名正念。八、正定，謂
X22n0423_p0580a02║人攝諸散亂，身心寂靜，正住真空之理，決定不移，
X22n0423_p0580a03║是名正定。
X22n0423_p0580a04║△二指闕
X22n0423_p0580a05║【疏】三十七品，闕四念處、四正勤、四如意足三科，故
X22n0423_p0580a06║云等法。
X22n0423_p0580a07║【鈔】經既闕略，解雖不補，今當備出其義，以為後學
X22n0423_p0580a08║思脩之助。四念處者，念即能觀之觀，處即所觀之
X22n0423_p0580a09║境也。謂諸眾生，於色、受、想、行、識五陰，起四顛倒：於
X22n0423_p0580a10║色多起淨倒，於受多起樂倒，於想、行多起我倒，於
X22n0423_p0580a11║心多起常倒。為令眾生修此四觀，以除四倒，故名
X22n0423_p0580a12║四念處也。一、觀身不淨，身有內外，己身名內身，他
X22n0423_p0580a13║人之身名外身。此內外身，皆攬父母遺體而成，從
X22n0423_p0580a14║頭至足，一一觀之，純是穢物。眾生顛倒，執之為淨，
X22n0423_p0580a15║而生貪著，故令觀身不淨也。二、觀受是苦，領納名
X22n0423_p0580a16║受，有內受、外受。意根受名內受，五根受名外受。一
X22n0423_p0580a17║一根有順受、違受、不違不順受。于順情之境，則生
X22n0423_p0580a18║樂受；於違情之境，則生苦受；于不違不順之境，則
X22n0423_p0580a19║生不苦不樂受。樂受是壞苦，苦受是苦苦，不苦不
X22n0423_p0580a20║樂受是行苦。眾生顛倒，以苦為樂，故令觀受是苦
X22n0423_p0580a21║也。三、觀心無常，心即第六識也。謂此識心，體性流
X22n0423_p0580a22║動，若麤若細，若內若外，念念生滅，皆悉無常也。四、
X22n0423_p0580a23║觀法無我，法有善法、惡法，人皆約法計我，謂我能
X22n0423_p0580a24║行善、行惡也。善惡法中，本無有我。若善法是我，惡
X22n0423_p0580b01║法應無我；若惡法是我，善法應無我。眾生顛倒妄
X22n0423_p0580b02║計有我，故令觀法無我也。四正勤者，一、已生惡令
X22n0423_p0580b03║永斷，謂五葢等煩惱覆心，離五種善根，故一心勤
X22n0423_p0580b04║精進，方便斷除，不令更生也。二、未生惡令不生，謂
X22n0423_p0580b05║五葢等煩惱惡法，今雖未生，後若生時，能遮五種
X22n0423_p0580b06║善根，故一心勤精進，方便修習，令永不生也。三、已
X22n0423_p0580b07║生善令增長，謂五種善根等善法雖已生，當守護
X22n0423_p0580b08║令增長，故一心勤精進，方便修習，令不退失也。四、
X22n0423_p0580b09║未生善令得生，謂五種善根雖未生，為令生，故一
X22n0423_p0580b10║心勤精進，方便修習，令得生也。四如意足者，一、欲
X22n0423_p0580b11║如意足，欲者希向慕樂，莊嚴彼法，故名為欲。謂凡
X22n0423_p0580b12║所修習一切諸法，若無樂欲之心，事必不遂；若能
X22n0423_p0580b13║樂欲，所願皆得，是為欲如意足。二、念如意足，念者
X22n0423_p0580b14║事注彼境，一心正住，故名為念。謂若非一心，觀法
X22n0423_p0580b15║斷絕；若能一心，所願皆得，是為念如意足。三、精進
X22n0423_p0580b16║如意足，謂唯專觀理，使無間雜，故曰精進。凡所修
X22n0423_p0580b17║習一切諸法，若無精進，事必不成；若能精進，所願
X22n0423_p0580b18║皆得，是為精進如意足。四、思惟如意足，謂於彼境
X22n0423_p0580b19║籌量審度，故名思惟。凡所修習一切諸法，若無思
X22n0423_p0580b20║惟，則無所得，悉不成就；若能思惟，所願皆得，是為
X22n0423_p0580b21║思惟如意足。
X22n0423_p0580b22║△五、釋正念。
X22n0423_p0580b23║【疏】孤山曰：念佛如醫王，念法如良醫，念僧如瞻視
X22n0423_p0580b24║人，三者既備，煩惱之病可瘥。又觀自心，寂而常照，
X22n0423_p0580c01║則諸法炳然，名念佛；照而常寂，無法可得，名念法；
X22n0423_p0580c02║寂照不二，即存而亡，名念僧。此一體三寶也。
X22n0423_p0580c03║【鈔】孤山約二義而釋三寶：一、別相，二、一體。於別相
X22n0423_p0580c04║中，又但出應念，所以不云三寶之相。言醫王等者，
X22n0423_p0580c05║葢眾生生死之病，根於煩惱，欲治其疾，非佛之大
X22n0423_p0580c06║醫王，不能知病而識藥，應病而與藥，故首之以念
X22n0423_p0580c07║佛寶。然而雖見之矣，苟不聞法以求其治，方合而
X22n0423_p0580c08║服之，則病不能愈，故次之以念法寶。雖能依法而
X22n0423_p0580c09║思修，苟無菩薩良友為同行，為外護，為節飲食，示
X22n0423_p0580c10║其忌諱，而病亦莫能愈，故又次加之以念僧寶。若
X22n0423_p0580c11║欲知其所念，則以具足三身四智者為佛寶，所說
X22n0423_p0580c12║十二分教為法寶，四十一位菩薩為僧寶。佛滅度
X22n0423_p0580c13║後，又有住持三寶，則範金刻木為佛寶，西來貝葉
X22n0423_p0580c14║為法寶，剃𩬊染衣為僧寶。如此二種，若能歸之念
X22n0423_p0580c15║之，則煩惱之病本可瘥，生死之病果可痊矣。二、一
X22n0423_p0580c16║體者，即文云又觀自心，寂而常照（云云）等是也。葢
X22n0423_p0580c17║佛名為覺，覺即照也，故以此心寂而常照，諸法炳
X22n0423_p0580c18║然者，名佛寶。法名不覺，不覺即寂，故以照而常寂，
X22n0423_p0580c19║無法可得者，名法寶。僧名和合，寂照不二，即和合
X22n0423_p0580c20║義，故以寂照不二，即存即亡者，名僧寶。
X22n0423_p0580c21║△六、釋生心。
X22n0423_p0580c22║【疏】靈芝云：此界心垢，常思五欲；彼土心淨，專念三
X22n0423_p0580c23║寶。兩土升沉，於斯可見。
X22n0423_p0580c24║【鈔】夫對境生心，雖佛聖賢亦不能無，惟求其正焉
X22n0423_p0581a01║而已。娑婆世界，塵境粗強，故對境所生之心，住而
X22n0423_p0581a02║非正。惟淨土耳中所聞，無非妙聲，故聞是音者，皆
X22n0423_p0581a03║悉生深念三寶之心，正所謂生心而無住，無住而
X22n0423_p0581a04║生心者也。
X22n0423_p0581a05║△二、釋疑二：初、牒科。
X22n0423_p0581a06║○二、釋疑。
X22n0423_p0581a07║△二、釋經二：初、列經。
X22n0423_p0581a08║舍利弗！汝勿謂此鳥實是罪報所生。所以者何？彼佛
X22n0423_p0581a09║國土無三惡道。舍利弗！其佛國土尚無惡道之名，何
X22n0423_p0581a10║況有實？是諸眾鳥皆是阿彌陀佛欲令法音宣流變
X22n0423_p0581a11║化所作。
X22n0423_p0581a12║△二、釋義二：初、釋淨土惡道有名無體。
X22n0423_p0581a13║【疏】濁世禽畜，罪業所招，淨土何緣有此？故云勿謂
X22n0423_p0581a14║罪報所生。故大本法藏比丘本願云：設我得佛，國
X22n0423_p0581a15║中有地獄、餓鬼、畜生者，不取正覺。
X22n0423_p0581a16║【鈔】濁世禽畜下，疑問。故云下，釋疑。故大本下，引證。
X22n0423_p0581a17║△次釋淨土惡道名體俱無。
X22n0423_p0581a18║【疏】然彼土清淨，尚無惡道之名字，況有罪報所生
X22n0423_p0581a19║之實體乎！皆是彼佛變化所作也。故觀經云：如意
X22n0423_p0581a20║珠王湧出金色微妙光明，其光化為百寶色鳥，和
X22n0423_p0581a21║鳴哀雅，讚佛法僧。靈芝云：當知眾鳥即是如來神
X22n0423_p0581a22║力，欲使法音宣暢耳，知非罪報所生也。
X22n0423_p0581a23║【鈔】然彼下，正明其無。皆是下，明今有所以。故觀經
X22n0423_p0581a24║下，引證。靈芝下，引同。
X22n0423_p0581b01║△五、風樹樂音二：初、牒科。
X22n0423_p0581b02║○五風樹樂音。
X22n0423_p0581b03║△二、釋經二：初、列經。
X22n0423_p0581b04║舍利弗！彼佛國土微風吹動，諸寶行樹及寶羅網出
X22n0423_p0581b05║微妙音，譬如百千種樂同時俱作，聞是音者自然皆
X22n0423_p0581b06║生念佛、念法、念僧之心。舍利弗！極樂國土成就如是
X22n0423_p0581b07║功德莊嚴。
X22n0423_p0581b08║△二、釋義二：初、引經類明。
X22n0423_p0581b09║【疏】大本云：微風徐動，吹諸寶樹，演出無量妙法音
X22n0423_p0581b10║聲，其聲流布，徧諸佛國，聞其音者，得深忍法。觀經
X22n0423_p0581b11║又云：其摩尼水流注華間，演說苦、空、無常、無我諸
X22n0423_p0581b12║波羅密。
X22n0423_p0581b13║△次、引文明淨。
X22n0423_p0581b14║【疏】孤山云：雖寶樓金池為悅目之翫，而非惑蕩之
X22n0423_p0581b15║色，而能達唯心無境矣；雖風樹鳥聲有入耳之娛，
X22n0423_p0581b16║而非惉懘之音，而能念三寶有歸矣。
X22n0423_p0581b17║【鈔】世人厭煩擾者，必杜視聽于見聞以墮偏枯之
X22n0423_p0581b18║失；樂繁華者，必恣任逸于聲色以縈紛擾之勞。總
X22n0423_p0581b19║之，五濁惡世，根塵皆穢，苟無體空之觀，又無析色
X22n0423_p0581b20║之門，進之退之，孰能免過！何如淨土，不乏寶樓金
X22n0423_p0581b21║池之翫，兼風樹鳥聲之娛，見色而不惑蕩，聞聲而
X22n0423_p0581b22║非惉懘，無分別之勞矣；而又能達境惟心，深念三
X22n0423_p0581b23║寶，無偏枯之失矣。淨土之妙，從容中道，聞而不求
X22n0423_p0581b24║生者，非夫也。
X22n0423_p0581c01║
X22n0423_p0581c02║彌陀略解圓中鈔卷上