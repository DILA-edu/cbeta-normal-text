X22n0424_p0600a01║No. 424-A
X22n0424_p0600a02║ 阿彌陀經疏鈔總科
X22n0424_p0600a03║
X22n0424_p0600a04║此經疏鈔大文分三：初通序大意，二開章釋文，三結釋呪意云云。
X22n0424_p0600a05║
X22n0424_p0600a06║○初通序大意（五）
X22n0424_p0600a07║初明性
X22n0424_p0600a08║二讚經（二）
X22n0424_p0600a09║初總讚
X22n0424_p0600a10║二別讚（四）
X22n0424_p0600a11║初先出說經所以
X22n0424_p0600a12║二統論淨土功德
X22n0424_p0600a13║三特示持名為要（二）
X22n0424_p0600a14║初較輪要約
X22n0424_p0600a15║二究明利益（三）
X22n0424_p0600a16║初因成
X22n0424_p0600a17║二果證
X22n0424_p0600a18║三總結
X22n0424_p0600a19║四廣顯持名所被
X22n0424_p0600a20║三感時（三）
X22n0424_p0600a21║初總嘆
X22n0424_p0600a22║二別嘆
X22n0424_p0600a23║三結嘆
X22n0424_p0600a24║四述意（三）
X22n0424_p0600a25║初愧己不聽
X22n0424_p0600a26║二明己所尚
X22n0424_p0600a27║三原巳釋經
X22n0424_p0600a28║五請加
X22n0424_p0600a29║
X22n0424_p0600a30║○二開章釋文（二）
X22n0424_p0600a31║初略標
X22n0424_p0600a32║二詳釋（十）
X22n0424_p0600a33║初教起所因（二）
X22n0424_p0600a34║初總
X22n0424_p0600a35║二別（十）
X22n0424_p0600a36║初大悲憫念末法為作津梁故
X22n0424_p0600a37║二特於無量法門出勝方便故
X22n0424_p0600a38║三激揚生死凡夫令起忻厭故
X22n0424_p0600a39║四化導二乘執空不修淨土故
X22n0424_p0600a40║五勉進初心菩薩親近如來故
X22n0424_p0600a41║六盡攝利鈍諸根悉皆度脫故
X22n0424_p0600a42║七護持多障行人不遭墮落故
X22n0424_p0600a43║八的指即有念心得入無念故
X22n0424_p0600a44║九巧示因於往生實悟無生故
X22n0424_p0601a01║十復明徑路修行徑中之徑故　此有二義：一者餘門學道（云云），二者無量壽經廣陳依正（云云）。
X22n0424_p0601a02║二藏教等攝（三）
X22n0424_p0601a03║初藏攝
X22n0424_p0601a04║二教攝
X22n0424_p0601a05║三分攝
X22n0424_p0601a06║三義理深廣（三）
X22n0424_p0601a07║初攝頓
X22n0424_p0601a08║二分圓
X22n0424_p0601a09║三旁通（二）
X22n0424_p0601a10║初觀經
X22n0424_p0601a11║二諸經
X22n0424_p0601a12║四所被階品（二）
X22n0424_p0601a13║初料簡
X22n0424_p0601a14║二總收
X22n0424_p0601a15║五能詮體性（四）
X22n0424_p0601a16║初隨相
X22n0424_p0601a17║二唯識
X22n0424_p0601a18║三歸性
X22n0424_p0601a19║四無礙
X22n0424_p0601a20║六宗起旨歸（三）
X22n0424_p0601a21║初總陳
X22n0424_p0601a22║二異解
X22n0424_p0601a23║三正意（二）
X22n0424_p0601a24║初總舉
X22n0424_p0601a25║二別明
X22n0424_p0601a26║七部類差別（三）
X22n0424_p0601a27║初明部
X22n0424_p0601a28║二明類
X22n0424_p0601a29║三非部非類
X22n0424_p0601a30║八譯釋誦持（五）
X22n0424_p0601a31║初明譯
X22n0424_p0601a32║二明釋
X22n0424_p0601a33║三明誦
X22n0424_p0601a34║四明持
X22n0424_p0601a35║五結勸
X22n0424_p0601a36║九總釋名題（二）（卷二）
X22n0424_p0601a37║初題義
X22n0424_p0601a38║二譯人
X22n0424_p0601a39║十別解文義（三）
X22n0424_p0601a40║初序分（二）
X22n0424_p0601a41║初五句證
X22n0424_p0601a42║二列眾證（三）
X22n0424_p0601a43║初聲聞眾（三）
X22n0424_p0601a44║初明類數
X22n0424_p0601a45║二表位德
X22n0424_p0601a46║三出名號（二）
X22n0424_p0601a47║初眾名
X22n0424_p0601a48║二總結
X22n0424_p0601a49║二菩薩眾（三）
X22n0424_p0601a50║初明類
X22n0424_p0601a51║二列名
X22n0424_p0601a52║三總結
X22n0424_p0601a53║三人天眾
X22n0424_p0601a54║二正宗分（四）
X22n0424_p0601a55║初詳陳依正令生信樂（二）
X22n0424_p0601a56║初對機
X22n0424_p0601a57║二示法（二）
X22n0424_p0601a58║初總標（二）
X22n0424_p0601a59║初標土顯依
X22n0424_p0601a60║二標主顯正
X22n0424_p0601a61║二別釋（二）
X22n0424_p0601a62║初依報（二）
X22n0424_p0602a01║初總名極樂
X22n0424_p0602a02║二別示莊嚴（四）
X22n0424_p0602a03║初欄網行樹（二）
X22n0424_p0602a04║初詳陳
X22n0424_p0602a05║二總結
X22n0424_p0602a06║二池閣蓮華（四）
X22n0424_p0602a07║初池水
X22n0424_p0602a08║二階道
X22n0424_p0602a09║三蓮華
X22n0424_p0602a10║四總結
X22n0424_p0602a11║三天樂雨華（四）（卷三）
X22n0424_p0602a12║初天樂
X22n0424_p0602a13║二金地
X22n0424_p0602a14║三雨華（三）
X22n0424_p0602a15║初天雨妙華
X22n0424_p0602a16║二持已供佛
X22n0424_p0602a17║三供已自適
X22n0424_p0602a18║四總結
X22n0424_p0602a19║四化禽風樹（三）
X22n0424_p0602a20║初化禽演法（二）
X22n0424_p0602a21║初正示法音（二）
X22n0424_p0602a22║初宣音
X22n0424_p0602a23║二獲益
X22n0424_p0602a24║二釋無惡道
X22n0424_p0602a25║二風樹演法
X22n0424_p0602a26║三總結
X22n0424_p0602a27║二正報（二）
X22n0424_p0602a28║初化主（二）
X22n0424_p0602a29║初徵名
X22n0424_p0602a30║二顯德（二）
X22n0424_p0602a31║初名含多義（二）
X22n0424_p0602a32║初光明無量
X22n0424_p0602a33║二壽命無量
X22n0424_p0602a34║二道成遠劫
X22n0424_p0602a35║二化伴（二）
X22n0424_p0602a36║初見在（三）
X22n0424_p0602a37║初聲聞
X22n0424_p0602a38║二菩薩
X22n0424_p0602a39║三總結
X22n0424_p0602a40║二往生（二）
X22n0424_p0602a41║初大眾
X22n0424_p0602a42║二上眾
X22n0424_p0602a43║二正示願行令知修證（四）
X22n0424_p0602a44║初發願（二）
X22n0424_p0602a45║初勸發願心
X22n0424_p0602a46║二出其所以
X22n0424_p0602a47║二起行（二）
X22n0424_p0602a48║初揀餘行
X22n0424_p0602a49║二示正行
X22n0424_p0602a50║三感果（二）（卷三）
X22n0424_p0602a51║初佛現我前
X22n0424_p0602a52║二我往佛處
X22n0424_p0602a53║四結勸
X22n0424_p0602a54║三交引佛言令斷疑惑（二）
X22n0424_p0602a55║初明佛同讚（二）
X22n0424_p0602a56║初本佛讚
X22n0424_p0602a57║二他佛讚（六）
X22n0424_p0602a58║初東方（三）
X22n0424_p0602a59║初列名顯廣
X22n0424_p0603a01║二現相表真
X22n0424_p0603a02║三發言勸信
X22n0424_p0603a03║二南方（三）
X22n0424_p0603a04║初列名顯廣
X22n0424_p0603a05║二現相表真
X22n0424_p0603a06║三發言勸信
X22n0424_p0603a07║三西方（三）
X22n0424_p0603a08║初列名顯廣
X22n0424_p0603a09║二現相表真
X22n0424_p0603a10║三發言勸信
X22n0424_p0603a11║四北方（三）
X22n0424_p0603a12║初列名顯廣
X22n0424_p0603a13║二現相表真
X22n0424_p0603a14║三發言勸信
X22n0424_p0603a15║五下方（三）
X22n0424_p0603a16║初列名顯廣
X22n0424_p0603a17║二現相表真
X22n0424_p0603a18║三發言勸信
X22n0424_p0603a19║六上方（三）
X22n0424_p0603a20║初列名顯廣
X22n0424_p0603a21║二現相表真
X22n0424_p0603a22║三發言勸信
X22n0424_p0603a23║二釋經應讚（二）
X22n0424_p0603a24║初徵名
X22n0424_p0603a25║二釋義（三）
X22n0424_p0603a26║初聞持
X22n0424_p0603a27║二利益
X22n0424_p0603a28║三勉信（三）
X22n0424_p0603a29║初因聞信受
X22n0424_p0603a30║二隨願往生
X22n0424_p0603a31║三總結信願
X22n0424_p0603a32║四互彰難事令切感發（三）
X22n0424_p0603a33║初已讚諸佛
X22n0424_p0603a34║二諸佛讚巳（二）
X22n0424_p0603a35║初得道難
X22n0424_p0603a36║二說法難
X22n0424_p0603a37║三總結難事
X22n0424_p0603a38║三流通分（二）
X22n0424_p0603a39║初重舉聽眾
X22n0424_p0603a40║二明悉奉行
X22n0424_p0603a41║
X22n0424_p0603a42║○三結釋呪意
X22n0424_p0603a43║
X22n0424_p0603a44║阿彌陀經疏鈔總科文（終）
X22n0424_p0604a01║
X22n0424_p0604a02║No. 424
X22n0424_p0604a03║佛說阿彌陀經疏鈔卷第一
X22n0424_p0604a04║
X22n0424_p0604a05║明古杭雲棲寺沙門　袾宏　述
X22n0424_p0604a06║此經，疏：鈔：大文分三：初、通序大意，二、開章釋文，三、
X22n0424_p0604a07║結釋呪意。為順諸經序、正、流通三分，亦順淨業、信、
X22n0424_p0604a08║行、願故。
X22n0424_p0604a09║○初通序大意（五）。初明性，二讚經，三感時，四述
X22n0424_p0604a10║意，五請加。
X22n0424_p0604a11║○初明性
X22n0424_p0604a12║靈明洞徹，湛寂常恒，非濁非清，無背無向。大哉真體，
X22n0424_p0604a13║不可得而思議者，其唯自性歟。
X22n0424_p0604a14║通序經意，大文分五，自初明性，乃至五請加。今初
X22n0424_p0604a15║明性。此經蓋全彰自性，又諸經皆不離自性，故首
X22n0424_p0604a16║標也。靈者，靈覺。明者，明顯。日月雖明，不得稱靈。今
X22n0424_p0604a17║惟至明之中，神解不測，明不足以盡之，故曰靈明。
X22n0424_p0604a18║徹者，通也。洞者，徹之極也。日月雖徧，不照覆盆，是
X22n0424_p0604a19║徹而未徹。今此靈明，輝天地，透金石，四維上下，曾
X22n0424_p0604a20║無障礙。蓋洞然之徹，靡所不徹，非對隔說通之徹
X22n0424_p0604a21║云洞徹也。湛者，不染。寂者，不搖。大地雖寂，不得稱
X22n0424_p0604a22║湛。今惟至寂之中，瑩淨無滓，寂不足以盡之，故曰
X22n0424_p0604a23║湛寂。恒者，久也。常者，恒之極也。大地雖堅，難逃壞
X22n0424_p0604a24║劫，是恒而未恒。今此湛寂，推之無始，引之無終，亘
X22n0424_p0604b01║古亘今，曾無變易。蓋常然之恒，無恒不恒，非對暫
X22n0424_p0604b02║說久之恒云常恒也。非濁者云有，則不受一塵。非
X22n0424_p0604b03║清者云無，則不捨一法。無背者，縱之則無所從去。
X22n0424_p0604b04║無向者，迎之則無所從來。言即此靈明湛寂者，不
X22n0424_p0604b05║可以清濁向背求也。舉清濁向背，意該善惡、聖凡、
X22n0424_p0604b06║有無、生滅、增減、一異等。大哉二句，讚辭。大者，當體
X22n0424_p0604b07║得名，具徧、常二義。以橫滿十方，豎極三際，更無有
X22n0424_p0604b08║法可與為比，非對小言大之大也。真者，不妄。以三
X22n0424_p0604b09║界虗偽，唯此真實，所謂非幻不滅，不可破壞，故云
X22n0424_p0604b10║真也。體者，盡萬法不出一心之體，體該相用，總而
X22n0424_p0604b11║名之曰真體也。不可思議者，如上明而復寂，寂而
X22n0424_p0604b12║復明，清濁不形，向背莫得，則心言路絕，無容思議
X22n0424_p0604b13║者矣。不可思者，所謂法無相想，思則亂生。經云汝
X22n0424_p0604b14║暫舉心，塵勞先起是也。又法無相想，思亦徒勞。經
X22n0424_p0604b15║云是法非思量分別之所能及是也。故曰心欲緣
X22n0424_p0604b16║而慮亡也。不可議者，所謂理圓言偏，言生理喪。經
X22n0424_p0604b17║云凡有言說，皆成戲論是也。又理圓言偏，言不能
X22n0424_p0604b18║盡。經云一一身具無量口，一一口出無量音，如善
X22n0424_p0604b19║天女窮劫而說，終莫能盡是也。故曰口欲談而詞
X22n0424_p0604b20║喪也。又此經原名不可思議，故用此四字，總讚前
X22n0424_p0604b21║文，蓋是至理之極名也。末句結歸。言如是不可思
X22n0424_p0604b22║議者，當是何物，惟自性乃爾。言性有二，兼無情分
X22n0424_p0604b23║中謂之法性，獨有情分中謂之佛性。今云自性，且
X22n0424_p0604b24║指佛性而言也。性而曰自，法爾如然，非作得故。是
X22n0424_p0604c01║我自己，非屬他故。此之自性，蓋有多名，亦名本心，
X22n0424_p0604c02║亦名本覺，亦名真知，亦名真識，亦名真如，種種無
X22n0424_p0604c03║盡。統而言之，即當人靈知靈覺本具之一心也。今
X22n0424_p0604c04║明不可思議者，惟此心耳，更無餘物。有此不思議，
X22n0424_p0604c05║體與心同也。若就當經，初句即無量光，洞徹無礙
X22n0424_p0604c06║故。二句即無量壽，常恒不變故。三四句即靈心絕
X22n0424_p0604c07║待，光壽交融，一切功德皆無量故。五句總讚，即經
X22n0424_p0604c08║云：如我稱讚阿彌陀佛不可思議功德。末句結歸，
X22n0424_p0604c09║言阿彌陀佛全體是當人自性也。又初句明無不
X22n0424_p0604c10║照，即用大。二句靜無不含，即相大。三四句迥絕二
X22n0424_p0604c11║邊，即體大。五句總讚，所謂即三即一，雙泯雙存，辭
X22n0424_p0604c12║喪慮亡，不可思議。末句亦結歸自性也。又初句言
X22n0424_p0604c13║照，即解脫德。二句言寂，即般若德。三四句言寂照
X22n0424_p0604c14║不二，即法身德。五句總讚，末句結歸，例上可知。又
X22n0424_p0604c15║以四法界會之，則清濁向背，是事法界。靈明湛寂，
X22n0424_p0604c16║是理法界。靈明湛寂而不變隨緣，清濁向背而隨
X22n0424_p0604c17║緣不變，是理事無礙法界。不可思議，是事事無礙
X22n0424_p0604c18║法界。以此經分攝於圓，亦得少分事事無礙故。末
X22n0424_p0604c19║言自性，亦是結屬四法界歸一心也。
X22n0424_p0604c20║○二讚經（二）。初、總讚，二、別讚。
X22n0424_p0604c21║○初總讚。
X22n0424_p0604c22║澄濁而清，返背而向，越三祇於一念，齊諸聖於片言。
X22n0424_p0604c23║至哉妙用，亦不可得而思議者，其惟佛說阿彌陀經
X22n0424_p0604c24║歟！
X22n0424_p0605a01║上言靈明湛寂之體，本無清濁向背，畢竟平等，惟
X22n0424_p0605a02║是一心。今謂約生滅門，以不如實如，真知法一，故
X22n0424_p0605a03║不覺心起而有其念，則無明所覆，失本流末，渾亂
X22n0424_p0605a04║真體，故名曰濁。如澄泥沙，復使淨潔，斯之謂清。即
X22n0424_p0605a05║指轉五濁而成清泰也。無明所引，棄覺逐塵，違遠
X22n0424_p0605a06║真體，故名曰背。返其去路，復使歸還，斯之謂向。即
X22n0424_p0605a07║指背娑婆而向極樂也。然此且就眾生一期從迷
X22n0424_p0605a08║得悟而言，似有澄之返之之迹，而於自性，實無得
X22n0424_p0605a09║失，亦無增損。是故時濁時清，水非易性，忽背忽向，
X22n0424_p0605a10║人無二身。所謂修證即不無，污染即不得也。三祇
X22n0424_p0605a11║者，三阿僧祇劫也。僧祇，解見後文。言三者，以釋迦
X22n0424_p0605a12║成道，從古釋迦至尸棄，歷七萬五千佛，從尸棄至
X22n0424_p0605a13║燃燈，歷七萬六千佛，從燃燈至毗婆尸，歷七萬七
X22n0424_p0605a14║千佛，云三祇也。備經多劫，遠之又遠，而今不越一
X22n0424_p0605a15║念，疾超生死。一念者，即能念阿彌陀佛之一念也。
X22n0424_p0605a16║諸聖者，佛及菩薩也。自凡望聖，隔之又隔，而今不
X22n0424_p0605a17║出片言，直登不退。片言者，即所念阿彌陀佛之片
X22n0424_p0605a18║言也。至哉二句，讚辭。至，極也，至極而無以加也。妙
X22n0424_p0605a19║者，即上四句，總明妙義。用者，力用也。夫垢心難淨，
X22n0424_p0605a20║混若黃河。妄想難收，逸如奔馬。歷恒沙無數量之
X22n0424_p0605a21║劫，輪轉未休。攻三藏十二部之文，覺路彌遠。而能
X22n0424_p0605a22║使濁者清，背者向。一念頓超，片言即證。力用之妙，
X22n0424_p0605a23║何可思議。用從體相而出，故止言妙用也。末句結
X22n0424_p0605a24║歸。言如是妙用，當是何經。惟佛說阿彌陀經，足以
X22n0424_p0605b01║當之。或問，小乘且置，只如諸大乘經，廣如山積。云
X22n0424_p0605b02║何妙用，偏讚此經。答，脩多羅中，雖具有此義，未有
X22n0424_p0605b03║如此經之明且簡者。故夫稱性而談，正直而說，非
X22n0424_p0605b04║不圓頓。而澄濁返背，方便未彰。其餘法門，或浩博
X22n0424_p0605b05║而難持，或幽深而罔措。今但片言名號，便入一心。
X22n0424_p0605b06║既得往生，直至成佛。即方便而成圓頓，神功勝力，
X22n0424_p0605b07║不歸此經，將誰歸乎。又前是性德，今是修德。前是
X22n0424_p0605b08║自性清淨，今是離垢清淨。乃至性盡障盡等，互融
X22n0424_p0605b09║不二。如教中說，
X22n0424_p0605b10║○二別讚（四）。初先出說經所以，二統論淨土功
X22n0424_p0605b11║德，三特示持名為要，四廣顯持名所被。
X22n0424_p0605b12║○初先出說經所以。
X22n0424_p0605b13║故我，世尊！乍說三乘，終歸一實，等頒珍賜，更錫殊恩。
X22n0424_p0605b14║承上此經，具有如是不可思議功德，故佛說此經，
X22n0424_p0605b15║良有以也。乍者，暫也。暫時之說，非究竟也。三乘者，
X22n0424_p0605b16║乘本無三，權說有三，謂聲聞、緣覺、菩薩也。終者，對
X22n0424_p0605b17║乍而言。實者，對權而言。言世尊始成正覺，演大華
X22n0424_p0605b18║嚴，大教難投，隨眾生根，說三乘法，後乃會權歸實，
X22n0424_p0605b19║悉與大車，故曰等頒珍賜。此如來一代時教之大
X22n0424_p0605b20║致也。而於其中，復出念佛一門，不論大根小根，但
X22n0424_p0605b21║念佛者，即得往生。亦不待根熟，方乃會之歸實，但
X22n0424_p0605b22║往生者，即得不退。喻如不次之擢，廕序之官，恩出
X22n0424_p0605b23║非常，名殊恩也。又殊恩復含二義：一者、念佛是恩
X22n0424_p0605b24║中之殊；二者、持名念佛又殊恩中之殊也。
X22n0424_p0605c01║○二、統論淨土功德。
X22n0424_p0605c02║指四十八之願門，開一十六之觀法。願願歸乎普度，
X22n0424_p0605c03║觀觀宗乎妙心。
X22n0424_p0605c04║上讚淨土法門之勝，今於淨土先出餘經，然後較
X22n0424_p0605c05║量此經，更為殊勝。願門觀法，具在二經。言從初願
X22n0424_p0605c06║以至願終，無非盡攝眾生，同生淨土。自初觀以至
X22n0424_p0605c07║觀末，悉是空假中道，圓極一心。繇此一心，出生大
X22n0424_p0605c08║願，而成正覺。即以本願，還度眾生，而歸一心。淨土
X22n0424_p0605c09║法門，二經大較，意蓋如此。
X22n0424_p0605c10║○三、特示持名為要（二）。初、較論要約，二、究明利
X22n0424_p0605c11║益。
X22n0424_p0605c12║○初較論要約。
X22n0424_p0605c13║又以願門廣大，貴在知先；觀法深玄，尤應守約。知先
X22n0424_p0605c14║則務生彼國，守約則惟事持名。舉其名兮，兼眾德而
X22n0424_p0605c15║俱備；專乎持也，統百行以無遺。
X22n0424_p0605c16║即前大本觀經，較而論之，知持名尤為要約也。廣
X22n0424_p0605c17║大者，以四十八願，帡包幽顯，統括聖凡，廣大恢宏，
X22n0424_p0605c18║茫無畔岸，入之必有繇漸，故貴知先。傳曰：知所先
X22n0424_p0605c19║後，則近道矣。深玄者，以門分十六，事匪一端，而復
X22n0424_p0605c20║妙觀精微，初心靡及，操之必得其要，故應守約。軻
X22n0424_p0605c21║氏曰：守約而施博者，善道也。云何知先？繇生彼國，
X22n0424_p0605c22║近事如來，如是大願，庶可希冀，但得見彌陀，何愁
X22n0424_p0605c23║不開悟？故以求願往生，為先務之急也。云何守約？
X22n0424_p0605c24║良以觀雖十六，言佛便周，佛雖至極，惟心即是。今
X22n0424_p0606a01║聞佛名，一心執持，可謂至簡至易，功不繁施，而萬
X22n0424_p0606a02║法惟心，心清淨故，何事不辦？剎那運想，依正宛然，
X22n0424_p0606a03║舉念欲生，便登彼國，是則難成之觀，不習而成，故
X22n0424_p0606a04║以持名念佛，所守尤為要約也。天如謂大聖悲憐，
X22n0424_p0606a05║直勸專持名號是也。舉名者，佛有無量德，今但四
X22n0424_p0606a06║字名號，足以該之，以彌陀即是全體一心，心包眾
X22n0424_p0606a07║德，常樂我淨，本覺始覺，真如佛性，菩提涅槃，百千
X22n0424_p0606a08║萬名，皆此一名，攝無不盡。專持者，眾生學佛，亦有
X22n0424_p0606a09║無量行法，今但持名一法，足以該之，以持名即是
X22n0424_p0606a10║持此一心，心該百行，四諦六度，乃至八萬四千恒
X22n0424_p0606a11║沙微塵，一切行門，攝無不盡，故名守約。
X22n0424_p0606a12║○二、究明利益（三）。初、因成，二、果證，三、總結。
X22n0424_p0606a13║○初因成
X22n0424_p0606a14║從茲而萬慮咸休，究極乎一心不亂。
X22n0424_p0606a15║不念佛前，念念塵勞，所謂一剎那間，九百生滅，生
X22n0424_p0606a16║住異滅，分劑頭數，無量無邊，天眼莫覰，名萬慮也。
X22n0424_p0606a17║此萬慮者，甲滅則乙生，俄去則倐返，百計除之，終
X22n0424_p0606a18║莫能得。今以持名之力，正念纔舉，雜想自除，喻如
X22n0424_p0606a19║師子出窟，百獸潛蹤，杲日照霜，千林失白，名咸休
X22n0424_p0606a20║也。故永明謂：有人數息，覺觀不休，念佛稱名，即破
X22n0424_p0606a21║覺觀。此其驗也。休之又休，窮其源本，故云究極至
X22n0424_p0606a22║於一心不亂，是為成就念佛三昧。
X22n0424_p0606a23║○二、果證。
X22n0424_p0606a24║乃知匪離跬步，寶池涌四色之華；不出戶庭，金地遶
X22n0424_p0606b01║七重之樹。處處彌陀說法，時時蓮蕊化生。珍禽與庶
X22n0424_p0606b02║鳥偕音，瓊院共茆堂並彩。
X22n0424_p0606b03║既得一心不亂，始知蓮華行樹，種種莊嚴，並非心
X22n0424_p0606b04║外。何必耳聽金言，方是彌陀說法，娑婆印壞，始名
X22n0424_p0606b05║淨土文成者哉。然則珍禽庶鳥，瓊院茆堂，何劣何
X22n0424_p0606b06║優，何淨何穢，故曰西方在目前也。
X22n0424_p0606b07║○三、總結。
X22n0424_p0606b08║蓋繇念空真念，生入無生。念佛即是念心，生彼不離
X22n0424_p0606b09║生此。心佛眾生，一體中流，兩岸不居。故謂自性彌陀，
X22n0424_p0606b10║唯心淨土。
X22n0424_p0606b11║承上殊因妙果，正繇念佛至於一心，則念極而空，
X22n0424_p0606b12║無念之念，謂之真念。又念體本空，念實無念，名真
X22n0424_p0606b13║念也。生無生者，達生體不可得，則生而不生，不生
X22n0424_p0606b14║而生，是名以念佛心入無生忍，如後教起中辯。故
X22n0424_p0606b15║知終日念佛，終日念心，熾然往生，寂然無往矣。心
X22n0424_p0606b16║佛眾生者，經云：心佛及眾生，是三無差別。蓋心即
X22n0424_p0606b17║是佛，佛即是生，諸佛心內眾生，念眾生心中諸佛
X22n0424_p0606b18║也，故云一體。中流兩岸者，娑婆喻此，極樂喻彼，始
X22n0424_p0606b19║焉厭苦欣樂，既焉苦樂雙亡，終焉亦不住於非苦
X22n0424_p0606b20║非樂，所謂二邊不著，中道不安也。自性彌陀，唯心
X22n0424_p0606b21║淨土，意蓋如是，是則禪宗淨土，殊途同歸，以不離
X22n0424_p0606b22║自心，即是佛故，即是禪故。彼執禪而謗淨土，是謗
X22n0424_p0606b23║自本心也，是謗佛也，是自謗其禪也，亦弗思而已
X22n0424_p0606b24║矣。
X22n0424_p0606c01║○四、廣顯持名所被。
X22n0424_p0606c02║此則理之一心，全歸上智，亦復通乎事相，曲為鈍根。
X22n0424_p0606c03║理事一心，詳見後文。今謂自性唯心，正指經中理
X22n0424_p0606c04║一心不亂言耳。上智乃克承當，鈍根未能領荷，故
X22n0424_p0606c05║此一心不專主理，而亦通事。以事一心，人皆可行，
X22n0424_p0606c06║所謂夫婦之愚不肖，而與知與能者也。如天普葢，
X22n0424_p0606c07║似地普擎，大造之中，無棄物故。
X22n0424_p0606c08║○三感時（三）。初、總歎，二、別歎，二、結歎。
X22n0424_p0606c09║○初總歎。
X22n0424_p0606c10║奈何守愚之輩，著事而理無聞；小慧之流，執理而事
X22n0424_p0606c11║遂廢。著事而迷理，類蒙童讀古聖之書；執理而遺事，
X22n0424_p0606c12║比貧士獲豪家之券。
X22n0424_p0606c13║上言佛慈雙被智愚，今言眾生不體佛意，有善教
X22n0424_p0606c14║無善學，故可歎也。守愚者愚而甘愚，小慧者慧而
X22n0424_p0606c15║不慧，良以事依理起、理得事彰，事理交資不可偏
X22n0424_p0606c16║廢，著此執彼厥弊等耳。蒙童喻全愚，昏稺未開僅
X22n0424_p0606c17║能讀文了不解義，所謂終日念佛不知佛念者也。
X22n0424_p0606c18║貧士喻小慧，昔有窘人路獲遺券，見其所載田園
X22n0424_p0606c19║宮室金帛米粟種種數目，大喜過望自云巨富，不
X22n0424_p0606c20║知數他人寶於己何涉？所謂雖知即佛即心，判然
X22n0424_p0606c21║心不是佛者也。是故約理則無可念，約事則無可
X22n0424_p0606c22║念中吾固念之，以念即無念故理事雙修，即本智
X22n0424_p0606c23║而求佛智，夫然後謂之大智也。
X22n0424_p0606c24║○二別歎。
X22n0424_p0607a01║然著事而念能相繼，不虗入品之功。執理而心實未
X22n0424_p0607a02║明，反受落空之禍。
X22n0424_p0607a03║上文雙揭二病，今於二病別舉其尤。謂著事而信
X22n0424_p0607a04║心不切，固無足論。假使專持名號，念念相繼，無有
X22n0424_p0607a05║間斷，雖或不明諦理，已能成就淨身，品位縱卑，往
X22n0424_p0607a06║生必矣。所謂士人作榜尾，登科亦不惡，但恐榜上
X22n0424_p0607a07║無名耳，安得以守愚病之？乃至執理而心實了明，
X22n0424_p0607a08║亦不必論。假使騁馳狂慧，耽著頑虗，於自本心曾
X22n0424_p0607a09║未開悟，而輕談淨土，蔑視往生，為害非細。所謂豁
X22n0424_p0607a10║達空，撥因果，莽莽蕩蕩招殃禍者也。問：何故不咎
X22n0424_p0607a11║鈍人，反抑利者？答：利者恃才高舉，常謂遠勝鈍人。
X22n0424_p0607a12║今為此說，使知畫虎弗就，反落一籌，冀彼知非，迴
X22n0424_p0607a13║心念佛。非曰抑之，實惜之耳。
X22n0424_p0607a14║○三、結歎。
X22n0424_p0607a15║遂使垂手徒勤，倚門空望。上孤佛化，下負己靈。今生
X22n0424_p0607a16║以及多生，一誤而成百誤。甘心苦趣，束手死門。無救
X22n0424_p0607a17║無歸，可悲可痛。
X22n0424_p0607a18║垂手者，古云：嫂溺，援之以手。倚門者，王孫賈母云：
X22n0424_p0607a19║汝朝出而不還，則吾倚門而望。今謂眾生沒於苦
X22n0424_p0607a20║趣，佛援之如垂手深淵；眾生背覺合塵，佛念之如
X22n0424_p0607a21║倚門望子。援之雖殷，念之雖切，深沈不起，遠逝無
X22n0424_p0607a22║還，是孤佛化也。下負者，凡厥有心，定當作佛。故佛
X22n0424_p0607a23║教持名，欲人念我自心，成我自佛，而漠然不信，寧
X22n0424_p0607a24║不負己靈乎？今生多生者，生生墮落，無有窮已也。
X22n0424_p0607b01║一誤百誤者，此生蹉過，多劫難逢也。入苦趣，似蠅
X22n0424_p0607b02║蛆飫於廁中；赴死門，類牛羊就乎屠肆。莫為救拔，
X22n0424_p0607b03║無可歸憑，豈不哀哉？
X22n0424_p0607b04║○四，述意（三）。初愧己不德，二明己所尚，三原已
X22n0424_p0607b05║釋經。
X22n0424_p0607b06║○初愧己不德
X22n0424_p0607b07║袾宏末法下凡，窮陬晚學，罔通玄理，素鄙空談。畫餅
X22n0424_p0607b08║何益饑腸，燕石難誣賈目。
X22n0424_p0607b09║上明念佛獲如是益，不念佛招如是損，故述己意，
X22n0424_p0607b10║惟崇念佛。今初，先以鈍根自量也。末法則生之不
X22n0424_p0607b11║時，下凡則報之不勝，窮陬則見之不廣，晚學則智
X22n0424_p0607b12║之不深。事且未能，況復知理，明所言不足取信於
X22n0424_p0607b13║人也。素鄙者，自知淺劣，愧鄙空談，所謂恥其言而
X22n0424_p0607b14║過其行也。畫餅可知，喻空談也。燕石者，似玉而非
X22n0424_p0607b15║玉者也。賈胡者，西域賈人，善別寶者也。昔有得燕
X22n0424_p0607b16║石者，自謂瑜瑾，驕眩俗目，冀得重售，以示賈胡，曰：
X22n0424_p0607b17║石也。大慚而返。喻依稀見道，彷彿不真，明眼人前，
X22n0424_p0607b18║堪作一笑。
X22n0424_p0607b19║○二、明己所尚
X22n0424_p0607b20║祇承先勅，篤奉斯經。望樂國為家鄉，仰慈尊如怙恃。
X22n0424_p0607b21║既揣鈍根，事必師古。祇者，敬也。世主玉音，法王金
X22n0424_p0607b22║口，均名曰勅篤。奉者，奉之至也。樂國言家鄉者，寂
X22n0424_p0607b23║滅淨土，乃當人安身立命處，而捨離故里，飄泊他
X22n0424_p0607b24║鄉，遊子伶仃，唯有思歸一念而已。慈尊言怙恃者，
X22n0424_p0607c01║父曰吾怙，母曰吾恃，佛以大慈大悲，接引眾生，是
X22n0424_p0607c02║懷我以聖胎，飼我以法乳，即今內外身心，莫不荷
X22n0424_p0607c03║其恩力，而得成立劬勞之德，昊天罔極，而乃叛棄
X22n0424_p0607c04║本生，螟蛉異姓，惟應懷慕終身，左右無方，定省不
X22n0424_p0607c05║違而已。
X22n0424_p0607c06║○三原已釋經。
X22n0424_p0607c07║仍以心懷兼利，道貴弘通。慨古疏尠見其全，惟數解
X22n0424_p0607c08║僅行於世。辭雖切而太簡，理微露而不彰。不極論其
X22n0424_p0607c09║宏功，儔發起乎真信。頓忘膚見，既竭心思。總收部類
X22n0424_p0607c10║五經，直據文殊一行。而復會歸玄旨，則分入雜華；貫
X22n0424_p0607c11║穿諸門，則博綜羣典。無一不消歸自己，有願皆迴向
X22n0424_p0607c12║菩提。展此精誠，乞求加被。
X22n0424_p0607c13║未能自利，先能利人者，菩薩發心，故不忍獨善其
X22n0424_p0607c14║身，心懷兼利也。兼利之道，弘法為先。而此經註疏，
X22n0424_p0607c15║今多泯沒，稽古無繇。雖一二僅存，略舉大端，未暢
X22n0424_p0607c16║厥旨。宏功者，即不可思議功德也。不知此經具有
X22n0424_p0607c17║如是功德，則疑而不信，信亦不真。疏鈔之作，不容
X22n0424_p0607c18║己也。膚見者，肌膚在表，所入不深，喻淺見也。淺見
X22n0424_p0607c19║奚能測佛深義，而以救世心殷，頓忘其陋也。心思
X22n0424_p0607c20║者，心之官則思。堯舜之聖，尚竭心思。我何人斯，庸
X22n0424_p0607c21║可忽也。部類者，專談極樂大本等五經也。文殊者，
X22n0424_p0607c22║文殊般若經，專稱名字一行三昧也。雜華者，以華
X22n0424_p0607c23║嚴性海為宗，明教非權淺也。羣典者，引諸經論以
X22n0424_p0607c24║證，明言非臆見也。詳如義理部類二門，及後經文
X22n0424_p0608a01║中辯。消歸自己者，明不專事相，究其歸著，悉皆消
X22n0424_p0608a02║化融會，歸於我之本性。良繇世出世間，無一法出
X22n0424_p0608a03║於心外。淨土所有依報正報，一一皆是本覺妙明。
X22n0424_p0608a04║譬之瓶環釵釧，器器唯金。溪㵎江河，流流入海。無
X22n0424_p0608a05║不從此法界流，無不還歸此法界也。迴向菩提者，
X22n0424_p0608a06║凡所修為，咸願往生，是名迴向，而向無他向。迴向
X22n0424_p0608a07║西方者，迴向自性也。末二句，攝前起後。欲興善事，
X22n0424_p0608a08║必仗佛加。菩薩且然，況復凡品。精者無二，誠者不
X22n0424_p0608a09║虗。古謂精誠之極，鬼神與通。而況三寶大慈，憫念
X22n0424_p0608a10║眾生，猶如赤子。但有利於眾生，精誠求之，寧不加
X22n0424_p0608a11║被。
X22n0424_p0608a12║○五請加。
X22n0424_p0608a13║歸命娑婆說法主，西方接引大慈尊。不可思議佛護
X22n0424_p0608a14║經，舍利文殊諸聖者。二土六方徧塵剎，過去見在及
X22n0424_p0608a15║當來。無盡三寶咸證知，惟願慈悲攝受我。我今妄以
X22n0424_p0608a16║穢土見，蠡測如來清淨心。仰承三寶大威神，加被凡
X22n0424_p0608a17║愚成勝智。使我言言符佛意，流通遐邇益含靈。見聞
X22n0424_p0608a18║隨喜悉往生，同證寂光無上果。
X22n0424_p0608a19║歸命，如波羅密例，倒語法也。歸義有二：一者歸投
X22n0424_p0608a20║義，言世人至重者身命，舉身命而歸依，誠敬之至，
X22n0424_p0608a21║無二心也。二者歸元義，舉身命而歸依，即是總攝
X22n0424_p0608a22║六根，還歸一心也。娑婆言釋迦，西方言彌陀。先釋
X22n0424_p0608a23║迦者，教所繇興也。孺子封俟，尚不背本；凡夫入聖，
X22n0424_p0608a24║豈得辜恩？古有臨終焚香，先供養釋迦者，正此意
X22n0424_p0608b01║也。說法主者，說法度生，一土之中，無二佛故。接引
X22n0424_p0608b02║者，眾生念佛，佛垂接引，喻如行路，弱者接而濟之，
X22n0424_p0608b03║迷者引而導之也。復有二義：見生接引，則資其道
X22n0424_p0608b04║心；臨終接引，則攝其神識。大慈尊者，如母憶子，名
X22n0424_p0608b05║之曰慈；慈無以加，名之曰大。尊即主義，交互言之
X22n0424_p0608b06║亦可。釋迦，此土之尊；彌陀，彼土之主也。兼二如來，
X22n0424_p0608b07║是謂佛寶；不可思議佛護念經，此經原名也，是謂
X22n0424_p0608b08║法寶；舍利、文殊等，聞經眾也，是謂僧寶。稱之為寶，
X22n0424_p0608b09║略有六義：一希有義，二離垢義，三勢力義，四莊嚴
X22n0424_p0608b10║義，五最勝義，六不改義。具如要集中說。推而極之，
X22n0424_p0608b11║極樂、娑婆二土，四維、上下、十方，以至微塵佛剎，則
X22n0424_p0608b12║徧一切處；過、現、未來，則徧一切時。於中三寶，橫該
X22n0424_p0608b13║豎徹，無窮盡也。又三寶者，復分事理，有別有同，如
X22n0424_p0608b14║後文辯。今是內外自他，悉歸命也。古云：佛滅度後，
X22n0424_p0608b15║凡諸弟子，所有著述，皆歸三寶。良繇聖境高玄，佛
X22n0424_p0608b16║言微妙，而欲以凡夫毫末之智，岡自評量，是乃用
X22n0424_p0608b17║蠡測海，持管窺天，漫自疲勞，所得幾何？故必歸命
X22n0424_p0608b18║三寶。冥希加被威神者，如經言：佛力不可思議，法
X22n0424_p0608b19║力不可思議，賢聖力不可思議。仗三寶力，能使愚
X22n0424_p0608b20║衷忽成勝智，凡口所述，冥通聖心也。遐邇者，兼處
X22n0424_p0608b21║與時。處則繇一隅以至周徧十方，時則繇剎那以
X22n0424_p0608b22║至盡未來際，皆名自邇及遐也。含靈者，揀非木石，
X22n0424_p0608b23║謂一切有情也。見聞隨喜者，但於此經，目覽耳聽，
X22n0424_p0608b24║以至暫爾隨順，生歡喜者，皆植善根，同生彼國也。
X22n0424_p0608c01║寂光者，如來真淨土，生彼國已，見佛聞法，悟無生
X22n0424_p0608c02║忍，得自本心，寂照不二，名常寂光。無上果者，佛證
X22n0424_p0608c03║圓滿大覺，超越二乘及諸菩薩，此果之上，更無過
X22n0424_p0608c04║者，名無上果，是證佛一切種智也。經云：皆得不退
X22n0424_p0608c05║轉於阿耨多羅三藐三菩提。則知但得往生，畢竟
X22n0424_p0608c06║成佛，故云同證寂光無上果也。乞求加被，意蓋如
X22n0424_p0608c07║此。以上通序一經大意竟。
X22n0424_p0608c08║○二開章釋文（二）。初、略標，二、詳釋。
X22n0424_p0608c09║○初略標。
X22n0424_p0608c10║將釋此經，總啟十門：一教起所因，二藏教等攝，三義
X22n0424_p0608c11║理深廣，四所被階品，五能詮體性，六宗趣旨歸，七部
X22n0424_p0608c12║類差別，八譯釋誦持，九總釋名題，十別解文義。
X22n0424_p0608c13║此例華嚴疏旨，略為十門，前八義門，後二正釋。又
X22n0424_p0608c14║此與天台五重玄義大同小異，蓋開之成十，束之
X22n0424_p0608c15║成五，稍有詳略云爾。
X22n0424_p0608c16║○二詳釋（十）。初教起所因（至）十別解文義。
X22n0424_p0608c17║○初教起所因（二）。初總，二別。
X22n0424_p0608c18║○初總。
X22n0424_p0608c19║先明總者，謂如來唯為一大事因緣出現於世，則一
X22n0424_p0608c20║代時教總其大意，唯欲眾生開示悟入佛之知見。今
X22n0424_p0608c21║此經者，直指眾生以念佛心入佛知見故。
X22n0424_p0608c22║大事因緣者，引法華經文。彼經以如來出世，本欲
X22n0424_p0608c23║度諸眾生悉皆成佛，不得已故權說三乘，後至機
X22n0424_p0608c24║熟會三歸一方酬本意。故知華嚴以後、法華以前，
X22n0424_p0609a01║雖有種種法門淺深不一，無非為此大事因緣，除
X22n0424_p0609a02║此一大事外更無二事。今但一心持名即得不退，
X22n0424_p0609a03║此乃直指凡夫自心究竟成佛。若能諦信，何須徧
X22n0424_p0609a04║歷三乘、久經多劫，不越一念頓證菩提，豈非大事？
X22n0424_p0609a05║○二別。
X22n0424_p0609a06║別則專就此經，復有十義：一、大悲憫念末法，為作津
X22n0424_p0609a07║梁故；二、特於無量法門，出勝方便故；三、激揚生死凡
X22n0424_p0609a08║夫，令起欣厭故；四、化導二乘執空，不修淨土故；五、勉
X22n0424_p0609a09║進初心菩薩，親近如來故；六、盡攝利鈍諸根，悉皆度
X22n0424_p0609a10║脫故；七、護持多障行人，不遭墮落故；八、的指即有念
X22n0424_p0609a11║心，得入無念故；九、巧示因於往生，實悟無生故；十、復
X22n0424_p0609a12║明徑路，修行徑中之徑故。
X22n0424_p0609a13║釋見下文。而生起有序，喻如鉤鎖：初、以眾生迷溺
X22n0424_p0609a14║為作津梁；二、所以能為津梁者，為有最勝方便故；
X22n0424_p0609a15║三、何名最勝方便？以能直度凡夫故；四、豈獨凡夫？
X22n0424_p0609a16║亦度二乘聖人故；五、豈獨二乘？亦度菩薩故；六、豈
X22n0424_p0609a17║獨人中？亦普度一切眾生故；七、豈獨平處度生？偏
X22n0424_p0609a18║度障難故；八、雖云度生如是廣大，實不離眾生一
X22n0424_p0609a19║念得入無念故；九、既即念得無念，亦即生得無生
X22n0424_p0609a20║故；十、通該前九，知此持名念佛徑中之徑故。又繇
X22n0424_p0609a21║是徑中之徑乃能津梁末法故，則後先次第、終始
X22n0424_p0609a22║循環，故云鉤鎖。
X22n0424_p0609a23║初大悲憫念末法為作津梁者，佛成道時已當濁世，
X22n0424_p0609a24║況今末法正入鬬爭，轉展陵夷，後之又後，皆賴此經
X22n0424_p0609b01║神力救拔餘生，豈非至極悲心預垂濟度？
X22n0424_p0609b02║已當濁世者，人壽二萬歲時，即入劫濁，釋迦出時，
X22n0424_p0609b03║人壽百歲，久經濁世，已為可憫。正入鬬爭者，前五
X22n0424_p0609b04║百年，解脫堅固，漸次五百，禪定多聞，而及塔寺，今
X22n0424_p0609b05║當鬪爭堅固之時，更為可憫。後之又後者，乃至法
X22n0424_p0609b06║滅，倍更可憫。故佛說此經，略而計之，大悲有三：一
X22n0424_p0609b07║者、佛在世時，憐此五濁，說難信法，是為第一重大
X22n0424_p0609b08║悲憫念眾生。二者、佛滅度後，福慧日淺，罪障益深，
X22n0424_p0609b09║故說此經，咸令未來雖不見佛，佛滅法存，但有信
X22n0424_p0609b10║者，速超生死，是為第二重大悲憫念眾生。三者、如
X22n0424_p0609b11║大本言，佛滅久遠，當來之世，經道滅盡，獨留此經，
X22n0424_p0609b12║住世度生，最後方滅，則知滔天之際，尚作慈航，大
X22n0424_p0609b13║夜方沈，猶稱法炬，是為第三重大悲憫念眾生也。
X22n0424_p0609b14║譬之慈父，憂念後昆，心無盡故，置為生計，能使遠
X22n0424_p0609b15║裔殘支，至於家破身貧，猶堪資藉，故曰至極悲心，
X22n0424_p0609b16║預垂濟度。
X22n0424_p0609b17║二、特於無量法門出勝方便者，入道多門本無揀擇，
X22n0424_p0609b18║險夷曲直難易攸分，則無量門中念佛一門最為方
X22n0424_p0609b19║便。略陳有四：一、不值佛世得常見佛方便，二、不斷惑
X22n0424_p0609b20║業得出輪迴方便，三、不修餘行得波羅密方便，四、不
X22n0424_p0609b21║經多劫得疾解脫方便。
X22n0424_p0609b22║法門者，道體幽玄，從門始入，為門不同，故云無量。
X22n0424_p0609b23║權巧接引，令得入門，名為方便。而言勝者，方便中
X22n0424_p0609b24║方便也，即觀經所謂異也。多門者，或謂門門可以
X22n0424_p0609c01║入道，何必念佛往生？而有易有難，不妨無揀擇中
X22n0424_p0609c02║而說揀擇。險者，崎嶇難行；曲者，紆迴難到，喻餘門
X22n0424_p0609c03║也。夷坦則易行，喻念佛人皆可為；直捷則易到，喻
X22n0424_p0609c04║念佛速超生死。如韋提希亦徧觀十方世界，而惟
X22n0424_p0609c05║願生極樂也。得常見佛者，起信論既示真如三昧
X22n0424_p0609c06║及二門止觀竟，復云：有初學是法，其心怯弱，以娑
X22n0424_p0609c07║婆不常值佛，懼謂信心難就。如來有勝方便，攝護
X22n0424_p0609c08║信心，謂專意念佛，即生佛土，常見於佛。如脩多羅
X22n0424_p0609c09║說：專念西方極樂世界阿彌陀佛，即得往生，終無
X22n0424_p0609c10║有退。此經則七日一心，佛現在前是也。故知靈山
X22n0424_p0609c11║已過，龍華未來，無佛世中而得見佛，是名最勝第
X22n0424_p0609c12║一方便。得出輪迴者，繇惑起業，繇業感報，往來六
X22n0424_p0609c13║道，輪轉無窮。依餘法修，直至惑盡，始得出離。而託
X22n0424_p0609c14║質世間，升沈未保，唯茲念佛，帶惑往生。以己念力
X22n0424_p0609c15║及佛攝受大神力故，一生彼國，即超三界，不受輪
X22n0424_p0609c16║轉。經云：眾生生者，皆是阿鞞䟦致是也。是為最勝
X22n0424_p0609c17║第二方便。得波羅密者，諸菩薩眾，有恒沙劫中，修
X22n0424_p0609c18║六度萬行，未能滿足。而今一心念佛，萬緣自捨，即
X22n0424_p0609c19║布施波羅密；一心念佛，諸惡自止，即持戒波羅密；
X22n0424_p0609c20║一心念佛，心自柔輭，即忍辱波羅密；一心念佛，永
X22n0424_p0609c21║不退墮，即精進波羅密；一心念佛，餘想不生，即禪
X22n0424_p0609c22║定波羅密；一心念佛，正念分明，即般若波羅密。推
X22n0424_p0609c23║而極之，不出一心，萬行具足。如大本法藏願云：若
X22n0424_p0609c24║我成佛，國中有情，不獲神通自在波羅密多，不取
X22n0424_p0610a01║正覺。是為第三最勝方便。得疾解脫者，智論云：有
X22n0424_p0610a02║諸菩薩，自念謗大般若，墮惡道中，歷無量劫，雖修
X22n0424_p0610a03║餘行，不能滅罪。後遇知識，教念阿彌陀佛，乃得滅
X22n0424_p0610a04║障，超生淨土。又十住斷結經云：是時座中有四億
X22n0424_p0610a05║眾，自知死此生彼，牽連不斷，欲為之源，樂生無欲
X22n0424_p0610a06║國土。佛言：西方去此無數國土，有佛名無量壽，其
X22n0424_p0610a07║土清淨，無淫怒癡，蓮華化生，不繇父母，汝當生彼。
X22n0424_p0610a08║故大本云：菩薩欲令眾生速疾安住無上菩提者，
X22n0424_p0610a09║應當起精進力，聽此法門。是知蟻山風水，遲疾天
X22n0424_p0610a10║殊。古謂欲得一生取辦，便於是法留心。是名最勝
X22n0424_p0610a11║第四方便。
X22n0424_p0610a12║三、激揚生死凡夫，令起欣厭者。以諸眾生沈迷自性，
X22n0424_p0610a13║甘受輪迴，曠劫至今，曾無省勵。故示苦樂兩土，爰開
X22n0424_p0610a14║折攝二門，激之揚之，俾欣俾厭。勝心既發，淨業斯成。
X22n0424_p0610a15║若據平等法門，非垢非淨，則欣厭無地，折攝何施？
X22n0424_p0610a16║但今生死凡夫，迷心逐境，備歷輪迴，頭出頭沒，甘
X22n0424_p0610a17║心忍受，曾無一念省發奮勵，求願出離，而復遮其
X22n0424_p0610a18║欣厭，欲令直悟自心。是猶田蛙井鮒，不與之水，而
X22n0424_p0610a19║反責以沖霄，祇益沈淪，於事何濟？於是無苦樂中，
X22n0424_p0610a20║示苦示樂，苦以折伏，樂以攝受。折則激其頑迷，而
X22n0424_p0610a21║令起厭離；攝則揚其懈怠，而俾生欣樂。然後久在
X22n0424_p0610a22║泥塗，始嫌污穢，乍聞淨妙，浚起願求。此大火聚，彼
X22n0424_p0610a23║清涼池，炎燒眾生，不得不避此而趨彼矣。方便度
X22n0424_p0610a24║生，法自應爾。生彼國已，見佛聞法，得無生忍，方悟
X22n0424_p0610b01║此心本來平等。
X22n0424_p0610b02║四、化導二乘執空不修淨土者。良以乍得我空，即生
X22n0424_p0610b03║耽滯，聞說淨佛國土，教化眾生，心不喜樂，故令迴小
X22n0424_p0610b04║向大，發意往生。
X22n0424_p0610b05║乍得我空者，小乘但悟蘊中無我，不知蘊亦是空，
X22n0424_p0610b06║執境為有，唯欲避境趨寂，故聞淨土化生心不喜
X22n0424_p0610b07║樂。如諸聲聞不見舍那神力，不與菩薩大會，以本
X22n0424_p0610b08║不讚說十方佛剎清淨功德故。古謂小乘無他佛
X22n0424_p0610b09║之說，大教有剎海之談，斯名獨善之流，亦號鈍阿
X22n0424_p0610b10║羅漢。是以教令迴斷滅心修淨土行，乃知諸佛菩
X22n0424_p0610b11║薩悲智行願如是廣大、如是無盡，心不礙境、境不
X22n0424_p0610b12║礙心，一切諸法本性自空，終日度生、終日無度，而
X22n0424_p0610b13║單修禪定不願往生，是為大失矣。
X22n0424_p0610b14║五、勉進初心菩薩親近如來者。初發心菩薩，大心雖
X22n0424_p0610b15║建，勝忍未成，所謂弱羽止可纏枝，嬰兒猶應傍母，入
X22n0424_p0610b16║正定聚，親彼世尊，方得忍證無生，終成佛果，乘大願
X22n0424_p0610b17║筏，苦海度生，如智論中說。且夫六心墮落，塵劫聲聞，
X22n0424_p0610b18║魚子菴羅，足為明鏡。故知念佛菩薩之父，生育法身，
X22n0424_p0610b19║乃至十地，始終不離念佛，何得初心自足，不願往生？
X22n0424_p0610b20║智論云：具縛凡夫有大悲心，欲生惡世救苦眾生，
X22n0424_p0610b21║無有是處。何以故？煩惱強故。未得忍力，心隨境轉，
X22n0424_p0610b22║聲色所縛，自墮三途，焉能救彼？假令得生人中，聖
X22n0424_p0610b23║道難得，以施戒福力，或作王臣，富貴自在，縱遇知
X22n0424_p0610b24║識，不肯信從，荒迷放逸，廣作眾罪，繇此墮落。又喻
X22n0424_p0610c01║二人救溺，直入水救，彼此俱溺。有方便者，往取船
X22n0424_p0610c02║筏，乘之救接，皆得免難。新發意菩薩亦復如是，要
X22n0424_p0610c03║須近佛，得無生忍已，方能苦海救度眾生，如得船
X22n0424_p0610c04║者。又云：譬如嬰兒離母，或墮坑井，或渴乳死。又如
X22n0424_p0610c05║弱羽，祇可依樹纏枝，翅翮成就，方能飛空，自在無
X22n0424_p0610c06║礙。凡夫無力，唯應專念阿彌陀佛，使成三昧，臨終
X22n0424_p0610c07║正念，決定往生，見佛得忍，還來三界，救度眾生。正
X22n0424_p0610c08║定聚者，揀異邪定不定。以凡夫邪外已定，初心進
X22n0424_p0610c09║退未定，今生安養，無論高下，皆不退轉故。聚者，會
X22n0424_p0610c10║也，即文中諸上善人之會。今謂入此聚中，見佛聞
X22n0424_p0610c11║法故。六心墮落者，身子發菩薩心，已證別教六住，
X22n0424_p0610c12║因逢乞眼，遂退大心，沈淪五道。塵劫聲聞者，有於
X22n0424_p0610c13║大通佛世發心，皆因退大塵點劫來墮聲聞位。故
X22n0424_p0610c14║經云：魚子菴羅華菩薩初發心三事因中多及其
X22n0424_p0610c15║結果少。引此以明初心菩薩猶宜親近如來，得所
X22n0424_p0610c16║依歸，終無退轉故。菩薩父者，華嚴十一經：威光童
X22n0424_p0610c17║子覩如來相，獲十種益。首云：得念佛三昧，名無邊
X22n0424_p0610c18║海藏門。疏謂以念佛三昧，菩薩之父，故首明之。良
X22n0424_p0610c19║繇菩薩以方便為父，念佛即真涉事，是方便故。又
X22n0424_p0610c20║念佛、成佛，是親種故。十地始終者，十地文中，從初
X22n0424_p0610c21║至末，地地皆云：一切所作，不離念佛。又云：遠行地
X22n0424_p0610c22║菩薩雖知一切國土猶如虗空，而能以清淨妙行
X22n0424_p0610c23║莊嚴佛土。如來不思議境界經云：菩薩了知諸佛
X22n0424_p0610c24║及一切法皆唯心量，得隨順忍。或入初地，捨身速
X22n0424_p0611a01║生妙喜世界極樂淨佛土中。故龍樹以初地往生，
X22n0424_p0611a02║摩差末以得忍往生。至如文殊、普賢等諸大菩薩，
X22n0424_p0611a03║發願往生，莫可勝數，況初心乎？永明，謂欲託質蓮
X22n0424_p0611a04║臺，永離胎藏，生極樂等諸佛國土。遊戲神通者，皆
X22n0424_p0611a05║能了達自心，無不化往。天如謂：汝若悟心，則淨土
X22n0424_p0611a06║往生，萬牛不能挽矣。然則初心菩薩雖曰了明，去
X22n0424_p0611a07║佛尚遠，正爾求生，不可後也。
X22n0424_p0611a08║六、盡攝利鈍諸根，悉皆度脫者。諸餘法門，高之則下
X22n0424_p0611a09║機絕分，卑之則不被上根。是以華藏如盲，螢光增結。
X22n0424_p0611a10║唯此一法，上下兼收。可謂萬病愈於阿伽，千器成於
X22n0424_p0611a11║巨冶。豈不慈門廣大，普度無遺？
X22n0424_p0611a12║如盲者，如來於逝多林中演大華嚴，彼時上德聲
X22n0424_p0611a13║聞身子、目連等，如盲如聾，杜視絕聽，乃至積行菩
X22n0424_p0611a14║薩猶云曝顋。明高之，則道大機小故。增結者，淨名
X22n0424_p0611a15║經云：有二比丘犯根本戒，發露求懺。優波離為依
X22n0424_p0611a16║律定罪，疑心不釋。淨名言：汝毋以常法擾亂其心，
X22n0424_p0611a17║重增此二比丘罪。永嘉擬之螢光，謂不能開其迷
X22n0424_p0611a18║暗，而反增益之也。明卑之，則機深教淺故。他若不
X22n0424_p0611a19║淨錯施，爐韛數息，不利冢人。彼此為門，亦復各異，
X22n0424_p0611a20║而淺深小大，勢不兼宜。惟此念佛法門，三輩九品，
X22n0424_p0611a21║悉皆度脫。徹上則三心圓發，直入無生；徹下則十
X22n0424_p0611a22║念成功，亦生彼國。所謂不離一法，巧被諸根，豪傑
X22n0424_p0611a23║無下抑之羞，庸愚有仰攀之益。蓋無機不收，有情
X22n0424_p0611a24║皆攝者也。阿伽陀者，西域藥名，能以一藥總治諸
X22n0424_p0611b01║疾。喻但持佛名，五欲三毒、無量煩惱，乃至偏乘外
X22n0424_p0611b02║道、一切見病，悉斷除故。巨冶者，一冶之中，陶鑄萬
X22n0424_p0611b03║物，各成其器。喻但持佛名，隨彼根行，九品往生，皆
X22n0424_p0611b04║不退故。廣大者，周易：乾曰大生，坤曰廣生。今無所
X22n0424_p0611b05║不度，喻如天覆地載，並育兼容，至慈無擇，名普門
X22n0424_p0611b06║也。
X22n0424_p0611b07║七、護持多障行人，不遭墮落者。末世修行，多諸障難，
X22n0424_p0611b08║一虧正見，即陷羣邪。彼佛願力威神，加被行人，大光
X22n0424_p0611b09║明中，不遭魔事，能為護念，直至道場。故知澤圖辟怪，
X22n0424_p0611b10║寶鏡遁妖，正念分明，無能嬈者。
X22n0424_p0611b11║多諸障難者，行人於禪觀中擊發陰魔，如楞嚴開
X22n0424_p0611b12║五十種，皆云：不作聖心，名善境界；若作聖解，即受
X22n0424_p0611b13║羣邪。故知正見稍虧，邪魔遂熾，無益更損，求升反
X22n0424_p0611b14║沈，繇此淺根，怖道不學。今念佛者，以佛大願攝受，
X22n0424_p0611b15║大力匡持，威莫敢干，神不可測，雖有魔事，行將自
X22n0424_p0611b16║消。又經云：念佛之人，有四十里光明燭身，魔不能
X22n0424_p0611b17║犯，以阿彌陀佛及十方佛常護念故。從今發心，直
X22n0424_p0611b18║至道場，自始至終，吉無不利。良繇正念分明，縱魔
X22n0424_p0611b19║來者，易識易遣，非比耽靜著空，中無主宰，逢魔不
X22n0424_p0611b20║覺，遂至入心者也。澤圖寶鏡者，以此二喻，明非但
X22n0424_p0611b21║佛力，即是自己念力也。有神獸名白澤，能人言，辨
X22n0424_p0611b22║萬物之情，諸邪望影而避，故曰家有白澤之圖，必
X22n0424_p0611b23║無如是妖怪。又山精野魅，能變形種種，誑惑於人，
X22n0424_p0611b24║而不能變鏡中之形，喻念佛者正念現前，智照精
X22n0424_p0611c01║朗，一切天魔、心魔不得便故。
X22n0424_p0611c02║八、的指。即有念心得入無念者，心本無念，念起即乖。
X22n0424_p0611c03║而眾生無始以來，妄想慣習，未易卒遣。今教念佛，是
X22n0424_p0611c04║乃以毒攻毒，用兵止兵，病愈寇平，則捨病體更無自
X22n0424_p0611c05║身，即寇盜原吾赤子。
X22n0424_p0611c06║起信論云：心體離念，而起念念佛，豈不反擾其心？
X22n0424_p0611c07║佛藏經云：無覺無觀，名為念佛；無想無語，是名念
X22n0424_p0611c08║佛。而起念念佛，豈不反背於佛？今謂滅諸覺觀，實
X22n0424_p0611c09║相念佛，理則誠然。但以心雖離念，而無明染心，念
X22n0424_p0611c10║念相續，如七年之病，久亂之民，故曰慣習。茲欲勉
X22n0424_p0611c11║強遏捺，立使空寂，而止動歸止，止更彌動。縱麤念
X22n0424_p0611c12║暫息，細念猶存，便謂相應，錯謬非小。既居凡地，未
X22n0424_p0611c13║能絕慮忘緣，何不即緣慮而作修進？故以念還攻
X22n0424_p0611c14║於念，念一佛名，換彼百千萬億之雜念也。而妄從
X22n0424_p0611c15║真起，波逐水生，即念即空，居然本體，非於念外別
X22n0424_p0611c16║得菩提。故云：萬法虗偽，唯是一心。了悟自心，觸目
X22n0424_p0611c17║菩提矣。喻如病體瘳時，便名健體；亂民定後，即是
X22n0424_p0611c18║良民。去念而求心，是醫必滅身而療病，將必屠國
X22n0424_p0611c19║而安民也，豈理也哉？
X22n0424_p0611c20║九，巧示因於往生，實悟無生者。七地僅名現相，八地
X22n0424_p0611c21║乃得無生。而亟欲滅生以求無生，彌求彌遠。今以來
X22n0424_p0611c22║生淨土，乃悟無生。入有得空，即凡成聖。可謂通玄祕
X22n0424_p0611c23║訣，換骨神丹。
X22n0424_p0611c24║僅名現相者，華嚴地地皆曰無生，而正得乃歸八
X22n0424_p0612a01║地。其七地云：淨無量身、口、意，得無生法忍光明。疏
X22n0424_p0612a02║謂無生法忍，八地所得。今茲七地於彼法忍明相
X22n0424_p0612a03║現前，未為真得。如觀經疏，以無生即屬初住，意略
X22n0424_p0612a04║同此。乃至八地離一切心、意、識分別，始名真得無
X22n0424_p0612a05║生法忍也。故知無生，聖且難之，況凡輩乎？彌遠者，
X22n0424_p0612a06║厭生為患，亟欲滅生以歸於無。而滅非真滅，祇益
X22n0424_p0612a07║劬勞，終成輪轉。如牛壞車，古有明喻。今專念佛，發
X22n0424_p0612a08║願往生。生彼國已，華開見佛，識自本心。本自不生，
X22n0424_p0612a09║生亦何礙？所謂熾然求生而不乖於無生之理，終
X22n0424_p0612a10║日生而未嘗生者，乃所以為真無生也。有生而悟
X22n0424_p0612a11║無生，故云入有得空。生屬凡夫，而因生無生，故云
X22n0424_p0612a12║即凡成聖。就路還家，潛超密度，難思難議，故云通
X22n0424_p0612a13║玄。倐爾轉移，如平地升僊，白衣驟貴，故云換骨。捨
X22n0424_p0612a14║祕訣而耕空言，棄神丹而服狂藥，豈不大可哀哉！
X22n0424_p0612a15║十、復明徑路。修行徑中之徑者，此有二義：一者餘門
X22n0424_p0612a16║學道，萬里迢遙，念佛往生，古稱徑路。而念佛一法，復
X22n0424_p0612a17║有多門。今此持名，是為徑路之中徑。而又徑鶴沖鵬
X22n0424_p0612a18║舉，驥驟龍飛，不疾不行，而速而至，徑中徑矣。
X22n0424_p0612a19║二義者，一是較量於多種淨業，二是揀別於本部
X22n0424_p0612a20║大本。故云徑路之徑路也。徑路者，路小而捷名徑。
X22n0424_p0612a21║小喻念佛為力之簡易，捷喻念佛成功之迅速。善
X22n0424_p0612a22║導大師偈云，唯有徑路修行，但念阿彌陀佛是也。
X22n0424_p0612a23║故云，餘門學道，名豎出三界。念佛往生，名橫出三
X22n0424_p0612a24║界。如蟲在竹，豎則歷節難通，橫則一時透脫。餘門
X22n0424_p0612b01║之比念佛，則念佛為速矣。念佛復有多門者，如後
X22n0424_p0612b02║文中所開實相念佛四種，乃至萬行迴向等。實相
X22n0424_p0612b03║之佛，雖云本具，而眾生障重，解悟者希。下此數門，
X22n0424_p0612b04║觀像則像去還無，因成間斷。觀想則心麤境細，妙
X22n0424_p0612b05║觀難成。萬行則所作繁多，重處偏墜。唯此持名一
X22n0424_p0612b06║法，簡要直捷，但能繼念，便得往生。古人謂，既得見
X22n0424_p0612b07║彌陀，何愁不開悟。則不期實相，而實相契焉。故念
X22n0424_p0612b08║佛為修行徑路，而持名又念佛中之徑路也。鶴沖
X22n0424_p0612b09║已過凡禽，爭如鵬舉驥驟，雖超羣馬，未及龍飛，皆
X22n0424_p0612b10║上喻念佛，下喻持名念佛也。不疾不行者，易繫詞
X22n0424_p0612b11║曰：易無思也，無為也，寂然不動，感而遂通天下之
X22n0424_p0612b12║故，非天下之至神，其孰能與於此。唯神也，不疾而
X22n0424_p0612b13║速，不行而至。意謂疾而後速，行而後至者，物之常
X22n0424_p0612b14║也。蓍卦之體，寂無思為，而有感即通，是不疾而速，
X22n0424_p0612b15║不行而至，妙萬物而謂之神也。引此以明諸門念
X22n0424_p0612b16║佛，雖同曰往生，而為力稍難，為時稍久，是須行須
X22n0424_p0612b17║疾，乃至乃速也。今則不稽歲月，不假作為，七日一
X22n0424_p0612b18║心，即生彼國，何其神妙一至是也。故普賢行願品
X22n0424_p0612b19║鈔云：大藏中數百餘本，或經或論，說修彼因，然皆
X22n0424_p0612b20║勤積，乃得往生。今但稱名，便登不退，豈非徑而復
X22n0424_p0612b21║徑者哉。
X22n0424_p0612b22║二者無量壽經，廣陳依正，備載修持。今此經者，崇簡
X22n0424_p0612b23║去繁，舉約該博，更無他說，單指持名，但得一心，便生
X22n0424_p0612b24║彼國，可謂愈簡愈約，愈妙愈玄，徑中徑矣。
X22n0424_p0612c01║無量壽經，詳見部類譯釋二門。以對今經，世稱大
X22n0424_p0612c02║本，蓋部同而廣略異也。彼為樂廣者說，此為樂略
X22n0424_p0612c03║者說。然辭簡而理益明，事約而功倍勝。如大本廣
X22n0424_p0612c04║談諸福，而此經謂但持名號，即為多福多善。大本
X22n0424_p0612c05║猶分三輩，而此經謂但生彼國，俱得不退菩提。是
X22n0424_p0612c06║則不獨為種種念佛門中之要，又於本部中轉更
X22n0424_p0612c07║為要。可謂妙中之妙，玄中之玄，徑而復徑者矣。
X22n0424_p0612c08║如上別中十義，復以前九為通，後一為別，兼前總義，
X22n0424_p0612c09║為此經教起之所因故。
X22n0424_p0612c10║通者，通明淨土諸經皆同此因故。別者，別明此經
X22n0424_p0612c11║專重持名，以持名為因故。總者，即前總明一切諸
X22n0424_p0612c12║經皆一大事以為因故。言佛說此經，為教眾生念
X22n0424_p0612c13║佛，為教眾生持名念佛，為教眾生持名念佛，而入
X22n0424_p0612c14║佛知見，以了此一心大事而已，合之為此經教起
X22n0424_p0612c15║之所因也。
X22n0424_p0612c16║○二藏教等攝（三）。初藏攝，二教攝，三分攝。
X22n0424_p0612c17║○初藏攝。
X22n0424_p0612c18║已知佛說此經有如是因，未知此經藏教分中各何
X22n0424_p0612c19║攝屬？言藏有二：一、三藏，二、二藏。且初三藏者：一、脩多
X22n0424_p0612c20║羅藏，二、毗奈耶藏，三、阿毗達磨藏。今此經者是脩多
X22n0424_p0612c21║羅攝，諸經亦有互相攝者，今非彼故。
X22n0424_p0612c22║梵語脩多羅，此云契經，名為經藏，解見後釋題中。
X22n0424_p0612c23║毗柰耶，此云調伏，即律藏。阿毗達磨，此云對法，即
X22n0424_p0612c24║論藏。上二俱有多義，非急不引。脩多羅攝者，此經
X22n0424_p0613a01║在經律論三藏中，屬經藏故。互攝者，如華嚴則經
X22n0424_p0613a02║攝而兼律論，以十藏等品顯戒律，問明等品顯論
X22n0424_p0613a03║議故。梵網則律攝而兼經，以心地品之上廣談菩
X22n0424_p0613a04║薩階位故。餘可例知。此經不兼戒律亦無論議，自
X22n0424_p0613a05║始至終專說念佛求生淨土，故云今非彼也。
X22n0424_p0613a06║二藏者，一菩薩藏、二聲聞藏。今此經者，菩薩藏攝亦
X22n0424_p0613a07║有互攝，今非彼故。
X22n0424_p0613a08║菩薩聲聞詳見後釋文中。藏分二者，以經有大乘
X22n0424_p0613a09║小乘故二藏分攝，若約人有三乘亦合分三，以緣
X22n0424_p0613a10║覺人多不藉教攝歸聲聞，故止二藏。今菩薩藏攝
X22n0424_p0613a11║者，此經演說大乘，如依正莊嚴信願往生等皆自
X22n0424_p0613a12║利利他，菩薩淨佛國土教化眾生之道故。互攝者，
X22n0424_p0613a13║如華嚴菩薩藏攝亦通聲聞，以能包含無量乘故。
X22n0424_p0613a14║今經二乘種不生，故云非彼。或問：何得文中彼佛
X22n0424_p0613a15║有聲聞弟子？答：此暫有終無，至下釋文中當辯。又
X22n0424_p0613a16║問：厭苦趨樂以專自利，何名菩薩？答：求生淨土正
X22n0424_p0613a17║為見佛聞法得無生忍已，還來此世救苦眾生，是
X22n0424_p0613a18║菩薩行非聲聞道，如天台十疑論中說。
X22n0424_p0613a19║○二教攝。
X22n0424_p0613a20║教者，依賢首判教分五，謂小、始、終、頓、圓。今此經者，頓
X22n0424_p0613a21║教所攝，亦復兼通前後二教。
X22n0424_p0613a22║五教者，一小乘教，所說唯是人空，縱少說法空亦
X22n0424_p0613a23║不明顯，以依六識三毒建立染淨根本，未盡法源
X22n0424_p0613a24║故。二大乘始教，繇第二時但明於空，第三時定說
X22n0424_p0613b01║三乘，不許定性闡提成佛，未盡大乘至極之說，故
X22n0424_p0613b02║名為始，有成佛有不成佛。復名分教，所說則廣談
X22n0424_p0613b03║法相少及法性，其所云性亦是相數，以依生滅八
X22n0424_p0613b04║識建立生死及涅槃因諸義類故。三大乘終教，繇
X22n0424_p0613b05║出中道妙有定性闡提皆當作佛，方盡大乘至極
X22n0424_p0613b06║之說，故名為終，稱實理故。復名實教，所說則多談
X22n0424_p0613b07║法性少及法相，其所云相亦會歸性，以依如來藏
X22n0424_p0613b08║八識隨緣成立諸義類故。四頓教，總不說法相唯
X22n0424_p0613b09║說真性，一念不生即名為佛，無漸次故。五圓教，統
X22n0424_p0613b10║該前四圓滿具足，所說唯是無盡法界，性海圓融
X22n0424_p0613b11║緣起無礙，相即相入帝網重重，主伴交參無盡無
X22n0424_p0613b12║盡故。以上詳如華嚴玄中，恐煩不敘。言頓教攝者，
X22n0424_p0613b13║如後義理中辯。亦通前後者，通前終教，以一切眾
X22n0424_p0613b14║生念佛定當成佛，即定性闡提皆作佛故。通後圓
X22n0424_p0613b15║教者，亦義理中辯。
X22n0424_p0613b16║○三分攝。
X22n0424_p0613b17║分者，十二分教，如脩多羅、祇夜等。今此經者，脩多羅、
X22n0424_p0613b18║優陀那二分攝故。
X22n0424_p0613b19║分者分齊，以一代時教別其分齊，各有所屬也。祇
X22n0424_p0613b20║夜此云重頌，優陀那此云無問，自說十二部恐煩
X22n0424_p0613b21║不敘。言二分攝者，一脩多羅攝，以是契經故。二優
X22n0424_p0613b22║陀那攝，以不待請問自告身子故。
X22n0424_p0613b23║○三，義理深廣（三）。初攝頓，二分圓，三旁通。
X22n0424_p0613b24║○初攝頓。
X22n0424_p0613c01║已知此經攝於頓教，少分屬圓，未知所具義理，當復
X22n0424_p0613c02║云何？先明此經攝於頓者，蓋謂持名即生，疾超速證，
X22n0424_p0613c03║無迂曲故，正屬於頓。
X22n0424_p0613c04║正屬頓義者，以博地凡夫，欲登聖地，其事甚難，其
X22n0424_p0613c05║道甚遠。今但持名，即得往生。既往生已，即得不退。
X22n0424_p0613c06║可謂彈指圓成，一生取辦。如將寶位直授凡庸，不
X22n0424_p0613c07║歷階級，非漸教迂迴屈曲之比，故屬頓義。
X22n0424_p0613c08║或難：頓教一念不生，即名為佛。五法、三自性皆空，八
X22n0424_p0613c09║識、二無我俱遣，今持名念佛，是為有念，云何名頓？答：
X22n0424_p0613c10║以一心不亂，正謂無念。若有念者，不名一心。但得一
X22n0424_p0613c11║心，何法不寂？
X22n0424_p0613c12║五法者，謂一名，二相，三妄想，四正智，五如如。三自
X22n0424_p0613c13║性者，名相是妄計性，妄想是緣起性，正智如如是
X22n0424_p0613c14║圓成性。八識者，賴耶末那及眼等六，合之成八。二
X22n0424_p0613c15║無我者，人無我，法無我。以上亦皆入五法中，詳見
X22n0424_p0613c16║入楞伽諸經。悉空悉遣。所謂佛身無為，不墮諸數，
X22n0424_p0613c17║一念不生，即名為佛者，頓教之旨也。今言念佛，則
X22n0424_p0613c18║所稱佛號屬名，所對佛身屬相，憶念彼佛屬妄想，
X22n0424_p0613c19║縱使淨念相繼入三摩地，亦屬正智如如，而復分
X22n0424_p0613c20║別是佛屬識情，能念所念屬人法，尚未遣有我，況
X22n0424_p0613c21║無我亦遣耶？彼教所空所遣，此皆有之，以其有念，
X22n0424_p0613c22║故難非頓。正謂無念者，良繇一心不亂，則不以有
X22n0424_p0613c23║心念，不以無心念，不以亦有亦無心念，不以非有
X22n0424_p0613c24║非無心念，離此四句，更有何念？雖名念佛，蓋無念
X22n0424_p0614a01║之念也。念而無念，是名一心，如是之心，心無其心，
X22n0424_p0614a02║強名曰一，尚無一相，安求所謂五者三者八者二
X22n0424_p0614a03║者？然則一心不亂不異，一念不生，焉得非頓？
X22n0424_p0614a04║○二分圓。
X22n0424_p0614a05║分屬圓教者，圓之為義，謂四法界中，前三通於諸教，
X22n0424_p0614a06║後一獨擅乎圓。今此經者，圓全攝此，此分攝圓，得圓
X22n0424_p0614a07║少分，分屬圓故。
X22n0424_p0614a08║四、法界者：一、事法界；二、理法界；三、事理無礙法界。
X22n0424_p0614a09║此三，諸教所有。四、事事無礙法界，唯華嚴一經有
X22n0424_p0614a10║之，名為別教一乘。以事理無礙，同頓同終；事事無
X22n0424_p0614a11║礙，不同彼二。揀乎同教一乘，故名為別，非藏、通、別、
X22n0424_p0614a12║圓之別也。今謂分攝乎圓者，以華嚴全圓，今得少
X22n0424_p0614a13║分，略說有十：一、華嚴器、界、塵、毛、形、無形物，皆悉演
X22n0424_p0614a14║出妙法言音，此則水、鳥、樹、林咸宣根、力、覺、道諸法
X22n0424_p0614a15║門故。二、華嚴一微塵中具足十方法界無盡莊嚴，
X22n0424_p0614a16║此則如大本云：於寶樹中見十方佛剎，猶如鏡像
X22n0424_p0614a17║故。三、華嚴不動寂場徧周法界，故云：體相如本無
X22n0424_p0614a18║差別，無等無量悉周徧。此則如大本云：阿彌陀佛
X22n0424_p0614a19║常在西方，而亦徧十方故。四、華嚴喻藥王樹，若有
X22n0424_p0614a20║見者，眼得清淨，乃至耳、鼻、六根無不清淨。眾生見
X22n0424_p0614a21║佛亦復如是，以見圓覺佛，聞普門法，神力乃爾。此
X22n0424_p0614a22║則阿彌陀佛道場寶樹，見者、聞者六根清淨故。五、
X22n0424_p0614a23║華嚴八難超十地之階，此則地獄鬼畜但念佛者
X22n0424_p0614a24║悉往生故。六、華嚴一即一切故，如來能於一身現
X22n0424_p0614b01║不可說佛剎微塵數頭，一一頭出爾所舌，一一舌
X22n0424_p0614b02║出爾所音聲，乃至文字句義充滿法界，此則如大
X22n0424_p0614b03║本云彼國無量寶華，一一華中出三十六億那由
X22n0424_p0614b04║他百千光明，一一光明出三十六億那由他百千
X22n0424_p0614b05║佛，普為十方說一切法故。七、華嚴舍那釋迦雙垂
X22n0424_p0614b06║兩相，此則如觀經云阿彌陀佛現六十萬億那由
X22n0424_p0614b07║他恒河沙由旬之身，而又見丈六之身於池水上
X22n0424_p0614b08║故。八、華嚴以盧舍那佛為教主，此則如清涼云阿
X22n0424_p0614b09║彌陀佛即本師盧舍那故。九、華嚴名大不思議，淨
X22n0424_p0614b10║名諸經名小不思議，此則亦名不可思議功德故。
X22n0424_p0614b11║十、華嚴為教即凡夫心，便成諸佛不動智，此則不
X22n0424_p0614b12║越稱名佛現前故，是則齊等淨名諸經同為華嚴
X22n0424_p0614b13║流類，圓教全攝此經，此經分攝圓教，以少分義故
X22n0424_p0614b14║名分圓也。
X22n0424_p0614b15║○三旁通（二）。初觀經二、諸經。
X22n0424_p0614b16║○初觀經。
X22n0424_p0614b17║先明通觀經者，有言：十六觀門名為定善，執持名號
X22n0424_p0614b18║名為散善。今為通之，於中有二：一總，二別。先明總者，
X22n0424_p0614b19║彼經妙觀宗乎一心，此經一心正符彼意。一心作觀，
X22n0424_p0614b20║一心稱名，何得同歸一心，揚彼抑此？詳如淨覺疏中
X22n0424_p0614b21║說。
X22n0424_p0614b22║旁通者，不別頓圓，但取諸大乘經，義理相通，以十
X22n0424_p0614b23║六觀是淨土專經，故先舉也。定散者，孤山判十六
X22n0424_p0614b24║觀為定善，此經持名為散善。今謂一心不亂，有事
X22n0424_p0614c01║有理，即事一心，已非全散，何況理一？正符彼意者，
X22n0424_p0614c02║彼經三觀，即空即假即中，超乎次第，是為一心。今
X22n0424_p0614c03║經執持名號，一心不亂，則能持所持，了不可得，是
X22n0424_p0614c04║名空觀。正當空時，能所歷然，是名假觀。非假非空，
X22n0424_p0614c05║常空常假，不可思議，是名中觀。良以單提聖號，直
X22n0424_p0614c06║下一心，有何次第？正三觀圓修之義也。是則彼經
X22n0424_p0614c07║以心觀為宗，此經以心念為宗。觀即念也，念即觀
X22n0424_p0614c08║也。兩經所說，既同一心，何獨此經，抑之為散？故此
X22n0424_p0614c09║法門，名念佛三昧，亦名一行三昧，亦名諸佛現前
X22n0424_p0614c10║三昧，亦名般若三昧，亦名普等三昧。三昧之言定
X22n0424_p0614c11║也，既通多種三昧，何得為散？大要觀想若非一心，
X22n0424_p0614c12║觀亦成散；持名若得一心，持即成定。不在觀想持
X22n0424_p0614c13║名，而在一心與不一心也。如淨覺疏者，疏云：智者
X22n0424_p0614c14║大師，於觀經以三種淨業屬散，十六妙觀屬定，未
X22n0424_p0614c15║聞以持名為散也。孤山判此經為散善，予不韙彼
X22n0424_p0614c16║說。且普門品疏，釋一心稱名，有事有理，存念觀音，
X22n0424_p0614c17║無有間斷，名事一心。若達此心，四性不生，與空慧
X22n0424_p0614c18║相應，名理一心。普門無不亂二字，智者尚作空慧
X22n0424_p0614c19║釋之，今云一心不亂，何得貶為散善？愚按：智者入
X22n0424_p0614c20║滅，唱三寶名，章安臨終，亦稱彌陀及二大士。彼師
X22n0424_p0614c21║資自行如斯，必不散判稱名，於是益信。
X22n0424_p0614c22║次明別者，或謂此經但聞佛名，或謂此經佛是劣應，
X22n0424_p0614c23║或謂此經華局車輪，或謂此經五逆不生，或謂此經
X22n0424_p0614c24║止屬下品，不知二經實一義故，不知此經尤獨要故。
X22n0424_p0615a01║但名者，或謂觀經教想彼佛相好，此經但持四字
X22n0424_p0615a02║空名，則不見佛身，故名散善。然經云：阿彌陀佛與
X22n0424_p0615a03║諸聖眾現在其前。既佛現則寧無相好？況與眾則
X22n0424_p0615a04║主伴齊彰。蓋彼以作觀見佛，此以持名見佛，為因
X22n0424_p0615a05║不同，見佛則一。劣應者，或謂觀經言：佛身高六十
X22n0424_p0615a06║萬億那由他恒河沙由旬。此經不說，疑是劣應，故
X22n0424_p0615a07║名散善。然大本云：爾時阿彌陀佛放大光明普照
X22n0424_p0615a08║一切世界，阿難見佛容體巍巍如黃金山，高出一
X22n0424_p0615a09║切諸世界上。則觀經所說猶一世界，今言一切世
X22n0424_p0615a10║界，則更為高大，何得言劣？又大本言：阿彌陀佛道
X22n0424_p0615a11║場寶樹，純以眾寶自然合成。則非木菩提樹下之
X22n0424_p0615a12║身，何得言劣？又觀經言：彼佛或現丈六八尺，或現
X22n0424_p0615a13║大身滿虗空中。則隨機所見大小無定，故古謂即
X22n0424_p0615a14║劣即勝生法不二，而況今經不出大小，何得定指
X22n0424_p0615a15║為劣？華局車輪者，或謂觀經華大十二由旬，此經
X22n0424_p0615a16║車輪華局於小，故名散善。不知車輪之義大小無
X22n0424_p0615a17║定，大本車輪大至百千由旬，何止十二？詳如後文
X22n0424_p0615a18║中辯。五逆不生者，或謂觀經言：五逆得生。大本唯
X22n0424_p0615a19║除五逆，則濟度功狹，故名散善。不知唯除五逆下
X22n0424_p0615a20║有誹謗正法四字，五逆而兼謗法乃在所除，雖具
X22n0424_p0615a21║五逆，不謗法者未必不生也。良繇謗則不信，不信
X22n0424_p0615a22║不生，故所謂疑則華不開是也。觀經不言謗法，如
X22n0424_p0615a23║兼謗者亦不生也。又觀經下下品五逆文中，謂其
X22n0424_p0615a24║人十聲稱名遂得往生，則觀想未成唯資十念，五
X22n0424_p0615b01║逆之生正稱名得生耳。況大本云地獄鬼畜生亦
X22n0424_p0615b02║生我剎中，墮地獄者非五逆人而何？止屬下品者，
X22n0424_p0615b03║或謂觀經下之三品，初言智者教令合掌叉手稱
X22n0424_p0615b04║南無阿彌陀佛，三言善友教云汝若不能念彼佛
X22n0424_p0615b05║者應稱名號，則持名往生似唯下品，不知持有事
X22n0424_p0615b06║理理復淺深，今下生者僅是事善，若成理觀則與
X22n0424_p0615b07║彼經三觀圓修冥契不二，何慮品位之不高也？況
X22n0424_p0615b08║下品文中乃指惡人愚人，非謂善人智人持名亦
X22n0424_p0615b09║居下品也。故知二經其義一也。獨要者，略有三意：
X22n0424_p0615b10║一者觀經所明佛身雖云即報即法，而那由恒沙
X22n0424_p0615b11║不無數計生身尊特猶待辯疑，此經但曰光明無
X22n0424_p0615b12║量壽命無量，則不屬諸數直指法身，獨要一也。二
X22n0424_p0615b13║者十六妙門雖云即觀即心，而先日次水次地次
X22n0424_p0615b14║樹次座方入佛觀，則不無次第猶覺繁長，此經不
X22n0424_p0615b15║修餘業單事持名，倐爾一心便得佛現，獨要二也。
X22n0424_p0615b16║三者上三品生乃能遊歷十方承事諸佛，中下二
X22n0424_p0615b17║品皆無此文，今持名往生便得供佛諸方食時還
X22n0424_p0615b18║國，獨要三也。聞說一義尚恐生疑，更聞獨要必致
X22n0424_p0615b19║深駭，故云難信之法，又云不可思議功德經也。
X22n0424_p0615b20║○二諸經。
X22n0424_p0615b21║復明通諸經者，與諸大乘經意義相通，如淨名、法華
X22n0424_p0615b22║等，旁通如是。乃知此經義理所該，深䆳廣遠，不應視
X22n0424_p0615b23║同淺近，自取愆尤。
X22n0424_p0615b24║淨名、法華等者，此一心持名，得生彼國，即隨其心
X22n0424_p0615c01║淨，則佛土淨，是淨名義。又此一心持名，即以深心
X22n0424_p0615c02║念佛，乃至獨入他家一心念佛，乞食無侶一心念
X22n0424_p0615c03║佛，一稱南無佛，皆已成佛道，是法華義等者，略舉
X22n0424_p0615c04║餘經。如文殊所云一行三昧，大品所云若人散心
X22n0424_p0615c05║念佛，乃至畢苦，其福不盡，是般若義。如經三、七日
X22n0424_p0615c06║稽首十方諸佛名字，是圓覺義。如五百長者子稱
X22n0424_p0615c07║七佛名，遂得見金色之身，成阿羅漢，是觀佛三昧
X22n0424_p0615c08║義。如菩薩六念，念佛第一，又云繫念思惟因緣力
X22n0424_p0615c09║故，得斷煩惱，是涅槃義。如佛告父王：汝今當念西
X22n0424_p0615c10║方極樂世界阿彌陀佛，常勤精進，當得佛道，又云
X22n0424_p0615c11║十心向往，命終必生彼佛國土，是寶積義。至如華
X22n0424_p0615c12║嚴，圓義相通，已見前文。念佛之義，不可勝舉。如上
X22n0424_p0615c13║且就一經大旨而言。泛論經義，則維摩丈室容八
X22n0424_p0615c14║萬四千師子之座，今此淨土十方往生，猶如雨點，
X22n0424_p0615c15║皆生七寶池中，曾無窄隘，即淨名義。如來神力品
X22n0424_p0615c16║釋迦與十方諸佛同出廣長舌相，乃至梵天，為讚
X22n0424_p0615c17║歎法華故，今此六方讚歎亦復如是，即法華義。略
X22n0424_p0615c18║舉少分，通諸大乘，餘不繁敘。又起信因緣分，疏明
X22n0424_p0615c19║信位初心有四種機：以禮懺滅罪被初機，以修習
X22n0424_p0615c20║止、觀被中機，以求生淨土被上機。初謂業障眾生，
X22n0424_p0615c21║中謂凡夫、二乘，則知淨土是大乘菩薩所修矣。義
X22n0424_p0615c22║理所該，總結上文。愆尤者，輕毀此經，即輕毀大乘，
X22n0424_p0615c23║獲罪無量故。
X22n0424_p0615c24║○四所被階品（二）。初、料簡，二、總收。
X22n0424_p0616a01║○初料簡。
X22n0424_p0616a02║已知此經文略義豐，言近旨遠，未委被何根器，有何
X22n0424_p0616a03║階等，先明料簡。前三非器，謂無信者、無願者、無行者，
X22n0424_p0616a04║反是皆器。
X22n0424_p0616a05║先明根器有是有非，次別階等有勝有劣，欲令捨
X22n0424_p0616a06║非從是棄劣取勝也。信謂信生佛不二，眾生念佛
X22n0424_p0616a07║定得往生究竟成佛故，如經所云汝等皆當信受
X22n0424_p0616a08║我語是也。願謂信非徒信，如子憶母瞻依向慕必
X22n0424_p0616a09║欲往生故，如經所云應當發願生彼國土是也。行
X22n0424_p0616a10║謂願非虗願，常行精進念念相續無有間斷故，如
X22n0424_p0616a11║經所云執持名號一心不亂是也。此之三事號為
X22n0424_p0616a12║資糧，資糧不充罔克前進。又復此三如鼎三足，或
X22n0424_p0616a13║俱無、或具一缺二、或具二缺一，皆不可也。又以喻
X22n0424_p0616a14║明譬之五穀，其無信者不信即種是穀，栽培此種
X22n0424_p0616a15║定得成穀者也；信而無願者，雖知佳種無心求穀
X22n0424_p0616a16║者也；願而無行者，雖望得穀不事耕耨者也。俱無
X22n0424_p0616a17║互缺準上可知。此三者皆羸劣破漏之器，不堪承
X22n0424_p0616a18║受甘露法味，故名非器。又復世人雖行眾善，於彼
X22n0424_p0616a19║佛土無信行願亦名非器；雖有諸過，於彼佛土有
X22n0424_p0616a20║信行願亦名為器。反是皆器，如下所明。
X22n0424_p0616a21║於是器中輩之品之成三成九，九之又九，三之又三，
X22n0424_p0616a22║又細分之，復應無量。如二部中說：
X22n0424_p0616a23║次明階等也。輩者，大本三輩；品者，觀經九品，故曰
X22n0424_p0616a24║三九。三輩之中復三輩之，則成九輩；九品之中復
X22n0424_p0616b01║九品之，則成八十一品；輩之無窮，品之不已，則成
X22n0424_p0616b02║百千萬億輩品，故曰復應無量。所以然者，均名念
X22n0424_p0616b03║佛，同一往生，而修有事理，功有勤惰，隨因感果，地
X22n0424_p0616b04║位自別。故涅槃說十二因緣，曾無二法，而下智觀
X22n0424_p0616b05║者，得聲聞菩提；中智觀者，得緣覺菩提；上智觀者，
X22n0424_p0616b06║得菩薩菩提；上上智觀者，得佛菩提。是則諸天共
X22n0424_p0616b07║器，食有精麤；三獸同河，渡分深淺，焉可誣也？儻其
X22n0424_p0616b08║自負利根，聞說念佛，若將浼焉，寧知輩品天淵，存
X22n0424_p0616b09║乎其人而已，終不念佛鈍置汝也。好奇負勝之士，
X22n0424_p0616b10║幸平氣而思之。
X22n0424_p0616b11║○二總收
X22n0424_p0616b12║總收者，但持佛名，必生彼國，則或高或下，或聖或凡，
X22n0424_p0616b13║乃至或信或疑，或讚或毀，知有彼佛，便成善根，多劫
X22n0424_p0616b14║多生，俱蒙解脫。
X22n0424_p0616b15║高下者，以下品即登彼岸，下品猶勝天宮，則品位
X22n0424_p0616b16║雖殊皆得不退故。聖凡者，以具縛凡夫但得往生，
X22n0424_p0616b17║即與諸大菩薩俱會一處，則終當成聖故。此專舉
X22n0424_p0616b18║其順者，下言信疑讚毀，則兼違順無不獲益也。問：
X22n0424_p0616b19║信讚應爾，云何疑毀亦曰善根？答：常不輕授記諸
X22n0424_p0616b20║人皆當作佛，人疑不信乃至打罵因墮地獄，從地
X22n0424_p0616b21║獄出終得成道，豈非罵打從疑而生？疑從知生、知
X22n0424_p0616b22║從聞生，聞知有佛然後生疑，曾未聞知疑從何發？
X22n0424_p0616b23║因聞知故，佛之一字已蘊識田投種土中，雨露忽
X22n0424_p0616b24║滋終有生日。彼毀佛者義亦如是，故曰但知有佛
X22n0424_p0616c01║皆成善根畢竟解脫，不聞不知則不成種。
X22n0424_p0616c02║○五，能詮體性（四）。初隨相，二唯識，三歸性，四無
X22n0424_p0616c03║礙。
X22n0424_p0616c04║○初隨相。
X22n0424_p0616c05║已知此經被機普徧，未知能詮何為體性，依古展轉
X22n0424_p0616c06║十門推本，約之成四。先明隨相，於中復二：一謂聲名
X22n0424_p0616c07║句文，二謂所詮義，以文與義皆屬相故。
X22n0424_p0616c08║十門，展轉詳見華嚴玄談。圭峯復於中約而束之，
X22n0424_p0616c09║遂為四門。初聲名句文者，據大小乘教，或以聲為
X22n0424_p0616c10║教體，或以名句文身而為教體。今依清涼大師，通
X22n0424_p0616c11║收四者，以聲為教主。名者，次第行列，詮法自性。句
X22n0424_p0616c12║者，次第安布，詮法差別。文者，次第聯合，上二所依。
X22n0424_p0616c13║此名句文三者，屈曲為聲。上詮表唯聲，則不能詮
X22n0424_p0616c14║義。唯名句文，則無自體。兼此四事，是謂教體。以假
X22n0424_p0616c15║實體用兼資也。二所詮義者，此聲名句文，若無所
X22n0424_p0616c16║詮之義，則同乎篇韻，殊無意況。若徒義無文，妙理
X22n0424_p0616c17║憑何而得顯示。良以文隨於義，義隨於文，文義相
X22n0424_p0616c18║資，乃成教體。故今此經，從如是我聞，至作禮而退，
X22n0424_p0616c19║是聲名句文體。而其中所說，依正二報，信願往生
X22n0424_p0616c20║等，是所詮義也。以是二者，交相隨故，而為教體。
X22n0424_p0616c21║又若據法所顯義，則無非佛事，如香飯光明等，當知
X22n0424_p0616c22║法法皆為教體。
X22n0424_p0616c23║法能顯義，則法法自彰，不俟文字。如華嚴，雲臺寶
X22n0424_p0616c24║網，毛孔光明，皆能說法。淨名云，有佛世界，以香飯
X22n0424_p0617a01║而作佛事。有佛世界，以光明而作佛事。乃至一色
X22n0424_p0617a02║一香，一舉一動，無有一法而非佛事等。今此經者，
X22n0424_p0617a03║水鳥樹林，咸宣妙法。則隨舉一法，皆成教體。
X22n0424_p0617a04║○二唯識。
X22n0424_p0617a05║唯識者，此文此義，皆識所變，而有本影四句。
X22n0424_p0617a06║四句者，一唯本無影即小乘教，不知教法皆唯識
X22n0424_p0617a07║現，謂如來實有說法故。二亦本亦影即始教，以佛
X22n0424_p0617a08║自宣說若文若義，皆從妙觀察智淨識所現，名本
X22n0424_p0617a09║質教；聞者識上所變文義，名影像教，諸佛眾生互
X22n0424_p0617a10║為增上故。三唯影無本即終教，以離眾生心更無
X22n0424_p0617a11║有佛，唯大悲大智為增上緣，令彼根熟眾生心中
X22n0424_p0617a12║現佛說法，是故佛教全是眾生心中影像。四非本
X22n0424_p0617a13║非影即頓教，非唯心外無佛，眾生心中影像亦空，
X22n0424_p0617a14║以性本絕言即不教之教，所謂尊者無說我乃無
X22n0424_p0617a15║聞，說聽皆無唯識而已，是以識為教體也。今此經
X22n0424_p0617a16║者，且約終頓二教，則眾生心樂出離，自於心中見
X22n0424_p0617a17║佛為說極樂依正信願往生，而實無說無聽，故識
X22n0424_p0617a18║為教體。
X22n0424_p0617a19║○三歸性。
X22n0424_p0617a20║歸性者，前以所變之萬境，攝歸能變之八識，今以所
X22n0424_p0617a21║現之八識，復攝歸能現之一心，則性為教體。
X22n0424_p0617a22║一心者，即真如自體也。從此真如流出教法，故會
X22n0424_p0617a23║相歸性，則所謂重頌如、授記如、十二分教一切皆
X22n0424_p0617a24║如。以上展轉推尋，真實之理極至於此。譬之物不
X22n0424_p0617b01║離夢，夢不離人。圓覺疏云：生法本無，一切唯識。識
X22n0424_p0617b02║如幻夢，但是一心。則以自心為教體也。今此經者，
X22n0424_p0617b03║依、正、信、願等法，若文若義，究極皆歸一心真如。故
X22n0424_p0617b04║古德云：諸大乘經皆以一實相印為經教體。此經
X22n0424_p0617b05║一心不亂，即是實相，即是真如。則合前二種會歸
X22n0424_p0617b06║一心而為教體。
X22n0424_p0617b07║○四無礙。
X22n0424_p0617b08║無礙者，心境理事本自交徹，境及事者是名隨相。心
X22n0424_p0617b09║者唯識，理者歸性，俱交徹故。
X22n0424_p0617b10║交徹者，以一心原有真如、生滅二門。真如即是生
X22n0424_p0617b11║滅，故理不礙事、境、心；生滅即是真如，故事、境、心不
X22n0424_p0617b12║礙理。今此經者，心即是土，則一念無為，而不妨池
X22n0424_p0617b13║樓鳥樹昭布森列，眾生信樂，隨願往生；土即是心，
X22n0424_p0617b14║則七寶莊嚴，而不妨全體空寂，不立一塵。實無眾
X22n0424_p0617b15║生生彼國者，則心、境、理、事互相融攝而為教體也。
X22n0424_p0617b16║○六宗趣旨歸（三）。初、總陳，二、異解，三、正意。
X22n0424_p0617b17║○初總陳。
X22n0424_p0617b18║已知此經能詮之體，如是該羅，未審所宗當在何者？
X22n0424_p0617b19║夫語之所尚曰宗，宗之所歸曰趣，而有通別。通論佛
X22n0424_p0617b20║教因緣為宗，別則依古十門，自我法俱有，至圓融具
X22n0424_p0617b21║德，後後前前，次第深淺，是故諸經各有宗趣。
X22n0424_p0617b22║尚者，崇也。聖人立教，一部語言，何所崇尚？所崇尚
X22n0424_p0617b23║者，名之曰宗。歸者，至也。立此為宗，為求何事？究所
X22n0424_p0617b24║歸至，名之曰趣。因緣者，揀異無因邪因。一代時教，
X22n0424_p0617c01║不出因緣，如所謂因緣故生滅，因緣故即空，因緣
X22n0424_p0617c02║故即假，因緣故即中。佛教所宗，因緣攝盡，故云通
X22n0424_p0617c03║也。十門者，第一我法俱有宗，內執有我，外執有法，
X22n0424_p0617c04║名為附佛法外道。第二法有我無宗，則異外道。繇
X22n0424_p0617c05║是從前至後，繇淺入深，乃至第十圓融具德。十門
X22n0424_p0617c06║分別，詳具華嚴玄談。若約之為五，不出有空、法相、
X22n0424_p0617c07║法性、圓融。今此經者，宗乎法性，以淨土依正信願
X22n0424_p0617c08║等，皆歸一心，一心不亂，即法性故。
X22n0424_p0617c09║○二異解。
X22n0424_p0617c10║今明此經，古有多解：有謂信願為宗，有謂超過三界
X22n0424_p0617c11║二種清淨為宗，令諸眾生得不退轉為趣。
X22n0424_p0617c12║信願為宗者，諸解多同，以經中屢言若有信者應
X22n0424_p0617c13║當發願生彼國土故。二種清淨者，論言：極樂世界
X22n0424_p0617c14║依正二報清淨莊嚴，非三界所及，故以為宗。而要
X22n0424_p0617c15║其所歸，為令眾生生彼清淨極樂國土，生彼國已
X22n0424_p0617c16║即不退轉，以此為趣。
X22n0424_p0617c17║○三正意（二）。初、總舉，二、別明。
X22n0424_p0617c18║○初總舉。
X22n0424_p0617c19║此經宗乎法性，於法性中，復分總別。總而合之，謂是
X22n0424_p0617c20║依正清淨，信願往生，以為宗趣。
X22n0424_p0617c21║取前二說兼合言之，總為宗趣，以前說不該依正，
X22n0424_p0617c22║後說未詳信願，故須兼合始得無遺。良繇依正信
X22n0424_p0617c23║願兼備交資而得往生，皆不出自心故。其總為宗
X22n0424_p0617c24║趣者，如華嚴例，彼經亦兼眾說，總因果、緣起、理實、
X22n0424_p0618a01║法界以為宗趣故。若欲分之，上句為宗，下句為趣，
X22n0424_p0618a02║義亦自明。若欲加之，彼經加不思議，今經亦爾。
X22n0424_p0618a03║○二別明。
X22n0424_p0618a04║又別明之，則成五對：一教義，二事理，三境行，四行寂，
X22n0424_p0618a05║五寂用，以為宗趣。
X22n0424_p0618a06║一、教義一對者，以教為宗，令達義為趣。言崇尚此
X22n0424_p0618a07║念佛往生之教，其意云何？正欲曉會經中所說阿
X22n0424_p0618a08║彌陀佛正報依報，清淨莊嚴，信之願之，則生彼國。
X22n0424_p0618a09║教中有如是義，是其趣也，不徒為語言文字而已。
X22n0424_p0618a10║二、事理一對者，以事為宗，令顯理為趣。承上一經
X22n0424_p0618a11║言教，俱約所詮之義，而義中復有事理。言崇尚此
X22n0424_p0618a12║依正信願等事，其意云何？正欲顯發事中所具至
X22n0424_p0618a13║理，是其趣也，不徒為事緣之迹而已。三、境行一對
X22n0424_p0618a14║者，以境為宗，令起行為趣。境即是所觀之理，對能
X22n0424_p0618a15║觀之智，故名為境。言崇尚此理，其意云何？既知彌
X22n0424_p0618a16║陀自性，淨土唯心，正欲即此以為真境，而起觀行，
X22n0424_p0618a17║執持名號，一心不亂，是其趣也，不徒為曉達此理
X22n0424_p0618a18║而已。四、行寂一對者，以行為宗，令至寂為趣。言崇
X22n0424_p0618a19║尚此念佛觀行，其意云何？良繇心雖本寂，多生習
X22n0424_p0618a20║染，觸境生心。若不修觀行，縱令強抑妄心，終非定
X22n0424_p0618a21║慧平等。今依正觀，執持名號，至於一心，則復還空
X22n0424_p0618a22║寂之體，是其趣也，不徒為有作妄計而已。五、寂用
X22n0424_p0618a23║一對者，以寂為宗，令發用為趣。言崇尚此寂，其意
X22n0424_p0618a24║云何？良繇妄想執著，無繇解脫，妄盡心一，則淨極
X22n0424_p0618b01║光通。喻如塵盡鏡明，無像不現。所謂既生本國，得
X22n0424_p0618b02║無生忍已，還入生死，以無數方便，大作佛事，度脫
X22n0424_p0618b03║眾生，妙用恒沙，是其趣也，不徒為沈空滯寂而已。
X22n0424_p0618b04║如是十門，展轉生起，以為宗趣。
X22n0424_p0618b05║○七部類差別（三）。初明部，二明類，三非部非類。
X22n0424_p0618b06║○初明部。
X22n0424_p0618b07║已知此經宗趣沖深，未審當部等類為有幾種？初先
X22n0424_p0618b08║明部者，部有二種：一謂大本，二謂此經。
X22n0424_p0618b09║部者，以是總歸一部，而有詳、略。詳為大本，略為此
X22n0424_p0618b10║經。大本有六：一、名無量平等清淨覺經，後漢支婁
X22n0424_p0618b11║迦讖譯；二、名無量壽經，曹魏康僧愷譯；三、名阿彌
X22n0424_p0618b12║陀經，與今經同名，吳支謙譯；四、名無量壽莊嚴經，
X22n0424_p0618b13║宋法賢譯；五、出寶積第十八經，名無量壽如來會，
X22n0424_p0618b14║元魏菩提流志譯；六、名佛說大阿彌陀經，宋龍舒
X22n0424_p0618b15║居士王日休者，總取前之四譯，參而會之。唯除寶
X22n0424_p0618b16║積，彼所未及。然上五譯，互有異、同。漢、吳二譯四十
X22n0424_p0618b17║八願，止存其半，為二十四。其餘文中，大同小異。王
X22n0424_p0618b18║氏所會，較之五譯，簡易明顯，流通今世，利益甚大。
X22n0424_p0618b19║但其不繇梵本，唯酌華文，未順譯法。若以梵本重
X22n0424_p0618b20║翻而成六譯，即無議矣。故彼不言譯，而言校正也。
X22n0424_p0618b21║又其中去取舊文，亦有未盡。如三輩往生，魏譯皆
X22n0424_p0618b22║曰發菩提心。而王氏唯中輩發菩提心，下曰不發。
X22n0424_p0618b23║上竟不言，則高、下失次。且文中多善根，全在發菩
X22n0424_p0618b24║提心。而三輩不同，同一發心，正往生要旨。乃反略
X22n0424_p0618c01║之，故云未盡。然今疏鈔所引，義則兼收五譯，語則
X22n0424_p0618c02║多就王文。以王本世所通行，人習見故。餘五間取，
X22n0424_p0618c03║而槩以大本標之。故上六種，皆名大本。今此經者，
X22n0424_p0618c04║名為小本。文有繁、簡，義無勝、劣，判屬同部。
X22n0424_p0618c05║○二明類。
X22n0424_p0618c06║二、明類者，自有三種：一、觀經。二、鼓音王經。三、後出阿
X22n0424_p0618c07║彌陀偈經。
X22n0424_p0618c08║類者，不同其部，而同其類。如從昆弟，雖不同父，而
X22n0424_p0618c09║同其祖，亦名比肩。相為等夷，故曰同類。觀經者，觀
X22n0424_p0618c10║無量壽佛經，具談十六妙門，一心三觀。詳本疏。鈔：
X22n0424_p0618c11║鼓音王經者，佛在瞻波大城伽伽靈池，與比丘百
X22n0424_p0618c12║人說。中云：若有四眾受持阿彌陀佛名號，臨命終
X22n0424_p0618c13║時，佛與聖眾接引往生等。後出偈經者，始終唯偈
X22n0424_p0618c14║是伽陀部。中云：發願喻諸佛誓二十四章，願止存
X22n0424_p0618c15║半。與漢、吳二譯同。而四十八願，自古及今，傳揚已
X22n0424_p0618c16║久。二十四者，或梵本缺略，未可知也。或問：鼓音亦
X22n0424_p0618c17║說持名，云何不與今經同部？答：以有呪故。彼經雖
X22n0424_p0618c18║說持名，重持呪故。
X22n0424_p0618c19║○三、非部非類。
X22n0424_p0618c20║三、明非部類者，帶說淨土，如華嚴、法華及起信等。又
X22n0424_p0618c21║非部類而中說專持名號，如文殊般若。
X22n0424_p0618c22║帶說者，諸同部同類之外復有諸經，雖不專談淨
X22n0424_p0618c23║土，其中帶及勸讚往生也。華嚴如行願品既明十
X22n0424_p0618c24║大願王，而末言以此十願導歸極樂是也。法華如
X22n0424_p0619a01║云誦斯經者命終當生阿彌陀佛極樂世界是也。
X22n0424_p0619a02║起信如前教起中所明是也。等者，如觀佛三昧十
X22n0424_p0619a03║住斷結諸經，帶說淨土層疊非一，詳如後釋文中。
X22n0424_p0619a04║雜引文殊般若，詳後執持名號文中。
X22n0424_p0619a05║○八，譯釋誦持（五）。初明譯，二明釋，三明誦，四明
X22n0424_p0619a06║持，五結勸。
X22n0424_p0619a07║○初明譯。
X22n0424_p0619a08║已知此經為部為類，詳略同別，未委譯自何時，凡有
X22n0424_p0619a09║幾譯，以至註釋闡揚，讀誦受持，有何靈驗。初明譯者
X22n0424_p0619a10║有二，一名佛說阿彌陀經，即今經，姚秦三藏法師鳩
X22n0424_p0619a11║摩羅什譯。
X22n0424_p0619a12║姚秦者，周有嬴秦，南北朝有苻秦、姚秦。今言姚者，
X22n0424_p0619a13║揀非餘秦也。三藏者，通經律論，兼善華梵故。法師
X22n0424_p0619a14║者，佛法所屬，演揚誨眾，為表範故。鳩摩羅什者，梵
X22n0424_p0619a15║語具云鳩摩羅耆婆，什上五字，此云童壽。什者，深
X22n0424_p0619a16║善此方文字之什，華梵合舉，稱羅什也。譯者，易也，
X22n0424_p0619a17║易梵成華也。周禮：掌四方之語，各有其官，北方曰
X22n0424_p0619a18║譯。今經自西來，而言譯者，漢之北官，兼善西語，摩
X22n0424_p0619a19║騰始至，遂稱為譯，今仍之也。按本傳：師中天竺國
X22n0424_p0619a20║人，父名鳩摩羅琰，家世相國，棄榮出遊，龜茲王以
X22n0424_p0619a21║妹妻之，生師。師生而神靈，七歲隨母入寺，見鐵鉢，
X22n0424_p0619a22║試取加頂，俄念：此鉢甚重，我何能舉？即不勝重，遂
X22n0424_p0619a23║悟萬法惟心，博學強記，人莫能及。以沖年高德，故
X22n0424_p0619a24║云童壽。既通三藏，東遊龜茲，王設金獅子座處之。
X22n0424_p0619b01║苻堅據秦，將事西討，適太史奏：異星現於西域分
X22n0424_p0619b02║野，當有大德智人，入輔中國。堅云：朕聞龜茲有羅
X22n0424_p0619b03║什者，得非此耶？遣將呂光臨發謂曰：朕非貪地用
X22n0424_p0619b04║兵，聞羅什深解法相，為後學宗。若克龜茲，即宜馳
X22n0424_p0619b05║驛送什。及破龜茲，載什以歸。中道聞堅已為姚萇
X22n0424_p0619b06║所害，遂止不返。什師因不至秦。後萇亦聞師名，要
X22n0424_p0619b07║請而光不允。萇亡，子興復請，亦不允。因遣兵伐光，
X22n0424_p0619b08║光姪降秦，方得迎師入關，奉為國師。師閱舊經，義
X22n0424_p0619b09║多紕僻，不與梵本相應。乃集沙門肇叡等八百餘
X22n0424_p0619b10║人，新譯經論三百九十餘卷，並暢神源，發揮幽致。
X22n0424_p0619b11║師未終少日，集眾謂曰：願所宣譯，傳之後世，咸共
X22n0424_p0619b12║流通。今於眾前發誠實誓，若所傳無謬，當使焚身
X22n0424_p0619b13║之後，舌不焦爛。以弘始十一年八月二十日卒於
X22n0424_p0619b14║長安。闍維，薪滅形盡，舌根儼然。今此經者，譯於什
X22n0424_p0619b15║師，而舌根不壞。與諸佛出廣長舌，讚歎此經，合而
X22n0424_p0619b16║觀之，佛語不虗。於是益信。
X22n0424_p0619b17║二名稱讚。淨土佛攝受經唐三藏法師玄奘譯。二經
X22n0424_p0619b18║聯比，小異大同，時所宗尚，皆弘秦本。
X22n0424_p0619b19║玄奘法師者，唐洛州緱氏人，姓陳氏。少罹患難，隨
X22n0424_p0619b20║兄長腱法師出家於淨住寺。年十一，誦維摩、法華，
X22n0424_p0619b21║卓然自立，不偶時流。年二十一，講心論，不窺文相，
X22n0424_p0619b22║涌注不窮，時號神人。貞觀三年，往西域取經，備經
X22n0424_p0619b23║險難，歷百五十國，遂至舍衛，取經六百餘部。貞觀
X22n0424_p0619b24║十九年還京，於玉華臺翻譯經論，總一千三百三
X22n0424_p0619c01║十卷。既臥疾，見大白蓮華及佛相，右脅累足而逝，
X22n0424_p0619c02║兩月色貌如生。先是西行之日，撫靈巖寺松而作
X22n0424_p0619c03║誓言：吾西去，汝西長；吾東歸，汝東向。師去，松西長，
X22n0424_p0619c04║至於數丈。一日忽東迴，門弟子喜曰：師歸矣。已而
X22n0424_p0619c05║果然，時號摩頂松云。按師誓言，自要不爽。如是真
X22n0424_p0619c06║語、實語，亦什師舌根不壞，諸佛舌相廣長意也。所
X22n0424_p0619c07║譯此經，焉可不信？聯比者，先後重譯也。小異大同
X22n0424_p0619c08║者，梵音稍別，及語有繁簡，如恒河、殑伽、六方、十方
X22n0424_p0619c09║之類，而大意一，無相乖也。皆弘者，法華三譯，秦本
X22n0424_p0619c10║盛行，此經二譯，亦復如是。
X22n0424_p0619c11║○二、明釋。
X22n0424_p0619c12║次明釋此經者，論則有天親菩薩無量壽經論，解則
X22n0424_p0619c13║有慈恩通贊、海東疏、孤山疏，乃至大佑略解等。
X22n0424_p0619c14║天親菩薩者，常入日光定，昇兜率天宮內院，親覲
X22n0424_p0619c15║慈氏，造無量壽經優婆提舍。優婆提舍者，此云分
X22n0424_p0619c16║別義。慈恩法師者，諱窺基，姓尉遲氏，敬德猶子也。
X22n0424_p0619c17║奘師度之出家，學通大小，造疏計可百卷，釋彌勒
X22n0424_p0619c18║下生經筆鋒，得舍利二七粒，復示西方要義，有彌
X22n0424_p0619c19║陀經通贊一卷。海東法師者，諱元曉，其疏此經，大
X22n0424_p0619c20║率依論為主。孤山圓法師者，十疏流通，此疏居一。
X22n0424_p0619c21║義淵、淨覺、越溪等歷代諸師，種種解釋，率多散沒。
X22n0424_p0619c22║至元大佑師者，乃有略解。今唯海東、越溪、大佑所
X22n0424_p0619c23║解，僅存而已。世遠人亡，經殘教弛，遂令如是廣大
X22n0424_p0619c24║深遠法門，不得人人曉了，寧不悲夫！
X22n0424_p0620a01║若夫遠承佛旨，弘闡祕宗，為論為文，為集為錄，為傳
X22n0424_p0620a02║為偈，為賦為詩，交讚互揚，其麗不億，莫不叮嚀懇告，
X22n0424_p0620a03║感慨悲歌，普勸迷流，同歸覺路，一曾過目，可弗銘心。
X22n0424_p0620a04║上文專指註釋此經，今謂其餘讚詠淨土，所有言
X22n0424_p0620a05║辭，不可勝紀。為論如十疑寶王等，為文如龍舒無
X22n0424_p0620a06║盡等，為集如決疑指歸等，為錄如淨土自信等，為
X22n0424_p0620a07║傳如淨土略傳等，為偈如徑路修行等，為賦如神
X22n0424_p0620a08║棲安養等，為詩如諸家懷淨土等。告而曰懇，真誠
X22n0424_p0620a09║之語，冀其信受而奉行也。歌而曰悲，淒楚之辭，或
X22n0424_p0620a10║能感發而興起也。麗，數也。不億者，億不足以盡之，
X22n0424_p0620a11║言多也。此皆淨土聖賢，千言萬語，不厭繁重，直欲
X22n0424_p0620a12║生死海中，盡挈眾生於彼岸而後已。我等應當銜
X22n0424_p0620a13║恩報德，鏤骨銘心，展轉流通，遞相勸導。如其置而
X22n0424_p0620a14║不覽，覽而不信，不曰愚蒙之訓，則曰寄寓之談，獨
X22n0424_p0620a15║且奈之何哉。
X22n0424_p0620a16║○三明誦。
X22n0424_p0620a17║次明誦此經者，如舌根不壞，天樂西迎，方解冤而往
X22n0424_p0620a18║生，未終卷而坐脫。歸如入定，終覩白蓮，銀臺而易金
X22n0424_p0620a19║臺，麤樂而來細樂。
X22n0424_p0620a20║舌根不壞者，智論云：有比丘誦彌陀經，命欲終時，
X22n0424_p0620a21║語弟子言：阿彌陀佛與諸大眾俱來迎我。後從火
X22n0424_p0620a22║化，舌根不灰，色相自若。天樂西迎者，宋唐世良，誦
X22n0424_p0620a23║彌陀經十萬過。一日謂家人曰：佛來迎我。言已，作
X22n0424_p0620a24║禮坐逝。其夜有利行人在道味山上，夢西方異光，
X22n0424_p0620b01║旛華繽紛，音樂嘹喨，空中聲云：唐世良已生淨土。
X22n0424_p0620b02║解冤往生者，宋上虞民馮珉，少事遊獵，見巨蛇持
X22n0424_p0620b03║矟將往刺之。時蛇在巖下欲噬黃犢，珉推巖石壓
X22n0424_p0620b04║之至死，蛇屢為祟。珉修懺念佛經年，蛇不能害。一
X22n0424_p0620b05║日請同社淨侶誦彌陀經，合掌而化。未終坐脫者，
X22n0424_p0620b06║晉智仙法師，號真教，住白蓮寺十三年，西向十念
X22n0424_p0620b07║十二時不暫廢。一夕微疾，命觀堂行人誦彌陀經，
X22n0424_p0620b08║未終卷，安然坐脫。歸如入定者，宋釋處謙，精修淨
X22n0424_p0620b09║土。一夕誦彌陀經畢，稱讚淨土，告眾曰：吾以無生
X22n0424_p0620b10║而生淨土，如入禪定。奄然而化終。覩白蓮者，宋嘉
X22n0424_p0620b11║禾郡鍾嫗，日誦彌陀經十徧，念佛不輟。一日，語其
X22n0424_p0620b12║子曰：見白蓮華無數，眾聖迎我。遂端坐聳身化去。
X22n0424_p0620b13║銀臺、金臺者，懷玉禪師，台州人。布衣一食，常坐不
X22n0424_p0620b14║臥，精進念佛，誦彌陀經三十萬徧。一日，見西方聖
X22n0424_p0620b15║眾，多若恒沙，一擎銀臺，從窗而入。玉曰：吾一生精
X22n0424_p0620b16║進，誓取金臺，何為得此？銀臺遂隱。玉感激，倍復精
X22n0424_p0620b17║進。三七日後，見佛滿空中，乃謂弟子曰：金臺來迎，
X22n0424_p0620b18║吾生淨土矣。說偈含笑而逝。郡守段公異之，作詩
X22n0424_p0620b19║讚美，有枝低只為罣金臺之句云。麤樂、細樂者，元
X22n0424_p0620b20║子華禪師，大歷九年，於潤州觀音寺誦彌陀經。六
X22n0424_p0620b21║月，忽得疾，夜聞香氣，樂音空中告曰：麤樂已過，細
X22n0424_p0620b22║樂續來，君當往生。良久，念佛而化，異香連日不散。
X22n0424_p0620b23║又若書寫則化被蒼生，講演則祥符白鶴。
X22n0424_p0620b24║書寫者。唐善導大師，凡得䞋施，用寫彌陀經十萬
X22n0424_p0620c01║卷，勸人受持。亦有讀誦至十萬徧者，五十萬徧者，
X22n0424_p0620c02║僧俗歸仰。至有感極，焚身供養，得念佛三昧者，不
X22n0424_p0620c03║可勝紀。講演者。宋沈三郎，晚歲迴心念佛。因病，請
X22n0424_p0620c04║僧講彌陀經，易衣而終，縮膝欲起。二子局於名教，
X22n0424_p0620c05║以易龕為難，曳其脛直之。將入殮，忽舉首出衣被，
X22n0424_p0620c06║矍然而坐。舉家大驚，二子急前扶衛，乃以肘節捶
X22n0424_p0620c07║之。子曰：助父坐脫耳。竟坐逝。茶毗，有白鶴二十九
X22n0424_p0620c08║隻，飛鳴雲表，久之西去。
X22n0424_p0620c09║現前感應，則寶地遙觀；剋取往生，則涅槃非比。如斯
X22n0424_p0620c10║感應，屢見古今。
X22n0424_p0620c11║寶地遙觀者，唐大行禪師，初修普賢懺，後入大藏，
X22n0424_p0620c12║隨手取卷，得彌陀經。日夜誦詠，至三七日，覩瑠璃
X22n0424_p0620c13║地上佛及二大士現前。僖宗聞其事，詔入內庭，賜
X22n0424_p0620c14║號常精進菩薩。後瑠璃地復見，即日命終。異香經
X22n0424_p0620c15║旬，肉身不壞。涅槃非比者，梁道珍法師，講涅槃經。
X22n0424_p0620c16║天監中，憩錫廬山，慕遠公淨業。禪坐中，忽見海上
X22n0424_p0620c17║數百人，乘寶舫前邁。師問：何之？答曰：往極樂國。因
X22n0424_p0620c18║求附載。報云：法師雖善講涅槃經，亦大不可思議。
X22n0424_p0620c19║然未誦彌陀經，豈得同往？師遂廢講念佛，誦彌陀
X22n0424_p0620c20║經及二萬徧。將終四七日，前夜四皷，見西方銀臺，
X22n0424_p0620c21║來至空中，皎如白日。聲云：法師當乘此臺往生。時
X22n0424_p0620c22║眾咸聞天樂。異香數日，香猶未散。其夜峯頂寺僧，
X22n0424_p0620c23║遙見谷口火炬數十，明燎徹夜。次日乃知師逝。如
X22n0424_p0620c24║上所錄，皆修因證果，此感彼應，疊見層出。自古及
X22n0424_p0621a01║今，未及枚舉。
X22n0424_p0621a02║○四明持
X22n0424_p0621a03║若持名者，或一念而飛一光，或一聲而出一佛，或響
X22n0424_p0621a04║彌林谷，或音徹宮闈，或六時繫念而依正盈空，或十
X22n0424_p0621a05║字標心而聖賢入會。洎乎昭代，續有名流。
X22n0424_p0621a06║此正明執持名號也。淨業諸賢，多不繁載，姑舉昭
X22n0424_p0621a07║灼世人耳目者一二，以為激勸。飛光者，唐善導大
X22n0424_p0621a08║師，人問：念佛得生淨土否？答曰：如汝所念，遂汝所
X22n0424_p0621a09║願。於是導乃自念阿彌陀佛一聲，則有一光從其
X22n0424_p0621a10║口出，十聲至百，光亦如之，光明滿室。帝聞其事，勅
X22n0424_p0621a11║所居為光明寺。後登柳樹，端坐而化。出佛者，少康
X22n0424_p0621a12║法師，在烏龍山建淨土道場，勸人念佛。眾見師念
X22n0424_p0621a13║佛一聲，口出一佛，至於十念，十佛次出，猶若連珠。
X22n0424_p0621a14║臨終之日，口旋異光數道，奄然而逝。響彌者，唐道
X22n0424_p0621a15║綽禪師，平居為眾講無量壽經，將二百徧，人各掐
X22n0424_p0621a16║珠，口稱佛號，或時散席，聲播林谷。音徹者，唐法照，
X22n0424_p0621a17║於并州五會念佛，感代宗皇帝宮中聞念佛聲，遣
X22n0424_p0621a18║使遙尋，見師勸化之盛，遂詔入宮。宮人念佛，亦及
X22n0424_p0621a19║五會，號五會法師。六時者，晉慧遠法師，居廬山，製
X22n0424_p0621a20║蓮華漏，六時念佛，澄心繫想。後十九年七月晦夕，
X22n0424_p0621a21║於般若臺方從定起，見阿彌陀佛身徧虗空，圓光
X22n0424_p0621a22║之中，無量化佛及菩薩眾，水流光明，演說妙法。佛
X22n0424_p0621a23║言：我以本願力故，來安慰汝。汝七日後，當生我國。
X22n0424_p0621a24║至期，端坐而逝。十字者，宋長蘆宗賾禪師，禪理洞
X22n0424_p0621b01║悟，宗說兼通。而遠遵廬阜之規，建蓮華勝會。其法
X22n0424_p0621b02║日念阿彌陀佛，或千聲萬聲，各於日下以十字記
X22n0424_p0621b03║之。一夕，夢一男子，烏巾白衣，風貌清美，謂賾曰：欲
X22n0424_p0621b04║入公彌陀會，乞書一名。賾問：公何名？曰：普慧。又云：
X22n0424_p0621b05║家兄普賢，亦乞登名。言訖遂隱。賾覺而語諸尊宿，
X22n0424_p0621b06║皆云：華嚴離世間品有二菩薩名。乃知聖賢幽贊，
X22n0424_p0621b07║以二大士書於錄首。昭代者，今代也。如西齋、空谷、
X22n0424_p0621b08║天奇、毒峯等，皆近世高僧，篤信精修，匹休前古，相
X22n0424_p0621b09║續不絕。稍詳往生集中，蓋千萬中紀其一二而已。
X22n0424_p0621b10║至於感護則宿冤得度，惡鬼不侵；靈應則瞽目重明，
X22n0424_p0621b11║俘囚脫難。
X22n0424_p0621b12║冤度者，唐邵彪，鎮江人。為諸生時，夢至一公府，主
X22n0424_p0621b13║者問：汝知所以不第否？彪對：不知。因使人引彪前
X22n0424_p0621b14║行，見大鑊中有蛤蜊作人語，呼彪名。彪怖，遂念阿
X22n0424_p0621b15║彌陀佛，蛤蜊變黃雀飛去。彪後及第，官至安撫使。
X22n0424_p0621b16║鬼却者，佛世有一國，鄰於羅剎。羅剎食人無度，王
X22n0424_p0621b17║約自今國中家以一人次第送與，勿得枉殺。有奉
X22n0424_p0621b18║佛家，止生一子，次第充行。父母哀號，囑令至心念
X22n0424_p0621b19║佛。以佛威力，鬼不得近。明晨往視，見子尚在，將之
X22n0424_p0621b20║而還。自是羅剎之患遂息。目明者，宋崇氏女，雙瞽，
X22n0424_p0621b21║念佛三年，精勤不替，雙目重明如故。難脫者，元末
X22n0424_p0621b22║張士誠攻湖州，江浙丞相與戰，擒四十人，囚檻送
X22n0424_p0621b23║戮。夜宿西湖鳥窠寺，大猷謀禪師徐步廊下，囚見
X22n0424_p0621b24║師神觀閒雅，持誦不輟，因求救拔。師教令至心念
X22n0424_p0621c01║南無救苦救難阿彌陀佛。中有三人信受其語，念
X22n0424_p0621c02║不絕口。天曉，發囚易枷鎖至，三人刑具不足，惟繫
X22n0424_p0621c03║以繩。既而審鞫，知良民被虜者，遂得釋。
X22n0424_p0621c04║又復惡人則善和十念，地獄現而化佛空迎。畜生則
X22n0424_p0621c05║鴝鵒稱名，形骸掩而蓮華地發。何況身無重慝，報在
X22n0424_p0621c06║最靈。信願熏修，寧成虗棄。
X22n0424_p0621c07║惡人者，唐張善和屠牛為業，臨終見羣牛索命，於
X22n0424_p0621c08║是大怖，喚其妻云：速延僧為我念佛。僧至，諭云：經
X22n0424_p0621c09║中說臨終惡相現者，至心念佛，即得往生。和云：地
X22n0424_p0621c10║獄至，急取香鑪來。即以右手擎火，左手拈香，面西
X22n0424_p0621c11║專切念佛。未滿十聲，自言：佛來迎我。即化去。畜生
X22n0424_p0621c12║者，宋黃巖正等寺觀公畜鴝鵒，常念佛不絕。一日，
X22n0424_p0621c13║立化籠上，觀葬之。已而土上出紫蓮華一朵，尋土
X22n0424_p0621c14║中，則華從舌端而發。靈芝照律師為之讚，有立亡
X22n0424_p0621c15║籠閉渾閒事，化紫蓮華也太奇之句，如上持名所
X22n0424_p0621c16║舉。自飛光出佛至此，亦千萬中紀一而已。慝者，惡
X22n0424_p0621c17║之匿於心者也。最靈者，人為萬物之靈也。末復結
X22n0424_p0621c18║言：惡人念佛尚得往生，何況惡未必如善和；畜生
X22n0424_p0621c19║念佛尚得往生，何況靈而號為人類。以此比況，知
X22n0424_p0621c20║必生也。信願熏修，所作唐捐，無有是處。
X22n0424_p0621c21║○五結勸。
X22n0424_p0621c22║是以一音始唱，千佛同賡。三學高僧，九流名德，若幽
X22n0424_p0621c23║若顯，若聖若凡，如萬水無不朝東，似羣星悉皆拱北。
X22n0424_p0621c24║方之捷徑，號曰普門，豈虗語哉。決志求生，無容擬議
X22n0424_p0622a01║者矣。
X22n0424_p0622a02║此總結淨土法門，一切眾生所皈依也。唱者，導也。
X22n0424_p0622a03║賡者，續也。始唱者，釋迦開示西方，眾生始知淨業，
X22n0424_p0622a04║是引而導之也。同賡者，六方讚歎，詳如經文中說，
X22n0424_p0622a05║是續而和之也。三學者，謂禪、教、律三宗也。禪如永
X22n0424_p0622a06║明以宗門柱石而上上品生，圓照以獨秉單傳而
X22n0424_p0622a07║標名蓮境。教如僧叡弘輔什師而蓮華出榻，四明
X22n0424_p0622a08║中興台教而西向坐亡。律如靈芝生弘毗尼而死
X22n0424_p0622a09║生安養，清照大闡律學而說偈西歸。若廣舉者，不
X22n0424_p0622a10║可勝數。九流者，謂儒、道、農、工、醫、卜等也。儒如文潞
X22n0424_p0622a11║公德業滿朝而結十萬同生之緣，蘇長公文行絕
X22n0424_p0622a12║世而有西方公據之說。道如葛濟之捨仙學而迴
X22n0424_p0622a13║心淨業，鸞法師焚仙經而專修觀經，乃至子章之
X22n0424_p0622a14║業岐黃而念佛，張銓之荷耒耜而稱名。幽如冥君
X22n0424_p0622a15║敬禮，羅剎休心。聖如文殊求生，普賢願往。況顯與
X22n0424_p0622a16║凡，不待論矣。朝東者，會極義。拱北者，宗本義。喻淨
X22n0424_p0622a17║土為真際所詣，勢必向往，非強之使然也。捷徑普
X22n0424_p0622a18║門，解見前文。重言結之，明不虗也。決志者，大本云：
X22n0424_p0622a19║設有大火充滿三千大千世界，要當過此生彼國
X22n0424_p0622a20║土，則決定其志，無退怯也。擬議者，易曰：擬之而後
X22n0424_p0622a21║言，議之而後動。今謂不須擬議。昔人有言：卜以決
X22n0424_p0622a22║疑，不疑何卜？念佛往生，但諦信不疑而已，何復擬
X22n0424_p0622a23║議為哉？
X22n0424_p0622a24║佛說阿彌陀經疏鈔卷第一