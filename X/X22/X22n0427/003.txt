X22n0427_p0755c07║
X22n0427_p0755c08║
X22n0427_p0755c09║
X22n0427_p0755c10║彌陀經疏鈔演義定本卷三
X22n0427_p0755c11║
X22n0427_p0755c12║疏華樂交輝，華有天華、樹華，樂有天作、自作。
X22n0427_p0755c13║鈔初引《大本》是諸天所作，次引是虗空自作，三引
X22n0427_p0755c14║《觀經》雙具天作、自作。以是下，結歸異世樂也。清暢是
X22n0427_p0755c15║不澀，嘹喨是不滯，微妙是不麤，和雅是不俗。
X22n0427_p0755c16║疏樂可以養人之性情，而蕩滌其邪穢，消融其渣
X22n0427_p0755c17║滓，是有和融之義。
X22n0427_p0755c18║鈔如實空，如實不空，即《起信》心真如門，空如來藏、
X22n0427_p0755c19║不空如來藏。如謂真如，實謂實相。如實空者，謂此真
X22n0427_p0755c20║如實相之中，空無妄染，非謂如實自空，此則如實之
X22n0427_p0755c21║空也。不空有二義：一異妄無體故，二具足無漏性功
X22n0427_p0755c22║德故。
X22n0427_p0755c23║調和而克諧不悖者，《舜典》云：「八音克諧，無相奪倫。」今
X22n0427_p0755c24║茲萬德亦然，常樂我淨，不悖真實；識知徧照法界，不
X22n0427_p0756a01║悖清涼。不變、不離、不斷、不異、不思議，即克諧不悖也。
X22n0427_p0756a02║融液而一味無乖者，清濁高下，如五味之相濟而後
X22n0427_p0756a03║和。今茲萬德亦然，雖實有此諸功德義，而無差別之
X22n0427_p0756a04║相，等同一味，唯一真如也。
X22n0427_p0756a05║忍進相與低昂者，忍進，六度之二也。忍者，惡罵捶打
X22n0427_p0756a06║皆悉能忍，猶如大地，猶如橋梁，任一切踐踏而不起
X22n0427_p0756a07║一念，故曰低。進者，曉夜忘疲，精進不懈，猶如一人與
X22n0427_p0756a08║萬人敵，勇猛直前，故曰昂。言相與者，正忍辱時正精
X22n0427_p0756a09║進，愈精進時愈忍辱也。塤鳴篪奏者，塤，土為之；篪，
X22n0427_p0756a10║竹為之：二器互相唱和。詩云：伯氏吹塤，仲氏吹篪。今
X22n0427_p0756a11║此忍進低昂互造，如塤、篪之互為高下也。
X22n0427_p0756a12║止觀雙成定慧者，止觀是因，定慧是果。止者止其散，
X22n0427_p0756a13║止之既久則成定。觀者觀其昏，觀之既久則成慧。曰
X22n0427_p0756a14║雙成者，因中止觀雙修，果上定慧不二。玉振金聲
X22n0427_p0756a15║者，金，鐘也；聲，宣也。八音未作，則先擊鎛鐘以宣其聲。
X22n0427_p0756a16║玉，磬也；振，收也。俟其既闋，後擊特磬以收其韻。今茲
X22n0427_p0756a17║禪定，如彼玉振；今茲觀慧，如彼金聲，迭相始終也。
X22n0427_p0756a18║慈、悲、喜、捨，四無量心也。慈者，與眾生樂；悲者，拔眾生
X22n0427_p0756a19║苦；喜者，喜眾生離苦得樂也；捨者，一法不著，萬緣皆
X22n0427_p0756a20║捨也。哀而不傷，樂而不泆者，詩人言文王未得后妃，
X22n0427_p0756a21║則寤寐反側以求之，是哀其所當哀，不害於和也；既
X22n0427_p0756a22║得后妃，則琴瑟鐘鼓以樂之，是樂其所當樂，不失其
X22n0427_p0756a23║正也。今茲慈悲，乃無緣之慈悲，非愛見之慈悲；喜捨，
X22n0427_p0756a24║乃性德之喜捨，非情識之喜捨，何傷何泆？
X22n0427_p0756b01║非唯不鼓，兼復無聲者，《觀經》云：「如天寶幢，不鼓自鳴。」
X22n0427_p0756b02║今乃非唯不鼓自鳴，兼復無聲可聽。自性之樂，非五
X22n0427_p0756b03║眼能窺，二聽所聞故。羽寂宮沈，響天震地者，宮羽，
X22n0427_p0756b04║五音之二，雖五音沈寂，吼動乾坤，古云：「沈沈寂寂絕
X22n0427_p0756b05║施為，觸著無端吼似雷」是也。
X22n0427_p0756b06║鈔下有金剛等，是明地下莊嚴。琉璃地上等，是明
X22n0427_p0756b07║地上莊嚴。
X22n0427_p0756b08║鈔無雜無穢是真義，無變無遷是如義，萬劫常新
X22n0427_p0756b09║是金義。不增不減是平義，不高不下是等義，千聖
X22n0427_p0756b10║共履是地義。
X22n0427_p0756b11║毗舍下，是引證。《楞嚴》云：「持地菩薩於普光佛時為比
X22n0427_p0756b12║丘，平填道路。至毗舍如來時，因國大王設齋延佛，爾
X22n0427_p0756b13║時菩薩平地待佛，佛摩頂云：『當平心地，則世界地一
X22n0427_p0756b14║切皆平。』」
X22n0427_p0756b15║《維摩》云：「舍利弗言：『我見土石諸山穢惡充滿。』螺髻梵
X22n0427_p0756b16║王言：『仁者心有高下，不依佛慧，故見此土為不淨耳。』
X22n0427_p0756b17║於是佛以足指按地，即時大千世界珍寶嚴飾。」
X22n0427_p0756b18║鈔晝則始東洲半六句，言日之旋環也。古云：「南贍
X22n0427_p0756b19║部洲日當午，北俱盧洲打三鼓，東勝神洲日將晡，西
X22n0427_p0756b20║牛貨洲開門戶」是也。
X22n0427_p0756b21║鈔世人行善，諸天歡喜者，以人修戒善，則天多眷
X22n0427_p0756b22║屬，天喜眷屬，故生喜也。又諸天皆好善，人修善則上
X22n0427_p0756b23║合天心，故喜也。
X22n0427_p0756b24║鈔及至小萎，亂風吹去者，《法華》云：「香風吹萎華，更
X22n0427_p0756c01║雨新好者」是也。或難曰：極樂所有華木，皆七寶成，不
X22n0427_p0756c02║以春生，不以秋瘁，今乃萎者，何也？答：此有二義：一者、
X22n0427_p0756c03║隨順此方故；二者、是表法故。以華表菩薩之因行，稍
X22n0427_p0756c04║有懈怠，如華之小萎，則鼓以般若之風，去其懈怠，重
X22n0427_p0756c05║加精進，如吹去萎華，更雨新好也。
X22n0427_p0756c06║疏自性開覺是華義者，以圓覺之心如華開明照
X22n0427_p0756c07║十方剎，故《佛地論》云：「如大夢覺，如蓮華開」是也。
X22n0427_p0756c08║鈔如華尚蕋者，迷則一無所覺故。如華正開者，悟
X22n0427_p0756c09║則萬法朗然故。
X22n0427_p0756c10║神靈通達亦復如是者，以十法界依正色心循業發
X22n0427_p0756c11║現，無主持者，無造作者，無分析者，皆自性任運不思
X22n0427_p0756c12║議之無作妙用如是也。
X22n0427_p0756c13║經前經文云過十萬億佛土，今經文亦云供養他
X22n0427_p0756c14║方十萬億佛，則知十萬億者，是表數之極多，猶華嚴
X22n0427_p0756c15║之以十表無盡也。
X22n0427_p0756c16║疏眾生持取供佛，亦可約理，如《華嚴》以萬行因華，
X22n0427_p0756c17║莊嚴一乘妙果，以眾生屬因，佛屬果故。
X22n0427_p0756c18║鈔三種意生身者，一入三昧樂意生身屬聲聞，二
X22n0427_p0756c19║覺法自性性意生身屬菩薩，三種類俱生無行作意
X22n0427_p0756c20║生身屬佛。謂之意生者，喻如意去速疾無礙也。入
X22n0427_p0756c21║三昧樂者，謂從三三昧中發起神通之用。覺法自性
X22n0427_p0756c22║者，覺諸法自性，從此自性發起妙用，即名意生。身種
X22n0427_p0756c23║類者，十法界依正色心，俱在我一念心中顯現，本無
X22n0427_p0756c24║遷流之行，亦無有為之作。
X22n0427_p0757a01║疏佛真法身猶若虗空，孰受供養？故自性自嚴，是
X22n0427_p0757a02║盛華供養義。法身無為，不墮諸數，何云十萬億？故
X22n0427_p0757a03║自性自徧，是十萬億義。心體不動，本絕去來，何云
X22n0427_p0757a04║時還？故自性自空，是食時還義。心體徧周，本無對
X22n0427_p0757a05║待，何云本國？故自性自住，是本國義。
X22n0427_p0757a06║鈔心本具含萬德，還以萬德嚴心者，所謂自體有
X22n0427_p0757a07║大智慧光明義，徧照法界義，真實識知義，常樂我淨
X22n0427_p0757a08║義等。即以所含之萬德，嚴我能含之一心。德無所
X22n0427_p0757a09║德，嚴無所嚴者，以對恒沙煩惱，顯恒沙性德。自性之
X22n0427_p0757a10║煩惱本空，德從何立？則德無所德。既以即心之德，嚴
X22n0427_p0757a11║此即德之心，全心即德，則嚴無所嚴。心德兩忘，能所
X22n0427_p0757a12║不立，一念不生，是真供養也。誰能供養佛，通達無
X22n0427_p0757a13║生者。佛者，覺也。覺體無生，不達無生，何處覔佛？故唯
X22n0427_p0757a14║寂滅現前，乃能同佛。慈力不然，以生滅心著相覔佛，
X22n0427_p0757a15║隨逐妄緣，非真供養故。
X22n0427_p0757a16║如理思惟，即是供養如來者，《金剛經》云：「如來者，即諸
X22n0427_p0757a17║法如義。」不思真如之義，不能供養如來。故真如非有，
X22n0427_p0757a18║不以有思；真如非無，不以無思；真如非亦有亦無，不
X22n0427_p0757a19║以雙亦思；真如非非有非無，不以雙非思、離四句絕
X22n0427_p0757a20║百非思。思至無思，思盡還源，方名親供養如來也。
X22n0427_p0757a21║無前無後，一時供養者，《維摩經》善德長者言：「憶念我
X22n0427_p0757a22║昔，自於父舍，設大施會，供養一切。期滿七日，維摩詰
X22n0427_p0757a23║來入會中，謂我言：『長者子！夫大施會，不當如汝所設，
X22n0427_p0757a24║當為法施之會，何用財施會為？』我言：『居士！何為法施
X22n0427_p0757b01║之會？』詰言：『法施會者，無前無後，一時供養。』」釋曰：夫以
X22n0427_p0757b02║方會人，不可以一息期；以財濟物，不可以一時周。是
X22n0427_p0757b03║以會通無隅者，彌綸而不漏；法澤冥被者，不易時而
X22n0427_p0757b04║同覆。故能即無疆為一會，而道無不潤也。
X22n0427_p0757b05║心體本空者，以心無形相，十方求之，終不可得故。
X22n0427_p0757b06║空無來往者，畢竟空中無形無住、無處無著、不動不
X22n0427_p0757b07║起故。
X22n0427_p0757b08║心源湛寂，常住不遷者。心源，謂染心之源，即性淨也。
X22n0427_p0757b09║又麤相之源，即生相也。此在佛地，方了其源。若法身
X22n0427_p0757b10║大士，覺未至源，猶有生相，動彼靜心，業識起滅，故不
X22n0427_p0757b11║云常住。至生相都盡，無明風止，性海浪歇，湛然常住
X22n0427_p0757b12║也。然此是約生滅門說。若約真如門，則從本以來，離
X22n0427_p0757b13║諸名相，無有變異，不可破壞，湛然常住也。
X22n0427_p0757b14║金剛本處，即此經本國者。如《起信》言本覺，《楞嚴》言本
X22n0427_p0757b15║心，《梵網》言本源，《圓覺》言本際，皆指自性而言也。本處
X22n0427_p0757b16║本國，何獨不然。此之謂務本者，《論語》謂君子務本，
X22n0427_p0757b17║然彼以孝悌為本，未真務本也。必也了萬法之非真，
X22n0427_p0757b18║達本源之一致，蕩生滅之妄計，會常住之真心，返本
X22n0427_p0757b19║還源，為真務本也。
X22n0427_p0757b20║鈔教開四種三昧。一曰常行者，出《般舟三昧經》，
X22n0427_p0757b21║亦名佛立三昧，成時見十方佛在空中立，以九十日
X22n0427_p0757b22║為一期。二曰常坐者，出《文殊□□□說□般若經》，
X22n0427_p0757b23║亦名一行三昧，唯專念法界故也。亦以九十日為一
X22n0427_p0757b24║期。三曰半行半坐者，出《法華》方等二經。《法華》三七
X22n0427_p0757c01║日為一期，方等不限時節。四、非行非坐者，亦名隨
X22n0427_p0757c02║自意，意起即觀故也。方法出《請觀音》等諸大乘經，通
X22n0427_p0757c03║於四儀及諸作務，公私怱遽亦不礙修也。
X22n0427_p0757c04║疏自性常定者，那伽常在定，無有不定時。又云：「心
X22n0427_p0757c05║地無散自性定。」自性常慧者，一切眾生皆具如來智
X22n0427_p0757c06║慧德相。又云：「心地無癡自性慧。」
X22n0427_p0757c07║鈔禪悅為食，定有食義者，禪定資神輕安適悅故。
X22n0427_p0757c08║智能運轉，慧有行義者，智體無住，運用活潑故。
X22n0427_p0757c09║如論之論，是《往生論》。如論頌云下，是引證。食有六段，
X22n0427_p0757c10║行有一段。諸佛菩薩能說能受者，非諸佛不能說，
X22n0427_p0757c11║以具四無礙辯得大無畏故；非菩薩不能受，以最極
X22n0427_p0757c12║利根堪能擔荷故。
X22n0427_p0757c13║又正體智受真如味者，正體智即根本智，亦名如理
X22n0427_p0757c14║智。此智能證真如，如空合空，似水投水，理智一如，長
X22n0427_p0757c15║無斷絕，從體起用，長養萬法，如食之能持色身，長養
X22n0427_p0757c16║萬事也。
X22n0427_p0757c17║禪定資神下，次第釋前五食。食有資悅義，今禪定
X22n0427_p0757c18║持心，遠離麤重，悅體舒神，即為食義。食有增長義，
X22n0427_p0757c19║今願力堅強，執持正法，法身增長，即為食義。食能
X22n0427_p0757c20║成辦諸事，今念力能明記不忘，成辦聖道，即為食義。
X22n0427_p0757c21║食能解除飢渴，今解脫能斷除三障，資益法身，即
X22n0427_p0757c22║為食義。食能暢悅身心，今法喜能得大歡喜，飽滿
X22n0427_p0757c23║充足，即為食義。
X22n0427_p0757c24║未發大乘意是未入正定聚眾生修行信心者，已發
X22n0427_p0758a01║意是信成就發心以後，三賢菩薩得忍者是證發心
X22n0427_p0758a02║十地菩薩，一生補處即等覺是。食此食者，皆摶真如
X22n0427_p0758a03║之理以為食也。問：既曰真如之理為食，而真如一味
X22n0427_p0758a04║平等，無增無減，萬古不磨，而文中深淺階位，屢食屢
X22n0427_p0758a05║消者，何也？答：真如雖曰一味，萬古不磨，而乃隨智淺
X22n0427_p0758a06║深，以下位未證上位理時，則一心緣此理境，名食此
X22n0427_p0758a07║食；已證此理時，則此理化為烏有，名曰乃消。如人未
X22n0427_p0758a08║至廬山，則有廬山可緣；已至盧山，則廬山化為烏有。
X22n0427_p0758a09║故曰：不見廬山真面目，只因身在此山中也。
X22n0427_p0758a10║如來行處是無行處者，行者，心行乎境也。凡夫行有，
X22n0427_p0758a11║二乘行空，大乘菩薩行中道。如來則有處全空，非行
X22n0427_p0758a12║有也；空處全有，不行空也；中道即二邊，不行中也。離
X22n0427_p0758a13║四句行，絕百非行，威音那畔行，法身向上行，不可行
X22n0427_p0758a14║處行也。故知下，結勸。
X22n0427_p0758a15║鈔釋迦調達宿因者，釋迦佛與調達往昔為共命
X22n0427_p0758a16║鳥，一為調達者睡，一為釋迦者醒。醒者因取香果而
X22n0427_p0758a17║食，香氣芬然。睡者覺而惡曰：「何瞞我而食也？吾當以
X22n0427_p0758a18║毒菓害之。」遂食毒菓，二命俱喪。黃鍾是陽六律之
X22n0427_p0758a19║首，大呂是陰六律之首。
X22n0427_p0758a20║鈔大乘菩提分乃有多種者，《涅槃》云：「三十七品為
X22n0427_p0758a21║涅槃因，非大涅槃因；無量阿僧祇道品為大涅槃因
X22n0427_p0758a22║故。」
X22n0427_p0758a23║三十七品無所不攝者，以法雖同，由心成異故。如一
X22n0427_p0758a24║四諦有無量相，而皆攝在四諦之中。道品亦然，但心
X22n0427_p0758b01║行大小不同而成異故。道場者，得道之處，即是道
X22n0427_p0758b02║場。道品是法身因者，《淨名》云：「佛身者，即法身也。從
X22n0427_p0758b03║無量功德生，乃至從三十七道品生」等。道品是寶
X22n0427_p0758b04║炬陀羅尼者，寶炬謂德炬，能爍破一切無明黑暗故
X22n0427_p0758b05║名寶炬，攝一切法名陀羅尼。若人能觀八正道者，
X22n0427_p0758b06║《涅槃》云：「善男子！眾生佛性不異諸佛，若有能修八聖
X22n0427_p0758b07║道者，當知是人則得明見。善男子！雪山有草名曰忍
X22n0427_p0758b08║辱，牛若食者即成醍醐，眾生佛性亦復如是。」
X22n0427_p0758b09║智有二種，智字是三十七品中之一分。分別諸陰
X22n0427_p0758b10║有無量相者，有凡夫五陰、三乘五陰、諸佛五陰。凡夫
X22n0427_p0758b11║五陰，分段生死也；三乘五陰，變易生死也；諸佛五陰，
X22n0427_p0758b12║即真常之體，故曰因滅是色獲得常色。受、想、行、識亦
X22n0427_p0758b13║復如是。又復分別諸陰有無量相，即是別教觀無
X22n0427_p0758b14║量四諦，而亦可通圓人。如星羅十門，月滿三觀，得一
X22n0427_p0758b15║空三昧，即得無量空三昧等。
X22n0427_p0758b16║疏一、信，二、進，是十一善心所攝。三、念，四、定，五、慧，是
X22n0427_p0758b17║五別境心所所攝。
X22n0427_p0758b18║鈔持其所已得者，如草木有根，則已得之枝葉華
X22n0427_p0758b19║果，持而不失。行人具足五根，則已得功德，亦持而不
X22n0427_p0758b20║失也。生其所未得者，未生之枝葉華果，漸漸能生。
X22n0427_p0758b21║行人具足五根，則未生功德，亦漸漸能生也。然始入
X22n0427_p0758b22║佛法，即有信心，未有定慧，不得名根。今由前三科，則
X22n0427_p0758b23║信不可拔，故得成根。下四亦然。諦理即真俗中，以
X22n0427_p0758b24║通大小乘故。
X22n0427_p0758c01║信等五法各有體用。信者，於實德能深忍樂欲心淨
X22n0427_p0758c02║為性，對治不信樂善為業。進者，於善惡品修斷事中
X22n0427_p0758c03║勇悍為性，對治懈怠滿善為業。念者，於曾習境令心
X22n0427_p0758c04║明記不忘為性，定依為業。定者，於所觀境令心專注
X22n0427_p0758c05║不散為性，智依為業。慧者，於所觀境揀擇為性，斷疑
X22n0427_p0758c06║為業。
X22n0427_p0758c07║《俱舍》三義，即上文二義。最勝者，即上持其所已得，而
X22n0427_p0758c08║自分不失也。自在者，即上生其所未得，而勝進上求
X22n0427_p0758c09║也。光顯體用雙彰者，即上即體起用，即用顯體也。
X22n0427_p0758c10║二十二根者，信、進、念、定、慧、憂、喜、苦、樂、捨、眼、耳、鼻、舌、身、
X22n0427_p0758c11║意，共十六根。男根、女根、未知欲知根、已知根、具知根、
X22n0427_p0758c12║命根。
X22n0427_p0758c13║鈔如《瑜伽》下，引證。力有二義：後之所證出世法者，
X22n0427_p0758c14║即覺支、正道、住行向地等法難制伏，是不為邪外所
X22n0427_p0758c15║伏，此是證不為他伏也。下二句是證又能伏他一切
X22n0427_p0758c16║諸魔，即四魔八魔等。
X22n0427_p0758c17║深信諦理轉更增長者，前雖具信根，若未有力，則疑
X22n0427_p0758c18║惑能搖、邪外能亂、煩惱能侵。今既有力，則疑不能搖，
X22n0427_p0758c19║以有信獅子能制疑兕故；邪外不能亂，以有信珠能
X22n0427_p0758c20║清邪濁故；煩惱不能侵，以有信日能破煩惱霜故。
X22n0427_p0758c21║進根增長者，前雖有進根，若未有力，則無始來不修
X22n0427_p0758c22║三學六度種種懈怠種子，猶能發生墮出世種種事
X22n0427_p0758c23║業；今得進力，則精進猛將能伏懈怠魔軍，成辦三學
X22n0427_p0758c24║六度諸事業故。
X22n0427_p0759a01║念根增長者，前雖有念根，若未有力，則世間五欲、六
X22n0427_p0759a02║塵邪念猶未盡除，出世之三寶、施、戒等正念猶未成
X22n0427_p0759a03║就。今得念力之鎧，雖入五欲陣中，不為所損，能破種
X22n0427_p0759a04║種邪念魔軍故。
X22n0427_p0759a05║定根增長者，前雖有定根繫緣一境，若未有力，則微
X22n0427_p0759a06║細雜念猶未得除，四禪、八定、九次第定、十六特勝等
X22n0427_p0759a07║事理諸禪猶未發起。今既得力，則定能澄清亂想之
X22n0427_p0759a08║垢，能現諸禪之珠故。又不明諦理，但得世間禪，名
X22n0427_p0759a09║曰事禪。深明諦理，得出世間禪及出世上上禪，名曰
X22n0427_p0759a10║理禪。又小乘緣空直入，乃至圓人直心正念真如，名
X22n0427_p0759a11║曰理禪。小乘帶事兼修，乃至圓人從行託事附法，三
X22n0427_p0759a12║種觀法皆事理兼修，名事理禪。種種不一，故云諸也。
X22n0427_p0759a13║慧根增長者，前雖具慧根，止觀分明，決擇是非。若未
X22n0427_p0759a14║有力，則九十五種邪外之見，偏乘小教權理之執，猶
X22n0427_p0759a15║或現前。今既有力，則慧劒當空，一切邪外偏小之絲，
X22n0427_p0759a16║無不盡斷，故
X22n0427_p0759a17║疏七覺自體即擇法等，此之為用，為斷見道諸邪
X22n0427_p0759a18║見故。
X22n0427_p0759a19║鈔分分隨宜而用者，謂應用擇法則用擇法，應用
X22n0427_p0759a20║精進則用精進，隨其所宜無差謬也。
X22n0427_p0759a21║諸已證入正位者，正位即正性，以由前根力，能破一
X22n0427_p0759a22║切見執，不墮斷常覺法正性。正性者，即四諦如實性，
X22n0427_p0759a23║即用此如實覺慧以為支分，合宜則用也。即四諦
X22n0427_p0759a24║如實性者，性即苦為逼迫性，集為招感性等。如實即
X22n0427_p0759b01║是生滅、無生、無量、無作，此四各稱當教之理，名曰如
X22n0427_p0759b02║實。
X22n0427_p0759b03║觀諸法時善能覺了揀別真偽者，四聖諦理為真，外
X22n0427_p0759b04║道邪諦為偽，此二差別在毫釐間。今觀法時善能覺
X22n0427_p0759b05║了，不以偽為真、以真為偽故。
X22n0427_p0759b06║善能覺了不謬，行於無益苦行者，以擇法後，次即修
X22n0427_p0759b07║道，故云修道法時。然外道久受勤苦，精進修行，不成
X22n0427_p0759b08║聖果者，以不達真性，惟用妄識修行，名曰精進，實同
X22n0427_p0759b09║懈怠。今須覺了是正是邪，勿行外道之謬行故。
X22n0427_p0759b10║得法喜時，善能覺了等者，以既修道法，必得法喜。然
X22n0427_p0759b11║果見真性，乃稱法喜。若乃認奴作郎，將彼魚目當我
X22n0427_p0759b12║明珠，則為大錯。故得法喜時，善須覺了，勿墮顛倒之
X22n0427_p0759b13║法生喜故。
X22n0427_p0759b14║除諸見煩惱時，善須覺了等者，既得法喜，即斷諸見
X22n0427_p0759b15║煩惱。然貪等昏煩之法，體是虗偽，故須斷除。若信等
X22n0427_p0759b16║五根，及發宿世善根，乃出世真正善根，若亦斷除，錯
X22n0427_p0759b17║謬非小。故須覺了真偽，勿錯謬故。
X22n0427_p0759b18║捨所見念著等者，既以除諸見煩惱，則名捨所見境。
X22n0427_p0759b19║捨所念著境時，然捨乃對取而言，取既虗偽，捨豈得
X22n0427_p0759b20║真？并捨亦捨，弗令追憶故。
X22n0427_p0759b21║發諸禪定等者，既捨所見之境，則能發諸禪定。然禪
X22n0427_p0759b22║悅資神，能生愛著，故須覺了禪定虗偽。以定對動而
X22n0427_p0759b23║有，動既是妄，定豈是真？勿生耽樂故。
X22n0427_p0759b24║修出世道時等者，既得禪定，乃修出世之道，則有二
X22n0427_p0759c01║病：定勝慧則沈，慧勝定則浮。必須定慧均平，乃證寂
X22n0427_p0759c02║照不二。故用前六支，或起或伏，俱調和中適，勿墮二
X22n0427_p0759c03║病。故此覺支之用，能斷三界見惑，以為其果也。
X22n0427_p0759c04║疏八正道者，由前七支擇法，乃斷見惑，即入聖道。
X22n0427_p0759c05║聖者，證也，故亦名正。八聖自體，即正見等。此之為用，
X22n0427_p0759c06║為斷修道諸煩惱故。
X22n0427_p0759c07║鈔一、正見者，若修覺支所得真覺，以智安立我所
X22n0427_p0759c08║得者與修多羅合耶？不與修多羅合耶？必令諦理分
X22n0427_p0759c09║明，無有錯謬故。
X22n0427_p0759c10║二正思惟者，雖見此理與無漏智相應，然理性雖明
X22n0427_p0759c11║未能究竟，今則從根本智起後得智，重慮緣真擴充
X22n0427_p0759c12║增長入涅槃故。
X22n0427_p0759c13║三正語者，初見道人尚多習氣，身三口四未免現起，
X22n0427_p0759c14║故以無漏智攝口四業，不起妄言、綺語、兩舌、惡口之
X22n0427_p0759c15║業，令住真實、正直、柔軟、和合之四善語故。
X22n0427_p0759c16║四、正業者，不惟口無妄言，以無漏智除身殺、盜、淫等
X22n0427_p0759c17║三種身業，所謂非惟不殺、不盜、不婬，并殺、盜、婬機亦
X22n0427_p0759c18║復斷盡，身業清淨故。
X22n0427_p0759c19║五、正命者，不惟身業清淨，以無漏智通，除三業中五
X22n0427_p0759c20║種邪命食，令住正命故。五種邪者：一、為利養詐現
X22n0427_p0759c21║奇特相，屬身業；二、為利養自說功德；三、占相吉凶；四、
X22n0427_p0759c22║高聲現威令人畏敬，此三屬口業；五、說得供養以動
X22n0427_p0759c23║人心，此屬意業。
X22n0427_p0759c24║六、正精進者，前既三業清淨，又除三業中種種邪命，
X22n0427_p0760a01║則三業精純乃堪進道故，念念精勤趣涅槃道故。
X22n0427_p0760a02║七、正念者，前既三業精勤，一心進道，故恐於正止正
X22n0427_p0760a03║觀之正道，根力覺支之助道，心有動失，則忘失正念。
X22n0427_p0760a04║今則以無漏智，於正於助，明記不忘，不令動失故。
X22n0427_p0760a05║八正定者，既正念不失，復以無住之真智，住於無相
X22n0427_p0760a06║之真理，決定不移故。以上約權乘，釋華嚴下約大
X22n0427_p0760a07║乘也。
X22n0427_p0760a08║遠離一切諸邪見者，不唯外道之見，乃至偏乘小教，
X22n0427_p0760a09║一切見病，悉皆遠離故。捨妄分別心隨順一切智
X22n0427_p0760a10║者，不唯分別六塵為妄，乃至分別真俗及與離二邊
X22n0427_p0760a11║之中皆妄分別，捨此分別隨順一切種智故。
X22n0427_p0760a12║乃至者，超略之詞。若具引者，正語則常行正語，離語
X22n0427_p0760a13║四過順聖言故；正業則恒修正業，教化眾生令調伏
X22n0427_p0760a14║故；正命則安住正命，頭陀知足威儀審正，隨順菩提
X22n0427_p0760a15║行四聖種，一切過失皆遠離故；正精進則勤修一切
X22n0427_p0760a16║菩薩苦行，入佛十力無罣礙故；正念則心常正念，悉
X22n0427_p0760a17║能憶持一切言音，除滅世間散動心故。於一三昧
X22n0427_p0760a18║入諸三昧者，如二十五王三昧、首楞嚴百八三昧等，
X22n0427_p0760a19║互為出入，無定法故。
X22n0427_p0760a20║鈔觀身不淨有五：一、種子不淨，謂由父母赤、白二
X22n0427_p0760a21║滴所合成故。二、住處不淨，謂在母胎中，生藏之下、熟
X22n0427_p0760a22║藏之上故。三、自體不淨，謂四大所成，設以海水傾洗
X22n0427_p0760a23║此身，終無香潔故。四、外相不淨，九孔常流種種穢惡
X22n0427_p0760a24║故。五、究竟不淨，一息不來，棄捐冢間如朽敗木故。
X22n0427_p0760b01║觀受是苦者，受者領納也。又領納有三：苦受、樂受、不
X22n0427_p0760b02║苦不樂受。觀苦受是苦苦，樂受是壞苦，不苦不樂受
X22n0427_p0760b03║是行苦。
X22n0427_p0760b04║觀心無常者，觀現在識心念念遷流，心心不住轉變
X22n0427_p0760b05║不一故。
X22n0427_p0760b06║觀法無我者，觀行、想二陰之法，空無主宰故。
X22n0427_p0760b07║身、受、心、法，是所觀境；不淨、苦、無常、無我，是能觀之心。
X22n0427_p0760b08║能觀之心，體實是慧，以慧觀於境，由念得住，與念相
X22n0427_p0760b09║鄰近，鄰近故名念。然必觀四者，對治四倒故。謂觀身
X22n0427_p0760b10║不淨，治於淨倒；觀受是苦，治於樂倒；觀心無常，治於
X22n0427_p0760b11║常倒；觀法無我，治於我倒也。此次第者，從麤至細，以
X22n0427_p0760b12║對治故。《智論》云：「此身既爾不淨，眾生貪著者，以其情
X22n0427_p0760b13║塵生諸受故，計之為樂。」誰受此樂？故次觀心念念生
X22n0427_p0760b14║滅，後觀二陰皆不自在。破此四倒，行四正行，開實相
X22n0427_p0760b15║門。四正勤者，四念智火，若得勤風，則無所不燒，故次
X22n0427_p0760b16║辯之。此四正勤，精進為體，揀非九十五種相違之勤，
X22n0427_p0760b17║故名為正。
X22n0427_p0760b18║四、如意足者，欲、勤、心、觀也。自體即是三摩提，欲、勤、心、
X22n0427_p0760b19║觀皆是助伴。欲謂猛利樂欲；勤謂精進無間；心即是
X22n0427_p0760b20║定，謂專心於境；觀即是慧。
X22n0427_p0760b21║亦名四神足者，神即神通，足即是定。《瑜伽》云：「如有足
X22n0427_p0760b22║者，能往能還，以騰躍勇健，能得能證世間勝法，出世
X22n0427_p0760b23║間殊勝法，說名為神。彼能到此，故名為足。」《婆沙》、《智
X22n0427_p0760b24║論》，謂《婆沙論》與《大智度論》。
X22n0427_p0760c01║疏又上三科至此始有根力者，念慧二根即前四
X22n0427_p0760c02║念處所成，以四念處念慧為體故。進根即前四正勤
X22n0427_p0760c03║所成，以四正勤精進為體故。定根即前四如意所成，
X22n0427_p0760c04║如意以三摩為自體故。若兼助體，即信進念定慧為
X22n0427_p0760c05║體，以四如意足以欲勤心觀為助伴故。故五根五力
X22n0427_p0760c06║非離前三科別有體也。
X22n0427_p0760c07║鈔攝心調柔，即四如意足。道之元，德之母者，道
X22n0427_p0760c08║是佛道，佛道無上，而信為道之元。德謂功德，佛德無
X22n0427_p0760c09║量，而信為德之母。五位，謂信、住、行、向、地。十信之
X22n0427_p0760c10║中，信亦居初者，謂十信位，始自初信心，二念心，三精
X22n0427_p0760c11║進心，乃至十願心也。十一善法，信亦居初者，信、慚、
X22n0427_p0760c12║愧、無貪，乃至第十一不害也。
X22n0427_p0760c13║前所得法，即前三科，此即前文持其所已得，而自分
X22n0427_p0760c14║不失也。後當得法，即七覺支、八正道，此即前文生其
X22n0427_p0760c15║所未得，而勝進上求也。
X22n0427_p0760c16║鈔妙色雅音，全體是自心顯現者，以自心即彌陀，
X22n0427_p0760c17║彌陀即自心，心佛眾生，三無差別，佛變化即心變化
X22n0427_p0760c18║也。又自心色心不二，極樂依正莊嚴，不離當人一念
X22n0427_p0760c19║故。
X22n0427_p0760c20║心地含諸種者，六祖傳法偈也。偈云：「心地含諸種，普
X22n0427_p0760c21║雨悉皆萌，頓悟華情已，菩提果自成。」全體是自心
X22n0427_p0760c22║培植者，心地無疑即是信，心地無懈即是進，乃至心
X22n0427_p0760c23║地無癡即是慧等。
X22n0427_p0760c24║先德下，引證。謂根者，非枝葉也。力者，有力用也。若離
X22n0427_p0761a01║心別求，是摘葉尋枝，非根本也；是傍他門戶，非己力
X22n0427_p0761a02║也。故必消歸自心，以心萬古如如，澄湛廣大，五根五
X22n0427_p0761a03║力，孰過於是？
X22n0427_p0761a04║覺心不起，即七覺支者，謂覺者覺了諸法也。若起心
X22n0427_p0761a05║覺境，是向外馳求，是迷昧，非覺了也。故必覺心不起，
X22n0427_p0761a06║一念不生，乃真覺支。
X22n0427_p0761a07║直了心性，即八正道者，謂若正外有邪，正亦成邪，故
X22n0427_p0761a08║云若法從待生，是法還成待，必須邪正雙忘，方名正
X22n0427_p0761a09║道。
X22n0427_p0761a10║經皆悉念佛，念法，念僧。《疏鈔》但發明佛、法、僧，不發
X22n0427_p0761a11║明如何念。今就鈔中約五教說三寶，則今念法亦當
X22n0427_p0761a12║有五教不同：如小教即是有門，其念三寶，實有能念、
X22n0427_p0761a13║所念也；始即空門，能念、所念，一切皆空也；終即亦有
X22n0427_p0761a14║亦無門，念而不念，不念而念也；頓即非空非有門，能、
X22n0427_p0761a15║所雙寂，無念、不念，離念頓顯也；圓即圓融無礙門，一
X22n0427_p0761a16║念一切念，一切念一念，一時頓念，非隱、顯，一切圓成，
X22n0427_p0761a17║無勝、劣也。則知念法深、淺不同，隨機無定。然約而言
X22n0427_p0761a18║之，不出事、理二種：事即念別相三寶：念佛，則常念親
X22n0427_p0761a19║近，求一切智；念法，則常念修行諸波羅蜜；念僧，則常
X22n0427_p0761a20║念親近，學如實行也。理即念同相三寶：覺心不起，常
X22n0427_p0761a21║住第一義諦，不為二邊所動。是為念佛，念法，念僧，即
X22n0427_p0761a22║天台大師所謂安心不動，稱之為念也。
X22n0427_p0761a23║鈔比丘五眾者，律中五人以上，同一羯磨，和合無
X22n0427_p0761a24║爭，如水乳合，名和合眾。
X22n0427_p0761b01║三寶大小乘別者，小乘則丈六應身、《四阿含經》、四果
X22n0427_p0761b02║四向為三寶。大乘則圓滿報身、大乘方等、三賢十聖
X22n0427_p0761b03║為三寶。
X22n0427_p0761b04║三寶名相各別者，佛有三身、四教、六即、十義等，法有
X22n0427_p0761b05║教、行、理、果等，僧有凡夫、賢聖等。
X22n0427_p0761b06║一、立事就義門者，三十二相，丈六金身，事相佛也。立
X22n0427_p0761b07║此事相以就覺義，以釋迦苦行成道，說法度人，自覺
X22n0427_p0761b08║覺他，故名佛寶。四《阿含》等，不談實相，唯說苦空，此事
X22n0427_p0761b09║相法也。立此事相以就軌持義，以四諦之法，亦能軌
X22n0427_p0761b10║生物解，任持自性，故名法寶。剃髮染衣，六和無諍，此
X22n0427_p0761b11║事相僧也。立此事相以就和合義，以雖不達實相，與
X22n0427_p0761b12║理和合，而在眾無爭，互相愛敬，六和為侶，如水乳合，
X22n0427_p0761b13║故名僧寶。乃小教之三寶也。
X22n0427_p0761b14║二、會事歸理者，非三十二相之佛為佛。《般若經》云：「若
X22n0427_p0761b15║以色見我，以音聲求我，是人行邪道，不能見如來。」又
X22n0427_p0761b16║曰：「若見諸相非相，即見如來。」又曰：「如來者，即諸法如
X22n0427_p0761b17║義。」故以如理為佛寶。法者，非以文字為法。經云：「有法
X22n0427_p0761b18║可說，名為謗法；無法可說，是為說法。」所謂無說無聞，
X22n0427_p0761b19║是名真說般若。此以如理名法寶。僧者，非以剃髮為
X22n0427_p0761b20║僧。經云：「須陀洹名為入流而無所入，乃至阿羅漢實
X22n0427_p0761b21║無有法名阿羅漢。」亦以如理為僧寶。始教之三寶也。
X22n0427_p0761b22║三、理事融顯門者，雖云「色相不是佛，音聲亦復然」，又
X22n0427_p0761b23║云「亦不離色聲，見佛神通力」，所謂於法不說斷滅相，
X22n0427_p0761b24║名曰佛寶。雖曰文字性空，名字亦離，又不離文字說
X22n0427_p0761c01║解脫相，以文字性空即實相故，名為法寶。雖云預流
X22n0427_p0761c02║非預流，羅漢非羅漢，又不壞僧相，善來比丘，鬚髮自
X22n0427_p0761c03║落，即成沙門，名為僧寶。事不礙理，理不礙事，事理無
X22n0427_p0761c04║礙，乃終教之三寶也。
X22n0427_p0761c05║四絕相理實門者，一念不生，即名佛寶。五法三自性
X22n0427_p0761c06║皆空，八識二無我俱遣，所謂無有涅槃佛，無有佛涅
X22n0427_p0761c07║槃，若有若無，二悉皆離，乃頓教之三寶也。
X22n0427_p0761c08║五、融通不礙門者，以前四種，前淺後深，前不攝後，後
X22n0427_p0761c09║不攝前，今則舉前兼後，舉後兼前，拈一莖草，即丈六
X22n0427_p0761c10║金身，剖一微塵，出大千經卷，普賢身相若虗空，依真
X22n0427_p0761c11║而住非國土，一即是多，多即是一，頭頭涉入，剎剎圓
X22n0427_p0761c12║通，乃圓教之三寶也。
X22n0427_p0761c13║性體靈覺，照了諸法者，佛者，覺也。真性之體，靈靈不
X22n0427_p0761c14║昧，了了常知，普照諸法，而無能所，自性佛也。恒沙
X22n0427_p0761c15║性德皆可軌持者，因翻彼恒沙煩惱，顯此恒沙性德
X22n0427_p0761c16║一一皆軌生物，解任持自性自性法也。性相不二，
X22n0427_p0761c17║冥合無違者，靈覺之體即恒沙性德，恒沙性德即靈
X22n0427_p0761c18║覺之體，二而不二，自性僧也。
X22n0427_p0761c19║法稱離欲尊者，以一切法門能令眾生離諸惑染故。
X22n0427_p0761c20║又以從來不與染法相應，不與諸塵作對故。
X22n0427_p0761c21║鈔約而言之，皆三寶攝者，此三十七助道品通大
X22n0427_p0761c22║小乘，即是法寶；此助道法以正觀為體，正觀分明，即
X22n0427_p0761c23║是佛寶；此助道品以性相為用，性相不二，即是僧寶，
X22n0427_p0761c24║故云皆三寶攝。又鳥音之中，或明此三十七品悉皆
X22n0427_p0762a01║真故，悉同如故，是即佛攝；或明此道品能離念故，能
X22n0427_p0762a02║隨順入真如故，即是法攝；或明此道品事不礙理，理
X22n0427_p0762a03║不礙事故，即是僧攝。
X22n0427_p0762a04║或明含靈本具覺性者，世尊成道時曰：「奇哉！奇哉！一
X22n0427_p0762a05║切眾生皆具如來智慧德相，但以妄想執著而不證
X22n0427_p0762a06║得」也。
X22n0427_p0762a07║或明性具種種諸相者，台教性具法門，十法界依正
X22n0427_p0762a08║色心性中，本自具足，但循業發現，故一一諸相，皆天
X22n0427_p0762a09║真之故物，非緣起之新成也。
X22n0427_p0762a10║或明性相和合不二者，古云：「性起為相，一多緣起之
X22n0427_p0762a11║無邊；相得性融，千差涉入而無礙」是也。
X22n0427_p0762a12║不善為辭者，或錯雜不倫，或汗漫無飾，或不能反覆
X22n0427_p0762a13║抑揚，跌蕩頓挫，皆是。扞格者，《禮．學記篇》：「扞格而不
X22n0427_p0762a14║勝。」註：扞，拒扞也。格讀如凍𠗂之𠗂，謂如地之凍，堅強
X22n0427_p0762a15║而難入也。
X22n0427_p0762a16║鈔心體本自性離者，自性本離言說相、離名字相、
X22n0427_p0762a17║離心緣相、離一切法差別之相也。
X22n0427_p0762a18║鈔自近及遠，猶如逝水者，《孟子》云：「源泉混混，不舍
X22n0427_p0762a19║晝夜，盈科而後進，放乎四海。」
X22n0427_p0762a20║性具諸法五句，天台圓教義也。以別教所詮，清淨真
X22n0427_p0762a21║如，空無一法。十界色心，從染淨之緣所變起。因中必
X22n0427_p0762a22║須蕩盡諸相，乃歸真性。果上何能即色即心，即依即
X22n0427_p0762a23║正。今圓教理具諸法，從理具中而有事造。雖云理具
X22n0427_p0762a24║事造，實無能具所具、能造所造。以即心即法、即法即
X22n0427_p0762b01║心，能造因緣及所造法，皆悉當處唯是一心，皆悉當
X22n0427_p0762b02║處唯是一色。唯心唯色，對待斯忘。妙觀觀之，無非三
X22n0427_p0762b03║諦。故依性起修時，一修一切修，一證一切證。故因窮
X22n0427_p0762b04║果證時，依正色心，法法相即，一說一切說也。
X22n0427_p0762b05║疏如幻法門者，佛說一切法，本為一切心，我無一
X22n0427_p0762b06║切心，焉用一切法？故一切法門皆悉如幻。又《愕嚴》
X22n0427_p0762b07║云：「如幻三摩提，彈指超無學。」《華嚴》云：「有無一切法，了
X22n0427_p0762b08║達悉如幻，入於如幻際，於彼無依著。」是即如幻法門
X22n0427_p0762b09║也。
X22n0427_p0762b10║自性本具者，以一切法門皆悉如幻，而如幻之法皆
X22n0427_p0762b11║根本於自性，自性之中無所不具。所以古人云：「世間
X22n0427_p0762b12║種種法，無不從心生，一切法如幻，故說心如幻。譬如
X22n0427_p0762b13║工幻師，普現諸色像，園林華果等，幻師之所成」是也。
X22n0427_p0762b14║鈔貪、瞋、癡即戒、定、慧者，以無始法性為無明故，今
X22n0427_p0762b15║無明即法性。法性為無明故，成貪、瞋、痴；無明即法性
X22n0427_p0762b16║故，即戒、定、慧。如清水、濁水，濕性無殊；三學、三毒，體性
X22n0427_p0762b17║不二也。又古云：「無明業性即法性。」天台云：「惑、業、苦三
X22n0427_p0762b18║道，當體即是三德祕藏。」《起信》云：「若離覺性，則無不覺；
X22n0427_p0762b19║若離不覺之心，則無真覺自相可說。」
X22n0427_p0762b20║善道惡道，悉皆如幻者，貪等乃惡道之本，戒等為善
X22n0427_p0762b21║道之因，貪瞋癡既即戒定慧，則惡道如幻，戒定慧不
X22n0427_p0762b22║離貪瞋癡，則善道亦如幻矣。又貪、瞋、癡、戒、定、慧，因
X22n0427_p0762b23║也；善道、惡道，果也。因既全空，果復何有？故悉如幻。
X22n0427_p0762b24║疏以少況多者，少謂百千種樂，多謂微妙音。
X22n0427_p0762c01║鈔以前例後者，前謂化禽，後即風樹。
X22n0427_p0762c02║滅盡定者，九次第定之最後定也。此定七識恒行心
X22n0427_p0762c03║心所，六識之不恒行心心所，悉皆滅盡，獨有八識，故
X22n0427_p0762c04║曰滅盡。得此定者，六根虗靜，無復馳逸，內外湛明，入
X22n0427_p0762c05║無所入，真安和適悅之極，故以喻為風吹身。
X22n0427_p0762c06║鈔三法忍者：一、音響忍，因聞聖教得悟入故；二、柔
X22n0427_p0762c07║順忍，折伏煩惱全不起故；三、無生法忍，無生之理忍
X22n0427_p0762c08║可於心故。忉利天鼓者，《華嚴》云：「忉利諸天，著五欲
X22n0427_p0762c09║樂，行放逸時，天鼓之中，自然出音，而告之言：『此樂無
X22n0427_p0762c10║常，莫行放逸。』等。」雷音是佛國。
X22n0427_p0762c11║鈔不會父母未生前句者，香嚴在百丈會中，機鋒
X22n0427_p0762c12║敏捷，後參溈山，山問曰：「汝在百丈，能問一答十，問十
X22n0427_p0762c13║答百，是否？」香嚴云：「是。」山云：「我不要汝答十答百，但將
X22n0427_p0762c14║父母未生前本來面目道一句來。」嚴不能答，求溈山
X22n0427_p0762c15║為說，山云：「我若為汝說破，汝後來罵我。且去，不為汝
X22n0427_p0762c16║說。」嚴發憤云：「我拌一生做個常行粥飯僧，決要參破。」
X22n0427_p0762c17║後因治地，聞擊竹得悟，乃向溈山作禮曰：「若溈山早
X22n0427_p0762c18║為我說，焉得有今日事？」
X22n0427_p0762c19║一擊忘所知，所知即所知障。即渠問一答十處，到此
X22n0427_p0762c20║忽然渾化，故云忘。
X22n0427_p0762c21║更不假修持。所謂修證即不無，染污即不得。又即所
X22n0427_p0762c22║謂斷除妄想重增病，趣向真如亦是邪。又即所謂從
X22n0427_p0762c23║今以後，不疑天，不疑地也。
X22n0427_p0762c24║動容揚古路，動容即動容周旋，揚古路謂發揮妙性，
X22n0427_p0763a01║即所謂左右逢源，不知手之舞之，足之蹈之也。
X22n0427_p0763a02║不墮悄然機。悄然機，謂虗無、寂滅、湛入、合湛等。今於
X22n0427_p0763a03║涅槃天已大明悟，十方世界及與身心如吠琉璃，內
X22n0427_p0763a04║外明徹，故不墮也。
X22n0427_p0763a05║鈔理含萬法如樹者，樹有含藏義，能含枝葉華果，
X22n0427_p0763a06║故理含恒沙，功德亦然，故云道樹也。智周法界如
X22n0427_p0763a07║風者，風有周徧義，無處不到，故云色無邊故，般若亦
X22n0427_p0763a08║無邊。
X22n0427_p0763a09║智與理冥者，如智契如理，如風之吹樹而無蹟。理
X22n0427_p0763a10║隨智顯者，如如理因如如智方顯，如樹之因風而有
X22n0427_p0763a11║聲，然而風不知樹，樹不知風，風樹各住自位，所謂各
X22n0427_p0763a12║各不相到，各各不相知。《華嚴》云：「譬如長風起，遇物咸
X22n0427_p0763a13║鼓扇，各各不相知，一切法如是。」理智亦然，理外無智，
X22n0427_p0763a14║智外無理，理智亦無二本。
X22n0427_p0763a15║然各不相知，非是言其二本，乃言其自然交融也。有
X22n0427_p0763a16║不假造作，天然融會意。如此說，方與下句原無二本。
X22n0427_p0763a17║合百千種樂下，會歸一心。
X22n0427_p0763a18║疏前後功德繁，不各係條下者，天親作《往生論》以
X22n0427_p0763a19║釋此經，彼論頌中有十七種功德釋此經功德莊嚴，
X22n0427_p0763a20║以頌對經前後皆明顯可知，故不繁引。獨此經化禽
X22n0427_p0763a21║風樹二種莊嚴引對彼頌。變化大乘等四種功德者，
X22n0427_p0763a22║以彼頌中缺佛化作及無惡道二義，故今特引以發
X22n0427_p0763a23║明之。
X22n0427_p0763a24║鈔虗空功德者，頌云：「無量寶交絡，羅網虗空中，種
X22n0427_p0763b01║種鈴發響，宣吐妙法音。」
X22n0427_p0763b02║性功德者，正道大慈悲，出生善根故。正報二功德，
X22n0427_p0763b03║謂上首功德、大眾功德。
X22n0427_p0763b04║鈔若能轉物二句，是《楞嚴經》文。文云：「一切眾生迷
X22n0427_p0763b05║己為物，為物所轉，是故於中觀大觀小。若能轉物，即
X22n0427_p0763b06║同如來。」
X22n0427_p0763b07║以心外無物六句，是鈔中釋辭。心外無物，物即是心，
X22n0427_p0763b08║是明色心不二。但離分別，即是般若，無有障礙，是明
X22n0427_p0763b09║離念相者，等虗空界。鈔意謂：經所云轉物者，非是有
X22n0427_p0763b10║物可轉。蓋以心外並無有物，一切物皆即是心。而所
X22n0427_p0763b11║以見有物者，以心生分別故。但一念不生，全體即自
X22n0427_p0763b12║顯現。所以經說：「若能轉物，即同如來」也。以此觀之，
X22n0427_p0763b13║可見自性般若，周徧法界，而西方水鳥樹林，自悉皆
X22n0427_p0763b14║說法也。
X22n0427_p0763b15║《起信》離念相者，等虗空界者，論文云：「所言覺義者，謂
X22n0427_p0763b16║心體離念。離念相者，等虗空界，無所不徧。法界一相，
X22n0427_p0763b17║即是如來平等法身。」
X22n0427_p0763b18║疏依從正生者，若據外教，則從太極生兩儀，兩儀
X22n0427_p0763b19║生四象，四象生八卦，清濁奠位，三才肇分，則正從依
X22n0427_p0763b20║生。今內教則依從正生，一念無明引生三細，境界為
X22n0427_p0763b21║緣引起六麤，山河大地因無明而有，妄想而成，依從
X22n0427_p0763b22║正生也。
X22n0427_p0763b23║鈔籌量名意者，相宗云：集起名心，集諸種子，起諸
X22n0427_p0763b24║現行故。籌量名意，籌慮思量自分境界故。了別名識，
X22n0427_p0763c01║照了分別前境界故。
X22n0427_p0763c02║又意者，即第七識。籌量者，思惟籌量第八見分是我
X22n0427_p0763c03║故也。此正取第七心王自體思量名意，亦兼取徧行
X22n0427_p0763c04║五所中思也。
X22n0427_p0763c05║意識，謂意之識，即第六識也。論云：「言意識者，即此相
X22n0427_p0763c06║續識，依諸凡夫取著轉深，計我、我所，種種妄執，隨事
X22n0427_p0763c07║扳緣，分別六塵，名為意識，亦名分離識，又復說名分
X22n0427_p0763c08║別事識」是也。
X22n0427_p0763c09║念念逐外籌量者，念念隨逐外塵，思量籌度，曾不暫
X22n0427_p0763c10║離日夜，安於迷亂而不覺也。唯生唯死，自若於紛擾
X22n0427_p0763c11║之中，無古無今，相忘於散亂之內，可懼也。
X22n0427_p0763c12║旋其意識者，謂初心人未能遽依業識修行，祗可即
X22n0427_p0763c13║就意識回光返照也。故諸修行人未得定者，皆散位
X22n0427_p0763c14║獨頭意識為觀體，得上定者，亦是定意識現量觀察
X22n0427_p0763c15║也。
X22n0427_p0763c16║扣已而參者，謂不逐外籌量，但向一句阿彌陀佛上
X22n0427_p0763c17║著倒，念念體察，念念究審，鞠其根源也。
X22n0427_p0763c18║思盡還源者，即所謂體究之極，於自本心忽然契合
X22n0427_p0763c19║也。
X22n0427_p0763c20║思無所思者，即念而無念，是離念境界，所謂遠離微
X22n0427_p0763c21║細念故，得見心性，心即常住也。又復此即不思之思，
X22n0427_p0763c22║是任運清淨之意，故佛果第七亦名為意。
X22n0427_p0763c23║疏前釋即眾多無有數量，廣大無有限量。
X22n0427_p0763c24║鈔自受用身照真法界者，乃無相之身，以功德智
X22n0427_p0764a01║慧為體，故照一真法界。他受用身徧照大眾者，乃有
X22n0427_p0764a02║相之身，以色心為體，為十地菩薩現起，故徧照大眾。
X22n0427_p0764a03║此約身智分釋。
X22n0427_p0764a04║光明名為智慧者，若身光不是智慧，則同土石木偶
X22n0427_p0764a05║無情；若智慧不即身光，則智慧有所不徧。故身光之
X22n0427_p0764a06║事，即智慧之理，圓融不二也。此約身智合釋。
X22n0427_p0764a07║四十四光者，始從善現照耀，終至觸法清淨。
X22n0427_p0764a08║我於一切無所執得常光者，諸佛光明從智慧生，凡
X22n0427_p0764a09║夫執重智慧不生，智慧不生光明何有？故蕩一切執
X22n0427_p0764a10║者乃能發光明也。又有所執者識情，無所執者智慧，
X22n0427_p0764a11║既有智光豈無身光？
X22n0427_p0764a12║鈔義各有取者，東方為震，震為羣動之首，動即不
X22n0427_p0764a13║動，表不動智也。萬八千者，表翻破十八界無明，以一
X22n0427_p0764a14║界有百界，千如成萬八千故。
X22n0427_p0764a15║彼佛光明最為遠者，以與眾生緣深，被機普徧故。又
X22n0427_p0764a16║經經必自讚，抑揚隨時亦無礙。或難：佛光既遠，今何
X22n0427_p0764a17║不見？曰：佛光本徧，眾生自迷，以煩惱心障智慧眼故。
X22n0427_p0764a18║如日光徧照，盲者不見，是盲者過，非日月咎也。
X22n0427_p0764a19║諸佛光明所不能及者，或有難云：佛佛道同，則光明
X22n0427_p0764a20║亦同。今佛光遠近懸殊者，何也？曰：佛光實同，因機現
X22n0427_p0764a21║異。
X22n0427_p0764a22║鈔三壽者以下十三句，佛有三身，壽亦有三：法身
X22n0427_p0764a23║以如理為身，報身以智慧為身，應身以應機赴感為
X22n0427_p0764a24║身。壽者，受也，領納義也。法身以真如領受諸法，故名
X22n0427_p0764b01║為受。雖云領受，實無能所，以真如即諸法，諸法即真
X22n0427_p0764b02║如。言領受者，不隔義也。真如無始無終，諸法亦無始
X22n0427_p0764b03║無終，亘徹三際，無窮無盡者，法身壽也。報身則始
X22n0427_p0764b04║覺之智領受，本覺之理名受。雖云領受，亦無能所，以
X22n0427_p0764b05║無有智外如為智所證，無有如外智能證於如，如空
X22n0427_p0764b06║合空，似水投水。言領受者，相應義也。始覺有始無終，
X22n0427_p0764b07║本覺雖徹三際，今始出纏，亦有始無終。從今至當，無
X22n0427_p0764b08║窮無盡者，報身壽也。應身則慈悲，領受當機，故名
X22n0427_p0764b09║為受。雖云領受，亦無能所，以佛唯大悲大智為眾生
X22n0427_p0764b10║作增上緣，令善根成熟，眾生自己心中見佛說法。言
X22n0427_p0764b11║領受者，機感相應義也。眾生機熟，應則隨現；眾生機
X22n0427_p0764b12║息，應則隨亡。有始有終，一期不斷者，此應身壽也。
X22n0427_p0764b13║又法身者，師軌法性，還以法性為身。此身非色質，亦
X22n0427_p0764b14║非心智，非陰界入之所攝持，強指法性為法身耳。
X22n0427_p0764b15║真如不隔者，以一切法悉皆真故，一切法皆同如故。
X22n0427_p0764b16║又報身者，修行所感。《法華》云：「慧光照無量，久修業所
X22n0427_p0764b17║得。」《涅槃》云：「大般涅槃，修道得故。」此身非身非不身，強
X22n0427_p0764b18║名此智為報身耳。境智相應者，如如智照如如境，
X22n0427_p0764b19║菩提智慧與法性相應相冥也。相應者，如圅蓋相應。
X22n0427_p0764b20║相冥者，如水乳相冥。
X22n0427_p0764b21║又應身者，應同萬物為身也，應同連持為壽也，智與
X22n0427_p0764b22║體冥能起大用，如水銀和真金能塗諸色像，功德和
X22n0427_p0764b23║法身處處應現往。然此應身有勝有劣，勝即他受用，
X22n0427_p0764b24║是業識所見者，此依中理而住；劣即生身，事識所見
X22n0427_p0764c01║者，此依真理而住。一期報得百年不斷者，如我世
X22n0427_p0764c02║尊王宮出家苦行成道，三十二相八十種好，說法五
X22n0427_p0764c03║旬，住世八十，雙林樹下乃入涅槃，此即劣應生身也。
X22n0427_p0764c04║法身以如理三句，謂法身以理為身故，即如理為命；
X22n0427_p0764c05║報身以智慧為身故，即智慧為命；應身以應機赴感
X22n0427_p0764c06║為身故，以因緣為命。因即眾生能感之因，緣即諸佛
X22n0427_p0764c07║能應之緣，因緣時至感應道交，因緣別離感應斯泯。
X22n0427_p0764c08║《觀經疏》云下十句，六道有生滅，法身起應亦示有生
X22n0427_p0764c09║滅，王宮降蹟、雙林涅槃有始有終，應身壽也。三祇行
X22n0427_p0764c10║滿無明斷盡、般若現前，從自受用現他受用，於色究
X22n0427_p0764c11║竟天現最高大身，盡未來際說法教化有始無終者，
X22n0427_p0764c12║報身壽也。報應即法故非壽，法即報應故非不壽，豎
X22n0427_p0764c13║窮三際無始無終者，法身壽也。又非壽者，非應同
X22n0427_p0764c14║連持之壽；非不壽者，非報智不連持壽，雙非二邊冥
X22n0427_p0764c15║中法體。又此壽非長量亦非短量，無延無促，云非壽
X22n0427_p0764c16║非不壽也。然上三壽，亦是隨宜機教，非圓頓義也。
X22n0427_p0764c17║若據圓教性具法門，三身性具，三身融即，從性起修。
X22n0427_p0764c18║性既三身無始無終，修亦三身無始無終。性既三身
X22n0427_p0764c19║融即，修亦三身融即。舉一即三，言三即一，不可思議
X22n0427_p0764c20║者，圓教壽也。
X22n0427_p0764c21║是故下，引釋迦例。彌陀入滅雙林，乃應身被凡小機，
X22n0427_p0764c22║機薪既盡，應火則忘。靈山未散，乃報身被菩薩機。
X22n0427_p0764c23║機既常時，佛亦常在。舍那千丈，乃菩提場所現報
X22n0427_p0764c24║身。丈六金身，乃鹿野苑所現應身。二始同時，雙垂兩
X22n0427_p0765a01║相也。佛本不移，機自異者，法身起用，如空谷傳聲，
X22n0427_p0765a02║明鏡寫影，隨聲高下，隨相妍媸，動若行雲，止猶谷神，
X22n0427_p0765a03║紜紜自彼，於我何為耶？
X22n0427_p0765a04║鈔僧祇入十大數之首者，始自阿僧祇，終至不可
X22n0427_p0765a05║說不可說轉。
X22n0427_p0765a06║從百洛叉倍倍積累者，數有三等，謂下、中、上。如黃帝
X22n0427_p0765a07║算法，共有十三數，謂十十為百，十百為千，十千為萬、
X22n0427_p0765a08║億、兆、京、秭、垓、壤、溝、㵎、正、載也。此則十倍之下數也。中
X22n0427_p0765a09║等數者，百倍倍之，經云「一百洛叉為一俱胝」是也。上
X22n0427_p0765a10║等數者，則倍倍倍之，俱胝俱胝為一阿庾多是也。
X22n0427_p0765a11║鈔即長能短，即報即應也。即短恒長，即應即報也。
X22n0427_p0765a12║無長無短，報應即法也。長短存焉，法即報應也。
X22n0427_p0765a13║一一圓融，言思斯絕者，即長能短，不可以報言；即短
X22n0427_p0765a14║恒長，不可以應言；乃至長短存焉，不可以法言。以言
X22n0427_p0765a15║例思，亦復如是。
X22n0427_p0765a16║鈔多種因者：一、樂說；二、發願；三、總持；四、供養；五、弘
X22n0427_p0765a17║經；六、念佛；七、修禪；八、行度。
X22n0427_p0765a18║阿彌陀佛昔為太子下一節，具足六度，七千歲中脇
X22n0427_p0765a19║不至席，精進度；不念愛欲，戒度；不念財寶，施度；不問
X22n0427_p0765a20║他事常獨處止，禪度；意不傾動，忍度；復教化他人，智
X22n0427_p0765a21║度。如上所引諸因，或為國王、王子，或為輪王，或為
X22n0427_p0765a22║比丘，或為法師，或供養佛，或說法利人，或發四宏誓，
X22n0427_p0765a23║或行六度，所謂根深果茂，源遠流長，道不浪階，隨功
X22n0427_p0765a24║涉位耳。今人一行不修，欲希勝果，其猶拳石未辦，欲
X22n0427_p0765b01║累七層寶塔，其可得乎？微妙法門者，謂心法妙、佛
X22n0427_p0765b02║法妙、眾生法妙。
X22n0427_p0765b03║鈔《華嚴》舉十表無盡者，一者數之始，十者數之終，
X22n0427_p0765b04║千為十百，萬為十千，經中數事必舉十者，表無盡也。
X22n0427_p0765b05║猶是王老師兒孫者，南泉姓王，常自稱王老師。黃檗
X22n0427_p0765b06║至南泉，一日齋時，捧鉢向南泉位上坐，南泉來見，便
X22n0427_p0765b07║問：「長老甚麼年中行道？」檗云：「威音那畔。」泉云：「猶是王
X22n0427_p0765b08║老師兒孫。」
X22n0427_p0765b09║疏四諦聲教者，一苦諦，二十五有依正二報是，別
X22n0427_p0765b10║則二十五有，總則六道生死。一地獄道，作上品五逆
X22n0427_p0765b11║十惡者，感此道身。二畜生道，作中品惡逆者，感此道
X22n0427_p0765b12║身。三餓鬼道，作下品惡逆者，感此道身。四修羅道，作
X22n0427_p0765b13║下品十善，感此道身。五人道，四洲不同，皆苦樂相間，
X22n0427_p0765b14║在因之時，行五常五戒及中品十善，感此道身。六天
X22n0427_p0765b15║道，二十八天不同，修上品十善及禪定為因，感此道
X22n0427_p0765b16║身。上來所釋，從地獄至非想天，雖苦樂不同，未免死
X22n0427_p0765b17║而復生，生而復死，此是藏教，實有苦諦。二、集諦者，
X22n0427_p0765b18║即見思惑，又云四住，又云枝末無明，又云通惑，又云
X22n0427_p0765b19║界內惑，雖名不同，但見思耳。見惑有八十八使，以五
X22n0427_p0765b20║鈍、五利、十使歷三界四諦下，增減不同，成八十八。思
X22n0427_p0765b21║惑有八十一品，謂三界分為九地，欲界合為一地，四
X22n0427_p0765b22║禪、四空為八，共為九地。欲界一地中有九品：貪、瞋、癡、
X22n0427_p0765b23║慢。上八地各有九品，除瞋使，故成八十一也。上來見
X22n0427_p0765b24║思不同，總是藏教實有集諦。三、滅諦者，滅前苦集，
X22n0427_p0765c01║顯偏真理，因滅會真，滅非真諦。四道諦者，略則戒、
X22n0427_p0765c02║定、慧，廣則三十七道品。此三十七，合為七科：一、四念
X22n0427_p0765c03║處，二、四正勤，三、四如意足，四、五根，五、五力，六、七覺支，
X22n0427_p0765c04║七、八正道。已上七科，即是藏教生滅道諦。然四諦之
X22n0427_p0765c05║中，分世、出世。前二諦為世間因果，後二諦為出世間
X22n0427_p0765c06║因果。皆前果後因者，令知苦、斷集、慕滅、修道也。
X22n0427_p0765c07║阿羅漢揀非前三者，一須陀洹，此云預流，此位斷三
X22n0427_p0765c08║界八十八使見惑，見真諦故名為見道。二斯陀含，此
X22n0427_p0765c09║云一來，此位斷欲界九品思，中斷前六品盡，後三品
X22n0427_p0765c10║猶在，故更一來。三阿那含，此云不來，此位斷欲殘思
X22n0427_p0765c11║盡，進斷上八地思。四阿羅漢，此云無學，又云無生，又
X22n0427_p0765c12║云殺賊，又云應供，此位斷見思俱盡，子縛已斷果縛
X22n0427_p0765c13║猶存，名有餘涅槃。
X22n0427_p0765c14║鈔世尊為憍陳如五人者，佛初出家，入山修道，父
X22n0427_p0765c15║王思念，命陳如、馬勝等五人隨侍。五人不勝其苦，退
X22n0427_p0765c16║居鹿苑。佛成道已，觀五人宜最先得度，故佛至鹿苑，
X22n0427_p0765c17║說法度之。
X22n0427_p0765c18║三轉法輪者，一、示相轉：此是苦逼迫性、此是集招感
X22n0427_p0765c19║性、此是滅可證性、此是道可修性。二、勸修轉：此是苦
X22n0427_p0765c20║汝應知、此是集汝應斷、此是滅汝應證、此是道汝應
X22n0427_p0765c21║修。三、作證轉：此是苦我已知、此是集我已斷、此是滅
X22n0427_p0765c22║我已證、此是道我已修。
X22n0427_p0765c23║緣覺觀十二因緣者：一、無明，謂煩惱障煩惱道；二、行，
X22n0427_p0765c24║業障業道，此二支屬過去；三、識，託胎一分氣息；四、名
X22n0427_p0766a01║色，名是心，色是質；五、六入，六根成此胎中；六、觸，此出
X22n0427_p0766a02║胎；七、受，領納前境好惡等事，從識至受名現在五果；
X22n0427_p0766a03║八、愛，愛男女金銀等事；九、取，凡見一切境界生取著
X22n0427_p0766a04║心。此二未來因，皆屬煩惱，如過去無明。十、有，業已成
X22n0427_p0766a05║就，是未來因，屬業道，如過去行。十一、生，未來受生事。
X22n0427_p0766a06║十二、老死。此即是四諦。所以重開者，以緣覺之人先
X22n0427_p0766a07║觀集諦，所謂無明緣行，行緣識，乃至生緣老死，此則
X22n0427_p0766a08║生起。若滅觀者，無明滅則行滅，乃至生滅則老死滅。
X22n0427_p0766a09║因觀十二因，緣覺真諦理，故言緣覺。此人斷三界見
X22n0427_p0766a10║思，與聲聞同，更侵習氣，故居聲聞上。
X22n0427_p0766a11║束之不出四諦者，若流轉門，無明、愛、取三支是煩惱
X22n0427_p0766a12║道，行、有二支是業道，此五支為集諦；識、名色等七支
X22n0427_p0766a13║為苦諦。若還滅門，滅前十二因緣之智為道諦，證寂
X22n0427_p0766a14║滅理為滅諦。
X22n0427_p0766a15║算數九章者，一方由，二粟布，三差分，四少廣，五商均，
X22n0427_p0766a16║六均輸，七當程，八盈朒，九勾股。
X22n0427_p0766a17║洛閎、一行者，洛閎，漢武帝時人，精於歷數，漢時改正
X22n0427_p0766a18║朔，其所定也。算周天數云：「後幾百年，當有差訛，必有
X22n0427_p0766a19║聖人出而正之。」唐𢆯宗時，僧一行果出，復定歷數。
X22n0427_p0766a20║鄔波泥殺曇，此云微塵。
X22n0427_p0766a21║鈔二十三喻下，一、禪定堅固如須彌山，定力持身
X22n0427_p0766a22║不為境風所動故。二、實智照理如明日月，親證真如
X22n0427_p0766a23║遠離一切障故。三、願力廣大猶如大海，萬行功德皆
X22n0427_p0766a24║由願力出生故。四、權智熾盛猶如猛火，斷諸煩惱如
X22n0427_p0766b01║火能燒諸薪故。五、忍辱如地，不分貴賤任其踐踏，一
X22n0427_p0766b02║切悉平等故。乃至二十三、慈悲廣大猶如慈氏，唯心
X22n0427_p0766b03║識觀徧緣法界諸眾生故。又等法界者，慈氏修唯
X22n0427_p0766b04║心識定，觀法界依正皆從識心流出，上而諸佛不增、
X22n0427_p0766b05║下而蜎蠕不減，唯識所現，故云等也。
X22n0427_p0766b06║鈔《華嚴》二十五經下九句，有三圓滿：一切諸佛國
X22n0427_p0766b07║土莊嚴，指所依功德，依報圓滿也；如來所都，主圓滿
X22n0427_p0766b08║也；不可思議至當成正覺，輔翼圓滿也。
X22n0427_p0766b09║疏自性即空即假，是佛有菩薩義者，聲聞墮空，菩
X22n0427_p0766b10║薩出假，佛即自性法身，不墮二邊，而雙即二邊也。
X22n0427_p0766b11║疏如來淨華聚，正覺華得生者，淨華即七淨華也。
X22n0427_p0766b12║如來因中修七淨華，果上成佛，故正覺得生。正覺華
X22n0427_p0766b13║指三乘賢聖，以三乘賢聖將來成等正覺，稱正覺之
X22n0427_p0766b14║華也。經云：「直心是菩薩淨土，菩薩成佛時，不諂眾生
X22n0427_p0766b15║來生其國」等，正此意也。
X22n0427_p0766b16║鈔戒淨，謂身、口、意始終清淨，即正語、正業、正命也。
X22n0427_p0766b17║心淨，謂三乘制煩惱，斷結漏盡，即正精進、正念、正
X22n0427_p0766b18║定也。見淨，謂見一切法之真性，不起妄想，即正見、
X22n0427_p0766b19║正思惟也。度疑淨者，若見未深，當時雖了，後或生
X22n0427_p0766b20║疑；若見深疑斷，名度疑淨。行斷知見淨者，行謂苦
X22n0427_p0766b21║難、苦易、樂難、樂易四行也，斷謂斷諸結也。學地中八
X22n0427_p0766b22║智，未能自知所行所斷，既得無學盡智無生智，悉自
X22n0427_p0766b23║知見所行所斷通達分明，是名行斷知見淨。
X22n0427_p0766b24║鈔依如來智海含潤而生者，如來智即湛圓真心
X22n0427_p0766c01║法界海慧也。念佛眾生得成三昧，雖不能游戲如來
X22n0427_p0766c02║大寂滅海，已沾一滴之潤，菩提之焦芽，正覺之枯種，
X22n0427_p0766c03║乃得含潤而生也。
X22n0427_p0766c04║見佛光明而生慈心者，是見光自進。佛放光明攝受
X22n0427_p0766c05║此人，是佛攝令進。莊嶽，齊街里名。
X22n0427_p0766c06║鈔大乘不退等者，謂既往生已，親大乘人、聞大乘
X22n0427_p0766c07║法，發大心、修大行、趣大果，不同此土六心墮落塵劫
X22n0427_p0766c08║聲聞故。
X22n0427_p0766c09║已得不退者，凡所已得神通三昧，智慧辯才，更不喪
X22n0427_p0766c10║失，不同此土神仙遭跨下，羅漢墜雲端，一動欲塵，皆
X22n0427_p0766c11║喪失故。
X22n0427_p0766c12║未得不退者，凡所未得之神通三昧等種種功德，更
X22n0427_p0766c13║無阻滯，任運能得，不同此土魔障現前，不能前進故。
X22n0427_p0766c14║鈔信行未備者，十信菩薩如空中毛，可上可下，上
X22n0427_p0766c15║之則入聖流，下之則入凡流，未得不退轉位。以無
X22n0427_p0766c16║退緣者，如前《十疑論》五種不退等。得少分法身者，
X22n0427_p0766c17║見相似法身，入正定聚也。證徧滿法身者，分斷無
X22n0427_p0766c18║明，分證法身也。
X22n0427_p0766c19║《妙宗》三不退者，台教云：惑有三種：見思、塵沙、無明。見
X22n0427_p0766c20║思阻乎空寂，塵沙障乎化導，無明翳乎法性。若破見
X22n0427_p0766c21║思，證空寂理，名位不退，永不失超凡之位。以見思煩
X22n0427_p0766c22║惱，六道之因，因亡果喪，不來三界故。若斷塵沙，能行
X22n0427_p0766c23║化導，名行不退，永不失菩薩之行。以二乘不斷塵沙，
X22n0427_p0766c24║不知眾生種種機，不知對治種種法，不能度生。此若
X22n0427_p0767a01║斷者，知法知機，任運度生故。若破無明，親證法性，名
X22n0427_p0767a02║念不退，永不失中道正念。以小教權乘，無明未斷，墮
X22n0427_p0767a03║空、有二邊；無明若斷，不墮二邊，常居中道故。
X22n0427_p0767a04║生同居為願不退者，以若據三惑未斷似應退轉，但
X22n0427_p0767a05║以初發大願願力持心不致退轉故。生方便為行
X22n0427_p0767a06║不退者，以若據未破塵沙、未能度生、未得行不退，以
X22n0427_p0767a07║七方便人生彼土中有餘佛說法，即斷塵沙從空出
X22n0427_p0767a08║假，即行化導故。生實報為智不退者，以證中道妙
X22n0427_p0767a09║理，永不失中道妙智故。生寂光為位不退者，以究
X22n0427_p0767a10║竟窮源，永不退妙覺果位故。
X22n0427_p0767a11║鈔四教各明不退者，藏教有七賢聖位，自五停心
X22n0427_p0767a12║至不時解脫。別相念者，七賢之第二位也，此位能伏
X22n0427_p0767a13║見思故不退。又別者，謂各別身受心法不同故。相謂
X22n0427_p0767a14║行相，觀此四法作不淨等行相故。通教三乘共有
X22n0427_p0767a15║十地，自初乾慧以至佛地。性地者，第二地也。謂之性
X22n0427_p0767a16║地者，以相似得法性水故，此位亦伏見思故不退。
X22n0427_p0767a17║別教自十信至妙覺，有五十二位。七住不退者，此位
X22n0427_p0767a18║菩薩斷見思惑盡，與藏通極果相齊，故不退。圓教
X22n0427_p0767a19║自五品至妙覺有五十三位，七信迴向心也。此位菩
X22n0427_p0767a20║薩見解與別教迥異，斷惑與別教七住相齊，故不退。
X22n0427_p0767a21║鈔前如護明者，釋迦未降王宮，居兜率天，號護明
X22n0427_p0767a22║菩薩。
X22n0427_p0767a23║疏何日當補，是疑時。又補處者下，是疑數。
X22n0427_p0767a24║鈔又如法藏願云下，言不但互見而亦且總攝也。
X22n0427_p0767b01║鈔願受天樂者，昔有貧女處於糞聚，以人民所棄
X22n0427_p0767b02║殘汁為食，迦葉從乞，以汁供養。尊者問其所願，云欲
X22n0427_p0767b03║生天，數日命終生忉利，福勝餘天。
X22n0427_p0767b04║願作冥王者，毗沙國王與維陀始王戰不勝，因立誓
X22n0427_p0767b05║願：「願我來世為地獄主，治此罪人。」十八大臣，願亦如
X22n0427_p0767b06║是。今地獄主，毗沙王是；十八獄卒，十八大臣是。
X22n0427_p0767b07║若合符節者，孟子謂舜與文王得志，行乎中國，若合
X22n0427_p0767b08║符節。注云：符節以玉為之，篆刻文字而中分之，彼此
X22n0427_p0767b09║各藏其半，至則左右相合為信也。若合符節，言其同
X22n0427_p0767b10║也。
X22n0427_p0767b11║疏自性還歸本體者，若不明本體，唯厭此娑婆忻
X22n0427_p0767b12║極樂，則隨境遷移，逐物流轉，非真生彼國，故云也。
X22n0427_p0767b13║又還歸者，無不從此法界流，無不還歸此法界也。從
X22n0427_p0767b14║一心中流出四聖六凡，則四聖六凡仍舊還歸一心。
X22n0427_p0767b15║又自性即是本體，而云還歸者，以自性一向不守自
X22n0427_p0767b16║性，五道隨緣，故今應當還歸也。
X22n0427_p0767b17║鈔不離當處者，古云：「不離當處常湛然，覓即知君
X22n0427_p0767b18║不可見。」又云：「漚生漚滅無非水，雲去雲來不離空。」若
X22n0427_p0767b19║能了此，則生彼國者，非生彼國，生此自性安樂國也。
X22n0427_p0767b20║何曾咫尺動步者，前云：乃知匪離跬步，寶池湧四色
X22n0427_p0767b21║之華等。
X22n0427_p0767b22║如其下，結勸。若果能了知本體不離當處，則高山平
X22n0427_p0767b23║地總西方，何須願生彼國？如古云：「正念阿彌陀佛時，
X22n0427_p0767b24║寶池樹影日遲遲，更馳心念生西土，又是重栽眼上
X22n0427_p0767c01║眉」是也。如其真如不守自性，五道隨緣，則是窮子捨
X22n0427_p0767c02║父逃逝，流落他鄉，則應厭此五濁，欣彼西方，發願往
X22n0427_p0767c03║生，不可緩也。
X22n0427_p0767c04║疏入如是勝會故當求生者，上乃詳陳依正種種
X22n0427_p0767c05║莊嚴，故勸發願求生。今出其所以中但云得與諸上
X22n0427_p0767c06║善人同會一處，不言得受種種妙樂，唯舉正而不及
X22n0427_p0767c07║依者，以樂事非珍、善友為珍。《大學》云：「楚國無以為寶。」
X22n0427_p0767c08║世人尚不寶珠玉而寶善人，何況出世之教？故舉正
X22n0427_p0767c09║而不及依也。
X22n0427_p0767c10║鈔登龍者，東漢李膺尚氣節，孤高峻白，少所交游，
X22n0427_p0767c11║人被其容接者，以為登龍門云。
X22n0427_p0767c12║與瀛者，唐太宗開宏文館，以杜如晦等十八人為學
X22n0427_p0767c13║士，人羨其榮，以為瀛洲之選。
X22n0427_p0767c14║大士求登蓮錄者。長蘆賾禪師建蓮社，一夕夢一人，
X22n0427_p0767c15║烏巾白衣，風貌清美，揖而曰：「願入蓮社，乞書一名。」賾
X22n0427_p0767c16║問：「何名？」曰：「普慧。」又云：「家兄普賢，亦乞書名。」覺而思《華
X22n0427_p0767c17║嚴》有二菩薩名，遂以為蓮錄之首。
X22n0427_p0767c18║卜居猶擇里仁者，孔子云：「里仁為美。擇不處仁，焉得
X22n0427_p0767c19║知？」
X22n0427_p0767c20║疏萬善同歸者，恒沙性德，不離真如，是性善同歸
X22n0427_p0767c21║也。從性起修，全修即性，則修善亦同歸矣。不達此理，
X22n0427_p0767c22║捨此惡聚，趨彼善聚，可謂棄真逐妄，東西馳走也。
X22n0427_p0767c23║鈔矛盾者，矛是鎗戈之屬。盾，干也，排也。昔人雙賣
X22n0427_p0767c24║二物，各歎其勝，謂盾云矛刺不入，謂矛能穿十重之
X22n0427_p0768a01║盾。智者謂曰：「我買汝矛，還刺汝盾。」入與不入，俱無詞
X22n0427_p0768a02║矣。
X22n0427_p0768a03║而此經大旨下，先破海東，許靈芝。又靈下，次破靈芝，
X22n0427_p0768a04║與海東。
X22n0427_p0768a05║《觀經》三福為淨業正因者，文云：「欲生彼國者，當修三
X22n0427_p0768a06║福：一者、孝養父母，奉事師長，慈心不殺，修十善業；二
X22n0427_p0768a07║者、受持三皈，具足眾戒，不犯威儀；三者、發菩提心，深
X22n0427_p0768a08║信因果，讀誦大乘，勸進行者。」此三種業，是三世諸佛
X22n0427_p0768a09║淨業正因。
X22n0427_p0768a10║還以持名為正行，是取靈芝一半。復以持名為發菩
X22n0427_p0768a11║提心，是取海東一半。同歸執持名號，則和會其義也。
X22n0427_p0768a12║善根者下，是先釋善根。引二經發菩提心者，證菩提
X22n0427_p0768a13║心為善根也。發凡夫心者，修五戒十善，求生人道天
X22n0427_p0768a14║中等，是謂無善根者，以十善等是三界有漏因果，不
X22n0427_p0768a15║出輪迴故。發聲聞心者，厭四生如桎梏，棄三界如
X22n0427_p0768a16║牢獄，求趨涅槃等，是謂少善根者，但念空、無相、無作
X22n0427_p0768a17║三昧，不肯莊嚴佛土、教化眾生故。
X22n0427_p0768a18║福德者下，是次釋福德，引二經孝養父母修諸功德
X22n0427_p0768a19║證福德也。一切不作是謂無福德者，所謂生不修福，
X22n0427_p0768a20║死歸苦趣也。但作此福種有漏因，是謂少福德者，所
X22n0427_p0768a21║謂修福不修慧，福盡還沈淪是也。
X22n0427_p0768a22║善中善下，是釋持名，乃善中善。
X22n0427_p0768a23║發心菩提，即是圓教五品位。此所發之心，即是隨喜
X22n0427_p0768a24║心、妙心，體具如如意珠。心、佛及眾生，是三無差別。此
X22n0427_p0768b01║心即空、即假、即中。初心知此，慶己慶人，所謂於生死
X22n0427_p0768b02║中發大菩提心也。
X22n0427_p0768b03║伏心菩提，即是圓教初信至七信位。以初信斷見惑，
X22n0427_p0768b04║從二信至七信斷思惑盡，所謂斷諸煩惱，降伏其心
X22n0427_p0768b05║也。
X22n0427_p0768b06║明心菩提，即是圓教十信滿心，入初住位。此位證一
X22n0427_p0768b07║心三智，以雙亡之力，知寂滅相，以雙照之力，知種種
X22n0427_p0768b08║相貌，所謂了達諸法實相也。
X22n0427_p0768b09║出到菩提，即是圓教初地至八地位。以初地始得法
X22n0427_p0768b10║忍光明，至八地方名真得無生法忍，為深行菩薩，難
X22n0427_p0768b11║可知，無差別，離一切相、一切想、一切執著，一切聲聞、
X22n0427_p0768b12║辟支佛所不能及，離諸喧諍，寂滅現前，所謂出三界
X22n0427_p0768b13║到薩婆若也。
X22n0427_p0768b14║無上菩提是圓教妙覺位，永別無明父母，究竟登涅
X22n0427_p0768b15║槃山頂，以虗空為座，成清淨法身，居常寂光土，為圓
X22n0427_p0768b16║教佛相，所謂坐道場成最正覺也。
X22n0427_p0768b17║又《海東疏》下，引證。菩提即善根。阿彌陀即無上菩
X22n0427_p0768b18║提者，以阿彌陀佛即當人覺體也。
X22n0427_p0768b19║福中福者，下釋持名，乃福中福。亦有二義者：一、約
X22n0427_p0768b20║持名，即修福義；二、約持名，易集福義。
X22n0427_p0768b21║一名纔舉，萬德齊圓者，如前云持名，即持此一心。一
X22n0427_p0768b22║心之中，常樂我淨義、清涼不變義等，何德不具耶？
X22n0427_p0768b23║以之修福福易集者，即一心持名，則萬善普會，眾惡
X22n0427_p0768b24║盡消。以此無惡具善之心修福，則眾福皆趨，不勞功
X22n0427_p0768c01║用故。
X22n0427_p0768c02║疏親能發起為因二句，此約親疎釋因緣也。親能
X22n0427_p0768c03║發起為因，如種子生芽覿體生起故曰親。假之助發
X22n0427_p0768c04║為緣，如雨露生芽從傍助發故曰疎。
X22n0427_p0768c05║鈔不發正覺菩提，乃至不得成佛者，如經云：「以生
X22n0427_p0768c06║滅心為本修因，欲契如來不生滅果，無有是處。」又經
X22n0427_p0768c07║云：「不發菩提心，勤修諸善根，魔所攝持。」是有作之修，
X22n0427_p0768c08║多劫終成敗壞；忘心體極，一念頓契佛家。故知菩提
X22n0427_p0768c09║乃萬善之根本也。
X22n0427_p0768c10║然須一切福德助成者，以有慧無福，如鳥一翼，如車
X22n0427_p0768c11║一輪，不能飛空致遠，故須修一切福以助成之。如《起
X22n0427_p0768c12║信論》云：「了知自性本無慳貪，隨順修行檀波羅蜜，乃
X22n0427_p0768c13║至了知自性本無愚癡，隨順修行般若波羅蜜。」
X22n0427_p0768c14║以福濟慧、以事實理者，有慧無福，慧乃偏枯；有理無
X22n0427_p0768c15║事，理惟空解。枯慧不資妙性，空解何益真修？如前理
X22n0427_p0768c16║事雙修，依本智而求佛智，然後名為大智也。
X22n0427_p0768c17║鈔孝養父母，奉事師長，敬上也。慈心不殺，接下也。
X22n0427_p0768c18║修十善業，身除三邪，口離四過，意斷三惡也。此共凡
X22n0427_p0768c19║夫行。三皈者，佛、法、僧也。具足眾戒者，道俗備受。微
X22n0427_p0768c20║細不犯威儀者，三千悉皆不缺也。此共二乘行。
X22n0427_p0768c21║發菩提心者，依無作境，起無緣誓，名發菩提心。實相
X22n0427_p0768c22║不二而二，立因果殊；二而不二，始終理一。信此因果，
X22n0427_p0768c23║方名為深。讀誦大乘，修三智解，運圓乘行，以此解行，
X22n0427_p0768c24║教其行者，名為勸進此大乘不共行業也。
X22n0427_p0769a01║云何發菩提心而與上二同為福者，謂發菩提心既
X22n0427_p0769a02║是善根，則《觀經》前二應名為福，第三發心何亦名福
X22n0427_p0769a03║耶？今明福有事理下，以福有人天小果有漏有為
X22n0427_p0769a04║之事福，有稱性無漏無為之理福。今菩提心正是般
X22n0427_p0769a05║若經中不住相如虗空不可思議之福，非有為事相
X22n0427_p0769a06║之福，故無礙也。
X22n0427_p0769a07║然今疏下又問云：既菩提心是如虗空之理福，今經
X22n0427_p0769a08║不判歸福德，而判歸善根者，何也？良以善之與福，可
X22n0427_p0769a09║分可合。分則菩提偏屬善根，合則菩提亦可云福故。
X22n0427_p0769a10║鈔以是善根入涅槃界不可窮盡者，以稱名善根
X22n0427_p0769a11║不與一切有為相應，乃增長無為、隨順無為之善根
X22n0427_p0769a12║也，故入涅槃不可窮盡。譬如有人食少金剛終竟不
X22n0427_p0769a13║消，要當穿骨而出，稱名功德直至涅槃亦復如是。
X22n0427_p0769a14║修習無量最勝善根者，無量，言其廣大；最勝，言其微
X22n0427_p0769a15║妙。以稱性之修，一修一切修，廣無涯畔，妙不可測故。
X22n0427_p0769a16║願憶念無量無邊世界，是橫徧一切處。去來現在一
X22n0427_p0769a17║切諸佛，是豎徧一切時。所謂一念一切念，一切念一
X22n0427_p0769a18║念也。
X22n0427_p0769a19║散心念佛，是著實憶持，著實體究，未入一心者，非如
X22n0427_p0769a20║今人全不著意，徒事唇舌也。定意念佛，是既得事一
X22n0427_p0769a21║心，而復於定心中念念憶持，心心研究者。若是理一
X22n0427_p0769a22║心，則是離念境界，既已無意，兼亦不止是定也。
X22n0427_p0769a23║一、心信樂，是信願。二、資持諷誦念，是行資。持而諷，誦
X22n0427_p0769a24║而念，正用心之極，所謂口與心聲聲相應，心與佛步
X22n0427_p0769b01║步不離也。此不往生，誰復往生？
X22n0427_p0769b02║一聲稱念其福勝彼者，此一聲乃甚深之聲，此一念
X22n0427_p0769b03║乃最後之念，所謂知聲相空，呼響不實，能稱所稱，皆
X22n0427_p0769b04║不可得也，故云其福勝彼。
X22n0427_p0769b05║稱佛名號功德不可思議者，正以稱名無能稱所稱
X22n0427_p0769b06║不可思議故。若稱名之心屬藏通別者，便可思議矣。
X22n0427_p0769b07║聲音遘，取牛乳也。
X22n0427_p0769b08║不以愛戀之心遂得往生者，以愛戀之心是情識，不
X22n0427_p0769b09║是智慧故；是但知取相，不知妙理故；是徒生好樂，未
X22n0427_p0769b10║起真行故。
X22n0427_p0769b11║疏單修圓頓，不願往生者。是宗門師德，直明真性，
X22n0427_p0769b12║不帶纖塵，佛來也殺，魔來也殺，念佛一聲，𠻳口三日
X22n0427_p0769b13║者。甯可謂之少善根者，謂以持名為多善根，則此
X22n0427_p0769b14║等師德，皆夙具般若靈根，乃能爾也，甯可謂之少善
X22n0427_p0769b15║根耶？
X22n0427_p0769b16║雖悟一心，尚餘後有者，謂若悟而即證無生，是真善
X22n0427_p0769b17║根深厚，任渠橫說豎說，無所不可，教渠往東往西，真
X22n0427_p0769b18║如說夢。若未得無生，而自負圓人，鈍置淨土，亦是善
X22n0427_p0769b19║根淺尟也。
X22n0427_p0769b20║喆老住京師四十年，常坐不臥，化後紙襖亦燒出舍
X22n0427_p0769b21║利，以不修西方生大富貴處。
X22n0427_p0769b22║青公即青草堂，年九十餘，感曾家女人送供，即為其
X22n0427_p0769b23║子，後官至宰相。覆轍者，漢賈誼云：「前車既覆，後車
X22n0427_p0769b24║當戒。」
X22n0427_p0769c01║鈔麤細無明猶未盡者，細即根本，麤即枝末，圓人
X22n0427_p0769c02║見與佛齊，惑全未破，以理雖頓悟，乘悟併消，事須漸
X22n0427_p0769c03║除，因次第盡故。
X22n0427_p0769c04║恒沙性德猶未悉備者，德有性德、修德，性德本具，修
X22n0427_p0769c05║德修成。今云性德未備，以性從修也。以全性起修，全
X22n0427_p0769c06║修成性，修德未圓，性德未備故。
X22n0427_p0769c07║除彼已登實報，餘或未免人天者，能斷無明，證法身，
X22n0427_p0769c08║生實報土，則超六道。若不然者，縱不墮惡趣，亦墮人
X22n0427_p0769c09║天，焉無後有耶？或問曰：斷無明，證法身，菩薩生實報
X22n0427_p0769c10║者，迥超六道，不必言矣。生方便有餘者，亦超三界，不
X22n0427_p0769c11║受輪迴。何但言除實報能免人天，不言除方便亦免
X22n0427_p0769c12║人天耶？答：此章問答，單論圓人。圓人斷無明者，即生
X22n0427_p0769c13║實報。如未斷無明，造至七信，雖生方便，所見之境，與
X22n0427_p0769c14║實報同不同？藏通二教體析之人，實生方便，故略而
X22n0427_p0769c15║不言也。
X22n0427_p0769c16║以善根不同者，謂諸聲聞悉覺真諦，未成就普賢行
X22n0427_p0769c17║願故。
X22n0427_p0769c18║修習見佛自在善根者，即憶念一切諸佛境界普見
X22n0427_p0769c19║法門，所謂於念念中悉能供養一切如來智波羅蜜，
X22n0427_p0769c20║念念中知一切佛不可思議大神通事智波羅蜜等。
X22n0427_p0769c21║今諸大聲聞本不修習，故不見佛也。
X22n0427_p0769c22║疏自性出生一切法是善根義者，根有出生義，今
X22n0427_p0769c23║四聖六凡色心依正從自性生，以從理具起事造故。
X22n0427_p0769c24║自性富有一切是福德者，福德有富有義。今四聖
X22n0427_p0770a01║六凡依正色心自性本具，以彼事造由理具故。
X22n0427_p0770a02║鈔起大慈無損害心者，謂於法界眾生與自性眾
X22n0427_p0770a03║生，咸欲與無上菩提覺法樂、無上涅槃寂靜樂，是無
X22n0427_p0770a04║損害心。
X22n0427_p0770a05║起大悲無逼惱心者，謂於有情世間及五陰世間，皆
X22n0427_p0770a06║欲拔境界逼迫之苦，煩惱纏縛之苦，是無逼惱心。
X22n0427_p0770a07║不惜身命樂守護者，約理則備修德而圓性德，約事
X22n0427_p0770a08║則求半偈而捨全身，自利則如善財不避火坑，利他
X22n0427_p0770a09║則如不輕甘受打擲。
X22n0427_p0770a10║捨離諸相者，是念諸佛實相身，即所謂色身非是佛，
X22n0427_p0770a11║音聲亦復然。若見諸相非相，即見如來也。起隨念心
X22n0427_p0770a12║者，隨，順也，謂順理之念。即天台所謂安住中道，不為
X22n0427_p0770a13║二邊所動，名之為念也。
X22n0427_p0770a14║禮敬諸佛者，所有盡法界、虗空界，十方三世一切諸
X22n0427_p0770a15║佛，我悉以清淨三業常修禮敬，一一佛所皆現不可
X22n0427_p0770a16║說微塵數身，一一身徧禮不可說微塵數佛。
X22n0427_p0770a17║普皆迴向者，從初禮拜乃至隨順所有功德，皆悉迴
X22n0427_p0770a18║向盡法界一切眾生，願令常得安樂無諸病苦，欲行
X22n0427_p0770a19║惡法皆悉不成，所修善業皆速成就。
X22n0427_p0770a20║亦以此十生彼國土者，臨命終時，唯此願王不相捨
X22n0427_p0770a21║離，於一切時引導其前，一剎那中即得往生極樂世
X22n0427_p0770a22║界。
X22n0427_p0770a23║鈔一聞佛名慈心喜悅五句，以佛乃曠劫修慈為
X22n0427_p0770a24║體故，佛乃斷盡無明最清淨故，佛乃迥出常流萬劫
X22n0427_p0770b01║難聞故，今聞佛名即生慈心。乃至淚即出者，耳聞佛
X22n0427_p0770b02║名心契佛心，如須達長者因聞佛字通身毛豎是也。
X22n0427_p0770b03║今人聞佛名泛爾尋常者，不知佛義，善根淺故。
X22n0427_p0770b04║甯受諸惡趣四句，惡趣熱惱、善趣清涼。今甯受熱惱
X22n0427_p0770b05║不欲清涼者，以有聞佛不聞佛之得失而分損益故。
X22n0427_p0770b06║惡道聞佛，如人涉坑坎險道得覩日月光明；善趣不
X22n0427_p0770b07║聞佛，如人履平坦康莊不見日月之光故。
X22n0427_p0770b08║上該盛德菩薩，下及悠悠凡夫者，《觀經疏》云：「上品之
X22n0427_p0770b09║人，始從習種，終至解行菩薩。中品者，從外凡十信以
X22n0427_p0770b10║下。下品即是今時悠悠凡夫。」釋云：十住名習種性，十
X22n0427_p0770b11║行名性種性，十迴向名道種性。此三十位，總名解行，
X22n0427_p0770b12║是別教內凡。十信即是外凡。悠悠凡夫是名字人，尚
X22n0427_p0770b13║未伏惑，修行不精進者。
X22n0427_p0770b14║疏念境者，即所觀之理。念法，即能觀之智。
X22n0427_p0770b15║疏萬德成就淨土攝生者，因脩萬行果成萬德，加
X22n0427_p0770b16║以四十八願莊嚴淨土攝化眾生，不同餘故。
X22n0427_p0770b17║依之修行者，眾生未能了悟自心，未得脫體無依，必
X22n0427_p0770b18║須依境發心，趣向有地。今依佛名，如龍得水，如虎靠
X22n0427_p0770b19║山，有所詣故。
X22n0427_p0770b20║鈔言名便周者，以世間之名，名無得物之功，物無
X22n0427_p0770b21║當名之實，名實不能相稱。今佛名者，名外無實，實外
X22n0427_p0770b22║無名，名實不二，故言名便周。
X22n0427_p0770b23║或謂下，難云：三界唯心，萬法唯識，心外無境。然則行
X22n0427_p0770b24║人止應觀心，何為觀境乎？答云：汝但知心外無境，不
X22n0427_p0770c01║知境外無心。心者，全境之心。境者，全心之境。既無心
X22n0427_p0770c02║外之境為心所照，亦無境外之心能照於境，心境一
X22n0427_p0770c03║如也。不獨心境一如，亦復心境互發。先借西方假想
X22n0427_p0770c04║之境，發我靈明妙心。以我靈明妙心，復發西方真境。
X22n0427_p0770c05║以境發心，以心發境，重重互發互顯。喻如磨鏡，愈磨
X22n0427_p0770c06║愈淨，愈淨愈磨也。又互發者，即《妙宗》所謂「據乎心
X22n0427_p0770c07║性，觀彼依正，依正可彰。託彼依正，觀於心性，心性易
X22n0427_p0770c08║發」也。
X22n0427_p0770c09║直觀三道顯本性佛者，三道即眾生惑、業、苦也。本性
X22n0427_p0770c10║乃三德祕藏，即法身、般若、解脫。眾生迷三德祕藏，為
X22n0427_p0770c11║惑、業、苦三道；諸佛悟惑、業、苦三道，為三德祕藏故。圓
X22n0427_p0770c12║頓行人，不必離此三道，別觀三德。觀苦道即法身，幻
X22n0427_p0770c13║化空身即法身故；觀惑道即般若，貪、嗔、癡即諸佛不
X22n0427_p0770c14║動智故；觀業道即解脫，身、口所作即法性之大用故。
X22n0427_p0770c15║有三昧兼持呪者，謂不能直觀本性者，更以異方便
X22n0427_p0770c16║助顯第一義。如方等三昧兼持呪，法華三昧兼誦經，
X22n0427_p0770c17║《十六觀》、《般舟三昧》及與此經則兼念佛。謂之兼者，以
X22n0427_p0770c18║理觀為正，事行為助故。
X22n0427_p0770c19║或直顯下，或問云：直觀助顯功行不同，證果之時得
X22n0427_p0770c20║無深淺，故云直觀助顯。雖云不同，直至成功無二無
X22n0427_p0770c21║別，方便多門歸元無二故。
X22n0427_p0770c22║況初學下，謂所云助顯，皆久修上士理觀精純，但假
X22n0427_p0770c23║事為助。若初學凡夫障染濃厚理觀荒蕪，全資彌陀
X22n0427_p0770c24║勝境，發我靈明妙心，須於四字洪名全身著倒。故知
X22n0427_p0771a01║持名實為修行要術，不可忽也。
X22n0427_p0771a02║疏聞斯受之者，謂聞斯殊勝法門，通身領荷，直下
X22n0427_p0771a03║承當，勇往直前，不為他岐所動。
X22n0427_p0771a04║受斯守之者，謂領斯殊勝法門，終身依附，念念不離，
X22n0427_p0771a05║與生俱生，不至中道而廢也。
X22n0427_p0771a06║鈔只消向一句彌陀著倒者，古云：南無阿彌陀佛，
X22n0427_p0771a07║宗門頭則公案等是也。
X22n0427_p0771a08║鈔若不委身二句，謂若徹見念佛之妙，則自然不
X22n0427_p0771a09║惜形骸，不顧身命。少有愛戀之心，則不能一心執持
X22n0427_p0771a10║也。古云：「假使筋斷骨枯，我此工夫決不退轉。」又云：「假
X22n0427_p0771a11║使熱鐵輪，在我頂上旋，終不以此苦，退失菩提心。」
X22n0427_p0771a12║一者、歸投義下，謂前皈命有投義，今執持名號，一心
X22n0427_p0771a13║向往，如鳥投林，如客投主，如游子伶仃，唯有思歸一
X22n0427_p0771a14║念。此但事相精勤，猶未明理，即事一心。二者、歸元義，
X22n0427_p0771a15║謂執持名號，還歸一心，則背塵合覺，返本還源，念念
X22n0427_p0771a16║還歸自心，即名歸元。此則不唯事行，兼修理觀，為理
X22n0427_p0771a17║一心。
X22n0427_p0771a18║鈔非聞不知者，此界眾生於六根中耳根偏利，耳
X22n0427_p0771a19║根聞聲、意識了別方始得知故。非說不聞者，此土
X22n0427_p0771a20║說法唯釋迦如來，如來演說方始得聞故。
X22n0427_p0771a21║得無生慧二句，引證非聞不知。佛法無人說二句，
X22n0427_p0771a22║引證非說不聞。
X22n0427_p0771a23║鈔一行三昧者，經云：「法界一相，繫緣法界，是名一
X22n0427_p0771a24║行三昧。」論云：「謂一切諸佛法身與眾生身平等無二，
X22n0427_p0771b01║即名一行三昧。欲入是三昧者，應繫心一佛，專稱名
X22n0427_p0771b02║字也。」
X22n0427_p0771b03║即是念中能見過去、未來、現在諸佛者，盡知恒沙諸
X22n0427_p0771b04║佛法界無差別相也。諸佛法身與眾生心同體無二，
X22n0427_p0771b05║今但見眾生心，不見佛法身者，以未能離念故。修一
X22n0427_p0771b06║行三昧者，念空真念，獲自本心，則諸佛法身於中顯
X22n0427_p0771b07║現，如鏡中像。古云：「諸佛猶如淨明鏡，我心亦似摩尼
X22n0427_p0771b08║珠，諸佛常來入我身，我身徧入諸佛軀」是也。
X22n0427_p0771b09║名必有相者，名為能召，相為所召，既稱能召之名，必
X22n0427_p0771b10║有所召之體故。
X22n0427_p0771b11║名相不離一心者，心為能現，名相為所現，既一心稱
X22n0427_p0771b12║名得能現體，所現名相無不攝故。
X22n0427_p0771b13║疏復有二義各分利鈍者：一者、從散入定義，二者、
X22n0427_p0771b14║從定入散義。從散入定，則利者日少、鈍者日多；從定
X22n0427_p0771b15║入散，則利者日多、鈍者日少。
X22n0427_p0771b16║鈔如來得菩提，不係於日者，經云：「眾生各自謂，佛
X22n0427_p0771b17║某日成道，如來得菩提，實不係於日。」以日者，時也。依
X22n0427_p0771b18║色心分位假立，無有自體，故百法中，時為二十四不
X22n0427_p0771b19║相應行攝。今如來得菩提，坐斷三際，何有於時？時者，
X22n0427_p0771b20║皆眾生妄想分別也。故經云：「一念普觀無量劫，無去
X22n0427_p0771b21║無來亦無住，如是了知三世佛，超諸方便成十力。」
X22n0427_p0771b22║七廟者，《禮記》云：「天子七廟，三昭三穆，與太祖之廟共
X22n0427_p0771b23║為七。」
X22n0427_p0771b24║利鈍二根各一至七者，若從散至定，則利根一日，鈍
X22n0427_p0771c01║或至七；若從定歸散，則鈍根一日，利或至七。利根
X22n0427_p0771c02║者性敏下，正是從散入定。亦有利根經於下，正是
X22n0427_p0771c03║從定入散。此兩段申明利鈍二根各一至七也。
X22n0427_p0771c04║鈔口誦而心不念者，口誦佛名，心馳萬境，是為讀
X22n0427_p0771c05║佛，非念佛也，以念從心故。心雖念而念不一者，雖
X22n0427_p0771c06║心念佛淨穢交馳，是雖念佛非一心也，以一心者純
X22n0427_p0771c07║淨故。念雖一而有時不一者，雖少時一心，後復還
X22n0427_p0771c08║亂。所謂朝則勤而暮則怠，一日暴之，十日寒之，是雖
X22n0427_p0771c09║一心，還復亂也。以不亂在無間故，皆非淨業之能事
X22n0427_p0771c10║也。
X22n0427_p0771c11║疏事理雙備者，如來以權實二智證真俗二諦之
X22n0427_p0771c12║理，凡說法時不離二諦，依俗諦說法故有事，依真諦
X22n0427_p0771c13║說法故有理，所依之諦真俗不二，故一字一語事理
X22n0427_p0771c14║雙備也。
X22n0427_p0771c15║信力成就者，事一心人不修理觀，唯憑信力，如水清
X22n0427_p0771c16║珠能清濁水。古云：「清珠投於濁水，濁水不得不清；佛
X22n0427_p0771c17║念投於散心，散心不得不一。」
X22n0427_p0771c18║屬定門攝者，定有世、出世，與大、小乘及事、理諸禪定
X22n0427_p0771c19║不同。而要之，定者，無散之謂。今念念相續，無有二念，
X22n0427_p0771c20║則心不散亂，故屬定攝。然彼體究無間。至如靜夜鐘
X22n0427_p0771c21║聲，澄潭月影，若未得冷灰豆𪹼，㘞地一聲，亦屬定攝，
X22n0427_p0771c22║亦即是事一心。而《疏鈔》專以事一屬憶念，亦一往言
X22n0427_p0771c23║耳。
X22n0427_p0771c24║未有慧故者，以即就憶念，無間念到，連念脫落，頓入
X22n0427_p0772a01║無念，即屬慧門。古云：「只一直念去，亦有悟日」是也。今
X22n0427_p0772a02║工夫始成片段，尚未契入本心，故止屬定門也。
X22n0427_p0772a03║鈔以心緣歷，字字分明者，此是心念，不同前口念
X22n0427_p0772a04║而心不念也。前句後句，相續不斷，乃至無第二念者，
X22n0427_p0772a05║此是一心念，不同前心雖念而念不一也。不為貪瞋
X22n0427_p0772a06║煩惱之所雜亂，此是一心不亂，不同前念雖一而有
X22n0427_p0772a07║時不一也。
X22n0427_p0772a08║又以心緣歷，字字分明，是一句不亂。前句後句，相續
X22n0427_p0772a09║不斷，是多句不亂。不為貪瞋等雜亂，是對境不亂也。
X22n0427_p0772a10║《成具》下，引證不亂。
X22n0427_p0772a11║言定者四句，定能伏妄，慧能破妄。伏則如石壓草，如
X22n0427_p0772a12║繩縛賊，暫時不動，根猶在故。破則如鋤斬草，如刀殺
X22n0427_p0772a13║賊，究竟不動，以無根故。
X22n0427_p0772a14║疏能念所念更非二物者，以所念者佛，是即本覺
X22n0427_p0772a15║之理；能念者心，是即始覺之智。若能始本合一，方了
X22n0427_p0772a16║能所不二。天台云：「諦觀名別，其體不殊，性三為諦，修
X22n0427_p0772a17║三為觀，修性既融，能所莫得」是也。
X22n0427_p0772a18║離於四句唯是一心者，謂離一切法差別之相，以無
X22n0427_p0772a19║虗妄心念故。所謂真如自性，非有相、非無相、非非有
X22n0427_p0772a20║非無相、非有無俱相。依一切眾生以有妄心念念分
X22n0427_p0772a21║別皆不相應，故說為空；若離妄心，實無可空故。
X22n0427_p0772a22║無心無念，空慧相應，故屬慧門。諸妄消亡，故兼得定。
X22n0427_p0772a23║鈔能念心外，無有佛為我所念者，謂一念未生前，
X22n0427_p0772a24║佛在何所？因心起念故，佛境現前，則所念之佛，因能
X22n0427_p0772b01║念之心而有。若離能念之心，亦無所念之佛，則佛境
X22n0427_p0772b02║從緣，無有自性。
X22n0427_p0772b03║所念佛外，無有心能念於佛者，謂佛境未現之前，心
X22n0427_p0772b04║在何所？因聞所念之佛，乃引生能念之心，則能念之
X22n0427_p0772b05║心，因所念之佛而有。若離所念之佛，亦無能念之心，
X22n0427_p0772b06║則心亦從緣，無有自性。
X22n0427_p0772b07║智外無如者，心者是智，佛者是如。心外無佛，是智外
X22n0427_p0772b08║無如也。此乃奪境不奪人。古云：「上園華已謝，車馬尚
X22n0427_p0772b09║駢填」是也。
X22n0427_p0772b10║如外無智者，既佛外無心，是如外無智也。此乃奪人
X22n0427_p0772b11║不奪境，古云：「是處有芳草，滿城無故人」是也。
X22n0427_p0772b12║非如非智，故唯一心者，智外無如，以智奪如，故非如。
X22n0427_p0772b13║如外無智，以如奪智，故非智。互奪兩忘，則非如非智，
X22n0427_p0772b14║故唯一心。此人境雙奪。古云：「雲散水流去，寂然天地
X22n0427_p0772b15║空。」又云：「人牛俱不見，正是月明時。」是也。
X22n0427_p0772b16║若言其有五句，謂能念之心因所念之佛而有，則能
X22n0427_p0772b17║念之心本體自空；所念之佛因能念之心而有，則所
X22n0427_p0772b18║念之佛了不可得。以心緣境，從無自性，故有非有也。
X22n0427_p0772b19║此為空觀。
X22n0427_p0772b20║若言其無五句，謂因所念之佛，引生能念之心，則能
X22n0427_p0772b21║念之心，惺惺不昧。因能念之心，引生所念之佛，則所
X22n0427_p0772b22║念之佛，歷歷分明。以性空之處，不礙緣生，故無非無
X22n0427_p0772b23║也。此為假觀。
X22n0427_p0772b24║若言亦有亦無二句，謂若雙執有無，則正當本體自
X22n0427_p0772c01║空，了不可得時，又靈靈不昧，歷歷分明，以有奪無也。
X22n0427_p0772c02║正當靈靈不昧，歷歷分明時，又本體自空，了不可得，
X22n0427_p0772c03║以無奪有也。互奪兩亡，則有無雙泯，此雙遮二邊之
X22n0427_p0772c04║中道觀也。
X22n0427_p0772c05║若言非有非無二句，謂若雙破有無，則因本體自空，
X22n0427_p0772c06║了不可得，故得靈靈不昧，歷歷分明，因無成有也。因
X22n0427_p0772c07║靈靈不昧，歷歷分明，故得本體自空，了不可得，因有
X22n0427_p0772c08║成無也。互成雙立，則有無俱存，此雙照二邊之中道
X22n0427_p0772c09║觀也。
X22n0427_p0772c10║有無四句是病，三觀是藥。若四句既離，則三觀亦絕。
X22n0427_p0772c11║此中有即俗諦，無即真諦，雙亦雙非，即中道第一義
X22n0427_p0772c12║諦。舉一即三，言三即一，皆如境也。故云：般若如火聚，
X22n0427_p0772c13║四面不可入。又云：般若如清涼池，四面皆可入也。
X22n0427_p0772c14║非有則常寂下九句，結歸寂照難思。
X22n0427_p0772c15║斯則下，總結上二。能所情消，即如智不二；有無見
X22n0427_p0772c16║盡，即寂照難思。見諦即三諦圓融理。
X22n0427_p0772c17║鈔如《法華》下，謂觀像通二種：一、真佛；二、像佛也。引
X22n0427_p0772c18║《法華》證觀現在真佛，引《優填》證觀現在像佛。栴檀
X22n0427_p0772c19║像者，世尊成道後，嘗往忉利天宮，為母說法。優填王
X22n0427_p0772c20║欲覲佛而不可得，乃請目連尊者，帶三十二匠，往彼
X22n0427_p0772c21║天宮，各說一相，還來人間，用栴檀香木，刻世尊像，觀
X22n0427_p0772c22║瞻禮拜。
X22n0427_p0772c23║以我心目者，《觀經》云：「其光相好及與化佛不可具說，
X22n0427_p0772c24║但當憶念令心眼見。」見此事者即見十方一切諸佛，
X22n0427_p0773a01║故名念佛三昧。
X22n0427_p0773a02║想彼如來者，諸佛正徧知海從心想生，心想佛時，是
X22n0427_p0773a03║心即是三十二相、八十隨形好，故當想彼如來，所謂
X22n0427_p0773a04║以法界心觀法界境，生於法界依正色心也。
X22n0427_p0773a05║無生滅、有空、能所等相者，對上三種念佛持名是生
X22n0427_p0773a06║滅相，經云：「諸行是無常，念性元生滅故；觀像是空有
X22n0427_p0773a07║相，對像則有，離像是無故；觀想是能所相，有能觀之
X22n0427_p0773a08║心、所觀之境故。」
X22n0427_p0773a09║又前三皆不離生滅、有空、能所等相。又前三皆不離
X22n0427_p0773a10║言說相、名字相、心緣相。今實相之佛，過去無始，未來
X22n0427_p0773a11║無終，無生滅相。一塵不立處，萬法齊彰，無空有相。照
X22n0427_p0773a12║體獨立，絕諸對待，無能所相。又復言語道斷，心行處
X22n0427_p0773a13║滅，詞喪慮亡，離言說、名字、心緣等相。是無相不相，名
X22n0427_p0773a14║為實相也。
X22n0427_p0773a15║我若欲見阿彌陀佛，隨意即見。是《華嚴》解脫長者所
X22n0427_p0773a16║說。以此證實相者，以長者已能了知自性如影、響、夢、
X22n0427_p0773a17║幻，所見諸佛皆由自心。故經文云：「善男子！我見如是
X22n0427_p0773a18║等十方佛剎微塵數如來，彼諸如來不來至此，我不
X22n0427_p0773a19║往彼。我若欲見安樂世界阿彌陀如來，隨意即見。」知
X22n0427_p0773a20║一切佛及與我心悉皆如夢，知一切佛猶如影像、自
X22n0427_p0773a21║心如水，知一切佛所有色相及以自心悉皆如幻、悉
X22n0427_p0773a22║皆如響。我如是知、如是憶念，所見諸佛皆由自心。
X22n0427_p0773a23║又以此證實相者，以如實空，方能不空，如實不空，方
X22n0427_p0773a24║顯真空，自非遠離諸相，焉能隨意現相，自非隨意現
X22n0427_p0773b01║相，莫顯遠離諸相也。
X22n0427_p0773b02║徹前徹後者，理即事故徹前，事即理故徹後。
X22n0427_p0773b03║理一心即實相者，如上所言，理一心者，則能所情消，
X22n0427_p0773b04║有無見盡，離生滅空有等相，故即實相也。
X22n0427_p0773b05║豈得稱名便成實相者，以稱名念佛，念念起滅，是生
X22n0427_p0773b06║滅相；念時則有，不念則無，是空有相；能念是心，所念
X22n0427_p0773b07║是佛，是能所相；稱佛名號，以心緣歷，是言說名字心
X22n0427_p0773b08║緣等相，何言即實相耶？答曰：謂實相者，非為滅除諸
X22n0427_p0773b09║相而談實相，即相無相名實相也。
X22n0427_p0773b10║治世語言，皆與實相不違背者，以證意實相，則諸所
X22n0427_p0773b11║說法，無非實相，故不相違背。雖說俗事，亦順正法也。
X22n0427_p0773b12║經云：「以是清淨意根，乃至聞一偈一句，通達無量無
X22n0427_p0773b13║邊之義，能演說一句一偈，至於一月四月，乃至一歲，
X22n0427_p0773b14║諸所說法，隨其義趣，皆與實相不相違背。若說俗間
X22n0427_p0773b15║經書，治世語言，資生業等，皆順正法。」
X22n0427_p0773b16║一稱南無佛，皆已成佛道者，以亂心稱佛，是為最易，
X22n0427_p0773b17║而皆成佛道。信乎道無難易，顛沛造次，無非妙法，無
X22n0427_p0773b18║非第一義也。
X22n0427_p0773b19║直謂觀佛法身者，謂六十萬億那由他由旬之身，是
X22n0427_p0773b20║實報身，名為尊特，亦名勝應。而特名法身者，為成行
X22n0427_p0773b21║人圓妙境也。良以報應屬修，法身是性。若漸教說，別
X22n0427_p0773b22║起報應二修，莊嚴法身一性。若頓教詮，報應二修，全
X22n0427_p0773b23║是性具法身一性。舉體起修，故得全性成修，全修在
X22n0427_p0773b24║性，三身融妙，指一即三也。是知圓人修行，無行不
X22n0427_p0773c01║圓；圓人對法，無法不妙。即一句彌陀，當體即空、即假、
X22n0427_p0773c02║即中，當體即念自性天真之佛。而念實無念，是無生
X22n0427_p0773c03║滅相；寂照難思，是無空有相；如智不二，是無能所相；
X22n0427_p0773c04║不可思議，是無言說心緣等相。名號何非實相也？
X22n0427_p0773c05║鈔般若智者，即自在決定解力，信眼清淨，智光照
X22n0427_p0773c06║耀，普觀境界，離一切障，善巧觀察，普眼明徹也。
X22n0427_p0773c07║此般若智通已證未證，未證即是一心三觀，已證即
X22n0427_p0773c08║是一心三智，三智是果，三觀是因，果在一心，因豈前
X22n0427_p0773c09║後？因果不二，方曰圓修。故般若智通證未證也。若以
X22n0427_p0773c10║般若智專持佛名，似屬未證。何以故？若已證一心三
X22n0427_p0773c11║智，則已入圓住別地，已證無生，不消更用求生，恐亦
X22n0427_p0773c12║不必專持矣。今以般若智專持佛名者，乃是別向，及
X22n0427_p0773c13║圓信以下，更以異方便助顯第一義，據乎妙心，稱彼
X22n0427_p0773c14║名號，託彼名號，發我妙心也。妙心一發，即三智實在
X22n0427_p0773c15║一心中，得一行三昧，斯成就矣。
X22n0427_p0773c16║德雲比丘示念佛法門者，初云我唯得此憶念一切
X22n0427_p0773c17║諸佛境界智慧光明普見法門，繼復示智光普照念
X22n0427_p0773c18║佛門，乃至第二十一住虗空念佛門。德雲比丘下，
X22n0427_p0773c19║是先釋一行念佛。又修念佛下，是次釋一時念佛。
X22n0427_p0773c20║以如為境，無境非佛者，釋上觀其法身也。法身即如
X22n0427_p0773c21║如之理，若以如如之理為所觀境，則真如徧一切處，
X22n0427_p0773c22║徧一切處皆佛境也。此則以般若智照法界境，故云
X22n0427_p0773c23║一行念佛。
X22n0427_p0773c24║先化、次報、次法者，未達唯心，依事識觀佛化身；已達
X22n0427_p0774a01║唯心，依業識觀佛報身，能斷無明；次依般若觀佛法
X22n0427_p0774a02║身。今則一時而修，不歷次第。何者？化身是用，報身是
X22n0427_p0774a03║智，法身是理。智外無如故，報即法如；外無智故，法即
X22n0427_p0774a04║報體。外無用故，法、報即應用；外無體故，應即法、報。舉
X22n0427_p0774a05║一即三，言三即一故。
X22n0427_p0774a06║又一時而修者，圓人不獨隨觀一身即是三身，但趣
X22n0427_p0774a07║舉一塵，三身具足。所謂此觀微妙，即一而三，即三而
X22n0427_p0774a08║一，一觀一切觀，一切觀一觀，非一非一切，如此之觀，
X22n0427_p0774a09║攝一切觀也。
X22n0427_p0774a10║若觀彼佛真如法身者，能觀即是一心三觀，所觀即
X22n0427_p0774a11║是三諦一境。謂之觀彼佛者，是託彼果佛圓明之體，
X22n0427_p0774a12║顯我眾生性德之佛也。
X22n0427_p0774a13║畢竟得生住正定者，往生之人，約有三位：一、如蓮華
X22n0427_p0774a14║未開時，信行未滿，未名不退，但以處無退緣，故稱不
X22n0427_p0774a15║退；二、信位滿足以去，華開見佛，入十住位，得少分見
X22n0427_p0774a16║法身，住正定位也；三者、三賢位滿，入初地以去，證徧
X22n0427_p0774a17║滿法身，生無邊佛土，如佛記龍樹菩薩等，住初地，生
X22n0427_p0774a18║淨土等也。此中畢竟等，是後二位。
X22n0427_p0774a19║不以色念，是不念相好之色；不以四智、十八法念，是
X22n0427_p0774a20║不念功德之心。諸法自性空者，以佛無別色、心、功德，
X22n0427_p0774a21║唯有如如理及如如智獨存，故無所念。是為念佛者，
X22n0427_p0774a22║《華嚴》云：「性空即是佛。」《金剛》云：「若見諸相非相，即見如
X22n0427_p0774a23║來。」佛以無境為境，則念以無念為念也。
X22n0427_p0774a24║諦了自心，名為觀佛者。自心者，即法身也。諦了法身，
X22n0427_p0774b01║方為觀佛。外求有相，佛與我不相干。不為境亂，名為
X22n0427_p0774b02║三昧者，三昧之言，正受也。會境歸心，無境可亂，方名
X22n0427_p0774b03║正定也。一體不移，名為心印者，唯一真心，充徧法界，
X22n0427_p0774b04║湛然常住，方名心印不壞也。
X22n0427_p0774b05║疏雖云一心者，前以一心為一行一時等，若只以
X22n0427_p0774b06║一對一，便墮數矣。然法身無為，不墮諸數。雖云一心，
X22n0427_p0774b07║實則一切諸心無不攝故。
X22n0427_p0774b08║鈔至誠心者，至之言專，誠之言實。深心者，佛果深
X22n0427_p0774b09║高，以心往求，故曰深心。亦從深理生，亦從厚樂善根
X22n0427_p0774b10║生，雖有三義，而不相捨。求高深果，須見深理，欲契深
X22n0427_p0774b11║理，須厚樂善根，此乃立行依理求果也。迴向發願心
X22n0427_p0774b12║者，以真如實念，趣果善心，二心功德，善巧迴向，願生
X22n0427_p0774b13║淨土，速證法忍，廣拔一切眾生苦惱。
X22n0427_p0774b14║《起信》三心者，一者直心，正念真如法故，謂向理之心
X22n0427_p0774b15║別無岐路，此即二行之本。二者深心，樂集一切諸善
X22n0427_p0774b16║行故，謂修具萬德迴向心源，即自利行本。三者大悲
X22n0427_p0774b17║心，欲拔一切眾苦故，謂廣拔眾苦令得菩提，即利他
X22n0427_p0774b18║行本。妙行雖廣，三行皆收。
X22n0427_p0774b19║名殊理一者，是以經論配合至誠心，即《起信》正念真
X22n0427_p0774b20║如。不念真如，豈名專實？今此一心，無虗妄即真，無遷
X22n0427_p0774b21║流即如，即正念真如故。深心，即《起信》樂集一切善
X22n0427_p0774b22║行。以不集萬行，豈名立行？依理求果，今此一心，萬善
X22n0427_p0774b23║同歸，即樂集一切善行故。迴向發願，即《起信》大悲
X22n0427_p0774b24║拔苦，如不拔苦眾生，豈名迴向發願？今此一心，頓圓
X22n0427_p0774c01║物我，即大悲拔苦故。
X22n0427_p0774c02║一清淨心者，萬善皆空，纖塵不立，故直契真如心也。
X22n0427_p0774c03║二安清淨心者，若一行不圓，菩薩之心則不安隱。安
X22n0427_p0774c04║者滿足萬善，故廣修萬行心也。三樂清淨心者，若一
X22n0427_p0774c05║有情未度，菩薩之心則不喜樂。樂者廣度有情，故此
X22n0427_p0774c06║普度眾生心也。
X22n0427_p0774c07║垢無不盡者，從來不與染法相應故。又既入理一，則
X22n0427_p0774c08║見思、塵沙、無明無不盡故。理無不具者，本具恒沙
X22n0427_p0774c09║功德故。又既入理一，則此一心中頓捨萬緣即布施，
X22n0427_p0774c10║乃至此一心中靈靈不昧即智慧等故。慈無不攝
X22n0427_p0774c11║者，一心即無緣，慈體廣攝有情故。又既入理一，自然
X22n0427_p0774c12║不捨法界，徧入塵勞故。
X22n0427_p0774c13║《華嚴》十種念佛者：一、寂靜念。諸佛本來寂靜，眾生心
X22n0427_p0774c14║中喧雜，何名念佛？若能寂靜，即是念佛。二、清淨念。
X22n0427_p0774c15║諸佛本來清淨，眾生心污染，何名念佛？若能清淨，即
X22n0427_p0774c16║是念佛。三，不竭念。四，明徹念。五，離塵念。六，
X22n0427_p0774c17║離種種塵念。七，離垢念。八光耀念。九，可愛樂
X22n0427_p0774c18║念。十、無障礙念。諸佛本來，塵塵涉入，剎剎圓通。眾
X22n0427_p0774c19║生心中多障，何名念佛？若去其障礙，即是念佛。《淨
X22n0427_p0774c20║名》八法者：一、饒益眾生而不望報；二、代一切眾生受
X22n0427_p0774c21║諸苦惱，所作功德盡以施之；三、等心眾生謙下無礙，
X22n0427_p0774c22║於諸菩薩視之如佛；四、所未聞經聞之無疑；五、不與
X22n0427_p0774c23║聲聞而相違背；六、不嫉彼供不高己利，而於其中調
X22n0427_p0774c24║伏其心；七、常省己過不訟彼短；八、恒以一心求諸功
X22n0427_p0775a01║德。行無瘡疣，生於淨土者，瘡疣，玉之瑕，身之疵也。
X22n0427_p0775a02║如既益眾生，菩薩之善行也，苟或望報，則瘡疣矣。至
X22n0427_p0775a03║求諸功德，菩薩之善行也，苟不一心，則瘡疣矣。修此
X22n0427_p0775a04║八行，去此八疵，誠為清淨之行，而得生淨土也。
X22n0427_p0775a05║我得憶念一切諸佛境界智慧光明普見法門者，諸
X22n0427_p0775a06║佛境界，指所觀境。言一切者，橫徧豎窮故。智慧光明，
X22n0427_p0775a07║指能觀之智。普見法門，即收前二以結其名，謂以智
X22n0427_p0775a08║慧觀諸佛境界，即名普見也。
X22n0427_p0775a09║二十一念佛門者：一、智光普照；二、令一切眾生；三、令
X22n0427_p0775a10║安住力；四、令安住法；五、照耀諸方；六、入不可見處；七、
X22n0427_p0775a11║住於諸劫；八、住一切時；九、住一切剎；十、住一切世；十
X22n0427_p0775a12║一、住一切境；十二、住寂滅；十三、住遠離；十四、住廣大；
X22n0427_p0775a13║十五、住微細；十六、住莊嚴；十七、住能事；十八、住自在
X22n0427_p0775a14║心；十九、住自業；二十、住神變；二十一、住虗空。智光
X22n0427_p0775a15║普照者，常見一切諸佛國土種種宮殿悉嚴淨故。
X22n0427_p0775a16║住虗空者，觀察如來所有身雲，莊嚴法界虗空界故。
X22n0427_p0775a17║心外無境界者，謂一心不亂即是諸佛境界，心外別
X22n0427_p0775a18║無佛境界故。心外無智照者，謂一心不亂，即是智
X22n0427_p0775a19║光普照悉皆嚴淨，心外別無智光照故。心外無虗
X22n0427_p0775a20║空者，謂一心不亂，即是莊嚴法界及虗空界，心外別
X22n0427_p0775a21║無住虗空故。
X22n0427_p0775a22║鈔心想佛時，是心作佛者，《觀經》云：「汝等心想佛時，
X22n0427_p0775a23║是心即是三十二相、八十隨形好，是心作佛，是心是
X22n0427_p0775a24║佛。」
X22n0427_p0775b01║今釋是心作佛者，作有二義：一、淨心能感他方應佛，
X22n0427_p0775b02║故名是心作佛，即疏文所謂佛本是無，心淨故有也；
X22n0427_p0775b03║二、三昧能成己之果佛，故名是心作佛，即疏文所謂
X22n0427_p0775b04║亦因三昧心，終成作佛也。初作他佛，次作己佛，此約
X22n0427_p0775b05║能感、能成釋作也。
X22n0427_p0775b06║是心是佛者，是亦二義：一、心即應佛，故名是心是佛，
X22n0427_p0775b07║即疏文所謂向聞佛本是無，心淨故有，便謂條然有
X22n0427_p0775b08║異，故言即是應佛，心外無佛也；二、心即果佛，故名是
X22n0427_p0775b09║心是佛，即疏文所謂亦無佛之因也。初、是應佛，二、是
X22n0427_p0775b10║果佛。此約即應、即果釋是也。
X22n0427_p0775b11║若論作是之義者，即不思議三觀也。何者？以明心作
X22n0427_p0775b12║佛故，顯非性德自然有佛；以明心是佛故，顯非修德
X22n0427_p0775b13║因緣成佛。即是而作，故全性成修，則泯一切自然之
X22n0427_p0775b14║性；即作而是，故全修即性，則泯一切因緣之性。若其
X22n0427_p0775b15║然者，何思不絕？何議不忘？
X22n0427_p0775b16║既以作是絕乎思議，復以作是顯於三觀。以若破若
X22n0427_p0775b17║立，皆名為作空假二觀也。不破不立，名之為是中道
X22n0427_p0775b18║觀也。全是而作，則三諦俱破，三諦俱立，名一空一切
X22n0427_p0775b19║空，名一假一切假也。全作而是，則於三諦俱非破非
X22n0427_p0775b20║立，名一中一切中也。即中之空假名作，能破三惑，能
X22n0427_p0775b21║立三法，故感他佛三身圓應，能成我心三身當果。即
X22n0427_p0775b22║空假之中名是，則全惑即智，全障即德，故心是應佛，
X22n0427_p0775b23║心是果佛。故知作是一心修者，乃不思議三觀也。
X22n0427_p0775b24║由此一心終當作佛四句，一心，即不生滅因地心也。
X22n0427_p0775c01║由此因心，終成果覺，故始從信解，終至行證，等覺還
X22n0427_p0775c02║源，直至如來妙莊嚴海，故名作也。
X22n0427_p0775c03║即此一心全體是佛四句，一心即真如法性身也，本
X22n0427_p0775c04║無修證，不涉程途，全體是佛。若言是因，對果言因，既
X22n0427_p0775c05║無當果，因是誰因？若言是果，對因言果，既無前因，果
X22n0427_p0775c06║是誰果？故名是也。
X22n0427_p0775c07║鈔修餘少善名散者，以人天小果，有漏之因，是散
X22n0427_p0775c08║心修善，故名散善。一心不亂名定者，心緣一境，無有
X22n0427_p0775c09║異念，故言定善。
X22n0427_p0775c10║一心復分定散者，事一心者，雖心緣一境，猶屬識心，
X22n0427_p0775c11║所緣之境，念念遷流，能緣之心，新新不住，對前散心，
X22n0427_p0775c12║故名曰定，對後理一，猶名為散，定善中散善也。理一
X22n0427_p0775c13║心者，見諸法實相，以不生滅心，契真常之理，本自不
X22n0427_p0775c14║動，本自寂滅，定善中之定善也。
X22n0427_p0775c15║事一心者，猶未離六識，故為定中散。理一心者，則是
X22n0427_p0775c16║常住真心，故為定中定。
X22n0427_p0775c17║疏即菩薩念佛者，以有凡夫念佛三昧、二乘念佛
X22n0427_p0775c18║三昧，今是菩薩念佛三昧故。
X22n0427_p0775c19║鈔惟言正念實相者，以不念有、不念空、不念二邊、
X22n0427_p0775c20║不念中道故。
X22n0427_p0775c21║今謂彼專下，謂彼經並無信願往生等語者，以正念
X22n0427_p0775c22║實相專主理故。此經有信願往生者，兼事理故。事一
X22n0427_p0775c23║心則不相同，若理一心，正彼正念實相也。蓋彼下，
X22n0427_p0775c24║釋疑。恐疑云：二經同一念佛三昧，而有專理、兼事之
X22n0427_p0776a01║不同者，何也？蓋彼為能離念者，以無念正入；此為不
X22n0427_p0776a02║能離念者，以有念巧入。離為因不同，同歸無念，究竟
X22n0427_p0776a03║不別也。
X22n0427_p0776a04║鈔直指靈知者，波羅提云：「在眼曰見，在耳曰聞，在
X22n0427_p0776a05║手執捉，在足運奔。悟之則為佛性，迷之則為精魂是
X22n0427_p0776a06║也。」又荷澤云：「知之一字，眾妙之門。」永嘉云：「不須知知，
X22n0427_p0776a07║但知而已」等。
X22n0427_p0776a08║門庭施設不同者，淨土法門，有淨有穢，有佛有生，是
X22n0427_p0776a09║約建立門。禪宗法門，則淨穢雙非，生佛不立，是約掃
X22n0427_p0776a10║蕩門。
X22n0427_p0776a11║所證無兩心者，彼一切盡掃者，頓除妄想，直顯靈知；
X22n0427_p0776a12║此一切建立者，使成三昧，亦悟靈知。故古云：「參禪本
X22n0427_p0776a13║為超生死，念佛亦因脫死生，但向一邊挨得入，兩條
X22n0427_p0776a14║門路不多爭。」
X22n0427_p0776a15║傳法四句者，初祖云：「吾本來茲土，傳法度迷情，一華
X22n0427_p0776a16║開五葉，結果自然成。」
X22n0427_p0776a17║印心四卷者，初祖付二祖曰：「吾有《楞伽》四卷，亦付與
X22n0427_p0776a18║汝，即是如來心要法門，令諸眾生開示悟入。」
X22n0427_p0776a19║鈔紛然不齊者，約善、惡、無記三性說，以三性自體
X22n0427_p0776a20║迥異故。雜然競起者，約八識緣境不同說，以眼識緣
X22n0427_p0776a21║色，耳識緣聲，賴耶緣根、身、器、界故。
X22n0427_p0776a22║遡流窮源，不出一心者，始從清淨心中，無明妄動，轉
X22n0427_p0776a23║成賴耶。次從賴耶，轉出前七。心王既起，心所隨行，次
X22n0427_p0776a24║第引生五十一種，如從源出流也。今遡流及源者，則
X22n0427_p0776b01║心所不離心王，心王不起，心所不生故。心王不離妙
X22n0427_p0776b02║心，妙心不動，心王不現故。
X22n0427_p0776b03║恒審思量者，指七識也。此識恒常審推思察量度第
X22n0427_p0776b04║八見分為我故。恒之與審，於八識中四句分別：一、恒
X22n0427_p0776b05║而非審，謂第八識不執我無間斷故；二、審而非恒，謂
X22n0427_p0776b06║第六識以執我間斷故；三、非恒非審，謂前五識不執
X22n0427_p0776b07║我多間斷故；四、亦恒亦審，謂第七識執我無斷故。
X22n0427_p0776b08║真妄和合者，指賴耶也。《起信》云：「不生不滅與生滅和
X22n0427_p0776b09║合，非一非異，名為阿賴耶識。」釋曰：不生不滅者，是如
X22n0427_p0776b10║來藏自性清淨心，動作生滅不相離故，故云和合。非
X22n0427_p0776b11║謂別有生滅來與真如合，謂生滅之心、心之生滅無
X22n0427_p0776b12║二相故。真如全體動故，心與生滅非異，而恒不變真
X22n0427_p0776b13║性故，心與生滅非一也。
X22n0427_p0776b14║念極而忘者，忘謂人法雙亡，是六識脫落，而七識隨
X22n0427_p0776b15║六識用事。六識既脫，則七識自然不行。故恒審思量
X22n0427_p0776b16║者，其思寂焉。
X22n0427_p0776b17║忘極而化者，化謂空，空亦空，是識陰盡，罔象虗無，顛
X22n0427_p0776b18║倒妄想皆淨盡無餘。故真妄和合者，其妄消焉。
X22n0427_p0776b19║巨浪微波，咸成止水者，巨浪指前七識心、心所。《楞伽》
X22n0427_p0776b20║云：「譬如巨海浪，斯由猛風起，洪波鼓冥壑，無有斷絕
X22n0427_p0776b21║時。」微波指第八識心、心所。《楞嚴》云：「如急流水，望如恬
X22n0427_p0776b22║靜，流急不見，非是無流。」
X22n0427_p0776b23║濃雲薄霧，盡作澄空者，濃雲喻前七心心，所以前七
X22n0427_p0776b24║麤重，障真重故；薄霧喻第八心心，所以第八微細，障
X22n0427_p0776c01║真輕故。
X22n0427_p0776c02║鈔若事一心下，或問云：此之至心，或指事一心，亦
X22n0427_p0776c03║未可知，焉知是理耶？故云事一心。雖亦滅罪，如石壓
X22n0427_p0776c04║草，如冰夾魚，冰泮則魚游，石去則草長，定力已過，罪
X22n0427_p0776c05║將復現。理一心者，一心既朗，罪性皆空，以般若智了
X22n0427_p0776c06║知罪性不在內、外、中間，故指理一心也。
X22n0427_p0776c07║十方眾生下五句，明稱佛功勝唯一大乘。一切諸
X22n0427_p0776c08║法二句，出其所以。謂何故一稱佛時，皆當作佛，唯一
X22n0427_p0776c09║大乘耶？曰：以一切諸法，唯一相不二相，一行不二行，
X22n0427_p0776c10║故唯一乘。所謂二句，轉釋一相。習如是觀五句，
X22n0427_p0776c11║明利益。一相即畢竟空相，離一切諸相故名一相。
X22n0427_p0776c12║一門，即《法華》中唯有一門，而復陿小。無生無滅，
X22n0427_p0776c13║即《華嚴》所謂：「一切法無生，一切法無滅，若能如是解，
X22n0427_p0776c14║諸佛常現前。」畢竟空相，以破諸法畢竟淨盡，名為
X22n0427_p0776c15║畢竟。又解：畢竟名為終竟，觀是終竟之法亦不可得，
X22n0427_p0776c16║則不執有究竟之法，名為畢竟空。故《法華》云：「乃至究
X22n0427_p0776c17║竟涅槃常寂滅相，終歸於空」也。五欲即五塵，以能
X22n0427_p0776c18║動人欲心故，遂名欲。五蓋，即貪、瞋、癡、睡眠、掉悔。此
X22n0427_p0776c19║五能覆蓋真性，障諸禪定，故名曰蓋。五根即：信、念、
X22n0427_p0776c20║進、定、慧。禪定即百八三昧等。《法界初門》云：「以是空
X22n0427_p0776c21║慧，照諸禪定種種法門，無染無著，則能出生諸菩薩
X22n0427_p0776c22║百八三昧等。」
X22n0427_p0776c23║歸命一心者，南無即歸命佛，即是心也。
X22n0427_p0776c24║一聞佛名。聞字是心聞，即若聞首題名字，所得功德
X22n0427_p0777a01║不可限量之聞。又即心聞洞十方，生於大因力之聞。
X22n0427_p0777a02║鈔一乘大道下四句，謂《華嚴》一乘大道，乃頓悟自
X22n0427_p0777a03║心之大菩薩境界，非樂生淨土菩薩境界。以厭此穢
X22n0427_p0777a04║土，欣彼淨邦，不達淨穢雙非，知見不普故。
X22n0427_p0777a05║今謂下，釋彼論意。以論中知見不普，是指得事一心
X22n0427_p0777a06║者，非指理一心者。若得理一心，妙悟自心，有何穢之
X22n0427_p0777a07║可厭，淨之可忻耶？此乃縱釋。
X22n0427_p0777a08║然雖下，是奪釋。平等法界無生可度者，平等真法界，
X22n0427_p0777a09║佛不度眾生。彌勒如、眾生如，一如無二如故。常修
X22n0427_p0777a10║淨土教化眾生者，《淨名經》云：「雖知諸佛國，及與眾生
X22n0427_p0777a11║空，而常修淨土，教化於眾生。」正所謂一乘大道者，
X22n0427_p0777a12║平等法界，無生可度，真如界內，不受一塵也。常修淨
X22n0427_p0777a13║土，教化眾生，佛事門頭，不捨一法也。事理圓融，權實
X22n0427_p0777a14║不二，一乘大道也。
X22n0427_p0777a15║普賢菩薩為華嚴長子者，他經皆首文殊，以重智故。
X22n0427_p0777a16║此經獨首普賢，以宗法界行故。
X22n0427_p0777a17║鈔不可以仁之難熟者，孟子云：「五穀者，種之美者
X22n0427_p0777a18║也。苟為不熟，不如稊稗。夫仁亦在乎熟之而已矣。」
X22n0427_p0777a19║疏又此四字，若離合釋之者，相非即是離，相即即
X22n0427_p0777a20║是合。相非故名不亂，是以離釋之；相即故名一心，是
X22n0427_p0777a21║以合釋之。一心自一心，不亂自不亂，故不妨離釋；一
X22n0427_p0777a22║心即不亂，不亂即一心，故不妨合釋。
X22n0427_p0777a23║鈔相即下十一句，釋相即名一心。即有而無者，緣
X22n0427_p0777a24║起即性空故；即無而有者，性空即緣起故。二邊叵得
X22n0427_p0777b01║二句，互奪兩亡。緣起、性空既俱不可得，則非緣起、性
X22n0427_p0777b02║空之中道亦不存故。三德渾然，不可分別者，有即
X22n0427_p0777b03║萬法齊彰，屬解脫德；無即一塵不立，屬般若德；中即
X22n0427_p0777b04║空有難思，屬法身德。即有而無，解脫即般若；即無而
X22n0427_p0777b05║有，般若即解脫。二邊叵得，般若、解脫即法身；中亦不
X22n0427_p0777b06║存，法身即般若、解脫。舉一即三，言三即一，如天王三
X22n0427_p0777b07║目，伊字三點，三德渾然，故名一心。
X22n0427_p0777b08║相非下十四句，釋相非故名不亂。假非是空，緣起非
X22n0427_p0777b09║性空；空非是假，性空非緣起；中非假空，中道非緣起
X22n0427_p0777b10║性空。空非是假，則能所雙亡，成般若德；假非是空，則
X22n0427_p0777b11║能所雙立，成解脫德；中非假空，則雙照雙遮，成法身
X22n0427_p0777b12║德。般若非法身、解脫，解脫非般若、法身，法身非解脫、
X22n0427_p0777b13║般若，三德歷然，故名不亂。又渾然即歷然，歷然即渾
X22n0427_p0777b14║然，一心即不亂，不亂即一心也。
X22n0427_p0777b15║鈔如小教下，正明五教一心。
X22n0427_p0777b16║小教以由心造業等者，小教不知八識，由六識造善
X22n0427_p0777b17║惡業，感三界六道苦樂等境，故曰一心。此假名一心，
X22n0427_p0777b18║非真一心也。以不達唯心之理，心外實有前境故。
X22n0427_p0777b19║始教以賴耶所變為一心者，始教知有八識，但不即
X22n0427_p0777b20║真如，以真如凝然不變不隨緣故，乃生滅八識含漏
X22n0427_p0777b21║無漏種所變現也。如云：「無始時來界，一切法等依，由
X22n0427_p0777b22║以有諸趣，及涅槃證得」等。此以生滅八識為一心。
X22n0427_p0777b23║終教以如來藏為一心者，終教達八識即真如，隨緣
X22n0427_p0777b24║為阿賴耶識，識如夢幻唯一真如，此以如來藏為一
X22n0427_p0777c01║心。
X22n0427_p0777c02║頓教以染淨俱泯為一心者，染即六識及生滅八識
X22n0427_p0777c03║等，淨即如來藏。以終教歸如來藏，雖云至淨，以見有
X22n0427_p0777c04║如來藏在，猶未離念故。此則五法、三自性皆空，八識、
X22n0427_p0777c05║二無我俱遣，一念不生，方為一心。
X22n0427_p0777c06║圓教總該萬有為一心者，前四教則前淺後深，互不
X22n0427_p0777c07║相攝。今圓教則周徧含容，重重無盡，隨舉一塵，全彰
X22n0427_p0777c08║法界，總該萬有為一心也。
X22n0427_p0777c09║天台四教例此者，小即藏教，始即通教，終即別教，圓
X22n0427_p0777c10║即圓教，頓即天台之離言四教。
X22n0427_p0777c11║疏具有此意者，謂雖無事理之文，而意則具足也。
X22n0427_p0777c12║鈔專念阿彌佛即得往生者，論文云：「如修多羅說：
X22n0427_p0777c13║若人專念西方極樂世界阿彌陀佛，所修善根迴向，
X22n0427_p0777c14║願求生彼世界，即得往生。常見佛故，終無有退。」
X22n0427_p0777c15║若念真如法身者，論文云：「若觀彼佛真如法身，常勤
X22n0427_p0777c16║修習，畢竟得生，住正定故。」
X22n0427_p0777c17║雖念亦無能念可念者，論文云：「若知一切法，雖說無
X22n0427_p0777c18║有能說可說，雖念亦無能念可念，是名隨順。若離於
X22n0427_p0777c19║念，名為得入。」
X22n0427_p0777c20║疏顯密二義者，言教直詮真性開悟眾生，普願人
X22n0427_p0777c21║人解了無有隱覆曰顯。呪語如王密詔，唯佛能知，諸
X22n0427_p0777c22║大菩薩不能曉了，但許精持不通解路曰密。
X22n0427_p0777c23║鈔自疑理性不明所為無益者，此專事者，疑不明
X22n0427_p0777c24║理而阻其事也。大勢至下，正引事得通理以決疑也。
X22n0427_p0778a01║不假方便自得心開者，方便即觀心究理等，今謂若
X22n0427_p0778a02║眾生心憶佛念佛，現前當來必定見佛，不假觀心究
X22n0427_p0778a03║理之方便始得心開，直下念去，念至念極心空，自得
X22n0427_p0778a04║開悟也。
X22n0427_p0778a05║自疑稱佛名少，或致落空者，此專理者，疑稱名少而
X22n0427_p0778a06║阻其理。念念理一下，正以理通事而決疑也。
X22n0427_p0778a07║念念理一，念念彌陀者，所謂念空真念，處處彌陀說
X22n0427_p0778a08║法，時時蓮蕋化生也。故曰：其為稱名，不亦大乎。
X22n0427_p0778a09║攝心體心四句，攝心即事，持事得通理，攝心即體心；
X22n0427_p0778a10║體心即理，持理得通事，體心即攝心。
X22n0427_p0778a11║疏隨機不定者，根稍鈍人，事尚未能，奚能究理？且
X22n0427_p0778a12║先勤事，攝心既定，然後觀心究理。不然，妄識紛飛，徒
X22n0427_p0778a13║勞分別，何益之有？若根性大利人，般若緣深，法身機
X22n0427_p0778a14║熟，莫勤事行，直究唯心，直捷根源，不勞摘葉尋枝故。
X22n0427_p0778a15║問：前云執理而迷事，比貧士獲豪家之券。又云約理
X22n0427_p0778a16║無可念，約事則無可念中吾固念之，以念即無念故。
X22n0427_p0778a17║今云徑就理持，不勤事行，豈非墮前所斥耶？答云：前
X22n0427_p0778a18║之所斥，乃執理而迷事，耽著頑空，不信念佛者。今徑
X22n0427_p0778a19║就理持，是即念返觀正，深求淨土，不撥事行者，故不
X22n0427_p0778a20║墮前咎。
X22n0427_p0778a21║疏二十一字者，專持名號。以稱名故，眾罪消滅，即
X22n0427_p0778a22║是多善根福德因緣。
X22n0427_p0778a23║疏自性非憶非忘下，憶者，對忘而言。有憶有忘，非
X22n0427_p0778a24║真執持，直須兩頭撒開，中間坐斷，乃真執持。今者
X22n0427_p0778b01║對昨而言，有昨有今，非真七日，直須劫日雙消，掃空
X22n0427_p0778b02║三際，乃真七日。若對多名一，一則彌多。何名一心？
X22n0427_p0778b03║迥超數量，直契無為，是名一心。若對亂名定，定則
X22n0427_p0778b04║彌亂，何名不亂？諦了自心，頓超動寂，方名不亂。
X22n0427_p0778b05║鈔本無生滅下，生則有憶，滅則有忘，自性本無生
X22n0427_p0778b06║滅，何有憶忘？過去為昨，現在為今，自性體絕去來，誰
X22n0427_p0778b07║成今昨？自性一亦不為一，為墮諸數故，則多尚奚
X22n0427_p0778b08║存？自性定且無定形，有物凝然故，則亂將安寄？
X22n0427_p0778b09║如斯會得，終日念佛，終日念心，以心外無佛，佛外無
X22n0427_p0778b10║心，即佛即心，即心即佛，心佛無有二故。終日念心，
X22n0427_p0778b11║終日無念者，以即佛即心則非佛，即心即佛則非心，
X22n0427_p0778b12║互奪兩亡，能所雙消故。如是念佛，名為真念佛。念佛
X22n0427_p0778b13║之理，豈沾沾事行耶？
X22n0427_p0778b14║
X22n0427_p0778b15║彌陀經疏鈔演義卷三