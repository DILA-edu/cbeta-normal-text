X22n0429_p0811c01║
X22n0429_p0811c02║
X22n0429_p0811c03║
X22n0429_p0811c04║
X22n0429_p0811c05║
X22n0429_p0811c06║No. 429-A
X22n0429_p0811c07║ 淨土已訣序
X22n0429_p0811c08║
X22n0429_p0811c09║千江月現，停水澄清；四海風生，動波混濁。葢波動固
X22n0429_p0811c10║風，而水停致月耳，豈停波海濁而動水江清者乎？土
X22n0429_p0811c11║之淨穢猶然，佛道悟則淨土莊嚴，凡心迷則穢土缺
X22n0429_p0811c12║陷，非道迷土淨而心悟土穢也明矣。若欲生淨，貴先
X22n0429_p0811c13║求悟。夫悟容受於生死穢耶？故阿彌陀譯為無量壽、
X22n0429_p0811c14║無量光。量以容受為義，念佛到心不亂時，聖凡情見
X22n0429_p0811c15║俱不容受，直得行樹羅網等莫不念佛法僧，所謂無
X22n0429_p0811c16║情說法不思議者是已。悟此不容受以相應曰壽，用
X22n0429_p0811c17║此不容受以轉化曰光，名含二義，因存其梵語以流
X22n0429_p0811c18║通焉。淨土彌陀非惟心本性而何？北禪老尊宿與余
X22n0429_p0811c19║前三峰先師最為機契，盡其堂奧，積稔溫研。先師去
X22n0429_p0811c20║後，酧唱者稀，養道歇心，安身於無量壽中，如潛龍而
X22n0429_p0811c21║勿用也。爭奈春雷時動，不免出而興雲，於是縱自性
X22n0429_p0811c22║天注淨土已訣一帙，蓮宗心髓敲出殆盡。從古迨今，
X22n0429_p0811c23║若疏與鈔不下數十家，要且難駕其上者，非但祇園
X22n0429_p0811c24║激揚共轍，即少林單傳亦同風而無異。永明曰：有禪
X22n0429_p0812a01║有淨土，猶如戴角虎。斯之謂歟？茲既訣以得已，擬推
X22n0429_p0812a02║己以訣於人，將壽諸剞劂氏，用廣傳持，屬弁數言以
X22n0429_p0812a03║為序。愧無文字，何以揄揚？然贊化願中又辭而不敢，
X22n0429_p0812a04║因轉別峰，直與提述。如向上若曰：無訣可得，是名得
X22n0429_p0812a05║訣。且道是已訣耶？非已訣耶？吾不能加諸述焉。
X22n0429_p0812a06║崇禎壬午小春晦前日三峰弘證槃談題
X22n0429_p0812a07║
X22n0429_p0812a08║
X22n0429_p0812a09║
X22n0429_p0812a10║
X22n0429_p0812a11║No. 429
X22n0429_p0812a12║淨土已訣
X22n0429_p0812a13║
X22n0429_p0812a14║姚秦三藏法師鳩摩羅什譯
X22n0429_p0812a15║明吳門北禪寺沙門大惠釋
X22n0429_p0812a16║佛說阿彌陀經
X22n0429_p0812a17║梵語阿彌陀，此云無量壽，亦云無量光。佛說者，即
X22n0429_p0812a18║此土我佛世尊讚彼佛名號，本願殊勝，種種方便
X22n0429_p0812a19║接引羣生故。無量者，約數言之，即壽無量；約理言
X22n0429_p0812a20║之，即心無量。何以故？一切眾生住無量體中，纔起
X22n0429_p0812a21║一念，一念中具生、住、異、滅，即成四念，展轉有無量
X22n0429_p0812a22║念，即在一念中流轉。如是一念具足不可思、不可
X22n0429_p0812a23║說神用光明，炤十方國，名曰無量光。若眾生依無
X22n0429_p0812a24║量體中起一念時，在此一念中徧計，即成多念，便
X22n0429_p0812b01║有無量生死，此是流轉門。若在還滅門中，而心、意、
X22n0429_p0812b02║識不可到，故曰無量，亦為數之極。如是無量數逆
X22n0429_p0812b03║而歸萬，萬歸千，千歸百，百歸一，一不知歸於何處，
X22n0429_p0812b04║故稱無量，方始聖凡心盡十方皆為淨土也。無量
X22n0429_p0812b05║壽即體也，無量光即用也。此無量光一句，東西兩
X22n0429_p0812b06║土盡空，法界總為一句，阿彌陀佛更無剩法。何以
X22n0429_p0812b07║故？心即無量，世界亦無量，所謂法界藏身阿彌陀
X22n0429_p0812b08║佛。佛者，譯名覺也。葢愚智皆具，奈何凡聖情隔，不
X22n0429_p0812b09║能入清淨覺耳。若聖凡俱泯，又為斷滅。若混而不
X22n0429_p0812b10║分，亦名矯亂。離此多言，十法界皆成圓滿覺性，方
X22n0429_p0812b11║可說法，應一切機，亦名一切種智。經者，如潤大地
X22n0429_p0812b12║之水，未失本源流注故。所以佛佛始終教義，但用
X22n0429_p0812b13║一个經之源，貫通血脉耳。彼佛經無量劫，單說一
X22n0429_p0812b14║个經字，即此一字，一切法具耶？不具耶？曰：經行十
X22n0429_p0812b15║萬億，即在飯食時。若諦觀實際淨土因緣者，豈文
X22n0429_p0812b16║字可詮乎？離文字，焉有是乎？惠雖脫舊言新，亦是
X22n0429_p0812b17║過中語句。其餘名相，舊釋已詳，置而不述者，今已
X22n0429_p0812b18║訣。但解一句古彌陀例，於情與無情，皆無欠少。此
X22n0429_p0812b19║經題六字，如是我聞等句，是經家貫通文勢耳。
X22n0429_p0812b20║如是我聞（至）無量諸天大眾俱。
X22n0429_p0812b21║如是我聞者，阿難親聞，斷疑生信故。一時者，世尊
X22n0429_p0812b22║說此經時，三時為一時，可為說法之要，覺三心無
X22n0429_p0812b23║覔曰佛也。祇樹給孤獨園者，是說法處所，非是虗
X22n0429_p0812b24║空無體之談，在事相中有體法耳，表無虗妄也。因
X22n0429_p0812c01║人心流注，必須在一微塵聖凡心盡處，方得如如
X22n0429_p0812c02║一時大用也。比丘及大菩薩眾者，甞隨眾也，表無
X22n0429_p0812c03║性之理。所說法不從佛生，不從比丘生，不從佛與
X22n0429_p0812c04║比丘菩薩諸天共生，因此土昏迷眾生而生，所以
X22n0429_p0812c05║不是無因而生。一切眾生因無明緣行，乃至生緣
X22n0429_p0812c06║老死，皆從緣生，無自性故說無生。一切聖凡身語
X22n0429_p0812c07║意業及法界，從地水火風空而生，如是五大各從
X22n0429_p0812c08║緣生，無自性故，是故說無生。一切有情無情同住
X22n0429_p0812c09║本際，三世本是虗妄，無自性故曰無生。無生淨土
X22n0429_p0812c10║旨要，愚者十萬億，智者在目前。佛雖指西方象，表
X22n0429_p0812c11║此土事物上全張，何也？此土一事一物具一大藏
X22n0429_p0812c12║始末，法法皆是因緣所生故。若以寸土許物分析
X22n0429_p0812c13║生空，轉於空生，至於雙炤雙泯圓明，便入無生已。
X22n0429_p0812c14║更有一種有血氣者，在寸土物中不經前途，用無
X22n0429_p0812c15║生無滅、無來無去秘密觀炤，一剎那頃頓入圓音
X22n0429_p0812c16║妙旨者，即世尊四十九年法一時說盡耳。可見人
X22n0429_p0812c17║人無量壽，物物無量光，口口吐蓮華，步步黃金界，
X22n0429_p0812c18║四苦咸極樂，八難皆淨土，淨手盆中是八功德水，
X22n0429_p0812c19║鳥鳴風吹樹，演暢無生義。未然者，用一句阿彌陀
X22n0429_p0812c20║佛念念截斷眾流，終有到遮時節。此經無問而自
X22n0429_p0812c21║說者，何也？一者、此方弟子無有緣起，直指西方之
X22n0429_p0812c22║樂，令人好樂；二者、無當機故，所以詔告舍利弗：何
X22n0429_p0812c23║以故？欲令現前大眾頓契無量光之句也。如此說
X22n0429_p0812c24║者，為末世眾生出生死捷要；不然，只是方便有餘
X22n0429_p0813a01║土耳。敘分已竟，下云正宗分。
X22n0429_p0813a02║爾時佛告（至）今現在說法。
X22n0429_p0813a03║有世界名極樂者，彼國依報莊嚴。阿彌陀今現在
X22n0429_p0813a04║說法，是正報相好。莊嚴極樂者，是依正之兼備，標
X22n0429_p0813a05║一經之大義耳。此土到彼土，十萬億數，不歷須臾，
X22n0429_p0813a06║即登彼國，是事佛土中之理佛土也。如斯行布圓
X22n0429_p0813a07║融，即事理無礙，事事無礙也。若細推之，明一箇阿
X22n0429_p0813a08║字種，方可出情無虗妄也。阿彌陀今現在說法者，
X22n0429_p0813a09║彼佛成道以來，至今十劫，非但十劫，於無始時，盡
X22n0429_p0813a10║彼佛壽，亦可作現在一時。此意云何？是本際無前
X22n0429_p0813a11║後際，故唯有現在一時耳。若不爾者，一日至於七
X22n0429_p0813a12║日，亦為方便。但生彼國，始知阿彌陀佛與我同生，
X22n0429_p0813a13║乃至過去未來現在諸佛，亦與我同生同說法，皆
X22n0429_p0813a14║不離本住法，故言同時說法也。
X22n0429_p0813a15║舍利弗（至）故名極樂。
X22n0429_p0813a16║彼土極樂者，對此土極苦而言。此土眾生雖苦而
X22n0429_p0813a17║不發心，故指西方之極樂，令人好樂，發念佛之志，
X22n0429_p0813a18║乃至一心不亂為因，證不思議身為果也。極樂者，
X22n0429_p0813a19║離此土苦樂，假名為樂，是名真樂。下文顯無量極
X22n0429_p0813a20║樂體也。
X22n0429_p0813a21║又舍利弗（至）是故名為極樂（彼土莊嚴本無所表，愚智循業現諸淨穢，物則
X22n0429_p0813a22║非心，表即非物，心物俱非，唯心可表）。
X22n0429_p0813a23║七重欄楯等者，有難問云：此七重在一人耶？一世
X22n0429_p0813a24║界耶？唯佛有耶？若一人者，不得成隨，乃至惟佛有
X22n0429_p0813b01║者，與彼國人民何干？四寶周帀等皆如是。答曰：非
X22n0429_p0813b02║也。佛與眾生共有七種識，與如來藏同一清淨，及
X22n0429_p0813b03║眾生八種識，皆攝一剎那際中無為之妙用，故秪
X22n0429_p0813b04║因前七種識見聞覺知次第而生，所以不清淨耳。
X22n0429_p0813b05║然而七八合而為一，體無先後，徧計執著，即為嘗
X22n0429_p0813b06║寂光也。假如此土一株樹，將前七種識在現量一
X22n0429_p0813b07║剎那中，見耶？非見耶？分別耶？非分別耶？即此一際
X22n0429_p0813b08║中分得合得，六根互用，自然神妙，不犯功勳，名為
X22n0429_p0813b09║極樂。
X22n0429_p0813b10║又舍利弗（至）成就如是功德莊嚴。
X22n0429_p0813b11║七寶池、八功德水者，表極樂之法式也。八種識攝
X22n0429_p0813b12║為一體，分而為眾法，故稱寶也。八功德水者，即藏
X22n0429_p0813b13║識中流出，皆是無量珍寶，使眾生不枯不住，即是
X22n0429_p0813b14║無量妙用。所住地亦皆金沙，是塵沙妙用。四邊階
X22n0429_p0813b15║道，表地水火風。上有樓閣，只三乘法也。總是如來
X22n0429_p0813b16║藏中無量種智，所謂金銀乃至瑪瑙，表本際中妙
X22n0429_p0813b17║用。池中蓮華，言法之微妙。大如車輪，言法之無住。
X22n0429_p0813b18║青色青光，乃至白色白光，法有本位，不錯亂故，微
X22n0429_p0813b19║妙香潔，使眾生愛樂。不然者，如上境緣，王侯富貴
X22n0429_p0813b20║之家，亦可為之，豈淨邦也哉？
X22n0429_p0813b21║又舍利弗（至）成就如是功德莊嚴。
X22n0429_p0813b22║甞作天樂表陀羅尼句，如樂音自然之妙。然此土
X22n0429_p0813b23║樂音必借樂而發音，非人語非不人語，唯樂人可
X22n0429_p0813b24║知，餘不得而知也。佛語秘密如樂音，悟者方知、迷
X22n0429_p0813c01║者無知。何以故？直指阿彌陀佛無量光明句與樂
X22n0429_p0813c02║音句無二，無二故令眾生不思議熏自然信樂。彼
X22n0429_p0813c03║國亦有天與地及六時者，即淨穢兩土當體不二
X22n0429_p0813c04║故。一飰食時供養十萬億佛土，佛佛前皆以獻華
X22n0429_p0813c05║作禮請說法，要不出受食這一時。若此土一劫、彼
X22n0429_p0813c06║土作一日，本非神通亦非延促，法爾然也。咸是唯
X22n0429_p0813c07║心所現，經劫之嘗即是一日，一日即一時、一時即
X22n0429_p0813c08║一剎那，住斯剎那無去來故。彼土如斯殊勝，豈不
X22n0429_p0813c09║樂乎？上云報化佛說法，下云法佛說法。
X22n0429_p0813c10║復次，舍利弗（至）成就如是功德莊嚴。
X22n0429_p0813c11║雜色之鳥，樹網等是。法佛說法，眾鳥演暢。五根五
X22n0429_p0813c12║力等者，即此土三十七品助道法也。彼土單言五
X22n0429_p0813c13║根五力等者，甚言其道力也。何以故？彼土人民，依
X22n0429_p0813c14║正無我，不言其苦樂，所以無四念處故。彼國眾生，
X22n0429_p0813c15║越善惡，嘗清淨故，不言伏惡養善，所以無四正勤
X22n0429_p0813c16║法故。彼土自有種種功德，智慧莊嚴，一生補處，不
X22n0429_p0813c17║言其欲等，所以無四如意法故。何以故？直提上上
X22n0429_p0813c18║法。然而明此上上法者，即在一事中藏身，事事皆
X22n0429_p0813c19║演上上之法耳。彼佛國土，無三惡道，是眾鳥等，是
X22n0429_p0813c20║佛所化現，即阿彌陀佛願力弘深故。若論實理者，
X22n0429_p0813c21║法法頭頭，無不是演這一句阿彌陀佛會。鶯啼鵲
X22n0429_p0813c22║噪，水流風動，皆悉念佛念法念僧，無不是嘗寂光
X22n0429_p0813c23║現前矣。倘不會者，必須發願往生。生彼國已，然諸
X22n0429_p0813c24║苦滅，而諸樂現。然不思議淨土者，在一相中，是不
X22n0429_p0814a01║得，非不得，亦不壞此相，即成無相實相。此正顯無
X22n0429_p0814a02║情說法也。寶樹羅網，同時俱作者，無次第生故。東
X22n0429_p0814a03║西兩土，盡空法界，俱在一毫頭上，施設種種法，種
X22n0429_p0814a04║種事，咸是念佛念法念僧。何以故？種種法與相，皆
X22n0429_p0814a05║住本際中，無有前後，名曰同時俱作。
X22n0429_p0814a06║舍利弗！於汝意云何（至）故名阿彌陀。
X22n0429_p0814a07║阿彌陀佛，從無量劫，修無量壽之光明，以成聖果，
X22n0429_p0814a08║無有障礙。前皆依正莊嚴，此獨顯正報也。即阿彌
X22n0429_p0814a09║陀佛，在一微塵中，炤十方國，通達無礙。四聖六凡，
X22n0429_p0814a10║亦不出一微塵。何以故？微塵最微細事，上上之機，
X22n0429_p0814a11║不壞一微塵相，故稱廣大。不即不離，是名微妙。然
X22n0429_p0814a12║阿彌陀佛，最高大身，亦住此微塵中，說法度生，能
X22n0429_p0814a13║舒能捲，故名無量義。不歷須臾，佛壽無量，眾生壽
X22n0429_p0814a14║亦無量，不出一微塵耳。固然透得微塵義，總持一
X22n0429_p0814a15║句，自然明矣。
X22n0429_p0814a16║舍利弗（至）成就如是功德莊嚴。
X22n0429_p0814a17║彼佛國土唯有菩薩、聲聞，十劫已來無有惡習眾
X22n0429_p0814a18║生，故名成就如是功德莊嚴。
X22n0429_p0814a19║又舍利弗（至）但可以無量無邊阿僧祗說。
X22n0429_p0814a20║言彼國之妙生者，便登不退一生補處。此土因人，
X22n0429_p0814a21║即念一句佛名，無思無為，盡一生念去，自然生彼
X22n0429_p0814a22║不退。或一念，或十念，或一日至於七日，將一句佛
X22n0429_p0814a23║名，截斷心意識，如斯念者，即生上上品自力不退。
X22n0429_p0814a24║前云一生念佛，生而不退，非是眾生不退。彼佛菩
X22n0429_p0814b01║薩誓願攝受，皆是聖賢所居之地，無惡伴侶，是故
X22n0429_p0814b02║不退耳。此土凡聖同居，有惡眾生，故逢善即善，遇
X22n0429_p0814b03║惡即惡，所以有進退之難也。
X22n0429_p0814b04║舍利弗（至）應當發願生彼國土。
X22n0429_p0814b05║此念佛人，必須發願往生，一日乃至七日，唯遮一
X22n0429_p0814b06║句。佛現前不見能念所念，亦無念者，連遮一句也。
X22n0429_p0814b07║不知便可通身是佛，如斯念者，方可與念佛三昧
X22n0429_p0814b08║相應，可以一生閑樂樂地，臨命終時，阿彌陀佛與
X22n0429_p0814b09║諸聖眾，親垂接引。有此大利，故說此言。此土眾生，
X22n0429_p0814b10║聞是說者，應當發願。若無信願者，此土眾苦，難堪
X22n0429_p0814b11║難忍，長處三途，煩惱為伴，無明為侶，何時解脫？佛
X22n0429_p0814b12║言：不可以少善根福德因緣，得生彼國。若有信力
X22n0429_p0814b13║念力，是人福德具足，諸障自除，不期然而坐蓮華
X22n0429_p0814b14║耳。
X22n0429_p0814b15║舍利弗（至）一切諸佛所護念經。
X22n0429_p0814b16║南方乃至上方，亦復如是。其國土諸佛名號未詳，
X22n0429_p0814b17║故不釋之。（是說該釋文，後筆訛此也。）
X22n0429_p0814b18║舍利弗！於汝意云何（至）皆當信受我語及諸佛所說。
X22n0429_p0814b19║此是世尊大方便中說誠實言，猶恐此土眾生不
X22n0429_p0814b20║信不思議功德之利，佛作證明，所謂廣長舌徧覆
X22n0429_p0814b21║三千大千世界者。廣長舌者，一切情與無情水流
X22n0429_p0814b22║風動，總攝不思議不二法中，皆悉念佛、念法、念僧。
X22n0429_p0814b23║何以故？秪一微塵內施設不二法中言佛、法、僧，世
X22n0429_p0814b24║諦語言皆順正法，是故曰說誠實言，總在一字流
X22n0429_p0814c01║出，無前後字餘故。此顯法身佛說上上法，故言不
X22n0429_p0814c02║思議一切諸佛之所護念。十方佛護念者，即諸佛
X22n0429_p0814c03║同為一淨土也。淨土者，只諸佛眾生本有，非從外
X22n0429_p0814c04║得，三僧祗劫去染歸淨，即到自心淨土，所以不加
X22n0429_p0814c05║工而自護念耳。
X22n0429_p0814c06║舍利弗（至）作禮而退。
X22n0429_p0814c07║固然。念佛滅，罪福生，已種菩提種芽。若不發願，不
X22n0429_p0814c08║及淨土坐蓮華，一彈指頃，見阿彌陀佛，便登不退
X22n0429_p0814c09║地耳。已發願，今發願，人所共知。當發願者，何故早
X22n0429_p0814c10║記者哉？曰：為愚者有是焉耳。有發願不念佛者，有
X22n0429_p0814c11║者念佛不發願故。當發願者，只為此也。若念力、願
X22n0429_p0814c12║力、信力，有是三種功能，臨終、畢竟、往生、當生，皆有
X22n0429_p0814c13║願力者，佛無誑語故。此一章，亦為末世眾生流通
X22n0429_p0814c14║無斷續故。所以諸佛共相讚歎此經利益者，只為
X22n0429_p0814c15║眾生難信此經耳，所謂濁世之纏縛。然此濁世，能
X22n0429_p0814c16║令眾生厭諸苦惱，樂之清淨，直至菩提，畢竟成佛。
X22n0429_p0814c17║殊不知濁世，即淨土也。諸佛讚希之事者，為一切
X22n0429_p0814c18║眾生，本來無時，妄稱時劫；知見本閑，妄生分別；智
X22n0429_p0814c19║體本淨，妄為煩惱；本無五蘊三科，妄作三世流轉；
X22n0429_p0814c20║本無延促，妄為命之長短。但諸佛俱在五濁惡世，
X22n0429_p0814c21║度生說法，無眾生可度，亦無法可說。何以故？一切
X22n0429_p0814c22║眾生，本是具足智慧德相，故讚希有難信之法。
X22n0429_p0814c23║
X22n0429_p0814c24║佛說阿彌陀經（終）
X22n0429_p0815a01║
X22n0429_p0815a02║
X22n0429_p0815a03║
X22n0429_p0815a04║
X22n0429_p0815a05║
X22n0429_p0815a06║
X22n0429_p0815a07║拔一切業障根本，得生淨土陀羅尼
X22n0429_p0815a08║拔者，頓也、盡也、力也。念一句阿彌陀名號及持往
X22n0429_p0815a09║生真言功能者，若餘修習倍倍不及可知矣。一切
X22n0429_p0815a10║業障根本頓然消落，非如餘懺悔漸除也。更加願
X22n0429_p0815a11║力深信無疑者，何愁淨土不生耶？此是往生淨土
X22n0429_p0815a12║如斯而矣。若本生淨土者，即真如為根本，但轉其
X22n0429_p0815a13║名不轉其體，轉識成智無明實體無增減故，是根
X22n0429_p0815a14║本為體而得一剎那生為用，所謂淨土亦名陀羅
X22n0429_p0815a15║尼。此一箇生原在一微塵中出興，所謂一塵現眾
X22n0429_p0815a16║塵、塵塵現一微塵，一切眾生住一佛身、諸佛亦住
X22n0429_p0815a17║一眾生身，諸佛眾生住我身、我身亦住生佛身，是
X22n0429_p0815a18║故曰無礙也。所以此經象示不思議事，故相應事
X22n0429_p0815a19║事無礙一門耳。陀羅尼者，只總持也。智者現前取
X22n0429_p0815a20║決，愚者生去方知，但因途路有別、到家是同，不可
X22n0429_p0815a21║不知不信耳。（惠）德薄福尠、淺學言微，不堪以佛深
X22n0429_p0815a22║深旨妄加箋釋，偶而詮緣起無生，少合聖意用報
X22n0429_p0815a23║佛恩，不負初心志願，代代流傳佛種不斷。故我佛
X22n0429_p0815a24║世尊直指眾生依正東西淨穢，咸是唯心所現，即
X22n0429_p0815b01║斯欄楯樹網七寶八功德等，皆出法音樂音三寶
X22n0429_p0815b02║音，更非奇特。何以故？即此土事物一一無可表、無
X22n0429_p0815b03║可究、無可釋，直示眼前露逈逈地為未然者，即宜
X22n0429_p0815b04║非思非議、非根非塵非識、非凡非聖，方如此表、如
X22n0429_p0815b05║斯究、如斯釋、如斯學。世尊釋此經者，但願眾生如
X22n0429_p0815b06║斯信、如斯念、如斯發願，諸佛共相讚歎而矣。
X22n0429_p0815b07║
X22n0429_p0815b08║
X22n0429_p0815b09║No. 429-B
X22n0429_p0815b10║ 北禪量公二注跋尾
X22n0429_p0815b11║
X22n0429_p0815b12║吾人學問得於授受者淺，得於天機者深，世學且然，
X22n0429_p0815b13║而況佛法？量公體敦龐之質，積嚮往之誠，矻矻乎欲
X22n0429_p0815b14║以悟入處舉化世人，葢自千山萬水艸鞋邊拾得，并
X22n0429_p0815b15║初中後夜蒲團上拈來，非如世間阿師食人涕唾，從
X22n0429_p0815b16║烟黃本子尋活計者也。去年有般若心經際決行世，
X22n0429_p0815b17║未幾彌陀已決，又出夫從智慧門而收歸淨土，溯流
X22n0429_p0815b18║窮源，因枝得本。昔文殊大智發願求生西方，量公述
X22n0429_p0815b19║作本意與之暗合，當是諸佛憫念其勤，嘿為贊助耳。
X22n0429_p0815b20║壬午小除夕弟子徐波題
X22n0429_p0815b21║
X22n0429_p0815b22║
X22n0429_p0815b23║No. 429-C
X22n0429_p0815b24║若人識得心，大地無寸土。般若是心智，淨土是心地，
X22n0429_p0815c01║二經是心之常理，二註是心之指南，是故除心則無
X22n0429_p0815c02║般若，亦無淨土，況有二經與二註哉？二註之中說道
X22n0429_p0815c03║微塵際、剎那際者，所謂一念未興心源也。操持此心
X22n0429_p0815c04║源，謂之行深般若；尋到此心源，謂之往生淨土。行也，
X22n0429_p0815c05║往也，必可依指南以知方所，是二經之不可無二註
X22n0429_p0815c06║也如此矣。我禪定老人月舟胡禪師偶得此書，且誦
X22n0429_p0815c07║且喜，欲與眾共之，乃令印生飜刻流通，是大慈心也，
X22n0429_p0815c08║是般若心也，是淨土莊嚴心也。三心即一心，從彼微
X22n0429_p0815c09║塵剎那之二際流出，蓋天蓋地，浩無邊際。此心既無
X22n0429_p0815c10║邊際，此書流通亦豈有邊際哉？不肖幸在眾先而看
X22n0429_p0815c11║閱之，不知感喜何如也。因落禿筆於卷尾，聊記年月
X22n0429_p0815c12║云爾。
X22n0429_p0815c13║貞享五戊辰歲三月穀旦
X22n0429_p0815c14║加州椙樹林大乘護國禪寺　白卍山和南䟦
X22n0429_p0815c15║
X22n0429_p0815c16║
X22n0429_p0815c17║
X22n0429_p0815c18║阿彌陀經要解　　（清）智旭解
X22n0429_p0815c19║（收于淨土十要第一）
X22n0429_p0815c20║
X22n0429_p0815c21║
X22n0429_p0815c22║阿彌陀經舌相　　（清）淨挺著
X22n0429_p0815c23║（收于閱經十二種第十）。