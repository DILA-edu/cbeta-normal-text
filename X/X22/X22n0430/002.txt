X22n0430_p0842b01║
X22n0430_p0842b02║
X22n0430_p0842b03║
X22n0430_p0842b04║佛說阿彌陀經要解便蒙鈔卷中
X22n0430_p0842b05║紅螺比丘　達默　造鈔
X22n0430_p0842b06║資福沙門　達林　參訂
X22n0430_p0842b07║△二、別序。發起序也。淨土妙門不可思議，無人能
X22n0430_p0842b08║問，佛自倡依正名字為發起。又佛智鑒機無謬，
X22n0430_p0842b09║見此大眾應聞淨土妙門而獲四益，故不俟問，
X22n0430_p0842b10║便自發起。如梵網下卷目倡位號云我今盧舍
X22n0430_p0842b11║那等，智者判作發起序，例可知也。
X22n0430_p0842b12║【鈔】發起者，起發一經，由致令眾得益也。先明科意，
X22n0430_p0842b13║別解此經無發起序。又觀經文，亦無發起因緣，何
X22n0430_p0842b14║乃立發起序？故曰淨土妙門云云也。淨土妙門者，
X22n0430_p0842b15║以究竟極果，與眾生作因，故曰妙門。非九界自力
X22n0430_p0842b16║能知，故曰不可思議，無人能問也。倡者，宣也。又佛
X22n0430_p0842b17║智下，明發起因緣。四益，即四悉檀因緣。如梵網下，
X22n0430_p0842b18║引例也。經云：我今盧舍那，方坐蓮華臺，周匝千華
X22n0430_p0842b19║上，復現千釋迦等。智者大師講經，立此段偈文，作
X22n0430_p0842b20║發起序。例此經，亦可知也。
X22n0430_p0842b21║爾時，佛告長老舍利弗：從是（娑婆世界）西方過十萬億佛
X22n0430_p0842b22║土，有世界名曰極樂，其土有佛，號阿彌陀，今現在說
X22n0430_p0842b23║法。
X22n0430_p0842b24║△疏中分三：初、明召告意，二、正釋經文，三、結出序
X22n0430_p0842c01║義。△今初
X22n0430_p0842c02║【觧】淨土法門，三根普攝，絕待圓融，不可思議，圓收圓
X22n0430_p0842c03║超，一切法門，甚深難信（從未道徹）。故特告大智慧者，非第一
X22n0430_p0842c04║智慧，不能直下無疑也（可見正智庸愚，兩不思議）。
X22n0430_p0842c05║【鈔】三、根普攝者，若約四教，藏、通二教，攝小不攝大，
X22n0430_p0842c06║攝利不攝鈍；別、圓二教，攝大不攝小。唯此一門，三
X22n0430_p0842c07║根普攝，利鈍全收也。故後文云：上上根不能越其
X22n0430_p0842c08║閫，下下根亦能臻其域也。絕待圓融，不可思議者，
X22n0430_p0842c09║徹祖曰：須知一句阿彌陀佛，具足四句宗旨：一、以
X22n0430_p0842c10║唯心為宗，二、以唯佛為宗，三、以絕待圓融為宗，四、
X22n0430_p0842c11║以超情離見為宗。全佛即心，乃唯心之宗；全心即
X22n0430_p0842c12║佛，乃唯佛之宗。絕待者，心性竪窮橫遍，更無有外；
X22n0430_p0842c13║佛亦竪窮橫遍，更無有外。各皆無外，是為絕待。圓
X22n0430_p0842c14║融者，心性遍處，不妨佛性亦遍，一切法性亦遍；佛
X22n0430_p0842c15║性遍處，不妨心性亦遍，一切法性亦遍。彼彼無障
X22n0430_p0842c16║無碍，各各無壞無雜，是為圓融。今合絕待、圓融共
X22n0430_p0842c17║為一宗，正絕待便圓融，正圓融便絕待，乃絕待圓
X22n0430_p0842c18║融之宗。超情離見者，但約心、佛絕待，已超凡情，已
X22n0430_p0842c19║離聖見。若約心、佛圓融，圓該四句，融會百非，尤非
X22n0430_p0842c20║凡情聖見所及，乃超情離見之宗。總此四句宗旨，
X22n0430_p0842c21║乃一句阿彌陀佛正宗宗旨，故曰不可思議也。圓
X22n0430_p0842c22║收圓超一切法門者，法門無量，不出四門，謂有門、
X22n0430_p0842c23║空門、亦有亦空門、非有非空門。今以唯佛之宗圓
X22n0430_p0842c24║收有門，唯心之宗圓収空門，圓融之宗圓收亦有
X22n0430_p0843a01║亦空門，絕待之宗圓收非有非空門，是為圓收一
X22n0430_p0843a02║切法門。又以唯心之宗圓超有門，唯佛之宗圓超
X22n0430_p0843a03║空門，絕待之宗圓超亦有亦空門，圓融之宗圓超
X22n0430_p0843a04║非有非空門，是為圓超一切法門。又正圓收便圓
X22n0430_p0843a05║超，正圓超便圓收，圓超圓收，同時無碍，只此一句
X22n0430_p0843a06║阿彌陀佛，故曰甚深難信，特與大智慧者而談也。
X22n0430_p0843a07║正智庸愚兩不思議者，正智則思議究竟，故不思
X22n0430_p0843a08║議，庸愚則直不用思議，非此二人，不免思議也。初
X22n0430_p0843a09║明召告意竟。
X22n0430_p0843a10║△二、正釋經文，分五：初、釋西方，二、釋依報，三、釋正
X22n0430_p0843a11║報，四、重釋，二、有，五、釋現在說法。初又二：初、正釋，
X22n0430_p0843a12║二、破疑。△今初
X22n0430_p0843a13║【觧】西方者，橫互直西，標示現處也。十萬億者，十萬曰
X22n0430_p0843a14║億，今積億至十萬也。佛土者，三千大千世界，通為
X22n0430_p0843a15║一佛所化。且以此土言之，一須彌山，東西南北各
X22n0430_p0843a16║一洲，同一日月所照，一鐵圍山所遶，名一四天下。
X22n0430_p0843a17║千四天下名小千世界，千小千名中千世界，千中
X22n0430_p0843a18║千名大千世界。過如此佛土十萬億之西，是極樂
X22n0430_p0843a19║世界也。
X22n0430_p0843a20║【鈔】橫互直西。互者，通也。謂橫通直西，言與此界平
X22n0430_p0843a21║也。標示現處者，乃阿彌陀佛示生之國，乃同居土
X22n0430_p0843a22║也。東西南北各一洲者，須彌山東有洲，名弗婆提，
X22n0430_p0843a23║此云勝身，身形殊勝故；山南名閻浮提，此云勝金；
X22n0430_p0843a24║山西名瞿耶尼，此云牛貨，以牛為貨故；山北名鬱
X22n0430_p0843b01║單越，此云勝處，勝三洲故。一鐵圍山所遶者，謂四
X22n0430_p0843b02║洲外有大海，海外有山，名小鐵圍山，其山純鐵，圍
X22n0430_p0843b03║此四天下也。名一四天下者，鐵圍山圍大鹹水海，
X22n0430_p0843b04║海內四洲中間，有七金山圍香水海，海中間須彌
X22n0430_p0843b05║山，山腰四王天，山頂忉利天，上有𦦨摩天、兜率天、
X22n0430_p0843b06║化樂天、他化自在天，此為欲界。再上入色界初禪
X22n0430_p0843b07║三天，此名一四天下。千四天下名小千世界者，即
X22n0430_p0843b08║一千初禪天上，有一二禪天所覆，名為小千世界
X22n0430_p0843b09║也。千小千，即一千二禪上，有一三禪天所覆，名為
X22n0430_p0843b10║中千世界。千中千，即一千三禪上，有一四禪天，一
X22n0430_p0843b11║四空天所覆，名大千世界。共有百億四天下也。過
X22n0430_p0843b12║如此佛土十萬億之西，始是極樂世界也。正釋竟。
X22n0430_p0843b13║△二、破疑
X22n0430_p0843b14║【觧】問：何故極樂在西方？答：此非善問。假使極樂在東，
X22n0430_p0843b15║汝又問何故在東，豈非戲論（妙答：從來答者，反添戲論）？況自十一萬億佛土
X22n0430_p0843b16║視之，又在東矣，何足致疑？
X22n0430_p0843b17║【鈔】釋西方竟。
X22n0430_p0843b18║△二、釋依報，又三：初、正釋世界，二、別明淨薉，三、指
X22n0430_p0843b19║歸同居。△今初
X22n0430_p0843b20║【觧】有世界名曰極樂，序依報國土之名也。竪約三際
X22n0430_p0843b21║以辯時劫，橫約十方以定疆隅，故稱世界。極樂國，
X22n0430_p0843b22║梵語須摩提，亦云安養、安樂、清泰等，乃永離眾苦，
X22n0430_p0843b23║第一安隱之謂，如下廣釋。
X22n0430_p0843b24║【鈔】世界者，世謂三世，界謂十方，橫竪交徹，故稱世
X22n0430_p0843c01║界。如下廣釋，後文明苦樂中釋也。正釋世界竟。
X22n0430_p0843c02║△二、別明淨薉。
X22n0430_p0843c03║【觧】然佛土有四，各分淨薉（譌謬悉正）。凡聖同居土，五濁重者薉，
X22n0430_p0843c04║五濁輕者淨（西方是同居淨，以凡夫例聖故）。
X22n0430_p0843c05║【鈔】此同居土淨薉之相。五濁者，性水本清，因塵勞
X22n0430_p0843c06║而成濁；塵勞無體，依性水而有相。一者、劫濁，四濁
X22n0430_p0843c07║增劇為體，熾然不停為相；二、煩惱濁，五鈍使為體，
X22n0430_p0843c08║惱亂逼迫為相；三、眾生濁，三緣和合為體，輪迴不
X22n0430_p0843c09║息為相；四、見濁，五利使為體，邪知謬解為相；五、命
X22n0430_p0843c10║濁，壽、暖、識三為體，催年減壽為相。輕重分淨薉者，
X22n0430_p0843c11║如三途濁重，則土薉；人道濁輕，則土淨。人道又薉，
X22n0430_p0843c12║天道淨；欲天薉，禪天淨。娑婆一總是薉，苦、空、無常
X22n0430_p0843c13║故；極樂一總淨，凡夫例聖故。
X22n0430_p0843c14║【觧】方便有餘土，析空拙度，證入者薉；體空巧度，證入
X22n0430_p0843c15║者淨（西方是方便淨，以小乘迴心故）。
X22n0430_p0843c16║【鈔】此方便淨，薉相方便土九人生，謂藏二乘、通三
X22n0430_p0843c17║乘、別三賢、圓十信，皆已斷見思，未破無明，寄居方
X22n0430_p0843c18║便耳。若是藏二乘，稟析空觀，斷見思，度分段生死
X22n0430_p0843c19║海而證入者，所見則薉，法執重故，觀智拙故。若是
X22n0430_p0843c20║通三乘，稟體空觀，斷見思，度分段生死海而證入
X22n0430_p0843c21║者，所見則淨，法執輕故，觀智巧故。又通教薉，不達
X22n0430_p0843c22║中道故；別教淨，了達中道故；別教又薉，不達即中
X22n0430_p0843c23║故。唯圓十信，所見則淨，已伏無明故。言析空體空
X22n0430_p0843c24║者，以四大、五蘊分析此身，覓我、我所不可得，故曰
X22n0430_p0844a01║析空體空。則非但我空，法亦如幻，當體本空，故曰
X22n0430_p0844a02║體空也。極樂是方便淨，以小乘迴心故。
X22n0430_p0844a03║【觧】實報無障碍土，次第三觀證入者薉，一心三觀證
X22n0430_p0844a04║入者淨（西方是實報淨，以所證圓頓故）。
X22n0430_p0844a05║【鈔】實報土，乃別十地、等妙二覺、圓教四十一位菩
X22n0430_p0844a06║薩所居。次第三觀者，乃別教所修，謂十信修析空，
X22n0430_p0844a07║伏見思；十住修體空，斷見思，入方便；十行修假觀，
X22n0430_p0844a08║破塵沙；十向修中觀，伏無明。初地破無明，證法身，
X22n0430_p0844a09║始入實報，以智不圓融故，所見土相則薉。一心三
X22n0430_p0844a10║觀者，乃圓教菩薩所修，謂觀一念心，了不可得，謂
X22n0430_p0844a11║之空；能所宛然，謂之假；雖能所宛然，而性常自空，
X22n0430_p0844a12║空假不二，謂之中；即三而一，即一而三，名一心三
X22n0430_p0844a13║觀。此觀若成，則能圓斷三惑，圓證三德。故初發心
X22n0430_p0844a14║住，即破無明，證三德而入實報，以觀智圓融，所見
X22n0430_p0844a15║土相則淨也。極樂是實報淨，以所證圓頓故。
X22n0430_p0844a16║【觧】常寂光土分證者薉，究竟滿證者淨（西方是寂光淨，以受用同佛故）。
X22n0430_p0844a17║【鈔】此土乃如來所居之土。若約別妙覺，於本教雖
X22n0430_p0844a18║稱究竟，而但斷十二品無明，猶是分證位。故曰：分
X22n0430_p0844a19║證者，薉無明未盡，故究竟滿證，乃圓妙覺也。盡無
X22n0430_p0844a20║明源，乃究竟清淨圓滿大覺也。極樂是寂光淨，以
X22n0430_p0844a21║受用同佛，故別明淨薉竟。
X22n0430_p0844a22║△三、指歸同居。
X22n0430_p0844a23║【觧】今云極樂世界，正指同居淨土，亦即橫具上三淨
X22n0430_p0844a24║土也（以經中是同居境故，以上善俱會故）。
X22n0430_p0844b01║【鈔】橫具上三淨土者，謂諸上善人俱會一處，故佛
X22n0430_p0844b02║在同居即寂光土，菩薩在同居即實報土，聲聞在
X22n0430_p0844b03║同居即方便土。又同居橫具上三，方便橫具上二，
X22n0430_p0844b04║實報橫具上一。又寂光橫具下三，實報橫具下二，
X22n0430_p0844b05║方便橫具下一。故後文云：同居淨境，真俗圓融，不
X22n0430_p0844b06║可限量也。二、釋依報竟。小字乃成時大師批語。
X22n0430_p0844b07║（此論修德，不論性德。性德則一切微塵，法爾具足四種淨薉佛土。今約信願行三，彌陀名號，不可思議。故
X22n0430_p0844b08║能令凡夫所感，同居極樂，最極清淨也。此則十方佛土，所無極樂，同居獨擅，方是極樂淨土宗旨。下明義
X22n0430_p0844b09║處皆然。）
X22n0430_p0844b10║【鈔】（一切微塵具足佛土者，萬法唯心，微塵亦唯心。心淨故土淨，心薉故土薉，任運之理，故曰法爾具足。
X22n0430_p0844b11║極樂雖云修德，亦是性所本具，不出性外也。）
X22n0430_p0844b12║△三、釋正報教主三：初、明單複三身，二、明超情離
X22n0430_p0844b13║見，三、指示生化身。△今初
X22n0430_p0844b14║【觧】有佛號阿彌陀序，正報教主之名也。翻譯如下廣
X22n0430_p0844b15║釋。佛有三身，各論單複。法身單指所證理性，報身
X22n0430_p0844b16║單指能證功德智慧，化身單指所現相好色像。法
X22n0430_p0844b17║身複者，自性清淨法身，離垢妙極法身。報身複者，
X22n0430_p0844b18║自受用報身，他受用報身。化身複者，示生化身，應
X22n0430_p0844b19║現他身。又佛界化身，隨類化身。
X22n0430_p0844b20║【鈔】單三身中，言所證理性者，即如如理也。自性清
X22n0430_p0844b21║淨，法身也，實相之體也。三德秘藏中，法身德也。能
X22n0430_p0844b22║證功德智慧者，即如如智也。自受用，報身也，實相
X22n0430_p0844b23║之宗用也。三德中，般若、解脫，二德也。功德，乃解脫
X22n0430_p0844b24║德；智慧，即般若，亦名福慧二嚴。所現相好色像者，
X22n0430_p0844c01║即圓滿報身色像，乃至隨類化身色像。複三身，言
X22n0430_p0844c02║複者，重複也。自性清淨者，性德法身也，即上所證
X22n0430_p0844c03║理性。以性本自淨，故曰自性清淨法身。即眾生本
X22n0430_p0844c04║源自性，天真佛性，此身通因果。離垢妙極者，乃修
X22n0430_p0844c05║德法身也。離垢者，離五住之垢，斷德究竟空；妙極
X22n0430_p0844c06║者，極三智之妙，智德究竟謝。修德功畢，性德圓顯，
X22n0430_p0844c07║故曰離垢妙極法身，此身唯屬果。自受用者，即彌
X22n0430_p0844c08║陀智、斷二德，究竟實果。智德，則圓滿菩提，歸無所
X22n0430_p0844c09║得；斷德，則五住究盡，二死永亡也。他受用者，即地
X22n0430_p0844c10║上菩薩，隨其心量所見剎塵相好化身。複者，示生，
X22n0430_p0844c11║謂示現八相；應現，謂應物示現，如月印水故；佛界，
X22n0430_p0844c12║謂現佛界之身；隨類，謂隨九界而示現也。單複三
X22n0430_p0844c13║身竟。
X22n0430_p0844c14║△二、明超情離見。
X22n0430_p0844c15║【觧】雖辯單複三身，實非一非三，而三而一，不縱橫，不
X22n0430_p0844c16║並別，離過絕非，不可思議（此論性德）。
X22n0430_p0844c17║【鈔】此段恐人不得意，而生三一之情見，故破之也。
X22n0430_p0844c18║謂雖說三身之單複，皆是隨情而論也。究竟實理，
X22n0430_p0844c19║兩不成雙，一亦不單，無三一之戲論也。恐人又執
X22n0430_p0844c20║非一非三，故又曰而三而一。若遇四悉檀因緣，不
X22n0430_p0844c21║妨說三說一，本有開合之義也。不縱橫，不並別者，
X22n0430_p0844c22║涅槃經云：云何名為祕密之藏？猶如伊字，三點若
X22n0430_p0844c23║並，則不成伊，縱亦不成伊，別亦不成伊。如摩醯首
X22n0430_p0844c24║羅天，面上三目，乃得成伊。佛亦如是，解脫之法，亦
X22n0430_p0845a01║非涅槃；如來之身，亦非涅槃；摩訶般若，亦非涅槃；
X22n0430_p0845a02║三法各異，亦非涅槃。我今安住如是三法，為眾生
X22n0430_p0845a03║故，名入涅槃。如世伊字，章安釋云：西方伊字有新
X22n0430_p0845a04║舊∴此舊伊字，縱橫如烈火，如點水，各不相續，可
X22n0430_p0845a05║喻他教三德。【圖】此新伊字，細畫相連，不縱不橫，喻
X22n0430_p0845a06║圓教不思議之三德。今不縱橫並別者，乃取圓教
X22n0430_p0845a07║意也。說三身而非氵點水之縱，說一而非灬烈火
X22n0430_p0845a08║之橫，說一而非並，說三而非別，離四句之過，絕百
X22n0430_p0845a09║句之非。不可思議者，思謂心思，議謂言議。不可以
X22n0430_p0845a10║定一思議，不可以定三思議，不可以定非三非一
X22n0430_p0845a11║思議，不可以定而三而一思議。此乃根本四句，每
X22n0430_p0845a12║句各具四句，四四十六句。約三世，則有四十八句。
X22n0430_p0845a13║再約已起未起，則九十六句。加根本四句，共成百
X22n0430_p0845a14║句。佛身本離言說相，離名字相，離心緣相，故曰不
X22n0430_p0845a15║可思議也。
X22n0430_p0845a16║△三、指示生化身
X22n0430_p0845a17║【觧】今云阿彌陀佛，正指同居土中，示生化身（此論修德，以是同居土中見故），仍復即
X22n0430_p0845a18║報即法也（以佛身隨橫，四土現故）。
X22n0430_p0845a19║【鈔】問：今云阿彌陀佛，乃單複三身中屬何身也？答
X22n0430_p0845a20║曰：今云阿彌陀佛，正指示生化身，恐疑非法非報，
X22n0430_p0845a21║故又曰仍復即報即法也。三身不離，喻如珠體、珠
X22n0430_p0845a22║光、珠影而不相離，雖不相離，不妨各隨機見也。三、
X22n0430_p0845a23║指示生化身竟。大科釋正報竟。
X22n0430_p0845a24║△四、重釋二有。
X22n0430_p0845b01║【觧】復次，世界及佛皆言有者，具四義（四悉檀）：的標實境，令欣
X22n0430_p0845b02║求故（世界悉檀）；誠語指示，令專一故（為人悉檀）；簡非乾城陽
X22n0430_p0845b03║𦦨，非權現曲示（非魔），非緣影虗妄，非保真偏但（非邪），破魔邪
X22n0430_p0845b04║權小故（對治悉檀）。○（非權，破華嚴合論之譌。非邪，破末世積迷之習。此二料簡，尤大有關
X22n0430_p0845b05║係。）圓彰性具，令深證故。（第一義悉檀）
X22n0430_p0845b06║【鈔】乾城，即乾闥婆幻現之城，曠野深山多有，及蜃
X22n0430_p0845b07║樓海市等，皆妖氣所現。陽𦦨，即春時平地所起陽
X22n0430_p0845b08║氣，遠看似水，近看則無。非權現曲示者，李長者華
X22n0430_p0845b09║嚴合論，謂西方是權現曲，為小根所示。非緣影虗
X22n0430_p0845b10║妄者，破末世眾生，以第六意識所緣法塵之影，以
X22n0430_p0845b11║為唯心淨土，自性彌陀。謂西方在心外保真，乃藏
X22n0430_p0845b12║教保真涅槃化城也。法華經云：我今為汝保任此
X22n0430_p0845b13║事，終不虗也。偏，謂藏教之偏真。但，謂別教之但。中，
X22n0430_p0845b14║謂西方二有，乃圓教之妙有，非偏非但也。破魔邪
X22n0430_p0845b15║權小，故為破惡益。圓彰性具令深證者，西方依正
X22n0430_p0845b16║二報，皆我心中本具之物。若不往生，不能得其受
X22n0430_p0845b17║用；若往生時，本具之物全顯現，故曰入理益也。
X22n0430_p0845b18║△五、釋現在說法。
X22n0430_p0845b19║【觧】今現在說法者，簡上依正二有，非過去已滅，未來
X22n0430_p0845b20║未成（對此土釋迦不久住，彌勒未生，無現佛可依），正應發願往生，親覲聽法，速成正覺也。
X22n0430_p0845b21║【鈔】此土釋迦已滅，彌勒未生，彼土彌陀現在說法，
X22n0430_p0845b22║是故應當發願往生也。釋現在說法竟。大科正釋
X22n0430_p0845b23║經文竟。
X22n0430_p0845b24║△三、結出序義。
X22n0430_p0845c01║【觧】復次，二有現在，勸信序也；世界名極樂，勸願序也；
X22n0430_p0845c02║佛號阿彌陀，勸持名妙行序也。復次，阿彌序佛，說
X22n0430_p0845c03║法序法，現在海會序僧。佛法僧同一實相，序體從
X22n0430_p0845c04║此（此字指一體三寶）；起信願行，序宗信願行成，必得往生；見佛聞法，
X22n0430_p0845c05║序用唯一佛界為所緣境（是真指南）；不雜餘事，序教相也。言
X22n0430_p0845c06║略意周矣。初序分竟。
X22n0430_p0845c07║【鈔】結出序義者，結出發起之義也。夫發起，必發起
X22n0430_p0845c08║一經之由致。一經之致，不出五重玄義，故指五重
X22n0430_p0845c09║一一點出也。佛、法、僧同一實相者，佛、法、僧乃住持
X22n0430_p0845c10║三寶，實相乃一體三寶。而言同者，佛是究竟實相，
X22n0430_p0845c11║法是能詮實相，僧是分證實相，故曰同也。唯一佛
X22n0430_p0845c12║界為所緣境者，謂心性唯攀緣佛境，唯以佛界為
X22n0430_p0845c13║緣起。不雜餘事者，心性不落九界也。夫心本不生，
X22n0430_p0845c14║生必隨緣。若隨佛界之緣，則全體是佛。若隨九界
X22n0430_p0845c15║之緣，全體即九界。若隨菩薩法界，尚是棄金擔麻，
X22n0430_p0845c16║況六凡三塗，可不慎乎？故曰真指南也。法華為純
X22n0430_p0845c17║一無雜之教，此經正與法華同味而不同時。言雖
X22n0430_p0845c18║略，五重之意周矣。經文大科初序分竟。
X22n0430_p0845c19║△二、正宗分三：初、廣陳彼土依正妙果以啟信，二、
X22n0430_p0845c20║特勸眾生應求往生以發願，三、正示行者執持
X22n0430_p0845c21║名號以立行。信願持名，一經要旨。信願為慧行，
X22n0430_p0845c22║持名為行行。得生與否，全由信願之有無。品位
X22n0430_p0845c23║高下，全由持名之深淺。（語如山岳，不可動移。）故慧行為前導，行行為
X22n0430_p0845c24║正修，如目足並運也。△初文為二：初、依報妙，二、
X22n0430_p0846a01║正報妙。△初、又二：初、徵釋，二、廣釋。△初、又二：初、
X22n0430_p0846a02║徵，二、釋。△今初
X22n0430_p0846a03║舍利弗！彼土何故名為極樂？
X22n0430_p0846a04║△二、釋又二：初、約能受用釋，二、約所受用釋。△今
X22n0430_p0846a05║初
X22n0430_p0846a06║其國眾生無有眾苦，但受諸樂，故名極樂。
X22n0430_p0846a07║【鈔】淨土之樂，乃絕待不思議樂，無苦可待故。夫樂
X22n0430_p0846a08║者，對苦而顯，淨土無苦，何得稱樂？乃對娑婆極苦
X22n0430_p0846a09║而顯淨土極樂也。
X22n0430_p0846a10║△疏中分四：初、略明眾生，二、總論苦、樂，三、別明苦、
X22n0430_p0846a11║樂，四、結指同居。△今初
X22n0430_p0846a12║【觧】眾生是能受用人，等覺以還皆可名。今且約人民
X22n0430_p0846a13║言，以下下例上上也（淨宗不思議在此）。
X22n0430_p0846a14║【鈔】眾生略具三義：一、眾處受生；二、眾法相生，五陰、
X22n0430_p0846a15║四大也；三、煩惱亂生，極樂眾生。具二義，無受生義。
X22n0430_p0846a16║等覺者，與佛齊等，即補處菩薩以還。皆可名者，謂
X22n0430_p0846a17║上自等覺，下至人民，皆名眾生也。以下下例上上
X22n0430_p0846a18║者，例，概也，謂人民與等覺，概是一生成佛者也。
X22n0430_p0846a19║△二、總論苦樂。
X22n0430_p0846a20║【觧】娑婆苦樂雜，其實苦是苦苦，偪身心故；樂是壞苦，
X22n0430_p0846a21║不久住故；非苦非樂是行苦，性遷流故。彼土永離
X22n0430_p0846a22║三苦，不同此土對苦之樂，乃名極樂（眾苦極樂映釋）。
X22n0430_p0846a23║【鈔】娑婆，此云能忍。此土眾生能忍受苦，故此三苦
X22n0430_p0846a24║亦名三受。苦受乃苦苦者，謂此身已是苦果，再加
X22n0430_p0846b01║苦受，故曰苦苦。樂受是壞苦不久住者，對苦之樂
X22n0430_p0846b02║不能久住，久住又轉為苦矣。不苦不樂受乃行苦
X22n0430_p0846b03║性遷流者，謂行陰遷流，終歸變滅故。此之三苦，約
X22n0430_p0846b04║事局於三界，約理通於四土。三界無安，猶如火宅，
X22n0430_p0846b05║即苦苦；方便化城，不得久住，即壞苦；實報寂光，雖
X22n0430_p0846b06║離生死涅槃之苦樂，究竟念相未盡，變易未離，即
X22n0430_p0846b07║行苦。極樂四土，永離三苦，受用同佛，故不同此土
X22n0430_p0846b08║對苦而言樂也。
X22n0430_p0846b09║△三、別明苦樂二：初、正釋四土，二、點示行妙。△今
X22n0430_p0846b10║初
X22n0430_p0846b11║【觧】一往分別同居五濁，輕無分段八苦，但受不病不
X22n0430_p0846b12║老、自在遊行、天食天衣、諸善聚會等樂。
X22n0430_p0846b13║【鈔】一往而分別者，未是詳悉而言也。分段者，此土
X22n0430_p0846b14║分段生死。分謂分限，壽量有延促；段謂塊段，身量
X22n0430_p0846b15║有大小。八苦者，生苦、老苦、病苦、死苦、求不得苦、愛
X22n0430_p0846b16║別離苦、怨憎會苦、五陰盛苦。前七為別，後一為總。
X22n0430_p0846b17║彼土翻此諸苦而成諸樂，故名極樂。
X22n0430_p0846b18║【觧】方便體觀，巧無沉空滯寂之苦，但受遊戲神通等
X22n0430_p0846b19║樂。
X22n0430_p0846b20║【鈔】彼國方便土聖人，皆稟圓教，體空觀，巧度證入
X22n0430_p0846b21║者，皆大乘菩薩故。四土圓融，故無藏、通二乘沉於
X22n0430_p0846b22║偏空，滯於寂滅之苦。此土二乘，有被偏空涅槃所
X22n0430_p0846b23║滯礙，不發大心，故為苦。彼土翻此，但受遊戲神通，
X22n0430_p0846b24║淨佛國土，成熟眾生等樂。
X22n0430_p0846c01║【觧】實報心觀，圓無隔別不融之苦，但受無礙不思議
X22n0430_p0846c02║樂。
X22n0430_p0846c03║【鈔】彼國實報土，皆稟圓教，一心三觀證入者，智圓
X22n0430_p0846c04║融故，無別教隔別不融之苦故，但受無礙等樂。
X22n0430_p0846c05║【觧】寂光究竟，等無法身滲漏真常流注之苦，但受稱
X22n0430_p0846c06║性圓滿究竟樂。
X22n0430_p0846c07║【鈔】究竟等者，究竟寂光土，理智不二，身土一如。法
X22n0430_p0846c08║身滲漏、真常流注者，乃指別妙覺。約別教雖稱究
X22n0430_p0846c09║竟，約圓教猶是分證之位，猶有滲漏流注之苦。法
X22n0430_p0846c10║身滲漏等者，菩薩不思議變易生死也。無明未盡
X22n0430_p0846c11║故，十二因緣未盡；因緣未盡故，法性之水滲漏流
X22n0430_p0846c12║注也。彼土受用同佛，故但受稱性等樂也。正釋四
X22n0430_p0846c13║土竟。
X22n0430_p0846c14║△二、點示行妙。
X22n0430_p0846c15║【觧】然同居眾生。以持名善根福德同佛故。圓淨四土。
X22n0430_p0846c16║圓受諸樂也（方是極樂淨宗）。
X22n0430_p0846c17║【鈔】以持名善根福德同佛故者，謂正稱名時，便以
X22n0430_p0846c18║佛善根為己善根，以佛福德為己福德，故云同佛
X22n0430_p0846c19║也。經云：不可以少善根福德因緣，得生彼國。若有
X22n0430_p0846c20║善男子、善女人，聞說阿彌陀佛，執持名號，一心不
X22n0430_p0846c21║亂，即得往生。既曰少善不生，隨云持名能生，可見。
X22n0430_p0846c22║執持名號，乃多善根、多福德；福善多故，能圓淨四
X22n0430_p0846c23║土，圓受諸樂。此非生淨土後圓淨圓受，乃正念佛
X22n0430_p0846c24║時，一念相應，一念淨受；念念相應，念念淨受，故曰
X22n0430_p0847a01║行妙也。三、別明苦樂竟。
X22n0430_p0847a02║△四、結指同居。
X22n0430_p0847a03║【觧】復次，極樂最勝，不在上三土，而在同居。良以上之
X22n0430_p0847a04║則十方同居，遜其殊特，下又可與此土較量。所以
X22n0430_p0847a05║凡夫優入而從容，橫超而度越。佛說苦樂，意在於
X22n0430_p0847a06║此。
X22n0430_p0847a07║【鈔】遜者，讓也。十方佛土，皆有同居，要讓極樂同居，
X22n0430_p0847a08║殊勝奇特。下又可與此土較量其苦樂。優者，勝也。
X22n0430_p0847a09║收機最廣，故優入；下手最易，故從容；念念即佛，故
X22n0430_p0847a10║橫超；不落九界，故度越。佛說苦樂之意，正在同居
X22n0430_p0847a11║厭苦求樂，捨染歸淨耳。經文初約能受用釋竟。
X22n0430_p0847a12║△二、約所受用釋（此亦轉釋上無有眾苦，但受諸樂之故。下廣釋一科亦然）。
X22n0430_p0847a13║又，舍利弗！極樂國土七重欄楯（以嚴際畔）、七重羅網（以嚴空界）、
X22n0430_p0847a14║七重行樹（以嚴露地），皆是四寶周帀圍繞，是故彼國名為
X22n0430_p0847a15║極樂。
X22n0430_p0847a16║【鈔】極樂莊嚴，當閱大彌陀經及十六觀經，茲不具
X22n0430_p0847a17║錄。
X22n0430_p0847a18║△疏中分三：初、總釋勝境，二、別明四土，三、問答破
X22n0430_p0847a19║情。△今初
X22n0430_p0847a20║【觧】七重，表七科道品。四寶，表常、樂、我、淨四德。周帀圍
X22n0430_p0847a21║繞者，佛菩薩等無量住處也。皆四寶，則自功德深。
X22n0430_p0847a22║周帀繞，則他賢聖徧。此極樂真因緣（內因、外緣）也。
X22n0430_p0847a23║【鈔】文分二節：初、略釋經文。表者，顯也，以果顯因也。
X22n0430_p0847a24║七科即三十七科，道品釋在後文。七科不出戒、定、
X22n0430_p0847b01║慧。欄楯表戒，防過失故。羅網表定，以定覆心故。行
X22n0430_p0847b02║樹表慧，道樹高遠故。四寶者，彼土寶實無量，但言
X22n0430_p0847b03║四寶，表四德也。此土同居，方便唯有四倒，故曰凡
X22n0430_p0847b04║聖四倒。彼土同居，人人實具四德。常者，無量壽故。
X22n0430_p0847b05║樂者，但受諸樂故。我者，無量光故，具八自在我故。
X22n0430_p0847b06║淨者，淨土無染故。八自在我者：一、能示一身為多
X22n0430_p0847b07║身；二、以一塵身徧大千界；三、能示大身輕舉遠到；
X22n0430_p0847b08║四、能現無量類常居一土；五、諸根互用；六、得一切
X22n0430_p0847b09║法如無法想；七、說一偈義，經無量劫；八、身遍諸剎，
X22n0430_p0847b10║猶若虗空。下文供養他方十萬億佛，即以食時還
X22n0430_p0847b11║到本國，即此八大自在我也。皆四寶下，明勝境因
X22n0430_p0847b12║緣也。自功德深者，多善根之因深；他賢聖徧者，多
X22n0430_p0847b13║福德之緣強。此皆一句，萬德洪名之所現也。總釋
X22n0430_p0847b14║勝境竟。
X22n0430_p0847b15║△二、別明四土，分二：初、明四土橫竪，二、明四土圓
X22n0430_p0847b16║融。夫若約性德，則非橫非竪。今言橫竪，乃約修
X22n0430_p0847b17║德。雖分性修，乃全性起修，全修在性也。若約此
X22n0430_p0847b18║土往生，或稱名號，或作觀想，或生同居，或生上
X22n0430_p0847b19║三，總名橫超。若約彼土同居，進入上三，則有橫
X22n0430_p0847b20║有竪，根性不等故。若利根則橫入，鈍根則竪進。
X22n0430_p0847b21║橫入則修圓頓止觀，則論相似分證之別。竪進
X22n0430_p0847b22║則修次第止觀，則有即空妙假之分。雖分橫竪，
X22n0430_p0847b23║橫竪皆圓，非前三教。故教觀綱宗，約化儀教，立
X22n0430_p0847b24║三種止觀。今但約頓漸二種，不定止觀亦在其
X22n0430_p0847c01║中。△今初
X22n0430_p0847c02║【觧】此等莊嚴，同居淨土，是增上善業所感，亦圓五品
X22n0430_p0847c03║觀所感，以緣生勝妙五塵為體。
X22n0430_p0847c04║【鈔】此明同居土因、果也。以二感為因，土體為果。此
X22n0430_p0847c05║土唯橫無竪，此等莊嚴，總指四土依、正二報。增上
X22n0430_p0847c06║善業，別指同居，乃專稱名號所感，亦是修圓教五
X22n0430_p0847c07║品觀行所感也。專稱名號為增上善業者，以念念
X22n0430_p0847c08║即佛，乃我成佛之親因緣、等無間緣、所緣緣、增上
X22n0430_p0847c09║緣也。但言增上者，以增上緣總攝前三緣也。善業
X22n0430_p0847c10║者，中道無漏善業也。五品觀者，謂隨喜、讀誦、解說，
X22n0430_p0847c11║兼行六度，正行六度。以此二行為能感之因，同居
X22n0430_p0847c12║淨土為所感之果也。緣生勝妙，五塵為體者，緣生，
X22n0430_p0847c13║謂因緣所生法也。勝妙者，非娑婆之麤惡也。五塵，
X22n0430_p0847c14║謂色、聲、香、味、觸也。體者，國土之體質也。
X22n0430_p0847c15║【觧】方便淨土是即空，觀智所感亦相似。三觀所感，以
X22n0430_p0847c16║妙真諦無漏五塵為體。
X22n0430_p0847c17║【鈔】此明方便土因果也。因則有橫有竪，竪則即空，
X22n0430_p0847c18║觀智所感，橫則相似三觀。言即空者，非通教即有
X22n0430_p0847c19║之空，乃圓教即中即假之空。相似三觀者，乃一心
X22n0430_p0847c20║三觀，證入相似位者也。妙真諦者，非是偏真，乃不
X22n0430_p0847c21║思議真也。無漏五塵者，無見思漏、塵沙漏、無明漏，
X22n0430_p0847c22║乃中道無漏五塵也。
X22n0430_p0847c23║【觧】實報淨土，是妙假觀智所感，亦分證三觀所感，以
X22n0430_p0847c24║妙俗諦無盡五塵為體。
X22n0430_p0848a01║【鈔】此明實報土因果也。妙假觀者，不思議假觀，即
X22n0430_p0848a02║中即空之假也，約竪而論也。分證三觀者，一心三
X22n0430_p0848a03║觀之分證位也，約橫而論也。妙俗諦者，不思議俗
X22n0430_p0848a04║諦也，即中即真之俗也。無盡五塵者，隨拈一塵，皆
X22n0430_p0848a05║具一切塵，謂一一塵中一切塵，一一心中一切心，
X22n0430_p0848a06║一一塵中一切心，一一心中一切塵，一一塵中一
X22n0430_p0848a07║切剎，一切剎塵亦復然（云云）也。
X22n0430_p0848a08║【觧】常寂光土，是即中觀智所感，亦究竟三觀所感，以
X22n0430_p0848a09║妙中諦稱性五塵為體。
X22n0430_p0848a10║【鈔】此明寂光土因果也。即中觀者，即空即假之中
X22n0430_p0848a11║也。不思議之中，約竪而論也。究竟三觀者，一心三
X22n0430_p0848a12║觀之究竟位也，約橫而論也。妙中諦者，不思議中
X22n0430_p0848a13║諦也，即真即俗之中也。稱性五塵者，稱性圓融不
X22n0430_p0848a14║可思議之五塵也。初明四土橫竪竟。
X22n0430_p0848a15║△二、明四土圓融。
X22n0430_p0848a16║【觧】欲令易解，作此分別：實四土莊嚴，無非因緣所生
X22n0430_p0848a17║法，無不即空假中（此論性，依此起修）。所以極樂同居淨境，真俗圓融，
X22n0430_p0848a18║不可限量（此論修，全修在性，如是方是極樂淨宗）。下皆倣此。
X22n0430_p0848a19║【鈔】欲令易解，作此分別者，作此四土次第分別：同
X22n0430_p0848a20║居是緣生，方便是即空，實報是妙假，寂光是即中。
X22n0430_p0848a21║若據實理，四土無不圓融，故曰四土莊嚴，無非因
X22n0430_p0848a22║緣所生法等也。無非因緣所生者，四土唯一同居
X22n0430_p0848a23║土也。無不即空者，四土唯一方便土也。無不即假
X22n0430_p0848a24║者，四土唯一實報土也。無不即中者，四土唯一寂
X22n0430_p0848b01║光土也。所以下，引圓融之境，證圓融之理也。真俗
X22n0430_p0848b02║圓融者，三諦圓融也。人民表因緣所生法，同居土
X22n0430_p0848b03║也。聲聞表即空，方便土也。菩薩表即假，實報土也。
X22n0430_p0848b04║佛表即中，寂光土也。若非圓融之理，何以有此圓
X22n0430_p0848b05║融之境？凡聖同在一居而無礙，故曰圓融。不可限
X22n0430_p0848b06║量者，不可以次第三智而作限量也。下文有顯理
X22n0430_p0848b07║處，皆倣依於此。別明四土竟。
X22n0430_p0848b08║△三、問答破情。
X22n0430_p0848b09║【觧】問：寂光唯理性，何得有此莊嚴？答：一一莊嚴，全體
X22n0430_p0848b10║理性。一一理性，具足莊嚴，方是諸佛究竟依果。若
X22n0430_p0848b11║寂光不具勝妙五塵，何異偏真法性？
X22n0430_p0848b12║【鈔】此恐人不達寂光乃即事之理，而落偏見，設此
X22n0430_p0848b13║問答以遮之也。夫寂光原不在三土外，亦不在三
X22n0430_p0848b14║土內，以寂光本無所在故，即三土之理體也。所以
X22n0430_p0848b15║答云：一一莊嚴，全體寂光理性；一一理性，具足三
X22n0430_p0848b16║土莊嚴。經云：諸佛住處，名常寂光。若約如來分上，
X22n0430_p0848b17║全三土而成寂光；若約眾生分上，全寂光而成三
X22n0430_p0848b18║土。自是業之差別，何關土有高下？又人民但見同
X22n0430_p0848b19║居，不見上三；聲聞但見下二，不見上二；菩薩見下
X22n0430_p0848b20║三分見寂光，唯佛圓見四土也。寂光若在三土勝
X22n0430_p0848b21║妙莊嚴外，與小乘偏真法性有何差別也？經文二，
X22n0430_p0848b22║約所受用釋竟。大科初，徵釋已竟。
X22n0430_p0848b23║△二、廣釋二：初、別釋所受，二、合釋能受、所受。△初、
X22n0430_p0848b24║又二：初、釋生（妙）處，二、結示佛力。△今初
X22n0430_p0848c01║又，舍利弗！極樂國土有七寶池，八功德水充滿其中，
X22n0430_p0848c02║池底純以金沙布地，四邊階道金、銀、瑠璃、玻瓈合成，
X22n0430_p0848c03║上有樓閣亦以金、銀、瑠璃、玻瓈、硨磲、赤珠、瑪瑙而嚴
X22n0430_p0848c04║飾之。池中蓮華大如車輪，青色青光、黃色黃光、赤色
X22n0430_p0848c05║赤光、白色白光，微妙香潔。
X22n0430_p0848c06║【鈔】瑠璃，梵語，此云青色寶，又云不遠，去波羅柰城
X22n0430_p0848c07║不遠故。玻瓈，或云塞。頗胝迦，此云水玉，又云白珠，
X22n0430_p0848c08║似水晶，有赤有白。
X22n0430_p0848c09║△疏中分四：初、總標異此，二、明八功德水，三、明充
X22n0430_p0848c10║滿其中等，四、明華輪等。△今初
X22n0430_p0848c11║【觧】上明住處，今明生處。寶池，金銀等所成，不同此方
X22n0430_p0848c12║土石也（絕待之樂，為濁世眾生，須對待而論）。
X22n0430_p0848c13║【鈔】不同此方土石者，非但金寶與土石不同，亦乃
X22n0430_p0848c14║凡聖逈別。此方是凡夫有漏染業所感，彼土乃聖
X22n0430_p0848c15║人無漏淨業所成，又是彌陀願力莊嚴。此土如牢
X22n0430_p0848c16║獄，彼土如天宮，豈可相比？言金銀七寶等者，彼土
X22n0430_p0848c17║寶實無量，且順此方凡情所重而言。七種乃至八
X22n0430_p0848c18║功德水，亦順此方凡水言，其似而已。此土天宮之
X22n0430_p0848c19║寶水，尚不可思量，況聖人之域，豈可以凡情測度
X22n0430_p0848c20║也？以彼土隨拈一法，皆是彌陀，三身四德，毫無差
X22n0430_p0848c21║別故也。下皆倣此。
X22n0430_p0848c22║△二、明八功德水
X22n0430_p0848c23║【觧】八功德者，一澄清，異此方渾濁。二清冷，異寒熱。三
X22n0430_p0848c24║甘美，異鹹淡劣味。四輕輭，異沉重。五潤澤，異㴼腐
X22n0430_p0849a01║褪色。六安和，異急暴。七除饑渴，異生冷。八長養諸
X22n0430_p0849a02║根，異損壞諸根，及沴戾增病沒溺等也。
X22n0430_p0849a03║【鈔】十六觀經云：八功德水，從如意珠王生，分十四
X22n0430_p0849a04║支，一一支作七寶妙色。其摩尼水流注華間，尋樹
X22n0430_p0849a05║上下，其聲微妙，演說苦、空、無常、無我，請波羅蜜。無
X22n0430_p0849a06║量壽經云：彼諸菩薩及聲聞眾，若入寶池，意欲令
X22n0430_p0849a07║水沒足，水即沒足，乃至欲令灌身，自然灌身，欲令
X22n0430_p0849a08║還復，水輒還復，自然隨意開神悅體，蕩除心垢，清
X22n0430_p0849a09║明澄潔，波揚無量自然妙聲，隨其所應，莫不聞者。
X22n0430_p0849a10║疏云：八功德者，若論寶水功德，其實無量。且順凡
X22n0430_p0849a11║情，略顯八種：一、澄清異此方渾濁者，彼土寶水，非
X22n0430_p0849a12║但自體澄清，還能澄清一切眾生身心。故經云：開
X22n0430_p0849a13║神悅體，蕩除心垢也。此方之水，非但不能蕩除心
X22n0430_p0849a14║垢，自體渾濁，復能渾濁一切也。二、清冷異寒熱者，
X22n0430_p0849a15║彼土之水，非但自體清涼，復能清涼一切。浴此水
X22n0430_p0849a16║者，離一切熱惱故。此方之水，非但不能除惱，自體
X22n0430_p0849a17║寒熱，復又寒熱一切。三、甘美異鹹淡劣味者，彼方
X22n0430_p0849a18║之水，非但自體甘美，復又甘美一切。飲此水者，離
X22n0430_p0849a19║苦得樂故。此方之水，非但不能離苦得樂，自體鹹
X22n0430_p0849a20║淡劣味（海鹹河淡，餘水味劣），復又鹹淡一切。四、輕輭異沉重。
X22n0430_p0849a21║彼方之水，非但自體輕輭，復又輕輭一切。浴此水
X22n0430_p0849a22║者，身心皆輕安故。此方之水，非但不得輕安，自體
X22n0430_p0849a23║沉重，復又沉重一切。五、潤澤異㴼腐褪色。彼方之
X22n0430_p0849a24║水，非但自體潤澤，復又潤澤一切。飲此水者，無有
X22n0430_p0849b01║不得利益。此方之水，非但不得悉檀，自體㴼腐褪
X22n0430_p0849b02║色，復又㴼腐一切（㴼者臭也，腐者爛也，褪色者日久色變也）。六、安和異
X22n0430_p0849b03║急暴者。彼方之水，非但不急暴，自體安和，復又安
X22n0430_p0849b04║和一切。經云：微瀾迴流，安詳徐逝，聞此水聲，皆得
X22n0430_p0849b05║法忍。此方之水，非但不能說法，自體急暴，復又急
X22n0430_p0849b06║暴一切。七、除饑渴異生冷者。彼方之水，非但除色
X22n0430_p0849b07║身饑渴，復除法身之饑渴。飲此水者，能得無量三
X22n0430_p0849b08║昧辯才故。此方之水，非但不得法喜，自體生冷，復
X22n0430_p0849b09║又生冷色法二身。八、長養諸根異損壞諸根及沴
X22n0430_p0849b10║戾、增病、沒溺等也者。彼方之水，非但長養色身諸
X22n0430_p0849b11║根，復能長養法身諸根，謂信、進、念、定、慧。此方之水，
X22n0430_p0849b12║非但不長養二身，復又損壞諸根，並及沒溺而死，
X22n0430_p0849b13║沴戾而病也（沴者不和，戾者違戾）。二、明八功德水竟。
X22n0430_p0849b14║△三、明充滿其中等。
X22n0430_p0849b15║【觧】充滿其中，異枯竭汎濫。底純金沙，異汙泥。階道四
X22n0430_p0849b16║寶，異磚石。陛級名階，坦途名道，重屋名樓，岑樓名
X22n0430_p0849b17║閣。七寶樓閣，異此方土木丹青也。樓閣是住處，及
X22n0430_p0849b18║法會處。但得寶池蓮胞開敷，便可登四岸，入法會，
X22n0430_p0849b19║見佛聞法也。
X22n0430_p0849b20║【鈔】充滿其中，異枯竭、汎濫者，彼方之水，非但充滿，
X22n0430_p0849b21║復能善隨人意。經云：彼諸菩薩及聲聞眾，若入寶
X22n0430_p0849b22║池，意欲令水沒足，水即沒足；欲令至腰，即至於腰；
X22n0430_p0849b23║乃至欲令還復，水輒還復；調和冷暖，自然隨意。此
X22n0430_p0849b24║方之水，非但不隨人意，不是枯竭，便是汎濫。枯竭
X22n0430_p0849c01║則不能得其用，汎濫則復更損壞一切也。底純金
X22n0430_p0849c02║沙，異汙泥者，彼土池底，或是金沙，或銀沙，或一寶
X22n0430_p0849c03║沙，乃至無量寶沙等。此方池底，純是污泥，目不可
X22n0430_p0849c04║覩，鼻不可聞也。便可登四岸，入法會，見佛、聞法者，
X22n0430_p0849c05║非但登東、西四岸，乃登四德之岸，入四土之法會，
X22n0430_p0849c06║見四身之佛，聞四教之法也。三、明充滿其中等竟。
X22n0430_p0849c07║△四、明華輪等。
X22n0430_p0849c08║【觧】華輪者，輪王金輪，大四十里，且舉最小者言。若據
X22n0430_p0849c09║觀經及無量壽會，大小實不可量。由同居淨土，身
X22n0430_p0849c10║相不等故也。青色名優鉢羅，黃色名拘勿頭，赤色
X22n0430_p0849c11║名鉢頭摩，白色名芬陀利。由生身有光，故蓮胞亦
X22n0430_p0849c12║有光。然極樂蓮華，光色無量，此亦略言耳。微妙香
X22n0430_p0849c13║潔，略歎蓮華四德。質而非形曰微，無礙曰妙。非形
X22n0430_p0849c14║則非塵，故潔也。蓮胞如此，生身可（妙）知。
X22n0430_p0849c15║【鈔】華輪者，池中蓮華，大如車輪也。車輪乃金轉輪
X22n0430_p0849c16║王、金輪寶。輪王有四種，謂金、銀、銅、鐵。金輪王掌金
X22n0430_p0849c17║輪王四天下，有七寶千子出。人壽八萬四千歲時，
X22n0430_p0849c18║純以十善化導。金輪寶大四十里，且舉最小蓮華
X22n0430_p0849c19║而言。若據十六觀經及寶積經中無量壽如來會
X22n0430_p0849c20║所明，大小實不可限量，由同居眾生身相不等故
X22n0430_p0849c21║也。極樂蓮華，光色無量者，非但蓮華無量，乃至光
X22n0430_p0849c22║亦無量，色亦無量。此亦略言者，非但蓮華略言，乃
X22n0430_p0849c23║行樹、羅網、寶池、金沙、德水等，若光若色，若依若正，
X22n0430_p0849c24║一一皆略言，以此經乃刪繁取要故也。略歎蓮華
X22n0430_p0850a01║四德者，蓮華功德亦無量，非止微妙香潔四德也。
X22n0430_p0850a02║質而非形者，質乃七寶之體質也。非形謂非定大
X22n0430_p0850a03║小之形，隨心如意也。無礙曰妙者，即隨心如意，故
X22n0430_p0850a04║不可思議也。非形則非塵者，既隨心如意，全體唯
X22n0430_p0850a05║心。經云：此見及緣，元是菩提妙淨明體。故曰非塵
X22n0430_p0850a06║故潔也。蓮胞既微妙香潔，所生之身亦微妙香潔
X22n0430_p0850a07║也。經文初釋生處竟。
X22n0430_p0850a08║△二、結示佛力。
X22n0430_p0850a09║舍利弗！極樂國土成就如是功德莊嚴。
X22n0430_p0850a10║△疏中分三：初、約佛釋，二、結生釋，三、約不二釋。△
X22n0430_p0850a11║今初
X22n0430_p0850a12║【觧】明上住處生處，種種莊嚴，皆是阿彌陀佛大願大
X22n0430_p0850a13║行，稱性功德之所成就（此義約佛）。故能遍嚴四種淨土，普攝
X22n0430_p0850a14║十方三世一切凡聖，令往生也。
X22n0430_p0850a15║【鈔】嚴有能嚴、所嚴。大願乃智慧莊嚴，大行乃福德
X22n0430_p0850a16║莊嚴，此二為能嚴；稱性、功德性為所嚴。性有三諦：
X22n0430_p0850a17║同居乃俗諦性，未見真理故；方便乃真諦性，未達
X22n0430_p0850a18║中道故；實報、寂光乃中諦性，已破無明故。願有總、
X22n0430_p0850a19║別：總則四種宏誓，別則四十八願及十大願等。今
X22n0430_p0850a20║以總攝別，不出四宏。四宏對四諦，四諦分四教，則
X22n0430_p0850a21║有四教。四宏依願起行，行亦分四教。今以藏教願、
X22n0430_p0850a22║行莊嚴同居淨土，通教願、行莊嚴方便淨土，別教
X22n0430_p0850a23║願、行莊嚴實報淨土，圓教願、行莊嚴寂光淨土。又
X22n0430_p0850a24║以前三教則莊嚴次第四土，以圓教則莊嚴圓融
X22n0430_p0850b01║四土也。此二種莊嚴，必在眾生邊修，故能普攝十
X22n0430_p0850b02║方三世一切凡聖也。今以同居普攝藏教凡聖，以
X22n0430_p0850b03║方便普攝通教凡聖，以實報普攝別教凡聖，以寂
X22n0430_p0850b04║光普攝圓教凡聖。今以同居普攝四教凡夫，以方
X22n0430_p0850b05║便普攝藏通聖人、別圓凡夫，實報普攝別圓聖人，
X22n0430_p0850b06║寂光唯攝圓教聖人。今以次第四土普攝次第凡
X22n0430_p0850b07║聖。若以圓融四土普攝十方三世一切，專稱名號，
X22n0430_p0850b08║圓融凡聖，令往生也。初約佛釋竟。
X22n0430_p0850b09║△二、約生釋。
X22n0430_p0850b10║【觧】復次，佛以大願作眾生多善根之因，以大行作眾
X22n0430_p0850b11║生多福德之緣，令信願持名者，念念成就如是功
X22n0430_p0850b12║德（此義約生），而皆是已成，非今非當（誰解承當）。
X22n0430_p0850b13║【鈔】此約眾生釋成就如是功德莊嚴也。四十八願
X22n0430_p0850b14║乃多善根之因，六度萬行乃多福德之緣。佛以此
X22n0430_p0850b15║願行與眾生莊嚴四種淨土，又以此願行莊嚴成
X22n0430_p0850b16║一句洪名。是故信願持名者，全攝佛四土，乃我四
X22n0430_p0850b17║土全攝佛願行。成我願行，故得念念之中圓淨四
X22n0430_p0850b18║土，圓證三身，圓證三不退，一生成佛也。皆是已成，
X22n0430_p0850b19║非今非當者，乃我心中彌陀與我早已嚴成，非待
X22n0430_p0850b20║我今成當成。喻如父王成就天下，但候太子登極
X22n0430_p0850b21║也。約生釋竟。
X22n0430_p0850b22║△三、約不二釋。
X22n0430_p0850b23║【觧】此則以阿彌種種莊嚴，作增上本質，帶起眾生自
X22n0430_p0850b24║心種種莊嚴（性相圓明，撤盡法門邊畔界限）。全佛即生，全他即自。故曰：成就如是
X22n0430_p0850c01║功德莊嚴（會上二義，秪是一義）。
X22n0430_p0850c02║【鈔】此則指上佛生二義，圓融成一義也。阿彌莊嚴
X22n0430_p0850c03║作增上本質者，與眾生作增上緣之本質境也。緣
X22n0430_p0850c04║有四種，謂因緣、次第緣、所緣緣、增上緣也。增上者，
X22n0430_p0850c05║有增上力用也。境有三種：一、性境，二、帶質境，三、獨
X22n0430_p0850c06║影境。性境有二：一、無本質境，即彌陀大圓鏡智，及
X22n0430_p0850c07║我等第八識所變身土莊嚴，即此本質境，又是增
X22n0430_p0850c08║上緣也；二、有本質境，即前五識所變五塵之境也。
X22n0430_p0850c09║帶質境亦二種：一、以心緣心，名真帶質；二、以心緣
X22n0430_p0850c10║色，名似帶質，即依經作十六觀等也。獨影境亦二
X22n0430_p0850c11║種：一、無質獨影，如緣龜毛、兔角等；二、有質獨影，即
X22n0430_p0850c12║依經作觀等也。帶起眾生自心莊嚴者，托此增上
X22n0430_p0850c13║緣之本質境，變起自心中種種莊嚴也。帶有二種：
X22n0430_p0850c14║一、挾帶，根本智證真如是；二、變帶，即變起相分是。
X22n0430_p0850c15║夫自心本具四土莊嚴，無緣不能自起，今托佛之
X22n0430_p0850c16║本質境之增上緣，自第八識變起無本質境，前五
X22n0430_p0850c17║識變起有本質境，第六識變起似帶質境，皆是自
X22n0430_p0850c18║變而緣，故曰自心種種莊嚴也。全佛即生者，全佛
X22n0430_p0850c19║本質莊嚴，乃眾生本質莊嚴，全佛帶質莊嚴，乃眾
X22n0430_p0850c20║生帶質莊嚴。全他即自者，佛乃眾生心中之彌陀，
X22n0430_p0850c21║我是佛心內之眾生，佛與我互相攝入既爾，與一
X22n0430_p0850c22║切菩薩、一切人民攝入亦然，故曰成就如是事事
X22n0430_p0850c23║無礙不可思議功德莊嚴也。經文初別釋所受竟。
X22n0430_p0850c24║△二、合釋能受所受，又二：初約五根、五塵明受用，
X22n0430_p0851a01║次約耳根、聲塵明受用。△初又二：初、正明，二、結
X22n0430_p0851a02║示。△今初
X22n0430_p0851a03║又，舍利弗！彼佛國土（空中）常作天樂（下是），黃金為地（中間），晝
X22n0430_p0851a04║夜六時雨天曼陀羅華（上嚴空界，下嚴金地）。其土眾生常以清
X22n0430_p0851a05║旦，各以衣裓盛眾妙華，供養他方十萬億佛，即以食
X22n0430_p0851a06║時還到本國，飯食經行。
X22n0430_p0851a07║△疏中分二：初、合科義，二、釋經文。△今初
X22n0430_p0851a08║【觧】樂是聲塵，地是色塵，華是色、香二塵，食是味塵，盛
X22n0430_p0851a09║華、散華、經行是觸塵，眾生五根對五塵可知。
X22n0430_p0851a10║【鈔】眾生五根，受用此五種淨塵，故云五根。五塵，明
X22n0430_p0851a11║受用也。
X22n0430_p0851a12║△二、釋經文，分四：初、釋常作天樂等，二、釋曼陀羅
X22n0430_p0851a13║華等，三、釋即以食時等，四、釋飯食經行。△今初
X22n0430_p0851a14║【觧】常作者，即六時也。黃金為地者，七寶所嚴地界，體
X22n0430_p0851a15║是黃金也。日分初中後，名晝三時。夜分初中後，名
X22n0430_p0851a16║夜三時。故云晝夜六時。然彼土依正，各有光明。不
X22n0430_p0851a17║假日月，安分晝夜。且順此方，假說分際耳。（但可順此方比擬，不可隨此方情見。）
X22n0430_p0851a18║【鈔】常作天樂者，此土五塵，以天為極，故曰天樂、天
X22n0430_p0851a19║衣、天食等也。然彼土音樂，非天可比。無量壽經云：
X22n0430_p0851a20║世間帝王百千音樂，自轉輪聖王乃至第六天上，
X22n0430_p0851a21║妓樂音聲，展轉相勝，千億萬倍。第六天上萬種樂
X22n0430_p0851a22║音，不如無量壽國諸七寶樹一種音聲千億倍也。
X22n0430_p0851a23║此稱天樂者，一者順此方凡情，二者乃第一義天
X22n0430_p0851a24║之樂也。以佛國土中，隨拈一法，皆彌陀三身四德，
X22n0430_p0851b01║毫無差別也。黃金為地等，可知。
X22n0430_p0851b02║△二、釋曼陀羅華等。
X22n0430_p0851b03║【觧】曼陀羅，此云適意，又云白華。衣裓是盛華器，眾妙
X22n0430_p0851b04║華明非曼陀羅一種。應如妙經四華，表四因位。供
X22n0430_p0851b05║養他方佛，表真因會趨極果，果德無不遍也。且據
X22n0430_p0851b06║娑婆言十萬億佛，意顯生極樂已，還供釋迦、彌勒，
X22n0430_p0851b07║皆不難耳。若阿彌神力所加，何遠不到哉？
X22n0430_p0851b08║【鈔】妙經四華者，法華經云：爾時世尊入於無量義
X22n0430_p0851b09║處三昧，是時天雨曼陀羅華、摩訶曼陀羅華、曼殊
X22n0430_p0851b10║沙華、摩訶曼殊沙華，而散佛上。摩訶曼陀羅者，此
X22n0430_p0851b11║云大適意；曼殊沙，此云柔軟。大柔軟表四因位者，
X22n0430_p0851b12║四華表顯十住、十行、十向、十地四種真因菩薩位
X22n0430_p0851b13║也。供養他方佛，表真因會趨極果者，以妙華供佛，
X22n0430_p0851b14║表顯真因皆趨向於佛果也。何故供養他方佛？表
X22n0430_p0851b15║顯果德徧在一切處也。餘文可知。
X22n0430_p0851b16║△三、釋即以食時等，又三：初、明神足難思，二、明事
X22n0430_p0851b17║事無礙，三、明法門甚深。△今初
X22n0430_p0851b18║【觧】食時即清旦，故曰即。以明其神足不可思議，不離
X22n0430_p0851b19║彼土，常徧十方，不假逾時迴還也。
X22n0430_p0851b20║【鈔】神足不可思議者，六通中有神足通，亦名神境
X22n0430_p0851b21║通，亦名如意通。有三種：一、能到，謂身能飛行，如鳥
X22n0430_p0851b22║無礙，移遠令近，不往而到，此沒彼出，彼沒此出，一
X22n0430_p0851b23║念能至十方世界。二、轉變，大能作小，小能作大，一
X22n0430_p0851b24║能變多，多能變一，三聖如意，化現無方，應變不測。
X22n0430_p0851c01║此乃自力神足，尚不可測，況借如來神力，豈可思
X22n0430_p0851c02║議！故不離彼土，常徧十方，不假逾時迴還也。逾者，
X22n0430_p0851c03║越也，非過時而還本國也。
X22n0430_p0851c04║△二、明事事無礙。
X22n0430_p0851c05║【觧】此文顯極樂一聲，一塵一剎那，乃至跨步彈指，悉
X22n0430_p0851c06║與十方三寶，貫徹無礙。
X22n0430_p0851c07║【鈔】上文神足乃約事釋，今乃約理顯。神足非作意
X22n0430_p0851c08║通，乃法爾如然法性之理也。此文顯極樂一聲一
X22n0430_p0851c09║塵者，謂隨拈一法也。淨土中隨拈一法，皆究竟清
X22n0430_p0851c10║淨真如，真如無分別，無分劑，攝盡十方無盡三寶，
X22n0430_p0851c11║皆在是一法之中。十方三寶亦究竟清淨真如，真
X22n0430_p0851c12║如無分別，無分劑，攝盡極樂無盡三寶。一法既爾，
X22n0430_p0851c13║法法皆然，故得跨步彈指，互相貫徹無礙。由貫徹
X22n0430_p0851c14║無礙，故得不離彼土，常徧十方，供佛還國，在於同
X22n0430_p0851c15║時無礙也。故曰：我此道場如帝珠，十方三寶影現
X22n0430_p0851c16║中，我身影現三寶前，頭面接足歸命禮。
X22n0430_p0851c17║△三、明法門甚深。
X22n0430_p0851c18║【觧】又顯在娑婆，則濁重惡障，與極樂不隔而隔。生極
X22n0430_p0851c19║樂，則功德甚深，與娑婆隔而不隔也。
X22n0430_p0851c20║【鈔】娑婆如牢獄，不隔而隔；極樂如天宮，隔而不隔
X22n0430_p0851c21║也。釋即以食時等竟。
X22n0430_p0851c22║△四、釋飯食經行。
X22n0430_p0851c23║【觧】飯食經行者，念食食至，不假安排，食畢鉢去，不勞
X22n0430_p0851c24║舉拭，但經行金地，華樂娛樂，任運進修而已。
X22n0430_p0852a01║【鈔】飯食經行者，意顯不假安排做作，不勞舉拭淨
X22n0430_p0852a02║洗，無有障道塵緣，但有金地經行，華樂娛樂，勝緣
X22n0430_p0852a03║助道耳。經文初正明竟。
X22n0430_p0852a04║△二、結示。
X22n0430_p0852a05║舍利弗！極樂國土成就如是功德莊嚴。
X22n0430_p0852a06║【鈔】經文初約五根、五塵明受用竟。
X22n0430_p0852a07║△二、約耳根聲塵明受用。以此方耳根最利，故別
X22n0430_p0852a08║就法音廣明。其實極樂攝法界機，五塵一一圓
X22n0430_p0852a09║妙，出生一切法門也。
X22n0430_p0852a10║【鈔】眾生五根，各有利鈍。如香積佛國眾生舌根利，
X22n0430_p0852a11║故香積如來以香飯作佛事。又有以天衣作佛事
X22n0430_p0852a12║者，乃身根利。此方眾生耳根最利，故釋迦佛以音
X22n0430_p0852a13║聲作佛事。故佛頂經云：此方真教體，清淨在音聞。
X22n0430_p0852a14║是故此經別就彌陀法音廣明其受用。若究實論，
X22n0430_p0852a15║極樂圓攝法界機，五塵皆圓皆妙，皆能出生一切
X22n0430_p0852a16║法門，非止音聲一塵也。
X22n0430_p0852a17║○又二：初、別明，二、總結。△初中二：初、化有情聲，二、
X22n0430_p0852a18║化無情聲。△初又二：初、鳥音法利，二、徵釋略顯。
X22n0430_p0852a19║△今初
X22n0430_p0852a20║復次，舍利弗！彼國常有種種奇妙雜色之鳥，白鶴、孔
X22n0430_p0852a21║雀、鸚鵡、舍利、迦陵頻伽、共命之鳥。是諸眾鳥晝夜六
X22n0430_p0852a22║時出和雅音，其音演暢五根、五力、七菩提分、八聖道
X22n0430_p0852a23║分如是等法。其土眾生聞是音已，皆悉念佛、念法、念
X22n0430_p0852a24║僧。
X22n0430_p0852b01║△疏中分二：初、釋鳥音，二、釋法利。△今初
X22n0430_p0852b02║【觧】種種奇妙雜色，言多且美也。下略出六種。舍利，舊
X22n0430_p0852b03║云鶖鷺，琦禪師云是春鶯，或然。迦陵頻伽，此云妙
X22n0430_p0852b04║音，未出㲉時，音超眾鳥，共命一身兩頭，識別報同。
X22n0430_p0852b05║此二種，西域雪山等處有之，皆寄此間。愛賞者，言
X22n0430_p0852b06║其似而已。六時出音，則知淨土不以鳥棲為夜，良
X22n0430_p0852b07║以蓮華托生之身，本無昏睡，不假夜臥也。
X22n0430_p0852b08║【鈔】種種奇妙雜色之鳥者，非但多，而且美。十六觀
X22n0430_p0852b09║經云：如意珠王湧出金色微妙光明，其光化為百
X22n0430_p0852b10║寶色鳥，和鳴哀雅，常讚念佛、念法、念僧。琦禪師，即
X22n0430_p0852b11║元朝楚石梵琦禪師，姓朱，甯波象山人。云是春鶯
X22n0430_p0852b12║者，西齋詩云：舍利即春鶯，修眉漆點睛。或然者，亦
X22n0430_p0852b13║未可定也。妙音鳥未出㲉時者，大論云：如迦陵頻
X22n0430_p0852b14║伽鳥，在㲉中未出，聲超餘鳥。正法念經云：山谷曠
X22n0430_p0852b15║野，其中多有迦陵頻伽出妙音聲，若天、若人、緊那
X22n0430_p0852b16║羅等，無能及者，唯除如來音聲。共命一身兩頭，識
X22n0430_p0852b17║別報同者，梵云耆婆，耆婆迦此翻生，勝天王經云
X22n0430_p0852b18║生生，或翻命，法華云命命，雜寶藏經名為共命，心
X22n0430_p0852b19║識各別，同一報命也。此等諸鳥，皆寄此間。愛賞者，
X22n0430_p0852b20║言其相似，名雖相似，體却不同，乃如意珠王所生
X22n0430_p0852b21║寶鳥，原是彌陀化身也。初釋鳥音竟。
X22n0430_p0852b22║△二、釋法利，又三：初、釋道品，二、釋等法，三、釋念三
X22n0430_p0852b23║寶。初科又二：初、正釋，二、料簡。初又七：初、四念處，
X22n0430_p0852b24║二、四正勤，三、四如意足，四、五根，五、五力，六、七菩
X22n0430_p0852c01║提分，七、八聖道分。△今初
X22n0430_p0852c02║【觧】五等根者，三十七道品也。所謂四念處：一、身念處，
X22n0430_p0852c03║二、受念處，三、心念處，四、法念處。
X22n0430_p0852c04║【鈔】四、念處者，念為能觀之智，處為所觀之境，而有
X22n0430_p0852c05║四教。此正明藏教念處者，以厭離門中正當用故，
X22n0430_p0852c06║佛臨涅槃再三囑付故。正當用者，能斷娑婆愛欲，
X22n0430_p0852c07║愛欲不斷，難得往生。喻如乘馬先須解韁，開舟先
X22n0430_p0852c08║須拔錨。錨不拔，舟豈能開？韁不解，馬焉得行？愛欲
X22n0430_p0852c09║不斷，焉得往生？念佛人多，往生者少，正為愛欲不
X22n0430_p0852c10║斷故也。佛臨涅槃囑付者，佛臨涅槃，阿難問佛：佛
X22n0430_p0852c11║在世時，依佛而住；佛滅度後，依何而住？佛答云：依
X22n0430_p0852c12║四念處住。一、身念處者，謂觀身不淨，有七種不淨
X22n0430_p0852c13║觀：一、種子不淨，此身最初乃一念，愛欲心生；二、受
X22n0430_p0852c14║生不淨，謂受生時，攬父母赤白二渧，識投其中受
X22n0430_p0852c15║生；三、住處不淨，謂在母腹，生臟下，熟臟上住；四、食
X22n0430_p0852c16║噉不淨，胎中唯食母血故；五、初生不淨，從產門出，
X22n0430_p0852c17║血衣同下，臭穢狼藉；六、舉體不淨，薄皮之內，膿血
X22n0430_p0852c18║遍滿，屎尿盈腹，蛆蟲遍體，九孔流溢；七、究竟不淨，
X22n0430_p0852c19║死後肨脹爛壞，狗拖猪扯，骨肉縱橫。常作此觀，能
X22n0430_p0852c20║斷娑婆貪愛，能成極樂淨業，乃厭離門中第一妙
X22n0430_p0852c21║行。修淨業者，不可不知也。二、受念處者，謂觀受是
X22n0430_p0852c22║苦。受有三受，謂苦受、樂受、不苦不樂受。苦受是苦
X22n0430_p0852c23║苦，樂受是壞苦，不苦不樂受是行苦。三、心念處者，
X22n0430_p0852c24║謂觀心無常，貪、嗔、癡等分，四心流動故。四、法念處
X22n0430_p0853a01║者，謂觀法無我。法謂五陰等法，無我、我所。○再觀
X22n0430_p0853a02║淨土清淨四念處，能啟極樂欣求門。一、身念處者，
X22n0430_p0853a03║謂觀淨土之身，究竟清淨。對娑婆七種不淨，略明
X22n0430_p0853a04║七種清淨。發菩提心，為種子清淨。投於七寶蓮胎，
X22n0430_p0853a05║為受生清淨。端坐蓮臺之上，為住處清淨。禪悅法
X22n0430_p0853a06║喜，為食噉清淨。華開見佛，為初生清淨。三十二相、
X22n0430_p0853a07║八十種好、紫磨金身，為舉身清淨。一生成佛，為究
X22n0430_p0853a08║竟清淨。二、受念處者，淨土之受，純是不思議樂受。
X22n0430_p0853a09║謂六根受於六塵，皆得無量福德、智慧、三昧、辯才。
X22n0430_p0853a10║三、心念處者，謂觀淨土之心，唯真常之心。謂無貪
X22n0430_p0853a11║愛、無嗔恚、無愚癡。既無三毒，則唯一平等真常之
X22n0430_p0853a12║心。四、法念處，謂觀法有我。淨土五陰，皆具八大自
X22n0430_p0853a13║在我故。四念處竟。
X22n0430_p0853a14║△二四、正勤
X22n0430_p0853a15║【觧】四正勤：一、已生惡法令斷，二、未生惡法令不生，三、
X22n0430_p0853a16║未生善法令生，四、已生善法令增長。
X22n0430_p0853a17║【鈔】正勤者，謂正精進也。已生惡者，見思惑也。未生
X22n0430_p0853a18║惡，謂塵沙無明。未生善，謂道種智、一切種智。已生
X22n0430_p0853a19║善，謂一切智也。○淨土正勤者，一句佛號，心心不
X22n0430_p0853a20║捨，念念不忘，無有間斷，即正勤也。
X22n0430_p0853a21║△三四、如意足
X22n0430_p0853a22║【觧】四如意足：一、欲如意足，二、精進如意足，三、心如意
X22n0430_p0853a23║足，四、思惟如意足。
X22n0430_p0853a24║【鈔】如意足者，所願皆遂故。又名四神足，能發神通
X22n0430_p0853b01║故。欲如意者，於所觀境，希向慕樂也。精進如意者，
X22n0430_p0853b02║於所觀境，精而不雜，進而不退也。心如意者，亦名
X22n0430_p0853b03║念如意，於所觀境，一心正住也。思惟如意者，亦名
X22n0430_p0853b04║慧如意，於所觀境，心不馳散也。○淨土如意足者，
X22n0430_p0853b05║欣求極樂，即欲如意。直進不退，即精進。句句分明，
X22n0430_p0853b06║即心如意，及思惟如意也。
X22n0430_p0853b07║△四五根
X22n0430_p0853b08║【觧】五根者，信正道及助道法，名信根。行正道及諸助
X22n0430_p0853b09║道善法，勤求不息，名精進根。念正道及諸助道善
X22n0430_p0853b10║法，更無他念，名念根。攝心在正道及諸助道善法
X22n0430_p0853b11║中，相應不散，名定根。為正道及諸助道善法，觀於
X22n0430_p0853b12║苦等四諦，名慧根。
X22n0430_p0853b13║【鈔】正道即四念處觀，能破四倒，名為正道。助道即
X22n0430_p0853b14║其餘事助，即布施、持戒等，名為助道。文並易知。觀
X22n0430_p0853b15║苦等四諦名慧根者，謂十六行觀也。前四念處總
X22n0430_p0853b16║具四諦，此別顯四諦。何為總具？謂所觀身、受、心、法
X22n0430_p0853b17║為苦諦，能觀之不淨、苦、無常、無我即道諦，四倒即
X22n0430_p0853b18║集諦，四倒不起即滅諦。何為別顯四諦？各顯四觀，
X22n0430_p0853b19║四四成十六觀，故為別顯當觀法數。○淨土五根
X22n0430_p0853b20║者，信此一句佛號，乃九品蓮華之藕根也。念念不
X22n0430_p0853b21║息，名精進根。更不他念，即念根。一心不亂，即定根。
X22n0430_p0853b22║娑婆苦集斷，極樂道滅成，即慧根。
X22n0430_p0853b23║△五五力
X22n0430_p0853b24║【觧】五力者，信根增長，能破疑惑，破諸邪信，及破煩惱，
X22n0430_p0853c01║名信力。精進根增長，破種種身心懈怠，成辦出世
X22n0430_p0853c02║大事，名精進力。念根增長，破諸邪念，成就一切出
X22n0430_p0853c03║世正念功德，名念力。定根增長，能破亂想，發諸事
X22n0430_p0853c04║理禪定，名定力。慧根增長，能遮通別諸惑，發真無
X22n0430_p0853c05║漏，名慧力。
X22n0430_p0853c06║【鈔】五力者，謂五根增長，能破五障力用也。信根增
X22n0430_p0853c07║長等者，謂諦觀分明，正信自增，邪信自破，四倒不
X22n0430_p0853c08║生，故曰破煩惱也。精進根增長等者，身精進破身
X22n0430_p0853c09║懈怠，口精進破口懈怠，心精進破心懈怠，成辦出
X22n0430_p0853c10║世身、口、意大事也。念根增長等者，四念處增長，破
X22n0430_p0853c11║四倒之邪念，成就出世不淨智、苦智等四智功德
X22n0430_p0853c12║也。定根增長等者，能破欲界亂想，發得世間事禪、
X22n0430_p0853c13║四禪、四空等，或發出世間理禪、六妙門、十六特勝
X22n0430_p0853c14║等，名定力也。慧根增長等者，能遮其見思之通惑。
X22n0430_p0853c15║通惑者，三乘同斷故。又能遮其塵沙無明之別惑，
X22n0430_p0853c16║令不起別惑，謂獨菩薩斷，二乘不斷，故發真諦無
X22n0430_p0853c17║漏智慧也。○淨土五力者，一心不亂，不被娑婆所
X22n0430_p0853c18║動也。
X22n0430_p0853c19║△六、七菩提分。
X22n0430_p0853c20║【觧】七菩提分，亦名七覺分。智慧觀諸法時，善能簡別
X22n0430_p0853c21║真偽，不謬取諸虗偽法，名擇法覺分。精進修諸道
X22n0430_p0853c22║法時，善能覺了不謬行於無益苦行，常勤心在真
X22n0430_p0853c23║法中行，名精進覺分。若心得法喜，善能覺了此喜
X22n0430_p0853c24║不依顛倒之法，而喜住真法喜，名喜覺分。若斷除
X22n0430_p0854a01║諸見煩惱之時，善能覺了除諸虗偽，不損真正善
X22n0430_p0854a02║根，名除覺分。若捨所見念著境時，善能覺了所捨
X22n0430_p0854a03║之境虗偽不實，永不追憶，名捨覺分。若發諸禪定
X22n0430_p0854a04║之時，善能覺了諸禪虗假，不生愛見妄想，名定覺
X22n0430_p0854a05║分。若修出世道時，善能覺了常使定慧均平，或心
X22n0430_p0854a06║沉沒，當念用擇法、精進、喜三覺分以察起之，或心
X22n0430_p0854a07║浮動，常念用除、捨、定三覺分以攝持之，調和適中，
X22n0430_p0854a08║名念覺分。
X22n0430_p0854a09║【鈔】七菩提分，亦名七覺分者，梵云菩提，此云正覺，
X22n0430_p0854a10║即上文發真無漏智，念念不離，故曰覺分也。智慧
X22n0430_p0854a11║觀諸法等者，諸法，即五蘊等真法、偽法也。與無漏
X22n0430_p0854a12║智相應，即真法；不相應，名虗偽法也。精進修諸道
X22n0430_p0854a13║法等者，道法，即道品也。若與無漏智相應，名有益
X22n0430_p0854a14║真法；若不相應，即無益苦行也。若心得法喜等者，
X22n0430_p0854a15║若與無漏智相應之喜，即真法喜，即法喜亦不許
X22n0430_p0854a16║著。若與四倒相應者，名顛倒之喜。若斷除諸見煩
X22n0430_p0854a17║惱等者，即斷身邊等見惑也。真善根，即無漏智也。
X22n0430_p0854a18║若捨所見念著等者，所見念著，謂所見、所念、所著
X22n0430_p0854a19║之境，即見惑所取身相、我相等相也。虗偽不實者，
X22n0430_p0854a20║此境本無，因念著故似有，乃意識所變影像，故曰
X22n0430_p0854a21║不實也。若發諸禪等者，即四禪、八定，乃世間禪，故
X22n0430_p0854a22║曰虗假。不生愛見者，愛即思惑，見即見惑，皆名妄
X22n0430_p0854a23║想。若修出世道等者，此七科道品，即出三界道品
X22n0430_p0854a24║也。若心沉沒，即定過於慧；若心浮動，即慧過於定，
X22n0430_p0854b01║皆不能發真。定慧均平，則寂而常照，照而常寂，故
X22n0430_p0854b02║能發真也。○淨土覺分者，一念相應一念佛，念念
X22n0430_p0854b03║相應念念佛，即淨土覺分也。
X22n0430_p0854b04║△七、八聖道分。
X22n0430_p0854b05║【觧】八聖道分，亦名八正道分。修無漏行，觀見四諦分
X22n0430_p0854b06║明，名正見。以無漏心相應，思惟動發，覺知籌量，為
X22n0430_p0854b07║令增長，入大涅槃，名正思惟。以無漏慧，除四邪命，
X22n0430_p0854b08║攝諸口業，住一切正語中，名正語。以無漏慧，除身
X22n0430_p0854b09║一切邪業，住清淨正身業中，名正業。以無漏慧，通
X22n0430_p0854b10║除三業中五種邪命，住清淨正命中，名正命（五邪命皆
X22n0430_p0854b11║為利養：一、詐現異相奇特；二、自說功德；三、占相吉凶，為人說法；四、高聲現威，令人敬畏；五、說所得供養，以
X22n0430_p0854b12║動人心）。以無漏慧相應，勤精進修涅槃道，名正精進。
X22n0430_p0854b13║以無漏慧相應，念正道及助道法，名正念。以無漏
X22n0430_p0854b14║慧相應，入定，名正定。
X22n0430_p0854b15║【鈔】八聖道分，亦名八正道分者，乃聖人所行正道
X22n0430_p0854b16║也。無漏聖法，故言正；通至涅槃，故言道。修無漏行
X22n0430_p0854b17║觀等者，無漏行觀，即苦、集、滅、道十六行觀。修此觀，
X22n0430_p0854b18║只有上升，不能下漏，故曰無漏行觀。慧眼分明，故
X22n0430_p0854b19║曰正見也。以無漏心相應等者，無漏心，即四諦智，
X22n0430_p0854b20║總名為一切智心。思惟動發者，發動四諦觀，覺知
X22n0430_p0854b21║籌量四諦之境，為令四智增長，斷惑證真也。以無
X22n0430_p0854b22║漏慧除四邪命等者，四邪命食：一、方口食，謂曲媚
X22n0430_p0854b23║豪勢，通使四方；二、維口食，謂種種呪術，卜算吉㐫；
X22n0430_p0854b24║三、仰口食，謂仰觀星宿，以自活命；四、下口食，種植
X22n0430_p0854c01║田園，和合湯藥。此四邪心求利，以活身命，故曰邪
X22n0430_p0854c02║命。離此四邪，專行乞食，真語、實語，攝諸口業，住於
X22n0430_p0854c03║正語也。以無漏慧除身一切邪業等，謂尚無不殺、
X22n0430_p0854c04║不盜、不婬，何況而有殺、盜、婬業，故曰清淨正身業
X22n0430_p0854c05║也。以無漏慧通除等者，上二別除身、口，此則通除
X22n0430_p0854c06║三業。以五邪命通三業，故以無漏慧除，故曰清淨
X22n0430_p0854c07║正命也。以無漏慧相應勤精進等者，謂修精進行
X22n0430_p0854c08║時，無我慧在前，令我執不起，名涅槃道正精進也。
X22n0430_p0854c09║以無漏慧相應念正道等者，謂行正道、助道，總以
X22n0430_p0854c10║無漏慧為正念也。以無漏慧相應入定等者，入定
X22n0430_p0854c11║之前，先舉無漏慧，能發無漏定也。○淨土正道者，
X22n0430_p0854c12║一句佛號，乃淨土直道也。
X22n0430_p0854c13║△二、料簡又二：初、料簡四教，二、料簡四土。△今初
X22n0430_p0854c14║【觧】此等道品，依生滅四諦而修（皆有訂譌之功），即藏教道品。依無生
X22n0430_p0854c15║四諦而修，即通教道品。依無量四諦而修，即別教
X22n0430_p0854c16║道品。依無作四諦而修，即圓教道品。
X22n0430_p0854c17║【鈔】道品者，四諦中之道諦也。如來說法，不出四諦，
X22n0430_p0854c18║此乃世尊利他妙智，因病設藥也。若見思病重，為
X22n0430_p0854c19║說生滅四諦；若見思病輕，為說無生四諦；若無明
X22n0430_p0854c20║病重，為說無量四諦；若無明病輕，為說無作四諦。
X22n0430_p0854c21║智者大師判為四教、四諦也。藏教者，三藏教也。四
X22n0430_p0854c22║阿含為經藏，毗尼為律藏，阿毗曇為論藏。此謂小
X22n0430_p0854c23║乘三藏，約事立名；後三教乃大乘，約理立名。此教
X22n0430_p0854c24║唯詮生滅四諦及十二因緣事、六度等。通教者，大
X22n0430_p0855a01║小皆通，鈍根人通前藏教，利根通後別、圓，故為通
X22n0430_p0855a02║乃大乘初門，詮無生四諦、十二因緣等。別教者，謂
X22n0430_p0855a03║教、理、智、斷、行、位、因、果，別前藏、通，別後圓教，故為別
X22n0430_p0855a04║獨菩薩法，詮無量四諦、十二因緣等。圓教者，謂教、
X22n0430_p0855a05║理、智、斷、行、位、因、果，悉皆圓融，故為圓教，詮無作四
X22n0430_p0855a06║諦、十二因緣等也。生滅四諦者，苦諦則生、住、滅三
X22n0430_p0855a07║相遷移，集諦則貪、嗔、癡等分四心流動，道諦則對
X22n0430_p0855a08║治易奪，滅諦則滅有還無。淨土眾生，亦復如是。若
X22n0430_p0855a09║小種先熟者，定聞生滅四諦，稟生滅道品，自屬藏
X22n0430_p0855a10║教，故曰依生滅四諦而修，即藏教道品也。無生四
X22n0430_p0855a11║諦者，苦諦如幻如化，無逼迫相；集諦如幻如化，無
X22n0430_p0855a12║和合相；滅諦涅槃如幻如化，無生相；道諦與集諦
X22n0430_p0855a13║如幻如化，無二相。若是通教機，定聞無生四諦，稟
X22n0430_p0855a14║無生道品，故曰依無生四諦而修，即通教道品也。
X22n0430_p0855a15║無量四諦者，苦有無量相，十界果報不同故；集有
X22n0430_p0855a16║無量相，五住煩惱不同故；道有無量相，恒沙佛法
X22n0430_p0855a17║不同故；滅有無量相，諸波羅蜜不同故。若是別教
X22n0430_p0855a18║機，定聞無量四諦，稟無量道品，故曰若依無量四
X22n0430_p0855a19║諦而修，即別道品也。無作四諦者，四諦皆真如實
X22n0430_p0855a20║相，無作無為，故曰無作。苦諦則陰入皆如，無苦可
X22n0430_p0855a21║離；集諦則塵勞本清淨，無集可斷；道諦則邊邪皆
X22n0430_p0855a22║中正，無道可修；滅諦則生死即涅槃，無滅可證。若
X22n0430_p0855a23║圓教機，定聞無作四諦，稟無作道品，故曰依無作
X22n0430_p0855a24║四諦而修，為圓道品也。料簡四教竟。
X22n0430_p0855b01║△二料簡四土。
X22n0430_p0855b02║【觧】藏道品名半字法門，淨土濁輕，似不必用為小種，
X22n0430_p0855b03║先熟者或暫用之。通道品名大乘初門，三乘共稟，
X22n0430_p0855b04║同居淨土多說之。別道品名獨菩薩法，同居方便
X22n0430_p0855b05║淨土多說之。圓道品名無上佛法，有利根者，於四
X22n0430_p0855b06║淨土皆得聞也（方是極樂淨宗）。
X22n0430_p0855b07║【鈔】半字法門者，喻小乘偏理而不圓滿也。淨土濁
X22n0430_p0855b08║輕者，淨土本無濁，因娑婆眾生生彼國，故有輕濁
X22n0430_p0855b09║也。似不必用者，若為小乘種先熟，則暫用；若無小
X22n0430_p0855b10║乘種，則不必常用也。大乘初門者，別、圓二教之初
X22n0430_p0855b11║門故。同居淨土多說者，同居土眾生具見思惑，故
X22n0430_p0855b12║說無生道品也。獨菩薩法者，唯菩薩所行也。同居
X22n0430_p0855b13║方便多說者，上二土不用也。圓道品四土皆聞者，
X22n0430_p0855b14║四土圓融故，故是極樂宗旨也。如是則同居具四
X22n0430_p0855b15║教，方便但別、圓，實報唯圓教，寂光無教無不教。料
X22n0430_p0855b16║簡竟。釋道品竟。
X22n0430_p0855b17║△二、釋等法。
X22n0430_p0855b18║【觧】如是等法者，等前念處、正勤、如意足等，餘四攝、六
X22n0430_p0855b19║度、十力、無畏、無量法門也。三十七品，收法雖盡，而
X22n0430_p0855b20║機緣不等，作種種開合，名義不同，隨所欲聞，無不
X22n0430_p0855b21║演暢。故令聞者念三寶，發菩提心，伏滅煩惱也。
X22n0430_p0855b22║【鈔】文分二節：初、正釋文；二、明開合。初、正釋。四攝者：
X22n0430_p0855b23║一、布施攝；二、愛語攝；三、利行攝；四、同事攝。以此四
X22n0430_p0855b24║法，攝取眾生也。六度者：布施度慳貪，持戒度破戒，
X22n0430_p0855c01║忍辱度嗔忿，精進度懈怠，禪定度散亂，智慧度愚
X22n0430_p0855c02║癡。十力者，如來十種智力也：一、知是處非處智力；
X22n0430_p0855c03║二、知業智力；三、知定智力；四、知根智力；五、知欲智
X22n0430_p0855c04║力；六、知界智力；七、知至處智力；八、宿命智力；九、天
X22n0430_p0855c05║眼智力；十、漏盡智力。四無畏者：一、一切智無畏，於
X22n0430_p0855c06║一切法盡知盡見；二、漏盡無畏，五住究盡故；三、說
X22n0430_p0855c07║障道無畏，障道法盡知盡說；四、說苦盡道無畏，盡
X22n0430_p0855c08║苦道能知能說。此四攝、六度等，皆具四教，恐繁不
X22n0430_p0855c09║錄。二、明開合。攝法雖盡者，謂道品中具足諸法，諸
X22n0430_p0855c10║法中具足道品也。機緣不等者，四教、四機、四悉為
X22n0430_p0855c11║緣，故曰不等也。種種開合，名義不同者，若藏教機，
X22n0430_p0855c12║則開生滅道品及四攝、六度等無量法門；若通教
X22n0430_p0855c13║機，則開無生道品及四攝、六度等無量法門。別、圓
X22n0430_p0855c14║亦然。演暢者名開，不演名合。又若是好廣機緣，則
X22n0430_p0855c15║廣演三十七品，成無量法門；若是好略機緣，則合
X22n0430_p0855c16║演道品，成六度、四攝等。名亦不同，隨名顯義，義亦
X22n0430_p0855c17║有異。總而言之，隨所樂聞，無不演暢，曲盡其宜，無
X22n0430_p0855c18║方不至。故令聞者圓念三寶，圓發三心，圓斷三惑
X22n0430_p0855c19║也。二、釋等法竟。
X22n0430_p0855c20║△三、釋念三寶，又二：初、正明，二、料簡。△今初
X22n0430_p0855c21║【觧】灼見慈威，不可思議，故念佛。法喜入心，法味充足，
X22n0430_p0855c22║故念法。同聞共稟，一心修證，故念僧（此三句各具四益，詳見下釋念三寶中）。
X22n0430_p0855c23║【鈔】此正明念三寶因緣也。灼見者，往生淨土，親見
X22n0430_p0855c24║彌陀三身也。若藏、通二機，灼見彌陀應化身，慈威
X22n0430_p0856a01║不可思議，故念佛；聞藏、通道品，法喜入心，真諦法
X22n0430_p0856a02║味充足，故念法；與藏、通聖賢同聞共稟，同居土中
X22n0430_p0856a03║一心修證，故念僧。若別、圓二機，灼見彌陀報法二
X22n0430_p0856a04║身，慈威不可思議，故念佛；聞別、圓道品，法喜入心，
X22n0430_p0856a05║俗中二諦法味充足，故念法；與別、圓聖賢同聞共
X22n0430_p0856a06║稟，方便實報土中一心修證，故念僧。正明竟。
X22n0430_p0856a07║△二料簡。
X22n0430_p0856a08║【觧】能念，即三觀所念。三寶有別相、一體，及四教意義、
X22n0430_p0856a09║三諦權實之不同，如上料簡道品應知。
X22n0430_p0856a10║【鈔】此簡別能念、所念也。能念即三觀者，簡能念也。
X22n0430_p0856a11║謂藏教析空，通教體空，別教次第，圓教一心也。所
X22n0430_p0856a12║念三寶下，簡所念則不同，有別相三寶，有一體三
X22n0430_p0856a13║寶，及四教三寶、三諦三寶、權實三寶。如上文以四
X22n0430_p0856a14║教、四土料簡道品，應可知。別相三寶者，法、報、應、化
X22n0430_p0856a15║為四教佛寶，教理、智、斷為四教法寶，三乘聖賢為
X22n0430_p0856a16║四教僧寶。一體三寶者，真如覺了為佛寶，全體軌
X22n0430_p0856a17║則為法寶，理、智和合為僧寶。四教意、義者，別相、一
X22n0430_p0856a18║體，各分四教。別相可知。一體者，以能觀之智為佛
X22n0430_p0856a19║寶，以所觀之理為法寶，能、所和合為僧寶。意者，一
X22n0430_p0856a20║體也。義者，別相也。三諦者，藏、通乃真諦三寶，別教
X22n0430_p0856a21║乃次第三諦，三寶次第隔歷，又為俗諦三寶，圓教
X22n0430_p0856a22║乃一心三諦，三寶一心圓融，又為中諦三寶。權、實
X22n0430_p0856a23║者，前三教是權，圓教乃實；別相是權，一體是實；前
X22n0430_p0856a24║三教一體總為權，唯圓教一體乃是實也。更簡四
X22n0430_p0856b01║土者，同居具一切方便，簡藏、通；實、報，簡別教；寂、光，
X22n0430_p0856b02║又簡別相。無念無證，無三無一，復能普現一切也。
X22n0430_p0856b03║疏義三、釋念三寶竟。經文初鳥音法利一科已竟。
X22n0430_p0856b04║△二、徵釋略顯。
X22n0430_p0856b05║舍利弗！汝勿謂此鳥實是罪報所生。所以者何？彼佛
X22n0430_p0856b06║國土無三惡道。舍利弗！其佛國土尚無惡道之名，何
X22n0430_p0856b07║況有實？是諸眾鳥皆是阿彌陀佛欲令法音宣流變
X22n0430_p0856b08║化所作。
X22n0430_p0856b09║△疏中分三：初、問答破疑，二、問答顯益，三、點示標
X22n0430_p0856b10║指。△今初
X22n0430_p0856b11║【觧】徵釋可知。問：白鶴等非惡道名耶？答：既非罪報，則
X22n0430_p0856b12║一一名字，皆詮如來究竟功德（名字法界，不可思議如此）。所謂究竟白鶴等，
X22n0430_p0856b13║無非性德美稱，豈惡名哉？
X22n0430_p0856b14║【鈔】此破惡名之餘疑也。經中徵釋，略顯實法之疑
X22n0430_p0856b15║已決，而無惡道之名尚隱。故問云：白鶴等豈非惡
X22n0430_p0856b16║道之名字，何云尚無惡道之名耶？答云：五陰既非
X22n0430_p0856b17║罪報，即假名亦非惡名。非罪報即善報，非惡名即
X22n0430_p0856b18║善名。善報即究竟五陰功德，善名即究竟假名功
X22n0430_p0856b19║德。故曰：一一名字，皆詮如來究竟功德也。一一名
X22n0430_p0856b20║字者，佛假名，乃至白鶴等假名也。詮者，以假名詮
X22n0430_p0856b21║顯實法也。究竟功德者，如來證窮十法界功德也。
X22n0430_p0856b22║所謂究竟白鶴等者，既佛證窮法界性，一究竟一
X22n0430_p0856b23║切究竟，在佛為究竟佛，在白鶴為究竟白鶴，亦即
X22n0430_p0856b24║究竟舍利、究竟蛣蜣等也。無非性德美稱者，十界
X22n0430_p0856c01║五陰，皆是法界本具功能德用。十界假名，亦性具
X22n0430_p0856c02║美稱，豈娑婆惡道之假名？故曰：名字法界，不可思
X22n0430_p0856c03║議也。初問答破疑竟。
X22n0430_p0856c04║△二、問答顯益。
X22n0430_p0856c05║【觧】問：化作眾鳥何義？答：有四悉檀因緣（此經悉檀，皆是第一義中具下三悉）。凡情喜此諸
X22n0430_p0856c06║鳥，順情而化，令歡喜故。鳥尚說法，令聞生善故。不
X22n0430_p0856c07║於鳥起下劣想，對治分別心故。鳥即彌陀，令悟法
X22n0430_p0856c08║身平等，無不具，無不造故。
X22n0430_p0856c09║【鈔】文並易知。鳥即彌陀者，鳥即法界藏身，令聞法
X22n0430_p0856c10║者悟入法界藏身，無一法不具，無一法不造，得入
X22n0430_p0856c11║理益也。此釋悉檀皆是第一義中具下三悉者，逈
X22n0430_p0856c12║異他經，故他經具四教四悉，此經純圓教四悉。圓
X22n0430_p0856c13║教乃第一義諦之教，佛乃第一義諦之人，於圓教
X22n0430_p0856c14║中乃分證四悉，故是第一義中具下三悉也。分證
X22n0430_p0856c15║四悉，釋在下文。問答顯益竟。
X22n0430_p0856c16║△三、點示標指。
X22n0430_p0856c17║【觧】此中顯微風樹網等音，及一切依正假實，當體即
X22n0430_p0856c18║是阿彌陀佛。三身四德，毫無差別也（可謂法界標指）。
X22n0430_p0856c19║【鈔】法界標指者，直指法界之語也。法界者，當人自
X22n0430_p0856c20║性也。此中顯等者，依報妙一科之中，顯極樂六塵
X22n0430_p0856c21║之境也。微風乃觸塵，樹網乃色、香、味三塵，音乃聲
X22n0430_p0856c22║塵，假即假，法乃法塵，實即實法，總前五塵。此六塵
X22n0430_p0856c23║中，隨拈一法，當其全體，即彌陀三身四德，毫無差
X22n0430_p0856c24║別。既是佛三身四德，亦眾生三身四德，亦我三身
X22n0430_p0857a01║四德，毫無差別，故曰：心佛及眾生，是三無差別。故
X22n0430_p0857a02║為圓融法界標指，又為第一義諦悉檀也。經文二：
X22n0430_p0857a03║徵釋略顯竟。大科化有情聲竟。
X22n0430_p0857a04║△二、化無情聲。
X22n0430_p0857a05║舍利弗！彼佛國土微風吹動，諸寶行樹及寶羅網出
X22n0430_p0857a06║微妙音，譬如百千種樂同時俱作。聞是音者，自然皆
X22n0430_p0857a07║生念佛、念法、念僧之心。
X22n0430_p0857a08║△疏中分二：初、明念三寶因緣，二、明念三寶四益。
X22n0430_p0857a09║△今初
X22n0430_p0857a10║【觧】情與無情，同宣妙法。四教道品，無量法門，同時演
X22n0430_p0857a11║說，隨類各解。能令聞者，念三寶也。
X22n0430_p0857a12║【鈔】情與無情，盡是彌陀之妙體；風動樹網，全吐廣
X22n0430_p0857a13║長之舌相。如來一音說法，眾生隨類各解；然雖各
X22n0430_p0857a14║解，終歸一體。三寶明念三寶因緣竟。
X22n0430_p0857a15║△二、明念三寶四益。此四益，此土有橫有竪。橫則
X22n0430_p0857a16║利根一人，竪約鈍根六。即彼土唯橫無竪，以往
X22n0430_p0857a17║生淨土，一生定成佛故。故今但論分證四益也。
X22n0430_p0857a18║【觧】念三寶，是從悉檀獲益。凡夫創聞，大踴徧身，是歡
X22n0430_p0857a19║喜益。與三寶氣分交接，必能發菩提心，是生善益。
X22n0430_p0857a20║由此伏滅煩惱，是破惡益。證悟一體三寶，是入理
X22n0430_p0857a21║益也。初別明竟。
X22n0430_p0857a22║【鈔】念三寶是從悉檀獲益者，總標親證一體三寶，
X22n0430_p0857a23║圓獲四益也。凡夫有二：觀行為外凡，相似名內凡。
X22n0430_p0857a24║乍破無明，創聞佛性之理，自然踴躍，普遍通身，故
X22n0430_p0857b01║別教名歡喜地也。乍入聖位，與一體三寶氣分相
X22n0430_p0857b02║應，自是菩提心開發，故圓教名發心住也。由此分
X22n0430_p0857b03║破無明煩惱，約斷德名破惡益；證悟一體三寶，即
X22n0430_p0857b04║三德三身等，約智德名入理益也。又前文念三寶，
X22n0430_p0857b05║灼見慈威等三句，各具此四益，以見佛聞法，共稟
X22n0430_p0857b06║在同時故。又此四益，意雖在圓，其實四教皆通，具
X22n0430_p0857b07║四教道品，故四教俱圓，故當案四教六即說之。經
X22n0430_p0857b08║文二、化無情聲竟。大科初、別明竟。
X22n0430_p0857b09║△二、總結。
X22n0430_p0857b10║舍利弗！其佛國土成就如是功德莊嚴。
X22n0430_p0857b11║△疏中分二：初、正明唯心妙境，二、訶破愚迷。△今
X22n0430_p0857b12║初
X22n0430_p0857b13║【觧】重重結示，令深信一切莊嚴，皆導師願行所成，種
X22n0430_p0857b14║智所現。皆吾人淨業所感，唯識所變。佛心生心，互
X22n0430_p0857b15║為影質。如眾燈明，各徧似一（性相圓明）。全理成事，全事即理。
X22n0430_p0857b16║全性起修，全修在性（佛性修，皆是性，生是修）。亦可深長思矣。
X22n0430_p0857b17║【鈔】令深信者，藏、通、別三教之信，皆是淺信。此乃圓
X22n0430_p0857b18║融事事無礙之信，故曰深信。一切莊嚴者，四土莊
X22n0430_p0857b19║嚴也。願、行所成者，四教願、行所成也。以此為因，種
X22n0430_p0857b20║智所現者，乃至果成一切種智所現。此明佛心所
X22n0430_p0857b21║變相，分莊嚴、全莊嚴，乃佛心也。皆吾人淨業所感
X22n0430_p0857b22║者，以此為因，唯識所變者，乃至果成唯識所變。此
X22n0430_p0857b23║明眾生心所變相，分莊嚴、全莊嚴，乃眾生心也。佛
X22n0430_p0857b24║心、生心互為影質者，亦可云佛境、生境互為影質，
X22n0430_p0857c01║全境即心故。此謂佛之莊嚴為本質境，而却在眾
X22n0430_p0857c02║生心中為獨影境；眾生莊嚴為本質境，而又在佛
X22n0430_p0857c03║心內為獨影境。佛乃眾生心內彌陀，名為自性彌
X22n0430_p0857c04║陀；眾生乃佛心內人民，喚作自性眾生。故曰：自性
X22n0430_p0857c05║眾生誓願度，乃至自性佛道誓願成。一人如是，眾
X22n0430_p0857c06║多亦然。隨拈一塵一法，皆是此境法性。法爾如是，
X22n0430_p0857c07║非關造作。四土皆然，非但實報也。如眾燈下，更以
X22n0430_p0857c08║喻明。如眾燈之明，各徧一室，似一而不分，却是各
X22n0430_p0857c09║燈各明。佛心眾生心，共變四土莊嚴，似一而不分，
X22n0430_p0857c10║却是各人各莊嚴。然同業同相分，似難分。但看人
X22n0430_p0857c11║見是水，鬼見是火等別業別相分，則唯心唯莊嚴，
X22n0430_p0857c12║事事無礙之境，易可知也。全理成事，全事即理者，
X22n0430_p0857c13║全心成境，全境即心也。如全冰成水，全冰即水也。
X22n0430_p0857c14║全性起修，全修在性者，全性具莊嚴，而起成修德
X22n0430_p0857c15║莊嚴。全修德莊嚴，而還在心性中，不出心外。心性
X22n0430_p0857c16║本無外，故如全海成波，全波在海，不出海外。故曰
X22n0430_p0857c17║唯心淨土，自性彌陀也。亦可深長思者，此理微妙，
X22n0430_p0857c18║非邪智淺智可知也。
X22n0430_p0857c19║△二、訶破愚迷。
X22n0430_p0857c20║【觧】柰何離此淨土，別譚唯心淨土，甘墮鼠即鳥空之
X22n0430_p0857c21║誚也哉（離土談心，定是緣影妄想）。初依報妙竟。
X22n0430_p0857c22║【鈔】鼠即，乃鼠鳴聲，譬呵譚有，不達妙有者。鳥空，乃
X22n0430_p0857c23║鳥鳴聲，譬呵譚空，不達真空者。誚者，譏誚古人之
X22n0430_p0857c24║陳喻，故曰之誚也。世人不了即事之理，即土之心，
X22n0430_p0858a01║離此不思議淨土，別執緣影妄想，以為唯心淨土，
X22n0430_p0858a02║自性彌陀，何類鼠鳥之譚也？緣影妄想者，第六，意
X22n0430_p0858a03║識所攀緣之影。以識如鏡，所緣如影，乃無體法塵
X22n0430_p0858a04║也。即今人所謂空劫已前，威音那畔，以為本來面
X22n0430_p0858a05║目者是也。楞嚴經云：縱離見聞覺知，內守幽閒，猶
X22n0430_p0858a06║為法塵分別影事，一迷為心，決定撥西方在心外
X22n0430_p0858a07║也。經文二：總結竟。大科初：依報妙竟。
X22n0430_p0858a08║△二、正報妙二（深契佛心）：初、徵釋名號，二、別釋主伴。△初中
X22n0430_p0858a09║二：初、徵，二、釋。△今初
X22n0430_p0858a10║舍利弗！於汝意云何？彼佛何故號阿彌陀？
X22n0430_p0858a11║【觧】此經的示持名妙行，故特徵釋名號，欲人深信萬
X22n0430_p0858a12║德洪名，不可思議，一心執持，無復疑貳也。
X22n0430_p0858a13║【鈔】如來徵釋名號者，此經的確開示執持名號以
X22n0430_p0858a14║為妙行，故特徵釋之，欲人深信萬德洪名即不思
X22n0430_p0858a15║議境，一心執持，自具十乘觀法，圓收圓超一切法
X22n0430_p0858a16║門，故曰無復疑其有貳也。
X22n0430_p0858a17║△二、釋二：初、約光明釋，二、約壽命釋。阿彌陀正翻
X22n0430_p0858a18║無量，本不可說。本師以光、壽二義，收盡一切無
X22n0430_p0858a19║量（確妙）。光則橫遍十方，壽則竪窮三際。橫竪交徹，即
X22n0430_p0858a20║法界體。舉此體作彌陀身土，亦即舉此體作彌
X22n0430_p0858a21║陀名號（速須信入）。是故彌陀名號，即眾生本覺。理性持名，
X22n0430_p0858a22║即始覺合本。始本不二，生佛不二。故一念相應
X22n0430_p0858a23║一念佛，念念相應念念佛也。
X22n0430_p0858a24║【鈔】此懸示名號功德不可思量，令人一心執持無
X22n0430_p0858b01║疑也。阿彌陀，正翻無量者，翻梵成華也。無量者，本
X22n0430_p0858b02║不可思量也。不可思量，故不可言說，真如門意也。
X22n0430_p0858b03║雖不可說，而不礙言說，故本師約生滅門，以光、壽
X22n0430_p0858b04║二義收盡一切無量，以壽義收盡不可說一切無
X22n0430_p0858b05║量，以光義收盡言說中一切無量。光則橫遍十方
X22n0430_p0858b06║者，心性寂而常照也。壽則竪窮三際者，心性照而
X22n0430_p0858b07║常寂也。橫竪交徹，即法界體者，橫中有竪，竪中有
X22n0430_p0858b08║橫，即圓融法界之體。法界體者，即心性不變常隨
X22n0430_p0858b09║緣，隨緣常不變，乃十界之大綱宗，實相之正體也。
X22n0430_p0858b10║故古德云：法界圓融體，作我一念心，故我念佛心，
X22n0430_p0858b11║全體即法界也。舉此體作彌陀身土，則彌陀三身
X22n0430_p0858b12║四土，乃此一念變作，如舉墨成畫，全畫即墨。舉體
X22n0430_p0858b13║作名號，則全名號乃此一念變作，如舉墨書字，全
X22n0430_p0858b14║字亦是墨。名號即本覺者，即心即佛也。始覺合本
X22n0430_p0858b15║者，能所不二也。始本不二，生佛不二者，唯此現前
X22n0430_p0858b16║一念心性也。現前一念，常與佛號相應，則一念相
X22n0430_p0858b17║應，一念成佛，念念相應，念念成佛，不隨九界之緣
X22n0430_p0858b18║故也。
X22n0430_p0858b19║△今初、約光明釋。
X22n0430_p0858b20║舍利弗！彼佛光明無量，照十方國無所障礙，是故號
X22n0430_p0858b21║為阿彌陀。
X22n0430_p0858b22║△疏中分二：初、釋佛光無量，二、明佛光無礙。初又
X22n0430_p0858b23║三：初、約證釋，二、約願釋，三、簡三身。△今初
X22n0430_p0858b24║【觧】心性寂而常照，故為光明（一切諸佛之心要）。今徹證心性無量之體，
X22n0430_p0858c01║故光明無量也。
X22n0430_p0858c02║【鈔】心性寂而常照者，明所證理體也。辯體中云：實
X22n0430_p0858c03║相之體，非寂非照，而復寂而恒照。此即彌陀所證
X22n0430_p0858c04║實相不變，而常自隨緣也。能隨染淨緣，具造十法
X22n0430_p0858c05║界，故為光明也。徹證心性無量之體者，明能證之
X22n0430_p0858c06║智德也。徹證者，以一心三觀，證一心三智，從名字
X22n0430_p0858c07║證乃至究竟證，心性無量智德之體圓顯，故光明
X22n0430_p0858c08║無量也。一切諸佛之心要者，即此現前一念之心
X22n0430_p0858c09║性也。
X22n0430_p0858c10║△二、約願釋。
X22n0430_p0858c11║【觧】諸佛皆徹性體，皆照十方，皆可名無量光。而因中
X22n0430_p0858c12║願力不同，隨因緣立別名。彌陀為法藏比丘，發四
X22n0430_p0858c13║十八願，有光明恒照十方之願，今果成如願也（可悟心佛）。
X22n0430_p0858c14║【鈔】此科明隨四悉檀因緣立別名也。若但約證釋，
X22n0430_p0858c15║則諸佛體同，不能立其別名。立別名者，必假因緣；
X22n0430_p0858c16║不然，則墮無因之過。因緣者，為眾生作四悉因緣
X22n0430_p0858c17║也。彌陀為法藏比丘者，世界悉檀也。發四十八願
X22n0430_p0858c18║者，為人悉檀也。有光明恒照十方之願者，對治悉
X22n0430_p0858c19║檀也。今果成如願者，第一義悉檀也。可悟心佛者，
X22n0430_p0858c20║點示入理益也。
X22n0430_p0858c21║△三簡三身。
X22n0430_p0858c22║【觧】法身光明無分際，報身光明稱真性，此則佛佛道
X22n0430_p0858c23║同。應身光明，有照一由旬者，十、百、千由旬者，一世
X22n0430_p0858c24║界、十、百、千世界者，唯阿彌普照（方是極樂淨宗），故別名無量光。然
X22n0430_p0859a01║三身不一不異，為令眾生得四益故，作此分別耳。
X22n0430_p0859a02║【鈔】文分二節：初、正簡；然三身下，明隨益也。法身光
X22n0430_p0859a03║明無分際者，無相故，橫遍十方，竪窮三際故。報身
X22n0430_p0859a04║光明稱真性者，自受用報身，稱合法性也。應身光
X22n0430_p0859a05║明不等者，應機而現，隨機、隨處、隨時不等故。由旬
X22n0430_p0859a06║者，無正翻譯，乃輪王巡狩一停之舍，如此方舘驛
X22n0430_p0859a07║也。唯彌陀普照者，阿彌應身普照四土也。四土圓
X22n0430_p0859a08║融故，三身一體故，故別名無量光，乃是極樂圓融
X22n0430_p0859a09║淨宗也。二、明隨益。三身不一不異者，佛身不可思
X22n0430_p0859a10║議，離戲論故。三身皆是法身，故為眾生隨四悉之
X22n0430_p0859a11║益，作此一異分別耳。初、釋佛光無量竟。
X22n0430_p0859a12║△二、明佛光無礙。
X22n0430_p0859a13║【觧】當知無障礙，約人民言。由眾生與佛緣深，故佛光
X22n0430_p0859a14║到處，一切世間，無不圓見也。（例下壽命，確極不然。佛光皆照十方，何勞頌祝。）
X22n0430_p0859a15║【鈔】佛光在佛分上，原無礙、不礙。所言礙、無礙者，皆
X22n0430_p0859a16║在眾生分上論也。若眾生不念佛故，與佛緣淺，緣
X22n0430_p0859a17║淺故障深，故礙。今由念佛眾生與佛緣深，緣深故
X22n0430_p0859a18║障淺，故佛光到處，一切世間無不圓見三身光明
X22n0430_p0859a19║也。有三種世間：一、正覺世間，二、九界有情世間，三、
X22n0430_p0859a20║依報器世間。經文初約光明釋竟。
X22n0430_p0859a21║△二、約壽命釋。
X22n0430_p0859a22║又，舍利弗！彼佛壽命及其人民（壽命皆）無量無邊阿僧
X22n0430_p0859a23║祇劫，故名阿彌陀。
X22n0430_p0859a24║△疏中分二：初、正釋壽命，二、重釋光壽。初又二：初、
X22n0430_p0859b01║釋佛壽無量，二、釋生壽無量。初中三：初、約證釋，
X22n0430_p0859b02║二、約願釋，三、簡三身。△今初
X22n0430_p0859b03║【觧】心性照而常寂，故為壽命。今徹證心性無量之體，
X22n0430_p0859b04║故壽命無量也。
X22n0430_p0859b05║【鈔】心性照而常寂者，明所證理體也。實相之體，非
X22n0430_p0859b06║寂非照，而復照而恒寂，此即彌陀所證實相，隨緣
X22n0430_p0859b07║而常自不變也。雖隨染淨緣，其體自如如，故為壽
X22n0430_p0859b08║命也。徹證心性無量之體者，明能證之斷德也。徹
X22n0430_p0859b09║證者，以一心三止證，一心三解脫，從名字證乃至
X22n0430_p0859b10║究竟證，心性無量，斷德之體圓顯，故壽命無量也。
X22n0430_p0859b11║△二、約願釋。
X22n0430_p0859b12║【觧】法身壽命，無始無終。報身壽命，有始無終。此亦佛
X22n0430_p0859b13║佛道同，皆可名無量壽。應身隨願隨機，延促不等。
X22n0430_p0859b14║法藏願王，有佛及人壽命皆無量之願。今果成如
X22n0430_p0859b15║願，別名無量壽也。
X22n0430_p0859b16║【鈔】此亦明隨願因緣立別名也。法身無始無終者，
X22n0430_p0859b17║不生不滅故。報身有始無終者，有始覺故有始，稱
X22n0430_p0859b18║法性故無終。此亦證道，皆同應身。隨願隨機，延促
X22n0430_p0859b19║不等者，願長則壽延，願短則壽促；機長則壽延，機
X22n0430_p0859b20║短則壽促。或願長機短，則促長令短；或願短機長，
X22n0430_p0859b21║則延短令長。各隨四益，或延促其壽，或延促其機，
X22n0430_p0859b22║故曰不等。佛有延促智故。法藏下，明隨願力因緣
X22n0430_p0859b23║立別名也。
X22n0430_p0859b24║△三簡三身。
X22n0430_p0859c01║【觧】阿僧祇無邊無量，皆算數名，實有量之無量。然三
X22n0430_p0859c02║身不一不異，應身亦可即是無量之無量矣。
X22n0430_p0859c03║【鈔】阿僧祇等，皆算數名者，乃算數別名也。別名有
X22n0430_p0859c04║十，謂阿僧祇、無量、無邊、無等、不可數、不可稱、不可
X22n0430_p0859c05║思、不可量、不可說、不可說不可說，此乃佛、菩薩所
X22n0430_p0859c06║知。算數尚非二乘所知，況凡夫也！實有量之無量
X22n0430_p0859c07║者，乃應身之無量，非法、報二身之無終之無量，阿
X22n0430_p0859c08║彌陀有涅槃故，觀音菩薩次成佛故。然三身下，破
X22n0430_p0859c09║情計也。即此應身，即法即報，即無量之無量也。釋
X22n0430_p0859c10║佛壽無量竟。
X22n0430_p0859c11║△二、釋生壽無量。
X22n0430_p0859c12║【觧】及者，併也。人民，指等覺以還。謂佛壽命，併其人民
X22n0430_p0859c13║壽命，皆無量等也。
X22n0430_p0859c14║【鈔】人民指等覺以還者，彼國唯佛為王，觀音、勢至
X22n0430_p0859c15║皆人民，故前文云以下下例上上也。若以上例下，
X22n0430_p0859c16║概為人民；若以下例上，則概為等覺。故後文云凡
X22n0430_p0859c17║夫例登補處，奇倡極談也。皆無量等者，等無邊阿
X22n0430_p0859c18║僧祇也。初、正釋壽命竟。
X22n0430_p0859c19║△二、重釋光壽，又三：初、總明，二、別明，三、結勸。△今
X22n0430_p0859c20║初
X22n0430_p0859c21║【觧】當知光壽名號，皆本眾生建立。以生佛平等，能令
X22n0430_p0859c22║持名者，光明壽命，同佛無異也。
X22n0430_p0859c23║【鈔】光壽名號，皆本眾生建立者，竪窮橫遍名號，本
X22n0430_p0859c24║於眾生現前一念心性建立。以現前一念心性，本
X22n0430_p0860a01║自竪窮橫遍，故曰生佛平等也。能令持名者同佛
X22n0430_p0860a02║無異者，理具種子，發成現行之果也。總明竟。
X22n0430_p0860a03║△二、別明，又二：初、明光義，二、明壽義。△今初
X22n0430_p0860a04║【觧】復次，由無量光義故，眾生生極樂，即生十方；見阿
X22n0430_p0860a05║彌陀佛，即見十方諸佛；能自度，即普利一切。
X22n0430_p0860a06║【鈔】此明持無量光之因，證無量光之果也。生極樂
X22n0430_p0860a07║即生十方者，極樂即華藏世界，生華藏世界即橫
X22n0430_p0860a08║生四土；阿彌陀佛即毗盧遮那，見毗盧遮那佛即
X22n0430_p0860a09║圓見三身；能自度即頓破無明，則五住圓斷。故前
X22n0430_p0860a10║文云：盛眾妙華，供養他方十萬億佛，即以食時還
X22n0430_p0860a11║到本國，飯食經行。
X22n0430_p0860a12║△二、明壽義。
X22n0430_p0860a13║【觧】由無量壽義故，極樂人民，即是一生補處。皆定一
X22n0430_p0860a14║生補佛，不至二生。
X22n0430_p0860a15║【鈔】此明持無量壽之因，證無量壽之果也。此即圓
X22n0430_p0860a16║證三不退果也。二、別明竟。
X22n0430_p0860a17║△三、結勸。
X22n0430_p0860a18║【觧】當知離却現前一念無量光壽之心，何處有阿彌
X22n0430_p0860a19║陀佛名號？而離却阿彌陀佛名號，何由徹證現前
X22n0430_p0860a20║一念無量光壽之心？願深思之！願深思之！
X22n0430_p0860a21║【鈔】此結歸現前一念心性也。離心無名號者，譬如
X22n0430_p0860a22║無水，何以成冰也？離名號不能證心者，如離冰，何
X22n0430_p0860a23║以成水也？願深思之，特勸後賢也。經文初徵釋名
X22n0430_p0860a24║號竟。
X22n0430_p0860b01║△二、別釋主伴二：初、別釋，二、結示。△初又二：初主，
X22n0430_p0860b02║二伴。△今初。此亦釋別序中今現在說法句。
X22n0430_p0860b03║舍利弗！阿彌陀佛成佛已來，於今十劫。
X22n0430_p0860b04║△疏中分二：初、論三身成劫，二、明十劫之意。初又
X22n0430_p0860b05║二：初、總標，二、別論。△今初
X22n0430_p0860b06║【觧】此明極樂世界教主成就也。
X22n0430_p0860b07║【鈔】成就有六種，謂信、聞、時、主、處、眾，此乃極樂世界
X22n0430_p0860b08║六成就中主成就也。主既成就，一成一切成也。
X22n0430_p0860b09║△二、別論又二：初、論劫，二、論成。△今初
X22n0430_p0860b10║【觧】然法身無成無不成，不應論劫。報身因圓果滿名
X22n0430_p0860b11║成，應身為物示生名成，皆可論劫。又法身因修德
X22n0430_p0860b12║顯，亦可論成論劫。報身別無新得，應身如月印川，
X22n0430_p0860b13║亦無成不成，不應論劫。
X22n0430_p0860b14║【鈔】文分二段，三身皆具事、理。初段約事論，二段約
X22n0430_p0860b15║理論。法身無成、不成者，不可思議，故不應論劫。報
X22n0430_p0860b16║身因圓果滿者，萬行之因圓，萬德之果滿，名得菩
X22n0430_p0860b17║提，故論成。應身為物示生者，為眾生故，示現八相
X22n0430_p0860b18║成道，故論成。論成故，皆可論其劫數也。梵語劫波，
X22n0430_p0860b19║此云時分，有小、中、大三種：一增一減為一小劫，二
X22n0430_p0860b20║十小劫為一中劫，成、住、壞、空四中劫為一大劫。此
X22n0430_p0860b21║約世界成、壞論劫數也。又法身下，約理論也。法身
X22n0430_p0860b22║因修德顯者，離垢妙極法身也。法身理雖本具，要
X22n0430_p0860b23║假修顯，如金在鑛，須假火功，金體方顯也。修德有
X22n0430_p0860b24║二，謂般若、解脫也。以般若照理斷惑，照理究竟名
X22n0430_p0860c01║智德，斷惑究竟名斷德，以此二德莊嚴法身，名離
X22n0430_p0860c02║垢妙極法身。約修德邊論，亦可論成、論劫，非定不
X22n0430_p0860c03║論成、劫也。報身別無新得者，理所本有也。既屬本
X22n0430_p0860c04║有，亦無成、不成。應身如月印川者，即法、報二身之
X22n0430_p0860c05║影現，別無自體，故亦無成、不成，皆不應論劫，非定
X22n0430_p0860c06║可論成、論劫也。會此理、事二論，纔離情計遍執，自
X22n0430_p0860c07║既離報，若遇悉檀因緣，可以為人破其執也。
X22n0430_p0860c08║△二、論成。
X22n0430_p0860c09║【觧】但諸佛成道，各有本迹，本地並不可測。且約極樂
X22n0430_p0860c10║示成之迹而言，即是三身一成一切成，亦是非成
X22n0430_p0860c11║非不成而論成也。
X22n0430_p0860c12║【鈔】成道有通有別，通則通於四教，別則別指示生。
X22n0430_p0860c13║本迹有通有別，通則有六重本迹，別則別指法華
X22n0430_p0860c14║已今二門也。六本迹者：一者、理事，真諦之理為本，
X22n0430_p0860c15║俗諦之事為迹；二者、理教，理含事理為本，說事理
X22n0430_p0860c16║教為迹；三者、教行，現事之教為本，稟教修行為迹；
X22n0430_p0860c17║四者、體用，因行證體為本，從體起用為迹；五者、權
X22n0430_p0860c18║實，最初實得為本，中間權施為迹；六者、已今，迹門
X22n0430_p0860c19║已說為迹，本門今說為本。本地並不可測者，即法
X22n0430_p0860c20║華今說本門並不可測也。且如釋迦壽量品，謂塵
X22n0430_p0860c21║點劫前早已成佛，補處慈尊尚不能測，誰能測也？
X22n0430_p0860c22║阿彌陀佛成佛者，且約極樂示現之迹而言，非指
X22n0430_p0860c23║本門也。即是下，謂雖言示生化身，亦即法即報也。
X22n0430_p0860c24║雖言成，即上文謂三身一成一切成，亦是三身非
X22n0430_p0861a01║成非不成而論成，非偏論也。初論三身成劫竟。
X22n0430_p0861a02║△二、明十劫之意
X22n0430_p0861a03║【觧】又佛壽無量，今僅十劫，則現在說法，時正未央，普
X22n0430_p0861a04║勸二世眾生，速求往生，同佛壽命，一生成辦也。又
X22n0430_p0861a05║下文無數聲聞、菩薩，及與補處，皆十劫所成就，正
X22n0430_p0861a06║顯十方三世，往生不退者，多且易也。
X22n0430_p0861a07║【鈔】言於今十劫，佛有二意：一意者，顯前文現在說
X22n0430_p0861a08║法，時正未央。未央者，無量壽未至一半，正在盛旺
X22n0430_p0861a09║之時，普勸速求往生，不可緩也。二意者，又顯法門
X22n0430_p0861a10║殊勝，收機最廣，下手最易，故十劫中成就者甚多
X22n0430_p0861a11║也。經文初主竟。
X22n0430_p0861a12║△二伴
X22n0430_p0861a13║又，舍利弗！彼佛有無量無邊聲聞弟子，皆阿羅漢，非
X22n0430_p0861a14║是算數之所能知，諸菩薩眾亦復如是。
X22n0430_p0861a15║【觧】他方定性二乘，不得生彼。若先習小行，臨終回向
X22n0430_p0861a16║菩提，發大誓願者，生彼國已，佛順機說法，令斷見
X22n0430_p0861a17║思，故名羅漢。如別教七住斷見思之類，非實聲聞
X22n0430_p0861a18║也。蓋藏、通二淨，不聞他方佛名。今聞彌陀名號，信
X22n0430_p0861a19║願往生，總屬別、圓二教所攝機矣。
X22n0430_p0861a20║【鈔】文二：初、明非實聲聞，二、明實是菩薩也。二乘者，
X22n0430_p0861a21║聲聞、緣覺乘。他方者，除極樂外，娑婆及他方世界
X22n0430_p0861a22║也。定性，謂已斷見思，決定趣向無餘涅槃，故不得
X22n0430_p0861a23║生也。若先習小乘道品，而未斷見思，臨終纔聞淨
X22n0430_p0861a24║土法門，功德殊勝，即回小向大，發願求生。發願求
X22n0430_p0861b01║生，即大誓願也。生彼國已，佛順先習小機，說藏、通
X22n0430_p0861b02║道品，令斷見思，與羅漢位齊，假名羅漢也。如別教
X22n0430_p0861b03║斷見思之類，實是菩薩，非實聲聞也。蓋藏、通下，明
X22n0430_p0861b04║實是菩薩。不聞他方佛名者，佛於藏、通二教，不說
X22n0430_p0861b05║他方事，故不說，故不聞也。今聞彌陀名號等者，謂
X22n0430_p0861b06║臨終聞淨土法門者，前世已是大乘之機，今習小
X22n0430_p0861b07║行，乃暫時岐路，非久被繫，並及今日。我等聞彌陀
X22n0430_p0861b08║名號，信願求生者，一、總屬別、圓二教菩薩也。經文
X22n0430_p0861b09║初別釋竟。
X22n0430_p0861b10║△二、結示。
X22n0430_p0861b11║舍利弗！彼佛國土成就如是功德莊嚴。
X22n0430_p0861b12║【觧】佛及聲聞、菩薩，並是彌陀因中願行所成，亦是果
X22n0430_p0861b13║上一成一切成。是則佛、菩薩、聲聞，各各非自非他，
X22n0430_p0861b14║自他不二，故云成就。如是功德莊嚴，能令信願持
X22n0430_p0861b15║名者，念念亦如是成就也（上重重無盡，總歸極於一聲名號）。初、廣陳彼土依正妙果
X22n0430_p0861b16║以啟信竟。
X22n0430_p0861b17║【鈔】文二：初、明已成；能令下，今成、當成也。佛及聲聞
X22n0430_p0861b18║等，並是彌陀。因中願、行所成者，謂佛等是果，願、行
X22n0430_p0861b19║為因；因為能成，佛等果為所成。因中願、行，各分能、
X22n0430_p0861b20║所。約願，則願為能發，苦諦之生為所度，滅諦之佛
X22n0430_p0861b21║為所求；約行，則行為能行，道諦之七科為所行，集
X22n0430_p0861b22║諦之惑為所斷。法藏比丘願、行攝眾生願、行，眾生
X22n0430_p0861b23║願、行又攝法藏願、行，彼此互相攝入，成此事事無
X22n0430_p0861b24║礙之因。亦是果上一成一切成者，因中法藏無礙
X22n0430_p0861c01║之因，成就彌陀無礙之果；果中種智一現，一切皆
X22n0430_p0861c02║現，現此自他影像；眾生無礙之因，成就聲聞等無
X22n0430_p0861c03║礙之果；果中唯識一變，一切皆變，變此自他影像，
X22n0430_p0861c04║互相成就此事事無礙之果也。是則佛、菩薩、聲聞，
X22n0430_p0861c05║各各非自非他者，自是他心中之自，他是自心中
X22n0430_p0861c06║之他。自心中之他，他則非他；他心中之自，自亦非
X22n0430_p0861c07║自。佛是眾生心中之彌陀，聲聞等乃佛心內之眾
X22n0430_p0861c08║生。佛心內眾生，全眾生即佛；眾生心中之佛，全佛
X22n0430_p0861c09║即眾生也。自他不二者，自他唯此現前一心妙淨
X22n0430_p0861c10║明體，云何於中有是非是？能令下，明今成、當成。以
X22n0430_p0861c11║此已成為本質境增上緣，能令我等信亦念念如
X22n0430_p0861c12║是信，願亦念念如是而求，持亦念念而如是持，自
X22n0430_p0861c13║然必定念念中如是成就也。經文二：正報妙竟。大
X22n0430_p0861c14║科初、廣陳彼土依正妙果以啟信竟。
X22n0430_p0861c15║
X22n0430_p0861c16║佛說阿彌陀經要解便蒙鈔卷中