X23n0438_p0265a01║
X23n0438_p0265a02║No. 438-A
X23n0438_p0265a03║ 毗盧遮那成佛神變加持經義釋序
X23n0438_p0265a04║
X23n0438_p0265a05║釋　溫古
X23n0438_p0265a06║持明藏，宗分條流，傳譯久矣。世之學者，多存有相，罕
X23n0438_p0265a07║契中道，其瑜伽行法，隱而未明。夫法流不通，弘道者
X23n0438_p0265a08║之憂也。此毗盧遮那經，迺祕藏圓宗，深入實相，為眾
X23n0438_p0265a09║教之源爾。厥有中天竺三藏，字輸婆迦羅僧訶，唐號
X23n0438_p0265a10║善無畏，業該八藏，名冠五天，傳受此經，寔為宗匠。頃
X23n0438_p0265a11║有詔迎之，常為扈從。禪師一行命世之生也，明鑒縱
X23n0438_p0265a12║達，智周變通，今上屈之，久宴中掖，具如國史所載。聞
X23n0438_p0265a13║三藏蘊法寶之囊，思起予之請，承詔與三藏譯出此
X23n0438_p0265a14║經，仍為筆受。譯語比丘寶月，練諸教相，善解方言，非
X23n0438_p0265a15║禪師不能扣其幽關，非三藏莫能𫾻其至賾。此中具
X23n0438_p0265a16║明三椉學處，及最上椉持明行法，欲令學者知世間
X23n0438_p0265a17║相，性自無生，故因寄有為，廣示無相，一一推覈，㠯盡
X23n0438_p0265a18║法界緣起耳。當知無量事迹，所有文言，結會指歸，無
X23n0438_p0265a19║非祕密之藏者也。分為三十一品，尚慮持誦者守文
X23n0438_p0265a20║失意。禪師又請三藏解釋其義，隨而錄之，無言不窮，
X23n0438_p0265a21║無法不盡。舉淺祕兩釋，會眾經微言，支分有疑，重經
X23n0438_p0265a22║搜決，事法圖位，具列其後。次文刪補，目為義釋，勒成
X23n0438_p0265a23║十四卷。以梵文有一二重缺，纖芥䊸回。開元十五秊，
X23n0438_p0265a24║禪師沒化都，釋門威儀智儼法師與禪師同受業於
X23n0438_p0265b01║無畏，又閑梵語。禪師且死之日，屬仗法師求諸梵本，
X23n0438_p0265b02║再請三藏詳之。法師閟其文墨，訪本未獲之頃，而三
X23n0438_p0265b03║藏棄世，咨詢無所。痛哉！禪師臨終，歎此經幽宗未及
X23n0438_p0265b04║宣衍，有所遺恨，良時難會。信矣！夫經中文有隱伏，前
X23n0438_p0265b05║後相明，事理互陳，是佛方便。若不師授，未尋義釋，而
X23n0438_p0265b06║能遊入其門者，未之有矣。溫古嘗接諸賢，末肆預聞
X23n0438_p0265b07║此經，至於絕待玅行，非敢窺測。不揆愚昧，注心歸仰，
X23n0438_p0265b08║輒㠯疎拙之思，敘其本末焉。
X23n0438_p0265b09║
X23n0438_p0265b10║
X23n0438_p0265b11║
X23n0438_p0265b12║重刻毗盧遮那成佛神變加持經義釋
X23n0438_p0265b13║　凡例
X23n0438_p0265b14║現行本文字差脫頗多，不便看讀，今據古藏本挍
X23n0438_p0265b15║讐訂正。但其原本有疑誤者，書疑誤恐剩，若其形
X23n0438_p0265b16║誤無疑者，輒改正焉。
X23n0438_p0265b17║標書一本者，即異本也。其書三本，則有七卷，若十
X23n0438_p0265b18║卷，若十四卷者，併備校閱也。書山本，則傳教大師
X23n0438_p0265b19║勘定本是也。智證大師將來十卷者，則直書智證
X23n0438_p0265b20║本疏，則弘法大師將來二十卷者也。
X23n0438_p0265b21║真言并梵名等副梵字者，諸本竝隔字書之，恐後
X23n0438_p0265b22║人所加，非疏者意。而今悉準原本，或傍書對註，或
X23n0438_p0265b23║隔字書之。
X23n0438_p0265b24║經疏爛脫，原出于聖意，葢為防慢法者，今不敢改
X23n0438_p0265c01║一字。然先哲口授，所傳非一，原本附之，今竝除去，
X23n0438_p0265c02║讀者宜稟師家提命也。
X23n0438_p0265c03║慈勇　欽識
X23n0438_p0265c04║
X23n0438_p0265c05║
X23n0438_p0265c06║
X23n0438_p0265c07║毗盧遮那成佛神變加持經義釋目次
X23n0438_p0265c08║
X23n0438_p0265c09║卷第一
X23n0438_p0265c10║序
X23n0438_p0265c11║凡例
X23n0438_p0265c12║入真言門住心品第一
X23n0438_p0265c13║卷第二
X23n0438_p0265c14║入真言門住心品之餘
X23n0438_p0265c15║卷第三
X23n0438_p0265c16║入漫荼羅具緣真言品第二
X23n0438_p0265c17║卷第四
X23n0438_p0265c18║入漫荼羅具緣真言品之二
X23n0438_p0265c19║卷第五
X23n0438_p0265c20║入漫荼羅具緣真言品之三
X23n0438_p0265c21║卷第六
X23n0438_p0265c22║入漫荼羅具緣真言品之四
X23n0438_p0265c23║卷第七
X23n0438_p0265c24║息障品第三
X23n0438_p0266a01║普通真言藏品第四
X23n0438_p0266a02║卷第八
X23n0438_p0266a03║世間成就品第五
X23n0438_p0266a04║悉地出現品第六
X23n0438_p0266a05║卷第九
X23n0438_p0266a06║悉地出現品之餘
X23n0438_p0266a07║成就悉地品第七
X23n0438_p0266a08║轉字輪漫荼羅行品第八
X23n0438_p0266a09║卷第十
X23n0438_p0266a10║轉字轉漫荼羅行品之餘
X23n0438_p0266a11║密印品第九
X23n0438_p0266a12║卷第十一
X23n0438_p0266a13║字輪品第十
X23n0438_p0266a14║秘密漫荼羅品第十一
X23n0438_p0266a15║卷第十二
X23n0438_p0266a16║秘密漫荼羅品之餘
X23n0438_p0266a17║入秘密漫荼羅法品第十二
X23n0438_p0266a18║住秘密漫荼羅位品第十三
X23n0438_p0266a19║秘密八印品第十四
X23n0438_p0266a20║持明禁戒品第十五
X23n0438_p0266a21║阿闍梨真實智品第十六
X23n0438_p0266a22║布字品第十七
X23n0438_p0266a23║卷第十三
X23n0438_p0266a24║受方便學處品第十八
X23n0438_p0266b01║說百字生品第十九
X23n0438_p0266b02║百字果相應品第二十
X23n0438_p0266b03║百字位成品第二十一
X23n0438_p0266b04║百字成就持誦品第二十二
X23n0438_p0266b05║卷第十四
X23n0438_p0266b06║百字真言法品第二十三
X23n0438_p0266b07║說菩提性品第二十四
X23n0438_p0266b08║三三昧耶品第二十五
X23n0438_p0266b09║說如來品第二十六
X23n0438_p0266b10║世出世護摩法品第二十七
X23n0438_p0266b11║說本尊三昧品第二十八
X23n0438_p0266b12║說無相三昧品第二十九
X23n0438_p0266b13║世出世持誦品第三十
X23n0438_p0266b14║囑累品第三十一
X23n0438_p0266b15║緣起
X23n0438_p0266b16║䟦
X23n0438_p0266b17║
X23n0438_p0266b18║毗盧遮那成佛神變加持經義釋目次（終）
X23n0438_p0266b19║
X23n0438_p0266b20║
X23n0438_p0266b21║
X23n0438_p0266b22║
X23n0438_p0266b23║
X23n0438_p0266b24║
X23n0438_p0266c01║
X23n0438_p0266c02║No. 438
X23n0438_p0266c03║毗盧遮那成佛神變加持經義釋卷第一
X23n0438_p0266c04║
X23n0438_p0266c05║沙門　一行　述記
X23n0438_p0266c06║入真言門住心品第一
X23n0438_p0266c07║大毗盧遮那成佛神變加持經者，梵音毗盧遮那，此
X23n0438_p0266c08║翻是日之別名，即除暗遍明之義。然世間日，則有方
X23n0438_p0266c09║分，若照其外，不能及內，明在一邊，不至一邊，又唯在
X23n0438_p0266c10║晝，光不燭夜。如來智慧日光，則不如是，遍一切處，作
X23n0438_p0266c11║大照明，無有內外、方所、晝夜之別。復次，日行閻浮
X23n0438_p0266c12║提，一切卉木叢林，如其性分，各得增長，世間眾務，因
X23n0438_p0266c13║之得成。如來日光，遍照法界，復能平等開發無量眾
X23n0438_p0266c14║生種種善根，乃至世出世間殊勝事業，莫不由之而
X23n0438_p0266c15║得成辦。又如重陰昏蔽，日輪隱沒，亦非壞滅，猛風吹
X23n0438_p0266c16║雲，日光顯照，亦非始生。佛心之日，亦復如是，雖為無
X23n0438_p0266c17║明煩惱戲論重雲之所覆障，而無所減，究竟諸法實
X23n0438_p0266c18║相證時，圓明無際，而無所增。以如是等種種因緣，世
X23n0438_p0266c19║間之日，不可為喻，但取其少分相似，故加以大，名曰
X23n0438_p0266c20║摩訶毗盧遮那也。成佛者，是具足梵音，應云成三菩
X23n0438_p0266c21║提，是正覺正知義。謂以如實智，知過去、未來、現在，眾
X23n0438_p0266c22║生數、非眾生數，有常、無常等，一切諸法，皆了了覺知，
X23n0438_p0266c23║故名為覺。而佛即是覺者，故就省文，但云成佛。神變
X23n0438_p0266c24║加持者，舊譯或云神力加持，或云佛所護念。然此自
X23n0438_p0267a01║證三菩提，出過一切心地，現覺諸法本初不生是處，
X23n0438_p0267a02║言語究竟，心行亦寂。若離如來威神之力，則雖十地
X23n0438_p0267a03║菩薩，尚非其境界，況餘生死中人？爾時，世尊往昔大
X23n0438_p0267a04║悲願力故，而作是念：若我但住如是境界，則諸有情
X23n0438_p0267a05║不能以是蒙益。是故住自在神力加持三昧，普為一
X23n0438_p0267a06║切眾生示種種諸趣門、所喜見身，說種種性欲、所宜
X23n0438_p0267a07║聞法，隨種種心行，開觀照門。然此應化，非從毗盧遮
X23n0438_p0267a08║那身，或從語，或從意生，於一切時處、起滅邊際，俱不
X23n0438_p0267a09║可得。譬如幻師，以呪術力加持藥草，能現種種未曾
X23n0438_p0267a10║有事，五情所對，悅可眾心；若捨加持，然後隱沒。如來
X23n0438_p0267a11║金剛之幻，亦復如是，緣謝則滅，機興則生，即事而真，
X23n0438_p0267a12║無有終盡，故曰神力加持經。若據梵本，應具題云大
X23n0438_p0267a13║廣博經因陀羅王。因陀羅者，帝釋也。言此經是一切
X23n0438_p0267a14║如來祕要之藏，於大乘眾教，威德特尊，猶如千目為
X23n0438_p0267a15║釋天之主。今恐經題太廣，故不具存也。
X23n0438_p0267a16║入真言門住心品者，梵本具有二題：初云修真言行
X23n0438_p0267a17║品，次云入真言門住心品。竊謂入住之義已兼修行，
X23n0438_p0267a18║故離煩文但著其一。真言梵曰漫怛羅，即是真語如
X23n0438_p0267a19║語不妄不異之音。龍樹釋論謂之密號，舊譯云呪，非
X23n0438_p0267a20║正翻也。此品統論經之大意，所謂眾生自心即是一
X23n0438_p0267a21║切智智，如實了知名為一切智者，是故此教諸菩薩
X23n0438_p0267a22║直以真語為門，自心發菩提即心具萬行，見心正等
X23n0438_p0267a23║覺、證心大涅槃、發起心方便、嚴淨心佛國，從因至果
X23n0438_p0267a24║皆以無所住而住其心，故曰入真言門住心品也。入
X23n0438_p0267b01║真言門略有三事：一者身密門，二者語密門，三者心
X23n0438_p0267b02║密門。是事下當廣說。行者以此三方便自淨三業，即
X23n0438_p0267b03║為如來三密所加持，乃至能於此生滿足地波羅蜜，
X23n0438_p0267b04║不復經歷劫數備修諸對治行。故大品經云：或有菩
X23n0438_p0267b05║薩初發心時即上菩薩位得不退轉，或有初發心時
X23n0438_p0267b06║即得無上菩提便轉法輪。龍樹以為如人遠行，乘羊
X23n0438_p0267b07║去者久久乃到，乘馬則差速。若乘神通人於發意頃
X23n0438_p0267b08║便至所詣，不得言發意間云何得到？神通相爾，不應
X23n0438_p0267b09║生疑。則此經深旨也。
X23n0438_p0267b10║經云如是我聞：一時薄伽梵住如來加持法界宮者，
X23n0438_p0267b11║經初五義如智度論中廣明，然此經梵本闕無通序。
X23n0438_p0267b12║阿闍梨云：毗盧遮那大本有十萬偈，以浩廣難持故，
X23n0438_p0267b13║傳法聖者採其宗要凡三千餘頌，雖真言行法文義
X23n0438_p0267b14║略周，以非大經正本故不題通序。今以例加之，於義
X23n0438_p0267b15║無傷也。薄伽梵者，論師所解具有六義，今此宗中薄
X23n0438_p0267b16║伽是能破義，如人執持利器多所摧伏，其本未有此
X23n0438_p0267b17║名，世議觀其事迹故號為能破者。世尊亦爾，以大智
X23n0438_p0267b18║明破一切識心無明煩惱，此等本自無生亦無相貌，
X23n0438_p0267b19║然慧曰出時暗惑自除，是故義名為破。釋論亦云：婆
X23n0438_p0267b20║伽名破，婆名能，能破婬怒癡故名婆伽婆。二乘雖破
X23n0438_p0267b21║三毒亦不了了盡，如盛香器餘氣故在，又如草木薪
X23n0438_p0267b22║火以力薄故灰炭不盡，如來如劫燒火一切都盡無
X23n0438_p0267b23║烟無炭，故名婆伽婆。復次帝釋聲論謂女人為婆伽，
X23n0438_p0267b24║是欲求因緣能息煩惱義，又是所從生義。金剛頂宗
X23n0438_p0267c01║即翻此義云：女人者即是般若佛母，無礙知見人皆
X23n0438_p0267c02║悉從是生。其有志求因緣得與相應，煩惱戲論皆悉
X23n0438_p0267c03║永息，非如世間欲熱雖小止息而實更增也。以密教
X23n0438_p0267c04║不可直宣故，多有如是隱語，學者當觸類思之。又薄
X23n0438_p0267c05║伽梵者即帶有聲，如人多有資財名持資財者，以有
X23n0438_p0267c06║金故名持金者，以如來具殊勝德名持眾德者。釋論
X23n0438_p0267c07║亦云：婆伽言德，婆者言有，是名有德婆伽。名曰名聲，
X23n0438_p0267c08║婆者言有，是名有名聲。一切世間無有德名聲如佛
X23n0438_p0267c09║者，則其義也。經中多譯為世尊，是歎德之總稱。西方
X23n0438_p0267c10║語法言及尊者，不敢直斥其名，必先歎其功德，如云
X23n0438_p0267c11║大智舍利弗、神通目犍連、頭陀大迦葉、持律優波離
X23n0438_p0267c12║等，故此經中例云薄伽梵毗盧遮那。今順此方文勢，
X23n0438_p0267c13║或以世尊居下也。
X23n0438_p0267c14║經云薄伽梵住如來加持者，薄伽梵即此毗盧遮那
X23n0438_p0267c15║本地法身。次云如來是佛加持身，其所住處名佛受
X23n0438_p0267c16║用身，即以此身為佛加持住處。如來心王如諸佛住
X23n0438_p0267c17║而住其中，既從遍一切處加持力生，即與無相法身
X23n0438_p0267c18║無二無別，而以自在神力令一切眾生見身密之色、
X23n0438_p0267c19║聞語密之聲、悟意密之法，隨其性分種種不同，即此
X23n0438_p0267c20║所住名加持處也。次又釋歎加持住處，故云廣大金
X23n0438_p0267c21║剛法界宮。大謂無邊際故，廣謂不可數量故。金剛喻
X23n0438_p0267c22║過一切語言心行適無所依，不示諸法無初中後，不
X23n0438_p0267c23║盡不壞離諸過罪，不可變易不可破壞，故名金剛。如
X23n0438_p0267c24║世間金剛寶有三事最勝：一者不可壞故，二者寶中
X23n0438_p0268a01║之上故，三者戰具中勝故。此與釋論三種金剛三昧
X23n0438_p0268a02║中喻意大同。法界者，廣大金剛智體也。此智體者，所
X23n0438_p0268a03║謂如來實相智身，以加持故即是真實功德所莊嚴
X23n0438_p0268a04║處，妙住之境心王所都，故曰宮也。此宮是古佛成菩
X23n0438_p0268a05║提處，所謂摩醯首羅天宮。釋論云第四禪五種那含
X23n0438_p0268a06║住處名淨居天，過是以往有十住菩薩住處亦名淨
X23n0438_p0268a07║居天，曰大自在天王是也。今此宗明義，以自在加持
X23n0438_p0268a08║神心所宅，故名自在天宮也。隨如來有應之處無非
X23n0438_p0268a09║此宮，不獨在三界之表也。
X23n0438_p0268a10║一切持金剛者皆悉集會，次明妙眷屬也。如來在此
X23n0438_p0268a11║宮中為獨處郎，有眷屬乎？故云此中乃有無邊眷屬
X23n0438_p0268a12║常所集會，所謂執金剛等也。梵云伐折羅陀羅，此伐
X23n0438_p0268a13║折羅即是金剛杵，陀羅是執持義，故舊譯云執金剛
X23n0438_p0268a14║神。今謂持金剛兼得淺深二釋，於義為勝，故隨文便，
X23n0438_p0268a15║互存其辭。若世諦常途所表，則云生身佛常有五百
X23n0438_p0268a16║執金剛神翊從侍衛。然此宗密意，其伐折羅是如來
X23n0438_p0268a17║金剛智印，如是智印其數無量，能持此者亦復無邊。
X23n0438_p0268a18║所以然者，心王所住之處，必有塵沙心數以為眷屬。
X23n0438_p0268a19║今者心王毗盧遮那成自然覺，爾時一切心數無不
X23n0438_p0268a20║入即金剛界中，成如來內證功德差別智印。如是智
X23n0438_p0268a21║印，唯佛與佛乃能持之。約菩提義，即有無量無邊金
X23n0438_p0268a22║剛印；約佛陀義，即有無量無邊持金剛者。由此眾德
X23n0438_p0268a23║悉皆一相一味到於實際，故名集會。若少分未等，一
X23n0438_p0268a24║法未滿，即不名一切集會也。然以自在神力所加持
X23n0438_p0268b01║故，即從心王毗盧遮那現加持尊特之身，爾時無量
X23n0438_p0268b02║法門眷屬一一皆現執金剛身，顯發如來威猛大勢。
X23n0438_p0268b03║譬如帝釋手執金剛破修羅軍，今此諸執金剛亦復
X23n0438_p0268b04║如是，各從一門持大空之戰具，能壞除眾生無明堅
X23n0438_p0268b05║執一切煩惱，故以相況也。
X23n0438_p0268b06║如來信解遊戲神變，生大樓閣寶王，高無中邊，諸大
X23n0438_p0268b07║妙寶王，種種間飾。菩薩身為師子座者，大眾已集，應
X23n0438_p0268b08║有說法處故，次明所住樓閣及師子座也。信解者，始
X23n0438_p0268b09║從真正發心，乃至成佛，於是中間，通名信解地，梵云
X23n0438_p0268b10║微吃哩抳多，是踊躍義，遊戲義，神變義。謂從初發心
X23n0438_p0268b11║以來，深種善根，起種種願行，莊嚴佛土，成熟眾生，恒
X23n0438_p0268b12║殊勝進，不休息故，即是超昇騰躍義。如人掉動鼓舞，
X23n0438_p0268b13║能以善巧三業，普悅眾心，故此騰躍，即名遊戲。如是
X23n0438_p0268b14║遊戲，即是菩薩自在神通，言毗盧遮那本行菩薩道
X23n0438_p0268b15║時，以一體速疾力三昧，供養無量善知識，遍行無量
X23n0438_p0268b16║諸度門，自利利他，法皆具足，能得如是如來智寶之
X23n0438_p0268b17║所集成，祕密莊嚴法界樓觀，於一切實報所生，最為
X23n0438_p0268b18║第一，猶如真陀摩尼，為諸寶之王，故曰遊戲神變，生
X23n0438_p0268b19║大樓閣寶王也。其高無窮，當知廣亦無際，以邊不可
X23n0438_p0268b20║得故，亦復無中，此是遍一切處身之所住處，當知如
X23n0438_p0268b21║是樓觀，亦遍一切處也。次明樓觀莊嚴之相，猶如
X23n0438_p0268b22║有人以種種雜色金剛嚴飾金剛，然其體性無有差
X23n0438_p0268b23║別。今亦如是，還以如來種種功德寶王間飾樓閣寶
X23n0438_p0268b24║王。何以故？更無有法出過如是寶性故。然此第一寂
X23n0438_p0268c01║滅之相，以如來加持神力，令應度者隨諸法門表像，
X23n0438_p0268c02║若可見聞觸知，即以此為門而入法界，如善財入彌
X23n0438_p0268c03║勒宮殿因緣，此中應廣明。菩薩之身為師子座者，上
X23n0438_p0268c04║說金剛法界宮即是如來身，次云大樓閣寶王亦即
X23n0438_p0268c05║是如來身，今云師子座當知亦爾。所以云菩薩身者，
X23n0438_p0268c06║謂本行菩薩道時，次第修行地波羅蜜乃至第十一
X23n0438_p0268c07║地，當知後地即以前地為基，故云以菩薩身為師子
X23n0438_p0268c08║座。釋論云：譬如師子於眾獸中獨步無畏，佛亦如是，
X23n0438_p0268c09║於九十六種外道中一切降伏無畏，故名人中師子，
X23n0438_p0268c10║其所坐處若牀若地皆名師子座。今此宗明義，言師
X23n0438_p0268c11║子者，即是勇健菩提心，從初發意以來得精進大勢
X23n0438_p0268c12║無有怯弱，猶如師子隨所執搏必獲無遺，即是自在
X23n0438_p0268c13║度人無空過義也。若淺略釋者，言諸菩薩深心敬法，
X23n0438_p0268c14║乃至以身荷載佛師子座，故曰菩薩之身為師子座
X23n0438_p0268c15║也。
X23n0438_p0268c16║其金剛名曰虗空無垢執金剛，乃至金剛手祕密主。
X23n0438_p0268c17║如是上首十佛剎微塵數等持金剛眾俱，及普賢菩
X23n0438_p0268c18║薩、慈氏菩薩、妙吉祥菩薩、除一切蓋障菩薩等諸大
X23n0438_p0268c19║菩薩，前後圍繞而演法者，次列同聞眾也。問曰：佛所
X23n0438_p0268c20║說經，何故先明住處眷屬耶？答曰：譬如國王若有政
X23n0438_p0268c21║令，必先出居外朝制斷刑賞。時史著記云：某時王在
X23n0438_p0268c22║某處與某甲大臣等集議，有如是教命，欲令境內信
X23n0438_p0268c23║伏行之不疑故。法王亦爾，將說大法，必於大眷屬菩
X23n0438_p0268c24║薩眾中令作證明。以是因緣聞者生信，由信心故能
X23n0438_p0269a01║入如是法中，修行得證倍復生信，故先列處及眾也。
X23n0438_p0269a02║虗空無垢執金剛者，即是菩提心體，離一切執諍戲
X23n0438_p0269a03║論。如淨虗空無有障翳，無垢無染亦無分別。如此之
X23n0438_p0269a04║心即是金剛智印，能持此印名虗空無垢執金剛也。
X23n0438_p0269a05║次虗空遊步執金剛者，遊步是不住義、勝進義、神變
X23n0438_p0269a06║義。以淨菩提心於一切法都無所住，而常進修萬行
X23n0438_p0269a07║起大神通，故曰虗空遊步。復次虗空無垢執金剛者，
X23n0438_p0269a08║即阿字門平等種子修無住行，譬如種殖方便根芽
X23n0438_p0269a09║漸生，故次明發行金剛印也。第三虗空生執金剛者，
X23n0438_p0269a10║如萌芽已生，四大時節為緣，虗空不礙念念滋長。菩
X23n0438_p0269a11║提心亦復如是，以無所得為方便、萬行為緣，得真實
X23n0438_p0269a12║生。真實生者，所謂大空生，故名虗空生。第四被雜色
X23n0438_p0269a13║衣執金剛者，如萌芽增長，莖葉華實漸次滋繁。菩提
X23n0438_p0269a14║心樹王萬德開敷亦復如是，故云具種種色。復次，以
X23n0438_p0269a15║種種法界色染此無垢菩提心，成大悲漫荼羅，故名
X23n0438_p0269a16║被雜色衣。第五、善行步執金剛者，此善字，梵云毗質
X23n0438_p0269a17║多羅，有端嚴義、種子義，譬如已得果實，復還為種子
X23n0438_p0269a18║也。善行步者，即是諸佛威儀，謂善知時宜、可度、不可
X23n0438_p0269a19║度等種種通塞，以身、口、意方便俯應群機，曲中規矩，
X23n0438_p0269a20║皆成佛事，故以為名也。第六、住一切法平等執金剛
X23n0438_p0269a21║者，謂住一切佛平等性也，謂因果、自他、有為、無為等
X23n0438_p0269a22║一切諸法，入此如實智中，究竟平等，同一實際，能持
X23n0438_p0269a23║此智，故以為名也。然上來五句亦皆是如來真實功
X23n0438_p0269a24║德，無深淺之殊，為欲分別，令易解故，作次第說耳。第
X23n0438_p0269b01║七、哀愍無量眾生界執金剛者，此哀愍亦名救度，謂
X23n0438_p0269b02║已住平等法性，自然於一切眾生發同體悲愍之心，
X23n0438_p0269b03║諸眾生界無量故，如是大悲亦無限量，此是如來一
X23n0438_p0269b04║德，故能持者，因以為名。第八、那羅延力執金剛者，已
X23n0438_p0269b05║發哀愍之心，若具大勢，則能救護，故次明也。經中挍
X23n0438_p0269b06║量六十象力不如一香象力，乃至末後那羅延力最
X23n0438_p0269b07║勝，佛生身一一毛孔皆等那羅延力，故以喻法界身
X23n0438_p0269b08║那羅延力。第九、大那羅延力執金剛者，謂持祕密神
X23n0438_p0269b09║通力也。如一闡提必死之疾，二乘實際作證已死之
X23n0438_p0269b10║人，諸佛醫王明見如來性故，則能必定師子吼，於救
X23n0438_p0269b11║療因緣心不怯弱，諸菩薩尚不能爾，故復明不共一
X23n0438_p0269b12║切摩訶那羅延力。第十妙執金剛者，妙名更無等比、
X23n0438_p0269b13║更無過上義，猶如醍醐融妙已極不可復增，常不變
X23n0438_p0269b14║易無間無雜。如來亦爾，一切功德悉皆無比無上，諸
X23n0438_p0269b15║有所作亦唯為此一事因緣，故名妙執金剛。第十一
X23n0438_p0269b16║勝迅執金剛者，勝謂大空，大空即是遍一切處，故能
X23n0438_p0269b17║起速疾神通也。住此乘者初發心時即成正覺，不動
X23n0438_p0269b18║生死而至涅槃，故名勝迅。第十二無垢執金剛者，即
X23n0438_p0269b19║是離一切障菩提心也。譬如真金剛體性純淨，若種
X23n0438_p0269b20║種鍊冶眾寶磨瑩倍復光明，則知初質尚與微垢共
X23n0438_p0269b21║住。能持此畢竟淨金剛印，因以為名。第十三刃迅執
X23n0438_p0269b22║金剛者，此刃字梵文是忿中之忿、利中之利，義翻猶
X23n0438_p0269b23║如刀刃也。持此金剛利智，一切難斷處悉斷、難伏處
X23n0438_p0269b24║悉伏，故以為名。第十四如來甲執金剛者，如來甲所
X23n0438_p0269c01║謂大慈，由此嚴身故攝護眾生施作佛事，不為一切
X23n0438_p0269c02║煩惱所傷，無能降伏俎壞之者，故以為名。第十五如
X23n0438_p0269c03║來句生執金剛者，句名住處即大空也。諸佛自證功
X23n0438_p0269c04║德從如來性生，此加持身從如來自證功德生，以不
X23n0438_p0269c05║離阿字門故名如來句生。第十六住無戲論執金剛
X23n0438_p0269c06║者，所謂住大空慧也。謂觀緣起實相無生無滅、不斷
X23n0438_p0269c07║不常，亦非去來一異，是處諸戲論息猶如涅槃，持如
X23n0438_p0269c08║是智印故得名也。第十七如來十力生執金剛者，謂
X23n0438_p0269c09║佛方便智如是妙權從何處生？謂從如來十智力生，
X23n0438_p0269c10║持如是印故得名也。第十八無垢眼執金剛者，即如
X23n0438_p0269c11║來五眼，以菩提心畢竟淨故，以一切種智觀一切法，
X23n0438_p0269c12║了了見聞覺知無所罣礙，能持如是金剛印，故以為
X23n0438_p0269c13║名。第十九金剛手祕密主者，梵云播尼，即是手掌。掌
X23n0438_p0269c14║持金剛與手執義同，故經中二名互出也。西方謂野
X23n0438_p0269c15║叉為祕密，以其身口意速疾隱祕難可了知，故舊翻
X23n0438_p0269c16║或云密迹。若淺略明義，祕密主即是夜叉王也。執金
X23n0438_p0269c17║剛杵常侍衛佛，故曰金剛手。然是中深義，言夜叉者，
X23n0438_p0269c18║即是如來身語意密，唯佛與佛乃能知之。乃至彌勒
X23n0438_p0269c19║菩薩等，於如是祕密神通力所不及，祕中最祕，所謂
X23n0438_p0269c20║心密之主，故曰祕密主。能持此印，故云執金剛也。如
X23n0438_p0269c21║是上首十佛剎微塵數等持金剛眾俱者，若具存梵
X23n0438_p0269c22║本，於列名下一一皆有多聲，應云虗空無垢等、虗空
X23n0438_p0269c23║遊步等，乃至祕密主等。所以然者，此等上首執金剛，
X23n0438_p0269c24║一一皆有無量眷屬，部類大本當具存耳。然統其綱
X23n0438_p0270a01║要則枝末隨之，於宗通之用不足為闕。所云十佛剎
X23n0438_p0270a02║微塵數者，如來差別智印其數無量，非算數譬喻之
X23n0438_p0270a03║所能知。且以如來十種智力，各對一佛剎微塵以表
X23n0438_p0270a04║眾會之數。世界海、世界性及一佛剎義，如釋論中廣
X23n0438_p0270a05║明。然此毗盧遮那內證之德以加持故，從一一智印
X23n0438_p0270a06║各現執金剛身，形色性類皆有表像，各隨本緣性欲
X23n0438_p0270a07║引攝眾生。若諸行人慇懃修習，能令三業同於本尊，
X23n0438_p0270a08║從此一門得入法界，即是普入一切法界門也。
X23n0438_p0270a09║次列菩薩眾，以四聖者而為上首。前明諸執金剛一
X23n0438_p0270a10║向是如來智印，今此菩薩義兼定慧，又兼慈悲，故別
X23n0438_p0270a11║受名也。亦是毗盧遮那內證功德，如執金剛有十佛
X23n0438_p0270a12║剎微塵眾，當知是諸菩薩法門相對，亦有十佛剎微
X23n0438_p0270a13║塵眾，以加持故。然各從於法界一門，現為一善知識
X23n0438_p0270a14║身也。又般若釋論生身，佛成道時，阿難、密迹力士等，
X23n0438_p0270a15║是名內眷屬。舍利弗、目連等諸聖人，及彌勒、文殊諸
X23n0438_p0270a16║阿毗䟦致、一生補處菩薩等，是名大眷屬。今謂佛加
X23n0438_p0270a17║持身亦復如是，諸執金剛各持如來密印，名內眷屬。
X23n0438_p0270a18║諸菩薩大悲方便，普門攝受無量眾生，輔佐法王行
X23n0438_p0270a19║如來事，名大眷屬。故大品云：欲為諸佛內眷屬，欲得
X23n0438_p0270a20║大眷屬者，當學般若波羅蜜也。普賢菩薩者，普是遍
X23n0438_p0270a21║一切處義，賢是最妙善義。謂菩提心所起願行，及身
X23n0438_p0270a22║口意悉皆平等，遍一切處純一妙善，備具眾德，故以
X23n0438_p0270a23║為名。慈氏菩薩者，謂佛四無量心，今以慈為稱首。此
X23n0438_p0270a24║慈從如來種性中生，能令一切世間不斷佛種，故曰
X23n0438_p0270b01║慈氏。上云普賢，是自證之德，本願已滿，欲化眾生令
X23n0438_p0270b02║得此道，故次明之也。妙吉祥菩薩者，妙謂佛無上慧，
X23n0438_p0270b03║猶如醍醐純淨第一。室利翻為吉祥，即是具眾德義，
X23n0438_p0270b04║或云妙德，亦云妙音也。即言以大慈悲力故，演妙法
X23n0438_p0270b05║音令一切聞，故次彌勒明之。除一切蓋障菩薩者，障
X23n0438_p0270b06║謂眾生種種心垢，能翳如來淨眼不得開明，若以無
X23n0438_p0270b07║分別法滅諸戲論，如雲霧消除日輪顯照，故曰除蓋
X23n0438_p0270b08║障。如來諸有所說，悉皆為此一事因緣，故次妙音明
X23n0438_p0270b09║之。復次行人雖學般若波羅蜜，若無禪定，猶如盲者
X23n0438_p0270b10║雖遇日光無所能為，故次文殊妙慧明除蓋障三昧
X23n0438_p0270b11║也。此四菩薩即是佛身四德，有所偏闕即不能成無
X23n0438_p0270b12║上菩提，是故列為上首，以統塵沙眾德。諸大菩薩者，
X23n0438_p0270b13║具出梵文，應云摩訶菩提薩埵。釋論云：菩提名諸佛
X23n0438_p0270b14║道，薩埵名眾生，或名勇心。是人盡欲得諸佛功德，其
X23n0438_p0270b15║心不可斷不可破，如金剛山，是名薩埵。復次此人心
X23n0438_p0270b16║能為大事，不退不轉大勇心故，多眾生中起大慈悲，
X23n0438_p0270b17║成立大乘能行大道，得最大處故必能說法，破一切
X23n0438_p0270b18║眾生大邪見、大愛、大我心等諸煩惱，故名為摩訶薩
X23n0438_p0270b19║埵。阿闍梨云：據正義當云菩提索哆。此索哆者，是忍
X23n0438_p0270b20║樂修行堅持不捨義也。然聲明有如是法，若論文字
X23n0438_p0270b21║其義雖正，音韻或不流便者，得取便安之，故世論師
X23n0438_p0270b22║謂為薩埵。欲傳習者隨順其辭。就瑜伽宗，薩埵略
X23n0438_p0270b23║有三種：一者愚童薩埵，謂六道凡夫不知實諦因果，
X23n0438_p0270b24║心行邪道修習苦因，戀著三界堅執不執不捨，故以
X23n0438_p0270c01║為名。二者有識薩埵，即二乘也。纔覺知生死過患，自
X23n0438_p0270c02║求出離得至涅槃，染著化城興滅度想，於如來功
X23n0438_p0270c03║德未生願樂之心，故以為名。三者菩提薩埵，無上菩
X23n0438_p0270c04║提出過一切臆度戲論種種過失，是一向純善白淨
X23n0438_p0270c05║微妙不可譬類義，即是眾生本性不思議心也。能忍
X23n0438_p0270c06║如是成道事，願樂修行堅固不動，故名菩提索哆。於
X23n0438_p0270c07║如是人中功業最大，堪能轉授一切眾生，故名摩訶
X23n0438_p0270c08║薩埵。此等大眾前後圍繞，大日世尊以無量身口意
X23n0438_p0270c09║業供養恭敬為聽法故，故次明群機嘉會之時所同
X23n0438_p0270c10║聞法，即經所謂越三時如來之日加持，故身語意三
X23n0438_p0270c11║平等句法門也。然此經流布閻浮提略有十萬偈，若
X23n0438_p0270c12║十佛剎微塵大眾各各廣演身口意差別法門則無
X23n0438_p0270c13║限量，此說法時分復當云何？故結集者云：爾時住於
X23n0438_p0270c14║佛日，而衍說法也。如世間時分，則有過去未來現在，
X23n0438_p0270c15║長短劫量，種種不同。且約日行四天下，一周晝夜，各
X23n0438_p0270c16║有初中後分，乃至三十時等，剎那不住，代謝相推。以
X23n0438_p0270c17║淨眼觀之，三際之相，了不可得，無終無始，亦無去來。
X23n0438_p0270c18║此實相之日，圓明常住，湛若虗空，無有時分脩短之
X23n0438_p0271a01║異。然以佛神力故，故令瑜伽行者，於無量劫，謂如食
X23n0438_p0271a02║頃，或演食頃，為無量劫。延促自在，咸適眾機，無定相
X23n0438_p0271a03║可得，故云如來日也。如此時中，佛說何法？即是身語
X23n0438_p0271a04║意平等句法門。言如來種種三業，皆至第一實際妙
X23n0438_p0271a05║極之境。身等於語，語等於心，猶如大海，遍一切處，同
X23n0438_p0271a06║一鹹味，故云平等也。句者，梵云鉢曇，正翻為足。聲論
X23n0438_p0271a07║是進行義，住處義。如人進步，舉足下足，其迹所住處，
X23n0438_p0271a08║謂之鉢曇。言辭句逗，義亦如是，故同一名耳。今就
X23n0438_p0271a09║此宗，謂修如是道迹，次第進修，得住三平等處，故名
X23n0438_p0271a10║為句。即以平等身口意祕密加持為所入門，謂以身
X23n0438_p0271a11║等之密印、語等之真言、心等之妙觀為方便故，逮見
X23n0438_p0271a12║加持受用身。如是加持受用身，即是毗盧遮那遍一
X23n0438_p0271a13║切身。遍一切身者，即是行者平等智身。是故住此乘
X23n0438_p0271a14║者，以不行而行，以不到而到，名為平等句。一切眾生
X23n0438_p0271a15║皆入其中，而實無能入者，無所入處，故名平等法門。
X23n0438_p0271a16║則此經之大意也。
X23n0438_p0271a17║時彼菩薩，普賢為上首，諸執金剛祕密主為上首，毗
X23n0438_p0271a18║盧遮那如來加持故，奮迅示現身無盡莊嚴藏。乃至
X23n0438_p0271a19║有情類業壽種除，復有芽種生起者，謂將說此平等
X23n0438_p0271a20║法門故，先以自在加持感動大眾，悉現普門境界祕
X23n0438_p0271a21║密莊嚴不可思議未曾有事，因彼疑問而演說之，則
X23n0438_p0271a22║聞者信樂倍增，深入悟義。如法華序分從地涌出品
X23n0438_p0271a23║因緣，此中當廣說之。復次，普賢祕密主等上首諸仁
X23n0438_p0271a24║者，即是毗盧遮那差別智身，於如是境界又久通達。
X23n0438_p0271b01║然此諸解脫門所現諸善知識，各引無量當機眾，同
X23n0438_p0271b02║入法界漫荼羅，為饒益此初入法門實行諸菩薩故，
X23n0438_p0271b03║如來加持奮迅示現身大神通力也。如師子王將欲
X23n0438_p0271b04║震吼，必先奮迅其身，呈現威神材力，然後發聲。如來
X23n0438_p0271b05║亦爾，將欲必定師子吼宣說一切智門故，先奮迅示
X23n0438_p0271b06║現無量莊嚴藏。所謂莊嚴者，謂從一平等身普現一
X23n0438_p0271b07║切威儀，如是威儀無非密印；從一平等語普現一切
X23n0438_p0271b08║音聲，如是音聲無非真言；從一平等心普現一切本
X23n0438_p0271b09║尊，如是本尊無非三昧。然此一一三昧差別之相，皆
X23n0438_p0271b10║無邊際，不可度量，故名無盡莊嚴如來祕密慧也。經
X23n0438_p0271b11║云：除蓋障菩薩，於法會中，欲知佛身量故，令大目連
X23n0438_p0271b12║尋之，上至梵宮，猶覩如來。若對目前，佛身威儀，說法
X23n0438_p0271b13║音聲，與本無異。乃至盡其神力，往詣佗方佛土，亦不
X23n0438_p0271b14║異梵宮。爾時除葢障菩薩，及以目連，不能測故，即自
X23n0438_p0271b15║往觀，察過十方，各如恒河沙世界，皆見如來，不起于
X23n0438_p0271b16║座，而演說法。乃至周極十方，盡其神通勢力，亦復如
X23n0438_p0271b17║是。然後還歸，方見除疑天女，去佛不遠，入於三昧，便
X23n0438_p0271b18║作是念：我聞此天女，通達無量三昧門，我當觀之，今
X23n0438_p0271b19║住何定也。又盡心力觀之，不測其心所行之處，聚集
X23n0438_p0271b20║無量天鼓，一一皆如須彌山王，以神力同時發聲，欲
X23n0438_p0271b21║令出定，而不能得。乃至佛言：我未發菩提心時，是天
X23n0438_p0271b22║女已能住此三昧，即是無邊際義也。如是毗盧遮那，
X23n0438_p0271b23║普於十方一切世界，一一皆現佛加持身。是一一身，
X23n0438_p0271b24║各有十佛剎微塵等菩薩金剛大眾。此諸大眾，諸根
X23n0438_p0271c01║相好，亦復無邊，如胡麻中油，遍滿法界，於中無空隙
X23n0438_p0271c02║處。又如國王，有大庫藏，若須示人，則自在開發，而陳
X23n0438_p0271c03║布之，故曰莊嚴藏也。復次，此諸大眾，但以佛威神力
X23n0438_p0271c04║故，得見如是不思議境界。如來若捨加持，即不現前，
X23n0438_p0271c05║非其自心限量之所能及。如行者內修般舟三昧，外
X23n0438_p0271c06║蒙神力護持，能以父母生身，見十方佛。如清夜無雲，
X23n0438_p0271c07║仰觀眾星，聽聞法音，了了無礙。然此境界，由行者心
X23n0438_p0271c08║淨故生耶？由佛加被故生耶？若由內心，即是從自性
X23n0438_p0271c09║生；若由佛力，即是從佗性生。悉皆不異外道論義。以
X23n0438_p0271c10║自佗無故，和合亦無。又復非無因緣而得成就。何以
X23n0438_p0271c11║故？內因外緣，隨有所闕，即不現前故。當知如是莊嚴
X23n0438_p0271c12║相，顯時無所從來，隱時亦無所去，畢竟平等，不出於
X23n0438_p0271c13║如。故經云：非從毗盧遮那佛身，或語或意，生一切處，
X23n0438_p0271c14║起滅邊際不可得。而毗盧遮那，一切身業，一切語業，
X23n0438_p0271c15║一切意業，一切處，一切時，於有情界，宣說真言道句
X23n0438_p0271c16║法。此轉釋佛莊嚴藏所以無盡無邊際者，以不異如
X23n0438_p0271c17║來遍一切處常住不滅之身也。雖常無起滅，而能以
X23n0438_p0271c18║一切三業，普於十方三世一切時處，說最實道，教化
X23n0438_p0271c19║群生，軌匠其心，令至佛道。
X23n0438_p0271c20║經云：又現執金剛、普賢、蓮華手菩薩等像貌，普於十
X23n0438_p0271c21║方宣說真言道清淨句法，所謂初發心乃至十地，次
X23n0438_p0271c22║第此生滿足緣業生，增長有情類業壽種，除復有芽
X23n0438_p0271c23║種生起者。又廣前相言，非但示現佛身充滿十方一
X23n0438_p0271c24║切世界，所現金剛菩薩等身亦復遍一切處也。如十
X23n0438_p0272a01║佛剎微塵數諸執金剛菩薩等身口心印差別不同，
X23n0438_p0272a02║如是一一本尊像類眷屬皆如毗盧遮那，充滿十方
X23n0438_p0272a03║一切世界，如因陀羅網互不相妨。今略舉三聖者以
X23n0438_p0272a04║為稱首也。執金剛對金剛智慧門降伏方便，普賢對
X23n0438_p0272a05║如如法身門寂災方便，觀音對蓮華三昧門增益方
X23n0438_p0272a06║便，舉此三點則無量不思議妙用皆已攝在其中，故
X23n0438_p0272a07║特言之。所云等者，乃至諸天八部五通神仙，如外現
X23n0438_p0272a08║曼荼羅之所表示，例可知也。如是等種種因緣無數
X23n0438_p0272a09║方便，普門應現教化群生，雖淺深不同麤妙互異，然
X23n0438_p0272a10║究其實事無非祕密加持，各能開示如來清淨知見。
X23n0438_p0272a11║若離如是實相印，餘皆愛見所生，與天魔外道作諸
X23n0438_p0272a12║營侶，豈得名為清淨句耶？次又釋言：所謂清淨句者，
X23n0438_p0272a13║即是頓覺成佛神通乘也。如餘乘菩薩志求無上菩
X23n0438_p0272a14║提，種種勤苦不惜身命，經無數阿僧祇劫，或有成佛
X23n0438_p0272a15║或不成佛者。今此真言門，菩薩若能不虧法則方便
X23n0438_p0272a16║修行，乃至於此生中逮見無盡莊嚴加持境界，非但
X23n0438_p0272a17║現前而已。若欲超昇佛地，即同大日如來亦可致也。
X23n0438_p0272a18║復次行者初發心時得入阿字門，即從如來金剛性
X23n0438_p0272a19║生芽。當知此芽一生，運運增進，更無退義，乃至成菩
X23n0438_p0272a20║提，無行可增，然後停息，故云次第此生滿足。此中次
X23n0438_p0272a21║第者，梵音有不住義、精進義、遍行義。謂初發心，欲入
X23n0438_p0272a22║菩薩位故，於此真言法要，方便修行，得至初地。爾時，
X23n0438_p0272a23║以無所住，進心不息，為滿第二地故，復依真言法要，
X23n0438_p0272a24║方便修行，得入三摩地。如是次第，乃至滿足十地，唯
X23n0438_p0272b01║以一行一道，而成正覺。若於異方便門，開顯密意，亦
X23n0438_p0272b02║皆不離如是寶乘也。緣業生者，謂諸有情，癡愛因緣，
X23n0438_p0272b03║造身口意種種虗妄不清淨業，乘如是業，生六趣身，
X23n0438_p0272b04║增長輪迴，備受諸苦。今修平等三業清淨慧門，一切
X23n0438_p0272b05║蘊阿賴耶業壽種子，皆悉焚滅，得至虗空無垢大菩
X23n0438_p0272b06║提心。一切如來平等種子，從悲藏中，生法性芽，乃至
X23n0438_p0272b07║莖葉華果，遍滿法界，成萬德開敷菩提樹王。然以四
X23n0438_p0272b08║不生義觀之，都無所趣，亦無起處，當知此生，即是大
X23n0438_p0272b09║空生也。故云有情類業壽種除，復有芽種生起。復次，
X23n0438_p0272b10║如來所現十佛剎微塵數等諸善知識，及法界門，假
X23n0438_p0272b11║令次第觀聽，則無量無邊阿僧祇劫，不可周遍。以佛
X23n0438_p0272b12║日加持故，於會坐之頃，皆悉現前，即是將說此經，示
X23n0438_p0272b13║不可思議神通瑞相也。如文殊師利，覩見白毫所照
X23n0438_p0272b14║萬八千土諸菩薩種種因緣，皆是行菩薩道，即知諸
X23n0438_p0272b15║佛將欲開權顯實，說法華經。當知金剛手等，亦復如
X23n0438_p0272b16║是，普見加持世界，唯說平等法門，即知如來將演遍
X23n0438_p0272b17║一切乘，自心成佛之教。故下文所問，乘此而生也。
X23n0438_p0272b18║爾時執金剛祕密主於彼眾會中坐，白佛言：世尊！云
X23n0438_p0272b19║何如來、應供、正遍知得一切智智？乃至如是智慧以
X23n0438_p0272b20║何為因？云何為根？云何究竟者，如來自證之智，設以
X23n0438_p0272b21║神力加持亦不可示人。前云奮迅示現無盡莊嚴藏
X23n0438_p0272b22║者，皆外用之迹耳。智者見其條末則諭其宗本，如觀
X23n0438_p0272b23║象迹超絕眾群，其所蹂踐倍復深廣，雖不覩其形，當
X23n0438_p0272b24║知此象身力必大。又如迅靁澍雨，能令鳥獸震死、百
X23n0438_p0272c01║川奔涌、懷山襄陵，雖不測其本，當知此龍威勢必大。
X23n0438_p0272c02║今諸大眾亦復如是，以覩如來無盡身口意，能一時
X23n0438_p0272c03║普應法界眾生，妙合根宜曲成佛事，則知如來智力
X23n0438_p0272c04║必於一念普鑒群機，本末因緣究竟無礙。照俗之權
X23n0438_p0272c05║尚爾，其契實智之境當復云何？若法不然，則有微迹
X23n0438_p0272c06║可尋，我已盡覩，然不知是法從何得之？故執金剛手
X23n0438_p0272c07║因眾會疑心而問佛言：云何如來、應供、正遍知得此
X23n0438_p0272c08║一切智智也？梵本云怛佗揭多者，怛佗是如義，揭多
X23n0438_p0272c09║是來義、知解義、說義、去義。如諸佛乘如實道來成正
X23n0438_p0272c10║覺，今佛名如是來，故名如來。一切諸佛如法相知解，
X23n0438_p0272c11║知已亦如諸法實相為眾生說，今佛亦如是，故名如
X23n0438_p0272c12║實知者。名如實說者，一切諸佛得如是安樂性直至
X23n0438_p0272c13║涅槃中，今佛亦如是去，故名如去。釋論具含有四義，
X23n0438_p0272c14║然古譯多云如來，有部戒本云如去，阿闍梨意存如
X23n0438_p0272c15║去如說，今且順古題也。梵本云阿羅訶者，阿羅是煩
X23n0438_p0272c16║惱，訶是害義、除義，釋論謂之殺賊。佛以忍進鎧甲，乘
X23n0438_p0272c17║持戒之馬，定弓慧箭，外破魔王軍，內滅煩惱賊，故以
X23n0438_p0272c18║為名。又阿名為不，羅訶名生，謂佛心種子後世田中
X23n0438_p0272c19║不生無明，㲉皮脫故。復次，阿羅訶是應受供養義，以
X23n0438_p0272c20║有如是功德故，應受天人最上供養，故以為名也。梵
X23n0438_p0272c21║云三藐三佛陀者，三藐名正，三名遍，佛陀名知，故曰
X23n0438_p0272c22║正遍知也。釋論云：若有人言：何以故但佛如實說如
X23n0438_p0272c23║來如去故，應受最上供養耶？以佛得正遍智慧故。正
X23n0438_p0272c24║名諸法不動不壞相，遍名不為一法二法故，以悉知
X23n0438_p0273a01║一切法無餘，是名三藐三佛陀。然此宗中佛陀名覺，
X23n0438_p0273a02║是開敷義，謂由自然智慧遍覺一切法，如盛開敷蓮
X23n0438_p0273a03║華無有點汙，亦能開敷一切眾生，故名佛也。梵云薩
X23n0438_p0273a04║婆若那，若那即是一切智智。釋論云：薩婆若多者，即
X23n0438_p0273a05║一切智。一切謂名色等無量二法門各攝一切法，如
X23n0438_p0273a06║是無量三、四、五、六等乃至阿僧祇法門各攝一切法，
X23n0438_p0273a07║是一切法中一相、異相、漏相、非漏相、作相、非作相等
X23n0438_p0273a08║一切法，各各相、各各力、各各因緣、各各果報、各各性、
X23n0438_p0273a09║各各得、各各失一切智慧力故，一切世、一切種相盡
X23n0438_p0273a10║遍知，是名薩婆若。今謂一切智智，即是智中之智也。
X23n0438_p0273a11║非但以一切種遍知一切法，亦知是法究竟實際，常
X23n0438_p0273a12║不壞相，不增不減，猶如金剛。如是自證之境，說者無
X23n0438_p0273a13║言，觀者無見，不同手中菴摩勒果可轉授佗人也。若
X23n0438_p0273a14║可以言語授人者，釋迦菩薩蒙定光授決之時，即應
X23n0438_p0273a15║成佛。何以故？具修方便，要待無師自覺，方名佛耶？又
X23n0438_p0273a16║如目覩世人為刀杖所傷，雖復信其受苦，無可疑惑，
X23n0438_p0273a17║然種種令說，終不證知，若自身觸受，乃得明了耳。問
X23n0438_p0273a18║意言：云何令我等逮得如是自覺之慧？云何得此慧
X23n0438_p0273a19║已，能為無量眾生廣演分布，隨種種趣、種種性欲、種
X23n0438_p0273a20║種方便道，宣說一切智智？所謂安立無量乘，示現無
X23n0438_p0273a21║量身，各各同彼言音，住彼威儀，而此一切智道猶同
X23n0438_p0273a22║一味，所謂如來解脫味，此妙方便復云何而得也？此
X23n0438_p0273a23║中種種趣者，梵云娜衍，亦名為道，下云大乘道等，義
X23n0438_p0273a24║同也。毗婆沙說有五道，摩訶衍人多說六道，如是廣
X23n0438_p0273b01║衍，乃至此世界中已有三十六俱胝眾生趣，何況十
X23n0438_p0273b02║方一切世界耶？性欲者，欲名信、慧、憙、好、樂，如孫陀羅
X23n0438_p0273b03║難陀好五欲，提婆達多好名聞等，乃至諸得道人亦
X23n0438_p0273b04║各有所好，大迦葉好頭陀，舍利弗好智慧，離婆羅多
X23n0438_p0273b05║好坐禪，優婆離好知毗尼，阿難好多聞等，當廣說之。
X23n0438_p0273b06║性名積習相，從性生欲，隨性作行，或時從欲為性，習
X23n0438_p0273b07║欲成性。性名染心為事，欲名隨緣起是事。釋論中具
X23n0438_p0273b08║明種種方便道者，龍樹云：般若與方便等，本體是一，
X23n0438_p0273b09║而所用有異。譬如金師以巧方便故，以金作種種異
X23n0438_p0273b10║物，雖皆是金，而各異名。今毗盧遮那亦復如是，能以
X23n0438_p0273b11║遍一切處真金智體造種種乘。復次，此中問意，即是
X23n0438_p0273b12║發起大悲胎藏曼荼羅也。於薩婆若平等心地畫作
X23n0438_p0273b13║諸佛、菩薩乃至二乘、八部等四重法界圓壇，此一一
X23n0438_p0273b14║本尊身、語、心印，皆是一種差別乘。且如有人志求五
X23n0438_p0273b15║通智道，即從大悲胎藏現韋陀梵志形，為說瞿曇仙
X23n0438_p0273b16║等真言行法，行者精勤，不久成此仙身，更轉方便，即
X23n0438_p0273b17║成毗盧遮那身也。如是或現佛身，說種種乘，乃至現
X23n0438_p0273b18║非人身，說種種乘，隨類形聲，悉是真言密印，或久或
X23n0438_p0273b19║近，無非毒鼓因緣。故經云：皆同一味，所謂如來解脫
X23n0438_p0273b20║味也。所以然者，一切眾生色心實相，從本際已來，常
X23n0438_p0273b21║是毗盧遮那平等智身，非是得菩提時強空諸法，使
X23n0438_p0273b22║成法界也。佛從平等心地開發無盡莊嚴藏大漫荼
X23n0438_p0273b23║羅已，還用開發眾生平等心地無盡莊嚴藏大漫荼
X23n0438_p0273b24║羅，妙感妙應皆不出阿字門，當知感應因緣所生方
X23n0438_p0273c01║便亦復不出阿字門。譬如大海中波濤相激，迭為能
X23n0438_p0273c02║所，然亦皆同一味，所謂鹹味也。
X23n0438_p0273c03║復次，執金剛承佛神力，為欲發起大悲胎藏祕密方
X23n0438_p0273c04║便故，復說五種譬喻，所謂虗空、地、水、火、風也。初句
X23n0438_p0273c05║云：譬如虗空界，離一切分別、無分別、無無分別。如是
X23n0438_p0273c06║一切智智，離一切分別、無分別、無無分別者，如毗婆
X23n0438_p0273c07║沙義，虗空無過無德。今如來智身離一切過，萬德
X23n0438_p0273c08║成就，云何得相喻耶？但取其少分相似以況大空耳。
X23n0438_p0273c09║此中相況有三義：一者虗空畢竟淨故，二者無邊際
X23n0438_p0273c10║故，三者無分別故。一切智心性亦如是，故以世間易
X23n0438_p0273c11║解空譬難解空也。初云離一切分別，梵云劫波。次云
X23n0438_p0273c12║無分別者，梵云劫波夜帝。所以重言，是分別之上更
X23n0438_p0273c13║生分別義。例如尋伺，略觀時名尋，諦察名伺。又如眼
X23n0438_p0273c14║識生時有麤分別，次意識生是細分別。舊譯或以劫
X23n0438_p0273c15║波為妄執喻，意云猶如虗空，以無妄執分別故，無分
X23n0438_p0273c16║別亦無也。又如虗空離種種顯形色相，無所造作而
X23n0438_p0273c17║能含容萬像，一切草木因之生長，有情事業依之得
X23n0438_p0273c18║成。佛智虗空亦復如是，雖離一切相，常無起作，而無
X23n0438_p0273c19║量度門種種妙業皆得成辦，故以為喻也。第二句云：
X23n0438_p0273c20║譬如大地，一切眾生依。如是一切智智，天、人、阿脩羅
X23n0438_p0273c21║依者，如世間百糓、眾藥、卉木、叢林，隨其性分無量差
X23n0438_p0273c22║別，皆從大地而生根芽，乃至莖葉華果次第成就，為
X23n0438_p0273c23║一切眾生作依止處養育之不？亦作是念：我今荷負
X23n0438_p0273c24║一切世間，不念恩德，無有勞劵，增之不喜，減之不憂，
X23n0438_p0274a01║深廣難測，不可傾動。一切智地亦復如是，大悲曼荼
X23n0438_p0274a02║羅一切種子之所出生，即此諸乘無量事業所依止
X23n0438_p0274a03║處，於生死涅槃其心平等，世間八風不能動搖。以如
X23n0438_p0274a04║是等少分相似，故為喻也。第三句云：譬如火界燒一
X23n0438_p0274a05║切薪無有厭足，如是一切智智燒一切無智薪無有
X23n0438_p0274a06║厭足。譬如火種，假使積薪充滿世界，皆如須彌山王，
X23n0438_p0274a07║次第焚之無有怯弱。不作是念：我當燒爾所薪，不燒
X23n0438_p0274a08║爾所薪。熾然不息，勝進無厭，要所焚盡已，然後隨滅。
X23n0438_p0274a09║如來智火亦復如是，燒一切戲論煩惱薪，乃至緣待
X23n0438_p0274a10║皆盡，即此慧光亦無所依。復次，如世間之火，貴賤所
X23n0438_p0274a11║同用，能於暗夜而作照明，迷惑顛墜者咸得正路，又
X23n0438_p0274a12║悉能成就一切諸物。如是一切智火，聖者異生平等
X23n0438_p0274a13║有之，於無始大夜之中，令諸行人見如實道，次第成
X23n0438_p0274a14║就一切佛法，故以為喻。第四句云：譬如風界除一切
X23n0438_p0274a15║塵，如是一切智智除去一切諸煩惱塵者，如大風起
X23n0438_p0274a16║時，烟雲塵霧一切消除，大虗澂廓，三辰炳現，蔚蒸熱
X23n0438_p0274a17║惱眾生皆得清涼，能使卉木叢林開榮增長，亦能摧
X23n0438_p0274a18║壞一切物類。又如風性遍無所依，自在旋轉，無能罣
X23n0438_p0274a19║礙。如來慧風亦復如是，滌除一切障葢煩惱遊塵，令
X23n0438_p0274a20║證涅槃清涼法性。又復能令一切世出世間善法增
X23n0438_p0274a21║長，摧壞無明大樹拔其根本，而此無障礙力都無所
X23n0438_p0274a22║依，故以為喻也。第五句云：譬如水界，一切眾生依之
X23n0438_p0274a23║歡樂。如是一切智智為諸天世人利樂者，如水大德
X23n0438_p0274a24║從高赴下多所饒益，能潤草木而生華果。又復本性
X23n0438_p0274b01║清潔無垢無濁，悉能滿足飢渴眾生，洗諸滓穢蠲除
X23n0438_p0274b02║熱惱，澂深難入不可測量，於坑埳之處性皆平等。如
X23n0438_p0274b03║來智水亦復如是，從真法界流趣世間，潤諸等持生
X23n0438_p0274b04║助道法，成大果實利益群生。體無煩惱故清潔，能離
X23n0438_p0274b05║諸惑故無垢，一相非異故無濁，諸有得之思願盡息，
X23n0438_p0274b06║獲清涼定洗除塵勞，湛寂難思證平等性，故以為喻
X23n0438_p0274b07║也。復次，金剛手！說此五喻即是發起下文五字義也。
X23n0438_p0274b08║阿字門為地，嚩字門為水，囉字門為火，訶字門為風，
X23n0438_p0274b09║佉字門為空。又如世間種子，地水火風為緣，虗空不
X23n0438_p0274b10║礙然後得生，隨闕一緣終不增長一切智性。如來種
X23n0438_p0274b11║子亦復如是，即用一切智門五義自為眾緣，能至菩
X23n0438_p0274b12║提常住妙果，所謂不可思議不生不滅之因緣也。金
X23n0438_p0274b13║剛手！覩如來獨一法界加持之相，心所惟忖必知將
X23n0438_p0274b14║說如是法門，故先喻其功德，發起大會生解之機，然
X23n0438_p0274b15║後問佛：如是智慧以何為因？云何為根？云何為究竟
X23n0438_p0274b16║耶？從此以後，如來智印定其心，廣分別說。例如彌
X23n0438_p0274b17║勒菩薩覩佛神通之瑞，即時憤憤悱悱，心有所疑，為
X23n0438_p0274b18║說道場所得法，為授菩提記。文殊發揮名體，指云妙
X23n0438_p0274b19║法蓮華。然後如來印以實相，乘機演說，令動執之徒
X23n0438_p0274b20║得離疑網。譬如春陽之始，萌種甲坼，靁風鼓動，時雨
X23n0438_p0274b21║潤灑，得離莩殻，由然出生。若無機之人，則雖遇際會，
X23n0438_p0274b22║不能發起深益也。
X23n0438_p0274b23║毗盧遮那佛告持金剛祕密主言：善哉，善哉！執金剛！
X23n0438_p0274b24║善哉，金剛手！汝問吾如是義。汝當諦聽，極善作意，吾
X23n0438_p0274c01║今說之。乃至諸法無相謂虗空相者，以執金剛手祕
X23n0438_p0274c02║密之主，預測如來加持深意，又能發起時眾作生解
X23n0438_p0274c03║因緣，仰測聖心不失機會，故重言：善哉，善哉！我觀一
X23n0438_p0274c04║切天、人、沙門、婆羅門，乃至淺行諸菩薩，無能於世尊
X23n0438_p0274c05║前發如是問者。所以者何？以此三句中，悉攝一切佛
X23n0438_p0274c06║法祕密神力甚深之事，故復歎言：善哉，金剛手！汝能
X23n0438_p0274c07║問吾如是義也。以如來善哉言音所加持故。爾時金
X23n0438_p0274c08║剛手無量功德倍復增明，於所受法終無漏失。次即
X23n0438_p0274c09║誡言：汝當諦聽，極善作意，吾今說之。亦為未來弟子
X23n0438_p0274c10║明此囑耳，深心受法之儀式也。故釋論云：若人心善
X23n0438_p0274c11║直信，是人可聽法；若無是相，則不能解。如說偈云：聽
X23n0438_p0274c12║者端視如渴飲，一心入於語義中，踊躍聞法心悲喜，
X23n0438_p0274c13║如是之人應為說。及無盡意經用心聽法有二十功
X23n0438_p0274c14║德，當廣說之。
X23n0438_p0274c15║經云：佛告金剛手：菩提心為因，大悲為根，方便為究
X23n0438_p0274c16║竟者，猶如世間種子，藉四大眾緣得生根，如是次第，
X23n0438_p0274c17║乃至果實成就，名為究竟。然以中智觀之，畢竟不生
X23n0438_p0274c18║不滅，非不生非不滅，是故因果義成。若法不然，有生
X23n0438_p0274c19║滅斷常之相，則墮於戲論，皆悉可破，因果義不成也。
X23n0438_p0274c20║今行者觀心實相，亦復如是，出過一切戲論，如淨虗
X23n0438_p0274c21║空，於內證所行，得深信力，薩婆若心，堅固不動，離業
X23n0438_p0274c22║受生，成真性生，萬行功德，從此增長，故曰菩提心。為
X23n0438_p0274c23║後二句因，若望生死中所殖善根，則名為果，以覩佛
X23n0438_p0274c24║法前相故。譬如有人，聞善知識言：汝今宅中，自有無
X23n0438_p0275a01║盡寶藏，應自勤方便而開發之，可使周給一國，常足
X23n0438_p0275a02║無匱乏。彼既聞已，即生諦相信，如說而行，乃至施功
X23n0438_p0275a03║不已，漸見前相。爾時於寶藏功德，應離心疑，堪能發
X23n0438_p0275a04║起殊勝加行。故菩提心，即是白淨信心義也。釋論亦
X23n0438_p0275a05║云：佛法大海，信為能入，如梵天王請轉法輪時，佛說
X23n0438_p0275a06║偈言：我今開甘露味門，若有信者得歡喜。此偈中不
X23n0438_p0275a07║言施、戒、多聞、忍、進、禪、慧人，能得歡喜，獨說信人，佛意
X23n0438_p0275a08║如是。我第一甚深法，微妙無量無數，不可思議，不動
X23n0438_p0275a09║不倚不著，無所得法，非一切智人，則不能解。故以信
X23n0438_p0275a10║力為初，非由慧等，而能初入佛法。為令如是淨心，堅
X23n0438_p0275a11║牢增長。經中次說大悲為根，根是能執持義，猶如
X23n0438_p0275a12║樹根執持莖葉華果使不傾拔也。梵音謂悲為迦盧
X23n0438_p0275a13║拏，迦是芸義，盧拏是剪除義，慈如廣植嘉苗，悲如芸
X23n0438_p0275a14║除草穢，故此中云悲即兼明大慈也。且如行者修供
X23n0438_p0275a15║養時，若奉一華或塗香等，即以遍一切處淨菩提心
X23n0438_p0275a16║興供養雲，普作佛事發起悲願迴向群生，拔一切苦
X23n0438_p0275a17║施無量樂，由自善根及與如來加持法界力故，所為
X23n0438_p0275a18║妙業皆得成就，普於一切智地乃至無餘有情界皆
X23n0438_p0275a19║悉生根也。隨行者以無疑心所修萬行，即由大悲地
X23n0438_p0275a20║界所執持故，大悲火界所溫育故，大悲水界所滋潤
X23n0438_p0275a21║故，大悲風界所開發生故，大悲虗空不礙障故，爾時
X23n0438_p0275a22║無量度門任運開發，由如芽根莖枝葉次第莊嚴，即
X23n0438_p0275a23║是於一切心法具足因緣義也。方便為究竟者，謂萬
X23n0438_p0275a24║行圓極無可復增，應物之權究竟盡能事，是醍醐妙
X23n0438_p0275b01║果三密之原也。又淨菩提心者，猶如真金本性明潔
X23n0438_p0275b02║離諸過患，大悲如習學工巧，以諸藥物種種練冶，乃
X23n0438_p0275b03║至鏡徹柔耎屈申自在，方便如巧藝成就，有所造作
X23n0438_p0275b04║隨意皆成，規製中權出過眾伎，故其得意之妙難以
X23n0438_p0275b05║授人也。如摩訶般若所明六度十八空三昧道品總
X23n0438_p0275b06║持門等，皆入大悲句中，即彼萬行所成一切智智之
X23n0438_p0275b07║果說名方便，由內具方便故。方便之業即是利佗，是
X23n0438_p0275b08║以梵音鄔波娜亦名發起，如從種子生果，果還成種
X23n0438_p0275b09║故以為名也。
X23n0438_p0275b10║經云：祕密主！云何菩提？謂如實知自心，即是開示如
X23n0438_p0275b11║來功德寶所也。如人雖聞寶藏，發意懃求，若不知所
X23n0438_p0275b12║在，無由進趣。故復指言：如上所明第一甚深微妙之
X23n0438_p0275b13║法，乃至非一切智人則不能解者，此法從何處得邪？
X23n0438_p0275b14║即是行者自心耳。若能如實觀察，了了證知，是名成
X23n0438_p0275b15║菩提。其實不由佗悟，不從佗得。問曰：若即心是道者，
X23n0438_p0275b16║何故眾生輪迴生死，不得成佛？答曰：以不如實知故。
X23n0438_p0275b17║所謂愚童凡夫若聞是法，少有能信；識性二乘雖自
X23n0438_p0275b18║觀察，未如實知。若如實自知，即是初發心時便成正
X23n0438_p0275b19║覺。譬如長者家窮子，若自識父時，豈復是客作賤人
X23n0438_p0275b20║耶？爾時，行者正知心實相故，見一切法悉皆甚深微
X23n0438_p0275b21║妙，無量無數，不可思議，不動、不倚、不著，都無所得，畢
X23n0438_p0275b22║竟如菩提相。故復經云：祕密主！是阿耨多羅三藐三
X23n0438_p0275b23║菩提，乃至彼法少分，無有可得。無上正遍知義，前已
X23n0438_p0275b24║說之。此中言小分者，梵云阿耨，即是七微合成，於從
X23n0438_p0275c01║緣生色為最微小，故以為喻。言彼法者，離此無相菩
X23n0438_p0275c02║提心外，更無一法也。經中次說因緣云：何以故？虗
X23n0438_p0275c03║空相是菩提，無知解者亦無開曉。何以故？菩提無相
X23n0438_p0275c04║故者，譬如虗空遍一切處畢竟淨故，離一切相無動
X23n0438_p0275c05║無分別，不可變易不可破壞。以如是等少分似相故，
X23n0438_p0275c06║以喻無相菩提心。然此中復有無量無邊祕密甚深
X23n0438_p0275c07║之事，實非世間虗空所能遍喻，冀諸學者得意忘筌
X23n0438_p0275c08║耳。又如虗空遠離戱論分別故，無知解相無開曉相。
X23n0438_p0275c09║諸佛自證三菩提當知亦爾，唯是心自證心、心自覺
X23n0438_p0275c10║心。是中無知解法無知解者，非始開曉亦無開曉之
X23n0438_p0275c11║者。若分別小分能所猶如微塵，即取法相非法相，不
X23n0438_p0275c12║離我人眾生壽命，豈得名為金剛慧耶？復次，經中
X23n0438_p0275c13║自轉釋言：何以故？菩提無相故。如釋論云：佛智慧清
X23n0438_p0275c14║淨故，出諸觀上，不觀諸法常相、無常相，有邊相、無邊
X23n0438_p0275c15║相，有去相、無去相，有相、無相，有漏相、無漏相，有為相、
X23n0438_p0275c16║無為相，生滅相、不生滅相，空相、不空相，常清淨無量
X23n0438_p0275c17║如虗空，是故佛智無礙。若觀生滅者，不得觀不生滅；
X23n0438_p0275c18║觀不生滅者，不得觀生滅。若生滅實者，不生滅不實；
X23n0438_p0275c19║若不生滅實，生滅不實。如是等諸觀皆爾。以如是淨
X23n0438_p0275c20║菩提心，出過諸觀，離眾相故，於一切法得無罣礙。譬
X23n0438_p0275c21║如虗空之相亦無相故，萬像皆悉依空，空無所依。如
X23n0438_p0275c22║是萬法皆依淨心，淨心適無所依，即此諸法亦復如
X23n0438_p0275c23║是。菩提相，所謂淨虗空相。故經復云：祕密主！諸法無
X23n0438_p0275c24║相，謂虗空相也。
X23n0438_p0276a01║爾時金剛手復白佛言：世尊！誰尋求一切智？誰為菩
X23n0438_p0276a02║提成正覺者？誰發起彼一切智智？佛言：祕密主！自心
X23n0438_p0276a03║尋求菩提及一切智。何以故？本性清淨故，乃至無量
X23n0438_p0276a04║功德皆悉成就。時執金剛聞佛所說義，薩婆若慧唯
X23n0438_p0276a05║是自心，乃至無有少法出此心者，為未來眾生斷疑
X23n0438_p0276a06║惑故，而問佛言：菩提心名為一向志求一切智智，若
X23n0438_p0276a07║一切智智即菩提心者，是中誰為能求？誰為所求？誰
X23n0438_p0276a08║為可覺？誰為覺者？又復離心之外都無一法，誰能發
X23n0438_p0276a09║起此心令至妙果？若法無有因緣而得成者，一切眾
X23n0438_p0276a10║生亦應不假方便自然成佛故。佛答言：祕密主！自心
X23n0438_p0276a11║尋求菩提及一切智。何以故？本性清淨故。雖眾生自
X23n0438_p0276a12║心實相即是菩提，有佛無佛常自嚴淨，然不如實自
X23n0438_p0276a13║知故即是無明，無明顛倒取相故生愛等諸煩惱，因
X23n0438_p0276a14║煩惱故起種種業、入種種道、獲種種身、受種種苦樂
X23n0438_p0276a15║故。如蠶出絲無所因，自從己出而自纏裹受燒煑苦。
X23n0438_p0276a16║譬如人間淨水隨天鬼之心，或以為寶或以為火，自
X23n0438_p0276a17║心見苦樂由之。當知離心之外無有法也。若瑜伽行
X23n0438_p0276a18║人正觀三法實相，即是見心實相，心實相者即是無
X23n0438_p0276a19║相菩提，亦名一切智智。雖復離諸因緣，亦非無因而
X23n0438_p0276a20║得成就也。復次，世尊欲令眾生如實知自心故，更
X23n0438_p0276a21║以方便分別演說。所以然者，若但言自心不生不滅，
X23n0438_p0276a22║以無所因故，義則難解。故先示其著處，言心不在內，
X23n0438_p0276a23║六處不在外，及兩中間，心不可得。如摩訶般若，以無
X23n0438_p0276a24║量門入諸法實相。今欲舉其宗要，但觀內外十二處，
X23n0438_p0276b01║即攝一切法也。行者以無始來，多於內法取著心相，
X23n0438_p0276b02║故先於內六處，以即離相在等方便，一一諦觀，心不
X23n0438_p0276b03║可得，無生無相，無有處所。而作是念：此心或在外耶？
X23n0438_p0276b04║復於外六處，如實觀之，心亦無生無相，無有處所。猶
X23n0438_p0276b05║恐錯誤，更合觀之，於兩中間，亦不可得。即悟此心實
X23n0438_p0276b06║性，本自無生無滅，畢竟常淨。戱論雲披，譬如珠力故
X23n0438_p0276b07║水凊，水凊故珠現，定不從餘處來也。
X23n0438_p0276b08║經云：祕密主！如來、應、正等覺非青、非黃、非赤、非白、非
X23n0438_p0276b09║紅、非紫、非水精色、非長、非短、非圓、非方、非明、非暗、非
X23n0438_p0276b10║男、非女、非不男女者，前約一切非法明心實相，今復
X23n0438_p0276b11║約真我明心實相。此宗辨義，即以心為如來、應、正等
X23n0438_p0276b12║覺，所謂內心之大我也。如有一類外道不了自心故，
X23n0438_p0276b13║而作是言：我觀真我，其色正青，餘人所不能見。或言
X23n0438_p0276b14║正黃、正赤，或言鮮白，或言如燕支色，今義云紅紫也。
X23n0438_p0276b15║或言：我見真我，其相極短，乃至如男子相等。唯此是
X23n0438_p0276b16║實，餘皆妄語。然此等眾相悉從緣生，無有自性，云何
X23n0438_p0276b17║得名真實我耶？對如是種種執故，佛說如來、應、正等
X23n0438_p0276b18║覺非青色等。所以者何？是青相畢竟不生故，則為非
X23n0438_p0276b19║青；青實相不壞故，而亦非非青。當知如來、應、正等覺
X23n0438_p0276b20║無一定相可說，亦不離如是諸相也。如有外道阿闍
X23n0438_p0276b21║梨於黑月夜引諸弟子至大象前，而告之言：我於今
X23n0438_p0276b22║者示汝真我。時彼眾人或以目覩，或以身觸。其視形
X23n0438_p0276b23║者則言：我今已識真我，其色甚白，杭然高大。其觸牙
X23n0438_p0276b24║者則言：真我如戈。觸耳者則言：如箕。觸足者則言：如
X23n0438_p0276c01║柱。觸尾者則言：如索。各隨所遇，情計不同。雖復更相
X23n0438_p0276c02║是非，終不能識其真體。若瑜伽行者開發心明道時，
X23n0438_p0276c03║照見心王如來，如大明中目覩眾色，則不生如是諍
X23n0438_p0276c04║論也。
X23n0438_p0276c05║次云：秘密主！心非欲界同性，非色界同性，非無色界
X23n0438_p0276c06║同性，非天、龍、夜叉乃至人、非人趣同性者，亦是對諸
X23n0438_p0276c07║妄執顯示自心無變易故，說言此心不與三界同性
X23n0438_p0276c08║也。有諸外道計我性即同欲界，或同色界、無色界，乃
X23n0438_p0276c09║至謂非想處即是涅槃，或言梵王、毗紐天等生一切
X23n0438_p0276c10║法。然此三界皆悉從眾緣生，求其自性都不可得，況
X23n0438_p0276c11║令心性同於彼性耶？次廣分別無量諸眾生趣，一
X23n0438_p0276c12║一言之皆不與彼同性。譬如虗空中雨八功德水，一
X23n0438_p0276c13║味醇淨，隨所受之器種種差別故，或辛、或酸、或溫、或
X23n0438_p0276c14║濁，然八功德性不與彼同。溫解濁息時，清凉如故，未
X23n0438_p0276c15║曾變異。又如真陀摩尼自無定相，遇物同其色，然其
X23n0438_p0276c16║寶性不與彼同。若同性者，是色隨緣生滅時，寶性亦
X23n0438_p0276c17║應生滅也。復次，世尊將欲開示大悲胎藏出生曼
X23n0438_p0276c18║荼羅故，先正開示心實相門。何以故？如行者本尊三
X23n0438_p0276c19║昧中說，有顯形男女等相，及普門示現六趣之身。恐
X23n0438_p0276c20║諸行人不了心因緣生故，於寶王真性而生戲論。故
X23n0438_p0276c21║佛說言：如來非青非黃，乃至此心不與三界六趣同
X23n0438_p0276c22║性。若能如是觀察，則不障菩提心也。
X23n0438_p0276c23║經又云：祕密主！心不住眼界，不住耳、鼻、舌、身、意界，非
X23n0438_p0276c24║見非顯現者，前說不心在三處已攝一切法，為未悟
X23n0438_p0277a01║者復一一歷法分別。若心不與諸趣同性，為住眼界
X23n0438_p0277a02║法邪？乃至住意界邪？若心住眼界者，眼從眾緣生故，
X23n0438_p0277a03║性相自空，無有住處，況復心之實相住在眼中？如眼
X23n0438_p0277a04║界乃至陰、入諸法，皆應廣說。復次，前已破種種外道，
X23n0438_p0277a05║今說不住諸法，為破邊見聲聞故。如犢子阿毗曇中
X23n0438_p0277a06║說：譬如四大和合有眼法，如是五眾和合有人法，是
X23n0438_p0277a07║人法在不可說藏中說。一切有道人言：神人！一切法
X23n0438_p0277a08║門中求不可得，如兔角、龜毛常無，而陰、界、入實有自
X23n0438_p0277a09║性。以如是戲論法故，不識其心。若能觀心不住諸法，
X23n0438_p0277a10║則心無行處，戲論皆盡也。非見非顯現者，如有人言：
X23n0438_p0277a11║一切眾生本有佛知見性，但無明翳瞙除時，自能見
X23n0438_p0277a12║理。或有人言：如是常理非可造作，但陰葢雲霧除時，
X23n0438_p0277a13║日輪自見。皆以世諦言之耳。若淨菩提心是可見可
X23n0438_p0277a14║現之法，即為有相。凡有相者皆虗妄，云何能見無上
X23n0438_p0277a15║菩提？又經中自說因緣。何以故？虗空相心離諸妄
X23n0438_p0277a16║執亦無分別。猶如虗空畢竟淨故，一切色像無能染
X23n0438_p0277a17║污之者；心性亦爾，一切分別無能染污者。若無分別，
X23n0438_p0277a18║即是離一切相也。
X23n0438_p0277a19║經云：所以者何？性同虗空即同於心，性同於心即同
X23n0438_p0277a20║菩提。如是，祕密主！心、虗空、界、菩提，三種無二。此等大
X23n0438_p0277a21║悲為根本，方便波羅蜜滿足者，如上種種入清淨門，
X23n0438_p0277a22║皆為發明自心求菩提義。今復結言：虗空無垢即是
X23n0438_p0277a23║心，心即是菩提，本同一相而有三名耳。即此一法界
X23n0438_p0277a24║心，雖因緣畢竟不生，而不壞因緣實相。以不生故，則
X23n0438_p0277b01║無能所之異；以不壞故，亦得大悲為根本，方便波羅
X23n0438_p0277b02║蜜滿足，即是究竟不思議中道義也。
X23n0438_p0277b03║經云：祕密主！我說諸法如是，令彼諸菩薩眾菩提心
X23n0438_p0277b04║清淨，知識其心者，佛已開示淨菩提心，略明三句大
X23n0438_p0277b05║宗竟。即統論一部，始終無量方便，皆為令諸菩薩菩
X23n0438_p0277b06║提心清淨，知識其心。如此經者，當知一切修多羅，意
X23n0438_p0277b07║皆在此。如釋迦如來所說法者，當知十方三世一切
X23n0438_p0277b08║如來，種種因緣，隨宜演說，無非為此三句法門，究竟
X23n0438_p0277b09║同歸，本無異轍。故云：我說諸法如是，乃至知識其心
X23n0438_p0277b10║也。
X23n0438_p0277b11║經云：祕密主！云何知自心？謂若分段，或顯色、或形色、
X23n0438_p0277b12║或境界，若色、若受想行識，若我、若我所，若能執、若所
X23n0438_p0277b13║執，若清淨、若界、若處，乃至一切分段中求不可得者，
X23n0438_p0277b14║世尊前已廣說淨菩提心如實相，以眾生未能得，是
X23n0438_p0277b15║意懸悟，復作方便說此頓覺成佛入心實相門，亦為
X23n0438_p0277b16║決了十方三世一切佛法故。如一切經中，或說諸蘊
X23n0438_p0277b17║和合中我不可得，或說諸法從緣生都無自性，皆是
X23n0438_p0277b18║漸次開實相門。彼言諸法實相者，即是此經心之實
X23n0438_p0277b19║相，心實相者即是菩提，更無別理也。但為薄福眾生
X23n0438_p0277b20║而不能自信作佛，自信作佛者甚為難得，故世尊且
X23n0438_p0277b21║令淨諸垢障將護其心，要其令時義契合，然後為說
X23n0438_p0277b22║即心之印。今經則不如是，直約諸法令識其心，所以
X23n0438_p0277b23║為祕要之藏也。初句云謂若分段者，是總舉從緣生
X23n0438_p0277b24║法，以法待因緣成，必有差別相故。行者當如是觀察，
X23n0438_p0277c01║今此分段中，何者是心？乃至分析推求，都不可得，即
X23n0438_p0277c02║知此心出過眾相，離諸因緣。以知心性常如是故，爾
X23n0438_p0277c03║時一切諸法，自然不異於心也。顯色謂青黃等，形色
X23n0438_p0277c04║謂方圓等，境界謂六情，所對即六塵也。為令人易解
X23n0438_p0277c05║故，復歷法觀察，今此顯形眾色中，何者是心？色本非
X23n0438_p0277c06║情，無覺知相，況於是中，有心可得？如顯形者，當知一
X23n0438_p0277c07║切色塵亦如是。如色塵者，乃至聲、香、味、觸、法亦如是。
X23n0438_p0277c08║行者於外塵中，心不可得，復觀內身五蘊，亦如聚沫、
X23n0438_p0277c09║泡、炎、芭蕉、幻、化，自求性實，尚無所有，況於其中，而得
X23n0438_p0277c10║有心？如是從麤至細，去廣就略，乃至現在一念識，亦
X23n0438_p0277c11║無住時。又復從眾緣生故，即空、即假、即中，遠離一切
X23n0438_p0277c12║戲論，至於本不生際。本不生際者，即是自性清淨心。
X23n0438_p0277c13║自性清淨心，即是阿字門。以心入阿字門故，當知一
X23n0438_p0277c14║切法，悉入阿字門也。已說觀諸法實相。次明觀於
X23n0438_p0277c15║我相，故言若我、若我所、若能執、若所執、若清淨。如上
X23n0438_p0277c16║於諸陰中種種方便觀心而不可得，何況我、人、壽者
X23n0438_p0277c17║等法。從本以來但有假名，而於其中有心可得清淨
X23n0438_p0277c18║者，即外道所計最極清淨處以為涅槃也。如長叉梵
X23n0438_p0278a01║志不受一切法而受是見，今亦如是，取著觀空起智
X23n0438_p0278a02║慧而生是清淨想，即於如是想中正觀自心無有生
X23n0438_p0278a03║處，得入真淨菩提心也。已上廣對五陰。次復說十
X23n0438_p0278a04║八界、十二處，乃至一切分段中求不可得。陰、界、入義，
X23n0438_p0278a05║阿毗曇中廣明。此三法已，攝一切法。復云乃至一切
X23n0438_p0278a06║分段中求不可得者，即是摩訶般若等中歷法廣明
X23n0438_p0278a07║者是也。如於陰、界、入分析求心，心不可得。當知六度
X23n0438_p0278a08║萬行，乃至一切總持三昧門中，種種求心亦不可得。
X23n0438_p0278a09║以心不可得故，是心常樂我淨、非常樂我淨等相，亦
X23n0438_p0278a10║復不可得也。復次，如聲聞人初觀陰、界、入時，即陰求
X23n0438_p0278a11║我，離陰求我，皆不可得，相在亦不可得。爾時於八直
X23n0438_p0278a12║道中，遠塵離垢，正法眼生。真言門菩薩亦如是，初觀
X23n0438_p0278a13║陰、界、入時，即陰求心，離陰求心，皆不可得，相在亦不
X23n0438_p0278a14║可得。故即時懸悟自心本不生際，於如來知見大菩
X23n0438_p0278a15║提道中，遠塵離垢，得法眼淨。若不作如是方便，先從
X23n0438_p0278a16║著處觀之，而但言是心遍一切處，畢竟無相，則一切
X23n0438_p0278a17║眾生無由悟入。當知此觀最為祕要法門也。如餘遠
X23n0438_p0278a18║離方便諸菩薩，漸次修習戒、定、智慧，於無量劫以種
X23n0438_p0278a19║種門觀人、法二空，猶未能遠離心之影像。今真言行
X23n0438_p0278a20║者於初發心時，直觀自心實相，了知本不生故，即時
X23n0438_p0278a21║人、法戲論淨若虗空，成自然覺，不由佗悟。當知此觀
X23n0438_p0278a22║復名頓悟法門也。
X23n0438_p0278a23║經云：祕密主！此菩薩淨菩提心門，名初法明道。菩薩
X23n0438_p0278a24║住此不久，便得除一切葢障三昧者，入佛智慧，有無
X23n0438_p0278b01║量方便門。今此宗直以淨菩提心為門，若入此門，即
X23n0438_p0278b02║是初入一切如來境界。譬如彌勒開樓閣門內，善財
X23n0438_p0278b03║童子是中具見無量不思議事，難以言宣，但入者自
X23n0438_p0278b04║知耳。法明者，以覺心本不生際，其心淨住，生大慧光
X23n0438_p0278b05║明，普照無量法性，見諸佛所行之道，故云法明道也。
X23n0438_p0278b06║菩薩住此道時，妄想因緣，所有煩惱業苦，皆悉清淨
X23n0438_p0278b07║除滅。譬如有人，暗中為利寶所傷，謂為蛇毒，以作毒
X23n0438_p0278b08║想故，其心執著，便成毒氣，遍入支體，垂欲命終。時有
X23n0438_p0278b09║良醫診之，曉其本末，即時引至傷處，以明燈照之，猶
X23n0438_p0278b10║見所傷之寶，有血塗相，其人了知非毒，毒氣亦除，分
X23n0438_p0278b11║別玩好之具，而生喜樂。行人亦復如是，因淨菩提心，
X23n0438_p0278b12║照明諸法故，少用功力，得除葢障三昧，見八萬四千
X23n0438_p0278b13║煩惱實相，成八萬四千寶聚門。故經次云：菩薩住此
X23n0438_p0278b14║修學，不久勤苦，便得除一切葢障三昧。若得此者，即
X23n0438_p0278b15║與諸佛菩薩同等住。是中障有五種：一者煩惱障，謂
X23n0438_p0278b16║根本煩惱，乃至八萬四千上中下品障葢淨心，及由
X23n0438_p0278b17║宿世偏習故，妨礙道機，不入佛法。二者業障，謂過去
X23n0438_p0278b18║及現在世，造諸重罪，乃至謗方等經，是人雖有得道
X23n0438_p0278b19║因緣，以先業障未除故，種種留難，不入佛法。三者生
X23n0438_p0278b20║障，謂是人若得勝上無難生處，必當悟道，然乘先業，
X23n0438_p0278b21║更受無暇之身，即以報生為障，不入佛法。四者法障，
X23n0438_p0278b22║謂此人已得無障生處，又有悟道之機，以先世曾有
X23n0438_p0278b23║障法等緣故，不逢善友不得聽聞正法。五者所知障，
X23n0438_p0278b24║謂此人乃至已遇善知識得聞正法，然有種種因緣
X23n0438_p0278c01║兩不和合，妨修般若波羅蜜，如大品魔事品中廣明，
X23n0438_p0278c02║亦是先世或曾差佗道機故喜生此障也。行者已得
X23n0438_p0278c03║淨除五障三昧，爾時於自心中常見十方一切諸佛，
X23n0438_p0278c04║妙相湛然如覩明鏡，乃至於諸威儀去來睡寤，皆不
X23n0438_p0278c05║離如是佛會因緣。時諸聖者常以勝妙方便啟悟其
X23n0438_p0278c06║心，梵音慰諭為決疑網，行者隨門隨悟，悟已網障隨
X23n0438_p0278c07║除，不久成就一切佛法，故云若得此三昧者，即與諸
X23n0438_p0278c08║佛菩薩同等住。當知行人則是位同大覺也。以其自
X23n0438_p0278c09║覺心故便得佛名，然非究竟妙覺大牟尼位，猶如淨
X23n0438_p0278c10║月雖體無增減，然亦明漸漸增，乃至第十五日方能
X23n0438_p0278c11║動大海潮也。又行者猶與如來共同等住，即能以方
X23n0438_p0278c12║便力起五神通，不動本心遊諸佛剎，現種種身語意，
X23n0438_p0278c13║興種種供養，雲以無盡大願廣修諸度。復由意根淨
X23n0438_p0278c14║故，次得解無量語言音諸陀羅尼，且如一世間中三
X23n0438_p0278c15║十六俱胝趣，隨彼上中下性種類，若干方俗言辭各
X23n0438_p0278c16║各差別，皆曉其旨趣，應以隨類之音如一世界者，一
X23n0438_p0278c17║切世界亦如是也。梵本嚕多是大聲，囉尾多是小聲，
X23n0438_p0278c18║涅瞿衫者是長聲，又兼多聲，所以具足言之，欲顯總
X23n0438_p0278c19║持境界無所不了，對此方文字難以具翻也。以得陀
X23n0438_p0278c20║羅尼故，能知一切眾生心行，謂如是眾生瞋行偏多
X23n0438_p0278c21║而貪性薄，或如是眾生貪行偏多而瞋性薄，乃至通
X23n0438_p0278c22║塞之相無量差別，如釋論道種智中廣明。是菩薩非
X23n0438_p0278c23║但意根能得知，乃至視聽嗅觸亦皆互用無礙。又能
X23n0438_p0278c24║觀彼根緣為除葢障，以種種方便成就眾生，莊嚴佛
X23n0438_p0279a01║剎行如來事。當知真言門，行者乃至一生可得成辦
X23n0438_p0279a02║也。復次如上所說諸功德，一切眾生皆悉如其本性
X23n0438_p0279a03║等共有之，但以無明障葢不自了知，未能起發如是
X23n0438_p0279a04║祕密神通之力。今此真言門，修行諸菩薩以見法明
X23n0438_p0279a05║道故，即生獲除一切葢障三昧。得此三昧故，即能與
X23n0438_p0279a06║諸佛菩薩同住發五神通。以五神通故，獲一切眾生
X23n0438_p0279a07║語言陀羅尼。獲此陀羅尼故，能知一切眾生心行而
X23n0438_p0279a08║作佛事。以能廣作佛事不斷如來種故，則於一切時
X23n0438_p0279a09║一切處常為十方諸佛之所護持，猶如嬰童始生父
X23n0438_p0279a10║母，愛心偏重常不捨離。當知如是諸句皆悉次第相
X23n0438_p0279a11║釋也。復次行者以內具如上功德、外為諸佛護持，是
X23n0438_p0279a12║故處於生死而無染著，猶如蓮華出水不為淤泥之
X23n0438_p0279a13║所染污，常以四攝方便拔苦眾生，乃至無量無邊阿
X23n0438_p0279a14║僧祇劫常在無間獄中，身心精進熾然不息，無有退
X23n0438_p0279a15║沒不辭勞倦。何以故？淨菩提心其性法爾如金剛故。
X23n0438_p0279a16║如是極堅固性即是不從師得，住無為戒無垢無濁
X23n0438_p0279a17║不可破傷。戒者梵云尸羅，是清冷義也。譬如水性常
X23n0438_p0279a18║冷，雖遇薪火因緣則能灼爛諸物，然其自性終不可
X23n0438_p0279a19║遷，若除薪息火自然清冷。如本真言，行者亦如是，獲
X23n0438_p0279a20║除葢障三昧時，心之本性即是尸羅，非造作法不由
X23n0438_p0279a21║佗得，故言住無為戒也。如聲聞淨戒，要由白四羯磨
X23n0438_p0279a22║眾緣具足方始得生，又須方便守護如防利刺，一期
X23n0438_p0279a23║壽盡戒亦隨亡之。此戒則不如是，世世生處恒與俱
X23n0438_p0279a24║生，不假受持常無失犯。又由住斯戒故實智增明，逮
X23n0438_p0279b01║見不思議中道甚深緣起，制止八顛遠離二邊。故經
X23n0438_p0279b02║次云：遠離邪見通達正見。迦葉亦云：自此以前我等
X23n0438_p0279b03║皆名邪見人也。是中慧不正故說名邪見，由凡夫二
X23n0438_p0279b04║乘不能決擇正知自心實相，於諦實之理乃至空謂
X23n0438_p0279b05║不空、不空謂空，不見古佛所行大菩提路。今此菩薩
X23n0438_p0279b06║以照見心明道故，即時無礙智生，於一切法皆悉現
X23n0438_p0279b07║前通達無有錯謬，猶如明目者於日光中覩見種種
X23n0438_p0279b08║諸色，雖無量天魔皆悉化作佛身，各說相似波羅蜜，
X23n0438_p0279b09║終不能動其少分疑網之心。故經次云：復次祕密主！
X23n0438_p0279b10║住此除一切葢障菩薩信解力故，不久勤修滿足一
X23n0438_p0279b11║切佛法。以如是正見猶若金剛，即是最上堅信解力，
X23n0438_p0279b12║依此進修如實巧度，故得諸佛力無所畏解脫三昧，
X23n0438_p0279b13║及餘無量佛法皆悉成就也。龍樹以為如冶人以種
X23n0438_p0279b14║種方便消融鑛石然後成金，若神通者能使土木之
X23n0438_p0279b15║類即成金體，故云不久勤修便得滿足。以是菩薩初
X23n0438_p0279b16║發心時即名佛故，真實功德不可度量，假使如來於
X23n0438_p0279b17║無量無邊阿僧祇劫分別演說猶不能盡。故佛言：取
X23n0438_p0279b18║要言之，是善男子善女人無量功德皆成就也。
X23n0438_p0279b19║
X23n0438_p0279b20║毗盧遮那成佛神變加持經義釋卷第一
X23n0438_p0279b21║
X23n0438_p0279b22║
X23n0438_p0279b23║
X23n0438_p0279b24║
X23n0438_p0279c01║卍云：珍本。奧云：
X23n0438_p0279c02║此本於山中失却，而從　嵯峨殿上尋覓給⺩。
X23n0438_p0279c03║元慶八午四月十一日於木丘記⺩
X23n0438_p0279c04║御使前相模樣橘，朝臣好樹　⺩記。