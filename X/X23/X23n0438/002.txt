X23n0438_p0279c05║
X23n0438_p0279c06║
X23n0438_p0279c07║
X23n0438_p0279c08║毗盧遮那成佛神變加持經義釋卷第二
X23n0438_p0279c09║沙門　一行　述記
X23n0438_p0279c10║入真言門住心品第一之餘。
X23n0438_p0279c11║爾時執金剛祕密主復以偈問佛，乃至不知諸空非，
X23n0438_p0279c12║彼能知涅槃，是故應了知，空離於斷常者，如上佛說
X23n0438_p0279c13║經之大旨，心實相門略以周備。時金剛手為令未來
X23n0438_p0279c14║眾生具足方便無復餘疑，故以偈問佛，請世尊廣演
X23n0438_p0279c15║其義。是中略有九句：初句云何世尊說，此心菩提生
X23n0438_p0279c16║者，即是菩提心生也。如華嚴經廣說歎發菩提心功
X23n0438_p0279c17║德，今此中直問心密印云何了知此心菩提種子發
X23n0438_p0279c18║生，若已發生其性云何。第二句復以云何相知發菩
X23n0438_p0279c19║提心者，相謂性成於內，必有相彰於外，如般若中廣
X23n0438_p0279c20║明阿毗拔致相貌，今此中亦問菩提心生時有何相
X23n0438_p0279c21║貌也。經云願識心心勝，自然智生說者，是如實歎佛
X23n0438_p0279c22║功德，請敷演前二句義。初云識心是心自覺之智，次
X23n0438_p0279c23║又言心即是心之實相，意明境智俱妙無二無別，故
X23n0438_p0279c24║重言之。自然智即是如來常智，唯是心自證心，不從
X23n0438_p0280a01║佗悟。言佛既於識心人中最為第一，必能知此菩提
X23n0438_p0280a02║發生及其微相，唯願說之也。第三句云大勤勇幾何，
X23n0438_p0280a03║次第心續生者，大勤勇即是佛之異名也。歎德而復
X23n0438_p0280a04║發，問有幾心次第而得是心也。第四第五句云心諸
X23n0438_p0280a05║相與時，願佛廣開演者，問此諸心差別之相及相續
X23n0438_p0280a06║勝進，凡經幾時而得究竟淨菩提心也。第六句云功
X23n0438_p0280a07║德聚亦然者，言是心微妙功德，亦願世尊廣開演之，
X23n0438_p0280a08║故云亦然也。第七句云及彼行修行者，次問當以何
X23n0438_p0280a09║行云何修行而能獲得無上悉地，亦可分為二句也。
X23n0438_p0280a10║第八句第九句云心心有殊異，唯大牟尼說者，謂眾
X23n0438_p0280a11║生異熟識心與瑜伽行者殊異之心，亦願世尊分別
X23n0438_p0280a12║廣說。牟尼者是寂嘿義，言佛身語心皆究竟寂滅過
X23n0438_p0280a13║語言地，以對二乘小寂不可為譬，故云大牟尼也。阿
X23n0438_p0280a14║闍梨言：如是九句或可分為十句，從此以後迄至經
X23n0438_p0280a15║終，皆是如來酬九問之意廣分別說。然佛觀當時眾
X23n0438_p0280a16║會務令得意求宗，或後問先答文無定準，或轉生疑
X23n0438_p0280a17║問以盡支流，如下文入大悲藏曼荼羅等即是答修
X23n0438_p0280a18║行句，百字果等即是答殊異心及功德句，其餘隨有
X23n0438_p0280a19║相應處皆以類觀之，義可知也。
X23n0438_p0280a20║次如來答金剛手偈中善哉善哉佛真子，廣大心利
X23n0438_p0280a21║益者，以從如來種性生，從佛身語心生，故曰真子。如
X23n0438_p0280a22║前大日世尊現廣大加持境界，今祕密主亦欲普為
X23n0438_p0280a23║如是無量應度眾生，速成大行，裂大疑網，同獲三平
X23n0438_p0280a24║等句無盡莊嚴。故佛歎言：善哉佛子！汝今能以廣大
X23n0438_p0280b01║心為利益無量眾生故，發如是問也。次云勝上大乘
X23n0438_p0280b02║句，心續生之相，諸佛大祕密，外道不能識者，略有七
X23n0438_p0280b03║義，故名大乘。一者以法大故，謂諸佛廣大甚深祕密
X23n0438_p0280b04║之藏，毗盧遮那遍一切處，大人所乘。二者發心大故，
X23n0438_p0280b05║謂一向志求平等大慧，起無盡悲願，誓當普授法界
X23n0438_p0280b06║眾生。三者信解大故，謂初見心明道時，具足無量功
X23n0438_p0280b07║德，能遍至恒沙佛剎，以大事因緣成就眾生。四者以
X23n0438_p0280b08║性大故，謂自性清淨心金剛寶藏無有缺減，一切眾
X23n0438_p0280b09║生等共有之。五者依止大故，謂如是妙乘即法界眾
X23n0438_p0280b10║生大依止處，猶如百川同趣大海，卉木依地而生。六
X23n0438_p0280b11║者以時大故，謂壽量長遠出過三時，師子奮迅祕密
X23n0438_p0280b12║神通之用未曾休息。七者以智大故，謂諸法無邊故
X23n0438_p0280b13║等虗空心，自然妙慧亦復無邊，窮實相源底，譬如函
X23n0438_p0280b14║葢相稱。以如是七因緣故，於諸大乘法門猶如醍醐
X23n0438_p0280b15║淳味第一，故云最勝大乘也。乘名進趣，句名止息之
X23n0438_p0280b16║處，故云大乘句也。心續生之相者，雖此心畢竟常淨，
X23n0438_p0280b17║猶如虗空離一切相，而亦從因緣起有心相生，猶如
X23n0438_p0280b18║大海波浪，非是常有，亦非常無。若常有者，不應風飆
X23n0438_p0280b19║止息，則澄然而靜。若常無者，不應風飆纔起，鼓怒相
X23n0438_p0280b20║續。當知是心從緣起故，即是不生而生，生而不生，無
X23n0438_p0280b21║相常相，相常無相，甚深微妙，難可了知。諸佛祕密之
X23n0438_p0280b22║印，不妄宣示。是故凡夫、二乘、兩種外道，非但不識無
X23n0438_p0280b23║生滅心，亦復不識生滅心。故云：諸佛大祕密，外道不
X23n0438_p0280b24║能識。我今悉開示，一心應諦聽也。次偈云：越百六十
X23n0438_p0280c01║心，生廣大功德，其性常堅固，知彼菩提生者，是略答
X23n0438_p0280c02║初問。云何即知菩提心生？今佛告言：越百六十相續
X23n0438_p0280c03║心，即是淨菩提心。如有人問：云何知此乳中醍醐生？
X23n0438_p0280c04║答言：若乳酪生熟酥麤濁變異之相，悉已融妙，無復
X23n0438_p0280c05║滓穢，當知即是醍醐生也。行者最初開發金剛寶藏
X23n0438_p0280c06║時，見是心性如淨虗空，超諸數量。爾時離因業生，佛
X23n0438_p0280c07║樹芽生。此芽生時，已遍法界，何況枝葉華果？故云：生
X23n0438_p0280c08║廣大功德。以過心行戲論故，不可破，不可轉，猶若閻
X23n0438_p0280c09║浮檀金，無能說其過惡。故云：其性常堅固。若知自心
X23n0438_p0280c10║有如是印，當知是菩提生也。次有一偈半，略答菩提
X23n0438_p0280c11║心相貌。以世間更無有法可以表示淨菩提心相者，
X23n0438_p0280c12║唯除太虗空，喻少分相似。故云：無量如虗空。譬如虗
X23n0438_p0280c13║空，不為烟雲塵霧之所染汙，其性常住，離諸因緣。假
X23n0438_p0280c14║使八方大風吹盡世界，亦不能令其動。自本初以來，
X23n0438_p0280c15║常自寂滅無相，非適今也。心相亦爾，從無始以來，本
X23n0438_p0280c16║自不生，以本不生故，無有一法能令染汙動搖，常住
X23n0438_p0280c17║不變，永寂無相，故云不染汙常住，諸法不能動，本來
X23n0438_p0280c18║寂滅無相。爾時行人為此寂光所照，無量知見自然
X23n0438_p0280c19║開發，如蓮華敷，故云無量智成就。此智成就，即是毗
X23n0438_p0280c20║盧遮那心佛現前，故云正等覺顯現，梵本云三藐三
X23n0438_p0280c21║佛陀現也。佛已略說如是心實相印，若行者與此相
X23n0438_p0280c22║應，當知已具堅固信力。然此信力，本從真言門供養
X23n0438_p0280c23║儀軌行法，如說修行，得至淨菩提心，故云供養行修
X23n0438_p0280c24║行，從是初發心也。此中供養有二種：一者外供養，二
X23n0438_p0281a01║者內供養，下文當廣說耳。或有說言：但觀心性無相
X23n0438_p0281a02║無為，不應種種紛動行菩薩道。此說非也。如以四種
X23n0438_p0281a03║不生觀鑛中金性，雖復在因在果，常自無減無增，若
X23n0438_p0281a04║不以方便消融滓穢，則此不生金無由可得。行人亦
X23n0438_p0281a05║復如是，若不以三種祕密方便供養行門，消融百六
X23n0438_p0281a06║十心鑛石之垢，何以得此淨菩提心？龍樹阿闍梨中
X23n0438_p0281a07║道正觀，正以從緣起故，無生義成，而汝謂龜毛兔角
X23n0438_p0281a08║為不生，是故墮在失處。又如世人覩真金百鍊不移，
X23n0438_p0281a09║以為妙性窮極，若五通仙人以諸藥物種種鍊冶，能
X23n0438_p0281a10║化土石之類盡為金寶，其有服食之者，住壽長遠，神
X23n0438_p0281a11║變無方。當知真金性中自有如是力用，但世人無祕
X23n0438_p0281a12║密方便，故不能得耳。淨菩提心亦如是，若以大悲萬
X23n0438_p0281a13║行種種鍊冶，得成神變，加持不思議業，故不應未得，
X23n0438_p0281a14║謂得保初心為極果也。
X23n0438_p0281a15║經云：祕密主！無始生死愚童凡夫，執著我名我有，分
X23n0438_p0281a16║別無量我分。祕密主！若彼不觀我之自性，則我我所
X23n0438_p0281a17║生者。以下答心相續義也。欲明淨心最初生起之由，
X23n0438_p0281a18║故先說愚童凡夫違理之心。無始生死者，智度云：世
X23n0438_p0281a19║間若眾生若法，皆無有始。經中佛言：無明覆愛所繫，
X23n0438_p0281a20║往來生死始不可得。乃至菩薩觀無始亦空，而不墮
X23n0438_p0281a21║有始見中。愚童義如先說。凡夫者，正譯應云異生。謂
X23n0438_p0281a22║由無明故，隨業受報不得自在，墮於種種趣中，色心
X23n0438_p0281a23║像類各各差別，故曰異生也。其所計我，但有言語而
X23n0438_p0281a24║無實事，故云執著我名。言我有者，即是我所。如是我
X23n0438_p0281b01║我所執，如十六知見等，隨事差別無量不同，故名為
X23n0438_p0281b02║分。次釋虗妄分別所由，故云：祕密主！若彼不觀我之
X23n0438_p0281b03║自性，則我我所生也。若彼觀察諸蘊皆悉從眾緣生，
X23n0438_p0281b04║是中何者是我？我住何所？為即蘊異蘊相在耶？若能
X23n0438_p0281b05║如是諦求，當得正眼。然彼不自觀察，但展轉相承，自
X23n0438_p0281b06║久遠以來祖習此見，謂我在身中能有所作，及長養
X23n0438_p0281b07║成就諸根，唯此究竟道，餘皆妄語。以是故名為愚童
X23n0438_p0281b08║也。
X23n0438_p0281b09║經云：復計有時者，謂計一切天地好醜，皆以時為因。
X23n0438_p0281b10║如彼偈言：時來眾生熟，時至則催促，時能覺悟人，是
X23n0438_p0281b11║故時為因。更有人言：雖一切人物非時所作，然時是
X23n0438_p0281b12║不變因，是實有法，細故不可見。以華實等果故，可知
X23n0438_p0281b13║有時。何以故？見果知有因故，此時法不壞故。常亦以
X23n0438_p0281b14║不觀時自性故，而生如是妄計也。經云：地等變化者，
X23n0438_p0281b15║謂地水火風，虗空各各有，執為真實者。或云：地為萬
X23n0438_p0281b16║物因，以一切眾生萬物依地得生故。以不觀地之自
X23n0438_p0281b17║性，但從眾緣和合有故，而生是見。以為供養地者，當
X23n0438_p0281b18║得解脫。次有計水能生萬物，火風亦爾。或計萬物從
X23n0438_p0281b19║空而生，謂空是真解脫因，宜應供養承事。皆應廣說。
X23n0438_p0281b20║經云瑜伽我者，謂學定者，計此內心相應之理，以為
X23n0438_p0281b21║真我，常住不動，真性湛然，唯此是究竟道，離於因果，
X23n0438_p0281b22║不觀心自性故。如是見生，以為真我，但住此理，即名
X23n0438_p0281b23║解脫也。經云建立淨，不建立無淨者，是中有二種計：
X23n0438_p0281b24║前句謂有建立一切法者，依此修行，謂之為淨；次句
X23n0438_p0281c01║謂此建立非究竟法，若無建立，所謂無為，乃名真我，
X23n0438_p0281c02║亦離前句所修之淨，故云無淨也。由不觀我之自性，
X23n0438_p0281c03║有如是見生，廣說如上。經云若自在天，若流出及時
X23n0438_p0281c04║者，謂一類外道，計自在天是常，是自在者，能生萬物。
X23n0438_p0281c05║如十二門中難云：若眾生是自在子者，唯應以樂遮
X23n0438_p0281c06║苦，不應與苦，應但供養自在，則滅苦得樂。而實不爾，
X23n0438_p0281c07║但自行苦樂因緣，而自受報，非自在天作。又若自在
X23n0438_p0281c08║作眾生者，誰復作此自在？若自在自作則不然，如物
X23n0438_p0281c09║不自作，若更有作者，則不名自在，如彼論廣說也。計
X23n0438_p0281c10║流出者，興建立大同，建立如從心出一切法，此中流
X23n0438_p0281c11║出，如從手功出一切法，譬如陶師子埏埴無間，生種
X23n0438_p0281c12║種差別形相。次云時者，與前時外道宗計小異，皆自
X23n0438_p0281c13║在天種類也。經云尊貴者，此是那羅延天外道，計此
X23n0438_p0281c14║天湛然常住不動，而有輔相，造成萬物，譬如人主無
X23n0438_p0281c15║為而治，有司受命行之，以能造之主，更無所尊貴者，
X23n0438_p0281c16║故名尊貴。又此宗計尊貴者，遍一切地水火風空處。
X23n0438_p0281c17║昔有論師欲伏彼宗計故，往詣天祠，於彼天像身上
X23n0438_p0281c18║坐而飲食。西方以飲食之殘為極不淨，皆共忿怒。論
X23n0438_p0281c19║師言：如所宗，豈非遍一切處地水火風空界相？答言：
X23n0438_p0281c20║如是。論師言：彼即地水火風，我亦如是。以之相入，何
X23n0438_p0281c21║所不可而忿怒邪？彼眾默然，不能加報。亦由不觀我
X23n0438_p0281c22║之自性，故生如是妄計也。經云自然者，謂一類外道
X23n0438_p0281c23║計一切法皆自然而有，無造作之者。如蓮華者生而
X23n0438_p0281c24║鮮潔，誰之所染？如棘刺端利，誰所削成？故知諸法皆
X23n0438_p0282a01║自爾也。有師難云：今目觀人造舟船室宅之類，皆從
X23n0438_p0282a02║眾緣而有，非自然成。云何自爾邪？若謂雖有而未明
X23n0438_p0282a03║了，故須人功發之，是亦不然。既須人功發之，即是從
X23n0438_p0282a04║緣，非自然有也。經云內我者，有計身中離心之外別
X23n0438_p0282a05║有我性，能運動此身作諸事業。難者云：若如是者，我
X23n0438_p0282a06║即無常。何以故？若法是因及從因生，皆無常故。若我
X23n0438_p0282a07║無常，則罪福果報皆悉斷滅。如是等種種論義，至挍
X23n0438_p0282a08║量中廣明。經云人量者，謂計神我之量等於人身，身
X23n0438_p0282a09║小亦小、身大亦大。智度云：有計神大小，隨人身死壞
X23n0438_p0282a10║時，神亦前出。即與此同。然彼宗以我為常住自在之
X23n0438_p0282a11║法，今既隨身大小，即是無常，故知不然也。經云：遍嚴
X23n0438_p0282a12║者，謂計此神我能造諸法。然世間尊勝遍嚴之事，是
X23n0438_p0282a13║我所為，與自在天計小異。如中論破自在云：自在天
X23n0438_p0282a14║何為不盡作樂人、盡作苦人，而有苦者、樂者？當知從
X23n0438_p0282a15║愛憎生，故不自在。今遍嚴者，既能造諸福樂，而不能
X23n0438_p0282a16║以樂遮苦，何名遍常自在耶？經云：若壽者，謂有外道
X23n0438_p0282a17║計一切法，乃至四大草木等，皆有壽命也。如草木伐
X23n0438_p0282a18║已續生，當知有命。又彼夜則卷合，當知亦有情識，以
X23n0438_p0282a19║睡眠故。難者云：若見斬刈還生，以為有命，則人斷一
X23n0438_p0282a20║支，不復增長，豈無命邪？如合昏木有眠，則水流晝夜
X23n0438_p0282a21║不息，豈是常覺？皆由不觀我之自性，故生種種妄見
X23n0438_p0282a22║也。經云：補特伽羅，謂彼宗計有數取趣者，皆是一我，
X23n0438_p0282a23║但隨事異名耳。若有從今世趣於後世，是則識神為
X23n0438_p0282a24║常。識神若常，云何有死生？死名此處沒，生名彼處出，
X23n0438_p0282b01║故不得言神常。若無常，則無有我。如佛法中，犢子道
X23n0438_p0282b02║人及說一切有者，此兩部計有三世法。若定有過去、
X23n0438_p0282b03║未來、現在，則同有數取趣者，失佛三種法印。西方諸
X23n0438_p0282b04║菩薩作種種量，破彼宗計也。經云：若識者，謂有一類
X23n0438_p0282b05║執此識遍一切處，乃至地、水、火、風、虗空界，識皆遍滿
X23n0438_p0282b06║其中。此亦不然。若識遍，常應獨能見聞覺知。而今要
X23n0438_p0282b07║由根塵和合，方有識生，則汝識神為無所用。又若識
X23n0438_p0282b08║神遍五道中，云何復有死生邪？故知不爾也。經云：阿
X23n0438_p0282b09║賴邪者，是執持含藏義，亦是室義。此宗說有阿賴邪，
X23n0438_p0282b10║能持此身，有所造作，含藏萬像，攝之則無所有，舒之
X23n0438_p0282b11║則滿世間，不同佛法中第八識義也。然世尊密意，說
X23n0438_p0282b12║如來藏為阿賴邪。若時佛法中人，不觀自心實相，分
X23n0438_p0282b13║別執著，亦同我見也。經云：知者見者，謂有外道，計身
X23n0438_p0282b14║中有知者，能知苦樂等事。復有計能見者，即是真我。
X23n0438_p0282b15║智度云：目覩色，名曰見者。五識知，名為知者。皆是我
X23n0438_p0282b16║計，隨事異名也。難者云：汝言能見是我，而彼能聞能
X23n0438_p0282b17║觸知者，為是我不？若皆是者，六根境界，互不相知，一
X23n0438_p0282b18║不可作六，六不可作一。若有非我者，是亦同疑。故知
X23n0438_p0282b19║根塵和合，有所知見，無別我也。經云：能執所執，謂有
X23n0438_p0282b20║外道，言身中離識心，別有能執者，即是真我，能運動
X23n0438_p0282b21║身口，作諸事業。或有說言，能執者，但是識心，其所執
X23n0438_p0282b22║境界，乃名真我，此我遍一切處。然內外身受心法性，
X23n0438_p0282b23║皆從緣生，無有此自性。是中所執能執，尚不可得，何
X23n0438_p0282b24║況我邪？亦由不觀我之自性，故作是說也。經云內知
X23n0438_p0282c01║外知者，亦是知者別名，分為二計：有計內知為我，謂
X23n0438_p0282c02║身中別有內證者，即是真我；或以外知為我，謂能知
X23n0438_p0282c03║外塵境界者，即是真我也。經云社怛梵者，謂與知者
X23n0438_p0282c04║外道宗計大同，但部黨別異，故特出之耳。經云若摩
X23n0438_p0282c05║奴闍者，智度翻為人，即是人執也。具譯當言人生，此
X23n0438_p0282c06║是自在天外道部類，計人即從人生，故以人為名。唐
X23n0438_p0282c07║三藏云意生，非也。末那是意，今云末奴，聲轉義別誤
X23n0438_p0282c08║耳。經云摩納婆者，是毗紐天外道部類，正翻應云勝
X23n0438_p0282c09║我，言我於身心中最為勝妙也。彼常於心中觀我，可
X23n0438_p0282c10║一寸許。智度亦云：有計神在心中，微細如芥子清淨，
X23n0438_p0282c11║名為淨色，或如豆麥，乃至一寸。初受身時，最在前受，
X23n0438_p0282c12║譬如像骨；及其成身，如像己莊。唐三藏翻為儒童，非
X23n0438_p0282c13║也。儒童，梵云摩拏婆，此中云納，義別誤耳（此二名是菩提闍梨
X23n0438_p0282c14║解）。經云常定生，彼外道計我是常住，不可破壞，自然
X23n0438_p0282c15║常生，無有更生，故以為名也。經云聲非聲者，聲即是
X23n0438_p0282c16║聲，論外道若聲顯者，計聲體本有，待緣顯之，體性常
X23n0438_p0282c17║住；若聲生者，計聲本生，待緣生之，生已常住。彼中復
X23n0438_p0282c18║自分異計，如餘處廣釋。非聲者，與前計有異，彼計聲
X23n0438_p0283a01║是遍常，此宗悉撥為無，墮在無善惡法，亦無聲字處，
X23n0438_p0283a02║以此為實也。
X23n0438_p0283a03║經云：祕密主！如是等我分，自昔以來，分別相應。希求
X23n0438_p0283a04║順理解脫者，經中略舉三十許事，若隨類差別，則有
X23n0438_p0283a05║無量無邊。如人坐得四禪，即計此法為真實常理，或
X23n0438_p0283a06║生是念：我是得禪者。如是等皆是我分相應，例可知
X23n0438_p0283a07║也。皆由不觀我實相故，但從久遠以來，相承祖習此
X23n0438_p0283a08║見，各各自謂有大師薄伽梵一切知見者，以善修瑜
X23n0438_p0283a09║伽故，現覺此法，而為世間說之，唯此是究竟道，更無
X23n0438_p0283a10║餘道。如劫初時，獨有一天，先生梵界，而作是念：若更
X23n0438_p0283a11║有眾生，來與我共住，豈不善哉？時有上界天，命終來
X23n0438_p0283a12║生此中。先生者，即謂之言：由我念力故，汝得生此，汝
X23n0438_p0283a13║即我所生也。彼亦作是念：是尊能生我等。便相隨順，
X23n0438_p0283a14║計為最初有我者，從是以來，謂是梵天王，能造世間。
X23n0438_p0283a15║如是展轉，生於異見，不可勝記。希求順理解脫者，順
X23n0438_p0283a16║理，梵音瑜祇，即是古昔修瑜伽行者，謂彼得真解脫，
X23n0438_p0283a17║是萬物之宗，今順彼行，希求解脫，故云然也。已上皆
X23n0438_p0283a18║是破壞內外因果違理之心，次明最初順理之心，即
X23n0438_p0283a19║是世間八心也。
X23n0438_p0283a20║經云：祕密主！愚童凡夫類，猶如羝羊，或時有一法相
X23n0438_p0283a21║生，所謂持齋。彼思惟此少分，發起歡喜，數數修習。祕
X23n0438_p0283a22║密主！是初種子善業發生。羝羊是畜生中，性最下劣，
X23n0438_p0283a23║但念水草及婬欲事，餘無所知。故順西方語法，以喻
X23n0438_p0283a24║不知善惡因果愚童凡夫也。世間從久遠來，展轉相
X23n0438_p0283b01║承，有善法之名。然以違理之心，種種推求，而不能得。
X23n0438_p0283b02║後時忽然自有念生：我今節食持齋，即是善法。然由
X23n0438_p0283b03║未是佛法中八關戒也。彼由節食自誡故，即覺緣務
X23n0438_p0283b04║減少，令我飲食易足，不生馳求勞苦。爾時即生少分
X23n0438_p0283b05║不著之心，其心歡喜，而得安穩。由見此利益故，數數
X23n0438_p0283b06║有修習之，即是最初微識善惡因果，故名種子心也。
X23n0438_p0283b07║經云：復以此為因，於六齋日，施與父母男女親戚，
X23n0438_p0283b08║是第二芽種者。此六齋日，即是智度論中，上代五通
X23n0438_p0283b09║仙人，勸令此日斷食，既順善法，又免鬼神災橫，如彼
X23n0438_p0283b10║廣說也。由見止息貪求，內獲利益，故欲修習此法，令
X23n0438_p0283b11║得增長，故於持齋之日，捨己財物，而與六親，自念我
X23n0438_p0283b12║無守護之憂，而令佗人愛敬，獲孝義之譽。以見此因
X23n0438_p0283b13║果故，轉生歡喜，生歡喜故，善心稍增，由如從種子生
X23n0438_p0283b14║芽也。經云：復以此施授，與非親識者，是第三疱種。
X23n0438_p0283b15║謂欲成此守齋善法，修習無貪慧捨之心，由數習故，
X23n0438_p0283b16║善心漸次增長，復能施與非親識人。見此平等施心
X23n0438_p0283b17║功德利益故，爾時善萌倍復增廣，猶如芽莖滋盛未
X23n0438_p0283b18║生葉時，故名疱種也。經云：復以此施與器量高德
X23n0438_p0283b19║者，是第四葉種。謂已能習行惠捨，藉此為因，漸能甄
X23n0438_p0283b20║擇所施之境。如是之人德行高勝，我今宜應親近而
X23n0438_p0283b21║供養之。即是慧性漸開，遇善知識之由漸也。經云：
X23n0438_p0283b22║復以此施，歡喜授與伎樂人等，及獻尊宿。是第五、敷
X23n0438_p0283b23║華者，謂慧性漸開，復甄別所施之境，見其利佗之益，
X23n0438_p0283b24║以伎樂人能化大眾，令其歡喜，故賞其功。凡如此類
X23n0438_p0283c01║眾多，是以云等也。尊宿耆舊多所見聞，及學行高尚，
X23n0438_p0283c02║世所師範，以其多所導利故，推誠歡喜而施與之，亦
X23n0438_p0283c03║令我施時心倍歡喜故，即是華種也。經云：復以此
X23n0438_p0283c04║施發親愛心而供養之，是第六成果者，謂所習醇熟，
X23n0438_p0283c05║非直歡喜而已，復能以親愛心施與尊行之人。又因
X23n0438_p0283c06║前施因緣，得聞法利，知彼內懷勝德，謂能出離欲等，
X23n0438_p0283c07║狎習親附而供養之，望初種子，即是成果心也。復
X23n0438_p0283c08║次祕密主！彼護戒生天是第七受用種子者，謂已能
X23n0438_p0283c09║齋施見其利益，即知三業不善皆是衰惱因緣，我當
X23n0438_p0283c10║捨之護戒而住。由護戒故，現世獲諸善利有大名聞，
X23n0438_p0283c11║身心安樂倍復增廣，賢善命終而得生天。譬如種果
X23n0438_p0283c12║已成受用其實，故曰受用種子也。又如從一種子而
X23n0438_p0283c13║成百千果實，是一一果實復生若干，展轉滋育不可
X23n0438_p0283c14║勝數。今此受用果心復成，後心種子亦復如是，故曰
X23n0438_p0283c15║受用種子也。
X23n0438_p0283c16║經云：祕密主！以此心生死流轉，於善友所聞如是言，
X23n0438_p0283c17║此是天大天與一切樂者，若虔誠供養，一切所願皆
X23n0438_p0283c18║滿，所謂自在天等。乃至彼聞如是，心懷慶悅，慇重恭
X23n0438_p0284a01║敬，隨順修行。祕密主！是名愚童異生生死流轉無畏
X23n0438_p0284a02║依。第八嬰童心，已知尊行之人宜應親近供養，又見
X23n0438_p0284a03║持戒能生善利，即是漸識因果。今復聞善知識言，有
X23n0438_p0284a04║大天能與一切樂，若虔誠供養，所願皆滿，即能起歸
X23n0438_p0284a05║依心也。雖未聞佛法，然知此諸天因修善行得此善
X23n0438_p0284a06║報，又漸解甄別勝田，復聞佛法殊勝妙，必能歸依信
X23n0438_p0284a07║受，故為世間最上心也。問曰：前說自在天等皆是邪
X23n0438_p0284a08║計，今復云歸依此等是世間勝心，與前有何異邪？答
X23n0438_p0284a09║曰：前是不識因果之心，但計諸法是自在天等所造。
X23n0438_p0284a10║今由善根熟故，於生死流轉中求無畏依，欲効彼因
X23n0438_p0284a11║冀成勝果，故不同前計也。商羯羅，是摩醯首羅別名
X23n0438_p0284a12║也。黑天，梵音嚕捺羅，是自在天眷屬。龍尊，是諸大龍。
X23n0438_p0284a13║俱吠囉，皆世所宗奉大天也。梵天后，是世間所奉尊
X23n0438_p0284a14║神。然佛法中，梵王離欲無有妃后，從波頭摩以下，所
X23n0438_p0284a15║謂得叉迦羅龍、和修吉龍、商佉龍、羯句擿劒龍、大蓮
X23n0438_p0284a16║華龍、俱里劒龍、摩訶泮尼龍、阿地提婆龍、薩陀龍、難
X23n0438_p0284a17║陀等龍，皆是世間所奉尊神也。天仙，謂諸五通神仙，
X23n0438_p0284a18║其數無量，故不列名。圍陀，是梵王所演四種明論。大
X23n0438_p0284a19║圍陀論師，是受持彼經能授教者，以能開示出欲之
X23n0438_p0284a20║行，故應歸依也。於彼部類之中，梵王猶如佛，四圍陀
X23n0438_p0284a21║典猶如十二部經，傳此法者猶如和合僧時，彼聞如
X23n0438_p0284a22║是等世間三寶，歡喜歸依隨順修行，是第八生死凡
X23n0438_p0284a23║夫無畏依也。
X23n0438_p0284a24║經云祕密主！復次殊勝行隨彼所說中，殊勝住求解
X23n0438_p0284b01║脫慧生等者，謂即此第八無畏依中復有殊勝心也。
X23n0438_p0284b02║既聞如上所說，世間諸薄伽梵宜應供養歸依，復遂
X23n0438_p0284b03║生心：此諸三寶何者為勝？我當擇其善者隨順修行。
X23n0438_p0284b04║由前善根力故，隨彼所說法中得殊勝住者，有求解
X23n0438_p0284b05║脫智生。然以未知緣起法故，所有觀空智慧不離斷
X23n0438_p0284b06║常，故曰常無常空，但隨順如是說而勤修學。此中復
X23n0438_p0284b07║有二種：若求解脫智生名殊勝心，已於空法作證名
X23n0438_p0284b08║決定心。若離分說之，并前凡有十心也。世尊欲明出
X23n0438_p0284b09║世間觀空智慧，故次說言：祕密主！非彼知解空非空
X23n0438_p0284b10║義了知斷常，雖作非有非無平等觀絕諸戲論，然亦
X23n0438_p0284b11║不能雙離是見，由彼未解正因緣故。然佛法中以知
X23n0438_p0284b12║因緣有故則離無見，以觀自性空故不生有見，若離
X23n0438_p0284b13║有無見者即不墮斷常。若不達如是空義，雖復不著
X23n0438_p0284b14║有無離言絕相，終是以分別想作此無分別心。猶如
X23n0438_p0284b15║長爪梵志觀諸法實相，不受一切法而作是見。夫真
X23n0438_p0284b16║空離於分別，云何分別空耶？若不解空義者，雖復一
X23n0438_p0284b17║心精進勤求解脫，非彼能知涅槃。是故佛言：汝欲求
X23n0438_p0284b18║涅槃者，應了知緣起之空離於斷常也。由彼初種子
X23n0438_p0284b19║心減損少分貪垢，即順少分淨心，從此以後齋施漸
X23n0438_p0284b20║增，即是淨心勢力漸得萌動。由此熏習，則能甄擇所
X23n0438_p0284b21║歸依處，有求解脫慧生。若不遇善緣，還從斷常空退
X23n0438_p0284b22║入邪見，然其八心種子終不敗亡。若聞佛法，但於斷
X23n0438_p0284b23║常空合觀緣起空，即入正道。若是未生種子，無機之
X23n0438_p0284b24║人雖種種為說，終不能信解也。又如行者於第八心
X23n0438_p0284c01║求生死無畏依時，若遇善知識為說三寶真歸依處，
X23n0438_p0284c02║由彼漸識現世因果故即能信受。復置是事，如彼修
X23n0438_p0284c03║齋時，是人若遇善知識告言：汝觀何利故為此齋施？
X23n0438_p0284c04║彼即答言：我觀貪求保護因緣有種種憂苦，少欲行
X23n0438_p0284c05║施得歡喜安樂住故。善知識告言：善哉，善男子！如佛
X23n0438_p0284c06║所說：眾生以慳貪故，現世有種種憂苦，命終以此因
X23n0438_p0284c07║緣墮惡道中。以心離慳貪垢故，現世安穩有大名稱，
X23n0438_p0284c08║命終生天後得涅槃。是故汝今更應以勝上心受八
X23n0438_p0284c09║齋法。彼聞已便信受，如說修行。若無機之人，但說世
X23n0438_p0284c10║間苦樂皆是自在天造或地等變化，以時為因，則聞
X23n0438_p0284c11║如是八齋少分安淨尚不能信，況餘深事耶？問曰：如
X23n0438_p0284c12║是八心最初種子復以何為因？答曰：由世間自久遠
X23n0438_p0284c13║以來有善惡之名，種子從是生也。如劫初眾生貪食
X23n0438_p0284c14║地味，爾時即以多食者為不善、少食者為善。或有見
X23n0438_p0284c15║多食因緣起諸過患，便作是念：我今少食此味，常自
X23n0438_p0284c16║誡節，不亦善乎？然此眾生亦未識因果後世之報，但
X23n0438_p0284c17║展轉相承，謂仁義慚愧等以為善法。有能如是行者，
X23n0438_p0284c18║世間共稱譽之。又如小劫終竟時，眾生忽爾發心知
X23n0438_p0285a01║世間惡法過患，更相勸導共行善事，爾時亦無善知
X23n0438_p0285a02║識勸導使然，當知皆是自心實相熏習因緣力也。如
X23n0438_p0285a03║最初種子離微塵許心垢時，即顯如微塵許淨心勢
X23n0438_p0285a04║力，雖云善種子生，其實相即是不生生，以是堅固性
X23n0438_p0285a05║故，在眾生識心終不敗亡，未至自心實際大金剛輪
X23n0438_p0285a06║中間更無住處，雖果復成種展轉滋長，然亦不出阿
X23n0438_p0285a07║字門，故云最上大乘句心續生之相。諸佛大祕密外
X23n0438_p0285a08║道不能知，法華藥草喻品意亦在於此也。復次行者
X23n0438_p0285a09║歸依三寶隨順如來律儀，於一日中受八齋法，由聖
X23n0438_p0285a10║戒所防護故寂靜安樂，以安樂故則信賢聖所行數
X23n0438_p0285a11║數修習，是名最初種子。為令此善增長而修諸善，乃
X23n0438_p0285a12║至由戒醇淨決定生天後至涅槃，是名受用種子。復
X23n0438_p0285a13║由親近善知識故，聞正法利不起異歸依心，是生死
X23n0438_p0285a14║流轉凡夫第八真實無畏依。又於此中殊勝住，有求
X23n0438_p0285a15║解脫慧生，思惟觀察生決定想，從此即發聲聞菩提
X23n0438_p0285a16║初種子心，皆應准例前文廣分別說，乃至三乘一一
X23n0438_p0285a17║地皆具十心，迄第十地亦具種子芽疱葉華果等，有
X23n0438_p0285a18║求佛地智生，觀畢竟空得到金剛際也。
X23n0438_p0285a19║爾時金剛手復請佛言：唯願世尊說彼心。如是說已，
X23n0438_p0285a20║佛告金剛手祕密主言：祕密主！諦聽心相，謂貪心、無
X23n0438_p0285a21║貪心、瞋心、慈心、癡心、智心，乃至云何受生心？謂諸有
X23n0438_p0285a22║修習行業，彼生心如是同性。此答前問中諸心相句
X23n0438_p0285a23║也。初列六十心名，次釋其相。祕密主！彼云何貪心？謂
X23n0438_p0285a24║隨順染法者，染謂染著前境，即是染汙淨心。若隨順
X23n0438_p0285b01║修行此法，名有貪心。以心法微細難識，但觀彼所為
X23n0438_p0285b02║事業，必有相彰于外。譬如覽烟之狀貌，則火性可以
X23n0438_p0285b03║比知。故諸句多以順修明義，以可例然也。此等皆是
X23n0438_p0285b04║未得出世心以來，與善種雜起之心。若行者善識真
X23n0438_p0285b05║偽，猶如農夫務除穢草，以輔嘉苗，則淨心勢力漸漸
X23n0438_p0285b06║增長。勿謂是因緣事相，輕忽至言，使心沒其中，不得
X23n0438_p0285b07║自覺知也。第二、云何無貪心？謂隨順無染法者，謂與
X23n0438_p0285b08║前心相違，乃至所應進求善處，亦復不生願樂。是故
X23n0438_p0285b09║不染善法，俱障善萌，與無染汙心，名同事異，最須觀
X23n0438_p0285b10║察也。是故行者，但觀貪心實相，自然貪不染心，不應
X23n0438_p0285b11║起如是無慧不貪之行也。第三、云何瞋心？謂隨順怒
X23n0438_p0285b12║法者，怒謂瞋心發動，事彰於外。以心法難識，故以順
X23n0438_p0285b13║修怒法釋之。若數起如是不寂靜相，即知是瞋心相
X23n0438_p0285b14║也。但於此眾緣中，觀察瞋心，自無所住，則此障不生。
X23n0438_p0285b15║第四、云何慈心？謂隨順修行慈法者，此慈亦是與瞋
X23n0438_p0285b16║相違，愛見心垢之慈，非善種所生也。上慈字據內心，
X23n0438_p0285b17║下慈字是外相。所為事業既覺知已，但治妨道之失，
X23n0438_p0285b18║轉轉修慈無量心，即是對治也。第五、云何癡心？謂順
X23n0438_p0285b19║修不觀法者，謂不觀前言善惡是非，遇便信受。凡所
X23n0438_p0285b20║為事業，不能先以慧心甄別壽量是非，如是等多諸
X23n0438_p0285b21║誤失，皆是癡心相也。第六、云何智心？謂順修殊勝增
X23n0438_p0285b22║上法者，謂是人於種種所說中，皆以智簡擇此勝此
X23n0438_p0285b23║劣，此應受此不應受，取其勝上者而後行之，即是無
X23n0438_p0285b24║癡相也。然過人之法，非智力籌量所能及之，唯信者
X23n0438_p0285c01║能入耳也。是故觀察世智辨聰難，是彼對治。第七、云
X23n0438_p0285c02║何決定心？謂尊教命如說奉行。第八、云何疑心？謂常
X23n0438_p0285c03║收持不定等事者，今先釋疑心，令決定心相易解明
X23n0438_p0285c04║了故。謂此人隨有所聞，便生不決定心。如受戒時，便
X23n0438_p0285c05║自生疑心：我今定得戒？為不得戒耶？或疑師疑法，諸
X23n0438_p0285c06║事例爾。如人道行，以疑惑故，不能前進。智度偈云：乃
X23n0438_p0285c07║至譬如觀岐路，好利者應逐。是彼對治。又決定心者，
X23n0438_p0285c08║謂隨聞善友等如法教命，便即不生疑慮，至心奉行。
X23n0438_p0285c09║然亦當以慧觀察，生正決定心，離邪決定心也。第九、
X23n0438_p0285c10║云何暗心？謂於無疑慮法生疑慮解者，謂如四諦不
X23n0438_p0285c11║淨無常等，世間智者不應生疑。然彼聞之，心懷猶豫，
X23n0438_p0285c12║如夜見株杌，生種種憶度之心。若見有如是相者，當
X23n0438_p0285c13║知暗心使然也。第十、云何明心？謂於不疑慮法無疑
X23n0438_p0285c14║慮修行者，謂於決定法印非可疑慮之法，彼隨所聽
X23n0438_p0285c15║聞，即能懸信，當知是明心也。然是中若過若不及，即
X23n0438_p0285c16║是障道之心，更處中之慧，是彼對治。第十一、云何積
X23n0438_p0285c17║聚心？謂無量為一為性者，謂此人隨於一事生信解
X23n0438_p0285c18║已，更聞種種殊異法，皆合集為一。如人學得一三昧
X23n0438_p0285c19║已，見餘經教無量法門差別勝事，皆謂說此定心，離
X23n0438_p0285c20║此之外，更無餘法，故名積聚心也。第十二、云何鬪心？
X23n0438_p0285c21║謂互相是非為性者，謂聞佗所說言教，常好辨論是
X23n0438_p0285c22║非，謂是義應爾，是事不然。假使所言合理，亦以種種
X23n0438_p0285c23║方便，伺求其長短，欲令墮在失處。設佗來問，亦復求
X23n0438_p0285c24║其長短，言此問乖僻，我不應答。有如是相現，當知是
X23n0438_p0286a01║鬪心也。第十三、云何諍心？謂於自己而生是非者，謂
X23n0438_p0286a02║內懷是非之心，如自思惟一義竟，輙復自設異端，推
X23n0438_p0286a03║求其失。雖善心諮受於人，既領受已，還自思惟，推求
X23n0438_p0286a04║得失，謂此事合爾，此不合爾。多有如是相現，當知是
X23n0438_p0286a05║諍心也。第十四、云何無諍心？謂是非俱捨者，準梵本
X23n0438_p0286a06║轉聲，於六十心下，皆合有為性之字，例可知也。謂其
X23n0438_p0286a07║心不懷向背，雖先所宗習，作如是見解者，更聞異言，
X23n0438_p0286a08║以違合理，即受行之。或先以為是，聞佗以為不善，即
X23n0438_p0286a09║能改之。情無所執，是非俱捨。有如是相，當知是無諍
X23n0438_p0286a10║心也。覺知無記無諍之心，修諸法實相無諍之心，是
X23n0438_p0286a11║彼對治也。第十五、云何天心？謂心思隨念成就者，如
X23n0438_p0286a12║諸天以先世果報故，若有所須，不加功力，隨心而生，
X23n0438_p0286a13║數起如是願樂，當知是天心。亦由曾生上界，故有此
X23n0438_p0286a14║習也。如真言：行人不期遠大之果，但為自心所牽，能
X23n0438_p0286a15║障淨菩提心。當自覺知，勿貪世間悉地，是彼對治。第
X23n0438_p0286a16║十六、云何阿修羅心？謂樂處生死者。阿名為非，修羅
X23n0438_p0286a17║名天，以其果報似天，而行業住處不同，故以為名也。
X23n0438_p0286a18║此知有解脫之利，但深樂生死果報快樂，不能進趣。
X23n0438_p0286a19║若行人有此相貌，當知名修羅心。亦由先世曾生此
X23n0438_p0286a20║趣，故有此習也。觀察無常、苦、空等，是彼對治。第十七、
X23n0438_p0286a21║云何龍心？謂思念廣大資財者。謂數作是念：我當以
X23n0438_p0286a22║何方便，獲如是廣大資財、勝妙珍寶？有此多貪無厭
X23n0438_p0286a23║之想，是龍趣之心也。亦本從龍趣中來，故生此習。喜
X23n0438_p0286a24║令行人願求世間悉地，障出世淨心。思惟少欲、知足、
X23n0438_p0286b01║無常等，是彼對治。第十八、云何人心？謂思念利佗者。
X23n0438_p0286b02║謂好追求思念：某甲於我有恩，我當以如是方便，令
X23n0438_p0286b03║得大利。某甲曾於我所有不饒益，今當報之。及種種
X23n0438_p0286b04║理人利物之計，皆是人心也。當念自觀心行，早求法
X23n0438_p0286b05║利，不應紛紜思慮佗緣，是彼對治。第十九、云何女心？
X23n0438_p0286b06║謂隨順欲法者。亦是人趣心，但以多欲心為異耳。如
X23n0438_p0286b07║經說言：女人多欲，百倍於男子。常念所經樂事，或想
X23n0438_p0286b08║佗容色姿態等，能令行者障蔽淨心。亦是多生曾作
X23n0438_p0286b09║女人，猶有本習也。是中以不淨念處等，觀身實相，是
X23n0438_p0286b10║彼對治行。第二十、云何自在心？謂思惟欲我一切如
X23n0438_p0286b11║意者。自在即外道所事天神也。彼宗計自在天能隨
X23n0438_p0286b12║念造諸眾生及苦樂等事。修此法者亦常係念，願得
X23n0438_p0286b13║如其本尊。若真言行人數念如是悉地，願我隨念成
X23n0438_p0286b14║就，當知是自在心，亦先習使然也。當觀諸法皆悉屬
X23n0438_p0286b15║眾因緣，無有自在，是所對治。第二十一、云何商人心？
X23n0438_p0286b16║謂順修初收聚後分析法者。如世商人先務儲聚貨
X23n0438_p0286b17║物，然後思惟分析之，此物當某處用，彼物當某處用，
X23n0438_p0286b18║可得大利。若行人先務內外學問令周備已，方復籌
X23n0438_p0286b19║量此是世典，當如是處用，此二乘法用應接某人，此
X23n0438_p0286b20║大乘資糧是某緣所要，此名商人心，亦由先習使然
X23n0438_p0286b21║也。修捷疾智，是彼對治。謂隨聞何法，即應觀彼因緣
X23n0438_p0286b22║事用，豈待多聞蓄聚方求用處耶？第二十二、云何農
X23n0438_p0286b23║夫心？謂隨順初廣聞而後求法者。如學稼者詢問老
X23n0438_p0286b24║農，云何知地良美，云何耕植耘耨，云何候時，云何苅
X23n0438_p0286c01║藏，如是一一知已，方就功力。此心亦爾，先務諮承智
X23n0438_p0286c02║者廣聞道品，然後行之，皆宿習使然也。以利智為所
X23n0438_p0286c03║對治，如聞諸蘊無常，即知界入緣起等，其相例爾。又
X23n0438_p0286c04║如毒箭入體，豈得俟三農月廣問而後拔之耶？第二
X23n0438_p0286c05║十三、云何河心？謂順修依因二邊法者。此心性雙依
X23n0438_p0286c06║二邊，或時修常，或時修斷，或復邪正兼信。如河水雙
X23n0438_p0286c07║依兩岸，其所漂流之物亦不定係一邊。此中對治，謂
X23n0438_p0286c08║行人專心一境，則能有所至到。若心不定守，能令事
X23n0438_p0286c09║業俱辦，無此理也。第二十四、云何陂池心？謂隨順渴
X23n0438_p0286c10║無厭足法者，譬如陂池，若眾水流入，終無厭足。此心
X23n0438_p0286c11║亦爾，若名利眷屬等事來集其身，終無厭足。乃至於
X23n0438_p0286c12║所學法亦爾，如已得乳糜，不務速食，更復渴望餘味。
X23n0438_p0286c13║是中少欲知足，以為對治。第二十五、云何井心？謂如
X23n0438_p0286c14║是思惟深復甚深者，謂如俯闚井水，淺深之量難知。
X23n0438_p0286c15║此心性亦如是，凡所思惟，好尚深䆳，所有善不善事，
X23n0438_p0286c16║皆欲令人不能測量，共住同事，亦不識其心行，當知
X23n0438_p0286c17║是井心也。緣起法門及善人相，皆顯了易知，是彼對
X23n0438_p0286c18║治。第二十六、云何守護心？謂唯此心是實，餘心不實
X23n0438_p0286c19║者，如世人為護己身財物等故，乃至周牆重閣，種種
X23n0438_p0286c20║防守，不令為佗所傷。此心亦爾，常守護身心，乃至如
X23n0438_p0286c21║龜藏六，不令外境所傷。謂唯此行為實，諸餘有作之
X23n0438_p0286c22║務，皆為不實。學聲聞者，多生此心也。以兼護佗人為
X23n0438_p0286c23║所對治，又有人自保所解，不欲令佗種種異論所傷，
X23n0438_p0286c24║謂餘見解悉皆不實，亦是也。第二十七、云何慳心？謂
X23n0438_p0287a01║隨順為己，不與佗法者，謂此人諸有所作，皆悉為自
X23n0438_p0287a02║身故，財物伎藝，乃至善法，皆好祕惜，不以惠人。有此
X23n0438_p0287a03║相者，知是慳心也。以念施及無常等為所對治，常念
X23n0438_p0287a04║財物伎能，設無常時，無有隨我去者。然今此身，念念
X23n0438_p0287a05║不可自保，云何惜此邪？第二十八、云何貓狸心？謂順
X23n0438_p0287a06║修徐進法者，如貓狸伺捕禽鳥，屏息靜住，不務速進，
X23n0438_p0287a07║望至度內，然後取之。此人亦爾，遇聞種種法要，但作
X23n0438_p0287a08║心領受記持，而不進行，冀待良緣會合，則當勇健勵
X23n0438_p0287a09║行之。又如貓狸蒙種種慈育，亦不識恩分，若人但受
X23n0438_p0287a10║佗慈惠善言，而不念報，亦貓心也。以不待時處，如聞
X23n0438_p0287a11║輙行，常念恩德，為所對治。第二十九、云何狗心？謂得
X23n0438_p0287a12║少分以為喜足者。如狗以薄福因緣，所期下劣故，遇
X23n0438_p0287a13║得少分麤鄙之食，便生喜足。若稍過於此者，則非本
X23n0438_p0287a14║所望。此心亦爾，聞少分善法，便以為行不可盡，不復
X23n0438_p0287a15║更求勝事，此聲聞種習所生也。以增上意樂，為所對
X23n0438_p0287a16║治，乃至心如大海，少亦不拒，多亦不溢。第三十、云何
X23n0438_p0287a17║迦樓羅心？謂隨順朋黨羽翼法者。此鳥常恃兩翅挾
X23n0438_p0287a18║輔其身，所往隨意，以成大勢，假少一羽，則無所能為。
X23n0438_p0287a19║此心亦爾，常念多得朋黨，與輔翼相資，以成事業。又
X23n0438_p0287a20║因佗所作，而後發心，不能獨進。如見人行善，便念：彼
X23n0438_p0287a21║尚能行，我何不為？當念勇健菩提心，如師子王，不賴
X23n0438_p0287a22║助伴，為所對治。第三十一、云何鼠心？謂思惟斷諸繫
X23n0438_p0287a23║縛者。如鼠見佗箱篋繩係等輙好，非理損壞，亦不作
X23n0438_p0287a24║念：由斷此故，令我得如是利。但爾，無趣為之。此心亦
X23n0438_p0287b01║爾，所有繫屬及與成事，好為間隙，而沮敗之。第三十
X23n0438_p0287b02║二、云何歌詠心？梵本缺文不釋。阿闍梨言：此喻傳法
X23n0438_p0287b03║音也。如世人度曲於佗，得善巧已，復為佗人奏之，出
X23n0438_p0287b04║種種美妙之音，聞者歡喜。此心欲從佗聽聞正法，我
X23n0438_p0287b05║當轉為眾生，以種種文句莊嚴分別演說，令此妙音
X23n0438_p0287b06║處處聞知也。是聲聞宿習，亦能障淨心也。當念我當
X23n0438_p0287b07║得內證自然之慧，然後普現色身而演說之。是彼對
X23n0438_p0287b08║治。第三十三、云何舞心？謂修行如是法，我當上昇種
X23n0438_p0287b09║種神變者。如世人支分散動，說名為舞。神變亦爾，現
X23n0438_p0287b10║種種未曾有事，令前人心淨悅眼，多是五通餘習者。
X23n0438_p0287b11║若偏尚如是悉地方便願求，亦障淨心也。當念除葢
X23n0438_p0287b12║障三昧，心無散動，神通不起，滅定而作加持神變，勿
X23n0438_p0287b13║貪世間小驗。是所對治。第三十四、云何擊皷心？謂隨
X23n0438_p0287b14║順是法，我當擊法皷者。皷能警誡眾生，令得覺悟。若
X23n0438_p0287b15║行人但作如是念：眾生長夜昏寐，我當習種種無礙
X23n0438_p0287b16║辯才，擊大法皷而警悟之。亦能妨礙淨心也。當念早
X23n0438_p0287b17║證無量語言陀羅尼，以天皷妙音普告一切眾生，勿
X23n0438_p0287b18║以世間小利妨大事因緣。是彼對治。第三十五、云何
X23n0438_p0287b19║室宅心？謂順修自護身法者。如人造立舍宅，庇衛其
X23n0438_p0287b20║身，得免寒熱風雨、盜賊惡蟲等種種不饒益事。此心
X23n0438_p0287b21║亦爾，我當持戒修善，以自防護今世後世，遠離惡道
X23n0438_p0287b22║眾苦，多是聲聞習也。當念救護一切眾生，非獨一身。
X23n0438_p0287b23║是所對治。第三十六、云何師子心？謂修行一切無怯
X23n0438_p0287b24║弱法者。如師子王於諸獸中，隨所至處皆勝，無有怯
X23n0438_p0287c01║弱。此心亦爾，於一切事中皆欲令勝，一切人心不怯
X23n0438_p0287c02║弱，自謂無有難事，莫能與我角其優劣者。若自覺知
X23n0438_p0287c03║已，當發釋迦師子心，當令一切眾生遍勝無有優劣。
X23n0438_p0287c04║是所對治。第三十七：云何鵂鶹心？謂常暗夜思念者。
X23n0438_p0287c05║此鳥於大明中無所能為，夜則六情爽利。若行者晝
X23n0438_p0287c06║日雖有所聞誦習，昏憒不得其善巧，至暗夜思憶所
X23n0438_p0287c07║為之事，重復籌量便得明了，乃至修禪觀等亦以暗
X23n0438_p0287c08║處為勝。若覺知己，當念等於明暗，令所作意無晝夜
X23n0438_p0287c09║之別。是所對治。第三十八：云何烏心？謂一切處驚怖
X23n0438_p0287c10║思念者。如烏鳥，若人善心附近惠養，或時伺求其便，
X23n0438_p0287c11║俱生猜畏之心，一切時性常如是。此心亦爾，雖善友
X23n0438_p0287c12║欲為饒益及陷誤之者，一槩猜阻而懷疑懼，乃至持
X23n0438_p0287c13║戒修善時，亦於生死懷驚怖心。若覺知已，當修安定
X23n0438_p0287c14║無畏心。是彼對治。第三十九：云何羅剎心？謂於善中
X23n0438_p0287c15║發起不善者。如人見為善事皆作不善意，解佛說造
X23n0438_p0287c16║諸塔廟得無量福，而彼反作是言：由此故橫損無量
X23n0438_p0287c17║小蟲煩擾施主，將何所益當受苦報？如是等不善心
X23n0438_p0287c18║生起也。是中但以觀功德利益，不念彼短。為所對治。
X23n0438_p0288a01║第四十：云何刺心？謂一切處發起惡作為性者。猶如
X23n0438_p0288a02║棘叢於一切處多所損妨，令近者不安。此人心亦爾，
X23n0438_p0288a03║若行善事如大施等，既作已便生追悔之心，若作惡
X23n0438_p0288a04║事竟復自思惟亦懷慙懼，是故常懷惡作動慮不安。
X23n0438_p0288a05║此中對治若有違犯，速務懺除勿生掉悔，所為善事
X23n0438_p0288a06║應自思惟生慶幸心。第四十一：云何窟心？謂順修為
X23n0438_p0288a07║入窟法者。謂諸龍阿修羅等，皆在地下或海底深窟
X23n0438_p0288a08║中，多有神仙諸藥，能得長壽自在。行者或念彼中多
X23n0438_p0288a09║有美女，端正同於諸天，可無夭逝之憂，五欲自恣。或
X23n0438_p0288a10║念留住彼中，可得劫壽，見未來諸佛。皆是窟心也。當
X23n0438_p0288a11║念如法修行，可於此生見法明道，乃至成佛。不應枉
X23n0438_p0288a12║路稽留，念此世仙之法。是彼對治。第四十二：云何風
X23n0438_p0288a13║心？謂遍一切處發起為性者。風性散亂，由不住故。此
X23n0438_p0288a14║人心亦爾，於一切處遍種善根。謂於世間外道種種
X23n0438_p0288a15║天尊及三乘諸行中，皆令有分，而作是念：如多種子，
X23n0438_p0288a16║於一切處遍之，會有成者。當知是風心也。當念石田
X23n0438_p0288a17║不毛，虗費種子。當求良美福田膏腴之處，專意耕耨，
X23n0438_p0288a18║所獲必多。是彼對治。第四十三：云何水心？謂順修洗
X23n0438_p0288a19║濯一切不善法者。如水性清潔，雖暫為諸垢所汙，澂
X23n0438_p0288a20║之則淨，又能洗除垢穢。此人心亦爾，常欲發露垢惡，
X23n0438_p0288a21║懺洗三業眾罪，以見此垢此淨。我如是行，則能障礙
X23n0438_p0288a22║淨心。但當觀心實相，了從本來垢法不生，自能除一
X23n0438_p0288a23║切葢障。是彼治行也。第四十四：云何火心？謂熾盛炎
X23n0438_p0288a24║熱為性者。如火性赫奕躁疾。此人心亦爾，若造善時，
X23n0438_p0288b01║於須臾間能成無量功德，造惡亦少時成極重業。此
X23n0438_p0288b02║中治行，應思惟猛暴之心，多所敗傷，以柔和慈善之
X23n0438_p0288b03║水，方便令滅，而熾然善事，務令恒久。是彼對治。第四
X23n0438_p0288b04║十五：云何泥心？梵本缺文不釋。阿闍梨言：此是一向
X23n0438_p0288b05║無明心也。乃至目前近事，不能分別記憶。故律云：猶
X23n0438_p0288b06║如泥團，又如泥濘，以淖弱故，難事越度。要令有所由
X23n0438_p0288b07║藉，謂假橋梁等，方能越之。若覺有此心，必須歸馮善
X23n0438_p0288b08║友，令方便開發，乃能漸去無知，還生慧性也。第四十
X23n0438_p0288b09║六：云何顯色心？謂類彼為性者。譬如青黃赤白等染
X23n0438_p0288b10║色，若素絲入之，便與同色。此人心亦如是，見聞善法，
X23n0438_p0288b11║亦隨彼行，見聞惡事，亦依隨修學，乃至無記亦爾，對
X23n0438_p0288b12║種種境界，隨事而遷。行人自覺知已，當念專求自證
X23n0438_p0288b13║之法，不由佗悟，不為佗緣所轉。是彼對治。第四十七：
X23n0438_p0288b14║云何版心？謂順修隨量法，捨棄餘善故者。如版在水
X23n0438_p0288b15║中，隨其分量，受載諸物，過限則不能勝，終亦傾棄之。
X23n0438_p0288b16║此人心亦爾，簡擇善法，隨己力分，行一事已，便作是
X23n0438_p0288b17║語：我承上以來，唯行此法，不知其佗。乃至習行八齋，
X23n0438_p0288b18║即不捨離，更不慕行餘善，以發廣大心，學菩提行。是
X23n0438_p0288b19║所對治。第四十八：云何迷心？謂所執異，所思異者。如
X23n0438_p0288b20║人迷故，意欲向東，而更向西。此人心亦如是，意欲學
X23n0438_p0288b21║不淨觀，而反取淨相，自謂我今修不淨觀。若修無常
X23n0438_p0288b22║無我時，反行常我倒中，謂我今修無常無我，由心散
X23n0438_p0288b23║亂，故使然也。常念專一其心，宷諦安詳，無倒觀察。是
X23n0438_p0288b24║彼對治。第四十九：云何服毒藥心？謂順修無生分法
X23n0438_p0288c01║者。毒謂龍蛇藥草諸惡毒也。如人中毒悶絕，轉趣死
X23n0438_p0288c02║地，無有生分。此人心亦爾，不生善心，亦不生惡心，乃
X23n0438_p0288c03║至一切心不能生起，但任運而行，漸入無因無果中，
X23n0438_p0288c04║故名無生分法也。行人自覺知已，應發起大悲眾善，
X23n0438_p0288c05║離斷滅空，即是所治甘露妙藥。第五十：云何羂索心？
X23n0438_p0288c06║謂一切處住於我縛為性者。如人為羂索所縛，乃至
X23n0438_p0288c07║手足支分不得動轉。此心者如是，墮於斷見我縛之
X23n0438_p0288c08║中，此見能縛行者心，乃至於一切處常為所抅，不能
X23n0438_p0288c09║自出，最是重障也。既覺知已，應速以緣起正慧刀決
X23n0438_p0288c10║除障葢，是所對治。第五十一：云何械心？謂二足止住
X23n0438_p0288c11║為性者。在手曰杻，在足曰械。如人為械所持，故二足
X23n0438_p0288c12║停住，不得前進。此心亦爾，常好端坐，寂然住立，而修
X23n0438_p0288c13║定心，及觀察法義，為此所拘，故名為械心。此中治行，
X23n0438_p0288c14║當於一切時處思惟修習，使靜亂無間，是所對治。第
X23n0438_p0288c15║五十二：云何雲心？謂常作降雨思念者。如西方夏三
X23n0438_p0288c16║月中，霖雨特甚，以常滯淫昏墊故，時俗憂樂思慮之
X23n0438_p0288c17║心，蔚翳滋多，故云作降雨時思念也。覺知已，則當行
X23n0438_p0288c18║捨心，離於世間憂喜，隨順法喜，是所對治。第五十三：
X23n0438_p0289a01║云何田心？謂常如是修事自身者。如人有良美之田，
X23n0438_p0289a02║常修治耕墾，芸除荒穢，種種方便，令得清淨。此人亦
X23n0438_p0289a03║爾，常好修事其身，以香華滋味等灌塗奉養，務令光
X23n0438_p0289a04║潔嚴好。覺知已，常念回此功力，修事其心，以如是諸
X23n0438_p0289a05║供養具，播植福田，資成勝果，是彼對治。第五十四，云
X23n0438_p0289a06║何鹽心？謂所思念，彼復增加思念者，如鹽性鹹，凡有
X23n0438_p0289a07║所入處，皆增鹽味。此人心亦如是，於所思事，復加思
X23n0438_p0289a08║念，如憶想欲色之時，適生此意，還復自推求，是心由
X23n0438_p0289a09║誰而生，作何相貌，觀此未決，復念此推求之慮，有何
X23n0438_p0289a10║因緣，如是則無窮盡也。覺知已，當一向安心諦理，務
X23n0438_p0289a11║使穿徹。又心性離念，非憶度能知，不於分別之上，更
X23n0438_p0289a12║增心數也。第五十五，云何鬀刀心？謂唯如是依止鬀
X23n0438_p0289a13║除法者，鬀除鬚髮，是離俗出家相，謂此人心，但作是
X23n0438_p0289a14║念：我已鬀除俗相，令惡法不得復滋，更何所求？當知
X23n0438_p0289a15║此心最惡，以自作分除故，能鬀除所有善根，令不得
X23n0438_p0289a16║生。當念一切賢聖所應斷者，所謂無明住地，三毒之
X23n0438_p0289a17║根，若能鬀此，令妄想不生，乃名真出家也。第五十六，
X23n0438_p0289a18║云何彌盧等心？謂常思惟心，高舉為性者，如須彌山，
X23n0438_p0289a19║高絕眾峯，無能出其上者。此人心亦爾，常以高舉為
X23n0438_p0289a20║性，乃至師僧父母等所應尊敬處，皆不能下意，猶如
X23n0438_p0289a21║高幢，不可屈撓之，若欲撓之，要必當折，終不能改。其
X23n0438_p0289a22║常操以忍辱謙卑，於一切眾生，作大師想，為所對治。
X23n0438_p0289a23║第五十七，云何海等心？謂常如是受用自身而住者，
X23n0438_p0289a24║譬如大海，百川歸之，吞納無限。此心亦爾，於一切勝
X23n0438_p0289b01║事，皆歸之於己，謂嫌餘人，無有比者。常自恃如是眾
X23n0438_p0289b02║多所長，自受用此而住，前心務高，此心務廣，故云與
X23n0438_p0289b03║海等同也。行者覺知已，當念三賢十聖等無量大功
X23n0438_p0289b04║德海，展轉深廣，自尅心行，曾未得其塵渧，不應起大
X23n0438_p0289b05║慢之心也。第五十八：云何穴等心？謂先決定彼，後變
X23n0438_p0289b06║改為性者。譬如完堅之器，後若遇緣穿穴，無所堪任。
X23n0438_p0289b07║此心亦爾，初時多所受持，後稍穿漏也。或初發心受
X23n0438_p0289b08║戒時，具足無缺，不久漸生漏法，同於已敗之器，法水
X23n0438_p0289b09║不停。凡如是例，皆名穴心也。故行者當令所為之事，
X23n0438_p0289b10║皆有終始。又知性多變改，最能障礙堅固菩提心，是
X23n0438_p0289b11║彼對治。第五十九：云何受生心？謂諸有修習行業，彼
X23n0438_p0289b12║生心如是同性者。如人由白黑業，受善惡報，由所作
X23n0438_p0289b13║種種雜故，受彼彼無量差別身。此心亦爾，所修諸行，
X23n0438_p0289b14║欲回向受生，當知得果亦兼惡善也。故行者當念甄
X23n0438_p0289b15║擇善惡，除去不善，純修白法。就此善中，又復以慧更
X23n0438_p0289b16║去麤鑛，如是次第，乃至得成純一清淨醍醐妙果，是
X23n0438_p0289b17║所治也。第六十心，梵本缺文。阿闍梨云：少一猿猴心
X23n0438_p0289b18║也。猿猴之性，身心散亂，常不蹔住。行人亦爾，其性躁
X23n0438_p0289b19║動不安，故多所攀緣，猶如猿猴放一捉一。大略言之，
X23n0438_p0289b20║眾生盡爾，今就偏盛而言也。此中亦不隨動散之相，
X23n0438_p0289b21║繫緣一境，是所對治。猶如猿猴，若繫之於柱，則不復
X23n0438_p0289b22║肆情掉擲躍騰，是所治也。然此六十心，或時行者本
X23n0438_p0289b23║性偏多，或由行道用心發動先習，或一時雜起，或次
X23n0438_p0289b24║第而生，當於一切時留心觀察，自然得順淨菩提心。
X23n0438_p0289c01║若阿闍梨為弟子平治心地時，亦當一一簡去也。
X23n0438_p0289c02║經云：祕密主！一二三四五再數，凡百六十心，越世間
X23n0438_p0289c03║三妄執，出世間心生。乃至四分之一度於信解者，亦
X23n0438_p0289c04║是答諸心相及心殊異也。由有無明故，生五根本煩
X23n0438_p0289c05║惱心，謂貪、瞋、癡、慢、疑。所以不說五見者，以屬見煩惱
X23n0438_p0289c06║多在六十心中也。此五根本煩惱，初再數為十，第二
X23n0438_p0289c07║再數成二十，第三再數成四十，第四再數成八十，第
X23n0438_p0289c08║五再數成一百六十，故云一二三四五再數成百六
X23n0438_p0289c09║十心也。以眾生煩惱心常依二法，不得中道，故隨事
X23n0438_p0289c10║異名，輙分為二。就此二中，復更展轉細分之，其名相
X23n0438_p0289c11║具如十萬偈中說。若更約上中下九品等，乃至成八
X23n0438_p0289c12║萬塵勞，廣則無量。譬如從一種子生五根本，於一根
X23n0438_p0289c13║本皆破為二枝，至第五破則成百六十小枝，從此復
X23n0438_p0289c14║更離分，則條葉不可勝計。又如劫初時，人皆化生，以
X23n0438_p0289c15║念為食，身光自然，安樂無礙。然以不知心實相故，稍
X23n0438_p0289c16║貪著地肥，由食味多小，色貌隨異，是非勝負之心猶
X23n0438_p0289c17║此而生。以有憍慢心故，福利衰減，地肥隱沒，乃至地
X23n0438_p0289c18║膚林藤亦復不現。次食自然粳米，始有男女之殊，婬
X23n0438_p0290a01║盜殺妄等種種非法次第而起，是事阿含中廣明。從
X23n0438_p0290a02║是以來，有種種族姓、種種方俗，起種種業煩惱網，成
X23n0438_p0290a03║種種眾生趣，造種種五陰之身，自非一切智人，則不
X23n0438_p0290a04║能究其條緒。阿闍梨所以為此喻者，欲表一無明心，
X23n0438_p0290a05║隨諸事離分，即成阿僧祇妄執也。越世間三妄執，出
X23n0438_p0290a06║世間心生者，若以淨菩提心為出世間心，即是超越
X23n0438_p0290a07║三劫瑜祇行。梵云劫跛，有二義：一者時分，二者妄執。
X23n0438_p0290a08║若依常途解釋，度三阿僧祇劫，得成正覺。若祕密釋，
X23n0438_p0290a09║超一劫瑜祇行，即已度百六十心等一重麤妄執，名
X23n0438_p0290a10║一阿僧祇劫。超二劫瑜祇行，又度一百六十心等一
X23n0438_p0290a11║重細妄執，名二阿僧祇劫。真言門行者，復越一劫，更
X23n0438_p0290a12║度百六十心等一重極細妄執，得至佛慧初心，故云
X23n0438_p0290a13║三阿僧祇劫成佛也。若一生度此三妄執，即一生成
X23n0438_p0290a14║佛，何論時分耶？然就第一重內，最初解了唯蘊無我
X23n0438_p0290a15║時，即名出世間心生也。度世間六十心，離我倒所生
X23n0438_p0290a16║三毒根本，名越三毒妄執也。復次有三妄執，所謂根、
X23n0438_p0290a17║境、界、淹留、修行。根謂六根，境謂六塵，界謂六識界。以
X23n0438_p0290a18║內外十二入界，即是根境，故合言之。此是三果學人
X23n0438_p0290a19║所留滯處，故云淹留修行也。復次有三妄執，所謂業、
X23n0438_p0290a20║煩惱、株杌，及無明種子，即是無學聖人所斷最難斷
X23n0438_p0290a21║處，凡有三種三妄執也。學摩訶衍人，初得出世初心，
X23n0438_p0290a22║與小乘見道適齊，然不墮聲聞正位。所以爾者，由彼
X23n0438_p0290a23║從初發心，即知心性但為我倒所覆，未能現前。爾時
X23n0438_p0290a24║諦觀陰界入等，悉從緣生，無常變異，是中何者是神
X23n0438_p0290b01║我耶？作如是推求，即了神本不生，度無量見網，淨菩
X23n0438_p0290b02║提心，少分增明。由得菩提心勢力，所以不墮二乘地
X23n0438_p0290b03║也。然彼行者，有法執當心。若修禪定道品種種諸度
X23n0438_p0290b04║時，雖不於中起諸我倒，而心住於禪慧等法，稽留淹
X23n0438_p0290b05║滯，不能速至菩提。以非如實巧度，故名淹留修行也。
X23n0438_p0290b06║然亦稍離下地三妄執，能拔業煩惱根本無明種子，
X23n0438_p0290b07║生十二因緣。知如是甚深之法，有佛無佛，性相常爾。
X23n0438_p0290b08║如前所說，建立淨不建立無淨等，種種宗計，皆不相
X23n0438_p0290b09║應。乃至長叉梵尼諸大論師等，自以智慧利根，推求
X23n0438_p0290b10║諸法實相，皆亦不能圖度。此十二因緣義，如稻芉等
X23n0438_p0290b11║經廣明。言湛寂者，寂是不生義。謂五根本煩惱，及百
X23n0438_p0290b12║六十隨煩惱等，皆畢竟不生，故名為寂。湛者是甚深
X23n0438_p0290b13║義。譬如清潭萬仞，澂恬鏡徹，臨視之者，不測淺深。故
X23n0438_p0290b14║說三獸渡河，各隨足迹之所至。獨有大香象王，能漸
X23n0438_p0290b15║次深入，到其源底耳。此中有三乘之人，同以無言說
X23n0438_p0290b16║道，得諸法實相。然聲聞入法性最淺，故厭怖生死，自
X23n0438_p0290b17║謂已得涅槃，生滅度想。辟支佛所入有差稍深，故於
X23n0438_p0290b18║生死不甚忩遽，然不能以方便力，發起大悲。菩薩悟
X23n0438_p0290b19║如是法時，即知是心垢漸除，所以淨心漸現。爾時便
X23n0438_p0290b20║得菩提心勢力，能以不住道，學種種度門。故同共一
X23n0438_p0290b21║法中，而昇沉有異也。經云一切外道所不能知者，
X23n0438_p0290b22║此宗中說有兩種外道也。外外道猶如覩見清潭，逆
X23n0438_p0290b23║生怖畏，不敢習近；內外道雖能游泳其中，適熱除垢，
X23n0438_p0290b24║得清涼樂，然不覺是中有無量寶玉，一則不入不識，
X23n0438_p0290c01║二則入而不識，故云一切外道不能知也。先佛宣說
X23n0438_p0290c02║離一切過者，言十方三世諸佛唯有此一門，誘進群
X23n0438_p0290c03║迷，出於火宅，是處無復障礙，戲論不行，故種種因量
X23n0438_p0290c04║諸師無能出其過惡者。然未度法障，未名真淨菩提
X23n0438_p0290c05║心，如蓮華雖已離濁泥，尚未出水，故經云彼出世間
X23n0438_p0290c06║心住蘊中也。以行者於瑜伽中湛寂之心雖已明顯，
X23n0438_p0290c07║然涉事時，根、塵、識等猶尚當心，由厭怖有為故，著無
X23n0438_p0290c08║為法。然以菩提心勢力，自然不由佗教，有如是慧，隨
X23n0438_p0290c09║生能於蘊等發起其心，修離著方便，於五種譬喻觀
X23n0438_p0290c10║察無性空。初句觀察聚沫者，如水上浮沫，雖可目覩
X23n0438_p0290c11║有種種形，推求性實，了不可得。色陰亦爾，若麤若細，
X23n0438_p0290c12║無不從眾緣生，緣生無性，即是色本不生也。次句浮
X23n0438_p0290c13║泡者，如夏時暴雨，水上浮泡亦但屬眾緣，四句觀之，
X23n0438_p0290c14║都無起滅。受陰亦爾，諸苦樂等皆從情塵和合生，從
X23n0438_p0290c15║緣無性，即是受本不生也。次句陽炎者，如春月地氣
X23n0438_p0290c16║日光，望之如水。迷渴者生企求心，奔趣徒勤，去之彌
X23n0438_p0290c17║遠。眾生亦爾，不知緣起性空，有法想生。若悟實相，即
X23n0438_p0290c18║想本不生也。次芭蕉者，如人求芭蕉中堅實，乃至分
X23n0438_p0291a01║分破析，至於隣虗，亦不可得。行陰亦爾，一微塵涉於
X23n0438_p0291a02║動境，無不從眾緣生。緣生無性，即是行本不生也。次
X23n0438_p0291a03║幻事者，如世間呪術藥力，蔽惑人心，現種種未曾有
X23n0438_p0291a04║事。識陰亦爾，從一念無明幻心，幻出三界。究其源本，
X23n0438_p0291a05║都無生滅去來。當知從眾緣生，無自性故，亦識本不
X23n0438_p0291a06║生也。聲聞經中，雖說此五喻，而意明無我。今此中五
X23n0438_p0291a07║喻，意明諸蘊性空。如觀五陰者，當知十二入、十八界、
X23n0438_p0291a08║六入、十二因緣等，皆應廣分別說，如大般若中所明。
X23n0438_p0291a09║行者如是觀察時，從無性門，達諸法即空，得離一重
X23n0438_p0291a10║法倒，了知心性。如是不為蘊界處能執所執之所動
X23n0438_p0291a11║搖，故名證寂然界。證此寂然界時，漸過二乘境界。如
X23n0438_p0291a12║蓮華雖未開敷，而稍出清流之上。行者亦爾，不復心
X23n0438_p0291a13║沒蘊中，故名出世間心。若據正譯，當言上世間心也。
X23n0438_p0291a14║祕密主！彼離違順八心相續業煩惱網者，如前所說
X23n0438_p0291a15║種子根疱等，及歸依三寶，為人天乘行齋施善法，皆
X23n0438_p0291a16║名順世八心。若三乘初發道意，迄至拔業煩惱根本
X23n0438_p0291a17║無明種子，生十二因緣，名違世八心。或可就見道修
X23n0438_p0291a18║道等諸位分之，各自有八心也。大乘行者，了達諸蘊
X23n0438_p0291a19║性空，故於一切法中，都無所取，亦無所捨，雙離違順
X23n0438_p0291a20║八心我蘊兩倒二種業煩惱網，是名超越一劫瑜祇
X23n0438_p0291a21║行。瑜伽譯為相應，若以女聲呼之，則曰瑜祇。所謂相
X23n0438_p0291a22║應者，即是觀行應理之行人也。依常途解釋者，是菩
X23n0438_p0291a23║薩從發心以來，經一大阿僧祇劫，方證如是寂然界。
X23n0438_p0291a24║今祕密宗，但度此一重妄執，即是超一阿僧祇劫。行
X23n0438_p0291b01║者未過此劫，與辟支佛位齊時，名為極無言說處。爾
X23n0438_p0291b02║時心滯無為法相，若失方便，多墮二乘地，證小涅槃。
X23n0438_p0291b03║然以菩提心勢力，還能發起悲願。從此以後，三乘徑
X23n0438_p0291b04║路始分。然所觀人法俱空，與成實諸宗，未甚懸絕。由
X23n0438_p0291b05║約偏真之理，作此平等觀耳。故以三乘上中下出世
X23n0438_p0291b06║間心，合論一僧祇劫，至第二僧祇劫，乃與二乘異也。
X23n0438_p0291b07║經云：復次，祕密主！大乘行發無緣乘心，法無我性。何
X23n0438_p0291b08║以故？如彼往昔如是修行者，觀察蘊阿賴耶，知自性
X23n0438_p0291b09║如幻、陽炎、影、響、旋火輪、乾闥婆城者，即是明第二重
X23n0438_p0291b10║觀法無我性也。梵音莽鉢羅是無義，亦是佗義。所謂
X23n0438_p0291b11║佗緣乘者，謂發平等大誓，為法界眾生行菩薩道，乃
X23n0438_p0291b12║至諸一闡提及二乘未入正位者，亦當以種種方便
X23n0438_p0291b13║析伏攝受，普令同入是乘。約此無緣大悲，故名佗緣
X23n0438_p0291b14║乘。又無緣乘者，至此僧祇始能觀察阿陀那深細之
X23n0438_p0291b15║識，解了三界唯心，心外更無一法而可得者，乘此無
X23n0438_p0291b16║緣心而行大菩提道，故名無緣乘也。此無緣乘心即
X23n0438_p0291b17║是法無我性，以行者初劫修觀行時，心沒蘊中，故以
X23n0438_p0291b18║五種無性空門觀法無我。然望緣生中道，由屬對治
X23n0438_p0291b19║悉檀，若失般若方便，即墮於斷滅，名惡取空者，濫方
X23n0438_p0291b20║廣道人。今大乘不可得空相，空相亦不可得，雖觀諸
X23n0438_p0291b21║法無所有，然亦於諸法無所空，故須離有離無道觀
X23n0438_p0291b22║法無我性。為欲淨除智障故，隨順古昔諸菩薩修學
X23n0438_p0291b23║觀蘊阿賴耶，即楞伽解深密等八識、三性、三無性，皆
X23n0438_p0291b24║是此意。經言知自性者，即是知三界唯心也。如幻、陽
X23n0438_p0291c01║炎、影、響、旋火輪、乾闥婆城六喻，皆是雙辦有無明蘊
X23n0438_p0291c02║阿賴耶別緣起義，與前劫上五喻觀無性空意復有
X23n0438_p0291c03║殊矣。阿賴耶，義云含藏，正翻為室，謂諸蘊於此中生，
X23n0438_p0291c04║於此中滅，即是諸蘊巢窟，故以為名。然阿賴耶有三
X23n0438_p0291c05║種義：一者分別義，二者因緣義，三者真實義。如大乘
X23n0438_p0291c06║莊嚴論求真實偈中，以離二及迷依，無說無戲論故，
X23n0438_p0291c07║應知三性俱真實。所云離二者，謂分別性真實，由能
X23n0438_p0291c08║取所取畢竟無故。迷依者，謂依佗性真實，由此起諸
X23n0438_p0291c09║分別故。無說無戲論者，謂真實性真實，由自性無戲
X23n0438_p0291c10║論故。次說求真實譬喻。偈云：如彼起幻師，譬說虗妄
X23n0438_p0291c11║分別。如彼諸幻事，譬說二種迷。釋曰：如幻師依呪術
X23n0438_p0291c12║力，變木石等以為迷因。如是虗妄分別依佗性亦爾，
X23n0438_p0291c13║起種種分別為顛倒因。又如幻師像金等種種相貌
X23n0438_p0291c14║顯現，如是所起分別性亦爾，能取所取故，二迷恒時
X23n0438_p0291c15║顯現。次偈云：如彼無體故，得入第一義。如彼可得故，
X23n0438_p0291c16║通達世諦實。此中意言，如彼幻者，幻事無有實體，此
X23n0438_p0291c17║譬依佗分別二相亦無實體。由此道理，即得通達第
X23n0438_p0291c18║一義諦。又如幻者，幻事體亦不可得，此譬虗妄分別
X23n0438_p0292a01║亦爾。由此道理，即得通達世諦之實。又偈云：彼事無
X23n0438_p0292a02║體故，即得真實境。如是轉依故，即得真實義。釋云：若
X23n0438_p0292a03║人了彼幻事無體，即得平等實境。若諸菩薩了彼二
X23n0438_p0292a04║迷無體，得轉依時，即得真實性義也。又偈云：是事彼
X23n0438_p0292a05║處有，彼有體亦無。有體無有故，是故說是幻。此偈明
X23n0438_p0292a06║幻事有而非有。何以故？有謂幻像事，彼處顯現故。非
X23n0438_p0292a07║有謂彼實體不可得故。如是有體與無體無二。由此
X23n0438_p0292a08║義故，說彼是幻。又偈云：無體非無體，非無體即體，無
X23n0438_p0292a09║體體無二，是故說是幻。此偈明幻事非有而有。何以
X23n0438_p0292a10║故？非有謂彼幻事無體，由無實體故。而有謂幻事非
X23n0438_p0292a11║無體，由像顯現故。如是無體與有體無二。由此義故，
X23n0438_p0292a12║說彼是幻。此幻即譬諸蘊。是故當知，虗妄分別有而
X23n0438_p0292a13║非有。何以故？彼二影顯現，而實體不可得故。故說色
X23n0438_p0292a14║等有體即是無體。復次，虗妄分別非有而有。何以故？
X23n0438_p0292a15║彼二都無實體，然有影顯現故。故說色等無體與有
X23n0438_p0292a16║體無二。由此有無不二，能遮建立誹謗，及趣小乘寂
X23n0438_p0292a17║滅。所以然者，由於無體知無體故，不應安立。由於有
X23n0438_p0292a18║體知世諦故，不應誹謗。又以彼二無別故，不應厭體
X23n0438_p0292a19║入小涅槃。彼偈又云：幻像及取幻，迷故說有二，如是
X23n0438_p0292a20║無彼二，而有二可得。骨像及取骨，觀故亦說二，無二
X23n0438_p0292a21║而說二，可得亦如是。前偈意云：迷人於幻像及取幻，
X23n0438_p0292a22║以迷故說有能取、所取二事。彼二雖無，而二可得，由
X23n0438_p0292a23║迷顯現故。後偈意云：觀行人亦爾，於骨像及取骨，由
X23n0438_p0292a24║觀故說有能觀、所觀二事。彼二雖無，而二亦可得，由
X23n0438_p0292b01║觀顯現故。問曰：如是觀已，以何法為能治？何法為所
X23n0438_p0292b02║治？故彼復說二。偈云：應知所治體，謂彼法迷相，如是
X23n0438_p0292b03║體無體，有非有如幻。應知能治體，念處等諸法，如是
X23n0438_p0292b04║體無相，如幻亦如是。前偈意云：何所治體即是迷法
X23n0438_p0292b05║相？迷法相者，謂如是如是體故。然如是體可說為有，
X23n0438_p0292b06║由虗妄分別故亦說非有，由能取所取二體與非體
X23n0438_p0292b07║無別故。如是有亦如幻、無亦如幻，故說此相如幻。後
X23n0438_p0292b08║偈意云：能治體即是諸法，謂佛所說念處等如是如
X23n0438_p0292b09║是體故，彼體亦皆如幻。何以故？如諸凡夫所取，如是
X23n0438_p0292b10║如是有體故；如諸佛所說，如是如是無體故。如是體
X23n0438_p0292b11║無相，而佛世尊示現入胎出生、踰城出家、成等正覺，
X23n0438_p0292b12║如是無相而影顯現，是故如幻。問曰：若諸法同如幻
X23n0438_p0292b13║者，以何義故，一為能治、一為所治？彼偈答言：譬如強
X23n0438_p0292b14║幻王，令餘幻王即退；如是清淨法，能令染法盡。由此
X23n0438_p0292b15║義故，菩薩雖修眾行而無所得也。彼論明觀察蘊阿
X23n0438_p0292b16║賴耶，了知自性如幻，最與此經符會，故具出之。當知
X23n0438_p0292b17║陽炎、影、響、旋火輪、乾城，亦應如是廣說。前劫五喻，有
X23n0438_p0292b18║泡沫、芭蕉。此中所以不論者，此三事由帶折法明無
X23n0438_p0292b19║性空。然此中幻炎等喻，意明唯識無境體法難解之
X23n0438_p0292b20║空，即是麤相轉融，故不論也。行者解諸蘊唯心，即是
X23n0438_p0292b21║知法自性。未了如是如是自性時，畏墮有所得故，不
X23n0438_p0292b22║能盡理觀有；畏墮斷滅故，不能盡理觀空。非但見有
X23n0438_p0292b23║不明，亦復見空未盡。今以如幻等門照有空不二，而
X23n0438_p0292b24║人法二空之相亦不當心，乃名真入法空、悟唯識性
X23n0438_p0292c01║故。
X23n0438_p0292c02║經云：祕密主，彼如是捨無我，心主自在覺，自心本不
X23n0438_p0292c03║生。心主即心王也。以不滯有無，心無罣礙，所為妙業，
X23n0438_p0292c04║隨意能成，故云心王自在。心王自在明，即是淨菩提
X23n0438_p0292c05║心。更作一轉開明，倍勝於前劫也。以心王猶如池水，
X23n0438_p0292c06║性本清淨。心數淨除，猶如客塵清淨。是故證此性清
X23n0438_p0292c07║淨時，即能自覺心本不生。何以故？以心前後際俱不
X23n0438_p0292c08║可得故。譬如大海波浪，以從緣起故，即是先無後無。
X23n0438_p0292c09║而水性不爾，波浪從緣起時，水性非是先無。波浪因
X23n0438_p0292c10║緣盡時，水性非是後無。心王亦復如是，無前後際。以
X23n0438_p0292c11║前後際斷故，雖復遇境界風從緣起滅，而心性常無
X23n0438_p0292c12║生滅。覺此心本不生，即是漸入阿字門。爾時復離百
X23n0438_p0292c13║六十心等塵沙諸煩惱一重微細妄執，名第二阿僧
X23n0438_p0292c14║祇劫。故經云：知自心性是超越二劫瑜祇行也。此中
X23n0438_p0292c15║無為生死緣因生壞等義，如勝鬘寶性佛性論中廣
X23n0438_p0292c16║明。今且明宗義，故不詳說。然上來原始要終，自發一
X23n0438_p0292c17║毫之善，以至於超度人法有無二障。雖宗極炳著，轉
X23n0438_p0292c18║妙轉深。由是對治心外之垢，尚未開此心中種種祕
X23n0438_p0293a01║密不思議事。從此以後，方乃說之。若不作如此對辯，
X23n0438_p0293a02║則常情各翫先習，不能覺其微妙也。
X23n0438_p0293a03║經云：復次祕密主！真言門修行菩薩行諸菩薩，無量
X23n0438_p0293a04║無數百千俱胝那庾多劫，積集無量功德智慧具修
X23n0438_p0293a05║諸行，無量智慧方便皆悉成就者，即是欲明超第三
X23n0438_p0293a06║劫之心，欲令見聞者信樂尊重故，先歎其功德耳。如
X23n0438_p0293a07║餘教中菩薩行於方便，對治道次第漸除心垢，經無
X23n0438_p0293a08║量阿僧祇劫，或有得至菩提或不至者。今此教諸菩
X23n0438_p0293a09║薩則不如是，直以真言為乘，超入淨菩提心門。若見
X23n0438_p0293a10║此心明道時，諸菩薩無數劫中所修福慧自然具足。
X23n0438_p0293a11║譬如世人以舟車䟦涉，經險難惡道得達五百由旬，
X23n0438_p0293a12║更有一人直乘神通飛空而度，其所經過及至到之
X23n0438_p0293a13║處，雖則無異而所乘法有殊。又世尊所以先廣說如
X23n0438_p0293a14║上諸心相者，為教真言門諸觀行人，若行至如是境
X23n0438_p0293a15║界時，則須明識，不得未到謂到而於中路稽留也。復
X23n0438_p0293a16║次如輪王太子初誕育時，眾相備足無所缺減，雖未
X23n0438_p0293a17║能遍習眾藝統御四洲，然已能任持七寶，成就紹王
X23n0438_p0293a18║之家業。何以故？以即是輪王具體故。真言行者初入
X23n0438_p0293a19║淨菩提心亦復如是，雖未於無數阿僧祇劫具修普
X23n0438_p0293a20║賢眾行，滿足大悲方便，然此等如來功德皆已成就。
X23n0438_p0293a21║何以故？即是毗盧遮那具體法身故。是以經云：無量
X23n0438_p0293a22║無數劫乃至智慧方便皆悉成就也。又如王子始生，
X23n0438_p0293a23║又以龍神兆庶之所宗歸。初發淨菩提心亦復如是，
X23n0438_p0293a24║已為天人世間迷失正道者作大歸依。若常途諸論
X23n0438_p0293b01║所明，證此心時即名為佛。是故舍利弗等一切聲聞
X23n0438_p0293b02║緣覺盡其智力不能測量。經云：所謂出過一切聲聞
X23n0438_p0293b03║辟支佛地也。行者得此心時，即知釋迦牟尼淨土不
X23n0438_p0293b04║毀，見佛壽量長遠，本地之身與上行等從地涌出。諸
X23n0438_p0293b05║菩薩同會一處修對治道者，雖迹隣補處，然不識一
X23n0438_p0293b06║人，是故此事名為祕密。又此菩薩能於畢竟淨心中
X23n0438_p0293b07║普集會十方法界諸佛菩薩，亦自能普詣十方供養
X23n0438_p0293b08║諸善知識詢求正法，唯獨自明了，諸天世人莫能知
X23n0438_p0293b09║者，由此因緣復名祕密。前二劫中雖云度二乘地，雖
X23n0438_p0293b10║須菩提等由能承佛威神衍說人法俱空，而於此祕
X23n0438_p0293b11║密一乘心生驚疑不知所趣，乃名直過聲聞辟支佛
X23n0438_p0293b12║地也。時大威德諸天不見菩薩心所依處，咸生敬信。
X23n0438_p0293b13║故釋提桓因作如是願言：今此上人不久成佛，若彼
X23n0438_p0293b14║成佛時，我當奉吉祥草。四天王亦生此念言：若此菩
X23n0438_p0293b15║薩成佛時，我當獻鉢。梵天王亦作此念：若此菩薩成
X23n0438_p0293b16║佛時，我當請轉法輪。故云親近敬禮也。已歎入真言
X23n0438_p0293b17║門功德竟。然行者復以何法入此門耶？故經次云：所
X23n0438_p0293b18║謂空性，空性即是自心等虗空性。上文無量如虗空，
X23n0438_p0293b19║乃至正等覺顯現，即喻此心也。前劫悟萬法唯心，心
X23n0438_p0293b20║外無法。今觀此心即心，則是如來自然智，亦是毗盧
X23n0438_p0293b21║遮那遍一切身。以心如是故，諸法亦如是。根塵皆入
X23n0438_p0293b22║阿字門，故曰離於根境。影像不出，常寂滅光，故曰無
X23n0438_p0293b23║相。以心實相智，覺心之實相境智，皆是般若波羅蜜，
X23n0438_p0293b24║故曰無境界。以此中十智喻，望前十喻，復成戲論，故
X23n0438_p0293c01║曰越諸戲論。第三重微細百六十心，煩惱業壽種除，
X23n0438_p0293c02║復有佛樹牙生，故曰等虗空。無邊一切佛法，依此相
X23n0438_p0293c03║續生。既不壞因緣，即入法界。亦不動法界，即是緣起。
X23n0438_p0293c04║當知因緣生滅，即是法界生滅。法界不生滅，即是因
X23n0438_p0293c05║緣不生滅。故曰離有為無為界。若如來出世，若不出
X23n0438_p0293c06║世，諸法法爾如是住，故曰離諸造作。如般若中，一切
X23n0438_p0293c07║法趣眼，是趣不過。猶如百川赴海，更無去處。是故當
X23n0438_p0293c08║知，眼即是第一實際。第一實際中，眼尚不可得，何況
X23n0438_p0293c09║趣不趣耶？耳鼻舌身意亦如是，故曰離眼耳鼻舌身
X23n0438_p0293c10║意。行者得如是微細慧時，觀一切染淨諸法，乃至少
X23n0438_p0293c11║分，猶如隣虗，無不從緣生者。若從緣生，即無自性。若
X23n0438_p0293c12║無自性，即是本不生。本不生，即是心之實際。心實際，
X23n0438_p0293c13║亦復不可得。故曰：極無自性心生也。此心望前二劫，
X23n0438_p0293c14║由如蓮華盛敷。若望後二心，即是果復成種。故曰：如
X23n0438_p0293c15║是初心，佛說成佛因。故於業煩惱解脫，而業煩惱具
X23n0438_p0293c16║依。此中云佛說者，世尊以十方三世佛為證。言以此
X23n0438_p0293c17║一事因緣，為眾生開淨知見，其道玄同也。行者解脫
X23n0438_p0293c18║一切業煩惱時，即知一切業煩惱，無非佛事。本自無
X23n0438_p0294a01║有縛，今何有脫邪？如良醫變毒為藥，用除眾疾。又如
X23n0438_p0294a02║虗空出過眾相，而萬像具依。若住此不思議解脫時，
X23n0438_p0294a03║即是真阿羅漢。不著於有為無為，一切世間，應受廣
X23n0438_p0294a04║大供養。故經云：世間宗奉，常應供養也。復次，阿闍梨
X23n0438_p0294a05║欲明此應供義故，統論三劫始終，作寶珠譬喻。猶如
X23n0438_p0294a06║有如意寶，在石朴之中。以世人不識故，棄在衢路之
X23n0438_p0294a07║間，與瓦礫無異。然別寶者，見有微相，纔彰於外，即便
X23n0438_p0294a08║識之。先用利䥫，鐫去鈍石。既近寶玉，其石漸耎。復以
X23n0438_p0294a09║諸藥食之，使礦穢消化，而復不傷其質。爾時麤垢已
X23n0438_p0294a10║除，尚有細垢。既洗以灰水，磨以淨㲲，種種方便，而瑩
X23n0438_p0294a11║發之。既得光顯，置之高幢，能隨一切所求，普雨眾物。
X23n0438_p0294a12║爾時世人生奇特想，尊重是寶，由如大天，以能充滿
X23n0438_p0294a13║所希願故。然此寶玉，於一時間，普應眾心，隨其所得，
X23n0438_p0294a14║各各差別。然此眾物，為於寶中先有邪？先無邪？若先
X23n0438_p0294a15║有者，即此小珠，何能頓藏眾物？若先無物者，又何能
X23n0438_p0294a16║頓雨眾物？即此世間寶性，已有不可思議，何況眾生
X23n0438_p0294a17║菩提心寶邪？是故諸善知識，纔見眾生世間八心適
X23n0438_p0294a18║萌動時，即便識是真寶，知有可鑿之理。如彼相者，以
X23n0438_p0294a19║曾多識名寶，是以遇便識之。諸佛菩薩亦爾，久已證
X23n0438_p0294a20║知，親從一毫之善，自致大菩提道。是故鑑彼情機，即
X23n0438_p0294a21║大歡喜，方便誘進，令受三歸，如前已分別說。譬如收
X23n0438_p0294a22║彼頑石，置於家中。次以三種三心，拔業煩惱根無明
X23n0438_p0294a23║種子，如以利䥫開鑿，去其麤礦。次觀無緣乘法無我
X23n0438_p0294a24║性，如漸至耎處，以藥物消化而不傷之。次生極無自
X23n0438_p0294b01║性心，如灰水瑩拭，使極光淨。爾時生於佛家，名置在
X23n0438_p0294b02║高幢，雨種種寶。以此因緣故，堪受世間廣大供養也。
X23n0438_p0294b03║若行者直從真言門，得見心寶，如仙人善呪術，以神
X23n0438_p0294b04║力取之，雖巧拙難易不同，而獲寶終無有異路。故此
X23n0438_p0294b05║經從淺至深，廣明心相，皆為開示菩提心本末因緣。
X23n0438_p0294b06║若但依常途法相，則不得言諸佛大祕密，我今悉開
X23n0438_p0294b07║衍也。
X23n0438_p0294b08║經云：祕密主！信解行地，觀察三心無量波羅蜜多，慧
X23n0438_p0294b09║觀四攝法，信解地無對無量不思議，建立十心無邊
X23n0438_p0294b10║智生者，此經宗從淨菩提心以上十住地，皆是信解
X23n0438_p0294b11║中行，唯如來名究竟一切智地。如華嚴中，初地菩薩
X23n0438_p0294b12║能信如來本行所入，信成就諸波羅蜜，信入諸勝地，
X23n0438_p0294b13║信成就力，信具足無所畏，信生長不可壞不共佛法，
X23n0438_p0294b14║信不思議佛法，信出生無中邊佛境界，信隨入如來
X23n0438_p0294b15║無量境界，信成就果。於如是諸事中，其心畢竟不可
X23n0438_p0294b16║破壞，不復隨佗緣轉，故名信解行地，亦名到於修行
X23n0438_p0294b17║地也。觀察三心，即是因、根、究竟心。若通論信解地，則
X23n0438_p0294b18║是初地菩薩得此虗空無垢菩提心時，自然於十無
X23n0438_p0294b19║盡界生十大願，乃至滿足百萬阿僧祇大願，此即是
X23n0438_p0294b20║菩提心為因。從二地以去，增修大悲萬行，即是無盡
X23n0438_p0294b21║大願。於十方界生根，乃至漸次增長，至第八地以去，
X23n0438_p0294b22║皆名方便地。佛性論云：八地以上，境界皆同，但約方
X23n0438_p0294b23║便為階降耳。若觀一一地，亦自有三心。如以眾多十
X23n0438_p0294b24║因緣得入初地，名為因。既彼安住已，以種種大悲萬
X23n0438_p0294c01║行淨治是地，名為根。說淨治地果相及方便業，名究
X23n0438_p0294c02║竟。餘皆準此。此經無量波羅蜜多四攝法，即是治地
X23n0438_p0294c03║也。行者從此無有待對，出過心量。不可思議地有十
X23n0438_p0294c04║心無邊智生，即是初地果相也。華嚴云：發十大願已，
X23n0438_p0294c05║則得利益心、柔輭心、隨順心、寂靜心、調伏心、寂滅心、
X23n0438_p0294c06║謙下心、潤澤心、不動心、不濁心。次又成就十種淨諸
X23n0438_p0294c07║地法，所謂信、慈、悲、喜、捨，無有疲厭，知諸經論，善解世
X23n0438_p0294c08║法慙愧及堅固力，供養諸佛，依教修行。復次，住是地
X23n0438_p0294c09║已，善知諸地障，善知地成壞，善知地相果，善知地得
X23n0438_p0294c10║修，善知地法清淨，善知地地轉行，善知地地處非處，
X23n0438_p0294c11║善知地地殊勝智，善知地地不退轉，善知淨治一切
X23n0438_p0294c12║菩薩地乃至轉入如來地。如是等有眾多十心，若廣
X23n0438_p0294c13║分別，即有百萬阿僧祇度門，故曰無邊智生也。更就
X23n0438_p0294c14║前三心作十心說之。若通論信解地，則初地為種子，
X23n0438_p0294c15║二地為芽，三地為疱，四地為葉，五地為華，六地為果，
X23n0438_p0294c16║七地為受用種子，八地為無畏依，所謂果中之果，九
X23n0438_p0294c17║地為有進求佛地慧生，是最勝心，十地此心決定。此
X23n0438_p0294c18║二心無別境界，還是於第八心中約方便轉勝開出
X23n0438_p0295a01║之耳。若一一地中亦自具此十心，且如住初地時，成
X23n0438_p0295a02║就淨治諸地法及知諸地相，即是先解一地竟，藉此
X23n0438_p0295a03║為因，智慧增長，更解二地。以上十心類例推之，可知
X23n0438_p0295a04║華嚴有眾多十法門，亦當準此次第廣分別說。然此
X23n0438_p0295a05║經宗從初地得，即入金剛寶藏，故華嚴十地經一一
X23n0438_p0295a06║名言依阿闍棃所傳，皆須作二種釋：一者淺略釋，二
X23n0438_p0295a07║者深祕釋。若不達如是祕號，但依文說之，則因緣事
X23n0438_p0295a08║相往往涉於十住品。若解金剛頂十六大菩薩生，自
X23n0438_p0295a09║當證知也。經云我一切諸有所說皆依此而得者，如
X23n0438_p0295a10║上一切智地無盡莊嚴境界，及餘無量修多羅佛所
X23n0438_p0295a11║稱歎一切行果，無不因此而得之。是故餘經如是廣
X23n0438_p0295a12║歎娑羅樹王莖葉華果。今此經中唯明此樹王種子
X23n0438_p0295a13║及生育因緣，若離此因緣能成彼果者，無有是處。所
X23n0438_p0295a14║以稱大日經王者，非為此乎？經復舉益勸修云：是故
X23n0438_p0295a15║智者當思惟，此一切智信解地。復越一劫昇住此地，
X23n0438_p0295a16║即是初入此信解地。是復越百六十心一重細惑，名
X23n0438_p0295a17║度三大僧祇劫也。行者初觀空性時，覺一切法皆入
X23n0438_p0295a18║心之實際，下不見眾生可度，上不見諸佛可求，爾時
X23n0438_p0295a19║萬行休息，謂為究竟。若住此者，即退不墮二乘地，進
X23n0438_p0295a20║不得上菩薩地，名為法愛生，亦名無記心。然以菩提
X23n0438_p0295a21║心勢力及如來加持力，復能發起悲願，爾時十方諸
X23n0438_p0295a22║佛同時現前而勸喻之。以蒙佛教授故，轉生極無自
X23n0438_p0295a23║性心，乃至心之實際亦不可得。雖解脫一切業煩惱，
X23n0438_p0295a24║而業煩惱具存，至此不思議地，乃名真離二乘地也。
X23n0438_p0295b01║就前三句義中，更開佛地為上上方便心，至此第四
X23n0438_p0295b02║心時，名究竟一切智地。故曰此四分之一度於信解
X23n0438_p0295b03║也。
X23n0438_p0295b04║經云：爾時執金剛祕密主白佛言：世尊！願救世者演
X23n0438_p0295b05║說心相菩薩有幾種得無畏處，乃至當得一切法自
X23n0438_p0295b06║性平等無畏者，猶是答前心相句。以金剛手既聞此
X23n0438_p0295b07║教，諸菩薩直乘真言門上菩薩地，故問世尊：此菩薩
X23n0438_p0295b08║行道時有幾種得無畏處？佛還復約前三劫作差降
X23n0438_p0295b09║對明也。梵音阿溼嚩娑，正譯當言蘇息。如人為強力
X23n0438_p0295b10║者所持，扼喉閉氣垂將悶絕，忽蒙放捨還得復蘇。眾
X23n0438_p0295b11║生亦如是，為妄想業煩惱所纏觸緣皆閉，至此六處
X23n0438_p0295b12║如得再生，故名蘇息處。亦如度險惡道時，其心泰然
X23n0438_p0295b13║無所畏懼，故名無畏處也。佛言：祕密主！彼愚童凡夫
X23n0438_p0295b14║修諸善法害不善法，當得善無畏者，善義通於淺深。
X23n0438_p0295b15║今此中意明十善業道，如世人以十不善道因緣漂
X23n0438_p0295b16║沉惡趣無有窮已，後得順世八心漸受三歸戒，於無
X23n0438_p0295b17║量世生人天中，後至涅槃以免離三途極苦，名最初
X23n0438_p0295b18║蘇息處也。若真言行者初入三昧耶，依三密供養佛
X23n0438_p0295b19║修行，位與此齊等也。經云：若如實知我當得身無畏
X23n0438_p0295b20║者，如修身觀時，見此身三十六物之所集成，五種不
X23n0438_p0295b21║淨惡露充滿，終不為此而生貪愛。次復觀受心法，得
X23n0438_p0295b22║離不觀我性四種顛倒於身之扼縛，得蘇息處。若真
X23n0438_p0295b23║言行者本尊三昧眾相現前時，位與此齊也。經云：
X23n0438_p0295b24║若於取蘊所集我身，捨自色像，觀當得無我無畏者，
X23n0438_p0295c01║謂觀唯蘊無我時，於陰界入中種種分折，推求我不
X23n0438_p0295c02║可得。捨此自色像者，譬如因樹則有樹影現，若無樹
X23n0438_p0295c03║者，影由何生？今五蘊尚從緣生，都無自性，何況此積
X23n0438_p0295c04║集中而有我耶？如上所說，乃至證湛寂之心，離一切
X23n0438_p0295c05║過，是於我之扼縛得蘇息處。若真言行者，於瑜伽境
X23n0438_p0295c06║界一切分段中，能觀心不可得，不生愛慢，位與此齊
X23n0438_p0295c07║也。經云：若害蘊住法攀緣，當得法無畏者，謂行者
X23n0438_p0295c08║心住蘊中，欲令發起離著，爾時約幻炎等喻，觀察諸
X23n0438_p0295c09║蘊即空，得離違順八心，證寂然界，能離蘊之扼縛，於
X23n0438_p0295c10║法得蘇息處。法謂十緣生句也。若真言行者現覺瑜
X23n0438_p0295c11║伽境界，皆如鏡像水月，無性無生，時位與此齊也。
X23n0438_p0295c12║經云：若害法住無緣，當得法無我。無畏者，即是無緣
X23n0438_p0295c13║乘心觀察法無我性，於心外有無影像智都無所得，
X23n0438_p0295c14║心王自在，覺本不生，得離法之扼縛，於法無我得蘇
X23n0438_p0295c15║息處。若真言行者於瑜伽道中心得自在，用時位與
X23n0438_p0295c16║此齊也。經云：若復一切蘊界處，能執所執我壽命
X23n0438_p0295c17║等，及法無緣空，自性無性，此空智生，當得一切法自
X23n0438_p0295c18║性平等。無畏者，謂觀自心畢竟空性時，我之與蘊法
X23n0438_p0296a01║及無緣，皆同一性，所謂自性無性，此空智生，即是極
X23n0438_p0296a02║無自性心生也。於業煩惱等，都無所縛，亦無所脫，故
X23n0438_p0296a03║云得一切法自性平等。爾時於有為無為界，二種扼
X23n0438_p0296a04║縛，得蘇息處，即是真言行者虗空無垢菩提心也。然
X23n0438_p0296a05║此心在纏出纏，皆畢竟無相，以如來五眼諦觀，尚不
X23n0438_p0296a06║能得其像貌，況餘生滅中人。今所以廣明三劫六無
X23n0438_p0296a07║畏處眾多心相者，皆是擬議外迹，以明修證之深淺
X23n0438_p0296a08║耳。上已明見烟之相，可以皆比知火性，但知心垢盡
X23n0438_p0296a09║處，戲論不行，即是第六無畏依，更欲如何表示耶？
X23n0438_p0296a10║經云：祕密主！若真言門修菩薩行，諸菩薩深修觀察
X23n0438_p0296a11║十緣生句，當於真言行通達作證，乃至如實遍知一
X23n0438_p0296a12║切心相者，是略答前問中修行句也。如下文萬行方
X23n0438_p0296a13║便中，無不藉此十緣生句淨除心垢，是故當知最為
X23n0438_p0296a14║旨要。真言行者，特宜留意思之。然統論此品中十緣
X23n0438_p0296a15║生句，略有三種：一者、以心沒蘊中，欲對治實法故，觀
X23n0438_p0296a16║此十緣生句，如前所說，即空之幻是也。二者、以心沒
X23n0438_p0296a17║法中，欲對治境界攀緣故，觀此十緣生句，如前所說，
X23n0438_p0296a18║蘊阿賴耶，即心之幻是也。三者、以心沒心實際中，欲
X23n0438_p0296a19║離有為無為界故，觀此十緣生句，如前所說，解脫一
X23n0438_p0296a20║切業煩惱，而業煩惱具依，即不思議之幻也。摩訶般
X23n0438_p0296a21║若中十喻，亦具含三意。今此中云深修觀察者，即是
X23n0438_p0296a22║意明第三重。且如行者於瑜伽中，以自心為感，佛心
X23n0438_p0296a23║為應，感應因緣，即時毗盧遮那現所喜見身，說所宜
X23n0438_p0296a24║聞法，然我心亦畢竟淨，佛心亦畢竟淨。若望我心為
X23n0438_p0296b01║自，即佛心為佗，今此境界為從自生耶？佗生耶？共生
X23n0438_p0296b02║無因生耶？以中論種種門觀之，生不可得，而形聲宛
X23n0438_p0296b03║然，即是法界論幻，即幻論法界，即法界幻論遍一切
X23n0438_p0296b04║處，即遍一切處論幻，故名不可思議幻也。復次，言深
X23n0438_p0296b05║修者，謂得淨心已去，從大悲生根，乃至方便究竟，其
X23n0438_p0296b06║間一一緣起，皆當以十喻觀之。由所證轉深，故言深
X23n0438_p0296b07║觀察也。且如四諦義，直示娑婆世界已有無量無邊
X23n0438_p0296b08║差別名，又況無盡法界中，逗機方便，何可窮盡？今行
X23n0438_p0296b09║者於一念淨心中，通達如是塵沙四諦，空則畢竟不
X23n0438_p0296b10║生，有則盡其性相，中則舉體皆常，以三法無定相，故
X23n0438_p0296b11║名為不思議幻也。如四諦者，餘一切法門例耳。是故
X23n0438_p0296b12║唯有如來，乃能窮此十喻，達其源底。此經所以次無
X23n0438_p0296b13║垢菩提心即明十喻者，包括始終，綜該諸地也。既觸
X23n0438_p0296b14║緣成觀，不可縷說，今且依釋論，明其大歸耳。
X23n0438_p0296b15║經云：云何為十？謂如幻、陽炎、夢、影、乾闥婆城、響、水月、
X23n0438_p0296b16║浮泡、虗空華、旋火輪。乃至云何為幻？謂如呪術藥力，
X23n0438_p0296b17║能造所造種種色像，惑自眼故，見希有事，展轉相生，
X23n0438_p0296b18║往來十方。然彼非去非不去。何以故？本性淨故。如是
X23n0438_p0296b19║真言幻持誦成就，能生一切者，佛說藥力不思議。如
X23n0438_p0296b20║人以藥力故，昇空隱形，履水蹈火。此事非諸論師等，
X23n0438_p0296b21║能建立因量，出其所由。亦非可生疑，謂定應爾，或不
X23n0438_p0296b22║應爾。過如是籌度境界，唯親行此藥，執持行用者，乃
X23n0438_p0296b23║證知耳。又如藥術因緣，示現能造所造種種色像，雖
X23n0438_p0296b24║於眾緣中，一一諦求，都無生處，而亦五情所對，明了
X23n0438_p0296c01║現前。雖展轉相生，往來十方，然亦非去非不去，是事
X23n0438_p0296c02║亦非籌度思量之境。釋論云：佛問德女：譬如幻師，幻
X23n0438_p0296c03║作種種事。於汝意云何？是幻所作內有不？答言：不也。
X23n0438_p0296c04║又問：外有不？內外有不？從前世至今世，從今世至後
X23n0438_p0296c05║世不？幻所作有生者滅者不？實有一法是幻所作不？
X23n0438_p0296c06║皆答言：不也。佛言：汝頗見聞幻所作伎樂不？答言：我
X23n0438_p0296c07║亦見亦聞。佛言：若幻空欺誑無實，云何從幻能作伎
X23n0438_p0296c08║樂？女言：大德！是幻相法爾耳，雖無根本而可聞見。佛
X23n0438_p0296c09║言：無明亦如是，雖非內有乃至無生滅者，而無明因
X23n0438_p0296c10║緣諸行生，若無明盡行亦盡，乃至廣說。今此真言門
X23n0438_p0296c11║喻持誦者，亦復如是，如下文廣說。依三密修行，得成
X23n0438_p0296c12║一切奇特不思議事，雖一一緣中諦求，畢竟離於四
X23n0438_p0296c13║句，法爾如是不異淨心，而自在神變宛然不謬。此事
X23n0438_p0296c14║亦非諸大論師等聰辨利根者所能測量，獨有方便
X23n0438_p0296c15║具足得成悉地者自證知耳。
X23n0438_p0296c16║經云：復次祕密主，陽𦦨性空，彼依世人妄想成立，有
X23n0438_p0296c17║所談議。如是真言相，唯是假名者，釋論云：以日光風
X23n0438_p0296c18║動塵故，曠野中動。如野馬，無智人初見之，謂之為水。
X23n0438_p0296c19║眾生亦爾，結使煩惱，日光熱等，動諸行塵，邪憶念風，
X23n0438_p0296c20║於生死曠野中轉。無智慧者，謂一相為男，一相為女。
X23n0438_p0296c21║復次若遠見之，謂以為水，近則無水相。如是遠聖法
X23n0438_p0296c22║者，不知無我及諸法空，於陰界入性空法中，生人想
X23n0438_p0296c23║等。若近聖法，則知諸法實相，是時虗誑種種妄想盡
X23n0438_p0296c24║除。此經意云：如世人遠望之者，徒見此炎之相，強立
X23n0438_p0297a01║假名，求其實事，都不可得。故云妄想成立，有所談議。
X23n0438_p0297a02║如真言行者，於瑜伽中，見種種殊特境界，乃至諸佛
X23n0438_p0297a03║海會，無盡莊嚴。爾時應作此陽𦦨觀，了知唯是假名，
X23n0438_p0297a04║離於慢著，轉近心地，則悟加持神變種種因緣，但是
X23n0438_p0297a05║法界炎耳。故云如是真言相，唯是假名。
X23n0438_p0297a06║經云：復次祕密主！如夢中所見晝日牟呼栗多剎那
X23n0438_p0297a07║歲時等，住種種異類受諸苦樂，覺已都無所見。如是
X23n0438_p0297a08║夢真言行應知亦爾者，釋論云：如夢中都無實事謂
X23n0438_p0297a09║之有實，覺已知無而還自笑。人亦如是，結使眠中實
X23n0438_p0297a10║無而生著，得道覺時乃知無覺亦復自笑。又如以眠
X23n0438_p0297a11║力故，無法而見法，無喜事而喜，無瞋事而瞋，無怖事
X23n0438_p0297a12║而怖。眾生亦爾，無明眠力故，不應瞋喜憂怖而生瞋
X23n0438_p0297a13║喜憂怖等故。今復明此夢事不思議邊，如夢中自見
X23n0438_p0297a14║住壽一日二日乃至無量歲，有種種國土及眾生族
X23n0438_p0297a15║類，或昇天宮或在地獄受諸苦樂，覺時但一念間耳。
X23n0438_p0297a16║於覺心眠法因緣中四句求之了不可得，而夢事照
X23n0438_p0297a17║然憶持不謬，以一念為千萬歲，以一心為無量境。此
X23n0438_p0297a18║事非世間智者憶度思量能盡其源底，亦非可疑之
X23n0438_p0297a19║事，獨夢者親證知耳。今此真言行者瑜伽之夢亦復
X23n0438_p0297a20║如是，或須臾間備見無量加持境界，或不起于座而
X23n0438_p0297a21║經多劫，或遍遊諸佛國土親近供養利益眾生。此事
X23n0438_p0297a22║於諸眾因緣中觀察都無所起，不出一念淨心，然亦
X23n0438_p0297a23║分別不謬。此事誰能思議出其所以然？實獨證知者
X23n0438_p0297a24║自知耳。行者得如是境界，但當以夢喻觀之，心不疑
X23n0438_p0297b01║怪亦不生著，即以普現色身之夢作無盡莊嚴，故云
X23n0438_p0297b02║深修十句也。
X23n0438_p0297b03║經云：復次，祕密主！以影喻解了真言能發悉地，如面
X23n0438_p0297b04║緣於鏡而現面像。彼真言悉地當如是知者，此中言
X23n0438_p0297b05║影，即是釋論鏡中像喻。彼論云：如鏡中像，非鏡作，非
X23n0438_p0297b06║面作，非執鏡者作，非自然作，亦非無因緣作。何以非
X23n0438_p0297b07║鏡作？若面未到鏡，則無像故。何以非面作？無鏡則無
X23n0438_p0297b08║像故。何以非執鏡者作？無鏡無面則無像故。何以非
X23n0438_p0297b09║自然作？若未有鏡，未有面，則無像。像待鏡，鏡待面，然
X23n0438_p0297b10║後有故。亦非無因者，若無因緣，應常有。若常有者，除
X23n0438_p0297b11║鏡除面，亦應自出。以是故，非無因緣。當知諸法亦復
X23n0438_p0297b12║如是，以我不可得故，一切因緣生法不自在故。諸法
X23n0438_p0297b13║屬因緣故，非自作。若自無，佗亦無故，非佗作。若佗作，
X23n0438_p0297b14║則失罪福力。亦非共作，以有二過故。亦非無因，如先
X23n0438_p0297b15║世業因，今世善惡行緣，從是得苦樂。一切諸法必有
X23n0438_p0297b16║因緣，以愚癡故不知耳。如少兒見鏡中像，心樂愛著，
X23n0438_p0297b17║失已破鏡求索，智人笑之；失樂更求之，亦復如是，亦
X23n0438_p0297b18║為得道聖人所笑。今此真言門中，以如來三密淨身
X23n0438_p0297b19║為鏡，自身三密行為鏡，中像因緣有悉地生，猶如面
X23n0438_p0297b20║像。若行者悉地成就時，乃至起五神通，住壽長遠，面
X23n0438_p0297b21║見十方國土，遊諸佛剎，皆以此喻觀察是事，從自生
X23n0438_p0297b22║耶？佗生耶？若謂佗三密加持能授是果，則眾生未修
X23n0438_p0297b23║行時，佛之大悲平等，何故不令成就？若謂自如說行
X23n0438_p0297b24║能得是果，何用觀三密淨鏡之身求加被耶？若共生
X23n0438_p0297c01║則有二過。何以故？若謂我心為因，待彼眾緣方得成
X23n0438_p0297c02║就者，即此因中先有悉地果耶？若先無耶？若先有之，
X23n0438_p0297c03║眾緣則無所用；若先無之，眾緣復何所用？然是悉地
X23n0438_p0297c04║成就，亦復非無因緣。故智論鏡像偈云：非有亦非無，
X23n0438_p0297c05║亦復非有無，此語亦不受，如是名中道。不應如彼小
X23n0438_p0297c06║兒妄生取著也。作如是觀故，行者心無所得，不生戲
X23n0438_p0297c07║論，故曰應如是知。
X23n0438_p0297c08║經云：復次，祕密主！以乾闥婆城譬解了成就悉地宮
X23n0438_p0297c09║者，釋論云：日初出時，見城門、樓櫓、宮殿、行人出入，日
X23n0438_p0297c10║轉高轉滅。此城但可眼見，而無實有。有人初未曾見，
X23n0438_p0297c11║意謂實樂，疾行趣之，近而逾失，日高遂滅。饑渴悶極，
X23n0438_p0297c12║覩熱氣如野馬，謂之為水。復往趣之，乃至求之，疲極
X23n0438_p0297c13║而無所見。思惟自悟，渴願心息。行者亦爾，以智慧知
X23n0438_p0297c14║無我、無實法者，是時顛倒願息。聲聞經中無此乾闥
X23n0438_p0297c15║婆城喻。又以城喻身，說此眾緣實有，但城假名，為破
X23n0438_p0297c16║吾我故。菩薩利根，深入諸法空中，故以乾闥婆城為
X23n0438_p0297c17║喻也。此中言悉地宮，有上、中、下。上謂密嚴佛國，出過
X23n0438_p0297c18║三界，非二乘所得見聞；中謂十方嚴淨土；下謂諸天、
X23n0438_p0297c19║修羅宮等。若行者成三品持明仙時，安住如是悉地
X23n0438_p0297c20║宮中，當以此喻觀察。如海氣、日光因緣，邑居嚴麗，層
X23n0438_p0297c21║臺、人物粲然可觀。不應同彼愚夫，妄生貪著，求其實
X23n0438_p0297c22║事。以此因緣，於種種勝妙五塵中，淨心無所罣礙也。
X23n0438_p0297c23║經云：復次祕密主！以響喻解了真言聲。如緣聲有響，
X23n0438_p0297c24║彼真言者當如是解者，釋論云：若深山峽谷中、若深
X23n0438_p0298a01║絕㵎中、若空大舍中，以語言聲相擊故，從聲有聲名
X23n0438_p0298a02║為響，無智人謂為有實。智者心念：是聲無人作，但以
X23n0438_p0298a03║聲轉故，更有響聲誑人耳根。人欲語時，亦咽口中有
X23n0438_p0298a04║風名憂陀那，還入至臍，觸臍響出。響出時，觸頂及齗、
X23n0438_p0298a05║齒、脣、舌、咽、胷七處而退，是名語言。愚人不解而生三
X23n0438_p0298a06║毒，智者了知心無所著，但隨諸法實相真言。行者若
X23n0438_p0298a07║於瑜伽中聞八風種種違順之音，或諸聖者以無量
X23n0438_p0298a08║法音現前教授，或由舌根淨故能以一音遍諸世界。
X23n0438_p0298a09║遇此諸境界時，亦當以響喻觀察。此但從三密眾緣
X23n0438_p0298a10║而有是事，非生非滅、非有非無，是故於中不應妄生
X23n0438_p0298a11║戲論，爾時自入音聲慧法門也。
X23n0438_p0298a12║經云：復次祕密主，如因月出故，照於淨水而現月影
X23n0438_p0298a13║像。如是真言水月，喻彼持明者當如是說者，釋論云：
X23n0438_p0298a14║月在虗空中行，而影現於水。實法性月輪在如如法
X23n0438_p0298a15║性實際虗空中，而凡夫心水有我我所相現。又如小
X23n0438_p0298a16║兒見水中月歡喜欲取，大人見之則笑。無智者亦爾，
X23n0438_p0298a17║身見故見有吾我，無實智故見種種法，見已歡喜欲
X23n0438_p0298a18║取諸相，得道聖人笑之。復次譬水中見月影，攪水則
X23n0438_p0298a19║不見。無明心靜水中見吾我憍慢諸結使影，實智慧
X23n0438_p0298a20║杖攪心水則不見。以是故說諸菩薩知法如水中月。
X23n0438_p0298a21║持明行者亦如是，由三密方便自心澄淨故，諸佛密
X23n0438_p0298a22║嚴海會悉於中現，或自以如意珠身於一切眾生心
X23n0438_p0298a23║水中現。爾時應諦想觀，今此密嚴之相從我淨心生
X23n0438_p0298a24║耶？從佛淨身生耶？自佗實相尚自畢竟不生，何況相
X23n0438_p0298b01║違因緣而有所生？又如一切江河井池大小諸器，月
X23n0438_p0298b02║亦不來，水亦不去，而淨月能以一輪普入眾水之中。
X23n0438_p0298b03║我今亦復如是，眾生心亦不來，自心亦復不去，而見
X23n0438_p0298b04║聞蒙益皆實不虗，當以慧杖攪之使知無實，不得如
X23n0438_p0298b05║彼嬰童欲作方便取之以為玩好之具也。既能自靜
X23n0438_p0298b06║其意，復當如如不動，為人演說之。故曰持明者當如
X23n0438_p0298b07║是說。
X23n0438_p0298b08║經云：復次祕密主，如天降雨生泡，彼真言悉地種種
X23n0438_p0298b09║變化，當知亦爾者，聲聞經以受譬浮泡，般若中以泡
X23n0438_p0298b10║為喻，雖無實性，而因緣猶是實生，故十句中有如化，
X23n0438_p0298b11║而不明泡喻。今此經譬意亦復殊也。如夏時雨水，自
X23n0438_p0298b12║雨水中，隨渧之大小，生種種浮泡，形類各異。然水性
X23n0438_p0298b13║一味，自為因緣，四句推求，無別所生之法。是故此泡
X23n0438_p0298b14║舉體從緣，泡起即是水起，泡滅即是水滅，故以此喻
X23n0438_p0298b15║即心之變化也。如行者即以自心作佛，還蒙心佛示
X23n0438_p0298b16║悟，方便轉入無量法門，及以心為漫荼羅。此境與心
X23n0438_p0298b17║為緣，能作種種不思議變化，是故行者以浮泡喻觀
X23n0438_p0298b18║之，了知不離自心，故不生著也。釋論又云：修定者有
X23n0438_p0298b19║十四變化，天龍鬼神亦能化作。如化生先無定物，但
X23n0438_p0298b20║以心生便有，心滅則滅。又是法無初無中無後，生是
X23n0438_p0298b21║無所從來，滅亦無所至，當知諸法亦如是。復次如變
X23n0438_p0298b22║化相，清淨如虗空，無所染著，不為罪福所汙。諸法亦
X23n0438_p0298b23║爾，法性如如實際，自然常淨。譬如閻浮提四大河，一
X23n0438_p0298b24║一河有五百小河以為眷屬，此水種種不淨，入大海
X23n0438_p0298c01║中，皆悉清淨，與泡喻意同也。
X23n0438_p0298c02║經云：復次，祕密主！如空中無眾生、無壽命，彼作者不
X23n0438_p0298c03║可得，以心迷亂故，而生如是種種妄見者。釋論云：如
X23n0438_p0298c04║虗空者，謂但有名而無實法。虗空非可見法，遠視故，
X23n0438_p0298c05║眼光轉見縹色。諸法亦如是，空無所有，人遠無漏實
X23n0438_p0298c06║智慧故，棄實相，見彼我、男女、屋舍、城郭等種種雜物
X23n0438_p0298c07║心著。如小兒仰觀青天，謂有實色，有人飛上極遠而
X23n0438_p0298c08║無所見。又如虗空性常清淨，人謂陰𪾼為不淨。諸法
X23n0438_p0298c09║亦如是，性常清淨，婬欲、瞋恚等𪾼故，人謂不淨。此經
X23n0438_p0298c10║云：心迷亂者，如人以疾病、非人等種種因緣，其心迷
X23n0438_p0298c11║亂，妄見淨虗空中有種種人物形相，或可怖畏，或可
X23n0438_p0298c12║貪著。若得本心時，則知如此事，生時不染虗空，滅時
X23n0438_p0298c13║亦非還淨，本來不礙虗空，亦不異於空。行者修觀行
X23n0438_p0298c14║時，若有種種魔事、種種業煩惱境，皆當安心。此喻如
X23n0438_p0298c15║淨虗空，雖於無量劫中處於地獄，爾時意無罣礙。如
X23n0438_p0298c16║得神通者，於空一顯色中自在飛行，不為人法妄想
X23n0438_p0298c17║之所塵汙也。
X23n0438_p0298c18║經云：復次祕密主！譬如火燼，若人執持在手而以旋
X23n0438_p0298c19║轉，空中有輪像生者，如人持火燼空中旋轉作種種
X23n0438_p0298c20║相，或方或圓三角半月，大小長短隨意所為。愚小觀
X23n0438_p0298c21║之以為實事而生貪著，然實都無法生，但手中速疾
X23n0438_p0298c22║力能運一火成無量相爾。真言行者若於瑜伽中隨
X23n0438_p0298c23║心所運無不成就，乃至於一阿字門旋轉無礙成無
X23n0438_p0298c24║量法門。爾時當造斯觀，但由淨菩提心一體速疾力
X23n0438_p0299a01║巧用使然，不應於中作種種見，計為勝妙而生戲論
X23n0438_p0299a02║也。釋論無火輪喻，別有影喻云：如影可見而不可捉，
X23n0438_p0299a03║諸法亦如是，眼識等見聞覺知實不可得。又如影映
X23n0438_p0299a04║光則現，不映則無，諸結使煩惱遮正見光則有我相
X23n0438_p0299a05║法相。又影人去則去、人動則動、人住則住，善惡業影
X23n0438_p0299a06║亦復如是，後世去時亦去、今世住時亦住，報不斷故、
X23n0438_p0299a07║罪福熟時則出。然是影非有物，但是誑眼法，如旋火
X23n0438_p0299a08║燼疾轉成輪亦非實有，喻意大同也。
X23n0438_p0299a09║祕密主！應如是了知大乘句、心句、無等等句、必定句、
X23n0438_p0299a10║正等覺句、漸次大乘生句者，梵音謂句為鉢曇，義如
X23n0438_p0299a11║前釋。此十喻皆是摩訶衍人甚深緣起，非聲聞緣覺
X23n0438_p0299a12║安足之處也，故名大乘句。心之實性更無一法可以
X23n0438_p0299a13║顯示之者，亦不可授人，但如是深觀察時，障葢雲披
X23n0438_p0299a14║自當證知耳，故名心句。如來智慧於一切法中無可
X23n0438_p0299a15║譬類亦無過上，故名無等。而心之實相與之函蓋相
X23n0438_p0299a16║稱間無異際，故云無等等。若以十緣生了知心處則
X23n0438_p0299a17║安住其中，故曰無等等句。諸佛以此十緣生義，必定
X23n0438_p0299a18║師子吼說如來性心實相印。若有能信解者，假使十
X23n0438_p0299a19║方世界一切諸魔皆化身作佛說相似般若，亦不能
X23n0438_p0299a20║變易其心使法相不如是，故曰必定句。以此中道正
X23n0438_p0299a21║觀離有為無為界，極無自性心生，即是心佛顯現，故
X23n0438_p0299a22║曰正等覺句。以深修觀察故，如入大海，漸次轉深，乃
X23n0438_p0299a23║至毗盧遮那，以上上智觀，方能盡其源底，故曰漸次
X23n0438_p0299a24║大乘生句。當知如是六句，次第相釋，次第相生也。毗
X23n0438_p0299b01║盧遮那，即以此十緣生句。不思議法界，作無盡莊嚴
X23n0438_p0299b02║藏，從十世界微塵數諸佛法界門，常出根力覺道禪
X23n0438_p0299b03║定解脫諸寶，遍施眾生，猶尚不匱，故曰具足法財。一
X23n0438_p0299b04║切如來智業，由此具足，故曰出生種種工巧大智。若
X23n0438_p0299b05║於一念心中，明見十緣生義，則上窮無盡法界，下極
X23n0438_p0299b06║無盡眾生界，其中一切心相，皆能了了覺知，以皆從
X23n0438_p0299b07║緣起，即空即假即中，故曰如實遍知一切心相。阿闍
X23n0438_p0299b08║棃言，行者初修觀行境界現前時，由內因外緣力故，
X23n0438_p0299b09║自然有緣起智生，不同常途習定功力，苦至而後通
X23n0438_p0299b10║徹也。梵本中云，自此以後，次說真言者，持誦次第，如
X23n0438_p0299b11║法悉地，如法果生，此是傳法者所記，故不於經中具
X23n0438_p0299b12║出。其大意言，已說淨菩提心諸心相竟，從此以下，明
X23n0438_p0299b13║進修方便，及悉地果生也。
X23n0438_p0299b14║
X23n0438_p0299b15║毗盧遮那成佛神變加持經義釋卷第二