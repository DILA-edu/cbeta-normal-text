X23n0438_p0299b16║
X23n0438_p0299b17║
X23n0438_p0299b18║
X23n0438_p0299b19║毗盧遮那成佛神變加持經義釋卷第三
X23n0438_p0299b20║沙門　一行　述記
X23n0438_p0299b21║入漫荼羅具緣真言品第二
X23n0438_p0299b22║入漫荼羅具緣真言品者，上品已約種種心相對辨
X23n0438_p0299b23║一切智心竟，然此妙果以何方便而能得至耶？故此
X23n0438_p0299b24║品次明入漫荼羅行法，其眾緣支分及所要真言，皆
X23n0438_p0299c01║於此中廣明。譬如已知乳酪有醍醐性，即教令具諸
X23n0438_p0299c02║器物，方便攢搖，以從緣起故，當知不異十緣生句也。
X23n0438_p0299c03║復次，聲聞經中以毗尼為祕藏，要擇人簡眾，方乃授
X23n0438_p0299c04║之，若未發律儀，不令聽聞修習。摩訶衍中亦以持明
X23n0438_p0299c05║為祕藏，未入漫荼羅者，不令讀誦受持，還同盜聽布
X23n0438_p0299c06║薩，反招重罪。所以然者，如世人慈育稚子，雖復情無
X23n0438_p0299c07║所恡，而不授與干將、莫耶，以不知運用方便故，必傷
X23n0438_p0299c08║其體。今此法門亦復如是，即心成佛，旨趣難知，恐未
X23n0438_p0299c09║來眾生輕慢法故，不能諮訪善知識，未蒙三密加持，
X23n0438_p0299c10║而自師心執文，輙自修學，久用功力，無所能成，反謗
X23n0438_p0299c11║此經，謂非佛說。又此經文有淺略、深祕二釋，就深祕
X23n0438_p0299c12║釋中復有淺深。輙爾披翫者，以不解密號故，謂是因
X23n0438_p0299c13║緣事相，心生慢易，自言：我行真道，何用呪術事耶？以
X23n0438_p0299c14║如是等因緣，感匱法業，於無量劫墮惡趣中。所以修
X23n0438_p0299c15║學真言者，要令先入漫荼羅也。漫荼羅名義，下當更
X23n0438_p0299c16║釋。
X23n0438_p0299c17║經云：爾時執金剛祕密主白佛言：希有世尊！說此諸
X23n0438_p0299c18║佛自證三菩提不思議法界超越心地，乃至一切支
X23n0438_p0299c19║分皆悉出現如來之身，為彼從初發心乃至十地諸
X23n0438_p0299c20║眾生故，遍至十方還來佛身本位。本位中住者，即金
X23n0438_p0299c21║剛手承佛神力領解上文，先歎世尊甚為奇特，由具
X23n0438_p0299c22║大方便故，乃能說此諸佛自證三菩提，所謂自心自
X23n0438_p0299c23║覺不可思議法界，出過一切心地的無所依也。如世
X23n0438_p0299c24║間人舉趾動足皆依於地，菩薩亦如是，依心進行故
X23n0438_p0300a01║名此心為地，以心尚有所依故未名正遍知，如來已
X23n0438_p0300a02║度此微細戲論進趣都息，故名超越心地也。雖究竟
X23n0438_p0300a03║寂滅不可言宣，而能以種種方便道為眾生類如本
X23n0438_p0300a04║性信解而演說法，即是領解一切智心無盡莊嚴之
X23n0438_p0300a05║迹也。不思議法界即喻蓮華臺，種種方便道即喻蓮
X23n0438_p0300a06║華葉，此領解中文雖簡略，而提舉宗通妙旨無所不
X23n0438_p0300a07║周。次即請佛唯願世尊，次說修真言行大悲胎藏生
X23n0438_p0300a08║大漫荼羅王也。今且約胎藏而為喻，行者初發一切
X23n0438_p0300a09║智心，如父母和合因緣識種子初託胎中，爾時漸次
X23n0438_p0300a10║增長，為行業巧風之所匠成，乃至始誕育時，諸根百
X23n0438_p0300a11║體皆悉備足，始於父母種姓中生，猶如依真言門學
X23n0438_p0300a12║大悲萬行，淨心顯現。又此嬰童漸具人法，習諸伎藝，
X23n0438_p0300a13║伎藝已通，施行事業，如於淨心中發起方便，修治自
X23n0438_p0300a14║佗，隨緣利物，濟度眾生，故名大悲胎藏生也。復次，初
X23n0438_p0300a15║入淨菩提心門，見法明道，如識種子。歌羅羅時，前七
X23n0438_p0300a16║地以來，為大悲萬行之所含養，如在胎藏。無功用以
X23n0438_p0300a17║去，漸學如來方便，如嬰童已生。習諸伎藝，至如來一
X23n0438_p0300a18║切智地，如伎藝已成。施于從政，故名大悲胎藏生。又
X23n0438_p0300a19║是一重祕密漫荼羅也。今以蓮華喻此漫荼羅義，如
X23n0438_p0300a20║蓮種在堅𣪊之中，枝條華葉之性已宛然具足，猶若
X23n0438_p0300a21║世間種子心。從此漸次增長，乃至初生華疱時，蓮臺
X23n0438_p0300a22║果實隱於葉藏之內，如出世間心尚在蘊中。又由此
X23n0438_p0300a23║葉藏所包，不為風寒眾緣之所傷壞，淨色鬢蕊日夜
X23n0438_p0300a24║滋榮，猶如大悲胎藏。既成就已，於日光中顯照開敷，
X23n0438_p0300b01║如方便滿足。今此中妙法蓮華漫荼羅義，毗盧遮那
X23n0438_p0300b02║本地常心即是華藏具體，四佛四菩薩醍醐果德如
X23n0438_p0300b03║眾實俱成，十世界微塵數金剛密慧差別智印猶如
X23n0438_p0300b04║𩯭蕊，十世界微塵數大悲萬行波羅蜜門猶如華藏，
X23n0438_p0300b05║三乘六道無量應身猶如根莖條葉發暉相間，以如
X23n0438_p0300b06║是眾德輪圓周備，故名漫荼羅也。然以如來加持故，
X23n0438_p0300b07║從佛菩提自證之德現八葉中胎藏身，從金剛密印
X23n0438_p0300b08║現第一重金剛手等諸內眷屬，從大悲萬行現第二
X23n0438_p0300b09║重摩訶薩埵諸大眷屬，從普門方便現第三重一切
X23n0438_p0300b10║眾生喜見隨類之身。若以輪王灌頂方之，則第三重
X23n0438_p0300b11║如萬國君長，第二重如朝廷百楑，第一重如宗枝內
X23n0438_p0300b12║弼，中胎如垂拱之君，故華臺常智為大漫荼羅王也。
X23n0438_p0300b13║若自本垂迹，則從中胎一一門各流出第一重種種
X23n0438_p0300b14║門，從第一重一一門各流出第二重種種門，從第二
X23n0438_p0300b15║重一一門各流出第三重種種門。若行因至果，則第
X23n0438_p0300b16║三重之所引攝成就能通第二重，第二重之所引攝
X23n0438_p0300b17║成就能通第一重，第一重之所引攝成就能見中胎
X23n0438_p0300b18║藏。由此言之，則諸眾生類本性信解雖復無量無邊，
X23n0438_p0300b19║而此漫荼羅法門所為義利亦復罄無不盡，故云為
X23n0438_p0300b20║滿足彼諸未來世無量眾生為救護安樂故也。
X23n0438_p0300b21║經云：爾時薄伽梵毗盧遮那於大眾會中遍觀察已，
X23n0438_p0300b22║告執金剛祕密主言：諦聽，金剛手！今說修行漫荼羅
X23n0438_p0300b23║行，滿足一切智智法門者，此中大會即是法界，漫荼
X23n0438_p0300b24║羅所攝，應度眾生。今佛欲說深密之行，為令不差道
X23n0438_p0300c01║機，故以慧眼遍觀察之。即此慧眼所加持故，先世善
X23n0438_p0300c02║萌無不開發，猶如良田已布善種，即堪受時雨之施
X23n0438_p0300c03║也。此修行梵音娜耶，即是乘義、道義。謂從一念善根
X23n0438_p0300c04║乃至成佛，於是中間一一諸地所乘之法、所行之道，
X23n0438_p0300c05║通名娜耶。漫荼羅中諸善知識，如造乘治道及將導
X23n0438_p0300c06║者眾生乘而行之，名修漫荼羅行。此行梵音折利耶
X23n0438_p0300c07║也。且如下文云：先為弟子擇治平地。若論外事，自如
X23n0438_p0300c08║常釋。若為我倒凡夫，擇得一念守齋種子心，治令平
X23n0438_p0300c09║正，亦名治地。乃至為一生補處菩薩，擇去心中無明
X23n0438_p0300c10║父母極細之垢，亦名治地。由此言之，則經文一一言
X23n0438_p0300c11║之下，治地之義凡有幾重？例如十緣生句，皆漸次轉
X23n0438_p0300c12║深，不可窮盡也。執金剛作如是勸請佛，佛還以此印
X23n0438_p0300c13║印之，而後演說，故云滿足一切智智法門。若此地不
X23n0438_p0300c14║滿，則不能普為一切眾生作救護安樂也。
X23n0438_p0300c15║經云：爾時，毗盧遮那世尊本昔誓願成就無盡法界，
X23n0438_p0300c16║度脫無餘眾生界故，一切如來同共集會，漸次證入
X23n0438_p0300c17║大悲藏，發生三摩地者，以如來本行菩薩道時，立如
X23n0438_p0300c18║是誓願：以我當成就一切諸佛法界，悉皆度脫無餘
X23n0438_p0300c19║眾生界。今所願已滿，而應度眾生不盡，以眾生無盡，
X23n0438_p0300c20║即是法界亦無盡也。界有三種，所謂法界、心界、眾生
X23n0438_p0300c21║界。離法界無別眾生界，眾生界即是法界；離心界無
X23n0438_p0300c22║別法界，法界即是心界。當知此三種，無二無別。為欲
X23n0438_p0300c23║轉釋法界義故，此次言無餘眾生界。以眾生界未得
X23n0438_p0300c24║一切解脫，即是法界未得遍滿成就故，如來勤修事
X23n0438_p0301a01║業，無有休息也。即以此本願因緣故，一切如來同共
X23n0438_p0301a02║集會。如僧中有大事因緣，若結界說戒之類，則眾僧
X23n0438_p0301a03║集會，同共印持，以一戒一見故，不應別眾也。今將說
X23n0438_p0301a04║滿足一切智智法門，亦是諸佛大事因緣，以同一本
X23n0438_p0301a05║誓，同一法界故，皆悉集會，共以神力加持也。漸次證
X23n0438_p0301a06║入者，如初無畏時，以聲字觀修漫荼羅行；第二無畏，
X23n0438_p0301a07║於有相觀中修漫荼羅行；第三無畏，於唯蘊無我心
X23n0438_p0301a08║中修漫荼羅行；第四無畏，於法緣心中修漫荼羅行；
X23n0438_p0301a09║第五無畏，於無緣心中修漫荼羅行；第六無畏，於平
X23n0438_p0301a10║等心中修漫荼羅行；離垢地以去，各於自地觀心中
X23n0438_p0301a11║修漫荼羅行。略以行位分之，以作十六重，深淺不同。
X23n0438_p0301a12║此一一位自有菩提種子心，有大悲胎藏增長因緣，
X23n0438_p0301a13║有慧方便業受用之果。如前所說，從一一門各流出
X23n0438_p0301a14║種種門等，其中從因向果，則三密方便展轉不同，究
X23n0438_p0301a15║極至心王大海，方一味無別耳。今此十方諸佛本行
X23n0438_p0301a16║菩薩道時，各乘一法門至于一切智地，以將說普門
X23n0438_p0301a17║眾行發起因緣，同共入此大悲胎藏三昧，從本所修
X23n0438_p0301a18║行道漸次證入，一一觀之。如菩薩修行禪時，於九次
X23n0438_p0301a19║第定中，逆順出入，定散超間，奮迅遊戲，無不自在。是
X23n0438_p0301a20║諸如來漸次證入大悲藏，發生三摩地，亦復如是。或
X23n0438_p0301a21║觀無盡法界，以一切心為一心，以一切門為一門；或
X23n0438_p0301a22║觀無餘眾生界，以一心為一切心，以一門為一切門。
X23n0438_p0301a23║若以此十六重玄義，即橫豎統攝十二部經，則旋轉
X23n0438_p0301a24║無盡也。
X23n0438_p0301b01║經云：世尊！一切支分皆悉出現如來之身者，前現莊
X23n0438_p0301b02║嚴藏時，普門一一身各遍十方，隨緣應物。今欲說漫
X23n0438_p0301b03║荼羅圖位，故還約佛身上中下體，以部類分之。自臍
X23n0438_p0301b04║以下，現生身釋迦，示同人法，及三乘六趣種種類形，
X23n0438_p0301b05║色像威儀，言音壇座，各各殊異，及其眷屬，展轉不同，
X23n0438_p0301b06║普於八方，如漫荼羅本位，次第而住。自臍以上至咽，
X23n0438_p0301b07║出現無量十住諸菩薩，各持三密之身，與無量眷屬，
X23n0438_p0301b08║普於八方，如漫荼羅本位，次第而住。然此中自有二
X23n0438_p0301b09║重：從心以下，是持大悲萬行十佛剎微塵諸大眷屬；
X23n0438_p0301b10║從心以上，是持金剛密慧十佛剎微塵諸內眷屬，通
X23n0438_p0301b11║名大心眾也。從咽以上，至如來頂相，出現四智四三
X23n0438_p0301b12║昧果德佛身，即此八身，於一切世界中，徒眾剎土，名
X23n0438_p0301b13║號身業，諸受用事，皆悉不同，亦於八方，如漫荼羅本
X23n0438_p0301b14║位，次第而住。
X23n0438_p0301b15║經云：為彼從初發心，乃至十地諸眾生故，遍至十方，
X23n0438_p0301b16║還來佛身本位中住，而還入者。釋曰：菩薩者，謂初發
X23n0438_p0301b17║淨菩提心時，見此漫荼羅已，遍法界，昇第二住，又逾
X23n0438_p0301b18║廣逾深，作十轉開明，乃至第十一地，而後所見圓極。
X23n0438_p0301b19║如是安布分位已，即皆遍至十方，於自法界門，施作
X23n0438_p0301b20║真言事業，示現進修，次第教授眾生，此相現前，了了
X23n0438_p0301b21║無礙。下文所說，但開出此心，作名字流通耳。又今普
X23n0438_p0301b22║現隨類身，而言悉現如來身者，明本迹俱不思議，加
X23n0438_p0301b23║持不二，豈欲令獨一法界，作種種形耶？行者如是解
X23n0438_p0301b24║時，觀毗盧遮那與鬼、畜等，其心平等，無勝劣之想，輙
X23n0438_p0301c01║從一門而入，皆見心王。是故作佛事已，還來入佛身
X23n0438_p0301c02║本位，本位中住，而復還入，意明一切方便，畢竟同歸
X23n0438_p0301c03║也。
X23n0438_p0301c04║經云：時薄伽梵復告執金剛祕密主言：諦聽，金剛手！
X23n0438_p0301c05║漫荼羅位初阿闍梨者，從此以後迄灌頂教誡竟，金
X23n0438_p0301c06║剛手問：得幾所福德聚？而白佛言：從今以後我當供
X23n0438_p0301c07║養是善男子善女人。何以故？彼善男子善女人同見
X23n0438_p0301c08║佛世尊故。此明入漫荼羅眾多支分。又自大力明妃
X23n0438_p0301c09║迄第二品末，明緣壇行事所要真言也。就眾多支分
X23n0438_p0301c10║中，最初明阿闍梨支分。所以然者，佛說此經要從師
X23n0438_p0301c11║受，不得輙爾修行。若無明師，則所傳無寄故也。然以
X23n0438_p0301c12║解二種義故得阿闍棃名，所謂淺略深奧分。若觀前
X23n0438_p0301c13║人未有深解之機，則順常途隨文為釋。若已成就利
X23n0438_p0301c14║根智慧，則當演暢深密而教授之。今還以此二分釋
X23n0438_p0301c15║阿闍棃義。若於此漫荼羅種種支分，及一切諸尊真
X23n0438_p0301c16║言手印觀行悉地皆悉通達，得傳教灌頂，是名阿闍
X23n0438_p0301c17║棃。若度違順八心證寂然界，是名阿闍棃。若己心王
X23n0438_p0301c18║自在，覺自心本不生，名阿闍棃。若生極無自性心，得
X23n0438_p0301c19║入如上漫荼羅海會，名阿闍棃。從此復有十重深行，
X23n0438_p0301c20║乃至於解三密人中最為上首，如金剛薩埵，是名阿
X23n0438_p0301c21║闍棃。復次毗盧遮那，是名阿闍棃。是故作最初阿闍
X23n0438_p0301c22║棃事業時，即須觀照自身，即同於金剛薩埵毗盧遮
X23n0438_p0301c23║那，以身語意密印而作加持，乃名善住師位。不爾，無
X23n0438_p0301c24║所能成也。自餘深行者，可以意得。次明阿闍梨眾德。
X23n0438_p0302a01║應發菩提心者，謂生決定誓願，一向志求一切智智，
X23n0438_p0302a02║必當普度法界眾生。此心猶如幢簱，是眾行導首。猶
X23n0438_p0302a03║如種子，是萬德根本。若不發此心，亦如未託歌羅羅，
X23n0438_p0302a04║則大悲胎藏何所養育。自不能建立善根，況復為人
X23n0438_p0302a05║師耶。當約一一地作深密釋，乃至毗盧遮那，始名無
X23n0438_p0302a06║盡法界究竟發心耳。妙慧慈悲者，般若有二種，有與
X23n0438_p0302a07║六波羅蜜和合般若，有實相般若。此中意明初句，此
X23n0438_p0302a08║慧猶如巧風，能軌匠歌羅羅心，使百體成就。行者猶
X23n0438_p0302a09║有慧故，則能善知通塞，判決是非。於漫荼羅一切事
X23n0438_p0302a10║業中，動合規矩，心無疑滯，乃堪作阿闍棃。以要言之，
X23n0438_p0302a11║若同毗盧遮那智業圓滿，是名深行阿闍棃也。慈悲，
X23n0438_p0302a12║謂憐愍之心徹於骨髓，諸有所作，皆為建立眾生，必
X23n0438_p0302a13║使成就無盡法界之樂，度脫無餘眾生界之苦。若無
X23n0438_p0302a14║此心，則如胎藏不成，又安能有所含養？乃至毗盧遮
X23n0438_p0302a15║那以本願故，住於加持世界，普現悲生漫荼羅，是名
X23n0438_p0302a16║深祕阿闍棃。兼綜眾藝，謂妙善世間種種伎藝也。謂
X23n0438_p0302a17║聲論、因論、十八明處、六十四能、算數、方藥、觀相、工巧
X23n0438_p0302a18║之類也。緣漫荼羅所要，皆不假於人，則造次施為，無
X23n0438_p0302a19║闕乏之過，然後堪作阿闍棃。復次，行如是法中，盡與
X23n0438_p0302a20║實相不相違背，名為妙善眾藝。復次，於一切總持、三
X23n0438_p0302a21║昧門、道品、諸度、四辯、四攝、力、無畏等，皆得善巧，則能
X23n0438_p0302a22║隨意造作祕密漫荼羅，名為妙善眾藝也。善巧修行
X23n0438_p0302a23║般若波羅蜜者，即是深修觀察十緣生句，見甚深中
X23n0438_p0302a24║道，照不可得空，是事如摩訶般若中廣說。若行者於
X23n0438_p0302b01║文字及觀心中，善得通達，離於見著，乃應為人作世
X23n0438_p0302b02║間阿闍棃也。復次，初劫智慧猶與二乘共行，亦非
X23n0438_p0302b03║甚深般若；第二劫智慧尚與二乘共聞，亦非甚深般
X23n0438_p0302b04║若；第三劫等虗空心無邊智慧，一切二乘不能思議，
X23n0438_p0302b05║乃名甚深般若，堪作祕密行阿闍棃也。就祕密中又
X23n0438_p0302b06║漸次轉深，乃至佛為十地說般若，則九地非其境界，
X23n0438_p0302b07║唯大毗盧遮那得名究竟阿闍棃也。通達三乘者，謂
X23n0438_p0302b08║於大小乘三藏教中善其文義，能難能答，堪可匠成
X23n0438_p0302b09║三學，拔除弟子惡邪，乃應作阿闍棃。若不爾者，或為
X23n0438_p0302b10║佗論議師輩之所摧屈，則於傳法無力，生佗不信也。
X23n0438_p0302b11║又此經宗橫統一切佛教，如說唯蘊無我出世間心
X23n0438_p0302b12║住蘊中，即攝諸部中小乘三藏；如說觀蘊阿賴耶覺
X23n0438_p0302b13║自心本不生，即攝諸經八識三無性義；如說極無自
X23n0438_p0302b14║性心十緣生句，即攝華嚴般若種種不思議境界皆
X23n0438_p0302b15║入其中；如說如實知自心名一切種智，則佛性一乘
X23n0438_p0302b16║如來祕藏皆入其中，於種種聖言無不統其精要。若
X23n0438_p0302b17║能持是心印，得廣開一切法門，名通達三乘也。復
X23n0438_p0302b18║次，真言門乘三密印至佛三平等地，名為通達三乘，
X23n0438_p0302b19║淺深重數如前說也。善解真言實義者，如真言門有
X23n0438_p0302b20║種種真言、種種身印、種種本尊，乃至具緣供物，一一
X23n0438_p0302b21║支分聲字形色諸相不同，隨事分別識其性類，知如
X23n0438_p0302b22║是法寂災處用、如是法增益處用、如是法降伏處用，
X23n0438_p0302b23║如持明藏、蘇悉地等廣分別說，此是通達真言實義。
X23n0438_p0302b24║所以然者，一一真言皆如來妙極之語也。如真言中
X23n0438_p0302c01║有ci質tta多字，淺釋只名為心，若作深祕釋，質謂遮
X23n0438_p0302c02║字，帶三昧聲也。遮是無遷變義，無遷變即是佛性，佛
X23n0438_p0302c03║性亦名般若波羅蜜，亦名首棱嚴三昧，是故定慧具
X23n0438_p0302c04║足多字，是一切法如如解脫不可得義。若如是說，心
X23n0438_p0302c05║乃名妙極之語也。復次如身印，左手是三昧義，右
X23n0438_p0302c06║手是般若義，十指是十波羅蜜滿足義，亦是一切智
X23n0438_p0302c07║五輪譬喻義。如本尊形，女是禪定，男是智慧，黃色是
X23n0438_p0302c08║金剛身，白色是大悲，赤色是大慧，青色是大空，黑色
X23n0438_p0302c09║是大力，乃至一切緣中皆有第一實際義，豈可如文
X23n0438_p0302c10║生解耶？若通達如是實義，乃應作阿闍棃，亦約三劫
X23n0438_p0302c11║十地以明深行也。知眾生心者，以阿闍棃善知三部
X23n0438_p0302c12║上中下用種種性類差別及住瑜伽故，以加持方便
X23n0438_p0302c13║能了知眾生心行也。如有來求法者，師應謂言：汝且
X23n0438_p0302c14║隨所安，我當思惟。即時持彼名字入於靜室，如法持
X23n0438_p0302c15║誦觀彼因緣，以本尊加被故當見相貌。若是外道欲
X23n0438_p0302c16║來盜法，或伺求其便而來詐親，爾時本尊或現外道
X23n0438_p0302c17║等形，審觀像類自然可識，應方便遣諭言：善男子！夫
X23n0438_p0302c18║求法者應先斷除一切惡見巧偽之心。又諸菩薩為
X23n0438_p0302c19║度眾生故，能作種種難行苦行，汝今豈能為此難行
X23n0438_p0302c20║事耶？且隨本緣而作利益。若境界中見本尊在漫荼
X23n0438_p0302c21║羅，將引弟子為其灌頂，或持以付之，如是等種種善
X23n0438_p0302c22║相則應攝授。復次若本尊捨本色像而作赤色，是
X23n0438_p0302c23║人性多瞋恚，黑色多癡，黃色多貪，白色多善，縹色多
X23n0438_p0302c24║無記，及於漫荼羅中觀察華所至處上中下類種種
X23n0438_p0303a01║徵相，亦可知彼心機是器非器也。然於如是相中不
X23n0438_p0303a02║應取著，亦以十緣生句而觀察之，於如是事一一明
X23n0438_p0303a03║了堪住師位也。復次深祕釋者，知眾生心即是如實
X23n0438_p0303a04║知自心，以能知自心故即能明識佗心，如家有寶藏
X23n0438_p0303a05║即善鑒佗寶，乃至諸根性欲本末因緣心所動作戲
X23n0438_p0303a06║論，無不了了通達，是名深行阿闍棃也。信諸佛菩薩
X23n0438_p0303a07║者，阿闍棃言一切善法以信為首，當最初說之，今順
X23n0438_p0303a08║梵文語便兼以通於後位，故作不次說耳。謂此宗初
X23n0438_p0303a09║入法門時，意尤淺近難識。且三乘實相，無不離於文
X23n0438_p0303a10║字。而真言者，要須口誦梵文，心亦觀之。或屈申支節，
X23n0438_p0303a11║猶如戲弄。或修三昧，乃觀女人之像。或忿怒等形。或
X23n0438_p0303a12║以水灌頂。或造作火壇。若欲以心識籌量，則加持之
X23n0438_p0303a13║迹，又不可見。自非具深信者，安得不疑惑耶。又此行
X23n0438_p0303a14║者，於眾緣事相，皆以諦信行之。若勤苦多時，未蒙現
X23n0438_p0303a15║益。爾時即自思惟，由我功行未至，或由我三毒垢染，
X23n0438_p0303a16║惑障重故，如浣衣鑽火。但勿中途休廢，自當純淨，目
X23n0438_p0303a17║覩光明耳。復當思惟幻喻，如藥物和合，而得昇空住
X23n0438_p0303a18║壽，亦非利根智慧所能思議。但令妙解其術，無不成
X23n0438_p0303a19║者。以此深心淨信，離疑惑故，漸得法驗現前。復由法
X23n0438_p0303a20║驗現前故，信解轉增，不可沮壞。若不如是者，則同無
X23n0438_p0303a21║手之人。雖至大寶藏中，空無所得。況在阿闍棃位乎。
X23n0438_p0303a22║復次，眾生一念心中有如來壽量長遠之身，寂光
X23n0438_p0303a23║海會乃至不退諸菩薩亦復不能知。當知此法倍復
X23n0438_p0303a24║難信，故法華中補處三請、如來四誡，然後演說。今此
X23n0438_p0303b01║經具有修入方便，乃至一生可成。若能諦受不疑，到
X23n0438_p0303b02║於信地，或度於信解，乃名深行阿闍棃也。得傳教灌
X23n0438_p0303b03║頂等善解漫荼羅畵者，灌頂有二種，謂於弟子法中
X23n0438_p0303b04║得灌頂已，漸次進修，乃至成就阿闍棃眾德。爾時，阿
X23n0438_p0303b05║闍梨歡喜，更為造漫荼羅，作傳教灌頂，如法慰喻言：
X23n0438_p0303b06║佛子！汝已於祕密藏中隨順修學，具足明了，堪能教
X23n0438_p0303b07║授於佗。汝今已得善利，乃至諸賢聖眾亦皆稱歎。今
X23n0438_p0303b08║已作灌頂竟，汝當以真淨心傳持流布，使如來祕密
X23n0438_p0303b09║藏久久不滅。如是隨其所應種種慰喻已，即應為人
X23n0438_p0303b10║作漫荼羅阿闍棃也。復次行者於瑜伽中阿闍棃
X23n0438_p0303b11║眾德成就，爾時深行阿闍棃為作心漫荼羅。爾時弟
X23n0438_p0303b12║子了了明見，蒙大毗盧遮那以大慈悲水作心灌頂。
X23n0438_p0303b13║是事下當更說。乃至地波羅蜜滿足時，十方諸佛現
X23n0438_p0303b14║前灌頂授佛職位，皆名得傳教灌頂也。已得傳教灌
X23n0438_p0303b15║頂，不應作最後斷種人，應紹先師事業度諸弟子。即
X23n0438_p0303b16║此最初方便，須解漫荼羅圖像，故次明之。謂此中一
X23n0438_p0303b17║一方位相貌，調布眾色繢畫莊嚴，皆應自善其事不
X23n0438_p0303b18║看佗面，乃堪作阿闍棃也。復次，能於淨菩提心，以
X23n0438_p0303b19║慧方便，畫作無盡莊嚴大漫荼羅王，乃名深行阿闍
X23n0438_p0303b20║棃。其性調柔，離於我執者，此我執，梵本作灌頂，字阿
X23n0438_p0303b21║闍棃。相傳云：此字義不相應，當云離於我執也。其性
X23n0438_p0303b22║調柔，即是安住傳教威儀，住忍辱地，柔和善順，而不
X23n0438_p0303b23║卒暴。雖種族色相，多聞智慧，無不出群絕眾，亦不生
X23n0438_p0303b24║高慢之心。能慈心下濟，誘誨新學，乃至卑小姓等，亦
X23n0438_p0303c01║不懷下劣之想，嫉妒之心。但一心以法自調，依法而
X23n0438_p0303c02║住。如是調柔，即是離於我執，是轉相釋也。復次，調
X23n0438_p0303c03║柔者，如百練純臘，以調柔故，隨工巧之手，無所不為。
X23n0438_p0303c04║今行者淨治此心，一切麤礦盡故，隨巧慧之手，無所
X23n0438_p0303c05║不為，故能住忍辱地，隨緣應物。又諸佛、菩薩法門中
X23n0438_p0303c06║入道，猶如上族；諸天、龍、鬼法門中入道，猶如下族；即
X23n0438_p0303c07║以此身作大日如來尊特相海，猶如色貌第一；望不
X23n0438_p0303c08║能作者，猶如垢衣蕞染。於一心中悉聞諸佛說法，分
X23n0438_p0303c09║別不謬，名為多聞；望六根暗塞者，名為少聞；無量智
X23n0438_p0303c10║慧自然開敷，名為智慧；無明三毒，名為愚癡。以如是
X23n0438_p0303c11║諸法畢竟等故，不應心有高下，故名調柔。唯佛一人，
X23n0438_p0303c12║乃名一切調柔善住阿闍棃法也。於真言行善得決
X23n0438_p0303c13║定者，謂於造立漫荼羅種種方便中，心得決定，離諸
X23n0438_p0303c14║疑網，所謂如是護身，如是結界，如是迎請，如是淨諸
X23n0438_p0303c15║供具而以奉獻，以如是真言手印加持，乃至持誦進
X23n0438_p0303c16║修，及成悉地時，亦有無量次第。是法備在下文及供
X23n0438_p0303c17║養次第中，不能縷說。若行事時，及與佗決擇違妨，方
X23n0438_p0303c18║復躊躇觀察，或取本尋撿，不名善作阿闍棃也。復
X23n0438_p0303c19║次，阿闍棃！以於瑜伽得決定故，隨有所作，皆與三昧
X23n0438_p0303c20║相應。如獻華時，即與華三昧相應，此中本尊明了現
X23n0438_p0303c21║前。若奉香燈、塗香、閼伽水等時，亦與香三昧乃至香
X23n0438_p0303c22║水三昧相應，一一本尊亦隨事現前。如是一一緣中，
X23n0438_p0303c23║皆是入法界門，皆見善知識，旋轉運用時，皆與理相
X23n0438_p0303c24║應，即不復臨事稽留，方始作觀。當知是人堪作祕密
X23n0438_p0304a01║阿闍棃也。究習瑜伽者，謂善修相應法也。謂於三部
X23n0438_p0304a02║真言上中下成就等事，一一通達，皆與正理相應，名
X23n0438_p0304a03║善修瑜伽。又於息灾法中，即能以此方便增益降伏；
X23n0438_p0304a04║或增益法中，即能以此方便降伏息災；於降伏法中，
X23n0438_p0304a05║即能以此方便息災增益。隨彼彼相應之法，皆善分
X23n0438_p0304a06║別之，名善修瑜伽。又於漫荼羅中，種種本尊三昧，形
X23n0438_p0304a07║色字印，性類威儀，及供養成就時，運心觀照方便，皆
X23n0438_p0304a08║已相應修習。此中障礙及悉地相，亦善覺知，乃可傳
X23n0438_p0304a09║法也。復次，大悲胎藏發生三昧中，有種種法界門，
X23n0438_p0304a10║種種善知識，如善財童子次第詢求。或於如是法門
X23n0438_p0304a11║已善修行，而於餘門未能究習。若入普門世界時，則
X23n0438_p0304a12║能於一念中具足相應，是名深行阿闍棃也。住勇健
X23n0438_p0304a13║菩提心者，勇健是雄猛無怯弱義。所以須此心者，以
X23n0438_p0304a14║真言行者未見真諦以來，當有違順境界，或現種種
X23n0438_p0304a15║可畏形色，或作異聲乃至震動大地，或有大力毗那
X23n0438_p0304a16║野迦現作留難。爾時安心不動，無有退屈，依於法教
X23n0438_p0304a17║而淨除之。猶行者見此淨菩提心有大義利故，自然
X23n0438_p0304a18║出生入死，無怖畏想，彼魔事不能留礙也。又未見菩
X23n0438_p0304a19║提心時，於瑜伽中當有種種相現，所謂地、水、火、風、虗
X23n0438_p0304a20║空、青、黃、赤、白、黑等諸異相貌。爾時心未明了故，不能
X23n0438_p0304a21║甄辨，亦不應生退轉之意，但作是念：此事非無因緣，
X23n0438_p0304a22║若我見諦時，於菩提心明了無礙，自當解耳。又當以
X23n0438_p0304a23║十緣生句觀之，心不取捨，但當勇進行菩薩道。既證
X23n0438_p0304a24║菩提心已，即知往昔某時有如是相，復於某時更有
X23n0438_p0304b01║如是事相，皆為如是因緣，無不鑒其先兆，識其本末
X23n0438_p0304b02║也。復次，行者照見心明道時，即於無盡大願得堅
X23n0438_p0304b03║固力，乃至毗盧遮那金翅鳥王，俯觀法界大海如視
X23n0438_p0304b04║明鏡，奮止觀翅搏天人龍，乃是勇健菩提心也。祕密
X23n0438_p0304b05║主！如是法則阿闍棃諸佛菩薩之所稱歎者，以眾德
X23n0438_p0304b06║兼備故，即能流通密教不斷佛種，是名佛之真子，從
X23n0438_p0304b07║真言行生，常為眾聖之所稱歎也。若弟子修瑜伽行，
X23n0438_p0304b08║則能見此上人天龍八部恭敬供養，或見十方諸佛
X23n0438_p0304b09║稱其名號勸發大眾，如釋迦牟尼說薩波崙求法因
X23n0438_p0304b10║緣也。
X23n0438_p0304b11║經云：復次祕密主！彼阿闍棃，若見眾生堪為法器，遠
X23n0438_p0304b12║離諸垢，有大信解，勤勇深信，常念利佗者，即是阿闍
X23n0438_p0304b13║棃支分中明攝受弟子儀式也。此中眾生有二種：或
X23n0438_p0304b14║已發菩提心，往詣善知識所，求請真言行法；或未發
X23n0438_p0304b15║菩提心，而師自鑒別之，知彼堪為法器，能持是法；或
X23n0438_p0304b16║於瑜伽中見彼根緣；或諸佛菩薩之所囑累，令為灌
X23n0438_p0304b17║頂而教授之；或親見眾聖為其作灌頂法，然後付囑
X23n0438_p0304b18║令其教授。有如是相，乃可傳法也。如貧里穢食，不可
X23n0438_p0304b19║置於寶器；輪王妙藥，不可使薄福之人輙爾服之，以
X23n0438_p0304b20║不消故，或能斷命。故須函葢相稱，即授受皆得其宜。
X23n0438_p0304b21║又如弊衣，垢膩滋甚，則不可頓加染色，先當教令澣
X23n0438_p0304b22║濯，然後可以施綵繪之功。眾生亦爾，若先習垢染，則
X23n0438_p0304b23║不染法界之色，故須遠離諸垢也。有大信解者，此信
X23n0438_p0304b24║解梵音阿毗目訖底，謂明見是理，心無疑慮，如鑿井
X23n0438_p0304c01║已漸至泥，雖未見水，必知在近，故名信解也。下云深
X23n0438_p0304c02║信者，此信梵音捨攞駄，是依事依人之信，如聞長者
X23n0438_p0304c03║之言，或出常情之表，但以是人未甞欺誑故，即便諦
X23n0438_p0304c04║受依行，亦名為信，與上文信諸佛菩薩義同。梵語本
X23n0438_p0304c05║是兩名，唐音無以甄別，故同名言信耳。若人聞說如
X23n0438_p0304c06║上不思議法界，以宿殖善本神情明利故，即能忍受
X23n0438_p0304c07║其言，知眾生心中決有此理，名為信解。又先世已曾
X23n0438_p0304c08║親近善知識故，於三寶緣深，雖不可比量籌度處，即
X23n0438_p0304c09║能懸信，故曰深信。勤勇是精進別名，釋論云：譬如穿
X23n0438_p0304c10║井以見溼泥，轉加精勤必望得水，又如鑽火已得見
X23n0438_p0304c11║煙，倍復力勵必望得火，故次信解而明勤勇也。所以
X23n0438_p0304c12║然者，今此自然智慧要因瑜伽，而此瑜伽必須大精
X23n0438_p0304c13║進力，故釋論云：禪定智慧不可以福願求，亦非麤觀
X23n0438_p0304c14║能得，要須身心精勤急著不懈，爾乃成辦也。如佛所
X23n0438_p0304c15║說，血肉脂髓皆使竭盡，但令皮骨筋在不捨精進，如
X23n0438_p0304c16║是乃得定慧，得是二事則眾事皆辦，故須具精進性
X23n0438_p0304c17║者方可傳授也。復次，精進是一切善法之根本，能
X23n0438_p0304c18║發動先世福德，如雨潤種，能令必生。若無勤勇之心，
X23n0438_p0304c19║則雖有宿殖之業，無由發起，乃至今世利樂尚不可
X23n0438_p0304c20║得，何況菩提道耶？是故由發行因緣，便得深信；以深
X23n0438_p0304c21║信故，即能志求勝法，荷負眾生，須養以大悲胎藏，令
X23n0438_p0304c22║得增廣。故云有常念利佗之性者，方可傳授也。復
X23n0438_p0304c23║次，阿闍棃於瑜伽中見聞諸佛菩薩稱其名具如斯
X23n0438_p0304c24║德，或見在眾聖前至誠勤懇希求道要，經歷多時初
X23n0438_p0305a01║不懈退，乃行利佗之事救攝眾生，本尊哀愍遣令教
X23n0438_p0305a02║授，諸如是例可以意知。又深行阿闍棃六根淨故，見
X23n0438_p0305a03║彼無量劫來障道成道因緣無有錯謬，又於普門漫
X23n0438_p0305a04║荼羅根緣相攝之處亦悉知之，乃名善觀弟子也。
X23n0438_p0305a05║經云：若弟子具如是相貌者，阿闍棃應自往勸發。如
X23n0438_p0305a06║是告言者，此有二義：一則除弟子疑心故，但恐無智
X23n0438_p0305a07║疑悔，則為永失，是以不妄與人。必是可傳，自當求而
X23n0438_p0305a08║授與，不俟來請也。二為除阿闍棃恡法心故，乃至無
X23n0438_p0305a09║間火聚中，有可流通，亦當往赴。況遇良緣，求而不惠
X23n0438_p0305a10║耶？次有五偈明勸發方便，初偈云佛子此大乘，真
X23n0438_p0305a11║言行道法，我今正開演，為彼大乘器者，意言汝佛子
X23n0438_p0305a12║當知，今此大乘真言行所乘之道法則儀軌，以汝是
X23n0438_p0305a13║大乘器量故堪能信受，我今當正說之也。次偈：過
X23n0438_p0305a14║去等正覺，及與未來世，現在諸世尊，住饒益眾生。如
X23n0438_p0305a15║是諸賢者，解真言妙法，勤勇獲種智，坐無相菩提者，
X23n0438_p0305a16║是開十方三世諸佛一切方便門，唯以一道成佛，更
X23n0438_p0305a17║無餘道也，以佛佛同道故。今還引諸佛證明是事，如
X23n0438_p0305a18║法華中廣說。又言住饒益者，謂多所饒益，安樂眾生，
X23n0438_p0305a19║即是如來住處也。諸賢者，即是如來，由普賢願行悉
X23n0438_p0305a20║已圓極，故以為稱。皆由解此真言妙法，得大勤勇，成
X23n0438_p0305a21║一切智，就偈頌者省文，故云種智也。坐於諸法寂滅，
X23n0438_p0305a22║即是菩提，非已成、今成、當成，無法可觀，不從佗得，當
X23n0438_p0305a23║有何相耶？此菩提不可說，以示人故。次偈更以外
X23n0438_p0305a24║迹明之。偈云：真言勢無比，能摧彼大力，極忿怒魔軍，
X23n0438_p0305b01║釋師子救世者。意言雖無定相而具一切威力，能伏
X23n0438_p0305b02║諸魔制諸外道，開甘露門轉大法輪，一切人天見如
X23n0438_p0305b03║是迹，故號為釋迦師子。救世間者，如見煗知火，故當
X23n0438_p0305b04║信受也。次偈云是故汝佛子，應以如是慧，方便作
X23n0438_p0305b05║成就，當獲薩婆若者，是勸發行人，令求彼果。汝今幸
X23n0438_p0305b06║自有心，何不證之？但當以此妙慧而作成就，不久自
X23n0438_p0305b07║當成一切智也。上文金剛手直問毗盧遮那云何得
X23n0438_p0305b08║一切智智，佛亦直答如實知自心，是名一切智智。今
X23n0438_p0305b09║此中教授，義亦同然，直舉無相菩提，便即勸令修證，
X23n0438_p0305b10║更無行位差別可以錯於其間。雖前品廣明諸相，作
X23n0438_p0305b11║種種名字莊嚴，至論心處，意皆如是也。經偈云：行
X23n0438_p0305b12║者悲念心，發起令增廣，彼堅住受教，當為擇平地者，
X23n0438_p0305b13║言阿闍棃已得弟子，次明治地支分也。此中行者字，
X23n0438_p0305b14║梵本云真言者，以偈中不可六字故，取意刪之。下文
X23n0438_p0305b15║類有此例，不復煩說。謂真言者，數數以如是善法發
X23n0438_p0305b16║起其心，令彼意樂漸得增廣，故彼堅住受教不復移
X23n0438_p0305b17║轉，方為作漫荼羅。或於瑜伽中見彼根緣已固，然後
X23n0438_p0305b18║擇地也。金剛頂大本及蘇悉地等經廣說地相，然其
X23n0438_p0305b19║大意者，今此世界自不如餘淨域坦然平正，但隨下
X23n0438_p0305b20║文所說諸勝處中，擇取平正端嚴可造圓壇之處，輙
X23n0438_p0305b21║使動作施為無所妨礙，便可充事也。復次，今造諸
X23n0438_p0305b22║壇，何處皆得如毗盧遮那遍一切處平正心地，方作
X23n0438_p0305b23║大悲漫荼羅？但隨所說勝處中有少分平正可淨治
X23n0438_p0305b24║處，便於此中開出萬德漫荼羅，淺深重數准前廣釋
X23n0438_p0305c01║也。偈云：山林多華果，悅意諸清泉，諸佛所稱歎，應作
X23n0438_p0305c02║圓壇事業者，諸勝處中最以山林為上，雖重巖眾峯
X23n0438_p0305c03║端嚴幽寂，若無華果流泉人所不樂，則眾緣多闕亦
X23n0438_p0305c04║不堪住，故須有種種名華甘實，兼有清淨泉池情所
X23n0438_p0305c05║愛悅之處，則是佛所稱歎，可作漫荼羅事業也。或行
X23n0438_p0305c06║者於三昧中見如是勝處，若聞聖尊之所稱說，令於
X23n0438_p0305c07║彼處作之，下文例爾也。復次，山者，梵云娜伽，是不
X23n0438_p0305c08║動義，謂阿闍棃。瑜伽中觀此行人住於四姓法中，所
X23n0438_p0305c09║行善事堅心不動，謂敬事師長、孝養父母等，隨有八
X23n0438_p0305c10║心華果開萌，可出生淨法處，便可建立漫荼羅也。
X23n0438_p0305c11║復次，淨菩提心安住諦理堅固不動，八方大風不
X23n0438_p0305c12║能震搖，大悲方便華果處處彌布，常流淨法利樂眾
X23n0438_p0305c13║生，最是佛所稱歎好作漫荼羅處也。次偈云或在
X23n0438_p0305c14║河流處，鵝鴈等莊嚴，彼應作慧解，悲生漫荼羅者，若
X23n0438_p0305c15║不得名山，即泉水為其次，謂諸河流常無斷絕之處，
X23n0438_p0305c16║妙音好鳥翔集遊泳，端嚴清潔遠離囂煩，即可作壇
X23n0438_p0305c17║也。鴈非正翻，梵本云娑（引）羅娑（上）鳥，狀如鴛鴦而大，
X23n0438_p0305c18║聲甚清雅，此方所無，故會意言耳。雖世諦漫荼羅，亦
X23n0438_p0305c19║須慧解持真言人乃能建立，故云應以慧解作，悲生
X23n0438_p0305c20║漫荼羅。復次，水是流不住義，其心不滯，常能勝進，
X23n0438_p0305c21║名之為水。福河不斷，名之為水。以先能安心諦理，人
X23n0438_p0305c22║自不可多得。但使從本淨流出已，正趣是中者，即可
X23n0438_p0305c23║運無礙慧，為建立悲，生漫荼羅也。妙音眾鳥莊嚴，是
X23n0438_p0305c24║能宣暢法音之義，亦是常念利佗，故眾生所歸，咸得
X23n0438_p0306a01║歡樂，即歎其恩德，有大名稱也。偈云：正覺緣導師，
X23n0438_p0306a02║聖者聲聞眾，曾遊此地分，佛常所稱譽者。若此山泉
X23n0438_p0306a03║福地，眾聖所曾遊履，自屬上條。今此中意言，雖非如
X23n0438_p0306a04║上勝處，而是諸佛緣覺及聲聞弟子等得道涅槃之
X23n0438_p0306a05║處，或久住其中，又其次也。如西方八塔及三乘聖眾
X23n0438_p0306a06║遺迹甚多，皆是大威德諸天常所護持瞻禮，猶如般
X23n0438_p0306a07║若經所在之處，諸小鬼輩不敢停留，故法驗易成也。
X23n0438_p0306a08║佛所稱譽，謂猶如仙人住山，世尊記說，於中易可得
X23n0438_p0306a09║道之類是也。復次，若人已發菩提心，即是諸佛生
X23n0438_p0306a10║地；亦是得道、轉法輪、般涅槃處；亦是久住其中，以四
X23n0438_p0306a11║威儀廣利眾生之處；雖未聞祕藏，但得三乘共行處；
X23n0438_p0306a12║亦名吉祥，謂觀察性空、無相、無作，無有我、人、眾生、壽
X23n0438_p0306a13║者，此是二乘成道、入涅槃處；亦是種種本生經菩薩
X23n0438_p0306a14║棄捨身命學波羅蜜處，皆可就中作漫荼羅。復次，
X23n0438_p0306a15║自謂已得涅槃，生滅度想，是聲聞、辟支佛所遊地分。
X23n0438_p0306a16║若不得一向求菩提人，即應平治。此中畫作悲生漫
X23n0438_p0306a17║荼羅也。偈云：及餘諸方所，僧坊阿練若。除者聖迹
X23n0438_p0306a18║之外，但隨方國土諸梵行者所居僧坊，梵音毗訶羅，
X23n0438_p0306a19║譯為住處，即是長福住處也。白衣為長福故，為諸比
X23n0438_p0306a20║丘造房，令持戒禪慧者，得庇禦風寒暑溼種種不饒
X23n0438_p0306a21║益事，安心行道，令檀越受用施福，日夜常流，無有斷
X23n0438_p0306a22║絕，故名住處也。阿練若，名為意樂處，謂空寂行者所
X23n0438_p0306a23║樂之處，或獨一無侶，或二三人，於寺外造限量小房，
X23n0438_p0306a24║或施主為造，或但居樹下空地，皆是也。復次，若離菩
X23n0438_p0306b01║提心，而修一切善法，所謂廣行檀施，受無量律儀，修
X23n0438_p0306b02║種種禪定，受持十二部分教，思惟義理，慈悲精進，化
X23n0438_p0306b03║度眾生，以眾行無將導故，皆名無聖迹僧坊。然亦凡
X23n0438_p0306b04║聖同居，是生福之處，亦其次也。除共二乘般若，自餘
X23n0438_p0306b05║聲聞緣覺一切法門，以遠離大悲，自求出要，皆名無
X23n0438_p0306b06║聖迹阿蘭若處。亦可即就其中，擇治平地，畵作漫荼
X23n0438_p0306b07║羅也。偈云華房高樓閣，勝妙諸池苑者，若不得如
X23n0438_p0306b08║上福地，不可便停，應擇取俗間勝處。若端嚴清淨，便
X23n0438_p0306b09║可作法。房是上古以來，眾生以慙愧故，不欲令襞幔
X23n0438_p0306b10║彰著，亦可以庇衛其身，自護護佗。樓閣是西方重屋
X23n0438_p0306b11║上高顯平露處。池謂清淨池沼，多有水生諸華，人與
X23n0438_p0306b12║非人咸所愛樂。苑謂園林，多名香耎草，芳木鬱盛，肅
X23n0438_p0306b13║然幽靜，可屏喧煩，皆又其亞也。復次，若見行人，雖
X23n0438_p0306b14║未入餘方便道中，然其體性，具足慙愧，常能自護，亦
X23n0438_p0306b15║能護佗。或其心明白多知，少諸障礙，乃至犯罪，亦能
X23n0438_p0306b16║發露，向人求自清淨，無所隱祕，亦可傳授也。又池是
X23n0438_p0306b17║渴水無厭義，謂此人雖未得深法味，而能虗心聽受，
X23n0438_p0306b18║渴仰無厭。園是多人遊觀處，謂此人性多悲愍，好行
X23n0438_p0306b19║慈濟，咸所歸仰，賴其蔭庇。此皆大乘種性，亦可匠成
X23n0438_p0306b20║也。偈云：制底火神祠，牛欄河潬中，諸天廟空室，仙
X23n0438_p0306b21║人得道處者，雖非聖迹及僧所居，但隨於地分有起
X23n0438_p0306b22║制底之處，於其四傍便可造漫荼羅。火神是淨行梵
X23n0438_p0306b23║志火祠之所，尤為清潔，故可立壇。牛欄者，西方聚落
X23n0438_p0306b24║牧牛共在一處，去村或十里五里，既積多時，牛蓾𡲘
X23n0438_p0306c01║遍地重積，梵俗亦以為淨。雖然須牛移去，若牧牛見
X23n0438_p0306c02║在亦不中作也。河潬正翻當云攢流處，謂有兩水或
X23n0438_p0306c03║多水於此處會合，此側及中間頻經泛漲蕩滌無諸
X23n0438_p0306c04║穢惡。天廟是宗事世天者齋祈之室，亦多清閑，然有
X23n0438_p0306c05║諸外道邪見不信，則不應於此處作也。空室謂世人
X23n0438_p0306c06║所造居室，後時捨之而去，以無諸憒雜故堪作法。仙
X23n0438_p0306c07║人得道處是世間求五通者久所棲止得成就處，必
X23n0438_p0306c08║無餘好處，亦可於中造漫荼羅也。復次，制底是建
X23n0438_p0306c09║立高勝義，謂此人常能建立白法，志不屈撓，雖未現
X23n0438_p0306c10║修聖教，當知先世樹福，內有善根，故名為塔。又火能
X23n0438_p0306c11║焚滅荒穢，謂此人身口意雖未能清昇出離，然內有
X23n0438_p0306c12║慧性，好行淨業，有過能改，故名火祠。牛是行義，欄是
X23n0438_p0306c13║閑防義，謂此人質性調柔，易可馴御，兼於五情耆欲，
X23n0438_p0306c14║能自制止，不至放逸，故名牛欄。攢流，謂於三乘中，其
X23n0438_p0306c15║心猶豫，不知定趣何道。阿闍棃亦當以法勸諭，言此
X23n0438_p0306c16║諸方便，皆是佛教，但隨汝㝡欣樂處，一向學之，所到
X23n0438_p0306c17║會同，不應疑慮也。若是邪正難信，則當斷其迷津，示
X23n0438_p0306c18║其正路。以能兼信故，即是先世曾經法水盪滌其心，
X23n0438_p0306c19║亦名河潬也。天祠，謂不求三乘，而志願天樂，為欲授
X23n0438_p0306c20║受，令離三惡，生正見天中，故須攝受，是名天祠。空室，
X23n0438_p0306c21║謂此人雖在塵俗，而性好虗寂，厭世俗囂煩，是善根
X23n0438_p0306c22║將熟之相。如女人胎漸成就，則欲意自輕，故堪教化。
X23n0438_p0306c23║若志求無色天道，亦名空室也。仙人得道處，謂但發
X23n0438_p0306c24║心求五通，持明仙道，或願長壽，成就世間種種悉地，
X23n0438_p0307a01║亦可隨彼情機而誘接之也。復次，有諸異學深樂
X23n0438_p0307a02║圍陀火祠之法，願生梵世，聞佛祕藏中亦有火天真
X23n0438_p0307a03║言行法，旨趣甚深故，即從此門而入正法。復有奉事
X23n0438_p0307a04║自在毗紐天、那羅延、日月尊等種種世天，若聞佛祕
X23n0438_p0307a05║藏中亦有彼等諸天真言行法，乃至毗盧遮那大我
X23n0438_p0307a06║之身，即便信受而入正法。或有志願生三界諸天者，
X23n0438_p0307a07║聞佛祕藏中具有諸天乘真言行法，能令於無量世
X23n0438_p0307a08║生彼天中不復退墮，終成第一義天，由此深心願樂
X23n0438_p0307a09║得入正法。或有宗習世間五通仙法者，聞佛祕藏中
X23n0438_p0307a10║具有迦葉瞿曇大仙等種種真言，能令獲得不思議
X23n0438_p0307a11║神通，乃至如毗盧遮那住壽長遠，彼便踊躍志求得
X23n0438_p0307a12║入正法。以如是等種種門故，佛說火神諸處皆可造
X23n0438_p0307a13║漫荼羅也。偈云：如上文所說，或所意樂處，利益弟
X23n0438_p0307a14║子故，當畫漫荼羅者，乃至求諸勝地皆不能得，不可
X23n0438_p0307a15║令此密教遂無所傳，但隨阿闍棃心所好樂，謂有利
X23n0438_p0307a16║益之地即可造漫荼羅也。若深釋者，但觀彼有少分
X23n0438_p0307a17║善根正希願者，皆可擇其心地治令平正，為造大悲
X23n0438_p0307a18║漫荼羅也。又此眾生乃至好樂遮文荼拏吉儞者，世
X23n0438_p0307a19║間小術亦於此門而攝受之，能得見此本尊時，自然
X23n0438_p0307a20║得見無量聖眾也。問曰：上明擇弟子中要具眾德堪
X23n0438_p0307a21║為法器方乃教授，而今擇地義中乃至一毫微善無
X23n0438_p0307a22║不傳者，何耶？答曰：是中有二種弟子，若求傳法弟子
X23n0438_p0307a23║堪紹阿闍棃位者，則苟非其人道不虗行；若結緣弟
X23n0438_p0307a24║子，則舉手低頭之善無所不攝也。又深行阿闍棃以
X23n0438_p0307b01║明見根緣故，或有人過去道機已熟堪為法器，而於
X23n0438_p0307b02║現世之中沒在泥滓裁餘毫髮善根，故阿闍棃即擇
X23n0438_p0307b03║此中少分平地開出祕密藏漫荼羅，何必待安心諦
X23n0438_p0307b04║理之人方作佛事？故與前說不相違也。
X23n0438_p0307b05║經云：祕密主！彼簡擇地，除去礫石、碎瓦、破器、髑髏、毛
X23n0438_p0307b06║髮、糠糟、灰炭、刺骨、朽木等，及蟲蟻、蜣蜋、毒螫之類者，
X23n0438_p0307b07║次明治地支分。謂於前所擇地中，簡取置壇之處，掘
X23n0438_p0307b08║深一肘以來，於其土中一一精擇，有諸不任用物及
X23n0438_p0307b09║蟲等，皆當去之。若有此者，能生眾難，於法有障也。其
X23n0438_p0307b10║石及沙礫少可擇者，當選去之。若沙石眾多，此處叢
X23n0438_p0307b11║積，彼處復有不可簡治令淨者，當捨棄更求餘處也。
X23n0438_p0307b12║然大石平整，有聖教說，可於上立漫荼羅，但土中雜
X23n0438_p0307b13║者，應除去耳。西方俗法，多於瓦器中食，食竟輙便棄
X23n0438_p0307b14║之，謂為穢觸，不復受用。如是比及餘種種破壞器物，
X23n0438_p0307b15║并髑髏、雜骨、種種叉髮、皮毛、糠糟、穢草，及諸灰炭、刺
X23n0438_p0307b16║橛、朽木，以要言之，如是等種種不任用物，非本淨土
X23n0438_p0307b17║者，皆擇出之。若多不可擇，亦應捨棄，更求餘處，故云
X23n0438_p0307b18║等也。蟲蟻，梵音吃㗚弭，此語通含絓。捨是微細小蟲，
X23n0438_p0307b19║皆攝也。蜣蜋，是其大者。更有蚯蚓等，義可準知。毒蟲，
X23n0438_p0307b20║謂蛇、蝎、蜈蚣、蚰蜒之類，皆應作方便駈遣令去。若多
X23n0438_p0307b21║不可除，即是有妨難處，應可棄之。
X23n0438_p0307b22║經云：離如是諸過者，此例眾多，得意者自當臨事甄
X23n0438_p0307b23║別。謂地或傾側，或高下不平，或色味不應聖教。其色
X23n0438_p0307b24║中以黃白為勝，若純黑則不堪。取而甞之，味甜及淡
X23n0438_p0307c01║則善，辛苦鹹澀等則不任用。或掘之更填坑內，舊土
X23n0438_p0307c02║不得滿即不堪，若更填盈出即好。又就一處所中，南
X23n0438_p0307c03║方則為下地，但可作阿毗遮魯迦耳。復次，阿闍棃
X23n0438_p0307c04║既知弟子心地堪可於中建立大悲漫荼羅，即當住
X23n0438_p0307c05║於深定審諦分別觀之，以慧甄擇去無所堪任雜穢
X23n0438_p0307c06║諸垢，然後治令堅實為作莊嚴，不然則宿業餘氣能
X23n0438_p0307c07║生障礙也。礫石，如不信正法堅執我分撥無因果等
X23n0438_p0307c08║見，以難可彫鐫相浸潤故，終不能生善苗，加功陶冶
X23n0438_p0307c09║亦無所出，細執甚多互不相受，故譬沙礫也。碎瓦破
X23n0438_p0307c10║器，如造五逆、犯四重禁、謗方等經等，以心器敗壞故
X23n0438_p0307c11║無所堪任，設加法味亦不停住，為諸善眾之所棄捐，
X23n0438_p0307c12║先當以慧方便手，方為擇去如是諸障也。髑髏，如破
X23n0438_p0307c13║壞菩提心障，昔時曾具人法，於眾支分中㝡為上首，
X23n0438_p0307c14║由命根絕故百體隳敗無所能為，緣此惡習設令重
X23n0438_p0307c15║發菩提心還復成障，自喜令退屈故，尤宜洗除使盡
X23n0438_p0307c16║餘氣。毛髮，謂六十心等，與善種八心共體而生，及已
X23n0438_p0307c17║覺察則宜除剪，未得出世間心以來，雜起紛亂難可
X23n0438_p0307c18║條緒，故名毛髮。糠糟，如無明妄想心，以取著戱論故，
X23n0438_p0307c19║但得名相皮，失實相米，故以為譬。灰炭，謂樂小法，起
X23n0438_p0307c20║二乘心，若善根為此所焚，則歸於灰斷，不生大悲條
X23n0438_p0307c21║葉華果，故以為譬。刺骨，謂曾於眾生作種種不饒益
X23n0438_p0307c22║行，犯種種雜碎律儀，此是過去生死宿對殘障，故名
X23n0438_p0307c23║為骨。朽木，謂不欲懈怠之類，不堪樹藝匠成。又梵文
X23n0438_p0307c24║兼有株杌義，謂久遠以來，於諸煩惱有所偏習，餘枿
X23n0438_p0308a01║深固，難可拔除，以如是諸過去業，含藏在心地之中
X23n0438_p0308a02║故。一心行道時，魔事易興，故須豫加簡擇，若多不可
X23n0438_p0308a03║簡擇，則應棄捨此地，別就餘機也。蟲蟻蜣蜋毒螫之
X23n0438_p0308a04║類，喻種種現行煩惱，螻蟻喻癡，蜣蜋喻貪，毒蟲喻瞋，
X23n0438_p0308a05║此類甚多，譬種種隨煩惱，諸微小者，譬無量惡覺觀。
X23n0438_p0308a06║此輩皆有如來性，尤宜將護，勿使絕其命根，但方便
X23n0438_p0308a07║駈遣，使勿妨行道，不穢汙漫荼羅而已。若欲使極淨
X23n0438_p0308a08║道場者，百六十種上中下微垢，皆應擇使無餘，乃至
X23n0438_p0308a09║灌頂地中，絓非淨土者，悉宜簡去，方名究竟淨也。
X23n0438_p0308a10║經云：遇良日晨，定日時分，宿直諸執，皆悉相應。於食
X23n0438_p0308a11║前時值吉祥相者，因擇地事，便明擇時支分也。凡所
X23n0438_p0308a12║為法事，皆須與時義契合。今將擇治此地，故於吉日
X23n0438_p0308a13║警發地神，餘法事例可知耳。良日晨者，謂作法當用
X23n0438_p0308a14║白分月，就中一日、三日、五日、七日、十三日皆為吉祥，
X23n0438_p0308a15║堪作漫荼羅。又月八日、十四日、十五日㝡勝，至此日
X23n0438_p0308a16║常念誦，亦應加功也。定日者，西方曆法通計小月合
X23n0438_p0308a17║當何日，若小月合在白分內者，其月十五日即屬黑
X23n0438_p0308a18║分，不堪用也。又曆法通計日月平行度作平朔，皆合
X23n0438_p0308a19║一小一大。緣日月於平行中又更有遲疾，或時過於
X23n0438_p0308a20║平行，或時不及平行，所以定朔或進退一日，定望或
X23n0438_p0308a21║在十四日，或在十六日。大抵月望正圓滿時名為白
X23n0438_p0308a22║分，十五日月正半如弦時亦為八日，但以此準約者，
X23n0438_p0308a23║即得定日也。時分者，西方曆法晝夜各有三十時，一
X23n0438_p0308a24║一時別有名號。如晝日即量景長短計之，某時作事
X23n0438_p0308b01║則吉，某時作則凶，某時中則平，各各皆有像類。言宿
X23n0438_p0308b02║直者，謂二十七宿也。分周天作十二房，猶如此間十
X23n0438_p0308b03║二次，每次有九足周天，凡一百八足，每宿均得四足，
X23n0438_p0308b04║即是月行一日程經二十七日，即月行一周天也。依
X23n0438_p0308b05║曆算之，月所在之宿即是此宿直日。宿有上中下，性
X23n0438_p0308b06║剛柔躁靜不同，所作法事亦宜相順也。諸執者，執有
X23n0438_p0308b07║九種，即是日月火水木金土七曜，及與羅睺計都合
X23n0438_p0308b08║為九執。羅睺是交會蝕神，計都正翻為簱，簱星謂彗
X23n0438_p0308b09║星也。除此二執之外，其餘七曜相次直日，其性類亦
X23n0438_p0308b10║有善惡，如梵曆中說。食前時者，晝夜各有三時，食前
X23n0438_p0308b11║可作息災，暮間可作增益，夜可作降伏事也。入漫茶
X23n0438_p0308b12║羅灌頂與息災相應，故云食前。遇善境界者，謂作法
X23n0438_p0308b13║時或地上或空中，有色聲等種種異相。地上謂或遇
X23n0438_p0308b14║見童女執持五種牛味缾或香水缾，或所持物與輪
X23n0438_p0308b15║印等同類，或是世中所尊上物，及器盛白粳米等潔
X23n0438_p0308b16║淨盈滿，或所被服端嚴鮮麗，或說種種吉祥相應之
X23n0438_p0308b17║音，皆是成就相也。空中謂忽覩慶雲瑞氣氤氳五色，
X23n0438_p0308b18║或有彩虹鮮明閒錯非時而現，或作火色飛動如護
X23n0438_p0308b19║摩成就之形，或於日傍有五彩現，或作人形貌如住
X23n0438_p0308b20║禪寂，或於空中有好音聲，謂白鶴孔雀鴛鴦鴻鴈之
X23n0438_p0308b21║類，清徹和雅人所樂聞，如是等亦皆成就相也。所以
X23n0438_p0308b22║須順世諦者，以勝義漫荼羅微妙寂滅，醇信白心人
X23n0438_p0308b23║尚難信受，況懷疑慮乎？以所度之人曾習圍陀祠典
X23n0438_p0308b24║伎藝明處，若見造漫荼羅時分舛謬，慮恐致不吉祥，
X23n0438_p0308c01║便生疑怪言：我聞總持智慧者無所不達，而今觀之
X23n0438_p0308c02║尚不能擇得好星善時，況餘深事乎？由此疑師疑法
X23n0438_p0308c03║故，失堅信力反招重罪，故須順彼情機也。復次，如
X23n0438_p0308c04║是執曜即是漫荼羅中一種善知識門。彼諸本尊即
X23n0438_p0308c05║能順世間事業而作加持方便，以阿闍棃善擇吉祥
X23n0438_p0308c06║時故，與彼真言本誓法爾相關，為作加持得離諸障
X23n0438_p0308c07║也。復次，種種世諦門，皆是法界幖幟。所謂良日晨
X23n0438_p0308c08║者，意在菩提心嘉會之晨也。深行阿闍棃住瑜伽中，
X23n0438_p0308c09║觀察所欲度者，本初種善根時，為久為近？因緣屬誰？
X23n0438_p0308c10║從何事起？如行者初發心時，或因見佛說法，或覩神
X23n0438_p0308c11║變，或見種種可悲苦事，或於菩薩、餘聲聞、緣覺而發
X23n0438_p0308c12║道心，或以華香等供養如上福田，心得歡喜，便即發
X23n0438_p0308c13║願，希求佛果。由彼先因現緣相感發故，種種機悟不
X23n0438_p0308c14║同，或如是時中菩提心有寂靜力，或如是時有增進
X23n0438_p0308c15║力，或如是時有威猛力，順種種悉檀方便而建立之，
X23n0438_p0308c16║則功不唐捐，不生障礙也。定日者，日喻本尊身，月喻
X23n0438_p0308c17║修習瑜伽行人。以行者定心之月，或時增明，或時微
X23n0438_p0308c18║昧，或發行太速，或發行太遲，或過於中道，或不及中
X23n0438_p0308c19║道，致使機悟之時，亦有盈縮。如修照常理，可至某緣
X23n0438_p0308c20║某時中，宜應建立。然有緣境遷移，或未到時處而熟，
X23n0438_p0308c21║或過此時處乃熟，如是變通，皆應善知，故云良日也。
X23n0438_p0308c22║時分者，就行者一一地中，自有十心，此一一心，各有
X23n0438_p0308c23║因、根、果，合為三十心。於此三十牟呼㗚多中，應宷細
X23n0438_p0308c24║甄擇，何時堪折伏煩惱，何時可增益功德，何時當順
X23n0438_p0309a01║中道寂心而住，是名解時中細微之相也。宿直者，是
X23n0438_p0309a02║行人瑜伽行之月所涉緣境，於一切緣境中皆見心
X23n0438_p0309a03║性，如列宿大小像類，雖復差別，無不圓明也。如月行
X23n0438_p0309a04║經二十七宿，以所經之宿好惡不同，故令世間侯月
X23n0438_p0309a05║之占亦復隨異。如箕星好風，月行入箕則風起；畢星
X23n0438_p0309a06║好雨，月行入畢則雨降。菩提心亦爾，遇緣對境勢力
X23n0438_p0309a07║不同，令折伏攝受及寂行所施方便隨轉。若阿闍棃
X23n0438_p0309a08║能深察根緣，曉知是事，名為善觀宿直也。九執者，梵
X23n0438_p0309a09║音釳㗚何，是執持義。阿闍棃應觀彼心力之手堪持
X23n0438_p0309a10║何事，則所傳密印不至唐捐。如諸佛金剛慧印，唯有
X23n0438_p0309a11║金剛心菩薩乃能執之。若授與下地人，則名執曜，不
X23n0438_p0309a12║相應也。就九執中，日喻本淨，菩提心即是毗盧遮那
X23n0438_p0309a13║自體。月喻菩提之行，白月十五日眾行圓滿喻成菩
X23n0438_p0309a14║提，黑月十五日眾行皆盡喻般涅槃，中間與時昇降
X23n0438_p0309a15║喻方便力，當知已攝百字明門也。土曜持中胎藏，水
X23n0438_p0309a16║持右方蓮華眷屬，金持左方金剛眷屬，木持上方如
X23n0438_p0309a17║來果德，火持下方大力諸明王。復次如是五執，即持
X23n0438_p0309a18║五色蘇多羅。土為信，木為進，金為念，水為定，火為慧。
X23n0438_p0309a19║其餘二執，羅睺主為覆障，彗星主見不祥，故不直日
X23n0438_p0309a20║也。初日分如淨心顯現，中日分如發起眾行，後日分
X23n0438_p0309a21║如萬德已圓功用漸息。初夜分如自證之地住大涅
X23n0438_p0309a22║槃，後夜分如念本誓願起加持力，周則復始巡轉無
X23n0438_p0309a23║窮。日體是一，而四洲時分各異。今此漫荼羅，意欲開
X23n0438_p0309a24║發菩提心日，故取食前時也。遇善境界者，是心無相
X23n0438_p0309b01║無境界，非是有為無為。以佛五眼諦觀，亦不能見其
X23n0438_p0309b02║相貌。然亦有種種善根發相，可得了知。若是見諦，阿
X23n0438_p0309b03║闍棃自當現前通達。若未見諦，當於三昧中察其境
X23n0438_p0309b04║界。或見彼修行六度時，種種六獘不能留難。或為眾
X23n0438_p0309b05║聖之所稱歎，乃至授菩提記。或如前種種印相，於三
X23n0438_p0309b06║昧中現，炳著奇特有異於常。以因果類之，可以意得。
X23n0438_p0309b07║乃至普門相攝處，皆亦可知也。
X23n0438_p0309b08║經云：先當為一切如來作禮，以如是偈警發地神者，
X23n0438_p0309b09║阿闍棃將欲警發地神，先運心思惟毗盧遮那無盡
X23n0438_p0309b10║莊嚴身周遍法界，十方三世一切如來亦復如是，一
X23n0438_p0309b11║一無盡莊嚴身周遍法界，從十住地乃至初地諸菩
X23n0438_p0309b12║薩分證莊嚴身無量無邊，滿於法界無有間隙，如胡
X23n0438_p0309b13║麻中油。當觀此身遍至一切眾聖前，以清淨三業至
X23n0438_p0309b14║誠作禮。由此因緣獲無量福，便當以無倒心施彼弟
X23n0438_p0309b15║子，願無障難，速成無上菩提。次當說偈警發地神也。
X23n0438_p0309b16║如釋迦牟尼佛初坐道場時謂魔王言：汝由先世作
X23n0438_p0309b17║一無盡施故，今得自在天主之身。然我從無量劫來
X23n0438_p0309b18║修如是大施不可勝數，乃至身肉手足亦無所恡，云
X23n0438_p0309b19║何與我挍其優劣耶？魔言：我所作福汝已為證，汝之
X23n0438_p0309b20║福業誰當證明？若無證者即墮負處也。菩薩爾時申
X23n0438_p0309b21║右手指地說真實言：我本於此地上行菩薩道，種種
X23n0438_p0309b22║難行苦行地神證知。當知此指即是身密印也。爾時
X23n0438_p0309b23║無量地神從地踊出，現其半身而作證明，魔王軍眾
X23n0438_p0309b24║由是退散。今阿闍棃欲令弟子不久紹如來位故，亦
X23n0438_p0309c01║以此印警發地神。時彼地神生大歡喜而作是念：今
X23n0438_p0309c02║此佛子乃能建立大事因緣，為將護我等令無損惱
X23n0438_p0309c03║故而見警覺。我應方便守護，亦令離諸魔業。以此眾
X23n0438_p0309c04║緣力故，即令此地同於金剛也。所說阿利沙偈名為
X23n0438_p0309c05║自然成就真言，若作法時當誦梵本，今具錄之也。七、
X23n0438_p0309c06║遍誦，右手五輪按地。
X23n0438_p0309c07║tvaṃ怛文(二合)（汝也）de睇vi微（天也）（有女聲）sa沙(引)kṣi吃屣(二合)（護也）
X23n0438_p0309c08║bhū睹捕ta哆si賜（親也，於也），譯云汝天親護者（於字入下句）
X23n0438_p0309c09║　sa薩rva麼（一切也）bu勃ddha䭾na曩（佛也）（有多聲）ta哆yi以nāṃ
X23n0438_p0309c10║難(引)（度世也，即有導師義），譯云於諸佛導師　ca淅rya唎耶(二合)
X23n0438_p0309c11║（行也）na娜ya也（修行也）vi尾śe世ṣe鎩ṣu數（殊勝也），譯云修
X23n0438_p0309c12║行殊勝行　bhu部mi弭（淨地也）pa播ra囉mi蜜tā哆（到彼
X23n0438_p0309c13║岸也）su素ca者（等也），譯云淨地波羅蜜（義含等字）　ma麼(引)ra
X23n0438_p0309c14║囉（天魔也）sai賽(去聲)nyaṃ秆（軍眾也）ya野thā佗（如也）bha毫śaṃ釳難
X23n0438_p0309c15║(二合)(上)(奴痕反)（破也），譯云如破魔軍眾　śā赦kya吃也(二合)（釋迦也）
X23n0438_p0309c16║siṃ僧(悉孕切)ha係na娜（師子也）tā哆yi以nā那（救世也），譯云
X23n0438_p0309c17║釋師子救世　ta怛(引)thā佗(引)haṃ㾗（如我也）mā麼ra囉
X23n0438_p0309c18║（魔也）ja惹ya延（降也）kṛ吃㗚(二合)tva埵（伏也），譯云我亦降伏魔
X23n0438_p0309c19║　ma漫thdā荼laṃ藍le隸（漫荼羅也）li履khya佉(引)（畫也）mya藐(蜜也
X23n0438_p0309c20║反)haṃ痕（我也），譯云我畫漫荼羅。
X23n0438_p0309c21║偈意先告地神云，汝天女親守護此大地者，已曾供
X23n0438_p0309c22║養親近一切諸佛導師，修殊勝行，淨治諸地，淨滿諸
X23n0438_p0309c23║度，及餘種種功德，如摩訶般若中歷法廣明，是以云
X23n0438_p0309c24║等。今譯偈五字為句，不可具存，然地波羅蜜中，亦已
X23n0438_p0310a01║含此眾德也。次偈陳所以警發之意，說誠實言，如世
X23n0438_p0310a02║尊昔在菩提漫荼羅，降伏天魔軍眾時，汝於大會中
X23n0438_p0310a03║現作證明，由是世尊號為釋迦師子，能獨步無畏，救
X23n0438_p0310a04║護世間，我今亦欲隨佛所行，紹如來事，是故畫此漫
X23n0438_p0310a05║荼羅也。我雖未得一切同於如來，然以毗盧遮那三
X23n0438_p0310a06║密所加持故，亦能現作佛身，普集一切漫荼羅大會，
X23n0438_p0310a07║是故汝今亦當現作證明，使諸魔軍眾不能俎壞也。
X23n0438_p0310a08║復次，地神是女，天女是三摩地義，即是大日世尊
X23n0438_p0310a09║護持一切眾生心地三昧也。如實相世尊昔在菩提
X23n0438_p0310a10║漫荼羅，降伏無明住地魔王及與塵沙大眾時，以般
X23n0438_p0310a11║若波羅蜜手遍舒五輪，按一切眾生心地。時汝三昧
X23n0438_p0310a12║現作證明，是故無量應度眾生，四種魔軍由此退散，
X23n0438_p0310a13║是故號為寂業師子，能以自在神通救世間者。我今
X23n0438_p0310a14║亦欲平治弟子心地，畫作大悲漫荼羅，汝亦當為作
X23n0438_p0310a15║證明，令伏四魔軍眾也。復次，以字門釋此阿利沙
X23n0438_p0310a16║具無量義，然要其宗極正在佗字之中。梵音怛多是
X23n0438_p0310a17║如義，多字長引中即帶阿聲，以一切法本不生故。如
X23n0438_p0310a18║於實相不增不減，即以此義警發一切地神也。彼誦
X23n0438_p0310a19║偈時，應長跪兩膝著地，申智慧手舒其五輪，平掌按
X23n0438_p0310a20║地方誦此阿利沙偈，如是七度印之加持七遍，此即
X23n0438_p0310a21║是名真言印相應也。阿闍棃言：欲作此法時，先以三
X23n0438_p0310a22║昧耶法界金剛自性加持自身，皆如供養法中所說。
X23n0438_p0310a23║用囉字門自淨心地及此道場地已，於瑜伽中先起
X23n0438_p0310a24║半月風輪以訶字加持之，次起水輪以嚩字加持之，
X23n0438_p0310b01║次起金剛地輪以阿字加持之，一緣諦觀相應明了，
X23n0438_p0310b02║善調心及氣息，一氣誦阿字門相續不間，力極息還
X23n0438_p0310b03║又復誦之，或一息或三息，乃至令有所覺觸也。以如
X23n0438_p0310b04║是一緣方便故即入三昧，逮見祕密莊嚴佛菩薩大
X23n0438_p0310b05║會，或自見內外地中諸過咎也。經云：以塗香華等
X23n0438_p0310b06║供養者，非但警發而已，又當以種種香華燈明等供
X23n0438_p0310b07║養十方諸佛及地神也。然此地中有三種，謂以囉字
X23n0438_p0310b08║門淨除自心地、弟子心地及道場地，皆以阿字門持
X23n0438_p0310b09║之使成金剛。若就祕密釋中明供養義，亦復如是。若
X23n0438_p0310b10║阿闍棃以淨菩提心種種功德回向一切智智，即是
X23n0438_p0310b11║供養自法界中一切諸佛及持地者。以此功德回施
X23n0438_p0310b12║弟子資助成佛因緣，即是供養弟子心法界中一切
X23n0438_p0310b13║諸佛及持地者。若用莊嚴此金剛道場，即是以法供
X23n0438_p0310b14║養十方世界中諸佛。供養已，復應歸命一切如來。例
X23n0438_p0310b15║解可知也。經云然後治地，如其次第，當具眾德者，
X23n0438_p0310b16║謂凡欲造漫荼羅，先須作如是法，方乃掘地擇治。亦
X23n0438_p0310b17║兼三種地義，淺祕兩釋，乃至如經所說，次第具諸支
X23n0438_p0310b18║分，故云當具眾德也。時金剛手為欲發明如來深密
X23n0438_p0310b19║之旨，斷除未來弟子疑惑心故，頭面禮世尊足，而說
X23n0438_p0310b20║偈言：佛法離諸相，乃至不順法。然道者，謂我親從佛
X23n0438_p0310b21║聞諸法實相，遠離一切諸相，法佛所住，住於法位。若
X23n0438_p0310b22║如來出世、若不出世，常自寂滅，不可思議，非思量分
X23n0438_p0310b23║別之所能及，亦非因量譬喻所能表示。若法相常爾，
X23n0438_p0310b24║則非諸佛所能造作，何況有為諸相能集成乎？何故
X23n0438_p0310c01║天中之天大精進者，今乃說此擇地造壇等有為事
X23n0438_p0310c02║相，及與真言次第行法，令修學者辦種種香華供物，
X23n0438_p0310c03║口隨覺觀言說，身學手印威儀，心緣本尊色皃形位？
X23n0438_p0310c04║既是有為有相，豈能正順無為無相法爾之道乎？唯
X23n0438_p0310c05║願世尊開發是中深趣，除世間如言妄執及疑謗之
X23n0438_p0310c06║情也。
X23n0438_p0310c07║爾時薄伽梵以下，世尊偈答。初云善聽法之相者，以
X23n0438_p0310c08║諸法實義相甚深難見，是故誡令善聽也。夫法常無
X23n0438_p0310c09║性，從眾緣生，即是無相之相，越諸戲論。汝欲更於何
X23n0438_p0310c10║處求覓無相無為之法耶？故次句云：法離於分別，及
X23n0438_p0310c11║一切妄想，若了知法相，如是則照見。心之實相，從本
X23n0438_p0310c12║初以來，常自不生。爾時一切身口意業，皆如虗空，不
X23n0438_p0310c13║可窮盡。故云：我成最正覺，究竟如虗空也。然一切愚
X23n0438_p0310c14║童凡夫，以不如實知故，邪倒妄執種種境界，所謂時
X23n0438_p0310c15║方諸相貌等，常為愛水所潤，無明所覆。若我捨於方
X23n0438_p0310c16║便，直為眾生說如是自證之法，彼等云何悟解而能
X23n0438_p0310c17║進趣耶？故偈次明設教之意云：為度彼等故，隨順方
X23n0438_p0310c18║便說也。佛意言：我以甚深法相，不可直宣說，故以方
X23n0438_p0311a01║便力，寄此漫荼羅，具緣支分，令初業者，措心有地，所
X23n0438_p0311a02║作不空。即以此蒙佛加持，兼得觀察十緣生句，故能
X23n0438_p0311a03║不動實相，遊戲神通，普觀一切善知識，莊嚴一切諸
X23n0438_p0311a04║佛土。不欲令諸行人，放捨諸行，住於無相。又不令執
X23n0438_p0311a05║著諸行，住於有相。故云：雖說時方所作業，而實無時
X23n0438_p0311a06║方，無作無造者，彼一切諸法，唯住於實相也。若一切
X23n0438_p0311a07║有為之法，皆悉住於實相，豈得如彼癡人，或欲逃避
X23n0438_p0311a08║虗空，或欲貪著虗空乎？復次，阿闍棃！於此中廣說法
X23n0438_p0311a09║華經三車譬喻。如彼長者諸子，幼小無知，雖種種善
X23n0438_p0311a10║言勸誡，欲令出於火難，終不能得。時長者觀彼深心
X23n0438_p0311a11║所著，唯在嬉戲，即以方便而告之言：今此門外，別有
X23n0438_p0311a12║三種妙車，汝等當往取之，可自娛樂。時彼諸子，以聞
X23n0438_p0311a13║遊戲之名，適其願故，情皆觔銳，奔競而出。及其等獲
X23n0438_p0311a14║寶乘，莊嚴第一，乃非彼等宿心所圖。今此漫荼羅法
X23n0438_p0311a15║門，亦復如是。如來以世間因緣事相擬議，況喻不思
X23n0438_p0311a16║議法界，以俯逮群機。若可承擥，便能普門信解，勇進
X23n0438_p0311a17║修行。及以蒙三密加持，自見心明道時，乃知種種名
X23n0438_p0311a18║言，皆是如來密號，亦非常情之所圖也。如言三月持
X23n0438_p0311a19║誦，乃是性淨圓明中三轉方便，豈可但作九旬解耶？
X23n0438_p0311a20║又如東方寶幢佛，乃是初發淨菩提心義，豈得但作
X23n0438_p0311a21║四方解耶？以此例之，則諸餘法門，皆可意領。故云而
X23n0438_p0311a22║實無時方，乃至唯住於實相也。復次世尊大悲無
X23n0438_p0311a23║限，哀愍諸未來世障重根鈍眾生不能頓入法界，故
X23n0438_p0311a24║於此深祕藏中以旋轉總持兼存淺略方便，設於事
X23n0438_p0311b01║相之中思惟修習，亦成世間悉地功不唐捐，三密冥
X23n0438_p0311b02║資終成佛果。故次偈云：復次祕密主，於當來世時，劣
X23n0438_p0311b03║慧諸眾生，以癡愛自蔽，唯依於有相，恒樂諸斷常，時
X23n0438_p0311b04║方所作業，善不善諸相，盲冥樂求果，不知解此道，為
X23n0438_p0311b05║度彼等故，隨順說是法也。是故傳法之人當善識根
X23n0438_p0311b06║緣，又知法門分劑，應病授藥勿使過差機。若著相之
X23n0438_p0311b07║人而輙爾為說甚深空義，則令怖畏疑惑增其不信。
X23n0438_p0311b08║若利根深智而輙授以淺略法門，則以為不順無為
X23n0438_p0311b09║正道而生輕慢，既於佗無益，又自犯三昧耶。故應先
X23n0438_p0311b10║住瑜伽觀彼本末因緣，善了知已，當觀此問答中施
X23n0438_p0311b11║權顯實之意，散入一切諸方便門而教授之，則能多
X23n0438_p0311b12║所饒益，故不生障難也。
X23n0438_p0311b13║經云：祕密主！如是所說處所中，隨在一地治令堅固，
X23n0438_p0311b14║取未至地瞿摩夷及瞿摸怛囉和合塗之，次以香水
X23n0438_p0311b15║真言灑淨者，如教所說，凡造漫荼羅，於七日內須畢
X23n0438_p0311b16║於最初日阿闍棃，當住大日如來自性，然後警發地
X23n0438_p0311b17║神嚴身方便，皆如供養次第中說。警發已，即用不動
X23n0438_p0311b18║尊真言加護之，然後掘地如法擇治。彼應先掘中心
X23n0438_p0311b19║一肘量，擇畢還復填之。若盈滿有餘為上地，如舊為
X23n0438_p0311b20║中，不滿者為下地。如是次第除諸過已，細治所掘之
X23n0438_p0311b21║土，稍稍填之，潤以牛液，築令堅固平正，猶如手掌。次
X23n0438_p0311b22║用瞿摩夷、瞿摸怛囉和合塗之。若淺略釋者，此是牛
X23n0438_p0311b23║糞及液，為順彼方俗法以為清淨故，就祕密釋之。瞿
X23n0438_p0311b24║是行義，以入阿字門故，則是諸法無行。摩是我義，夷
X23n0438_p0311c01║則乘義。何故諸法無行？以一切法我不可得故。若無
X23n0438_p0311c02║有我，則無所乘及與乘者，爾乃名為大乘也。瞿摸義
X23n0438_p0311c03║同前釋。怛囉是如如離塵垢義，即是心之實相。若行
X23n0438_p0311c04║者能如是淨治心地，則能畢竟清淨離諸障礙也。凡
X23n0438_p0311c05║擇地平治了知其方分，即穿漫荼羅中心深一肘許，
X23n0438_p0311c06║用成辦諸事真言加持五寶、五穀、五藥，安置其中去
X23n0438_p0311c07║垢辟除等，皆如供養法中說。若深祕釋者，即是安立
X23n0438_p0311c08║菩提心中五智之寶，能起五種善萌，滅除五種過患，
X23n0438_p0311c09║故云五穀五藥也。如是安置了，更復淨塗使極平正，
X23n0438_p0311c10║應取欲灌頂缾貯以淨水，勿令大滿插諸華果中，置
X23n0438_p0311c11║五寶穀藥於埋寶處置之。自第三日置缾以後，當日
X23n0438_p0311c12║日三時誦辦事真言一百八遍加持此缾，然後作餘
X23n0438_p0311c13║事業也。至第四日暮，次用香水真言加持香水，或一
X23n0438_p0311c14║百八遍乃至千遍，然後灑淨。彼真言曰：
X23n0438_p0311c15║na　maḥ　sa　ma　nta　bu　ddhā　nāṃ　a　pra　ti　sa　me　
X23n0438_p0311c16║南　麼　三　曼　多　勃　䭾　南（一）　阿　鉢囉(二合)　底(丁以切)（下同）　三　迷(三合)　
X23n0438_p0311c17║ga　ga　na　sa　me　sa　ma　nta　nu　ga　te　pra　kṛ　ti　
X23n0438_p0311c18║伽　伽　那　三　迷（三）　三　麼　多　奴　揭　帝（四）　鉢囉(二合)　吃㗚(二合)　底　
X23n0438_p0311c19║vi　śu　ddhe　dha　rma　dhā　tu　vi　śo　thā　ni　svā　hā　
X23n0438_p0311c20║微　輪(上)　睇（五）　達　麼　䭾　睹　微　戍　達　儞（六）　莎　訶　
X23n0438_p0311c21║初句普歸命諸佛，如毗盧遮那三身遍一切處，十方
X23n0438_p0311c22║三世一切如來亦復如是。今皆以普遍心一切歸命
X23n0438_p0311c23║已，復說此真言，欲令此諸世尊不越本誓，故同共加
X23n0438_p0311c24║持而作證明也。下一切真言例爾，不復廣釋。第二句
X23n0438_p0312a01║中以最初阿字門為真言之體，所謂種子字也。餘諸
X23n0438_p0312a02║字門皆為莊嚴此字故，以此字門即是菩提心本源。
X23n0438_p0312a03║今所造大悲藏生漫荼羅王，先用香水灑淨，皆為治
X23n0438_p0312a04║如是心地，令離諸垢穢故。若論外境，亦是所持金剛
X23n0438_p0312a05║心地，是故餘字皆為成此字門也。阿字是一切法本
X23n0438_p0312a06║不生義。次云鉢囉者，跛是第一義諦，囉名為塵，以一
X23n0438_p0312a07║切字皆入阿字門故，即是塵垢本來不生，塵垢本來
X23n0438_p0312a08║不生即是第一義諦，第一義諦所謂淨菩提心也。次
X23n0438_p0312a09║有底字，正體是多字門，以帶三昧聲故轉為底。底是
X23n0438_p0312a10║心義，亦是如如義，如於自心如實之相，即是淨菩提
X23n0438_p0312a11║心。淨菩提心於一切法都無染著，即名蓮華三昧。住
X23n0438_p0312a12║是三昧者，乃至諸法空相亦不可得，所謂為諸佛大
X23n0438_p0312a13║空故。次明娑字、麼字門，以定慧均等具三昧聲，故云
X23n0438_p0312a14║三迷也。此中但約字門解釋，如諸大乘經論約四悉
X23n0438_p0312a15║檀、四不生等，以種種因緣譬喻廣演阿字門，則有無
X23n0438_p0312a16║量句義。又以一切語言中皆帶阿聲，故一一字門皆
X23n0438_p0312a17║具一切字門。若得意者，當自在旋轉說之，以下不可
X23n0438_p0312a18║具論也。復次，真言中有字義、有句義。字義已如前
X23n0438_p0312a19║說。若句義者，此阿鉢囉底三迷是無等無對義，謂此
X23n0438_p0312a20║心地漫荼羅王出過一切語言譬喻，乃至無有一法
X23n0438_p0312a21║可為倫匹，故云無等。何故如此？以具含如上字門所
X23n0438_p0312a22║說義故。第三句義云虗空等，言此心地畢竟淨、無分
X23n0438_p0312a23║別、無邊際，等同虗空也。復次，伽字門是行義，那是
X23n0438_p0312a24║大空於法自在義。以伽字入阿字門故，一切法本初
X23n0438_p0312b01║以來都無所行。如來於此法中到於實際，又復更無
X23n0438_p0312b02║所行。以不行行故，即是住於大空於法自在。以我心
X23n0438_p0312b03║地與此大空畢竟等故，當知弟子心地及道場地亦
X23n0438_p0312b04║復如是，故云等虗空也。第四句義云等隨者，以金剛
X23n0438_p0312b05║地等虗空故，即能等遍一切眾生界，普現隨類之身，
X23n0438_p0312b06║故堪畵作漫荼羅也。復次娑是漏義，麼是我義意
X23n0438_p0312b07║義，此等（為未決淺漏兩義，故兩存其字也）諸眾生界本不生故皆悉
X23n0438_p0312b08║如如，是故法界眾生界畢竟平等。努者大空三昧，如
X23n0438_p0312b09║來住此大空三昧，無行無到亦無去來，而能如其心
X23n0438_p0312b10║量隨緣應現，故云等隨也。第五句義云本性淨者，還
X23n0438_p0312b11║轉釋阿字淨菩提心門及香水義。如來以等至法界
X23n0438_p0312b12║之香，與大悲三昧水和合，能普灑一切眾生心地除
X23n0438_p0312b13║其垢穢。何故如是？由彼本性淨故。如水性本淨故能
X23n0438_p0312b14║淨諸垢穢，如來香水亦如是，由本淨故能淨以一切
X23n0438_p0312b15║眾生心故。次明第六句義云淨除法界也。猶如香水
X23n0438_p0312b16║灑地為除穢故，如來亦爾，以性淨之戒香和合性淨
X23n0438_p0312b17║之悲水，遍灑法界眾生性淨之心地，為令一切戲論
X23n0438_p0312b18║皆淨除故，亦當以諸字門而廣演之。以一切如來同
X23n0438_p0312b19║說如是大誓故，名為真言也。復次，法界者即是眾
X23n0438_p0312b20║生界，眾生界者即是心界，心界者即是本性淨，本性
X23n0438_p0312b21║淨者即是遍至一切等同虗空，等同虗空者即是無
X23n0438_p0312b22║等等同阿字門。如虗空無邊故，當知阿字門亦無邊；
X23n0438_p0312b23║如虗空無染無變無動故，當知阿字門亦無染無變
X23n0438_p0312b24║無動。如虗空離一切相而含萬像，離一切作而世間
X23n0438_p0312c01║事業因之得成；阿字門亦復如是，無相無作而具足
X23n0438_p0312c02║無盡莊嚴，成就普門不思議業。如是當以種種門自
X23n0438_p0312c03║在說之。然復有無量無邊未曾有法，非彼虗空所能
X23n0438_p0312c04║譬喻。是故阿字門為真言種子，過於譬類也。末句
X23n0438_p0312c05║云莎訶，是警覺義。以一切如來本行菩薩道時，同見
X23n0438_p0312c06║如是義故，必定師子吼，發誠實言：我要當以此阿字
X23n0438_p0312c07║門，遍淨無盡眾生界。若我此誓不虗者，其有一切眾
X23n0438_p0312c08║生，誦我誠言，不虧法則，當如其所願，皆充滿之。我今
X23n0438_p0312c09║以隨如來三昧耶教，說此真言，唯願不違本誓故，令
X23n0438_p0312c10║我道場具足嚴淨。故云莎訶也。以下諸真言云莎訶
X23n0438_p0312c11║者，其義大同。凡內五寶時，即應如前敬禮十方諸佛，
X23n0438_p0312c12║而請白言：我明日當作請法。從此第三日以去，漸當
X23n0438_p0312c13║準定漫荼羅大小方位，或四肘，或十二肘等，乃至諸
X23n0438_p0312c14║聖天位處，皆用白檀點記之。若阿闍棃不能具記持
X23n0438_p0312c15║者，乃至畫其形像，或書字記之，使一一分明。及香水
X23n0438_p0312c16║灑淨竟，當用白檀塗作圓壇劑，十二指量。最初置中
X23n0438_p0312c17║胎藏大日世尊之位，次於東方大勤勇處置一切如
X23n0438_p0312c18║來位，東南維真陀摩尼處置一切菩薩位，次於東北
X23n0438_p0313a01║維虗空眼處置佛母位，次於大日右邊置蓮華手位，
X23n0438_p0313a02║次於大日左邊置金剛手位，次於西南隅置聖者不
X23n0438_p0313a03║動位，西北維置降三世位。正西是通門處，即阿闍棃
X23n0438_p0313a04║所住修供養瑜伽處也。
X23n0438_p0313a05║經云：初第一我身，即毗盧遮那位，以五佛等當共置
X23n0438_p0313a06║一壇。第二諸救世者，即是諸佛菩薩，今分為二位。第
X23n0438_p0313a07║三同彼等，即是佛母也。如來名為無等，而般若波羅
X23n0438_p0313a08║蜜與無等等，故云彼同等也。第四第五是蓮華金剛。
X23n0438_p0313a09║部主云：第六不動尊，則降三世可知。此皆是成辦諸
X23n0438_p0313a10║事持明，當知舉此六位，則攝一切諸尊也。如是作竟，
X23n0438_p0313a11║當布列香華供具，準同供養次第儀式，然後觀作寶
X23n0438_p0313a12║蓮華臺，寶王宮殿於中敷座，上置白蓮華臺，以阿字
X23n0438_p0313a13║門轉作大日。如來身如閻浮檀，紫磨金色如菩薩像，
X23n0438_p0313a14║首戴髮髻猶如冠形，通身放種種色光，被綃縠衣，此
X23n0438_p0313a15║是首陀會天成最正覺之幖幟也。彼界諸聖天眾衣
X23n0438_p0313a16║服輕妙，乃至無有銖兩，本質嚴淨，不復假以外飾，故
X23n0438_p0313a17║世尊俯同其像也。若作深祕釋者，如來妙嚴之相法
X23n0438_p0313a18║爾無減，非造作所成，故不以外寶為飾。乃至十住諸
X23n0438_p0313a19║菩薩，由因承佛神力得見加持身，其於常寂之體如
X23n0438_p0313a20║在羅縠，故以為況也。閻浮檀金亦是自然性淨，色又
X23n0438_p0313a21║最深，明佛金剛智體最為深妙，通身放種種光，即是
X23n0438_p0313a22║普門開示大慧明也。次於四方八葉之上觀四方佛，
X23n0438_p0313a23║東方觀寶幢如來，如朝日初現赤白相輝之色，寶幢
X23n0438_p0313a24║是發菩提心義也。譬如軍將統御大眾，要得幢簱，然
X23n0438_p0313b01║後部分齊一，能破敵國成大功名。如來萬行亦復如
X23n0438_p0313b02║是，以一切智願為幢簱，於菩提樹下降伏四魔軍眾，
X23n0438_p0313b03║故以為名也。色如朝日，亦彼相應義也。南方觀娑羅
X23n0438_p0313b04║樹王華開敷佛身相，金色普放光明，如住離垢三昧
X23n0438_p0313b05║之標相，始自菩提心種子長養大悲萬行，今成遍覺
X23n0438_p0313b06║萬德開敷，故以為名。離垢即大空義也。證此大空時，
X23n0438_p0313b07║猶如真金百練垢穢都盡，故佛身相亦然。此是世間
X23n0438_p0313b08║上妙之金，若比閻浮檀金則色淺而稍濁，不得如彼
X23n0438_p0313b09║自然鏡徹清明，以華葉上佛從心量因緣生，故有差
X23n0438_p0313b10║降也。次於北方觀不動佛，作離熱清涼住於寂定之
X23n0438_p0313b11║相，此是如來涅槃智，是故義云不動，非其本名也。本
X23n0438_p0313b12║名當云皷音，如來如天皷都無形相，亦且無住處，而
X23n0438_p0313b13║能演說法音警悟眾生。大般涅槃亦復如是，非如二
X23n0438_p0313b14║乘永寂都無妙用，故以為喻也。次於西方觀無量壽
X23n0438_p0313b15║佛，此是如來方便智，以眾生界無盡故，諸佛大悲方
X23n0438_p0313b16║便亦無終盡，故名無量壽。梵音爾𩕳名為仁者，又以
X23n0438_p0313b17║降四魔故名為勝者，故偈具翻其義謂之仁勝者。此
X23n0438_p0313b18║二佛亦作真金色，稍閉目下視作寂滅三昧之形，諸
X23n0438_p0313b19║佛例如是也。華臺四維有四菩薩，如下文說之。其一
X23n0438_p0313b20║切如來位，但觀一佛在金壇中，即同一切佛身，餘各
X23n0438_p0313b21║依經中像位，皆應轉字成身，使一一明了也。凡漫荼
X23n0438_p0313b22║羅轉字之法，一一諸尊皆用本種子字，或以諸部通
X23n0438_p0313b23║用字，如三部阿娑嚩等。若恐淺行阿闍棃不能如是
X23n0438_p0313b24║速疾旋轉者，但觀阿字門生無量光，光所至處即現
X23n0438_p0313c01║彼尊身也。至法事夜亦皆倣此。凡修觀行時，先當以
X23n0438_p0313c02║五字持身，如供養法中說，即觀自心作八葉蓮華。阿
X23n0438_p0313c03║闍棃言：凡人汗栗駄心者，此是古譯梵語訛也，正梵
X23n0438_p0313c04║音云紇哩（二合）乃耶，此云心。狀如蓮華含而未敷之像，
X23n0438_p0313c05║有筋脈約之以成八分，男子上向女人下向。先觀此
X23n0438_p0313c06║蓮華令其開敷，為八葉白蓮華座。此臺上當觀阿字
X23n0438_p0313c07║作金剛色，首中置百光遍照王，而以無垢眼觀之。以
X23n0438_p0313c08║此自加持故，即成毗盧遮那身也。以此方便觀毗盧
X23n0438_p0313c09║遮那身，今與我身無二無別，而在二明王中間，名為
X23n0438_p0313c10║住於佛室也。至畫漫荼羅竟，時阿闍棃移座位中出
X23n0438_p0313c11║壇門外，當於此佛室之位置意所樂尊，或置般若經
X23n0438_p0313c12║以金寶盤盛嚴飾供養，或置所持數珠若金剛杵金
X23n0438_p0313c13║剛鐸等。又凡欲擇治地時，當自觀心蓮華上如意寶
X23n0438_p0313c14║珠內外明徹，彼諦觀察時所有善惡之相悉於中現，
X23n0438_p0313c15║阿闍棃即當以慧方便而擇治之，令得堅固平正。觀
X23n0438_p0313c16║弟子心亦如是，此中深祕之趣可以意得耳。行者住
X23n0438_p0313c17║於佛室，如上觀諸聖尊竟，當轉阿為嚩，以金剛薩埵
X23n0438_p0313c18║加持自身，奉塗香華等如法供養，皆如供養次第法
X23n0438_p0313c19║中廣說。然後興大悲心，至誠慇重誦請白阿利沙偈，
X23n0438_p0313c20║如經文也。今存梵語如左：
X23n0438_p0313c21║sa三maṃ漫vā嚩(引)ha訶raṃ蘭（存念也）tu覩me迷（我也）sa薩
X23n0438_p0313c22║rva囉鞞(二合)（一切也）ji爾nā曩(引)（仁者也，即諸佛）kā迦ru嚧ṇa拏
X23n0438_p0313c23║tma怛莽(二合)ka迦(引)(入聲)（悲者）bhu部me迷pa鉢ri𭌆gra蘖羅
X23n0438_p0313c24║(二合)haḥ郝（請受持也）kā迦(引)ryaḥ利也(二合)（作也）sa娑pū補trai怛[口*隸]
X23n0438_p0314a01║(二合)（并佛子也）śvo溼務(二合)di儞nā那tya底(丁結切)ye曳(平)（明日也）。
X23n0438_p0314a02║此偈意言，諸佛悲愍者，唯願存念我等，我今請白，當
X23n0438_p0314a03║作受持地法，并諸佛子，明日當共降臨，為作證明。梵
X23n0438_p0314a04║音於存念聲中，即有請赴之意也。
X23n0438_p0314a05║【圖】
X23n0438_p0314a06║
X23n0438_p0314a07║
X23n0438_p0314a08║
X23n0438_p0314a09║
X23n0438_p0314a10║
X23n0438_p0314a11║
X23n0438_p0314a12║
X23n0438_p0314a13║
X23n0438_p0314a14║
X23n0438_p0314a15║
X23n0438_p0314a16║
X23n0438_p0314a17║此是白檀漫荼羅位。
X23n0438_p0314a18║
X23n0438_p0314a19║毗盧遮那成佛神變加持經義釋卷第三