X23n0438_p0339a19║
X23n0438_p0339a20║
X23n0438_p0339a21║
X23n0438_p0339a22║毗盧遮那成佛神變加持經義釋卷第五
X23n0438_p0339a23║沙門　一行　述記
X23n0438_p0339a24║入漫荼羅具緣真言品第二之三。
X23n0438_p0339b01║經云：爾時執金剛祕密主於一切眾會中諦觀大日
X23n0438_p0339b02║如來，目不蹔瞬者，時佛如所示現普門漫荼羅演說
X23n0438_p0339b03║諸尊圖位竟，祕密主以普眼觀此一一諸尊，皆不見
X23n0438_p0339b04║根本，亦無住處，悉是蓮華臺藏實相之身出生，種種
X23n0438_p0339b05║方便不可窮盡。爾時深自慶幸，發希有心，倍於此法
X23n0438_p0339b06║生難遭想。將欲更問深義，故先說偈也。初偈意言一
X23n0438_p0339b07║切智者出興世間，如彼靈瑞華，時時乃一現耳。佛優
X23n0438_p0339b08║曇華雖則難遇，然此真言法要倍復過之。何以故？此
X23n0438_p0339b09║是如來祕密藏，長夜守護，不妄授人。苟無頓悟之機，
X23n0438_p0339b10║則不入其手也。世尊在世，猶多怨嫉，況末代乎？復
X23n0438_p0339b11║次，經自釋難現因緣。若眾生一見此漫荼羅者，無始
X23n0438_p0339b12║以來惡業重障摧滅無餘，必定得於大菩提記，故非
X23n0438_p0339b13║鈍根薄福之人所能遭遇也。一見尚難，何況次第修
X23n0438_p0339b14║行？當知是人轉復希有，常為普門海會之所稱歎，名
X23n0438_p0339b15║聞十方。又同大日如來有種種名號，故曰無量稱也。
X23n0438_p0339b16║經云行此無上句者，即是修行無上菩提句。此阿字
X23n0438_p0339b17║門為一切真言之王，猶如世尊為諸法之王，故曰真
X23n0438_p0339b18║言。救世者，次二句明救世之業所為，能令行人成金
X23n0438_p0339b19║剛性，止斷諸惡趣，一切苦不生也。經云若修如是行，
X23n0438_p0339b20║妙慧深不動者，若具存真本，應言慧極深不動。如大
X23n0438_p0339b21║海之心，以極深廣故，又極遠離二邊故，乃至大風起
X23n0438_p0339b22║時不能搖動。若行者入此真言大海心時亦復如是，
X23n0438_p0339b23║以妙慧甚深無量，又極遠離二邊故，一切諸法不能
X23n0438_p0339b24║動搖。如娑竭羅龍王降雨六天時，於自宮中三業都
X23n0438_p0339c01║無動作。若解如是義者，則知漫荼羅種種方便皆悉
X23n0438_p0339c02║住於實際也。
X23n0438_p0339c03║經云：時普集會一切大眾及諸持金剛者，以一音聲
X23n0438_p0339c04║讚歎金剛手言者，彼諸大眾聞佛廣演漫荼羅圖位
X23n0438_p0339c05║竟，欲問此中法界幖幟及金剛事業，敬重世尊故未
X23n0438_p0339c06║敢發言。以金剛手能觀察眾心乘機說偈，必知欲決
X23n0438_p0339c07║疑網普利無量眾生，是故稱讚證明勸令發問。又十
X23n0438_p0339c08║佛剎微塵眾等，以一心一味令一人讚誦此法音，非
X23n0438_p0339c09║謂人人俱時別說也。偈云：善哉善哉大勤勇，汝已
X23n0438_p0339c10║修行真言行，能問一切真言義，我等咸有意思惟者。
X23n0438_p0339c11║真言行即是三平等法門，汝於持三密人中最為上
X23n0438_p0339c12║首，故能問世尊普門深義。如仁者所欲問佛，我等亦
X23n0438_p0339c13║皆有是思惟，今悉同心思欲，當速陳說也。次云一
X23n0438_p0339c14║切現為汝證驗，依住真言之行力者，亦言我等初發
X23n0438_p0339c15║心時，由住此無上句故，乃至能於金剛慧海甚深不
X23n0438_p0339c16║動，是故必定師子吼於汝前所說偈，現作證明。我等
X23n0438_p0339c17║諸有所作，皆由住真言行，依真言勢力而得成就。若
X23n0438_p0339c18║汝諮問如來祕密方便者，諸有求大乘人，當於真言
X23n0438_p0340a01║行法皆得通達。以通達故，不久勤修，亦與我等無異。
X23n0438_p0340a02║以見如是利義故，以一音聲同心勸助也。
X23n0438_p0340a03║爾時祕密主蒙大眾勸發已，即說伽他廣問：世尊初
X23n0438_p0340a04║一偈問彩色義有四句：第一句問云何是彩色義？第
X23n0438_p0340a05║二句問當以何色？第三句問云何安置此色先於何
X23n0438_p0340a06║處內耶外耶？第四句問布色時以何色為先？此是造
X23n0438_p0340a07║漫荼羅時一種支分也。次偈問諸門標相，有三句：
X23n0438_p0340a08║第一句問門旗形量，第二句問門廂形量，第三句問
X23n0438_p0340a09║建立諸門法度形量。如是種種祕密幖幟，阿闍棃皆
X23n0438_p0340a10║應善通達之，又是一種支分也。次有二偈，大約凡
X23n0438_p0340a11║八問。第一句問云何奉食及華香等。第二句問寶缾
X23n0438_p0340a12║法，則當知一切諸供養具皆在其中，阿闍棃當隨事
X23n0438_p0340a13║相應辨其性類，又是一種支分也。第三句問云何引
X23n0438_p0340a14║召弟子入漫荼羅。第四句問云何作灌頂法。第五句
X23n0438_p0340a15║問云何儭奉所尊。然此中復有二種，若初心行人依
X23n0438_p0340a16║世諦漫荼羅，云何召入灌頂奉獻阿闍棃？若已修習
X23n0438_p0340a17║瑜伽作祕密灌頂，云何召入灌頂奉獻阿闍棃？正作
X23n0438_p0340a18║法時，所有加持教授方便皆此中攝，又是一種支分
X23n0438_p0340a19║也。第六句問護摩處所，亦有淺密二釋，及息災增益
X23n0438_p0340a20║降伏等諸異方便。第七句問真言部類字義句義等。
X23n0438_p0340a21║第八句問三昧門淺深差別之相。凡阿闍棃未善通
X23n0438_p0340a22║達如是法者，不應建立漫荼羅，又成三種支分也。如
X23n0438_p0340a23║是問竟，大寂法王告執金剛言：汝當一心諦聽。
X23n0438_p0340a24║次說偈言最勝真言道出生大乘果者，大乘果即是
X23n0438_p0340b01║佛無上慧，要由如是方便然後得生。由汝善言能請
X23n0438_p0340b02║問我，故今普為諸摩訶薩開示演說也。初一偈答色
X23n0438_p0340b03║義云染彼眾生界以法界之味古佛所宣說是名為
X23n0438_p0340b04║色義者，猶如世間染色，能染淨疊使同一味，故以味
X23n0438_p0340b05║解色。如云袈裟味者，即是染作袈裟色也。今此漫荼
X23n0438_p0340b06║羅色義亦然，以法界不思議色染眾生心，同一淨菩
X23n0438_p0340b07║提味。復次如世間染色衣，先以灰水淨洗則易受染
X23n0438_p0340b08║色，今以囉字門焚燒弟子心垢使成灰燼，然後以va
X23n0438_p0340b09║嚩字門大慈大悲水洗淨之，使純一清白離諸戲論，
X23n0438_p0340b10║然後染作法界漫荼羅，令種種普門身皆同實相色
X23n0438_p0340b11║也。次有兩偈，通答三問。問中云當以何色，今此答
X23n0438_p0340b12║中具用青、黃、赤、白、黑五色也。偈云先安布內色，非安
X23n0438_p0340b13║布外色者，是答云何布色，何處先起，何處後起也。潔
X23n0438_p0340b14║白以為初，赤色為第二，如是黃及青，漸次而彰著，一
X23n0438_p0340b15║切內深玄，是謂色先後者，是答是色誰為最初也。白
X23n0438_p0340b16║是毗盧遮那淨法界色，則一切眾生本源，故最為初。
X23n0438_p0340b17║赤是寶幢如來色，既發菩提心，於心明道中降伏魔
X23n0438_p0340b18║怨，滅除葢障故。第二黃是娑羅樹王色，以成正覺時
X23n0438_p0340b19║萬德開敷，皆到金剛實際故。第三青是無量壽色，既
X23n0438_p0340b20║到金剛實際故，即以加持方便，普現大悲漫荼羅，如
X23n0438_p0340b21║淨虗空中具含萬像故。第四黑是鼓音如來色，所以
X23n0438_p0340b22║垂普門之迹，皆為顯本。本者，即如來自證之地，住大
X23n0438_p0340b23║涅槃。若捨加持神力，則一切心量眾生非其境界，是
X23n0438_p0340b24║故其色幽玄而最居後也。復次如世間淨帛先受
X23n0438_p0340c01║染色，故最初。黑是染色之極，以最深故不可復加，是
X23n0438_p0340c02║以居後。漫荼羅色義亦然。白是越百六十心垢義，此
X23n0438_p0340c03║名信色，故最初。赤者大勤勇義，是精進色，故第二。黃
X23n0438_p0340c04║謂一念相應時定慧均等七覺開敷，是名念色，故第
X23n0438_p0340c05║三。青者大空三昧義，是名定色，故第四。黑者謂大涅
X23n0438_p0340c06║槃義，即是如來究竟之慧，是名慧色，故第五。或有說
X23n0438_p0340c07║言白色最初、黃為第二、赤為第三、青為第四、黑為第
X23n0438_p0340c08║五者，此約受染淺深有容有上之義。又白是信義，最
X23n0438_p0340c09║初。黃者猶如金剛不可爼壞，即是進義，故第二。赤謂
X23n0438_p0340c10║心障淨除光明顯照，即是念義，故第三。餘如上釋，法
X23n0438_p0340c11║門所表各殊也。復次，白是寂災色，如來部義，故最
X23n0438_p0340c12║初；黃是增益色，蓮華部義，故第二；赤是降伏色，金剛
X23n0438_p0340c13║部義，故第三；青是成辦諸事，亦出生隨類之形，故第
X23n0438_p0340c14║四；黑是攝召義，即諸奉教忿怒等所為眾務，故第五
X23n0438_p0340c15║也。復次，如世間彩畫，不過五色，然更相涉入，有種種
X23n0438_p0340c16║淺深不同，巧慧者善分布之，出生萬像，無有窮盡。法
X23n0438_p0340c17║界不思議色，亦復如是，統而言之，不過五字門，然亦
X23n0438_p0340c18║更相發揮，成種種差別智印耶。如來以普門善巧，圖
X23n0438_p0341a01║作悲生漫荼羅，乃至出生世界微塵數隨類之形，猶
X23n0438_p0341a02║不窮盡。若瑜伽行人，善得此中意者，當觸類而長，自
X23n0438_p0341a03║在施為。寂滅真如中，當在何次？如偈中所說，且舉一
X23n0438_p0341a04║途法門，提其綱領耳。
X23n0438_p0341a05║經云：先安布內色非安布外色者，凡圖畫法當先建
X23n0438_p0341a06║立內心祕密蓮華藏竟，次造第一重伊字三點諸內
X23n0438_p0341a07║眷屬，次造第二重四菩薩等諸大眷屬，及以第三重
X23n0438_p0341a08║一切世天眷屬。又諸界道中央及第一重當具五色，
X23n0438_p0341a09║先以白色為周界竟，次於其外布赤色界，次外又布
X23n0438_p0341a10║黃色，次外又布青色，最外布黑色。其第二重亦依如
X23n0438_p0341a11║上次第布白赤黃三色，第三重周界但布純白一色，
X23n0438_p0341a12║皆極令均調正直，漸次右旋布之。其行道及供養處
X23n0438_p0341a13║外緣等，隨作一純色界。瞿醯云：但用白色也。所以先
X23n0438_p0341a14║自白色從中向外者，明此菩提心五種根力漸次增
X23n0438_p0341a15║廣，乃至住於大般涅槃，則遍一切處無所不在，故黑
X23n0438_p0341a16║色最居外也。若從淺至深自迹歸本，則世尊俯同六
X23n0438_p0341a17║趣為初門眷屬，開發淨菩提心。若眾生入此明門超
X23n0438_p0341a18║百六十心時，則已出過世間上菩薩位，故第三漫荼
X23n0438_p0341a19║羅唯以白色為界也。第二漫荼羅於白心之上更加
X23n0438_p0341a20║赤色黃色者，赤是勤勇菩提心中進修萬行，黃是如
X23n0438_p0341a21║來念處萬德開敷，爾時即入重玄門居寂光土，乃至
X23n0438_p0341a22║迹居補處猶固不識一人，故第二重但以三色為界
X23n0438_p0341a23║也。第一重漫荼羅於三色之上更加青色黑色者，青
X23n0438_p0341a24║是大空三昧，所謂如來身口意密無盡加持，故作大
X23n0438_p0341b01║虗空色；黑謂如來壽量常住之身，如是妙身畢竟無
X23n0438_p0341b02║像，故作深玄色。此二句是如來祕密藏，非普為一切
X23n0438_p0341b03║眾生，故名內眷屬也。又入此深玄色時，即是如來自
X23n0438_p0341b04║證中胎華藏，爾時見五智色皆同一法界色，何有淺
X23n0438_p0341b05║深之殊？而諸眾生有漸入者、有超昇者、有頓入者，然
X23n0438_p0341b06║其所趣畢竟同歸，故云一切內深玄也。
X23n0438_p0341b07║經云：建立門幖幟，量同中胎藏，廂衛亦如是。華臺十
X23n0438_p0341b08║六節者，漫荼羅夾門皆竪幢旗，以為標誌，謂之門標。
X23n0438_p0341b09║二標相距尺量，令與中胎正等，上置橫棔，其廣亦然。
X23n0438_p0341b10║幢竿上皆置偃月，月下置旗幟，像取繒帛，裁令正方，
X23n0438_p0341b11║可隅角破之，以為兩幟，各附幢竿之外，上銳下垂也。
X23n0438_p0341b12║四維際亦置幢竿偃月，其幖幟兩向置之，於大勤勇
X23n0438_p0341b13║門偃月上各置如意寶，金剛手門偃月上各置拔折
X23n0438_p0341b14║羅，蓮華手門偃月上各置商佉，其四維上亦皆置寶
X23n0438_p0341b15║也。夾門廂衛處如亞字形，而於中間通道，每於曲際
X23n0438_p0341b16║皆置金剛橛，橛首如一股拔折羅形，其下銛銳，一廂
X23n0438_p0341b17║六橛，兩邊總十二橛，四門并四角總五十八枚，三重
X23n0438_p0341b18║例爾，并備五色線，皆以不動真言，或降三世真言，加
X23n0438_p0341b19║持一百八遍，或一千八十遍。阿闍棃正作法夜，既畵
X23n0438_p0341b20║漫荼羅竟，先觀中胎及第一院，知無闕少，即下金剛
X23n0438_p0341b21║橛。金剛橛以金剛線周帀圍之，至通門處則止，不須
X23n0438_p0341b22║橫斷。三重皆如是置之。若不能爾者，其第三院必應
X23n0438_p0341b23║具依此法，勿得闕少。至通門處，當舉線隨門標屈曲
X23n0438_p0341b24║而上，使不閡頭。既結界竟，當依門出入，不得輙越餘
X23n0438_p0341c01║處。每出入時，仍須誦不動真言。若是瑜伽阿闍棃，亦
X23n0438_p0341c02║可周帀以線圍斷。若須出入時，想舉此線而於下過，
X23n0438_p0341c03║過已則還如故。或去門遠，急須出入者，當觀自身作
X23n0438_p0341c04║毗盧遮那，以無罣礙身，勿生越線之想，隨意出入，無
X23n0438_p0341c05║咎也。六橛間迴屈處，皆令尺量均停，仍須通行道往
X23n0438_p0341c06║來。界院最外門，廂衛兩邊，亦與中胎正等，故云廂衛
X23n0438_p0341c07║亦如是也。華臺是灌頂處。蓮華壇規製大同中胎，八
X23n0438_p0341c08║葉之藏，極小者劑十六指，餘義下當更說之。但開一
X23n0438_p0341c09║門，其門令向大壇也。偈云：應知彼初門，與內壇齊
X23n0438_p0341c10║等。謂第一重門相當，準約九分令廣狹正齊，使門之
X23n0438_p0341c11║中道正當華藏之心，所餘第二第三門亦以此為率
X23n0438_p0341c12║分之，自然漸次增廣各得其所。於第二重門廂曲中
X23n0438_p0341c13║置二龍王兄弟，難陀在南，拔難陀在北，其餘眾寶莊
X23n0438_p0341c14║嚴大同。入祕密漫荼羅位品。阿闍棃言：若作深密釋
X23n0438_p0341c15║者，四面方相正直均等是四念處義，四門是四靜慮，
X23n0438_p0341c16║亦是四攝法門，標是四梵住，廂曲是四正勤，四維是
X23n0438_p0341c17║四真諦，金剛線即是修多羅，以此連持三十七品作
X23n0438_p0341c18║法門分齊也。所以外門標相長短廣狹之量皆與中
X23n0438_p0342a01║胎正等者，明如來一一法門皆與法界相稱，乃至無
X23n0438_p0342a02║有毫氂增減，又令所行中道正當蓮華臺實相之心，
X23n0438_p0342a03║其普門之迹遠而逾廣，故云智者於外院漸次而增
X23n0438_p0342a04║加也。
X23n0438_p0342a05║偈云：略說三摩地，一心住於緣。從此以下答漫荼羅
X23n0438_p0342a06║中三昧支分，若未修瑜伽者不得作阿闍棃，以闕支
X23n0438_p0342a07║分故法事不成也。經中初略釋三昧名義，次深廣說
X23n0438_p0342a08║之。初略釋者，謂心係緣一境而不馳散，是等持義，故
X23n0438_p0342a09║偈云略說三摩地，一心住於緣也。且就有相瑜伽，自
X23n0438_p0342a10║有上中下三種，上謂觀毗盧遮那等諸如來身，中謂
X23n0438_p0342a11║觀文殊師利等諸菩薩身，下謂觀因陀羅等隨類之
X23n0438_p0342a12║身，一一如漫荼羅所示色像威儀祕密幖幟或印或
X23n0438_p0342a13║字，但一心住緣不復馳散，即是彼尊三昧門。以要言
X23n0438_p0342a14║之，如漫荼羅海會佛剎微塵數一一善知識，皆是一
X23n0438_p0342a15║種入法界三昧門。若總觀如是普門大眾，一心住緣
X23n0438_p0342a16║而不馳散，即是普眼三昧門，亦名普門世界三昧門。
X23n0438_p0342a17║如一門及一切門者，或但入正遍知部三昧門，或但
X23n0438_p0342a18║入蓮華部三昧門，或但入金剛部三昧門，或以文殊
X23n0438_p0342a19║眷屬普皆集會為一三昧門，餘三菩薩亦爾，隨行人
X23n0438_p0342a20║心量大小種種不同也。行者修習瑜伽，或觀本尊，或
X23n0438_p0342a21║觀祕密印，或觀真言時，有種種境界現前，不與本觀
X23n0438_p0342a22║相同，皆是邪觀也。如於定中，或見日月眾星光明粲
X23n0438_p0342a23║麗，或見大蓮華王遍滿空中，或見寶樹樓閣殊勝莊
X23n0438_p0342a24║嚴，猶如天宮及諸淨剎，或復豁然不復有身心相，或
X23n0438_p0342b01║見諸佛菩薩無量大眾，或聞種種異聲，或見懸崖巉
X23n0438_p0342b02║絕至無間獄，以不依本所緣故，皆不應取。但如常一
X23n0438_p0342b03║心作意，雖得與定境相應，應須深修觀察十緣生句，
X23n0438_p0342b04║不應味著也。若見異境以為殊妙而取著之，名為我
X23n0438_p0342b05║慢定，亦名慳執定。但與正觀相應時，自然得見俱胝
X23n0438_p0342b06║佛剎，此中佛謂百千，眾剎謂淨處也。如是相應時，即
X23n0438_p0342b07║知承前以來種種事相，非無因緣，以如是如是因緣
X23n0438_p0342b08║故，有如是如是事相，不由他悟而無所罣礙也。復
X23n0438_p0342b09║次深祕釋者，謂於一一善知識法門身真實相中，心
X23n0438_p0342b10║住於緣不生妄想戲論，是等持義。如入阿字門一念
X23n0438_p0342b11║法界，是毗盧遮那三昧。於法蓮華印一心不亂，是觀
X23n0438_p0342b12║自在三昧。於金剛慧印一心不亂，是祕密主三昧。乃
X23n0438_p0342b13║至梵釋諸尊各於一法界門而得自在。若於彼解脫
X23n0438_p0342b14║身一緣不亂，名彼淨天眼三昧。若於大悲藏雲海中
X23n0438_p0342b15║一心不亂，名普眼三昧，亦名普現色身三昧。若使如
X23n0438_p0342b16║來於無量阿僧祇劫演說，是中廣義猶不窮盡。今欲
X23n0438_p0342b17║以兩偈攝之使究盡無餘，故云廣義復殊異，大眾生
X23n0438_p0342b18║諦聽也。此中復有二：初明如來三昧印，次明三昧道
X23n0438_p0342b19║中差別印。
X23n0438_p0342b20║偈云佛說一切空者，即是入阿字門，乃至無有少法
X23n0438_p0342b21║而可得者，亦無定相可名三昧，住如是一心法界，名
X23n0438_p0342b22║為正覺之等持也。所以然者，若出此心性外，有境界
X23n0438_p0342b23║可緣，即非常住之境，境為四相所遷時，住緣之心亦
X23n0438_p0342b24║復隨境界流，云何名為定耶？是故正覺三昧，覺諸法
X23n0438_p0342c01║本不生故，唯是心自證心，心自知心，從久遠已來，常
X23n0438_p0342c02║如實際，無有變易，即以如是心，自住如是緣，故得名
X23n0438_p0342c03║為等持也。此正是毗盧遮那本尊所現無盡莊嚴藏，
X23n0438_p0342c04║亦不離如是本尊，若他觀者，皆名邪觀，故次說必定，
X23n0438_p0342c05║印言三昧唯證心，非從異緣得。若據梵本質言之，當
X23n0438_p0342c06║言彼更無異得，意言更不從餘處得之也。次云彼如
X23n0438_p0342c07║是境界，一切如來定者，如大般涅槃經明，一切有心
X23n0438_p0342c08║者，悉有佛性，此佛性即名首楞嚴定，亦名金剛三昧，
X23n0438_p0342c09║亦名般若波羅蜜，佛佛道同，更無異路。若行人初發
X23n0438_p0342c10║心時，能如是正觀心性者，亦即名為入如來定。豈煩
X23n0438_p0342c11║漸超四處，方至究竟乎？復次，瑜伽行人，若蒙諸佛威
X23n0438_p0342c12║神加被故，乃至於三昧中，具見十佛剎土微塵眾等
X23n0438_p0342c13║無量聖尊，三種密印，互不相雜。或復一心不亂，轉成
X23n0438_p0342c14║自身。雖則奇特難思，尚以有相有緣，故名為世間三
X23n0438_p0342c15║昧。若此三昧現前時，行者觀察十緣生句，淨除一切
X23n0438_p0342c16║妄想戲論，與空寂相應。即悟如是漫荼羅海會，皆悉
X23n0438_p0342c17║從眾緣生。如鏡像、水月、乾闥婆城等，都無性相，是名
X23n0438_p0342c18║出世間三昧。然尚以空病未空，故未得名為大空。及
X23n0438_p0342c19║坐道場，自證心性時，即知如是等加持境界，皆是心
X23n0438_p0342c20║之實際。爾時心不住相，亦不依空，而照見空與不空，
X23n0438_p0342c21║畢竟無相，而具一切相，故名大空三昧。住此三昧者，
X23n0438_p0342c22║即是住於佛無礙慧。佛說是人，一切智智，究竟圓滿。
X23n0438_p0342c23║所以經云：故說為大空，圓滿薩婆若也。
X23n0438_p0342c24║經第二卷初云：爾時毗盧遮那世尊與一切諸佛同
X23n0438_p0343a01║共集會，各各宣說一切聲聞、緣覺、菩薩三昧道者，如
X23n0438_p0343a02║來已說究竟三空三昧印，為令普門進趣者無留難
X23n0438_p0343a03║故，復說三昧道中差別印。三重漫荼羅所示種種類
X23n0438_p0343a04║形，皆是如來一種法門身，是故悉名為佛。此等一切
X23n0438_p0343a05║諸佛，各於本所流通法門，自說彼三昧道。若現世天
X23n0438_p0343a06║身者，則說彼天三昧道；若現聲聞身者，則說聲聞三
X23n0438_p0343a07║昧道；若現辟支佛身者，則說辟支佛三昧道；若現菩
X23n0438_p0343a08║薩身者，則說菩薩三昧道；若現持金剛身者，則說金
X23n0438_p0343a09║剛三昧道。當知此中偈頌，如是無量剎塵，非世間結
X23n0438_p0343a10║集經卷所能具載。然諸行人若深入瑜伽境界時，自
X23n0438_p0343a11║當了了聽聞，如正說時無異，以此故名為佛加持日
X23n0438_p0343a12║也。
X23n0438_p0343a13║經云時佛入於一切如來一體速疾力三昧者，謂入
X23n0438_p0343a14║此三昧時，則證知一切如來皆同一法界智體，於一
X23n0438_p0343a15║念中能次第觀察無量世界海微塵數等諸三昧門，
X23n0438_p0343a16║知如是如是若干眾生於彼彼三昧門中應得入道，
X23n0438_p0343a17║知彼善知識已為若干眾生作種種因緣，未為若干
X23n0438_p0343a18║眾生作種子因緣，或有眾生入如是法門可得超昇
X23n0438_p0343a19║成佛，入餘法門久遠稽留不得成佛，如是等種種根
X23n0438_p0343a20║性不同，進趣方便皆亦隨異，乃至遊戲其中，次第修
X23n0438_p0343a21║習出入超世間，於一一門各得能成就無量眾生，故
X23n0438_p0343a22║名一體速疾力三昧也。爾時世尊遍觀察已，了知種
X23n0438_p0343a23║種三昧道同歸一體皆是佛乘，復為執金剛說一切
X23n0438_p0343a24║三昧道中成菩提印。初有二偈明成佛之外迹，謂我
X23n0438_p0343b01║初坐道場，以此一體速疾力三昧降伏天魔軍眾，然
X23n0438_p0343b02║是中更有難降伏處，所謂煩惱等魔無有形相方所，
X23n0438_p0343b03║亦無足迹難可覺知，於一念中亦皆殄滅，故云降伏
X23n0438_p0343b04║於四魔也。以大勤勇聲者，謂佛以誠實言告彼魔波
X23n0438_p0343b05║旬：我於無量無數劫為調伏眾生故，棄捨身命不可
X23n0438_p0343b06║稱數，而今悉已成就有入道之機，故我將證菩提，為
X23n0438_p0343b07║彼等眾生開發淨眼，汝之勢力何能留礙耶？適發此
X23n0438_p0343b08║聲時，一切眾生怖畏悉除，天魔迷悶躃地尋皆退散。
X23n0438_p0343b09║若有眾生受持如是三角印者，乃至能除無間獄中
X23n0438_p0343b10║無量怖畏，何況天魔鬼神等怖耶？故云：以大勤勇聲，
X23n0438_p0343b11║除眾生怖畏。爾時地神歡喜，展轉稱說，乃至聲及淨
X23n0438_p0343b12║居。爾時大梵天王等八部眾生，徒見此伏魔之外迹，
X23n0438_p0343b13║是故有名稱生，號為大勤勇者。然我實成佛處，則非
X23n0438_p0343b14║彼等所能測量也。故次有二偈，明菩提實義。我覺本
X23n0438_p0343b15║不生者，謂覺了自心從本以來本不生，即是成佛，而
X23n0438_p0343b16║實無覺無成也。一切眾生不解如是常寂滅相，憶想
X23n0438_p0343b17║分別，妄念有生死，輪迴六趣，不能自出。今雖聞正法
X23n0438_p0343b18║音，還於種種有為事迹中，推求挍計，冀望成佛，何有
X23n0438_p0343b19║得理耶？出過語言道者，從此以下，皆是轉釋a阿字
X23n0438_p0343b20║門。覺本不生，即是佛佛自證之法，非思量分別之所
X23n0438_p0343b21║能及，亦不可傳授與人智度，謂之言語盡竟不行處
X23n0438_p0343b22║也。諸過得解脫者，一切妄想分別，名之為過，即是生
X23n0438_p0343b23║滅、斷常、去來、一異等種種戲論。以不知諸法實相故，
X23n0438_p0343b24║悉皆可破可轉。若了諸法本無生際，即於如是一切
X23n0438_p0343c01║過失，皆得解脫。是故金剛之身，遠離百非也。遠離於
X23n0438_p0343c02║因緣者，若法界體有生滅之相，則有因有緣，可得宣
X23n0438_p0343c03║說。而今法從緣生，則無自性。若無自性，則是本來不
X23n0438_p0343c04║生。因緣和合時，亦無所起。因緣離散時，亦無有盡。是
X23n0438_p0343c05║故如淨虗空，常不變易。大經亦云：唯有如來，離諸因
X23n0438_p0343c06║緣也。知空等虗空者，本來不生，即是畢竟空義。以自
X23n0438_p0343c07║性淨，無際無分別故，同於大虗。是故以世間易解空，
X23n0438_p0343c08║譬不思議空也。如實相智生者，心之實相，即是毗盧
X23n0438_p0343c09║遮那，遍一切處。佛坐道場，如法相解時，種種不如實
X23n0438_p0343c10║見，悉滅無餘。是故薩婆若慧，與虗空等也。已離一切
X23n0438_p0343c11║闇者，於一切法相，不如實知，即是無明。是故覺本不
X23n0438_p0343c12║生時，即生遍法界明。以一切種，觀一切法，無不見聞
X23n0438_p0343c13║觸知也。第一實無垢者，此最實事，更無過上，名為第
X23n0438_p0343c14║一實際。所謂自性清淨心，以離一切暗故，佛之知見，
X23n0438_p0343c15║無復垢汙。皆轉釋本不生義也。次有二句結云：諸趣
X23n0438_p0343c16║唯想名，佛相亦復然者，言六趣眾生，與毗盧遮那，本
X23n0438_p0343c17║無二體。但隨眾生種種妄想，立種種名耳。佛亦如是，
X23n0438_p0343c18║一切世間，徒見我降魔成道，方便度人之迹，隨彼心
X23n0438_p0344a01║相，而稱說之。或云大沙門，或云大勤勇。乃至華嚴所
X23n0438_p0344a02║說，於一切世界中，有無量異名。非謂自證法中，如其
X23n0438_p0344a03║所說，而可表示也。次一偈，復釋通世諦，明起教所由。
X23n0438_p0344a04║故云：此第一實際，以加持力故，為度諸世間，而以文
X23n0438_p0344a05║字說。謂以佛眼觀之，如是種種名言，亦復不出第一
X23n0438_p0344a06║實際。而諸眾生，入道因緣，種種不同。若應以文字語
X23n0438_p0344a07║言得度者，則如來不動實際，以自在神力，加持彼彼
X23n0438_p0344a08║聲字，而演說之。若眾生如法修行者，得與三密相應
X23n0438_p0344a09║時，則知世諦，不異第一義諦也。
X23n0438_p0344a10║經云：爾時執金剛具德者，得未曾有開敷眼，頂禮一
X23n0438_p0344a11║切智而說偈言者，具德謂具足一切如來祕密莊嚴
X23n0438_p0344a12║之德，如蓮華增長具足時，蒙日光所照，自然開敷，端
X23n0438_p0344a13║嚴可愛。執金剛亦爾，心蓮華眼遇菩提印光，朗然開
X23n0438_p0344a14║敷，萬德皆備，美暢於內，彰於外容，亦有青蓮目開敷
X23n0438_p0344a15║之相。而說伽陀，領解前旨也。初云諸佛甚希有，權智
X23n0438_p0344a16║不思議者，具存梵本，應云一切諸佛希有智，方便不
X23n0438_p0344a17║思議。智謂領解前偈中覺本不生，方便謂領解前偈
X23n0438_p0344a18║中加持神力。復次智謂心蓮華臺具足，方便謂葉蕊
X23n0438_p0344a19║開敷，二種具不可思議，故云希有也。次云離一切戲
X23n0438_p0344a20║論，法佛自然智，是廣歎不思議智。而為世間說，滿足
X23n0438_p0344a21║眾希願，是廣歎不思議方便。若法依師而得，從於眾
X23n0438_p0344a22║因緣生，即是戲論生滅相，非法性佛自然之慧。若是
X23n0438_p0344a23║自然之慧，則非修學可階，亦不可授人。如內證天甘
X23n0438_p0344a24║露味，假令種種方便為未甞者說之，終不能解。然佛
X23n0438_p0344b01║大方便力，以無相法身作種種名相加持，令諸眾生
X23n0438_p0344b02║以因果法證得非因非果法，是故權實二慧俱不可
X23n0438_p0344b03║思議也。次云真言相如是，常依於二諦者，是結成不
X23n0438_p0344b04║思議二智，領解上文施設二諦之意。以知名相即實
X23n0438_p0344b05║際，故能以實際加持而作名相。以知淺略即是深祕，
X23n0438_p0344b06║故能以深祕為淺略。隨眾生所成義利，皆實不虗。若
X23n0438_p0344b07║能解此世諦時，自當通達第一義諦。故云諸佛說法
X23n0438_p0344b08║常依二諦也。次有一偈，明信解佛菩提印，得無量福
X23n0438_p0344b09║聚。故云若有諸眾生，知此法教者，世人應供養，猶如
X23n0438_p0344b10║敬制底。制底是生身舍利所依，是故諸天世人祈福
X23n0438_p0344b11║祐者，皆悉供養。若行人信受如是義者，即法身舍利
X23n0438_p0344b12║所依，堪受一切世間供養恭敬也。復次梵音制底
X23n0438_p0344b13║與質多體同，此中祕密謂心為佛塔也。如第三漫荼
X23n0438_p0344b14║羅，以自心為基次第增加，乃至中胎涅槃色最居其
X23n0438_p0344b15║上，故此制底甚高也。又從中胎八葉次第增加，乃至
X23n0438_p0344b16║第三隨類普門身無處不遍，故此制底極廣。蓮華臺
X23n0438_p0344b17║達磨駄都，所謂法身舍利也。若眾生解此心菩提印
X23n0438_p0344b18║者，即同毗盧遮那，故云世間應供養，猶如敬制底也。
X23n0438_p0344b19║經云時執金剛說此偈已，諦觀毗盧遮那，目不暫瞬，
X23n0438_p0344b20║默然而住者，時執金剛已聞畢竟三昧印，欲問三昧
X23n0438_p0344b21║道中差別印。若以語言白佛，恐乖至理，是以默然。觀
X23n0438_p0344b22║佛一心而住，即是甚深發問也。復次，執金剛默然
X23n0438_p0344b23║而住者，欲表如來照機義故。如常教所傳云：佛於晝
X23n0438_p0344b24║夜三時，觀可化眾生而度脫之。此隨聲聞心量，自作
X23n0438_p0344c01║如是說耳。若佛眼觀而後見，不觀則無所見；觀時則
X23n0438_p0344c02║智慧生，不觀則智慧不生。是則生滅明暗之境，不得
X23n0438_p0344c03║名為平等大慧也。以如來無相無分別慧，法爾無礙，
X23n0438_p0344c04║常照法界根緣，如大海潮，終不過限。是故，金剛手！適
X23n0438_p0344c05║有可傳之機，如來即為演說，不待問而後答也。復
X23n0438_p0344c06║次，金剛手！了知世諦即是第一義諦，所行處不異畢
X23n0438_p0344c07║竟處也，是故默然無言。如來了知第一義即是世諦，
X23n0438_p0344c08║畢竟處不異所行處，是故廣分別說。為令眾生通達
X23n0438_p0344c09║二諦相故，更相發明，而實同歸一致也。就如來答
X23n0438_p0344c10║中略有四句，第一句云：復次祕密主！一生補處菩薩
X23n0438_p0344c11║住佛地三昧道，離於造作知世間相，住於業地堅住
X23n0438_p0344c12║佛地者，此是最上灌頂位，故先明之。如餘經所明，此
X23n0438_p0344c13║是一生所繫，菩薩從此上生兜率天宮，次紹佛位，故
X23n0438_p0344c14║名一生補處也。今此經宗言一生者，謂從一而生也。
X23n0438_p0344c15║初得淨菩提心時，從一實之地發生無量無邊三昧
X23n0438_p0344c16║總持門，如是一一地中次第增長當知亦爾，迄至第
X23n0438_p0344c17║十地滿足，未至第十一地，爾時從一實境界具足發
X23n0438_p0344c18║生一切莊嚴，唯少如來一位未得證智，更有一轉法
X23n0438_p0344c19║性生即補佛處，故名一生補處。此是究竟發菩提心，
X23n0438_p0344c20║於一切三昧道中最為牢強，精進進入佛道，故云住
X23n0438_p0344c21║佛地三昧道也。離諸造作者，作謂修治地業，乃至莊
X23n0438_p0344c22║嚴佛土成就眾生，以有智分別心猶是世間之相，今
X23n0438_p0344c23║此菩薩正行大空三昧，遠離從緣生法微細戲論，故
X23n0438_p0344c24║云離作也。知世間相，謂如實知世間實際畢竟不異，
X23n0438_p0345a01║涅槃際而能不動，實際悉見世間本起因緣，是故住
X23n0438_p0345a02║此三昧道中，念念進趣如來地。住於業地，梵音質言
X23n0438_p0345a03║之當云作地，即是學如來金剛事業皆得善巧，瓔珞
X23n0438_p0345a04║亦云入重玄門學佛威儀也。堅住佛地，即是於如來
X23n0438_p0345a05║地堅固不動名之為住，與前住字義殊，如人渴乏求
X23n0438_p0345a06║水已經歷多時，忽得覩見清涼池中門更無障礙，但
X23n0438_p0345a07║一心進趣無復異緣，是名補處三昧道，已到清涼池
X23n0438_p0345a08║希願盡息亦為佛地，故雖同名大空定，而義有差別
X23n0438_p0345a09║也。
X23n0438_p0345a10║經云：祕密主！八地自在菩薩三昧道，不得一切諸法
X23n0438_p0345a11║離於有生，知一切如幻，是故世稱觀自在者。如上已
X23n0438_p0345a12║說十地道，若次第而進當說佛地，若漸下者當說第
X23n0438_p0345a13║九地。何故說第八地耶？以一切菩薩初度第七地時，
X23n0438_p0345a14║上不見諸佛可求、下不見眾生可度，謂是住大涅槃
X23n0438_p0345a15║於萬行休息。爾時十方諸佛以此三昧道發起其心，
X23n0438_p0345a16║得度菩提心難地，是故別說。從此進入九地中無別
X23n0438_p0345a17║患難，故不須別說行處印也。從初發意以來深觀十
X23n0438_p0345a18║緣生句，入此地時得度性空彼岸，故云不得一切諸
X23n0438_p0345a19║法離於有生。復以善巧方便於如如不動中起十緣
X23n0438_p0345a20║生無邊大用，以如幻三昧遍至十方佛剎，親近種種
X23n0438_p0345a21║善知識，普學無量度人門，隨諸眾生應以何等像類
X23n0438_p0345a22║言音而得度者，即皆現之而為說法。是故世間見如
X23n0438_p0345a23║是事迹故，號為觀自在者，是初入蓮華三昧之異名
X23n0438_p0345a24║也。此中自在，梵本正翻是富貴義。如人得大勢位具
X23n0438_p0345b01║足財寶，隨心所欲自然成就。此菩薩亦爾，假令十方
X23n0438_p0345b02║世界一切有情，希求世出世間種種資具，隨其性欲
X23n0438_p0345b03║種種不同，能以如幻三昧一時給與，各得滿其所願。
X23n0438_p0345b04║然未能絕起用之迹，使諸有所作皆如金剛，故分為
X23n0438_p0345b05║二印耳。復次此中應說初法明門三昧道，於上品中
X23n0438_p0345b06║已說，故不重言。又如上所說一生補處及八地三昧，
X23n0438_p0345b07║是約教道法門作如此說耳。然祕密乘人於世諦中
X23n0438_p0345b08║即能通達第一義諦者，從初發心時即具行大空三
X23n0438_p0345b09║昧。其謂不然，則於一生之中不能頓滿諸地也。
X23n0438_p0345b10║經云：復次祕密主！聲聞眾住有緣地，識生滅除二邊，
X23n0438_p0345b11║極觀察智，得不隨順修行因，是名聲聞三昧。道者，如
X23n0438_p0345b12║阿毗曇明九想、八念、背捨、勝處、一切入三三昧等，皆
X23n0438_p0345b13║名住有緣地。依此等三昧為方便故，令其心恬然而
X23n0438_p0345b14║靜，得正觀察。覺世間出世間法，皆悉有因有緣。世間
X23n0438_p0345b15║以集為因，以苦為果。出世間以道為因，以滅為果。如
X23n0438_p0345b16║阿含中廣明。毗尼中舉要言之，所謂諸法從緣起，如
X23n0438_p0345b17║來說是因。彼法因緣盡，是大沙門說也。以知因緣生
X23n0438_p0345b18║滅故，滅有無見，遠離斷常二邊，得真諦智生，故名極
X23n0438_p0345b19║觀察智。以能極觀察故，不倒不謬，故名為諦也。從無
X23n0438_p0345b20║明至老死，此有故彼有，此生故彼生，乃至輪迴無際。
X23n0438_p0345b21║若隨此無明而轉，名之為順。既見四真諦已，背生死
X23n0438_p0345b22║流，隨行聖道，乃至能自說記：我生已盡，梵行已立，所
X23n0438_p0345b23║作已辦，不受後有。是名不隨順。如是種種不隨順行，
X23n0438_p0345b24║要以三昧為因，故曰得不隨順修行因。聲聞三昧，雖
X23n0438_p0345c01║復諸部異說，種種不同，但令有如是法印者，即名正
X23n0438_p0345c02║行。若無如是印者，是名邪行也。
X23n0438_p0345c03║經云：祕密主！緣覺觀察因果，住無言說法，不轉無言
X23n0438_p0345c04║說，於一切法證極滅語言三昧，是名緣覺三昧。道者，
X23n0438_p0345c05║因果即是十二因緣法。如聲聞極觀察智，解了唯蘊
X23n0438_p0345c06║無我，以厭怖心重故，疾斷煩惱，自證涅槃，不能分折
X23n0438_p0345c07║推求十二因緣實相。辟支佛智慧深利故，能以總別
X23n0438_p0345c08║之相，深觀察之，見一切集法，皆是滅法，此與聲聞異
X23n0438_p0345c09║也。阿含云：十二因緣法，有佛無佛，法位常住。龍樹亦
X23n0438_p0345c10║云：此中法位，即是如之別名，此是一切世間最難解
X23n0438_p0345c11║處。故世尊始成道時，不樂說法，意在於此。辟支佛所
X23n0438_p0345c12║入漸深，故云住無言說法。言不轉者，謂住此第一義
X23n0438_p0345c13║時，無有聲字，故不可轉以授人也。世尊得無礙知見，
X23n0438_p0345c14║於法自在，能於無言說法中，為作名字，轉入眾生。辟
X23n0438_p0345c15║支佛智慧有礙，是故不能演說也。復次，辟支佛觀
X23n0438_p0345c16║一切集法皆悉如涅槃相，於種種有為境界中皆亦
X23n0438_p0345c17║戲論風息，不知所云，故名證極滅語言三昧。修瑜伽
X23n0438_p0345c18║者與此相應，是名緣覺三昧也。此二種三昧皆是菩
X23n0438_p0345c19║提心難處，然但是所行道中一種心相，非謂不思議
X23n0438_p0345c20║心性可有如是三乘之定相。是故行人以此法印自
X23n0438_p0345c21║印知已，便當直過無礙；若不善識知，則為所留礙也。
X23n0438_p0345c22║經云：祕密主！世間因果及業，若生若滅，繫屬佗主，空
X23n0438_p0345c23║三昧生，是名世間三昧道者，謂一切世間三昧。以要
X23n0438_p0345c24║言之，至於究竟之處，皆滅壞因果，及從因辦果時所
X23n0438_p0346a01║有作業，謂此三事若生若滅，皆繫屬於佗，佗謂神我
X23n0438_p0346a02║也。所以然者，若行人不解正因緣義而修證諸禪，必
X23n0438_p0346a03║當計著自心以為內我，彼見世間萬法因心而有，則
X23n0438_p0346a04║謂由神我生。設令不依內我，必依外我，即是自在梵
X23n0438_p0346a05║天等也。若深求此中至賾，自然撥除因業，唯我性獨
X23n0438_p0346a06║存，乃至無一法入心而證空定，最為世間究竟之理。
X23n0438_p0346a07║是故垂盡三有，還墮三途，雖於禪定之中發種種世
X23n0438_p0346a08║間勝智，具五神通，研其宗趣，終歸是處。故以斯一印，
X23n0438_p0346a09║統收一切世間三昧道，若行者入此心時，當自覺知
X23n0438_p0346a10║也。經中佛說攝偈，就五種三昧道中，大分為二，謂佛、
X23n0438_p0346a11║菩薩、緣覺、聲聞四種，皆名出世間三昧。若諸天等所
X23n0438_p0346a12║說真言法教，皆屬世間三昧。出世間三昧皆有實益，
X23n0438_p0346a13║故云摧害於諸過。世間三昧但有權益，故云為利眾
X23n0438_p0346a14║生故也。如餘經所說，求小乘人當於世間法教深生
X23n0438_p0346a15║厭離，求大乘人又於聲聞法教深生怖畏，此皆為未
X23n0438_p0346a16║知祕密藏者作此方便說耳。就此經宗，則五種三昧
X23n0438_p0346a17║皆是開心實相門。如行者初住有相瑜伽，則是世間
X23n0438_p0346a18║三昧。但於此中了知唯蘊無我，即是聲聞三昧。若以
X23n0438_p0346a19║十緣生句觀諸蘊無性無生，即是菩薩三昧。餘如住
X23n0438_p0346a20║心品中廣明，不同餘教。以心性之旨未明，故五乘殊
X23n0438_p0346a21║轍，不相融會也。若更作深祕釋者，如三重漫荼羅中，
X23n0438_p0346a22║五位三昧皆是毗盧遮那祕密加持，其與相應者，皆
X23n0438_p0346a23║可一生成佛，何有深淺之殊？今偈中所說，就彼等自
X23n0438_p0346a24║所流傳法教而言耳。
X23n0438_p0346b01║經云：復次世尊告執金剛祕密主言：祕密主！汝當諦
X23n0438_p0346b02║聽。諸真言相者，是明漫荼羅具緣中真言支分也。大
X23n0438_p0346b03║判真言略有五種，謂如來說、或菩薩金剛說、或二乘
X23n0438_p0346b04║說、或諸天說、或地居天說，謂龍、鳥、修羅之類。又前三
X23n0438_p0346b05║種通名聖者真言，第四名諸天眾真言，第五名地居
X23n0438_p0346b06║者真言，亦可通名諸神真言也。如聖者真言亦說阿
X23n0438_p0346b07║字或囉字等，彼諸世天乃至地居鬼神等亦復說之。
X23n0438_p0346b08║彼相有何殊異者，阿闍棃言：若佛菩薩所說，則於一
X23n0438_p0346b09║字之中具無量義。且略言之，阿字自有三義，謂不生
X23n0438_p0346b10║義、空義、有義。如梵本阿字有本初聲，若有本初則是
X23n0438_p0346b11║因緣之法，故名為有。又阿者是無生義，若法擥因緣
X23n0438_p0346b12║成則自無有性，是故為空。又不生者即是一實境界，
X23n0438_p0346b13║一實境界即是中道。故龍樹云：因緣生法亦空亦假
X23n0438_p0346b14║亦中。又大論明薩婆若有三種名：一切智與二乘共，
X23n0438_p0346b15║道種智與菩薩共，一切種智是佛不共法。此三智其
X23n0438_p0346b16║實一心中得為分別，令人易解，故作三種名，即此a
X23n0438_p0346b17║阿字義也。又如囉字亦有三義：一者、塵義；二者、以入
X23n0438_p0346b18║阿字門故，即是無塵義。又有波羅蜜義，以究竟到彼
X23n0438_p0346b19║岸故，即是本初不生，當知亦具三點，三點即攝一切
X23n0438_p0346b20║法。如阿字、囉字等者，餘諸字義皆然。又一切語言中
X23n0438_p0346b21║帶阿聲者，皆阿字門所攝；若帶囉聲者，皆囉字門所
X23n0438_p0346b22║攝。餘字亦爾。與大論語等字等中釋義亦同，下文不
X23n0438_p0346b23║復廣釋也。若諸菩薩真言有阿字者，當知各於自所
X23n0438_p0346b24║通達法界門中具一切義，非於普門法界中具一切
X23n0438_p0346c01║義。若二乘真言有阿字者，當知只約盡、無生智、寂滅、
X23n0438_p0346c02║涅槃明不生義。若梵天所說真言有阿字者，是約出
X23n0438_p0346c03║離五欲覺觀不生明義。若帝釋護世真言有阿字者，
X23n0438_p0346c04║是約十不善道及災橫不生明義。餘皆以類可知也。
X23n0438_p0346c05║如上所說，皆是隨佗意語明淺略義耳。若就隨自意
X23n0438_p0346c06║語明深密義，隨入一門皆具一切法界門，乃至諸世
X23n0438_p0346c07║天等悉是毗盧遮那，何有淺深之別？若行者能於無
X23n0438_p0346c08║差別中解差別義，差別中解無差別義，當知是人通
X23n0438_p0346c09║達二諦義，亦識真言相也。
X23n0438_p0346c10║復次，經中自說諸真言相，初偈云正等覺真言，言名
X23n0438_p0346c11║成立相，如因陀羅宗，諸義利成就者，此明如來真言
X23n0438_p0346c12║通相也。今且約最初三昧耶真言說之。言謂一一字
X23n0438_p0346c13║皆是一種入法界門，如言阿三迷者，阿字是無生門，
X23n0438_p0346c14║娑是無諦門，迷是大空門也。名謂以此字門共成一
X23n0438_p0346c15║名，阿名為無，三迷名為等，若更合之即是無等也。成
X23n0438_p0346c16║立謂藉此眾名始終共成一義，如初句云無等，次句
X23n0438_p0346c17║云三等，次句云三昧耶，共相成立即是無等三平等
X23n0438_p0346c18║三昧耶。復次如以多名共成一句，所謂諸行無常
X23n0438_p0346c19║等，乃至綜此多句共為一偈，然後義圓，即是諸行無
X23n0438_p0346c20║常是生滅法，生滅滅已寂滅為樂等，皆是真言所成
X23n0438_p0346c21║立相。餘皆倣此。如因陀羅宗者，因陀羅是天帝釋異
X23n0438_p0346c22║名，帝釋自造聲論，能於一言具含眾義，故引以為證
X23n0438_p0346c23║也。世間智慧猶尚如此，何況如來於法自在耶？諸義
X23n0438_p0346c24║利成就者，謂如來真言於一一言皆具能成就一切
X23n0438_p0347a01║義利，一一名中亦具能成就一切義利，一一成立相
X23n0438_p0347a02║中亦能具能成就一切義利。且舉三昧耶真言最初
X23n0438_p0347a03║阿字，以本不生義故，即有息災用。以本不生故，一切
X23n0438_p0347a04║功德具足無缺，即有增益用。以本不生故，無量過失
X23n0438_p0347a05║殄滅無餘，即有降伏用。更無一法出此本不生者，即
X23n0438_p0347a06║有攝召用。如是本不生中無所不有功，即能成辦一
X23n0438_p0347a07║切諸事。如阿字者，餘一一字亦如是。如一一字者，一
X23n0438_p0347a08║一名句及成立相皆亦如是。是故當知，即此真言中
X23n0438_p0347a09║具足一切功用也。已說真言通相竟。
X23n0438_p0347a10║次明真言別相，故云：有增加法句，本名行相應。謂凡
X23n0438_p0347a11║作真言事業，當觀此真言中本所立名及所為意趣，
X23n0438_p0347a12║辨其部類差別，隨性相所應而行用之。若真言中名
X23n0438_p0347a13║義與所用或不相應，則當依法增加語句。如真言中
X23n0438_p0347a14║法界、法性、大空、不思議界種種差別名言，與如來自
X23n0438_p0347a15║證真體相應者，當知是佛部真言。設令是餘部者，亦
X23n0438_p0347a16║可作佛部用。若有大悲、普眼、無染著等相應名義，當
X23n0438_p0347a17║知是蓮華部用。若有金剛、不壞、無戲論等相應名義，
X23n0438_p0347a18║當知是金剛部用。如是等義，無量無邊瑜伽者，當以
X23n0438_p0347a19║意推之，不可詳載也。
X23n0438_p0347a20║復次，經中自說名行相應之用，謂若諸真言中，有此
X23n0438_p0347a21║唵oṃ𤙖hūṃ癹pha磔ṭ迦ka頡唎gṛ嫓pi等字，當知是
X23n0438_p0347a22║佛頂名號也。若有揭㗚（gṛ）佷拏（hṇa）（是執取義）、佉（kha）陀（da）耶（ya）（是食義）、畔（bhaṃ）闍（ja）
X23n0438_p0347a23║（是破壞義）、訶（ha）那（da）（是頂義）、摩（ma）羅（ra）也（ya）（是殺義）、鉢（pha）吒（ṭa）也（ya）（是撲義），如是等類，
X23n0438_p0347a24║當知是忿怒等。諸奉教者，真言可作降伏攝召用。如
X23n0438_p0347b01║說啖食義者，啖食謂令諸忿怒等，吞滅一切毗那也
X23n0438_p0347b02║迦之類。果如所言，諸佛則有殺眾生罪。今此宗明義，
X23n0438_p0347b03║所謂毗那也迦，即是一切能為障者，此障皆從妄想
X23n0438_p0347b04║心生。若能啖食如是重障，使心目開明，當知是名真
X23n0438_p0347b05║忿怒者。以此佉字門，啖食一切眾生障，則是如來所
X23n0438_p0347b06║使，行如來事。餘以類推之，可解也。復次，若真言中
X23n0438_p0347b07║有nama納麼（是歸命義）svāhā娑嚩訶（是攝取義）等字，當知是修
X23n0438_p0347b08║三摩地寂靜相應真言也。或有śanta扇多（是寂義）viśu
X23n0438_p0347b09║ddhā微戍陀（是清淨義）等字，當知是成滿一切諸願真言。又
X23n0438_p0347b10║此扇多是息災義，佛部相應。餘如蘇悉地等詳說也。
X23n0438_p0347b11║如上所說，皆是諸佛菩薩真言相。
X23n0438_p0347b12║次云若聲聞所說一一句安布者，以聲聞因他得解
X23n0438_p0347b13║入法性未深，不能於一言中具含眾德，如說諸行無
X23n0438_p0347b14║常一四句偈，要令次第安布文義無缺乃成真言，不
X23n0438_p0347b15║得以字門明義及增加名句。辟支佛雖無言說，亦能
X23n0438_p0347b16║以神通力現出真言，諸有受持之者皆獲義利。是中
X23n0438_p0347b17║稍少有差別者，謂辟支佛與聲聞漏盡則同，而三昧
X23n0438_p0347b18║有淺深之異，能以神通利物令其所願皆得成就，除
X23n0438_p0347b19║四大弟子之外餘聲聞力所不能。又其真言唯說十
X23n0438_p0347b20║二因緣寂滅之理，故云謂三昧分異淨除於業生也。
X23n0438_p0347b21║經中自次說真言如實相，故云復次祕密主！此真言
X23n0438_p0347b22║相非一切諸佛所作，不令他作亦不隨喜。何以故？以
X23n0438_p0347b23║是諸法法如是故。若諸如來出現、若諸如來不出現，
X23n0438_p0347b24║諸法法爾如是住。謂諸真言法爾故者，以如來身語
X23n0438_p0347c01║意畢竟等故。此真言相聲字皆常，常故不流無有變
X23n0438_p0347c02║易，法爾如是非造作所成，若可造成即是生法，法若
X23n0438_p0347c03║有生則可破壞，四相遷流無常無我，何得名為真實
X23n0438_p0347c04║語耶？是故佛不自作不令他作，設令有能作之亦不
X23n0438_p0347c05║隨喜。是故此真言相，若佛出興于世若不出世、若已
X23n0438_p0347c06║說若未說若現說，法住法位性相常住，是故名必定
X23n0438_p0347c07║印，眾聖道同。即此大悲漫荼羅一切真言，一一真言
X23n0438_p0347c08║之相皆法爾如是，故重言之也。若如是者，則是諸真
X23n0438_p0347c09║言相畢竟寂滅不可授與人。何故？有時出興有時隱
X23n0438_p0347c10║沒故。
X23n0438_p0347c11║經復釋所由云：祕密主！成等正覺，一切知者、一切見
X23n0438_p0347c12║者出興于世，而自此法說種種道，隨種種樂欲乃至
X23n0438_p0347c13║種種諸趣音聲，而以加持說真言道。此真言如來自
X23n0438_p0347c14║證法體，非佛自作，非餘天人所作，法爾常住，而以加
X23n0438_p0347c15║持神力出興于世，利益眾生。今此真言門祕密身口
X23n0438_p0347c16║意，即是法佛平等身口意，然亦以加持力故，出現于
X23n0438_p0347c17║世，利益眾生也。如來無礙知見，在一切眾生相續中
X23n0438_p0347c18║法爾成就，無有缺減，以於此真言體相不如實覺故，
X23n0438_p0347c19║名為生死中人。若能自知自見時，即名一切知者、一
X23n0438_p0347c20║切見者。是故如是知見，非佛自所造作，亦非他所傳
X23n0438_p0347c21║授也。佛坐道場證如是法已，了知一切世界從本以
X23n0438_p0347c22║來常是法界，即時生大悲心：云何眾生去佛道甚近，
X23n0438_p0347c23║不能自覺？故以此因緣，如來出興于世，還用如是不
X23n0438_p0347c24║思議法界分作種種道，開示種種乘，隨種種樂欲心
X23n0438_p0348a01║機，以種種文句方言自在加持，說真言道。雖從機感
X23n0438_p0348a02║因緣而生，不動實際；雖善巧方便，無所不為，然非佛
X23n0438_p0348a03║所作；雖普門異說，而但以佛之知見示悟眾生。若行
X23n0438_p0348a04║者於此真言十喻中妄見有為生滅，更增心垢，則非
X23n0438_p0348a05║如來之本意也。
X23n0438_p0348a06║復次世尊！以未來世眾生鈍根故迷於二諦，不知即
X23n0438_p0348a07║俗而真，是故殷勤指事言。祕密主！云何如來真言道？
X23n0438_p0348a08║謂加持此書寫文字。以世間文字語言不異真言實
X23n0438_p0348a09║義，是故如來即以真言實義而加持之。若出法性外
X23n0438_p0348a10║別有世間文字者，即是妄心謬見，都無實體可求，而
X23n0438_p0348a11║佛以神力加持之，是則墮於顛倒非真言也。已知所
X23n0438_p0348a12║加持處，如來以何法加持耶？故佛次言：祕密主！如來
X23n0438_p0348a13║無量百千俱胝那庾多劫，積集修行真實諦語，四聖
X23n0438_p0348a14║諦、四念處、四神足、十如來力、六波羅蜜、七菩提寶、四
X23n0438_p0348a15║梵住、十八佛不共法。祕密主！以要言之，諸如來一切
X23n0438_p0348a16║智智、一切如來自福智力、自願智力、一切法界加持
X23n0438_p0348a17║力，隨順眾生如其種類開示真言。教法者，謂以如來
X23n0438_p0348a18║無量阿僧祇劫所集功德，而作遍一切處普門加持，
X23n0438_p0348a19║是故隨一一言名成立中，皆如因陀羅宗，一切義利
X23n0438_p0348a20║無不成就。又此一一功德即同真言之相，法性自爾
X23n0438_p0348a21║非造作所成。今且約阿字一言以辨其義，如行者自
X23n0438_p0348a22║證心時，了知世出世間因果本不生故，無苦集滅道
X23n0438_p0348a23║而有一實真諦，見此諦已必定師子吼廣為眾生說
X23n0438_p0348a24║之，是名積集修行真實諦語。又知八倒本不生故成
X23n0438_p0348b01║如來念處，知四如意足本不生故成法性神通，知是
X23n0438_p0348b02║處非處智等本不生故成佛自然智力，知六蔽本不
X23n0438_p0348b03║生故到於六度彼岸，知七菩提分本不生故成七種
X23n0438_p0348b04║無師覺寶，知四梵住本不生故成無緣慈悲喜捨，知
X23n0438_p0348b05║十八種法本不生故是故出過心量不與一切眾生
X23n0438_p0348b06║共，乃至種種法門當自在說之。
X23n0438_p0348b07║復次，如此經初品中義，若了知唯蘊無我，乃至證寂
X23n0438_p0348b08║然界時，當約我、人、眾生、壽者本不生故，明種種法門，
X23n0438_p0348b09║以立五喻。觀察性空時，當約諸蘊本不生故，明種種
X23n0438_p0348b10║法門。觀察蘊阿賴耶，乃至覺心前後際不可得時，當
X23n0438_p0348b11║約心之影像本不生故，明種種法門。極無自性心生
X23n0438_p0348b12║時，當約淨菩提心本不生故，明種種法門。乃至入如
X23n0438_p0348b13║來地，當約大悲、胎藏、漫荼羅究竟不生義，明種種法
X23n0438_p0348b14║門。如阿字不生門者，及迦字無作門等，皆應廣說。如
X23n0438_p0348b15║一一字者，乃至一一名、一一成立，皆應廣說。
X23n0438_p0348b16║復次世尊於法自在，或以一字攝菩提心等種種一
X23n0438_p0348b17║法門，或以二字攝止觀等種種二法門，或以三字攝
X23n0438_p0348b18║三空等種種三法門，或以四字攝念處等種種四法
X23n0438_p0348b19║門，或以五字攝根力等種種五法門，或以六字攝六
X23n0438_p0348b20║度等種種六法門，或以七字攝七菩提寶等種種七
X23n0438_p0348b21║法門，或以八字攝八真道等種種八法門，或以九字
X23n0438_p0348b22║攝九定等種種九法門，或以十字攝十力等種種十
X23n0438_p0348b23║法門，乃至以無量字攝無量法門，諸名句等亦復如
X23n0438_p0348b24║是。若就真言通相，如行者持一阿字門時，隨彼性欲
X23n0438_p0348c01║機緣，或悟四念處，或悟四神通等，各各不同。然隨解
X23n0438_p0348c02║了一法門時，即具諸餘法門種種法寶，不求自至。若
X23n0438_p0348c03║就別相，如以四字攝四念處門，若如法修行時，雖自
X23n0438_p0348c04║昔來未曾正觀身受心法，自然悟念處門而入法界。
X23n0438_p0348c05║諸法門常途名義，如智度等廣說也。
X23n0438_p0348c06║復次，如來以種種法門不可遍舉，故復舉要言之。初
X23n0438_p0348c07║云一切智智者，即是總舉十方三世如來一切金剛
X23n0438_p0348c08║智印，以此同共加持，則無所不周。又一切如來本行
X23n0438_p0348c09║菩薩道時，所集無邊福聚，發生無盡大願，至薩婆若
X23n0438_p0348c10║中究竟圓滿，是故皆得智名言。以如是福願智力，及
X23n0438_p0348c11║一切法界本性加持力，隨順世間，如其種類而作加
X23n0438_p0348c12║持，是故於一切眾生種種身語意，皆可開示真言教
X23n0438_p0348c13║法。
X23n0438_p0348c14║經云祕密主！云何真言法教者，即謂a阿字門等是
X23n0438_p0348c15║真言教相。雖相不異體、體不異相，相非造作修成不
X23n0438_p0348c16║可示人，而能不離解脫相現作聲字，一一聲字即是
X23n0438_p0348c17║入法界門，故得名為真言法教也。至論真言法教，應
X23n0438_p0348c18║遍一切隨方諸趣名言，但以如來出世之迹始于天
X23n0438_p0348c19║竺傳法者，且約梵文作一途明義耳。
X23n0438_p0348c20║經云：謂a阿字門，一切諸法本不生故者a阿字是
X23n0438_p0348c21║一切法教之本。凡最初開口之音皆有阿聲，若離阿
X23n0438_p0348c22║聲則無一切言音說，故為一切眾聲之母。凡三界語
X23n0438_p0348c23║言皆依於名，而名依於字，故悉曇a阿字亦為眾字
X23n0438_p0348c24║之母。當知阿字門真實義亦復如是，遍於一切法義
X23n0438_p0349a01║之中也。所以者何？以一切法無不從眾緣生，從緣生
X23n0438_p0349a02║者悉皆有始有本。今觀此能生之緣，亦復從眾因緣
X23n0438_p0349a03║生，展轉從緣，誰為其本？如是觀察時，則知本不生際
X23n0438_p0349a04║是萬法之本。猶如聞一切語言時，即是聞阿聲。如是
X23n0438_p0349a05║見一切法生時，即是見本不生際。若見本不生際者，
X23n0438_p0349a06║即是如實知自心。如實知自心，即是一切智智。故毗
X23n0438_p0349a07║盧遮那唯以此一字為真言也。而世間凡夫不觀諸
X23n0438_p0349a08║法本源故，妄謂有生，所以隨生死流不能自出。如彼
X23n0438_p0349a09║無智畫師，自運眾綵作可畏夜叉之形，成已還自觀
X23n0438_p0349a10║之，心生怖畏頓躃于地。眾生亦復如是，自運諸法本
X23n0438_p0349a11║源畫作三界，而還自沒其中，自心熾然備受諸苦。如
X23n0438_p0349a12║來有智畫師，既了知已，即能自在成立大悲漫荼羅。
X23n0438_p0349a13║由是而言，所謂甚深祕藏者，眾生自祕之耳，非佛有
X23n0438_p0349a14║隱也。
X23n0438_p0349a15║ka迦字門云一切諸法離作業故者，梵音迦哩耶，是
X23n0438_p0349a16║作業義。如諸外道計有作者、使作者等，諸部論師亦
X23n0438_p0349a17║說有作、有作者、有所用作法，三事和合故有果報。若
X23n0438_p0349a18║因般若方便謂有決定，即墮無因；若墮無因，一切法
X23n0438_p0349a19║則無因果。能生法名因，所生法名果，是二法無故，作
X23n0438_p0349a20║及作者、無所用作法，罪福果報及涅槃道一切皆無。
X23n0438_p0349a21║復次，作、作者，相因待生。若定有作法，則當定有作
X23n0438_p0349a22║者，是皆不異外道論議，如中論觀作、作者品中廣說。
X23n0438_p0349a23║今正觀察作、作者等，皆悉從眾緣生，即入本不生際。
X23n0438_p0349a24║本不生際者，有佛、無佛，法爾如是，誰造作之乎？是故
X23n0438_p0349b01║若見迦字，則知一切諸法皆是造作所成，名為字相。
X23n0438_p0349b02║若是作法者，當知畢竟無作，名為真實義也。
X23n0438_p0349b03║kha佉字門一切諸法等虗空不可得故者，梵音佉字
X23n0438_p0349b04║是虗空等義，世間悉共許虗空是無生無作法。若一
X23n0438_p0349b05║切法本不生離諸作，是畢竟如虗空相，今此空相亦
X23n0438_p0349b06║復不可得也。何以故？如世間無色處名虗空相，色是
X23n0438_p0349b07║作法無常。若色未生，未生則無滅，爾時無虗空相。因
X23n0438_p0349b08║色故有無色處，無色處名空，中論觀六種品中廣說。
X23n0438_p0349b09║此中義亦如是，若色本來不生，何者名為無色處？無
X23n0438_p0349b10║色處不可說，則無虗空定相。復次，諸法如虗空相，
X23n0438_p0349b11║是為不誑相。如涅槃經說：五陰滅，更不生餘五陰。是
X23n0438_p0349b12║涅槃義。若五陰本來不生，今何所滅而名涅槃耶？是
X23n0438_p0349b13║故如虗空相亦不可得，是佉字門真實義。
X23n0438_p0349b14║ga哦字門一切諸法一切行不可得故者，梵云哦哆
X23n0438_p0349b15║也（二合），是名為行。行者，謂去來進退不住之義。今從阿
X23n0438_p0349b16║字門展轉釋之，以諸法本不生故無作，無作故則無
X23n0438_p0349b17║所待對，可說為空。空者即是不行處，不行處尚不可
X23n0438_p0349b18║得，況行處耶？中論觀去來品明行止義，以相續故名
X23n0438_p0349b19║行，如從穀子生牙莖葉，及無明緣諸行等。以斷故名
X23n0438_p0349b20║止，如穀子滅故牙莖滅，無明滅故諸行等滅。若法已
X23n0438_p0349b21║行則無行，已行故未行亦無行，未有行法故行時亦
X23n0438_p0349b22║無行，不離已行未行故。以如是等種種門觀察畢竟
X23n0438_p0349b23║無行，無行故則無所止，以無行無所止故，則是無有
X23n0438_p0349b24║往來諸趣者，亦無住涅槃者。復次，若人不動本處，
X23n0438_p0349c01║即是所詣處者，當知是人無行無到，故云一切行不
X23n0438_p0349c02║可得也。
X23n0438_p0349c03║gha伽字門一切諸法一合相不可得故者，梵云伽那，
X23n0438_p0349c04║是密合義。如眾微相合成一細塵，諸蘊相合成一身
X23n0438_p0349c05║等。中論？觀合品諸論師言：以見、可見、見者三事故而
X23n0438_p0349c06║有所見，當知有合。聞、可聞、聞者乃至染、可染、染者等
X23n0438_p0349c07║諸煩惱亦然。答者云：凡物皆以異故有合，而今一切
X23n0438_p0349c08║法異相不可得，是故無合。如彼廣說，以字門展轉相
X23n0438_p0349c09║釋故。且以行義明之，凡有所行，當知必有行、可行、行
X23n0438_p0349c10║者三事相合。今一切法本不生故，則無所行。若無所
X23n0438_p0349c11║行，云何行、可行、行者得合耶？復次，若諸法各各異
X23n0438_p0349c12║相，終無合時；若至本不生際，則無異相，亦不可合。是
X23n0438_p0349c13║故一切法畢竟無合也。
X23n0438_p0349c14║ca遮字門，一切諸法離一切遷變故。梵云遮庾（二合）底，
X23n0438_p0349c15║即是遷變義。又梵音遮唎耶，是諸行義。如見遮字時，
X23n0438_p0349c16║即知諸行遷變不住。中論觀行品云：諸行名五陰，以
X23n0438_p0349c17║從諸行生故。是五陰皆虗妄，無有定相。如嬰兒時色，
X23n0438_p0349c18║乃至老年時色，中間念念不住，分別決定性不可得。
X23n0438_p0349c19║性名決定有，不可變異，如真金不變。今諸法雖生，不
X23n0438_p0349c20║住自性。是故當知無性，如彼廣說。若無性者，即是本
X23n0438_p0349c21║初不生。本不生者，即是如來之身。常恒安住，無有變
X23n0438_p0349c22║易。故云離遷變也。復次，若一切法是和合所成，則
X23n0438_p0349c23║有遷變；今諸法無生、無作乃至無所行故，則無和合；
X23n0438_p0349c24║無和合故，則離一切遷變。凡諸字門，皆當逆順旋轉
X23n0438_p0350a01║相釋，使無罣礙；今且約次第相承耳。
X23n0438_p0350a02║cha車字門。一切諸法影像不可得者，梵音車（上）野是
X23n0438_p0350a03║影義。如人影像皆依自身，如是三界萬法唯是識心
X23n0438_p0350a04║因緣變似眾境。是事如密嚴經廣說，乃至修瑜伽者
X23n0438_p0350a05║有種種不思議事，或能面見十方諸佛普現色身，亦
X23n0438_p0350a06║皆是心之影像。以心本不生故，當知影像亦無所生。
X23n0438_p0350a07║無所生故，乃至心無遷變。無遷變故，影像亦無遷變。
X23n0438_p0350a08║所以然者，如影自無定性，行止隨身。心影亦爾，以心
X23n0438_p0350a09║動作戲論無一念住時故，世間萬法亦復為之流轉。
X23n0438_p0350a10║若了心如實相時，影亦如實相，故不可得也。
X23n0438_p0350a11║ja惹字門一切諸法生不可得故者，梵云惹哆也，是
X23n0438_p0350a12║生義。如泥、團、輪、繩、陶師等和合故，有缾生；縷、繩、機、杼、
X23n0438_p0350a13║織師等和合故，有疊生；持地、築基、梁、椽、泥、草、人功等
X23n0438_p0350a14║和合故，有舍生；酪、酪器、鑽、人功等和合故，有酥生；種
X23n0438_p0350a15║子、地、水、火、風、虗空、時節等和合故，有芽生。內法因緣
X23n0438_p0350a16║亦如是，無明、行等各各生，因而復生。是故若見惹字
X23n0438_p0350a17║門，即知一切諸法無不從緣生。如說偈言：眾因緣生
X23n0438_p0350a18║法，是即無自性，若無自性者，云何有是法？是故生不
X23n0438_p0350a19║可得也。外道論師說：種種邪因緣，或無因緣生一切
X23n0438_p0350a20║法。佛法中人亦有失般若方便故，取著因緣生滅相，
X23n0438_p0350a21║如中論廣破。復次a阿字門，是諸法本性不生惹
X23n0438_p0350a22║字門。以十喻觀，生雖從緣有而不可得，若生畢竟不
X23n0438_p0350a23║可得，則不異無生際。又十喻是心之影像，影像不出
X23n0438_p0350a24║法界，故生亦不出無生際也。
X23n0438_p0350b01║jha社字門，一切諸法戰敵不可得故者，梵云社麼攞，
X23n0438_p0350b02║是戰敵義。若見社字，則知一切法皆有戰敵。如世間
X23n0438_p0350b03║善不善法，逆生死流、順生死流法，布施、慳貪、持戒、破
X23n0438_p0350b04║戒，乃至智慧、無明等，更相待對，勝負無常。乃至如來
X23n0438_p0350b05║出世，以一切智力破四魔軍眾，亦名為戰。然一切法
X23n0438_p0350b06║中我義不成，故智慧、煩惱竟為屬誰？而言毗婆舍那
X23n0438_p0350b07║能破煩惱耶？若言明生時暗滅故名為破者，為已生
X23n0438_p0350b08║故破？未生故破耶？已生則無暗，更何所破？未生則自
X23n0438_p0350b09║無有體，又何能破？若生時名為半已生，半生生故，明
X23n0438_p0350b10║暗畢竟不相及。又一切法本不生，乃至無影像故，便
X23n0438_p0350b11║同一相，不出於如。云何佛界如與魔界如戰？故佛坐
X23n0438_p0350b12║道場時，但了知諸法如無對，而世間談議自立戰勝
X23n0438_p0350b13║之名耳。
X23n0438_p0350b14║ṭa吒字門。一切諸法慢不可得故者，梵音吒迦囉，是
X23n0438_p0350b15║慢義。謂見彼法卑下、此法高勝，如三界六趣種種優
X23n0438_p0350b16║劣不同，所起慢心無量差別。略說有七種相，如毗曇
X23n0438_p0350b17║中廣明。乃至求三乘人猶有上地下地不平等見，今
X23n0438_p0350b18║觀諸法無生乃至無待對故，則知阿耨多羅三藐三
X23n0438_p0350b19║菩提於法平等無有高下。是故如來亦名一切金剛
X23n0438_p0350b20║菩薩，亦名四果聖人，亦名凡夫外道，亦名種種惡趣
X23n0438_p0350b21║眾生，亦名五逆邪見人。大悲漫荼羅正表此義也。
X23n0438_p0350b22║ṭha吒字門一切諸法長養不可得故者，梵音毗吒鉢
X23n0438_p0350b23║那，是長養義。如世間種子為因，五大時節為緣，漸次
X23n0438_p0350b24║滋長得成果實。內法亦爾，於業田中下識種子，無明
X23n0438_p0350c01║所覆、愛水所潤而得滋長，如稻芉經中廣明。故今此
X23n0438_p0350c02║經違世順世八心相續增長，亦各有因緣，乃至淨菩
X23n0438_p0350c03║提心以五字門為緣生大悲根，佛娑羅樹增長彌布
X23n0438_p0350c04║滿於法界。然一切法即由此五字門本不生、離言說、
X23n0438_p0350c05║自性淨、無因緣、如虗空相，故長養不可得。復次，從
X23n0438_p0350c06║a阿ka迦字以來，展轉相釋，乃至諸法畢竟平等，無
X23n0438_p0350c07║有高下。以無高下故，當知無有增長也。
X23n0438_p0350c08║ḍa拏字門，一切諸法怨對不可得故者，梵音云拏麼
X23n0438_p0350c09║囉，是怨對義。如世間仇讐，更相報復，故名為對。又前
X23n0438_p0350c10║云戰敵，是彼此相加。此中怨對，是避仇之義。梵音各
X23n0438_p0350c11║自不同。毗尼中佛說：以怨報怨，怨終不絕。唯有無怨，
X23n0438_p0350c12║怨乃息耳。又女人是梵行者怨。無量義經亦說：生死
X23n0438_p0350c13║怨敵，自然散壞，證無生忍，半佛國寶。是故行者見ḍa
X23n0438_p0350c14║拏字門，則知一切法悉有怨對，名為了知字相。又以
X23n0438_p0350c15║諸法本不生，乃至長養不可得故。當知怨對亦復本
X23n0438_p0350c16║來不生，乃至無有長養。是故如來畢竟無有怨對，名
X23n0438_p0350c17║為字門真實義也。
X23n0438_p0350c18║ḍha荼字門，一切諸法執持不可得故。梵音湯迦，是執
X23n0438_p0350c19║持義。以荼字上安點，是故轉聲云湯，其體則同。又云
X23n0438_p0350c20║蘖哩訶者，亦是此別名。經云鬼魅所著，或云非人所
X23n0438_p0350c21║持。智度云著衰，皆是蘖哩訶鬼所作。以著人不相捨
X23n0438_p0350c22║離，故以為名。其日月五星等，亦以終始相隨，故梵語
X23n0438_p0350c23║名蘖哩訶，翻為九執正相會一處。天竺曆名正著時，
X23n0438_p0350c24║此執持義與陀羅不同也。見此ḍha荼字門，即知一切
X23n0438_p0351a01║眾生從無始以來為四魔所著不能捨離，是名字相。
X23n0438_p0351a02║今以阿字等種種門，展轉觀一切諸法皆不可得故。
X23n0438_p0351a03║當知一切法無有怨對，以怨對本不生故，終不以平
X23n0438_p0351a04║等法界執著平等法界，故云一切法執持不可得也
X23n0438_p0351a05║ta多字門，一切諸法如如不可得故者，梵云哆佗多，
X23n0438_p0351a06║是如如義。語勢中兼有得聲，證得如如，即是解脫義。
X23n0438_p0351a07║如謂諸法實相，種種不如實見，戲論皆滅，常如本性，
X23n0438_p0351a08║不可破壞。若見ta多字門，即知一切諸法皆是如如
X23n0438_p0351a09║相，名為字相。然有一類外道，計有如如之性，若知見
X23n0438_p0351a10║此者，名為解脫。雖作此說，只是於我見上轉作異名。
X23n0438_p0351a11║龍樹以為聲聞經中言法住者，亦是諸法如義，以所
X23n0438_p0351a12║入未深故，而生滅度之想，謂證涅槃。然生死涅槃是
X23n0438_p0351a13║相待法，若知生死從本際以來，常自如涅槃相，復待
X23n0438_p0351a14║誰故說為涅槃？是故一切法畢竟非實非虗，非如非
X23n0438_p0351a15║異。中論亦云：涅槃之實際，及與世間際，如是二際者，
X23n0438_p0351a16║無毫釐無別。以無差別故，一切法差怨對；無怨對故，
X23n0438_p0351a17║無執持；無執持故，亦無如如解脫也。
X23n0438_p0351a18║tha佗字門一切諸法住處不可得故者，梵云薩佗娜，
X23n0438_p0351a19║是住處義，亦是位義。如人從此住處昇上某處，其所
X23n0438_p0351a20║依處所說名為位。諸賢聖地位亦如是，約諸行道人
X23n0438_p0351a21║心迹所依所止息處故，說種種名。若見tha佗字時，即
X23n0438_p0351a22║知一切諸法無不待緣成故，當知悉有所依住處，是
X23n0438_p0351a23║為字相。然諸法本來不生，乃至如如解脫亦不可得，
X23n0438_p0351a24║則無去無來、無行無住。如是寂滅相中，當有何次位
X23n0438_p0351b01║耶？復次，入ta多字門時，了知諸法皆如故，不住生
X23n0438_p0351b02║死中；即此如如亦不可得故，不住涅槃中。爾時，行處
X23n0438_p0351b03║盡息，諸位皆盡，遍一切處，的無所依，是名以不住法
X23n0438_p0351b04║住於如來大住也。
X23n0438_p0351b05║da娜字門，一切諸法施不可得故者，梵云檀那，是捨
X23n0438_p0351b06║施義。若見da娜字，即知一切諸法皆是可捨相。所以
X23n0438_p0351b07║者何？以一切法離合在緣，無有堅住。若於中執著生
X23n0438_p0351b08║愛，必為所焚。乃至十地諸菩薩，於自地所生淨妙功
X23n0438_p0351b09║德，未到捨彼岸故，猶有不思議退失，不名第一安樂
X23n0438_p0351b10║處。今觀諸法不生故，施者、施處及所施物，皆悉本來
X23n0438_p0351b11║不生，乃至一切法無住處。無住處故，即此三事亦無
X23n0438_p0351b12║住處。是故佛坐道場，都無所得亦無所捨，於虗空藏
X23n0438_p0351b13║中無所蘊積，而普門流出遍施群生，是名見檀實相，
X23n0438_p0351b14║亦名具足檀波羅蜜。又如來祕密之藏，皆是法然所
X23n0438_p0351b15║得，所謂不可授人。若施佗時，還就眾生心室中開出
X23n0438_p0351b16║之耳。是故經云：一切諸法施不可得，名為字門真實
X23n0438_p0351b17║義。
X23n0438_p0351b18║dha䭾字門一切諸法法界不可得故者，梵云達磨䭾，
X23n0438_p0351b19║都名為法界。界是體義、分義，佛之舍利亦名如來䭾，
X23n0438_p0351b20║都言是如來身分也。若見dha䭾字門，即知一切諸法
X23n0438_p0351b21║悉皆有體，謂以法界為體。所以者何？若離諸法實相，
X23n0438_p0351b22║則一切法體義不成故。夫法界者即是心界，以心界
X23n0438_p0351b23║本不生故，當知法界亦本不生；乃至心界無得無捨
X23n0438_p0351b24║故，當知法界亦復無得無捨。尚無法可捨，況可得乎？
X23n0438_p0351c01║若法界是可得相者，即是從眾因緣生。若從眾因緣
X23n0438_p0351c02║生，當知自無本體，何況為諸法體？故法界者，唯是自
X23n0438_p0351c03║證常心，無別法也。復次，如來大施者，所謂大悲漫
X23n0438_p0351c04║荼羅；法界者，即是普門實相。如是實相，不可以加持
X23n0438_p0351c05║神力示人，是故無法可得。
X23n0438_p0351c06║pa跛字門，一切諸法第一義諦不可得故者，梵云跛
X23n0438_p0351c07║羅麼佗，翻為第一義，或云勝義薩底也，此翻為諦。諦
X23n0438_p0351c08║義相於娑字門說之，今此跛字門正明第一義相。龍
X23n0438_p0351c09║樹云：第一義名諸法實相，不破不壞故。復次，諸法
X23n0438_p0351c10║中第一名為涅槃。如阿毗曇云：云何無上法？謂智緣
X23n0438_p0351c11║盡。智緣盡即是涅槃。若見pa跛字，即知一切法不離
X23n0438_p0351c12║第一義，第一義不離諸法實相，是為字相。若知字門
X23n0438_p0351c13║真實義者，第一義亦不可得。何以故？無愛無著故。智
X23n0438_p0351c14║度論又云：以眾生著涅槃音聲而作戲論，若有若無，
X23n0438_p0351c15║以破著故，說涅槃空，是名第一義空。不破聖人心中
X23n0438_p0351c16║所得，以聖人於一切法中不取相故。復次，一切法
X23n0438_p0351c17║皆入平等法界，則無高下，豈欲令無生法中有勝劣
X23n0438_p0351c18║相耶？是故第一義不可得也。
X23n0438_p0351c19║pha頗字門。一切諸法不堅如聚沫故者，梵云沫奴，譯
X23n0438_p0351c20║云聚沫。如大水中波濤鼓怒相激而成聚沫，有種種
X23n0438_p0351c21║相生乃至固結相持，遂有堅固用。然從麤至細一一
X23n0438_p0351c22║觀察只是緣，復從緣不可撮摩都無性實，至其本際
X23n0438_p0351c23║則舉體是水都無所生。今世間種種五陰亦復如是，
X23n0438_p0351c24║今攝末歸本、去丈就尺觀之，乃至如絲忽之際介然
X23n0438_p0352a01║微動，皆是展轉從緣。若是從眾緣生則無自性，若無
X23n0438_p0352a02║自性當知是生即不生，至於本不生際但是心性海
X23n0438_p0352a03║耳，而隨六趣妄情遂有世界之目。夫心性海者即是
X23n0438_p0352a04║法界，法界者即是勝義涅槃。若能如是見時，雖復洪
X23n0438_p0352a05║波震蕩作種種普現色身，亦不壞澄清之性也。
X23n0438_p0352a06║ba麼字門。一切諸法縛不可得故者，梵云滿䭾，此翻
X23n0438_p0352a07║為縛。如人為縲紲所抅，不可得動轉，是縛義。若以方
X23n0438_p0352a08║便解是結時，則名解脫。若離身、若離繩，無別縛解法。
X23n0438_p0352a09║如天帝釋以微細縛縛阿脩羅王，置忉利天上，起念
X23n0438_p0352a10║欲還時，五縛已在其身。若息念時，縛自除解。若波旬
X23n0438_p0352a11║羂網，復過於此百千倍數，何況業煩惱縛、無為縛、意
X23n0438_p0352a12║生縛等耶？以要言之，若離諸因緣，不墮諸法數者，乃
X23n0438_p0352a13║謂無縛，是為字義。中論云：若離五陰別有眾生者，則
X23n0438_p0352a14║應以五陰縛眾生，而實離五陰無眾生。若離五陰別
X23n0438_p0352a15║有煩惱者，則應以煩惱縛五陰，而實離五陰無別煩
X23n0438_p0352a16║惱。以如是等種種因緣，當知無縛。無縛則無解，無縛
X23n0438_p0352a17║解故，涅槃即生死，生死即涅槃。如觀縛解品中廣說。
X23n0438_p0352a18║復次，若諸法本來不生，乃至如聚沫者，是中誰為
X23n0438_p0352a19║能解？誰為所縛？是故諸縛不可得也。
X23n0438_p0352a20║bha婆字門一切諸法一切有不可得故者，梵云婆囉
X23n0438_p0352a21║嚩，此翻為有，有謂三有乃至二十五有等。若見bha婆
X23n0438_p0352a22║字，即知一切諸法皆悉有因有緣，眾緣和合故說名
X23n0438_p0352a23║為有無決定性。所以者何？若云定有有相，則終無無
X23n0438_p0352a24║相，是則為常。如說三世者，未來中有法相，是法來至
X23n0438_p0352b01║現在轉入過去，不捨本相則墮常見。若說定有無，是
X23n0438_p0352b02║無必先有今無，是則為斷滅見。因是二見故遠離佛
X23n0438_p0352b03║法，如中論破有無中廣明。今觀諸有從緣即是本不
X23n0438_p0352b04║生義，以本不生故無作無行乃至無縛無脫，是故bha
X23n0438_p0352b05║婆字門以從緣有故具足一切字門，若具足一切字
X23n0438_p0352b06║門即是三昧王，三昧能破二十五有。釋迦牟尼！由此
X23n0438_p0352b07║義故名為破有法王也。
X23n0438_p0352b08║ya野字門一切諸法乘不可得故者，梵云衍那，此翻
X23n0438_p0352b09║為乘，亦名為道。如人乘馭舟車，則能任重致遠有所
X23n0438_p0352b10║至到。若見ya野字門，則知一切眾生以種種因緣趣
X23n0438_p0352b11║向生死果報及趣涅槃者各有所乘，亦知無量諸乘
X23n0438_p0352b12║悉是佛乘，名為字相。今觀諸法本不生故，即是無行
X23n0438_p0352b13║無住不動不退，是中誰為乘者？當乘何法耶？復次，
X23n0438_p0352b14║是乘從三有中出，至薩婆若中住；若見三有實相，即
X23n0438_p0352b15║是薩婆若。五百由旬無非寶所者，欲行何道？往詣何
X23n0438_p0352b16║處乎？是故一切乘不可得，乃名摩訶衍道。
X23n0438_p0352b17║ra囉字門，一切諸法離一切塵染故者，梵云囉逝，是
X23n0438_p0352b18║塵染義。塵是妄情所行處，故說眼等六情行色等六
X23n0438_p0352b19║塵。若見ra囉字門，則知一切可見聞觸知法皆是塵
X23n0438_p0352b20║相，猶如淨衣為塵垢所染，亦如遊塵紛動使太虗昏
X23n0438_p0352b21║濁日月不明，是為字相。中論以種種門諦求，若見法
X23n0438_p0352b22║無有見者，若無見者誰能用見法分別外色見、可見、
X23n0438_p0352b23║見法？法法無故，識、觸、受、愛四法皆無；以無愛故，十二
X23n0438_p0352b24║因緣等分亦無。是故眼見色時即是涅槃相，餘塵例
X23n0438_p0352c01║爾。復次以a阿字門展轉觀察諸塵，以其本不生
X23n0438_p0352c02║故、無造作故，乃至無所乘法及乘者故，當知所可見
X23n0438_p0352c03║聞觸知法悉是淨法界，豈以淨法界染汙如來六根
X23n0438_p0352c04║耶？鴦掘摩羅經以佛常眼具足無減明見常色，乃至
X23n0438_p0352c05║意法亦如是，是囉字門真實義也。
X23n0438_p0352c06║la邏字門，一切諸法一切相不可得故者，梵云邏吃
X23n0438_p0352c07║灑，此翻為相。有人言：性相無有差別，如說火性即是
X23n0438_p0352c08║熱相。或言：少有差別，性言其體，相言可識。如釋子受
X23n0438_p0352c09║持禁戒是其性，鬀髮割截染衣是其相。若見la邏字
X23n0438_p0352c10║門，即知一切法皆悉有相。相復二種：一者總相，謂無
X23n0438_p0352c11║常、苦、空、無我相；別謂諸法雖無常無我，而有各各相
X23n0438_p0352c12║別，如地堅、水溼、火熱、風動等。捨為施相，不悔不惱為
X23n0438_p0352c13║持戒相，心不變異為忍相，發勤為精進相，攝心為禪
X23n0438_p0352c14║相，無所住著為慧相，能成事為方便相，識作生死為
X23n0438_p0352c15║世間相，無識為涅槃相等。今觀有為無為法體性皆
X23n0438_p0352c16║空，此相與誰為相耶？如中論三相品及十二門中廣
X23n0438_p0352c17║說。復次，淨法界中百六十心等種種諸相本不生，
X23n0438_p0352c18║則無造作；無造作故，乃至畢竟無塵；無塵故，離一切
X23n0438_p0352c19║相；以離一切相故，名為諸佛自證三菩提也。
X23n0438_p0352c20║va嚩字門一切諸法語言道斷故者，梵云嚩劫跛，名
X23n0438_p0352c21║為語言。若見va嚩字時，即知一切諸法不離語言地，
X23n0438_p0352c22║以是諸法無不有因有緣故。若法本來不生，則是離
X23n0438_p0352c23║諸因緣，是故語言道斷。復次，若法是造作相則可
X23n0438_p0352c24║宣說，無造作則語言道斷。若虗空相是有相則可宣
X23n0438_p0353a01║說，以諸法如虗空相亦復無相，是故語言道斷。若法
X23n0438_p0353a02║有行、有遷變、有影像則可宣說，若無行、無遷變、無影
X23n0438_p0353a03║像則語言道斷。乃至諸法若是有相者則可宣說，今
X23n0438_p0353a04║一切法離一切相故，不可表示、不可授人，是故語言
X23n0438_p0353a05║道斷。復次，無相亦無定相，當知一切法即相、即無
X23n0438_p0353a06║相、即非相非無相，如彼三目不可思議，是故語言道
X23n0438_p0353a07║斷。餘法門例此可知也。
X23n0438_p0353a08║śa奢字門一切諸法本性寂故者，梵云扇底，此翻為
X23n0438_p0353a09║寂。如世間凡夫獲少分恬怕之心止息諠動，亦名為
X23n0438_p0353a10║寂。乃至二乘人等永斷諸行輪回得涅槃證，亦名為
X23n0438_p0353a11║寂。然非本性常寂。所以然者，諸法從本來常自寂滅
X23n0438_p0353a12║相，三界六道何者非是涅槃？無漏智生時復與凡夫
X23n0438_p0353a13║何異？而今獨於其中作滅度想，豈非顛倒耶？又若諸
X23n0438_p0353a14║法本性寂者，於四十二地中何者非是如來地？何者
X23n0438_p0353a15║非是凡夫地？若彌勒菩薩以本性寂故得一生記者，
X23n0438_p0353a16║一切眾生皆亦應得記。若一切眾生於本性寂中不
X23n0438_p0353a17║妨修學凡夫事者，彌勒菩薩亦應修學凡夫事。而今
X23n0438_p0353a18║作差別想，豈非戲論耶？若入śa奢字門時，則知是法
X23n0438_p0353a19║平等無有高下，常無所動而無所不為，故云解脫之
X23n0438_p0353a20║中多所容受。大般涅槃能建大義，皆以此也。
X23n0438_p0353a21║ṣa沙字門一切諸法性鈍故者，若梵本存質，當云性
X23n0438_p0353a22║同於頑。頑謂猶如木石，無所識知，無觸受之義。所云
X23n0438_p0353a23║同者，是興喻之言，非一向即同於彼也。又大品云：般
X23n0438_p0353a24║若無知，自性鈍故。即與此字門義合。故飾文者，存古
X23n0438_p0353b01║譯之辭耳。夫自性鈍者，即是極無分別心，不愚不慧，
X23n0438_p0353b02║無識無智，無妄無覺，乃至一切諸法不能動搖，但是
X23n0438_p0353b03║一純固金剛地耳。所以然者，如世間人以取捨不忘
X23n0438_p0353b04║故，尚智慧而棄愚癡，尊涅槃而賤生死。而今一槩本
X23n0438_p0353b05║不生，乃至一槩本性寂，則誰利誰鈍耶？如彼金剛利
X23n0438_p0353b06║刃，以對不堅物故，以偏用一邊故，則名為利。若令所
X23n0438_p0353b07║向之處悉是金剛，舉體皆圓，不可偏用，則利相同歸
X23n0438_p0353b08║於鈍矣。
X23n0438_p0353b09║sa沙字門。一切諸法一切諦不可得故者，梵云薩跢
X23n0438_p0353b10║也，此翻為諦。諦謂如諸法真相而知，不倒不謬。如說
X23n0438_p0353b11║日可令冷、月可令熱，佛說苦諦不可令異，集真是因
X23n0438_p0353b12║更無異因，因滅則果滅，滅苦之道即是真道更無餘
X23n0438_p0353b13║道。復次涅槃云：解苦無苦，是故無苦而有真諦，餘
X23n0438_p0353b14║三亦爾。乃至分別四諦有無量相及一實諦，如聖行
X23n0438_p0353b15║品中說之，是為字門之相。然一切法本不生，乃至畢
X23n0438_p0353b16║竟無相故，語言斷故，本性寂故，自性鈍故，當知無見
X23n0438_p0353b17║無斷無證無修。如是見斷證修，悉是不思議法界，亦
X23n0438_p0353b18║空亦假亦中，不實不妄，無定相可示，故云諦不可得。
X23n0438_p0353b19║中論四諦品中亦廣辨其義也。
X23n0438_p0353b20║ha訶字門一切諸法因不可得故者，梵云係怛嚩，即
X23n0438_p0353b21║是因義。因有六種，及因緣義中因有二十五種，如阿
X23n0438_p0353b22║毗曇廣說。若見訶字門，即知一切諸法無不從因緣
X23n0438_p0353b23║生，是名為字相。以諸法展轉待因成故，當知最後無
X23n0438_p0353b24║依，故說無住為諸法本。所以然者，如中論以種種門
X23n0438_p0353c01║觀諸法因緣悉不生故，當知萬法唯心，心之實相即
X23n0438_p0353c02║是一切種智，一切種智即是諸佛法界，法界即是諸
X23n0438_p0353c03║法之體，不得為因也。以是言之，因亦是法界，緣亦是
X23n0438_p0353c04║法界，因緣所生法亦是法界。前說阿字門從本歸末
X23n0438_p0353c05║畢竟到如是處，今亦訶字門亦從本歸末畢竟到如
X23n0438_p0353c06║是處a阿字從本不生生一切法，今亦以無因待為
X23n0438_p0353c07║諸法因，終始同歸，則中間旨趣皆可知矣。
X23n0438_p0353c08║復次此中旋陀羅尼字輪相者，謂以一字釋一切字
X23n0438_p0353c09║義、以一切字釋一字義、以一字義成立一切字義、以
X23n0438_p0353c10║一切字義成立一字義、以一字義破一切字義、以一
X23n0438_p0353c11║切字義破一字義。如是一字一切字逆順旋轉，例此
X23n0438_p0353c12║可知。云何以一字釋一切字？如釋迦字時，但以種種
X23n0438_p0353c13║因緣觀本不生，即見無所作義。乃至釋ha訶字時，亦
X23n0438_p0353c14║以種種因緣觀本不生，即見無因義。云何以一切字
X23n0438_p0353c15║釋一字？如釋a阿字門時，以種種因緣觀無造作，即
X23n0438_p0353c16║見本不生義。乃至以種種因緣觀諸法無因，即見本
X23n0438_p0353c17║不生義。餘字例爾，當廣說之。云何一切字成立一字？
X23n0438_p0353c18║謂一切法本不生，以無作故。如虗空無相故、無行故、
X23n0438_p0353c19║無合故，乃至無因故。云何一字成立一切字？謂一切
X23n0438_p0353c20║法無作，以其本不生故。乃至一切法無因，以其本不
X23n0438_p0353c21║生故。云何以一切字破一字？如人執諸法有本有生，
X23n0438_p0353c22║應破彼言：若諸法離於造作，而云有生者，是義不然。
X23n0438_p0353c23║乃至若諸法因不可得，而云有生者，是義不然。云何
X23n0438_p0353c24║一字破一切字？如人執有造作，應破彼言：若諸法本
X23n0438_p0354a01║不生，義已成立，而云有作，是義不然。乃至執有因者，
X23n0438_p0354a02║亦破彼言：若諸法本不生，義已成立，而云有因，是義
X23n0438_p0354a03║不然。云何逆順旋轉？所謂若法本來不生，則無造作；
X23n0438_p0354a04║若無造作，則如虗空無相；若如虗空無相，即無有行；
X23n0438_p0354a05║若無所行，則無有合；若無有合，則無遷變。乃至若無
X23n0438_p0354a06║因者，當知法本不生，是名為順。若法無因，則諦不可
X23n0438_p0354a07║得；若諦不可得，則自性鈍；若自性鈍者，當知本性寂；
X23n0438_p0354a08║若本性寂者，當知無相。乃至若本不生者，當知無因。
X23n0438_p0354a09║如是以種種門，自在旋轉說之。復次，今言一切法
X23n0438_p0354a10║者，是總相耳。若依摩訶般若，從色乃至一切種智，一
X23n0438_p0354a11║一別異說之，義則無量。又一一門當約真言住心品
X23n0438_p0354a12║中淺深之相次第分別，以字門轉故，義亦有不同。以
X23n0438_p0354a13║是義故，能出生百千萬億旋陀羅尼也。復次如來
X23n0438_p0354a14║一切言說無非真言，故當以如是字義普入一切修
X23n0438_p0354a15║多羅。是故智度論云：菩薩若一切語中聞阿字，即時
X23n0438_p0354a16║隨義知，所謂一切法從初來不生相（阿提秦言初，阿耨波陀秦言不
X23n0438_p0354a17║生）。若聞囉字，即隨義知一切法離垢相（羅〔字〕秦言垢）。若聞
X23n0438_p0354a18║跛字，即時知一切法入第一義中（波羅末陀秦言第一義）。若聞
X23n0438_p0354a19║遮字，即時知一切行皆非行（遮利夜秦言行）。若聞那字，即知
X23n0438_p0354a20║一切法不得不失、不來不去（那字秦言不）。如彼論四念處
X23n0438_p0354a21║品中廣說。復次一切名言中，有a阿聲者悉入阿
X23n0438_p0354a22║字門，有ka迦聲者悉入迦字門，乃至有ha訶聲者悉
X23n0438_p0354a23║入訶字門。是故一字門中具無量義，非從ha訶字門
X23n0438_p0354a24║中但有無因義也。餘字門當知例爾。且如娑哆也是
X23n0438_p0354b01║諦義，是故經云：娑字門一切諸法諦不可得。又娑哆
X23n0438_p0354b02║是著義，是故供養法中云：娑字門一切諸法無染著。
X23n0438_p0354b03║又如婆縛是有義，是故經云：婆字門一切諸法有不
X23n0438_p0354b04║可得。又婆嚩娜是觀義，是故供養法中云：婆字門一
X23n0438_p0354b05║切法離諸法觀。餘皆效此。所以大品經及華嚴經入
X23n0438_p0354b06║法界品皆說四十二字門，涅槃文字品、文殊所問經、
X23n0438_p0354b07║大集陀羅尼自在王品各釋悉曇字母，與此經所說
X23n0438_p0354b08║其義或異或同。若得此意，則諸經冷然懸會無所違
X23n0438_p0354b09║妨也。復次，一一字門皆言不可得者，為明中道義
X23n0438_p0354b10║故。今且寄車字以說之。如觀鏡中面像，以本質為因，
X23n0438_p0354b11║淨鏡為緣，有影像現，是為所生之法。妍蚩之相現前
X23n0438_p0354b12║不謬，故名為有。以種種方便推求都不可得，是名為
X23n0438_p0354b13║空。此有此空皆不出鏡體，體即一，為名中。三相不同
X23n0438_p0354b14║而同，不異而異，是故世間論者不能思議。今真言門
X23n0438_p0354b15║亦爾，以觀心為因，三密為緣，普門海會現前不謬，故
X23n0438_p0354b16║名為有。以種種門推求都不可得，是名為空。此有此
X23n0438_p0354b17║空皆不出法界，故說為中。三諦不同而同，不異而異，
X23n0438_p0354b18║一切方便乘人不能思議。餘法門例皆如此，不可遍
X23n0438_p0354b19║舉也。
X23n0438_p0354b20║經云：祕密主！仰孃拏曩莽，於一切三昧自在，速能成
X23n0438_p0354b21║辦諸事，所為義利皆悉成就者，於ka迦ca遮ṭa吒ta
X23n0438_p0354b22║多pa跛五類聲中，復各有五字。其第一至第四字皆
X23n0438_p0354b23║是慧門，已如前說。其第五字皆是證門，今合說之。梵
X23n0438_p0354b24║書以此五字皆同圓點，且如ka迦kha佉ga伽gha哦四
X23n0438_p0354c01║字增加至第十一聲，皆於首上安點。若欲除去此點，
X23n0438_p0354c02║而於次後字上累加ṅa仰字，其前字即與有點不殊。
X23n0438_p0354c03║又凡諸梵字，十二聲中第一是本體，故名為空；第二
X23n0438_p0354c04║字是行；第三以去以諸畫增加者，皆名三昧；第十一
X23n0438_p0354c05║其上安點是證；第十二傍置二點是般涅槃。若此ṅa
X23n0438_p0354c06║仰字能遍智慧三昧聲故，當知即是大空義。是故別
X23n0438_p0354c07║說，不與前字合論也。如涅槃經此五字亦具明字義，
X23n0438_p0354c08║今毗盧遮那宗寄此五字以明大空。大空是證處，無
X23n0438_p0354c09║法可說，故但以圓點表之。又此圓點雖自體無門，而
X23n0438_p0354c10║遍一切法門，如虗空遠離眾相而含萬像。是故一切
X23n0438_p0354c11║字門若加空點者，具自在之用，悉能成辦諸事也。且
X23n0438_p0354c12║如a阿字門，無生妙慧一切眾生等共有之，但以不
X23n0438_p0354c13║自證知故。如貧女家寶藏不能得其勢力，發行時如
X23n0438_p0354c14║方便開發，入證時如寶藏現前，爾時隨意受用，所求
X23n0438_p0354c15║必獲。故云加此大空點者，諸有義利皆得成就也。
X23n0438_p0354c16║次世尊說偈中真言三昧門，圓滿一切願者，具存梵
X23n0438_p0354c17║本，應於真言之下更加道字。如行人一緣住於阿字，
X23n0438_p0354c18║即名阿字三昧，此三昧即是開心明道門。餘一切字
X23n0438_p0354c19║亦如是。一切願者，梵云薩嚩奢，是心所祈願之願。謂
X23n0438_p0354c20║諸眾生修此三昧門者，一切志求皆得圓滿。此願圓
X23n0438_p0354c21║滿時，即是如來不思議果也。常住之果，無師之慧，猶
X23n0438_p0354c22║能給與眾生，何況世間悉地之願耶？復次如來一
X23n0438_p0354c23║一三昧門聲字實相，有佛無佛法如是故，即是常故
X23n0438_p0354c24║不流，即是如來本地法身。為欲以此法身遍施眾生
X23n0438_p0355a01║故，以自在神力加持如是法爾聲字，故此聲字即是
X23n0438_p0355a02║諸佛加持身。加持身普作隨類之身無所不在，當知
X23n0438_p0355a03║加持聲字亦復如是。是故行者但一心諦緣觀此聲
X23n0438_p0355a04║字，自當見佛加持身。若見加持身，即見本地法身。若
X23n0438_p0355a05║見本地法身時，即是行者自身。故此一一字門即是
X23n0438_p0355a06║如來不思議果，不從別處來也。具足眾勝願真言決
X23n0438_p0355a07║定義者，具存梵本，當云具一切所有勝願真言決定
X23n0438_p0355a08║真實義。此中勝願梵云嚩嚧，是具足種種功德，所謂
X23n0438_p0355a09║三昧、總持、力、無畏等，所願已滿所求悉備之義。義與
X23n0438_p0355a10║前願字梵音各殊。所云決定者，且如a阿字門，若聲
X23n0438_p0355a11║若字舉體不生，聲字之義全舉體不生。若證時還只
X23n0438_p0355a12║證此不生，中間更無間雜亦無異路。若見此真實義
X23n0438_p0355a13║時，假使十方諸佛同時現前，說種種相似波羅蜜，欲
X23n0438_p0355a14║令改易其心，然亦不生疑惑，故云決定也。復次具足
X23n0438_p0355a15║眾勝願者，是如來十世界微塵數內證功德，以決定
X23n0438_p0355a16║故一一皆成金剛印。從此自證身復起加持身，故云
X23n0438_p0355a17║超越於三世。無垢同虗空者，即是淨治無垢不思議
X23n0438_p0355a18║心地也。以大悲方便，於此地上畫作普門漫荼羅，故
X23n0438_p0355a19║經次云：住不思議心，起作諸事業。梵本具云心地，以
X23n0438_p0355a20║偈中五字成句，不可累書。然地即是心體，故但云住
X23n0438_p0355a21║不思議心也。真言三昧門中，雖有如是不思議果德，
X23n0438_p0355a22║堪能周給一國，等賜眾生。若諸眾生不能生難遭想，
X23n0438_p0355a23║供養修行，譬如王膳盈前，無心飲噉，則諸佛其若之
X23n0438_p0355a24║何？故經次云：若到修行地，授不思議果。此修行地即
X23n0438_p0355b01║是淨菩提心初法明門，例如聲聞見諦以後，復入修
X23n0438_p0355b02║道位也。此菩薩於百字明門中，各見蓮華胎藏漫荼
X23n0438_p0355b03║羅世界海，其莊嚴相皆悉不同。先從kha佉字門大空
X23n0438_p0355b04║輪中，以ha訶字門起大風輪；次於其上，以嚩字門起
X23n0438_p0355b05║香水海；次於其上，以a阿字門起金剛地金剛輪山。
X23n0438_p0355b06║餘如華嚴經說。於此百蓮華藏，一一世界菩提漫荼
X23n0438_p0355b07║羅，各有十世界諸菩薩金剛等以為眷屬。此瑜伽者，
X23n0438_p0355b08║能不起于座，悉至如是諸佛會中，亦能次第詢求諸
X23n0438_p0355b09║善知識，故云初地菩薩化歸百佛國也。非徒見之而
X23n0438_p0355b10║已，亦能以此百蓮華藏轉作自身，至初地芽莖華疱
X23n0438_p0355b11║等十心滿時，一明門中開出十解脫門，成千世界，皆
X23n0438_p0355b12║是隨分蒙授不思議果。至十一地時，於虗空雲海明
X23n0438_p0355b13║門中，一一皆見蓮華藏世界，性相形類展轉不同，用
X23n0438_p0355b14║作自身佗身自在無礙，是名不思議果滿也。次有二
X23n0438_p0355b15║句偈勸信印成，故云：是第一真實，諸佛所開示。此中
X23n0438_p0355b16║開示即是佛之知見，與法華義同。次半偈云：若知此
X23n0438_p0355b17║法教，當得諸悉地。是引諸佛道，同勸信世諦。若真言
X23n0438_p0355b18║行者明解此法教中次第方便，以必定信如說修行，
X23n0438_p0355b19║當得成就一切悉地。若謂此說不然，是十方三世佛
X23n0438_p0355b20║有違負本誓欺誑眾生辠也。次一偈勸信真諦，然此
X23n0438_p0355b21║悉曇字母幼童牧童皆亦誦持，至於護摩供養等韋
X23n0438_p0355b22║陀世仙亦皆共作，而今此真言門所以獨成祕密者，
X23n0438_p0355b23║以真實義所加持耳。若但口誦真言而不思惟其義，
X23n0438_p0355b24║只可成世間義利，豈得成金剛體性法乎？故偈云：最
X23n0438_p0355c01║勝真實聲，真言真言相。行者諦思惟，得成不壞句。此
X23n0438_p0355c02║聲即是真言門語密之體，如a阿聲中第一真實義，
X23n0438_p0355c03║所謂本不生也。初云真言，梵本以多聲呼之，即是總
X23n0438_p0355c04║指百字門世諦字輪之相也。次云真言相者，是此真
X23n0438_p0355c05║言實相由諦思惟故，一一皆入蓮華臺句，是迹息之
X23n0438_p0355c06║處也。
X23n0438_p0355c07║經云：爾時執金剛祕密主白佛言：希有世尊！佛說不
X23n0438_p0355c08║思議真言相道法者，如聲聞法，解脫之中無有文字，
X23n0438_p0355c09║而維摩詰不離文字說解脫相，故名不思議解脫相。
X23n0438_p0355c10║今此字輪亦爾，即以無相法身作種種聲字，以種種
X23n0438_p0355c11║聲字作無相法身，故名不思議真言相也。不共一切
X23n0438_p0355c12║聲聞緣覺，亦非世尊普為一切眾生者，此經是法王
X23n0438_p0355c13║祕寶，不妄示卑賤之人。如釋迦出世四十餘年，因舍
X23n0438_p0355c14║利弗等慇懃三請，方為略說妙法蓮華義。今此本地
X23n0438_p0355c15║之身，又是妙法蓮華最深祕密處。故壽量品云：常在
X23n0438_p0355c16║靈鷲山，及餘諸住處，乃至我淨土不毀，而眾見燒盡。
X23n0438_p0355c17║即此宗瑜伽之意耳。又因補處菩薩慇懃三請，方為
X23n0438_p0355c18║說之。苟無頓悟之機，則不入其手，故不普為一切眾
X23n0438_p0355c19║生。亦是領前偈中到修行地方授不思議果。次又云：
X23n0438_p0355c20║領解勸信、印成二偈。故云：若信此真言道者，諸功德
X23n0438_p0355c21║法皆當說滿足。若滿足時，即是具足眾勝願也。已上
X23n0438_p0355c22║廣說真言支分竟。
X23n0438_p0355c23║執金剛復承躡上文請佛，次說入漫荼羅所須次第。
X23n0438_p0355c24║世尊說偈中，先答奉食香華等，及與眾寶缾二句，總
X23n0438_p0356a01║名供養支分也。就諸供養具中，先明獻華。凡所奉獻，
X23n0438_p0356a02║各隨諸尊性類，及漫荼羅方位等，一一善分別之。當
X23n0438_p0356a03║令色香味觸，適悅人心。其水陸不祥諸華，但可作折
X23n0438_p0356a04║伏用耳。白黃赤三色中，如來部類當用白色，蓮華眷
X23n0438_p0356a05║屬以黃色，金剛眷屬以赤色。復次，當如漫荼羅方
X23n0438_p0356a06║位，圓壇者以白，方壇者以黃，三角壇者以赤。復次
X23n0438_p0356a07║諸佛白用，諸菩薩以黃，諸世天以赤，其餘香等亦當
X23n0438_p0356a08║準傍此意，兼採蘇悉地瞿醯等文用之，不可備載也。
X23n0438_p0356a09║鉢頭摩是紅蓮華，凡青黃赤白蓮等水生諸華，皆可
X23n0438_p0356a10║通獻諸尊也。龍華奔那伽者，此奔那伽是龍樹華，彌
X23n0438_p0356a11║勒世尊於此樹下成佛，其直云龍華者，是龍中所尚
X23n0438_p0356a12║之華，西方頗有其種，其計薩囉華、末棃華、得蘖囉華、
X23n0438_p0356a13║瞻蔔華、無憂華、底羅劒華、鉢吒羅華、娑羅樹華，皆是
X23n0438_p0356a14║天竺所有，此方不可具識。經云是等鮮妙華者，梵本
X23n0438_p0356a15║兼有或聲，謂此等諸華皆可通用，故舉以為例。然或
X23n0438_p0356a16║餘方所有彼方所無，但使人心所好世間以為吉祥
X23n0438_p0356a17║者，皆可供養，當一一存意善分別之。採集以為鬘者，
X23n0438_p0356a18║謂錯雜莊嚴或綴或結，以行人殷淨淳厚心故，則令
X23n0438_p0356a19║諸尊歡喜護念也。
X23n0438_p0356a20║次明塗香。其旃檀、青木、鬱金，皆此方所有。苜蓿香者，
X23n0438_p0356a21║梵名薩跛㗚，今迦頗類。今時妒路婆艸，是迦頗類。今
X23n0438_p0356a22║西方苜蓿香，與此間苜蓿香稍異也。及餘妙塗香者，
X23n0438_p0356a23║如沈水、甘松、丁香、桂心、西方豆蔻、香附子等，如蘇悉
X23n0438_p0356a24║地瞿醯中說。又云：其塗香中，勿用眾生身分及與紫
X23n0438_p0356b01║鑛并蟲食等，當取淨好者以水研之。若獻佛，當用新
X23n0438_p0356b02║好鬱金或黑沈香和以龍腦，蓮華眷屬當以白檀，金
X23n0438_p0356b03║剛眷屬亦當以白檀，自餘諸尊隨意而合用之，隨所
X23n0438_p0356b04║合香皆置龍腦也。
X23n0438_p0356b05║次明焚香當用沈水香、甘松香、嚩藍香、龍腦香、白檀
X23n0438_p0356b06║香。西方名為麼囉庾，是山名，即智度論所云除摩棃
X23n0438_p0356b07║山更無出旃檀處是也。白膠香是娑羅樹汁。室利嚩
X23n0438_p0356b08║塞迦香者，似此方熏陸香。室利是具德吉祥義，言此
X23n0438_p0356b09║香乃至天神皆悉愛樂，故以為稱也。及餘焚香類芬
X23n0438_p0356b10║馥世稱美者，亦如上說。瞿醯云：燒香用白檀沈水相
X23n0438_p0356b11║和供養佛部，其樹汁香供養蓮華部，黑沈及安悉供
X23n0438_p0356b12║養金剛部，或依彼法作普通和香以獻諸尊。應當隨
X23n0438_p0356b13║法教者，謂以真言密印去垢加持等，如供養次第中
X23n0438_p0356b14║說。自餘塗香及華等，例此可知。
X23n0438_p0356b15║次云依教法獻諸食者，如經大本中諸食供等，各有
X23n0438_p0356b16║修治方便，至於深密之意，一一與法門相應。此方既
X23n0438_p0356b17║不具傳，但依蘇悉地等如法造作，結護加持，即名依
X23n0438_p0356b18║教也。乳糜者，西方粥有多種，或以烏麻汁，或以諸豆
X23n0438_p0356b19║并諸藥味，如十誦藥法等文廣明，然最以乳糜為上。
X23n0438_p0356b20║凡獻食時，當更加以酥沙糖等，令色味兼具而先奉
X23n0438_p0356b21║之也。又西方飯有多種，亦以酪飯為上。獻此食時，應
X23n0438_p0356b22║配以沙糖鹽薑諸味。又當奉羮，依彼方造食之法，或
X23n0438_p0356b23║隨國俗所用也。歡喜丸，應以酥煑諸餅，糅以眾味及
X23n0438_p0356b24║三種辛藥等，令種種莊嚴。漫荼迦，是此方薄餅。其百
X23n0438_p0356c01║葉餅，是西天竺食法，以糖蜜諸味和麫酢油煑之，至
X23n0438_p0356c02║為甘美。沙糖餅者，此沙糖名為蹇荼，狀如益州所出
X23n0438_p0356c03║者，而色甚白，觸之便碎。用此和水，先以麫作餅，數漬
X23n0438_p0356c04║其中，然後食之。淨妙，謂務令精潔，使色香兼備也。布
X23n0438_p0356c05║利迦，譯云著𩟺餅，以種種上味和合為𩟺作之。間穴
X23n0438_p0356c06║餅，有二種，或刺為孔穴，或狀如亂絲，重重間穴，加以
X23n0438_p0356c07║眾味也。末塗失囉餅，亦著[飢-几+監]，兼糖蜜塗之。嫓諾迦餅，
X23n0438_p0356c08║用起麫作之，著以𩟺，酥油煑，狀如水上浮泡，甚可愛
X23n0438_p0356c09║也。無憂，是卷緣沙糖餅。播鉢吒食，是不起麫𩛞𩜶。如
X23n0438_p0356c10║是諸肴餅者，亦謂隨諸方國所有上味及珍妙果，隨
X23n0438_p0356c11║意獻之也。其白糖、白石蜜、沙糖、酥蜜，又各別置之。種
X23n0438_p0356c12║種漿飲者，西方漿法甚多，皆雜以香藥，美而愈疾。及
X23n0438_p0356c13║蒲桃等諸非時漿，如毗尼所說。其食乳酪，亦用畢撥
X23n0438_p0356c14║或龍腦等，如醫明食法為之。大氐西方造食及飲啖，
X23n0438_p0356c15║先後次第，多依藥術，有養性防疾之功，故多盡其天
X23n0438_p0356c16║年，尟夭折之患也。凡置食處，當以塗香周遍塗之。置
X23n0438_p0356c17║食埦內，遍布蓮荷葉或芭蕉葉等，令使周帀。若無，應
X23n0438_p0356c18║用新淨白疊或淨布，極以淨水浣濯，以香遍塗布。食
X23n0438_p0356c19║時，上首諸尊當增加之，謂中胎、胎藏、毗盧遮那，第二
X23n0438_p0356c20║院觀音、金剛手，次院文殊等四菩薩，外院釋迦牟尼
X23n0438_p0356c21║及所奉本尊等。假令餘位置一分者，上首諸尊當置
X23n0438_p0356c22║二分。或餘位置二分者，上首諸尊置三分。瞿醯云：漫
X23n0438_p0356c23║荼羅主當數倍加之。雖有此階降不同，然上自諸佛，
X23n0438_p0356c24║下至世間鬼神，應等心供養，務令豐厚均等也。乃至
X23n0438_p0357a01║不辦者，但當供養部主，或置食內院，運心供養一切
X23n0438_p0357a02║諸尊。所奉香華等，例此可知也。
X23n0438_p0357a03║次說奉獻燈明者，香油之類甚多，謂薝蔔香油、蘇摩
X23n0438_p0357a04║那華油等。凡作香油等法，當取新華如作鬘法穿之，
X23n0438_p0357a05║懸置日中承以油器，以物取油於華上灌之，令還墮
X23n0438_p0357a06║油已，又復取油灌之，如是周而復始，從日出至日入
X23n0438_p0357a07║乃停。明日又取新華作之如前，令此油香氣與此華
X23n0438_p0357a08║香氣均等，然後止也。其獻食及燈明等諸器，以眾寶
X23n0438_p0357a09║為上。若不能辦，用銀銅等乃至新淨瓦器亦得充事
X23n0438_p0357a10║也。四方繒幡葢者，若有財力，當於一一尊所各別置
X23n0438_p0357a11║之，亦以雜寶為上。若不能辦，當用雜綵乃至繪畫，畫
X23n0438_p0357a12║時當用淨物，不得用膠等也。若不能廣造者，下至四
X23n0438_p0357a13║方各置一葢，門標鈴鐸等皆隨力分作種種莊嚴，兼
X23n0438_p0357a14║準約入祕密漫荼羅位品中所示之相。
X23n0438_p0357a15║經云：或以心供養，一切皆作之者，如世尊說：諸供養
X23n0438_p0357a16║中，心最為上。如前一一供物，皆當運心遍及法界，以
X23n0438_p0357a17║真言祕印持之。如供養次第中廣說。或觀大寶樹王，
X23n0438_p0357a18║遍覆一切世界，如華嚴菩提樹王之相，具足莊嚴。隨
X23n0438_p0357a19║一一所須受用之具，悉於中出，無有窮盡。遍至一切
X23n0438_p0357a20║賢聖前，廣大供養，并普濟一切眾生。如是運心已，當
X23n0438_p0357a21║用虗空藏轉明妃加持，自然隨意成就也。
X23n0438_p0357a22║次說吉祥缾法。當用金銀等寶，乃至無者，應以瓷或
X23n0438_p0357a23║淨瓦為之，極令圓滿端正，又不洩漏。如毗尼中方便
X23n0438_p0357a24║灌漉淨水，盛滿其中，內五寶、五穀、五藥，於瞿醯中說
X23n0438_p0357b01║之。然此五藥皆出五天，此方不能遍有也。又取如前
X23n0438_p0357b02║所說諸塗香、抹香和水，兼置龍腦、牛黃於缾中，插以
X23n0438_p0357b03║寶華，或隨方土所有名華，取其華果條葉茂好圓具
X23n0438_p0357b04║者，使間錯垂布，令極端嚴，以綵繒纏頸，并繫華鬘，塗
X23n0438_p0357b05║以眾香，結護作淨方便，亦如供養次第中說。於中胎
X23n0438_p0357b06║藏當安五瓶，最中大日缾安在華臺，餘置外華蕊中。
X23n0438_p0357b07║凡獻中胎食時，四佛、四菩薩各隨本座在華臺內，奉
X23n0438_p0357b08║毗盧遮那者置華臺前也。若有力者，於一一尊所皆
X23n0438_p0357b09║置一缾；如不能爾，隨內外方於上首諸尊處置之。其
X23n0438_p0357b10║四門處各置二缾，四角各置一缾，通門外別有一缾，
X23n0438_p0357b11║用降三世真言印加持之，擬出入時灑身自護，及召
X23n0438_p0357b12║弟子入時亦用灑之，護摩處又別置一缾，大略可百
X23n0438_p0357b13║餘缾也。經云六缾者，最少之限當於中胎四方各
X23n0438_p0357b14║置其一，門外一缾必定不得闕之。若用十八缾者，中
X23n0438_p0357b15║胎置一缾，第二院大勤勇處蓮華金剛部主及門凡
X23n0438_p0357b16║四缾，第二院四大菩薩謂文殊等各置一缾，外院四
X23n0438_p0357b17║門四角及門外者用之適足。所欲受灌頂者若多，各
X23n0438_p0357b18║隨人數令造一缾，不得闕少也。如香水缾者，諸閼伽
X23n0438_p0357b19║器亦然，當用金銀白瑠璃等為椀，乃至商佉熟銅石
X23n0438_p0357b20║木，或以樹葉新瓦盛眾香水置諸名華，如前所置缾
X23n0438_p0357b21║處亦一一置之。又當於諸尊處各奉淨衣如前所說，
X23n0438_p0357b22║上首諸尊亦準獻食法倍增，故云各奉兼服。若不能
X23n0438_p0357b23║辦者，但於上首諸尊處置之，或以箱篋隨其所有置
X23n0438_p0357b24║在中胎院內，運心供養一切諸尊。凡獻中胎供養具，
X23n0438_p0357c01║當置胎中外一重空界中。若獻無名諸尊，當置三重
X23n0438_p0357c02║界緣之內。又供養時先當奉閼伽水，次獻塗香，次獻
X23n0438_p0357c03║華燒香飲食，後獻燈明，經文先後不次也。復次，若
X23n0438_p0357c04║深祕釋者，塗香是淨義。如世間塗香，能淨垢穢，息除
X23n0438_p0357c05║熱惱。今行者以等虗空閼伽，洗滌菩提心中百六十
X23n0438_p0357c06║種戲論之垢，以住無為戒塗之，生死熱惱除滅，得清
X23n0438_p0357c07║涼性，故曰塗香。所謂華者，是從慈悲生義。即此淨心
X23n0438_p0357c08║種子，於大悲胎藏中，萬行開敷，莊嚴佛菩提樹，故說
X23n0438_p0357c09║為華。燒香是遍至法界義。如天樹王開敷時，香氣逆
X23n0438_p0357c10║風順風，自然遍布。菩提香亦爾，隨一一功德，即為慧
X23n0438_p0357c11║火所焚，解脫風所吹，隨悲願力，自在而轉，普熏一切，
X23n0438_p0357c12║故曰燒香。飲食是無上甘露，不生不死之味。若服此
X23n0438_p0357c13║味，果德成就，更無過上味時，即名入證，故說為食。所
X23n0438_p0357c14║謂燈者，是如來光明破暗之義。言至果地時，心障都
X23n0438_p0357c15║盡，傳無盡慧，遍照眾生，故說為燈。若豎說者，一一地
X23n0438_p0357c16║中，皆具如是五義。若橫說者，一一門中，皆具如是五
X23n0438_p0357c17║義。例如上文所明，諸食雖異，適口則一。然隨調膳人，
X23n0438_p0357c18║身手有種種滋味不同。餘香華等，當知例爾。若行者
X23n0438_p0357c19║善能以五字門，作金剛舞戲，普應眾生。譬如和五味，
X23n0438_p0357c20║布五綵，韻五音，調五藥。雖性分不過五種，而千變萬
X23n0438_p0357c21║化，巧轉不窮。當知是人，則解塗香三昧義也。亦解華
X23n0438_p0357c22║三昧，燒香三昧，飲食三昧，燈明三昧義。亦解此五種
X23n0438_p0357c23║陀羅尼義。以如是種種法門，供具供養心王如來，能
X23n0438_p0357c24║令諸尊歡喜，所求必獲。若以此中意趣，及觀世諦香
X23n0438_p0358a01║華等，自然知彼色香性分所應用處，無量方便，觸物
X23n0438_p0358a02║而生也。
X23n0438_p0358a03║
X23n0438_p0358a04║毗盧遮那成佛神變加持經義釋卷第五