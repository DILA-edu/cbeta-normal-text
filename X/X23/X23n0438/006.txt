X23n0438_p0358a05║
X23n0438_p0358a06║
X23n0438_p0358a07║
X23n0438_p0358a08║毗盧遮那成佛神變加持經義釋卷第六
X23n0438_p0358a09║沙門　一行　述記
X23n0438_p0358a10║入漫荼羅具緣真言品第二之四。
X23n0438_p0358a11║經云如是修供養，次引應度者以下，明正作法時加
X23n0438_p0358a12║持教授分及護摩分。就加持教授中，凡答金剛手三
X23n0438_p0358a13║問，所謂云何引弟子？云何令灌頂？云何供養師？問此
X23n0438_p0358a14║三句訖已，方問護摩處。今此答中先說引弟子了，即
X23n0438_p0358a15║明護摩方答所餘二句。然護摩通一切法事中，非但
X23n0438_p0358a16║加持弟子而已，故宜別作一種支分也。於前卷中已
X23n0438_p0358a17║明第七夜正作法時畫漫荼羅位，中間別明所要支
X23n0438_p0358a18║分，是以文勢間斷。今更承躡前文作次第說之。阿闍
X23n0438_p0358a19║棃既畫漫荼羅竟，周遍觀察知已圓備，方出外如法
X23n0438_p0358a20║灑淨，如前運心普禮一切如來，懺悔歸依自淨三業，
X23n0438_p0358a21║然後依供養法結三昧耶明等以護其身。其諸供物
X23n0438_p0358a22║亦以無動真言去垢辟除清淨，如法素具而豫備之。
X23n0438_p0358a23║又當被服金剛甲等，使一一如法。阿闍棃言：作如來
X23n0438_p0358a24║身時用如來甲，作金剛身時用金剛甲，當轉換用之。
X23n0438_p0358b01║又準蘇悉地等，以如來肉髻圓光諸相而自嚴身尤
X23n0438_p0358b02║善，或可通用成辦諸事真言作之。如是作已，然後向
X23n0438_p0358b03║漫荼羅位隨其所應而坐，住於瑜伽。先用ra囉字門
X23n0438_p0358b04║遍淨其心。次復淨道場地，悉除眾患，相同虗空。然
X23n0438_p0358b05║後以ha訶字起大風輪，於風輪上以va嚩字起香水
X23n0438_p0358b06║海，即以a阿字門起金剛地妙高山王。當知此漫荼
X23n0438_p0358b07║羅即在其上，如供養次第法中，方便觀作種種莊嚴，
X23n0438_p0358b08║以虗空藏持之。次於一一漫荼羅諸尊位上，各觀本
X23n0438_p0358b09║種子字，從此諸字皆轉作本尊身。若彼阿闍棃觀道
X23n0438_p0358b10║未融，恐延時節者，但於中胎蓮華臺上而觀a阿字，
X23n0438_p0358b11║字門出無量光，遍照諸尊座位，爾時諸尊即現。爾時
X23n0438_p0358b12║復以方便轉觀，如是諸尊與我身無二無別，即是諸
X23n0438_p0358b13║尊即在自身中。阿闍棃言：若行者未住瑜伽，云何能
X23n0438_p0358b14║造如是壇法？乃至初建立時已，觀在身中，然後圖畵。
X23n0438_p0358b15║若深行阿闍棃，則常與如是大悲胎藏聖眾共俱，亦
X23n0438_p0358b16║證知即是我心同彼十緣生句，畢竟不可得也。即觀
X23n0438_p0358b17║本尊已，次更運心作種種寶乘，以不動真言印加持，
X23n0438_p0358b18║以此奉迎眾聖及淨治道路。次作請召瞿醯云：當各
X23n0438_p0358b19║各以本真言奉請，或以漫荼羅主真言都請諸尊，或
X23n0438_p0358b20║依本教所說，當隨意廣略，兼用召請真言印也。又此
X23n0438_p0358b21║經宗即於本座受請，還以不來相而來至此道場，不
X23n0438_p0358b22║同麤方便中有此彼之相。大眾集已，當用無動明遣
X23n0438_p0358b23║除障者，即示三種三昧耶而作加持。次當奉閼伽水
X23n0438_p0358b24║及與敷座，而作是言：善來世尊！善來世尊！以本願力
X23n0438_p0358c01║而來降赴，願垂加持受斯所請及與微供，大慈悲故
X23n0438_p0358c02║唯垂納受。時阿闍棃欲作金剛事故，更以無動慧刀
X23n0438_p0358c03║自除身障，轉作金剛薩埵降伏魔業，仍以慧刀結諸
X23n0438_p0358c04║方界，復以如來大界真言印重結周界，以四大護各
X23n0438_p0358c05║護一方，又持無堪忍大護皆普護之。阿闍棃言：凡造
X23n0438_p0358c06║漫荼羅，從初以來即用不動尊，或以降三世尊護持。
X23n0438_p0358c07║是地中間每持誦持，即如法結界了還解之。至作法
X23n0438_p0358c08║夜，更劑金剛線內具足結界。其灌頂護摩壇處，當於
X23n0438_p0358c09║漫荼羅外更以線為周域，令與內界相通，并置所出
X23n0438_p0358c10║入門。若漫荼羅外界普以金剛線圍斷者，至護摩供
X23n0438_p0358c11║養時，亦當運心於通門之所，舉上金剛線令通諸尊
X23n0438_p0358c12║來往。又結界時，但當於本座處如常作法。若欲行遶
X23n0438_p0358c13║一帀而結周界者，亦皆成就。若結界了，忽爾妄念故
X23n0438_p0358c14║界破，或種種魔事起，即當念持無堪忍大護。若欲令
X23n0438_p0358c15║一切時無障者，其周界及供物等皆先用大護護之，
X23n0438_p0358c16║後時障起又當更用也。次當作禮奉閼伽水，以大慧
X23n0438_p0358c17║刀遍灑諸供養具，淨以不思議法界心。若獻塗香時，
X23n0438_p0358c18║即當住塗香三昧，以塗香真言持之。次第供養時，又
X23n0438_p0358c19║一一加以彼本尊真言，或通或別，或以自所持者。其
X23n0438_p0358c20║餘供物例爾。復當作心供養法持，以虗空藏明及以
X23n0438_p0358c21║金剛阿利沙吟諷讚歎。次又出外施曠野神食。據圖，
X23n0438_p0358c22║於東門外施毗那野迦；南門外施蘖㗚何，是魅鬼著
X23n0438_p0358c23║人者；西門外施蘖囉，是行疾疫者；北門外施荼吉儞。
X23n0438_p0358c24║於門之左右各置四位。然瞿醯云：絓是羅剎、毗舍遮
X23n0438_p0359a01║部多諸食噉血肉者，種種非人類，或居地者，或居樹
X23n0438_p0359a02║林者，及以心所念著，各隨本方召集而遍施之。一切
X23n0438_p0359a03║緣漫荼羅供養之食，悉皆取之，和合一處。并及諸香
X23n0438_p0359a04║華等，亦皆別出其分，共置一處。阿闍棃當起大悲無
X23n0438_p0359a05║限法施之心，於瑜伽中觀作種種受用之具，亦以虗
X23n0438_p0359a06║空藏轉明加持而用散施。此諸鬼神受食，不作漫荼
X23n0438_p0359a07║羅障也。當從東方為首，次往南西北方。如是一周竟，
X23n0438_p0359a08║又施東北方。次往東南方、西南方、西北方。又一周竟，
X23n0438_p0359a09║復至壇東，施上方鬼神食。次往壇西，施下方鬼神食。
X23n0438_p0359a10║大凡三遍下食。於諸法事中，此法尤難。當爾時，或自
X23n0438_p0359a11║現種種極可畏形，或聞大聲、雷震、野干吼等。如是種
X23n0438_p0359a12║種異相，阿闍棃當好自安心。又欲施時，先更防護其
X23n0438_p0359a13║身，使一一如法。若彼食盡更求者，應復施之，務使豐
X23n0438_p0359a14║厚，令其歡喜。若物少者，但隨所有而已。凡壇中獻物，
X23n0438_p0359a15║亦當以平等之心，不得有所遺闕。瞿醯云：若行食時，
X23n0438_p0359a16║錯誤闕少，即應補之，仍乞歡喜。所行食類，若不遍者，
X23n0438_p0359a17║應以餘物充數也。施諸方食都竟，洗手灑淨，於門前
X23n0438_p0359a18║燒香供養。次入於內，奉獻閼伽，燒香運心，奉獻衣服，
X23n0438_p0359a19║以為儭施。然後住瑜伽座，以五輪字持身首，置百光
X23n0438_p0359a20║遍照王，以無垢眼觀自心華臺本不生字，方作普門
X23n0438_p0359a21║持誦。先於毗盧遮那心月中炳現真言，而後持誦，并
X23n0438_p0359a22║示密印。周遍中胎藏已，次及第二院諸尊，乃至終竟，
X23n0438_p0359a23║或一一現前觀之而作持誦，或自身作彼本尊，於其
X23n0438_p0359a24║心月現真言字而作持誦，乃至頓作漫荼羅身而作
X23n0438_p0359b01║持誦。隨行者觀心勢力，若不能爾者，當以一心誦部
X23n0438_p0359b02║主真言百遍，隨所餘上首諸尊，各誦七遍，并作彼印
X23n0438_p0359b03║也。具如供養次第中說。阿闍棃如是作法畢已，復以
X23n0438_p0359b04║誠心頂禮諸尊，然後召諸弟子，一一令入，以香水灑
X23n0438_p0359b05║淨，授彼塗香，令用塗手。次授淨華，略為宣說住心品
X23n0438_p0359b06║中菩提心實義，令知自歸依處，作真正發心，至誠慇
X23n0438_p0359b07║重憶念一切諸佛。所以然者，以行者能發佛心，即是
X23n0438_p0359b08║佛子，當受法王子灌頂之位，生如來種性中，故當動
X23n0438_p0359b09║止云為，不忘諸佛。今此經中，每將說一切真言，輙云
X23n0438_p0359b10║普歸命一切諸佛，即是此意也。
X23n0438_p0359b11║言淨佛者，聲聞法中阿羅漢亦名為佛，諸餘大乘未
X23n0438_p0359b12║了義經亦有成佛義，然不得名為遍淨。今正明本心
X23n0438_p0359b13║常佛，故以淨字甄之。梵本正翻佛家，當云佛部，是種
X23n0438_p0359b14║族部類之義也。時阿闍棃觀弟子身作五輪，以五字
X23n0438_p0359b15║持之，兼於心華臺中置阿字等，使即同大日之體，以
X23n0438_p0359b16║入佛三昧耶印印其頂上，次以法界生印印心，又作
X23n0438_p0359b17║轉法輪印印䐡，輪上各三誦彼真言，次即轉彼心中
X23n0438_p0359b18║a阿字門為va嚩字門，以金剛薩埵印印諸支分，所
X23n0438_p0359b19║謂五處。所以如此，為欲成彼金剛事業也。時阿闍棃
X23n0438_p0359b20║亦當更以三昧耶等而自護持。
X23n0438_p0359b21║次取新淨白疊或餘繒帛，先以不動真言如法作淨，
X23n0438_p0359b22║復用本部真言王三轉加之。如作大日漫荼羅，即用
X23n0438_p0359b23║毗盧遮那真言，蓮華手、金剛手亦當準說。用此淨帛
X23n0438_p0359b24║周覆弟子面門，當深起慈悲護念之心，耳語告彼三
X23n0438_p0359c01║昧耶戒，勿令諸餘未入壇者聞聲。此一偈當於轉字
X23n0438_p0359c02║輪漫荼羅行品中說之。
X23n0438_p0359c03║又觀彼頂上有一囉字，字上安點，故云嚴以大空點
X23n0438_p0359c04║（此是字也）（𫬠）。此字四邊遍有光焰，猶如華鬘連環不斷。字
X23n0438_p0359c05║中又遍流出白光，如淨滿月之暉。以此淨法界心所
X23n0438_p0359c06║加持故，能除內外諸障。
X23n0438_p0359c07║次引至第一重門遜那、優波遜那二龍王守衛之處，
X23n0438_p0359c08║令正當門廂不得前却。師當為彼結作三昧耶印三
X23n0438_p0359c09║遍，誦彼真言置華印上，令弟子以志誠心向道場散
X23n0438_p0359c10║之。隨華所墮之處，當知即是行人往昔因緣法門，善
X23n0438_p0359c11║知識即依此方便門進趣修行也。瞿醯云：將入壇時，
X23n0438_p0359c12║阿闍棃應作是言：我某甲如法作此漫荼羅，將弟子
X23n0438_p0359c13║入，隨其福德種性及與成就所堪法器，唯願於此漫
X23n0438_p0359c14║荼羅中示現其相。既散華已，次應開面令瞻覩道場，
X23n0438_p0359c15║以歡喜心而告之曰：汝今觀此妙漫荼羅深生敬信，
X23n0438_p0359c16║汝已生諸佛家，諸明尊等同共加護，一切吉祥及與
X23n0438_p0359c17║悉地皆悉現前，是故堅持三昧耶戒，於真言法教應
X23n0438_p0359c18║勤修習。次令弟子以香華等普供養漫荼羅聖眾，即
X23n0438_p0359c19║於道場授與本真言印，令坐一處誦之。
X23n0438_p0359c20║次引餘人入凡阿闍棃，當觀華所至處，辨其性類。若
X23n0438_p0359c21║墮佛首上，當成就佛頂及毫相等。墮面上，應成就佛
X23n0438_p0359c22║眼。在身中分，當知成就諸心。若墮下分，成就諸使者
X23n0438_p0359c23║等。又隨佛身上中下分，知上中下成就。蓮華、金剛手
X23n0438_p0359c24║亦然。自餘諸尊，但知上中下之相。若華墮去彼尊遠
X23n0438_p0360a01║者，久遠方乃成就。若墮諸供養院，隨所屬之尊授彼
X23n0438_p0360a02║真言。若墮兩尊之間，當觀其近遠。若華先墮內院，即
X23n0438_p0360a03║移出外院者，彼人信心不具，若強持誦，得下成就。墮
X23n0438_p0360a04║諸界道及行道院者，彼人無決定心，不獲成就。若彼
X23n0438_p0360a05║欲更擲者，應為作護摩，然後擲之。餘如彼說也。
X23n0438_p0360a06║次當為諸弟子作寂然護摩，是扇底迦法，亦可翻為
X23n0438_p0360a07║息災也。此是一種支分。今如來答中，約行事次第故，
X23n0438_p0360a08║說加持教授支分未竟，即於此中間說護摩，或可與
X23n0438_p0360a09║灌頂等法合為一種支分耳。經云作寂然護摩，護
X23n0438_p0360a10║摩依法住者，上言護摩，謂應作此護摩之法。次云護
X23n0438_p0360a11║摩者，是誡作法之人，若護摩時當依法住，故重言之。
X23n0438_p0360a12║此中以瑜伽法加持自身，乃至奉請結界等，皆依念
X23n0438_p0360a13║誦時方便，故云當依法住。初自中胎藏，至第二之外，
X23n0438_p0360a14║於漫荼羅中，作無疑慮心者，上文密語，以釋迦眷屬
X23n0438_p0360a15║院為第二大壇之外，令與中胎藏相當。阿闍棃又在
X23n0438_p0360a16║其外，面向漫荼羅，於此二位之中而置火壇。梵文故
X23n0438_p0360a17║為密語云：阿闍棃漫荼羅中作護摩壇。若不從師受
X23n0438_p0360a18║者，多失其旨，或於漫荼羅院中而造作之也。今以灌
X23n0438_p0360a19║頂壇又須正對中胎，可移此壇令稍近南，乃至西南
X23n0438_p0360a20║角以來，皆是三位相望，於理無失。不疑慮心，即是息
X23n0438_p0360a21║灾之意，應一緣不亂作之。若行者住奢字門，而觀諸
X23n0438_p0360a22║法常寂，自然疑悔永盡，障葢淨除，即是寂然護摩之
X23n0438_p0360a23║本意也。作漫荼羅法，取自身肘量，縱廣一肘，其深半
X23n0438_p0360a24║之，周帀安緣，廣四指節，高下亦如是。凡護摩壇，方圓
X23n0438_p0360b01║三角，隨事業而轉，但此中作法，當用方壇耳。瞿摩夷
X23n0438_p0360b02║瞿謨怛囉，塗灑以香水，中表金剛印者，謂於鑪內當
X23n0438_p0360b03║畫作拔折羅。所以然者，護摩是如來慧火，能燒業因
X23n0438_p0360b04║緣，生一切災橫，廓然蕩盡，無復遺餘。方壇名大因陀
X23n0438_p0360b05║羅，是心王之義，明此慧火之印，窮彼源底，從金剛性
X23n0438_p0360b06║生，是故同於金剛，不可破壞。至下世、出世護摩品中，
X23n0438_p0360b07║世尊自廣說因緣。若真言行者但作世諦護摩，不解
X23n0438_p0360b08║此中密意，則與韋陀火祀豈不相濫耶？故譯者兼智
X23n0438_p0360b09║之名，庶令淺深二釋，義用兼舉。
X23n0438_p0360b10║經云：師位之右方，護摩具支分者，假令大漫荼羅門
X23n0438_p0360b11║向西開火壇，當在大壇西。阿闍棃又在火壇之西，東
X23n0438_p0360b12║面而坐。諸護摩所用具緣支分，當在師位之南也。護
X23n0438_p0360b13║摩薪當用乳木，謂桑穀之類。或用牛膝莖截之劑，十
X23n0438_p0360b14║二指量，皆須溼潤。新採者取其條理端直，當觀上下，
X23n0438_p0360b15║一向置之。以香水灑淨，令其根本向身。若欲然時，當
X23n0438_p0360b16║於乳酪蘇蜜之中，搵其兩頭，擲置鑪內。或以沈水香，
X23n0438_p0360b17║量長四節，麤如拇指，搵蘇合香，作一百八遍，用之尤
X23n0438_p0360b18║善。其應緣漫荼羅中所獻諸食，及香華等，各各取之，
X23n0438_p0360b19║用辦事真言，如法灑淨，置於座右。其閼伽器，當置左
X23n0438_p0360b20║邊。所獻諸食，當用酥酪等調和，共置一器。及諸五穀，
X23n0438_p0360b21║亦以蘇油等潤之，和合一處，置於別器，皆令素辦。若
X23n0438_p0360b22║作深祕釋者，此護摩支分，是眾因緣義。由此因緣，能
X23n0438_p0360b23║生三有灾患。今還以此為慧火之資，供養一切普門
X23n0438_p0360b24║身，增益不思議勢力。經云：煩惱為薪，智慧為火。以是
X23n0438_p0360c01║因緣，成涅槃飯。令諸弟子，悉皆甘嗜。即是義也。又為
X23n0438_p0360c02║弟子作法時，於阿闍棃北邊，藉以生茅，使蹲踞而坐。
X23n0438_p0360c03║阿闍棃亦當坐於茅座，不得加以床褥之類也。然受
X23n0438_p0360c04║用生茅，略有三義：一者其性潔淨，離諸樂觸，可以蠲
X23n0438_p0360c05║除行者昏怠恣慢之心。二者此是吉祥草，世尊以為
X23n0438_p0360c06║敷坐，而證菩提，是故能除一切罪障。三者以此吉祥
X23n0438_p0360c07║茅表慧性也。此草兩邊多有利刺，若坐臥執持無方
X23n0438_p0360c08║便者，乃為所傷。若順手將護之，則不能為害。一切諸
X23n0438_p0360c09║法亦如是。若順諦理觀之，一切塵勞皆有性淨之用。
X23n0438_p0360c10║若失方便，則能損壞智身。故以為法門表像也。若於
X23n0438_p0360c11║大石上作漫荼羅，或重閣上不可穿掘作鑪者，當用
X23n0438_p0360c12║綵色畵之，極令分明嚴麗，便可充用。是名略作護摩
X23n0438_p0360c13║處。若室中造漫荼羅隘迮者，當出外於望見道場處
X23n0438_p0360c14║如法作之。鑪之四面皆當周帀，布以生茅，皆令右旋，
X23n0438_p0360c15║次比相厭而出其頭。餘如護摩品中所說。又當周帀
X23n0438_p0360c16║廣厚，勿令露地，遍以香水灑之。當用成辦諸事，加持
X23n0438_p0360c17║以上文所說灑地真言也。此中護摩行法，凡阿闍棃，
X23n0438_p0360c18║初於漫荼羅中供養持誦竟，次當出外而作火法。東
X23n0438_p0360c19║向在吉祥茅坐，先取乳木乾薪置於鑪中，用蘇灑上
X23n0438_p0360c20║然之，後置溼薪，用辦事真言去垢辟除。并灑淨已，當
X23n0438_p0360c21║住瑜伽，以火天種子轉作火尊，在三角漫荼羅中。如
X23n0438_p0360c22║下品中所示十二火尊，隨取其一，事業相應者。既相
X23n0438_p0360c23║應已，當觀火尊之身與己身無二無別。如火尊者，當
X23n0438_p0360c24║知火漫荼羅亦然。當觀三處皆同一相，然後以火天
X23n0438_p0361a01║真言而奉請之。蘇悉地云：欲奉請時，先作是言：我今
X23n0438_p0361a02║奉請火天之首，天中之仙，梵行所宗敬者。唯願降臨
X23n0438_p0361a03║此處，受納護摩。次說火天真言曰：
X23n0438_p0361a04║南麼三曼多勃䭾喃（〔一〕），阿揭娜曳（〔二〕），莎訶
X23n0438_p0361a05║初句歸命諸佛，義如前說。第二句阿揭娜曳，是火義
X23n0438_p0361a06║也。此中以最初阿字為種子，以一切諸法本不生故，
X23n0438_p0361a07║即同金剛智體。伽是行義，以諸法本不生故，雖具足
X23n0438_p0361a08║萬行而無所行，是故名為無師自覺。若是無師自覺，
X23n0438_p0361a09║即是同於大空遍一切，遍一切處故，與娜字同體也。
X23n0438_p0361a10║以諸法無行故，遍一切處故，於三界不動不出而至
X23n0438_p0361a11║薩婆若，是故無乘及乘者，爾乃為大乘。所以也字加
X23n0438_p0361a12║三昧聲，意明此乘定慧均等也。諸佛行菩薩道時，皆
X23n0438_p0361a13║以如是慧火焚燒一切心垢熾然正法光明，是故如
X23n0438_p0361a14║實說之即成真言也。若召請時，當增加伊係伊係字，
X23n0438_p0361a15║至發遣時加揭車揭車字，其印相如下品中說。既請
X23n0438_p0361a16║召已，先以閼伽水三度灑淨，三獻嗽口之水，取諸五
X23n0438_p0361a17║穀蘇酪等物。以上所說真言，三遍護摩供養火天。凡
X23n0438_p0361a18║護摩時，皆先以大杓盛滿淨蘇焚之，次則焚柴，次護
X23n0438_p0361a19║摩飯，次及諸穀或以乳粥，次又以蓮華等隨意燒之，
X23n0438_p0361a20║其中間所施皆以小杓，所以經云應當持滿器而以
X23n0438_p0361a21║供養之也。供養已，重灑香水及傾閼伽。如人食已，用
X23n0438_p0361a22║水澡漱口，更以香華等供養，當運心引送火天置於
X23n0438_p0361a23║本座。次當奉請諸尊，先取一華以成辦真言去垢作
X23n0438_p0361a24║淨部主真言加持，兩手合捧，心生口言：唯願諸尊加
X23n0438_p0361b01║持此處，受我微供。即當隔鑪擲向漫荼羅，隨其遠近。
X23n0438_p0361b02║欲擲時，先觀此華遍至一切諸尊座位，作彼隨類相
X23n0438_p0361b03║應座，復用成辦諸事於鑪內去垢作淨，方請諸尊。或
X23n0438_p0361b04║以彼尊真言一一別請，或隨一部眷屬乃至用真言
X23n0438_p0361b05║王一時都請。又此火鑪既同大界，請時但觀諸尊不
X23n0438_p0361b06║動本座而來降臨，事了時亦以無去相而還本處。每
X23n0438_p0361b07║為一尊護摩，取香水灑鑪及澡漱水，以下文寂災真
X23n0438_p0361b08║言七遍供養。如是一一竟，更作護摩一百八遍，還以
X23n0438_p0361b09║滿器焚酥一遍。乃至不能爾者，當總供養一百八遍
X23n0438_p0361b10║或一千八十遍，念言：隨此所有，唯願諸尊同受供養
X23n0438_p0361b11║也。
X23n0438_p0361b12║次當遍乞歡喜，如法供養，方便懺悔回向，并作金剛
X23n0438_p0361b13║諷詠，其所焚香無令斷絕。又奉閼伽，然後頂禮諸尊，
X23n0438_p0361b14║召諸弟子，如上文所說作散華等法，乃至告語都竟，
X23n0438_p0361b15║方引一一弟子於護摩處，於阿闍棃左邊，以恭敬心
X23n0438_p0361b16║蹲踞而住。師以左手執弟子右手大指，而誦寂災真
X23n0438_p0361b17║言，每一誦之一施火食，如此至二十一遍，諸弟子一
X23n0438_p0361b18║一如是作之。瞿醯云：復以香塗手按其胸上，隨意持
X23n0438_p0361b19║誦而發遣去也。今釋此寂災真言。
X23n0438_p0361b20║曩莫三曼多，沒䭾喃，阿摩訶奢底，揭多舍底，迦羅鉢
X23n0438_p0361b21║囉（二合）舍麼達麼，儞㗚（二合）若多，阿婆（上）皤，娑嚩（二合）婆（去）
X23n0438_p0361b22║嚩達摩，娑曼多，鉢婆羅鉢多，娑嚩賀。
X23n0438_p0361b23║此真言以初āḥ阿(去)(急呼之)為體。阿是諸法本不生義，即
X23n0438_p0361b24║是金剛智火之體。加三昧點，是本不生行。金剛慧火
X23n0438_p0361c01║三昧傍有二點，是涅槃義。言入此阿字門，慧行具足，
X23n0438_p0361c02║故能焚除一切障葢，得大寂涅槃也。所以為寂災真
X23n0438_p0361c03║言，正在此義。復次，作法時當觀此字，周帀光鬘從火
X23n0438_p0361c04║而出，具備三色：本體黃白色，其三昧畫作赤色，如閻
X23n0438_p0361c05║浮金；傍二點黑色，如劫災火。以本性白淨故，有息災
X23n0438_p0361c06║用。兼黃色是增益用，赤色是降伏焚燒用，黑色摧伏
X23n0438_p0361c07║大障并攝召用。又此字體是方便門，當知即同大空
X23n0438_p0361c08║之色，具種種事業也。復次，於下文十二火中，阿字
X23n0438_p0361c09║智慧火；加三昧畫，是行滿火；具攝召義，是風𤍜火；具
X23n0438_p0361c10║降伏義，是盧醯多火；黃赤和合，是沒栗拏火；兼赤黑
X23n0438_p0361c11║色，是忿怒火；兼備眾色，是闍吒羅火。以要言之，悉備
X23n0438_p0361c12║十二種用，當廣演之耳。
X23n0438_p0361c13║次下諸句皆轉相釋。初句摩訶扇底是大寂義，蘖多
X23n0438_p0361c14║是逝義，言如來以此一字義故，去至本性常寂大涅
X23n0438_p0361c15║槃中也。阿字體是本寂，以具三昧畫故善逝，具淨除
X23n0438_p0361c16║點故涅槃，不動是處即行即到，同於大空無所不遍，
X23n0438_p0361c17║故云大寂。次句扇底揭囉是作寂義，言此字門方便
X23n0438_p0361c18║滿足故，常遍十方三世，遍作普門事業成就眾生，皆
X23n0438_p0361c19║令去至大寂之中，故云作寂也。次云鉢囉睒摩達磨
X23n0438_p0361c20║𭉴若多者，鉢囉是最勝義，睒摩是證此寂，重釋前句，
X23n0438_p0361c21║以作寂故即是寂中之寂。所以者何？以寂畢竟不可
X23n0438_p0361c22║得故常作，作畢竟不可得故常寂，一切世間不能思
X23n0438_p0361c23║議，故云最勝也。達麼是法，𭉴若多是生。從何而生？謂
X23n0438_p0361c24║即從此不思議寂業中生也。以動寂畢竟等故，從本
X23n0438_p0362a01║不生句中具生根莖枝葉華果，成菩提樹王，猶如火
X23n0438_p0362a02║界能燒能養，金剛智火亦爾，用淨除點燒、三昧點養
X23n0438_p0362a03║也。次云阿婆嚩薩嚩婆嚩，又是轉釋前句，故云無自
X23n0438_p0362a04║性一切自性，以本性寂而從緣起故無自性，從緣起
X23n0438_p0362a05║者皆本性寂，是故為一切法自性，以此義故妄想不
X23n0438_p0362a06║生而大空生也。次云達磨三曼多鉢羅鉢多，又轉釋
X23n0438_p0362a07║前句，以此義故如來於一切法平等，謂成無上菩提。
X23n0438_p0362a08║鉢囉鉢多即是獲得義，以無所得故得此平等句也。
X23n0438_p0362a09║餘如上釋。
X23n0438_p0362a10║凡護摩時，當有種種相現，或時燒火不然，然或速滅
X23n0438_p0362a11║不甚熾盛，或烟起無𦦨，或烟甚濁，或出聲猶如驢畜
X23n0438_p0362a12║等音人不樂聞，或言不成就等，當知障礙不成之相。
X23n0438_p0362a13║或烟𦦨中作寶缾寶網師子車乘等種種妙形，或聲
X23n0438_p0362a14║如鐘鈴螺唄等音樂之響，或出吉祥成就之音，當知
X23n0438_p0362a15║是無礙悉地之相。乃至善作護摩者，當於是中曲蒙
X23n0438_p0362a16║指授，了了具知通塞之相也。凡護摩各隨所應事業，
X23n0438_p0362a17║或以寂靜，或以歡喜，或以威猛之心，所被衣服有白
X23n0438_p0362a18║黃赤，當北向東向南向而坐。其漫荼羅亦有圓方三
X23n0438_p0362a19║角之異，色亦可知。其護摩薪，息災用樹最上枝，增益
X23n0438_p0362a20║用樹中枝。若析伏事，應以樹根。若息災事，應以蘇乳、
X23n0438_p0362a21║大麥蜜及乳粥、茅草之芽、軍那華、白檀香、無憂木。若
X23n0438_p0362a22║增益事，應以乳粥、酪飯、蜜乳酪粥、胡麻、天木、回香、天
X23n0438_p0362a23║門冬、龍華、諸穀等。若析伏事，應以赤白芥子或芥子
X23n0438_p0362a24║油、毒藥、骨髮、諸荊棘等有刺之木。雖經不具說，當以
X23n0438_p0362b01║類推之。又隨焚蘇遍數，胡麻亦然。餘則隨意多少，最
X23n0438_p0362b02║初最後皆應滿𣏐蘇護摩。諸餘法事例爾。凡息災護
X23n0438_p0362b03║摩，先須作降伏法。若所用真言中有降伏義者，直爾
X23n0438_p0362b04║依本而誦。若無其義，則當依法增加，用芥子等降伏
X23n0438_p0362b05║相應物一七遍或二七遍護摩。次觀增益相應句義
X23n0438_p0362b06║及其供物，又作一二七遍，方乃具足作寂災法。如作
X23n0438_p0362b07║增益護摩，先須作降伏法，方乃具足作增益法。其降
X23n0438_p0362b08║伏護摩一法直成，不須設前方便。當知此漫荼羅具
X23n0438_p0362b09║有三種法事也。瞿醯云：灌頂了後，復當依法護摩。先
X23n0438_p0362b10║用漫荼羅主真言焚蘇百遍，次以寂靜真言用蘇蜜
X23n0438_p0362b11║酪和飯百遍，次用胡麻百遍，方乃廣示漫荼羅。至事
X23n0438_p0362b12║畢將散時，師當自灑其身，更奉閼伽，次第供養一一
X23n0438_p0362b13║諸尊。次以漫荼羅主護摩百八遍，次以寂靜真言百
X23n0438_p0362b14║遍，次以部心作二十一遍，次以一一諸尊真言用牛
X23n0438_p0362b15║蘇各護摩七遍，然後以本持真言隨意護摩，方作解
X23n0438_p0362b16║界發遣等法。或復依前作總相方便亦得。今此經中
X23n0438_p0362b17║阿娑嚩三字，如字輪品所說，即是三部心真言也。若
X23n0438_p0362b18║是餘時三種法事，但於壇中持誦畢已，即當出作護
X23n0438_p0362b19║摩。若作成就護摩，則須五處相直：第一本尊，第二火
X23n0438_p0362b20║鑪，第三所成就物，第四蘇器，第五阿闍棃座位。其所
X23n0438_p0362b21║成就物，先以淨葉承覆，每一取蘇等，皆以𣏐加於葉
X23n0438_p0362b22║上，方廼焚之。若成就有情，當於置物之處，圖畫其像，
X23n0438_p0362b23║餘如上說。若為人護摩，則一一稱名，方投火中。若無
X23n0438_p0362b24║漫荼羅，但作護摩法者，當遶鑪作一重漫荼羅，置諸
X23n0438_p0362c01║尊座位，欲請諸尊供養，廣略隨意耳。蘇悉地云：護摩
X23n0438_p0362c02║了已，皆當用本持真言，加持淨水，以手巡遶，散灑鑪
X23n0438_p0362c03║中三度。復請火天，重受餘供，乃至想還本座。所殘穀
X23n0438_p0362c04║蘇蜜酪等，總和一處，用火天真言，三轉持之，而作護
X23n0438_p0362c05║摩。重作護身護方等印，乃至解界，方可發遣也。又瞿
X23n0438_p0362c06║醯云：第六夜作弟子法竟，為除障故，先作降伏護摩。
X23n0438_p0362c07║次為自增益故，以部心真言護摩，然後以寂靜真言，
X23n0438_p0362c08║作息災護摩。至臨作法事時，若數有不善相者，當以
X23n0438_p0362c09║部母真言，作息災護摩，樊蘇及薪各百遍。於作法之
X23n0438_p0362c10║明日，為滿所闕乏故，更作息災護摩一百八遍。然此
X23n0438_p0362c11║火法，亦是支分中難事，以將除災障，增益正法威勢。
X23n0438_p0362c12║是故諸為障難者，皆於此中伺求其便。若不一一明
X23n0438_p0362c13║了，當自傷損，不可率情妄作也。
X23n0438_p0362c14║經云：行者護摩竟，應教令儭施以下，是答祕密主問
X23n0438_p0362c15║中云何供養師句，猶屬加持教授支分也。所以自教
X23n0438_p0362c16║弟子令其儭施者，非為貪著是物而求索之，為發生
X23n0438_p0362c17║彼善根，成就灌頂功德故。若弟子能以內外所有種
X23n0438_p0362c18║種資財，為求大事因緣，無所慳惜，至誠殷重，奉報傳
X23n0438_p0362c19║法之人，則能摧壞無量宿障。又自見檀那利益，深生
X23n0438_p0362c20║慶幸之心：我今捨此世間所愛之財，五家所共，多諸
X23n0438_p0362c21║過患，用貨無上法寶正法之財，遍施眾生，常無窮盡。
X23n0438_p0362c22║以是思惟已，其心歡喜。歡喜故，則離疑悔。離疑悔故，
X23n0438_p0362c23║便得內寂安樂而住。然後以法水灌之，則能永離塵
X23n0438_p0362c24║垢也。若無物者，乃至捨身而供養師，謂以此身奉事
X23n0438_p0363a01║供給阿闍棃，不憚疲苦，常不捨離，諮求正法，乃至不
X23n0438_p0363a02║惜軀命，為求道故。爾時阿闍棃感其殷重，生悲念心，
X23n0438_p0363a03║誨以深祕方便，乃至自所受持真言，功行垂滿，於道
X23n0438_p0363a04║場中作法，回用施之，少用功力，得大成就。此是諸施
X23n0438_p0363a05║中上也。瞿醯云：弟子當於護摩處，以至誠心頂禮阿
X23n0438_p0363a06║闍棃，先當奉獻衣裁二匹，然後捨施餘財。又彼云：是
X23n0438_p0363a07║灌頂了，廣示曼荼羅相，教真言印，方乃奉施。與此經
X23n0438_p0363a08║不同，任隨所用耳。
X23n0438_p0363a09║經云：已為作加護，應召而告言者，謂從初召入以來，
X23n0438_p0363a10║皆是加持方便，今為起發其心故，又復教授而告之
X23n0438_p0363a11║言。今此勝福田，一切佛所說，為欲廣饒益，一切諸有
X23n0438_p0363a12║情者，謂世尊見眾生等從無始以來，恒常匱乏內外
X23n0438_p0363a13║資財，諸有所為不得自在，以是因緣墮無暇處，不能
X23n0438_p0363a14║疾至無上菩提，是故同以加持神力，說此無上福田
X23n0438_p0363a15║也。以此大悲藏中，一切普門大海無不畢集，今於此
X23n0438_p0363a16║中廣種無限善根故，即從今生以後盡未來際，常作
X23n0438_p0363a17║如意珠身、虗空藏身，能滿自佗一切希願，故云廣饒
X23n0438_p0363a18║益一切眾生也。復次已施第一義僧及傳法人竟，
X23n0438_p0363a19║復教令供養世諦和合僧。若施和合僧時，十方一切
X23n0438_p0363a20║凡聖眾僧皆悉有分，是故此福如虗空雲海不可思
X23n0438_p0363a21║議，當獲於大果者是究竟利。若於此中樹福，如食金
X23n0438_p0363a22║剛畢竟不消，要至金剛地際然後止住。故生公云：一
X23n0438_p0363a23║豪之善皆趣佛果也。次明世間希願，故復說世間義
X23n0438_p0363a24║利，所謂無盡大資財，世說常隨生。此是世界悉檀，故
X23n0438_p0363b01║云世說。如薄拘羅以一訶棃勒施僧故，九十一劫以
X23n0438_p0363b02║來常無疾患終不橫死。阿那律以一食施辟支佛故，
X23n0438_p0363b03║亦於無量劫來常與寶藏俱生，如本生經中廣說，故
X23n0438_p0363b04║云常隨生也。復次，有部毗尼中說：大迦葉、舍利弗、
X23n0438_p0363b05║目連、須菩提四大弟子，猶如賢缾。若人淨心供養恭
X23n0438_p0363b06║敬，希求世間現報，無不如願，何況施一切僧者。當知
X23n0438_p0363b07║十方世界，諸如是等具德之人，皆在其中。乃至無學
X23n0438_p0363b08║聖人，欲延壽住世，猶藉僧力。是故汝今為欲求成就
X23n0438_p0363b09║悉地果故，當令所修檀施，具足無缺。復當以歡喜心，
X23n0438_p0363b10║供養世諦現前僧。以十方僧不可盡集故，但於界內，
X23n0438_p0363b11║隨現前集會者施之，即是施一切僧也。
X23n0438_p0363b12║經云：爾時毗盧遮那世尊復告執金剛祕密主以下，
X23n0438_p0363b13║明灌頂法亦屬加持教授分。然此灌頂亦通諸餘法
X23n0438_p0363b14║事，或可別為一種支分也。阿闍棃作第二漫荼羅，當
X23n0438_p0363b15║與中漫荼羅相對，去大漫荼羅二肘。第二是次小之
X23n0438_p0363b16║義，即是相待言之也。凡火鑪應當中胎，若處所不便，
X23n0438_p0363b17║得漸移近南，乃至對西南角，此是灌頂壇。又在火壇
X23n0438_p0363b18║之北，亦令四方均等，唯置一門，門向壇開也。其壇四
X23n0438_p0363b19║角外畫四執金剛，火方置住無戲論，涅哩底方置虗
X23n0438_p0363b20║空無垢，風方置無垢眼，伊舍尼方置被雜色衣。壇中
X23n0438_p0363b21║作八葉大蓮華王，䰅蕊具足。於四葉中置四伴侶菩
X23n0438_p0363b22║薩，帝釋方曰總持自在王菩薩，𦦨摩方曰念持菩薩，
X23n0438_p0363b23║那伽方曰利益心菩薩，夜叉方曰悲者菩薩。其四隅
X23n0438_p0363b24║之葉置四奉教者，火方名著雜色衣，涅哩底方名滿
X23n0438_p0363c01║願，風方名無礙，伊舍尼方名解脫。
X23n0438_p0363c02║經云：中央示法界，不可思議色者，即是此㘕字作純
X23n0438_p0363c03║白色，所謂不思議法界之幖幟也。復次，深祕釋者，
X23n0438_p0363c04║方壇即是大因陀羅心王金剛界體。住無戲論，即是
X23n0438_p0363c05║本原性淨三世無障礙智戒。由此戒也，故一切戲論
X23n0438_p0363c06║皆息。戲論息故，得成無師大慧。塵翳都盡，如淨虗空，
X23n0438_p0363c07║故名虗空無垢。如虗空中無垢障時，極目十方，無所
X23n0438_p0363c08║不覩。般若亦爾，由離一切相故，於一切種無不見聞
X23n0438_p0363c09║覺知，故名無垢眼。如明眼人，則能自在作諸事業。今
X23n0438_p0363c10║以無障礙悲，普觀一切根緣已，即當普現色身而導
X23n0438_p0363c11║利之，故名著雜色衣。若此四種金剛慧印，於一心中
X23n0438_p0363c12║具足無缺，即能鎮此心地，堪持灌頂慧身。猶若菩提
X23n0438_p0363c13║樹下，從金剛地際以來，皆悉堅實。是故如來成道時，
X23n0438_p0363c14║不傾不陷也。四伴侶者，謂心所有法，是心王伴侶。言
X23n0438_p0363c15║此淨法界心王，成就四法，能行四種如來事，則堪灌
X23n0438_p0363c16║頂受法王位。初云陀羅尼自在王者，即是通達阿字
X23n0438_p0363c17║門。見此真言王時，於一切陀羅尼門皆得自在，故以
X23n0438_p0363c18║為名。又以總持自在故，成如來念覺如意珠王，能持
X23n0438_p0363c19║十方佛國如彼龍宮祕寶，能持大海不令泛溢，亦能
X23n0438_p0363c20║持之令無秏竭，故曰念持。已得如是念寶，便憶本願
X23n0438_p0363c21║普雨法財，充滿法界遍施眾生，故名利益心。已出無
X23n0438_p0363c22║盡資財作無限大施，而諸下劣眾生無心受用不肯
X23n0438_p0363c23║求之，為此興大悲心，以種種方便調諸窮子，故曰悲
X23n0438_p0363c24║者。言四奉教者，即是從此四門析伏攝受行如來事。
X23n0438_p0364a01║當知著雜色衣即是陀羅尼自在王所為事業，滿願
X23n0438_p0364a02║是念持如意寶王所為事業，無所罣礙是大悲法施
X23n0438_p0364a03║所為事業，解脫是大悲方便拔苦眾生所為事業，故
X23n0438_p0364a04║名四奉教者。
X23n0438_p0364a05║復次云四寶所成缾者，即是毗盧遮那四德之寶，置
X23n0438_p0364a06║在中胎四角。如上所說，以不動明王作加持已，復用
X23n0438_p0364a07║四菩薩真言各持一缾。普賢是無盡願行寶，慈氏是
X23n0438_p0364a08║無盡饒益眾生寶，除葢障是無盡淨知見寶，除惡趣
X23n0438_p0364a09║是無盡大悲方便寶。復次普賢是遍法界淨菩提心，
X23n0438_p0364a10║慈氏是此淨心於胎藏中發生根芽莖葉，除葢障是
X23n0438_p0364a11║此淨覺樹王妙嚴華果顯現開敷，除惡趣是收此果
X23n0438_p0364a12║實復種一切眾生田中。如是旋轉相生無有窮盡，故
X23n0438_p0364a13║以此四寶之缾盛滿種種寶藥諸穀所漬性淨之水，
X23n0438_p0364a14║用灌蓮華臺中不思議法界心，是故得名法王之子。
X23n0438_p0364a15║當知一種寶缾還與一菩薩、一金剛、一使者機感相
X23n0438_p0364a16║應，以方便法門對之則可知也。凡欲灌頂時，用辦事
X23n0438_p0364a17║真言加持座物安置蓮華臺上。阿闍棃復為弟子如
X23n0438_p0364a18║法護身，先以不動明王用除諸障，次用三種三昧耶
X23n0438_p0364a19║加持三處。金剛薩埵加持支分已，令依吉祥坐法而
X23n0438_p0364a20║坐。其中所有塗香、華燈、閼伽水等，先以如法加持一
X23n0438_p0364a21║如上法。阿闍棃先當奉彼香水，次用塗香遍塗其身，
X23n0438_p0364a22║以華鬘冠飾其身以為瓔珞，次奉焚香熏之，諸燈明
X23n0438_p0364a23║布列其前，并獻諸食。凡此供物總有十三座，謂四金
X23n0438_p0364a24║剛、四菩薩、四使者并及弟子。其弟子供物最令豐厚，
X23n0438_p0364b01║猶如供養本尊也。亦可於大漫荼羅中置位供養，至
X23n0438_p0364b02║灌頂時但當持彼名號請加持弟子。其四菩薩於第
X23n0438_p0364b03║一院各於一方置之，使者在如來下挾門左右。又備
X23n0438_p0364b04║新淨白傘，上懸華鬘及白繒，亦先用不動去垢除障，
X23n0438_p0364b05║以大日如來真言持之，阿闍棃自執用覆其上。復令
X23n0438_p0364b06║餘人執淨犛牛拂及扇香鑪，皆以辦事真言加持。又
X23n0438_p0364b07║於箱中置衣并吉祥之物，即是金篦、明鏡、輪寶、商佉
X23n0438_p0364b08║之類，并持四寶之缾而以供養，并奏攝意音樂。此曲
X23n0438_p0364b09║具在瑜伽大本中。若獻塗香時即有獻塗香曲，華燈、
X23n0438_p0364b10║飲食等皆亦如是。一一歌詠皆是真言，一一舞戲無
X23n0438_p0364b11║非密印，乃至無人解者，阿闍棃當自奏之。若不能爾，
X23n0438_p0364b12║不名兼綜眾藝也。言攝意者，如世人見美妙色聲，身
X23n0438_p0364b13║心為之醉，情有所注不復異緣。今此金剛伎樂能感
X23n0438_p0364b14║人心亦復如是。如馬鳴菩薩自奏賴吒和羅曲，五百
X23n0438_p0364b15║王子聞之同時捨家入道，即此義也。瞿醯中但云：若
X23n0438_p0364b16║得辦者應作音樂。
X23n0438_p0364b17║經云吉祥伽陀等廣多美妙言者，此頌凡有三種：一
X23n0438_p0364b18║名吉慶，二名吉祥，三名極吉祥，皆是阿利沙伽陀。用
X23n0438_p0364b19║此慶慰其心，仍有加持之用，阿闍棃當自說之。次於
X23n0438_p0364b20║下文且出吉慶一種，於此方所用已粗周備耳。說此
X23n0438_p0364b21║偈時，當自持白拂而拂其身。讚誦畢竟，阿闍棃復當
X23n0438_p0364b22║頂禮漫荼羅一切諸尊。為灌頂故，至誠啟白，即持寶
X23n0438_p0364b23║缾徐遶漫荼羅三帀已，復更如法加持。至弟子所，先
X23n0438_p0364b24║用囉字為火焚燒其身，悉成灰已，方用四缾次第灌
X23n0438_p0364c01║之。灌已，觀此灰中作嚩字門，其色純白。從此出生五
X23n0438_p0364c02║字，所謂a阿vaṃ鑁raṃ囕hūṃ吽khaṃ欠，持其五輪。次觀aṃ
X23n0438_p0364c03║暗字在其頂上轉，成中胎藏。又從此字生三重光𦦨：
X23n0438_p0364c04║一重遍遶咽上，隨所照及之處，諸尊隨現，即成第一
X23n0438_p0364c05║重漫荼羅；次一重光遍遶心上，諸尊隨現，成第二重
X23n0438_p0364c06║漫荼羅；次一重光遍遶臍上，諸尊隨現，成第三重漫
X23n0438_p0364c07║荼羅。爾時弟子都成漫荼羅身。若更深釋，即是普門
X23n0438_p0364c08║法界身。次當引至一處，阿闍棃親為著衣，首冠白繒，
X23n0438_p0364c09║以香塗身，飾以華鬘，焚香燈明，如法供養，并絡膊繫
X23n0438_p0364c10║金剛線及臂釧指環。其制作法，如悉地供養中說。又
X23n0438_p0364c11║阿闍棃先用囉字加持金錍，瞞字加持明鏡，法輪法
X23n0438_p0364c12║螺真言加持輪及商佉。復當於弟子前以金錍瑩拭
X23n0438_p0364c13║其目而為說偈，當觀囉字門淨其目中垢障。次又現
X23n0438_p0364c14║前示彼明鏡而為說偈，當觀瞞字門淨其心中垢障。
X23n0438_p0364c15║次持法輪置彼二足之間，并授商佉於其右手而為
X23n0438_p0364c16║說偈，各用彼真言加持之。所以然者，若行人能以淨
X23n0438_p0364c17║眼現前自觀心鏡，即是成大菩提。成大菩提已，當轉
X23n0438_p0364c18║法輪。轉法輪者，非獨為若干數量眾生而作限劑，乃
X23n0438_p0364c19║當覺悟一切眾生，是故吹大法螺。凡祕密宗中皆託
X23n0438_p0364c20║因緣事相以喻深旨，故作如此傳授也。阿闍棃次當
X23n0438_p0364c21║持傘用覆其上，引令旋遶漫荼羅三帀，先遶第一行
X23n0438_p0364c22║道院，次遶第二行道院，後遶第三行道院。如是行道
X23n0438_p0364c23║時，阿闍棃當誦吉祥、極吉祥等偈，或可誦吉慶梵文。
X23n0438_p0364c24║既周畢已，復至西門二龍廂衛處，令其殷勤禮拜。其
X23n0438_p0365a01║傘當隨身上下而以蔭之，即當為說三昧耶偈，所謂
X23n0438_p0365a02║祕密藏中四種重禁，此等皆是阿利沙偈，下當釋之。
X23n0438_p0365a03║瞿醯云：弟子至西門禮拜已，阿闍棃當白諸尊云：我
X23n0438_p0365a04║某甲已與某甲灌頂竟，今付屬諸尊令持明藏。作是
X23n0438_p0365a05║語已，應當放傘令其起立，對漫荼羅前為說三昧耶
X23n0438_p0365a06║戒：汝今已成就漫荼羅持明阿闍棃竟，諸佛菩薩及
X23n0438_p0365a07║真言主一切天神已共知。汝若見眾生堪為法器，憐
X23n0438_p0365a08║愍彼故，當為建立漫荼羅而教授之。然此經中自有
X23n0438_p0365a09║傳法螺偈也。如西方世人受灌頂法時，取四大海水
X23n0438_p0365a10║及境內一切河水，具置寶藥穀等作境內地圖，令此
X23n0438_p0365a11║童子踞師子座，以種種珍寶莊嚴，所統眷屬隨其大
X23n0438_p0365a12║小列次陪奉，韋陀梵志師坐於象寶以臨其後，持此
X23n0438_p0365a13║寶水以注象牙令墮其頂上，而後唱言令以告眾人，
X23n0438_p0365a14║又歎說古先哲王治人濟代之法。如是隨順行者，當
X23n0438_p0365a15║得壽命長遠本枝繁盛，克紹轉輪之業。若不作如是
X23n0438_p0365a16║事者，則當自退其位殞身絕嗣。如是一一而教誨之。
X23n0438_p0365a17║今此法王子灌頂則不如是，陳列密嚴佛土法界大
X23n0438_p0365a18║圖，坐於妙法蓮華自在神通師子之坐，以本性清淨
X23n0438_p0365a19║智慧慈悲水具含萬德而灌其心。爾時諸菩薩眾下
X23n0438_p0365a20║至八部眾生，莫不歡喜讚歎而生敬仰。時阿闍棃以
X23n0438_p0365a21║法王遺訓而教誨之，從此以後常得生如來家定紹
X23n0438_p0365a22║佛位。若不如是對明，則不知正法尊重也。
X23n0438_p0365a23║吉慶阿利沙偈（出嚩馹囉阿避庾經中，譯云金剛起經也）。
X23n0438_p0365a24║落吃澀弭（三合）（吉相也）達囉（持也）建者曩（金也）鉢喇麼（二合）（山也）哆
X23n0438_p0365b01║（引）婆（光也）悉達怛履（三合）路迦（三世也）曩（去）佗（導也）悉怛𭌆（三合）
X23n0438_p0365b02║（三也）莽羅（垢也）鉢羅（二合）係（〔胡〕異反）拏（除也）沒度（佛也）微沒誕（引）（開敷也）
X23n0438_p0365b03║畒闍（水生也）鉢怛囉（二合）（〔葉〕也）泥（去）怛嚧（二合）（眼也）怛懵蘖㘕（是彼
X23n0438_p0365b04║慶也）係多羯㘕（饒益也）鉢囉（二合）佗（上）門（最初也）鉢囉（二合）社難
X23n0438_p0365b05║（引）（諸眾生也一偈）
X23n0438_p0365b06║諦怒（輕）波儞瑟吒（二合）（彼所宣說也）鉢囉（二合）嚩囉（勝法也）悉怛
X23n0438_p0365b07║嚩（三合）釰粃也（二合）（不動也）契（棄夜反）多（宣說也）悉怛𭌆（三合）路計
X23n0438_p0365b08║（三世也）捺囉（人也）泥（去）嚩（天也）布爾也（二合）（應供養也）達囉暮（二合）（法也）
X23n0438_p0365b09║瞻莽（殊勝也）扇底（寂也）羯囉（能作也）鉢羅（二合）社難（諸眾生也）路計
X23n0438_p0365b10║（世間也）儞尾（二合）𫪭（〔去〕）延（第二也）輸（上）婆（善也）懵蘖㘕儋（嘉慶也）（二
X23n0438_p0365b11║偈）
X23n0438_p0365b12║曳（〔入〕）薩達喇摩（二合）（正法也）欲吃多（二合）（相應也）室嚕（二合）底（聞也）
X23n0438_p0365b13║懵蘖邏（引）（嘉慶也）遲耶（二合）（富也）僧衢（眾也）涅㗚（二合）（人也）泥（去）嚩（引）（天
X23n0438_p0365b14║也）素囉（非天也）諾吃屣（二合）膩也（應供者）𭋴唎（二合）（愧也）室唎（吉祥
X23n0438_p0365b15║也）麌儜（引）（功德也）遲耶（二合）（富也）鉢囉（二合）嚩㘕（殊勝也）巘儜難（引）（眾
X23n0438_p0365b16║也）路計（世間也）怛哩（二合）𫪭延（第三也）輸（上）婆（善也）懵蘗㘕儋
X23n0438_p0365b17║（嘉慶也）（三偈）
X23n0438_p0365b18║曳（入）懵蘖㘕（如彼慶也）覩史多泥（去）嚩（古云兜率天也）微莽（去）曩
X23n0438_p0365b19║（宮也）蘖喇婆（二合）（藏也）那賜（亦如也）伱何（引）（此也）嚩多囉（下也）覩若
X23n0438_p0365b20║蘖都（〔於〕眾生也）係多（去）也（利益也）塞（去）印捺𡃤（二合）（與帝釋也）素𡃤
X23n0438_p0365b21║（天也）鉢𭌆勿㗚（二合）怛寫（圍遶者）怛佗蘖多寫（如來也）怛懵蘖
X23n0438_p0365b22║㘕（彼慶也）波嚩覩（得也）扇𫪭（寂也）羯㘕（作也）哆嚩（引）伱也（二合）（〔汝〕今
X23n0438_p0365b23║日也）（四偈）
X23n0438_p0365b24║曳（入）懵蘖㘕（如彼慶也）補囉（宮城也）嚩（入）犂（勝也）迦粃囉（古云迦毗
X23n0438_p0365c01║羅）訶嚩（平）（二合）曳遮（名也）伱吠（無害反，天也）麼訶（大也）怛麼毗（德也）
X23n0438_p0365c02║囉避瑟株（吒矩反）（二合）哆（歎也）縛（無汗反）伱怛寫（敬禮也）阿（引）賜
X23n0438_p0365c03║（引）（亦如也）娜震𫪭也（二合）（不思議也）俱舍邏寫（善者）怛佗蘖多寫（如來
X23n0438_p0365c04║也）怛懵蘖㘕（彼慶也）婆縛覩（得也）扇底羯㘕（寂作也）怛嚩（引）
X23n0438_p0365c05║伱也（二合）（汝今日也）（五偈）
X23n0438_p0365c06║曳（入）懵蘖㘕（如彼慶也）枳娑欏瑜（華枝條也）入嚩（二合）攞（光也）補澀
X23n0438_p0365c07║波（華也）娜提（嚴飾也）㘕迷遮（悅樂也）啉弭尼（園名）嚩（去）寧（園也）麼
X23n0438_p0365c08║護（無量也）泥（去）縛（天也）乳瑟𪘨（二合）（居也）曩（去）佗寫（導師也）然
X23n0438_p0365c09║莽伱（誕生也）嚩部嚩（時也）婆嚩（無偘反）多迦寫（有盡者）怛懵蘖
X23n0438_p0365c10║㘕（彼慶也）婆嚩覩（得也）扇𫪭迦㘕（寂作也）怛嚩（引）伱也（二合）（汝今
X23n0438_p0365c11║日也）（六偈）
X23n0438_p0365c12║曳（入）懵蘖㘕（如彼慶）尾尾䭾（種種也）耨（入）佉（苦也）囊設曩耶
X23n0438_p0365c13║（除滅也）睹瑟窒也（三合）（喜悅也）怛布嚩（無偘反）囊（苦行處也）莽避（趣也）
X23n0438_p0365c14║沒囉（二合）若覩（往也）喇䭾（二合）若覩（往也）喇䭾（〔二合〕）囉怛𠼐（二合）（中夜
X23n0438_p0365c15║也）阿（引）賜（亦如也）素𡃤（天眾也）播唎勿㗚（二合）怛寫（圍遶者）納
X23n0438_p0365c16║莽（禮也）塞吃㗚（三合）怛寫（作者）怛懵蘖藍（彼慶也）婆嚩覩（得也）扇
X23n0438_p0365c17║𫪭迦藍（寂作也）怛嚩（引）伱也（二合）（汝今日也）（七偈）
X23n0438_p0365c18║曳（入）懵蘖㘕（如彼慶也）部若伽（龍也）囉闍（王也）納莽塞吃㗚（三合）
X23n0438_p0366a01║怛寫（作禮者也）捺你夜（二合）（河也）薩跢（二合）𪘨（岸也）鉢𭌆勿㗚（二合）怛
X23n0438_p0366a02║寫（圍遶者）係者灑半𫪭也（二合）（鳥行列也）扇𫪭㗚佗（二合）（寂義也）莽
X23n0438_p0366a03║捺部（二合）單（奇也）莽部（得也）嗢婆嚩（有也）蘇捺曩寫（斷除也）怛懵
X23n0438_p0366a04║蘖㘕（彼慶也）婆嚩覩（得也）扇𫪭迦㘕（寂作也）怛嚩（引）伱也（二合）
X23n0438_p0366a05║（汝今日也）（八偈）
X23n0438_p0366a06║曳（入）懵蘖㘕（如彼慶也）薄伽伐覩（世尊也）窣嚕（二合）莽（樹也）囉闍
X23n0438_p0366a07║（王也）慕[口*(鯬-魚+木)]（根下也）昧𫪭唎（二合）（慈也）沫麗曩（力也）微爾帝（降伏彼也）莫
X23n0438_p0366a08║胡（無量也）忙（引）囉（魔也）博吃蒭（黨也）囊囊（種種也）鉢囉迦羅（異類
X23n0438_p0366a09║也）莽婆（上）嚩（有也）娜部（二合）尾（遍人間也）瞻（去）昧囇者（至天也）怛
X23n0438_p0366a10║懵蘖㘕（彼慶也）婆嚩覩（得也）扇𫪭迦㘕（寂作也）怛嚩（引）你也
X23n0438_p0366a11║（二合）（汝今日也）（九偈）
X23n0438_p0366a12║曳（入）懵蘖㘕（如彼慶也）鉢囉（二合）嚩娜覩嚩囉（上妙也）達囉（二合）
X23n0438_p0366a13║莽（法也）斫吃囇（輪也）嚩囉（引）捺斯（古曰波羅奈）悉體（二合）多（住也）嚩
X23n0438_p0366a14║多（於也）蘇蘖怛寫（善逝者）舍窣覩（導師也）遏諦（入）部儋（希奇也）
X23n0438_p0366a15║部費（人間也）嚩簿（時也）婆嚩多迦寫（有盡者）怛懵蘖㘕（彼慶也）
X23n0438_p0366a16║婆嚩覩（得也）扇𫪭迦㘕（寂作也）怛嚩（引）你也（二合）（汝今日也）（十偈）
X23n0438_p0366a17║曳（入）懵蘖㘕（如彼慶也）係多羯磨㘕（作利益也）鉢囉門（第一也）跛
X23n0438_p0366a18║尾怛㘕（二合）（吉義也）本眤也（二合）（福也）吃𭌆（二合）耶（利也）迦囉儜（饒益
X23n0438_p0366a19║也）忙哩也（二合）（聖也）若囊（眾也）毗乳瑟珍（稱讚嘆也）吃㗚瑳（入）曩
X23n0438_p0366a20║（二合）（溫也）若伽（引）娜（說也）薄伽梵（引）（世尊也）牟尼鑠（引）吃也（二合）僧
X23n0438_p0366a21║（思孕反）訶（師子也）怛懵蘖㘕（彼慶也）婆嚩覩（得也）扇𫪭迦㘕（寂作
X23n0438_p0366a22║也）怛嚩（引）你也（二合）（汝今日也）（十一偈）。
X23n0438_p0366a23║持吉祥眾德，具相金山光，三世之導師。
X23n0438_p0366a24║除滅於三垢，開敷正覺眼，猶如水生葉。
X23n0438_p0366b01║是饒益眾生，最初之善慶。
X23n0438_p0366b02║右先明一切吉慶所以得生，皆由如來出世故。梵云
X23n0438_p0366b03║落吃澀弭（三合），翻為吉祥相，或云具相，亦是嘉慶義、吉
X23n0438_p0366b04║慶義、喜慰義、威德義、好相貌義，當知此名攝一切功
X23n0438_p0366b05║德故。會意言之，次句云開敷，亦是覺悟義。水生是蓮
X23n0438_p0366b06║華異名，以具如是義故，如來出世多所饒益，故云最
X23n0438_p0366b07║初善慶。或云吉慶，或云嘉慶，或云喜慶，大體同耳。
X23n0438_p0366b08║及彼所宣說，第一無動法，開示於三界。
X23n0438_p0366b09║人天應供養，殊勝法能令，諸眾生永寂。
X23n0438_p0366b10║是則為世間，第二之善慶。
X23n0438_p0366b11║右世尊一切所說，究竟皆至第一實際，故曰無動法。
X23n0438_p0366b12║梵云契（棄夜反），多是宣說義，亦是開示義。此中三界者，
X23n0438_p0366b13║梵本正云三世，意通過現未至及三有也。以能普示
X23n0438_p0366b14║世間第一實際故，一切人天皆應供養是法，為報大
X23n0438_p0366b15║恩故。梵云扇𫪭羯囉，譯云作寂。此作是能作能令能
X23n0438_p0366b16║得之義。此法能令眾生悟一切法本性常寂，內外諸
X23n0438_p0366b17║障畢竟不生，故云永寂。以下例然。以如來出世則能
X23n0438_p0366b18║宣說此法，故云第二善慶也。
X23n0438_p0366b19║正妙法相應，獲得多聞慶。人天脩羅等，
X23n0438_p0366b20║應供福田僧，富吉祥慚愧，功德殊勝眾，
X23n0438_p0366b21║是則為世間，第三之善慶。
X23n0438_p0366b22║右梵云薩達喇摩，譯云正法，或云妙法，為滿句故，今
X23n0438_p0366b23║具存之。此中相應，梵云欲吃多，是應合如是之義，即
X23n0438_p0366b24║是契合冥符之義，與瑜伽稍別也。次句由多聞此法，
X23n0438_p0366c01║行與理契，是為大慶，故曰多聞慶。據正譯當云富聞，
X23n0438_p0366c02║今順舊譯耳。又此應供，梵名與阿羅訶不同，此應供
X23n0438_p0366c03║是諸天人等為求福故應當供養之義也。第二偈初
X23n0438_p0366c04║云富，與前富聞義同，亦是具備無乏之義，謂富吉祥、
X23n0438_p0366c05║富慚愧、富功德也。末句云眾，但是眾多之稱，梵名與
X23n0438_p0366c06║僧伽不同，僧伽兼有和合義，由正法藏出興於世，則
X23n0438_p0366c07║有修行果向之人，故云第三善慶也。
X23n0438_p0366c08║如在兜率陀，天宮藏時慶，及與從天降。
X23n0438_p0366c09║利益諸群生，帝釋天神眾，翊從如去者。
X23n0438_p0366c10║汝今得同彼，作寂之嘉慶。
X23n0438_p0366c11║右此藏字，梵音云蘖喇婆，是中心之藏、中胎藏之藏，
X23n0438_p0366c12║與比吒迦、俱舍等其義各殊也。如菩薩在天宮中及
X23n0438_p0366c13║從天降時，於諸世間有無量無邊吉慶之事，如華嚴
X23n0438_p0366c14║等經廣說。脩羅即是諸天眾，為欲簡異諸天故名為
X23n0438_p0366c15║阿脩羅，立世等論謂之非天。又怛佗揭多譯為如來，
X23n0438_p0366c16║又云如去，謂從如實道去至涅槃中不復更生，故以
X23n0438_p0366c17║為名。用釋從天下時於義為便，故互文耳。若兜率天
X23n0438_p0366c18║有補處菩薩，則世間佛種不斷。若人於祕密藏中受
X23n0438_p0366c19║灌頂位者，乃至於一生中或成正覺，故云同彼慶也。
X23n0438_p0366c20║如在迦毗羅，勝宮城慶時，諸大威德天，
X23n0438_p0366c21║稱歎而作禮，猶若不思議，如實善來者。
X23n0438_p0366c22║汝今得同彼，作寂之嘉慶。
X23n0438_p0366c23║梵本如彼慶中即含時義，以下例然。此是菩薩處胎
X23n0438_p0366c24║時，一切世間有無量吉慶之事，亦如華嚴入法界離
X23n0438_p0367a01║世間品中廣說，乃至十方無邊大菩薩眾同集腹中，
X23n0438_p0367a02║為聽法故，是故不可思議。對前偈如去之義，今以來
X23n0438_p0367a03║成正覺釋之，亦於義勢為便也。如菩薩雖在胎中，一
X23n0438_p0367a04║切大威德諸天無不稱揚作禮，汝今亦於虗空眼佛
X23n0438_p0367a05║母藏中而託聖胎，是故八部龍神共所宗敬，故云得
X23n0438_p0367a06║同彼慶也。
X23n0438_p0367a07║如在華園慶，光華遍莊嚴，悅樂林微尼，
X23n0438_p0367a08║無量天眾居。導師初誕生，有盡後邊身。
X23n0438_p0367a09║汝今得同彼，作寂之嘉慶。
X23n0438_p0367a10║梵云枳娑攞瑜，是林樹上兼帶條葉之華。次云補澀
X23n0438_p0367a11║波，正目華體，如華鬘散華之類，皆用此名。故上句以
X23n0438_p0367a12║華園甄別之。菩薩初誕生時，於一切世間亦有無量
X23n0438_p0367a13║吉祥瑞應之慶，乃至無量諸天眾等為供養故，皆集
X23n0438_p0367a14║林微尼園。又有無量不思議解脫菩薩，亦如陰雲籠
X23n0438_p0367a15║月，同時下生。汝今亦於祕密胎藏中初得誕生，一切
X23n0438_p0367a16║法門眷屬皆已萌動，若能勇進修行者，亦是生死後
X23n0438_p0367a17║邊身，故云得同彼慶也。
X23n0438_p0367a18║如滅除在家，種種苦時慶，中夜心歡喜。
X23n0438_p0367a19║往詣苦行處，亦如諸天眾，敬禮圍遶者。
X23n0438_p0367a20║汝今得同彼，作寂之嘉慶。
X23n0438_p0367a21║此是菩薩初出家時，梵本但云滅除種種苦，即含在
X23n0438_p0367a22║家之義，所謂捨離在家種種恩愛繫縛之苦也。苦行
X23n0438_p0367a23║處，梵云正翻，當云修身處。如菩薩初始逾城往趣修
X23n0438_p0367a24║身處時，一切世間有無量無邊吉慶之事，亦如華嚴
X23n0438_p0367b01║等廣說。爾時淨居天眾乃至諸護世者，皆大歡喜，知
X23n0438_p0367b02║正覺優曇華不久開敷，悉皆頂禮圍遶，或親承馬足
X23n0438_p0367b03║而奉送之。汝今亦於祕密藏中，初與無明父母別，往
X23n0438_p0367b04║詣初法明道修身之處，當知淨居天等亦皆歡喜敬
X23n0438_p0367b05║禮，知其不久同於世尊，故云得如彼慶也。
X23n0438_p0367b06║又如彼龍王，恭敬禮時慶，河濵眾飛鳥，
X23n0438_p0367b07║環遶而行列，逮希有寂義，將摧諸有者。
X23n0438_p0367b08║汝今得同彼，作寂之嘉慶。
X23n0438_p0367b09║此是菩薩已到苦行源底，知無義利，受牧牛女人乳
X23n0438_p0367b10║糜已，於河中澡浴，相好圓滿。爾時去佛道漸近，有無
X23n0438_p0367b11║量青雀之瑞，如本行經中廣明。此鳥正名搡沙，形似
X23n0438_p0367b12║青雀而小者，方俗間所謂仙人鳥也。菩薩澡浴已，思
X23n0438_p0367b13║惟諸法本寂心明，見大菩提路，生奇特心，自知必能
X23n0438_p0367b14║以大勢力摧壞諸有。是時復有無量無邊吉慶之事
X23n0438_p0367b15║興于世間。汝今亦於祕密藏中，棄捨九十五種外道
X23n0438_p0367b16║中種種疲勞形神無有義利之苦行，啖阿字門一味
X23n0438_p0367b17║乳糜，增益常命色力，以淨法水灌浴其身，明識心王
X23n0438_p0367b18║大道將詣毗盧遮那坐道場處，故云得同彼慶也。
X23n0438_p0367b19║猶如婆伽婆，樹王下時慶，以慈心力故，
X23n0438_p0367b20║破無量魔軍，種種隨類形，遍天人世間。
X23n0438_p0367b21║汝今得同彼，作寂之嘉慶。
X23n0438_p0367b22║世尊坐道場樹下降伏天魔成正覺時，一切世間出
X23n0438_p0367b23║世間有種種慶善之事，如天樹王上春之月具足開
X23n0438_p0367b24║敷。本行菩薩道時，所有希願已得如意，即便普現色
X23n0438_p0367c01║身遍於世界開化眾生。又此中言魔軍者，梵本正音
X23n0438_p0367c02║博吃蒭，是羽翼黨援之義，今依古譯會意言耳。汝今
X23n0438_p0367c03║發菩提心，當知已得安坐佛覺娑羅樹王根本之下，
X23n0438_p0367c04║以如來加持神力遍伏魔軍。若從此堅固不動逮見
X23n0438_p0367c05║心明道時，即是初發心中便成正覺，以除葢障三昧
X23n0438_p0367c06║普現漫荼羅身，故云得同彼慶也。
X23n0438_p0367c07║如善逝導師，住於波羅奈，初轉最無上，
X23n0438_p0367c08║法輪時喜慶，奇特未曾有，世間時分盡。
X23n0438_p0367c09║汝今得同彼，作寂之嘉慶。
X23n0438_p0367c10║世尊以十義故轉正法輪，是華嚴等經廣說。梵云鉢
X23n0438_p0367c11║囉嚩娜覩嚩囉，是上妙義殊勝義，即是世間第一更
X23n0438_p0367c12║無過上，故云最無上。復次世尊諸有所說皆為大事
X23n0438_p0367c13║因緣，故云最無上。一切世間初未曾聞亦不能轉，故
X23n0438_p0367c14║曰奇特未曾有。梵本正云奇希，今會意言耳。自度諸
X23n0438_p0367c15║有亦令無量眾生住最後邊身，乃至意生麤重之有
X23n0438_p0367c16║亦令永盡。汝今亦爾，若於此生逮得除葢障三昧語
X23n0438_p0367c17║言陀羅尼起自在神通時，亦能如毗盧遮那而轉法
X23n0438_p0367c18║輪，故云得同彼慶也。
X23n0438_p0367c19║如彼為利益，第一吉義慶，福利所饒益，
X23n0438_p0367c20║稱讚諸聖眾，遍說具德尊。牟尼釋師子，
X23n0438_p0367c21║汝今得同彼，作寂之嘉慶。
X23n0438_p0367c22║梵本云係多，翻云利益。次云吃𭌆耶，此翻為利。迦羅
X23n0438_p0367c23║儜，翻為饒益。本名各異，傳度者無以別之。譬如初載
X23n0438_p0367c24║首肇，基祖元胎，雖復同歸於始，然亦有小殊也。初句
X23n0438_p0368a01║言為利益，亦是能令利益之義，結成歎佛偈。次句云
X23n0438_p0368a02║第一吉義，結成歎法偈。次二句明供養修行所成勝
X23n0438_p0368a03║果，總結歎僧偈。次二句結成，總結釋迦牟尼本行中
X23n0438_p0368a04║七偈。以要言之，如是等一切功德，汝今已具得之也。
X23n0438_p0368a05║世尊般涅槃時，與成正覺時，無二無別。若就世諦，則
X23n0438_p0368a06║云三界空虗，眾生福盡，是故晦而不言。然此中結會
X23n0438_p0368a07║三寶及如來本行，即是大涅槃義也。此十一偈中，具
X23n0438_p0368a08║無量義，當廣說諸修多羅，分別說之。恐妨說漫荼羅
X23n0438_p0368a09║義，故略明訓詁而已。
X23n0438_p0368a10║金籌偈（梵本）。
X23n0438_p0368a11║阿壤（引）曩（無智也）鉢吒㘕（膜也）嚩瑳（佛子也）阿跛你嘽（都根反）（決
X23n0438_p0368a12║除也）尒乃（平聲）（仁者也）薩哆（二合）嚩（為汝也）曳舍邏枳（去聲）（善用籌也）昧
X23n0438_p0368a13║（無害也）你也（二合）囉逝窣覩（醫王也）曳（入）佗路羯寫（如世間也）昧
X23n0438_p0368a14║（無害反）補囉（引聲）（猶如也）
X23n0438_p0368a15║佛子佛為汝，決除無智瞙，猶如世醫王，
X23n0438_p0368a16║善用於金籌。
X23n0438_p0368a17║西方治眼法，以金為箸，兩頭圓滑中細，猶如杵形，可
X23n0438_p0368a18║長四五寸許。用時以兩頭塗藥，各用一頭內一眼中
X23n0438_p0368a19║塗之。涅槃金篦，亦此類也。一切眾生心目，本有佛知
X23n0438_p0368a20║見性，但以無智瞙翳故，諸法實相不得明了現前。若
X23n0438_p0368a21║令拙醫救之，非徒無効而已，或更增其翳瞙，或傷損
X23n0438_p0368a22║目瞳。如來方便具足，善用金籌者，則不如是。如郢匠
X23n0438_p0368a23║運斧，盡力除垢，然於不可傷處，則不令傷。若毫髮之
X23n0438_p0368a24║間，盈縮失度，則為斷空所翳，不成無礙知見也。又此
X23n0438_p0368b01║病目中見色之性，世間若有醫王，若無醫王，法爾成
X23n0438_p0368b02║就。但遇可治際會，則便開明，非籌藥之功，今始創造
X23n0438_p0368b03║也。法華有盲人譬喻，此中當廣說之。一切諸佛種種
X23n0438_p0368b04║異方便門，究其旨歸，悉皆意在於此耳。
X23n0438_p0368b05║明鏡偈（梵本）。
X23n0438_p0368b06║鉢囉（二合）𫪭嚩（微挽反）（像也）麼莽耶（形也）達摩（法也）阿車（引）（澄也）輸
X23n0438_p0368b07║（上）䭾（清淨也）阿囊尾羅（不濁也）阿蘖囉（二合）係耶（二合）曩（無執也）
X23n0438_p0368b08║毗邏必夜（二合）室者（二合）（離言說也）係覩（因也）羯麼（業也）三母嗢婆
X23n0438_p0368b09║（二合）嚩（引）（發起也一偈）翳文（如是也）壤怛嚩（引）（二合）（知也）伊瞞（引）（此也）
X23n0438_p0368b10║達摩（法也）𭉴娑嚩（二合）婆（去）嚩（引）（無自性也）曩囊微嚂（不濁也）矩
X23n0438_p0368b11║嚕（為也）薩怛嚩（引）（有情也）喇佗（利也）莽賭㘕（無比也）勃䭾喃（諸佛也）
X23n0438_p0368b12║若多（生也）悉怛嚩（三合）（汝也）胃囉娑（心也）
X23n0438_p0368b13║諸法無形像，清澄無垢濁，無執離言說，
X23n0438_p0368b14║但從因業起，如是知此法，自性無染汙。
X23n0438_p0368b15║為世無比利，汝從佛心生。
X23n0438_p0368b16║梵本初句但云形像，然與無相法文勢相連，意明法
X23n0438_p0368b17║無形像也。心性本淨，猶如明鏡，澄然清淨，無有穢濁，
X23n0438_p0368b18║而能普現眾像。當知此像不從鏡中生，不從外質生，
X23n0438_p0368b19║不共生，亦非無因緣有，種種戲論皆不相應，亦復不
X23n0438_p0368b20║可執取，但屬眾因緣耳。緣合不生，緣離不滅，即是無
X23n0438_p0368b21║常無斷，無去無來，當知即像是鏡，即鏡是像。若能如
X23n0438_p0368b22║是解時，即見諸法實相，知心自性本無染汙也。以此
X23n0438_p0368b23║如鏡之心，鑒如心之鏡，故說心自見心，心自知心。智
X23n0438_p0368b24║之與鏡，無二無別，所以決去其眼瞙，正為觀如此法
X23n0438_p0368c01║界，故次明之。若與此相應時，即於普門漫荼羅得除
X23n0438_p0368c02║葢障三昧，能為一切眾生作無比利，或云對，或無云，
X23n0438_p0368c03║無稱謂，不可稱量也。以能自生心佛家故，是名佛心
X23n0438_p0368c04║之子，從心佛生，故曰汝從佛心生。
X23n0438_p0368c05║法輪法螺偈（梵本）。
X23n0438_p0368c06║阿捺也（二合）（今日也）鉢囉（二合）勃哩（二合）𫪭（已後也）路羯寫（世間也）
X23n0438_p0368c07║𫪭〔已沒後也〕斫羯囒（二合）（輪也）沫（無割反）喇哆（二合）也（轉也）哆（引）演難
X23n0438_p0368c08║（引）（救世者也）阿（引）布𡃤延（吹也）三曼多訥嚩（無害反）（二合）（普遍也）達麼
X23n0438_p0368c09║（法也）商（去）佉（螺也）莽（無也）努哆嚂（上也）（一偈）曩（無也）諦怛囉（二合）建吃
X23n0438_p0368c10║灑（二合）（彼慮也）[尸@(兆-((冰-水)*(厂-一))+(彳-〡))]末𫪭𡃤嚩（二合）（異慧也）𭉴𡃤[尸@(兆-((冰-水)*(厂-一))+(彳-〡))]（二合）商計曩（無疑
X23n0438_p0368c11║也）制哆娑（引）（心也）鉢囉（二合）迦（引）奢也（開〔示〕也）娑嚩（二合）路計
X23n0438_p0368c12║悉泯（二合）（世人也）瞞怛囉（二合）（真言也）遮唎耶（二合）（行也）曩演（道也）鉢
X23n0438_p0368c13║㘕（勝也）（二偈）翳梵（如是也）吃嘌（二合）哆茸（作願也）勃䭾喃（諸佛也）鄔
X23n0438_p0368c14║跛迦（引）𭌆（恩德也）𫪭擬（疑異反）也細（唱也〔善〕說也）諦遮（彼也）嚩馹
X23n0438_p0368c15║囉（二合）䭾囉（執金剛也）薩喇鞞（二合）（一切也）落吃鏟（二合）𫪭（護也）怛嚩
X23n0438_p0368c16║（汝也）薩婆奢（皆常當也）（三偈）
X23n0438_p0368c17║汝自於今日，轉於救世輪，其聲普周遍，
X23n0438_p0368c18║吹無上法螺，勿生於異慧，以無疑慮心，
X23n0438_p0368c19║開示於世間，勝道真言行，常作如是願，
X23n0438_p0368c20║宣唱佛恩德，一切持金剛，皆當護念汝。
X23n0438_p0368c21║猶如字輪，旋轉相成，共成一體。如字輪者，印輪、身輪
X23n0438_p0368c22║亦然。是故解圓鏡漫荼羅義時，即解祕密藏中轉法
X23n0438_p0368c23║輪義。轉此法輪時，以一音聲普遍十方世界，驚悟眾
X23n0438_p0368c24║生，故曰吹大法螺也。梵音於普遍字中，即有聲義，有
X23n0438_p0369a01║吹發義，又有令彼普遍聞義。異慧分別妄想之慧，無
X23n0438_p0369a02║疑慮心，即是疑悔永盡，住於實智。以住實智故，即能
X23n0438_p0369a03║必定師子吼，開示人天無上真言行道法。汝若能發
X23n0438_p0369a04║如是願，於一切處、一切時，為報正法大恩，宣布佛之
X23n0438_p0369a05║恩德，即是如來所使，行如來事。是故一切持金剛，皆
X23n0438_p0369a06║護念汝也。復次，汝之心王於初法明道中成佛轉
X23n0438_p0369a07║法輪時，已有無量無邊金剛智印周輪翼輔共護持
X23n0438_p0369a08║之，何況毗盧遮那究竟心王成佛時所有威勢！故當
X23n0438_p0369a09║為此法故發大精進也。
X23n0438_p0369a10║三昧耶偈（梵本）。
X23n0438_p0369a11║阿你也（二合）鉢囉（二合）勃哩（二合）𫪭（從今已後）諦嚩瑳（作佛子也）阿粃
X23n0438_p0369a12║貳尾哆（不惜命也）迦囉儜多（半聲）（故也）阿鉢𭌆（不應也）𫪭夜（二全）縛
X23n0438_p0369a13║係（捨也）薩達謨（正法也）菩提質哆（菩提心也）沫怛鉢囉（捨離也）（一偈）
X23n0438_p0369a14║莽（去）瑳（上）𭌆延（慳也）薩嚩達謎數（上聲）（於一切法也）薩怛嚩（二合）
X23n0438_p0369a15║（諸眾生也）曩忙（勿也不〔也〕）係旦者也多（半聲）（利益行也）醫帝（此也）三昧耶
X23n0438_p0369a16║係（戒也）三勃臺（佛也）囉（引）契也（二合）（引）哆（引）（說也）薩怛嚩（汝也）蘇
X23n0438_p0369a17║沒囉（二合）哆（善住戒者二偈）曳佗（猶如也）娑嚩（二合）（自身也）貳尾單（命也）
X23n0438_p0369a18║𡀩吃鏟（平）（二合）（護也）怛佗𡀩吃鏟（引）（二合）（護也）伊迷（如是也）怛嚩
X23n0438_p0369a19║（二合）怛嚩（〔二合〕）也（汝也）鉢羅（二合）抳鉢你（二今稽首於也）虞嚧（引）（導也）始
X23n0438_p0369a20║央（二合）（弟子也，汝也）室者囉䋈瑜薄吉𫪭（恭敬也）嚩瑳囉（二合）（䖍誠
X23n0438_p0369a21║也）（三偈）阿驃（毗庚反）閉耶（依教奉行也）薩怛（二合）多（諸有也）薩喇瞞
X23n0438_p0369a22║（二合）（所作也）𭉴室旨（二合）帝（無也）囊（引）怛囉（疑慮也）怛莽（二合）娜（引）（心
X23n0438_p0369a23║也半偈）
X23n0438_p0369a24║佛子汝從今，不惜身命故，不應捨正法。
X23n0438_p0369b01║捨離菩提心，慳恡一切法，不利眾生行，
X23n0438_p0369b02║佛說三昧耶：汝善住戒者，如護自身命，
X23n0438_p0369b03║護戒亦如是，應至誠恭敬，稽首聖尊足。
X23n0438_p0369b04║所作隨教行，勿生疑慮心。
X23n0438_p0369b05║前云耳語告一偈者，猶如僧祇家授六念，薩婆多授
X23n0438_p0369b06║五時法。以此驗知，曾受具戒以不？今此四戒，如受具
X23n0438_p0369b07║戒竟已，略示戒相，當知即是祕密藏中四波羅夷也。
X23n0438_p0369b08║如人為佗斷頭，命根不續，則一切支分無所能為，不
X23n0438_p0369b09║久皆當散壞。今此四戒，是真言乘命根，亦是正法命
X23n0438_p0369b10║根。若破壞者，於祕密藏中，猶如死屍，雖具修種種功
X23n0438_p0369b11║德行，不久敗壞也。第一戒不應捨正法者，為一切如
X23n0438_p0369b12║來正教，皆當攝受修行，受持讀誦，如大海吞納百川，
X23n0438_p0369b13║無厭足心。若於諸乘了不了義，隨一法門，勿生棄捨
X23n0438_p0369b14║之心。聲聞乘中，若對堪作法人，心生口言，隨捨一法，
X23n0438_p0369b15║亦成捨戒。雖於具足毗尼，不墮眾數，然非犯戒之罪。
X23n0438_p0369b16║今此祕密大乘，畢竟無有捨義故，則成重罪也。又此
X23n0438_p0369b17║一切法門，皆是大悲世尊，於無量阿僧祇劫之所積
X23n0438_p0369b18║集，為欲普門饒益一切眾生故，而演說之，猶如字輪，
X23n0438_p0369b19║不可棄一。如聲聞乘人，隨捨一事，猶因和合義斷，喪
X23n0438_p0369b20║失律儀，何況摩訶衍耶？第二戒不應捨離菩提心者，
X23n0438_p0369b21║此菩提心，於菩薩萬行，猶如大將幢旗。若大將喪失
X23n0438_p0369b22║幢旗時，即是三軍敗績，墮佗勝處，故犯波羅夷也。有
X23n0438_p0369b23║人雖愛重三乘法藏，心不棄捨，然作是念：無上大乘，
X23n0438_p0369b24║種種難行苦行，非我所堪，且當於小乘中而取滅度。
X23n0438_p0369c01║或云：我當廣植善根，供養三寶，長受人天福報。無上
X23n0438_p0369c02║菩提，是普賢文殊諸大人等之所行處，今我何能得
X23n0438_p0369c03║之？如是等種種因緣，退菩提願，即是自斷命根，犯波
X23n0438_p0369c04║羅夷罪。又此菩提心，畢竟無有可退義故。不同聲聞
X23n0438_p0369c05║法中，乃至放捨三歸，退為白衣外道者，佛亦慈愍聽
X23n0438_p0369c06║許也。第三戒，於一切法不應慳恡者，有人雖不捨正
X23n0438_p0369c07║法，不離菩提心，然於正法慳恡，不肯觀機惠施，亦犯
X23n0438_p0369c08║波羅夷罪。所以然者，因如來出世，然後有如是正法，
X23n0438_p0369c09║乃至一句一偈，無非世尊喪捨身命，為其僮僕，然後
X23n0438_p0369c10║得之。是一切眾生父母遺財，非獨為一眾生故，而今
X23n0438_p0369c11║竊為己有。故此祕密藏中，同於盜三寶物也。略說法
X23n0438_p0369c12║有四種，謂三椉及祕密。椉雖不應恡惜，然應審觀眾
X23n0438_p0369c13║生，量其根器，而後與之。若輙爾談說深祕之事，令生
X23n0438_p0369c14║疑謗，斷彼善根，則於第四戒中，得波羅夷罪。其直爾
X23n0438_p0369c15║恡財，不肯惠施者，於十種方便戒中結犯，下品說之。
X23n0438_p0369c16║第四戒，勿於一切眾生作不饒益行者，此是四攝相
X23n0438_p0369c17║違法。四攝是菩薩具戒中四依。若受戒時，先當問此
X23n0438_p0369c18║遮難。若能奉行者，方為授之。不能奉行，則非摩訶薩
X23n0438_p0369c19║埵，不得為受。所以然者，菩薩發一切智心，本為普攝
X23n0438_p0369c20║一切眾生，為作三椉入道因緣故。而今反作四攝相
X23n0438_p0369c21║違法，起眾生障道因緣。一切眾生，亦同字輪之體，不
X23n0438_p0369c22║得相離故。隨損一一眾生善根，或於彼捨饒益行，皆
X23n0438_p0369c23║犯波羅夷罪。例如聲聞法中，隨捨七眾一人，即是不
X23n0438_p0369c24║和合義，斷失具足律儀也。若但隨煩惱之心，造婬盜
X23n0438_p0370a01║殺妄等，而未損彼三椉善緣，猶如聲聞法中偷蘭遮
X23n0438_p0370a02║罪，是方便學處中攝也。次下阿闍棃教誡之語。
X23n0438_p0370a03║佛說三昧耶者，梵本兼有此字，言十方三世佛共說
X23n0438_p0370a04║此三昧耶，同行一如實道更無異路，今漫荼羅中一
X23n0438_p0370a05║切集會現為證驗也。梵云蘇沒囉多，翻為善住戒者，
X23n0438_p0370a06║以其善住三昧耶故，亦名善住戒者，即是異門說佛
X23n0438_p0370a07║子之名，如護汝父母生身所有軀命，今愛此法身慧
X23n0438_p0370a08║命亦當如是也。汝今已受具戒竟，當至誠於彼諸尊
X23n0438_p0370a09║作禮而退，自今已後凡有所作，當依真言法教如說
X23n0438_p0370a10║行之，同彼新受戒者，一切事業先當問師，勿得率心
X23n0438_p0370a11║專擅令生惡邪疑悔也。復次，阿闍棃說：持明藏中
X23n0438_p0370a12║二部戒本，一一皆是真言，可以成辦諸事，如來以此
X23n0438_p0370a13║加持諸弟子故。今此中諸偈亦爾，作法時當誦梵本，
X23n0438_p0370a14║兼以字門而廣釋之。
X23n0438_p0370a15║爾時金剛手白佛言：乃至同見佛世尊故。是因受具
X23n0438_p0370a16║已竟，明真言門中無作功德也。如聲聞法中，若受具
X23n0438_p0370a17║足戒竟，如婬盜殺妄等一一學處，各於三千大千世
X23n0438_p0370a18║界一一眾生處，皆得無作功德，福河流注迄至命終。
X23n0438_p0370a19║乃至不飲酒戒，於一切眾生咽咽中，皆生無作功德
X23n0438_p0370a20║也。壞生堀地戒，於一切草木自金剛際以來一一微
X23n0438_p0370a21║塵，各生無作功德。以此因緣故，雖具諸結使凡夫，得
X23n0438_p0370a22║與無學聖人同在應供之數共秉聖事。今此祕密藏
X23n0438_p0370a23║中，以初戒於故，十方三世一切正法藏中，皆生無作
X23n0438_p0370a24║功德。由第二戒故，於十方三世一切菩薩行中，皆生
X23n0438_p0370b01║無作功德法。由第三戒故，於十方三世一切度人門，
X23n0438_p0370b02║皆生無作功德。由第四戒故，於十方三世一切眾生
X23n0438_p0370b03║及四攝事中，皆生無作功德。非獨以一期為限量，三
X23n0438_p0370b04║千為境界也。又聲聞一切律儀因緣造作生，終至無
X23n0438_p0370b05║餘涅槃歸於灰斷。今此菩薩律儀，本從一切智生，終
X23n0438_p0370b06║趣薩婆若海，本末究竟等皆如金剛。又如聲聞法中，
X23n0438_p0370b07║雖有具足煩惱學無學等階次不同，然所發無作律
X23n0438_p0370b08║儀，則無優劣之異。今此菩薩律儀亦復如是，雖復最
X23n0438_p0370b09║初發心乃至四十二地階次不同，然一時普遍法界
X23n0438_p0370b10║發起無作善根，則與如來更無增減之異。復次如
X23n0438_p0370b11║初發心時，一切功德即與如來等。從此以後經無量
X23n0438_p0370b12║阿僧祇劫，於一念中恒殊進，轉深轉廣不可思議。以
X23n0438_p0370b13║此義故，名為祕密藏中無作功德也。是以經云：金剛
X23n0438_p0370b14║手問：此善男子善女人入此大悲藏漫荼羅，獲幾所
X23n0438_p0370b15║福德聚？佛言：從初發心乃至成如來所有福德聚，是
X23n0438_p0370b16║善男子善女人福德聚與彼正等也。此福非一切眾
X23n0438_p0370b17║生思量分別之所能及，唯有諸佛乃能知之。今但示
X23n0438_p0370b18║其入處，欲令領會圓意，故云以此法門當如是知也。
X23n0438_p0370b19║譬如輪王太子適在胎藏之中，已能持四天下使福
X23n0438_p0370b20║德無減，八部群神皆宗敬之，何況紹灌頂位時所為
X23n0438_p0370b21║利益。故佛言：由彼所有福德聚與如來等故，當知即
X23n0438_p0370b22║是從佛口生佛心之子，其所在方即為有佛施作佛
X23n0438_p0370b23║事。猶如聲聞經中佛說：隨舍利弗之所遊行，於彼方
X23n0438_p0370b24║面我則無事也。一切眾生所以供養親近如來者，以
X23n0438_p0370c01║能出生無盡福慧故。而今此善男子善女人所有福
X23n0438_p0370c02║德聚與如來正等，是故世尊以大悲故囑纍一切眾
X23n0438_p0370c03║生：若樂欲供養佛者，當供養此善男子善女人。若欲
X23n0438_p0370c04║見佛者，即當觀彼也。初入世諦漫荼羅時，所有福德
X23n0438_p0370c05║聚，與如來等。初入瑜伽深祕密漫荼羅時，所有福德
X23n0438_p0370c06║聚，又復與如來等，乃至廣說。隨入一一地位漫荼羅
X23n0438_p0370c07║時，所生福德聚，皆悉與如來等。是中亦有差別，亦無
X23n0438_p0370c08║差別。以見如是金剛界故，名為金剛手。以見如是法
X23n0438_p0370c09║界故，名為普賢。故此上首聖尊，與一切金剛菩薩眾，
X23n0438_p0370c10║皆共同聲說言：我等從今已後，應當恭敬供養是善
X23n0438_p0370c11║男善女人。何以故？同見佛世尊故。猶如輪王輔佐，以
X23n0438_p0370c12║明識輪王種姓故。見出興世間，多諸義利，欲令七寶
X23n0438_p0370c13║常不隱沒故。皆以至誠禮敬胎中太子，而衛護之，非
X23n0438_p0370c14║以矯飾之辭也。瞿醯云：阿闍棃，如上所說，作護摩已，
X23n0438_p0370c15║用淨水灑諸弟子頂上，廣示漫荼羅位，教彼大印及
X23n0438_p0370c16║明王真言，令坐一處持誦之。次教以香華供養本尊
X23n0438_p0370c17║及餘諸尊竟，次第而坐。師自誦般若經，令彼聽之。次
X23n0438_p0370c18║為都說三昧耶戒：汝等從今日常於三寶及諸菩薩
X23n0438_p0370c19║諸真言尊重恭敬供養，於摩訶衍經恒生信解，凡見
X23n0438_p0370c20║一切受三昧耶者當生愛樂，於尊者處所恒起恭敬，
X23n0438_p0370c21║不應於諸尊所而懷嫌恨，及與信學外道經書，凡來
X23n0438_p0370c22║求者隨力施與，於諸有情恒起慈悲，於諸功德勤心
X23n0438_p0370c23║修習，常樂大乘，於真言行勿得懈廢，所有祕密之法
X23n0438_p0370c24║無三昧耶者不應為說。大略如此，餘如供養法初品
X23n0438_p0371a01║中廣明。如是教授已，各各示彼本尊真言印所屬之
X23n0438_p0371a02║部，并為解說本漫荼羅，然後作最後護摩。護摩竟，更
X23n0438_p0371a03║如法護身施諸方食，施畢洗手灑淨與諸弟子，以香
X23n0438_p0371a04║華等次第供養一切諸尊，誠心頂禮并乞歡喜。復執
X23n0438_p0371a05║閼伽各各以本真言如法發遣，或依本教或以漫荼
X23n0438_p0371a06║羅主真言一時發遣，準同請法。諸供養食當施貧人，
X23n0438_p0371a07║不應與狗烏等食啖，所有財物阿闍棃應取隨意受
X23n0438_p0371a08║用，若不能用當施三寶，傘拂等施佛，塗香燒香等施
X23n0438_p0371a09║法，衣缾器等施佛及四方僧，若無僧當與七眾人，其
X23n0438_p0371a10║弟子乃至少分不得用之，若用犯三摩耶，如彼廣說
X23n0438_p0371a11║也。
X23n0438_p0371a12║爾時毗盧遮那復觀一切眾會，告執金剛祕密主等
X23n0438_p0371a13║以下，明漫荼羅法事時所要真言支分，阿闍棃宜應
X23n0438_p0371a14║解了，故次說之也。將顯示如來語密之藏故，復普觀
X23n0438_p0371a15║大眾而加持之。如生身佛將發誠實言時，或示廣長
X23n0438_p0371a16║舌相遍覆其面，而告應度者言：汝經書中頗見有如
X23n0438_p0371a17║是相人而出虗妄語不？若摩訶衍中或示舌相遍覆
X23n0438_p0371a18║三千世界，今者世尊將說如來平等語故，明此語輪
X23n0438_p0371a19║橫豎皆遍一切法界，故曰廣長語輪相。此相字梵本
X23n0438_p0371a20║正云漫荼羅，前已開示普門身漫荼羅，今復顯示普
X23n0438_p0371a21║門語漫荼羅。如如意珠寂然無心亦無定相，而能普
X23n0438_p0371a22║應一切皆令稱悅其心，故名巧色摩尼。從巧色摩尼
X23n0438_p0371a23║身出巧色摩尼語，示巧色摩尼心，普雨法財，滿法界
X23n0438_p0371a24║眾生種種希願，如是應物之迹常遍十方三世，以無
X23n0438_p0371b01║量門植眾德本，無窮已時住不可害行，即是於一切
X23n0438_p0371b02║事業中皆悉不可留難不可破壞之義，故名三世無
X23n0438_p0371b03║比力真言句。此是總說諸真言所出生處也。至下文
X23n0438_p0371b04║所明大力大護等，即是從如意珠輪所出稱機之用。
X23n0438_p0371b05║爾時一切大眾自知心器純淨，又蒙如來不思議加
X23n0438_p0371b06║持故堪受大法，即時以無量門各共同聲請佛言：世
X23n0438_p0371b07║尊！今正是時。善逝！今正是時。據梵本，前時名迦羅，是
X23n0438_p0371b08║長時之時，如一歲有三分等。後時名三摩耶，是時中
X23n0438_p0371b09║小時，如晝夜六時之中復更有小分等。如有人言：今
X23n0438_p0371b10║正是東作之時，遇獲膏雨，宜趣時下種，勿使失其機
X23n0438_p0371b11║會。故重言之也。爾時世尊既受請已，將說大力大護
X23n0438_p0371b12║明妃故，住於滿一切願出廣長舌相遍覆一切佛剎
X23n0438_p0371b13║清淨法幢高峯觀三昧。此中言出者，梵本正翻當云
X23n0438_p0371b14║發生，舊譯或云奮迅。出此廣長舌相，即是如來奮迅
X23n0438_p0371b15║示現大神通力，故會意言之也。此三昧於如來廣長
X23n0438_p0371b16║舌相遍滿一切佛剎巧色摩尼普門大用中最為上
X23n0438_p0371b17║首，猶如大將之幢，故云清淨法幢也。梵云䭾嚩若，此
X23n0438_p0371b18║翻為幢；梵云計都，此翻為旗，其相稍異。幢但以種種
X23n0438_p0371b19║雜綵幖幟莊嚴計都，相亦大同，而更加旒旗密號，如
X23n0438_p0371b20║兵家畫作龜龍鳥獸等種種類形，以為三軍節度，有
X23n0438_p0371b21║處亦翻為幢，故合言之。若具存梵本，當云清淨法幢
X23n0438_p0371b22║旗也。如大將於高峯之上建立幢旗，備見山川倚伏
X23n0438_p0371b23║歒人情狀，指麾百萬之眾，動止齊一，離合從心，以戰
X23n0438_p0371b24║必勝，以攻必取。若拙將暗於事勢，又失幢旗，則人各
X23n0438_p0371c01║異心，敗不旋踵矣。如是淨菩提心為萬行幢旗，亦復
X23n0438_p0371c02║如是。住中道第一義諦山上，安固不動，以健行三昧
X23n0438_p0371c03║普觀十方，悉見無量度門材性優劣所應用處，及與
X23n0438_p0371c04║諸地通塞障道因緣故，能持無量功德，普護一切眾
X23n0438_p0371c05║生，凡有所為不可爼壞也。爾時世尊作如是念：我從
X23n0438_p0371c06║初發意以來，常以此勇健菩提心，護持正法及與眾
X23n0438_p0371c07║生，於種種難行苦行事中，猶如金剛無有退轉，正為
X23n0438_p0371c08║成就如是三昧，普護十方諸佛剎故。今我所願皆已
X23n0438_p0371c09║滿足，作所應作正是其時。即時發遍一切如來法界，
X23n0438_p0371c10║哀愍無餘眾生界音聲，說此持明法句。若我所言誠
X23n0438_p0371c11║實不虗者，其有持誦修習，令其勢力與我無異，故名
X23n0438_p0371c12║大力大護也。阿闍棃言明，是大慧光明義。妃者，梵云
X23n0438_p0371c13║囉逝，即是王字，作女聲呼之，故傳度者義說為妃。妃
X23n0438_p0371c14║是三昧義，所謂大悲胎藏三昧也。此三昧是一切佛
X23n0438_p0371c15║子之母，此佛子者即是清淨法幢菩提心。如彼胎藏，
X23n0438_p0371c16║始從歌羅羅時含藏覆護，令不為眾緣所傷，漸次增
X23n0438_p0371c17║長，乃至誕育之後，猶固勤心守護而乳養之。是故說，
X23n0438_p0371c18║母恩德最深，難可報德也。從此三昧起者，入住出時
X23n0438_p0371c19║皆是不思議法界，非如世間禪定動寂相礙，有退失
X23n0438_p0371c20║間隙時也。
X23n0438_p0371c21║南摩薩嚩怛佗（引）蘖帝弊（毗也切）（下同）（一），薩嚩佩野微蘖帝
X23n0438_p0371c22║弊（二），毗溼嚩（二合）目契弊（三），薩嚩佗（引）唅（四），羅乞叉
X23n0438_p0371c23║（二合）摩訶（引）沫麗（五），薩嚩怛佗（引）蘖多（六），奔眤也（二合）你
X23n0438_p0371c24║（入聲）闍（引）帝（七），吽吽（八），怛囉（二合）吒怛囉（三合）吒（九），阿鉢囉
X23n0438_p0372a01║（二合）𫪭（丁以反）訶諦（十），莎訶
X23n0438_p0372a02║初句歸命一切諸如來，次句能除一切諸障恐怖等，
X23n0438_p0372a03║是歎如來一切大力大護之德。又次句歎無量法門，
X23n0438_p0372a04║毗溼嚩亦是巧義，所謂無量巧度門，即是法幢高峯
X23n0438_p0372a05║觀三昧普門業用。今欲說此明妃，故先歸敬一切如
X23n0438_p0372a06║來如是功德也。次云薩嚩佗，是總指諸佛如是功德，
X23n0438_p0372a07║欲令同入一字門故。次有唅欠兩字，正是真言之體，
X23n0438_p0372a08║亦名種子。以下諸句，皆轉釋此二字門。訶字是因義，
X23n0438_p0372a09║所謂大椉因者，即是菩提心。以一切因本不生故，乃
X23n0438_p0372a10║至離因緣故，名為淨菩提心。淨菩提心是成佛真因，
X23n0438_p0372a11║正法幢旗之種子。上加空點，是入證義，所以轉聲云
X23n0438_p0372a12║唅也。佉是大空，上加空點，轉聲為欠，即是證此大空，
X23n0438_p0372a13║名為般若佛母，正是明妃之義。於此虗空中，含養真
X23n0438_p0372a14║因種子，即大護義也。復次，佉字門猶如虗空，畢竟
X23n0438_p0372a15║清淨，無所不有，即是高峯觀所知境界。訶字是菩提
X23n0438_p0372a16║幢種，亦是自在力。以此二字相應故，猶如大將，能破
X23n0438_p0372a17║怨歒。又訶字門是菩提心寶，與佉字門虗空和合故，
X23n0438_p0372a18║得成巧色摩尼，能滿一切希願。今此真言中闕此欠
X23n0438_p0372a19║字，下文具有也。次句云囉乞义，即擁護義。如人恐怖
X23n0438_p0372a20║厄難，若恃怙有力大人，或得高城深池之固，則泰然
X23n0438_p0372a21║無慮。彼諸怨歒，雖以種種方便，無若之何。行人亦爾，
X23n0438_p0372a22║依倚菩提心王，以般若胎藏為城郭，猶如虗空，不可
X23n0438_p0372a23║破壞，即是轉釋前義也。次句摩訶，沫麗翻云大力。訶
X23n0438_p0372a24║字，菩提心中具足一切如來力。今與佉字合故，離諸
X23n0438_p0372b01║繫縛，無復罣礙，如虗空中風，自在旋轉，故名大力也。
X23n0438_p0372b02║又有七句釋此大力所由，故云從一切如來功德生。
X23n0438_p0372b03║言此大堅固力，本從諸佛金剛種性生。又於無量劫
X23n0438_p0372b04║以來，常以此訶字真因，具修佉字萬德，一一皆如金
X23n0438_p0372b05║剛，不可破壞。今眾德已滿，諸力悉備，復當以此法幢
X23n0438_p0372b06║高峯觀三昧，大摧法界怨歒，普護眾生。次即發誠實
X23n0438_p0372b07║語，所謂吽字也。吽是恐怖彼聲，所以重言之者，一摧
X23n0438_p0372b08║外障，一摧內障。復次外是煩惱障，內是智障。若釋
X23n0438_p0372b09║字門，如來以何法恐怖諸障耶？謂即以此訶字門也。
X23n0438_p0372b10║下有三昧畫即是具修萬行，上大空點即是已成萬
X23n0438_p0372b11║德，訶字即是法幢旗三昧，空點合故即是高峯觀三
X23n0438_p0372b12║昧。訶字是一切如來種子者，上點是明妃之母，下畫
X23n0438_p0372b13║是胎分日增。如是義故，適發聲時魔軍敗散也。次云
X23n0438_p0372b14║怛囉吒，是叱呵攝伏之義，如師子奮怒大吼時眾獸
X23n0438_p0372b15║無不攝伏。亦重言者，是對根本煩惱隨煩惱，乃至對
X23n0438_p0372b16║界內煩惱界外煩惱也。末句云阿鉢囉𫪭訶諦，是無
X23n0438_p0372b17║對無比力義，結持上文，以此因緣故名為大力大護
X23n0438_p0372b18║明妃也。莎訶是驚覺諸佛令作證明，亦是憶念持義，
X23n0438_p0372b19║如前已釋。
X23n0438_p0372b20║經云：時一切如來及佛弟子眾說此明已，即時普遍
X23n0438_p0372b21║佛剎六種震動者，謂大日如來發此普遍法界聲時，
X23n0438_p0372b22║一切諸佛菩薩以無二境界故，皆悉同聲而共說之，
X23n0438_p0372b23║令此所加持句威勢具足。又以如來誠諦言故，即時
X23n0438_p0372b24║十方佛剎六種震動，以明佛之本誓真實不虗也。六
X23n0438_p0372c01║種震動義，餘經具說其相。今此宗祕密釋中六種，謂
X23n0438_p0372c02║貪、瞋、癡、見、慢、疑六根本煩惱。一切眾生心地常為此
X23n0438_p0372c03║重垢所持不能自起，今以世尊至誠之所感動，悉皆
X23n0438_p0372c04║甲坼開散佛種萌生，故云六種震動也。爾時一切菩
X23n0438_p0372c05║薩見此淺略深祕二種地動因緣，無不心目開敷得
X23n0438_p0372c06║未曾有，以微妙偈稱歎大日世尊。而經云於諸佛前
X23n0438_p0372c07║者，謂佛說此明時，十方世界諸菩薩等各見彼佛亦
X23n0438_p0372c08║皆說之，是故同一音聲俱時領解，即此文證成大護
X23n0438_p0372c09║之威力也。領解偈中諸佛甚奇特者，具存梵本，應
X23n0438_p0372c10║言奇哉！一切諸佛說此大力護，即是一一世界諸菩
X23n0438_p0372c11║薩，皆悉同時領解十方一切諸佛所說真言也。以十
X23n0438_p0372c12║方諸佛共護持故，猶如金剛城重固高不可昇，又環
X23n0438_p0372c13║以湯池深不可越，是故一切諸障不能侵陵也。由彼
X23n0438_p0372c14║護心住者，為諸行人能以此真言密印守護身心而
X23n0438_p0372c15║住，是故所有為障者，諸毗那也迦惡形羅剎等自然
X23n0438_p0372c16║退散也。又此住字，若依梵音亦在，名為鎮在其心。若
X23n0438_p0372c17║作深釋者，言此淨菩提心人，以此明妃實義護心而
X23n0438_p0372c18║住，是故三種重障諸惡羅剎等皆悉馳散，不能傷彼
X23n0438_p0372c19║善根。下至生心憶念時，亦有如是力勢，故末句更結
X23n0438_p0372c20║成也。
X23n0438_p0372c21║經云：時薄伽梵廣大法界加持，即於是時住法界胎
X23n0438_p0372c22║藏三昧，從此定起，說入佛三昧。耶持明者，梵音毗富
X23n0438_p0372c23║羅，是廣大義，謂深廣無際，不可測量。如是諸法自體，
X23n0438_p0372c24║名為毗富羅法界。諸佛實相、真言實相、眾生實相，皆
X23n0438_p0373a01║是毗富羅法界。以此更相加持故，名為法界加持。
X23n0438_p0373a02║復次，如男女交會因緣種子，託於胎藏而不壞失，即
X23n0438_p0373a03║是相加持義。如是諸佛國王明妃為夫人，和合共生
X23n0438_p0373a04║毗富羅種子，為大悲胎藏所持無有失壞，故名法界
X23n0438_p0373a05║加持也。世尊普遍加持一切眾生皆作平等種子竟，
X23n0438_p0373a06║即時入於遍法界胎藏三昧。觀此一一種子，皆是蓮
X23n0438_p0373a07║華臺上毗盧遮那普門眷屬無盡莊嚴，亦與大悲漫
X23n0438_p0373a08║荼羅等無有異。而諸眾生未能自證知，故名在聖胎
X23n0438_p0373a09║俱舍。若出藏時，即是如來解脫也。世尊如是現觀察
X23n0438_p0373a10║已，即時從三昧起，說入佛三昧耶、持明三昧耶，是平
X23n0438_p0373a11║等義、是本誓義、是除障義、是驚覺義。言平等者，謂如
X23n0438_p0373a12║來現證此三昧時，見一切眾生種種身語意皆悉與
X23n0438_p0373a13║如來等，禪定智慧與實相身亦畢竟等，初發心時與
X23n0438_p0373a14║地波羅蜜滿時亦畢竟等。是故出誠諦言以告眾生：
X23n0438_p0373a15║若我所言必定不虗者，令一切眾生發此誠諦言時，
X23n0438_p0373a16║亦蒙三密加持無盡莊嚴與如來等。以是因緣故，能
X23n0438_p0373a17║作金剛事業，故名三昧耶也。言本誓者，如來見證此
X23n0438_p0373a18║三昧時，見一切眾生悉有成佛義故，即時立大誓願：
X23n0438_p0373a19║我今要從普門，以無量方便令一切眾生皆至無上
X23n0438_p0373a20║菩提劑，眾生界未盡以來，我之事業終不休息。若有
X23n0438_p0373a21║眾生隨我本誓發此誠實言時，亦令彼所有事業皆
X23n0438_p0373a22║悉成金剛性，故名三昧耶也。言除障者，如來見一切
X23n0438_p0373a23║眾生悉有如來法身，但由一念無明故，常在目前而
X23n0438_p0373a24║不覺知，是故發誠實言：我今要當設種種方便，普為
X23n0438_p0373b01║一切眾生決除眼瞙。若我誓願必當成就者，令諸眾
X23n0438_p0373b02║生隨我方便說此誠實言時，乃至於一生中獲無垢
X23n0438_p0373b03║眼，障葢都盡，故名三昧耶也。言警覺義者，如來以一
X23n0438_p0373b04║切眾生皆在無明睡故，於如是功德不自覺知故，以
X23n0438_p0373b05║誠言感動，令得醒悟，亦以此驚覺諸菩薩等，令起深
X23n0438_p0373b06║禪定窟，學師子頻申。若有真言行人說此三昧耶者，
X23n0438_p0373b07║我等諸佛亦當憶持本誓，不得違越，猶如國王自制
X23n0438_p0373b08║法已，還自敬順行之，故名三昧耶也。持明者，梵云陀
X23n0438_p0373b09║羅尼，謂總持一切明門明行，乃至盡此三昧耶誓願
X23n0438_p0373b10║以來，終不漏失，故名入佛三昧耶持明也。
X23n0438_p0373b11║南麼三曼哆母䭾喃（一），阿三迷（二），呾哩（二合）三迷（三），三
X23n0438_p0373b12║麼曳（四），莎訶
X23n0438_p0373b13║初句歸命一切諸佛，如上釋。次句云無等，次云三等，
X23n0438_p0373b14║連下句言之，即是無等三平等三昧耶句也。復次，
X23n0438_p0373b15║阿是諸法本不生義，即是法界體性。娑是諦義，迷是
X23n0438_p0373b16║三昧義，麼是自證大空亦是我義。世尊證此三昧時，
X23n0438_p0373b17║諦觀一一眾生心中普門漫荼羅皆等於我，是故更
X23n0438_p0373b18║無可待對、無可譬類，名為無等也。三等為三世等、三
X23n0438_p0373b19║因等、三業道等、三椉等，即是轉釋前句所以無等之
X23n0438_p0373b20║意。呾𭌆謂心如實相，一切塵垢本來不生，三世如來
X23n0438_p0373b21║種種方便悉皆為此大事因緣故，即是除障之義也。
X23n0438_p0373b22║結云三昧耶者，即是必定師子吼說諸法平等義故，
X23n0438_p0373b23║立大誓願當令一切得如我故，欲普為眾生開淨知
X23n0438_p0373b24║見故，以此驚覺眾生及諸佛故，是故此三昧耶名為
X23n0438_p0373c01║一切如來金剛誓戒。若不先念持者，不得作一切真
X23n0438_p0373c02║言法事也。世尊以遍滿一切佛剎身語心輪說此三
X23n0438_p0373c03║昧耶已，一切諸佛子眾無不聞之。既聞是已，於一切
X23n0438_p0373c04║真言法中不敢違越。所以然者，若菩薩於眾生諸法
X23n0438_p0373c05║中作種種不平等見，則越三昧耶法；若於此平等誓
X23n0438_p0373c06║中作種種限量之心，亦越三昧耶法；諸有所作隨順
X23n0438_p0373c07║世間名利不為大事因緣，亦越三昧耶法；放逸懈怠
X23n0438_p0373c08║不能敬覺其心，亦越三昧耶法。以越三昧耶，是故有
X23n0438_p0373c09║種種障生，自損損他無有義利。是故諸菩薩等奉持
X23n0438_p0373c10║此三昧耶，如護身命不敢違越也。
X23n0438_p0373c11║經云：時薄伽梵復說法界生真言者，世尊前入法界
X23n0438_p0373c12║胎藏三昧時，見一切眾生悉有菩提種子，等同諸佛，
X23n0438_p0373c13║故說入佛三昧耶持明。以此持明得入佛平等戒，即
X23n0438_p0373c14║是託聖胎義也。爾時世尊復以普眼諦觀，見一切眾
X23n0438_p0373c15║生皆悉聖胎具足，生在佛家。爾時無盡莊嚴亦復與
X23n0438_p0373c16║如來等。從此三昧起已，即說法界生真言。又以普眼
X23n0438_p0373c17║諦觀，見此一一眾生金剛事業具足成就。爾時無盡
X23n0438_p0373c18║莊嚴亦復與如來等。從此三昧起已，即說金剛薩埵
X23n0438_p0373c19║真言。故此三種皆名三昧耶也。復次，由入佛三昧
X23n0438_p0373c20║耶故，於胎藏中不令夭折；由法界生故，初出胎時離
X23n0438_p0373c21║諸障礙；由金剛薩埵故，能轉家業備諸伎藝。又以入
X23n0438_p0373c22║佛三昧耶加持祕密中胎藏，以法界生加持金剛菩
X23n0438_p0373c23║薩二重眷屬，以金剛薩埵加持種種隨類之形。入佛
X23n0438_p0373c24║三昧耶如蓮華藏，法界生如蓮華敷，金剛薩埵如蓮
X23n0438_p0374a01║華實，成就復還為種，故此三種皆名三昧耶也。
X23n0438_p0374a02║南麼三曼多勃䭾喃（一），達摩䭾睹（二），薩嚩（二合）婆嚩句
X23n0438_p0374a03║痕
X23n0438_p0374a04║達麼䭾覩是法界義。薩嚩婆嚩是自性，亦名本性。句
X23n0438_p0374a05║痕是我義，其句義云：我即法界自性也。以必定師子
X23n0438_p0374a06║吼言：我及一切眾生皆是法界自性，是平等義。我當
X23n0438_p0374a07║設種種方便，令一切眾生皆悉證知，是本誓義。以知
X23n0438_p0374a08║我即法界自性故，能除一切分別開淨知見，是除障
X23n0438_p0374a09║義。諸佛唯願憶持本誓願故，令我此身即同毗盧遮
X23n0438_p0374a10║那法界自性，是驚覺義。當以字門廣釋之。
X23n0438_p0374a11║南麼三。漫多伐折囉。赧伐折羅。呾麼句痕。
X23n0438_p0374a12║初句將說金剛薩埵真言故，歸命一切金剛，即是從
X23n0438_p0374a13║無量門持如來金剛智者，皆令憶持護念也。次句伐
X23n0438_p0374a14║折囉呾麼句痕，謂我身即同金剛也。金剛即是法界
X23n0438_p0374a15║自性，以成就大堅固力不可爼壞故，異門說為金剛。
X23n0438_p0374a16║如來以普眼觀一切眾生，金剛智體與我無異，是平
X23n0438_p0374a17║等義。以眾生不自覺知故，從無量金剛智門作種種
X23n0438_p0374a18║金剛事業，要摧如是大障令至實際，是本誓義。如是
X23n0438_p0374a19║實際名為無垢眼金剛，即是除障義。以此師子吼聲
X23n0438_p0374a20║震動十方佛剎，即是驚覺義，故名三昧耶也。復次，
X23n0438_p0374a21║真言行者以初三昧耶故，得同如來祕密身口意平
X23n0438_p0374a22║等之身；以第二三昧耶故，得同如來加持法界宮尊
X23n0438_p0374a23║特之身；以第三三昧耶故，令此身土皆如金剛，與無
X23n0438_p0374a24║量持金剛眾而自圍繞。佛說初三昧耶為自受用故，
X23n0438_p0374b01║第二三昧耶為成就法性身諸菩薩故，第三三昧耶
X23n0438_p0374b02║為折伏攝受隨類眾生故。佛說初三昧耶為建立大
X23n0438_p0374b03║悲胎藏漫荼羅故，第二三昧耶為作毗盧遮那阿闍
X23n0438_p0374b04║棃事業故，第三三昧耶為執金剛弟子事業故，初三
X23n0438_p0374b05║昧耶為加持如來眷屬故，第二三昧耶為加持蓮華
X23n0438_p0374b06║眷屬故，第三三昧耶為加持金剛眷屬故，是故佛說
X23n0438_p0374b07║三三昧耶也。
X23n0438_p0374b08║次說金剛鎧真言者，為莊嚴金剛薩埵身故。行人已
X23n0438_p0374b09║發金剛誓願，欲為一切眾生摧滅諸障故，以牢強精
X23n0438_p0374b10║進，被服金剛甲冑。且如六波羅蜜，一一如實相，皆如
X23n0438_p0374b11║金剛，不可破壞。又一度皆具五度，是故周體密緻，無
X23n0438_p0374b12║有間隙。如六度者，三十七品、十八空、百八三昧、五百
X23n0438_p0374b13║陀羅尼等，皆當廣說。以被如是金剛甲冑故，流轉六
X23n0438_p0374b14║道，出生入死，一切煩惱業苦，所不能傷。若就淺略釋
X23n0438_p0374b15║者，由行人以此真言自加持故，一切諸天龍等，皆見
X23n0438_p0374b16║同於金剛薩埵身，遍體皆被金剛甲冑，堅密無際，光
X23n0438_p0374b17║如猛𦦨。是故一切為障者，皆不能傷也。
X23n0438_p0374b18║南麼三曼多。伐折囉赧。伐折羅迦。嚩遮吽。
X23n0438_p0374b19║伐折囉是金剛，迦縛遮名甲，如來以金剛眼普觀眾
X23n0438_p0374b20║生，無不被此金剛甲冑，是故以誠實言而演說之也。
X23n0438_p0374b21║以最初嚩字為真言體，嚩是諸法離言說義，若是戲
X23n0438_p0374b22║論言說所行處，悉皆可破可轉無有堅固，是故以嚩
X23n0438_p0374b23║字為體。次字皆轉釋之，何故諸法離言說？以生不可
X23n0438_p0374b24║得故。何故生不可得？以自性清淨故。自性清淨即是
X23n0438_p0374c01║金剛薩埵身也。次明甲義，若法是造作所成，當知但
X23n0438_p0374c02║有假名從緣遷變，尚不能自固其性，況能蔽捍六塵
X23n0438_p0374c03║利箭耶？今觀此金剛體無盡莊嚴，皆悉離諸造作，是
X23n0438_p0374c04║故堅固不壞，百非所不能干，是故名為金剛甲冑。末
X23n0438_p0374c05║後吽字即是無所畏聲，亦是自在力義，亦是歡喜義，
X23n0438_p0374c06║以定慧具足證此訶字門時，自知必能摧壞諸障普
X23n0438_p0374c07║護眾生，是故大歡喜也。
X23n0438_p0374c08║次說如來眼真言者，如金翅鳥王威力具足羽翮完
X23n0438_p0374c09║堅，又得極明利眼，於虗空中俯觀大海如視鏡像，則
X23n0438_p0374c10║能隨意自在搏獲諸龍。當知真言行人亦復如是，以
X23n0438_p0374c11║此如來淨眼自加持故，漫荼羅海會常現其前，備見
X23n0438_p0374c12║一切根緣及遮通法，由此金剛事業隨意皆成，故次
X23n0438_p0374c13║說真言。
X23n0438_p0374c14║南麼三曼多。勃䭾喃。怛佗揭多。斫吃芻尾也。嚩路迦
X23n0438_p0374c15║也。莎訶。
X23n0438_p0374c16║句義中，怛佗揭多斫吃芻是如來眼。次云尾也，嚩路
X23n0438_p0374c17║迦也，是觀義，言以如來眼觀也。用最初多字為體，多
X23n0438_p0374c18║是諸法如如義，以一切法本不生故，即此如如亦不
X23n0438_p0374c19║可得。是故如來觀一切法畢竟非如非異，雖不可見
X23n0438_p0374c20║而亦明見。如諸佛者，諸眾生眼亦然。若行者說此真
X23n0438_p0374c21║實語時，則蒙不思議佛眼加持，漸得眼清淨也。
X23n0438_p0374c22║次有塗香等六種真言，皆入漫荼羅修供養時所要，
X23n0438_p0374c23║故於此品中說也。
X23n0438_p0374c24║南麼三曼多。勃陀喃。微輸䭾健。杜納婆嚩。莎訶。
X23n0438_p0375a01║右句義中，微輸（上）䭾是淨義，健杜是香，納婆嚩是發
X23n0438_p0375a02║生義，所謂淨香發生也。以句初微字為體，於嚩字加
X23n0438_p0375a03║伊字之畵，是故轉聲為微。嚩字是金剛義，離言說義，
X23n0438_p0375a04║三昧是住義。如是定慧均等，即是住無戲論執金剛
X23n0438_p0375a05║三世無障礙智戒。如是戒香，其性本寂，無去無來，而
X23n0438_p0375a06║常遍滿法界，故名淨塗香也。一切眾生雖復等共有
X23n0438_p0375a07║之，然以未發心故，此香未發。我今已用此戒香遍塗
X23n0438_p0375a08║法身，故能淨香普熏一切也。
X23n0438_p0375a09║南麼三曼多勃䭾喃（一），摩訶（引）妹呾𭌆也（三合）（二），毗庾
X23n0438_p0375a10║（二合）弩蘖帝（三），莎訶
X23n0438_p0375a11║右句義中，摩訶昧呾𭌆也是大慈義，毗庾娜蘖帝是
X23n0438_p0375a12║生義，所謂大慈生也。以妹字為真言體，即莽字加三
X23n0438_p0375a13║昧畫，是故轉聲呼之。莽是心義，我義亦名大空，言此
X23n0438_p0375a14║心蓮華為妄我所纏不得增長，今自證知心實相故，
X23n0438_p0375a15║從慈悲藏中八葉䰅蕊次第開敷，故曰從大慈生也。
X23n0438_p0375a16║復次淨菩提心樹王種子，從慈悲地中滋長茂盛開
X23n0438_p0375a17║萬德華，以方便故成實，故曰從大慈生也。當以字門
X23n0438_p0375a18║廣釋之。
X23n0438_p0375a19║南麼三曼多勃䭾喃（一），達摩䭾睹弩蘖帝（二），莎訶
X23n0438_p0375a20║右句義中，達摩䭾覩是法界義，弩蘖帝是隨至義，亦
X23n0438_p0375a21║是遍至義，亦是逝義，進不住義，譯云遍至法界也。以
X23n0438_p0375a22║句初達字為體，以眾生界本不生故，乃至法界定相
X23n0438_p0375a23║亦不可得。如是法界深廣無際不可度量，而瑜伽行
X23n0438_p0375a24║人恒殊勝進不休息故，身語心業悉遍如是法界，下
X23n0438_p0375b01║至一華供養佛時亦遍如是法界，即是燒香義也。
X23n0438_p0375b02║南麼三曼多勃䭾喃（一），阿囉囉（二），迦羅羅沫隣捺娜
X23n0438_p0375b03║弭沫隣捺泥（三），摩訶（引）沫履（四），莎訶
X23n0438_p0375b04║右初句云阿囉囉，是不可樂聞聲、不善聲義。如人高
X23n0438_p0375b05║聲喧聒，令聽聞者心不寂靜。次云迦囉囉，是止前不
X23n0438_p0375b06║善高聲，是恬漠寂泊之義。此中正以法喜禪悅為食
X23n0438_p0375b07║義，是故寄此言之也。若就字輪之相，阿是本初義。以
X23n0438_p0375b08║有此本初，則有二種塵垢，謂煩惱障、智障也。由此二
X23n0438_p0375b09║種塵垢故，則有戲論喧聒。有戲論喧聒故，則有戲論
X23n0438_p0375b10║喧聒之聲。今以諸法本不生故，二種塵垢亦本不生，
X23n0438_p0375b11║即是開甘露門成涅槃飯，故名阿囉囉。復次，若人
X23n0438_p0375b12║勤修萬行，望得如是法味，有以造作故，二障還生，非
X23n0438_p0375b13║是常、命、色、力、真甘露味。今以諸法無造作故，內證之
X23n0438_p0375b14║味不從佗得，如食乳糜，更無所須，故云止前不善聲
X23n0438_p0375b15║也。沫隣捺娜弭者，凡西方享祭之食，上獻諸佛，下及
X23n0438_p0375b16║神鬼，通名沫[口*(鯬-魚+木)]。其句義云：我以飲食奉獻也。次云沫
X23n0438_p0375b17║隣捺泥者，此意言受我所獻食已，當還與我妙食，如
X23n0438_p0375b18║世間人以餚膳奉施福田，為令今世後世飲食無乏
X23n0438_p0375b19║故，今以無盡法食加持世間之供，奉施諸尊，還當滿
X23n0438_p0375b20║我所願，令常充足不死不生之味也。次云摩訶沫履
X23n0438_p0375b21║者，即是於諸食中倍加廣大豐美。以此料簡上句云：
X23n0438_p0375b22║我今所獻及與所祈，皆在極無比味，無過上味，不求
X23n0438_p0375b23║有量之食也。
X23n0438_p0375b24║南麼三曼多勃䭾喃（一），怛佗（引）揭多喇旨（二合）薩叵（二合）
X23n0438_p0375c01║（二），囉儜嚩婆（去聲）娑娜（三），伽伽猱陀哩耶（二合）（四），莎訶
X23n0438_p0375c02║右句義中，怛佗揭多是如來，喇旨是𦦨明。次云：薩叵
X23n0438_p0375c03║囉儜是普遍，阿嚩婆娑娜是諸暗，伽伽猱陀哩耶是
X23n0438_p0375c04║無限量等虗空。意言如來𦦨光普遍諸暗，等同虗空，
X23n0438_p0375c05║無有限量也。此真言以初句多字為體。如於心之實
X23n0438_p0375c06║相，即是毗盧遮那大智光明，普照世間，無所不遍。言
X23n0438_p0375c07║諸暗者，即是無明。以無明本不生故，體即是明。是故
X23n0438_p0375c08║如來光明普遍諸暗。言等虗空者，以無明等虗空無
X23n0438_p0375c09║量故，如來智光亦等虗空無量。乃至老死如虗空無
X23n0438_p0375c10║量故，如來智光亦如虗空無量。如十二因緣者，一切
X23n0438_p0375c11║諸法亦如是說。如是決定義故，名為燈明真言。以此
X23n0438_p0375c12║加持燈明而供養佛，即是諸供中最也。
X23n0438_p0375c13║南麼三曼多勃多。南伽伽那。娑摩阿娑摩。莎訶。
X23n0438_p0375c14║右句義中，伽伽那是虗空義，娑摩是等，阿娑摩是無
X23n0438_p0375c15║等義，所謂等虗空無等也。如來法身本性淨故，無分
X23n0438_p0375c16║別故，無邊際故，等同虗空。然復有無量無邊不思議
X23n0438_p0375c17║功德，非彼虗空所能譬喻，故云無等也。復次，阿娑
X23n0438_p0375c18║摩是不等義。不等者，所謂二乘。今既等同虗空，又等
X23n0438_p0375c19║此無等，故云等虗空無等也。以最初伽字為真言體，
X23n0438_p0375c20║眾生界中來去相亦不可得，法界中來去相亦不可
X23n0438_p0375c21║得，以如來如去不可得故，名為大空。以此大空性淨
X23n0438_p0375c22║之水，用浴無垢之身，是為閼伽真實義也。次下有四
X23n0438_p0375c23║真言，亦是漫荼羅阿闍棃莊嚴之相，故於此品中說。
X23n0438_p0375c24║初，如來頂相真言。
X23n0438_p0376a01║南麼三曼多勃陀。南伽伽那。阿難多。薩發囉儜。毗輸
X23n0438_p0376a02║䭾達摩。𭉴闍多。莎訶。
X23n0438_p0376a03║右句義中，伽伽那阿難多是虗空，無量薩發囉儜是
X23n0438_p0376a04║普遍，毗輸䭾是清淨，達摩𭉴闍多是法界生義。此言
X23n0438_p0376a05║如來頂相猶如虗空，出過數量普遍清淨。當知如是
X23n0438_p0376a06║頂相從法界胎藏生，非從世間父母胎藏生也。此真
X23n0438_p0376a07║言亦以伽字為體，言如來頂髻相無去來相同於大
X23n0438_p0376a08║空，而一切眾生以去來相觀之，是故周行十方不能
X23n0438_p0376a09║見其邊際。若行者以必定心自知我之頂相亦復如
X23n0438_p0376a10║是，如是名為佛頂真言也。阿闍棃自作毗盧遮那時，
X23n0438_p0376a11║當解髻而更結之。若出家人應以右手為拳置於頂
X23n0438_p0376a12║上，然後說此真言以加持之，則一切諸天神等皆不
X23n0438_p0376a13║能見其頂相也。
X23n0438_p0376a14║次如來甲真言：
X23n0438_p0376a15║南麼三曼多。勃陀喃。伐折囉。入嚩羅微。薩普囉吽。
X23n0438_p0376a16║右句義中，伐折囉入嚩羅是金剛光微薩，普囉是普
X23n0438_p0376a17║遍義，言此金剛智光普遍一切，能除生死暗障，無能
X23n0438_p0376a18║映奪之者，則是如來甲義也。此真言以最後吽字為
X23n0438_p0376a19║體，具足三解脫門，謂上有曩字空點，是大空義，即是
X23n0438_p0376a20║空解脫門；本體是訶字，離因緣故，即是無相解脫門；
X23n0438_p0376a21║下有鄔字三昧畫，以本不生故，即是無作解脫門。如
X23n0438_p0376a22║是三門，一切諸障所不能入，以此慧光遍嚴身故，名
X23n0438_p0376a23║為如來甲也。撿密印品中梵本，似有殘缺，疑此是金
X23n0438_p0376a24║剛薩埵圓光真言，更當訪餘梵本。
X23n0438_p0376b01║次如來圓光真言：
X23n0438_p0376b02║南麼三曼多。勃陀喃。入嚩囉麼。履你怛佗。蘖多㗚旨。
X23n0438_p0376b03║莎訶。
X23n0438_p0376b04║右句義中，入嚩羅是𦦨光義，摩履你是鬘義。以𦦨為
X23n0438_p0376b05║鬘，輪環不絕，故名如來圓光也。次句云怛佗蘖多㗚
X23n0438_p0376b06║旨，是如來光明義。此是明白之光，梵音與𦦨鬘之光，
X23n0438_p0376b07║其名不同，正用此㗚旨字為真言體也。上有囉聲，是
X23n0438_p0376b08║塵垢義。下體遮字，是遷變義。以入阿字門故，即是本
X23n0438_p0376b09║無塵垢，亦不遷變，即是如來常寂之光。又帶伊字三
X23n0438_p0376b10║昧聲，言此常寂之光，定慧具足，是故寂而常照，照而
X23n0438_p0376b11║常寂。阿闍棃以此加持身故，一切諸天神等，見如來
X23n0438_p0376b12║𦦨鬘遍被其體，威猛難覩，猶如日輪。是故諸為障者，
X23n0438_p0376b13║不得其便也。
X23n0438_p0376b14║如來舌真言：
X23n0438_p0376b15║南麼三曼陀勃多喃，摩訶摩訶，怛佗蘖多爾，訶嚩（二合）
X23n0438_p0376b16║薩底也（二合）達摩，鉢囉底瑟耻（二合）多，莎訶
X23n0438_p0376b17║右句義中，摩訶阿摩訶，是大無大義。怛佗蘖多爾訶
X23n0438_p0376b18║嚩，是如來舌義。此舌廣長之相，遍覆一切佛剎，故名
X23n0438_p0376b19║為大。此大更無過上故，無可對待故，大相亦不可得，
X23n0438_p0376b20║故名為無大。次云薩底也（二合）是諦，達摩是法，鉢囉𫪭
X23n0438_p0376b21║瑟耻多是成就，譯云成就實諦法也。如來無量劫來，
X23n0438_p0376b22║常修真實諦語故，得此平等語輪，成就實諦之法。所
X23n0438_p0376b23║發誠言，必定無異，故以最後多字為真言體，明如來
X23n0438_p0376b24║所有語言，常如實相，無誑無異也。阿闍棃以此加持
X23n0438_p0376c01║身故，轉說法教，皆如金剛，乃至能以一音遍諸佛剎。
X23n0438_p0376c02║凡此諸真言等，皆當以字門廣釋之。
X23n0438_p0376c03║
X23n0438_p0376c04║毗盧遮那成佛神變加持經義釋卷第六