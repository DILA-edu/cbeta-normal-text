X23n0438_p0397b10║
X23n0438_p0397b11║
X23n0438_p0397b12║
X23n0438_p0397b13║毗盧遮那成佛神變加持經義釋卷第八
X23n0438_p0397b14║沙門　一行　述記
X23n0438_p0397b15║世間成就品第五
X23n0438_p0397b16║經本是第三卷初世間成就品者，祕密主前問：云何
X23n0438_p0397b17║持真言？云何彼成果？世尊因此廣說所持真言。自此
X23n0438_p0397b18║以下正明受持真言次第儀軌及作成就法也。如來
X23n0438_p0397b19║以甚深祕密藏不可以言說示人，故假藉世間有為
X23n0438_p0397b20║事相，以況喻法界藏中甚深緣起。若有眾生通達此
X23n0438_p0397b21║中世諦者，自然以加持力超悟第一義諦，悟第一義
X23n0438_p0397b22║諦時則於世間實相倍復明了，故名世間成就品也。
X23n0438_p0397b23║復次行者初依有相瑜伽世間成就故，漸淨六根面
X23n0438_p0397b24║見十方諸佛，乘此加持玅用遊戲神變廣利眾生，然
X23n0438_p0397c01║猶樂世間悉地。今觀如是悉地但從眾緣生故，無有
X23n0438_p0397c02║生滅斷常去來一異，皆如夢幻泡影鏡像水月乾闥
X23n0438_p0397c03║婆城。爾時諸戲論滅故，即是除一切葢障三昧，故不
X23n0438_p0397c04║應離此別求出世間成就也。佛說偈中如真言教法
X23n0438_p0397c05║成就於彼果者，凡作成就先當具諸支分，作前方便
X23n0438_p0397c06║供養承事法，其次第儀軌與持明藏常途所說大同。
X23n0438_p0397c07║但此中一切眾緣皆成法界幖幟，所為事業盡帶瑜
X23n0438_p0397c08║伽，故蘇悉地等諸經要用此宗決之方見深意，此則
X23n0438_p0397c09║與常途異耳。傳法聖者出此三千偈經，為存略故，於
X23n0438_p0397c10║此品中若諸阿闍棃等共所通解者不復具出，但舉
X23n0438_p0397c11║經中攝頌云：如真言法教成就於彼果。自此已下心
X23n0438_p0397c12║想念誦法，餘經所祕，今則具言之也。阿闍棃於u烏
X23n0438_p0397c13║dyā仗na曩國撰出毗盧遮那供養次第法，正是此品
X23n0438_p0397c14║所要，文多不可備載，當別釋之。然彼中略有五分：第
X23n0438_p0397c15║一、先當具持三昧耶學處。第二、次應增益守護清淨
X23n0438_p0397c16║行，所謂每日三時，如瑜伽法敬禮十方諸佛，說悔眾
X23n0438_p0397c17║罪，歸依三寶，捨身奉施，發菩提心，隨喜勸請，乃至回
X23n0438_p0397c18║向修習三三昧耶、金剛甲冑、淨法界心、如來大護等
X23n0438_p0397c19║淨除魔事之法。第三、次修供養儀式，所謂先以ra囉
X23n0438_p0397c20║字門自淨心地及此穢土，次當起大風輪及香水海，
X23n0438_p0397c21║以a阿字門作金剛地，具足嚴淨大寶莊嚴，然後以
X23n0438_p0397c22║種子真言轉作大日牟尼等剎塵大眾，如法請召示
X23n0438_p0397c23║三昧耶，奉閼伽水獻蓮華座。次以不動慧刀淨除內
X23n0438_p0397c24║障，金剛薩埵加持自身，降伏魔已結作周界。更復奉
X23n0438_p0398a01║閼伽水，以法界心慧刀所淨供物如法供養，以虗空
X23n0438_p0398a02║藏明轉持大供莊嚴雲，以金剛語諷詠如來真實功
X23n0438_p0398a03║德，觀佛化雲遍一切處導利羣生。如是具法供養已，
X23n0438_p0398a04║第四、當起利益無盡眾生心如法持誦，即此品中當
X23n0438_p0398a05║字字相應。已下具說方便，今隨文釋之。凡行者欲修
X23n0438_p0398a06║觀時，先當住瑜伽座，以a阿va嚩ra囉ha賀kha佉五
X23n0438_p0398a07║字加持自體，如悉地出現品及供養次第法中所說。
X23n0438_p0398a08║所以然者，諸佛無上菩提雖復寂滅無相，然要當以
X23n0438_p0398a09║金剛身坐金剛地方可入證，自餘虗幻身土力所不
X23n0438_p0398a10║堪。瑜伽行人亦復如是，欲入微細瑜伽觀如來無邊
X23n0438_p0398a11║境界故，要當以此方便自護身心。又當以無垢眼觀
X23n0438_p0398a12║心，蓮華臺上a阿字門，頂上置aṃ暗字，百光遍照王。
X23n0438_p0398a13║以此自加持故，即同灌頂牟尼之位，堪作金剛羯磨。
X23n0438_p0398a14║猶如具戒比丘，迺應和合僧中同秉法事也。復云：行
X23n0438_p0398a15║者先當一心修習心持誦法，使分明諦了任運純熟。
X23n0438_p0398a16║欲於現法之中作成就故，當依數時相現等方便，以
X23n0438_p0398a17║自期致心如法作。先持誦能證知障葢消滅，方作具
X23n0438_p0398a18║支念誦。又自證知悉地前相，然後應起成就漫荼羅。
X23n0438_p0398a19║今此經文從字字相應迄至彼等淨除已，皆是汎明
X23n0438_p0398a20║修習持誦法，迄至作成就法事時，還同此法持真言
X23n0438_p0398a21║也。凡修習心意念誦者，先依前法轉種子字作本尊
X23n0438_p0398a22║身，如彼色相威儀寂心法喜威猛等，皆如身密之印
X23n0438_p0398a23║不得差謬，然亦隨事而轉。如作息災持誦，即觀本尊
X23n0438_p0398a24║如白玉色，住於寂默之容。若作增益持誦，即觀本尊
X23n0438_p0398b01║作真金色，住於法喜之容。若作降伏時誦，即觀本尊
X23n0438_p0398b02║作烈火日暉色，或如綠寶玄雲色，住於威猛之容。今
X23n0438_p0398b03║此所論即是常念誦時，當一一如漫荼羅本相也。當
X23n0438_p0398b04║於此尊心上而觀圓明，如淨滿月輪空明瑩徹，於中
X23n0438_p0398b05║現種子，或從南謨乃至娑嚩賀字次第而現，以一心
X23n0438_p0398b06║住於緣中，故名為字字相應。或此字合而成句，一時
X23n0438_p0398b07║炳現猶如輪像，或如鬘形明白無垢循環右布，亦一
X23n0438_p0398b08║心住緣中，故名為句句相應也。行者初修習時，恐心
X23n0438_p0398b09║散亂，當但觀種子，久後純熟，當稍加之。見此一一真
X23n0438_p0398b10║言字，如淳淨乳，如貫明珠，遍有光鬘，次第流注，入行
X23n0438_p0398b11║者口中，或從頂入。阿闍梨言：亦可隨其面門起，從一
X23n0438_p0398b12║處流入，然以灌頂為善也。如是流入時，當觀遍布身
X23n0438_p0398b13║分，充盈浹洽，恬怡內暢，如甘露灌灑，能令無始時來，
X23n0438_p0398b14║身心垢障，漸次消除。如觀字者，或觀契印，或觀本尊，
X23n0438_p0398b15║流入行者身中，當知亦爾。或見此真言輪已，當即調
X23n0438_p0398b16║知氣息，令脣齒相著，而心誦之，以舌不至齶，但於口
X23n0438_p0398b17║中微動，而不出聲，故瑜伽宗名為離聲金剛語也。持
X23n0438_p0398b18║滿一落叉者，謂以金剛語持之，令滿十萬遍。然一是
X23n0438_p0398b19║眾數之母，自餘一切法數，皆在其中。若滿一落叉，未
X23n0438_p0398b20║有證驗，又當更作一落叉，要令成就。一月二月等義，
X23n0438_p0398b21║皆如此也。若深祕釋者，落叉是見義，謂境界現前，以
X23n0438_p0398b22║心目觀之，一緣不亂，故名一見。如是住一緣時，假令
X23n0438_p0398b23║種種難起，或化可畏形像，諸散心人覩之，能令狂亂，
X23n0438_p0398b24║或發大聲，假使山王，亦可破碎，爾時心不驚怖，亦不
X23n0438_p0398c01║動轉，故名善住一見也。復次，非但見之而已，亦復聞
X23n0438_p0398c02║之，如下句說。故廬山遠公念佛三昧序云：玄音之叩
X23n0438_p0398c03║心聽，即同此義。非但聞之而已，亦復觸之，所謂先時
X23n0438_p0398c04║多病，今悉除愈，先時火大增盛者，今得清涼，先時水
X23n0438_p0398c05║大增盛者，今得溫養，乃至入口時，如甘露味。又於緣
X23n0438_p0398c06║中，自然得悟十緣生句，即是證知義也。
X23n0438_p0398c07║經云初字菩提心，第二名為聲者，言最初觀圓明中
X23n0438_p0398c08║字，此字喻如菩提心，以真言妙用因此生故。第二從
X23n0438_p0398c09║此字出真言聲，猶如從菩提心起大悲萬行。若聞真
X23n0438_p0398c10║言聲時，即隨其義，猶如藉大悲萬行得悟菩提也。
X23n0438_p0398c11║復次，梵音a阿kṣa乞灑ra囉，此翻為字，以一切法本
X23n0438_p0398c12║不生故，即是菩提心義也。乞灑是法爾如是，非一切
X23n0438_p0398c13║如來所作，非作故性寂。囉者，言此心本淨故、無塵故，
X23n0438_p0398c14║名淨菩提心。從此淨菩提心出如來無邊語輪相，故
X23n0438_p0398c15║云第二名為聲。此是深祕釋也。行者初修習時，既見
X23n0438_p0398c16║圓明中字，次從字句出真言聲，譬如和風諧韻鈴鐸，
X23n0438_p0398c17║亦如叩擊鐘磬。初字既出聲已，運運漸微，次字續即
X23n0438_p0398c18║發聲，如是循環無有閒絕，流入身中冷然猗樂不可
X23n0438_p0398c19║為喻，如清飈扇物昏葢消除。善住義亦如前說。
X23n0438_p0398c20║經云句想為本尊而於本處作者，句是住處義，即真
X23n0438_p0398c21║言聲中實義所歸趣處，猶如百川赴海，亦如大悲萬
X23n0438_p0398c22║行皆趣涅槃，故名為句。句即為本尊身者，如如來一
X23n0438_p0398c23║一相好皆具無量福德，集此相好乃成佛身。此中義
X23n0438_p0398c24║亦如是，一一真言聲具無量義，集此眾義成真言身。
X23n0438_p0399a01║且如法界生真言云：達磨、駄暏、娑嚩婆(引)、嚩、句、憾dha
X23n0438_p0399a02║rmadhātusvabhāvakāhaṃ此十字各是一真言門，一一門
X23n0438_p0399a03║自具眾義。今合此字以為眾名，初達磨是法，次駄暏
X23n0438_p0399a04║是界，次娑嚩婆（引）、嚩是自義，次句憾是我。又以眾名
X23n0438_p0399a05║共成一句，云我即法界自性，故此句義共明一法界
X23n0438_p0399a06║身，故云句想為本尊也。若就學觀說者，謂人先見一
X23n0438_p0399a07║一真言字形色炳著，次從諸字發聲，今又總此聲字
X23n0438_p0399a08║轉成本尊三昧耶身，在圓明中深䆳而住。當知此尊
X23n0438_p0399a09║即具三密：以眾字形色故，具足身密；以眾字音聲故，
X23n0438_p0399a10║具足語密；以眾字義趣故，具足意密；以三事等故，當
X23n0438_p0399a11║知行者一緣不亂，善住三密觀中。次即觀此尊身不
X23n0438_p0399a12║作內外之想，爾時見本尊身即是自身，此是第二轉。
X23n0438_p0399a13║於一相心中善住一落叉法，於諸持誦門中最為勝
X23n0438_p0399a14║上，故云當知第二句即諸佛勝句也。猶入此勝句故，
X23n0438_p0399a15║於普門漫荼羅種種身土，隨所欲見者即隨意轉成，
X23n0438_p0399a16║若欲聞彼真言聲亦隨念而出，若心有所未悟欲諮
X23n0438_p0399a17║問者，本尊即隨所問而為說之，故能隨意所期作諸
X23n0438_p0399a18║成就。而今世間執蘇悉地等經不知祕決，故如文而
X23n0438_p0399a19║住誦十萬遍，即望悉地在身何時可獲耶？復次，經
X23n0438_p0399a20║中更說勝妙方便，故云：行者觀住彼，極圓淨月輪，於
X23n0438_p0399a21║中諦誠想，諸字如次第，中置字句等，而想淨其命。命
X23n0438_p0399a22║者所謂風，念隨出入息，彼等淨除已，作先持誦法。謂
X23n0438_p0399a23║行者如前一緣一相，觀圓明中本尊，轉作自身已，爾
X23n0438_p0399a24║時行者但見自身在此淨月輪中，一如本尊無異，亦
X23n0438_p0399b01║於心上具有圓明。明中以誠諦心而觀諸字，若單字
X23n0438_p0399b02║者，令字字連環相接，猶如貫珠；若置句者，亦次第右
X23n0438_p0399b03║旋，瑩然明徹。又一一字周帀，皆有𦦨鬘，淨妙無比。其
X23n0438_p0399b04║圓明外，亦有光明，如秋夜無雲，凉月顯照。然彼用此
X23n0438_p0399b05║真言為出入息，息若出時，此字隨出；息若入時，字亦
X23n0438_p0399b06║隨入。轉調轉寂，息遍於身，爾時不見別有喘息，但以
X23n0438_p0399b07║真言為出入息。以此方便故，則能滅除種種覺觀戲
X23n0438_p0399b08║論，漸淨六根。又如是觀時，亦隨義用差別，如欲內寂
X23n0438_p0399b09║其心，即白色；欲增功德，即當黃色；欲調伏內障，即當
X23n0438_p0399b10║赤色。白是本淨義，黃是金剛不壞義，亦是智光明義
X23n0438_p0399b11║也。如世人業壽之身，以息風連持，故命根不斷，亦因
X23n0438_p0399b12║此息風，運動身口，作諸事業。行者亦爾，以此祕密加
X23n0438_p0399b13║持，淨除其命，使無始已來業壽之垢，一切消除，成本
X23n0438_p0399b14║不生真言之命。以此持功德身，令不失壞，方可運動
X23n0438_p0399b15║三密，作諸成就也。若指事而言，今此命者，即是息風。
X23n0438_p0399b16║如此息風，令心散動，如風中燈，照用不圓。今作此隨
X23n0438_p0399b17║息方便，靜散亂風，乃至綿綿漸微，出入息斷。爾時圓
X23n0438_p0399b18║明慧心，如密室中燈，恬然直上，魔事不入，照用無偏。
X23n0438_p0399b19║若能如是者，方可於此生中，現求悉地，而作先承事
X23n0438_p0399b20║法。故云善住真言者，次一月念誦也。若行者初習持
X23n0438_p0399b21║誦時，亦可外觀本尊心上圓明，字句明現，亦如前說，
X23n0438_p0399b22║然後隨息出入。若息入時，此字從本尊心上，入自身
X23n0438_p0399b23║中；若息出時，復隨息而出，至本尊心上。如是次第循
X23n0438_p0399b24║環，念念無間，其後不見別有出入息，但隨於字，漸更
X23n0438_p0399c01║深玅，無聲無字，但當任運出入。爾時本尊身不異自
X23n0438_p0399c02║身，自身不異本尊也。復次行者初習觀時，雖暫得
X23n0438_p0399c03║相應，猶如電光儵見儵滅，縱使明白不應味著而起
X23n0438_p0399c04║貢高，設令隱滅亦勿追念而自憂悔，但一心如說行
X23n0438_p0399c05║之，施功不已久久自當純熟，乃至真言聲字本尊合
X23n0438_p0399c06║為一體，息風淨除之後觀此圓明，欲大便大、欲小便
X23n0438_p0399c07║小，所欲觀者皆現、所欲作者皆成。譬如巧工得百練
X23n0438_p0399c08║臘，變轉無礙隨意施為，是名初種子心。行者先作字
X23n0438_p0399c09║聲本尊觀，如是合之方成種子。如人初託歌羅羅時，
X23n0438_p0399c10║命識煗合方成種子。又如已得穀種植之良田，方便
X23n0438_p0399c11║養育必得成果。行人亦復如是，已得初種子心，次作
X23n0438_p0399c12║一月先承事法，即是種植方便也。
X23n0438_p0399c13║經云：行者前方便，一一句通達，諸佛大名稱，說此先
X23n0438_p0399c14║受持者。前方便正是先持誦法，當依virucana毗盧
X23n0438_p0399c15║遮那供養次第法，具足修之。所云一一句通達者，即
X23n0438_p0399c16║彼供養法中，一一瑜伽道，皆使明了現前。如初始莊
X23n0438_p0399c17║嚴道場時，從風輪際，迄至金剛地上，種種莊嚴，如彼
X23n0438_p0399c18║文所說，無不成就。次用種子作本尊時，即見塵沙菩
X23n0438_p0399c19║薩眾等，皆悉坐蓮華臺，布列圓光之內。行者為習成
X23n0438_p0399c20║就漫荼羅故，當如大悲胎藏圖位而布列之，一一觀
X23n0438_p0399c21║彼身相，并所持印，見真言字，亦聞其聲。至供養時，即
X23n0438_p0399c22║觀此一華，作種種華雲，普遍十方世界，作諸佛事，供
X23n0438_p0399c23║養一切賢聖。行者於圓明中，悉具見之。諸餘供物，當
X23n0438_p0399c24║知亦爾。如觀化佛雲時，即見自身漫荼羅中，一一諸
X23n0438_p0400a01║尊，各放無量光明，光中有無量佛，坐蓮華臺，往至十
X23n0438_p0400a02║方，以一切眾生所喜見身，隨眾生性欲，而導利之，亦
X23n0438_p0400a03║於圓明中，具足明見。次應如法持誦，持誦畢已，當如
X23n0438_p0400a04║法供養次第。第五分中，出道場時，行者更以諸餘善
X23n0438_p0400a05║品，調伏其心，於一一時中，不虧法則，具如彼說也。
X23n0438_p0400a06║當知十方諸佛為令持真言者，已得調牛良田純熟
X23n0438_p0400a07║耕墾，於現世田中布悉地種，堪任降大悲雨，廣植供
X23n0438_p0400a08║養善根，故說此一月先受持法也。復次，今說深心持
X23n0438_p0400a09║誦法。謂行者如前觀真言字，或觀契印，或觀本尊命
X23n0438_p0400a10║風靜息恬然安住時，但當以慧照之而觀其義。如住
X23n0438_p0400a11║a阿字門時，當以四不生等句而觀本不生義；若住
X23n0438_p0400a12║金剛印時，別觀金剛般若義；若住蓮華印時，別觀蓮
X23n0438_p0400a13║華三昧義。佗皆倣此。今借涅槃經春池譬喻明之。如
X23n0438_p0400a14║學mahayaṃna摩訶衍人，皆知此心識中有實相寶，但
X23n0438_p0400a15║以無善巧故，各以有所得心競持瓦礫，謂是真瑠璃
X23n0438_p0400a16║珠，歡喜持歸，還為智人所笑。今以真言方便一緣善
X23n0438_p0400a17║住時，還由淨菩提心力，三障消除，寶性明現。然此只
X23n0438_p0400a18║是觀心，未是證心也。當爾之時，不可攪令波蕩，又不
X23n0438_p0400a19║可恐紛動故而不取之，但當一心方便安詳入水，如
X23n0438_p0400a20║龍樹阿闍棃所說中道正觀，及此真言住心品中十
X23n0438_p0400a21║緣生句，徐運慧手，一一披拆磔之，令至寶際，要令明
X23n0438_p0400a22║珠在掌，方是見心明道人也。爾時行者若入a阿字
X23n0438_p0400a23║門，即得本不生寶，乃至入ha賀字門時，即得離因緣
X23n0438_p0400a24║寶。獻塗香時，即得無障礙戒寶。獻華時，即得大慈生
X23n0438_p0400b01║寶。獻燒香時，即得遍至法界寶。獻燈明時，即得轉無
X23n0438_p0400b02║明寶。如是入無量門，皆當廣說。由於一一支分皆見
X23n0438_p0400b03║深意，故名為一一句通達也。若行者修此世間成就
X23n0438_p0400b04║前方便時，雖未能頓入法性，亦當以無所得為方便，
X23n0438_p0400b05║隨分修行。若無般若波羅蜜氣分，則是三障中人頂
X23n0438_p0400b06║行眷屬，云何能獲初悉地果？故大品云：欲以一食供
X23n0438_p0400b07║養十方各如恒河沙等諸佛及僧，當學般若波羅蜜。
X23n0438_p0400b08║欲以一衣華香瓔珞末香塗香燒香燈燭幢幡葢等，
X23n0438_p0400b09║供養諸佛及僧，當學般若波羅蜜。即此意也。復次行
X23n0438_p0400b10║者初一月將滿時，於此心供養中當有證驗。設令天
X23n0438_p0400b11║時大旱，或有種種災患，行者隨用一華或塗香等，供
X23n0438_p0400b12║養十方諸佛，回此功德願令降雨，即隨其心甘澤普
X23n0438_p0400b13║洽。若願所餘災患得消除者，亦隨其意尋皆息滅。當
X23n0438_p0400b14║知淨心種子力用漸彰，如根芽漸生，宜應方便長養，
X23n0438_p0400b15║故更作兩月供養法也。
X23n0438_p0400b16║經云：次當隨所有，奉塗香華等，為成正覺故，回向自
X23n0438_p0400b17║菩提。如是於兩月，真言當無畏者，謂於供養法中，一
X23n0438_p0400b18║一支分悉通達已，當隨其所有，於日日之時，辦塗香
X23n0438_p0400b19║華、燒香、燈明、飲食等，以普遍心供養三寶，發大悲願，
X23n0438_p0400b20║廣及眾生。由自功德力，與如來加持力，及以法界力
X23n0438_p0400b21║和合故，令此功德雲海，等同虗空，不可窮盡。隨行人
X23n0438_p0400b22║心力勢分，所作皆成，即以如實功德，回向大菩提。心
X23n0438_p0400b23║願成就悉地，以福德圓滿故，諸障消除。是故作成就
X23n0438_p0400b24║時，無能蔽之者。猶如枝條華葉，具已滋榮，從此無間，
X23n0438_p0400c01║必成果實。故云：如是於兩月，真言當無畏。次作成就
X23n0438_p0400c02║法者，正是守護增益此功德華，令不夭傷，普成熟耳。
X23n0438_p0400c03║復次深祕釋者，月喻菩提心。行者入初住地時，此
X23n0438_p0400c04║心極圓淨，故名第一月。從此已後，用月喻之心，起大
X23n0438_p0400c05║悲萬行，供養三寶，廣植善根，乃至入無動地，名為一
X23n0438_p0400c06║月供養。從無動地已後，復以月喻之心，起無量方便
X23n0438_p0400c07║智業，正順回向如來悉地，迄至金剛地，名為二月供
X23n0438_p0400c08║養。二月滿已，即於菩提漫荼羅作大成就。若細分別
X23n0438_p0400c09║者，就一一地，復有因根果三心，例如初品中釋。今此
X23n0438_p0400c10║品所明，雖是世間成就，然甚深方便隱在其中。若求
X23n0438_p0400c11║出世成就時，還擬議此法，以成祕密之分。故持明藏
X23n0438_p0400c12║法，猶若因陀羅宗，能滿世間出世間種種希願也。
X23n0438_p0400c13║復次如上所說次第念誦法，則為世間大成就故。若
X23n0438_p0400c14║行者具依此法得成就時，即得六根清淨，或悟旋陀
X23n0438_p0400c15║羅尼總持不忘，即以此身遊諸佛剎住壽無量，供養
X23n0438_p0400c16║親近諸善知識廣利眾生，或以手揮空出種種珍寶
X23n0438_p0400c17║給與諸匱乏者，然尚是生身未得法性身，故名為世
X23n0438_p0400c18║間成就。此中作成就法，後品當更詳說也。然此法如
X23n0438_p0400c19║如意珠，亦能曲順世間下劣希願。若諸行者欲作世
X23n0438_p0400c20║間上中下品成就事者，當參用蘇悉地等諸經，仍依
X23n0438_p0400c21║此品修習心持誦法，但能外觀使得明了，便可依法
X23n0438_p0400c22║作諸成就，不必轉為自身。故供養法中偈云：智者如
X23n0438_p0400c23║先所開示，現前而觀本所尊，於其心月圓明中，悉皆
X23n0438_p0400c24║照見真言字。即應次第而受持，乃至令心淨無垢，數
X23n0438_p0401a01║乃時分相現等，依隨經教已滿足。志求有相之義利，
X23n0438_p0401a02║真言悉地隨意成，是名世間具相行，四支禪門復殊
X23n0438_p0401a03║異也。若深行阿闍棃，自當於瑜伽中具識成就證驗。
X23n0438_p0401a04║今為淺行作者，略明祈請之法。行者滿二月已，當於
X23n0438_p0401a05║黑白月、八日、十四日、十五日、日月蝕日等，或但於白
X23n0438_p0401a06║分之內澡浴清淨著新潔衣，誦śāṃtika扇底迦真言
X23n0438_p0401a07║而作祈請，至於暮間廣設供養并作護摩，用童女所
X23n0438_p0401a08║合縷線持作七結，每結一誦真言，如是都了復誦真
X23n0438_p0401a09║言七遍，繫左臂上思惟本尊右脇而臥，當於夢中見
X23n0438_p0401a10║自部主或真言主，或見明王，或見三寶菩薩眾等，或
X23n0438_p0401a11║見自身誦持真言作諸事業，或著白衣，或佗來供養，
X23n0438_p0401a12║或登山峰，或見乘象，或渡大河，或昇果樹，或乘師子
X23n0438_p0401a13║牛鹿馬等，或乘飛鵝孔雀等一切飛禽，或見美女佩
X23n0438_p0401a14║帶瓔珞手持華缾，或於夢中受得象馬車乘諸寶物
X23n0438_p0401a15║等，或夢得華果蘇乳酪稻華等，或得數珠，或見澡浴
X23n0438_p0401a16║清淨熏馥莊嚴，當知皆是悉地之相，如蘇悉地說。又
X23n0438_p0401a17║玅膊童子經云：若行者成就轉近，當於持誦事業極
X23n0438_p0401a18║生愛樂，心不攀緣雜染之境，亦無飢渴熱惱等苦，於
X23n0438_p0401a19║諸違法外相之境心不動搖，蚊虻毒蟲不敢逼近，毗
X23n0438_p0401a20║舍遮等諸鬼不敢踐履其影，所出言教皆悉信受，轉
X23n0438_p0401a21║加聰明善綴文章，諸書算伎藝自然巧玅，心樂善法
X23n0438_p0401a22║勤勇修行，身無疾患垢污。若人見之及與聞名生敬
X23n0438_p0401a23║念心，或見伏藏於虗空中聞諸天語，復見其形及乾
X23n0438_p0401a24║闥婆藥叉之類。若見此等勝相，便可作成就法也。又
X23n0438_p0401b01║行者欲作成就時，當如蘇悉地方便作光顯增威等
X23n0438_p0401b02║法灌沐本尊，預辦具緣支分，自作除一切障大灌頂
X23n0438_p0401b03║漫荼羅如法供養，然後起首作成就法。當如初品方
X23n0438_p0401b04║便擇治淨地作漫荼羅方正四門，其量八肘或七肘
X23n0438_p0401b05║或五肘，唯開西門。於西面四肘之外作灌頂漫荼羅
X23n0438_p0401b06║等，中胎量唯開東門，其伴侶菩薩等準同前說。於大
X23n0438_p0401b07║漫荼羅四角外更置三股va縛jra日羅(二合)，中胎八葉
X23n0438_p0401b08║華上及餘三重各置諸尊祕密印相。又於中胎佛位
X23n0438_p0401b09║之前，置本尊印并置一缾。所餘灌頂四缾，在四隅際
X23n0438_p0401b10║門外別置一缾，以降三世加持。自餘供養儀軌，皆如
X23n0438_p0401b11║第二品中說。既供養已，應作三種hā護ma摩。為欲遣
X23n0438_p0401b12║除vinayaka毗那夜迦故，應用成辦諸事真言作阿
X23n0438_p0401b13║毗遮嚕迦abhicaruka事。為自利益故，應以當部之
X23n0438_p0401b14║心作補瑟徵迦puṣṭika事。為息諸災難故，以當部母
X23n0438_p0401b15║作扇底迦śāṃtika事。如vairocana毗盧遮那眷屬，即
X23n0438_p0401b16║以虗空眼真言，或依第二品中寂災真言，如護摩法
X23n0438_p0401b17║蘇等諸物，以三事真言各供養百遍，或增加其數。次
X23n0438_p0401b18║為諸真言主等各供養七遍，其上首諸尊亦當加之。
X23n0438_p0401b19║或用寂災真言通供養百遍，乃至不辦者應作七遍
X23n0438_p0401b20║或三遍已，然後灌頂。其中胎寶缾亦如前。每日以不
X23n0438_p0401b21║動尊加持竟，在華臺上者，又用正等覺心加持。在四
X23n0438_p0401b22║隅者，四菩薩加持。本尊前者，用彼真言持之，當令助
X23n0438_p0401b23║伴次第為其灌頂，或請阿闍棃令作灌頂。若依蘇悉
X23n0438_p0401b24║地法，先用軍吒利缾，第四用所持真言缾，其餘二缾
X23n0438_p0401c01║隨意取用，如彼具說也。將灌頂時，行者安住蓮華臺
X23n0438_p0401c02║上，觀ra囉字門自焚其身悉為灰爐已，既灌灑竟，還
X23n0438_p0401c03║用va嚩字門生之。以祕密瑜伽觀自身作大悲漫荼
X23n0438_p0401c04║羅竟，應以牛黃、塗香、𡼡香、芥子、線釧、衣服等以自莊
X23n0438_p0401c05║嚴。復當敬禮諸尊旋繞供養，為息障故更作護摩然
X23n0438_p0401c06║後發遣。以此因緣故，諸尊歡喜令悉地速成也。
X23n0438_p0401c07║經云：山峰或牛欄，及諸河潬等，四衢道一室，神室大
X23n0438_p0401c08║天室者是。略辨作成就處所。蘇悉地云：若上成就於
X23n0438_p0401c09║池邊作，下成就隨處而作，或與真言相應之處當就
X23n0438_p0401c10║彼作，不依此處成就稍遲。於有舍利制底中作，一切
X23n0438_p0401c11║內法真言皆得成就，然佛生處等八大塔中最為勝
X23n0438_p0401c12║上。若於菩提道場作法者，一切魔事不能留礙。凡猛
X23n0438_p0401c13║利成就於塚間作，或於空室中，或於一神獨居之廟，
X23n0438_p0401c14║或迥獨樹下，或於河邊作之。若欲成就藥叉法者，林
X23n0438_p0401c15║間作之。欲成就龍王法，於泉邊作之。欲成就使者法，
X23n0438_p0401c16║當於人民集會之處作之。若欲成就入穴法者，於窟
X23n0438_p0401c17║中作之。此中深祕釋者，欲作上成就時，非但選擇名
X23n0438_p0401c18║山超出諠卑之境多有清泉華果處，亦當安住如是
X23n0438_p0401c19║菩提心山超出覺觀戲論多生總持功德處，以內外
X23n0438_p0401c20║支分相應故，能以不思議法力轉成世間悉地之果。
X23n0438_p0401c21║若不得如是高山，次擇平地，則以牛欄為勝，以離聚
X23n0438_p0401c22║落憒閙又潔淨故。牛是修觀行者調柔通達之心，以
X23n0438_p0401c23║生正法根身，堪能續出五種醇味欄，以無戲論戒，命
X23n0438_p0401c24║風靜息，於功德田中而牧養之，比六根清淨高山，又
X23n0438_p0402a01║為其次也。河潬，是自為洲渚之義。阿含以四念處觀
X23n0438_p0402a02║為自洲不異洲，自歸不異歸。今此宗於本處作本尊
X23n0438_p0402a03║身，亦是修身觀義。言行者雖未得一切調柔，但能造
X23n0438_p0402a04║斯觀者，亦能滌除業垢之命，斷隔毗那夜迦往來行
X23n0438_p0402a05║處，故為次也。四衢道者，是所欲趣向皆通達義。言行
X23n0438_p0402a06║者雖未能自身作本尊像，但能以聲字本尊融為一
X23n0438_p0402a07║相，正住三密觀中，不為四邊執諍之所障礙者，自然
X23n0438_p0402a08║隨所趣向，所作皆通，故可成就如來使者之用。次云
X23n0438_p0402a09║一室者，雖未能渾合三密，但能堅住一見，善護其心，
X23n0438_p0402a10║不為八法、風雨、惡覺、蚊虻之所嬈亂者，亦可隨其力
X23n0438_p0402a11║分，作小成就。又云神室、大天室者，神謂本尊，大天即
X23n0438_p0402a12║是諸佛。此中室者，名大慈悲。言行者雖於一見之中，
X23n0438_p0402a13║未能不動不轉，但能修本尊觀，明白現前，諸有所作，
X23n0438_p0402a14║以大慈悲為本，依數時相現等方便，以如來神力庇
X23n0438_p0402a15║衛其身，有為事相，無虧法則，亦堪作小成就及降伏
X23n0438_p0402a16║等。自此以降，則雖精進勤苦，至終恐無成也。
X23n0438_p0402a17║經云：彼漫荼羅處，悉如金剛宮，是處而結護，行者作
X23n0438_p0402a18║成就者。此中正作法時，具支方便，至下品當更說之。
X23n0438_p0402a19║又云：即以中夜分，或於日出時，智者應當知者，有如
X23n0438_p0402a20║是相現hūṃ吽字或鼓音，若復地震動，及聞虗空中，有
X23n0438_p0402a21║悅意言辭，應知如是相，悉地物如意者。凡悉地成時，
X23n0438_p0402a22║有三種相：若初夜成者為下，夜半為中，劑明相動至
X23n0438_p0402a23║日將出已來成者為上。妙膊童子經云：此中有三種
X23n0438_p0402a24║相，所謂增長、氣、煙、光現。次第得獲三種成就：若得氣
X23n0438_p0402b01║出者，當得世人愛敬等益；烟出，得轉形悉地；光出，成
X23n0438_p0402b02║持明仙潔淨微細之身。若作心成就者，或畵像動，或
X23n0438_p0402b03║見嚴身瓔珞華鬘等動，或從空降種種天華，或微風
X23n0438_p0402b04║細雨，或覺地動，或聞空中無形之聲，作如是言：汝所
X23n0438_p0402b05║求願，今當說之。或見燈焰增長，其色潤澤，曜如金光；
X23n0438_p0402b06║或復油盡，光轉增盛；或身毛遍豎，心大歡喜；或聞空
X23n0438_p0402b07║中天樂、諸天瓔珞之聲；或於空中見本尊身眷屬圍
X23n0438_p0402b08║繞，即應奉持閼伽五寶華香之水，讚歎供養，恭敬瑚
X23n0438_p0402b09║跪，自觀功力，而求諸願。既得願已，歡喜禮拜，更獻閼
X23n0438_p0402b10║伽，應對彼尊誦所受真言，然後如法發遣。彼中具說
X23n0438_p0402b11║方便也。若深釋者，初夜是如前覺觀，乃至具成就時，
X23n0438_p0402b12║以心猶住於相，義名為初夜。中夜是六根漸淨，不生
X23n0438_p0402b13║法愛時，例如小乘已過頂法，爾時罪福正等，從此已
X23n0438_p0402b14║後，轉近真明，是故義名中夜。夜分已過，劑於日出，喻
X23n0438_p0402b15║見心明道時，爾時所成就法，名為上成就也。復次
X23n0438_p0402b16║下成就相，自如常途所論。若依淨六根中釋者，即是
X23n0438_p0402b17║於瑜伽中見無量持金剛慧者，以加持大師子吼說
X23n0438_p0402b18║此hūṃ吽聲，或諸如來以大法鼓音滿其所願，或於定
X23n0438_p0402b19║中見十方莊嚴世界普皆六種震動，於虗空中說此
X23n0438_p0402b20║梵音慰喻之聲，而實來無所從、去無所至，如般若薩
X23n0438_p0402b21║埵波崘品中所說。當知是諸行人世間大成就相也。
X23n0438_p0402b22║復次行者自見心明道時，現覺hūṃ吽字門故，得聞
X23n0438_p0402b23║大日如來語密記聲，動彼金剛心地生萬善牙，發起
X23n0438_p0402b24║大悲萬行，遍發如是阿僧祇大願。時十方諸佛皆悉
X23n0438_p0402c01║現前，共以梵音慰喻，當知是諸行人出世初成就相
X23n0438_p0402c02║也。爾時世尊欲結會此中大成就義故，更說偈言：
X23n0438_p0402c03║諸佛兩足尊，宣說於彼果，住是真言行。
X23n0438_p0402c04║必定當成佛。應一切種類，常念持真言，
X23n0438_p0402c05║古佛大仙說，故應當憶念。
X23n0438_p0402c06║此中一切種類者，即是開方便門示真實相。以一一
X23n0438_p0402c07║真言門悉具淨菩提三句義故，當知十方三世諸佛
X23n0438_p0402c08║種種方便究竟歸會皆趣其中，是故於一切種類中
X23n0438_p0402c09║盡應照見真言實義。次復敦信，勿令失墮於心也。
X23n0438_p0402c10║悉地出現品第六
X23n0438_p0402c11║悉地出現品者，如前品所明，雖能滿足眾生微小希
X23n0438_p0402c12║願，然彼調心方便供養修行，本為成辦世、出世間大
X23n0438_p0402c13║成就事。若求大成就者，不於一切種類中皆見真言
X23n0438_p0402c14║實義，到悉地修不得成故。次明悉地出現品，正明如
X23n0438_p0402c15║是悉地皆從法界神力中流出也。謂行者觀此成就
X23n0438_p0402c16║之果，為從調心供養諸善根力生耶？從如來加持力
X23n0438_p0402c17║生耶？從法界力生耶？若由自善根力，即是從自性生；
X23n0438_p0402c18║若由佛加持力，即是從佗性生；若和合有，即是共性
X23n0438_p0402c19║生，亦非無因緣有。若謂悉地從法界力生者，法界平
X23n0438_p0402c20║等則無生相；若出平等法界而有悉地生者，則墮邪
X23n0438_p0402c21║見戲論中，生義不成。若謂都無悉地，則為誹謗如來
X23n0438_p0402c22║祕密之藏。當知如是悉地即於眾緣起時本不生故，
X23n0438_p0402c23║法爾如是，非是行人所作，亦非佛作，作不可得故，乃
X23n0438_p0402c24║至離諸因緣故，即是心之實相，即是悉地實相。以實
X23n0438_p0403a01║相度諸魔事故，作成就時無能障蔽之者，隨此如意
X23n0438_p0403a02║寶中所欲皆悉現前，故名悉地出現品也。
X23n0438_p0403a03║爾時世尊以普遍加持眼復觀諸大眾會，知已堅牢
X23n0438_p0403a04║深淨堪持大法，為滿一切願故，復說三世無量門決
X23n0438_p0403a05║定智圓滿法句。所以然者，世尊已廣開示三密漫荼
X23n0438_p0403a06║羅，又說入無量門進趣方便竟，欲令此中普皆成就
X23n0438_p0403a07║悉地果故，更說一切法界門決定智印。此決定印是
X23n0438_p0403a08║真言實相也，謂以無礙淨慧於一念中了三世法，知
X23n0438_p0403a09║彼皆從緣起無有自性，以無性故不出淨菩提心，是
X23n0438_p0403a10║故等同虗空深廣無盡離諸分別，如毗盧遮那法界
X23n0438_p0403a11║門乃至最下世天法界門，一一成就之相悉皆如是。
X23n0438_p0403a12║此是究竟實際萬法所歸會處，故名圓滿法句也。
X23n0438_p0403a13║偈初云虗空無垢無自性者，正說心之實相，心實相
X23n0438_p0403a14║即是一切法中決定智印也。以無邊際無垢無分別
X23n0438_p0403a15║故，少分喻如虗空，而實等虗空心亦復不守自性故，
X23n0438_p0403a16║非彼所能譬喻。如是義故，雖復等同虗空無相，而具
X23n0438_p0403a17║種種不思議權巧，曲順根緣而導利之。然此權巧但
X23n0438_p0403a18║從機應因緣而生，是故法爾空寂，常無自性。以法常
X23n0438_p0403a19║無性故，即是本初不生，本初不生即是入阿字門，入
X23n0438_p0403a20║阿字門即是毗盧遮那本地身也。如自觀心實相，諸
X23n0438_p0403a21║法亦然，是故一切諸法皆悉甚深難見，唯佛與佛乃
X23n0438_p0403a22║能證之。故法華云：諸佛兩足尊，知法常無性，佛種從
X23n0438_p0403a23║緣起，是故說一乘。統論彼經深趣，在斯一偈也。若行者
X23n0438_p0403a24║見一切從緣起法皆是毗盧遮那法界身，爾時十方
X23n0438_p0403b01║通同為一佛國，是名畢竟淨菩提心。以此畢竟淨菩
X23n0438_p0403b02║提心，隨無盡法界、無餘眾生界機應因緣，一時普現
X23n0438_p0403b03║色身，行菩薩道，於念念中供養無量善知識，悟入無
X23n0438_p0403b04║量諸度門，如是於無量阿僧祗劫中恒殊勝進，嚴淨
X23n0438_p0403b05║一切佛剎，成就一切眾生，所作佛事未曾休息，是名
X23n0438_p0403b06║普賢行願。具此普賢道時，能隨一切眾生心所思念，
X23n0438_p0403b07║滿其種種希願，乃至施與無上菩提願，是名一切菩
X23n0438_p0403b08║薩真多摩尼。當知諸進趣門雖復無量，至論宗極悉
X23n0438_p0403b09║皆為此一事因緣，三世如來更無異術，故此伽陀名
X23n0438_p0403b10║為三世無量門滿足法句也。
X23n0438_p0403b11║復次，有人生疑：云何實際心中能作如是種種有為
X23n0438_p0403b12║事？故偈中更說譬喻云：如世間一切諸趣及彼依報
X23n0438_p0403b13║住處，皆悉依空而住，因空得成。而虗空的無所依，亦
X23n0438_p0403b14║無念著起作之行。今此清淨法身亦復如是，雖常寂
X23n0438_p0403b15║然不示諸法法相，而遍無餘世界，無所不為。以從慈
X23n0438_p0403b16║善根力因緣生，不由惑業，故云清淨生也。如如來不
X23n0438_p0403b17║思議境界經云：普賢菩薩告德藏菩薩言：世尊始從
X23n0438_p0403b18║然燈佛所得受記已，即便入於如來不思議境界三
X23n0438_p0403b19║昧，常無功用，自然應現無量佛事。謂於虗空一毛端
X23n0438_p0403b20║處，有一切佛剎微塵數等諸佛世界，於中或現生兜
X23n0438_p0403b21║率天；或從彼沒，下生入胎；或現適生，遊行七步，自言
X23n0438_p0403b22║我今即為生死邊際；或現在王宮，出家苦行；或現降
X23n0438_p0403b23║魔，成等正覺，轉玅法輪；或現住世經無量劫，或復示
X23n0438_p0403b24║入涅槃；或一切劫為一剎那，或一剎那為一切劫，劫
X23n0438_p0403c01║與剎那無增無減；乃至一切眾生未盡解脫剎那，一
X23n0438_p0403c02║時普於此諸世界常作如是種種佛事，未曾休息而
X23n0438_p0403c03║無功用。如彼虗空一毛端處，無量剎中念念普現諸
X23n0438_p0403c04║佛種種威儀法則；乃至遍空毛端量處亦復如是，常
X23n0438_p0403c05║作佛事利益眾生，窮未來際初不休息，而佛剎不減，
X23n0438_p0403c06║微塵不增。何以故？一切諸法如幻焰故。如彼廣說，故
X23n0438_p0403c07║云無餘清淨生也。
X23n0438_p0403c08║次云普勝生嚴修此故者，勝是尊先之義，如世人謂
X23n0438_p0403c09║舊德可師軌者為先生，即是先覺。是法而從胎藏生
X23n0438_p0403c10║者，梵云vibhuḥ避部，是具足種種財寶以自莊嚴。古普
X23n0438_p0403c11║勝人皆因修此真言行故，令世間佛種相傳不斷，以
X23n0438_p0403c12║至于今。若離如是法句，更有如來行者，無有是處。故
X23n0438_p0403c13║云非佗句有難可得，以能出生一切如來行故。隨是
X23n0438_p0403c14║法句出現之處，即為有佛出現世間，普作照明，猶如
X23n0438_p0403c15║大日。故云作世照明。如世尊入此法明門者，常遍虗
X23n0438_p0403c16║空法界，行普賢道，無終盡時。故云說極清淨修行法，
X23n0438_p0403c17║深廣無盡離分別也。復次，此阿利沙伽陀即是如
X23n0438_p0403c18║來神力加持句，修諸供養時以梵音讚歎彌善，今具
X23n0438_p0403c19║存之。
X23n0438_p0403c20║ga　ga　na　ma　ra　niḥ　svā　bhā　va　ka　
X23n0438_p0403c21║誐　誐　曩(引)（虛空也）　麼　攞（無垢也）　[嗨-每+(臼/工)]（無也）　婆嚩(二合)（自也）　婆(引)　嚩　迦(引)（性也）（一句）　
X23n0438_p0403c22║vi　śva　jñā　na　vi　ci　tra　da　
X23n0438_p0403c23║尾　濕嚩(二合)（巧也）　枳孃(二合)　曩（智也）　尾　唧　怛囉(二合)（種種）　那(引)　
X23n0438_p0403c24║ya　kā　śū　nya　he　sva　bha　va　
X23n0438_p0404a01║野　迦(引)（授與也）（二句）　舜(引)　寧夜(二合)　係(呼異反)（空也）　娑嚩(二合)　婆(去)　嚩　
X23n0438_p0404a02║taḥ　sa　da　pra　tya　yā　dhī　na　gaṃ　bhī　
X23n0438_p0404a03║多（自性也）　薩　那（常也）（三句）　鉢羅(二合)　底耶　夜(引)（緣也）　地　曩（生也）　儼　避(引)　
X23n0438_p0404a04║ra　du　rdṛ　śā　
X23n0438_p0404a05║囉（甚深也）　訥　[嗨-每+(臼/工)]𭌆(二合)　奢（難見也）（四句竟）（一誦）　
X23n0438_p0404a06║saṃ　ta　taṃ　tu　vi　śe　ṣa　ga　si　nāṃ　pha　la　
X23n0438_p0404a07║娑　怛　旦　覩（恒也）　尾　勢(引)　灑（殊勝也）　誐　弭　難(引)（往也）（一句）　撥　邏（菓也）　
X23n0438_p0404a08║ma　graṃ　da　da　te　vi　ciṃ　ti　taṃ　ye　tha　
X23n0438_p0404a09║莫　仡囒(二合)（最上也）　娜　娜　帝（與也）　尾　進　𫪭　單（隨所思念）（二句）　拽　佗（如也）　
X23n0438_p0404a10║sa　rva　ga　tī　na　ā　la　yo　ga　ga　no　bhau　
X23n0438_p0404a11║薩　嚩（諸也）　蘖　底　曩（趣也）　阿(引)　攞　瑜（宮室也）（三句）　誐　誐　奴（虛空也）　坌　
X23n0438_p0404a12║ti　a　saṃ　ga　go　ca　raḥ　
X23n0438_p0404a13║底（〔得有〕也）　阿(上)　僧(去)　誐（無取著也）　遇　拶　囉（行也）（四句竟）（兩誦也）　
X23n0438_p0404a14║ta　tha　e　ṣa　vi　śu　ddhi　dha　rma　tā　
X23n0438_p0404a15║怛　佗(去)(引)（亦也）　𪾼　灑（如是也）　尾　秫(詩聿反)　地(平)（清淨也）　達　磨　跢(引)（法也）（一句）　
X23n0438_p0404a16║tri　bhā　vā　śe　ṣa　vi　śu　ddha　saṃ　
X23n0438_p0404a17║底哩(二合)　婆(去)(引)　嚩(平)（三有也）　勢(引)　灑（無餘也）　尾　秫　駄（清淨也）　三(去)　
X23n0438_p0404a18║bhā　vā　ca　ra　te　tri　yā　gra　jo　
X23n0438_p0404a19║婆　嚩（生也）（二句）　左　囉　帝（修行也）　怛哩(二合)　喻(引)（此也）　仡囉(二合)　祚(祖魯反)　
X23n0438_p0404a20║vi　bhuḥ　bha　va　te　sa　rva　ji　nai　
X23n0438_p0404a21║尾　部（勝生嚴也）（三句）　婆(去)(引)　嚩　帝（有也）　薩　嚩（一切也）　爾(慈以反)　乃　
X23n0438_p0404a22║ka　go　ca　ra　
X23n0438_p0404a23║迦（諸佛也）　遇(引)　左　囉（行也）（四句竟）（三誦）　
X23n0438_p0404a24║na　pa　raṃ　pa　da　ma　sti　du　rla　bhaṃ　sa　ka　
X23n0438_p0404b01║曩　跛　囒（非佗也）　跛　娜（句也）　莽　悉𫪭（有也）　訥　攞　坌（難得也）（一句）　索　迦　
X23n0438_p0404b02║lā　lo　kā　ka　raṃ　ye　thā　ji　nai　
X23n0438_p0404b03║羅(引)（遍也）　路(引)　迦（明也）　羯　㘕（作也）　拽(入)　佗(引)（如也）　爾（準上）　乃（諸佛也，正翻云仁者）（二句）　
X23n0438_p0404b04║ka　ṣi　tā　su　vī　śu　ddhi　dha　rma　ta　
X23n0438_p0404b05║迦　體　跢(引)（說也）　蘇　尾　秫(上)　地（極清淨也）　達　磨　跢(引)（法也）　
X23n0438_p0404b06║ca　ra　tā　tra　vi　ka　lpa　va　ji　tā　
X23n0438_p0404b07║左　囉　多（修行也）（三句）　怛囉(二合)（無也）　尾　羯　臘跛(二合)（分別也）　嚩　爾　多(引)（離也）（四句竟）（四誦也）　
X23n0438_p0404b08║
X23n0438_p0404b09║vi　pu　le　dha　rma　gaṃ　bhī　ra　ma　vya　yeḥ　
X23n0438_p0404b10║尾　補　犂（廣也）　達　磨（法也）　儼　避　囉（深也）　莽　嚩(無改反)　曳（無盡也，亦無壞也）　
X23n0438_p0404b11║右梵本於四偈外更有此一句助聲，今為文便故通
X23n0438_p0404b12║入四偈中也。爾時大日世尊說此普門決定智印，印
X23n0438_p0404b13║諸種子亦印萬行根牙及悉地果竟，即告諸大眾會
X23n0438_p0404b14║言：汝等各從一門，皆隨自所通達而現法界神力悉
X23n0438_p0404b15║地流出句。若諸眾生隨於何等法門見此法者，歡喜
X23n0438_p0404b16║踊躍得安樂住故。此中神力亦是動用神變之義，亦
X23n0438_p0404b17║是增廣義，謂從一得多乃至無量也。流出亦含多義，
X23n0438_p0404b18║或名為得、或名為門，然以流出為正也。時執金剛等
X23n0438_p0404b19║皆悉頂禮世尊而說是言：如是法主依所教敕，以蒙
X23n0438_p0404b20║大師命故，一心敬順不敢有違。而後乘問復請佛言：
X23n0438_p0404b21║唯願世尊哀愍我等，示現悉地流出句。何以故？於尊
X23n0438_p0404b22║者薄伽梵前而自宣示所通達法，非是所宜。善哉世
X23n0438_p0404b23║尊！唯願利益安樂未來眾生故。此中凡有三意：一為
X23n0438_p0404b24║自修慚愧謙退之行，示諸行人尊師敬道儀法故。二
X23n0438_p0404c01║為諸聖者等各於一法界門究了通達，而令法句圓
X23n0438_p0404c02║滿，於一門中各具一切門，自惟心量不能及故，不敢
X23n0438_p0404c03║於世尊前說所證法。三、為先請世尊演說普門成就
X23n0438_p0404c04║法已，然後諸菩薩等各從一門而演說之。則條派可
X23n0438_p0404c05║觀，法門有序。今此三千偈為本存略，故書不盡言。若
X23n0438_p0404c06║行者瑜伽成就時，自當具足聞見也。佛讚金剛手言：
X23n0438_p0404c07║善哉，善哉！善男子！如來所說法毗奈耶，稱讚一法，所
X23n0438_p0404c08║謂有羞者。佛觀諸大士等，雖則智慧方便無量無邊，
X23n0438_p0404c09║自知如十四日月，小分未圓滿故，不敢於如來前有
X23n0438_p0404c10║所陳說，是即善人之相，故歎言善哉也。梵本羞字與
X23n0438_p0404c11║慚愧各殊，今言有羞，則兼備慚愧二法。當知此二白
X23n0438_p0404c12║法，即是萬善之因，故世尊推廣其義，所謂以有羞故，
X23n0438_p0404c13║速生二事：一者不作所不應作者，二者則為時俗稱
X23n0438_p0404c14║譽，名為有羞恥人。今諸佛子以具慚愧心故，則自觀
X23n0438_p0404c15║察如來種姓，不越正三昧耶，故為十方聖眾常所稱
X23n0438_p0404c16║歎也。復次，以有羞故，速生二事，得與佛、菩薩同處。
X23n0438_p0404c17║以要言之，一切功德未滿者，能令滿足，得與大悲漫
X23n0438_p0404c18║荼羅大眾常會一處也。復次以有羞故更生二法，
X23n0438_p0404c19║謂住尸羅、生於人天。尸羅是清涼義，如苦熱鬱烝者
X23n0438_p0404c20║得入八功德池，遇毒病者塗以海岸栴檀、灌以甘露，
X23n0438_p0404c21║爾時內外清涼、身心安樂，故名尸羅。行人亦復如是，
X23n0438_p0404c22║以有羞故得入大般涅槃第一清淨處，還以方便生
X23n0438_p0404c23║人天中，何況世間善趣也。此中當以三四五六等乃
X23n0438_p0404c24║至無量法門廣歎有羞義，以大宗可領，不復備舉三
X23n0438_p0405a01║隅。世尊如是讚歎已，又復誡令善聽，然後演說悉地
X23n0438_p0405a02║流出相應句。如生身佛放光明時，光有出處，所謂白
X23n0438_p0405a03║毫頂相乃至足下腰下相，一一相中普皆流出。毗盧
X23n0438_p0405a04║遮那亦爾，從大悲胎藏漫荼羅身，一一身法爾真言
X23n0438_p0405a05║相，能令悉地功德普流出，瑜伽行者方便具足時得
X23n0438_p0405a06║與相應，故曰相應句也。
X23n0438_p0405a07║從此已下廣明悉地支分，最初明作成就人，以是悉
X23n0438_p0405a08║地正因故。若行者道種未具法器不完，則三密之果
X23n0438_p0405a09║無由出現。就此支分中更復分為多句：第一見漫荼
X23n0438_p0405a10║羅者，如前得具滿法事，同於受大戒人，從此已後乃
X23n0438_p0405a11║令修學諸真言行也。第二尊所印可者，謂行者既得
X23n0438_p0405a12║灌頂，更於餘日廣供養阿闍棃諮受真言法要，當以
X23n0438_p0405a13║吉祥寶缾次第傳度，如蘇悉地經受真言法品中廣
X23n0438_p0405a14║明，但此經宗更加深祕瑜伽義耳。若不師師相受，但
X23n0438_p0405a15║執文憶度輒爾行之，例如戒律，如無師檀出家者，非
X23n0438_p0405a16║但無福反成障道，雖精進苦到悉地不成也。第三成
X23n0438_p0405a17║就真語者，謂所持真言非但而已，又親蒙本尊印驗
X23n0438_p0405a18║字句周圓，兼作增威等法勢力成就，則易獲加被無
X23n0438_p0405a19║有疑心，如蘇悉地滿足真言法及增威品說也。第四
X23n0438_p0405a20║發菩提心，第五深信，第六慈悲，第七無有慳恡，皆如
X23n0438_p0405a21║第二品中釋。此對祕密乘中四重，第四句對不離菩
X23n0438_p0405a22║提心戒，第五句對不捨正法戒，第六句對不於眾生
X23n0438_p0405a23║作不饒益行戒，第七句對不於正法慳恡戒。若隨犯
X23n0438_p0405a24║一一禁者，諸善功德終不得生，令此四心與彼極相
X23n0438_p0405b01║違故，必能成就悉地果也。第八住於調伏，梵云難多，
X23n0438_p0405b02║即是已調柔義，謂以十種方便學處，種種調御六情
X23n0438_p0405b03║根故，一切三業任運調柔，如馴牛良馬，堪可隨意服
X23n0438_p0405b04║乘，有所至到也。第九、能善分別從緣生法者，謂能深
X23n0438_p0405b05║修觀察十緣生句，了知真言行門一切所作皆如幻
X23n0438_p0405b06║化，乃至乾闥婆城，以無生無性畢竟不可得故，即是
X23n0438_p0405b07║空義；不遮彼彼因緣合時，有如是如是幻相故，即是
X23n0438_p0405b08║假義；窮照實際，不出於心故，即是中義。行者如是見
X23n0438_p0405b09║時，種種戲論滅故，內外魔事無如之何，方可作大成
X23n0438_p0405b10║就也。第十、受持禁戒者，此是真言行門別律儀法，如
X23n0438_p0405b11║蘇悉地持明戒品及毗盧遮那供養法中廣明，能以
X23n0438_p0405b12║無疑慮心敬順奉持，不越三昧耶教，則諸障不起，悉
X23n0438_p0405b13║地速成也。第十一、善住眾學者，是真言門所應學事，
X23n0438_p0405b14║如前入漫荼羅品中眾多支分、供養法中眾多支分，
X23n0438_p0405b15║今此作成就時眾多支分等，乃至緣漫荼羅工巧伎
X23n0438_p0405b16║藝明處，皆悉懃心諮受，如說而行，臨事無疑，不看佗
X23n0438_p0405b17║面，譬如比丘法中已離依止，名為住位人也。第十二、
X23n0438_p0405b18║具巧方便者，謂於真言事業曲盡能事，善得變通，譬
X23n0438_p0405b19║如規矩繩墨，眾匠所同，而運思精微者，獨得其玅。是
X23n0438_p0405b20║故雖犯大罪，若於有巧方便者，則易消除。雖植微善，
X23n0438_p0405b21║若有巧方便者，則令無盡。如彼回聲入角，飈火焚薪。
X23n0438_p0405b22║若不達如是權用，則功力徒勤，猶多滯礙也。第十三
X23n0438_p0405b23║勇健義，如第二品阿闍棃德中說。以作大成就時，當
X23n0438_p0405b24║有種種難起。要令心不退沒，又不驚怖者，然後可成
X23n0438_p0405c01║也。第十四知時非時者，謂於種種事業，能用悉檀方
X23n0438_p0405c02║便。既不先時，又不後時。善趣機會，動而有獲。如坐禪
X23n0438_p0405c03║讀誦，營事化人。乃至行四威儀，飲食睡眠等，各有時
X23n0438_p0405c04║非時相。如真言行者，若晝日尸臥，通夜不寢之類，皆
X23n0438_p0405c05║不與時義會也。第十五好行惠施者，以樂修福事，常
X23n0438_p0405c06║念利佗。故能於恩德悲愍二種田中，廣植善根。以此
X23n0438_p0405c07║回向悉地，則所祈易果。若兼濟義闕，徒為宿障所纏。
X23n0438_p0405c08║則滿願之寶，去之彌遠矣。第十六心無怖畏者，此義
X23n0438_p0405c09║與前勇健，少有差別。如在尊嚴威德眾中，能以法自
X23n0438_p0405c10║安，威儀不異。種種難問，無怯愞心。設令有所未悟，亦
X23n0438_p0405c11║善諮決所疑，終不嬈亂。故外典謂之有守之人。以具
X23n0438_p0405c12║斯德故，雖諸聖眾現前時，秉持法事，心不迷謬也。第
X23n0438_p0405c13║十七勤修真言行法者，謂於祕密乘中，所為事業，終
X23n0438_p0405c14║不中路懈廢。更俟後緣，則令當得者不得，已得者退
X23n0438_p0405c15║失。多起障道，使習與性成。故此一緣，例如精進波羅
X23n0438_p0405c16║蜜，能成五度。是以毗尼中說，以一心精進故，得阿耨
X23n0438_p0405c17║多羅三藐三菩提，何況所餘善法。當引智度廣說之。
X23n0438_p0405c18║第十八通達真言實義者，謂如前所說，一一名言成
X23n0438_p0405c19║立中，明識字輪之相，達其深意，能於眾緣支分淺祕
X23n0438_p0405c20║二釋，自在旋轉，曲赴眾機。譬如有智大臣，於先陀婆
X23n0438_p0405c21║一名之下，得其四用，悅可王意，賞祿倍增。故能以法
X23n0438_p0405c22║界胎藏，作諸成就也。第十九常樂坐禪者，如前品修
X23n0438_p0405c23║習瑜伽，種種調心方便，是名悉地種子，妙果親因。要
X23n0438_p0405c24║令深心一緣，念念無閒，方能有所觸證，自見成功。若
X23n0438_p0406a01║不能爾，徒欲順𪾼目之求，於空中種樹，雖千萬億劫，
X23n0438_p0406a02║尚無得義，何況此身，能致大成就耶？第二十樂作成
X23n0438_p0406a03║就者，此是菩薩大貪。以此貪欲因緣，染著種種法界
X23n0438_p0406a04║不思議色。猶如世人，以染著六塵，不能自捨，故成種
X23n0438_p0406a05║種業受之身。故瑜伽宗受灌頂時，阿闍棃立要誓言：
X23n0438_p0406a06║汝從今已後，慎勿斷貪欲。以不斷貪欲故，則不斷世
X23n0438_p0406a07║間佛種也。譬如巧說王膳，樂學仙方，具曉烹任之宜，
X23n0438_p0406a08║兼傳飛練之決，而不設方便，無心服食，誰能強之乎？
X23n0438_p0406a09║若具此二十德者，乃名作成就人支分也。
X23n0438_p0406a10║世尊欲慰喻作成就人，令深信樂不思議法性故，復
X23n0438_p0406a11║告金剛手言：祕密主！譬如欲界有自在悅滿意明呪，
X23n0438_p0406a12║乃至一切欲處天子，於此迷醉者，謂佗化自在天王，
X23n0438_p0406a13║自以神通福智之力，成此明呪，能一時普應六天四
X23n0438_p0406a14║域眾生，各各如其像類，悉令悅滿心願。又為欲界一
X23n0438_p0406a15║切天子女，化作有情無情種種五塵境界，皆悉端嚴
X23n0438_p0406a16║微玅，移奪人心，令彼深生味著，為之迷醉，如現香華
X23n0438_p0406a17║伎樂飲食衣服等，皆可現前受用。若化女色等，亦與
X23n0438_p0406a18║彼更相娛樂，有類生靈，故云受用遍受用，非但應佗
X23n0438_p0406a19║而已，亦復自受用之。彼具貪欲愚癡神變尚爾，何況
X23n0438_p0406a20║大聖真言，而不能普現色身，行如來事耶？復次，如
X23n0438_p0406a21║摩醯首羅天王，更有明呪名勝意生，能一時普現三
X23n0438_p0406a22║千大千世界，作一切眾生利益，乃至化作種種淨玅
X23n0438_p0406a23║資具，悅可淨居諸聖天尊，令其受用遍受用，而亦自
X23n0438_p0406a24║受用之。彼為大千世界主，猶固神力若是，何況遍一
X23n0438_p0406b01║切處法界之主，而不能普現色身行如來事也？且置
X23n0438_p0406b02║是事，如世間造幻術者，尚能以其呪力加持藥艸，示
X23n0438_p0406b03║現種種園林人物。又如阿修羅王，猶是四惡趣攝，能
X23n0438_p0406b04║以自真言力化為天帝釋身，坐於善法堂上，令三十
X23n0438_p0406b05║三天眾皆生疑惑，何況如來窮盡諸法幻際，而不能
X23n0438_p0406b06║以法性身作自在神變化耶？又置是事，如七母鬼等，
X23n0438_p0406b07║亦以少分自在力結作明呪，能作眾生疾疫災癘，亦
X23n0438_p0406b08║能息之。又現見世間持迦樓羅鳥呪等，能攝除眾毒
X23n0438_p0406b09║變革寒熱，禁伏熾火使成清涼，何況如來於一切心
X23n0438_p0406b10║自在中最為第一，而不能發誠諦言滅除種種災患
X23n0438_p0406b11║耶？所以世尊廣說諸譬喻者，為彼作成就人未獲悉
X23n0438_p0406b12║地已來，當生種種疑網。或自以心力推畫如是之事，
X23n0438_p0406b13║為定有耶？為定無耶？或由未達不思議緣起故，取著
X23n0438_p0406b14║真如實際而生是見。夫清淨法身無為無相，而今作
X23n0438_p0406b15║種種相，將非虗妄耶？是以世尊為令普斷疑網故，更
X23n0438_p0406b16║復結會諸句，顯明中道，言：善男子！當信如是流出句
X23n0438_p0406b17║真言威德。此真言威德非從真言中出，亦不入眾生，
X23n0438_p0406b18║不於持誦者處而有可得。若行者以此四不生句諦
X23n0438_p0406b19║觀察時，若有、若無、若亦有無、若非有無等種種戲論
X23n0438_p0406b20║滅故，即見本不生句。若見本不生句時，則知諸法法
X23n0438_p0406b21║相有佛無佛，法爾如是住。故云：善男子！真言加持力
X23n0438_p0406b22║故，法爾而生，無所過越。佛更自說因緣，以三時不越
X23n0438_p0406b23║故，謂於去、來、現在一切諸世界中法爾。眾生有機，則
X23n0438_p0406b24║法身有應；機應相關，則有種種如來事業生。如大海
X23n0438_p0406c01║潮，久來常爾，終不過限。次復轉相釋云：何故如是？
X23n0438_p0406c02║以不思議緣生理故。譬如明月在空器水澄淨，又無
X23n0438_p0406c03║烟雲諸障隔礙，其間法爾影生來不可拒，及其一緣
X23n0438_p0406c04║互闕則去不可追逮，復思量分別徒成戲論。故行者
X23n0438_p0406c05║作成就時，但當自撿身心，務使因緣備具。至若有無
X23n0438_p0406c06║成壞，何足致疑耶？復次，敦勸言：是故，善男子！當通
X23n0438_p0406c07║達不思議法性常不斷絕真言道。以行者隨順通達
X23n0438_p0406c08║不思議法性時，則知諸法如幻際不異寂滅際，諸法
X23n0438_p0406c09║寂滅際不異如幻際，已見無二際故，則解如來無邊
X23n0438_p0406c10║感應。若解如來感應，則能以金剛儛戲普現色身，使
X23n0438_p0406c11║世間佛種常無斷絕，故云不斷真言道也。
X23n0438_p0406c12║經云：爾時世尊復住三世無礙力，依如來加持不思
X23n0438_p0406c13║議力，依莊嚴清淨藏三昧者，自此已下明所持真言
X23n0438_p0406c14║支分。如上諸菩薩等各住三昧說自心真言，今毗盧
X23n0438_p0406c15║遮那亦欲宣說自心真言，故先入三昧也。如世間眾
X23n0438_p0406c16║生種種身口意業皆依於心，毗盧遮那亦爾，一切三
X23n0438_p0406c17║世無礙智力、一切神變加持不思議力，皆依莊嚴清
X23n0438_p0406c18║淨藏。一切眾生雖本有蓮華胎藏，以無礙智力未圓
X23n0438_p0406c19║滿故，未得畢竟清淨；以加持神力未圓滿故，未得畢
X23n0438_p0406c20║竟莊嚴。又一切眾生雖本有三世無礙智力、神變加
X23n0438_p0406c21║持不思議力，但以蓮華胎藏未得莊嚴清淨故，照用
X23n0438_p0406c22║皆不現前。唯有如來具足成就故，能住此三昧也。
X23n0438_p0406c23║復次今說三昧，當知與智慧俱。然以蓮華胎藏清淨
X23n0438_p0406c24║莊嚴智慧，即是如來常慧，無有入住出相，亦無可表，
X23n0438_p0407a01║故說如來住於莊嚴清淨藏三昧。而實如來定慧無
X23n0438_p0407a02║有二相，為順常途教門分別，令人易解，故言佛住於
X23n0438_p0407a03║三昧也。梵音saṃmapatya三摩(引)鉢底，正是三昧入證
X23n0438_p0407a04║之時，即從定中為說佛心真言故，出無盡界無量語
X23n0438_p0407a05║表。若對毗曇明義，即是諸佛常聲語表之業。又以十
X23n0438_p0407a06║方諸佛共所印成，此印即是表標義也。次云依法界
X23n0438_p0407a07║力、無等力、正等覺信解力，以一音聲四處流出者，又
X23n0438_p0407a08║轉釋如是音聲非無因緣，要具三力然後生起。一者
X23n0438_p0407a09║不思議法界力，二謂無等三昧耶力。法爾應度機生，
X23n0438_p0407a10║則加持應生大誓海潮，終不過限。此是無等三昧耶
X23n0438_p0407a11║力，故名無等力。若在行人，則名諸佛加持力。謂正等
X23n0438_p0407a12║覺信解力，是如來本行菩薩道時所集善根。若在行
X23n0438_p0407a13║人，則名自功德力。如持誦人，以三事和合正回向故，
X23n0438_p0407a14║所願皆得成就。是故如來亦以三力和合故而出音
X23n0438_p0407a15║聲，以從眾緣起故，當知此聲本不生也。言一音四處
X23n0438_p0407a16║者，如一阿字，或加下畫，或安上點，或置傍點，則成四
X23n0438_p0407a17║用。又阿聲是一，或短聲呼，或長聲呼，或含聲呼，或呵
X23n0438_p0407a18║聲呼，則成四名。復次佛心是一，或約本不生理，或約
X23n0438_p0407a19║本不生行，或約本不生菩提，或約本不生涅槃，則成
X23n0438_p0407a20║四義。四相雖復不同，而體未曾異也。如來為表斯義
X23n0438_p0407a21║故，從圓明心中現四字門，於此一體四門，以一音聲
X23n0438_p0407a22║四處流出，譬如無熱池中四河流出，展轉無盡滿於
X23n0438_p0407a23║大海，故云普遍一切法界，與虗空等無所不至。以此
X23n0438_p0407a24║聲字之相表示佛心，即彼真言實義也。初句歸命一
X23n0438_p0407b01║切諸如來，次句微溼嚩（二合），古譯謂之毗首，是種種義
X23n0438_p0407b02║亦是巧義，目佉是門，所謂種種巧度門也。次云薩嚩
X23n0438_p0407b03║佗（去）（引），是總攝一切法門，謂十方三世一切諸佛，各以
X23n0438_p0407b04║無量無邊巧度門，種種因緣譬喻言辭演說諸法。今
X23n0438_p0407b05║則統而論之，原其旨趣不出四字門，所謂a阿ā阿
X23n0438_p0407b06║(引)(去)aṃ暗aḥ噁也。以a阿字門故，一切眾生本有佛知
X23n0438_p0407b07║見性，如來以種種因緣為彼淨除眼瞙使開明，故法
X23n0438_p0407b08║華第一句云開佛知見使得清淨，即是淨菩提心也。
X23n0438_p0407b09║既得淨菩提心，當廣示法界藏中種種不思議境界，
X23n0438_p0407b10║令普見一切善知識，遍學一切諸度門，故法華第二
X23n0438_p0407b11║句云示佛知見，即長ā阿(引)字大悲萬行義也。已具
X23n0438_p0407b12║大悲萬行，次以娑羅樹王華開敷智成大菩提，故法
X23n0438_p0407b13║華第三句云悟佛知見，即是aṃ暗字義也。既成佛已，
X23n0438_p0407b14║即以加持方便普門垂迹導利眾生，若眾生了知常
X23n0438_p0407b15║住時，如來眾迹都盡，以無迹故名為入般涅槃，故法
X23n0438_p0407b16║華第四句云入佛知見，即是aḥ惡字門也。字輪對如
X23n0438_p0407b17║來方便智，更有第五長聲āḥ惡(引)字門，以無別體故
X23n0438_p0407b18║此中不說。若欲指文辨相，即是歸命句中種種如來
X23n0438_p0407b19║巧度門，以此五字統收一切佛法無有遺餘，故名為
X23n0438_p0407b20║正等覺心也。復次，今且約一途修行次第故，作淺
X23n0438_p0407b21║深差別說。而實五字各是一切如來智，各各統收一
X23n0438_p0407b22║切佛法。是故下文修觀時，隨舉一心，即見一切如來
X23n0438_p0407b23║心。以旋轉無礙故，名為正等覺心也。世尊為顯如是
X23n0438_p0407b24║義故，演說此真言時，一一聲字，悉皆普遍法界。於此
X23n0438_p0407c01║四字，各出一切字門。如是一一字門，展轉復生一切
X23n0438_p0407c02║字門。從字發聲，當知亦爾。此聲從字生故，以字為門。
X23n0438_p0407c03║故云即時一切法界諸聲門，從正等覺標幟之音，而
X23n0438_p0407c04║互出聲也。雖互出言音，展轉差別，然覈其本體，不出
X23n0438_p0407c05║阿聲。是故諸菩薩等，聞此標幟之音，即時隨義，知如
X23n0438_p0407c06║來心展轉出生一切法門，亦知一切法門畢竟不出
X23n0438_p0407c07║如來心。是故得未曾有，開敷淨眼，發微玅言音，而說
X23n0438_p0407c08║偈言：奇哉真言行，能具廣大智。此廣大梵音，名vipu
X23n0438_p0407c09║la毗富攞。以真言聲，普遍一切法界，與虗空等，無所
X23n0438_p0407c10║不至。當知佛心亦然。故云廣大智。若此智展轉流布，
X23n0438_p0407c11║猶如標幟之音，互出聲時，即是成正覺句。故曰若遍
X23n0438_p0407c12║布此者，成佛兩足尊。次一偈，以見如是利故，普令勸
X23n0438_p0407c13║勉修行。若淨心離我縛時，當得如是自在用也。
X23n0438_p0407c14║經云：爾時薄伽梵，復說此法句，於正等覺心，而作成
X23n0438_p0407c15║就者。已下明先持誦供養支分。初偈先明持誦處所，
X23n0438_p0407c16║於供養法中廣說觀菩提心，即是次下品中以無垢
X23n0438_p0407c17║眼觀自心處八葉蓮華阿字門，使圓鏡現前光明清
X23n0438_p0407c18║淨，然後依隨經教修種種瑜伽。當知此心遍布流出，
X23n0438_p0407c19║行者初習觀時當有種種相貌，但應修常而住勿作
X23n0438_p0407c20║異緣，久久施功不已自然明白，一切疑網漸次消除，
X23n0438_p0407c21║故云乃至初安住，不生疑慮意也。此中修習瑜伽略
X23n0438_p0407c22║說有二種地：一者非三摩（引）呬多地，二者三摩呬多
X23n0438_p0407c23║地。其等引名相當約瑜伽師地論廣分別之，今經所
X23n0438_p0407c24║明但以祕密觀為異耳。所謂非三摩呬多地者，如行
X23n0438_p0408a01║者初見心蓮華內a阿字時，其心任運安住，從此字
X23n0438_p0408a02║門光明四照，以是心鏡淨光明故，隨行者所觀之境
X23n0438_p0408a03║皆現其中。次當依所圖畫三昧耶祕密之身，善取本
X23n0438_p0408a04║尊威儀色像而諦觀之，初時閉目住緣方得明了，其
X23n0438_p0408a05║後開目普皆顯現分明。若欲受持正等覺心真言者，
X23n0438_p0408a06║當於前說四字中，隨取一字，置在本尊心圓明上，而
X23n0438_p0408a07║受持之。故云：隨取彼一心，以心置於心。梵本此二心
X23n0438_p0408a08║字，皆是紇哩，乃野心，非唧多心也。行者初學觀時，若
X23n0438_p0408a09║心未得調柔者，當用前品中方便，觀此心字，作淨乳
X23n0438_p0408a10║流注，及與聲輪。又轉聲字，作本尊像，皆如上說。以此
X23n0438_p0408a11║三密加持，淨除無始已來三業重障，乃至轉寂轉深，
X23n0438_p0408a12║命風靜息。爾時心不外緣，恬安淡怕，明鏡不動，大海
X23n0438_p0408a13║無波，自證極清淨句，離諸垢𪾼。雖瑜伽境界，炳著現
X23n0438_p0408a14║前，如彼高堂懸鑒，無所分別。以此如鏡之心，觀此圓
X23n0438_p0408a15║明本尊心上，復有圓明種子，倍復明淨，又甚微小。故
X23n0438_p0408a16║云：不分別如鏡，現前甚微細也。所以然者，為表心種
X23n0438_p0408a17║子故。如以阿字門，觀一切法，展轉皆從眾緣生。是故
X23n0438_p0408a18║覈其本際，畢竟無依無相。以了本際常故，如是知世
X23n0438_p0408a19║間萬法，畢竟不出阿字門。今觀圓明種子，亦復如是。
X23n0438_p0408a20║以見初起時極微細故，則知但從心生，畢竟無住無
X23n0438_p0408a21║本。以知無住無本故，後雖修習增廣，乃至彌綸法界，
X23n0438_p0408a22║則知不異初起時。是故學此觀者，要從微小，漸至光
X23n0438_p0408a23║大。復次所以從小至大攝大歸小者，欲令行者心
X23n0438_p0408a24║自在故。由彼心力卷舒無礙，漸能以一微塵包含無
X23n0438_p0408b01║量法界，以無量法界內一微塵中。若深祕釋者，此是
X23n0438_p0408b02║般若經中諸佛微細慧，以出過一切心量不可示人，
X23n0438_p0408b03║然亦自在心加持無所不見，是故義云微細，非細小
X23n0438_p0408b04║之謂也。復次，行者以常修習相應故，不思議法界
X23n0438_p0408b05║幖幟轉更現前，能觀自身即是本尊身，觀本尊身即
X23n0438_p0408b06║是自身，如是不二而二，二而不二。若觀本尊心佛為
X23n0438_p0408b07║自身時，即見自身在本尊心圓明中，於自心上亦有
X23n0438_p0408b08║微細圓明種子，能令漸次增廣，卷舒自在。若觀自心
X23n0438_p0408b09║中佛為本尊時，即見如來在行者心圓明中，於佛心
X23n0438_p0408b10║上亦有微細圓明種子，能令漸次增廣，卷舒自在。皆
X23n0438_p0408b11║無障礙，互不相妨，故云乃至本所尊，自身像皆現也。
X23n0438_p0408b12║劑此已前，名為影像成就，猶屬未等引地。次從第二
X23n0438_p0408b13║正等覺以下，方入等引地，能於觀行心中見佛真實
X23n0438_p0408b14║加持身。故法華明深信解相，則為見佛常在耆闍崛
X23n0438_p0408b15║山。普賢觀云：十方諸佛色身不滅，我濁惡眼障故不
X23n0438_p0408b16║見。今此經宗以行者淨心為因，如來淨心為緣，從於
X23n0438_p0408b17║心因緣生，故名自見心佛。如是見時，不離本不生句，
X23n0438_p0408b18║故名真實加持身。不同散心人等心外見佛，又不同
X23n0438_p0408b19║初學觀人但得影像成就也。
X23n0438_p0408b20║偈云於鏡漫荼羅者，謂如先觀自身作本尊三昧耶
X23n0438_p0408b21║身竟，又觀心處圓明清淨微玅，喻如圓鏡，鏡中有八
X23n0438_p0408b22║葉大蓮華王，鮮白嚴好𩯭蕊具足，如前於華臺上有
X23n0438_p0408b23║種子字，轉此種子色聲義趣，即見大日如來真實加
X23n0438_p0408b24║持身，如在甚深窟中住於三昧，首戴髮冠，通身普放
X23n0438_p0408c01║無量光明，相好莊嚴不可窮盡。爾時行者以蒙法光
X23n0438_p0408c02║所照，心轉開明，自然悟解十緣生句，了知如是妙色
X23n0438_p0408c03║不異於空，雖復本性常空不異於色，色相既爾心義
X23n0438_p0408c04║亦然，以色心皆入阿字門故，則知心性本寂猶如虗
X23n0438_p0408c05║空，離一切執諍戲論過諸魔事，是名無相成就初種
X23n0438_p0408c06║子心，亦名祕密觀門三摩（引）呬多地。對法華經即六
X23n0438_p0408c07║根清淨位人，約涅槃經即是池珠影現時也。從此以
X23n0438_p0408c08║後漸運巧方便安徐入水，是觀色像身時轉解法門
X23n0438_p0408c09║身。當知正覺句者，即對此經初品明菩提心相正等
X23n0438_p0408c10║覺顯現之義，以明珠在掌故名為顯現，非但遙觀見
X23n0438_p0408c11║之也。鏡漫荼羅是淨菩提心諸法不能動義，大蓮華
X23n0438_p0408c12║王座是玅法胎藏不染污常住義，深䆳而住即是深
X23n0438_p0408c13║入無際義，總持髮髻冠即是萬德圓滿義。若就淺略
X23n0438_p0408c14║明義，但云持髻冠，此持字即具陀羅尼聲，謂上窮萬
X23n0438_p0408c15║德之頂畢竟同歸，譬如攬結眾髻戴之在首，故譯者
X23n0438_p0408c16║欲兼淺祕二釋，故具云總持也。次云圍繞無量光，即
X23n0438_p0408c17║是初品偈中無量智成就義。故涅槃經云：夫光明者，
X23n0438_p0408c18║名為智慧，如瑠璃光。菩薩事中廣說。次云離妄執分
X23n0438_p0408c19║別，是初品偈中越百六十心義。本寂如虗空，是初品
X23n0438_p0408c20║偈中本來寂無相義。以上文菩提心印撿之，節節相
X23n0438_p0408c21║對。故知此中第二深祕釋，正以淨菩提心為悉地種
X23n0438_p0408c22║子也。若用此品第二正覺句，望前品所明第二諸佛
X23n0438_p0408c23║勝句也，已是一重深祕。更約覺觀分證言之，又是一
X23n0438_p0408c24║重深祕。入一一地，各有初種子心及三月持誦義。轉
X23n0438_p0409a01║復深祕，隨行者心量淺深，皆可作諸成就。故此不空
X23n0438_p0409a02║悉地，其義無邊也。次云攝意者，從一至一，十亦是一。
X23n0438_p0409a03║若至一百、一千、一萬等，亦皆是一。一以遍多時故，乃
X23n0438_p0409a04║至多時能自見也。梵云三摩（引）呬多，是等引義，亦是
X23n0438_p0409a05║攝心一境之義，即一心義也。次第二月者，塗香等奉
X23n0438_p0409a06║作饒益眾生諸種種類。如前世間行中，亦有塗香等
X23n0438_p0409a07║供養。此中復說者，意與前殊異也。此中已得等引，其
X23n0438_p0409a08║心清淨調柔，隨事能成。隨奉一香，即能如實遍滿法
X23n0438_p0409a09║界，普遍一切眾生界，作種種利益，隨事皆成。如華嚴
X23n0438_p0409a10║經回向中廣說其相。如香華者，隨有一切所作，亦復
X23n0438_p0409a11║如是，無不成就大作佛事也。又佗月者，此中有兩月
X23n0438_p0409a12║行，即到初地也。（更問）捨離利養者，以文解之，即是捨於
X23n0438_p0409a13║八法違順之事，為妨道故。若作祕意，是此菩薩大種
X23n0438_p0409a14║善根，此報無盡，現得無量法門功德之寶，不應於中
X23n0438_p0409a15║而生取著。若生法愛，則不速入正位，故須捨此利養
X23n0438_p0409a16║也。彼時行者復更如理思惟，即菩提心而發悲願，稱
X23n0438_p0409a17║理而起，故言如理思惟也。此中思惟意者，謂如是應
X23n0438_p0409a18║理思惟而得自在，謂行者住瑜伽得成就也。謂我當
X23n0438_p0409a19║自在安樂一切眾生，得一切無障，即是發決定悲願。
X23n0438_p0409a20║云何眾生同有如是覺性，而不自了受大苦惱耶？即
X23n0438_p0409a21║生大勇猛心，要當以無數方便而成就之，必定皆令
X23n0438_p0409a22║到一切智地，除彼一切垢障，使無有餘也。或復發願，
X23n0438_p0409a23║願以如來稱讚悉地樂欲當成者，謂如來無量知見，
X23n0438_p0409a24║究竟成就巧度妙權，若不得此，云何能以一大事因
X23n0438_p0409b01║緣而出于世？如是諸佛所稱歎微玅方便，我當速成
X23n0438_p0409b02║也。樂欲即是志願也。或時一切眾生諸願滿足無障，
X23n0438_p0409b03║葢應理而生攀緣者，如是瑜伽無有障礙，以如是攀
X23n0438_p0409b04║緣而念誦也。謂以我功德拔一切苦等，以大悲心滿
X23n0438_p0409b05║一切眾生之所希願，拔除彼大苦而與現樂，亦能成
X23n0438_p0409b06║就。何以故？以行者自心無垢障故，即有大勢力，能又
X23n0438_p0409b07║為眾生隨分除障，由彼我無障因緣，即能隨事成就
X23n0438_p0409b08║也。此即普賢行願也。此相云何？謂生如是大悲之願，
X23n0438_p0409b09║傍生界中互相啗食之苦皆令永除，餓鬼趣中乏少
X23n0438_p0409b10║飲食常令充滿，地獄趣中無量極苦皆令除滅。以我
X23n0438_p0409b11║功德故者，以我所生無量勝福，佗月捨利養，謂第三
X23n0438_p0409b12║月於內外無所貪著名捨利養，然外事論不求不受
X23n0438_p0409b13║施也。捨此利養而施眾生，由真言行故皆得成就也。
X23n0438_p0409b14║及此餘門思惟頻頻悲發者，此等悲願有無量種不
X23n0438_p0409b15║可具言，初一月二月持誦亦復如是發願，但初二月
X23n0438_p0409b16║但以信解心作然未好成，第三月所願皆成故回向
X23n0438_p0409b17║自佗也。行者若得意時隨事而作，如是頻以大悲之
X23n0438_p0409b18║水而洗其心，漸令此菩提心有大勢力，迄至第十一
X23n0438_p0409b19║地以來漸漸力用增，皆由此也。初一月菩提心，次月
X23n0438_p0409b20║觀佛形像名正覺句，第三住真言離一切相名三月，
X23n0438_p0409b21║亦名三落叉也。次又廣大加持三種句想念，謂如來
X23n0438_p0409b22║加持神力由三句得成，今欲行如來事故思想念此
X23n0438_p0409b23║三句也。一者以我功德力故，二者周遍法界故，三者
X23n0438_p0409b24║如來神力故，此三句和合而廣大加持力生。如是念
X23n0438_p0409c01║已應誦念此句，此是一切真言心也。取三句功德，隨
X23n0438_p0409c02║取華等以心念加之，如華即以華真言，如香即以香
X23n0438_p0409c03║真言加之，乃至一切處拔苦與樂獻佛等皆成也。若
X23n0438_p0409c04║不用本真言加之，用後明妃亦成。以我功德力於此
X23n0438_p0409c05║眾生界周遍，如來加持力等法界及諸義利，思念欲
X23n0438_p0409c06║饒益一切諸眾生，彼一切如理當得緣念，由住理故
X23n0438_p0409c07║隨所緣念而成也。乃至除苦苦即除等，以我功德力
X23n0438_p0409c08║故，以如來加持力故，以法界平等力故，以此三緣合
X23n0438_p0409c09║故，則能成就不思議業也。如此作者當知應理，故言
X23n0438_p0409c10║當得如理也。
X23n0438_p0409c11║
X23n0438_p0409c12║大毗盧遮那成佛神變加持經義釋卷第八