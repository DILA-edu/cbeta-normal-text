X23n0438_p0503b06║
X23n0438_p0503b07║
X23n0438_p0503b08║
X23n0438_p0503b09║毗盧遮那成佛神變加持經義釋卷第十四
X23n0438_p0503b10║沙門　一行　述記
X23n0438_p0503b11║百字真言法品第二十三
X23n0438_p0503b12║阿字第一句，明法普周遍，以字而圍遶。
X23n0438_p0503b13║彼尊無有相，遠離於見相，無相諸聖尊，
X23n0438_p0503b14║而現相中來。
X23n0438_p0503b15║復次祕密主！於此三昧門句以空加持，於一切法自
X23n0438_p0503b16║在得成正覺，是故此字即同本尊阿字。第一句明法
X23n0438_p0503b17║普皆圍遶無相，彼尊現離相無尊相中而來者，佛為
X23n0438_p0503b18║欲滿彼修真言行者令圓滿故，復說此三昧句也。空
X23n0438_p0503b19║者謂a阿字也a阿字即本不生不可得空也。由此
X23n0438_p0503b20║畢竟不可得之空，具足眾德普攝一切佛法也。此攝
X23n0438_p0503b21║於梵音是攝取之攝，如攝取諸物令在己身之義也。
X23n0438_p0503b22║由以此空加持力故，能攝一切法成佛也。此中自在
X23n0438_p0503b23║者，梵音與觀自在之自在有異，此是攝取義，謂能攝
X23n0438_p0503b24║取一切法也。如王者於其境內隨意攝取皆得自在，
X23n0438_p0503c01║如來法王於一切法自在亦如是也。是故此字最為
X23n0438_p0503c02║尊者，言此字即是尊，即為天為神。天者眾中之首，此
X23n0438_p0503c03║字亦如是，於一切法中最為其尊。猶如世間地居天
X23n0438_p0503c04║中，帝釋為第一；諸世仙聖中，梵天為第一；諸聖智中，
X23n0438_p0503c05║佛為第一。此a阿字，於一切真言門中最為第一也。
X23n0438_p0503c06║由此一字成無量功德，故無上也。明即真言之別號
X23n0438_p0503c07║也。明法普皆自圍遶者，謂從一字亦無量字，生無量
X23n0438_p0503c08║明，周帀圍遶，如前所說字輪也。雖有如是圍遶，而體
X23n0438_p0503c09║即空，寂滅無相。於無相中見相，即是相中而離於相。
X23n0438_p0503c10║又於無相之中而現有去來等事，普應世間，當知皆
X23n0438_p0503c11║是真言不思議加持之力也。以a阿字加持自身故，
X23n0438_p0503c12║即同於此空。於此字中而成就一切佛法，猶如世間
X23n0438_p0504a01║萬物因空得成，而空本體無相，於無相中而現種種
X23n0438_p0504a02║形聲也。尊是義，字是相，即與前品義同也。
X23n0438_p0504a03║聲從於字出，字生於真言，真言成立果。
X23n0438_p0504a04║諸救世尊說，當知聲性空，即空所造作。
X23n0438_p0504a05║一切眾生類，如言而妄執，非空亦非聲，
X23n0438_p0504a06║為修行者說。
X23n0438_p0504a07║聲字出字真言生，真言生果成就。一切救世者，聲空
X23n0438_p0504a08║知即空，所作世間一切隨類如言而妄執，非彼空非
X23n0438_p0504a09║及聲二修行，故說即聲通達入即三昧證。依法置相
X23n0438_p0504a10║應字，照明阿字句，多種真言想經文也。依於a阿字，
X23n0438_p0504a11║阿字即同虗空，當知本來離相，離相而有來去之相。
X23n0438_p0504a12║從阿字而有聲生，阿字既本空，所生之聲亦本空也。
X23n0438_p0504a13║所以者何？此聲者約緣而有，謂依喉舌齶等眾緣相
X23n0438_p0504a14║待觸而有眾聲生，但屬眾緣無有自性，而此能生眾
X23n0438_p0504a15║緣亦復從緣，當知即是本不生也。約字有真言生，真
X23n0438_p0504a16║言生即有果成就，如是即救世者所說也。若識此聲
X23n0438_p0504a17║即與空等，從空而有聲，表於字空聲相依。若能知此
X23n0438_p0504a18║者，所作世間事業其相萬端，皆不出阿字門也。以隨
X23n0438_p0504a19║順世間故，有分別而起。不了者，依此而生種種憶想
X23n0438_p0504a20║執取之心。然而實虗空及聲，二俱離故。即此偈，互相
X23n0438_p0504a21║釋也。即入聲解脫（〔謂於聲得自在，即證於三昧了知也〕），即是真言行
X23n0438_p0504a22║者所說也。若了知者，即聲表於空，空示於緣，互相釋
X23n0438_p0504a23║也。此合移入二俱空中也。即聲即空，即此理，即具萬
X23n0438_p0504a24║德。以識空聲等故，即入真性之理。入真性，即是住三
X23n0438_p0504b01║昧也。與此三昧相應，即是法也（更問）。雖本不生，而生一
X23n0438_p0504b02║切法。即百字輪，青黃等種種色，方圓三角等種種形，
X23n0438_p0504b03║乃至無量不可說等差別之相，依此而照明也。自佗
X23n0438_p0504b04║皆空，從空立理，皆是加持用也。進入者，通達也。由住
X23n0438_p0504b05║斯理，即是住三昧也。
X23n0438_p0504b06║依法置相應，此相應作和合亦得也。置與布同也。以
X23n0438_p0504b07║此字為照明，照明謂成其德也。一從a阿字等類意，
X23n0438_p0504b08║例一切字也。多種真言想，想謂有所分別義，例此於
X23n0438_p0504b09║一字明解一切真言義也。想改為分別。種種真言名，
X23n0438_p0504b10║謂由一字中現無量義、現無量說，於一切眾生之類
X23n0438_p0504b11║中各現無量言語，皆從此一字生也。於此中立眾多
X23n0438_p0504b12║真言名也。證此理者，依法置相應字，即是上來一字
X23n0438_p0504b13║中置無量字，形色各異，如百字輪等皆依此而現，應
X23n0438_p0504b14║如是照知而觀察之。當知此阿字有無量義、無量種
X23n0438_p0504b15║種差別，真言亦如是也。此字義乃是自本來今佛佛
X23n0438_p0504b16║道同有此真理之字義也。乃此成自然慧之妙門真
X23n0438_p0504b17║言等行，非世間人所立也。即此如來自然智門，非是
X23n0438_p0504b18║始起，亦非如來為一類眾生故創立，乃佛佛道同法
X23n0438_p0504b19║位常住，雖從本自成，亦要因緣方便乃得明白顯現
X23n0438_p0504b20║也。此中但明一字，然百字法門皆可知，故言百字門，
X23n0438_p0504b21║謂舉一字則百字可知也。法謂眾多義，非達磨之法
X23n0438_p0504b22║也。謂百字之軌儀也。於百字中生種種德名法也。
X23n0438_p0504b23║次菩提性品第二十四
X23n0438_p0504b24║即騰百字法品中義而說喻也。猶如虗空方，一切無
X23n0438_p0504c01║所依（猶如虗空一切方遍依常，如是一切法真言救〔世〕，常遍於一切法而無所依也）。猶如虗
X23n0438_p0504c02║空物（謂煙雲等），雖見無所依（謂空等中雖見一切日月煙雲等，然空無所依也，物等不
X23n0438_p0504c03║依彼空也）；真言救世亦然，非彼之所依。如教說虗空（世所極成
X23n0438_p0504c04║也），遠離於三世；真言救世者，亦離於三時。依真言救
X23n0438_p0504c05║世者，同虗空三世等離經文也。猶如虗空遍一切方
X23n0438_p0504c06║所，一切萬有皆依之而得成立，然虗空無所依。如是
X23n0438_p0504c07║一切真言皆依於此真言救世者，而此真言本不生
X23n0438_p0504c08║體，都無所依，同彼虗空遍一切處也。此見是現見、現
X23n0438_p0504c09║量見，煙等不染，空亦然也。唯住於名趣，遠離作者等，
X23n0438_p0504c10║虗空但假名（〔謂有種種假名也。謂世人說為虗空，但是假名也〕），導師所宣說。
X23n0438_p0504c11║又如世間觀於虗空，謂有所見，而實虗空離一切觀，
X23n0438_p0504c12║不與眼對也。又約虗空具一切相，而非此空具一切
X23n0438_p0505a01║相，空亦不入彼相中，自佗俱離。當知此真言救世者
X23n0438_p0505a02║亦如是，與虗空無異也。雖無所不有，而畢竟清淨，體
X23n0438_p0505a03║同虗空。雖同虗空，畢竟清淨，無法可得，而無所不有，
X23n0438_p0505a04║無所不成也。又如虗空離於三時，即過去、未來、現在
X23n0438_p0505a05║也。真言亦爾，隨世間故，說有三世，謂當修、已修、正修，
X23n0438_p0505a06║當證、已證、現證之類。而實真言之體，出過於三世，等
X23n0438_p0505a07║同於虗空，況隨順世人說三世耶？救世者，謂約空見
X23n0438_p0505a08║種種法，此法既從本不生而生，當知此體亦同根本
X23n0438_p0505a09║也。
X23n0438_p0505a10║唯名行位作者等，離虗空假名字等，宣說道非名依
X23n0438_p0505a11║所有。如虗空，真言亦然。真言自在，此假字見經文也。
X23n0438_p0505a12║唯住於名行，此行亦可為趣。謂有名趣，謂唯名之趣，
X23n0438_p0505a13║亦名是趣也。唯立於名趣（〔今謂即是言路之義也〕），虗空假名
X23n0438_p0505a14║等（〔此等是順世間故立此名也〕），假施設也。前偈云：空但有名。後
X23n0438_p0505a15║偈意云：此名亦同於空，不可得也。如虗空唯有名字，
X23n0438_p0505a16║而不可得離於作者。如世間人以分別戱論故，取是
X23n0438_p0505a17║空相以為實有，而生種種妄計。或言虗空是常；或言
X23n0438_p0505a18║眾色所圍，此孔穴中是虗空相；或言此空依作者處
X23n0438_p0505a19║而生。此等諸見無量無邊，如經論廣說。以要言之，皆
X23n0438_p0505a20║不離斷常二見。乃至二十小乘師，亦立空法以為實
X23n0438_p0505a21║有。以是因緣，有無量過失。
X23n0438_p0505a22║名亦無所有，等同於虗空。真言主亦然，現住於假名
X23n0438_p0505a23║（謂現量假立也），非淨穢受生，或果亦不生（〔此或是多種義也，諸果亦不生也〕）。
X23n0438_p0505a24║若無如是等，種種世分別，於彼常勤修，求一切智句
X23n0438_p0505b01║（〔謂志求此也〕）。今此中云虗空者，即是不可得。空即是大
X23n0438_p0505b02║空，空亦復空，但有名字，而實體即不空，離空與不空
X23n0438_p0505b03║之相也。導師以方便故，假以言說，以開悟眾生。然亦
X23n0438_p0505b04║空，名字亦不可得。若有名可存，即是有相。有相即心
X23n0438_p0505b05║生滅，不入實智，云何得名阿字自然之慧、實相之智
X23n0438_p0505b06║耶？如空無所依，當知真言亦如是，畢竟無所依。佛以
X23n0438_p0505b07║方便，欲令眾生普門入於佛慧，從空立假，令依此假
X23n0438_p0505b08║而志求於理。空既本體無生，從空所依之假，從何而
X23n0438_p0505b09║有？當如是生於實見也。如是知見，即是菩提之性。菩
X23n0438_p0505b10║提性者，不離真言耳。此真言之義，即是菩提。離此之
X23n0438_p0505b11║外，別有菩提，無有是處也。
X23n0438_p0505b12║非火水風地，非日月等執，非晝夜，非生老死，非損傷，
X23n0438_p0505b13║非kṣa剎na那mu牟hu呼rttā栗多，非秊歲等，非成壞劫
X23n0438_p0505b14║數，非染非淨，受生果或亦不生，若一切無畏。如是等
X23n0438_p0505b15║分別種種世所，於彼勤修，常作一切智句，樂欲經文
X23n0438_p0505b16║也。言真言之性，非地水火風等，如虗空遍地水火風，
X23n0438_p0505b17║此四依空成一切事，而空無依。此真言中，地水火風
X23n0438_p0505b18║等不思議用，依a阿字門，而此a阿字，非地水火風
X23n0438_p0505b19║之句也。非日非月，即九執等曜，皆世人所立，非真實
X23n0438_p0505b20║也。今此菩提之性，無明無明等差別，云何得有晝夜
X23n0438_p0505b21║之異耶？離於因緣，實相常住，即是大日如來之體，云
X23n0438_p0505b22║何不離生死耶？害是損傷義，亦是衰秏義也。而此真
X23n0438_p0505b23║言之性，常恒無變，離諸衰惱變秏之事，無有時分劫
X23n0438_p0505b24║數成壞之相。當知如是正觀真言之性，不依於妄執
X23n0438_p0505c01║也。乃至劫初時不成，劫盡時不壞，其本無始，其末無
X23n0438_p0505c02║終，故離劫數時分等也。以無所不有故非淨，畢竟空
X23n0438_p0505c03║故非非淨。一切眾生以此阿字而具一切垢穢之法，
X23n0438_p0505c04║如來即以此a阿字而成一切功德，故非淨非非淨
X23n0438_p0505c05║也。若言從觀而生，以有所觀有所成故，隨行受生，真
X23n0438_p0505c06║言皆離此也。乃至從淨觀功德，從無量功德而受意
X23n0438_p0505c07║生之身，亦復皆空，故無受生之果也。以此等皆是有
X23n0438_p0505c08║所得法，而真言之性自然實智，於一切法都無所得。
X23n0438_p0505c09║當知如上種種分別，非真實見，其數無量。以要言之，
X23n0438_p0505c10║真言之性皆離如是世間分別之見也。若了知此而
X23n0438_p0505c11║如是修真言之行，即是一切智句也。樂欲者，隨意即
X23n0438_p0505c12║成也。句是住處義，一切智之住處即是佛住也。當知
X23n0438_p0506a01║菩提性等於虗空，虗空等於菩提性。菩提性者，即是
X23n0438_p0506a02║阿字門一切智句也。
X23n0438_p0506a03║次三三昧耶行品第二十五
X23n0438_p0506a04║爾時執金剛祕密主白佛言：世尊說言三三昧耶，云
X23n0438_p0506a05║何說此法為三三昧耶？如是說已，佛告執金剛祕密
X23n0438_p0506a06║主言：善哉，善哉！祕密主！汝問吾如是義。祕密主！汝當
X23n0438_p0506a07║諦聽，極善作意，吾當演說。金剛手言：如是，世尊！願樂
X23n0438_p0506a08║欲聞。時金剛手問此三三昧耶法。言此者，前已說之
X23n0438_p0506a09║而不周備，騰上而問，故言此也。問意言：此三三昧耶
X23n0438_p0506a10║者，何法是三三昧耶？佛以此問是大事因緣，故加歎
X23n0438_p0506a11║已而誡令諦受，乃至唯然受教，如文可解也。此三三
X23n0438_p0506a12║昧耶，大本中廣釋可有一千二百偈，今此中舉其大
X23n0438_p0506a13║宗，餘義不出此門也。佛言：有三種法相續（〔相續是其相生也〕），
X23n0438_p0506a14║除其為障與無障相應，言障除即是無障相應生也，
X23n0438_p0506a15║名三三昧耶（由與瑜伽相應無障即三三昧耶也）。云何彼法相續？次佛
X23n0438_p0506a16║答中，初三法者，相續、不間斷是三昧耶義。然梵音相
X23n0438_p0506a17║續與障義同，亦可具含二旨也。以相續若有間斷，即
X23n0438_p0506a18║非三昧耶，此即障生，故兼二義也。所謂無間相續者，
X23n0438_p0506a19║即是言行相應、心口相應，一發心已身口所行不相
X23n0438_p0506a20║違越，口有所誓心行亦如是修之，名三昧耶也。
X23n0438_p0506a21║經云：初心不觀自性（〔本性也，初也〕），從此發慧如實智生
X23n0438_p0506a22║（〔謂了實相，了是智也〕），離無盡分別網，是名第二心菩提相無
X23n0438_p0506a23║分別三菩提句。祕密主！彼如實見已，觀無盡眾生界，
X23n0438_p0506a24║悲自在，轉無緣，觀菩提心生，所謂離一切戲論，安置
X23n0438_p0506b01║眾生皆住無相菩提（〔謂此大悲願也〕），是名三三昧耶句。此
X23n0438_p0506b02║三中，最初但能發心誓欲成佛，然未能正觀如來功
X23n0438_p0506b03║德，不能了知以何法而得成佛，未能具有觀照之慧，
X23n0438_p0506b04║但有求佛之心，而未能了達自己身之本性有何功
X23n0438_p0506b05║德，但有此慧性能於生死中最初發心而求佛果，此
X23n0438_p0506b06║是初三昧耶也。從此心後得如實智生，謂能以慧決
X23n0438_p0506b07║擇了知此是功德、此非功德等，是處非處邪正之相，
X23n0438_p0506b08║以得如實智故，能離無盡分別妄見之網，善滅諸戲
X23n0438_p0506b09║論，安住真實相中，然此實智即是菩提心也。三昧耶
X23n0438_p0506b10║是等義，此心等發名三昧耶也。初心雖未具實智，然
X23n0438_p0506b11║亦誓成佛度人，即是等心，故亦得三昧耶名也。從此
X23n0438_p0506b12║第二心相續無間無障故，次即於此真實句中了真
X23n0438_p0506b13║假已，於一切無盡眾生而起大悲心，是第三三昧耶
X23n0438_p0506b14║也。以一切眾生皆同此性而不能自了，而受生死輪
X23n0438_p0506b15║迴無際，我今已自覺了，當普開佛之慧光令悉如我，
X23n0438_p0506b16║即大悲也。由見實故非實自除，非從外有法來入身
X23n0438_p0506b17║也，除妄時實相自現也。上說此經有三句義，菩提心
X23n0438_p0506b18║為種子，即初句也。大悲為根，即第二也。前以大悲為
X23n0438_p0506b19║根，今乃居第三何耶？此中以照了為根，以能照了是
X23n0438_p0506b20║非故方能生悲，義相成也。第三方便為究竟，此云大
X23n0438_p0506b21║悲，亦相成也。由興大悲故施方便而攝一切，此三事
X23n0438_p0506b22║從初至後相續不間，名三三昧耶也。以住真了妄為
X23n0438_p0506b23║彼眾生故而興大悲，除一切眾生戲論，從此以後即
X23n0438_p0506b24║以方便而作佛事也。戲論者，如世戲人以散亂心動
X23n0438_p0506c01║作種種身口，但悅前人而無實義，今妄見者所作亦
X23n0438_p0506c02║同於彼，故名戲論也。菩提眾生住者，為令眾生住於
X23n0438_p0506c03║斯法如我無異，即是安住諸子祕密藏中之義也。
X23n0438_p0506c04║復次，祕密主！云何三三昧耶？最初名佛心，初心等正
X23n0438_p0506c05║覺，第二名為法，彼續次生心，所謂名為僧。此三三昧
X23n0438_p0506c06║耶，導師如是說，住於此三等，修行菩提行。次種種導
X23n0438_p0506c07║首（〔謂廣流布種種道門〕），為利諸眾生，當得成菩提，三身自在
X23n0438_p0506c08║轉，引攝諸眾生。次三三昧耶，初以大悲方便成佛，次
X23n0438_p0506c09║從佛有法，次從法有僧，此三即一體，其實無二性。以
X23n0438_p0506c10║是等故，名三昧耶也（〔前別時解云sa娑是佛ma麼是法ya〔也〕是僧義也〕）。
X23n0438_p0506c11║復次三三昧耶者，謂住此三昧耶即成菩提，住菩提
X23n0438_p0506c12║為眾生故現種種色、說種種道，當知即以此心能攝
X23n0438_p0507a01║三身，是三昧耶義也。如上說三寶，是三三昧耶也。三
X23n0438_p0507a02║昧耶是等義，即此三寶等故名三三昧耶。從此三三
X23n0438_p0507a03║昧耶次具三身，亦名三三昧耶也。住三身故有利益
X23n0438_p0507a04║之事。利益何等？即是利益眾生也。住三身中示現種
X23n0438_p0507a05║種道，亦攝得眾生，攝是自在攝取義也。
X23n0438_p0507a06║祕密主！佛正教表示作一身加持，所謂初變化身者，
X23n0438_p0507a07║教即十二分教也。此中種種方便，祕密主！三藐三佛
X23n0438_p0507a08║陀安立教故，以一身加持，所謂初變化身。復次祕密
X23n0438_p0507a09║主！次於一身示現三種，所謂佛、法、僧。復次祕密主！從
X23n0438_p0507a10║此成立說三種乘，當廣作佛事、現般涅槃、成就眾生、
X23n0438_p0507a11║利益眾生，皆一身所持，所謂變化身也。由住三昧耶
X23n0438_p0507a12║故，有如斯利益也。
X23n0438_p0507a13║次於一身中示三身，謂佛、法、僧也。即是一體三寶，當
X23n0438_p0507a14║知皆是從一身之中起也。此中三三昧耶，皆相承次，
X23n0438_p0507a15║因前生後也。次承上復有所生，謂示說三乘，廣作佛
X23n0438_p0507a16║事，導利眾生，所作辦已，入於涅槃，涅槃之後，復成就
X23n0438_p0507a17║無量眾生也。謂一類眾生，佛在時未能發心，因佛滅
X23n0438_p0507a18║度，或於遺法之中乃成就，皆是也。
X23n0438_p0507a19║祕密主！觀彼解了三三昧耶諸真言門，修菩提行諸
X23n0438_p0507a20║菩薩等，於真言法則而作成就，彼不著一切妄執無
X23n0438_p0507a21║能為障礙者，對此有異名為餘。不欲懈墮無利談話，
X23n0438_p0507a22║不信心廣積集資財，復應不作二事，謂飲諸酒及臥
X23n0438_p0507a23║牀上。祕密主！觀彼三昧耶知諸真言門，菩薩修行真
X23n0438_p0507a24║言法持誦，彼不著一切妄執住無為障者，經文也。
X23n0438_p0507b01║佛告金剛手：觀彼上來所說，皆由住三三昧耶。由住
X23n0438_p0507b02║此三昧耶，如法持誦，心心不間，所謂不著一切妄執
X23n0438_p0507b03║也。由妄執故，諸障得生。若住此三平等者，即不著一
X23n0438_p0507b04║切妄執。即此三平等者，即是菩提，諸障何由得生耶？
X23n0438_p0507b05║此即是離一切障之大宗也。復有餘障生之由，謂不
X23n0438_p0507b06║欲（〔即於此真言行中，以有障故，歘爾無由樂欲是也。或由不欲心生故，障得入之也。不欲即是不願求
X23n0438_p0507b07║等也〕）懈怠（〔以不勤進故，如鑽火未熱數息，即障入之也〕）。又無益談論，於真
X23n0438_p0507b08║言行不念誦，不勤修行，以此虗度時日亦爾，障得其
X23n0438_p0507b09║便也。又不信（〔由不信故，障得便也〕）。又廣聚資財，以求時紛動，
X23n0438_p0507b10║守護勤勞，失時受苦。以如是等種種因緣，令行者為
X23n0438_p0507b11║障所得便也。以上皆是障生之緣，復有二種：謂不得
X23n0438_p0507b12║飲酒，酒是生障之緣，此第一也；以飲酒故，諸不善得
X23n0438_p0507b13║生故也。又不臥牀上，此第二也；以安寢牀上，生種種
X23n0438_p0507b14║欲心放逸之想，故不得也。當敷艸藉，西方持誦者，多
X23n0438_p0507b15║用吉祥茅為藉也。此有多利益：一者、以如來成道時
X23n0438_p0507b16║所坐故，一切世間以為吉祥，故持誦者藉之，障不生
X23n0438_p0507b17║也。又諸毒虫等，若敷此者，皆不得至其所也。又性甚
X23n0438_p0507b18║香潔也，以此艸極利，觸身易破，如兩刃刀形也。行人
X23n0438_p0507b19║持誦餘暇而休息時，寢此艸藉，若放逸自縱，即為所
X23n0438_p0507b20║傷，故不得縱慢也。又佛所以自藉此艸者，除世間憍
X23n0438_p0507b21║慢心故。為太子時，種種逸樂，坐臥寶牀，寶机承足等，
X23n0438_p0507b22║若出家猶習之，即與本在家無異。以能捨如是事而
X23n0438_p0507b23║坐艸藉，一切人天皆生敬心，亦效除慢心入正法，佛
X23n0438_p0507b24║尚如此，況我等耶？行者觀如是功德，故修行此也。
X23n0438_p0507c01║說如來品第二十六
X23n0438_p0507c02║爾時執金剛祕密主白世尊言：
X23n0438_p0507c03║云何為如來？云何人中尊？云何名菩薩？
X23n0438_p0507c04║云何說佛名，導師大牟尼？我於此有疑。
X23n0438_p0507c05║願斷我所疑。菩薩大名稱，棄捨疑慮心，
X23n0438_p0507c06║當修行大乘，行王無有上。
X23n0438_p0507c07║爾時，毗盧遮那世尊觀察諸大眾會，告執金剛祕密
X23n0438_p0507c08║主言：善哉，善哉！金剛手！汝能問吾如是義，汝當諦聽，
X23n0438_p0507c09║極善作意，吾今演說摩訶衍道。頌曰：
X23n0438_p0507c10║菩提虗空相，離一切分別，樂求彼菩提。
X23n0438_p0507c11║名菩提薩埵，成就十地等，自在善通達。
X23n0438_p0507c12║諸法空如幻，知此一切同（〔謂知此一切皆同也〕）。
X23n0438_p0508a01║知諸世間趣，故說為佛陀。法如虗空相，
X23n0438_p0508a02║無二唯一相，正覺十力具，是名三菩提。
X23n0438_p0508a03║唯慧害彼者（〔唯作以亦得，謂以慧害煩惱也〕），自性無言說。
X23n0438_p0508a04║自證之智慧，故說為如來。
X23n0438_p0508a05║此下依梵本經文大乘道：虗空相菩提，一切分別離。
X23n0438_p0508a06║若彼菩提，樂求菩薩名。此答菩薩名也。虗空無有相，
X23n0438_p0508a07║菩提亦如是。猶如虗空無相無分別，又虗空無相而
X23n0438_p0508a08║眾德所依，萬像依之而立。菩提亦如是，畢竟無相無
X23n0438_p0508a09║分別，而具一切功德也。於如是實相欲求證達，是名
X23n0438_p0508a10║菩薩。
X23n0438_p0508a11║次釋佛義。此下梵本經文。十地得成自在，善通達，知
X23n0438_p0508a12║法空如幻，此一切同趣行，知一切世間，於佛得名。此
X23n0438_p0508a13║答佛義也。謂滿足十地自在通達，於一一地中皆善
X23n0438_p0508a14║通達而得自在，了知諸法同於空幻，又知眾生深心
X23n0438_p0508a15║所行、心所趣向。以有斯德故，一切世間號之為佛。佛
X23n0438_p0508a16║之名覺字，因斯而起也。此下梵經文。虗空相法無二，
X23n0438_p0508a17║唯一相十力，佛是名正覺，亦號釋迦佛義也。前但云
X23n0438_p0508a18║知法空如幻，今云虗空之法一切無相，即以此中了
X23n0438_p0508a19║達故，以十力遍知一切法無所不知。如菩薩藏經中
X23n0438_p0508a20║說，十力甚廣也。此菩提如虗空無二相，於一相中心
X23n0438_p0508a21║無所住，以此故得佛十力。由正住此十力，名正等覺
X23n0438_p0508a22║也。佛與正覺，名號殊而體一也。善調身口意，攝伏自
X23n0438_p0508a23║在故，能降諸魔。非但降於外魔，內障亦遍降伏之。世
X23n0438_p0508a24║出世中以為尊故，復號人中尊。此義經中闕文不釋，
X23n0438_p0508b01║餘處如是解也。
X23n0438_p0508b02║已下梵經文。慧害唯無言說，自性自證智，說此是如
X23n0438_p0508b03║來，此答如來名也。此慧能害無明，故云慧害。雖不云
X23n0438_p0508b04║無明，然所害者即是無明，其義自顯也。此自證境界
X23n0438_p0508b05║出過語言道，以知自證非可宣說而授與人，住如此
X23n0438_p0508b06║智故得如來名也。又如佛之理自然而證，名為如來。
X23n0438_p0508b07║又如諸佛所行之道自然證處，我亦如是而去，故名
X23n0438_p0508b08║如去也。大本中具答此各有百餘偈，傳法者但略其
X23n0438_p0508b09║宗要，各一偈答之，其大意亦具也。
X23n0438_p0508b10║次世出世護摩法品第二十七
X23n0438_p0508b11║外典淨行ve圍dha陀論中有火祠之法，然大乘真言
X23n0438_p0508b12║門亦有火法。所以爾者，為攝伏一類故，以佛ve圍dha
X23n0438_p0508b13║陀而攝伏之。然其義趣猶如天地不可相竝，今欲分
X23n0438_p0508b14║其邪正之相，令行者無復餘疑，故傳法人於此品中
X23n0438_p0508b15║廣出緣起也。佛欲除彼未來世中諸淨行者我慢心
X23n0438_p0508b16║故，自說本生作梵王時，演外典ve圍dha陀之法，令彼
X23n0438_p0508b17║邪宗心伏，然後說此真言門正行也。
X23n0438_p0508b18║復次祕密主！往昔一時我為菩薩，修菩薩行住於梵
X23n0438_p0508b19║天，行菩薩行即是梵住此梵天也。時梵天問言：大梵！
X23n0438_p0508b20║欲知火有幾種？時我如是說言：謂對彼作如是說也，
X23n0438_p0508b21║彼火名我慢自然。次梵天子所生火，名以pa簸va嚩
X23n0438_p0508b22║kā句，是世間最初之火。謂我先世行菩薩道時示作
X23n0438_p0508b23║梵王，爾時有諸梵行學者而來問我：火祠之法有幾
X23n0438_p0508b24║種火？我具說之。今成正覺，乃證前說為非、今說為正。
X23n0438_p0508c01║是故行者當從今正行之火法，不應用先虗妄不正
X23n0438_p0508c02║之法也。
X23n0438_p0508c03║以下次分別邪宗火祠之法，皆是圍陀典中所說也。
X23n0438_p0508c04║先說火神之本，最初是大梵王，以彼有如是計一切
X23n0438_p0508c05║皆從我生，有如是我慢故，又計自然常故，得我慢名
X23n0438_p0508c06║及自然之號，即大梵王也。次梵天子名，梵天子即是
X23n0438_p0508c07║大梵王，意念欲有眾生，而彼應念而生大梵天王，以
X23n0438_p0508c08║為己所生子。所生子者，此是梵天子，是彼天火天最
X23n0438_p0508c09║初也（〔自然生者〕）。
X23n0438_p0508c10║次梵天子所生pā簸va嚩ko句（〔此是世間火天名也〕），從此以
X23n0438_p0508c11║下次第相生，皆是彼法中火神也，但供養而無用處
X23n0438_p0508c12║也。梵飯子（是火天名，即梵子之子也）pi畢ta怛ra羅（又其子也）ve吠
X23n0438_p0509a01║śva稅na囊raḥ囉（又其子也）ha訶va嚩no奴（其子名也）ha合vya毗
X23n0438_p0509a02║vā嚩ha訶naḥ囊（又其子也）pā簸śa說saṃ三bhya鼻to覩（又其子也）
X23n0438_p0509a03║a阿tha闥rva末ṇa拏（又子其也）pra鉢ṣi佗ta多（又其子也）pu補
X23n0438_p0509a04║ṣka色迦(二合)ro路dhau陶（又其子也），已上皆供養者也。置胎時
X23n0438_p0509a05║用者（是淨行者初娶婦置胎時〔用〕，〔ma忙ru路to多火〔也〕，用此火神名marutā呪加之也。火神名在經
X23n0438_p0509a06║中，此不出也。下同〕）。
X23n0438_p0509a07║欲後浴時者（〔彼受胎六月，夫為其浴，仍結〔髻〕為相，以此火神名真言也，名va嚩ha訶dā那na
X23n0438_p0509a08║囊火〕），浴妻之時，用maṃ𥌋ga蘖lā盧火。
X23n0438_p0509a09║生子之後者（〔生子七日後浴妻，又母解髮，用此火神也，名pa鉢ga伽lbha補火〕）。
X23n0438_p0509a10║立名時者（〔其子既生，請仙人作法，立名之時用也。名pā簸ṭi體vo無火〕）。
X23n0438_p0509a11║食時用此火者（謂子〔能〕食時，父母先以此火神呪加持蘇等，然後噉之，圍陀一一有方用
X23n0438_p0509a12║也，名śu戍ci指火）。
X23n0438_p0509a13║為子作髻時（謂子漸長，鬀胎毛〔髻〕時，留ṣa朱ḍa荼之髻，用此火神也，名ṣa殺bhi毗火）。
X23n0438_p0509a14║受禁戒時（是童子漸長，與持本族戒時也。有文闍艸，似此間佛〔前〕竹治之，作繩三股線，繫身絡
X23n0438_p0509a15║背，持曲〔枝〕，即古云〔三歧枝〕也。名sa三mu謨dbha婆vaḥ縛火。〔軍持披鹿皮衣，其服戒也。持戒十二年，常乞食，持
X23n0438_p0509a16║赤銅鉢。乞食時，作此言：有〔者施〕。住少時，不得即去。歸至火爐，分食為三分。浴已，取一分食供養火神。取灰印三
X23n0438_p0509a17║處，參父母師已，以一分食與。其隨彼食與不食，任意也。然後自食一分。於十二年中，勤苦學韋陀法。十二年滿，
X23n0438_p0509a18║方出梵種，為娶妻也。名sa三mu謨dbha婆vaḥ縛火〕）。
X23n0438_p0509a19║禁滿施牛時（謂戒滿十二年已，須報師恩，以物報償，并母牛及犢子施師。師受已，又令彼婚，
X23n0438_p0509a20║故說娶妻因緣。告言：過去劫初，梵王下世間，修牛形而行婬欲，因生種類，由此有婆羅門種。今此母牛生子，即
X23n0438_p0509a21║是其遺法，爾宜効之。繼存梵種，乃至廣說。爾時用此火加護，彼皆火神名〔也〕su素rya里耶火）。
X23n0438_p0509a22║子婚時（然，彼婚法，娶妻時誦火神梵天本呪，大意言：梵天本意〔云云〕，我今繼行梵天牛行。今此產
X23n0438_p0509a23║門即同梵口而生四姓，乃行〔牛〕行也。名yo瑜ja〔者〕kaḥ迦火。）
X23n0438_p0509a24║造作時者（〔即以下供養等諸業，初受此法時，火神名別。以後造作，又隨事別有火神呪等也u
X23n0438_p0509b01║鄔pa波na那yai易kaḥ迦火〕）。
X23n0438_p0509b02║供養天神者（〔彼法供養時，取銅作椀，有兩柄，即華、果、葉及米等諸食盛滿之。其法云：一切天
X23n0438_p0509b03║神皆供養也。〔供養〕如家中井竈、門戶、堂屋之類，一一皆遍，每處持〔一〕撮食與之，而誦其神之呪，乃至門戶施竟，
X23n0438_p0509b04║餘食置屋上，以與先祖等及餓鬼也。名pā簸va嚩ko句火也〕）。
X23n0438_p0509b05║次造房（用梵火造立房等，亦須以法加之，便成淨法，不然不淨也，名pra鉢羅hma羅，火梵也）。
X23n0438_p0509b06║行惠施時（即施其類也。此淨行者不與三姓〔語〕物，〔彼〕亦不與之，但於自類而行施也。施時稱此
X23n0438_p0509b07║火神名，以呪加之。本意云：此物從梵天得，今還施其〔梵〕，汝亦是梵天也。下句亦云svā莎hā訶名śaṃ扇tto〔都〕）。
X23n0438_p0509b08║縛羊之所用時者（〔謂戒已滿，梵種已出，四姓已具，得殺羊而〔食〕也。彼法云：梵天生四種
X23n0438_p0509b09║故娶妻，四姓之女各各生子。即是梵天生四種也。然，所生子自有優劣。其殺羊時，首陀所生之子侍之，剎利所
X23n0438_p0509b10║生之子殺之，毗舍所生子割之，婆羅門姓所生子食之。當其時，亦以真言加之。此即婆藪仙〔人〕遺法也。名a阿
X23n0438_p0509b11║va縛ha訶nī〔寧〕〕。）
X23n0438_p0509b12║觸穢時者（〔謂失淨法，如沙門犯戒也。謂有時放逸，不覺人截割其髮，或絡身繩斷，或三奇杖折，或食
X23n0438_p0509b13║時為首陀觸等，欲懺悔自罸，集三二百同姓者，大眾中自悔。爾時諸淨行者同聲言：日月諸天證知此人，從今
X23n0438_p0509b14║已去復清淨如本也。時懺悔者，〔因大〕供養彼等，爾時用此火天神呪加法也。名vi微ve吠ci至火〕）。
X23n0438_p0509b15║熟食時者（〔彼法凡欲作食〔時〕，先取生〔米〕物等，以此火天名呪加之，成淨方熟之。若誤不作，則失
X23n0438_p0509b16║法，不成淨食也。名sa娑ha訶sa娑火〕）。
X23n0438_p0509b17║拜日月者（〔彼行法〔者〕，日未出時，合掌東方望日，日出即拜謁誦呪，以此火神法作之。至日欲沒
X23n0438_p0509b18║〔又〕向西送之如上法，每日如此。又有都集處，多人同作也。〔日用ha合vi微je誓ya耶。火歸已，至月出時，又於家，
X23n0438_p0509b19║又迎候禮敬，所用神呪亦別也。月用ni你dhi地〕火也〕）滿燒（〔此是施火食法，取食盛滿，於一器鑪中燒
X23n0438_p0509b20║之也。〔名a阿mṛ密栗ta多火〕〕）。
X23n0438_p0509b21║息災（凡災事令息，用此火神呪，名da那ru嚕ṇa拏火）。
X23n0438_p0509b22║增益（用息災等神呪，言此威猛如劫災之火，〔其〕勢猛盛，即火神真言名也。〔名kṛ訖栗tā旦ntā多火〕）。
X23n0438_p0509b23║除障（〔即降伏也，即用忿怒火〔神〕名也kro忿dhā怒火〕）。
X23n0438_p0509b24║攝召（謂凡所求事欲成，及令人喜見等也。用迦kāma摩no奴火）。
X23n0438_p0509c01║燒林木（〔彼法不得焚林木等，然有時稠林枯萃，欲燒之令更新茂，義用此法也。使者火〕）。
X23n0438_p0509c02║煖腹（謂貪已〔令〕身中火，煖腹中食令消化，其食無病等用也。其真言意云：以持我身，若從我身出，即我子
X23n0438_p0509c03║也，名ja社ṭha咤ro路火）。
X23n0438_p0509c04║授諸火食等用（更問用bha薄kṣa叉火）。
X23n0438_p0509c05║次海中火，名va嚩ḍa拏vā婆mu目kha佉。劫壞時火yu
X23n0438_p0509c06║瑜gā乾nta多火。但舉其名，無用處也（淨行有在家、〔出〕家。若出家者，從
X23n0438_p0509c07║童真行，即入山〔求〕道，乃至得五通，無此娶妻等法也）。
X23n0438_p0509c08║右以上皆梵行事。火者邪護摩之法，佛為顯正故騰
X23n0438_p0509c09║出已方辨真法也。祕密主！我於其時不知彼諸火性
X23n0438_p0509c10║作諸護摩，亦非護摩行。以下又偈也。
X23n0438_p0509c11║又非得業果，為汝諸仁者，已略說諸火。
X23n0438_p0509c12║修行吠陀者，梵行所傳讀，此四十四種，
X23n0438_p0510a01║我爾時所說（十二火次說也），我復成菩提。
X23n0438_p0510a02║說十二種火。彼火復云何？智火最為初。
X23n0438_p0510a03║名大因陀羅。
X23n0438_p0510a04║佛意言：我爾時為大梵王，以諸梵眾來問，我依韋陀
X23n0438_p0510a05║典而演說之，令彼依此修行，獲得世五通等事。然我
X23n0438_p0510a06║爾時未了火之自性及其業用，以不知故，當知爾時
X23n0438_p0510a07║所作之事，不名善作，亦不得名為護摩，非行非業，亦
X23n0438_p0510a08║不得其果。及我成菩提時，方了火之自性，及彼方便
X23n0438_p0510a09║作因果等。所謂火之自性者，即是如來一切智光也。
X23n0438_p0510a10║佛所以如此說者，欲伏諸外道，分別邪正，令彼知有
X23n0438_p0510a11║真護摩故。以諸淨行等，於所宗ve韋dha陀之典，自謂
X23n0438_p0510a12║祕密，而生慢心。今佛自說ve韋dha陀原本，而於其中，
X23n0438_p0510a13║更顯正理真護摩法。此佛ve韋dha陀，當知最為第一
X23n0438_p0510a14║祕密之藏，彼聞已生希有心，即生信解也。我昔未成
X23n0438_p0510a15║正覺，無所曉知，略說如上四十四種火法，廣則無量，
X23n0438_p0510a16║如彼ve韋dha陀典中具明。今成正覺，復說真慧之火
X23n0438_p0510a17║十二種法，所謂能成大事，除盡一切垢障之暗，而成
X23n0438_p0510a18║大事，不同往昔邪道非法之行也。
X23n0438_p0510a19║第一。名為智火方名稱，色黃端嚴增威力，與火光焰
X23n0438_p0510a20║三昧住，知智滿足。此中智火者，即是菩提心之慧光
X23n0438_p0510a21║也。形方色黃，即是表金剛座也。端嚴者，是內莊嚴，言
X23n0438_p0510a22║此智火本尊之形，具一切佛功德故也。增威是外事，
X23n0438_p0510a23║謂十力等用也。此智火者，其性如是，內外功德莊嚴
X23n0438_p0510a24║圓滿，能與十力，故名增威也。由識此火故，燒無始以
X23n0438_p0510b01║來無明薪積，無復遺餘。如劫燒時，火灰燼皆盡，蕩然
X23n0438_p0510b02║無垢，一切如來功德自然成就也。然此火神即名為
X23n0438_p0510b03║智，其相端嚴，作金剛色，以圓光𦦨鬘而自圍遶，處此
X23n0438_p0510b04║光中，寂然正受三昧。由住此三昧故，智性滿足。此智
X23n0438_p0510b05║光者，即是vai毗ro盧ca遮na那之別名也。即以此尊
X23n0438_p0510b06║而表此智。若初觀，即觀此火神能成一切事。若深了
X23n0438_p0510b07║其性，即如上說也。此中方壇者，梵名ma摩hā訶ī因
X23n0438_p0510b08║ndra陀羅，是帝釋尊之別名，又則金剛輪別名也。智是
X23n0438_p0510b09║內證，其外發之表作金剛杵形，此方座形與相似也。
X23n0438_p0510b10║然但觀四角之壇，中有本尊即是也。【圖】（此杵頭有四角形也）上
X23n0438_p0510b11║云增威者，若作形像所表而論，即是體皃圓滿豐備
X23n0438_p0510b12║之言也。然據理之言，即心法門也。然火有二法，若但
X23n0438_p0510b13║修瑜伽者，唯觀此尊形表之相，而誦智火真言（其名即是
X23n0438_p0510b14║也），即名內心火法。若順攝世間故而作壇者，當作方
X23n0438_p0510b15║鑪而周帀有光焰，自身亦著黃衣，想鑪火中有此本
X23n0438_p0510b16║神，住三昧如上，然後所作事成，不然不成也。此法與
X23n0438_p0510b17║息災相應，是堅固法也。此配初菩提心，即a阿字門
X23n0438_p0510b18║也。由此因緣，智具足也。第二火者，名為行滿，即案
X23n0438_p0510b19║名表義，其梵音亦即真言也。初發菩提心，次修於行，
X23n0438_p0510b20║其行滿者，即名為佛也（〔私謂此即大悲為根，次菩提心種子阿也〕）。其形如
X23n0438_p0510b21║秋夜月，光暉照朗，四面周帀，身服白衣，具種種德
X23n0438_p0510b22║（〔謂身端嚴肥滿可喜也〕）。其右手持數珠，左手令持軍持也。此
X23n0438_p0510b23║像住於月輪中也。如上所說，即是心性圓明清淨之
X23n0438_p0510b24║義。以此妙行之火，焚於垢心戲論穢惡之薪也。若作
X23n0438_p0510c01║觀時，亦即觀此為本尊形也。上文云：皆體如來內證
X23n0438_p0510c02║之德，彰於外故，以法門表示故也。若外作者，為圓鑪，
X23n0438_p0510c03║以白檀末塗以白華等為供養，自亦著白衣，此是息
X23n0438_p0510c04║災法也。災有無量，謂外世間如水火虫霜降等種種
X23n0438_p0510c05║災秏，及內身一切病惱之類，其相萬端，自身佗身皆
X23n0438_p0510c06║能淨除之也。又無始以來有疑心，謂於深法而生猶
X23n0438_p0510c07║豫，不能決定信，此即障也。此火能淨除此障，亦是息
X23n0438_p0510c08║災義也。此息災護摩亦有二種，但瑜伽相應念誦，或
X23n0438_p0510c09║外護摩而作火法也。然若能辦供者，須兼事常作善；
X23n0438_p0510c10║若不辦者，但心作即得。有物可為而不作之，但以心
X23n0438_p0510c11║作，亦不如法也。第三火尊，名為風燥。從風所生，是
X23n0438_p0510c12║為風子形。燥，黑也。此謂內色黑而外加燥形，如上塗
X23n0438_p0510c13║灰等也。此尊處風輪中，即半月形也。亦作端坐三昧
X23n0438_p0510c14║之形，謂行人初發菩提心，雖欲進行，而無始已來妄
X23n0438_p0510c15║惑煩惱根本未除，數來牽破觀心而加暗蔽，須作此
X23n0438_p0510c16║法。風是不住義。又如世間風能壞重雲，此不住之火
X23n0438_p0510c17║亦如是，能散壞諸障也。此尊坐風壇中，手執帛去頭
X23n0438_p0510c18║三五寸，兩頭執之如天衣形，其色青也（此是表風義也，更問）。此
X23n0438_p0511a01║是a阿bhi毗ca遮ru嚕ka迦法，亦有內外二法。第
X23n0438_p0511a02║四赤如日暉，住三角中，右手執刀端坐，刀表利慧斷
X23n0438_p0511a03║結也。如日暉光是也，如世日初出時色也。如世日初
X23n0438_p0511a04║出時，夜除晝現，暗盡明現，故取此色也。火神！如是形
X23n0438_p0511a05║色光焰亦然，身相端嚴圓滿如前作，住於三昧，作微
X23n0438_p0511a06║怒形也。第五mṛ沒栗ḍa拏，是火和合義也。此尊作
X23n0438_p0511a07║淡黃色，謂黃兼有火色也。和合者，是兼二法也。其像
X23n0438_p0511a08║左邊作怒狀，右邊作凞怡微笑形，各半身也（〔此微笑是不瞋
X23n0438_p0511a09║不大喜寂住也〕）。身上有毛，謂髭𩯭髮之類稍多，然不可過
X23n0438_p0511a10║差多置，令不端嚴也。其項長而有大威光，其身色一
X23n0438_p0511a11║邊赤一邊黃也（怒邊當赤也）。其坐亦右方（半金剛坐也），左三角
X23n0438_p0511a12║（半火坐也）。左持刀，右持va跋jra折囉，有內外二法，例前也。
X23n0438_p0511a13║此和合者，能遍一切，招召息災俱成也。內用即智光，
X23n0438_p0511a14║煩惱即滅無生也。若外作時，香華身服亦須二種，念
X23n0438_p0511a15║誦時亦作此形，如本尊也。仍一目怒，一目寂然，災除
X23n0438_p0511a16║願滿，一時得成。以此等遍之理故，得有如是之用，不
X23n0438_p0511a17║同偏方之教也。第六火神名為忿怒，即以此名義
X23n0438_p0511a18║為真言等，如上也。其身烟色者，謂非甚黑非甚白，閉
X23n0438_p0511a19║其一目（如不動尊也），其髮散上如蓬頭之狀，作大吼形，謂
X23n0438_p0511a20║如開口大呼吼狀也。口有四牙俱出，二上二下，此亦
X23n0438_p0511a21║攝二事，一火一風也。第七名溫腹。如上世間火中，
X23n0438_p0511a22║謂是身內之火，能消化食物資身也。此正法中義則
X23n0438_p0511a23║不爾，腹內之火，即是內證之智也。迅疾，謂其形更加
X23n0438_p0511a24║忿怒，又甚於前也。極忿，謂作此aḥ噁字也。有種種色，
X23n0438_p0511b01║謂形具五色也。義準前。第八名費秏，是除遣義也，
X23n0438_p0511b02║謂一切業垢等事令無餘也。此尊能除身中一切障，
X23n0438_p0511b03║即vi毗nā那ya也ka迦之類，皆令消秏也。其色如聚
X23n0438_p0511b04║集眾多電光難可瞻覩之狀，此是金剛輪同類也。
X23n0438_p0511b05║第九名意生，謂從意所生之法，隨意成也。種種形皆
X23n0438_p0511b06║能作所念，皆能成就巧宜，謂vi毗śu首ka羯rma磨也。
X23n0438_p0511b07║即是隨類現身，普門成就之義。自在之慧，隨作皆成，
X23n0438_p0511b08║有大力也。第十、受食火，名kra却vyā微dā謂火施時
X23n0438_p0511b09║受飲食之義也。受食者，謂施火食時受而食之。（更問）其
X23n0438_p0511b10║尊作持oṃ唵字印者，是梵志儀法也。淨行者，凡有所
X23n0438_p0511b11║言語，皆側右手作印形而舉案之，以oṃ唵字聲而作
X23n0438_p0511b12║相故也。第十一火本文缺少。第十二、火名悉成，
X23n0438_p0511b13║謂能悉成一切，即是所作已辦，處寂滅道場而伏魔
X23n0438_p0511b14║義也。又如有一類眾生，一向為惡不可止遏，縱加勸
X23n0438_p0511b15║導更增其惡，若縱之又趣惡道，以方便故而伏其身，
X23n0438_p0511b16║令其迷悶都無所知，以此因緣善惡俱不能造，次即
X23n0438_p0511b17║漸引導之令入正法也。如金剛頂，又金剛手，降伏大
X23n0438_p0511b18║自在天義，說如上也。此皆住方便道所為也。祕密主！
X23n0438_p0511b19║此等火色所持，隨自己色（謂火神〔色〕）藥物等同彼，謂隨
X23n0438_p0511b20║彼色類也。又偈云：
X23n0438_p0511b21║而作外護摩，隨意成悉地。內復祕密主
X23n0438_p0511b22║（謂次明內法也），一性而具三，三處合為一，
X23n0438_p0511b23║瑜祇內護摩，大慈大悲心，是為息災法。
X23n0438_p0511b24║彼兼具於喜，是為增益法。忿怒從胎藏，
X23n0438_p0511c01║而作眾事業。又彼祕密主，如其所說處
X23n0438_p0511c02║（謂隨類用），隨彼相應事，隨信解焚燒。
X23n0438_p0511c03║自己色及藥物，彼同外護摩，作此悉地。隨意者，言此
X23n0438_p0511c04║十二種形色及所持物等，須識其性。前內外合論，今
X23n0438_p0511c05║說外也。三和合，為火不異神，神不異自身也。彼同，是
X23n0438_p0511c06║自佗俱同也。內作者，本尊即火，火即自身也。今謂理
X23n0438_p0511c07║釋者，本尊即是毗盧遮那，此毗盧遮那不異自然之
X23n0438_p0511c08║慧火，此火不異於我身也。即以一自性三和合，名內
X23n0438_p0511c09║護摩也。和合，謂本尊即火，火即同於自己三事等也。
X23n0438_p0511c10║上文如意悉地者，隨世上中下事，隨意即成也。若不
X23n0438_p0511c11║了此火法，無由得成也。內法亦相況耳。若了此慧火
X23n0438_p0511c12║者，隨出世上中下成就，隨心即成也。復次，三和合者，
X23n0438_p0511c13║謂身、口、意也。身印、口真言、心本尊，此三事和合畢竟
X23n0438_p0511c14║等故，是名三和合也。若能觀本尊，則自身漸淨，淨即
X23n0438_p0511c15║同於本尊。若見一性，即三事俱淨也。平等皆是
X23n0438_p0511c16║次明內護摩法。即以此三事等中，若作息災，即用大
X23n0438_p0511c17║慈大悲。此三平等大慈大悲和合時，一切息災尊為
X23n0438_p0511c18║第一也。若作增益，即以悲及大喜和合也。若忿怒者，
X23n0438_p0512a01║火為胎作事，胎即心也。謂有因緣須作忿怒之事降
X23n0438_p0512a02║伏於人，即從其內心中而起於忿。此忿非如世間之
X23n0438_p0512a03║忿怒也。謂從大悲心中照了忿之實性，而以方便起
X23n0438_p0512a04║之，以降伏惡法也。如是等但內作護摩，即能辦諸事
X23n0438_p0512a05║也。故凡護摩義者，謂以慧火燒煩惱薪令盡無餘之
X23n0438_p0512a06║義也。然今此中略說所用火神及內外之相，當知諸
X23n0438_p0512a07║餘法教之中皆有火法等。隨應作何事者，皆準此法
X23n0438_p0512a08║住於三昧，隨彼相應而施作之即成也。若不如此，但
X23n0438_p0512a09║焚薪木虗盡供養，畢竟濫於外法，又不能成也。又經
X23n0438_p0512a10║所言物者，謂所緣火法薪蘇食物眾具也。
X23n0438_p0512a11║爾時執金剛手白佛言：世尊！云何世尊（問世尊云何也）？云何
X23n0438_p0512a12║火鑪三摩地？云何散灑？云何順敷茅艸？謂願佛說也。
X23n0438_p0512a13║金剛手又問佛：上來數聞此火法，然猶未決當於何
X23n0438_p0512a14║處置火、何處安鑪等，更有何法也？謂散灑、敷茅及以
X23n0438_p0512a15║物等，皆問佛也。
X23n0438_p0512a16║佛告執金剛手祕密主言：祕密主！彼火鑪如其肘量，
X23n0438_p0512a17║普皆四方，其緣四指，金剛圍之。以下亦偈。佛答之謂
X23n0438_p0512a18║意：彼火鑪如肘，量普遍四指，緣金剛圍之。謂隨所住
X23n0438_p0512a19║處，穿深一肘，方亦如是。口上安緣，高闊皆四指（用大指節
X23n0438_p0512a20║量也更審），緣以金剛圍之（〔四面各一相接，如上八印等中說也〕）。普者，謂深
X23n0438_p0512a21║及方令等也。如方鑪者，三角半月圓等可知也。藉以
X23n0438_p0512a22║青生茅，遶鑪而右旋，勿以末加本，應以本加末（謂勿以梢
X23n0438_p0512a23║押根，〔當〕以根押〔梢頭〕也）。次第而右灑，茅須青溼。右遶敷之者，謂
X23n0438_p0512a24║布茅緣上之法也。當令根首相押，首是上梢之苗也。
X23n0438_p0512b01║假令布東方時，茅根在北，苗在南，仍以苗押次南者
X23n0438_p0512b02║之根，不得以根押苗也。次第右繞敷之至南方，即須
X23n0438_p0512b03║根在東方，苗頭向西，乃至北方，次第準之也。灑水，謂
X23n0438_p0512b04║閼伽水也。閼伽別有方法，如悉地中說耳。然此灑水
X23n0438_p0512b05║有二法：若以茅作小束，置於閼伽椀中而灑之，灑時
X23n0438_p0512b06║順灑、右旋灑也。若直用手灑亦得，然須順灑也。此又
X23n0438_p0512b07║二種：若初淨火時，須右旋順灑；若淨了供養之時，當
X23n0438_p0512b08║直灑之，不須旋轉也，如悉地中辨之。然未灑時須請
X23n0438_p0512b09║火尊，有真言及印，上品已說，乃是此中所用也。灑了
X23n0438_p0512b10║獻華，次第供養諸物，爾時當觀本尊形在此鑪中，取
X23n0438_p0512b11║上真言遍灑也。滿施者，即是用杓投物之火中也。杓
X23n0438_p0512b12║有二種：初大方杓名滿施，當滿盛投火中；次小杓即
X23n0438_p0512b13║相續取內火中，然亦須滿盛也。別有法，亦如悉地中
X23n0438_p0512b14║說。今略指息災、增益、折伏三事，當知一切事準此而
X23n0438_p0512b15║作也。法教當如是，奉塗香華燈，當獻於火天，沒栗（二合）
X23n0438_p0512b16║荼火，以一華供養，安置於座處。安置已，真言者復灑
X23n0438_p0512b17║之也，智者以本真言而作滿施。次息災護摩，或問增
X23n0438_p0512b18║益法，如是世護摩，說名為外事。
X23n0438_p0512b19║復次，內護摩滅除於業生，謂業生滅也。了知自末那，
X23n0438_p0512b20║謂意也。遠離色聲等眼耳鼻舌身語意業。復次，內護
X23n0438_p0512b21║摩業生滅了知彼意者，欲識意當離於境，既離境當
X23n0438_p0512b22║知亦離根也（謂其語在舌攝）。身語意等悉從心起生，依於心
X23n0438_p0512b23║王而起也。眼等分別生，及境界色等，由慧未生時，依
X23n0438_p0512b24║心王有妄也。欲息此者，用風燥火滅之，謂以智風火
X23n0438_p0512c01║燒也。燒除妄執，令得淨菩提心也。閉口有淨語也。此
X23n0438_p0512c02║名內護摩，為諸菩薩說也。以慧是火，由風而生，慧是
X23n0438_p0512c03║止淨心。為觀此已上明世間之事，今此說內護摩出
X23n0438_p0512c04║世之事，謂以智火除業生等也。從業受生，從生復造
X23n0438_p0512c05║業，輪轉無已。今言護摩者，正是淨除此業，令得清淨
X23n0438_p0512c06║法生也。業生既除，然後用意生，意即心王之異名。此
X23n0438_p0512c07║從心生法，離色聲香味觸，離眼耳鼻舌身意，此等皆
X23n0438_p0512c08║約心為主。約此心王而住而生分別，當以慧淨此心
X23n0438_p0512c09║王，即一切法淨也。然慧未生時，為障法所動，當準上
X23n0438_p0512c10║文取風燥而燒滅之，須用上文深意也。由慧未生即
X23n0438_p0512c11║有分別，以分別故有根境等垢障，今用風燥之火而
X23n0438_p0512c12║淨除之，此火即是菩提心也。約此菩提心火而燒妄
X23n0438_p0513a01║想等事，悉令淨除，是名內護摩義也。如是知者，乃可
X23n0438_p0513a02║名菩薩也。所云世出世者，即是事理兩法也。事即方
X23n0438_p0513a03║便所加之火，出世即是慧性之火也。若世間火天作
X23n0438_p0513a04║梵天形，今內法火神作三摩地形，寂然住三昧也。
X23n0438_p0513a05║次說本尊三昧品第二十八
X23n0438_p0513a06║爾時執金剛祕密主白佛言：世尊！願說諸尊令威驗
X23n0438_p0513a07║現前、令尊現形諸真言門。修菩薩行諸菩薩猶作其
X23n0438_p0513a08║形，令行者觀緣尊形，即本尊形同於自身，無有疑惑
X23n0438_p0513a09║而得悉地。如是說已，佛告執金剛祕密主：善哉善哉
X23n0438_p0513a10║云云。佛言：祕密主！諸尊有三種形，謂字、印、形貌。彼字
X23n0438_p0513a11║有二種，謂聲及菩提心。印亦二種，謂有相、無相，正是
X23n0438_p0513a12║色義，謂有像、無像也。尊形亦二種，謂淨、非淨。彼證淨
X23n0438_p0513a13║形，形謂身也、體也。離一切相非淨有相之身，即有顯
X23n0438_p0513a14║形眾色。彼二種尊形成二種事，有相故成就有相悉
X23n0438_p0513a15║地，非相故隨生非相悉地，上亦例著之。次引佛為證
X23n0438_p0513a16║有相，欲持成有相，佛常如是說也。若心住非相，即成
X23n0438_p0513a17║非相也。佛語先標之也。是故一切種當住於非相，言
X23n0438_p0513a18║事隨心故，隨心故宜求出世也。觀本尊形已，為無疑
X23n0438_p0513a19║悉地，得此以上金剛手問也。本尊者，梵音sa娑dhi地
X23n0438_p0513a20║de提va嚩tā多。若但云de提va嚩tā多者，直云所尊
X23n0438_p0513a21║之義也。本尊亦云自尊，謂自所持之尊也。然彼行者，
X23n0438_p0513a22║猶身印真言及觀本尊，此三事和合故，本尊即自降
X23n0438_p0513a23║臨道場而來加被也。然此行者初行之時，尚是凡夫
X23n0438_p0513a24║自無德力，何能即感佛菩薩等隨言而應耶？但由彼
X23n0438_p0513b01║佛菩薩等先立誠言大誓願故，若有眾生依我此法
X23n0438_p0513b02║而修行之不虧法則者，我必冥應，或雖不來而遙加
X23n0438_p0513b03║護之。若行人法則如法而不應赴，即是違本所願，故
X23n0438_p0513b04║不得不應也。亦如方珠向月而水降，圓鏡向日而火
X23n0438_p0513b05║生，因緣相應而無思念，此法亦可為喻，非是諸佛有
X23n0438_p0513b06║心行而同凡夫之赴應也。若心不相應事緣有闕，則
X23n0438_p0513b07║本尊不加護念，故無應驗，非佛菩薩等之過也。然行
X23n0438_p0513b08║者以此事故，當須正觀本尊清淨之身，若見已即以
X23n0438_p0513b09║其身而為己身，如是無疑慮者，所求悉地無不成果
X23n0438_p0513b10║也。經云緣觀者，即是行者各各約其本尊作如是觀
X23n0438_p0513b11║也。無疑者，由與彼尊相應故，無復疑難之心也，是故
X23n0438_p0513b12║所修必成。已上問竟。
X23n0438_p0513b13║佛言：善哉，善哉！祕密主！汝能問吾如是之事，是故金
X23n0438_p0513b14║剛手極善作意，我今說之，乃至願樂欲聞。以金剛手
X23n0438_p0513b15║善能次第問疑，為勸未來真言行諸菩薩故，又復慰
X23n0438_p0513b16║諭誡勸也。
X23n0438_p0513b17║次佛言：祕密主！本尊形有三事，謂字、印、形也。形即尊
X23n0438_p0513b18║形也。彼字二種聲菩提心者，謂行者最初修行字，略
X23n0438_p0513b19║有二種觀於字義：一但觀菩提心，此菩提心即是字
X23n0438_p0513b20║也，謂a阿ka迦ca遮ṭa吒ta多pa婆ya野等，但舉其
X23n0438_p0513b21║首，然諸字皆是也。以為初首，故云菩提心也。或觀字
X23n0438_p0513b22║輪，謂以所持真言為輪形入身，如上持誦品說，或觀
X23n0438_p0513b23║種子字皆是也。或不觀字但念於聲，謂上觀此聲如
X23n0438_p0513b24║鈴鐸聲等次第不絕，及以此聲調出入息，如上說皆
X23n0438_p0513c01║是也。已說字竟。
X23n0438_p0513c02║印形亦有二種，謂有形、無形也。形即是青、黃、赤、白等
X23n0438_p0513c03║色，方、圓、三角等形，屈、申、坐、立及所住處之類也。印謂
X23n0438_p0513c04║所執印，即刀棓、羂索、金剛杵之類也。初心別緣而觀，
X23n0438_p0513c05║謂先觀畫尊等，約此而觀，名為有形。後漸純熟，又以
X23n0438_p0513c06║加持力故，自然而現，與心相應。爾時，此本尊但從心
X23n0438_p0513c07║現，不約外緣，故云無形也。私謂：或可初得世三昧，見
X23n0438_p0513c08║其本尊如是形、如是色、如是住處坐立、如是漫荼羅
X23n0438_p0513c09║中持如是印等，猶是有相，故名有形。後持真言，宛然
X23n0438_p0513c10║直見，如鏡像等，不相而相，故名無形也。
X23n0438_p0513c11║次本尊形有二種，謂清淨、非淨。謂彼行者初因有相
X23n0438_p0513c12║引入無相，先觀圓明佛菩薩印身，初作不見約畫像
X23n0438_p0514a01║等而觀，漸約法力所加漸得明了，尚有所障閉目則
X23n0438_p0514a02║見、開目則不見。次漸開目閉目皆得明見，漸漸不加
X23n0438_p0514a03║作意亦見，乃至觸身亦復有礙，猶如目對世人等也。
X23n0438_p0514a04║次約此有相漸引入於清淨處，以有相故名為非淨。
X23n0438_p0514a05║由此sa三ma摩hi呬ta多所等引故，住清淨處寂然
X23n0438_p0514a06║無相名為淨也。淨者是果、非淨是因，非淨謂形色印
X23n0438_p0514a07║像之類也。由此非淨引而成淨，由無常之因而至常
X23n0438_p0514a08║果也。私謂此三事各有二種，即行次第也。觀持真言
X23n0438_p0514a09║觀於字，次觀聲漸細，次觀形尊又細，次不約緣而觀
X23n0438_p0514a10║又細，次觀就無緣又有雜不淨及純淨也。或可橫說
X23n0438_p0514a11║之，此三事出各有世出世方便，故皆有二也。
X23n0438_p0514a12║經云：彼二種者，謂上來三事各有二種也。彼二種中
X23n0438_p0514a13║即有二種事成就：有想故有相，非相故非相，悉地隨
X23n0438_p0514a14║生等云云。謂若以有相事觀見者，事相有相有得成
X23n0438_p0514a15║就；若無相者，亦得無相悉地成就也。又云：此三事二
X23n0438_p0514a16║種中，隨以一事即致成就，然皆有世、出世成就及事
X23n0438_p0514a17║成、理成也。故前三種中各有二種成就二事。
X23n0438_p0514a18║經云有相，有相欲成，若住非相，則非相成就，是故成
X23n0438_p0514a19║種種事，當住非相。此勸令離一切相，住於非相也。結
X23n0438_p0514a20║勸也。以住非相，理成就故，一切不思議神變不加心
X23n0438_p0514a21║相，自然而成妙業。非如世間成就，在於生滅心行之
X23n0438_p0514a22║中，而力有限，又非究竟，故勸求其勝者也。私謂：然大
X23n0438_p0514a23║般若等中，具說洗滌觀心之事，然須有本也。今行人
X23n0438_p0514a24║先約別緣起觀，乃至具見十方佛會諸世界等種種
X23n0438_p0514b01║境界，以為悉地，而後於般若洗滌淨除，即成不思議
X23n0438_p0514b02║大用，頓入佛果。若不知行行次第，但觀彼文，不入深
X23n0438_p0514b03║智，多錯會經意，直爾入空，失圓頓道也。故此一兩品，
X23n0438_p0514b04║最須諦觀其意耳。
X23n0438_p0514b05║次無相三昧品第二十九
X23n0438_p0514b06║復次大日世尊告執金剛祕密主言：祕密主！彼真言
X23n0438_p0514b07║門修菩薩行諸菩薩，樂欲成就無相三昧，當如是思
X23n0438_p0514b08║惟：相從何生？為自身耶？自心意耶？彼身因業而生等
X23n0438_p0514b09║艸木瓦石，謂自性如是也。謂業生之身，自性如是也。
X23n0438_p0514b10║頑同木石，業生謂從心起。此觀是有相，有相為外，外
X23n0438_p0514b11║所有身語等，如是觀之也。頑同草木性，離於分別作，
X23n0438_p0514b12║謂業由心生也。從因業生是內也，外謂土木造立是
X23n0438_p0514b13║外也。
X23n0438_p0514b14║佛告金剛手祕密主：彼非想三昧成就，願欲真言門
X23n0438_p0514b15║菩薩行。修行諸菩薩如是思惟：從何相生自身自心
X23n0438_p0514b16║意者？即是修瑜伽者已能觀於本尊等，乃至現得種
X23n0438_p0514b17║種奇妙之境。然猶是世三昧攝，未得三平等慧。今更
X23n0438_p0514b18║開示入三平等觀也。若此觀明白了身口意實相，即
X23n0438_p0514b19║入淨菩提心初法明門上菩薩地也（〔此是私釋，然大意如此也〕）。先
X23n0438_p0514b20║明身實相觀者，謂經云：彼身業生艸木塼瓦等性，如
X23n0438_p0514b21║是作離頑如外作，或業生如形像見等經文也。上來
X23n0438_p0514b22║言當住非想等，今此品中若修真言行者，若欲得此
X23n0438_p0514b23║非想三昧成就者，當造斯觀也。
X23n0438_p0514b24║經云自身自心意者，謂從心有思生，心是清淨心，意
X23n0438_p0514c01║是分別也（更問）。然此身同木石，其性頑愚者，言此四大
X23n0438_p0514c02║若離於心，即同木石也。如大般若觀身念處中說，如
X23n0438_p0514c03║明目人自觀倉囷之中種種米麥等。此身亦如是，身
X23n0438_p0514c04║念處觀開時，自見三十六物各各異相，爾時身相即
X23n0438_p0514c05║除。如開倉見米麥時，倉囷名除也。乃至一一皆緣生，
X23n0438_p0514c06║次第深說也。
X23n0438_p0514c07║次又明以身同於像也。如作像者，以土木雜物和合
X23n0438_p0514c08║為像，或佛或天，或餘父母形等，以不善觀故，隨生所
X23n0438_p0514c09║尊所愛之想。然一一細觀，但眾緣合會，都無自性。今
X23n0438_p0514c10║我身亦爾，諸界假合，自不了故，而生身見。若細觀時，
X23n0438_p0514c11║都無自性，但從心有，如幻夢等境，從緣而生，實不可
X23n0438_p0514c12║得也。又此身者，以因心故，狀若六情有知，然實不爾。
X23n0438_p0514c13║如人心不觀察，則有所住，則雖日月之明，或有所不
X23n0438_p0514c14║見，雷霆之響，或時不聞。又如過去一心禪觀比丘，乃
X23n0438_p0514c15║至從道行，有大軍過，而不見之。當知若離於心，則此
X23n0438_p0514c16║身雖具眼耳等根，猶如木石無知也。又如像喻，若此
X23n0438_p0514c17║木石等像，或謂火所燒，水所壞，刀所傷，金剛等所碎；
X23n0438_p0514c18║或忿怒麤語加之，不能動其少許心想，令生不喜；或
X23n0438_p0515a01║種種供養，被以妙衣，獻以名饌，塗以妙香，炫以妙色，
X23n0438_p0515a02║乃至人天上供之具，豐盈於前，亦不生喜。當知彼像
X23n0438_p0515a03║本性自空，是我心分別故，而生增減，或毀或供，俱顛
X23n0438_p0515a04║倒不實耳。如外觀像者，須以此觀而觀自身，爾時不
X23n0438_p0515a05║見身相，離於分別。如是觀察其身，見身實相，即證無
X23n0438_p0515a06║想三昧也。故凡觀察時，先須約相有相之緣，漸次深
X23n0438_p0515a07║入，自然即相無相，即緣無緣。若不得此方便，但直爾
X23n0438_p0515a08║觀空，而不知以何因緣故空，著是空法，多生異見，故
X23n0438_p0515a09║修行次第，須有指適也。
X23n0438_p0515a10║何以故？愚童凡夫，於自性空形像，自我分生，謂從自
X23n0438_p0515a11║身生我分別也。顛倒不實，起諸分別，或供養，或除供
X23n0438_p0515a12║養等，或毀罵，皆除捨之也。然觀身時，合有語觀，以攝
X23n0438_p0515a13║入身觀，故不別說。今略顯之，即是智度論意也。今此
X23n0438_p0515a14║語從何有耶？謂從喉咽脣舌臍等眾緣，心動風界，互
X23n0438_p0515a15║相觸故，得有此聲，猶空谷響，都無自性。凡夫不了，故
X23n0438_p0515a16║聞好生欣，聞逆情生怒耳。今如是見聲實相，即知此
X23n0438_p0515a17║聲不生不滅，同於實相，是入音聲平等慧性也。次即
X23n0438_p0515a18║觀心，以法無形相，觀可覺知。先從麤觀，了此身平等，
X23n0438_p0515a19║語平等，自知深入，易可觀察也。
X23n0438_p0515a20║復次，祕密主！心性離一切相，思惟性空，當思惟此也。
X23n0438_p0515a21║祕密主！心於三時求不可得，離彼三世，彼性如是，當
X23n0438_p0515a22║思念之而離於相。
X23n0438_p0515a23║復次祕密主！行人爾時既觀外相，次了內心亦空。此
X23n0438_p0515a24║心離一切相，於三世中求皆不可得。如虗空離三世，
X23n0438_p0515b01║心亦如是，出過三世生住滅法也。
X23n0438_p0515b02║復次祕密主！有心想者，謂愚童凡夫之所分別，謂約
X23n0438_p0515b03║心取相不能了知，不實妄起有如是說。彼不如實知，
X23n0438_p0515b04║謂由有是妄執不能如實知也。如是思念，謂思凡夫
X23n0438_p0515b05║起是思惟也。如是謂凡夫有此分別也。已上屬心句
X23n0438_p0515b06║也。
X23n0438_p0515b07║祕密主！以此真言門，修菩提行諸菩薩（〔說相顯無相也〕），謂
X23n0438_p0515b08║當了知有相而起無相也。謂菩薩如是思惟，證得無
X23n0438_p0515b09║相三昧，由得住於無相三昧故。祕密主！彼人當得由
X23n0438_p0515b10║除妄故，真言實相實體現前，行住坐臥常現前也。如
X23n0438_p0515b11║來所說真言，彼常親對而住。由識真言之體，如前十
X23n0438_p0515b12║喻，即是悉地相也。然凡愚以不了心實性故，謂為我
X23n0438_p0515b13║心、我愚、我智、我順、我違，自生種種縛著之想。以心虗
X23n0438_p0515b14║妄故，所有身口亦皆虗妄也。彼不知何事耶？謂不見
X23n0438_p0515b15║真實。由不見真實故，由如嬰童無所曉解。若見心實
X23n0438_p0515b16║相時，自然離如是一切戲論分別也。以不知心實相
X23n0438_p0515b17║故，而生妄執，名為凡愚。若了知者，即諸佛也。
X23n0438_p0515b18║次經云：祕密主！真言行菩薩證得無相定，如無相定
X23n0438_p0515b19║住，得如來說真言親對，而彼常住。此經文引不具，當
X23n0438_p0515b20║撿經細觀也。此意言：此真言行菩薩如是離相修行
X23n0438_p0515b21║之時，名住無想定也。由住此無想三昧故，如來所說
X23n0438_p0515b22║一切真言皆現前而證，故名親對也。如是證理之時，
X23n0438_p0515b23║即名常住。常住者，即同佛住也。今此品合次六十心
X23n0438_p0515b24║說之，說義次第於彼先言不便，故以此中結會而說
X23n0438_p0515c01║也。私謂：上來經文大意不過三行，謂口真言、身法印、
X23n0438_p0515c02║意觀佛也。然此三事皆緣生法，緣合而有，都無自性，
X23n0438_p0515c03║不生不滅，即是阿字之門、法界之性。凡夫不知，云何
X23n0438_p0515c04║得入？故佛先說此三真言門，漸得三昧，乃至親覩本
X23n0438_p0515c05║尊，見種種神變之境。由是心有所著，不得三平等住。
X23n0438_p0515c06║今說入三平等法門，若行者於瑜伽心中而復能如
X23n0438_p0515c07║是觀察，離於身口意分別戲論，即得現前而證。真言
X23n0438_p0515c08║實相同於佛住，自體常住同於如來也（無相三昧品了）。
X23n0438_p0515c09║世出世間持誦品第三十
X23n0438_p0515c10║上來一部經意，只為修真言行諸菩薩等，明持誦入
X23n0438_p0515c11║道之法，而今此品專得其名，當知統說一部之要旨
X23n0438_p0515c12║也。
X23n0438_p0515c13║復次祕密主！今說祕密念誦法，亦令一一誦諸真言，
X23n0438_p0515c14║佛菩薩等別別說。謂隨彼之中取一一，謂各各也。於
X23n0438_p0515c15║諸真言中隨取一一各別而作心念誦，第二作出入
X23n0438_p0515c16║息念誦，此二法最第一相應也。常如是作此二法，是
X23n0438_p0515c17║名第一念誦也，勿異此也。若異此者，於念誦有所闕
X23n0438_p0515c18║支分，由不具故也。然以內外相應分之有四，我先已
X23n0438_p0516a01║說也，今已下更說之。彼世間者有所攀緣，謂三種中
X23n0438_p0516a02║但觀字印身，觀之識其本性，知印即字、字即身，無礙
X23n0438_p0516a03║而心湛然，是念誦也。若以字作出入息，字即真言之
X23n0438_p0516a04║體，以此出入息資身，名出入息也。然此二中由出入
X23n0438_p0516a05║息有少所緣故，當知意念誦最為上也。字印尊無所
X23n0438_p0516a06║分別，作出入息亦得也。經初金剛手已曾問佛持誦
X23n0438_p0516a07║之法，上來亦有略答之處，然未具足。今為決擇故，更
X23n0438_p0516a08║具分別其宗要之行也。其祕密者，上來諸品所明非
X23n0438_p0516a09║不祕密，然此中宗要乃祕密中之祕密也。一一念誦，
X23n0438_p0516a10║或作意念誦，或作出入息念誦，此明差別行法不同
X23n0438_p0516a11║也。一一念誦者，謂專心口誦真言，口中聲出時，一一
X23n0438_p0516a12║聲字皆悉諦了，不間斷攀緣也。作意者，即直是心持，
X23n0438_p0516a13║作心想念誦不出聲也。出入息念誦，如上所說服風
X23n0438_p0516a14║等是也。二相應者，謂於三念誦中，其作意及出入息，
X23n0438_p0516a15║此最相應最為第一也。常勿異者，謂常當依此而作，
X23n0438_p0516a16║勿異緣異想也。若不爾者，徒用功無益也。持真言者
X23n0438_p0516a17║闕支而用者，謂字有點而不導，或字闕，或應長聲而
X23n0438_p0516a18║短聲呼之，如是類甚眾，皆名闕支念誦也。右此內外
X23n0438_p0516a19║相應，合有四種念誦也（即四色是也）。言世間有緣相續，所
X23n0438_p0516a20║謂字句。句是舉足行步，謂觀此字，如一一步字，即是
X23n0438_p0516a21║種子字也。前已出世念誦，身字印合為一，隨用一即
X23n0438_p0516a22║得。今世間念誦，即分異之，或觀字，或觀尊，或觀印也。
X23n0438_p0516a23║謂句及本尊，就世間中，念誦出入息，最為上也。前出
X23n0438_p0516a24║入息，變字為出入息。今世間念誦，見出入息中有字，
X23n0438_p0516b01║了了分明，是有分別也。前出世間，不作如是分別也。
X23n0438_p0516b02║於真言中，分別為二，即方有相，一體無分別，是無相
X23n0438_p0516b03║也，皆是有緣也。次明世間持誦者，彼有緣相續字句，
X23n0438_p0516b04║此中或取一字緣之，或取句等，想在本尊心上，如前
X23n0438_p0516b05║具明，是外念誦也。取一字者，即是種子字，或真言初
X23n0438_p0516b06║首之字。若真言小者，或具想其句，如上說，如連環等，
X23n0438_p0516b07║在本尊心上。圓明之中，此二種，或字或句，隨息出入，
X23n0438_p0516b08║不絕不間歇。誦時纔令自耳聞息，出時字出，入時字
X23n0438_p0516b09║入，令隨息出入也。今謂天台云：誦經是圓寂數息，是
X23n0438_p0516b10║此意也。今以此字一緣，與息出入，自然念念相續，心
X23n0438_p0516b11║不散亂，恬然易入三昧也。此為世間念誦，最為上也。
X23n0438_p0516b12║又經明此義，如觀鏡像，分明而見。今觀字、見字、觀印、
X23n0438_p0516b13║觀尊，即見之，此是有相也。若行者見此真實，即不住
X23n0438_p0516b14║有相，然猶未入無相。若觀菩提心，是一向無相也。此
X23n0438_p0516b15║心即是佛，佛即是自身，自身成佛，一相無異相，故名
X23n0438_p0516b16║無相也。隨謂或來或去，隨心也。
X23n0438_p0516b17║世間念誦，以出入息為上也。當知出世間意念誦，遠
X23n0438_p0516b18║離於諸字，字與本尊作一合相。不壞，謂不分為二，取
X23n0438_p0516b19║為分別也。一合相，謂合為一，令不取著，不壞此相也。
X23n0438_p0516b20║不壞意色相，謂色相像與心不相異，故云不壞也。勿
X23n0438_p0516b21║異於法則，謂教法如是也。住是法則，誦三落叉，如前
X23n0438_p0516b22║說。我所說多種念誦，謂遍數、時節、現相、增益等。三落
X23n0438_p0516b23║叉是數，數是世間也。出世落叉是見三相，謂字、印、本
X23n0438_p0516b24║尊，隨取其一一合相是也。字、印、尊等，身、語、心等，名見
X23n0438_p0516c01║也。乃至能令持誦者淨，令一切罪除；若不淨，更一月
X23n0438_p0516c02║等，如前也。然今所說念誦數，謂牒上文也，不應異此
X23n0438_p0516c03║法則也。又上明尊神者，言此字句念誦之法，諸尊皆
X23n0438_p0516c04║爾。上從佛部，下至八部，凡有念誦，皆當如是作之。其
X23n0438_p0516c05║出入息念誦，亦隨本尊法，一一有此行法也。出世間
X23n0438_p0516c06║者，當知是意念誦之法，離於文字也。豈撥離前來真
X23n0438_p0516c07║言字等，方名離文字耶？不如是也。謂能達字之本性，
X23n0438_p0516c08║即是圓明常住，本來不生。不生者，即心是也。心之體
X23n0438_p0516c09║性，圓明清淨，具足眾德，而無分別，當觀如是之字也。
X23n0438_p0516c10║此字者，還即是前來本尊真言之字及句耳。但了知
X23n0438_p0516c11║此字從心而生，心既圓明湛寂，從心所生之字，其性
X23n0438_p0516c12║亦爾。所云離字聲等者，謂離分別緣念之心，及聲想
X23n0438_p0516c13║等也。然持誦時，有誦有觀，或可兼行，或但修觀照也。
X23n0438_p0516c14║誦謂如上緣於聲字，或出入息等，照謂觀此字之體
X23n0438_p0516c15║性也。然初觀時，帶於有相，若觀種子一字，其圓明初
X23n0438_p0516c16║即小作，若具觀句等，即大作。圓明狀如連環等，以心
X23n0438_p0516c17║觀照，令宛然分明，後即從此而觀其性也。本尊作一
X23n0438_p0516c18║相不壞取，意不壞形，勿異法則者，真言本尊，即是初
X23n0438_p0517a01║觀圓明之字也。今既已觀圓明之字，
X23n0438_p0517a02║次即觀本尊，如上已說。一相者，即身口意也。觀本尊
X23n0438_p0517a03║心上作此圓明即是心，其身印等即是身，其真言字
X23n0438_p0517a04║等即是語。今已明見本尊，而觀本尊三事一相平等
X23n0438_p0517a05║如於實相。又觀本尊三平等一相即同於我，我之三
X23n0438_p0517a06║相亦復一相平等不異於尊。此圓明之性不異菩提
X23n0438_p0517a07║心，菩提心不異本尊自佗平等也。又所觀字雖不同，
X23n0438_p0517a08║然皆是三昧門。若解一字之性相，即解一切字之性
X23n0438_p0517a09║相。若解一切字之性相，即悟一字之性相。字即本尊，
X23n0438_p0517a10║本尊即心，心即法界體性也。是故此a阿字即是不
X23n0438_p0517a11║思議字。如阿者，一切亦爾也。如字者，印等亦如是也。
X23n0438_p0517a12║於此不思議三相，謂字真言相、身印相、本尊心相，不
X23n0438_p0517a13║遣不立、不增不益、不損不減，當作一切平等觀，而達
X23n0438_p0517a14║一切法、成一切智。當依此法，則勿異此而作也。此即
X23n0438_p0517a15║是三落叉義也。落叉梵音是相義，亦是見義也。我於
X23n0438_p0517a16║種種經教中，凡有持誦相應處，多言誦一落叉或三
X23n0438_p0517a17║落叉等，或言為除罪障故誦一落叉，極重障者不過
X23n0438_p0517a18║三落叉，便得罪業清淨。然此義有餘，今當決之。所謂
X23n0438_p0517a19║落叉者，是相也。若得三相，當是罪得除也。先明身相，
X23n0438_p0517a20║謂身體先時麤重，今則輕安。乃至或行百里千里，迅
X23n0438_p0517a21║疾而往，不覺勞倦，速疾異當。先時靜坐係緣，多為小
X23n0438_p0517a22║蟲蚊虻等所惱，今悉不生，無復膩垢可惡之相。廣如
X23n0438_p0517a23║大品中所說，此是身相也。語相者，隨有所誦，暫發聲
X23n0438_p0517a24║時，本尊即至。又如大品所說，口發誠言，非人不嬈於
X23n0438_p0517b01║佗之類，皆是語業淨相也。意亦有殊異相，謂發生無
X23n0438_p0517b02║量慧解，如經一月四月，分別不盡等。或先時貪耆，如
X23n0438_p0517b03║是如是食味，或不得者，身即不安。今時寂然，不復思
X23n0438_p0517b04║念，乃至多日不食，恬然得喜悅之味，無餘食想，身亦
X23n0438_p0517b05║不困。或先多種種煩惱，今皆靜息，皆是意淨相也。由
X23n0438_p0517b06║具此三淨相，故名三落叉。若不爾者，徒自勞形，虗數
X23n0438_p0517b07║遍數，難得成就，無所益也。既得此三相，當更增修勝
X23n0438_p0517b08║行也。或時諸天八部，飛行空中，不敢履踐其影。或來
X23n0438_p0517b09║敬禮問訊天諸童子，以為給使，問其所須。如此是誰
X23n0438_p0517b10║得知耶？但持誦者，自知而已。此亦罪除淨相也。
X23n0438_p0517b11║然上來明離一切相，今說三相，與此云何相應耶？今
X23n0438_p0517b12║答：此三相以阿字故，此三即一相，亦非一亦非異。如
X23n0438_p0517b13║天台所解，與此略同。謂一相一切相，非一非一切，即
X23n0438_p0517b14║相即無相，即非相非無相，皆是此意也。如是三相平
X23n0438_p0517b15║等，住於實相，是三落叉義也。身實相是一落叉，除一
X23n0438_p0517b16║切身垢；語實相是二落义，除一切語垢；意實相是第
X23n0438_p0517b17║三落叉，除一切心垢。三垢除已，三功德生，即是分證
X23n0438_p0517b18║如來功德也。又落叉是垛義，是標義。如文殊經中明
X23n0438_p0517b19║學射，初雖遠垛，後漸近之，乃至任運中的。首楞嚴三
X23n0438_p0517b20║昧亦爾。以是因緣，名落叉也。復次，身印、口真言、意
X23n0438_p0517b21║本尊，即是三行；差別不同，即是三相。即此三相，入阿
X23n0438_p0517b22║字門故，離於三相，一相平等。如是照見，是三落叉義。
X23n0438_p0517b23║落叉者，見也，故云勿異。勿異者，不得佗觀也。復次，前
X23n0438_p0517b24║三句義，謂菩提心為種子（即因也），大悲為根，方便為究
X23n0438_p0517c01║竟。從首至終，皆明此三事，或自顯此三德，或為成佗
X23n0438_p0517c02║三行。言三落叉者，即與此相應也。謂行者最初，先須
X23n0438_p0517c03║有菩提心，此是一切佛法因也。若不發心，則離於妙
X23n0438_p0517c04║因，何有進行耶？雖已有心，若望路不進，有願無行，何
X23n0438_p0517c05║能成就大悲胎藏，生功德身乎？或雖能進行，以離方
X23n0438_p0517c06║便故，而有疑心；因疑心故，一切不成，亦不得入實相
X23n0438_p0517c07║也。是故佛令諸行人，必須依師而學，不得自專。以自
X23n0438_p0517c08║利根、分別力故，輙尋經文，便自行之，隨聞便用，不入
X23n0438_p0517c09║漫荼羅，不受三平等戒，不能具解方軌。以不知故，雖
X23n0438_p0517c10║發心修行，勇猛精進，然以方便差失故，所為不成；以
X23n0438_p0517c11║不成故，而生疑心；以疑心故，謗毀如來深密之藏，即
X23n0438_p0517c12║是五無間因，趣五無間道。以是因緣，須具三句義，不
X23n0438_p0517c13║得闕少是三落叉義也。以此事故，次後品付囑中，復
X23n0438_p0517c14║明擇弟子相，文相承躡耳。
X23n0438_p0517c15║囑纍品第三十一
X23n0438_p0517c16║次是勸囑品，經雖不言，其義如是也。次佛告大會，即
X23n0438_p0517c17║是經文之初十世界塵數金剛菩薩等也。今說經欲
X23n0438_p0517c18║了，故加付囑也。汝等應當住不放逸者，即是承躡前
X23n0438_p0517c19║文，此大乘密教當如法相承，若傳受失宜，即是專擅
X23n0438_p0517c20║自恣而越法則，故云住不放逸也。復次，如上三句義
X23n0438_p0517c21║自利利佗之行，汝等當住阿字義祕密教中而作佛
X23n0438_p0517c22║事，若不隨此，即是住於放逸也。以差機而授，或傷彼
X23n0438_p0517c23║善根，故經云：有智若聞，即能信解；無智疑悔，即為永
X23n0438_p0517c24║失。若菩薩不深觀眾生本末、因緣、種相、體性，而卒爾
X23n0438_p0518a01║傳法，即是為人天怨，是為大放逸行也。故次云於此
X23n0438_p0518a02║法門，若不知彼根，不得授與佗者，根即信等五根利
X23n0438_p0518a03║鈍之相也。除我弟子者，謂已依我教而住，心相體信，
X23n0438_p0518a04║方堪授之。若餘世間外道之類，未入正法，信心未固，
X23n0438_p0518a05║當且於餘深法中示教利喜，不得輙爾為說也。若菩
X23n0438_p0518a06║薩照機識因，自由己智力，今為末代傳法人等，更明
X23n0438_p0518a07║外迹可傳之相也。前經初已明擇弟子相，今又說之，
X23n0438_p0518a08║然皆略舉宗旨，大本中具明也。良晨生者，大本中具
X23n0438_p0518a09║明如是宿次，如是執曜時節而生，則有如是根性，如
X23n0438_p0518a10║是相貌，宜即與如是如是教法，其言甚廣。又一一皆
X23n0438_p0518a11║有淺略深祕兩說，今此中但舉其綱目耳。求勝上事，
X23n0438_p0518a12║即是發菩提心，唯求如來具足之行，凡所施為，非求
X23n0438_p0518a13║餘事，所行廣普尊妙也。微細慧者，謂聞一字一句，即
X23n0438_p0518a14║能自以智力，廣解無量義趣，廣演無僻之類也。思念
X23n0438_p0518a15║恩德者，乃至從師聞一句之義，乃至成佛，猶不忘報
X23n0438_p0518a16║之，當知知恩報恩也。渴仰者，謂心殷勤希求勝法，猶
X23n0438_p0518a17║如薩陀波倫之類，乃可為說也。歡喜住者，謂聞妙法，
X23n0438_p0518a18║心喜踊躍，遍於身心也。不求彼法者，乃至不受餘經
X23n0438_p0518a19║一字之類也。
X23n0438_p0518a20║次又辨其外相，略說其色，謂青白也，即是非白，又非
X23n0438_p0518a21║大黑，是吉祥色也。大本廣明，今但舉一隅耳。頭廣，謂
X23n0438_p0518a22║如羅云，頂如傘蓋之類，然不太廣，又不令小，要在豐
X23n0438_p0518a23║纖得中而相具也。高項，謂頸不太長，又不短縮，以要
X23n0438_p0518a24║言之，脩直得中，而不過甚也。額廣而嚴，亦謂極理太
X23n0438_p0518b01║廣，又須具足端嚴之相也。鼻脩直者，謂非太隆高，非
X23n0438_p0518b02║太卑平，當如金銅之類也。略說身心堪為道器之相，
X23n0438_p0518b03║如是之人，乃堪傳習也。彼具相者，子謂佛子，如是人
X23n0438_p0518b04║等，應當與之慇勤攝受教之也。瑜伽論十地中說也。
X23n0438_p0518b05║佛又勸囑，必是堪繼傳者，當勤教授之，勿令失時也。
X23n0438_p0518b06║時金剛手等具大德者（〔即是上來會眾等〕），時彼聽眾聞說
X23n0438_p0518b07║是者，於諸本尊所說之法，我頂戴受持得已，謂如受
X23n0438_p0518b08║王教，奉行流布，當作供養。時眾重起禮佛，為法久住
X23n0438_p0518b09║故，請佛加持也。聞佛所說，頂受奉持，為一切智作禮，
X23n0438_p0518b10║而請如來加護。所以者何？佛已付囑如是祕藏，以荷
X23n0438_p0518b11║重任，行如來事，其軄不輕。然此妙法，如來在世，猶多
X23n0438_p0518b12║怨嫉，何況末代惡世之中。然我等已發誠願，要此令
X23n0438_p0518b13║如是之經，廣行流布。是故請佛，以自在神力，加護我
X23n0438_p0518b14║等，令所願得成也。法眼道，久住世，遍一切者，即是弘
X23n0438_p0518b15║經之願，以佛加持，令此法眼，久行於世也。此是開佛
X23n0438_p0518b16║知見之大直道，一切諸佛所行之路，故云法眼道也。
X23n0438_p0518b17║當令此道，久住於世，窮眾生際，又橫遍世界，無不流
X23n0438_p0518b18║通也。即是上行等云，隨佛有迹之處，我皆誓傳此法
X23n0438_p0518b19║門，弘經之意也。時佛受彼請故，即以真言，而加持此
X23n0438_p0518b20║法，如經中說也。（〔未說句義，更問〕）時諸上首菩薩，聞佛說已，
X23n0438_p0518b21║頂戴受持已，廣說摩訶毗盧遮那成菩提加持神變
X23n0438_p0518b22║經竟。
X23n0438_p0518b23║大日經抄記。
X23n0438_p0518b24║問：前三句：一者、菩提心為種子；二者、大悲為根；三者、
X23n0438_p0518c01║方便為後。今就大悲藏漫荼羅說之，為以中胎為菩
X23n0438_p0518c02║提心，次八葉為大悲，外三院為方便也？答云：此有二
X23n0438_p0518c03║種：若有修行者，因中說之；有如來，果地說之也。且如
X23n0438_p0518c04║最外院八部等世天，即是前八心中，從初解守齋已
X23n0438_p0518c05║去，乃至受用果等也。然有善根開發，與正道相應，即
X23n0438_p0518c06║是大悲胎藏華臺之因也。如來以方便力而引導之，
X23n0438_p0518c07║乃至今成就世間八心以來，是外院之位，漸漸向裏
X23n0438_p0518c08║也。及二乘亦在此內。次又知有勝法無上心，稍進引
X23n0438_p0518c09║入第二、第三，皆是大悲句也。次成佛果，入中胎，即是
X23n0438_p0518c10║方便句也。然此八葉及中胎五佛、四菩薩，豈異身乎？
X23n0438_p0518c11║即一毗盧遮那耳。為欲分別如來內證之德，表示于
X23n0438_p0518c12║外，故於一法界中，作八葉分別說耳。且如四菩薩東
X23n0438_p0518c13║南普賢者，何也？普賢是菩提心也。若無此妙因，終不
X23n0438_p0518c14║能至無上大果，故最初得名。次文殊師利者，大智慧
X23n0438_p0518c15║也。先發淨菩提心，如普賢觀經，次第乃至毗盧遮那，
X23n0438_p0518c16║遍一切處，常、樂、我、淨波羅蜜等之所攝成，皆是淨菩
X23n0438_p0518c17║提心也。次即說第一義空，我心自空，善惡無主，觀心
X23n0438_p0518c18║無心，法不住法等，即妙慧也。以此第一義空之妙慧，
X23n0438_p0519a01║淨彼遍一切處淨菩提心，平等慧利刃，斷無始無明
X23n0438_p0519a02║根，即入菩薩正位，故雖有菩提心，而無慧行，即不可
X23n0438_p0519a03║成果，故次明文殊也。次西北方彌勒，即是大慈大悲，
X23n0438_p0519a04║俱是第二句中義也。以此大悲藏，增長成就妙菩提
X23n0438_p0519a05║樹枝條華葉，故次說彌勒也。若慧而無悲，則方便不
X23n0438_p0519a06║具，則不得成菩提，不能具六度攝眾生也。次東北方
X23n0438_p0519a07║觀音，即是證也。證謂行願成滿，得入此華臺三昧也。
X23n0438_p0519a08║若就未成果時觀之，此則差次淺深，今以佛成平等
X23n0438_p0519a09║慧觀，從因至果，但是如來一身一智行耳，是故八葉
X23n0438_p0519a10║皆是大日如來一體也。若如來但住自證之法，則不
X23n0438_p0519a11║能度人，何以故？此處微妙寂絕，出過心量，說何示人
X23n0438_p0519a12║耶？故漸次流出，入第一院，次至第二院，次至第三院，
X23n0438_p0519a13║雖作如此流出，亦不離普門之身，其八部之眾，皆是
X23n0438_p0519a14║普現色身之境界也。若就情機而說，則三壇從深至
X23n0438_p0519a15║淺，乃至世天真言義淺，但是應身道方便，未究竟也。
X23n0438_p0519a16║若開實性，即世天真言，與大日如來何相異耶？從如
X23n0438_p0519a17║來則從深至淺，從內漸外，而成三重壇，從眾生則從
X23n0438_p0519a18║淺至深，從外漸內，而成三重壇也。
X23n0438_p0519a19║又如字義，即是此之次第也。初a阿字，在東方，如梵
X23n0438_p0519a20║音阿字，有初首之義，以順世間法，諸方中東為上，故
X23n0438_p0519a21║喻菩提心，最是萬行之初也，其名曰寶幢佛。次即此
X23n0438_p0519a22║ā阿字，是行也，若但有菩提心，而不具修萬行，終不
X23n0438_p0519a23║成果，與前四菩薩義不殊，其佛即是華開敷也。次即
X23n0438_p0519a24║aṃ暗字，三菩提也，以萬行故，成正等覺，其佛名阿彌
X23n0438_p0519b01║陀，即西方也。次即是大涅槃，其字曰aḥ惡，是正等覺
X23n0438_p0519b02║之果，果故說也。次即入中āḥ字，是方便也，此是毗盧
X23n0438_p0519b03║遮那佛本地之身，華臺之體，超八葉，絕方所，非有心
X23n0438_p0519b04║之境界，唯佛與佛乃能知之，為念本誓，開示大悲藏，
X23n0438_p0519b05║普引眾生入佛慧故，復以加持神力，普現身口意，遍
X23n0438_p0519b06║滿生死中，當知此即是方便也。若離方便，如來本地
X23n0438_p0519b07║尚不可說，何況以示人耶？不可為諸上首之菩薩說，
X23n0438_p0519b08║何況流入生死中耶？以此方便，同於大空而現眾像，
X23n0438_p0519b09║當知一切大會漫荼羅，皆是一身，無別身也，即是普
X23n0438_p0519b10║門身，即是法界身，即是金剛界身也。又菩提黃色，是
X23n0438_p0519b11║金剛性。次行赤色，是火義，即同文殊之義，萬行以妙
X23n0438_p0519b12║慧為導，不得離慧而有作也。次成菩提白色，即是圓
X23n0438_p0519b13║明究極之義，又是水義，如我昔所願，今者已滿足，化
X23n0438_p0519b14║一切眾生，皆令入佛道。為是事故，是起大悲故也。次
X23n0438_p0519b15║即是大涅槃，迹極返本，眾生有緣之薪盡，則如來方
X23n0438_p0519b16║便之火息，故涅槃也。佛日已隱於涅槃山，故色黑也。
X23n0438_p0519b17║中心空具一切色，即是加持世界漫荼羅普門之會，
X23n0438_p0519b18║畢竟清淨，無所不有也。其百字輪所以從外向內，亦
X23n0438_p0519b19║是此義也。如中胎者，一切本尊亦如此說。如金剛手
X23n0438_p0519b20║種子va字，即成五事va是菩提心vā是行vaṃ是三菩
X23n0438_p0519b21║提vaḥ是涅槃◇是方便。所以云方便為後，是此義也。
X23n0438_p0519b22║如蓮華尊亦有五事sa是菩提心sā是行saṃ是成菩
X23n0438_p0519b23║提saḥ是涅槃sāḥ是方便。如文殊以ma字為種子，亦有
X23n0438_p0519b24║五義ma菩提心mā行maṃ成菩提maḥ涅槃māḥ方便。餘一
X23n0438_p0519c01║切尊種子字，皆亦如是廣說。以是義故，金剛手者，即
X23n0438_p0519c02║是大日如來；觀世音者，亦是大日如來；文殊師利者，
X23n0438_p0519c03║亦是大日如來；乃至鬼神八部，一一亦有此義，亦即
X23n0438_p0519c04║是成大日如來。體雖是一，而義各異。所以瑜伽中云：
X23n0438_p0519c05║毗盧遮那言：我即是文殊、觀音等，我即是天，即是人，
X23n0438_p0519c06║即是鬼神，即是龍鳥。如是等無不即是者，由此義也。
X23n0438_p0519c07║又云：此大悲藏本尊位次等，及形色各殊。為未深入
X23n0438_p0519c08║瑜伽者，初學之時，不得正觀本尊，故佛以方便示此，
X23n0438_p0519c09║令心有所緣耳。及觀成時，以法力所加故，自然恒與
X23n0438_p0519c10║佛會相應。設不作念，猶自明了，況加觀耶？如是時，自
X23n0438_p0519c11║然真見漫荼羅也。此地者，即是淨菩提心。是上所表，
X23n0438_p0519c12║皆是大日如來法身妙莊嚴之相也。又觀音、文殊、普
X23n0438_p0519c13║賢、彌勒，已在八葉中，即大日如來大法身也。為度人
X23n0438_p0519c14║故，漸出于外。故次圖中，復有文殊、觀音等，以類可解
X23n0438_p0519c15║也。又云：如八葉中，普賢是菩提心，文殊是慧，彌勒是
X23n0438_p0519c16║悲。此菩提心即是大日如來，不離大日如來有菩提
X23n0438_p0519c17║心也。大慧即是大日如來，不離此大日如來別有慧
X23n0438_p0519c18║也。悲即是大日如來，不離於大日如來別有悲也。當
X23n0438_p0520a01║知準此說之，萬德皆爾。猶如天台、法身、般若、解脫義，
X23n0438_p0520a02║若但法身，不得名法身之類，與此相合也。
X23n0438_p0520a03║問：百字輪外內一一作如是次第，即是漫荼羅引入
X23n0438_p0520a04║漸至於中之義耶？答：此謂於因果也。若修行者，初發
X23n0438_p0520a05║菩提心，次進行，次成正覺，次住涅槃，次起方便，即作
X23n0438_p0520a06║如是次第也。若自果地而說者，即以迦字最在內，次
X23n0438_p0520a07║行，次菩提，次涅槃，次方便，最在外也。其ka字同於a
X23n0438_p0520a08║體，即為法體之果，不作菩提心因地之說也。從法身
X23n0438_p0520a09║起，應次流向外以度眾生，猶如漫荼羅自中胎出，至
X23n0438_p0520a10║於八部世天之位。又從外引入佛果，猶如漫荼羅從
X23n0438_p0520a11║外乃至八心之初，至成菩提方便等也。云仰壤拏那
X23n0438_p0520a12║麼等字，亦隨出入義，或在百字內，或在百字外也。更
X23n0438_p0520a13║問：
X23n0438_p0520a14║又問：就行者心中觀行，作漫荼羅大悲藏義，即以中
X23n0438_p0520a15║胎為菩提心也。漸次向外，乃至世間天位為方便耶？
X23n0438_p0520a16║若凡進行者，有次第也。先依法持誦，作真言、手印等，
X23n0438_p0520a17║觀於圓明。或但觀字，或但觀印，隨作一事成時，三事
X23n0438_p0520a18║成也。初觀圓明，亦不能即見。由手印、真言及念本尊
X23n0438_p0520a19║故，三業漸淨。以障淨故，即漸見圓明。若見圓明時，或
X23n0438_p0520a20║於其中有本種子字，宛然明著，如其形色也。如是見
X23n0438_p0520a21║時，自心亂想息除，湛寂心常一，不為外緣所動也。既
X23n0438_p0520a22║如是見，猶是外緣。次當引外向內，作如是觀察：此圓
X23n0438_p0520a23║明者，即從我心而出。當知內亦復如是。夫圓明清淨，
X23n0438_p0520a24║即心之體性，無別法也。猶勤方便觀察內心故，即見
X23n0438_p0520b01║此圓明種子字，唯是自心，不復外緣。乃至若外圓中
X23n0438_p0520b02║明見本尊等，如上方便。今內觀時，即是自身作毗盧
X23n0438_p0520b03║遮那等本尊也。既如是與瑜伽理相應，即是隨分成
X23n0438_p0520b04║就也。以瑜伽相應所觀，隨意即成。觀此心八葉，如上
X23n0438_p0520b05║方便。即於此心華臺上，為漫荼羅中胎。其外八葉，亦
X23n0438_p0520b06║隨佛位列布也。（〔又云：此八葉，即是大悲藏第二重也〕）。爾時行者觀心
X23n0438_p0520b07║八葉作中胎，觀其身即是漫荼羅。從心以上為第一
X23n0438_p0520b08║院，從心以下至臍第二院，從臍以下為第三世間天
X23n0438_p0520b09║院。諸尊形色相好各各差別，宛然其自身中而現，對
X23n0438_p0520b10║之猶如親入佛會也。然未見諦人猶未能如毗盧遮
X23n0438_p0520b11║那作種種神變等，但是觀心成就耳。然有一事真實
X23n0438_p0520b12║不虗，所謂我即是也。我即是者，決定諦信我即法界，
X23n0438_p0520b13║我即毗盧遮那，我即是普門諸身，此事不謬。如上真
X23n0438_p0520b14║言加持義中，我即法界是也。又云：法身而有自在神
X23n0438_p0520b15║變加持，此不足疑也。如瑜伽金剛頂中引數百喻，大
X23n0438_p0520b16║本廣說其意。如帝釋在天宮中，其地一切皆瑠璃寶，
X23n0438_p0520b17║內外清淨。一一天眾自居其宮室內，而見帝釋常在
X23n0438_p0520b18║其宮，宛然相對。何以故？以此地等一切皆妙寶所成，
X23n0438_p0520b19║遞相暉映，更相引發，彼不來，此不去，亦不相和合而
X23n0438_p0520b20║緣具故。如此而實無生無所有，不可不信也。又如諸
X23n0438_p0520b21║天在歡喜園放逸太甚，爾時以其宿業力故，從樹葉
X23n0438_p0520b22║於中有法教之音，訶彼天人令住正行。爾時天等即
X23n0438_p0520b23║暫止放逸，心念善行。然一一樹等中求不可得，亦不
X23n0438_p0520b24║從天身中生，不自不佗而成此事。又如與修羅戰時，
X23n0438_p0520c01║天鼓出聲安慰天眾，令發勇健之想，令修羅怖畏退
X23n0438_p0520c02║散。而實此鼓無形無住處，但以諸天功德眾緣所成，
X23n0438_p0520c03║皆不可思議，況法身耶？又如大梵天王在本宮中，一
X23n0438_p0520c04║切天眾念欲得見者，無不皆現其前。以諸天等皆知
X23n0438_p0520c05║彼清淨行，又端嚴相好第一故，煩惱貪欲等心為息，
X23n0438_p0520c06║生無量善願，隨分進修淨行。然梵王於本宮中不動
X23n0438_p0520c07║不搖，亦不作意：我當普應於彼。而各各皆現其前，皆
X23n0438_p0520c08║作是念：獨為我現，為我說法。是等世間以少福願，尚
X23n0438_p0520c09║有如是不思議用，何況如來法身，而不能成就如是
X23n0438_p0520c10║自在神力加持神變耶？然常途說法，或云法身淨寂
X23n0438_p0520c11║如虗空，無所動作，都不說具足如是力用。以為凡起
X23n0438_p0520c12║神變，皆是有為之心、三昧之力，而不言法體如是，此
X23n0438_p0520c13║其未了也。
X23n0438_p0520c14║問：漫荼羅第一院東方，唯有三角虗空眼及如意寶
X23n0438_p0520c15║三事，餘空缺云何？答：如真言及手印中，如如來毫相、
X23n0438_p0520c16║如來舌、如來牙、如來齒、如來臍、如來甲等，皆在此重
X23n0438_p0520c17║也，當次列之。其佛頂在第三院，此中無也。
X23n0438_p0520c18║問：寶幢佛是何義？答：此是菩提心也。如世軍中有幢，
X23n0438_p0521a01║是眾中之首，軍之標幟咸所瞻望，進止之節莫不隨
X23n0438_p0521a02║之，猶如一切萬行皆為此菩提心也。以之為標為主，
X23n0438_p0521a03║故得名也。次寶幢即云華開敷佛，何耶？答：此是行義，
X23n0438_p0521a04║十度萬行資菩提心，次第敷榮，牙、莖、葉、華滋榮可愛，
X23n0438_p0521a05║故得名也。次華開敷云阿彌陀，何也？此是受用佛，即
X23n0438_p0521a06║是成大果實，受用其果，無量不思議現法之樂皆得
X23n0438_p0521a07║名也。次鼓音佛者，方便也。既得大果，豈自受用而已？
X23n0438_p0521a08║乃為一切眾生演之，種種方便成所作智，猶如天鼓
X23n0438_p0521a09║之音，無思而成事業，故得名也。又前云北方阿閦者，
X23n0438_p0521a10║經誤也。此是瑜伽義，與此不相應，以鼓音佛為定也。
X23n0438_p0521a11║
X23n0438_p0521a12║大毗盧遮那成佛神變加持經義釋卷第十四（終）
X23n0438_p0521a13║
X23n0438_p0521a14║
X23n0438_p0521a15║
X23n0438_p0521a16║
X23n0438_p0521a17║No. 438-B
X23n0438_p0521a18║ 重刻毗盧遮那成佛神變加持經義釋䟦
X23n0438_p0521a19║
X23n0438_p0521a20║毗盧遮那經義釋十四卷者，慈覺大師所將來，而傳
X23n0438_p0521a21║播人間，業已經八百餘載。現行印本，差脫頗多，錯謬
X23n0438_p0521a22║不尠，讀者病焉。同空阿遮棃銳志校正，廣徵善本，欲
X23n0438_p0521a23║據㠯挍讎改刻，公諸海內。因集眾本㠯對，挍擇其善
X23n0438_p0521a24║者，而從之繕寫收藏。及未竣其功，寂臨終屬（余）曰：吾
X23n0438_p0521b01║耄及，且病不可起。易簀之後，子其善繼吾志，覓得善
X23n0438_p0521b02║本，重加訂正，使之飜刻發行，吾無復遺憾。（余）蹶然目
X23n0438_p0521b03║諾。顧（余）不佞，不堪其任，且彫刻欠資，因循歷秊，而憶
X23n0438_p0521b04║空師所諉，中心藏之也久矣。遂欲獲善本，目重挍正，
X23n0438_p0521b05║旁搜汎索而不獲。乃拈空師原本，夾復挍讎，再使人
X23n0438_p0521b06║改寫焉。爾後會獲古藏異本，題其后云：以長宴本寫，
X23n0438_p0521b07║以谷本挍焉。而標書唐院本，乃眾本中最佳者也。因
X23n0438_p0521b08║重挍正，改削更新，目授剞劂，今茲刻成。（余）㠯不負空
X23n0438_p0521b09║師之言，為[夭/(甲-田+口)]粗記顛末，目附卷尾云爾。
X23n0438_p0521b10║寶曆六秊丙子冬十月
X23n0438_p0521b11║天台遮那業末資苾芻大為（慈勇）曼提撰
X23n0438_p0521b12║
X23n0438_p0521b13║
X23n0438_p0521b14║
X23n0438_p0521b15║
X23n0438_p0521b16║
X23n0438_p0521b17║
X23n0438_p0521b18║與二十卷、十四卷前本處處對勘，未免得失，而
X23n0438_p0521b19║彼拙此巧。貞觀四年九月二十八日，比丘圓⺩
X23n0438_p0521b20║於近江三井寺記。
X23n0438_p0521b21║貞觀七年三月十三日，於染殿北院起，讀百字
X23n0438_p0521b22║生品已下釋文，二十七日了之。⺩記。
X23n0438_p0521b23║此義釋一十卷，於青龍寺灌頂阿闍梨前，長生殿
X23n0438_p0521b24║持念大德　　全大師座下，固請得來，覽者知元
X23n0438_p0521c01║由。
X23n0438_p0521c02║大中十年四月八日，　日本國比叡山延曆寺
X23n0438_p0521c03║沙門圓⺩記。
X23n0438_p0521c04║凡於行左注著字及卜者，要知不同，不得專用之
X23n0438_p0521c05║也。
X23n0438_p0521c06║又背後書，亦准前商量之。七月、八月間更一勘。
X23n0438_p0521c07║又到本國，更一度勘，未免稍異，而同本　⺩記。
X23n0438_p0521c08║又多兩重怗文，當知初依梵文，後釋唐語，若能
X23n0438_p0521c09║案文，並無不同。
X23n0438_p0521c10║又承和未來十四卷，是未再治經文之前本，今
X23n0438_p0521c11║此本再治經之後本，覽者知之。　　⺩記。
X23n0438_p0521c12║
X23n0438_p0521c13║
X23n0438_p0521c14║
X23n0438_p0521c15║
X23n0438_p0521c16║No. 438-C
X23n0438_p0521c17║ 大毗盧遮那成道經義釋目錄緣起
X23n0438_p0521c18║
X23n0438_p0521c19║錄之來由者，如余所聞件義釋，從大唐來我國，且五
X23n0438_p0521c20║本焉，今見有四。謂西大寺得清大德（或書德字）請來本一
X23n0438_p0521c21║十一卷（大曆七年到唐，未委歸年也），次高雄寺（法名神護）空海和尚本
X23n0438_p0521c22║二十卷（貞元二十一年到唐，大同元年歸朝），次當寺慈覺大師本一十
X23n0438_p0521c23║四卷（開成三年到唐，承和十四年歸朝），余賫來本一十卷（大中七年到唐，天安
X23n0438_p0521c24║二年歸朝），都盧對勘，大同小異，不免巧拙也。又聞平城山
X23n0438_p0522a01║階寺（法名興福）有一本，此玄昉師入唐將來，昔我比叡祖
X23n0438_p0522a02║大師借看昉本，不堪可寫，登時還却寫西大本，自充
X23n0438_p0522a03║披覽。大師緣彼本二卷已下，元欠內題，重復繕寫，准
X23n0438_p0522a04║外題加添之，兼錄經品，示于當卷所釋起盡，故入藏
X23n0438_p0522a05║有前後兩本也。其高雄本，以世多行，更不入藏。今記
X23n0438_p0522a06║數本，題為令後代會事之由，及名是非。非者，此疏也。
X23n0438_p0522a07║是者，義釋也。斤疏體者，初以筆語談於大宗，撮略釋
X23n0438_p0522a08║題，後更開章，分科解釋。諸家章疏，大綱如此，而今不
X23n0438_p0522a09║爾，所以題疏與尾不合，披而可辨。其義釋者，直爾釋
X23n0438_p0522a10║文，無有拆開章段等事，以為祕教，不同常途，對眾講
X23n0438_p0522a11║演，只會文意，潛通佛意。而我輩未諳，凡有解釋，混言
X23n0438_p0522a12║為疏，學之未遇師匠耳。古今□本，題額各異，不此將
X23n0438_p0522a13║傳，諸德之望，隨得入手，有何是非？□□之家，非無改
X23n0438_p0522a14║潤，染毫云疏，斷筆稱釋，若會斯趣，詎偏執之？余失本
X23n0438_p0522a15║慨歎，早不親抄，近偶還得，書其首目，竝近頭邊，兩二
X23n0438_p0522a16║行文，猶備失漏，覽者詳察，取捨□宜云爾。
X23n0438_p0522a17║元慶八年歲次甲辰五月二十六癸酉（據三代實錄，當作乙
X23n0438_p0522a18║酉），延曆寺前入唐尋教釋圓珍，在總持衙□□坊
X23n0438_p0522a19║准據開元釋教廣品歷章記錄。
X23n0438_p0522a20║第一延曆寺藏本一部十四卷
X23n0438_p0522a21║一（上）梵本毗盧遮那成佛經抄記
X23n0438_p0522a22║大毗盧遮那經義記卷第二上
X23n0438_p0522a23║第二同藏本一部十四卷（新寫）
X23n0438_p0522a24║大毗盧遮那成佛神變加持經義記第一之（上）
X23n0438_p0522b01║（山家勘定本）已上十四卷者，更寫西大寺本云：三卷已
X23n0438_p0522b02║下題目，竝指示當卷所釋本文，雖非別本，題目歷
X23n0438_p0522b03║歷，仍為一本，來哲知之。
X23n0438_p0522b04║第三高雄寺衙院北本一部二十卷
X23n0438_p0522b05║大毗盧遮那成佛經疏卷第一
X23n0438_p0522b06║沙門　一行阿闍梨　記
X23n0438_p0522b07║已上二十卷者，高雄寺空海和尚從西京所傳本
X23n0438_p0522b08║也，須改疏字作義釋耳。
X23n0438_p0522b09║第四總持院藏本一部十四卷
X23n0438_p0522b10║毗盧遮那成佛神變加持經義釋序（釋溫古）
X23n0438_p0522b11║毗盧遮那成佛神變加持經義釋第一
X23n0438_p0522b12║沙門　一行　述記
X23n0438_p0522b13║已上一十四卷，此總持院本，即是慈覺大師從長
X23n0438_p0522b14║安所傳也。此本有序，異於三本，是可仰重歟？
X23n0438_p0522b15║第五圓珍隨身本一部十卷（序在別）
X23n0438_p0522b16║毗盧遮那成佛經義釋卷第一
X23n0438_p0522b17║沙門　一行　述記