X23n0439_p0522c01║
X23n0439_p0522c02║
X23n0439_p0522c03║
X23n0439_p0522c04║
X23n0439_p0522c05║
X23n0439_p0522c06║No. 439-A
X23n0439_p0522c07║ 大毗盧遮那成佛神變加持經義釋
X23n0439_p0522c08║演密鈔引文
X23n0439_p0522c09║
X23n0439_p0522c10║朝議大夫行起居即充乾文閣待制史館修撰
X23n0439_p0522c11║騎都尉賜紫金魚袋臣　趙孝嚴奉勅撰
X23n0439_p0522c12║大哉！如來之教也，有顯有密。所謂顯者，五性三乘是
X23n0439_p0522c13║也；所謂密者，總持秘藏是也。若夫圓修萬行，具證十
X23n0439_p0522c14║身，頓了一法界心，直超三無數劫，此乃神變加持之
X23n0439_p0522c15║力，不可思議也。故毗盧遮那佛親為口說，金剛秘密
X23n0439_p0522c16║主次傳心印，玄之又玄，秘之甚秘。粵從唐代，有三藏
X23n0439_p0522c17║善無畏者，自中天來，持以梵本，與禪師一行受詔同
X23n0439_p0522c18║譯。其理甚深，尚難趣入，乃請無畏再為敷說，一行遂
X23n0439_p0522c19║增潤其文，號曰義釋，斯則啟明門之關鍵也。暨
X23n0439_p0522c20║我大遼國，有三藏摩尼者，從西竺至，躬慕
X23n0439_p0522c21║聖化，志弘呪典，然廣傳授，未遑論撰，歷歲既久，逮今
X23n0439_p0522c22║方興。伏惟
X23n0439_p0522c23║天佑皇帝睿智如神，
X23n0439_p0522c24║聰謀出俗，以
X23n0439_p0523a01║至公治國，賞罰無私，以
X23n0439_p0523a02║大信臨人，恩威有濟。
X23n0439_p0523a03║閱儒籍，則暢禮樂詩書之旨；
X23n0439_p0523a04║研釋典，則該性相權實之宗。至教之三十二乘，早賾
X23n0439_p0523a05║妙義；雜華之一百千頌，
X23n0439_p0523a06║親製雄詞。
X23n0439_p0523a07║修觀行以精融，
X23n0439_p0523a08║入頓乘而䆳悟。
X23n0439_p0523a09║肇居儲邸，
X23n0439_p0523a10║已學梵文，有若
X23n0439_p0523a11║生知，殊非性習。
X23n0439_p0523a12║通聲字之根柢，
X23n0439_p0523a13║洞趣證之源流，欲使玄風，兼扶
X23n0439_p0523a14║盛世。時有總秘大師賜紫沙門覺菀，幼攻蟻術，長號
X23n0439_p0523a15║鵬耆，學贍群經，業專密部。稟摩尼之善誘，窮瑜伽之
X23n0439_p0523a16║奧詮，名冠宗師，
X23n0439_p0523a17║詔開講會。最上乘之至理，由此發揚，因集科文五卷，
X23n0439_p0523a18║通行于世。師自是談演之暇，乘精運思，復撰成鈔十
X23n0439_p0523a19║卷。文無不周，義無不攝，鏡先制之幽隱，燭後學之昏
X23n0439_p0523a20║疑。意者近報國恩，遠弘佛道，亦既進奏，亟命雕鎪，申
X23n0439_p0523a21║諭微臣，得述前引。道安天闊，信側管以徒為；澄觀月
X23n0439_p0523a22║高，慚隔縠而莫覩。強攄鄙素，聊贊玄言。
X23n0439_p0523a23║
X23n0439_p0523a24║
X23n0439_p0523b01║
X23n0439_p0523b02║
X23n0439_p0523b03║
X23n0439_p0523b04║
X23n0439_p0523b05║
X23n0439_p0523b06║
X23n0439_p0523b07║
X23n0439_p0523b08║
X23n0439_p0523b09║
X23n0439_p0523b10║
X23n0439_p0523b11║
X23n0439_p0523b12║
X23n0439_p0523b13║
X23n0439_p0523b14║
X23n0439_p0523b15║
X23n0439_p0523b16║
X23n0439_p0523b17║No. 439
X23n0439_p0523b18║大毗盧遮那成佛神變加持經義釋
X23n0439_p0523b19║演密鈔卷第一并序
X23n0439_p0523b20║
X23n0439_p0523b21║燕京圓福寺崇祿大夫檢挍太保行崇
X23n0439_p0523b22║祿卿總秘大師賜紫沙門　覺苑　撰
X23n0439_p0523b23║恭聞皇覺垂形，儼十身於藏剎；微言著範，軼五駕於
X23n0439_p0523b24║殊途。或有眾生覩佛威儀而得度者，或有眾生聞佛
X23n0439_p0523c01║音聲而得度者，諒根器以成差，遂影響而亦異。然利
X23n0439_p0523c02║有攸往，功不唐捐。若夫理包性相，義貫淺深，為八藏
X23n0439_p0523c03║之泉源，作一乘之鈐鍵，獨標圓密，逈出餘宗者，則大
X23n0439_p0523c04║毗盧遮那成佛神變加持經其大矣哉！斯經迺總持
X23n0439_p0523c05║之潤府，法界之靈宮，金剛手方可探其𧷤，蓮華眼始
X23n0439_p0523c06║能窺其奧。頓超位地，譬之以神通；速離纏痾，喻之以
X23n0439_p0523c07║呪術。加以入金剛界，啟菩提心，陞金剛座，紹菩提種。
X23n0439_p0523c08║護摩設祭，大自在事，火異其宗；澆頂施儀，色究竟受，
X23n0439_p0523c09║軄方其躅。不入曼荼羅，不依阿闍梨，則不得入其手。
X23n0439_p0523c10║自無畏三藏翻譯之後，禪師一行義釋已還，緜歷歲
X23n0439_p0523c11║時，聲光淪墜，非遘昌期，孰能極此？今
X23n0439_p0523c12║我天佑皇帝睿文冠古，
X23n0439_p0523c13║英武超今，
X23n0439_p0523c14║十善治民，
X23n0439_p0523c15║五常訓物。
X23n0439_p0523c16║博綜儒經，有詩賦碑記之製，錦爛華明，允彰乎教化；
X23n0439_p0523c17║尤精釋典，有讚序疏章之作，山輝川媚，聿在乎修行。
X23n0439_p0523c18║于茲䆳旨，夙促
X23n0439_p0523c19║宸懷，爰命𤨏才，俾宣秘呪。因咸雍初，提總中京大夫
X23n0439_p0523c20║慶寺，屬以時緣，再興未肆。迺有副留守守衛尉卿隴
X23n0439_p0523c21║西牛鉉、守司空悟玄通圓大師弼公，洎僧首紫褐師
X23n0439_p0523c22║德百有餘人，同致書曰：伏聞毗盧大教，旨趣宏深。疏
X23n0439_p0523c23║詮妙𧷤，早已著其菁華；鈔解至玄，尚未闢於閫域。儻
X23n0439_p0523c24║納勤誠，願聞可爾。甞其雖從削簡，未暇操䉉，越大康
X23n0439_p0524a01║三年，忽降綸旨，令進神變經疏鈔科，則密教司南時
X23n0439_p0524a02║至矣。於是敬酬聖澤，兼副輿情，強摭群詮，謬成斯解，
X23n0439_p0524a03║目之曰演密鈔。會於前冬，詔赴
X23n0439_p0524a04║行在，面奉
X23n0439_p0524a05║進呈，
X23n0439_p0524a06║勅令雕印。墜典斯興，
X23n0439_p0524a07║仁王之力也。覺苑智虧宿種，見匪生知，徒然爝火之
X23n0439_p0524a08║明，曷益曦輪之照？庶俾來者，共踐玄涯爾。
X23n0439_p0524a09║
X23n0439_p0524a10║將釋此疏，大分為二：第一、文前聊簡，第二、依文正釋。
X23n0439_p0524a11║初文分六：一、起教因緣，二、藏教收攝，三、說經會處，四、
X23n0439_p0524a12║辨教淺深，五、明經宗趣，六、翻譯傳通。
X23n0439_p0524a13║且第一、起教因緣，分二：初、酬昔願；後、順當根。初中分
X23n0439_p0524a14║二：初、明自證；後、釋辨加持。且初文者，我毗盧遮那世
X23n0439_p0524a15║尊過去世時，於自覺地最初一念發菩提心，依三密
X23n0439_p0524a16║方便修三十七菩提分法，諸度空等波羅密門，超三
X23n0439_p0524a17║妄執；超三執已，即證本地法界之身；證此身已，常處
X23n0439_p0524a18║法界金剛宮殿，以十佛剎微塵數等上首執金剛眾
X23n0439_p0524a19║而為內眷屬，以普賢、文殊等十佛剎微塵數上首諸
X23n0439_p0524a20║菩薩眾為大眷屬。故智度云：欲為諸佛內眷屬，欲得
X23n0439_p0524a21║大眷屬等，即與如是金剛菩薩無量眷屬，常受無盡
X23n0439_p0524a22║秘密甚深不可思議廣大法樂。後辨加持分二：初
X23n0439_p0524a23║明體，後辨相。初明體者，即以悲智而為體故。遮那世
X23n0439_p0524a24║尊自受如是廣大法樂，由初本願誓度無邊諸眾生
X23n0439_p0524b01║故，激起大悲作是思惟：一切眾生皆有如是法界宮
X23n0439_p0524b02║殿、二種眷屬、種種法樂，與我無異，但以無明所覆不
X23n0439_p0524b03║自覺知，由不覺故輪迴三有，唐受辛勤備歷諸苦。若
X23n0439_p0524b04║我自住如是不可思議微妙境界，則諸有情不蒙利
X23n0439_p0524b05║益，是故住於自在神力加持三昧也。後辨相者，於
X23n0439_p0524b06║是世尊作是思惟已，於三昧中現起不思議神變加
X23n0439_p0524b07║持之相。經云：毗盧遮那如來加持故，奮迅示現身無
X23n0439_p0524b08║盡莊嚴藏，奮迅示現語意平等無盡莊嚴藏，乃至又
X23n0439_p0524b09║現文殊執金剛蓮華手菩薩等種種相皃，普於十方
X23n0439_p0524b10║宣說真言道句法。上來總是酬昔願。後順當根，分
X23n0439_p0524b11║二：初金剛啟問，後世尊垂答。初分為二：初示疑相，後
X23n0439_p0524b12║伸疑問。初金剛手菩薩覩佛所現加持之相，仰測如
X23n0439_p0524b13║來實相之智，猶如彌勒覩佛毫光神通之相，作是思
X23n0439_p0524b14║惟：今佛放光，為欲說此？為當授記？今亦如是，金剛覩
X23n0439_p0524b15║見莊嚴之相皆是外迹，智者見其條末則可喻其根
X23n0439_p0524b16║本。如世大龍驅雷駕電降澍大雨，令鳥獸振吼百川
X23n0439_p0524b17║奔勇，雖不覩其形，當知此龍威勢必大。今佛現瑞一
X23n0439_p0524b18║時普應法界而作加持亦復如是，雖不能覩佛身相
X23n0439_p0524b19║大小色像威儀，然可比知如來智力必大。照俗之權
X23n0439_p0524b20║尚爾，契實之境當復云何？後伸疑問者，金剛手菩薩
X23n0439_p0524b21║由觀如來加持莊嚴相已，復諦思惟：此加持相乃從
X23n0439_p0524b22║如來一切智智為眾生故之所現起，又復如來一切
X23n0439_p0524b23║智智依何而得？於是乘彼眾心，并欲自決所疑而伸
X23n0439_p0524b24║請問。經云：爾時執金剛秘密主於眾會中白佛言：世
X23n0439_p0524c01║尊！云何如來、應供、正遍知得一切智智？乃至如是智
X23n0439_p0524c02║慧云何為因？云何為根？云何究竟？意云：如來不共一
X23n0439_p0524c03║切智智之果從何而得？為以何法而為其因？為以何
X23n0439_p0524c04║法而為其根？為以何法為究竟耶？後如來垂答，於
X23n0439_p0524c05║是世尊普觀眾會，順彼疑問，次第宣答。經云：毗盧遮
X23n0439_p0524c06║那告金剛手言：菩提心為因，大悲為根，方便為究竟。
X23n0439_p0524c07║此經七卷三十一品，從始迄終，皆是顯斯三句之義，
X23n0439_p0524c08║當知即是阿阿暗惡四字之義。總也，是第一起教因緣。
X23n0439_p0524c09║第二、藏教收攝，分二：初藏收，後教攝。初、如來所說一
X23n0439_p0524c10║大時教，分成三藏：一、修多羅藏，即是契經；二、毗奈耶
X23n0439_p0524c11║藏，即是調伏；三、阿毗達磨藏，即是對法。又於修多羅
X23n0439_p0524c12║中分出陀羅尼門，別為一藏。又此通大、小乘，開為八
X23n0439_p0524c13║藏。今遮那神變經即當第八總持藏攝。問：既屬第八
X23n0439_p0524c14║總持藏攝，何故經題之中不立總持，而言經耶？答：經
X23n0439_p0524c15║含總、別，今就總故，雖標總稱，即受別名。故先哲云：三
X23n0439_p0524c16║乘之外，別有持明。即斯是也。後辨教攝者，古來分
X23n0439_p0524c17║教總有多岐，且依清涼，教類有五：一、小乘教，但說我
X23n0439_p0524c18║空，縱少說法空，亦未明顯。但依六識、三毒建立染、淨
X23n0439_p0524c19║根本，未盡法源，故多諍論。二、始教，亦名分教。此既未
X23n0439_p0524c20║盡大乘法理，故立為初；有不成佛，故名為分。三、終教，
X23n0439_p0524c21║定性二乘、無性闡提，悉當成佛，方盡大乘至極之說，
X23n0439_p0524c22║故名為終。又亦名寶教，以稱實理，故名理為實。上之
X23n0439_p0524c23║二教，並依地位漸次修成，故總名漸。四、頓教，但一念
X23n0439_p0524c24║不生，即名為佛；不依地位漸次而說，故立為頓。又不
X23n0439_p0525a01║同前漸次修行，不同後之圓融具德，頓詮此理，故名
X23n0439_p0525a02║為頓。五、圓教，明一位即一切位，一切位即一位。十信
X23n0439_p0525a03║滿心，即攝五位成正覺等。依普賢法界，帝網重重，主、
X23n0439_p0525a04║伴具足，故名圓教。廣如彼疏。今神變經典與此大同，
X23n0439_p0525a05║但顯密為異耳。是故此經，五教之中圓教所攝。故下
X23n0439_p0525a06║序云：此經迺秘藏圓宗，深入實相，為眾教之源爾。又
X23n0439_p0525a07║疏云：此經橫統一切佛教。如說唯蘊無我，出世間心
X23n0439_p0525a08║住蘊中，即攝諸部小乘三藏。如說蘊阿賴耶覺，自心
X23n0439_p0525a09║本不生，即攝諸經八識、三無性義，即勝鬘、法華等經，
X23n0439_p0525a10║瑜伽、唯識等論。如說極無自性心、十緣生句，即攝華
X23n0439_p0525a11║嚴、般若種種不思議境界，皆入其中。如說如實知自
X23n0439_p0525a12║心名一切種智，則佛性一乘秘密藏，皆入其中。又如
X23n0439_p0525a13║釋字輪旋陀羅尼義，以一字攝一切字，一切字全是
X23n0439_p0525a14║一字。初、後相攝，橫、竪該羅，一切法門不離一字，即同
X23n0439_p0525a15║華嚴四十二字。初一阿字具漫荼等，亦是四十二位，
X23n0439_p0525a16║舉一全收。疏文上、下，判為圓、頓不思議神通之乘。又
X23n0439_p0525a17║如金剛頂瑜伽指歸中說：五部隨一一部具三十七
X23n0439_p0525a18║尊，乃至一尊成三十七尊，互相攝入。如帝釋網珠，光
X23n0439_p0525a19║明交映，展轉無限。若真言行者善達此理，即同遍照
X23n0439_p0525a20║如來一一身分、一一毛孔、一一相、一一隨形好、一一
X23n0439_p0525a21║福德智慧資粮住於果位，演說瑜伽不共佛法，乃至
X23n0439_p0525a22║頓能利樂一切有情。上來總是第二藏教所攝。
X23n0439_p0525a23║第三、說經會處。依不空三藏所譯都部陀羅尼錄云：
X23n0439_p0525a24║毗盧遮那成道經，大本十萬頌，可有三百卷。唐國所
X23n0439_p0525b01║譯，略本七卷。緣此經來未盡，處會難明，且引當宗金
X23n0439_p0525b02║剛頂瑜伽比擬顯示。瑜伽指歸云：金剛頂瑜伽有十
X23n0439_p0525b03║萬偈，十八會說。第一會名如來真實攝教王，有四大
X23n0439_p0525b04║品：一名金剛界，二名降三世，三名遍調伏，四名一切
X23n0439_p0525b05║義成就，表四智印。一一品中各說六漫荼羅，不能具
X23n0439_p0525b06║引。第二會名一切如來秘密主瑜伽，於色究竟天說
X23n0439_p0525b07║具四大品，廣說微細實相理，及說降魔醯首羅天等。
X23n0439_p0525b08║第三會名一切教集瑜伽，於法界宮殿說一百二十
X23n0439_p0525b09║種護摩爐，一一爐所求各異。第四會名降三世金剛
X23n0439_p0525b10║瑜伽，於須彌頂說金剛藏等八大菩薩，一一菩薩說
X23n0439_p0525b11║四漫荼羅，謂大漫荼羅、三昧耶漫荼羅、法漫荼羅、羯
X23n0439_p0525b12║磨漫荼羅，乃至秘密禁戒、秘密修行法。第五會名世
X23n0439_p0525b13║間出世間金剛瑜伽，於波羅奈國空界中略說五佛
X23n0439_p0525b14║漫荼羅，及諸菩薩、諸外金剛部漫荼羅等求悉地法。
X23n0439_p0525b15║第六會名大安樂不空三昧耶真實瑜伽，於他化自
X23n0439_p0525b16║在天宮說普賢菩薩漫荼羅等，乃至引入弟子授理
X23n0439_p0525b17║趣般若波羅密法。第七會名普賢瑜伽，於普賢菩薩
X23n0439_p0525b18║宮殿中說普賢等至、金剛拳菩薩及外金剛部等，及
X23n0439_p0525b19║說修行之人無時無方不依世間禁戒，以菩提心為
X23n0439_p0525b20║先，無為戒為本。第八會名勝初瑜伽，於普賢宮殿說
X23n0439_p0525b21║普賢等，至外金剛部稍廣，於第七會大略是同。第九
X23n0439_p0525b22║會名一切佛集會荼吉尼戒網瑜伽，於真言宮殿說
X23n0439_p0525b23║立自身為本尊，呵自身外立形像，并說瑜伽法具九
X23n0439_p0525b24║味，所謂華麗（金剛薩埵）、勇健（毗盧遮那）、大悲（持金剛）、喜笑（觀自在）、嗔
X23n0439_p0525c01║怒（金剛光）、恐怖（降三世）、厭患（釋迦牟尼）、奇特（金剛笑）、寂靜（瑜伽中毗盧遮
X23n0439_p0525c02║那），乃至說五部中歌讚舞儀。第十會名大三昧耶瑜
X23n0439_p0525c03║伽，於法界宮殿說普賢菩薩至金剛拳十六大菩薩，
X23n0439_p0525c04║各各說四漫荼羅，乃至偈云：愚童覆無智，不知此理
X23n0439_p0525c05║趣，餘處而求佛，不悟此處有。十方世界中，餘處不可
X23n0439_p0525c06║得，心自為等覺，餘處不說佛。第十一會名大乘現證
X23n0439_p0525c07║瑜伽，於阿迦尼吒天說毗盧遮那佛至毗首羯磨菩
X23n0439_p0525c08║薩及八大供養、四攝等。第十二會名三昧最勝瑜伽，
X23n0439_p0525c09║於空界菩提場說毗盧遮那八菩薩等，乃至說自身
X23n0439_p0525c10║本尊瑜伽，廣說阿字門，通達染淨無礙。第十三會名
X23n0439_p0525c11║大三昧耶真實瑜伽，於金剛界道場說十方一切佛
X23n0439_p0525c12║異口同音請金剛薩埵說三昧耶真實教法，彼受請
X23n0439_p0525c13║已，說普賢菩薩十七字真言，乃至通求世出世悉地
X23n0439_p0525c14║等。第十四會名如來三昧耶真實瑜伽（與上同處），此經中
X23n0439_p0525c15║說普賢菩薩十六大菩薩四攝成一身，廣說五部互
X23n0439_p0525c16║圓融，如來部即金剛部，乃至法界即真如，般若即實
X23n0439_p0525c17║際等。第十五會名秘密集會瑜伽，於秘密處說，所謂
X23n0439_p0525c18║喻師婆伽處說，號般若波羅密宮。此中說教法壇印
X23n0439_p0525c19║真言住禁戒，似如世間貪染相應語。會中除蓋障菩
X23n0439_p0525c20║薩從座而起，白言：世尊大人，不應出麤言雜染相應
X23n0439_p0525c21║語。佛言：汝等清淨相應語有何相狀？我之此語加持
X23n0439_p0525c22║文字，化緣方便引入佛道，亦無相狀，成大利益，不應
X23n0439_p0525c23║生疑等。第十六會名無二平等瑜伽，於法界宮說生
X23n0439_p0525c24║死涅槃、世出世間、自他無二、動心舉目、聲香味觸、雜
X23n0439_p0526a01║染思慮同真如法界，皆成一切佛身。第十七會名如
X23n0439_p0526a02║虗空瑜伽，住實際宮殿說毗盧遮那、普賢、外金剛部，
X23n0439_p0526a03║一一說四印漫荼羅，修行者與此一一尊相應，皆量
X23n0439_p0526a04║同虗空法身等。第十八會名金剛寶冠瑜伽，於第四
X23n0439_p0526a05║靜慮天，金剛薩埵菩薩請佛為大梵天娑訶世界主
X23n0439_p0526a06║說五部漫荼羅，引入弟子儀具三十七，乃至為弟子
X23n0439_p0526a07║受學心念誦，於月輪上右旋布列真言字，於一一字
X23n0439_p0526a08║實相相應周而復始，不假持珠遍數以為劑限，但證
X23n0439_p0526a09║理門心不散動，住本尊瑜伽為限等。已上一十八會
X23n0439_p0526a10║有一十四處，謂法界宮有三會，普賢宮有二會，金剛
X23n0439_p0526a11║界、道場二會，俱十四處。此經義當第十六會法界宮
X23n0439_p0526a12║處說也。所以知者，故此經云：住如來加持廣大金剛
X23n0439_p0526a13║法界宮。又云：演說身語意平等句法門。即與彼同。如
X23n0439_p0526a14║是會處一該一切，於中法門亦復如是，總是第三說
X23n0439_p0526a15║經會處。
X23n0439_p0526a16║第四、辨教淺深。且經開頓漸、義分淺深，隨根器則有
X23n0439_p0526a17║差、歸法界則無二。此經乃被上下根通顯密說，顯謂
X23n0439_p0526a18║五性一乘該諸經論，密謂字輪觀行陀羅尼門。略舉
X23n0439_p0526a19║一二以彰教之深勝，且彰自教，如不空羂索、蘇悉地
X23n0439_p0526a20║等說。修造漫荼羅，須用瞿摩夷、瞿模怛羅，此即牛糞
X23n0439_p0526a21║及液。瞿摩，牛也；阿夷，糞也；烏怛囉，液也。西竺之法，凡
X23n0439_p0526a22║乳牛更不使用，但取孳養牧於山澤水草自恣，多食
X23n0439_p0526a23║香草不食糓料，其糞香潔，彼方共許為淨。用戒壇地
X23n0439_p0526a24║易施綵繪，餘牛不堪。此但淺釋，若深釋者gu瞿是行
X23n0439_p0526b01║義，以入a阿字門故，則是諸法無行mā摩是我義yi
X23n0439_p0526b02║夷是乘義。何故諸法無行？以一切法我不可得故。若
X23n0439_p0526b03║無有我，則無所乘及與乘者，故名瞿摩夷gumotra瞿
X23n0439_p0526b04║模怛羅(二合)，此云牛液瞿摸，如前釋tra怛羅是如如離
X23n0439_p0526b05║塵垢義，體即心之實相。若修真言者，修造內心大悲
X23n0439_p0526b06║漫荼羅，能以如是如如離塵之糞液淨治心地，令畢
X23n0439_p0526b07║竟清淨，畫作法界圓壇，即是此中用瞿摩夷義。又如
X23n0439_p0526b08║言三月持誦，乃是清淨圓明中阿阿暗三轉方便，豈
X23n0439_p0526b09║可作九旬解耶？若對他教者，如梵云劫跛，餘教共譯
X23n0439_p0526b10║為時分。若度三阿僧祇時分，即名成佛，此中義別。梵
X23n0439_p0526b11║語劫跛，譯為妄執。妄執有三，謂麤、細、極細。此三妄
X23n0439_p0526b12║執，依五根本煩惱，初分成十枝，第二再分成二十種，
X23n0439_p0526b13║乃至第五分成一百六十隨煩惱數。若依於此經，發
X23n0439_p0526b14║菩提心，修密言行，初心聚沫、浮泡、陽𦦨、芭蕉、幻事等
X23n0439_p0526b15║五種譬喻，觀無性空，離百六十心一重麤妄執，即超
X23n0439_p0526b16║一阿僧祇劫。復以幻、陽𦦨、影、響、旋火輪、乾闥婆城六
X23n0439_p0526b17║喻，觀不可得空，復越百六十心等一重細妄執，即超
X23n0439_p0526b18║二阿僧祇劫。復以幻、陽𦦨、夢、影、乾城、響、水月、浮泡、虗
X23n0439_p0526b19║空華、旋火輪等十喻，觀不思議空，越百六十心一重
X23n0439_p0526b20║極細妄執，即超三僧祇劫。行者若一生度此三妄執，
X23n0439_p0526b21║即一生成佛，何論時分耶？又如婬、盜、煞、妄，諸教共說
X23n0439_p0526b22║為波羅夷，若有犯者，故結為重。今此教中，乃是偷蘭。
X23n0439_p0526b23║何以故？不礙菩提心故，非菩薩極重。此中四重者，先
X23n0439_p0526b24║令不捨三寶，又令不捨菩提心，此即菩薩真四重也。
X23n0439_p0526c01║若菩薩生如是心，捨離於佛，即名破於重禁。所以然
X23n0439_p0526c02║者，如來即是一切善法所從生處，菩薩以自歸依佛
X23n0439_p0526c03║故，方有一切地波羅密等萬行成就，猶因阿字種子，
X23n0439_p0526c04║方得生暗字之果。若捨阿字自然之智，則一切善法
X23n0439_p0526c05║不得生故，捨佛即是斷一切菩薩之命，而絕其成佛
X23n0439_p0526c06║之根。若行婬、盜、煞、妄，但於道有礙，非斷佛種故，但成
X23n0439_p0526c07║偷蘭。偷蘭遮者，或云大罪，或云麤惡，以佛不可捨故。
X23n0439_p0526c08║法、僧亦爾。菩提心亦然，是一切諸行之本，若離此心，
X23n0439_p0526c09║則無一切菩薩法故，捨之則犯波羅夷罪。今此宗中
X23n0439_p0526c10║復以此重而為方便，成就四種三昧耶戒，所謂不應
X23n0439_p0526c11║捨正法，捨離菩提心，慳恡一切法，不利眾生行。此戒
X23n0439_p0526c12║受時，即以密印種子而加持之，由此得智水灌頂，見
X23n0439_p0526c13║身即同大日如來轉於法輪。是知此教對餘顯說為
X23n0439_p0526c14║深勝爾。總是第四、辨教淺深。
X23n0439_p0526c15║第五、明經宗趣者，語之所上曰宗，宗之所歸曰趣。此
X23n0439_p0526c16║經即以秘密不思議法界緣起觀行為宗。若以秘密
X23n0439_p0526c17║不思議法界緣起為宗，即以觀行為趣；或以觀行為
X23n0439_p0526c18║宗，即以秘密不思議法界緣起為趣。是宗之趣，或宗
X23n0439_p0526c19║即趣，可以意得。由是疏文上下，或歸於不思議法界
X23n0439_p0526c20║緣起，或歸於甚深秘密觀行，其文非一，不煩具出。
X23n0439_p0526c21║第六、翻譯傳通。分二：初明翻譯，後辨傳通。且初唐玄
X23n0439_p0526c22║宗開元中，沙門輸波迦羅，中印度人，釋迦之苗𧜟。風
X23n0439_p0526c23║儀爽俊，聰叡超群。解究五明，行該三學。總持禪觀，妙
X23n0439_p0526c24║達其源。藝術異能，無不諳曉。發跡中天，來遊東夏。途
X23n0439_p0527a01║至北印，聲達帝京。今上發使迎接。開元四年景辰，大
X23n0439_p0527a02║賷梵本，來達長安。初於興福寺安置，後勅住西明。至
X23n0439_p0527a03║五年丁巳，於菩提院譯虗空藏、求聞、持法等，并令進
X23n0439_p0527a04║內。又曩時沙門無行，西遊天竺，學畢言歸。迴至北天，
X23n0439_p0527a05║不幸而卒。所將梵本，有勑迎歸西京華嚴寺收掌。無
X23n0439_p0527a06║畏與沙門一行，於彼揀得數本梵經，并總持妙門，先
X23n0439_p0527a07║未曾譯。至十二年，隨駕入洛，於大福光寺譯大毗盧
X23n0439_p0527a08║遮那經。沙門寶月譯語，沙門一行筆受。承旨兼刪綴
X23n0439_p0527a09║詞理，文質相丰，妙諧深趣。後辨傳通，以斯經乃總
X23n0439_p0527a10║持之淵府，秘藏之玄關，因寄有為，廣示無相。禪師尚
X23n0439_p0527a11║慮學者守文失意，搜閱大小相應之教，舉顯密二釋，
X23n0439_p0527a12║會性相微言，勒成十四卷，目之曰義釋。未及宣演，玄
X23n0439_p0527a13║宗幸蜀，禪師沒化，斯文尋墜。洎我大遼興宗御宇，志
X23n0439_p0527a14║弘藏教，欲及邇遐，勑盡雕鎪，須人詳勘。覺苑持承
X23n0439_p0527a15║綸旨，忝預校場，因採群詮，訪獲斯本。
X23n0439_p0527a16║今上繼統，清寧五年，
X23n0439_p0527a17║勅鏤板流行。上來六段不同，總是第一文前，聊揀已
X23n0439_p0527a18║竟。
X23n0439_p0527a19║第二依文正釋，大分為二：初明疏序，後釋疏文。序復
X23n0439_p0527a20║分三：初題名，次作者，後正文。且序題中復分為三：初
X23n0439_p0527a21║經題，次經號，後序字。
X23n0439_p0527a22║且經題者，即大毗盧遮那成佛神變加持經十二字。
X23n0439_p0527a23║就此分二：初離釋，後合釋。離釋分二：初翻名，後釋義。
X23n0439_p0527a24║且翻名者，梵云摩訶、毗盧遮那、悉提、三菩提、微吃哩
X23n0439_p0527b01║𩕳多、地瑟姹曩、素怛囕。摩訶云大，毗盧遮那云遍照，
X23n0439_p0527b02║悉提云成，三菩提云正覺，微吃哩𩕳多云神變，地瑟
X23n0439_p0527b03║姹曩云加持，素怛囕云經，總云大遍照成正覺神變
X23n0439_p0527b04║加持經。後釋義者，復分為二：初約三大釋，後約三身
X23n0439_p0527b05║釋。且三大者，大之一字是體大，謂一真法界橫遍十
X23n0439_p0527b06║方竪窮三際，莫尋其始寧見中邊，非生非滅無去無
X23n0439_p0527b07║來，此即名為體大。毗盧遮那四字即相大，謂光明遍
X23n0439_p0527b08║照即日之別名，除闇遍明義故，具常樂我淨恒沙性
X23n0439_p0527b09║功德故，即相大也。成佛神變加持即用大，謂以圓滿
X23n0439_p0527b10║覺體盡諸障故，起三種神變加被住持護念眾生故，
X23n0439_p0527b11║以神境神變加持故令增威，以記說神變加持故令
X23n0439_p0527b12║益智，以教授神變加持故令益辨，即三密方便總攝
X23n0439_p0527b13║三類變化十重他報，用周法界應物現形，導萬種情
X23n0439_p0527b14║根歸一乘智火，即用大也。故起信云：一者體大，謂一
X23n0439_p0527b15║切法真如平等不增減故；二者相大，謂如來藏具足
X23n0439_p0527b16║無量性功德故；三者用大，能生世出世間善因果故。
X23n0439_p0527b17║又大毗盧遮那俱屬體大，成佛二字即相大，神變加
X23n0439_p0527b18║持用大也。又或大之一字是總，毗盧神變等是別，體
X23n0439_p0527b19║相用三而皆大故。二約三身義釋者，大毗盧遮那即
X23n0439_p0527b20║法身，成佛即報身，神變加持為應、化身。又或大屬法
X23n0439_p0527b21║身，毗盧遮那成佛俱是報身，神變加持即應、化身。或
X23n0439_p0527b22║可大之一字即通三身，所謂大法身、大報身、大化身
X23n0439_p0527b23║也。若真應無礙，即盧遮那是毗盧故，全毗盧之體是
X23n0439_p0527b24║釋迦故。名號品云：或名毗盧遮那，或名釋迦牟尼。三
X23n0439_p0527c01║大、三身，或同或異，如理思之。經者，能詮聲、名、句、文四
X23n0439_p0527c02║法為體。依瑜伽論，兼所詮義五法為體。若釋義者，即
X23n0439_p0527c03║貫常攝法四義為名。或依雜心，說經有五義：涌泉、出
X23n0439_p0527c04║生、顯示、繩墨、結鬘。涌泉則澍而無竭，出生則展轉滋
X23n0439_p0527c05║多，顯示則彰事理，繩墨則楷定正邪。結鬘同線，線能
X23n0439_p0527c06║貫華，結成鬘故。後合釋者，大之一字即是體大，毗盧
X23n0439_p0527c07║遮那即是相大，成佛神變加持即是用大。謂成佛二
X23n0439_p0527c08║字，自利果圓；神變加持，利他妙用也。神是其智，變即
X23n0439_p0527c09║是境，是變之神，從境得名。或神即變，當體立號，神變
X23n0439_p0527c10║上即有加持用，故神變即加持。又神變即能發三種，
X23n0439_p0527c11║神變加持乃所發三種表業，是神變之加持。望成佛
X23n0439_p0527c12║二字，即是所起，從能起以彰名，是成佛之神變加持，
X23n0439_p0527c13║此則用大。若三大差別相望，是大之毗盧遮那，是大
X23n0439_p0527c14║毗盧遮那之成佛神變加持，作依主釋。若三大不相
X23n0439_p0527c15║離者，大毗盧遮那即成佛神變加持，作持業釋。經之
X23n0439_p0527c16║一字是能詮，大毗盧等是所詮，能、所相望，依主為名。
X23n0439_p0527c17║或經是通名，大毗盧等是別號，以別揀通，亦依主釋。
X23n0439_p0527c18║若廣釋經題，如下疏明。上來總是釋經題竟。
X23n0439_p0527c19║次疏號者，即義釋二字。義謂義理，即經旨趣；釋謂解
X23n0439_p0527c20║釋，即疏文言。謂以疏主制十四卷之雄文，釋一七軸
X23n0439_p0527c21║之奧義，是義之釋，名為義釋。或以義釋二字俱屬疏
X23n0439_p0527c22║文，採眾典之妙義，釋一經之微言，義即釋故。望上經
X23n0439_p0527c23║題作釋，是大毗盧遮那成佛神變加持經之義釋，依
X23n0439_p0527c24║主為名。上來總是疏號已竟。
X23n0439_p0528a01║後序字者，序謂由序起疏之端由。或序者，說也，宣一
X23n0439_p0528a02║部之大旨。故爾雅云：東西墻謂之序。即屏墻也，表一
X23n0439_p0528a03║宅之庠序也。若轉訓時，序者，緒也。如蠒得緒，序盡蠒
X23n0439_p0528a04║之絲；若疏得序，序盡疏之意，故稱為序。疏為所序，序
X23n0439_p0528a05║是能序，能所相望，依主為名，故云大毗盧遮那成佛
X23n0439_p0528a06║神變加持經義釋序。前文有三，總是釋序題竟。
X23n0439_p0528a07║次明作者。釋者，沙門之通稱。溫古，即序主之別諱。溫
X23n0439_p0528a08║者，尋也。古者，故也。法師憙溫尋故事，建立新規，故以
X23n0439_p0528a09║稱焉。論語云：子曰：溫故而知新，可以為師。注曰：溫，尋
X23n0439_p0528a10║也。尋繹故者又知新，可以為師，故曰溫古。撰者，述也。
X23n0439_p0528a11║特謙立名，故曰釋沙門溫古撰。
X23n0439_p0528a12║後正文者，　序　持明藏者，秘藏之都稱也。謂此經
X23n0439_p0528a13║大本有十萬頌，正詮一切總持明呪，別為一藏，故曰
X23n0439_p0528a14║特明藏也。
X23n0439_p0528a15║言持者，梵語陀羅尼，此云總持。總持通四：一、法總持，
X23n0439_p0528a16║持能詮教；二、義總持，持所詮義；三、呪總持，謂是真言；
X23n0439_p0528a17║四、忍總持，能於前三決定忍可。今言總持者，四總持
X23n0439_p0528a18║中此屬第三，雖屬第三，能攝餘故，餘三不能攝於此
X23n0439_p0528a19║故。問曰：諸教說總持，皆以念、慧為體，何言呪總持謂
X23n0439_p0528a20║是真言？答云：總持之體有通有別，通則目於念、慧。若
X23n0439_p0528a21║法、義、呪、忍俱以念、慧而為體，故是法之總持、義之總
X23n0439_p0528a22║持等。從所說、所解等而立其名，有法、義等別。若論別
X23n0439_p0528a23║體，呪總持謂是真言也。若爾，既是真言，云何能攝餘
X23n0439_p0528a24║三耶？釋曰：非此真言，唯目能詮具教、理、行、果四法而
X23n0439_p0528b01║為體。由具教故，能攝法總持；具理故，能攝義總持；具
X23n0439_p0528b02║行故，能攝忍總持。餘之三種總持不能攝此，各取法、
X23n0439_p0528b03║義、忍而為體故，故不相違。又以第三此宗所尚，就宗
X23n0439_p0528b04║明義，故能攝餘。是以序云：無量事迹所有文言結會
X23n0439_p0528b05║指歸，無非秘密之藏。故下疏云：猶如攬結眾髮，戴之
X23n0439_p0528b06║在首。攬結眾髮者，總攝諸教也；戴之在首者，表出眾
X23n0439_p0528b07║乘之上也至乃如地載萬物等，故名為持。又持謂加
X23n0439_p0528b08║持，梵語地瑟姹曩，此云加持，通三密也。或云憶念，唯
X23n0439_p0528b09║意密故。故下疏云：諸佛如來自證三菩提，出過一切
X23n0439_p0528b10║心地，現覺諸法本初不生。是處言語盡竟，心行亦寂。
X23n0439_p0528b11║若離如來威神之力，則十地菩薩尚非其境界，況生
X23n0439_p0528b12║死中人乎！由是世尊往昔悲願而作是念：若我但住
X23n0439_p0528b13║如是境界，則諸有情不能以是蒙益。是故住此自在
X23n0439_p0528b14║神力加持三昧，普為一切眾生示種種諸趣所喜見
X23n0439_p0528b15║身，說種種性欲所宜聞法，隨種種心行開觀照門。譬
X23n0439_p0528b16║如幻師以呪術力加持藥草，能現種種未曾有事，五
X23n0439_p0528b17║情所對，悅可眾心。又下疏云：入真言門略有三事：一
X23n0439_p0528b18║者、身密門，二、語密門，三者、意密門。行者以此三方便
X23n0439_p0528b19║自淨三業，即為如來三密之所加持，乃至能於此生
X23n0439_p0528b20║滿足地波羅蜜，不復經歷劫數，備修諸對治行。故大
X23n0439_p0528b21║品云：或有菩薩初發心時，即上菩薩位，得不退轉；或
X23n0439_p0528b22║有初發心時，即得無上菩提，便轉法輪。龍樹以謂如
X23n0439_p0528b23║遠行，乘羊去者久久乃到，馬則差速。若乘神通人於
X23n0439_p0528b24║發意頃便至所詣，不得言發意間云何得到。神通相
X23n0439_p0528c01║爾，不應生疑。則此經深旨也。
X23n0439_p0528c02║明者，明呪真言之別稱，梵語尾伱也（二合）。此譯云明，破
X23n0439_p0528c03║暗為義。梵語漫怛囉，此云真言，或名神呪。謂此真言
X23n0439_p0528c04║能破眾生煩惱暗障，義翻為明，呪即明故。故下疏云：
X23n0439_p0528c05║由不了真諦，名為無明。由無明故，而有諸行，生種種
X23n0439_p0528c06║苦。雖菩薩入於地位，然猶未了如來甚深秘密之境，
X23n0439_p0528c07║即是微細無明，亦復是苦。佛為彼等說此明呪，究竟
X23n0439_p0528c08║令知佛之境界，除無明苦，獲涅槃樂。般若心云：是大
X23n0439_p0528c09║明呪，能除一切苦，真實不空。即斯義也。又名謂詮顯，
X23n0439_p0528c10║通四法故；聲、名、句、文，能顯義故，即總持教。猶暗夜金
X23n0439_p0528c11║玉，藉燈炬以顯彰；人顏妍媸，由鏡鑑以區別。華嚴經
X23n0439_p0528c12║云：譬如暗中寶，無燈不可見；佛法無人說，雖慧莫能
X23n0439_p0528c13║了。又清涼云：至聖垂誥鏡，一心之玄極等。法喻配合，
X23n0439_p0528c14║易可知矣。又三密中屬者，通途教體，多語密也；別釋
X23n0439_p0528c15║明者，據身密也。故下疏云：從如來身口出者，名為真
X23n0439_p0528c16║言；從如來身分任運生者，名之為明。問曰：前以明字
X23n0439_p0528c17║屬教，即聲等四法。今言從身生者名明，何有聲耶？答：
X23n0439_p0528c18║如下疏云：從身發吼等聲說，亦有聲也，仍以身密而
X23n0439_p0528c19║為體故。或依身立名句等，如下布字法，於身分上顯
X23n0439_p0528c20║三重字輪，即三轉法輪義也。前據多分，依聲立教，不
X23n0439_p0528c21║遮亦依色、香、味等假立三故。如楞伽經云：大慧！見此
X23n0439_p0528c22║世界蚊、虻、虫、蟻，是等眾生無有言說，而各辦事等。但
X23n0439_p0528c23║由顯理生解，即是教體，豈要唯局言聲者哉？如絲竹
X23n0439_p0528c24║傳心，目擊存道等類，故曰明也。亦持亦明，持即是明，
X23n0439_p0529a01║或是持之明，作釋隨應，故名持明。
X23n0439_p0529a02║藏者，能攝義故。天親論云：何緣名藏？由能攝故，謂攝
X23n0439_p0529a03║一切所應知義。此義意言，由能詮教，能攝一切所應
X23n0439_p0529a04║知義，令不失故，立以藏名。梵云賴耶，即巢室之藏也，
X23n0439_p0529a05║安住此中，不為頻那夜迦風雨之所侵故。或云俱舍，
X23n0439_p0529a06║即鞘室之藏，諸佛依此而安住故。或云𮓌囉賀，即胎
X23n0439_p0529a07║藏之藏，諸佛從此而出生故。或云𮓌囉婆，即府庫之
X23n0439_p0529a08║藏，今且取府庫名之為藏。由如世間國大庫藏，即能
X23n0439_p0529a09║蘊攝種種雜寶，出內取與，賑濟無窮。持明藏亦爾，蘊
X23n0439_p0529a10║攝諸佛秘密法義，利樂無盡，故以為明。藏有其四，揀
X23n0439_p0529a11║餘三故。持明之藏，或持明即藏，作釋可知，故曰持明
X23n0439_p0529a12║藏也。
X23n0439_p0529a13║言宗分條流至久矣者，彰其本末也。宗者本也，分謂
X23n0439_p0529a14║支分，條乃枝條，流即流派。謂此明藏大本十萬頌，以
X23n0439_p0529a15║其太廣博，傳法聖者撮其宗要，凡三千頌（此即宗也）。有多
X23n0439_p0529a16║支分，所謂阿闍梨支分、弟子支分、擇地支分、造立曼
X23n0439_p0529a17║荼羅支分，乃至灌頂護摩等支分（即其分也）。又於彼支分
X23n0439_p0529a18║中，展轉蔓延，枝派無盡。夫法門浩廣，窂究津涯，故有
X23n0439_p0529a19║隨宜化誘，應物施緣，多於大部之中，略出別行，欲令
X23n0439_p0529a20║披枝葉窮其根抵，尋波瀾究其源穴也，名曰條流。今
X23n0439_p0529a21║此中條流之經，自後漢明帝已來，宣傳翻譯，代有其
X23n0439_p0529a22║人。北凉沙門法眾譯大方等陀羅尼經，元魏沙門佛
X23n0439_p0529a23║陀扇多譯金剛上味陀羅尼等經，周沙門闍那耶舍
X23n0439_p0529a24║譯佛頂呪等經，東晉沙門帛尸密多羅譯孔雀王等
X23n0439_p0529b01║陀羅尼經，宋沙門曇摩密多譯虗空藏等經，大唐沙
X23n0439_p0529b02║門玄奘譯不空羂索等經，菩提流支譯不空神變等
X23n0439_p0529b03║經，乃至金剛智不空等，大弘斯典，具如開元釋教錄
X23n0439_p0529b04║所載，故曰宗分至久矣也。
X23n0439_p0529b05║序　世之學者至中道者，謂古來傳譯條流之經雖
X23n0439_p0529b06║盛行於世，然世間修學之者不見巨本，不偶明師，但
X23n0439_p0529b07║多存心於有為事相，少能契會於無為中道。故清凉
X23n0439_p0529b08║云：有作之修，多劫終成敗壞；無心體極，一念便契佛
X23n0439_p0529b09║家。下疏云：如餘菩薩為求無上道故，雖難行苦行，終
X23n0439_p0529b10║不能得瑜伽。行者若具方便，一生可就，以知甚深緣
X23n0439_p0529b11║起中道法門故。真言：又如云落叉，此名為億，即十萬
X23n0439_p0529b12║數，亦名為見。見謂真言。行者作成就時，境界現前，即
X23n0439_p0529b13║以心目觀之，一緣不亂，即是瑜伽落叉之義。而今世
X23n0439_p0529b14║間執蘇悉地等經，不知秘決，如文而住，但誦十萬遍，
X23n0439_p0529b15║欲希悉地，何時可獲耶？或可言有相者，行者不了多
X23n0439_p0529b16║分執一切法有，故名有相；不遮少分著空，亦不契中
X23n0439_p0529b17║道。又或執空仍有邊相，俱名有相，不合中道。故云世
X23n0439_p0529b18║之學者等。
X23n0439_p0529b19║序。　其瑜伽行法等者，梵語瑜伽，此云相應，即此相
X23n0439_p0529b20║應具通顯秘。且顯教者而有四種，如瑜伽疏云：一、境
X23n0439_p0529b21║喻伽，有總有別。初總者，釋論解云：謂一切境無顛倒
X23n0439_p0529b22║性、不相違性、能隨順性、趣究竟性。此之四境，如次與
X23n0439_p0529b23║彼理、教、行、果有相應義。後別者，楞伽經云：若觀真義，
X23n0439_p0529b24║除去分別，遠離瑕穢，無有能取，亦無所取，爾時在定
X23n0439_p0529c01║當見瑜伽。如是等法，一一皆具無倒等四相應義故，
X23n0439_p0529c02║名曰瑜伽。二、行瑜伽者，復有總、別。言總行者，謂一切
X23n0439_p0529c03║行更相順故，稱正理故，順正教故，趣正果故，說為瑜
X23n0439_p0529c04║伽。其別行者，月燈經中修三十七品菩提分法說為
X23n0439_p0529c05║瑜伽，此於一切順果行中最為勝故。慧到彼岸經中
X23n0439_p0529c06║說：般若波羅密多名勝瑜伽，導大乘行此殊勝故。三、
X23n0439_p0529c07║果瑜伽者，亦分總、別。初總者，謂一切果更相順故，合
X23n0439_p0529c08║正理故，順正教故，稱正因故，名曰瑜伽。後別者，然諸
X23n0439_p0529c09║經論就相隨根種種異說，大義經中說：如來地無分
X23n0439_p0529c10║別智及以大悲名曰瑜伽，自利、利他常無盡故。四、教
X23n0439_p0529c11║瑜伽者，即說境、行、果三之教，名教瑜伽，稱正理故，順
X23n0439_p0529c12║正行故，引正果故，故皆瑜伽。有義，五法名曰瑜伽，前
X23n0439_p0529c13║四同前。五者、利生、藥、病相應，名曰瑜伽。若密宗所明
X23n0439_p0529c14║瑜伽行者，正是法界字門觀行也。若以阿字本不生
X23n0439_p0529c15║義觀，即屬理法界觀，遍一切處，與理相應。故下疏云：
X23n0439_p0529c16║但此中一切眾緣皆成法界標幟，所為事業盡帶瑜
X23n0439_p0529c17║伽，義當阿字遍一切字。凡開口、動舌，皆帶阿音。若隨
X23n0439_p0529c18║事法界別觀下，疏以字門作三重、四重曼荼羅異故，
X23n0439_p0529c19║或以阿縛羅訶佉五字而配五輪，次不差故。疏云：凡
X23n0439_p0529c20║行者欲修觀時，先當住瑜伽座，以阿縛羅訶佉五字
X23n0439_p0529c21║加持自體，如悉地出現品及供養次第法中說。所以
X23n0439_p0529c22║然者，諸佛無上菩提雖復寂寂無相，然要當以金剛
X23n0439_p0529c23║身坐金剛地，方可入證。自餘虗幻身、土，力所不堪等
X23n0439_p0529c24║（云云）。其中字字三密各別觀時，上、下非一，乃至五部
X23n0439_p0530a01║色相各異，皆屬事觀。若作事、理無礙觀時，隨一一事，
X23n0439_p0530a02║下即歸理。故下疏如以夢、幻等五、六、十喻觀一切法，
X23n0439_p0530a03║皆順空理。復次行者初依有相瑜伽，世間成就，故漸
X23n0439_p0530a04║淨六根，面見十方諸佛，乘此加持妙用，遊戱神變，廣
X23n0439_p0530a05║利眾生，然猶屬世間悉地。今觀如是悉地，但從眾緣
X23n0439_p0530a06║生，故無有生滅、斷常、去來、一異，皆如夢、幻、泡、影、鏡像、
X23n0439_p0530a07║水月、乾闥婆城，即緣生無性，舉體即空，事即理也。凡
X23n0439_p0530a08║一切字，皆攬阿字之所成故。若無開口之音，何有隨
X23n0439_p0530a09║宜之說？譬千里之程，由初步而即登；九仞之山，虧一
X23n0439_p0530a10║籄而不立。即理成事也。若事事無礙法界觀者下，疏
X23n0439_p0530a11║復次所以從小至大，攝大歸小者，欲令行人心自在
X23n0439_p0530a12║故。由彼心力卷舒無礙，漸能以一微塵包含無量世
X23n0439_p0530a13║界。此無量世界內一微塵中又云：復次行者以常修
X23n0439_p0530a14║習相應，故不思議法界標幟轉更現前，能觀自身即
X23n0439_p0530a15║是本尊身，觀本尊身即是自身，如是不二而二，二而
X23n0439_p0530a16║不二。若觀本尊心佛為自身時，即見自身在本尊心
X23n0439_p0530a17║圓明中，於自心上亦有微細圓明種子，能令漸次增
X23n0439_p0530a18║廣，卷舒自在。若觀自心中佛為本尊時，即見如來在
X23n0439_p0530a19║行者心圓明中，於佛心上亦有微細圓明種子，漸能
X23n0439_p0530a20║增廣，卷舒自在。皆無障礙，互不相妨。故經云：乃至本
X23n0439_p0530a21║所尊，自身像皆現也。即因果交徹，生佛互收。上來四
X23n0439_p0530a22║法界觀義，粗略釋之，於文煥矣。今言瑜伽即當秘密，
X23n0439_p0530a23║又復秘密之中復有秘密耳。行謂觀行，隱謂秘隱，謂
X23n0439_p0530a24║持明藏，或宗分，或條流，雖傳譯久矣，然世修學之者，
X23n0439_p0530b01║但守文失意，多存有相，窂契中道。蓋此秘密瑜伽觀
X23n0439_p0530b02║行之法秘隱，未得顯明。且如蘇悉地等經說：弟子將
X23n0439_p0530b03║灌頂，為息障故，作息災護摩之法。凡作火供，須與息
X23n0439_p0530b04║災事理相應，所謂火爐、薪木、形色、憙怒、時分、真言、密
X23n0439_p0530b05║印、本尊等，所有支具及所求果，皆須相應。然此但是
X23n0439_p0530b06║淺略有相方便，未能正契深密無為中道。何以故？瑜
X23n0439_p0530b07║伽行法秘隱而未顯明故。若作深秘瑜伽釋者，此護
X23n0439_p0530b08║摩支分是眾因緣義，世間因緣能生三有災患，今還
X23n0439_p0530b09║以此為慧火之資，供養一切普門身，增益不思議勢
X23n0439_p0530b10║力。經云：煩惱為薪，智慧為火，以是因緣，成涅槃飯，令
X23n0439_p0530b11║諸弟子悉皆甘嗜。即是護摩瑜伽之義。故蘇悉地等
X23n0439_p0530b12║諸經，要用此宗決之，方見深意耳。故云其瑜伽行法
X23n0439_p0530b13║隱而未明。
X23n0439_p0530b14║序。　夫法流不通等者，夫即語辭，法即教法，瑜伽教
X23n0439_p0530b15║法也。水行曰流，教法如流，故曰法流。言不通者，擁滯
X23n0439_p0530b16║不行也。言弘道等者，弘謂弘揚，道即教道，者即假者，
X23n0439_p0530b17║憂謂憂傷。諸瑜伽法流擁滯，未得通行，即弘揚教道
X23n0439_p0530b18║之菩薩能不憂傷者哉？故論語云：子曰：吾衰也久矣，
X23n0439_p0530b19║不復夢見周公。注曰：孔子衰老，不復夢見周公。明盛
X23n0439_p0530b20║之時，夢見周公，欲行其道。今借而用之，孔子則憂治
X23n0439_p0530b21║國之至道不行，菩薩則傷利物之法流斯擁。治國之
X23n0439_p0530b22║至道不行，人罹非法；利物之法流斯擁，行乖中道。又
X23n0439_p0530b23║起信鈔云：諸佛教法欲破滅時，傳法菩薩當不惜身
X23n0439_p0530b24║命，發不退心，即造章疏，講宜經論，獎勸後學，使燈燈
X23n0439_p0530c01║相續，是護教也。且佛垂正教，本在流通，令諸眾生出
X23n0439_p0530c02║於生死。今乃隱廢，即是滅義，不必同始皇之煨燼矣。
X23n0439_p0530c03║又孔子云：德之不修，學之不講，聞義不能從，見善不
X23n0439_p0530c04║能改，此四者是吾之憂也。故曰弘道者等。
X23n0439_p0530c05║序　廼秘藏圓宗等者，此經乃是毗盧遮那如來親
X23n0439_p0530c06║演，執金剛蓮華手同稟，非普為一切，故稱秘藏。故下
X23n0439_p0530c07║疏云：秘密者，即是如來秘奧之藏。久默斯要，如優曇
X23n0439_p0530c08║華時乃說之。苟非其人，則不虗授，不同顯露常教，故
X23n0439_p0530c09║曰秘藏。問：華嚴、法華、涅槃經等，佛亦親宣，名為秘藏。
X23n0439_p0530c10║華嚴疏云：大華嚴經者，諸佛之秘藏。彼又釋云：謂此
X23n0439_p0530c11║華嚴圓經即是一乘秘密之藏，三世諸佛悉並宣說
X23n0439_p0530c12║等，豈非秘藏耶？答：華嚴等經雖彰秘密，教屬顯故。大
X23n0439_p0530c13║乘四藏之中即屬第一修多羅故。今時此經稱秘藏
X23n0439_p0530c14║者，不屬顯故。八藏之中即是第八陀羅尼藏故。又此
X23n0439_p0530c15║中稱秘密者，不同餘故。何所以耶？謂此經以三密為
X23n0439_p0530c16║宗。故下疏云：如來身、語、意密，唯佛與佛乃能究了。言
X23n0439_p0530c17║身密者，即是諸印。如四重漫荼羅，一一本尊各有身
X23n0439_p0530c18║印。若觀此者，即知此尊所表秘密之德。語密者，即是
X23n0439_p0530c19║諸尊所有真言。若聞此者，即知此尊內證之德。意密
X23n0439_p0530c20║者，即是本尊瑜伽之觀。乃至與此相應，即入如來意
X23n0439_p0530c21║密之藏。又下秘密漫荼羅品中偈云：最初正覺等，敷
X23n0439_p0530c22║罪漫荼羅，密中之秘密，大悲胎藏生。疏釋云：然此大
X23n0439_p0530c23║悲藏生，前已說竟，何故更說有何差別耶？然前所說
X23n0439_p0530c24║雖為秘密，更有秘中之秘、密中之密。若不得此法者，
X23n0439_p0531a01║設通達前法，亦不成故。是以最為秘要。若解此者，一
X23n0439_p0531a02║切世間、出世間諸漫荼羅皆同用之，無所不入。所以
X23n0439_p0531a03║此經獨稱秘藏，蓋由此也。秘中秘義，至文當悉。
X23n0439_p0531a04║言圓宗者，圓謂圓滿，由含總故；宗謂宗主，由尊尚故。
X23n0439_p0531a05║此經總能含攝一切大、小、性、相諸法。故下疏云：以此
X23n0439_p0531a06║經者，橫統一切佛教。如說唯蘊無我、出世間，心住蘊
X23n0439_p0531a07║中，即攝諸部小乘三藏；如說觀蘊阿賴耶覺，自心本
X23n0439_p0531a08║不生，即攝諸經八識、三無性義；如說極無自心，十緣
X23n0439_p0531a09║生句，即攝華嚴、般若種種不思議之境界，皆入其中；
X23n0439_p0531a10║如說如實知自心，名一切種智，則佛性、一乘、如來秘
X23n0439_p0531a11║密藏，皆入其中。如是於種種聖言，無不統其精要，故
X23n0439_p0531a12║曰圓宗。問：何以得知？答：為此經也。語其廣包，具無量
X23n0439_p0531a13║乘；論其深勝，直歸一乘，同華嚴故。故下經云：云何如
X23n0439_p0531a14║來、應供、正遍知得一切智智？彼得一切智智，為無量
X23n0439_p0531a15║眾生廣演分布，隨種種趣、種種性欲、種種方便道，宣
X23n0439_p0531a16║說一切智智，或聲聞乘道，或緣覺乘道，或大乘道，或
X23n0439_p0531a17║五通智道，或願生天，或生人中，及天、龍、夜叉乃至人、
X23n0439_p0531a18║非人等身，各各同彼言音，住種種威儀等。疏釋云：復
X23n0439_p0531a19║次此中問意，即是發起大悲胎藏漫荼羅也。於薩婆
X23n0439_p0531a20║若平等心地畫作諸佛、菩薩乃至二乘、八邪等四重
X23n0439_p0531a21║法界圓壇。此一一本尊身、語、心印，皆是一種差別乘
X23n0439_p0531a22║也。即名廣包，具無量乘。故又經云：而此一切智智道
X23n0439_p0531a23║一味，所謂如來解脫味。疏釋云：且如有人志求五通
X23n0439_p0531a24║智道，即於大悲胎藏現韋陀梵志形，為說瞿曇仙等
X23n0439_p0531b01║真言行法。行者精勤，不久成此仙身。更轉方便，即成
X23n0439_p0531b02║毗盧遮那身也。如是或現佛身，說種種乘，乃至現非
X23n0439_p0531b03║人身，說種種乘。隨類形聲，悉是真言密印。或久或近，
X23n0439_p0531b04║無非毒皷因緣。即名深勝，直歸一乘。且如此宗，正顯
X23n0439_p0531b05║密義。旋陀羅尼一字即攝一切字，一切字全是一字。
X23n0439_p0531b06║初、後相攝，舉一全收。橫、竪該羅一切法門，不離一字，
X23n0439_p0531b07║全同華嚴四十二字。初阿具，後荼等，亦是四十二位，
X23n0439_p0531b08║舉一全收。正當此經所尚之理。故疏上、下判為秘密
X23n0439_p0531b09║圓頓不思議成佛神通乘也。如下疏云：私謂：然大般
X23n0439_p0531b10║若等中具說洗滌觀心之事，然須有本。今行人先約
X23n0439_p0531b11║別緣起觀，乃至具見十方佛會諸世界等種種境界，
X23n0439_p0531b12║而後約般若洗滌淨除，即成不思議大用，頓入佛果。
X23n0439_p0531b13║若不知行行次第，但觀彼文，不入深故，多錯會經意，
X23n0439_p0531b14║直爾入空，失圓頓道也。斯乃即當華嚴十宗之內圓
X23n0439_p0531b15║融具德宗，但顯密有殊矣。
X23n0439_p0531b16║言深入實相者，深者形淺，入者達解，實者揀權，相者
X23n0439_p0531b17║體相。如下疏云：真言行菩薩以阿字門觀陰、界、入時，
X23n0439_p0531b18║即陰求心，離陰求心，皆不可得，相在亦不可得，即時
X23n0439_p0531b19║懸悟自心本不生際，於如來知見大菩提道中遠塵
X23n0439_p0531b20║離垢，得法眼淨。當知此觀最為秘要法門。又如餘遠
X23n0439_p0531b21║離方便諸菩薩，漸次修習戒、定、智慧，於無量劫以種
X23n0439_p0531b22║種門觀人、法二空，猶未能遠離心之影像。今真言行
X23n0439_p0531b23║者初發心時，直觀自心實相，了知本不生故，即時人、
X23n0439_p0531b24║法戲論淨若虗空，成自然覺，不由他悟。當知此觀復
X23n0439_p0531c01║名頓悟法門也。若入此門，即是初入一切如來境界。
X23n0439_p0531c02║譬如彌勒開樓閣門內，善財童子是中具見無量不
X23n0439_p0531c03║思議事，非以言宣，但人者自知耳。故云深入實相。
X23n0439_p0531c04║言為眾教之源爾者，為者，作也。眾教者，表非一故。水
X23n0439_p0531c05║本曰源，意云：此神變經與一切教而為根源，且千流
X23n0439_p0531c06║萬派起自崑崙積石之山，十二分經出乎總持秘密
X23n0439_p0531c07║之藏。詳此序意而有二種：一、開漸本，即此文是；二、攝
X23n0439_p0531c08║末本，如下序云：此中具明三乘學處，乃至當知無量
X23n0439_p0531c09║事迹。所有文言結會指歸，無非秘密之藏。又下疏云：
X23n0439_p0531c10║且以阿字或加下畫，或安上點，或置傍點，則成四用。
X23n0439_p0531c11║何者？如佛心是一，約本不生理名a阿(上)，約本不生
X23n0439_p0531c12║行名a阿(長)，約本不生菩提名aṃ暗，約本不生涅槃
X23n0439_p0531c13║名aḥ惡，則成四義。四相雖復不同，而體未曾有異。一
X23n0439_p0531c14║切言教皆出於阿字，譬如無熱惱池，四河流出，展轉
X23n0439_p0531c15║無盡，普遍大地。又約字輪對如來方便智，更有第五
X23n0439_p0531c16║長āḥ噁字門，此是開漸本。然此五字即是真言，名一
X23n0439_p0531c17║切如來正等覺心，能統收一切佛法，無有遺餘。今且
X23n0439_p0531c18║約一途修行次第，故作淺深差別說之。而實五字各
X23n0439_p0531c19║是一如來智，各各統收一切佛法及無量言教，盡入
X23n0439_p0531c20║於阿之一字。有若眾流入海，同歸一味，此是攝末本，
X23n0439_p0531c21║所謂無不從此法界流，無不還歸此法界。若爾，何故
X23n0439_p0531c22║判宗教處言開漸本，辨所詮處言攝末本？釋曰：各據
X23n0439_p0531c23║義別，或互影顯，故不相違。
X23n0439_p0531c24║序　厥有中天竺者，厥猶其也。中天竺者，西城之名，
X23n0439_p0532a01║或云印度。印度有五，此當中也。三藏者，謂此師解三
X23n0439_p0532a02║藏法，翻譯三藏，全取他名，有財建號。言字輸波迦等
X23n0439_p0532a03║者，字即名字。輸波迦羅，善也。僧訶，無畏也。此出經句，
X23n0439_p0532a04║至下當知。
X23n0439_p0532a05║序。　業該八藏等者，業謂學業，該謂該通，八藏即經、
X23n0439_p0532a06║律、論、陀羅尼、大小乘異。藏有其八，滯帶為名。名冠五
X23n0439_p0532a07║天者，名謂聲名，冠謂冠束，謂我三藏業該八藏，故得
X23n0439_p0532a08║芳名冠束於五天竺國，即是獨步於五天矣。言傳授
X23n0439_p0532a09║此經等者，傳謂翻傳，授謂付授，囑授即翻譯付授此
X23n0439_p0532a10║經也。寔猶實也。為，作也。宗，主也。匠即師匠，蓋取巧義，
X23n0439_p0532a11║即作者也。謂我三藏翻傳囑授此經，實為宗主師匠
X23n0439_p0532a12║而已。如莊子送葬，過惠子墓，顧謂從者曰：郢人堊（白土）
X23n0439_p0532a13║漫其鼻端若蠅翼，使匠石斵（削也）之（郢者，古之善塗塈作泥者，施廣領大
X23n0439_p0532a14║袖以作塗，而領袖不污。小有飛泥悞著其鼻端，因令匠石運斤而斵之），匠石運斧成風，聽
X23n0439_p0532a15║而斷之（瞋目恣手），盡堊而鼻不傷，郢人立不失容耳。若使
X23n0439_p0532a16║拙而斷之，非徒無効而已，或更致其傍損。今我三藏，
X23n0439_p0532a17║性愛恬簡，靜慮澄神，時開禪觀，獎勸後學，人或疑問，
X23n0439_p0532a18║剖析無滯（此出大錄）。又於真言事業，曲盡能事，善得變通。
X23n0439_p0532a19║譬如規矩繩墨，眾匠所同，而運思精微，獨得其妙。由
X23n0439_p0532a20║是玄宗詔譯此經，可謂文質相半，妙諧深趣。若使暗
X23n0439_p0532a21║於斯理，膚受之輩，而翻譯者或錯用梵言，失於秘密
X23n0439_p0532a22║圓頓之旨，故云傳授此經等。言頃有詔至扈從者，頃
X23n0439_p0532a23║者，時也。詔謂詔命，迎謂迎接，扈謂陪扈，從謂隨從。開
X23n0439_p0532a24║元四年，三藏至北印度境，聲譽已達京師，玄宗發使
X23n0439_p0532b01║迎接，於福先寺安置。至開元十二年，有詔并一行隨
X23n0439_p0532b02║駕入洛，故云頃有詔等。
X23n0439_p0532b03║序　禪師一行等者，禪師者，即是禪宗之師匠也。禪
X23n0439_p0532b04║有南宗、北宗，未審是何宗之師？謂即北宗之師也。准
X23n0439_p0532b05║禪門師資承襲圖所示，第五祖弘忍大師門下有二
X23n0439_p0532b06║弟子：一是慧能，即南宗也；一是神秀，即北宗也。北宗
X23n0439_p0532b07║弟子名曰普寂，即疏主之師也。圖云：忍生十子，能和
X23n0439_p0532b08║尚直入其嫡，於中秀弟子普寂化緣轉盛，為二京法
X23n0439_p0532b09║主、三帝門師。（今引此者，要知疏主之所宗也。）一行者，疏主之諱。夫
X23n0439_p0532b10║聖人作則，必不徒然。唯一為行，故曰一行。如大寶積
X23n0439_p0532b11║經：善住意天子復白文殊師利言：大士！所言禪行比
X23n0439_p0532b12║丘，何等是耶？文殊師利言：天子！若彼比丘於一切法
X23n0439_p0532b13║但取一行極相順者，所謂無生，是為禪行（云云）。今之
X23n0439_p0532b14║疏主取何一行是為禪行？且以阿字而顯示之。阿字
X23n0439_p0532b15║者，詮一切法本不生義，即是無生。故經云：阿字門，一
X23n0439_p0532b16║切法本不生故。釋曰：以一切法無不從眾緣生。從緣
X23n0439_p0532b17║生者，悉皆有始有本。今觀此能生之緣，亦復從眾
X23n0439_p0532b18║緣生。展轉從緣，誰為其本？如是觀察時，則知本不生
X23n0439_p0532b19║際是萬法之本。如聞一切語言時，即是聞阿字聲。如
X23n0439_p0532b20║是見一切法生，即是見本不生際。若見本不生際，即
X23n0439_p0532b21║是如實知自心。若如實知自心，即是一切智智。故如
X23n0439_p0532b22║來部唯用此阿字而為真言。今疏主但取此一字而
X23n0439_p0532b23║為其行，即是一行三昧，故曰一行。命世之生也者，謂
X23n0439_p0532b24║應天命而生世也。外典云：一千年有聖人生，五百年
X23n0439_p0532c01║賢人出。蓋與此經出，與時運符會，故曰命世而生也。
X23n0439_p0532c02║又開元中，有道士刑和璞甞謂尹愔曰：一行，聖人乎？
X23n0439_p0532c03║漢之洛下閎造曆，一千年後八百歲當差一日，云則
X23n0439_p0532c04║有聖人定之。今期年畢矣，而一行造大衍曆，正其差
X23n0439_p0532c05║失。即洛下閎之言信矣，非聖人而何？斯亦足為良證
X23n0439_p0532c06║也。
X23n0439_p0532c07║序。　明鑒縱達等者，上句定也，下句慧也。上句者，謂
X23n0439_p0532c08║寂光鑒照，無不恣修而通達也。縱者，出自論語：大宰
X23n0439_p0532c09║問於子貢曰：夫子聖者歟？何其多能也？子貢曰：固天
X23n0439_p0532c10║縱之將聖，又多能也。比況可知。下句者，智謂智解，周
X23n0439_p0532c11║謂周悉，變謂權巧，通即曉暢。謂我疏主，不但明鑒縱
X23n0439_p0532c12║達，亦乃智解周悉。至於世間權巧之事，靡不曉暢。如
X23n0439_p0532c13║明皇雜錄云：初沙門一行，幼時家貧，隣有王姥，前後
X23n0439_p0532c14║濟之，約數十萬。一行常思報之。至開元中，一行承玄
X23n0439_p0532c15║宗敬遇，言無不可。未幾，會王姥兒犯殺人，獄未具，姥
X23n0439_p0532c16║詣一行求救。一行曰：姥要金帛，當十倍酬之。君上執
X23n0439_p0532c17║法，難以情求，如何？王姥戟手大罵曰：何用識此僧？一
X23n0439_p0532c18║行從而謝之，終不顧顧。行心計渾天寺中工伇數百，
X23n0439_p0532c19║乃命空其室內，徙一大瓮於中央，密選常住二奴，授
X23n0439_p0532c20║以布曩，謂曰：某方某角有廢園，汝中潛伺，從午至昏，
X23n0439_p0532c21║當有物入來。其數七者，可盡掩之。失一則杖汝。如言
X23n0439_p0532c22║而往。至酉後，果有群豕至，悉獲而歸。一行大喜，令寘
X23n0439_p0532c23║瓮中，䨱以木蓋，封以六一泥，朱題梵字，其徒莫測。詰
X23n0439_p0532c24║朝，中使叩門，急召至便殿。玄宗迎問曰：大史奏昨夜
X23n0439_p0533a01║北斗不見，是何祥也？師有以攘之乎？一行曰：後魏時
X23n0439_p0533a02║失熒惑，至今帝車不見。古所無者，天將大驚於陛下
X23n0439_p0533a03║也。夫疋婦疋夫，不得其所，則隕霜亦旱。威德所感，乃
X23n0439_p0533a04║能退舍。感之切者，其在葬枯出繫乎？釋門以瞋心壞
X23n0439_p0533a05║一切善，慈心降一切魔。如臣曲見，莫若赦天下。玄宗
X23n0439_p0533a06║從之。又其夕，大史奏北斗一星見，凡七日而復，故云
X23n0439_p0533a07║智周變通。言今上屈之等者，上即主上，即玄宗皇帝。
X23n0439_p0533a08║屈謂抑請宴安也，息也，正取宴坐中掖內𨓍也，即玄
X23n0439_p0533a09║宗抑請久常宴坐於內𨓍也。當睿宗即位，勑東都留
X23n0439_p0533a10║守韋安右以禮徵之，一行固辭以疾，不命應。遂往荊
X23n0439_p0533a11║州當陽山，依沙門悟真以習梵律。至開元五年，玄宗
X23n0439_p0533a12║令其族叔禮部朗中洽，齎勑書就荊州強起之，故曰
X23n0439_p0533a13║今上屈之。一行至京，置於光大殿。帝就之，訪以安國
X23n0439_p0533a14║撫民之道，言皆切直，元有所隱。玄宗初見，謂曰：卿何
X23n0439_p0533a15║能？對曰：唯善記覽。帝因詔掖𨓍取宮人籍以示之。周
X23n0439_p0533a16║覽既畢，覆其本，記念精熟，如素所習讀。數幅之後，
X23n0439_p0533a17║帝不覺降御榻，為之作禮，呼為聖人，故曰久宴中掖。
X23n0439_p0533a18║序　聞三藏等者，聞謂聽審，三藏即譯主，蘊者藏也，
X23n0439_p0533a19║法寶者持明教也，囊者寶器，思者思念，起謂發起，予
X23n0439_p0533a20║者我也，請者求也。謂禪師審聞無畏三藏來從天竺，
X23n0439_p0533a21║蘊藏持明法寶在心器之中，欲將此法流通震旦，即
X23n0439_p0533a22║自思念：發起我教者，唯一行乎？欲令一行請求，可與
X23n0439_p0533a23║同共翻譯此經也。起予之言，蓋出論語。子曰：起予者
X23n0439_p0533a24║商也，（商者卜商，姓卜名商，字子夏。）始可與言詩矣。（包曰：孔子言：子夏能發明我意，
X23n0439_p0533b01║可共言詩矣。）今三藏思念，言一行能發明我意，可共譯經
X23n0439_p0533b02║矣。言奉詔等者，奉即稟奉詔謂詔命，與者共也，即是
X23n0439_p0533b03║稟奉玄宗詔命，共三藏翻譯出此神變經也。仍為筆
X23n0439_p0533b04║授者，仍者復也，筆謂筆削，授謂付授。錄中或用此受
X23n0439_p0533b05║字，即稟受也。又錄云：沙門一行筆受承旨，兼刪綴詞
X23n0439_p0533b06║理，文質相半，妙諧深趣，故曰奉詔等。言譯語比丘等
X23n0439_p0533b07║者，謂以梵本譯作唐言。寶月者，法師之諱也。練諸教
X23n0439_p0533b08║相者，練謂練覈，練覈諸教性之與相也。善解方言者，
X23n0439_p0533b09║善，能也。此解字通上去二音，解（上）謂解釋，善能解釋
X23n0439_p0533b10║華言，符合梵語。又解（去）謂達解，善能達解東西兩方
X23n0439_p0533b11║之言音，故能譯語耳。
X23n0439_p0533b12║序　非禪師不能等者，非者，不也。禪師者，謂能以諸
X23n0439_p0533b13║禪那之要軌匠眾人，故曰禪師。扣，繫也。幽，深也。關，鍵
X23n0439_p0533b14║也。謂此經乃秘藏圓宗，深入實相，若不是禪師明鑒
X23n0439_p0533b15║縱達，智周通變，又復命世而生，則不能扣擊其幽深
X23n0439_p0533b16║關鍵。言非三藏等者莫能者，不可也。𫾻，謂宣𫾻。至，極
X23n0439_p0533b17║也。𧷤，深也。謂以此經理歸一字，事入千歧，秘中之秘，
X23n0439_p0533b18║密中之密，不是三藏學該八藏，名冠五天，則不可宣
X23n0439_p0533b19║𫾻其至極深𧷤者矣。
X23n0439_p0533b20║序。　此中具明等者，此中者，指此經中也。具謂具足，
X23n0439_p0533b21║明謂顯明。三乘者，二乘及菩薩為三運載名乘。學處
X23n0439_p0533b22║者，修學之所也。謂此經中具足顯明二乘及菩薩乘
X23n0439_p0533b23║修學之處故。問：此經既是秘密之藏，不妄與人，何故
X23n0439_p0533b24║具明三乘學處？菩薩則可，若明二乘學處，豈非妄授
X23n0439_p0533c01║耶？答：此經不同常教，上從諸佛菩薩，下至世天龍鬼，
X23n0439_p0533c02║入此漫荼羅者，無非大日如來之體，如大悲胎藏漫
X23n0439_p0533c03║荼羅第三院中，皆是釋迦眷屬。彼中說聲聞、緣覺真
X23n0439_p0533c04║言，雖明諦緣之理，然歸阿字門，以入阿字門故，一切
X23n0439_p0533c05║眾生本來離一切因緣，以知諸法常寂滅故，化城亦
X23n0439_p0533c06║滅，如是無疑悔時，是名決了聲聞法。又能以吽字聲
X23n0439_p0533c07║令一切普聞，即是此中聲聞之義，故云具明等。及最
X23n0439_p0533c08║上乘者，及者，兼也。不但具明三乘修學之處，兼亦明
X23n0439_p0533c09║說無上一乘，正所宗故。又及者，揀別。揀別三乘外有
X23n0439_p0533c10║最上持明法故，故古人云：三乘之外別有持明。最上
X23n0439_p0533c11║乘者，謂於諸乘最為上故。又或云金剛乘、無上乘、一
X23n0439_p0533c12║乘，故陀羅尼序云：金剛一乘甚深微細。持明等如上，
X23n0439_p0533c13║故云及最上等。
X23n0439_p0533c14║序。　欲令學者等者，從欲令至無相已上顯終教之
X23n0439_p0533c15║意，從一一下彰圓宗之理。知世間相性自無生故者，
X23n0439_p0533c16║相即事有為也，性即理無為也。自無生故者，即表理
X23n0439_p0533c17║體本不生故。因寄有為廣示無相者，即事不礙理。一
X23n0439_p0533c18║一推覈以盡法界之緣起者，即無障礙法界大緣起
X23n0439_p0533c19║也。如下字輪品三十四字更互助成即為輪體，若隨
X23n0439_p0533c20║闕一字即不成故。即是法界緣起，隨闕一法緣不成
X23n0439_p0533c21║故。且如暗字為菩提果輪時，即釰欠等餘字助成。若
X23n0439_p0533c22║以阿（平）字為行輪時，即迦遮等餘字助成。若隨闕一
X23n0439_p0533c23║字皆不成故。乃至阿字菩提心輪、惡字涅槃輪等亦
X23n0439_p0533c24║復如是。如世間事輪籍轂輻輞等眾緣得成，闕一不
X23n0439_p0534a01║可。然此緣起具總具別、有同有異、亦成亦壞，即世親
X23n0439_p0534a02║六相圓融之義具矣。故云以盡法界之緣起爾。
X23n0439_p0534a03║序：　當知無量等者，當知此中無量事相之迹，收結、
X23n0439_p0534a04║通會、指決所歸之趣，無非此秘密之藏者歟。又此指
X23n0439_p0534a05║字，應作此旨字。旨謂宗旨，歸謂歸趣。意云：若能一一
X23n0439_p0534a06║推覈究盡法界緣起爾。是故真言行者，應當了知無
X23n0439_p0534a07║量事相教迹，所有文字、語言、總持、收結、通會、宗旨、歸
X23n0439_p0534a08║趣，無不是甚深秘密持明之藏者也。
X23n0439_p0534a09║序　尚慮等者，尚者加也，轉訓為復。慮謂憂慮，持謂
X23n0439_p0534a10║受持，誦謂諷誦，守者執也，失謂亡失，意謂意趣。意云：
X23n0439_p0534a11║雖將無量事迹所有文字語言，收結通會宗旨歸趣，
X23n0439_p0534a12║無非秘密之藏，尚復憂慮受持諷誦之者，但執守能
X23n0439_p0534a13║詮之文言，亡失所詮之意旨。如下疏云：且如東方寶
X23n0439_p0534a14║幢佛，乃是初發淨菩提心義，豈得但作四方解耶？以
X23n0439_p0534a15║此例之，諸餘法門皆可意領，故云尚慮等。
X23n0439_p0534a16║序。　禪師又請等者，尚慮持誦者守文失意，又請三
X23n0439_p0534a17║藏解釋。禪師隨其解釋，尋記錄之，無有真言，不窮其
X23n0439_p0534a18║趣；無有密法，不盡其義。又控舉淺略、深秘兩釋，融會
X23n0439_p0534a19║眾多經中微妙言教，皆同一味。故下疏云：如一切經
X23n0439_p0534a20║中，或說諸蘊和合，我不可得；或說諸法從緣生，都無
X23n0439_p0534a21║自性。皆是漸次開實相門。彼言諸法實相者，即是此
X23n0439_p0534a22║中心之實相；心實相者，即是菩提。更無別理。下文出
X23n0439_p0534a23║所以但為薄福之人而能自信作佛者，甚為難得，故
X23n0439_p0534a24║世尊且令淨諸垢障（不堪受是法，隨宜方便說也），將護其心，要待
X23n0439_p0534b01║時義契合，然後為說，即心之印（正是其時也）。又下歸宗今
X23n0439_p0534b02║經，則不如是，直約諸法，令識其心（即上引二乘真言是），所以此
X23n0439_p0534b03║經名為秘密之藏也。支分有疑等者，謂疑護摩之法，
X23n0439_p0534b04║為是灌頂支分中攝，為是引入弟子支分中收？彼中
X23n0439_p0534b05║疏釋。然護摩法通一切法事中，非但加持弟子而已，
X23n0439_p0534b06║故宜別作一種支分，故別開出護摩支分。今略示一
X23n0439_p0534b07║隅，餘文可悉。
X23n0439_p0534b08║序。　都釋門威儀等者，威儀者，釋門主者之稱，如今
X23n0439_p0534b09║都僧錄也。即今道門猶存此職。智嚴者，師諱也。按開
X23n0439_p0534b10║元錄云：沙門釋智嚴，于闐國王之質子，姓鬱持，名樂
X23n0439_p0534b11║（音洛）。幼至大唐，早居榮祿，授左領軍衛大將軍、上柱國，
X23n0439_p0534b12║封金滿郡公。而立性淳質，實信居懷，請捨宅置寺。神
X23n0439_p0534b13║龍二年十一月二十四日墨制云：人之情也，莫不貪
X23n0439_p0534b14║惜祿位；卿之願也，乃欲棄俗出家。襲蘭若之蹤，起禪
X23n0439_p0534b15║那之行。忽省來奏，嗟賞兼懷，特遂所祈，或成高志。以
X23n0439_p0534b16║景龍元年十一月五日和帝生日，捨家剃落，法號智
X23n0439_p0534b17║嚴。仍請住終南山至相寺，精苦居懷，幽棲積念。加以
X23n0439_p0534b18║經明唐梵，智照幽微，寶積真詮，如來秘偈，莫不屢承
X23n0439_p0534b19║綸旨，久預翻譯，頻奉絲言，兼令證譯。開元九年，於石
X23n0439_p0534b20║鼈練若及奉恩寺譯決定業障經等四部，並文質相
X23n0439_p0534b21║兼，得其深趣，具如錄中所載。葢法師有此學業，所以
X23n0439_p0534b22║禪師見囑伏之。
X23n0439_p0534b23║序　良時難會，信矣者，謂良時難會之歎，今可信矣。
X23n0439_p0534b24║此出論語翔而後集，曰：山梁雌雉，時哉！時哉！注云：回
X23n0439_p0534c01║翔審視，而後下止。謂回旋翔，審察觀瞻，然後下止，即
X23n0439_p0534c02║是翔止得所也。意顯山梁雌雉得其時，而人不得其
X23n0439_p0534c03║時也。按唐錄，開元十五年，安祿山背亂，自范陽起兵，
X23n0439_p0534c04║直抵汴洛。當時玄宗大駕幸蜀，此時天子蒙塵，萬姓
X23n0439_p0534c05║豈得安處？其時禪師造却此釋，未遑宣演，值此時亂，
X23n0439_p0534c06║辭師息化，故有此歎矣。
X23n0439_p0534c07║序：　夫經中文有隱伏等者，謂漫荼羅中聖賢之位，
X23n0439_p0534c08║以第三院說作第二，其第二院却為第三，其理難明
X23n0439_p0534c09║故云隱伏。又前入漫荼羅具緣真言品，正明引入弟
X23n0439_p0534c10║子灌頂，即是預說下文世間成就品灌頂之事。世間
X23n0439_p0534c11║成就品所說，即是顯明前品灌頂，故云前後相明。又
X23n0439_p0534c12║談阿字本不生處，顯其不變即理法界。或說阿字能
X23n0439_p0534c13║生諸字，顯於隨緣成事法界，故云事理互陳。皆是如
X23n0439_p0534c14║來善巧方便，欲令行人從師稟授，故曰夫經中等。
X23n0439_p0534c15║序。　溫古者，師諱也。師學該顯密，職在翻譯。准開元
X23n0439_p0534c16║錄，金剛智三藏於資聖寺譯瑜伽念誦法七俱胝等
X23n0439_p0534c17║經四部，法師筆授。若非深達秘旨，焉能措筆於是哉？
X23n0439_p0534c18║言甞接諸賢等者，即序主陳製序之意也。謂予已甞
X23n0439_p0534c19║攀接諸多翻譯之英賢，末後席肆預先聞此經是至
X23n0439_p0534c20║極絕待不可比對秘妙之法門。按開元錄，沙門金剛
X23n0439_p0534c21║智譯金剛頂瑜伽念誦法四卷七俱胝陀羅尼經時，
X23n0439_p0534c22║嵩岳沙門溫古筆授，具如彼說。序主宿登翻譯之場，
X23n0439_p0534c23║必是曾與諸賢商推斯經深秘之事，故云甞接等。言
X23n0439_p0534c24║非敢窺測者，陳謙敬也。謂此絕待秘妙之法門，理等
X23n0439_p0535a01║天高，言方海濬。理等天高，豈得以管見窺？言方海濬，
X23n0439_p0535a02║焉能以蠡情測？但專注一心，歸依敬仰耳。
X23n0439_p0535a03║序　輙以等者，序主云：我於如是絕待微妙之法門，
X23n0439_p0535a04║不敢窺測其高深，但輙然以疎謬鄙拙之情思，敘述
X23n0439_p0535a05║乎根本枝末者焉。
X23n0439_p0535a06║
X23n0439_p0535a07║大毗盧遮那成佛神變加持經義釋演密鈔卷第一