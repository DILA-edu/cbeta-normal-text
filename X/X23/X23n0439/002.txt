X23n0439_p0535a08║
X23n0439_p0535a09║
X23n0439_p0535a10║
X23n0439_p0535a11║大毗盧遮那成佛神變加持經義釋演密鈔卷第二
X23n0439_p0535a12║燕京圓福寺崇祿大夫檢校太保行崇祿卿
X23n0439_p0535a13║總秘大師　賜紫沙門　覺苑　撰
X23n0439_p0535a14║後正釋疏文，分為三段：初解題名，次旌作者，後釋本
X23n0439_p0535a15║文。初文分二：初疏題如前；後指卷次者，即卷第一三
X23n0439_p0535a16║字。卷即紙卷四塵，為性，是體，是實；第者，次居不亂；一
X23n0439_p0535a17║者，數之首唱，是義，是假。義不離體，假不離實。第一即
X23n0439_p0535a18║卷，名卷第一。又卷即所依色、香、味、觸四塵，疏即能依
X23n0439_p0535a19║聲、名、句、文四法，是卷第一之大毗盧遮那成佛神變
X23n0439_p0535a20║加持經義釋名。大毗盧遮那成佛神變加持經義釋
X23n0439_p0535a21║卷第一。次旌作者，即沙門、一行、述記。此中分三：初
X23n0439_p0535a22║沙門二字，標釋子之通名；次一行二字，彰疏主之別
X23n0439_p0535a23║諱；後述記二字，顯述作之謙稱。且初言沙門者，是略
X23n0439_p0535a24║梵語。具足應云沙迦懣曩，翻就此方，即云息惡，謂息
X23n0439_p0535b01║塵垢之惡故。總有四種：一、勝道沙門，二、說道沙門，三、
X23n0439_p0535b02║活道沙門，四、壞道沙門。今此疏主若居凡地，即屬中
X23n0439_p0535b03║二；若在聖位，通前三種也。次釋別諱者，如前已明。
X23n0439_p0535b04║後顯述作之謙稱者，述謂敘述，記謂記錄，以我疏
X23n0439_p0535b05║主敘述記錄諸教及三藏所說文之與義，成斯疏矣，
X23n0439_p0535b06║非自作也，故云沙門一行述記。後釋本文者。
X23n0439_p0535b07║【疏】梵音毗盧等者，此名義雙標也。毗云遍盧，遮那云
X23n0439_p0535b08║光明照，為順此方，云光明遍照。故華嚴疏云：身智能
X23n0439_p0535b09║所，合為一身，圓明獨朗，具德無邊，故立斯號。言是日
X23n0439_p0535b10║之別名者，如此方呼日為靈曜，或云朱明、大明、陽烏
X23n0439_p0535b11║等。今亦如是，或云普光、普明、大光明等，皆日之別名
X23n0439_p0535b12║也。言即除暗等者，謂以身智二光，除滅無明暗障，照
X23n0439_p0535b13║見心法明道，覺自心本不生，其心常住，生大慧光明，
X23n0439_p0535b14║普照無量法性，見諸佛所行之道，故云除暗等也。
X23n0439_p0535b15║【疏】然世間至而無所增等者，總有三喻。初云然世間
X23n0439_p0535b16║日則有方分者，方謂方所，分謂分限，謂有內外晝夜
X23n0439_p0535b17║等方所分限故。
X23n0439_p0535b18║【疏】復次，日行等者，第二、喻也。日行者，日之行度也。閻
X23n0439_p0535b19║浮提者，正云閻浮那提，即是林名，謂此南州，從林立
X23n0439_p0535b20║名，呼云南瞻部州。今就省略，但云閻浮提也。
X23n0439_p0535b21║【疏】又如重陰等者，第三喻也。究竟諸法實相者，且佛
X23n0439_p0535b22║心之日，久離戲論，一切眾生為無明煩惱所覆障故，
X23n0439_p0535b23║見有生滅、斷常、去來、一異之相。若知諸法本來平等，
X23n0439_p0535b24║遠離八不，唯是一法界體時，即是究竟諸法之實相
X23n0439_p0535c01║也。此之三喻，前一是相大，次一是用大，後一是體大。
X23n0439_p0535c02║又初是報身，次是化身，後是法身。思之！
X23n0439_p0535c03║【疏】以如是等者，釋通妨難也。如有難云：且世間之日，
X23n0439_p0535c04║則有方分、晝夜、照不照殊、生滅等異；遮那之日，既無
X23n0439_p0535c05║方分、晝夜等殊、壞滅、始生等異，如何得將以為喻耶？
X23n0439_p0535c06║故通釋云：以如是等種種因緣，而實世間之日，不可
X23n0439_p0535c07║為喻縱也。奪云：但取其少分相似，不全取以為喻，故
X23n0439_p0535c08║加以大，名曰摩訶毗盧遮那。故有經云：帝釋千目之
X23n0439_p0535c09║身，方於如來，猶如聚墨。又此摩訶，應流至於下云摩
X23n0439_p0535c10║訶成佛、摩訶神變加持等。
X23n0439_p0535c11║【疏】成佛者者，成謂成就，佛謂覺者，即是成就正覺之
X23n0439_p0535c12║者也。准梵文釋時，若言菩提，但得名覺；若言佛，䭾也，
X23n0439_p0535c13║即云覺者。今但略故，謂以一切如來從凡夫地始發
X23n0439_p0535c14║覺心，或漸或頓，修種種德，斷種種障，功德滿時，即於
X23n0439_p0535c15║一念不起而證菩提，名為成佛。又成佛之說，隨教不
X23n0439_p0535c16║同，且依顯教，總有六種：一、藏教說一生成佛，謂小乘
X23n0439_p0535c17║說菩薩三劫練修仍是凡夫，菩提樹下三十四心方
X23n0439_p0535c18║成正覺，謂資糧位斷下八地俱生分別盡，依第四禪
X23n0439_p0535c19║起四善根，入見道八忍、八智，前十五心見道，第十六
X23n0439_p0535c20║心修道，四斷忍中一分斷有頂四諦，下一地分別不
X23n0439_p0535c21║出第十六心，起九無間、九解脫，斷證有頂九品俱生，
X23n0439_p0535c22║以此十八足前十六，故三十四心：一、坐成佛。二、三祇
X23n0439_p0535c23║成佛，唯識論云：謂具大乘二種性者（本智為二），備歷三祇，
X23n0439_p0535c24║具經五位，方始成佛。三、相盡成佛，終教義也，但以染
X23n0439_p0536a01║相盡時，即說成佛。四、初住成佛，亦終教義，即起信論
X23n0439_p0536a02║說：初發心位，則得少分見於法身，隨其願力，能現八
X23n0439_p0536a03║相，廣利眾生。此約悲、智無二，事、理雙修，觀行成佛。故
X23n0439_p0536a04║華嚴云：若諸菩薩能與如是觀行相應，於諸法中不
X23n0439_p0536a05║生二解，一切佛法疾得現前。初發心時，即得阿耨多
X23n0439_p0536a06║羅三藐三菩提，知一切法即心自性，成就慧身，不由
X23n0439_p0536a07║他悟。五、一念成佛，頓教義也。謂無始妄認眾生一念
X23n0439_p0536a08║悟時，全體是佛。此門大意，無佛可成，無妄可遣。入其
X23n0439_p0536a09║門者，豈不佛乎？六、本來成佛，圓教義也。故華嚴云：菩
X23n0439_p0536a10║薩應知自心念念常有佛成正覺。如自心，一切眾生
X23n0439_p0536a11║心亦爾。又云：如來成正覺時，普見一切眾生成正覺，
X23n0439_p0536a12║乃至普見一切眾生入涅槃，皆同一性，所謂無性等。
X23n0439_p0536a13║然上六說成佛之義，如起信鈔。後依此宗成佛，而有
X23n0439_p0536a14║二種：初顯，後密。且顯說者，如下文云：越百六十心，三
X23n0439_p0536a15║重妄執，成等正覺。或約百心成等正覺，所謂歡喜地，
X23n0439_p0536a16║自有十心。故華嚴經云：謂利益心、柔軟心、隨順心、寂
X23n0439_p0536a17║靜心、調伏心、寂滅心、謙下心、潤澤心、不動心、不濁心。
X23n0439_p0536a18║從初心至第四心，得度五通境界（即配四地）；從第五心至
X23n0439_p0536a19║第八心，得度二乘境界（即配八地）；從第九心一向行菩薩
X23n0439_p0536a20║道，至第十心，名為成佛。佛者，覺也，謂覺自心性淨，本
X23n0439_p0536a21║來常寂滅相。然此十心，從第一至第八，名為見道；從
X23n0439_p0536a22║第九至第十，名為觀道（此與常教異也）。見，謂見於諦理，約此
X23n0439_p0536a23║進修；觀，謂一向觀於如來不思議境界秘密功德。如
X23n0439_p0536a24║是秘密之境，非所見法，出過心量，故別名觀道也。覺
X23n0439_p0536b01║者，是覺知義。謂已度二乘境界，了知二乘心與菩薩
X23n0439_p0536b02║心異。若入二地時，如前初地，亦至第四心度五通，第
X23n0439_p0536b03║八心度二乘，第十心成佛。准此，有信及入位，與初地
X23n0439_p0536b04║十心不異。但此十心，轉復光顯離垢也。乃至第十地，
X23n0439_p0536b05║亦有十心。即凡有一百心，一一轉勝。如華嚴真金之
X23n0439_p0536b06║喻，可准知耳。此初地十心滿，即能分身百佛土等，如
X23n0439_p0536b07║彼具說。但百心成佛，是寶炬陀羅尼經所說。此經未
X23n0439_p0536b08║到東土（阿闍梨親傳）。已上是依顯明。今依密釋者，且以四
X23n0439_p0536b09║字略示一隅，即是正等覺心真言句也。謂十方三世
X23n0439_p0536b10║一切諸佛，各以無量無邊巧度門，種種因緣、譬喻、言
X23n0439_p0536b11║詞，演說諸法。統而論之，原其旨趣，不出四字門故。所
X23n0439_p0536b12║謂阿（上）、阿（引），暗惡也。以阿字門故，一切眾生，本有佛
X23n0439_p0536b13║知見性。眾生不自覺知，如來以種種因緣，為彼淨除
X23n0439_p0536b14║眼翳，使得開明。即法華第一句云：開佛知見，使得清
X23n0439_p0536b15║淨。即是此中淨菩提心也。既淨菩提心，當廣示法界
X23n0439_p0536b16║藏中不思議境界。如善財童子，入彌勒閣，普見一切
X23n0439_p0536b17║善知識，遍學一切諸度門。故法華第二句云：示佛知
X23n0439_p0536b18║見。即長阿字，大悲萬行義也。已具大悲萬行，次以娑
X23n0439_p0536b19║羅樹王華開敷智成大菩提，故法華第三句云悟佛
X23n0439_p0536b20║知見，即暗字門也。既成佛已，即以加持方便普門垂
X23n0439_p0536b21║迹導利眾生，了知常住之時如來眾迹都盡，以無迹
X23n0439_p0536b22║故名般涅槃，故法華第四句云入佛知見，即是惡字
X23n0439_p0536b23║門也。若依字輪對如來方便智，更有第五長聲惡字
X23n0439_p0536b24║門，以無別體故此中不說。又此五字統收一切佛法
X23n0439_p0536c01║無有遺餘，故名為正等覺心。又今且約一途修行次
X23n0439_p0536c02║第作淺深差別說，其實此五字各成一切如來智（即五
X23n0439_p0536c03║方佛），各各統收一切佛法，是故下文脩觀行時隨學一
X23n0439_p0536c04║心即見一切如來心，即是華嚴如來成正覺時普見
X23n0439_p0536c05║一切眾生皆成正覺也。如是一心見一切心旋轉無
X23n0439_p0536c06║礙，故名正等覺心也。言具足梵音等者，成字是唐言
X23n0439_p0536c07║三菩提，此云正覺亦名正知，准華嚴經無有最字，故
X23n0439_p0536c08║彼疏云成最正覺亦能覺智，開悟稱覺、離倒為正、獲
X23n0439_p0536c09║得名成，此當相解。若揀別者，凡夫倒惑、佛覺重昏，二
X23n0439_p0536c10║乘雖覺不名為正，但知法有未知法空，但悟我空未
X23n0439_p0536c11║知我有，有厭生死、空沉涅槃，顛倒未除豈得稱正？菩
X23n0439_p0536c12║薩雖正，有上有修不得稱最，設位極稱最亦未名成
X23n0439_p0536c13║佛獨能，故云成三菩提。
X23n0439_p0536c14║【疏】神變加持者，神是智之妙用，變是智之所了。又神
X23n0439_p0536c15║即神通，變即變化，俱屬智也。瑜伽云：一、能變通，謂改
X23n0439_p0536c16║轉故；二、能化通，謂化現故。能轉所餘有自性物，令成
X23n0439_p0536c17║餘物，名為能變；隨欲為作諸未有事，故名能化。今此
X23n0439_p0536c18║中言變不言化者，變廣而化狹。變具十八，化唯三種。
X23n0439_p0536c19║變十八者：一、震動，二、熾然，三、流布，四、示現，五、轉變，六、
X23n0439_p0536c20║往來，七、卷，八、舒，九、眾像入身，十、同類往趣，十一、顯，十
X23n0439_p0536c21║二、隱，十三、所作自在，十四、制他神通，十五、能施辯才，
X23n0439_p0536c22║十六、能施憶念，十七、能施安樂，十八、放大光明。如下
X23n0439_p0536c23║疏云：然以佛神力故，令瑜伽行者於無量劫，謂如食
X23n0439_p0536c24║頃或演食頃為無量劫，延促自在，咸適眾根，無定相
X23n0439_p0537a01║可得，即是第一能變通。化三者：一、化為身，二、化為境，
X23n0439_p0537a02║三、化為語。化為身者，化自、他身為他自身，或一或多，
X23n0439_p0537a03║如是等類。化為境者，化似眾寶、飲食、資具等。化為語
X23n0439_p0537a04║者，妙音、廣音繫屬自、他。又下疏云：謂將說此平等法
X23n0439_p0537a05║門故，先以自在神力感動大眾，悉現普門境界秘密
X23n0439_p0537a06║莊嚴不可思議未曾有事，因彼疑問而演說之。所謂
X23n0439_p0537a07║莊嚴藏者，謂從一平等身普現一切威儀，如是威儀
X23n0439_p0537a08║無非密印；從一平等悟普現一切音聲，如是音聲無
X23n0439_p0537a09║非真言；從一平等心普現一切本尊，如是本尊皆是
X23n0439_p0537a10║三昧。然此三業差別之相皆無邊際，不可度量。如是
X23n0439_p0537a11║毗盧遮那普於十方世界一一皆現佛加持身，是一
X23n0439_p0537a12║一身各有十佛剎微塵等菩薩、金剛大眾，此諸人眾
X23n0439_p0537a13║諸根相好亦復無邊，如胡麻中油，遍滿法界，無空隟
X23n0439_p0537a14║處。如是莊嚴相，顯時無所從來，隱時亦無所去，畢竟
X23n0439_p0537a15║平等，不出於如，即是第二、能化通也。上是神變。言加
X23n0439_p0537a16║持者，加謂加被，持謂任持。佛以如上神力加被、任持
X23n0439_p0537a17║現前大眾，得見如是不思議莊嚴境界。如來若捨加
X23n0439_p0537a18║持之時，則不復現神變之加持，故云神變加持也。
X23n0439_p0537a19║【疏】然此自證等者，然者，然前起後之詞。言自證者，但
X23n0439_p0537a20║是佛佛自證，不從他得也。故下疏云：如是自證之境，
X23n0439_p0537a21║說者無言，觀者無見，不同手中菴摩勒果可轉授他
X23n0439_p0537a22║人。若可以言語授人者，釋迦菩薩蒙定光授決之時，
X23n0439_p0537a23║即應成佛，何故具修方便，要待無師自覺，方名佛耶？
X23n0439_p0537a24║一切心地者，有心量之地也。
X23n0439_p0537b01║【疏】加持三昧者，三昧是定，亦名為誓，即是住於自在
X23n0439_p0537b02║神力加持之定也。
X23n0439_p0537b03║【疏】因陀羅者，帝釋也者，梵語因陀羅，此云尊。帝釋者，
X23n0439_p0537b04║帝之一字，即是因陀羅，梵語訛也。正云印涅哩（二合），略
X23n0439_p0537b05║云帝，蓋聲勢相近。今時帝王，順天立號，猶得梵名耳。
X23n0439_p0537b06║釋者具足，應云釋迦囉主也，即三十三天之主也。今
X23n0439_p0537b07║言帝釋者，即尊主也。皆就略音，故曰帝釋。言猶如千
X23n0439_p0537b08║日者，謂天帝威德光明，類乎千日，如經云帝釋所有
X23n0439_p0537b09║光明，猶如千日等，為釋天之主也。
X23n0439_p0537b10║【疏】次云入真言門住心品者，釋此品題，分為二段：初
X23n0439_p0537b11║別明真言，後總釋品目。且初文者，曲論真言體相不
X23n0439_p0537b12║同。一者、真言通體，即唯阿字，通與一切真言教法而
X23n0439_p0537b13║為體故。不唯真言，至如萬類名言，皆有此能詮音聲，
X23n0439_p0537b14║下文備顯。凡開口之處，盡帶阿音，如書一字入一切
X23n0439_p0537b15║字中。但初下筆，若點若𦘕，便當阿字輪表體，便是法
X23n0439_p0537b16║界本不生性，即與諸法而為實體。由此梵王世界壞
X23n0439_p0537b17║時，吞噉眾字，於口角邊，唯留阿、漚二字。阿表於無，漚
X23n0439_p0537b18║表於有，即當佛法中真空妙有法界體也。雖成諸字，
X23n0439_p0537b19║而不壞其本體，如水全波，而不失濕之自性。常是隨
X23n0439_p0537b20║緣，常是不變。二者、真言別體，即三十四字，各各隨其
X23n0439_p0537b21║功義，與彼真言而為體性。且如五方真言體者，東方
X23n0439_p0537b22║以吽字為體，南方以怛囉（二合）字為體，西方用迄嘌（二合）
X23n0439_p0537b23║字為體，北方用惡字為體，中方用𮢥字為體。若論三
X23n0439_p0537b24║部真言，如來部以阿字為體，蓮華部用娑字為體，金
X23n0439_p0537c01║剛部用嚩字為體。如下普通真言藏品中，明法界漫
X23n0439_p0537c02║荼羅聖眾，隨一一真言，各有字門而為體故，總是辨
X23n0439_p0537c03║真言體。次明真言相者，或彰句義，或辨二合。加圓點
X23n0439_p0537c04║以表果滿，置傍𦘕而顯因修。聲分男、女，字具界、緣。既
X23n0439_p0537c05║生、不生而無雜，乃性、非性而有殊。具說其相，臨文可
X23n0439_p0537c06║知。問：既以阿字為真言體，遍在隨方教法皆有真言，
X23n0439_p0537c07║何故但論天竺之音乃曰真言？答：但如來現出世之
X23n0439_p0537c08║迹始自天竺傳法者，且約梵文作一途明義爾。如下
X23n0439_p0537c09║疏有此答。問曰：既約梵文一途明者，豈西方梵文俱
X23n0439_p0537c10║是真言耶？答曰：雖梵文是同，而顯、密有異。若作真言
X23n0439_p0537c11║說處，則為密教；若作顯言說處，則是顯教。且如此方
X23n0439_p0537c12║言音亦有顯言，亦有呪語，如急急如律令等語，呪火
X23n0439_p0537c13║不燒，呪𤷡令停，蓋作呪用，不同顯言。不可一切言音
X23n0439_p0537c14║都屬呪語，都屬顯言。既爾，且如此經亦有顯言，應屬
X23n0439_p0537c15║顯教。釋曰：密宗一一文言無非字門秘密加持而為
X23n0439_p0537c16║體性。雖有顯言，從宗、體俱屬秘藏，如法華？陀羅尼品。
X23n0439_p0537c17║若隨顯教宗尚，俱屬顯教；若隨密宗所尚，俱屬密攝。
X23n0439_p0537c18║或說真言，或稱神呪，或號陀羅尼，但名、義有殊，皆屬
X23n0439_p0537c19║密藏。次總釋品目者，入者，達解。達解真言之道理故，
X23n0439_p0537c20║以智為體。真言者，真謂真實，離妄倒故；言謂言音，悟
X23n0439_p0537c21║眾生故。以教為體，言是其體，真是其用。謂此言音之
X23n0439_p0537c22║上，有彼離妄離倒之義用。舉體就用，言即真故；攝用
X23n0439_p0537c23║歸體，真即言故。名曰真言門者，無擁義，為出入之通
X23n0439_p0537c24║由，即是其用。謂彼真言體有，彼無擁用。舉體就用，真
X23n0439_p0538a01║言即門；攝用歸體，門即真言，名真言門。又真言門為
X23n0439_p0538a02║所入，入為能入，能入從所入以得名。是真言門之入，
X23n0439_p0538a03║名入真言門，依主釋也。住心者，住謂安住，令菩提等
X23n0439_p0538a04║願不動故；心者靈明，是知見之真實相故。又住是三
X23n0439_p0538a05║昧，於三昧中即見自心，即疏云自心發菩提等。住是
X23n0439_p0538a06║能住，心是所住，能所相望，作依主釋。又上入真言門
X23n0439_p0538a07║是因，住心是果，因果相望，亦依主釋。品者，類也，別也，
X23n0439_p0538a08║即諸品之通名。入真言門住心，乃此品之別號。以通
X23n0439_p0538a09║從別，以別簡通，是入真言門住心之品，名入真言門
X23n0439_p0538a10║住心品。或以此品即當經之序品，如華嚴世主妙嚴
X23n0439_p0538a11║品，故疏云此品統論經之大意也。言說竊謂等者，竊
X23n0439_p0538a12║者，私也，即疏主自謂也。如有難云：此品梵本既有二
X23n0439_p0538a13║題，必應義理各殊。今略去修行，但存住心，豈不違於
X23n0439_p0538a14║梵本，乖於修行耶？答云：竊謂入住之義，已兼修行，故
X23n0439_p0538a15║離繁文，但著其一，於理無爽。
X23n0439_p0538a16║【疏】自心發等者，自心者，即本心也。以一切眾生雖知
X23n0439_p0538a17║自心本有佛知見性，若不練修，終難得顯。是以諸佛
X23n0439_p0538a18║如來以神力加持，說此三密方便為所入門，令修行
X23n0439_p0538a19║之者措心有地，依教懃行，安心彼中而修趣之，然後
X23n0439_p0538a20║克證，不從他得。若離自心執有，發修見證，終無得理。
X23n0439_p0538a21║譬如磨塼取鑒，鑽氷求火，徒受疲勞耳。又此中有六
X23n0439_p0538a22║箇心字：前二是因，後四是果。又前一是菩提心，第二
X23n0439_p0538a23║是大悲，後四是方便。又中間二心是自利，後二是利
X23n0439_p0538a24║他，前二通二利。言從因至果等者，謂從初發菩提，乃
X23n0439_p0538b01║至嚴淨佛國，從因至果，皆不離自心。因亦是自心，果
X23n0439_p0538b02║亦是自心，心即菩提，故云皆以等。天台云新佛成舊
X23n0439_p0538b03║佛，舊佛成新佛是也。又下疏云：行者欲知真言行及
X23n0439_p0538b04║果者，當於心處求之。意云：入此真言門者，即能識於
X23n0439_p0538b05║自心之處。若知是處，即得真言之果也。又此果字，有
X23n0439_p0538b06║本是無字，即皆以無所住而住其心。謂行者入真言
X23n0439_p0538b07║門，修三密時，貪著其事，則不離我、人、壽者之相，不得
X23n0439_p0538b08║名住。何以故？有所住故。若觀如是三密之相，雖從緣
X23n0439_p0538b09║生，不異於如，即是不住而住，住而不住。初發心時，便
X23n0439_p0538b10║成正覺，不由他悟，故云皆以無所住而住其心也。經
X23n0439_p0538b11║如是我聞等者，如來說經有五種成就：一、信成就，二、
X23n0439_p0538b12║時成就，三、教主成就，四、處成就，五、眾成就。言如是我
X23n0439_p0538b13║聞者，信成就也。一時者，時成就也。薄伽梵者，教主成
X23n0439_p0538b14║就也。住如來加持法界宮，乃至大寶王樓閣等，處成
X23n0439_p0538b15║就也。次云其金剛名曰虗空無垢等，眾成就也。准智
X23n0439_p0538b16║論，又說六成就，開信與聞而為二故。世親菩薩般若
X23n0439_p0538b17║燈論亦有六義，如彼頌云：前三明弟子後三證師說
X23n0439_p0538b18║一切修多羅其事皆如是。言如是者，結集者指斥之
X23n0439_p0538b19║詞也。謂指此經，如我所傳，是佛所說，故稱如是。注無
X23n0439_p0538b20║量義經云：至人說法，但為顯如，唯如為是，故云如是。
X23n0439_p0538b21║言我聞者，結集者言：若從他傳聞，不必如是。我親承
X23n0439_p0538b22║金口而聞，而非謬矣。又佛臨般涅槃時，侍者請曰一
X23n0439_p0538b23║切經首當置何言佛勅阿難當置如是我聞故大術
X23n0439_p0538b24║經阿難請問四事一佛滅度後諸比丘等以誰為師
X23n0439_p0538c01║二依何處住三惡性比丘如何調伏四一切經首當
X23n0439_p0538c02║置何言佛告阿難：我滅度後，以波羅提木叉為汝大
X23n0439_p0538c03║師，依四念處住惡性比丘梵壇治之。梵法默然，不應
X23n0439_p0538c04║打罵，但默擯故。一切經首當置如是我聞等。言一時
X23n0439_p0538c05║者，一者，簡數之語；時者，一期之號。時無別體，依法假
X23n0439_p0538c06║立。今言一時，謂即簡去四時、八時、十二時等，但取說
X23n0439_p0538c07║聽，會遇無差，生滅不二，故名一時。又如來說經，時有
X23n0439_p0538c08║無量，不能遍舉，一言略周，故云一時。言薄伽梵者，翻
X23n0439_p0538c09║就此方，或名能破，或云持眾德，或名有德，或名世尊。
X23n0439_p0538c10║謂佛地論有二義釋：初成德義，後破魔義。初成德者，
X23n0439_p0538c11║薄伽梵聲依六義轉：一、自在義，永不繫屬諸煩惱故；
X23n0439_p0538c12║二、熾盛義，炎猛智火所燒鍊故；三、端嚴義，三十二相
X23n0439_p0538c13║所莊嚴故；四、名稱義，一切殊勝功德圓滿無不知故；
X23n0439_p0538c14║五、吉祥義，一切世間親近供養咸稱讚故；六、尊貴義，
X23n0439_p0538c15║具一切德，常起方便利益安樂一切有情無懈癈故。
X23n0439_p0538c16║初一斷德，次一智德，後四恩德，如次應知。後破魔者，
X23n0439_p0538c17║謂能破壞四魔怨故，如下具明。言住如來加持者，住
X23n0439_p0538c18║謂居住，即是出現之義。如來者，上言薄伽梵，即是毗
X23n0439_p0538c19║盧遮那本地法身；今言如來，是佛加持身，即是應身，
X23n0439_p0538c20║謂從加持而現起故，加持之身名加持身。
X23n0439_p0538c21║【疏】今此宗等者，謂此秘密宗中也。對彼稱此，謂彼顯
X23n0439_p0538c22║宗之中具足六義，都名一薄伽梵，更無別義。今此宗
X23n0439_p0538c23║中，以字義釋之，復有多名，故云今此。言其本末有等
X23n0439_p0538c24║者，謂人體上本無能破之名，但由執持利器世間之
X23n0439_p0539a01║人，觀其事相之迹，強以之號能破者。易云：以物得通
X23n0439_p0539a02║謂之曰道，以微妙不測謂之曰神，以應根變化謂之
X23n0439_p0539a03║曰易。總而言之，皆虗無之謂也。聖人以事名之，隨其
X23n0439_p0539a04║義理以立其號矣，故云其本等。
X23n0439_p0539a05║【疏】二乘雖破等者，此通妨也。謂有難云：謂佛如來具
X23n0439_p0539a06║大智慧，能破無明煩惱，稱薄伽梵。二乘之人亦能有
X23n0439_p0539a07║之，何不名為薄伽梵耶？答：二乘雖破三毒，但破我執，
X23n0439_p0539a08║法執仍存，雖除種子，未盡習氣，如盛香器，餘氣現在，
X23n0439_p0539a09║故曰亦不了了等。
X23n0439_p0539a10║【疏】欲求等者，求者希求，欲即是求。作持業釋，如對法
X23n0439_p0539a11║第十六卷，即欲界五趣一切種類，皆欲求故，由欲求
X23n0439_p0539a12║力，不脫欲界，招欲界苦等。此中義別，謂善法欲也。
X23n0439_p0539a13║【疏】即是般若佛母者，般若即佛母故。故大品云：欲為
X23n0439_p0539a14║諸佛內眷屬，欲得大眷屬，當學般若波羅蜜。欲過聲
X23n0439_p0539a15║聞、辟支佛地，住阿毗跋致地，當學般若波羅蜜等。若
X23n0439_p0539a16║得與此相應，煩惱戲論皆悉永息。非如世間五欲熱
X23n0439_p0539a17║惱，雖小止息，而實更增。如擔重易肩，何曾有樂？又涅
X23n0439_p0539a18║槃經云：若常愁苦，愁遂增長。如人憙眠，眠即資多。躭
X23n0439_p0539a19║婬嗜酒，亦復如是等。是為此中女人義也。言以密教
X23n0439_p0539a20║不可直宣等者，不可直說是般若佛母，故言女人。此
X23n0439_p0539a21║宗多有如是隱密之語，修學之者，應當觸處類例而
X23n0439_p0539a22║思之耳。
X23n0439_p0539a23║【疏】一切世間至如佛者，一切世間者，即三世間，謂眾
X23n0439_p0539a24║生世間、器世間、智證覺世間，俱名一切。今但約眾生
X23n0439_p0539b01║名為一切，謂眾生世間種種差別，無量無邊，名為一
X23n0439_p0539b02║切。名聲者，名謂名號，即十號等；聲謂音聲，即說法等。
X23n0439_p0539b03║如法華經神力品云：爾時世尊於文殊師利菩薩及
X23n0439_p0539b04║比丘、比丘尼八部眾前，現大神力，出廣長舌，上至梵
X23n0439_p0539b05║世，一切毛孔放於無數光明，遍照十方世界，普皆見
X23n0439_p0539b06║此娑婆世界無量無邊眾寶樹下師子座上諸佛，及
X23n0439_p0539b07║見釋迦共多寶如來在寶塔中坐師子座。見是事已，
X23n0439_p0539b08║得未曾有。即時諸天於虗空中高聲唱言：過此無量
X23n0439_p0539b09║無邊百千萬億阿僧祇世界，有國名娑婆，是中有佛
X23n0439_p0539b10║名釋迦牟尼，今為諸菩薩說大乘經等。如是名聲，一
X23n0439_p0539b11║切世間無有等者，或名謂名稱，聲謂聲譽，即是名稱
X23n0439_p0539b12║普聞無量世界之謂，故云一切世間等。
X23n0439_p0539b13║【疏】本地法身者，即實相法身也。一真實相為萬化之
X23n0439_p0539b14║本，猶如於地為萬物之依，故曰本地。言法身者，謂此
X23n0439_p0539b15║實相能軌持萬化，即此軌持假名為身。法即身故，本
X23n0439_p0539b16║地即法身，並持業釋。又法身有五。清涼云：一、法性生
X23n0439_p0539b17║身，言其生，則本之法性故；二、功德法身，推其因，則功
X23n0439_p0539b18║德所成故；三、變化法身，就其應，則無感不形故；四、實
X23n0439_p0539b19║相法身，語其妙，則無相無為故；五、虗空法身，稱其大，
X23n0439_p0539b20║則彌綸虗空故。於此五中，今當第四實相法身。以別
X23n0439_p0539b21║揀通，即本地之法身。言次云如來是佛加持身者，即
X23n0439_p0539b22║應身他受用也。次疏釋成，其所住處名佛受用身。言
X23n0439_p0539b23║如來心王等者，如來是所住，心王為能住。如一切諸
X23n0439_p0539b24║佛說法儀式，皆住於應身，即本地身為教主也。約別
X23n0439_p0539c01║就勝，唯是真身。故經云應化非真佛亦非說法者，推
X23n0439_p0539c02║功歸本，言法身說。又下說法處即如來身，師子座亦
X23n0439_p0539c03║爾。依、正尚猶無礙，豈佛身真、應而局定耶？亦得名如
X23n0439_p0539c04║來身說、國土身說、菩薩身說等。今但說真、應二身，如
X23n0439_p0539c05║般若論說有二佛：一、真佛，即法身；二、非真佛，即應、化
X23n0439_p0539c06║身。又華嚴云諸佛真身本無二應物分形滿世間，又
X23n0439_p0539c07║云佛以法為身清淨如虗空所現眾色形令入此法
X23n0439_p0539c08║中等。然諸經論或說三、五、九、十身等，統而明之，一法
X23n0439_p0539c09║身也。
X23n0439_p0539c10║【疏】既從遍一切處等者，即法界處也，即從法界加持
X23n0439_p0539c11║力生。故下經云：時薄伽梵廣大法界加持。疏釋云：毗
X23n0439_p0539c12║富羅是廣大義，謂深廣無際，不可測量，如是諸法自
X23n0439_p0539c13║體，名為毗富羅法界。諸佛實相、真言實相、眾生實相，
X23n0439_p0539c14║皆是毗富羅法界。以此更相加持故，故名法界加持
X23n0439_p0539c15║也。生者，出現義。又此應身既從本地加持功德力生，
X23n0439_p0539c16║即與本地無相法身無二無別。清涼云：如冥室㬢光，
X23n0439_p0539c17║隨孔而照，光雖萬殊，而本是一。故曰既從遍等。
X23n0439_p0539c18║【疏】離諸過罪者，離四句、百非也。四句者，謂有、無、亦有
X23n0439_p0539c19║亦無、非有非無，清涼云四句之火莫焚是也。百非者，
X23n0439_p0539c20║然眾生迷執雖多，不出一、異、有、無四句。約此以明百
X23n0439_p0539c21║非，謂一、亦一、非一非非一、異、亦異、非異非非異，有、無
X23n0439_p0539c22║亦然，共成十六；三世各十六，成四十八；斷、常二見各
X23n0439_p0539c23║四十八，成九十六。并本四句，都成一百，皆違正理，故
X23n0439_p0539c24║云非也。
X23n0439_p0540a01║【疏】此與釋論三種金剛三昧等者：一、金剛三昧，得此
X23n0439_p0540a02║三昧者，能貫穿一切諸法，亦無不見，是三昧能通達
X23n0439_p0540a03║諸三昧，是名金剛三昧；二、金剛輪三昧，得此三昧者，
X23n0439_p0540a04║即能持諸三昧，是名金剛輪三昧（輪者，攝持義故）；三、如金剛
X23n0439_p0540a05║三昧，得此三昧者，能破一切煩惱結使，無有遺餘，譬
X23n0439_p0540a06║如天帝釋手執金剛，破修羅軍，是名如金剛三昧。故
X23n0439_p0540a07║云釋論等。
X23n0439_p0540a08║【疏】所謂如來實相智身者，此之法界，全是如來實相
X23n0439_p0540a09║之身。既是如來實相之身，何有處耶？由加持故，即是
X23n0439_p0540a10║真實功德莊嚴之處也，亦是華嚴十身中之智身也。
X23n0439_p0540a11║【疏】故曰宮也者，釋名曰：宮，穹也，言屋見於垣上，穹崇
X23n0439_p0540a12║然也（即高顯皃）。易曰：上古穴居而野處，後代聖人易之以
X23n0439_p0540a13║宮室，上棟下宇，以待風雨，蓋取諸大壯，此其始也。若
X23n0439_p0540a14║以心王所都，即佛身名宮；若以摩醯首羅住處，即是
X23n0439_p0540a15║器界。今為如來有應之處，無不是此宮，即屬應身，是
X23n0439_p0540a16║加持住處，隨世為名，故曰宮也。
X23n0439_p0540a17║【疏】五種那含住處者，那含者，即不還也。此有五種：一、
X23n0439_p0540a18║中般那含，謂處中有而般涅槃者；二、生般那含，謂處
X23n0439_p0540a19║生有及本有中而般涅槃者；三、行般那含，謂加行精
X23n0439_p0540a20║進而般涅槃者；四、無行般那含，謂有速疾道，不假加
X23n0439_p0540a21║行而般涅槃者；五、上流般那含，謂從下向上而般涅
X23n0439_p0540a22║槃。此般涅槃，謂得果義，謂阿那含而得阿羅漢，名般
X23n0439_p0540a23║涅槃。廣如義林。言住處者，是五種那含所依住處，謂
X23n0439_p0540a24║無煩、無熱、善現、善見、色究竟。言淨居者，謂離欲諸聖，
X23n0439_p0540b01║以聖道水濯煩惱垢，故名為淨；淨身所居，故名淨居。
X23n0439_p0540b02║或此天中無異生雜，純聖所止，故名淨居。何因得生？
X23n0439_p0540b03║為謂聲聞雜修靜慮，新造引業，故能生於五淨居天。
X23n0439_p0540b04║俱舍二十四云：應知此中無漏勢力，熏修有漏，令感
X23n0439_p0540b05║淨居，故名雜修。初、後剎那無漏，中間剎那有漏，以初、
X23n0439_p0540b06║後心資於中間有漏定心，令感淨居，名為引果。若大
X23n0439_p0540b07║乘說，與彼全殊，謂初、後有漏，中間無漏。無漏定力，展
X23n0439_p0540b08║轉資昔，感生業種，令勢殊勝，生五淨居。以初念有漏
X23n0439_p0540b09║而為加行，復除定障；次念無漏為無間道，正除定障；
X23n0439_p0540b10║後念有漏為解脫道，故熏修滿。若以有漏為中、無漏
X23n0439_p0540b11║為初、後者，豈以無漏與彼有漏為加行耶？故異小乘
X23n0439_p0540b12║也。
X23n0439_p0540b13║【疏】兼得淺深等者，淺謂執持，執持金剛杵也；深謂任
X23n0439_p0540b14║持，任持金剛印也。
X23n0439_p0540b15║【疏】約菩提等者，雖法與人能有異，然恐難解，今以漫
X23n0439_p0540b16║荼羅釋之。漫荼羅者，聖賢集會之處也。謂於漫荼羅
X23n0439_p0540b17║中，若但置印，名法漫荼羅，即是約菩提義，即有無量
X23n0439_p0540b18║無邊金剛智印故。若於彼中置一切聖賢，一一聖賢
X23n0439_p0540b19║復各持其印，依位而住，即是約佛陀義，有無量無邊
X23n0439_p0540b20║持金剛者。
X23n0439_p0540b21║【疏】然以自在神力等者，謂如是智德，唯佛與佛乃能
X23n0439_p0540b22║持之。若諸佛但住如是境界，則眾生不能以是蒙益，
X23n0439_p0540b23║是故然以自在神力等。
X23n0439_p0540b24║【疏】持大空之戰具者，楞伽云：大慧！何者第一義聖智
X23n0439_p0540c01║大空？謂自身內證聖智法空，離諸邪見熏習之過，是
X23n0439_p0540c02║名第一義聖智大空。大空即智也。今此諸執金剛，各
X23n0439_p0540c03║從一門內自證智，遍一切處，破諸眾生無明障染，義
X23n0439_p0540c04║名戰具大空。智即戰具，名大空戰具，作持業釋。
X23n0439_p0540c05║【疏】言之者，乃語助詞也。或執金剛者，各隨一門法界
X23n0439_p0540c06║幖幟，謂是杵等，是大空之戰具，可作依主。
X23n0439_p0540c07║【經】遊戲神變者，謂以如來本行菩薩道時，以一體速
X23n0439_p0540c08║疾力三昧，行種種諸度門，自利利他，現諸神變，遊履
X23n0439_p0540c09║快樂，即是踊躍超昇義。或將菩薩身作佛身等，或以
X23n0439_p0540c10║涅槃現生死。華嚴經云：謂以眾生身作剎身，而亦不
X23n0439_p0540c11║壞眾生身，是菩薩遊戲；以剎身作眾生身，而亦不壞
X23n0439_p0540c12║剎身，是菩薩遊戲。或以涅槃示生等，皆不壞其相。乃
X23n0439_p0540c13║至於定出入，自在無礙，眼根門中入正定，耳根門中
X23n0439_p0540c14║從定出，六根六境，逆順超越，自在無礙，是類皆遊戲
X23n0439_p0540c15║也。
X23n0439_p0540c16║【疏】信解者，即信謂印忍信向，解謂解行。一切眾生，從
X23n0439_p0540c17║無始來，未聞出世三寶，但歸依世間外道天神。後遇
X23n0439_p0540c18║善知識，為說佛法殊妙，則能印順忍可，名之為信。後
X23n0439_p0540c19║發菩提心，乃至成佛，中間起種種行願，名之為解。下
X23n0439_p0540c20║文廣釋。言始從真正發心者，離妄稱真，遠邪為正。妄
X23n0439_p0540c21║謂分別，邪即二邊。若有是相，不名真正，如常發菩提
X23n0439_p0540c22║心已。然為顯示真正之相，云今所發覺心，遠離諸性，
X23n0439_p0540c23║相乃至空，性圓寂故等。若與此相應，即是真正發心。
X23n0439_p0540c24║儻朱其旨，非真正也。此等行相，下疏備陳，宜細體焉。
X23n0439_p0541a01║【疏】如善財等者，華嚴經云：爾時善財童子恭敬右遶
X23n0439_p0541a02║彌勒菩薩摩訶薩已，而白之言：唯願大聖開樓閣門，
X23n0439_p0541a03║令我得入。時彌勒菩薩前詣樓閣，彈指出聲，其門即
X23n0439_p0541a04║開，命善財入。善財心喜，入已還閉。見其樓閣廣愽無
X23n0439_p0541a05║量，同於虗空，阿僧祇寶以為其地，阿僧祇宮殿、阿僧
X23n0439_p0541a06║祇門闥、阿僧祇牕牖。乃至善財童子於一處中見一
X23n0439_p0541a07║切處，一切諸處悉如是見。乃至爾時彌勒即攝神力，
X23n0439_p0541a08║入樓閣中，彈指作聲，告善財言：善男子！緣起法性如
X23n0439_p0541a09║是。此是菩薩知諸法智因緣聚集所現之相。如是自
X23n0439_p0541a10║性，如幻、如夢、如影、如像等。疏主！今取此文意者，若真
X23n0439_p0541a11║言行者見、聞、觸、知此境界時，即同善財入彌勒閣中，
X23n0439_p0541a12║於一處中見一切處，一切處中悉如是見。即觀十緣
X23n0439_p0541a13║生句，與華嚴宗不相異也。
X23n0439_p0541a14║【疏】上說金剛等者，上以金剛法界屬如來智身宮，即
X23n0439_p0541a15║如來應身。次明樓閣寶王亦是如來身者，即國土身。
X23n0439_p0541a16║今云師子座，即菩薩身。如理應思。
X23n0439_p0541a17║【疏】於九十六種者，謂西方外道有九十五種，若兼佛
X23n0439_p0541a18║法，成九十六。謂佛法中，有人雖披至典，不達聖旨，心
X23n0439_p0541a19║行理外，亦名外道一乘；不希大果，亦名外道他教。廣
X23n0439_p0541a20║序不繁具引。
X23n0439_p0541a21║【疏】問曰：佛所說經等者，此問意云：佛所說經，即應直
X23n0439_p0541a22║宣正宗，何須先住處及眷屬耶？答曰：譬如國王，乃至
X23n0439_p0541a23║下文易見。今又通云：謂佛設教，必不徒然。若不先明
X23n0439_p0541a24║住處，眷屬何存？若不次辨眷屬，當根則闕。故五種成
X23n0439_p0541b01║就，闕一不可，是故次第須如是也。
X23n0439_p0541b02║【疏】如淨虗空等者，如淨虗空體，離一切障翳垢染，無
X23n0439_p0541b03║能取也；及離一切分別，無所取也。若於虗空體上見
X23n0439_p0541b04║有障染，名為執諍；若於虗空上分別是淨是垢，即名
X23n0439_p0541b05║戲論。虗空不爾，故能遠離也。淨菩提亦復如是，法合
X23n0439_p0541b06║易知。
X23n0439_p0541b07║【疏】次虗空遊步等者，即是前遊戲神變義。彼中疏釋
X23n0439_p0541b08║云：梵云微吃哩抳多，是踊躍遊戲神變義。謂初發心
X23n0439_p0541b09║已來，深種善根，起種種願行，莊嚴佛土，成熟眾生，恒
X23n0439_p0541b10║殊勝進，不休息故，即是超昇騰躍義。如是遊戲，即是
X23n0439_p0541b11║菩薩自在神通等，正與此同。
X23n0439_p0541b12║【疏】復次，虗空等者，謂此無垢執金剛即是菩提心，阿
X23n0439_p0541b13║字門平等種子亦即是菩提心。此菩提心即是三句
X23n0439_p0541b14║義中第一、菩提心為因句。言修無住行者，即是遊步
X23n0439_p0541b15║金剛長阿字之行。此行即是三句義中第二、大悲為
X23n0439_p0541b16║根句。雖有菩提心願，若不起行，願必虗故，所謂菩薩
X23n0439_p0541b17║發大心，決定修諸行。言譬如等，譬如世間雖有種子，
X23n0439_p0541b18║不以播殖方便，根芽無由生起；雖有菩提因種，若不
X23n0439_p0541b19║以大悲萬行播殖方便，終不生根。言故次明等者，結
X23n0439_p0541b20║成所以也。
X23n0439_p0541b21║【疏】如萌芽等者，謂由大悲為根，萌芽已生，四大時節
X23n0439_p0541b22║為緣（此上屬大悲句）。又以虗空不礙，令此萌芽念念滋長（此屬
X23n0439_p0541b23║虗空生句）。言菩提心亦如是等者，為如萌芽已生，雖有水
X23n0439_p0541b24║土等緣，若不得空，有增上礙，不能滋長；若得於空，無
X23n0439_p0541c01║增上礙，乃能滋長。淨菩提芽亦復如是，雖有萬行為
X23n0439_p0541c02║緣，若有所得，不能滋長。今此萬行皆無所得，名為大
X23n0439_p0541c03║空。善巧方便，令菩提芽高出無極，名真實生，亦名大
X23n0439_p0541c04║空生。大空之生，故以為名也。言所謂大空者，即不可
X23n0439_p0541c05║得空暗字門生。此空即是三句義中第三方便，為究
X23n0439_p0541c06║竟句也。
X23n0439_p0541c07║【疏】如萌芽增等者，謂此萌芽念念增長，然後莖葉華
X23n0439_p0541c08║實漸次滋繁，華果殊芳，故名雜也。
X23n0439_p0541c09║【疏】復次以種種法界等者，謂種種法界色，即是萌、芽、
X23n0439_p0541c10║莖、葉、華、實。染謂莊嚴之染，非垢染也。言成大悲漫荼
X23n0439_p0541c11║羅者，漫荼羅，聖賢集會之處，萬德交歸之所。故下經
X23n0439_p0541c12║云：爾時金剛手白佛言：世尊！云何名此漫荼羅？（從因為名。）
X23n0439_p0541c13║佛言：此名發生諸佛漫荼羅。（諸佛無不從此生故。）疏釋云：下菩
X23n0439_p0541c14║提心種子於一切智心地中潤以大悲水，照以大慧
X23n0439_p0541c15║日，皷以大方便風，不礙以大空空，能令不思議法性
X23n0439_p0541c16║芽次第滋長，乃至彌滿法界，成菩提樹王。故以發生
X23n0439_p0541c17║為稱，名發生諸佛漫荼羅也。
X23n0439_p0541c18║【疏】曲中者，曲謂委曲，中（去）謂不失。諸佛威儀，無不委
X23n0439_p0541c19║曲成就於物，雖成於物而未曾失於規矩，方圓任器
X23n0439_p0541c20║也。或以曲謂隨他意言，中謂順自意語，皆成佛事也。
X23n0439_p0541c21║【疏】然上來等者，通疑、妨也。問：若一切諸法入此如實
X23n0439_p0541c22║智時，究竟平等，同一實際者，何故說有因果、自他、有
X23n0439_p0541c23║為、無為等深淺之異耶？答：為欲分別令易解故。
X23n0439_p0541c24║【疏】發同體悲愍等者，謂直取一切眾生身，與己身無
X23n0439_p0542a01║異，故名同體。起信鈔云：直見眾生如父母，亦未若見
X23n0439_p0542a02║同己身。拔苦之心，可謂深矣。言眾生等者，若無同體
X23n0439_p0542a03║方便者，尚不能自救，況救一切眾生耶？言此是如來
X23n0439_p0542a04║一德者，謂佛具有四德：一、行願德，二、慈悲德，三、無上
X23n0439_p0542a05║慧德，四、三昧德。今當四中第二德，故名如來之一德
X23n0439_p0542a06║也。
X23n0439_p0542a07║【疏】如一闡提等者，言一闡提者，是樂欲義。樂生死故，
X23n0439_p0542a08║而斷善根，無成佛之壽命，故名必死。二乘已死者，謂
X23n0439_p0542a09║二乘之人，於空作證，入於灰斷，故名已死。如是必死、
X23n0439_p0542a10║已死二種之人，雖世有良醫，見之拱手。諸佛醫王則
X23n0439_p0542a11║不如是，明見一切眾生皆有如來知見性故，必定師
X23n0439_p0542a12║子吼。師子吼者，涅槃經云：決定說也。決定宣說一切
X23n0439_p0542a13║眾生皆有佛性也。
X23n0439_p0542a14║【疏】為此一事因緣等者，即一大事因緣也。清涼云：無
X23n0439_p0542a15║二無三故名一，佛因佛果故稱大，因果幹能令物解
X23n0439_p0542a16║脫並稱為事，如來因此故出現爾。大事，即因緣也。又
X23n0439_p0542a17║正因佛性為因，緣因佛性為緣，了因所了為因，生因
X23n0439_p0542a18║所生為緣，皆為成於佛果大事大事之因緣也。如來
X23n0439_p0542a19║為此大事之因緣故，出現於世，故云唯等。
X23n0439_p0542a20║【疏】譬如真金，體性純淨者，頓悟也。謂頓悟菩提之心，
X23n0439_p0542a21║本離諸障，即南宗云明鏡本清淨也。言若種種煉冶
X23n0439_p0542a22║者，漸修也。謂初質尚與微垢共住，要假煉冶磨拂，方
X23n0439_p0542a23║得明淨，即北宗云時時劬拂拭也。若得此意者，則南
X23n0439_p0542a24║北二宗不相仇讐矣。又前離一切障等者，此中有四：
X23n0439_p0542b01║初、法；次、喻；三、指義；四、結名。今初為始，後大心眾金剛
X23n0439_p0542b02║道功德之相，以次段刃迅之稱，是究竟智也。今約因
X23n0439_p0542b03║中，具有麤、細、極細三重妄執，障翳菩提。即以地前秘
X23n0439_p0542b04║密方便，越初一重麤妄執，名離一切障，出世間心、生
X23n0439_p0542b05║見心、明道時，淨菩提心始得顯現。如是練修至八地
X23n0439_p0542b06║時，越第二劫一重細妄執，名離一切障，其菩提心逾
X23n0439_p0542b07║勝逾增，更益方便。乃至金剛道中，越第三劫極細妄
X23n0439_p0542b08║執，名離一切障，其菩提心與如來等。此位但有四分
X23n0439_p0542b09║之一，佛地之障存焉。次喻。譬如真金體性純淨者，出
X23n0439_p0542b10║鑛之金也。種種練冶眾寶磨瑩者，迤邐融明倍增光
X23n0439_p0542b11║彩也。三、指義。初質尚與微垢共任者，對彰法喻也。謂
X23n0439_p0542b12║金纔出鑛則喻見、道見、未曾見，謂之初質。鑛妄已除
X23n0439_p0542b13║細者尚在，名為微垢。種種練冶得至八地，細妄雖斷
X23n0439_p0542b14║極細者俱，眾練磨瑩復倍於前，至金剛定越極細妄
X23n0439_p0542b15║執，唯佛地障解脫道斷，故此乃四分之一最後微垢
X23n0439_p0542b16║也。是則三劫有物質之實，二位遣微垢之妄，故曰初
X23n0439_p0542b17║質尚與微垢共住。能持已下，第四、結名，可知。又解：言
X23n0439_p0542b18║初質者，謂本覺體根本名初，微垢即微細無明也。
X23n0439_p0542b19║根本淨覺自體無染，與細障俱也。問曰：本覺之體既
X23n0439_p0542b20║在纏位，應與麤惑共住，何言微垢耶？答：根本無明與
X23n0439_p0542b21║本覺齊，覺與不覺相對立故，最相近故。麤惑枝末與
X23n0439_p0542b22║始覺相當，由是本覺斷時先斷細者，始覺斷時先斷
X23n0439_p0542b23║於麤，義相可解。
X23n0439_p0542b24║【疏】一切難斷處等者，此所斷法有多不同，即變易、生
X23n0439_p0542c01║死二障習氣根本無明，即是第三重妄執等，名難斷
X23n0439_p0542c02║處。唯佛可除，乃至十地滿心未能斷故，唯佛智能斷，
X23n0439_p0542c03║名為難斷。又下疏云：一生補處菩薩尚有一死，未離
X23n0439_p0542c04║怨對。如來智身本不生故，則無有死，是永離怨對。是
X23n0439_p0542c05║故不動明王能煞灌頂菩薩麤重之身，斷其變易之
X23n0439_p0542c06║命，況餘三界眾生極暴惡者！言難伏處悉滅者，總以
X23n0439_p0542c07║三毒為難伏法，所謂眾生以貪、瞋、癡三為根本故，乃
X23n0439_p0542c08║至如來為欲調伏閻浮提眾生故，以補處身從兜率
X23n0439_p0542c09║天下而轉法輪，乃至於舍衛國現大神變，制諸外道
X23n0439_p0542c10║及曠野鬼神、訶栗底母種種難化眾生。世尊初成正
X23n0439_p0542c11║覺，於金剛界漫荼羅攝召三千世界普門大眾。時有
X23n0439_p0542c12║摩醯首羅天王，即是三千大千世界主，住於世界最
X23n0439_p0542c13║中，以慢心故，不肯從命，而作是言：我是三界之主，更
X23n0439_p0542c14║有何等世尊而召我耶？於時不動明王白佛言：世尊！
X23n0439_p0542c15║此有情故，犯三世諸佛三昧耶法，當以何法治之？佛
X23n0439_p0542c16║言：可斷其命。時不動明王即以左足蹋彼頂上寶冠
X23n0439_p0542c17║半月中，右足蹋彼妃首冠半月中。爾時摩醯首羅尋
X23n0439_p0542c18║即命絕，即於悶絕之中證無量甚深三昧，得無生記。
X23n0439_p0542c19║乃至深釋者，三千大千世界主即是無始無明，於一
X23n0439_p0542c20║切生死中而得自在，唯此菩提心王能制伏之，乃至
X23n0439_p0542c21║煞彼無常之身命，令得常命等。如下疏引，故云難伏
X23n0439_p0542c22║處等。
X23n0439_p0542c23║【疏】如來甲所謂大慈等者，謂即諸佛之慈，非因位之
X23n0439_p0542c24║慈。如釋迦如來菩提場中將成道，是時天魔領諸魔
X23n0439_p0543a01║屬，欲壞菩薩，不得成道，菩薩爾時被大慈甲魔不能
X23n0439_p0543a02║為害。言不為一切煩惱斷傷者，降煩惱魔也。故下疏
X23n0439_p0543a03║云：是中更有難降伏處，所謂諸煩惱等魔（此等字者，等取蘊死
X23n0439_p0543a04║也），無有形相方所，亦無足迹，難可覺知，於一念中亦
X23n0439_p0543a05║皆殄滅，故云不為一切等。
X23n0439_p0543a06║【疏】所謂住大空慧者，即無分別之慧也。安住此空慧，
X23n0439_p0543a07║即是住無戲論。言是處等者，是處即指緣起實相處，
X23n0439_p0543a08║謂於是處不觀生滅、斷常、去來、一異，名戲論息，即同
X23n0439_p0543a09║於涅槃。若真言行者住此空時，應深觀察，若失般若
X23n0439_p0543a10║方便，多墮二乘地，證小涅槃。故下疏云：此名極無言
X23n0439_p0543a11║說處。爾時心住無為法相，若失方便，則墮二乘。然以
X23n0439_p0543a12║菩提心勢力，還能發起悲願，不墮二乘也。
X23n0439_p0543a13║【疏】如是妙權等者，妙是妙權，即是佛加持智。此方便
X23n0439_p0543a14║智從如來十力生，即十力是能生，方便是所生。故智
X23n0439_p0543a15║論云：以是處、不是處智力，分別籌量眾生是可度、是
X23n0439_p0543a16║不可度。即智力是能生，分別等下是所生。下准此知。
X23n0439_p0543a17║以業報智力，分別籌量是人業障、是人報障、是人無
X23n0439_p0543a18║障；以禪定、解脫、三昧智力，分別籌量是人著味、是人
X23n0439_p0543a19║不著味；以上下根智力，分別籌量眾生智力多少；以
X23n0439_p0543a20║種種欲智力，分別籌量眾生所樂；以種種性智力，分
X23n0439_p0543a21║別籌量眾生深心所趣；以一切至處智力，分別籌量
X23n0439_p0543a22║眾生解脫門；以宿命智力，分別籌量眾生先所從來；
X23n0439_p0543a23║以生死智力，分別籌量眾生生處好醜；以漏盡智力，
X23n0439_p0543a24║分別籌量眾生得涅槃。佛用是十種力度脫眾生，審
X23n0439_p0543b01║諦不錯，名十力生。
X23n0439_p0543b02║【疏】皆有多聲等者，多聲者，應云：梵語誐誐曩尾羅惹
X23n0439_p0543b03║南，誐誐曩尾訖哩柅多南，乃至野又鉢底南。南者多
X23n0439_p0543b04║聲，即是等義。眾義如云：佛䭾南，達磨南，僧伽南。問：又
X23n0439_p0543b05║云佛䭾耶等，與此南字，一耶？異耶？答：野是假者，即目
X23n0439_p0543b06║覺者，義無相濫。
X23n0439_p0543b07║【疏】然統其綱要等者，謂大本有十佛剎微數塵等。今
X23n0439_p0543b08║此統其大領所要用者，上首一十九數枝未眷屬，皆
X23n0439_p0543b09║悉隨之。於此持明宗中通途用者，不以為闕少耳。又
X23n0439_p0543b10║解：宗通之用者，然此經宗有通該法界之用，若人若
X23n0439_p0543b11║法，皆無盡故。今言十九，既局數數，豈不違於宗通之
X23n0439_p0543b12║用耶？答：若准梵本，皆帶多聲，即是等言。今置等言局，
X23n0439_p0543b13║過斯遣矣。又此所列一十九眾，皆是如來內德所現，
X23n0439_p0543b14║為影響眾。其當根眾，何者是耶？故下疏云：然此諸解
X23n0439_p0543b15║脫門所現善知識，各引無量當根，同入法界漫荼羅。
X23n0439_p0543b16║即此所引為當根眾也。
X23n0439_p0543b17║【疏】世界海等者，上顯如來差別智印，其數無量。且以
X23n0439_p0543b18║如來十力，各對一佛剎微塵，表眾會之數，未知諸佛
X23n0439_p0543b19║所化分劑，由是疏指釋論顯之。彼論五十五云：復次
X23n0439_p0543b20║三千大千國土，名一世界，一時起，一時滅。如是等十
X23n0439_p0543b21║方如恒河沙等世界，是一佛世界；如是一佛世界數
X23n0439_p0543b22║如恒河沙等世界，是一佛世界海；如是佛世界海數
X23n0439_p0543b23║如十方恒河沙世界，是佛世界種；如是世界種十方
X23n0439_p0543b24║無量，是名一佛世界。於一切世界中取如是分，是名
X23n0439_p0543c01║一佛所度之分也。
X23n0439_p0543c02║【疏】形色性類，皆有表像者，形謂凞怡忿怒，色謂青黃
X23n0439_p0543c03║赤白，蓋分性類差別，故表息增降敬。餘法門例爾。
X23n0439_p0543c04║【疏】能令三業同於本尊等者，謂行人三業即是本尊
X23n0439_p0543c05║三業，本尊三業即是行人三業。如是本末平等無二，
X23n0439_p0543c06║自然從此一門得入法界，即是普入一切法界門。如
X23n0439_p0543c07║從一門見王，即是遍入千門萬戶；行人隨從一門，即
X23n0439_p0543c08║須直入，但恐門首稽留，或外事所牽，終不得見如來
X23n0439_p0543c09║法王也。
X23n0439_p0543c10║【疏】復次，行人等者，謂修行之人，雖學於慧，若無禪定，
X23n0439_p0543c11║但名狂慧。猶如將燈安向風中，閃爍不定，照用不得
X23n0439_p0543c12║分明；若置室內，停停不動，照用即得分明。故次文殊
X23n0439_p0543c13║妙慧明除蓋障三昧也。
X23n0439_p0543c14║【疏】佛身四德者：一、行願彌綸；二、佛宗不斷；三、大悲演
X23n0439_p0543c15║法；四、深定除障。如是次第而配屬之。
X23n0439_p0543c16║【疏】大邪見、大愛等者，涅槃云：一切煩惱，邪見攝盡，謂
X23n0439_p0543c17║破壞三寶，焚燒善根。戒經十種謗，三寶為最重，故邪
X23n0439_p0543c18║見稱大。若據發潤生死，流轉無明，愛、取為大；若據遠
X23n0439_p0543c19║隨現行，障無學道，我愛、慢為大；餘可名輕。若煩惱當
X23n0439_p0543c20║體相望，則十大煩惱為重，隨惑為輕等。今此智人，必
X23n0439_p0543c21║能說法破壞，故名摩訶薩。
X23n0439_p0543c22║【疏】此索哆等者，前云薩埵，直呼於人；今云索哆，乃屬
X23n0439_p0543c23║人之功業，即是忍樂修行，堅持不捨。言聲明有如是
X23n0439_p0543c24║法者，即八轉聲法也。謂前云薩埵，直目眾生之體，即
X23n0439_p0544a01║體聲也；今云索哆，直屬眾生之業，即業聲也。如言薄
X23n0439_p0544a02║伽梵、薄伽伐帝，言薄伽梵，即體聲也；言薄伽伐帝，即
X23n0439_p0544a03║轉聲中業聲也。聖教多譯為薩埵者，蓋相傳習學之
X23n0439_p0544a04║者，隨順其言辭耳。
X23n0439_p0544a05║【疏】一者、愚童者，愚謂愚癡，童謂孾童，取未會分別也。
X23n0439_p0544a06║下經云：愚童凡夫類，猶如羝羊。疏釋云：羝羊是畜生
X23n0439_p0544a07║中，性最下劣，但念水草及婬欲事，餘無所知。故順西
X23n0439_p0544a08║方語法，以喻不知善惡因果，愚童凡夫也。法華經第
X23n0439_p0544a09║一：入生死險道，相續苦不斷，深著於五欲，如犛牛愛
X23n0439_p0544a10║尾等（云云）。
X23n0439_p0544a11║【疏】二者，有識者，謂有所識知者也。對前愚童，故稱有
X23n0439_p0544a12║識也。
X23n0439_p0544a13║【疏】出過一切等者，一切之言，攝盡內外。有諸外道計
X23n0439_p0544a14║我自性，即同欲界，或同色、無色界，乃至謂非想處即
X23n0439_p0544a15║是涅槃，或言梵王、毗紐天等生一切法。又如犢子阿
X23n0439_p0544a16║毗曇中說：譬如四大和合故有眼法，五眾和合則有
X23n0439_p0544a17║人法，是人法在不可說藏中。又說一切有道人言：神
X23n0439_p0544a18║人，一切法門中求不可得，如龜毛、兔角常無，而陰、界、
X23n0439_p0544a19║入實有自性。以如是等戲論法故，蓋由不識其心。今
X23n0439_p0544a20║此菩提出過如是臆度戲論種種過失，一向純淨，即
X23n0439_p0544a21║是眾生本心。了知此者，名之為菩提薩埵也。
X23n0439_p0544a22║【疏】即經所謂越三時至法門也者。言越三時者，越謂
X23n0439_p0544a23║超越，三時即是過、現、未來三時分也，謂超越彼三世
X23n0439_p0544a24║之時分故。且世間時分，則有過去、未來、現在，剎那不
X23n0439_p0544b01║住，脩短之異。此遮那實相之日，圓明常住，湛若虗空，
X23n0439_p0544b02║無有如是差別之相。又釋論云：諸佛有無礙解脫，菩
X23n0439_p0544b03║薩有不可思議三昧，能令多時作少時，少時作多時。
X23n0439_p0544b04║又如說法華經六十小劫，謂如食頃（云云）。此說經之時
X23n0439_p0544b05║分，復當云何？故天台云：夫心冥至道，則渾一古今。法
X23n0439_p0544b06║界無生，本亡時分，況無涯之說，念劫圓融哉！故今以
X23n0439_p0544b07║無時之時，名越三時矣。
X23n0439_p0544b08║【疏】三、十時等者，智論云：日名從旦至旦，初分、中分、後
X23n0439_p0544b09║分，夜亦三分，一日一夜有三十時。春、秋分時，十五時
X23n0439_p0544b10║屬晝，十五時屬夜，餘時增減。五月晝十八時，夜十二
X23n0439_p0544b11║時，十一月翻。此言十五時屬晝，三分中各五時也。
X23n0439_p0544b12║【疏】如法華序分等者，故法華經序品云：爾時佛放眉
X23n0439_p0544b13║間白毫相光，照東方萬八千世界，靡不周遍。乃至雨
X23n0439_p0544b14║曼荼羅、曼殊沙華、栴檀香風，悅可眾心。以是因緣，地
X23n0439_p0544b15║皆嚴淨，而此世界六種震動。乃至文殊當知，四眾龍
X23n0439_p0544b16║神瞻察：仁者為說何等？爾時文殊師利語彌勒菩薩
X23n0439_p0544b17║摩訶薩及諸大士：善男子等，如我惟忖，今佛世尊欲
X23n0439_p0544b18║說大法。又云：我見燈明佛，本光瑞如此。以是知今佛
X23n0439_p0544b19║欲說法華經。言從地涌出品者，經云：爾時他方國土
X23n0439_p0544b20║諸來菩薩而白佛言：願於娑婆世界護持此經。佛言：
X23n0439_p0544b21║不須汝等，我娑婆世界自有六萬恒河沙等菩薩，各
X23n0439_p0544b22║引爾所眷屬護持此經。言訖，有無量千萬億菩薩同
X23n0439_p0544b23║時涌出。乃至我於伽耶城，菩提樹下坐，得成最正覺，
X23n0439_p0544b24║轉無上法輪。爾乃教化之，令初發道心，今皆住不退，
X23n0439_p0544c01║悉當得成佛。因此彌勒及諸菩薩壞疑云：父少而子
X23n0439_p0544c02║老，舉世所不信。如來為破此疑，方說三身壽量。今此
X23n0439_p0544c03║亦爾，現普門不思議境界，感動大眾。因彼疑問，說此
X23n0439_p0544c04║平等句法門也。
X23n0439_p0544c05║【疏】內脩般舟三昧者，般舟，此云佛立。摩訶止觀云：般
X23n0439_p0544c06║舟三昧，翻為佛立三昧。佛立有三義：一、佛威力，二、三
X23n0439_p0544c07║昧力，三、行者本功德力。能於定中見十方現在佛在
X23n0439_p0544c08║其前立，如明眼人晴夜觀星，見十方佛亦如是多，故
X23n0439_p0544c09║名佛立三昧。
X23n0439_p0544c10║【疏】和合亦無者，謂行者於般舟三昧中，見此不思議
X23n0439_p0544c11║加持境界時，作四不生句觀之：如是境界之相，由自
X23n0439_p0544c12║心淨故生耶？若由自心生者，即不異外道。計一切法
X23n0439_p0544c13║從自性生，或計從他生，謂計梵王能生等，亦不異外
X23n0439_p0544c14║道。行者如是觀自他都無所得，乃合觀之：如是境界
X23n0439_p0544c15║為共生耶？若共生者，則有二過。何以故？若謂內心為
X23n0439_p0544c16║自待佛加被而得生者，即此自心中先有佛耶？為先
X23n0439_p0544c17║無耶？若先有之，佛之加被則無所用；若先無之，佛之
X23n0439_p0544c18║加被復何所用？故共亦不生也。
X23n0439_p0544c19║【疏】軌匠其心者，軌者，法也；匠者，工也；匠之作不失於
X23n0439_p0544c20║法也。如美玉薀在石璞之中，不得良工琢磨，則不成
X23n0439_p0544c21║至寶。眾生菩提心寶在煩惱石中，若遇如來說法方
X23n0439_p0544c22║便，軌而匠之，則成法器也。
X23n0439_p0544c23║【疏】因陀羅等者，因陀羅者，即帝釋也。如天帝釋殿，以
X23n0439_p0544c24║珠網覆上，一明珠內，萬像俱現，珠珠皆爾。此珠明徹，
X23n0439_p0545a01║互相現影，而無窮盡。今此亦爾，一塵剎內，萬像俱現，
X23n0439_p0545a02║剎剎皆爾。此剎體空，更相現像，像復現像，而無窮盡，
X23n0439_p0545a03║故云因陀羅等。
X23n0439_p0545a04║【疏】今略舉三聖等者，謂有難云：上舉四菩薩為上首，
X23n0439_p0545a05║表佛四德有所偏闕，則不成無上菩提。今又舉三聖，
X23n0439_p0545a06║有何所以耶？故疏通釋云：上舉四菩薩，前已備彰。今
X23n0439_p0545a07║標三聖，即表三部，謂漫荼羅莊嚴之藏所具聖眾，雖
X23n0439_p0545a08║差別無量，三聖攝盡，所以偏舉也。謂執金剛是金剛
X23n0439_p0545a09║部，赤色有降伏；普賢是如來部，白色有寂災；觀自在
X23n0439_p0545a10║是蓮華部，黃色有增益。言舉此三點者，即此三聖亦
X23n0439_p0545a11║是摩訶般若解脫法身，謂執金剛般若德，普賢法身
X23n0439_p0545a12║德，觀音是解脫德。又釋三點者，即梵書伊字。常途釋
X23n0439_p0545a13║云：如摩醯首羅，面上三目。今又顯之，出梵書伊字ī
X23n0439_p0545a14║也。湛三點者，此之謂也。
X23n0439_p0545a15║【疏】如外覩漫荼羅等者，形內稱外，謂大悲胎藏漫荼
X23n0439_p0545a16║羅，而分三重，從內向外，此當第三，故以名焉。
X23n0439_p0545a17║【疏】若離如是實相等者，謂第三重漫荼羅所現莊嚴
X23n0439_p0545a18║眷屬，多是諸天、魔、梵八部之眾，及鬼子母、鳩槃荼等。
X23n0439_p0545a19║雖現如是種種相狀，然皆即是實相之印。行者觀行，
X23n0439_p0545a20║與此相應，以此為門，皆見中臺大日之尊。若不知如
X23n0439_p0545a21║是秘號，皆隨愛見所生，與天魔外道作諸塵勞伴侶
X23n0439_p0545a22║耳。
X23n0439_p0545a23║【疏】復次，行者初發等者，謂從初發菩提心時，便得入
X23n0439_p0545a24║於阿字之門，即是從如來金剛性生。金剛性，謂如實
X23n0439_p0545b01║智堅固性也。言當知之，芽者，菩提芽也。此芽生已，中
X23n0439_p0545b02║間運運者，地地增進，乃至成菩提樹王，更無行可增
X23n0439_p0545b03║等。
X23n0439_p0545b04║【疏】唯以一行一道者，謂從初發心入菩薩位，乃至滿
X23n0439_p0545b05║足十地，但以一真言之行、一真言之道而成正覺。
X23n0439_p0545b06║【疏】若於異方便門等者，謂入佛方便有無量門，門雖
X23n0439_p0545b07║無量，若開顯密意，則皆不離此一實乘矣。
X23n0439_p0545b08║【疏】得至虗空無垢等者，猶如虗空畢竟清淨，不為一
X23n0439_p0545b09║切塵垢所染；心亦爾，不為薀、處、界等諸垢所染，故以
X23n0439_p0545b10║為名。至下第六、無畏處廣明。
X23n0439_p0545b11║【疏】然以四不生義觀之者，謂一切法不自生，不他生，
X23n0439_p0545b12║不共生，不無因生，如下文說。
X23n0439_p0545b13║【疏】將欲開權顯實，說法華經者，古有多義，且依清涼。
X23n0439_p0545b14║故華嚴鈔云：謂有問言：若會三歸一者，為會昔三而
X23n0439_p0545b15║為一耶？為會昔三歸今一耶？答：具斯二義：初則會取
X23n0439_p0545b16║昔三，為今之一；後則癈昔之三，立今一故。取則昔小
X23n0439_p0545b17║皆取，廢則昔大亦廢。然開、廢等言，有局、有通。局者，約
X23n0439_p0545b18║教，則廢三立一，三教者虗設故；約理，則開三顯一，開
X23n0439_p0545b19║無三理，一極自彰故；約行，則會三為一，三乘之行皆
X23n0439_p0545b20║佛因故；約果，則會三歸一，三乘之因同歸一果故。通
X23n0439_p0545b21║者，唯廢一種，則約於教；開、會等言，並通三種。言約開
X23n0439_p0545b22║三顯一，則三者、一者，約理，則昔說三種，閇於一實；今
X23n0439_p0545b23║云無三，則一理自現，故云開方便門，示真實相。約行，
X23n0439_p0545b24║則昔說三乘行，別方便門，閉於一實；今會為一，則方
X23n0439_p0545c01║便門開，一實顯矣，故云汝等所行是菩薩道。約果者，
X23n0439_p0545c02║昔說三果不同，是方便門，閉於一實；今云三果虗設，
X23n0439_p0545c03║唯有極果無上菩提，故云心生大歡喜，自知當作佛，
X23n0439_p0545c04║則實相顯矣。更有多義不煩具引，故云開權顯實說
X23n0439_p0545c05║法華經也。又慈恩一乘章云：雖依諸教總會此四，然
X23n0439_p0545c06║法華中顯會教理，密會行果。會教理者，經云：諸佛智
X23n0439_p0545c07║慧及智慧門一雨普潤，會教也；牛車寶所，會理也。此
X23n0439_p0545c08║以所詮名之為理，非要真如。欲顯所得甚深難解，有
X23n0439_p0545c09║所言說意趣難知，道場所得法無能發問者，我意難
X23n0439_p0545c10║可測亦無能問者。亦顯法華開方便門示真實相，即
X23n0439_p0545c11║是法華開敷秀出。密亦通會行果二種，乘此寶乘直
X23n0439_p0545c12║至道場，即會行故；中設化城為至寶所，即會果故。此
X23n0439_p0545c13║則正顯昔權今實故也。言將演遍一切乘者，謂次下
X23n0439_p0545c14║文所說種種法門，各是一種運生之義。又一一門皆
X23n0439_p0545c15║遍一切處，名遍一切乘也。言自心成佛之教者，即是
X23n0439_p0545c16║所說平等句法門也。若有行者住於此乘，初發心時
X23n0439_p0545c17║便成正覺，不由他悟，故曰自心成佛之教也。是故如
X23n0439_p0545c18║來所現十佛剎微塵數等諸善知識及法界門，為表
X23n0439_p0545c19║之也。
X23n0439_p0545c20║【疏】智者見其至宗本者。智者，執金剛秘密主也。秘密
X23n0439_p0545c21║主覩佛示現無盡莊嚴之迹，則喻曉如來自證之智。
X23n0439_p0545c22║如觀樹之枝葉，可以知其根本；又如觀水之流派，可
X23n0439_p0545c23║以究其源穴。
X23n0439_p0545c24║【疏】其所蹂踐者，蹴蹋也。龍象蹴蹋，非驢所堪。象迹喻
X23n0439_p0546a01║經云：如觀象迹，即見象身，若究真詮，必達真理也。又
X23n0439_p0546a02║解：既云象跡超絕群託，蹂踐復明更方深秘。觀迹可
X23n0439_p0546a03║見其大，蹂踐亦知其力，故曰身力必大也。
X23n0439_p0546a04║【疏】懷山襄陵者，此出尚書。帝曰：咨！四岳（四岳，即義和之四子，分掌
X23n0439_p0546a05║四岳之諸侯，故以稱焉），湯湯洪水方割（湯湯，流貌。洪，大；割，害也。言大水方方為害），蕩
X23n0439_p0546a06║蕩懷山襄陵，浩浩滔天（蕩蕩，言水奔𭓧有所滌除。懷，包；襄，上也。包山上陸，浩浩盛
X23n0439_p0546a07║大若漫天）。又准尚書正義，帝曰：咨，咨嗟也，嗟水災之大也。
X23n0439_p0546a08║呼掌四岳之官，而告之須人之意（欲人治水）。汝四岳等，今
X23n0439_p0546a09║湯湯流行之水，所在方方為害人，其勢奔𭓧，蕩蕩然
X23n0439_p0546a10║滌除在地之物，包裹高山，乘上丘陵，浩浩盛大，勢若
X23n0439_p0546a11║漫天。在下之人，其皆咨嗟，其病大水矣。今但取大水
X23n0439_p0546a12║之皃。
X23n0439_p0546a13║【疏】曲成佛事者，曲謂委曲，成謂成就，即是委曲成就
X23n0439_p0546a14║所作佛事。佛事，即化物之事也。此出周易繫辭云：範
X23n0439_p0546a15║圍天地之化而不過，曲成萬物而不遺。（注曰：範圍，謂摸範天地而
X23n0439_p0546a16║周備其理也。曲成者，乘變以應物，不係一方也，則萬物宜得所矣。此彰易道乘變無方，以況智德物無滯，故
X23n0439_p0546a17║曰曲成等。）言本末因緣等者，本者，如來三業也；末者，所現
X23n0439_p0546a18║之相也。即本之末，即末之本，自在難思，故曰本末因
X23n0439_p0546a19║緣，究竟無礙。言照俗之權等者，照俗之權，即後得達
X23n0439_p0546a20║俗智之方便也；契實之境，即根本證如智實相也。意
X23n0439_p0546a21║云：如來所現加持之迹，尚如是爾，自證真實之境，當
X23n0439_p0546a22║復云何？
X23n0439_p0546a23║【疏】若法不然等者，法謂如來自證之智，然即如是之
X23n0439_p0546a24║詞，微謂微淺，尋謂尋求。今此意云：如來自證甚深之
X23n0439_p0546b01║智，設以神力加持，亦不可示人。若不如是耳，則有微
X23n0439_p0546b02║淺之迹，可以尋求。言我以等者，謂我於加持之迹，雖
X23n0439_p0546b03║已盡觀，縱也奪云然，不知此如來自證之法，從何得
X23n0439_p0546b04║之，即正是發起疑問之意也。
X23n0439_p0546b05║【疏】阿闍梨意存等者，謂一切眾生皆有安樂性，欲令
X23n0439_p0546b06║去至涅槃安樂處故，所以但存如去。又去是自利，說
X23n0439_p0546b07║是利他，故存如說。古云：如來者，到已還乘如實道，來
X23n0439_p0546b08║成正覺，故名如來也。
X23n0439_p0546b09║【疏】阿羅等者，謂羅字是塵義，塵即煩惱故。訶是風輪，
X23n0439_p0546b10║即降伏義，降伏即害也，謂是應以永害煩惱賊故。言
X23n0439_p0546b11║釋論謂之煞賊者，彼結頌云：佛以忍辱鎧，精進為剛
X23n0439_p0546b12║甲，持戒為大馬，禪定為良弓，智慧為好箭，外破魔王
X23n0439_p0546b13║軍，內滅煩惱賊，是名阿羅訶。
X23n0439_p0546b14║【疏】三十六俱胝者，起信疏云：問：六道如環巡歷，行相
X23n0439_p0546b15║如何？答：三界、五趣，共三十五處，所謂三塗、四洲、六欲
X23n0439_p0546b16║天。此界十三處，并色界十八天處，無色四天處，如是
X23n0439_p0546b17║三十五處，生死輪轉。今開修羅，即三十六俱胝，梵語
X23n0439_p0546b18║此當百億。趣者，類也，三十六俱胝趣類也。
X23n0439_p0546b19║【疏】性名積習等者，由本性故，能積薰習之相，漸生欲
X23n0439_p0546b20║樂，順性起業，即當本性住也。性先有欲，得因緣而生，
X23n0439_p0546b21║譬如先有瘡，得觸因緣，然後血出。或時從欲為性者，
X23n0439_p0546b22║由欲數數希望不捨，遂成其性，即習所成也。謂若人
X23n0439_p0546b23║今世、後世常習是欲，則成為性。然性與欲而有差別，
X23n0439_p0546b24║用性作業，必當受報；若用欲作業，不必受報。何以故？
X23n0439_p0546c01║性在內，欲在外；性重，欲輕；性難除，欲易捨。性名染下，
X23n0439_p0546c02║辨性不同，謂性有淨染利鈍。今明染心，事謂事業，即
X23n0439_p0546c03║染心為業。欲名隨緣起者，通染淨緣，謂惡欲眾生隨
X23n0439_p0546c04║邪師教，常入惡故鈍；善欲眾生隨善友等樂道，脩助
X23n0439_p0546c05║道法故利。或可言染心者，非惟不善有覆名染，但約
X23n0439_p0546c06║躭著其事名善，具通三性。性欲之義，如釋論明。
X23n0439_p0546c07║【疏】且如有人等者，謂如有人志心悕求五通智道。五
X23n0439_p0546c08║通者，神境、天耳、天眼、他心、宿住也。言現韋陀者，韋陀
X23n0439_p0546c09║此云明，即是外道四明也，謂聲、因、醫、內等。梵志者，梵
X23n0439_p0546c10║者淨也，謂以淨行為志，名為梵志。形即身形，謂從漫
X23n0439_p0546c11║荼羅第四重內，現此梵志之身，為說瞿曇仙等真言。
X23n0439_p0546c12║瞿曇，梵語具足，應云喬答摩，此云日炙種。准五分律
X23n0439_p0546c13║云：始從賢劫立共許王，自後諸王此王為首，乃至最
X23n0439_p0546c14║後大茅草王，緣無子息。王作是念：上世已來皆是仙
X23n0439_p0546c15║種，我若不習，應斷仙宗。作是念已，國付大臣，便自退
X23n0439_p0546c16║身，入山修道。後經時歲，得五通仙，年既將深，頭皆自
X23n0439_p0546c17║白。有諸弟子取果汲薪，去後多時，被獸嬈觸，弟子來
X23n0439_p0546c18║見，以籠盛之，後更取汲，掛在樹上。有諸獵者遙瞻覩
X23n0439_p0546c19║之，謂是白鷺，以箭射之，仙人中箭，命乃隨終，有兩滴
X23n0439_p0546c20║血墮在地上，生二甘蔗。因日炙開，一生童男，一生童
X23n0439_p0546c21║女，男名善生，女名善賢，人貴其種，共標剎帝利名。從
X23n0439_p0546c22║是以後，望在喬答摩，即五通仙法。
X23n0439_p0546c23║【疏】無非毒皷因緣者，即涅槃經如來性品云：譬如有
X23n0439_p0546c24║人，以雜毒藥用塗大鼓，於眾人中擊之發聲，雖無心
X23n0439_p0547a01║欲聞，聞之皆死，唯除一人不橫死者。皷合涅槃，死喻
X23n0439_p0547a02║滅惑，不橫死者喻一闡提。此況漫荼羅所現之身，所
X23n0439_p0547a03║說之乘，雖四重差別無量，若隨門趣入者，無不能滅
X23n0439_p0547a04║惑，無不能至涅槃，故以相況耳。
X23n0439_p0547a05║【疏】譬如虗空界者，界即體性義。言離一切分別者，夫
X23n0439_p0547a06║虗空體離於分別，而眾生分別虗空是青、是黃，乃至
X23n0439_p0547a07║高、下、長、闊等，是有分別，乃有病斯起，此則麤分別。於
X23n0439_p0547a08║此分別境上更增分別，謂有質礙、無質礙等，此則細
X23n0439_p0547a09║分別。言離一切分別者，遣麤分別也；言無分別者，遣
X23n0439_p0547a10║細分別也。如上麤、細二種分別雖遣，然能遣空病復
X23n0439_p0547a11║增，如鳥履沙，未亡其迹，故雙遣云無無分別。上無是
X23n0439_p0547a12║能無，下無是所遣，即前麤、細二種能遣之空，皆不當
X23n0439_p0547a13║情，則遣之又遣，以至於無遣，當句迹絕。是則言語道
X23n0439_p0547a14║斷，心行處滅，如鳥履空。故華嚴出現品云：了知諸法
X23n0439_p0547a15║性寂滅，如鳥飛空無有迹。故云譬如虗空等。
X23n0439_p0547a16║【疏】所以重言等者，劫跛已下，應長勢讀之，應云劫跛、
X23n0439_p0547a17║劫跛、夜帝。劫跛者，分別也。夜帝之言，即是更義，謂分
X23n0439_p0547a18║別之上，更生分別也。此則於麤分別上，更生細分別，
X23n0439_p0547a19║是以疏引例云如尋、伺等。
X23n0439_p0547a20║【疏】世間八風等者，八風者，謂是利、譽、衰、毀、稱、謗、苦、樂。
X23n0439_p0547a21║不動者，利、譽、稱、樂干之不喜，衰、毀、謗、苦逼之不憂，故
X23n0439_p0547a22║曰八風等。
X23n0439_p0547a23║【疏】乃至緣縛皆盡者，此言緣縛，而有二種：一者、能緣
X23n0439_p0547a24║縛，即所緣境為能緣心縛，如阿賴耶名，由能執故；二、
X23n0439_p0547b01║所緣縛，能緣王所，為境所拘，名所緣縛。又准義燈，縛
X23n0439_p0547b02║義多種：或說相應縛，能緣王所，與惑俱時，不得自在，
X23n0439_p0547b03║為相應法之所縛故。相應即縛，持業為名。或說相縛，
X23n0439_p0547b04║心為相所拘，名為相縛。但有漏相，皆名相縛，通於八
X23n0439_p0547b05║識。或說麤重縛，總攝諸文，麤重有四：一者、現行，通有
X23n0439_p0547b06║漏諸心、心所；二者、二障；三者、二障種子；四者、二障習
X23n0439_p0547b07║氣。俱名麤重。疏不備舉，故云乃至緣縛等。
X23n0439_p0547b08║
X23n0439_p0547b09║大毗盧遮那成佛神變加持經義釋演密鈔卷第二