X23n0439_p0547b10║
X23n0439_p0547b11║
X23n0439_p0547b12║大毗盧遮那成佛神變加持經義釋演密鈔卷第三
X23n0439_p0547b13║燕京圓福寺崇祿大夫撿校太保行崇
X23n0439_p0547b14║祿卿總秘大師賜紫沙門　覺菀　撰
X23n0439_p0547b15║【疏】例如彌勒菩薩等者，即法華序品之意。彼云：爾時
X23n0439_p0547b16║彌勒菩薩欲自決疑，又觀四眾比丘、比丘尼、優婆塞、
X23n0439_p0547b17║優婆夷，及諸天、龍、鬼、神等眾會之心，而問文殊師利：
X23n0439_p0547b18║以何因緣而有此瑞神通之相，放大光明，照於東方
X23n0439_p0547b19║萬八千土，悉見彼佛國界莊嚴？乃至偈云：佛坐道場，
X23n0439_p0547b20║所得妙法，為欲說此，為當受記？最後文殊答云：我見
X23n0439_p0547b21║燈明佛，本光瑞如此，以是知今佛，欲說法華經。若例
X23n0439_p0547b22║此者，謂如來將演此平等句法門，先現瑞相，因彼金
X23n0439_p0547b23║剛手疑問而演說之，配合易知。言憤憤悱悱者，子曰：
X23n0439_p0547b24║不憤不啟，不悱不發，舉一隅不以三隅反，則不復也。
X23n0439_p0547c01║（鄭曰：孔子與人言，必待其人心慣憤，口悱悱，乃後啟發為說之，如此則識思之深也。說則舉一隅以語之，其人
X23n0439_p0547c02║不思其類，則不復重教也。）言文殊發揮者，發謂發明，揮謂揮揚，即
X23n0439_p0547c03║文殊發揮，為遣彌勒之疑。言令動執等者，動者，隨也，
X23n0439_p0547c04║徒眾也。隨執之徒眾，即如來演說，為破二乘之執人。
X23n0439_p0547c05║彼徒經云：我本著邪見，為諸梵志師，世尊知我心，拔
X23n0439_p0547c06║邪說涅槃，我悉除邪見，於空法得證。爾時心自謂，得
X23n0439_p0547c07║至於滅度，而今乃自覺，非是實滅度。乃至云：其心安
X23n0439_p0547c08║如海，我聞疑網斷。言譬如春陽等者，禮記月令云：孟
X23n0439_p0547c09║春之月，天氣下降，地氣上騰，天地和同，草木萌動。季
X23n0439_p0547c10║春之月，生氣漸盛，陽氣發洩，勾者畢出，萌者盡達。（注云：
X23n0439_p0547c11║屈而生者曰勾，芒而直者曰萌。）又易曰：天地解而雷雨作，雷雨作而
X23n0439_p0547c12║百果草木皆甲坼。言雷風鼓動等者，雷風者，雷者，陰
X23n0439_p0547c13║陽相激出聲之謂也。糓梁傳云：陰陽相薄，感而為雷。
X23n0439_p0547c14║風者，氣也。莊子云：大塊噫（依界反）氣，其名曰風。（注曰：言天地噫
X23n0439_p0547c15║氣，則萬竅怒號而為風。）又雷即風也。楊泉物理論曰：積風成雷。
X23n0439_p0547c16║鼓動等者，易曰：雷以鼓之，風以動之，雨以潤之。得離
X23n0439_p0547c17║莩殻者，莩者，苞中白皮。殻即甲也。油然者，生長之皃。
X23n0439_p0547c18║孟子曰：油然作雲，霈然作雨。謂由雷風鼓動，時雨潤
X23n0439_p0547c19║洒，遂令萌芽離於莩皮，甲殻油然出生增長也。此上
X23n0439_p0547c20║皆喻動執之徒得離疑網。言若無機之人等者，無機
X23n0439_p0547c21║即闡提五千之輩，雖遇靈山法華際會，由無佛種性
X23n0439_p0547c22║故，而不能發起深固大菩提願二利之益。故涅槃經
X23n0439_p0547c23║云：無種性人無種性故，雖復勤行精進，終不能得無
X23n0439_p0547c24║上菩提。譬如地中宿無根種，雖遇春陽雷雨作解，終
X23n0439_p0548a01║無勾萌甲坼之理。故曰：若無機之人等。
X23n0439_p0548a02║【疏】汝當諦聽，極善作意者，深心曰諦，屬耳曰聽，聆音
X23n0439_p0548a03║察理，名善作意。
X23n0439_p0548a04║【疏】用心聽法，有二十種功德者，疏指無盡意經，未見
X23n0439_p0548a05║其文。如智度論云：有人若聞若受阿字印教時，當得
X23n0439_p0548a06║二十種功德。何等二十？初、得強識念者，謂菩薩得是
X23n0439_p0548a07║陀羅尼，常觀諸字相，修習憶念故。得慚愧者，謂集諸
X23n0439_p0548a08║善法，厭諸惡法，生大慚愧心故。得堅固者，謂集諸福
X23n0439_p0548a09║德智慧故，心得堅固，猶如金剛，乃至阿鼻地獄事，尚
X23n0439_p0548a10║不退於無上菩提，何況餘苦耶？得經旨趣者，謂知佛
X23n0439_p0548a11║五種方便說法：一者、知作種種門說法，二者、知為何
X23n0439_p0548a12║事故說，三者、知以方便故說，四者、知示理趣故說，五
X23n0439_p0548a13║者、知以大悲心故說。得智慧者，謂菩薩因是陀羅尼，
X23n0439_p0548a14║分別破散諸字、言語、名義，悉皆空故，得畢竟空，即是
X23n0439_p0548a15║般若波羅蜜智慧。得樂說者，謂既得如是畢竟清淨
X23n0439_p0548a16║無礙智慧，以本願大悲心廣度眾生，故得樂說。易得
X23n0439_p0548a17║陀羅尼者，謂譬如折竹，初節既破，餘者皆易。菩薩亦
X23n0439_p0548a18║爾，得是文字陀羅尼，諸陀羅尼自然而得。得無疑悔
X23n0439_p0548a19║心者，謂入諸法實相中，雖未得一切智慧，於一切深
X23n0439_p0548a20║法中無疑無悔故。得聞善不喜，聞惡不怒者，謂各各
X23n0439_p0548a21║分別諸字，無讚歎，無毀呰故。得不高不下住心者，謂
X23n0439_p0548a22║憎愛斷故。得善巧知眾生語者，謂得解一切眾生語
X23n0439_p0548a23║言三昧故。得巧分別蘊、處、界、十二支、四緣、四諦等法，
X23n0439_p0548a24║行相頗多，不及繁引。得巧分別眾生諸根利鈍者，謂
X23n0439_p0548b01║一切根有同鈍、同利，有一切根、不同根、不同利，乃至
X23n0439_p0548b02║是人欲縛而得解，是人欲解而得縛。譬如鴦群梨摩
X23n0439_p0548b03║羅欲殺母害佛而得解脫，如一比丘得四禪增上慢
X23n0439_p0548b04║故還入地獄，知是人必墮惡道。是人難出易出疾出
X23n0439_p0548b05║久久出，一切眾生上下根相皆悉遍知。得巧知他心
X23n0439_p0548b06║者，謂能知一切有情心行差別故。得巧分別日月歲
X23n0439_p0548b07║節者，謂日名從旦至旦，初分中分後分、夜亦三分，一
X23n0439_p0548b08║日一夜有三十時等。得巧分別天耳通者，謂能聞若
X23n0439_p0548b09║遠若近一切聲等。得巧分別宿命通者，謂宿命有三
X23n0439_p0548b10║種：有通、有明、有力。凡夫人但得通，聲聞人亦通亦明，
X23n0439_p0548b11║佛全具此三。所以者何？凡夫人但知宿命所經，不知
X23n0439_p0548b12║業因緣相續，以是故有通無明。聲聞人知集諦故，了
X23n0439_p0548b13║了知業因緣相續生，以是故聲聞亦有其明。問曰：通
X23n0439_p0548b14║明之義如是，云何名力耶？答曰：佛用是明知己身及
X23n0439_p0548b15║眾生無量無邊世中宿命因緣，所更種種之中事悉
X23n0439_p0548b16║能遍知，是名為力也。得巧分別生死通者，謂佛用天
X23n0439_p0548b17║眼見眾生生死之處，凡夫人用是天眼極多者見四
X23n0439_p0548b18║天下，聲聞人極多傍見小千世界，乃至佛入餘三昧
X23n0439_p0548b19║天眼不滅，是故遍知一切眾生生死所趣。得巧說是
X23n0439_p0548b20║處非處者，謂修善行生人天，若造惡業生三塗等，因
X23n0439_p0548b21║果相當名是處，因果不相應名非處。又善名為是處，
X23n0439_p0548b22║不善等名非處，故得巧知。往來坐起威儀者，謂出入
X23n0439_p0548b23║去來坐臥行住常念一心，舉足下足安隱庠序，一心
X23n0439_p0548b24║視地而行等，是名聞法所獲二十種功德也。
X23n0439_p0548c01║【疏】得深信力者，謂深心淨信。此信有力，得離疑惑。故
X23n0439_p0548c02║下疏云：且三乘實相，無不離於文字。而真言者，要須
X23n0439_p0548c03║口誦梵文，心亦觀之。或屈申支節，猶如戲弄；或修三
X23n0439_p0548c04║昧，乃觀女人之像；或忿怒等形；或以水灌頂；或造作
X23n0439_p0548c05║火壇。若欲以心識籌量，則加持之迹，又不可見。自非
X23n0439_p0548c06║具淨信者，安得不疑惑耶？即當思惟幻喻，如藥物和
X23n0439_p0548c07║合，而得昇空住壽，亦非利根智慧所能思議。但能妙
X23n0439_p0548c08║解其術，無不成者，以此深心離疑故。又若人聞是經，
X23n0439_p0548c09║以宿殖善本，神情明利，知眾生心中決有此理，雖不
X23n0439_p0548c10║可比量籌度處，即能信解，故曰深信。此信有力，故曰
X23n0439_p0548c11║信力。言離業受生等者，謂以無明故，造作諸業，乘業
X23n0439_p0548c12║受生。謂離如是業受生故，而得真實菩提性生，故曰
X23n0439_p0548c13║離業受等。
X23n0439_p0548c14║【疏】即是白淨信心者，即前深信離疑垢故。故下疏云：
X23n0439_p0548c15║譬如弊衣，垢膩滋甚，則不可頓加染色，先當教令澣
X23n0439_p0548c16║濯，然後可以施彩繪之功。眾生亦爾，若先習垢深（疑也），
X23n0439_p0548c17║則不染諸法界之色；若以信水澣令噄白，則堪受染。
X23n0439_p0548c18║又根力雖五，信為其初；色類有五，白當其首。故曰白
X23n0439_p0548c19║淨信心也。
X23n0439_p0548c20║【疏】方便為究竟等者，一言方便而有二種：一、自利；二、
X23n0439_p0548c21║利他。謂萬行圓極，不可復增，自利也；應物之權，究盡
X23n0439_p0548c22║能事，利他也。言醍醐妙果，三密之源者，醍醐即果德
X23n0439_p0548c23║之稱，從喻為名也。醍醐於五味之中極最精者，出乎
X23n0439_p0548c24║乳中，以乳為本。謂諸如來因位身中，本有大淨心之
X23n0439_p0549a01║乳，依大悲萬行，以三密方便，次第鑽搖，經歷眾味，至
X23n0439_p0549a02║於妙覺，醍醐不可變異之相，自利果滿也。依此而起
X23n0439_p0549a03║利他，加持三密之身，故曰醍醐妙果，三密之源也。故
X23n0439_p0549a04║下疏云如從種子生果，果還成種，即其義也。
X23n0439_p0549a05║【疏】規製中權者，規，矩也，作也。中（去聲）者，不失之義。權，宜
X23n0439_p0549a06║也。謂如巧藝成就，有所造作，隨意皆成，所有規矩製
X23n0439_p0549a07║作，不失於權宜爾。言得意之妙等者，得意者，莊子云：
X23n0439_p0549a08║言者所以在意，得意而亡言，吾安得夫亡言之人而
X23n0439_p0549a09║與之言哉！夫言以利人，順天下之望，雖終日常說，即
X23n0439_p0549a10║是亡言。故知亡言非杜口而不言，但在乎得意，可謂
X23n0439_p0549a11║妙矣。今借用之，謂阿字菩提，有類真金；阿（長）字大悲，
X23n0439_p0549a12║如習藝者；暗字方便，如權巧之果。譬如有真金，隨諸
X23n0439_p0549a13║工巧，方便之意相皆成，所有規矩製作，盡乎秘密，中
X23n0439_p0549a14║道深權，出過眾乘之淺巧。故其即心得意之妙，不從
X23n0439_p0549a15║於他，又豈同手中菴摩勒果轉以授人！古人云，法向
X23n0439_p0549a16║師邊得，能從意上生，即不可授人之義也。
X23n0439_p0549a17║【疏】三昧、道、品等者，謂三三昧乃至百八三昧。道即八
X23n0439_p0549a18║正道，品即三十七品也。
X23n0439_p0549a19║【疏】故復指言如上等者，前標要令生信，此間要如實
X23n0439_p0549a20║知，謂此甚深微妙之法，非一切智人則不能解。此法
X23n0439_p0549a21║從何處得耶？即是行者自心耳。今疏復指意要信、智
X23n0439_p0549a22║具足，寶藏疾得現前，謂信故不謗，為無智故如實了
X23n0439_p0549a23║知。又若無信，則高推望境，非己智分；若無智，則起增
X23n0439_p0549a24║上慢，謂己均佛。為此事故，兩處安之也。
X23n0439_p0549b01║【疏】梵云阿耨等者，阿耨之言，或云阿拏，此云極微。言
X23n0439_p0549b02║即是七微合成者，謂四方、上、下及於中間，各一極微，
X23n0439_p0549b03║名為七微。謂七極微互相觸著，不相離散，名為合成。
X23n0439_p0549b04║言彼法等者，即彼從緣生也，最微小法也。謂阿耨多
X23n0439_p0549b05║羅三藐三菩提，但是自心，若離自心之外，更無有似
X23n0439_p0549b06║彼七微合成微小之法而可得者也。
X23n0439_p0549b07║【疏】經中自說因緣云者，因緣者，所以義也。謂次前經
X23n0439_p0549b08║說阿耨菩提心外，更無一法也。次徵釋所以，云何以
X23n0439_p0549b09║故？虗空無相是菩提等，此則經中喻顯所以也。
X23n0439_p0549b10║【疏】譬如虗空等者，疏釋喻也。遍一切處者，謂無邊際
X23n0439_p0549b11║故。畢竟故者，一切色像無能染污故。離一切相者，離
X23n0439_p0549b12║明暗、方圓、去來、一異等故。無動者，假使旋嵐等風不
X23n0439_p0549b13║能動故。無分別者，無知解相，無開曉相故。不可變易
X23n0439_p0549b14║者，不隨晝夜四時有遷改故。不可破壞者，世界壞時，
X23n0439_p0549b15║虗空在故。以如是等者，謂無相菩提心中，有無量無
X23n0439_p0549b16║邊秘密等事，非世間虗空之所能喻，但取其離相、不
X23n0439_p0549b17║動等少分相似，故以為喻耳。
X23n0439_p0549b18║【疏】唯是心自證心等者，謂諸佛自證三菩提，在一切
X23n0439_p0549b19║眾生相續中，法爾成就，無有缺減，要由自證自覺，非
X23n0439_p0549b20║他傳授。若從他言語而受得者，釋迦佛蒙定光授決，
X23n0439_p0549b21║即應成佛，何故具修萬行，要待無師自覺，方名佛耶？
X23n0439_p0549b22║譬如目覩世人為刀杖所傷，雖信其受苦不疑，然種
X23n0439_p0549b23║種令說，終不證知，苦自觸受，乃明了耳。
X23n0439_p0549b24║【疏】若分別少分等者，若於諸佛自證三菩提虗空之
X23n0439_p0549c01║上，分別少分能、所者，即是取著法、非法等，豈得名為
X23n0439_p0549c02║金剛慧耶？金剛慧者，即般若也。言不離我、人等者，執
X23n0439_p0549c03║取自體為我，計我展轉趣於餘趣為人，計我盛衰苦
X23n0439_p0549c04║樂種種變異相續為眾生，計我一報命根不斷而住
X23n0439_p0549c05║為壽者。故金剛經云：須菩提！可以身相見如來不？乃
X23n0439_p0549c06║至云：若心取相，若取法相，若取非法相，即著我、人、眾
X23n0439_p0549c07║生、壽者。汝等比丘，知我說法如筏喻者，法尚應捨，何
X23n0439_p0549c08║況非法等？故下轉釋云：何以故？菩提無相故。
X23n0439_p0549c09║【疏】雖復離諸至成就者。謂如來常說一切智智離諸
X23n0439_p0549c10║因緣，今言若瑜伽行者正觀三法心虗空菩提與實
X23n0439_p0549c11║相等，豈非因緣耶？然前說離諸因緣，即是離執取心
X23n0439_p0549c12║外妄想之因緣，而非無法界無分別之因緣，故云雖
X23n0439_p0549c13║復離等。
X23n0439_p0549c14║【疏】開發心明道者，開謂開顯，發謂發生，心即自心，明
X23n0439_p0549c15║即光明，道即遊履之處。下疏云：以覺心本不生際，其
X23n0439_p0549c16║心淨住，生大慧光明，普照無量法性，見諸佛所行之
X23n0439_p0549c17║道，故云開發等。
X23n0439_p0549c18║【疏】謂非想處即是涅槃者，謂一類外道，得彼非想非
X23n0439_p0549c19║非想處定，計此最極清淨處以為涅槃也。
X23n0439_p0549c20║【疏】如犢子阿毗曇者，犢子即附佛法外道也。此外道
X23n0439_p0549c21║以聰明讀佛經書而生一見，附佛法起，故得此名。犢
X23n0439_p0549c22║子讀舍利弗毗曇，自製別義，言我在餘師四句外不
X23n0439_p0549c23║可說藏中收。云何為四句？外道計色即是我，離色有
X23n0439_p0549c24║我，色中有我，我中有色，四陰亦如是，合二十身見。今
X23n0439_p0550a01║犢子計我異於六師，乃是非即非離我，復非佛法，諸
X23n0439_p0550a02║論皆推不受，便是附佛法邪人也。此師立五法藏，謂
X23n0439_p0550a03║三世無為及不可說藏也。
X23n0439_p0550a04║【疏】非見非顯現者，心體向外，名能見相；變似外境，名
X23n0439_p0550a05║能現相。反此，名非見非顯現也。
X23n0439_p0550a06║【疏】如長爪至是見者。言長爪者，非本名也。本即摩訶
X23n0439_p0550a07║俱瑟耻羅，此云大膝，膝蓋大故，是舍利子外舅。以舍
X23n0439_p0550a08║利子在母腹時，俱瑟耻羅論義常不如姉，遂往南天
X23n0439_p0550a09║竺，誓願不剪爪甲，不洗身垢。學得十八圍陀論已，頂
X23n0439_p0550a10║戴火盆，鐵鍱鍱腹，歸來擬攝外甥以為弟子。其姉告
X23n0439_p0550a11║曰：汝外甥已與佛為弟子。遂來求佛論義。世尊問曰：
X23n0439_p0550a12║汝宗若何？答：我不受一切法為宗。世尊返問：汝還不
X23n0439_p0550a13║受一切法不？梵志而語佛言：瞿曇！我一切法不受。佛
X23n0439_p0550a14║問長爪：汝一切法不受，是見受不？佛所質義，汝已飲
X23n0439_p0550a15║邪見毒，今出是毒氣，言一切法不受，是見汝受不？爾
X23n0439_p0550a16║時長爪如好馬，見鞭影即覺，便著正道。長爪得佛語，
X23n0439_p0550a17║鞭影入心，即棄貢高，慚愧低頭，如是思惟：佛置我兩
X23n0439_p0550a18║處負門中，若我說是見我受，是負處門麤故，眾人所
X23n0439_p0550a19║共知，云何自言一切法不受，今受是見？此現前妄語，
X23n0439_p0550a20║是麤負處門，多人所知。第二負處門細，我欲受之，以
X23n0439_p0550a21║少人知故。作是念已，答佛言：瞿曇！一切法不受，是見
X23n0439_p0550a22║受不受。佛語梵志：汝不受一切法，是見亦不受，則無
X23n0439_p0550a23║所受，與眾人無異，何用自高而生憍慢？長爪不能得
X23n0439_p0550a24║答，自知墮負處，即於佛一切智中起恭敬信心，自思
X23n0439_p0550b01║惟：我墮負處，世尊不彰我負，不言是非，乃至出家作
X23n0439_p0550b02║沙門，得阿羅漢等。出智度論。
X23n0439_p0550b03║【疏】猶未能遠離心之影像者，謂餘遠離方便菩薩，以
X23n0439_p0550b04║種種門觀人、法二空，修對治之道，漸除心垢，設經多
X23n0439_p0550b05║劫，未得遠離心之影像。今此真言行者，直以真言為
X23n0439_p0550b06║乘，超入淨菩提心門，直觀心之實相，了知本不生故，
X23n0439_p0550b07║即是見於初法，明道心之影像淨若虗空。故下疏云：
X23n0439_p0550b08║譬如世人以舟車䟦涉，經險難惡道，更有一人直乘
X23n0439_p0550b09║神通，飛空而度。其所經過及所至到之處，雖則無異，
X23n0439_p0550b10║而所乘法有殊耳。
X23n0439_p0550b11║【疏】少用功力者，少者不假多時，多行行，多對治。即上
X23n0439_p0550b12║云：如餘遠離方便諸菩薩，漸次修習戒、定、智慧，於無
X23n0439_p0550b13║量劫，以種種門，觀人、法二空，猶未能遠離心之影像。
X23n0439_p0550b14║又如餘菩薩，志求無上菩提，種種勤苦，不惜身命，經
X23n0439_p0550b15║無數阿僧祇劫，或有成者，或不成者。今此真言門，菩
X23n0439_p0550b16║薩若能不虧法則，方便修行，乃至於此生中，逮見無
X23n0439_p0550b17║盡莊嚴加持境界，非但現前而已。若欲超昇佛地，同
X23n0439_p0550b18║大日如來，亦可致也。故云少用功力。
X23n0439_p0550b19║【疏】謂根本煩惱，乃至八萬等者，根本即貪、瞋、癡、慢、疑，
X23n0439_p0550b20║此五是一切煩惱之根本。故下疏云：以眾生煩惱心，
X23n0439_p0550b21║常依二法，不得中道，故隨事異名，輙分為二。就此二
X23n0439_p0550b22║中，復更展轉細分，約上、中、下九品等，乃至成八萬塵
X23n0439_p0550b23║勞，廣則無量。言八萬四千者，如俱舍云：如實行對治，
X23n0439_p0550b24║所治貪等八萬行，別能對治道，其數亦然。謂貪、瞋等
X23n0439_p0550c01║十種煩惱，一一皆以九為方便，足成一百。前分一百，
X23n0439_p0550c02║後分一百，合成三百。置本一百，就前分一百，一一皆
X23n0439_p0550c03║以九為方便，合成一千。後分亦然，復成一千。兼本一
X23n0439_p0550c04║百，成二千一百。已起、未起，各有二千一百，足滿四千
X23n0439_p0550c05║二百。約彼多貪、多瞋、多癡、著我、思覺五人，一一皆有
X23n0439_p0550c06║四千二百，成二萬一千。對治三毒等分四人，一一皆
X23n0439_p0550c07║有二萬一千，遂成八萬四千。今真言行者，由得除蓋
X23n0439_p0550c08║障三昧，見此八萬四千煩惱真實相，成八萬四千功
X23n0439_p0550c09║德寶聚矣。
X23n0439_p0550c10║【疏】然非究竟等者，皆通妨也。謂有妨云：既言自覺心
X23n0439_p0550c11║故，便名為佛。佛者，覺滿義。既稱覺滿，何不作諸神變，
X23n0439_p0550c12║普現莊嚴耶？通釋云：然非究竟妙覺，如初日至十四
X23n0439_p0550c13║日，月光垂圓，暗垂盡，未能動大海潮。從此一轉，入於
X23n0439_p0550c14║妙覺，智光圓滿，不復可增，如十五日月，方能動大海
X23n0439_p0550c15║潮。不應未得謂得，執初心為究竟，故云然非究竟等。
X23n0439_p0550c16║【疏】制止八到者，行者得住無為戒故，逮見不思議中
X23n0439_p0550c17║道甚深緣起，即能制止八到。八者，外道謂世間為常、
X23n0439_p0550c18║樂、我、淨，為四；二乘謂永寂為涅槃，則無常、樂、我、淨，復
X23n0439_p0550c19║為四倒。若謂二乘無常、樂、我、淨之四德，此約與之；若
X23n0439_p0550c20║奪二乘，既不如實，以其漫該，如虫食木，偶得成字故。
X23n0439_p0550c21║況不了生死實相即是涅槃，安能離於八倒哉！
X23n0439_p0550c22║【疏】迦葉亦云至邪見人者，此涅槃經，佛告迦葉：善男
X23n0439_p0550c23║子，謂四倒者，於非苦中生於苦想，苦生樂想，無常常
X23n0439_p0550c24║想，常無常想，無我我想，我無我想，淨不淨想，不淨淨
X23n0439_p0551a01║想，是名顛倒。乃至迦葉菩薩白佛言：世尊，我從今日
X23n0439_p0551a02║始得正見。世尊，自是之前，我等悉名邪見之人也。
X23n0439_p0551a03║【疏】雖無量天魔等者。問：無量天魔皆悉化作佛身，各
X23n0439_p0551a04║說相似波羅蜜。智度論云：一切菩薩皆願欲得薩婆
X23n0439_p0551a05║若，魔來欲壞，作是言：是薩婆若空無所有，但諸師誑
X23n0439_p0551a06║汝耳。如虗空無所有，無色、無形、不可知，薩婆若亦如
X23n0439_p0551a07║是，是故說與虗空等。諸法者，六波羅蜜等趣薩婆若，
X23n0439_p0551a08║是法亦空，薩婆若亦空，無所有相，是中無得薩婆若
X23n0439_p0551a09║者。汝唐受辛苦，乃至汝今疾悔，捨是邪心等。天魔既
X23n0439_p0551a10║作是說，云何不能動其疑網耶？故今通曰：謂此菩薩
X23n0439_p0551a11║照見心明道故，於一切法皆悉現前通達，無有錯謬，
X23n0439_p0551a12║故魔不能動。故云雖無量天魔等。
X23n0439_p0551a13║【疏】信解力者，謂行者明見此中事理，必無疑慮。猶如
X23n0439_p0551a14║鑒井，已見濕埿，雖未得水，知水必近，故曰信解。轉加
X23n0439_p0551a15║精進，故名為力也。
X23n0439_p0551a16║【疏】略有七義，故名大乘者，此與瑜伽、雜集等說，或同
X23n0439_p0551a17║或異，隨教施設，不須和會也。
X23n0439_p0551a18║【疏】最初開發金剛寶藏等者，謂金剛手問佛：如是智
X23n0439_p0551a19║慧，以何為因？云何為根？云何為究竟？世尊答云：菩提
X23n0439_p0551a20║心為因，大悲為根，方便為究竟。世尊雖如是遂金剛
X23n0439_p0551a21║手所問，略已答竟，然未開示其相。次又徵釋云：秘密
X23n0439_p0551a22║主！云何菩提，徵也。謂如實知自心，釋也。猶如貧女，雖
X23n0439_p0551a23║聞家中親有寶藏，若不開示，無由發取，故最初開發
X23n0439_p0551a24║顯示。自此已後，方能發起殊勝加行，名為最初。言離
X23n0439_p0551b01║因業生等者，一切眾生由無明等為因，造種種業，受
X23n0439_p0551b02║種種生。今離是生，而佛樹芽生，即是大空生也。
X23n0439_p0551b03║【疏】八方大風者，按易緯曰：東北方條風，東方明風，東
X23n0439_p0551b04║南方清明風，南方景風，西南方涼風，西方颼風，西北
X23n0439_p0551b05║方不周風，北方廣莫風。是為八方風也。
X23n0439_p0551b06║【疏】寂光者，寂謂心之實相，本自不生，永寂無相；光者，
X23n0439_p0551b07║即此心相，靈知不昧。又寂是三昧，光是大慧，行者得
X23n0439_p0551b08║除一切蓋障三昧，生大慧光明，即能普照無量法性，
X23n0439_p0551b09║故曰寂光也。
X23n0439_p0551b10║【疏】所有說言等者，此下十三行疏，是形一類執禪者，
X23n0439_p0551b11║依本智性，無作無修，鏡本自明，不拂不瑩，即禪門泯
X23n0439_p0551b12║絕，無寄宗說。凡聖等法，皆如夢幻，都無所有，本來空
X23n0439_p0551b13║寂，非今始無，即此達無之智，亦不可得。平等法界，無
X23n0439_p0551b14║佛無眾生，法界亦是假名，心既不有，誰言法界無修
X23n0439_p0551b15║不修，無佛不佛？設有一法勝過涅槃，我亦說為如夢
X23n0439_p0551b16║幻，無法可拘，無佛可作，凡有所作，皆是迷妄。如此了
X23n0439_p0551b17║達本來無事，心無所寄，方免顛倒，始名解脫。石頭、牛
X23n0439_p0551b18║頭，皆示此理，便令心行與此相應，不令滯情於一法
X23n0439_p0551b19║上，日久功至，塵習自亡，則於怨親苦樂，一切無礙。因
X23n0439_p0551b20║此便有一類道士、儒生、閑僧，汎參禪理者，皆說此言，
X23n0439_p0551b21║便為臻極。不知至理亡機，但是守默癡禪，今所破者，
X23n0439_p0551b22║即其人也。
X23n0439_p0551b23║【疏】愚童義，如先說者，上疏云：謂六道凡夫，不知實諦
X23n0439_p0551b24║因果，心行邪道，修習苦因，戀著三界，堅執不捨，故以
X23n0439_p0551c01║為名。
X23n0439_p0551c02║【疏】如十六知見等者，謂外道雖有九十五種，大意莫
X23n0439_p0551c03║過十六異論。故顯揚頌曰：執因中有果顯了有去來。
X23n0439_p0551c04║我常宿作因自在等害法。邊無邊矯亂計無因斷空。
X23n0439_p0551c05║最勝淨吉祥由十六異論次第列者：一、因中有果，宗
X23n0439_p0551c06║雨眾外道；二、從緣顯了，宗僧伽論師；三、去來實有，宗
X23n0439_p0551c07║勝論；四、計我實有，宗獸主等；五、諸法皆常，宗伊師迦；
X23n0439_p0551c08║六、諸因宿作，宗離繫子；七、自在等因，宗不平等因者；
X23n0439_p0551c09║八、害為正法，宗諍竟劫起，諸婆羅門為欲食肉，妄起
X23n0439_p0551c10║此計；九、邊無邊等，宗得世間靜慮邊無邊外道；十、不
X23n0439_p0551c11║死矯亂，宗矯亂外道；十一、諸法無因，宗無因外道；十
X23n0439_p0551c12║二、七事斷滅，宗斷滅外道；十三、因果皆空，宗邪見外
X23n0439_p0551c13║道；十四、妄計最勝，宗計婆羅門是最勝種者；十五、妄
X23n0439_p0551c14║計清淨，宗現法涅槃者；十六、妄計吉祥，宗曆算外道。
X23n0439_p0551c15║如是十六種，各各自謂大師、薄伽梵、一切知者、一切
X23n0439_p0551c16║見者，故名如十六知見等。
X23n0439_p0551c17║【疏】此是那羅延等者，此有多說，謂圍陀論師計那羅
X23n0439_p0551c18║延天能生四姓，計梵天能生萬物。提婆云：從那羅延
X23n0439_p0551c19║天臍中生大蓮華，蓮華上有梵天。祖翁謂此梵天為
X23n0439_p0551c20║萬物之祖，從梵天口、臂、䏶、脚生四姓等。又云：那羅延
X23n0439_p0551c21║天能生梵王，梵王為萬物之祖。復有安荼論師計本
X23n0439_p0551c22║際等，不煩具引。今此尊貴者，即是那羅延天，湛然常
X23n0439_p0551c23║住，如彼人君無為而治，輔相造成萬化，如有司受令
X23n0439_p0551c24║行之。更有所尊貴者，即指那羅延天也。
X23n0439_p0552a01║【疏】失佛三種法印者，義林第一云：諸行無常，涅槃寂
X23n0439_p0552a02║靜，諸法無我，若加有漏皆苦，成四法印。今謂波宗計
X23n0439_p0552a03║神我三世法為常，則失如來諸行無常、諸法無我等
X23n0439_p0552a04║法印也。
X23n0439_p0552a05║【疏】復有計能見者即是真我等者，謂有外道計能見
X23n0439_p0552a06║者而為真我，是一是常；復有外道而於六根隨事異
X23n0439_p0552a07║名，皆生我計。故今難云：汝言能見我，而彼能聞等五
X23n0439_p0552a08║為是我不？設爾，何失？二俱有過。其過者何？若言餘五
X23n0439_p0552a09║各是我者，我則有六，乖是一義。汝執見者是一我故，
X23n0439_p0552a10║此見不可聞、覺、知故。既此六根互不相知，是故汝執
X23n0439_p0552a11║一見為我，不可作六也。若言餘五同是一我者，我則
X23n0439_p0552a12║雖一，乖六根故，以眼見、耳聞各別用故。既此六根互
X23n0439_p0552a13║不相知，是故六根不可作一也。若言有非我者，故疏
X23n0439_p0552a14║難云：是亦同疑。且徵例云：餘五根等既是非我，其能
X23n0439_p0552a15║見我應亦非我。為立量云：汝言能見是有法，應是非
X23n0439_p0552a16║我。故宗因云：六根之中隨一攝故，同喻如五根等。反
X23n0439_p0552a17║難可知。故彼所立是不極成。
X23n0439_p0552a18║【疏】經云若摩奴闍等者，問：有唐三藏，既成譯悞，何故
X23n0439_p0552a19║今時摩奴闍不云人執，摩納婆不云勝我，還置意生
X23n0439_p0552a20║儒童，有何異耶？答：為順古譯，不欲違之。其間是非，從
X23n0439_p0552a21║疏取捨耳。
X23n0439_p0552a22║【疏】此六齊日等者，准智度論云：此六齊日，惡鬼害人，
X23n0439_p0552a23║惱亂一切。若所在丘聚、群國、縣邑，有持齊受戒行善
X23n0439_p0552a24║人者，以此因緣，惡鬼遠去，住處安隱。以是故，六日持
X23n0439_p0552b01║齊受戒，得福增多。問曰：何以故諸惡鬼輩，以此六日
X23n0439_p0552b02║惱害於人？答曰：天地本起經說：劫初成時，有異梵天
X23n0439_p0552b03║王子，諸鬼神父，修梵志行，滿天上十二歲。於此六日，
X23n0439_p0552b04║割肉出血，以著火中。以是故，諸惡鬼神於此六日，輙
X23n0439_p0552b05║有勢力。問曰：諸鬼神父，何以於此六日，割身肉血，以
X23n0439_p0552b06║著火中？答曰：諸神中，摩醯首羅神最大第一。諸神皆
X23n0439_p0552b07║有日分，摩醯首羅天一月有四日分：八日、二十三日、
X23n0439_p0552b08║十四日、二十九日；餘神一月有二日分：月一日、十六
X23n0439_p0552b09║日，月二日、十七日、十五日、三十日，屬一切神。摩醯首
X23n0439_p0552b10║羅為諸神主，又復得日多故，數其四日為齊二日。是
X23n0439_p0552b11║一切諸神日，亦數以為齋，是故諸鬼神於此六齊日，
X23n0439_p0552b12║輙有勢力。復次，諸鬼神父，於此六日，割肉出血，以著
X23n0439_p0552b13║火中。過十二歲已，天王來下，語其子言：汝求何願？答
X23n0439_p0552b14║曰：我求有子。天王言：仙人供養法，以燒香、甘果、諸清
X23n0439_p0552b15║淨事，汝云何肉血以著火中？如罪惡法，汝破善法，樂
X23n0439_p0552b16║為惡事，令汝生惡子，噉肉飲血。當說是時，火中有八
X23n0439_p0552b17║大鬼出，身黑如墨，髮黃眼赤，有火光明，一切鬼神皆
X23n0439_p0552b18║從此八鬼生。以是故，於此六日，割肉出血，以著火中，
X23n0439_p0552b19║而得勢力。如佛法中，日無好惡，隨世惡日因緣故，教
X23n0439_p0552b20║持齋受戒也。
X23n0439_p0552b21║【疏】而與六親者：一、父之親，內族也；二、母之親，外族也；
X23n0439_p0552b22║三、身之親，兄弟等也；四、妻之親，妻之眷屬也；五、男之
X23n0439_p0552b23║親，男兄弟也；六、男妻之親，是他內外族也。又菩薩戒
X23n0439_p0552b24║抄云：兄弟姉妹妻子也。
X23n0439_p0552c01║【疏】無畏依者，言無畏者，畏是怖畏，謂凡夫從無始來，
X23n0439_p0552c02║以十不善感生惡趣，是最怖畏處；後遇善友，得聞世
X23n0439_p0552c03║間三寶，歡喜歸依，修行十善，漸近涅槃，更不復怖畏
X23n0439_p0552c04║三塗之苦，名為無畏。言依者，依謂依止，即十善道，是
X23n0439_p0552c05║諸凡夫所依止處，無畏之依，名無畏依。
X23n0439_p0552c06║【疏】隨彼所說中至解脫慧生者，即於第八生死無畏
X23n0439_p0552c07║依中開出也。謂此愚童凡夫，於彼前來善友所說，此
X23n0439_p0552c08║是天大天與一切樂者，遂於四類天等世間三寶，隨
X23n0439_p0552c09║於何類之中，隨順修行，由此生起希求出離解脫之
X23n0439_p0552c10║慧。此心殊妙，勝過已前，依之不動，故曰隨彼所說至
X23n0439_p0552c11║解脫慧生也。
X23n0439_p0552c12║【疏】然以未知等者，此然字義含縱、奪。縱云：雖於隨彼
X23n0439_p0552c13║說法中得殊勝住，有求解脫慧生。奪云：然以未知乃
X23n0439_p0552c14║至不離斷常，謂佛法中以知因緣有故，則離無見；以
X23n0439_p0552c15║觀因緣自性空故，不生有見。謂彼未知此因緣有無
X23n0439_p0552c16║故，雖有觀空智慧，故不離於斷常。又此言智慧，但是
X23n0439_p0552c17║不正分別，非是真實智慧。故智度論云：問云：外道禪
X23n0439_p0552c18║定智慧云何？答曰：外道以我心逐禪故，多愛見慢故，
X23n0439_p0552c19║不捨一切法，故無有實智慧。問曰：汝言外道觀空，觀
X23n0439_p0552c20║空則捨一切法，云何言不捨一切法，故無有實智慧？
X23n0439_p0552c21║答曰：外道雖觀空而取空相，雖知諸法空而不自知
X23n0439_p0552c22║我空，愛著觀空智慧，故不離常也。
X23n0439_p0552c23║【疏】非彼能知涅槃者，謂外道不了因緣空義，設爾一
X23n0439_p0552c24║心精進，勤求解脫，覈其果證，只到非想非非想定，更
X23n0439_p0553a01║無歸處。以彼計此為涅槃故，非彼能知佛法大涅槃
X23n0439_p0553a02║也。
X23n0439_p0553a03║【疏】然其八正心等者，謂雖從初種子心，乃至第八嬰
X23n0439_p0553a04║童心中，生起希求解脫之慧，若不遇善緣，還從斷、常、
X23n0439_p0553a05║空退入邪見。然其八種正心種子，熏在藏識，終不能
X23n0439_p0553a06║令破敗消亡。若聞佛法為緣，即入八正心種子之道。
X23n0439_p0553a07║又釋：八正心種子者，即正見、正思惟等八聖道支也。
X23n0439_p0553a08║在於眾生本覺地中，未遇善友，因緣發起，終不敗亡。
X23n0439_p0553a09║以是堅固性故，故曰然其八正心等。
X23n0439_p0553a10║【疏】若無機之人等者，謂未至生八心種子。無信根之
X23n0439_p0553a11║人，但說世間苦樂，乃至以時為因。設為說八齊少分
X23n0439_p0553a12║安靜，尚不能信，何況佛法甚深之事耶！
X23n0439_p0553a13║【疏】自心實相熏習者，自心者，本覺真心。此心實相，能
X23n0439_p0553a14║熏眾生無明染心，還成淨用。起信論云：無明染法，實
X23n0439_p0553a15║無淨業，但以真如而熏習故，則有淨用。彼疏云：淨熏
X23n0439_p0553a16║染者，此是生滅門中本覺真如，故有熏義；真如門中，
X23n0439_p0553a17║則無此義。由此本覺內熏不覺，令成厭求，返流順真，
X23n0439_p0553a18║故云用也。故涅槃經云：闡提之人，未來佛性力故，還
X23n0439_p0553a19║生善根。彼言佛性力者，即此本覺內熏力耳。此中明
X23n0439_p0553a20║義，謂由世間自久遠已來，有善法之名，即是不空本
X23n0439_p0553a21║覺，熏令眾生節食自誡，生起種子、芽等八心，及殊勝
X23n0439_p0553a22║決定等心，厭生死苦，求涅槃樂，故名自心實相熏習
X23n0439_p0553a23║也。
X23n0439_p0553a24║【疏】最上大乘句等者，此結歎金剛手所問云何世尊
X23n0439_p0553b01║說此心菩提生等十句大乘之法，於諸教中，猶如醍
X23n0439_p0553b02║醐，醇味第一，故名最上大乘句。言心續生之相者，此
X23n0439_p0553b03║心雖畢竟清淨，猶如虗空，離一切相，然亦從因緣生
X23n0439_p0553b04║起，而有生起之相，故曰心續生之相。言諸佛大秘密
X23n0439_p0553b05║等者，諸佛如來秘密之藏，而有淺深、大小不同。今是
X23n0439_p0553b06║秘中之秘，密中之密，故名為大。外道不能知者，外道，
X23n0439_p0553b07║謂凡夫及與二乘。此二種外道，皆未識實相心故。且
X23n0439_p0553b08║如來藏與生滅和合，成阿梨耶識。彼等非但不識無
X23n0439_p0553b09║生滅心，亦復不識生滅之心，故名外道不能知。法華、
X23n0439_p0553b10║藥草等者，疏主指此意者，欲顯權實之設，差別無量，
X23n0439_p0553b11║覈其定趣，終歸一實。故彼經云：如來知是一相一味
X23n0439_p0553b12║之法，所謂解脫相、離相、滅相、究竟涅槃常寂滅相，終
X23n0439_p0553b13║歸於空。以況此中雖開順世、違世八心，乃至各各求
X23n0439_p0553b14║於解脫，究其所歸，不出阿字。又下疏云：乃至三乘，一
X23n0439_p0553b15║一地皆具十心，迄至第十地，亦具種子、芽、疱、葉、華、果
X23n0439_p0553b16║等。有求佛地智生，觀畢竟空，得至金剛實際，故云法
X23n0439_p0553b17║華、藥草。喻品意在於此也。
X23n0439_p0553b18║【疏】觀畢竟空者，謂於第十地中，次第至八心，得最後
X23n0439_p0553b19║無畏。依時有求佛地智生，得此微細慧時畢竟空，得
X23n0439_p0553b20║到等覺金剛際心。故下疏云：行者得如是微細慧時，
X23n0439_p0553b21║觀一切染淨諸法，乃至少分，猶如隣虗，無不從緣生
X23n0439_p0553b22║者。若從緣生，即無自性；若無自性，即是心本不生；心
X23n0439_p0553b23║本不生，即心之實際；心之實際，亦復不可得，名為畢
X23n0439_p0553b24║竟空。
X23n0439_p0553c01║【經】說彼心者，即指彼六十心也。謂上問云：心諸相與
X23n0439_p0553c02║時，願佛廣開演故。
X23n0439_p0553c03║【疏】多以順修明義者，此六十心，多分將以隨順修行
X23n0439_p0553c04║之者，明其心性之義，或染汙心，或清淨心。問：云何是
X23n0439_p0553c05║清淨貪心？答：真言行者，但觀貪心實相，自然貪不染
X23n0439_p0553c06║心，即是清淨貪心。如下經明十六大菩薩，第三名金
X23n0439_p0553c07║剛貪染菩薩，即經云毗盧遮那佛內心證得金剛欲
X23n0439_p0553c08║箭大悲三摩地智，從此智中流出金剛箭光明，遍照
X23n0439_p0553c09║十方世界，射害一切眾生，於無上菩提厭離心者，亦
X23n0439_p0553c10║是此中貪義。
X23n0439_p0553c11║【疏】若行者善識真偽等者，謂觀貪之實性，善能了知，
X23n0439_p0553c12║或貪為真而不貪為偽，或不貪為真而貪為偽。猶如
X23n0439_p0553c13║農夫，務除穢草以輔嘉苗，不可一向謂是因緣事相
X23n0439_p0553c14║之迹，輕忽如來至實之言，令心沒在於常教之中耳。
X23n0439_p0553c15║【疏】但觀貪心實相等者，如經偈云：三界極重罪，不過
X23n0439_p0553c16║於厭離，汝於貪欲處，莫生厭離心。不應如彼二乘厭
X23n0439_p0553c17║離眾生也。
X23n0439_p0553c18║【疏】但於此眾緣中者，若行者覺知如是瞋心相起之
X23n0439_p0553c19║時，但當於此眾多緣生句中而觀察之，則不為障也。
X23n0439_p0553c20║【疏】譬如觀岐路等者，謂如人求利，須審觀岐路利好
X23n0439_p0553c21║處，應便馳逐；若疑惑不進，則有所失。此好字，上聲讀
X23n0439_p0553c22║之，謂利有好弱，好利者逐之，弱利者棄之。故智度論
X23n0439_p0553c23║云：如人在岐路，疑惑無所趣，諸法實相中，疑亦復如
X23n0439_p0553c24║是。乃至在世雖有疑，當隨妙善法，譬如觀岐道，利好
X23n0439_p0554a01║者應逐。
X23n0439_p0554a02║【疏】謂於決定法印等者，印謂三法印，或四法印。是決
X23n0439_p0554a03║定法，若過若不及者，過則為增，不及為減，失於處中
X23n0439_p0554a04║之慧也。
X23n0439_p0554a05║【疏】少欲知足者，行者一向願求世間果報悉地，障於
X23n0439_p0554a06║出世淨菩提心，應當思惟減省諸欲，於資財悉地障
X23n0439_p0554a07║道因緣，善知止足。故老子云：知足不辱。注云：知足之
X23n0439_p0554a08║人，絕利去欲，不辱於身。又古人云：達人知止足，遺榮
X23n0439_p0554a09║忽如無，抽簪解朝衣，散髮歸海隅。世俗尚爾，況行者
X23n0439_p0554a10║乎！
X23n0439_p0554a11║【疏】修此法者等者，此法即真言，者即行人。亦者，相似
X23n0439_p0554a12║如前。外道所事，名為自在；行者所事，即是本尊。以此
X23n0439_p0554a13║類彼，故曰亦常。若真言、行人數數係念如是本尊及
X23n0439_p0554a14║悉地事，當知亦是自在之心。應當觀察悉地之法悉
X23n0439_p0554a15║屬因緣，遠離自心本尊之相，則無有自在也。
X23n0439_p0554a16║【疏】如龜藏六者，謂此心守護身心六根等，如龜藏護
X23n0439_p0554a17║四足頭尾六事，不令他損。故涅槃經云：龜有頭尾四
X23n0439_p0554a18║足，名為六處，若侵惱則藏入殻中。眾生六根馳流外
X23n0439_p0554a19║境，塵賊來侵，自守根門，如龜藏六也。
X23n0439_p0554a20║【疏】此人亦爾，遇聞種種法等者。問：此人聞種種法要，
X23n0439_p0554a21║領受不忘，冀望時處因緣和合，則勤而行之，即為是
X23n0439_p0554a22║也，何乃為非？豈不佛說因緣啐啄，俗云待時而動乎？
X23n0439_p0554a23║答：誠如所難，此取意別。為以時不待人，雖當有資糧，
X23n0439_p0554a24║或無常倐至，不得受用。又如身被毒箭，宜當速拔，若
X23n0439_p0554b01║問日時通否，遂令毒氣深入，或致殞斃。今取此意，故
X23n0439_p0554b02║不相違也。
X23n0439_p0554b03║【疏】所有繫屬等者，謂行者見他因緣相繫眷屬，及他
X23n0439_p0554b04║人成辦之事，憘好離間，當知鼠心使然也。此中不說
X23n0439_p0554b05║對治。若對治者，行人或見眷屬不和，宜勸令和；見他
X23n0439_p0554b06║成辦種種善事，遞相讚成，是所對治。下准此釋。
X23n0439_p0554b07║【疏】當念我當得內證等者，此則對治一類，唯攻言說，
X23n0439_p0554b08║不修理觀之者也。聲聞宿習者，以不修自然佛慧故。
X23n0439_p0554b09║若行者直以淨菩提心為門，住此門故，覺心本不生
X23n0439_p0554b10║際，其心淨住，生大慧光明，普照無量法性，故曰我當
X23n0439_p0554b11║內證自然之慧。當念得此慧已，然後普現色身等，是
X23n0439_p0554b12║彼對治也。又下疏云除一切蓋障三昧，若得此者，則
X23n0439_p0554b13║與諸佛菩薩同等住，當發五神通，獲無量語言陀羅
X23n0439_p0554b14║尼，乃至滿足一切佛法等，即是行者所得之法也。
X23n0439_p0554b15║【疏】無畏辨戈者，無畏，四無所畏也。此有二種：一、佛四
X23n0439_p0554b16║無畏，二、菩薩四無畏。今取菩薩：一、聞持無畏，於聞持
X23n0439_p0554b17║中得自在故；二、解說無畏；三、處眾無畏；四、答難無畏。
X23n0439_p0554b18║言辨才者，七辨才也：一、據辨，須言即言，無謇吃故；二、
X23n0439_p0554b19║迅辨，懸河𣶏泠，不遲疏故；三、應辨，應時應根，不增減
X23n0439_p0554b20║故；四、無疎謬辨，凡說契理，不邪錯故；五、無斷盡辨，相
X23n0439_p0554b21║續連環，無終竭故；六、凡所演說，豐義味辨，一一言句，
X23n0439_p0554b22║多事理故；七、一切世間最上妙辨，具足甚深，如雷等
X23n0439_p0554b23║故。菩薩雖具種種無畏辨才，能擊法皷，不應滯著，妨
X23n0439_p0554b24║大事因緣也。
X23n0439_p0554c01║【疏】當念救護等者，謂當安住慈悲，救護一切故。法華
X23n0439_p0554c02║經如來室者，大慈悲是也。
X23n0439_p0554c03║【疏】云何羅剎心者，梵語羅剎，此云破壞，謂此心好破
X23n0439_p0554c04║壞一切功德，故名為羅剎心。頗見今時寡聞之人，隨
X23n0439_p0554c05║聞一事，便撥餘非，或順自慳心，如斯等輩，世多有之。
X23n0439_p0554c06║此來佛說蓋寺造像，得種種功德，而返非之，是則謗
X23n0439_p0554c07║於如來所說。哀哉！不曉如來之意，或慳心使然，自不
X23n0439_p0554c08║作功德，教人不作功德，自壞壞他，豈不同於羅剎娑
X23n0439_p0554c09║耶？賢此文者，深宜自誠。
X23n0439_p0554c10║【疏】此中治法等者，謂對治上來追悔慚懼，若作惡事，
X23n0439_p0554c11║速務悔除，所為善事，生慶辛心，勿生掉悔。掉謂掉舉，
X23n0439_p0554c12║令心於境不寂靜為性，能障行捨奢摩他為業。悔為
X23n0439_p0554c13║惡作，惡所作業，追悔為性，障止為業，尤宜覺察，則不
X23n0439_p0554c14║障淨心矣。言速務懺除者，如人身中有㓨，若不速拔，
X23n0439_p0554c15║為害斯甚，故以為喻也。
X23n0439_p0554c16║【疏】石田不毛者，謂不生草木，不可耕耨之地也。
X23n0439_p0554c17║【疏】但當觀心實相等者，謂行者常欲發露懺洗六塵
X23n0439_p0554c18║三業垢惡眾罪，以見此垢此淨故，則障淨心，是故應
X23n0439_p0554c19║當觀察心之實相，以為對治。此亦有顯、密。顯者，如中
X23n0439_p0554c20║論以種種門推求，且如眼見色法，若見法無有見者，
X23n0439_p0554c21║若無見者，誰能用見法分別外色見？可見無故，分別
X23n0439_p0554c22║亦無，是故眼見色時，即是實相。若以字門密釋者，囉
X23n0439_p0554c23║者，塵垢義，塵是妄情所行處，故說眼等六情，行色等
X23n0439_p0554c24║六塵。行者若見此字門時，則知一切見、聞、觸、知法，皆
X23n0439_p0555a01║是塵相，猶如遊塵紛動，使太虗昏濁，日月不明，是為
X23n0439_p0555a02║字相。若以阿字門本不生觀之，當知所見、聞、觸、知之
X23n0439_p0555a03║法，悉是淨法界，豈更以淨法界染污淨法界耶？如上
X23n0439_p0555a04║即是顯、密二種觀，觀心實相，對治心障也。
X23n0439_p0555a05║【疏】當一向安心等者，謂此人心，於所思事，復加思念，
X23n0439_p0555a06║乃至觀此未決，復念此推求之慮，有何因緣，如是則
X23n0439_p0555a07║無窮已。是故當念一向安心，於四諦之理，務令貫穿
X23n0439_p0555a08║窮徹，所謂生滅無生，無量無作，從淺之深，以盡因果。
X23n0439_p0555a09║離此之上，更生推求，則但增心數，徒令發狂，終無其
X23n0439_p0555a10║理，故云當一向安心等。
X23n0439_p0555a11║【疏】無明住地三毒之根者，謂三毒從無明住地生增
X23n0439_p0555a12║長，名三毒根。若無明住地壞時，彼亦隨壞。如世間樹，
X23n0439_p0555a13║根若壞時，枝葉寧存？唯識疏云：煩惱有二種，謂住地
X23n0439_p0555a14║煩惱及起煩惱。住地有四，謂見一處住地、欲愛住地、
X23n0439_p0555a15║色愛住地、有愛住地。起煩惱者，勝鬘經說：無明住地
X23n0439_p0555a16║名起煩惱，謂剎那剎那與心相應，是故無明名起煩
X23n0439_p0555a17║惱。又云：世尊！於起煩惱剎那心相應等，乃至若復過
X23n0439_p0555a18║於恒沙如來菩薩智所應斷法，一切皆是無明住地
X23n0439_p0555a19║所持建立。如諸種子，皆依地生，建立增長。若地壞者，
X23n0439_p0555a20║彼亦隨壞。若無明住地斷，諸所應斷，皆亦隨斷等。故
X23n0439_p0555a21║云無明住地三毒之根。若能剃此，是真出家。疏不可
X23n0439_p0555a22║屈撓（奴教切）者，撓字切，韻注云：曲木也。即是不可拗屈，
X23n0439_p0555a23║令其曲直也。
X23n0439_p0555a24║【疏】平治心地等者，謂阿闍梨為弟子作漫荼羅，擇地
X23n0439_p0555b01║之時，地中一切惡物，一一擇去，要令平淨，乃至地中
X23n0439_p0555b02║毛髮，若不擇去，不名淨地。言毛髮者，謂是六十心等，
X23n0439_p0555b03║與善種八心間雜而生，未得出世間心已來，雜起紛
X23n0439_p0555b04║亂，難可條結，宜覺察已而揀去之，乃名淨地也。
X23n0439_p0555b05║【疏】所以不說五見等者，此通妨也。謂有妨云：根本煩
X23n0439_p0555b06║惱有六，有何所以但言由有無明故生五？根本煩惱
X23n0439_p0555b07║不說生五見，豈五見不從無明生耶？故今通云所以
X23n0439_p0555b08║不說五見者，多在六十心中也。
X23n0439_p0555b09║【疏】若以淨菩提心等者，若者，不定之意。此有二義：謂
X23n0439_p0555b10║若以淨菩提心為出世間心，即是超越三劫瑜祇之
X23n0439_p0555b11║行，則出世間心生；出世間心生，即是淨菩提心生，此
X23n0439_p0555b12║心出於一切世間故。若以佛慧初心為出世間心，即
X23n0439_p0555b13║是三阿僧祇劫成佛，亦名出世間心生。今言三僧祇
X23n0439_p0555b14║劫，即三種妄執行者，若一生越此三妄執，即一生成
X23n0439_p0555b15║佛，何見有時分耶？故云若以等。
X23n0439_p0555b16║【疏】即已度百六十心至一重極細妄執者，謂行者初
X23n0439_p0555b17║觀聚沫、浮泡、陽𦦨、芭蕉、幻事五種譬喻，從無性門達
X23n0439_p0555b18║諸法即空，得離一重法倒，是名越一重麤妄執。行者
X23n0439_p0555b19║復觀幻事、陽𦦨、影、響、火輪、乾城六種譬喻，解諸薀唯
X23n0439_p0555b20║心，照有空不二，而人法二空之相亦不當心，是越一
X23n0439_p0555b21║重細妄執。復次，行者觀幻、𦦨、夢、影、城、響、月、泡、華、輪等
X23n0439_p0555b22║十喻，雖解脫一切業煩惱網，而業煩惱具存至此不
X23n0439_p0555b23║思議地，是越百六十心等極細妄執也。若一生度此
X23n0439_p0555b24║等者，此宗明義，但除妄執，名為瑜祇。若一生度此三
X23n0439_p0555c01║重妄執，名一生成佛。又就第一重內，復有三種三妄
X23n0439_p0555c02║執，謂行者初得出世心時，此當信位，爾時諦觀陰、界、
X23n0439_p0555c03║入等，悉從緣生，無常變易，是中都無有我。如此推求，
X23n0439_p0555c04║度無量見網，即除我倒下貪、瞋、癡三妄執也。問：言十
X23n0439_p0555c05║信位斷我執者，准起信文，三賢離執取計，名即斷我
X23n0439_p0555c06║執，云何今說十信乃除？答：教門施設，義有異故。又此
X23n0439_p0555c07║所斷，據一分麤者，三賢位滿，斷細一分。何以故？如後
X23n0439_p0555c08║三妄執云：拔業煩惱根本無明種子。煩惱言寬，豈無
X23n0439_p0555c09║我執？故通細者。又解：出世間心生，即當三賢位，始離
X23n0439_p0555c10║我執，則同餘教也。然修禪定、道品等時，亦有法執，即
X23n0439_p0555c11║三賢位作觀對治，尋思名義。染已得上定時，躭味寂
X23n0439_p0555c12║然，淹留不進，謂根、境、界三所生過患，正障行人勝進
X23n0439_p0555c13║之智。然以堅固菩提心勢力，能於薀等發起其心，修
X23n0439_p0555c14║不住道，以五種喻觀五陰空，乃至通達諸法即空之
X23n0439_p0555c15║理。若拔業、煩惱、根本、無明、種子，三障盡時，名證寂然
X23n0439_p0555c16║界，即初劫滿也。能離三種三執，乃名第一阿僧祇劫。
X23n0439_p0555c17║今此初劫，文意兼得藏、通二教之意。何以故？有析法
X23n0439_p0555c18║成空之義故，有三獸度河之理故。由是疏云：故以三
X23n0439_p0555c19║乘上、中、下心合論：一、阿僧祇劫通我、法二執，是所斷
X23n0439_p0555c20║障；後二劫中，唯斷法執。問曰：前分障時，貪、瞋、癡、慢、疑
X23n0439_p0555c21║五種分析，成百六十心，通三劫所治。若准相教，疑唯
X23n0439_p0555c22║分別，何故乃通後二劫除？答：彼據煩惱障頭數，作如
X23n0439_p0555c23║是說。今約所知障，故通俱生。如言法貪、法慢、法疑等，
X23n0439_p0555c24║故不相違。但諸煩惱勒為三重：麤、細、極細。麤通我、法，
X23n0439_p0556a01║細與極細唯約法執。又言妄執不同相教，彼執、障有
X23n0439_p0556a02║殊。何以故？如前五識，雖有二障，無執俱故。此宗但是
X23n0439_p0556a03║染法，皆名妄執，違背真理，強分別故。若就第二阿僧
X23n0439_p0556a04║祇劫，乃當別教分齊，謂發平等大誓，為法界眾生行
X23n0439_p0556a05║菩薩道，乃至諸一闡提及二乘入正位者，亦當以種
X23n0439_p0556a06║種方便折伏其心，普令同入。是乘前劫雖悟即空之
X23n0439_p0556a07║理，仍於不可得空中道佛性未能遊入，故以幻、焰、影、
X23n0439_p0556a08║響、旋輪、乾城六喻拂前空、相，雙辨有、無，故名中道，即
X23n0439_p0556a09║從初地至八地也。廣明此劫之義，如勝鬘經、寶性、佛
X23n0439_p0556a10║性論說。若就第三劫，以十喻觀不思議空，故疏云：前
X23n0439_p0556a11║劫雖宗極炳著，轉妙轉深，猶是對治心外之垢，尚未
X23n0439_p0556a12║開此心中秘密不思議事，即當圓頓分齊也。已下疏
X23n0439_p0556a13║文明華嚴初發心時便成正覺，復說十心、十法門義。
X23n0439_p0556a14║又此經云：秘密主！真言門修行菩薩行諸菩薩無量
X23n0439_p0556a15║無數百千俱胝那庾多劫積集無量功德、智慧，俱修
X23n0439_p0556a16║諸行，無量智慧、方便悉皆成就。疏：釋云：如餘菩薩行
X23n0439_p0556a17║於方便，對治次第漸除心垢，經無量阿僧祇劫，或有
X23n0439_p0556a18║得至菩提，或不至者。今此教諸菩薩則不如是，直以
X23n0439_p0556a19║真言為乘，超入淨菩提心門。若見此心明道時，諸菩
X23n0439_p0556a20║薩無數劫中所修福慧自然具足，即極無自性心生
X23n0439_p0556a21║也。故華嚴經云：餘諸菩薩經無量阿僧祇劫，乃能滿
X23n0439_p0556a22║足行願，乃能化諸眾生。今長者子於一生內便能淨
X23n0439_p0556a23║佛剎，便能化眾生，即善財一生圓曠劫之果。但與此
X23n0439_p0556a24║宗顯密是異，圓義無殊，幸留鑒爾！又前三劫：初約藏、
X23n0439_p0556b01║通，次約別教，後約圓、頓。疏意欲顯淺、深異故。若依三
X23n0439_p0556b02║乘，通教修時，唯當初劫；若依別教趣證，則當二劫；若
X23n0439_p0556b03║依圓、頓，方得三劫。前前者淺，後後者深；前前不具後
X23n0439_p0556b04║後，後後可具前前。不爾，豈此圓、頓只有第三劫行耶？
X23n0439_p0556b05║問：第三劫滿，得成佛不？答：若越三妄執，即得成佛。故
X23n0439_p0556b06║疏云：後越一重極細妄執，得至佛慧也。然依清涼，即
X23n0439_p0556b07║以中論一偈配屬諸教，或一一教中各成三觀，或一
X23n0439_p0556b08║偈四句即配四教，或離、合逐義配於四教。今則亦爾，
X23n0439_p0556b09║謂：初劫，則因緣所生法，我說即是空；後二劫，則亦為
X23n0439_p0556b10║是假名，亦是中道義。又可初劫因緣所生法帶折法，
X23n0439_p0556b11║故非即空；第二劫我說即是空，亦為是假名，不著空
X23n0439_p0556b12║相故；第三劫亦是中道義，即不思議空也。上來三劫
X23n0439_p0556b13║行位，粗略而言，至文具矣。
X23n0439_p0556b14║【疏】然就第一重至越三妄執者，然第一重內復有三
X23n0439_p0556b15║種三妄執。今初、出世心生，即離初三妄執，謂世間眾
X23n0439_p0556b16║生從無始不了我之自性，唯依諸薀執有實我，由執
X23n0439_p0556b17║我故，起種種惑，造種種業，受種種報，成三毒根。今瑜
X23n0439_p0556b18║伽行者從初發心，依真言門了知心相，於諸薀中即
X23n0439_p0556b19║離相在，內外觀之皆不可得，即離我倒所生三毒根
X23n0439_p0556b20║本，是越世間三妄執也。言即是無學至最難斷處者，
X23n0439_p0556b21║即非想地第九品煩惱最極微細，名為難斷處也。
X23n0439_p0556b22║【疏】學摩訶衍人至小乘見道等者，謂學大乘之人，初
X23n0439_p0556b23║得出世初心，即是越我，倒麤妄執，名出世初心。此與
X23n0439_p0556b24║小乘見道預流果適齊，謂上之疏云：如聲聞人，初觀
X23n0439_p0556c01║陰、界、入時，即陰求我，離陰求我，皆不可得，相在亦不
X23n0439_p0556c02║可得，爾時於八直道中，遠塵離垢，真法眼生。真言門
X23n0439_p0556c03║菩薩亦復如是，初觀陰、界、入時，即陰求心，離陰求心，
X23n0439_p0556c04║皆不可得，相在亦不可得，即時懸悟自心本不生際，
X23n0439_p0556c05║於如來知見大菩提道中，遠塵離垢，得法眼淨。故云
X23n0439_p0556c06║與小乘見道適齊。今言適齊者，但相似名齊也。
X23n0439_p0556c07║【疏】然彼行者有法執等者，止觀云：法愛難斷，若有稽
X23n0439_p0556c08║留，此非小事。譬如同帆，一去一停，停即住著。又雖不
X23n0439_p0556c09║著沙，亦不著岸，風息故住。不著沙喻無內障，不著岸
X23n0439_p0556c10║喻無外障，而生法愛，無住風息。不進不退，不進不上
X23n0439_p0556c11║菩薩位，不退不墮二乘地，名為頂墮。謂煖法由退五
X23n0439_p0556c12║根，若立上忍發真，則不論退。頂法若生愛心，應入不
X23n0439_p0556c13║入，既不入位，又不墮二乘。大論云：三三昧是似道位，
X23n0439_p0556c14║未發真時，喜有法愛，名為頂墮。今人行道，萬不至此，
X23n0439_p0556c15║至此善自防護。此位無內外障，唯有法愛。又智度論
X23n0439_p0556c16║云：問曰：云何頂墮？答曰：如須菩提語舍利弗：若菩薩
X23n0439_p0556c17║無方便心行六波羅蜜，入空、無相、無作中，不能上菩
X23n0439_p0556c18║薩位，亦不墮聲聞、辟支佛地，愛著諸功德，乃至是菩
X23n0439_p0556c19║薩頂墮。何等是住頂？如上所說，諸法愛斷，於愛斷法
X23n0439_p0556c20║亦復不取，如住頂義中說。故曰然彼行者等。
X23n0439_p0556c21║【疏】然亦稍離下地等者，此同二乘無學也。謂行者雖
X23n0439_p0556c22║有法執當心，非是如實巧度，然亦稍離下之八地三
X23n0439_p0556c23║妄執故，復能拔第九地我執家業及煩惱根本無明
X23n0439_p0556c24║種子所生十二因緣大樹。又解：然亦稍離下地三妄
X23n0439_p0557a01║執者，此同不還果也。能拔業煩惱等者，此同無學果
X23n0439_p0557a02║也。行者能知如是甚深實相之法，有佛無佛，性相常
X23n0439_p0557a03║耳。證此理時，退非二乘折法，進非別圓，乃是三獸渡
X23n0439_p0557a04║河共空意也。次云如稻芉等經者，彼經云：爾時尊者
X23n0439_p0557a05║舍利弗問彌勒言：今日世尊覩見稻芉而作是說：汝
X23n0439_p0557a06║等比丘見十二因緣即是見法，即是見佛。皆以何義
X23n0439_p0557a07║作如是說？云何是十二因緣？云何見因緣即是見法？
X23n0439_p0557a08║云何見法即是見佛？爾時彌勒語舍利弗言：世尊常
X23n0439_p0557a09║說見十二因緣即是見法，見法即是見佛。十二因緣
X23n0439_p0557a10║者，無明緣行乃至憂悲苦惱。（已上答問云何是十二因緣）又云：能
X23n0439_p0557a11║以四緣增長十二因緣。何等為四？無明、愛、業、識。識為
X23n0439_p0557a12║種體，業為四體。無明、愛是煩惱體，能生長識。業為田，
X23n0439_p0557a13║愛為潤漬，無明蓋覆，植識種子。眾緣和合，故生色芽，
X23n0439_p0557a14║無主、無我、無造、無壽者，猶如虗空、如幻，從眾因緣和
X23n0439_p0557a15║合而生。（已上是答云何見法）又云：如是十二因緣如多羅樹，剪
X23n0439_p0557a16║滅其首，更不得生，我見則除。乃至舍利弗！若有眾生
X23n0439_p0557a17║能忍是法，此多陀阿伽度、阿羅訶、三藐三佛䭾，必為
X23n0439_p0557a18║授阿耨多羅三藐三菩提記。（已上即答見佛）故云如稻芋經。
X23n0439_p0557a19║【疏】言湛寂等者，湛即是喻，寂即是法，湛寂即是三乘
X23n0439_p0557a20║所得但空之理。證此空故，五根本煩惱等皆畢竟不
X23n0439_p0557a21║生，故名為寂。又此空理湛然甚深，如萬仞之清潭（仞，七
X23n0439_p0557a22║尺也），不測於淺深，建立宗等種種諸計，非其境界，故不
X23n0439_p0557a23║能窺度也。
X23n0439_p0557a24║【疏】此中有三乘等者，此第一劫中，說有三乘。三乘之
X23n0439_p0557b01║人，同以空為門，入諸法真實之性。二乘之人，自為已
X23n0439_p0557b02║得涅槃，生滅度想，沉也；菩薩能以不住道，發起大悲，
X23n0439_p0557b03║昇也。譬如同帆，一去一停，故昇、沉有異也。
X23n0439_p0557b04║【疏】兩種外道者，外道有多，略為二種：一者、離佛法外
X23n0439_p0557b05║外道；二者、附佛法外道，名內外道。外外道者，本源有
X23n0439_p0557b06║三：一、迦毗羅，此翻為黃頭，計因中有果；二、漚樓僧伽，
X23n0439_p0557b07║此云鵂鶹，計因中無果；三、勒沙婆，此云苦行，計因中
X23n0439_p0557b08║亦有果亦無果等。二、內外道者，起自犢子部，如前已
X23n0439_p0557b09║說。
X23n0439_p0557b10║【疏】唯有此一門等者，過去諸佛無不說此一門，即一
X23n0439_p0557b11║種權教三乘也。故法華云：尋念過去佛，所行方便力，
X23n0439_p0557b12║我今所得道，亦應說三乘等。又一謂實教大乘，門謂
X23n0439_p0557b13║權教三乘。故法華云：開方便門，示真實相也。種種因
X23n0439_p0557b14║量等者，外道、小乘，部類不一，名為種種。其中善解因
X23n0439_p0557b15║明比量之師，以因喻次第，於此理上欲出其過，終不
X23n0439_p0557b16║能得。又上疏云：如前所說建立等宗，乃至長爪梵志、
X23n0439_p0557b17║諸大論師等，自以智慧利根，推求諸法實相，皆不能
X23n0439_p0557b18║圖度，故曰種種因量等。
X23n0439_p0557b19║【疏】如夏時暴雨等者，謂當夏時，自雨水中，隨渧大小，
X23n0439_p0557b20║種種浮泡，形類各異。然水性一味，自為因緣，泡起即
X23n0439_p0557b21║是水起，泡滅即是水滅。舉體從緣四句求之，無別所
X23n0439_p0557b22║生之法。此譬受諸苦樂等，皆從情塵和合故生，苦生
X23n0439_p0557b23║即是情生，苦滅即是情滅。四句推之，亦無別法，即是
X23n0439_p0557b24║受陰本不生也。
X23n0439_p0557c01║【疏】一、微涉於動境等者，謂從根本無明一念熏真界
X23n0439_p0557c02║時，即涉動也，展轉能生諸雜染法，淪沒生死，則無窮
X23n0439_p0557c03║已。故晉遠法師云：一毫涉動境，成此頹山勢。即其義
X23n0439_p0557c04║矣。然此諸法，皆是緣生，既從眾緣，則無自性，舉體皆
X23n0439_p0557c05║空，即是行本不生也。
X23n0439_p0557c06║【疏】如世間呪術等者，謂世間以呪術藥力因緣，現種
X23n0439_p0557c07║種未曾有事，所謂昇空、隱形、履水、蹈火。雖五情所對，
X23n0439_p0557c08║明了現前，然眾緣中，一一諦求，都無生處。識陰亦爾，
X23n0439_p0557c09║從無明因緣生，無明盡時，行、識等盡，當知蘊性即空
X23n0439_p0557c10║也。
X23n0439_p0557c11║【疏】初、出三界等者，非出過也。但以無明幻起於識等，
X23n0439_p0557c12║在於三界，究其識體，亦本不生也。
X23n0439_p0557c13║【疏】或可就見道等者，上疏云乃至三乘，一一地皆具
X23n0439_p0557c14║十心，迄至第十地，亦具種子、芽、疱等，有求佛地智生
X23n0439_p0557c15║等，故云或可等也。
X23n0439_p0557c16║【疏】經一大阿僧祇劫等者，歷度曰經，僧祇云無數，劫
X23n0439_p0557c17║云時分，即是經歷一大無數劫時分也。如瑜伽四十
X23n0439_p0557c18║八說：有二無數大劫：一者、日、夜、月等算數時無量故，
X23n0439_p0557c19║說名無數大劫；二、如前說，超過一切算數，名無數大
X23n0439_p0557c20║劫。若說前劫，即經無量無數方證菩提；若說後劫，但
X23n0439_p0557c21║三無數方證菩提，不過此量。如瓔珞經下卷說：八百
X23n0439_p0557c22║里石淨居天衣拂盡，名一大僧祇劫。此時分名劫也。
X23n0439_p0557c23║【疏】極無言說處者，我蘊俱離，故稱為極；語路攸絕，名
X23n0439_p0557c24║無言處也。
X23n0439_p0558a01║【疏】發無緣乘心等者，此心有二：一、約真心；二、約事心。
X23n0439_p0558a02║今初，理運彌載，真心名乘。謂諸行者解了三界唯心，
X23n0439_p0558a03║心之外更無一法，故名無緣。無即一心，則是能遣；緣
X23n0439_p0558a04║為萬法，乃目所無。既了緣本不生，是諸法無我性，法
X23n0439_p0558a05║無我性為斯乘體。發謂發起，即無發之發。以諸行者
X23n0439_p0558a06║乘此真心，直至道場，故曰發無緣乘心也。二、事心者，
X23n0439_p0558a07║萬行濟物，事心名乘。謂諸行者觀於六道，隨緣普利，
X23n0439_p0558a08║而無自他能所之相，名為無緣。無即淨心，離怨親故；
X23n0439_p0558a09║緣乃群生，有高下故。既念平等一緣，普令同修萬行，
X23n0439_p0558a10║是則六度萬行為斯乘體。發謂興起，進策之義。以諸
X23n0439_p0558a11║行者乘此無緣乘心，上菩提道，故曰發無緣乘心也。
X23n0439_p0558a12║言如彼往昔者，即過去古昔修行者也。言薀阿賴耶
X23n0439_p0558a13║者，薀謂諸薀，阿賴耶此云巢室，即薀之住處也。觀此
X23n0439_p0558a14║薀處，知一切法本自如幻、陽𦦨等，更無一法而可得
X23n0439_p0558a15║者。言即是明第二重等者，謂初劫中觀察沫、泡、𦦨、芭
X23n0439_p0558a16║蕉、幻等五喻，從無性門達諸法即空，離一重法倒，雖
X23n0439_p0558a17║不復心沒薀中，然帶拆法，故以三乘合論一阿僧祇
X23n0439_p0558a18║劫。今第二劫，以幻、陽𦦨、影、響、旋火輪、乾闥婆城六喻，
X23n0439_p0558a19║正觀不可得空，兼以體法空，觀賴耶法無我性，故云
X23n0439_p0558a20║第三重也。
X23n0439_p0558a21║【疏】梵音莽鉢羅者，莽，此云無；鉢羅，云他。今欲明無緣
X23n0439_p0558a22║他緣異，故以梵音甄之也。
X23n0439_p0558a23║【疏】始能觀察阿陀那深細之識者，始謂方始、初始，謂
X23n0439_p0558a24║至此第二劫方始能觀，前未能故。又舉始攝於末，故
X23n0439_p0558b01║名為始能。言阿陀那者，執持義，即第八識之別名。唯
X23n0439_p0558b02║識論云：或名阿陀那，執持種子及諸色根，令不壞故。
X23n0439_p0558b03║論又引解深密經頌說：阿陀那識甚深細，一切種子
X23n0439_p0558b04║如瀑流，我於凡愚不開演，恐彼分別執為我。次第解
X23n0439_p0558b05║云：以能執持諸法種子，及能執受色根依處，亦能執
X23n0439_p0558b06║取結生相續，故說此識名阿陀那，謂具此持、受、取三
X23n0439_p0558b07║種義故。無性有情不能窮底，故說甚深；趣寂種性不
X23n0439_p0558b08║能通達，故為甚細。是一切法真實種子，經擊便生，轉
X23n0439_p0558b09║識波浪恒無間斷，猶如瀑流。凡即無性，愚即趣寂。恐
X23n0439_p0558b10║彼於此起分別執，墮諸惡趣，障生聖道，故我世尊不
X23n0439_p0558b11║為開演，唯第八識有如是相。下引入楞伽等，不能廣
X23n0439_p0558b12║示（此通一切位也），故云觀察阿陀那深細之識也。又或名無
X23n0439_p0558b13║垢識，最極清淨，諸無漏法所依止故。此名唯在如來
X23n0439_p0558b14║地有，菩薩、二乘及異生位，持有漏種可受熏習，未得
X23n0439_p0558b15║善淨故。如契經說：如來無垢識，是淨無漏界，解脫一
X23n0439_p0558b16║切障，圓鏡智相應。釋阿賴耶名，過失重故，最初捨故。
X23n0439_p0558b17║異熟識體，菩薩將得菩提時捨，聲聞、獨覺入無餘依
X23n0439_p0558b18║涅槃時捨。無垢識體，無有捨時，利樂有情無盡時故
X23n0439_p0558b19║等。今無緣乘心亦應觀此，故住心品中云：皆以果所
X23n0439_p0558b20║住，而住其心故。亦令觀
X23n0439_p0558b21║【疏】猶屬對治悉壇等者，猶者，尚也。即四悉壇中，尚屬
X23n0439_p0558b22║對治，非第一義也。悉壇者，此云義宗，而有四種，謂佛
X23n0439_p0558b23║以四法各立義宗，謂：一、世間悉壇；二、各各為人悉壇；
X23n0439_p0558b24║三、對治悉壇；四、第一義諦悉壇。初、世間者，是眾生五
X23n0439_p0558c01║薀、十二處、十八界差別義也。總合成人，名和合也。猶
X23n0439_p0558c02║如世間車，輪、轂、輻、輞等，和合名車。二、各各為人者，佛
X23n0439_p0558c03║觀人心，隨三乘根，說三乘法，令得增長，名各各為人。
X23n0439_p0558c04║或宜聞有，或宜聞空，為說有空。又世尊為浣衣子說
X23n0439_p0558c05║修不淨觀，為鍛金子說修數息觀等。三、對治者，除惡
X23n0439_p0558c06║義也。為多貪者令修不淨觀，散亂者令修數息觀等。
X23n0439_p0558c07║四、第一義諦者，一切法皆從緣生，緣生即無自性，即
X23n0439_p0558c08║畢竟空。畢竟空者，第一義也。今此中意，行者於前劫
X23n0439_p0558c09║中修觀行時，心沒薀中，故以五喻無性空門觀法無
X23n0439_p0558c10║我。若望緣生中道，猶屬對治悉壇耳。言若失般若等
X23n0439_p0558c11║者，謂前劫修觀行時，心沒蘊中，以無性空門觀法無
X23n0439_p0558c12║我。若失般若無所得方便，即墮斷滅。濫方廣道人。方
X23n0439_p0558c13║廣道人者，即清辨論師等也。唯識云：清辨計言：若論
X23n0439_p0558c14║世俗，心境俱有；若依勝義，心境俱空。失於中道，名惡
X23n0439_p0558c15║取空。濫方廣道人，即濫同彼人也。又摩訶止觀云：方
X23n0439_p0558c16║廣道人自以聰明讀佛十喻，自作義云：不生不滅，如
X23n0439_p0558c17║幻如化，空幻為體。龍樹斥云：非佛法方廣，亦是邪人
X23n0439_p0558c18║法也。今濫同彼，故云濫方廣等。言今大乘等者，對前
X23n0439_p0558c19║三乘但空，故云今大乘不可得空，空亦不可得，名不
X23n0439_p0558c20║可得空。言故須等者，若不離有無之道，即是戲論，不
X23n0439_p0558c21║能得法無我性也。
X23n0439_p0558c22║【疏】智障故者，摩訶止觀引達磨鬱多羅釋：煩惱是惑
X23n0439_p0558c23║心，故煩惱是障，智是明解。云何說智為障？智有二種：
X23n0439_p0558c24║一、證智，二、識智。識智分別，體違想順，想順故說為智，
X23n0439_p0559a01║體達故說為障也。智即是障，名為智障。又止觀云：若
X23n0439_p0559a02║以智所知礙名智障者，以無明故，於智有礙。正以無
X23n0439_p0559a03║明為智障體。入大乘論云：出世間無明是智障，世間
X23n0439_p0559a04║無明賢聖已遠離故。無明即是智之惑，故是智之障，
X23n0439_p0559a05║故名智障也。
X23n0439_p0559a06║【疏】言知自性等者，謂了知八識三性皆如幻等，唯是
X23n0439_p0559a07║自心。故華嚴覺林菩薩云：若人欲了知，三世一切佛，
X23n0439_p0559a08║應觀法界性，一切唯心造。正與此同。
X23n0439_p0559a09║【疏】與前劫五喻等者，謂前劫中有通教菩通，從無性
X23n0439_p0559a10║門達諸法即空，此則體法空。今則不爾，了法緣生故
X23n0439_p0559a11║幻有，知緣無性故真空，此則自性不可得空，故云與
X23n0439_p0559a12║前無性空意復有殊矣。
X23n0439_p0559a13║【疏】然阿賴耶有三等者，即是遍計所執性、依他起性、
X23n0439_p0559a14║圓成實性，皆不離心故。此二俱是真實，而有二義：一
X23n0439_p0559a15║者、三性各別論真實，二者、三性無礙論真實。且初義
X23n0439_p0559a16║者，遍計性真實是分別故，依他性真實是因緣故，圓
X23n0439_p0559a17║成性真實是真實故。下疏云：如彼可得故，通達世諦
X23n0439_p0559a18║實。第二、無礙義者，遍計、依他皆以圓成而為體故。下
X23n0439_p0559a19║之疏云：如彼無體故，得入第一義。又華嚴抄云：情有
X23n0439_p0559a20║即理無，緣生即無性。皆是真實也。
X23n0439_p0559a21║【疏】迷依者者，謂依他性與迷分別為所依故，故名迷
X23n0439_p0559a22║依，由此能起諸分別故。
X23n0439_p0559a23║【疏】又如幻者幻事體亦不可得者，此中剩箇不字，應
X23n0439_p0559a24║云如幻者幻事體亦可得故。由此亦有可得道理，即
X23n0439_p0559b01║得通達世諦之實故。緣此一段疏文，是釋上偈云如
X23n0439_p0559b02║彼可得故，通達世諦實句，以此對之可顯。
X23n0439_p0559b03║【疏】能遮建立等者，由此有而非有，非有而有，有無不
X23n0439_p0559b04║二，故能遮彼二及小乘故。言建立者，應言建立、不建
X23n0439_p0559b05║立。前敘外計處云：建立淨，不建立無淨。計建立者，建
X23n0439_p0559b06║立一切依此修行，謂之為淨。不建立者，謂此建立非
X23n0439_p0559b07║究竟法。若無建立，所謂無為，乃名真我；謂一向都撥
X23n0439_p0559b08║為無，即名誹謗。故云能遮等。
X23n0439_p0559b09║【疏】知世諦空者，剩此空字，以世諦有故，不應誹謗也。
X23n0439_p0559b10║【疏】捨無我心主等者，捨者，離義。無我者，謂前劫離我
X23n0439_p0559b11║倒時，有法執當心，故以五喻達諸法即空，遣彼法倒。
X23n0439_p0559b12║雖遣其有，仍滯空相。今第二劫，以六喻對治前劫即
X23n0439_p0559b13║空，既有去空亡，方順不可得空。故疏云：雖觀諸法無
X23n0439_p0559b14║所有，然亦於法無所空，故須離有離無，觀法無我性。
X23n0439_p0559b15║既能雙離有無之相，即得心主自在。由是聖教說相
X23n0439_p0559b16║為縛，令心不得自在。今得離時，故云心主自在。如人
X23n0439_p0559b17║被縲紲所拘，得解脫時，方名自在也。
X23n0439_p0559b18║【疏】即知釋迦至不識一人者，以行者直以真言為乘，
X23n0439_p0559b19║超入淨菩提心，得見心明道故。得此心時，即知釋迦
X23n0439_p0559b20║淨土不毀等。此一段，疏全引法華經，欲顯此劫真實，
X23n0439_p0559b21║超越二乘之地，證不退地，兼彰經之秘密，故引彼經。
X23n0439_p0559b22║謂彼經中云：他方國土諸來菩薩作禮白佛：願聽我
X23n0439_p0559b23║等於佛滅後，護持此法華經！佛即止言：不須汝等！我
X23n0439_p0559b24║娑婆世界自有六萬恒沙菩薩，一一菩薩各有六萬
X23n0439_p0559c01║恒沙菩薩眷屬，我滅度後，能護是經。佛說是已，娑婆
X23n0439_p0559c02║世界三千大千國土，地皆震裂，踊出諸菩薩。乃至彌
X23n0439_p0559c03║勒菩薩知八千恒沙菩薩心之所念，并欲自決所疑，
X23n0439_p0559c04║以偈問佛，乃至我於此眾中，乃不識一人，願佛決眾
X23n0439_p0559c05║疑！佛說偈答言：是諸大菩薩，悉是我所化。爾時彌勒
X23n0439_p0559c06║菩薩復生疑問：如來為太子，出於釋宮，成佛已來，始
X23n0439_p0559c07║過四十餘年，云何於此少時大作佛事？由是世尊為
X23n0439_p0559c08║說壽量之事，斷除彌勒及眾疑網，言自我得佛來，所
X23n0439_p0559c09║經諸劫數，無量百千萬，億載阿僧祇，常在靈鷲山，我
X23n0439_p0559c10║淨土不毀等。今疏主借法華經意，顯此經是神通之
X23n0439_p0559c11║乘，秘密之藏。謂行者直以真言為乘，超入淨心，見法
X23n0439_p0559c12║明道時，此即知娑婆世界全是金剛法界之宮，釋迦
X23n0439_p0559c13║加持之身全是遮那本地之身。又與踊出等菩薩同
X23n0439_p0559c14║會一處，雖迹隣補處，不識一人初發心時便得如是
X23n0439_p0559c15║功德，即是超過彼地。豈非神通之乘，秘密之藏者也？
X23n0439_p0559c16║故上疏云：此菩提心門名初發明道。入此門者，即是
X23n0439_p0559c17║初入一切如來境界。故經云：菩薩住此修行不久，得
X23n0439_p0559c18║一切除蓋障三昧。若得此者，則與諸佛、菩薩同等住。
X23n0439_p0559c19║又能以方便不動本心，遊諸佛剎，興種種供養雲，乃
X23n0439_p0559c20║至云滿足一切佛法。
X23n0439_p0559c21║【疏】然須菩提等者，須菩提是廣慧。聲聞等者，等舍利
X23n0439_p0559c22║弗、目連等。謂須菩提於般若會中，猶能承佛威神，說
X23n0439_p0559c23║人法俱空，若離加持，則不能為。謂行者於前劫中，雖
X23n0439_p0559c24║過愚法，未能出此廣慧入等。至此劫中，須菩提等，而
X23n0439_p0560a01║於此秘密一乘，不知所趣，故此行者，乃名真過二乘
X23n0439_p0560a02║地也。
X23n0439_p0560a03║【疏】故釋提桓因至親近敬禮者。准此經文，但言釋提
X23n0439_p0560a04║桓因親近供養，何故疏言帝釋奉草，四王獻鉢，梵王
X23n0439_p0560a05║請轉法輪？今經略故，故智度論云：佛至樹下時，釋提
X23n0439_p0560a06║桓因奉上好草，執金剛菩薩、常執金剛衛護菩薩、梵
X23n0439_p0560a07║天王請轉法輪。如是等各有常法，是以疏主引來釋
X23n0439_p0560a08║此，故云釋提桓因等。
X23n0439_p0560a09║【疏】所謂空性等者，言空性者，性即實性，即是諸法之
X23n0439_p0560a10║實性故。猶如虗空，出過眾相，與萬像為依，故曰空性。
X23n0439_p0560a11║經中以九事顯之易見。
X23n0439_p0560a12║【疏】上文等者，謂上經文。答：復以何因緣，知發菩提心？
X23n0439_p0560a13║問：經云：無量如虗空，不染污常住，諸法不能動，本來
X23n0439_p0560a14║寂無相，無量智成就，正等覺顯現。今指彼文，蓋喻此
X23n0439_p0560a15║心也。
X23n0439_p0560a16║
X23n0439_p0560a17║大毗盧遮那成佛神變加持經義釋演密鈔卷第三