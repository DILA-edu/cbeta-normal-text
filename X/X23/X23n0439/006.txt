X23n0439_p0586c02║
X23n0439_p0586c03║
X23n0439_p0586c04║
X23n0439_p0586c05║大毗盧遮那成佛神變加持經義釋演密鈔卷第六
X23n0439_p0586c06║燕京圓福寺崇祿大夫檢校大保行崇
X23n0439_p0586c07║祿卿總秘大師賜紫沙門　覺苑　撰
X23n0439_p0586c08║【疏】爾時即入重玄等者，謂此第二院，唯是諸菩薩大
X23n0439_p0586c09║悲上求下化之位。若以赤色勤勇心中進修萬行，至
X23n0439_p0586c10║第八地，住於法愛，貪著寂滅，爾時十方諸佛以七事
X23n0439_p0586c11║勸，從此發起離著之心，得度菩提心難處，即是第一
X23n0439_p0586c12║重玄門。又以黃色入如來念處，萬德開敷，是第二重
X23n0439_p0586c13║玄門。菩薩入此第二重漫荼羅時，以赤、黃二色為門，
X23n0439_p0586c14║故曰入重玄門。故瓔珞經云：以一切菩薩初度第七
X23n0439_p0586c15║地時，上不見諸佛可求，下不見眾生可度，為是住大
X23n0439_p0586c16║涅槃，於萬行休息，爾時十方諸佛以觀自在三昧道
X23n0439_p0586c17║發起其心，得度菩提心難處。從此三昧門中，念念進
X23n0439_p0586c18║趣佛地，故云入重玄門也。言居寂光上者，謂第三重
X23n0439_p0586c19║漫荼羅，釋迦為主，名釋迦漫荼羅。釋迦，此云能寂，其
X23n0439_p0586c20║漫荼羅唯以白色為界，色即光也。今第二重漫荼羅
X23n0439_p0586c21║在第三院，能寂白光之上，故名居寂光上。言乃至至
X23n0439_p0586c22║不識一人者，謂此第二院，皆是位極諸大菩薩，其數
X23n0439_p0586c23║無量，已近中臺三點眷屬，猶如靈山從地踊出諸大
X23n0439_p0586c24║菩薩，是故至如彌勒等，迹居補處，尚居因故，而於彼
X23n0439_p0587a01║中不識一人矣。
X23n0439_p0587a02║【疏】而諸眾生等者，如來大悲漫荼羅，雖三重五色差
X23n0439_p0587a03║別不同，究竟即是華臺之義。若諸行者證知之時，無
X23n0439_p0587a04║有淺深之異，然隨眾生趣入不同：有漸入者，亦如彼
X23n0439_p0587a05║乘羊；有超昇者，喻如乘馬；有頓入者，猶得神通。雖所
X23n0439_p0587a06║乘不同，而所至是一故也。
X23n0439_p0587a07║【疏】夾門廂衛者，夾，持也；廂，門東西曲也；衛，護也；即是
X23n0439_p0587a08║持門左右置護衛處。如世帝王宮門，左右皆置護衛，
X23n0439_p0587a09║以備不虞。今茲亦爾，三重漫荼羅，皆四面開門，通門
X23n0439_p0587a10║左右，皆置護衛，以防魔事故也。餘門皆以金剛線而
X23n0439_p0587a11║閇斷之。其通門南頰，廂曲置優波遜那守門者，北頰
X23n0439_p0587a12║置遜那守門者，北頰置遜那守門者。第二院，南頰難
X23n0439_p0587a13║陀龍王，北頰拔難陀龍王。近中一院，南頰不可越護
X23n0439_p0587a14║門者，北頰相向守門者。自餘名位，如疏於此排列，故
X23n0439_p0587a15║以圖示之。
X23n0439_p0587a16║【圖】
X23n0439_p0587a17║
X23n0439_p0587a18║
X23n0439_p0587a19║
X23n0439_p0587a20║
X23n0439_p0587a21║
X23n0439_p0587a22║
X23n0439_p0587a23║
X23n0439_p0587a24║
X23n0439_p0587b01║言一廂六橛至二十八枚者，謂通門屈曲，狀如凸（徒沒
X23n0439_p0587b02║切）字，餘門直開，是故置橛成二十八。恐人難解，以圖
X23n0439_p0587b03║示之，圓環而為橛也。
X23n0439_p0587b04║【疏】若作深密釋等者，若依淺釋，其漫荼羅四面方相，
X23n0439_p0587b05║離於斜曲及不均等，乃得離過。若深釋時，四方即四
X23n0439_p0587b06║念住，能離四倒。今四調直，定慧均平，則能持後法。言
X23n0439_p0587b07║四門是四靜慮等者，門是入出之通。由行者入初禪
X23n0439_p0587b08║時，即得出憂；入第二禪，即出於苦；入第三禪，即出喜；
X23n0439_p0587b09║入第四禪，即出於樂。言亦是四攝法者，門謂無擁義，
X23n0439_p0587b10║四攝攝物，無滯礙故。言門幖是四梵住者，幖謂標幟
X23n0439_p0587b11║顯現之義，能令行者識知部類出入之處，無錯謬故。
X23n0439_p0587b12║若深釋時，四門幖即四梵住，所謂慈、悲、喜、捨，內心漫
X23n0439_p0587b13║荼羅門之幖幟也。東門以慈為幖，南門以悲為幖，西
X23n0439_p0587b14║門以喜為幖，北門以捨為幖。猶如今之城門，以牌書
X23n0439_p0587b15║名而幖識之，如安東、朱萑等。夫欲趣中臺，由門得入，
X23n0439_p0587b16║若不覩其門幖，則疑惑莫進。行者於此梵住門幖之
X23n0439_p0587b17║下，隨以一門而入，則見自心漫荼羅中臺毗盧遮那
X23n0439_p0587b18║矣。言廂曲是正勤者，若淺釋時，每於曲際皆置金剛
X23n0439_p0587b19║之橛并五色線而為護衛，一切頻那夜迦等不敢逼
X23n0439_p0587b20║近而作障難。五色者，白、黃、赤、黑、青，次第即是信、進、念、
X23n0439_p0587b21║定、慧、根、力、法門也。線者，連持義，連持眾德使不斷故。
X23n0439_p0587b22║若深釋時，謂於心漫荼羅四靜慮門左右廂曲，若不
X23n0439_p0587b23║以四正勤而守護之，心為懈怠頻那夜迦之所侵害。
X23n0439_p0587b24║四正勤者，勤遮二惡，勤生二善。斷已生惡法，猶如除
X23n0439_p0587c01║毒蛇；斷未生惡法，如預防流水。增長已生善，如溉甘
X23n0439_p0587c02║果栽；未生善為生，如鑽木出火。正勤有四，帶數立名。
X23n0439_p0587c03║言四維是四真諦者，維，隅也，淺釋如上。若深釋者，謂
X23n0439_p0587c04║內心漫荼羅四隅即是無明幽暗之處，若不以苦、集、
X23n0439_p0587c05║滅、道四諦之理而守護之，則為生、住、異、滅四種頻那
X23n0439_p0587c06║夜迦之所浸擾，故云四維等。
X23n0439_p0587c07║【疏】其普門之迹，遠而逾廣者，竪極三際曰遠，橫遍十
X23n0439_p0587c08║方曰廣，中間逾字，兩度用之。逾者，超也，越也，謂超乎
X23n0439_p0587c09║三際，越彼十方，故曰遠而逾廣。
X23n0439_p0587c10║【疏】豈煩漸超四處者，即十住、十行、十迴向、十地也。
X23n0439_p0587c11║【疏】以大勤勇聲者，如來師子奮迅大精進力，名大勤
X23n0439_p0587c12║勇。從此勤勇，以威猛大勢發誠實言，故云大勤勇聲。
X23n0439_p0587c13║【疏】受持如是三角印者，一切遍知印也，作三角形，名
X23n0439_p0587c14║三角印。三角是降伏義，其銳下向，若有受持之者，能
X23n0439_p0587c15║除無間中無量怖畏等。
X23n0439_p0587c16║【疏】謂心與佛塔者，若秘釋制底之義，即心及佛塔也。
X23n0439_p0587c17║謂心及塔，皆有所依之用，俱得制底之名。若心名制
X23n0439_p0587c18║底，即為法身舍利所依；若塔名制底，即為生身舍利
X23n0439_p0587c19║所依，故云心與佛塔也。梵語塔婆，或云偷婆，皆訛略
X23n0439_p0587c20║也。正云窣堵波，此云高顯。若層級高聳，名窣堵波；若
X23n0439_p0587c21║橫鋪壯麗，名為制底，皆為所依，故云謂心與佛塔也。
X23n0439_p0587c22║【疏】如大海等者，如世間大海，潮必應時。即十地經說：
X23n0439_p0587c23║海有十德：一、次第漸深；二、不停死屍；乃至第九，潮不
X23n0439_p0587c24║過限；十、普受大雨。此當第九德也。又如經說：海中有
X23n0439_p0588a01║珠，名為月愛。至十五夜月圓滿時，珠力功德能令海
X23n0439_p0588a02║潮未嘗過限。如來大海亦復如是，眾生信心珠、月因
X23n0439_p0588a03║緣，有感斯應，嘗不過限。
X23n0439_p0588a04║【疏】此是一生所繫者，上生疏云：然諸菩薩有三種生：
X23n0439_p0588a05║一者、一生所繫，二者、最後之身，三者、坐道場身。今當
X23n0439_p0588a06║第一，故云一生所繫菩薩也。又瑜伽云：一生所繫者，
X23n0439_p0588a07║謂此生無間，當證無上正等菩提。又維摩詰謂彌勒
X23n0439_p0588a08║言：世尊授仁者記，一生當得阿耨菩提等。今此宗中
X23n0439_p0588a09║言一生者，依真如法性，有十轉開明，并佛地為十一
X23n0439_p0588a10║轉，俱名法性生。今當第十地菩薩轉法性生，至如來
X23n0439_p0588a11║地，是故疏云更有一轉法性生，即補佛處等。既爾，法
X23n0439_p0588a12║性無殊，云何而有十一差別？答：智證有異，就障分故。
X23n0439_p0588a13║金光明經亦說十一，彼疏引攝大乘論，顯證十種平
X23n0439_p0588a14║等法性，隨地各證，乃至佛地圓滿成就，為轉依果。問：
X23n0439_p0588a15║金光明等既說法性，亦成十一，何獨今說異於餘宗？
X23n0439_p0588a16║答：彼約階差，故不名一生也；隨用有異，故無相濫也。
X23n0439_p0588a17║又解：更有一轉法性生者，謂從大悲婀字之性，轉生
X23n0439_p0588a18║大空究竟暗字，即補佛處也。
X23n0439_p0588a19║【疏】梵音質言之等者，謂經云住於業地。業者，梵音羯
X23n0439_p0588a20║磨，即質言之也。若巧說時，應云迦囉䭾囉尼，此云作
X23n0439_p0588a21║地。作地者，即是學如來金剛事業等，故曰梵音質言
X23n0439_p0588a22║之。言作地者，即第十地也。問：此是金剛心，即等覺
X23n0439_p0588a23║位，在十地外，何故復言第十地耶？答：雖越十地，仍
X23n0439_p0588a24║在地攝故。又對法第十一說：四善根初劫滿已修，猶
X23n0439_p0588b01║在初劫攝；十地滿已修，何妨十地收？又瓔珞經說：三
X23n0439_p0588b02║大劫滿已修相好，仍在劫中收。今十地滿已脩，應於
X23n0439_p0588b03║十地攝也。不爾，既非十地又非佛果，在何位耶？第十
X23n0439_p0588b04║地收，其理無違。言重玄門者，謂寂滅三昧，即無相三
X23n0439_p0588b05║昧也。於八地中已入玄門，今十地滿隣於佛地，寂滅
X23n0439_p0588b06║三昧門再得趣證，故曰入重玄門也。
X23n0439_p0588b07║【疏】堅住佛地者，前住業地，即當身住，今言住者，但約
X23n0439_p0588b08║心住，謂專緣佛地，無動散故。次云與前住字義有殊
X23n0439_p0588b09║也。言補處三昧道者，補處是所趣，三昧為能趣，補處
X23n0439_p0588b10║之三昧道。又解：堅住佛地者，謂前業地中，專希佛果，
X23n0439_p0588b11║更無異緣，名之為住。猶彼渴乏，須水之念，凝注一心，
X23n0439_p0588b12║是名補處三昧道也。今此堅住，乃最後心，希望都息，
X23n0439_p0588b13║名之為住。猶如渴者，已到清流，既上攀求，安心不動。
X23n0439_p0588b14║故此兩處住字，相望有殊也。
X23n0439_p0588b15║【疏】然未能絕起用等者。問曰：八地菩薩名無功用
X23n0439_p0588b16║住，亦純無相觀，云何未絕起用之迹？答：仍對上位，
X23n0439_p0588b17║名有用迹。所以知者，故結云分為二印耳，即八地與
X23n0439_p0588b18║補處為二印也。又解：分二印者，謂初入此八地，上不
X23n0439_p0588b19║見諸佛可求，下不見眾生可度，沈空多時，名無相三
X23n0439_p0588b20║昧印。諸佛勸起，以如幻三昧起種種利益眾生之事，
X23n0439_p0588b21║名為有相三昧印。故為二印也。
X23n0439_p0588b22║【疏】此中應說初法明門等者，通釋妨難也。謂此十地
X23n0439_p0588b23║之中，初地得初法明道，故上品云：此菩薩菩提心門，
X23n0439_p0588b24║名初法明道。謂以覺心本不生際，其心淨住，生大慧
X23n0439_p0588c01║光明，見諸佛所行之道，故以為名。此當阿字菩提心
X23n0439_p0588c02║句也。從次第二地至八地已來，名之為大悲為根，即
X23n0439_p0588c03║阿（去）字句。從八地已去，至補處方便為究竟，即暗字
X23n0439_p0588c04║大空句。其菩提心句，在初品已明。
X23n0439_p0588c05║【經】聲聞眾住有緣地者，聲聞之人，於三昧中，觀世、出
X23n0439_p0588c06║世間法，皆有因緣，名住有緣地，簡異世間故。世間三
X23n0439_p0588c07║昧，繫屬他主，他主即是神我，至論究竟，皆是滅壞因
X23n0439_p0588c08║果也。言識生滅者，謂四諦法，有其四種：一、生滅，二、無
X23n0439_p0588c09║生，三、無量，四、無作。於四種中，以人、法心淺故，但識生
X23n0439_p0588c10║滅，未識於餘，故云識生滅也。言除二邊者，謂除世間
X23n0439_p0588c11║所執斷、常二邊故也。謂世間外道，雖有觀空智慧，以
X23n0439_p0588c12║未知緣起法故，不離斷、常。然佛法中，以知因緣有故，
X23n0439_p0588c13║則離無見；以觀因緣自性空故，不生有見。今聲聞眾，
X23n0439_p0588c14║除彼世間二見，故曰除二邊也。
X23n0439_p0588c15║【疏】如阿毗曇等者，阿毗曇，此云對法，即對法論也。言
X23n0439_p0588c16║九想者，謂不淨觀也。一、脹想，二、壞想，三、血塗想，四、濃
X23n0439_p0588c17║爛想，五、青瘀想，六、噉想，七、散想，八、骨想，九、燒想。此是
X23n0439_p0588c18║觀身作不淨想，如是皆為對治人執，亦是發起禪定
X23n0439_p0588c19║之想。言八念者，念佛、念法、念僧、念戒、念捨、念天、念出
X23n0439_p0588c20║入息、念死，具如智度論所明。言背捨者，即八背捨。背
X23n0439_p0588c21║謂厭背，捨謂離著。摩訶止觀云：厭下地及自地，淨潔
X23n0439_p0588c22║五欲。捨是著心，故名背捨。一、內有色外觀色者，不破
X23n0439_p0588c23║不壞內色，謂內觀白骨皮肉，名內有色；而外觀死屍
X23n0439_p0588c24║等，如前九想，名外觀色。是名內有色外觀色，如止觀
X23n0439_p0589a01║中具明。二、內無色觀外色背捨，折骨四微，知從心生，
X23n0439_p0589a02║心如幻化，骨人自滅，名內無色外觀色。如前已明，名
X23n0439_p0589a03║內無等。三、淨背捨，身作證，謂初禪、二禪非遍身樂，四
X23n0439_p0589a04║禪無樂。言淨者，諦觀白骨，無復筋血，如珂如貝，故云
X23n0439_p0589a05║淨背捨。四、空背捨，謂呵色緣空，更無別法，但入空定。
X23n0439_p0589a06║若凡夫多染，保著空定；聖人深心，直去不迴，故名背
X23n0439_p0589a07║捨。第五、若緣空多則散，捨空緣識，名識所背捨。又識
X23n0439_p0589a08║生滅，無常虗誑，無復所緣，但有能緣，故云第六、無所
X23n0439_p0589a09║有處背捨。又識處如㿈，無所有處如瘡，捨識無識，即
X23n0439_p0589a10║是第七、非想非非想背捨。又此無想，猶有細煩惱，今
X23n0439_p0589a11║捨能緣非想之受、想，亦無復能滅之受、想。由定法持
X23n0439_p0589a12║身，泯然無想，如氷魚、蟄蟲，故名第八滅受、想背捨。若
X23n0439_p0589a13║要具悉，如止觀脩證中說。言勝處者，八勝處也。謂能
X23n0439_p0589a14║觀之心勝於所觀境界，故名勝處。又名八勝知見，謂
X23n0439_p0589a15║此心勝色，不謂色所縛，心能轉色，故言勝知。又淨、不
X23n0439_p0589a16║淨等，皆於己心自在觀解成就，故名勝見。若勝處成
X23n0439_p0589a17║時，身尚不惜，況財物、他身耶？仁王疏云：一、內有色想
X23n0439_p0589a18║觀外色少，二、內有色想觀外色多，三、內無色想觀外
X23n0439_p0589a19║色少，四、內無色想觀外色多。又內無色想觀外青、黃、
X23n0439_p0589a20║赤、白，足前成八等。言一切入者，即十一切處也。謂周
X23n0439_p0589a21║遍觀察地、水、火、風、青、黃、赤、白及以空、識二無邊處，於
X23n0439_p0589a22║一切處周遍觀察，無有間隟，名十一切處。又以青遍
X23n0439_p0589a23║一切時，黃來入青亦遍一切處，青、黃本相不失，相入
X23n0439_p0589a24║又不相濫，餘色相入亦爾，是名一切入等。言三三昧
X23n0439_p0589b01║等者，三昧名等，等有三故。仁王疏云：知法實相，謂畢
X23n0439_p0589b02║竟空，名空三昧；知法實相無相，不受不著，名無相三
X23n0439_p0589b03║昧；知法空已，不觀諸法若空、不空，若有、若無，名無作
X23n0439_p0589b04║三昧。故下疏云此三即一體其實無二性以是等故
X23n0439_p0589b05║名三昧耶也。下言等者，若上等時，等於九想乃至三
X23n0439_p0589b06║三昧；若下等時，等彼三空、三解脫等故。
X23n0439_p0589b07║【疏】世間以集為因，以苦為果者，為無明、行、愛、取、有，此
X23n0439_p0589b08║五和集以為因故，而招識、名色、六入、觸、受、生、老死之
X23n0439_p0589b09║苦果，故言出世間。以道等者，道是對治無明、老死等
X23n0439_p0589b10║方便，即出苦之聖道也。以此為因故，無明乃至老死
X23n0439_p0589b11║即得盡滅，滅即是果，故云出世間等。
X23n0439_p0589b12║【疏】諸法從緣起等者，諸法即十二因緣，謂苦是識、名
X23n0439_p0589b13║色等五，及生、老死等七支；集是無明、行、愛、取、有等五
X23n0439_p0589b14║支；道是對治因緣方便；滅是無明滅，乃至老死滅故。
X23n0439_p0589b15║言從緣起者，此等諸法無不從緣生起，謂無明緣行，
X23n0439_p0589b16║行緣識，乃至有緣生等。又緣謂因緣，即是無明，諸法
X23n0439_p0589b17║無不從是生故。又一切諸法皆以無明而為本故，故
X23n0439_p0589b18║云諸法從緣起。言如來說是因者，對果名因，謂對老
X23n0439_p0589b19║死等俱得名因，一一次第而為因故，推功歸本，皆以
X23n0439_p0589b20║無明而為因故。言彼法因緣盡者，謂彼因緣所生之
X23n0439_p0589b21║法，以道諦對治盡時，即是滅義。言是大沙門說者，結
X23n0439_p0589b22║成佛說也。如是法印，唯佛法有，故曰是大沙門說也。
X23n0439_p0589b23║又諸法從緣生者，苦諦也；如來說是因者，集諦也；彼
X23n0439_p0589b24║法因緣盡者，後二諦也。此之法印，如來親說，故云諸
X23n0439_p0589c01║法等。又下疏云：此偈攝三藏義，故天竺相傳，謂之法
X23n0439_p0589c02║身舍利也。
X23n0439_p0589c03║【疏】此是一切世間最難解等者，法華經云是法不可
X23n0439_p0589c04║示，言詞相寂滅，諸餘眾生類，無有能得解等。由是世
X23n0439_p0589c05║尊初成道時，但自受法樂，三七日後，以方便力，方乃
X23n0439_p0589c06║起說，故云此是一切世間等。
X23n0439_p0589c07║【疏】如三重漫荼羅中五位三昧者，五位者，第一重有
X23n0439_p0589c08║三，謂中臺、鬢、蘃、八葉也，并第二、第三院，名為五位。或
X23n0439_p0589c09║取如來、菩薩、金剛、二乘、諸天，如下真言支分中之所
X23n0439_p0589c10║顯示。
X23n0439_p0589c11║【疏】薩婆若有三種名等者，即天台四教中，後三教各
X23n0439_p0589c12║有八事：一、教，二、理，三、智，四、斷，五、行，六、位，七、因，八、果。此
X23n0439_p0589c13║薩婆若，即當第三智字也。且通教智者，謂同得巧度
X23n0439_p0589c14║一切智也；別教智者，道種智也；圓教智者，一切種智
X23n0439_p0589c15║也。言此三種智至即是阿字義者，釋成不二也。
X23n0439_p0589c16║【疏】與大論語等、字等等者，謂如上真言聲字攝餘諸
X23n0439_p0589c17║字，與大論亦同。彼論云：復次，菩薩摩訶薩之行者，所
X23n0439_p0589c18║謂字等、語等、諸字入門。何等為字等、語等、諸字入門？
X23n0439_p0589c19║阿字門，一切法初不生故；囉字門，一切法離垢故；波
X23n0439_p0589c20║字門，一切法第一義故；遮字門，一切法終不可得故；
X23n0439_p0589c21║那字門，一切諸法離名、性、相，不得不失故；乃至荼字
X23n0439_p0589c22║門，入諸法邊境處不可得故，不終不生故。彼論釋曰：
X23n0439_p0589c23║字等、語等者，是陀羅尼於諸字平等，無有憎愛。又此
X23n0439_p0589c24║諸字因緣未會時，亦無終歸，亦無現在，亦無所有，但
X23n0439_p0590a01║住吾我心中，憶想分別覺觀心說，是散亂心語，不見
X23n0439_p0590a02║實事，如風動水，則無所見。等者，與畢竟空、涅槃同等。
X23n0439_p0590a03║菩薩以此陀羅尼，於一切諸法通達無礙，是名字等、
X23n0439_p0590a04║語等。
X23n0439_p0590a05║【疏】名，謂以此字門。等者，謂名詮自性。然有一字為名
X23n0439_p0590a06║者，如阿之言無；二字為名者，三迷云等；多字為名者，
X23n0439_p0590a07║阿三迷乃云無等也。疏中欲顯多字為名，故曰共成
X23n0439_p0590a08║一名也。
X23n0439_p0590a09║【疏】如初句云等者，謂阿三迷云無等。此之三句，各是
X23n0439_p0590a10║集法滿足句。如說不生亦不滅等隨句，義雖未圓，亦
X23n0439_p0590a11║名為句，以法滿足故也。
X23n0439_p0590a12║【疏】多名共成一句等者，謂諸行無常等四句成偈，即
X23n0439_p0590a13║是顯義周圓句也。問：真言之體必是依聲，何故此
X23n0439_p0590a14║中但言名句耶？答：此辨真言通相，就能詮顯自性
X23n0439_p0590a15║差別，故說名等。若望所依，亦不離聲。故十地論：說者、
X23n0439_p0590a16║聽者俱以二事而得究竟：一者、善聲，二者、善字。成唯
X23n0439_p0590a17║識云：由此法、詞二無礙解，境有差別。法緣名等，詞緣
X23n0439_p0590a18║於聲，豈無聲耶？又為此宗依字發聲，如行者於心圓
X23n0439_p0590a19║明中觀字，從字發聲，方顯義故。由是直取字等，不言
X23n0439_p0590a20║其聲，覽者可悉。
X23n0439_p0590a21║【疏】以此佉字門等者，如金剛頂經說：受觸金剛，吞滅
X23n0439_p0590a22║種種諸穢。即斯義也。然此密意，所謂吞滅一切眾生
X23n0439_p0590a23║五濁煩惱垢污，故云以此佉字等。
X23n0439_p0590a24║【疏】又其真言唯說十二等者，其真言即縛字也。此縛
X23n0439_p0590b01║字詮一切諸法語言道斷義。若法本來不生，則離諸
X23n0439_p0590b02║因緣，是故語言道斷。故下疏云：以辟支佛智慧深利，
X23n0439_p0590b03║見一切集法皆是滅法，故名證寂然界。住此三昧時，
X23n0439_p0590b04║能觀諸法如涅槃相，無可宣說，名極滅語言三昧。以
X23n0439_p0590b05║此因緣，不樂說法，欲滿眾生願故，但以神力加此一
X23n0439_p0590b06║字，以為真言。淨除於業生者，謂能淨除因緣造作之
X23n0439_p0590b07║生，令得大空智生，故曰淨除於業生也。
X23n0439_p0590b08║【疏】法住、法位等者，真如住在諸法之中，名為法住。法
X23n0439_p0590b09║有染淨，離染得淨，分位顯之，故名法位。此約理事差
X23n0439_p0590b10║別，或真如法即所住，即法位，唯約理明。言性相常住
X23n0439_p0590b11║者，謂真言如實體性，真言如實行相，有佛無佛而常
X23n0439_p0590b12║有故。亦可性是常住，相是無常。既爾，云何言性相常
X23n0439_p0590b13║爾？答：性相無二故。又性常是常，相常是無常，不由如
X23n0439_p0590b14║來出世故。問：常住音聲可爾，無常音聲言說，豈非如
X23n0439_p0590b15║來說耶？釋曰：法本無常，但由佛顯故。
X23n0439_p0590b16║【疏】隨一一真言等者，謂如來以普門加持，現出普門
X23n0439_p0590b17║之身，隨一一身皆有真言，故名一一真言。名成立中
X23n0439_p0590b18║者，謂一一真言，或廣或略，於其中間，或將一字義成
X23n0439_p0590b19║立一切字義。如以迦字成立一切字者，迦是無作義。
X23n0439_p0590b20║若以此字成立一切字時者，一切字皆成無作。具如
X23n0439_p0590b21║下疏。言皆如因陀羅宗者，謂天帝釋自造聲論，彼中
X23n0439_p0590b22║有如是義故。又或如天帝釋殿上網，互相涉入，重重
X23n0439_p0590b23║無盡，故言皆如因陀羅宗也。
X23n0439_p0590b24║【疏】無苦、集等者，謂入阿字本不生門故，即了苦、集、滅、
X23n0439_p0590c01║道本來不生，而但有真諦。如水結成氷，氷即是水，無
X23n0439_p0590c02║別水也。但以眾生迷於苦、集，失法性水，若入阿字門，
X23n0439_p0590c03║了達苦、集本來不生，即會法性，而但有真諦，故云無
X23n0439_p0590c04║苦、集等。
X23n0439_p0590c05║【疏】又知八倒等者，一切眾生由迷倒故，計一切法是
X23n0439_p0590c06║淨、是樂、是常、是我。今觀念處是不淨、是苦、是無常、是
X23n0439_p0590c07║無我。如是念處除四倒已，若執不捨，復成四倒。今入
X23n0439_p0590c08║阿字門故，了知念處本來不生，但是法界，成真實念
X23n0439_p0590c09║處，故云又知八倒等。言知四如意等者，四如意者，欲、
X23n0439_p0590c10║勤、心觀也，一切神通由此發故。仁王疏云：欲、勤、心觀，
X23n0439_p0590c11║以定為體性。又寶積經云：菩薩摩訶薩依靜慮波羅
X23n0439_p0590c12║蜜多故，獲是欲三摩地斷行成就，修如意足，如是勤
X23n0439_p0590c13║心觀三摩地斷行成就。菩薩摩訶薩依如是等欲、勤、
X23n0439_p0590c14║心觀，助發定法，極善修治，極善成立，自在轉故，能善
X23n0439_p0590c15║修習四如意足。成就四種如意足已，隨其願欲，證得
X23n0439_p0590c16║現前，能示非一種種神變。菩薩摩訶薩雖現無量神
X23n0439_p0590c17║通變化，皆為度脫諸眾生故等。言本不生者，謂如是
X23n0439_p0590c18║神足，以阿字門四句求之，皆無所得，即知本來不生，
X23n0439_p0590c19║全是法界，故得成就法界神通爾。言知是處、非處等
X23n0439_p0590c20║者，知是處、非處，即佛十力、第一力也。若出體時，尅性
X23n0439_p0590c21║以慧為性；若取相應，即兼心等四蘊為性；若取眷屬，
X23n0439_p0590c22║五蘊為性。即定共、道共、無漏色等，助成慧體故。謂知
X23n0439_p0590c23║諸法因果相當，名為是處；因果相違，名為非處。寶積
X23n0439_p0590c24║經云：言是處者，有所攝受。謂離殺者，能感長壽；離不
X23n0439_p0591a01║與取，能感大富；離邪欲者，感貞良妻。如是說者，斯有
X23n0439_p0591a02║是處。言非處者，無所攝受，返上可知。言知自心等者，
X23n0439_p0591a03║謂一切眾生本有佛知見性，由不如實知故，名為無
X23n0439_p0591a04║明，失佛如來種種智力。若如實自知時，即名之為明。
X23n0439_p0591a05║等者，等取大悲及方便故。言本不生者，謂眾生等雖
X23n0439_p0591a06║知佛有如是智力，但是信知，不能成於諸佛如來自
X23n0439_p0591a07║然智力。若了阿字本不生故，即是如實而知自心，初
X23n0439_p0591a08║發心時便成正覺，不由他悟故。言六蔽本不生等者，
X23n0439_p0591a09║乖違理性，障蔽真言，即是六度所治貪等六種煩惱。
X23n0439_p0591a10║但從妄起，推入阿字，達本無生，離彼中流，故昇彼岸
X23n0439_p0591a11║也。言知十八種法者，即是不共餘乘所有法也。大寶
X23n0439_p0591a12║積經云：第一、諸業無有誤失不共佛法，所謂如來身
X23n0439_p0591a13║業畢竟無誤失故。若往來坐臥，威儀端嚴，身光極照，
X23n0439_p0591a14║觸彼眾生，令與樂受，身無過相。如來語業無有誤失，
X23n0439_p0591a15║為實語、如義語等，如是一切語言無有過相。如來之
X23n0439_p0591a16║心無有誤失，不捨甚深定法，於一切法無礙智見任
X23n0439_p0591a17║運而轉，是名諸業無失。第二、言無卒暴不共佛法，謂
X23n0439_p0591a18║如來一切言音本無卒暴。何以故？久已永離愛恚諍
X23n0439_p0591a19║訟等故。第三念無忘失不共佛法，謂如來正念無忘
X23n0439_p0591a20║失故。何以故？蓋住於靜慮解脫三摩地等不廢忘故。
X23n0439_p0591a21║觀有情心行，如其所應宣說妙法，於諸義法訓詞辯
X23n0439_p0591a22║才無礙解中無忘失等。第四無不定心不共佛法，謂
X23n0439_p0591a23║如來若行若住若坐若臥若食若語若默，常處深定
X23n0439_p0591a24║無出離時。何以故？由如來證得甚深三摩地無障礙
X23n0439_p0591b01║靜慮等，永離散亂之心故。第五無諸異想不共佛法，
X23n0439_p0591b02║謂如來無諸異想，乃至於持戒者其心無愛，於犯戒
X23n0439_p0591b03║者其心無恚等，故名如來無種種想。第六無揀擇捨
X23n0439_p0591b04║不共佛法，謂如來已脩聖道而證此捨，非未脩道而
X23n0439_p0591b05║有證故。如來捨者能轉梵輪，悲愍眾生無高不遠離
X23n0439_p0591b06║二邊，超過一切思量揀擇等。第七志欲無減不共佛
X23n0439_p0591b07║法，所謂如來善法志欲無減、大慈志欲無減、大悲志
X23n0439_p0591b08║欲無減、說法志欲無減等。第八正勤無減不共佛法，
X23n0439_p0591b09║所謂不捨所化眾生正勤，乃至不緣食飲相續說法
X23n0439_p0591b10║中無暫廢等。第九念無退減不共佛法，謂如來證得
X23n0439_p0591b11║菩提，無間觀察一切眾生去來諸心，相續知已，如來
X23n0439_p0591b12║於中畢竟了知無有忘失等。第十三摩地無有退減
X23n0439_p0591b13║不共佛法，所謂佛三摩地乃至若生死際平等即涅
X23n0439_p0591b14║槃際平等，以如來證入如是平等性故，於三摩地而
X23n0439_p0591b15║無退減等。第十一智慧無減不共佛法，所謂如來具
X23n0439_p0591b16║悟入一句百千大劫說無盡智，於一切處無障礙智
X23n0439_p0591b17║等。第十二解脫無減不共佛法，謂薄伽梵遠離一切
X23n0439_p0591b18║執著二邊故得解脫，如是解脫前際無縛、後際無轉，
X23n0439_p0591b19║不住現在故等。第十三身業智導不共佛法，所謂如
X23n0439_p0591b20║來一切身業智為前導隨智而轉等。第十四語業智
X23n0439_p0591b21║導不共佛法，所謂如來一切語業智為前導隨智而
X23n0439_p0591b22║轉等。第十五意業智導不共佛法，謂如來一切意業
X23n0439_p0591b23║智為前導隨智而轉等。第十六過去無礙智不共佛
X23n0439_p0591b24║法，謂如來以無礙智能知如是無量無邊過去世中
X23n0439_p0591c01║所有諸佛國土若成若壞等。第十七未來無礙智不
X23n0439_p0591c02║共佛法，所謂未來世中所有如來或當出現或當滅
X23n0439_p0591c03║度等，彼一切相如來於此悉能了知等。第十八現在
X23n0439_p0591c04║無礙智不共佛法，謂如來於現在世十方一切諸佛
X23n0439_p0591c05║土中，所有諸佛、諸菩薩眾、諸聲聞眾、諸獨覺眾，若干
X23n0439_p0591c06║差別悉能了知等。是名十八不共佛法。復以此法入
X23n0439_p0591c07║阿字本不生故，則不共之義尤異餘宗也。
X23n0439_p0591c08║【經】謂阿字門等者。凡開口最初，皆有阿聲。即此阿聲，
X23n0439_p0591c09║為一切眾聲之母，能生一切真言之聲，故名為母。又
X23n0439_p0591c10║此阿聲，生十四音，成十二章。疏中不顯，故須區別。依
X23n0439_p0591c11║涅槃經本母抄，略示方隅，分之為三：初、釋章題，二、釋
X23n0439_p0591c12║章數，三、釋音數。且初題云悉曇章，梵語悉曇，此云成
X23n0439_p0591c13║就。准聲明中，即是男聲。八轉中，屬於業聲。業謂造作，
X23n0439_p0591c14║以此為本，而能成辦諸章文字及名句等，故云成就。
X23n0439_p0591c15║又古譯為吉法，應云悉達磨。悉是娑字，從女聲呼，詮
X23n0439_p0591c16║妙善等義。達磨是法，故云吉法。上皆不正具足，應云
X23n0439_p0591c17║悉曇囉窣堵，此云成就。吉祥章第二、釋章數者。此悉
X23n0439_p0591c18║曇章句，總而言之，不出四十五字。所為和會音，有十
X23n0439_p0591c19║二字，除助巧等。毗聲，有二十五字。超聲，有八字。此等
X23n0439_p0591c20║諸字，展轉能生一切聲字。由是分十二章，一切言音，
X23n0439_p0591c21║收攝皆盡。謂先以短聲阿字，流入短聲迦、佉、誐、伽、仰、
X23n0439_p0591c22║遮、車、若、社、壤、吒、咤、拏、荼、拏、多、他、那、䭾、曩、波、頗、磨、婆、莾、
X23n0439_p0591c23║野、囉、羅、嚩、撦、洒、娑、訶等三十三字中，歷呼一周，即為
X23n0439_p0591c24║第一章。抄文傷略，應更將長聲阿字，似前短聲阿字，
X23n0439_p0592a01║流入長聲迦字，乃至末後長聲訶等三十三字，更以
X23n0439_p0592a02║伊字流入枳、嵠、儗、岐、嶷、止、齒、耳、誓、仍（上）、徵、癡、𠰒、遲、抳、
X23n0439_p0592a03║底、體、你、提、𩕳、比、庀、未、婢、銘、伊、哩、里、尾、屣、始、枲、呬等三
X23n0439_p0592a04║十三字，乃至從惡字流入脚、却、[虍-七+(一/(匚@一)/(乳-孚))]、[酉*(虍-七+(一/(匚@一)/(乳-孚)))]、[虍-七+(一/(匚@一)/(乳-孚))]、酌、綽、弱、杓、若、
X23n0439_p0592a05║卓、逴、橈、濁、搦、跢、托、惱、度、諾、博、濼、毛（上）、薄、莫、藥、洛、洛、縛、
X23n0439_p0592a06║灼、朔、索、郝等三十三字，如上歷遍方成第一章體，乃
X23n0439_p0592a07║為盡理。不爾，則音義不足矣。次明第二章。上第一章
X23n0439_p0592a08║若以阿阿等單單為頭，歷下諸字遍而為一章。今第
X23n0439_p0592a09║二總以十二音歷下諸字為第二章，謂先以阿、阿、伊、
X23n0439_p0592a10║縊至暗、惡聲歷下三十三字，一一相梯循歷俱遍，如
X23n0439_p0592a11║迦、迦、枳、鷄、矩、俱、計、蓋、句、嬌、劒、脚等。一周竟，次以佉字
X23n0439_p0592a12║為頭，如上輪次而作一周，謂佉、佉、企、溪乃至欠、却。如
X23n0439_p0592a13║是三十三字循歷周遍即為第二章。若和會者，阿、阿
X23n0439_p0592a14║即迦、迦，伊、縊即枳、鷄，乃至暗、惡即劒、脚等。次明第三
X23n0439_p0592a15║章。即複呼章，謂以迦字次第歷配下三十三字，如迦
X23n0439_p0592a16║佉（短二合）、迦佉（長二合）、吉企（二合）、吉溪（下同）、屈齬、屈驅、枳契、枳
X23n0439_p0592a17║愷、屈去、屈𧽂、訖欠、訖却。次歷誐伽仰乃至訶字遍，為
X23n0439_p0592a18║第三章。次以此下誐字却從迦字歷配，如誐迦、誐迦、
X23n0439_p0592a19║誐枳、誐鷄至誐劒、誐脚，如是三十三字配歷遍，為第
X23n0439_p0592a20║四章。次以齒音五字，最後若字從迦字歷直至訶字，
X23n0439_p0592a21║為第五章。如是取舌上音第五字、舌頭音第五字、脣
X23n0439_p0592a22║音第五字一一為頭，歷配迦字至訶字一周竟，為第
X23n0439_p0592a23║六、第七、第八章。又以超聲野囉攞嚩四字一一為頭，
X23n0439_p0592a24║如前歷配作四周竟，即是第九至第十二章。大般涅
X23n0439_p0592b01║槃由此立十二章。今抄釋此章，雖支體鈎鏁上下分
X23n0439_p0592b02║明，似有未周。且如毗聲二十五音，先取迦字次第合
X23n0439_p0592b03║配佉字直至訶字，又於五類音中各取一字合配迦
X23n0439_p0592b04║字直至訶字，而為六章。足前單呼二章，共為八章。次
X23n0439_p0592b05║於超聲八字以野字從迦字合配，次以囉囉嚩三字
X23n0439_p0592b06║如前合配，都成十二。下有捨洒娑訶四字不取為頭，
X23n0439_p0592b07║合配諸字。若俱取之，章數則成十六，是故不取。若不
X23n0439_p0592b08║取者，則有取音不盡之失。今為改之，謂以a阿ā阿
X23n0439_p0592b09║ī伊i縊u塢ū烏e翳ai藹o污au奧aṃ暗aḥ惡
X23n0439_p0592b10║十二之音。如是依平、上、去、入位次調停，令其不差，名
X23n0439_p0592b11║和會音。和諧、會通、毗超等音，不雜亂故，成十二章。先
X23n0439_p0592b12║短聲阿字流入短聲迦佉誐伽仰，乃至娑訶，即成第
X23n0439_p0592b13║一短聲阿字等章。次以長聲阿字流至長聲迦佉誐
X23n0439_p0592b14║伽昂，乃至次第直至娑訶，即成第二長聲阿字等章。
X23n0439_p0592b15║又以伊字流至枳、企、儗、祇、倪，乃至洗、呬，為第三伊字
X23n0439_p0592b16║等章。又從縊字流入鷄、溪、倪、祇、霓，乃至斯、奚，為第四
X23n0439_p0592b17║縊字等章。又以塢字流入短聲，舉齬語瞿、虞，乃至蘇、
X23n0439_p0592b18║虎，為第五塢字等章。又以烏字乃至脚字，隨音流入，
X23n0439_p0592b19║次第如前，即成烏字乃至脚字等，名十二章。以此確
X23n0439_p0592b20║定十二章數。然後更以二二合、三四五合等，一音為
X23n0439_p0592b21║主，餘音為伴，則有無量音聲之章，如天帝網，不相妨
X23n0439_p0592b22║礙。若如此者，則無取字不周之失，覽者知焉。後釋音
X23n0439_p0592b23║數者，分二：初總、後別。且初悉曇之字，不但開之為一
X23n0439_p0592b24║十二章，亦總能收攝一切音類，謂阿、阿乃至暗、惡，如
X23n0439_p0592c01║此方十六聲以為定矣。問：如上阿阿二字乃至暗
X23n0439_p0592c02║惡，即有一十二字，何故經言十四音耶？答：謂此十
X23n0439_p0592c03║二字後有助巧、聲、哩狸、里狸四箇字故。若爾，更添四
X23n0439_p0592c04║字應成十六。然此四字不得為母，但為助巧，隨於彈
X23n0439_p0592c05║舌直呼之中各取二來，故成十四。如以迦字合哩狸
X23n0439_p0592c06║時，梵書即是krikrī此但西方凡俗通用之字，若聲明
X23n0439_p0592c07║中梵書即是kṛkṝ又如以迦字合里狸時，梵書即是
X23n0439_p0592c08║kliklī若助巧者，梵書即是kḷkḹ若知四字收攝之處，
X23n0439_p0592c09║本體即是囉羅二字，故不俱取。有取十二音中後之
X23n0439_p0592c10║二音為助巧音，非也。後別釋者，謂此一十四音，字輪
X23n0439_p0592c11║品中但列其音未顯其義，令觀行者支分不具，今別
X23n0439_p0592c12║釋之。且第一短聲阿a字者有三義：一約不破壞者，
X23n0439_p0592c13║謂一體三寶體性堅固猶如金剛，以不壞故無有盡
X23n0439_p0592c14║滅故，無盡滅故即是真常，真常即是大般涅槃。二約
X23n0439_p0592c15║不流者，如來九孔無漏失故。九孔者，二眼、二耳、二鼻
X23n0439_p0592c16║語門、二隱竅也，即五根無失。如來法身五根名言尚
X23n0439_p0592c17║不可得，況有流耶？真常之體即是涅槃。三約依功德
X23n0439_p0592c18║者，非謂積功累德，但是本有性淨之功德故，此即所
X23n0439_p0592c19║顯真常涅槃。由此三義故名為阿。次明第二長聲ā
X23n0439_p0592c20║阿字門，即是本不生之行也。梵語阿字詮阿闍梨義。
X23n0439_p0592c21║阿闍梨有四義：一者依教授義，令生善故，即親教者。
X23n0439_p0592c22║二者依制度義，阿毗曇也，顯諸大乘戒威儀故。三者
X23n0439_p0592c23║依聖人義，梵語阿哩也（二合），此云遠惡義，翻為聖人，總
X23n0439_p0592c24║目十地諸聖人故。四者依教誨義，即教示誨導止惡
X23n0439_p0593a01║脩善故。由此四義故名為阿。第三伊字門者，約聲明
X23n0439_p0593a02║中是女聲也，謂伊字所顯即佛法也。佛法有二：一證
X23n0439_p0593a03║法、二教法。證法有二：一所證，謂涅槃真理；二能證，即
X23n0439_p0593a04║正體智。教法亦有二：一者通，即總舉三乘；二者別，即
X23n0439_p0593a05║大般涅槃。依是教法淨脩梵行，正智圓滿證大涅槃。
X23n0439_p0593a06║今伊字中詮顯此法，故曰伊者即是佛法也。第四縊
X23n0439_p0593a07║字門者，縊者自在義。依二種釋：初總明自在，後別明
X23n0439_p0593a08║護法。且初言自在者，借喻以顯。以自在天外宗所計，
X23n0439_p0593a09║能生一切即自在天，為世間之父母，故名為世尊。如
X23n0439_p0593a10║理趣經說：外道微未底聞佛說諸法無生本來清淨，
X23n0439_p0593a11║即作是言：此義不然，自在天常而是一切萬物父母，
X23n0439_p0593a12║能生諸法、能作能造安立世間。於是如來以種種道
X23n0439_p0593a13║理詰難於彼，而理不通因得正見。今諸佛妙法若對
X23n0439_p0593a14║自在天時，塵沙陪數豈可為喻？以自在天世人知故，
X23n0439_p0593a15║故引為喻。上來總明自在，下別明護法者，一約大梵、
X23n0439_p0593a16║二約護世、三約能說、四就所為、五就所斷。且初言自
X23n0439_p0593a17║在者，名為大梵，即大梵天王也。然色界四禪總名梵
X23n0439_p0593a18║世，初禪第三亦名大梵，今此所引即第四禪梵王。此
X23n0439_p0593a19║梵天王以縊字為種子，謂所流之法名曰自在，若受
X23n0439_p0593a20║持者即名護法，此外道所計也。若佛法中大梵無過，
X23n0439_p0593a21║真常佛性自然皎潔，況之如天自在無礙。有若於王、
X23n0439_p0593a22║若受持者，則名護法。護法有二：一、自受持，依之脩證；
X23n0439_p0593a23║二、令他受持，同適真趣，任持弘護，令不斷絕，是真護
X23n0439_p0593a24║法。是故縊字名曰自在。二、又自在者，名為護世，即四
X23n0439_p0593b01║天王也，以此四王能護世故。言四王者，東方名為持
X23n0439_p0593b02║國，是乾闥婆主；南方名為增長，是鳩盤荼主；西方名
X23n0439_p0593b03║為醜目，或名廣目，是諸龍主；北方名為多聞，是藥叉
X23n0439_p0593b04║主。此四天王及諸眷屬常護世間，皆能擁護如來之
X23n0439_p0593b05║法，亦能為他敷揚宣說。又四護世者，表四無礙解，亦
X23n0439_p0593b06║是四無量、四攝法等。由依此等，即能自護及能護他，
X23n0439_p0593b07║故曰依護世也。三、約能說者，又縊者是能自在說也，
X23n0439_p0593b08║即證大涅槃得真解脫，名為自在。大解脫中有八自
X23n0439_p0593b09║在，為令眾生得是自在故，施設一乘令勤脩習，故言
X23n0439_p0593b10║能自在說也。四、約所為者，謂此縊字詮於所為，能自
X23n0439_p0593b11║在故，謂修集方等經典也。方等是經典之所詮，樂修
X23n0439_p0593b12║方等，常習是經典，依是經典悟方等理。如是修悟本
X23n0439_p0593b13║為何耶？為欲證得大般涅槃大自在故，故曰就所為
X23n0439_p0593b14║故。五、就所斷者，謂此縊字詮於所斷，能自在故。所斷
X23n0439_p0593b15║法者，謂嫉妬纏是自在障，故須斷之。即隨喜功德是
X23n0439_p0593b16║能持之妙藥，諸有情類自無始來業垢深重，見他得
X23n0439_p0593b17║利或他勝己，心生熱惱，常欲摧彼令不如意，由是繫
X23n0439_p0593b18║縛長淪三界不得自在，諸善功德悉被穢之。若欲出
X23n0439_p0593b19║離得自在者，必須斷之。若除斷已，一切諸善皆得圓
X23n0439_p0593b20║滿，故能宣揚大般涅槃法，故曰就所斷也。是故縊者
X23n0439_p0593b21║名為自在。次明第五塢字門者，塢字詮一切法譬喻
X23n0439_p0593b22║不可得故。若有譬喻不為勝上，即大涅槃於諸方等
X23n0439_p0593b23║最上教中更出過故，亦云上上，故云譬喻不可得故。
X23n0439_p0593b24║第六烏字門，詮無慧念義。良以無義正念於一切法
X23n0439_p0593c01║妄計有我，故使世間多多有情於秘密藏而生謗毀。
X23n0439_p0593c02║秘密所謂涅槃真我，一切有情迷之妄計，猶如王子
X23n0439_p0593c03║失寶刀喻，寶刀王子持去貧者讇言，真乘菩薩詮之
X23n0439_p0593c04║群生妄計。由是別開方便破彼執情，顯示諸法實無
X23n0439_p0593c05║有我，除彼無慧念，故云烏者詮無慧念也。第七翳字
X23n0439_p0593c06║門，詮一切法求不可得義。謂佛性涅槃遠離性相，心
X23n0439_p0593c07║言罔及非可求故。金剛般若云：若以色見我，以音聲
X23n0439_p0593c08║求我，是人行邪道，不能見如來。故曰翳者詮一切法
X23n0439_p0593c09║求不可得也。第八藹字門，藹者二義：一者詮一切法
X23n0439_p0593c10║自在不可得義。言自在法對待立之，對抅縛故說名
X23n0439_p0593c11║自在。今佛如來得真解脫，是真自在。言不可得者，謂
X23n0439_p0593c12║真常理中，縛、解二名皆不可得，即是藹字如實之義。
X23n0439_p0593c13║二、藹者，是威儀勝聲。如來威儀進止，無非利益一切
X23n0439_p0593c14║眾生，故曰藹者是威儀勝聲等。第九、污字門，詮煩惱
X23n0439_p0593c15║義。煩謂煩擾，惱謂惱害。由此或能煩擾行人，惱害功
X23n0439_p0593c16║德，即是根隨俱生分別。分別麤淺，入見即除；俱生細
X23n0439_p0593c17║故，佛果方盡。又呼此字時，有執取聲。執取是漏，漏者
X23n0439_p0593c18║名之為流。如來不流，不流者即不動，不動即無生。佛
X23n0439_p0593c19║體真常，本無生滅；無生無滅，名大涅槃。故此污字，詮
X23n0439_p0593c20║一切法煩惱不可得也。第十、奧字門者，詮大乘義。大
X23n0439_p0593c21║乘義者，即是真常；是真常者，即是究竟。今究竟義，但
X23n0439_p0593c22║是所詮。大乘有二：一者、通取一切大乘，於前九部中
X23n0439_p0593c23║得為究竟，故謂我此九部法，入大乘為本；二者、明此
X23n0439_p0593c24║涅槃所顯圓極，以為究竟。又外道經書，對於內教，得
X23n0439_p0594a01║名為諸，所顯法近，皆非究竟。今大乘經所顯之義，稱
X23n0439_p0594a02║理盡性，皆名究竟，故曰奧者詮大乘義等。第十一、暗
X23n0439_p0594a03║字門者，能遮不淨物義。謂金銀寶物，正是所遮。世間
X23n0439_p0594a04║貧者，乃曰沙門，觀念修行，用祛貪愛。由金寶等是世
X23n0439_p0594a05║所珍，凡情覩之，皆生愛著，由是牽生諸有漏業，故名
X23n0439_p0594a06║不淨。諸佛弟子，皆應捨之。捨有二種：一、以自所有，施
X23n0439_p0594a07║於三寶；二、於他處有，不起貪愛。若不捨者，終日防護，
X23n0439_p0594a08║疑阻他人，於己修行全成無暇。故趣道之流必須棄
X23n0439_p0594a09║捨。又不但能捨一切寶等諸不淨物，然實事捨一切
X23n0439_p0594a10║煩惱。故成就品云：又於他月悉捨內、外所有。即此義
X23n0439_p0594a11║矣。由是此字亦能顯大菩提果義也。故曰暗者，詮能
X23n0439_p0594a12║遮不淨物義。第十二、惡字門者，詮一切法遠離不可
X23n0439_p0594a13║得義。謂始覺智生，即無不覺。爾時始覺即是本覺，始、
X23n0439_p0594a14║本不二，名究竟覺。是故證涅槃時，無明轉為明，無明
X23n0439_p0594a15║即明，故無所離。菩薩入涅槃時，見一切眾生本來寂
X23n0439_p0594a16║滅，以證諸法無所離故，故名入證大般涅槃。故曰惡
X23n0439_p0594a17║字，詮一切法遠離不可得義也。又文殊問經字母品
X23n0439_p0594a18║云：阿（上）字是無常聲，阿（去）（引）字是遠離我聲，伊（上）字是
X23n0439_p0594a19║諸根廣博聲，伊（去）（引）字是世間災害聲，塢（上）字是多種
X23n0439_p0594a20║逼迫聲，汙（引）字是損減世間多有情聲，𠴊字是直軟
X23n0439_p0594a21║相續有情聲，𠴊（引）（去）字是斷染遊戲聲，力字是生法相
X23n0439_p0594a22║續聲，𡃖（引）字是三有染相續聲，曀字是起所求聲，愛（引）
X23n0439_p0594a23║字是威儀勝聲，汙字是取聲，奧（引）字是化生之聲，暗
X23n0439_p0594a24║字是無我所聲，惡字是沈沒聲。然上略明十二字義，
X23n0439_p0594b01║正此所要。故疏序云：此中有一、二重缺者，莫由此乎！
X23n0439_p0594b02║【疏】如諸外道計等者，謂有外道諸論師等，離因計有
X23n0439_p0594b03║作等和合，故有果報。若行者三密之中見有作等，則
X23n0439_p0594b04║有同外道。且作乃作者相因待生，則無決定之相；若
X23n0439_p0594b05║執為決定，則不異外道。故中論破云汝謂作者有作，
X23n0439_p0594b06║即為無因，無因故不能生果等。
X23n0439_p0594b07║【疏】中論觀六種等者，六種即是地、水、火、風、空、識也。今
X23n0439_p0594b08║正取空。如彼論偈云：有相無相中，相則無所住，離有
X23n0439_p0594b09║相無相，餘處亦如是。此顯有無二相皆無所住。空既
X23n0439_p0594b10║如是，餘五亦然。又偈云：是故知虗空，非有亦非無，非
X23n0439_p0594b11║相非可相，餘五同虗空等。今佉字門，於一切法有相
X23n0439_p0594b12║無相皆無所住，如虗空等故，故云中論觀六種等。
X23n0439_p0594b13║【疏】復次，若人不動本處等者，彼論：問曰：汝雖種種門
X23n0439_p0594b14║破去去者、住住者，而眼見有去住？答曰：肉眼所見，不
X23n0439_p0594b15║可信也。是故疏云：若人不動本處，即是所詣處也。
X23n0439_p0594b16║【疏】而言毗婆舍那等者，毗婆舍那，此云勝觀，未審屬
X23n0439_p0594b17║何勝觀能破煩惱耶？若屬觀品，觀品是慧，慧是能歒，
X23n0439_p0594b18║煩惱是所歒，此正辨戰歒之體。總此問意云：然一切
X23n0439_p0594b19║法中，如諸論所破，我義皆不得成，故智慧煩惱，畢竟
X23n0439_p0594b20║屬於誰人？今時而言毗婆舍那能破煩惱耶？
X23n0439_p0594b21║【疏】明暗畢竟不相及者，謂相違法，理必不俱，云何能
X23n0439_p0594b22║破？此文正難不可說斷。若論斷義，性相不同，故華嚴
X23n0439_p0594b23║十地品云：非初非中後。此約性也，三際求之，不可說
X23n0439_p0594b24║斷，則無斷也。十地論云：譬如燈焰，前中後取故。此約
X23n0439_p0594c01║相也，三時齊取，可說斷。斯則經論相反，意旨相成。何
X23n0439_p0594c02║者？以論假三時，乃知無性，方合經意。以非初非中後，
X23n0439_p0594c03║即是無性，是則性相無礙，無斷之斷也。
X23n0439_p0594c04║【疏】又一切法本不生者，此下約頓，一向全真，更無斷
X23n0439_p0594c05║義。立戰歒者，就世間談論也。
X23n0439_p0594c06║【疏】所起慢心等者，謂吒字門。一切諸法，慢不可得，入
X23n0439_p0594c07║此門者，不見彼此勝劣之相，若起高下不平等見，名
X23n0439_p0594c08║之為慢。唯識論云：云何名慢？恃己於他高舉為性，能
X23n0439_p0594c09║障不慢，生苦為業。謂若有慢，於有德處，心不謙下，由
X23n0439_p0594c10║此生死轉轉無窮。此慢差別而有七種：一、慢，於他劣
X23n0439_p0594c11║朋友等而生高舉名慢；二、過慢，為於等中謂自勝他；
X23n0439_p0594c12║三、慢過慢，於他勝中謂己勝故；四、我慢，於五薀中執
X23n0439_p0594c13║我、我所故；五、增上慢，於一切殊勝功德未得謂得故；
X23n0439_p0594c14║六、卑慢，於他勝中自不如他，却於他慢，如奴欺阿郎；
X23n0439_p0594c15║七、邪慢，於無得中生其高舉，或於增上法而起邪見
X23n0439_p0594c16║等故。此吒字門能對治也。
X23n0439_p0594c17║【疏】今觀諸法無生等者，謂欲對治如是七種慢故，而
X23n0439_p0594c18║觀諸法本來不生。言乃至者，復觀諸法本無造作，如
X23n0439_p0594c19║虗空性，遠離去來一合之相，諸行遷流，心之影像，因
X23n0439_p0594c20║緣所生，如是等法皆不可得，則知阿耨菩提於法平
X23n0439_p0594c21║等，無有高下也。
X23n0439_p0594c22║【疏】由此五字門等者，一、本不生，即阿字也；二、離言說，
X23n0439_p0594c23║即嚩字也；三、自性清淨，即囉字也；四、無因緣，即訶字
X23n0439_p0594c24║也；五、如虗空相，即佉字也。何以故？由此五字門，長養
X23n0439_p0595a01║不可得。謂此五字門，即是地、水、火、風及虗空故。地能
X23n0439_p0595a02║持種，水以潤之，火以溫之，風以皷之；虗空不礙，從種
X23n0439_p0595a03║滋長，乃至華果，名為長養。由本不生故，長養亦不可
X23n0439_p0595a04║得也。
X23n0439_p0595a05║【疏】無量義經等者，今疏指彼經釋成女人是梵行者
X23n0439_p0595a06║怨。彼經云：譬如健人為王除怨，怨既滅已，王大歡喜，
X23n0439_p0595a07║賞賜半國之封，悉以與之。持經之人亦復如是，於諸
X23n0439_p0595a08║行人最為勇健，六度法寶不求自至，生死怨歒自然
X23n0439_p0595a09║散壞，證無生忍，半佛國寶封賞安樂。言半佛國寶者，
X23n0439_p0595a10║即屬菩薩七地位也。又彼經云：若善男子、善女人發
X23n0439_p0595a11║菩提心，與大悲意，欲度一切苦惱眾生，雖未修行六
X23n0439_p0595a12║波羅蜜，六波羅蜜自然在前，即於是身得無生法忍，
X23n0439_p0595a13║生死煩惱一時斷壞。旨第七地大菩薩位，是為半佛
X23n0439_p0595a14║國寶也。
X23n0439_p0595a15║【疏】娜字門等者，梵語正云難（上）那，此名施也。又不空
X23n0439_p0595a16║羂索經云：解一切法離名字相不可得故。梵語娜麼，
X23n0439_p0595a17║此譯云名。娜具多義，各隨義辨，不相違也。
X23n0439_p0595a18║【疏】如人為縲紲者，論語孔注云：縲，黑索；紲，攣也。所以
X23n0439_p0595a19║拘罪人也。今借喻之。言若息念時等者，謂阿脩羅被
X23n0439_p0595a20║天帝縛，念欲還宮，縛不得脫；若息鬪心之時，其縛自
X23n0439_p0595a21║然除矣。是知縛解但在自心，非由他也。言何況業煩
X23n0439_p0595a22║惱等者，業煩惱縛，謂凡夫等；無為縛，謂二乘也；意生
X23n0439_p0595a23║縛，謂菩薩也。
X23n0439_p0595a24║【疏】婆字等者，謂此字門詮一切法有不可得。又准不
X23n0439_p0595b01║空羂索云：解一切破壞性不可得故。梵語般若，此云
X23n0439_p0595b02║破壞。言破壞者，即是有不可得，但以性字義有別也。
X23n0439_p0595b03║謂此有不可得，復不可得，故云解一切法破壞性不
X23n0439_p0595b04║可得。若差別者，此中以阿字門遮一切有，名一切法
X23n0439_p0595b05║有不可得。彼中并能遮阿字，俱皆不存，故彼云解一
X23n0439_p0595b06║切法破壞性不可得也。
X23n0439_p0595b07║【疏】有謂三有等者，言三有，即欲、色、無色也。乃至者，超
X23n0439_p0595b08║越九有，謂六欲天及人為一，四禪、四空處共成九也。
X23n0439_p0595b09║言二十五有者，謂四州、四惡趣、大梵、六欲天、無想、五
X23n0439_p0595b10║淨居、四禪、四空等也。
X23n0439_p0595b11║【疏】即是三昧王等者，謂婆字門，詮一切法有不可得
X23n0439_p0595b12║故。又以從因緣有故，具足一切字門故。即是三昧者，
X23n0439_p0595b13║由勝諸三昧故，名三昧王。能破二十五有者，准涅槃
X23n0439_p0595b14║經說：菩薩住無畏地，得二十五三昧，壞二十五有。所
X23n0439_p0595b15║謂得無垢三昧，能壞地獄有；得無退三昧，能壞畜生
X23n0439_p0595b16║有；乃至得我三昧，能壞非想非非想處有。是名菩薩
X23n0439_p0595b17║得二十五三昧，斷二十五有。如是三昧，名諸三昧王。
X23n0439_p0595b18║入此三昧王時，若欲吹壞須彌山王，隨意即得等。今
X23n0439_p0595b19║此婆字三昧，復為二十五三昧之王，獨能破壞二十
X23n0439_p0595b20║五有。是以疏云：今觀諸有，從緣即是本不生義，乃至
X23n0439_p0595b21║能破二十五有也。
X23n0439_p0595b22║【疏】由此義故，名為破有法王者，謂由此一切法有不
X23n0439_p0595b23║可得，及無作、無行等義故，即是三昧王三昧。釋迦如
X23n0439_p0595b24║來住此三昧，而現出世加持之迹，能破二十五有。眾
X23n0439_p0595c01║生覩此，號為破有法王。然實阿字門中，二十五有本
X23n0439_p0595c02║來不生，更何所破？又一切法皆入阿字，體即法界。若
X23n0439_p0595c03║一切法體即法界本來不生，二十五有亦即法界本
X23n0439_p0595c04║來不生，釋迦牟尼亦即法界本來不生。既一切法皆
X23n0439_p0595c05║是法界本來不生，即同虗空，何有虗空能破虗空？何
X23n0439_p0595c06║有虗空被虗空破者？若如此解時，即是解婆字門一
X23n0439_p0595c07║切法有不可得，及解羂索經中一切法破壞性不可
X23n0439_p0595c08║得義也。若如是者，此與羂索為一為異？究竟無異。此
X23n0439_p0595c09║中阿字即是彼中性字，彼中性字即是此中阿字。阿
X23n0439_p0595c10║者，詮一切法本不生義，本即性也。思之！
X23n0439_p0595c11║【疏】中論以種種門等者，即彼論說二十餘門，謂觀因
X23n0439_p0595c12║緣、觀六情、觀五陰，乃至觀四諦、觀十二因緣為門，名
X23n0439_p0595c13║種種門。言識、觸、受、愛四法皆無等者，謂眼見色時，即
X23n0439_p0595c14║有識生，次起於覺觸，觸有澁滑，受遂領納於可意境，
X23n0439_p0595c15║生於愛染。今見可見法無故，識等四法皆無，是故十
X23n0439_p0595c16║二因緣分亦無也。又一切有情，非如木石，無所識知，
X23n0439_p0595c17║無所觸受，但隨境分生諸識等，成十二因緣真言。行
X23n0439_p0595c18║者以三密方便，得見不思議境界時，雖有所識知、所
X23n0439_p0595c19║觸受，由以囉字淨故，而不生愛執。以無愛故，十二因
X23n0439_p0595c20║緣亦無也。
X23n0439_p0595c21║【疏】如中論三相等者，彼論說：有為法有三相，謂生、住、
X23n0439_p0595c22║滅相；無為亦三，謂不生、不住、不滅。今觀有為、無為法
X23n0439_p0595c23║體，體性皆空，與誰為相耶？及十二門廣說三相，不勞
X23n0439_p0595c24║繁引。
X23n0439_p0596a01║【疏】如彼三昧者，若近指者，嚩字門名為語言道斷三
X23n0439_p0596a02║昧；若遠指時，即三昧王三昧，故不思議也。
X23n0439_p0596a03║【疏】如說日可令冷等者，謂娑字諦不可得。諦者，實也。
X23n0439_p0596a04║如諸法真實相知，離於顛倒，如日可令冷，月可令熱。
X23n0439_p0596a05║世尊，誠諦之說，終無差異。故藥師云：日月輪可令墮
X23n0439_p0596a06║落，妙高山王可使傾動。諸佛所言，無有異也。
X23n0439_p0596a07║【疏】亦空亦假亦中者，謂娑字門中，遠離二諦、四諦等
X23n0439_p0596a08║相，本來平等，亦空亦假亦中，雖三而一，雖一而三，不
X23n0439_p0596a09║相妨礙，但隨根施設，強立三名。入此字門，即知一切
X23n0439_p0596a10║法即空即假即中，無一二三而一二三，無一二三是
X23n0439_p0596a11║遮一二三，而一二三是照一二三。若無遮無照，即是
X23n0439_p0596a12║娑字門，諦不可得。
X23n0439_p0596a13║【疏】因有六種等者，此訶字門，詮一切法因不可得，謂
X23n0439_p0596a14║六因、五因等。六因者，俱舍頌云：能作及俱有，同類與
X23n0439_p0596a15║相應，遍行并異熟，許因唯六種。五種者：一、生因，即是
X23n0439_p0596a16║業煩惱等，及外草木子，是名生因。二、和合因，如善與
X23n0439_p0596a17║善心和合，不善、無記亦爾。三、住因，如下有柱，屋則不
X23n0439_p0596a18║壞，內有四大無量煩惱，眾生得住。四、增長因，由衣服、
X23n0439_p0596a19║飲食等故，令眾生增長。如外種子，火所不燒，鳥所不
X23n0439_p0596a20║食，則得增長。如諸沙門、婆羅門等，依因和尚、善知識
X23n0439_p0596a21║等，而得增長等。五、遠因，譬如因呪，毒不能中，依憑國
X23n0439_p0596a22║王，無有盜賊。如水鑽人為酥遠因，父母精血為眾生
X23n0439_p0596a23║遠因等。
X23n0439_p0596a24║【疏】當知最後無依等者，謂前諸字皆依後字，展轉待
X23n0439_p0596b01║因成故。當知此最後訶字則無所依，還以阿字無住
X23n0439_p0596b02║之體而為其本，過此無字可說，是故更無所依也。言
X23n0439_p0596b03║故說無住為諸法本者，謂到此無言說訶字處，則無
X23n0439_p0596b04║所住，即此無住名大涅槃，涅槃以無住而為本故。
X23n0439_p0596b05║【疏】但以種種因緣等者，如以迦字無作，乃至訶字無
X23n0439_p0596b06║因等義，觀本不生；或以幻、焰、水、月、乾城等，觀本不生，
X23n0439_p0596b07║名為種種因緣也。
X23n0439_p0596b08║【疏】云何一切字，成立一字等者，一切字者，即五箇故
X23n0439_p0596b09║字也。此五故字：一是迦字，無作；二是佉字，虗空無相；
X23n0439_p0596b10║三是誐字，無行；四是伽字，無合。此取毗聲五類音中
X23n0439_p0596b11║第一牙音，例下四類及超聲八字，但取最後一字，故
X23n0439_p0596b12║稱乃至。五是訶字，無因。即以此等諸字成立，本不生
X23n0439_p0596b13║阿字，故云云何一切等。
X23n0439_p0596b14║【疏】云何逆順旋轉等者，以阿成迦字，乃至成訶字，名
X23n0439_p0596b15║為順成；還以訶字展轉反成阿字，名為逆成。逆順既
X23n0439_p0596b16║爾，釋破例然。問：今言相成，行相云何？答：為此諸
X23n0439_p0596b17║字各具有空、中三種之義。今疏顯示以中成中，如以
X23n0439_p0596b18║阿字本不生義成迦字本無作義，乃至訶字本無因
X23n0439_p0596b19║義，或以訶字本無因等義還成阿字本不生義。准此，
X23n0439_p0596b20║理應更有以中成有、以中成空、以有成有、以有成空、
X23n0439_p0596b21║以有成中，或以空成空、以空成有、以空成中之義。更
X23n0439_p0596b22║有交絡、超間、相成，更互釋破無盡之義，如理思之。
X23n0439_p0596b23║【疏】如是以八種之門等者，即釋、立、破為六，加逆、順成
X23n0439_p0596b24║八種，故於前六門中具含六相，但疏秘密。如初一字
X23n0439_p0596c01║釋一切時，即是同相，義相順故，成立相易知，破義是
X23n0439_p0596c02║壞相。次疏指餘三相也。為一切法者，即是總相，依般
X23n0439_p0596c03║若從色乃至一切種智，一一別異說之，即別相、異相
X23n0439_p0596c04║也。前後互舉，六相備焉。
X23n0439_p0596c05║【疏】心門轉故者，心即菩提等心，門即無擁之義。謂前
X23n0439_p0596c06║以八種之門旋轉說之，依摩訶般若別異說之，則義
X23n0439_p0596c07║有無量。今約真言住心品次第分別，謂以薀、處、界等
X23n0439_p0596c08║對治我、法二執，開示心之實相，名開心實相門。更約
X23n0439_p0596c09║違世、順世等八心次第說之，名心門轉。又約百六十
X23n0439_p0596c10║心麤細極細歷三劫說之，皆有淺深顯密之相。復從
X23n0439_p0596c11║菩提心門轉入大悲心門，從大悲心門轉入方便心
X23n0439_p0596c12║門等，如住心品廣說。
X23n0439_p0596c13║【疏】如彼論四念處品廣說者，彼說四十二字，此當初
X23n0439_p0596c14║五，乃至末後第四十二之荼字，即知一切法必不可
X23n0439_p0596c15║得。波荼，秦言必也，故云必不可得也。
X23n0439_p0596c16║【疏】如觀鏡等者，如人臨鏡，則面像現。此由因緣和合
X23n0439_p0596c17║故有，謂以質因鏡緣而影法生。若是推研色塵之相，
X23n0439_p0596c18║現前不謬，即是假名。又此研字，應從於女美惡之相，
X23n0439_p0596c19║現前不謬，義似愜當。種種推求，此法非從鏡有。何以
X23n0439_p0596c20║故？質未到鏡，則無像故。又非面作。何以故？未有鏡，則
X23n0439_p0596c21║無像故。又非執鏡者作。何以故？無鏡無面故。如是推
X23n0439_p0596c22║尋求覓，都不可得，即是其空。又非無因緣而得顯現，
X23n0439_p0596c23║故名為假。假不異空，空不異假，即是其中。故中論云：
X23n0439_p0596c24║因緣所生法，我說即是空，亦為是假名，亦是中道義。
X23n0439_p0597a01║是故三相不同而同，不異而異，此兩句名具。遮、表不
X23n0439_p0597a02║同者，三相有別。以遮同而同者，表一體故；不異者，遮
X23n0439_p0597a03║三體故；而異者，表三相故。是名法界不思議中道緣
X23n0439_p0597a04║生，非是世間論師等所能思議耳。
X23n0439_p0597a05║【疏】如涅槃經等者，涅槃經云：俄者，一切諸行破壞相
X23n0439_p0597a06║故。若者，是智慧義（若，南智也）。拏者，非是聖義，喻如外道。那
X23n0439_p0597a07║者，三寶安住，無有傾動，喻如門閫。摩者，是諸菩薩嚴
X23n0439_p0597a08║峻制度，所謂大乘大般涅槃，是名為摩。已上四字，皆
X23n0439_p0597a09║有結句。又准文殊問字母品：仰者，是五趣清淨聲；[口*欀]
X23n0439_p0597a10║者，是制伏他廣聲；拏者，是除諸煩惱聲；曩者，是遍知
X23n0439_p0597a11║名色聲；莽者，是息憍慢聲。此與涅槃，各據義別，不可
X23n0439_p0597a12║一准。
X23n0439_p0597a13║【疏】即是常故不流者，一一三昧門等，皆是加持之相。
X23n0439_p0597a14║覈其至極，但是寂靜涅槃之相，法爾已來，恒常如是，
X23n0439_p0597a15║即是常故不流。此常不流句，是涅槃經。涅槃真常故，
X23n0439_p0597a16║不可遷流。若有流動，即有出生；今既不流，即是無生；
X23n0439_p0597a17║以無生故，即無盡滅；無生無滅，即是本來堅固之體；
X23n0439_p0597a18║堅固之體，即是法身；此法身者，即是涅槃。雖常處生
X23n0439_p0597a19║死，教化眾生，而不捨涅槃之性。故肇公云旋風偃岳
X23n0439_p0597a20║而常靜，江河竟注而不流等。言即是諸佛加持身者，
X23n0439_p0597a21║身者，積聚。謂此聲字，一一皆是入佛三昧之門，而能
X23n0439_p0597a22║圓滿一切自他之願，諸功德法所積聚處，故名為身。
X23n0439_p0597a23║又從佛加持現起，即是諸佛加持身也。
X23n0439_p0597a24║【疏】具足眾勝願者，前云圓滿一切願，梵云薩嚩奢，即
X23n0439_p0597b01║所希求之願。今梵云嚩嚧，即是能與之願，謂自願已
X23n0439_p0597b02║滿，轉受於他，即與前願字義不同也。
X23n0439_p0597b03║【疏】假使十方等者，即十方諸魔化作佛身，說相似法
X23n0439_p0597b04║等，令轉易其心，仍不疑惑等。
X23n0439_p0597b05║【疏】若謂此說不然等者，謂具足眾聖願，真言決定義，
X23n0439_p0597b06║住不思議果，即是世間難解難信之法。故佛說偈，引
X23n0439_p0597b07║諸佛道，同勸信印成。若真言行者，從師稟受，如說脩
X23n0439_p0597b08║行，悉地無疑。若為如說修行，不獲如是悉地者，即十
X23n0439_p0597b09║方三世諸佛，有違負本誓，欺誑眾生。本誓者，三昧耶
X23n0439_p0597b10║戒也。謂三昧耶第四戒，誓於一切眾生，不應作一切
X23n0439_p0597b11║不利益行。諸佛大悲，欲令眾生同證此果。若諸眾生
X23n0439_p0597b12║依法修行，必定獲得如是如是不思議果。若謂不然，
X23n0439_p0597b13║即不得名為真言矣。故但有智信受，無智疑悔。譬如
X23n0439_p0597b14║手執仙方，不從明師稟受，又不知修煉之決，不肯服
X23n0439_p0597b15║食，却謗白日上昇者，以為虗誕，令成不可，故須深信
X23n0439_p0597b16║爾。又違大誓者，凡一切真言終句，有莎訶者，即大誓
X23n0439_p0597b17║也。梵語娑嚩（二合）訶，此云本誓，謂諸佛如來同一大誓
X23n0439_p0597b18║故。
X23n0439_p0597b19║【疏】韋陀世仙者，韋陀，云明外道四韋陀也。世仙，即是
X23n0439_p0597b20║成就世間長年隱形自在之者，號持明仙等也。
X23n0439_p0597b21║【疏】一一皆入等者，謂真言聲字，三重漫荼羅中，其相
X23n0439_p0597b22║甚多，故云一一。如是一一真言，由行者如理諦觀，無
X23n0439_p0597b23║不入於蓮華臺藏。阿字之句，此句是一切真言之本，
X23n0439_p0597b24║謂三重漫荼羅真言，自迹皈本，究竟寂滅之理，是止
X23n0439_p0597c01║息教迹處也。
X23n0439_p0597c02║【疏】今此字輪亦爾等者，如上於佛身上布作三重字
X23n0439_p0597c03║輪漫荼羅法，由如來身與字輪相作，故名不思議也。
X23n0439_p0597c04║【疏】採集以為鬘者，謂採集眾華而為飾好，梵云摩羅，
X23n0439_p0597c05║此譯為鬘。按西土結鬘師，多用蘇摩那華，行列結之，
X23n0439_p0597c06║以為循貫，無問男女貴賤，皆此莊嚴，或首或身，以為
X23n0439_p0597c07║飾好等。
X23n0439_p0597c08║【疏】紫礦并虫食等者。紫礦是樹汁，作法乾之，名之為
X23n0439_p0597c09║礦，即波羅奢樹汁，其色甚赤，用染皮氎。又凡諸香物，
X23n0439_p0597c10║若有虫食者，皆不得用為塗香。又智論說塗香有二
X23n0439_p0597c11║種：一者、栴檀木等，摩以塗身；二者、種種雜香，㨶以為
X23n0439_p0597c12║末，用塗其身，及熏衣服，并塗地壁也。
X23n0439_p0597c13║【疏】薰陸者，出於西方，即樹膠。夏天日炙，鎔滴沙中，在
X23n0439_p0597c14║地有香，謂之薰陸。
X23n0439_p0597c15║【疏】三種辛藥者，謂薑、胡椒、蓽茇也。
X23n0439_p0597c16║【疏】然後依供養法等者，供養儀式品攝頌云：如是正
X23n0439_p0597c17║業淨其身，住定觀本真言主，以真言印而召請，先當
X23n0439_p0597c18║示現三昧耶。真言相應除障者，兼以不動慧刀印，稽
X23n0439_p0597c19║首奉獻閼伽水，行者復獻金剛座。次應供養華香等，
X23n0439_p0597c20║去垢亦以無動尊等。此是攝頌，總攝一品之事，向下
X23n0439_p0597c21║次第而別顯之，文廣如彼。又准金剛瑜伽念誦法云：
X23n0439_p0597c22║復結金剛縛契，竪忍、願二度為針，置於心上，即誦密
X23n0439_p0597c23║語曰：三摩耶薩埵。此即是發悟一切諸佛及諸弟子
X23n0439_p0597c24║等密語，乃至作三界威力契，誦不動明王。其密言如
X23n0439_p0598a01║經。彼印真言，若有諸魔作障礙者，皆悉遠離。又以印
X23n0439_p0598a02║觸諸香、燈、飲食等，隨觸得清淨等，行者臨時取以用
X23n0439_p0598a03║之。
X23n0439_p0598a04║【疏】先用ra囉字等者，囉字詮一切法垢不可得。故供
X23n0439_p0598a05║養品云：現前觀囉字，具點廣嚴飾，謂淨光焰鬘，赫如
X23n0439_p0598a06║朝日暉。念聲真實義，能除一切障，解脫三毒垢，諸法
X23n0439_p0598a07║亦復然。先自淨心地，復淨道場地，悉除眾過患，其相
X23n0439_p0598a08║如虗空。如金剛所持，此地亦如是等。
X23n0439_p0598a09║【疏】或依本教所說等者，或者不定，或依何等本教所
X23n0439_p0598a10║說，隨行者意，或廣或略，兼用召請真言及印。且准阿
X23n0439_p0598a11║彌陀如來念誦觀行儀軌所說，行者每於定中，見極
X23n0439_p0598a12║樂世界七寶為地，水、鳥、樹林皆演法音，無量莊嚴。如
X23n0439_p0598a13║經所說，無量壽如來在大菩薩眾會，聞說無量契經，
X23n0439_p0598a14║行者即結寶車輅印，想印成七寶車輅，想此寶輅往
X23n0439_p0598a15║彼極樂世界，請無量壽如來并諸大菩薩眷屬，乘此
X23n0439_p0598a16║車輅，不散此印，便請來至道場，住虗空中。又結迎請
X23n0439_p0598a17║聖眾印及真言奉請，故無量壽如來赴此三摩地所
X23n0439_p0598a18║成淨土道場，受行者供養，速得上上悉地等，如彼廣
X23n0439_p0598a19║說。是名依本教請也。言即示三種三昧耶等者，一、佛
X23n0439_p0598a20║部三昧耶，二、蓮華部三昧耶，三、金剛部三昧耶。且佛
X23n0439_p0598a21║部者，二手虗心合掌，開二頭指微屈，各附中指上節，
X23n0439_p0598a22║又開二大指，各捻二頭指，下第一文是也。次蓮華部
X23n0439_p0598a23║者，二手虗心合掌，二大指、二小指各頭相著，餘六指
X23n0439_p0598a24║微屈，如開敷蓮華葉形是也。後金剛部者，二手左覆
X23n0439_p0598b01║右仰，合背相著，以右大指叉左小指，以左大指叉右
X23n0439_p0598b02║小指，中間六指博著手腕，如三股杵形是也。言及與
X23n0439_p0598b03║敷座等者，准前蓮華三昧印，稍屈指令圓滿，即是結
X23n0439_p0598b04║此印已，想從印流出無量金剛蓮華遍漫荼羅中，一
X23n0439_p0598b05║一諸佛菩薩、金剛眾聖，各各得此金剛蓮華為座等。
X23n0439_p0598b06║【疏】淨以不思議法界心者，即囉字置空點想在頂上，
X23n0439_p0598b07║作心沐浴是也。
X23n0439_p0598b08║【疏】然後住瑜伽座者，即前五輪所成最上金剛地方
X23n0439_p0598b09║輪是也。言一心誦部主真言者，部主有三：如來部，以
X23n0439_p0598b10║大日為主；蓮華部，以大精進觀世自在菩薩為主，或
X23n0439_p0598b11║以馬頭為主；金剛部，以執金剛秘密主為主也。
X23n0439_p0598b12║【疏】略為宣說等者，彼經云：菩提心者，謂如實知自心，
X23n0439_p0598b13║乃至云心、虗空、菩提，三種無二故。經意欲令弟子發
X23n0439_p0598b14║起斷樂心故，欲令識知自心相故，欲令遠離邪妄念
X23n0439_p0598b15║故。弟子若解了時，即是知自皈依所能作真正發心
X23n0439_p0598b16║等也。
X23n0439_p0598b17║【疏】今正明本心常佛等者，且成佛義，如前已辨。今就
X23n0439_p0598b18║自宗本心常佛者，故上經偈云：我覺本不生（阿字，本初不生
X23n0439_p0598b19║義），出過語言道（縛字，語言道斷義）。諸過得解脫（麼字，解脫繫縛義），遠
X23n0439_p0598b20║離於因緣（訶字，害煩惱離欲義）。知空等虗空（法字，出一切佉等虗空義），如實
X23n0439_p0598b21║相智生（跛字，無能勝義）。已離一切暗（伽字，是稠林闇冥義），第一實無
X23n0439_p0598b22║垢（羅字，淨法界心義）。又上八字，更互相釋。且以下七釋成上
X23n0439_p0598b23║一者，先徵云何我覺是阿字，本初不生耶？次第釋，謂
X23n0439_p0598b24║語言道斷故，乃至是淨法界心故。又經云：云何菩提？
X23n0439_p0598c01║謂如實知自心等。華嚴經云：菩薩應知自心念念常
X23n0439_p0598c02║有佛成正覺。如自心，一切眾生亦復如是。涅槃論云：
X23n0439_p0598c03║身外有佛亦非密，身內有佛亦非密，非有非無亦非
X23n0439_p0598c04║密，眾生是佛故微密。言故以淨字甄之者，世間最淨，
X23n0439_p0598c05║無如虗空。故上經云：越百六十心，生廣大功德，其性
X23n0439_p0598c06║常堅固，無量如虗空。不染污常住，本來寂無相，無量
X23n0439_p0598c07║智成就，正等覺顯現。故云今正明本心常佛也。
X23n0439_p0598c08║【疏】所謂五所者，即五支分，謂四支及頂也。
X23n0439_p0598c09║【疏】故譯者兼智至兼舉者，謂淺釋時是金剛杵，若深
X23n0439_p0598c10║釋時是金剛慧，故得義用兼舉也。故下護摩品偈云
X23n0439_p0598c11║復次秘密主，我於往昔時，不知諸火性，作諸護摩事。
X23n0439_p0598c12║我今成菩提，演說十二火，智火最為初，名大因陀羅
X23n0439_p0598c13║等。
X23n0439_p0598c14║【疏】當用乳木等者，乳木，謂木中有乳汁者，名為乳木。
X23n0439_p0598c15║若用無乳木為此木者，火天不饗，不獲吉祥。言謂桑
X23n0439_p0598c16║糓之類者，穀是楮也，楮之有實，謂之為糓。此之二木，
X23n0439_p0598c17║有乳有糓，護摩用之，表獲吉祥。非此之類，是中不取，
X23n0439_p0598c18║故云當用乳木等。
X23n0439_p0598c19║【疏】藉以生茅等者，且茅之為物薄，而用可大。今阿闍
X23n0439_p0598c20║梨方以智火燒弟子心垢，受法王子灌頂，若不誡慎，
X23n0439_p0598c21║或為魔得便。故今以生茅為座，表慎之至也。此之表
X23n0439_p0598c22║像，俗諦亦有。周易云：初六，藉用白茅，無咎。象曰：藉用
X23n0439_p0598c23║白茅，柔在下也。子曰：苟錯諸地（錯謂錯雜，即嚴飾也）而可矣，藉
X23n0439_p0598c24║之用白茅，何咎之有？慎之至也。夫茅之為物薄，而用
X23n0439_p0599a01║可重，故阿闍梨君子不得不依。與疏三義，第三相當。
X23n0439_p0599a02║行者由是因故，當得四王奉座。經云：四天王言：此上
X23n0439_p0599a03║人將來成正覺時，我等獻草。即斯是也。
X23n0439_p0599a04║【疏】第二句，阿揭娜曳者，此翻對與梵本不同也。今此
X23n0439_p0599a05║四字，上下二字正應梵本，中間二字與梵本及字門
X23n0439_p0599a06║不相契會。謂梵本二字，即是二合仡誐曩（二合）也，今譯
X23n0439_p0599a07║為揭娜。揭字通朅、竭二音，與誐字聲形不同。聲形既
X23n0439_p0599a08║然不同，名義亦乃有異。若顯示者，梵本誐曩，誐詮行
X23n0439_p0599a09║義，曩詮大空。若揭娜者，朅字當字門khā佉字，詮一切
X23n0439_p0599a10║法如虗空不可得義；又竭字當字門gha伽字，詮一切
X23n0439_p0599a11║法一合不可得義。為此乖訛，所以疏主留置梵本在
X23n0439_p0599a12║先，一則順於古譯，二乃要從師授。已下例然。
X23n0439_p0599a13║【疏】或本伽是行義等者，伽字正音誐字，此已下釋成
X23n0439_p0599a14║誐字無行也。從若是無師自覺已下，釋成曩字大空
X23n0439_p0599a15║也。從故與娜等七字，釋成誐曩二合之意也。從以諸
X23n0439_p0599a16║法無行已下，釋成曳字義也。言爾乃為大乘者，大字
X23n0439_p0599a17║應是火字，謂此真言即是火天乘故也。
X23n0439_p0599a18║【疏】重釋前句者，謂以此鉢囉至若多九字二句，釋前
X23n0439_p0599a19║扇底羯囉作寂之義也。且以鉢囉[目*焱]摩最勝義釋者，
X23n0439_p0599a20║謂以扇底一寂畢竟不可得故，羯囉常作之；又以羯
X23n0439_p0599a21║囉常作畢竟不可得故，扇底常寂。由此寂而常作，作
X23n0439_p0599a22║而常寂故，一切世間不能思議故，故云鉢囉[目*焱]摩最
X23n0439_p0599a23║勝也。又以達磨[嗨-每+(臼/工)]若多法生義釋者，如文易知。
X23n0439_p0599a24║【疏】以動寂畢竟等者，動，作也；寂，靜也。此二畢竟無二，
X23n0439_p0599b01║故從本不生a阿(上)字菩提心句中，具生ā阿(長)字
X23n0439_p0599b02║大悲根莖枝葉。從此以無所得為方便，故能證aṃ暗
X23n0439_p0599b03║字大空之華果。言猶如火界能燒能養者，能燒者，謂
X23n0439_p0599b04║以囉字二點之火畢竟淨除，而證aḥ惡字大般涅槃
X23n0439_p0599b05║能養者，即以ā字三昧之水而溉灌之，即成噁āḥ字
X23n0439_p0599b06║利他方便。如是從因至果，都合為一菩提樹王也。下
X23n0439_p0599b07║釋寶缾，與此大同。
X23n0439_p0599b08║【疏】凡息灾護摩，先須作降伏等者，謂若不先作降伏，
X23n0439_p0599b09║必為頻那野迦等之所留難故也。言則當依法增加
X23n0439_p0599b10║者，謂於息灾真言之末，莎訶之上，加揭㗚佷拏或佉
X23n0439_p0599b11║陀耶鉢吒也等句，便成降伏相應之用爾。
X23n0439_p0599b12║【疏】先用漫荼羅主真言者，此漫荼羅，即護所也，謂是
X23n0439_p0599b13║聖賢受是供養大會之所也。故下疏云：若無漫荼羅，
X23n0439_p0599b14║當遶爐作一重漫荼羅，置諸尊座位也。言主者，即火
X23n0439_p0599b15║天也，此中以火天而為主故。言真言者，即前火天真
X23n0439_p0599b16║言是也。
X23n0439_p0599b17║【疏】第三、所成就物者，謂是真言門中求悉地事所成
X23n0439_p0599b18║就物。准下經，謂是計覩（幢）、朅伽（刀）、傘、蓋、履、屣、真陀摩
X23n0439_p0599b19║尼寶、安膳那藥（眼藥）等。
X23n0439_p0599b20║【疏】如食金剛等者，華嚴經云：如人食少金剛，終竟不
X23n0439_p0599b21║銷，要穿其身，出在於外。何以故？金剛不與肉身雜穢
X23n0439_p0599b22║而同住故。於如來所種少分善根亦復如是，要穿一
X23n0439_p0599b23║切有為諸行身過，到於無為究竟智所。何以故？此少
X23n0439_p0599b24║善根不與有為諸行煩惱而共住故。為證，可知。
X23n0439_p0599c01║【疏】復次，普賢是遍法界至後段名法王之子者，此亦
X23n0439_p0599c02║是前八心之義也。謂普賢至菩提心，是最初種子心；
X23n0439_p0599c03║又慈氏至莖葉，謂從此發生根芽，是第二心，莖字當
X23n0439_p0599c04║第三疱種心，葉字是第四葉種心；又除蓋障至開敷，
X23n0439_p0599c05║是第五華種心及第六成果心；又除惡趣至窮盡，是
X23n0439_p0599c06║第七受用種子果復成種心；又是故以此至名法王
X23n0439_p0599c07║之子，是第八無畏依嬰童心也。
X23n0439_p0599c08║【疏】次用三種三昧耶等者，如下說：一、入佛三昧耶持
X23n0439_p0599c09║明；二、法界生真言；三、金剛薩埵真言。何以知耶？彼處
X23n0439_p0599c10║結云：故此三種，皆名三昧耶也。由初三昧加持故，在
X23n0439_p0599c11║於胎藏，不令夭折；由次三昧加持故，初出胎時，離諸
X23n0439_p0599c12║障㝵；由後三昧加持故，能傳家業，備諸伎藝。
X23n0439_p0599c13║【疏】一一歌詠至密印者。謂此宗中，一一名言，皆有淺
X23n0439_p0599c14║深二釋。若淺釋時，一一歌詠，一一舞戲，皆是供獻唄
X23n0439_p0599c15║德節則之。謂後漢書詔云：歌所以詠德，舞所以象功。
X23n0439_p0599c16║毛詩云：情動於中，而形於言。言之不足，故嗟嘆之；嗟
X23n0439_p0599c17║嘆之不足，故詠歌之；詠歌之不足，不知手之舞之，足
X23n0439_p0599c18║之蹈之。蓋情動之極也。法華經云：歌唄頌佛德。又馬
X23n0439_p0599c19║鳴菩薩自奏賴吒和羅曲，五百王子聞之，同時捨家
X23n0439_p0599c20║入道。前法華即是讚德，後馬鳴即是說法。此中即當
X23n0439_p0599c21║密呪及印，如常供養。用四歌舞，各有真言及印法故。
X23n0439_p0599c22║真言，語業；密印，身業。二、初作意，乃當意業，即是三密
X23n0439_p0599c23║加持之義也。故曰一一歌詠等。
X23n0439_p0599c24║【疏】吉慶阿利沙偈者，阿利沙名，如前釋。行者授灌頂
X23n0439_p0600a01║時，一切世間有無量吉慶之事，即同釋迦牟尼所有
X23n0439_p0600a02║之慶也。由此諸天咸共讚歎，有十一偈：前三偈皈依
X23n0439_p0600a03║三寶，次七偈八相成道。然於八中而今涅槃，如下疏
X23n0439_p0600a04║指彼一偈，總結三歸。
X23n0439_p0600a05║
X23n0439_p0600a06║大毗盧遮那成佛神變加持經義釋演密鈔卷第六