X23n0439_p0600a07║
X23n0439_p0600a08║
X23n0439_p0600a09║
X23n0439_p0600a10║大毗盧遮那成佛神變加持經義釋演密鈔卷第七
X23n0439_p0600a11║燕京圓福寺崇祿大夫檢校太保行崇
X23n0439_p0600a12║祿卿總秘大師賜紫沙門　覺苑　撰
X23n0439_p0600a13║【疏】一切吉慶所以得生等者，謂如來出現於世，世間
X23n0439_p0600a14║一切吉慶之事所以得生。此明歎佛之意。意云：今時
X23n0439_p0600a15║漫荼羅中有受灌頂位者，能於一生中或成正覺。由
X23n0439_p0600a16║是人故，一切世間吉慶之事所以得生。故下疏云：若
X23n0439_p0600a17║兜率天有補處菩薩，則世間佛種不斷。若人於秘密
X23n0439_p0600a18║藏中得灌頂者，義亦同彼。
X23n0439_p0600a19║【疏】是應合如是等者，偈中相應字，汎指契合義，恐濫
X23n0439_p0600a20║瑜伽相應義，是故疏文甄別。梵云欲吃，多冥符義。若
X23n0439_p0600a21║云瑜伽，或云喻誐，即教理等相應義，次句多聞相應
X23n0439_p0600a22║是也。
X23n0439_p0600a23║【疏】梵名與僧伽不同等者，謂上梵文之中，末句云巘
X23n0439_p0600a24║儜難，但只是眾多之稱，不兼和合之義，故與僧伽不
X23n0439_p0600b01║同也。
X23n0439_p0600b02║【疏】有無量無邊viṭakākusa等者，今此梵字，應在前
X23n0439_p0600b03║文此比吒迦俱舍之上安之。梵語比吒迦俱舍，此譯
X23n0439_p0600b04║為藏，即是鞘韞櫝之藏，為要揀異中心之藏故。言如
X23n0439_p0600b05║華嚴等經廣說者，謂菩薩在天宮中及下降時，於諸
X23n0439_p0600b06║世間各有無量無邊吉慶之事。疏不備彰，但指經說。
X23n0439_p0600b07║如華嚴經說：菩薩住兜率天，有十種所作業，下生亦
X23n0439_p0600b08║十。且住天者，經云：佛子！菩薩摩訶薩住兜率天，有十
X23n0439_p0600b09║種所作事業。所謂：為欲界諸天子說厭離法，言：一切
X23n0439_p0600b10║自在，皆是無常；一切快樂，悉當衰謝。勸彼諸天發菩
X23n0439_p0600b11║提心。是為第一所作業。次第二、為色界諸天說出諸
X23n0439_p0600b12║禪、解脫、三昧，乃至菩薩摩訶薩住兜率天，出無量無
X23n0439_p0600b13║邊如幻如影法門，周遍十方一切世界，示現種種色、
X23n0439_p0600b14║種種相、種種形體、種種威儀，乃至種種言說，隨眾生
X23n0439_p0600b15║心，皆令歡喜。是為第十所作業。又云：佛子！菩薩摩訶
X23n0439_p0600b16║薩於兜率天將下生時，現十種事。何等為十？所謂：菩
X23n0439_p0600b17║薩從於足下放大光明，名：安樂莊嚴，普照三千大千
X23n0439_p0600b18║世界一切惡趣諸難眾生。觸斯光者，莫不皆得離苦
X23n0439_p0600b19║安樂。得安樂已，悉知將有奇特大人出興于世。是為
X23n0439_p0600b20║第一所示現事等。
X23n0439_p0600b21║【疏】法門眷屬，皆已萌動等者，謂此得灌頂者，於秘藏
X23n0439_p0600b22║胎中，初得誕生，即是生在佛家，名真佛子，而於漫荼
X23n0439_p0600b23║羅一切法門眷屬，皆已萌動。言萌動者，謂是八心之
X23n0439_p0600b24║中，第二芽種心也。言若能勇進等者，若能於真言行
X23n0439_p0600c01║中，勇猛精進，次第度葉、華、果等七心，至生死後邊，即
X23n0439_p0600c02║是生死無畏，依第八嬰童心也。
X23n0439_p0600c03║【疏】轉正法輪，如華嚴等者，彼經云：佛子！如來、應、正等
X23n0439_p0600c04║覺轉大法輪，有十種事。何等為十？一者、具足清淨四
X23n0439_p0600c05║無畏智；二者、出生四辯，隨順音聲；三者、善能開闡四
X23n0439_p0600c06║真諦相；四者、隨順諸佛無礙解脫；五者、能令眾生心
X23n0439_p0600c07║皆淨信；六者、所有言說皆不唐捐，能拔眾生諸苦毒
X23n0439_p0600c08║箭；七者、大悲願力之所加持；八者、隨出音聲，普遍十
X23n0439_p0600c09║方一切世界；九者、於阿僧祇劫說法不斷；十者、隨所
X23n0439_p0600c10║說法，皆能生起根、力、覺、道、禪定、解脫、三昧等法。佛子！
X23n0439_p0600c11║諸佛如來轉於法輪，有如是等無量種事（云云）。如上諸
X23n0439_p0600c12║相，皆有十種事，不能繁引。
X23n0439_p0600c13║【疏】意生麤重之有等者，隨大悲願意之所成故，不隨
X23n0439_p0600c14║業生，故名意生身。而有三種不同：一者、得三昧樂三
X23n0439_p0600c15║摩拔提意生身，謂三昧、三摩等，俱是梵語，如次唐言
X23n0439_p0600c16║正定、等至。由得此定，起意生身，從定立名，即當初地
X23n0439_p0600c17║至五地也。二者、如實覺知諸法實相意生身，謂菩薩
X23n0439_p0600c18║得無生忍，如實覺知諸法實相，由能覺慧起此身故，
X23n0439_p0600c19║即當六、七、八地也。三者、種類、俱生、無作行意生身，謂
X23n0439_p0600c20║現身不一，名為種類；一時能現，名為俱生；任運而能，
X23n0439_p0600c21║名無作行。是種類、俱生、無作行之意生身，即當九、十
X23n0439_p0600c22║地。若迂會菩離，雖地前亦得受變易，今據勝處，不言
X23n0439_p0600c23║地前。或名不思議變易生死，菩薩以無漏有分別業，
X23n0439_p0600c24║因所知障，緣助勢力，所感殊勝細異熟果，由悲願力，
X23n0439_p0601a01║改轉身命，無定齊限。此望分段，轉淨妙，轉微細，轉光
X23n0439_p0601a02║潔，無定限故，名變易。無漏定願，正所資感，妙用難測，
X23n0439_p0601a03║非凡夫、二乘言議思度，名不思議，不思議即變易生
X23n0439_p0601a04║死。或無漏定願，妙用難測，名不思議，不思議之變易
X23n0439_p0601a05║生死。或名變化身，變謂改舊，化謂新起，變化即身，持
X23n0439_p0601a06║業釋也。如唯識中具明。言麤重者，謂是惑障，能障果
X23n0439_p0601a07║故。如無上依經第一經云：阿難！一切阿羅漢、辟支佛、
X23n0439_p0601a08║大地菩薩，為四種障，不得如來法身四德。一者生緣
X23n0439_p0601a09║惑，謂無明住地能生諸行，如無明生業。二者生因惑，
X23n0439_p0601a10║謂無明住地所生諸行，如無明所生諸業。三者有有，
X23n0439_p0601a11║謂緣無明住地，因無明住地所起無漏行，起三種意
X23n0439_p0601a12║生身，如四取為緣，三有漏業為因，起三種有。四者無
X23n0439_p0601a13║有，緣三種意生身，不可覺知，微細隨滅，如緣三有中
X23n0439_p0601a14║生念念老死等。無明住地，一切煩惱是其依處，未斷
X23n0439_p0601a15║除故。諸菩薩等，未能究竟滅盡等，名之為有。今真言
X23n0439_p0601a16║行者，以淨菩提心為門，三密為行，得除一切蓋障三
X23n0439_p0601a17║昧。得此三昧時，則與諸佛同等住，即是位同大覺，便
X23n0439_p0601a18║得名佛。離於三種意生身，即同毗盧遮那而轉法輪
X23n0439_p0601a19║也。
X23n0439_p0601a20║【疏】本名各異等者，謂偈中初句、第三句，皆有一利字。
X23n0439_p0601a21║若准梵本，上句利者，謂係多迦㘕。係多云利益，迦藍
X23n0439_p0601a22║云作，即是偈中為字。意云：如彼諸佛出世，作利益眾
X23n0439_p0601a23║生之事，故云如彼為利益。第三讚僧偈句中，梵語吃
X23n0439_p0601a24║𭌆耶，此云福利；迦囉儜，此云饒益。謂以自所得福利，
X23n0439_p0601b01║饒益眾生。既本各各異，是故傳教度他之者，宜甄別
X23n0439_p0601b02║之。
X23n0439_p0601b03║【疏】世尊般涅槃時等者，謂有疑云：諸經皆說如來現
X23n0439_p0601b04║迹初生至於涅槃有八種相，何故今時唯明七種，不
X23n0439_p0601b05║說第八涅槃相耶？今通釋云：然實世尊八相，初後無
X23n0439_p0601b06║二無別，但隨世諦之說，則云三界空虗等是涅槃之
X23n0439_p0601b07║相。今就第一義諦，則無涅槃之相，是故晦而不言。不
X23n0439_p0601b08║云此中結會三寶等者，即是顯彰大涅槃義，非是不
X23n0439_p0601b09║說也。
X23n0439_p0601b10║【疏】涅槃金錍亦此類者，涅槃意顯涅槃佛性，如來未
X23n0439_p0601b11║說，無量菩薩雖具足行諸波羅蜜乃至十住，猶未能
X23n0439_p0601b12║見。如來既說，即便少見，即是喻以金錍決其眼瞙。故
X23n0439_p0601b13║彼經云：佛言：善男子！如百盲人，為治眼故，造詣良醫。
X23n0439_p0601b14║是時良醫即以金錍決其眼瞙。法配可見。
X23n0439_p0601b15║【疏】若令拙醫救之等者。一切眾生心目，本有佛知見
X23n0439_p0601b16║性，由無明覆故，不得現前。若遇如來方便醫師，善用
X23n0439_p0601b17║真言金籌決之，則得明了，知見無礙。若令二乘等無
X23n0439_p0601b18║方便拙醫決之，非徒無効，或增其灰，斷等翳瞙，却索
X23n0439_p0601b19║迴心，或經八萬劫，或六萬、四萬、二萬劫，再求救療，不
X23n0439_p0601b20║如從初令決之，免致遲迴而已。
X23n0439_p0601b21║【疏】轉於救世輪者，救世是人，輪是其法，轉諸佛之法
X23n0439_p0601b22║輪。如起信言救世大悲者，人名救世。下文言如來所
X23n0439_p0601b23║使，行如來事，或救世，即法輪。法華經云：以佛教門，出
X23n0439_p0601b24║三界苦，名救世輪。
X23n0439_p0601c01║【疏】解圓鏡漫荼羅義時等者，謂此轉法輪，非同顯教。
X23n0439_p0601c02║若不解此中圓鏡漫荼羅秘密之義，失於如來深秘
X23n0439_p0601c03║之意。圓鏡漫荼羅者，百字位成品偈云：彼有能知此，
X23n0439_p0601c04║內心之大我，隨其自心位，導師所住處。八葉從意生，
X23n0439_p0601c05║蓮華極嚴麗，圓滿月輪中，無垢猶淨鏡。於彼常安住，
X23n0439_p0601c06║真言救世者。乃至云常出生清淨種種自作業真言
X23n0439_p0601c07║者能作一切諸佛事等言常出生清淨種種自作業
X23n0439_p0601c08║者謂身語意生也。先觀圓明中佛像金色等，當知從
X23n0439_p0601c09║意而生，是故身同佛身，語同佛音，心同佛心，故云常
X23n0439_p0601c10║出生等。又自業者，即佛事也，謂普現色身，或示上行。
X23n0439_p0601c11║菩薩八相成道，正與此同。諸本生事等，無量無邊，以
X23n0439_p0601c12║要言之，皆是如來自業也。若如是覺知，能以圓光遍
X23n0439_p0601c13║照，隨身、口、意，常作一切佛事，即同毗盧遮那轉法輪
X23n0439_p0601c14║也。
X23n0439_p0601c15║【疏】於初發明道字成佛等者，即舉因況果，勸修持也。
X23n0439_p0601c16║前在因說成，即十信頓悟，初了諸法，智明道起，生佛
X23n0439_p0601c17║無二，功行平等，八相成道。故前十一偈中，八相作寂，
X23n0439_p0601c18║嘉慶是也。若十住者，見性而成，圓觀現前時。此成佛
X23n0439_p0601c19║亦有二：一、當位，以初攝後，如攝信滿而成；二、果位，以
X23n0439_p0601c20║初攝後，如攝究竟而成。位位皆爾，正明理行圓融，兼
X23n0439_p0601c21║有行證相似，如清涼疏。
X23n0439_p0601c22║【疏】薩婆多授五時法等者，如有部受戒，總有五時：一、
X23n0439_p0601c23║謂冬時，有四月，從九月十六日至正月十五日；二、謂
X23n0439_p0601c24║春時，亦有四月，從正月十六日至五月十五日；三、謂
X23n0439_p0602a01║雨時，但有一月，從五月十六日至六月十五日；四、謂
X23n0439_p0602a02║終時，唯一日一夜，謂六月十六日晝夜；五、長時，從六
X23n0439_p0602a03║月十七日至九月十五日。此乃獨於教中，比丘如是
X23n0439_p0602a04║次第明有密意。若依方俗，但有三時，向西方者，必須
X23n0439_p0602a05║閑此五時。然彼那爛陀寺多是長時，明相纔出，受其
X23n0439_p0602a06║具戒，意取同夏之中多為最大，即當此土六月十七
X23n0439_p0602a07║日明相纔出，由不得後夏故；若六月十六日夜將盡
X23n0439_p0602a08║而受戒，即同夏之中最小，由其得後夏故。
X23n0439_p0602a09║【疏】四、波羅夷等者。波羅夷，此云他勝處，對自名他。勝
X23n0439_p0602a10║者，奪也。處體即戒，謂菩薩本行持戒即是，犯戒即非，
X23n0439_p0602a11║今即犯於戒處，即是過非，映奪持戒處，故名他勝處。
X23n0439_p0602a12║又此言處者，即無間地獄，是犯戒人令住處故，此處
X23n0439_p0602a13║所堪可嫌厭，最極[苟*苟]故。梵語捺落迦，此云不可樂，返
X23n0439_p0602a14║顯他處，如人、天等，即皆殊勝，從他勝以立名。他勝之
X23n0439_p0602a15║處，波羅夷有四，帶數立名。
X23n0439_p0602a16║【疏】三軍敗績者，三軍者，謂上中下三也。敗績，退敗功
X23n0439_p0602a17║業也。故下疏云，如大將於高峯之上，建立幢旗，則能
X23n0439_p0602a18║指麾百萬，動止齊一；若拙將暗於事勢，又失幢旗，則
X23n0439_p0602a19║人各異心，敗不旋踵矣。故云三軍敗績。
X23n0439_p0602a20║【疏】又此菩提心等者，因上言如是等種種因緣退菩
X23n0439_p0602a21║提願等，而有難云：豈菩提心同彼聲聞重戒，可有退
X23n0439_p0602a22║捨耶？故今通云：此菩提心畢竟無有可退義故，乃是
X23n0439_p0602a23║金剛堅固之性，非造作所成，豈有退義？上言種種因
X23n0439_p0602a24║緣退菩提願者，但退其用，不失戒體，若重受時，還得
X23n0439_p0602b01║如本。故疏主云：然一行者自知犯戒，更自洗浣其心
X23n0439_p0602b02║而重受之，即還得戒，不同二乘戒，如折石斷頭，無再
X23n0439_p0602b03║得義。故云又此菩提心等。
X23n0439_p0602b04║【疏】此是四攝相違法者，菩薩行法，普為攝益一切眾
X23n0439_p0602b05║生，今行不饒益，正違第四戒，即是四攝相違法。菩薩
X23n0439_p0602b06║具戒中四依等者，即是布施、愛語等四攝也。又如律
X23n0439_p0602b07║中說：此有人四依、法四依、行四依。且人者，三賢為初
X23n0439_p0602b08║依，懽喜至七地為第二，八、九為第三，十地為第四。法、
X23n0439_p0602b09║行四依，如彼廣說。
X23n0439_p0602b10║【疏】亦同字輪之體者，且如字輪攬眾緣成，如以長聲
X23n0439_p0602b11║阿字為因，以長聲迦佉字乃至娑訶字為緣，若闕一
X23n0439_p0602b12║緣，不成輪體。菩薩亦爾，令攬一切眾生而為其體，若
X23n0439_p0602b13║於一眾生作不饒益，損彼善根，即是於一切眾生作
X23n0439_p0602b14║不饒益，失同體大悲，故犯波羅夷罪也。
X23n0439_p0602b15║【疏】偷蘭遮罪者，或云大罪，或云麤惡，此兼輕重，今取
X23n0439_p0602b16║輕故，如行事鈔明。
X23n0439_p0602b17║【疏】令生惡邪疑悔者，為不從師，遂令自心惡邪頻那
X23n0439_p0602b18║野迦得便，而於真言乘行生疑悔也。
X23n0439_p0602b19║【疏】兼以字門而廣釋之者，且依下三昧真言釋者。三
X23n0439_p0602b20║字本體是娑字，娑是諦義，麼是自證大空，亦是我義。
X23n0439_p0602b21║若娑麼連合者，即是等義。世尊證此三昧時，諦觀一
X23n0439_p0602b22║一眾生心中普門漫荼羅，皆等於我，故名等義。餘皆
X23n0439_p0602b23║例此。
X23n0439_p0602b24║【疏】初、入世諦等者，謂行者依真言門入世諦漫荼羅
X23n0439_p0602c01║時，乃至隨入一一地位漫荼羅時，所生福德聚，皆悉
X23n0439_p0602c02║與如來等者，謂此漫荼羅雖淺深不同，畢竟不異中
X23n0439_p0602c03║胎藏故，已得生於如來家故。是人所有三密，即是如
X23n0439_p0602c04║來三密，由如來加持，行如來事。猶如輪王太子在胎
X23n0439_p0602c05║中時，童子之時已是輪王之具體故。是故入世諦乃
X23n0439_p0602c06║至一一地位所有福德聚，與如來等，無有異也。言是
X23n0439_p0602c07║中亦有差別等者，謂以見如是金剛界故，名為金剛
X23n0439_p0602c08║手；以見如是法界故，名為普賢，是謂亦有差別。若見
X23n0439_p0602c09║金剛界、法界無二相時，即是毗盧遮那，名亦無差別。
X23n0439_p0602c10║若如是解時，世諦不異第一義諦，何有福聚不與如
X23n0439_p0602c11║來等也？又不壞住地相故，而有差別；一一位中皆圓
X23n0439_p0602c12║融故，而無差別。故前疏云：欲令領會圓意，故云以此
X23n0439_p0602c13║法門當如是知。
X23n0439_p0602c14║【疏】七寶者，仁王疏云：所謂輪寶、象寶、馬寶、珠寶、女寶、
X23n0439_p0602c15║主藏臣寶、主兵臣寶。馬等五寶，有情所攝；珠、輪二寶，
X23n0439_p0602c16║乃是非情。又正法念經而有七寶，所謂劒寶、皮寶、牀
X23n0439_p0602c17║寶、林寶、殿寶、衣寶、履寶。此等諸寶，皆由修習無嗔善
X23n0439_p0602c18║根之所招感等。
X23n0439_p0602c19║【疏】汝經書中等者，指外道也。此因老婢施如來潘澱，
X23n0439_p0602c20║如來受已，祝願九十一劫不墮地獄，往來人天。傍有
X23n0439_p0602c21║外道而詰佛言：瞿曇！今時何故為此少許所棄，作此
X23n0439_p0602c22║妄語耶？如來爾時出其舌相，䨱其面門，乃至三十三
X23n0439_p0602c23║天，而語彼言：汝經書中頗見有如是相人而出妄語
X23n0439_p0602c24║不等。
X23n0439_p0603a01║【疏】如一歲有三分者，謂西土一年有三時：從正月十
X23n0439_p0603a02║六日至五月十五日為熱時，從五月十六日至九月
X23n0439_p0603a03║十五日為雨時，從九月十六日至正月十五日為寒
X23n0439_p0603a04║時也。
X23n0439_p0603a05║【疏】三軍節度者，三軍者，軍眾也，萬二千五百人為軍。
X23n0439_p0603a06║大國三軍，次國二軍，小國一軍，都名六軍。言節度者，
X23n0439_p0603a07║三軍望此幢旗，或進或止，而不失於節，則軌度也。
X23n0439_p0603a08║【疏】以戰必勝，以攻必取者，漢高祖曰：連百萬之眾，攻
X23n0439_p0603a09║必取，戰必勝，吾不如韓信。
X23n0439_p0603a10║【疏】總指諸佛等者，此指字，應是攝字。謂薩嚩名一切，
X23n0439_p0603a11║亦名總，即是總攝。梵語薩嚩他，此云攝，或云一切攝
X23n0439_p0603a12║故。
X23n0439_p0603a13║【疏】亦是自在力者，此訶字，五輪之中是風輪，於摧壞
X23n0439_p0603a14║中最得自在，故以為名。
X23n0439_p0603a15║【疏】訶字具一切等者，謂ha訶字是因義，即當菩提種
X23n0439_p0603a16║子。與上空智點haṃ含字合，即是種子。託於明妃母胎
X23n0439_p0603a17║下，加畫作hūṃ吽字，即是大悲胎分日增。具如是三種
X23n0439_p0603a18║之義，故發聲魔散也。
X23n0439_p0603a19║【疏】界內煩惱等者，界謂三界。謂煩惱障惑，三界內分
X23n0439_p0603a20║段生死，名為界內；若所知障惑，三界外變易生死，名
X23n0439_p0603a21║為界外也。具如無上依經。
X23n0439_p0603a22║【疏】六種震動者，如華嚴云：所謂震、動、踊、運、吼、擊。初漸
X23n0439_p0603a23║振為震，漸大為動，上下為踊，往來為運，大聲為吼，相
X23n0439_p0603a24║皷為擊。大般若云：所謂動、踊、震、擊、吼、𪹼。動即搖動，踊
X23n0439_p0603b01║即出沒，震即隱隱，擊即扣擊，吼即發響，𪹼即聲驚等。
X23n0439_p0603b02║【疏】即寄此文等者，寄，託也。此文者，即下領解之偈文
X23n0439_p0603b03║也。謂毗盧遮那從清淨法幢高峯觀三昧起，說此大
X23n0439_p0603b04║力大護明妃。說已，普遍佛剎，六種震動。時會諸菩薩，
X23n0439_p0603b05║并十方世界諸菩薩等，覩如是不思議神變，聞此明
X23n0439_p0603b06║妃真言之句，無不心開意解，如蓮華敷。寄外發之語
X23n0439_p0603b07║言，表示內心之領解，同一音聲而說伽陀，復能證成
X23n0439_p0603b08║此明妃大護威神之力也。
X23n0439_p0603b09║【疏】猶如金城等者，金城湯池在并州。昔齊顯祖甞登
X23n0439_p0603b10║童子佛寺，望并州城，曰：此何城？或曰：此是金城湯池，
X23n0439_p0603b11║天府之國也。又楚屈原對桓公曰：君若以力，楚國方
X23n0439_p0603b12║城以為城，漢水以為池，雖君之眾，無所用也。今十方
X23n0439_p0603b13║諸佛，同以真言之力，共護持故，諸為障者，自然退散
X23n0439_p0603b14║矣。
X23n0439_p0603b15║【疏】諸佛國王等者，即上諸佛、真言、眾生三實相也。和
X23n0439_p0603b16║會，即是更相加持也。天人，即是凡夫未立聖胎之眾
X23n0439_p0603b17║生也。今眾生與佛感應因緣，時義契合，佛現加持，說
X23n0439_p0603b18║此真言，眾生信入，即是初於大悲胎藏而託聖胎，共
X23n0439_p0603b19║生毗富羅法界。種子，即當地前三十心也。故仁王云：
X23n0439_p0603b20║伏忍聖胎三十人，十住十行十迴向。又為大悲胎藏
X23n0439_p0603b21║之所攝持，修習加行，無有退失。以如是等種種因緣，
X23n0439_p0603b22║故疏復結云故名法界加持也。
X23n0439_p0603b23║【疏】謂如來現證等者，即初證得之時，簡異宣說之時。
X23n0439_p0603b24║言見一切等，即觀見三乘五性一切眾生心中本有
X23n0439_p0603c01║普門漫荼羅，中、臺二院宛然具足。其普門漫荼羅中
X23n0439_p0603c02║種種身、語、意業，即是如來身、語、意業，故云與如來等。
X23n0439_p0603c03║又不但三業與如來等，三目亦等。三目者，即是伊字，
X23n0439_p0603c04║伊字即是摩訶般若解脫法身，如次即是智慧禪定
X23n0439_p0603c05║實相身也。又三世平等，故名初發心時與地波羅蜜
X23n0439_p0603c06║滿時亦畢竟等。今舉初、後，攝於中間，故云初發心等。
X23n0439_p0603c07║何以故？生、佛畢竟無二相故，生死、涅槃體無異故，出
X23n0439_p0603c08║過三時絕形待故，是故平等。
X23n0439_p0603c09║【疏】呾𭌆謂心等者，若句、義、時，呾𭌆名三；若字、義、時，呾
X23n0439_p0603c10║字是如如義，故云心如實相。𭌆是塵垢義，謂呾字下
X23n0439_p0603c11║有阿聲，故云一切塵垢本來不生。言三世等者，謂三
X23n0439_p0603c12║世諸佛出現於世，以種種方便隨宜說法，皆為眾生
X23n0439_p0603c13║以羅字門開示悟入，呾字門中佛知見故，名一大事
X23n0439_p0603c14║因緣。言即是等者，此呾𭌆字，即是此中除障之義也。
X23n0439_p0603c15║【疏】身、語、心輪者，謂世尊三業，猶如車輪，心為轂，語為
X23n0439_p0603c16║輻，身為網，三法和合，成一輪故。如是之輪，有能運載
X23n0439_p0603c17║摧壞之功，故以為喻。又輪者，轉也。佛之三業，各能轉
X23n0439_p0603c18║入眾生心故，即是三轉法輪之義也。
X23n0439_p0603c19║【疏】當以字門廣釋之者，此六行半，　　疏有四箇我
X23n0439_p0603c20║字，且就痕字釋之。謂我及一切至平等義者，即ha訶
X23n0439_p0603c21║（上）字菩提心義。又我當護種種至本誓義者，即haṃ㾗
X23n0439_p0603c22║字大空義。又我即法界至除障義者，即haḥ郝字涅槃
X23n0439_p0603c23║義。又令我此身主警覺義者，即hāḥ長郝字方便義。中
X23n0439_p0603c24║間不言hā長訶之行者，行證合故，故云當以字門釋
X23n0439_p0604a01║之也。
X23n0439_p0604a02║【疏】故異門者，此言金剛者，非是金剛中最堅利者，謂
X23n0439_p0604a03║即法界自性有不可殂壞義用，猶如金剛。約此義門，
X23n0439_p0604a04║說為金剛。若法自性本來清淨，二乘濁埿不能染污，
X23n0439_p0604a05║約此義故，名為蓮華，故云異門等。
X23n0439_p0604a06║【疏】金剛甲冑者，甲者，兵器也，所以護身如龜甲也。冑，
X23n0439_p0604a07║兜鍪也。
X23n0439_p0604a08║【疏】百八三昧者，謂首楞嚴三昧、寶印手三昧、師子遊
X23n0439_p0604a09║戲三昧，乃至離著如虗空不染三昧等，是名百八三
X23n0439_p0604a10║昧。智度論：問曰：如佛說涅槃一道，所謂空、無相、無作。
X23n0439_p0604a11║舍利弗何以更問：有餘之三昧，令菩薩疾得佛不？答
X23n0439_p0604a12║曰：未近涅槃時，多有餘道；近涅槃時，唯有一道。空、無
X23n0439_p0604a13║相、無作諸餘三昧，皆入此三解脫門。譬如大城，多有
X23n0439_p0604a14║諸門，皆得入城。何等是餘三昧？謂首楞嚴三昧及諸
X23n0439_p0604a15║三昧等。摩訶衍品中當說：若菩薩能行百八三昧等
X23n0439_p0604a16║諸陀羅尼門，十方諸佛皆與授記等。
X23n0439_p0604a17║【疏】次字皆轉釋之等者，謂嚩折羅三字轉相釋之。何
X23n0439_p0604a18║故va嚩字諸法離言說？以cā惹字生不可得故。何故
X23n0439_p0604a19║惹字生不可得？以ra羅字自性清淨故。三事和合為
X23n0439_p0604a20║薩埵身也。
X23n0439_p0604a21║【疏】若法是造作等者，釋成甲義，即迦、嚩、左三字也。若
X23n0439_p0604a22║法是造作所成，即迦字也。當知但有假名，即嚩字也。
X23n0439_p0604a23║從緣遷變，即左字也。
X23n0439_p0604a24║【經】如來眼又觀真言者，此一真言有二名也：一名、如
X23n0439_p0604b01║來眼，二名、如來觀。
X23n0439_p0604b02║【疏】加伊字等者，謂嚩字上傍加伊聲之畫，名伊字之
X23n0439_p0604b03║畫，如是加時，嚩字即成尾音。言嚩字是金剛義者，謂
X23n0439_p0604b04║嚩日囉名金剛故，雖獨一音，義如是故。言三昧是住
X23n0439_p0604b05║義者，三昧即是伊字之畫，謂嚩字本體是慧，加傍畫
X23n0439_p0604b06║是三昧，如是定慧相合，名為均等離於戲論。行者住
X23n0439_p0604b07║此，即是住無戲論三世無礙智戒。言如是戒香者，此
X23n0439_p0604b08║戒因何名為塗香？謂以定慧二法均等和合，置於阿
X23n0439_p0604b09║字法界性淨水中，遍塗法身，普熏一切，是故此戒名
X23n0439_p0604b10║塗香也。
X23n0439_p0604b11║【疏】當以字門廣釋者，謂此ma莽字之體，即是淨菩提
X23n0439_p0604b12║心，猶如樹王之種子，故經云菩提心為因。又莽字傍
X23n0439_p0604b13║加三昧畫故，即是大悲之行，猶如種子於慈悲地中
X23n0439_p0604b14║生根，故經云大悲為根。乃至漸次滋長，成開敷萬德
X23n0439_p0604b15║之華，此以無所得為方便，於莽字之上加以空點，即
X23n0439_p0604b16║是方便為究竟句。若更傍加二點，即是涅槃。又釋：如
X23n0439_p0604b17║有偈云：初心一念知作佛（頓悟也），果德終須萬行華（漸修
X23n0439_p0604b18║也）。若爾者，云何南方如來名娑羅樹王華開敷佛耶？
X23n0439_p0604b19║然華有二：一者、萬行華，二者、萬德華，即如來是。萬德
X23n0439_p0604b20║華果亦有二：一、莊嚴果，二、子實果，即南方佛是。莊嚴
X23n0439_p0604b21║果即maṃ瞞字也，天皷音如來是。子實果即māḥ長莫字
X23n0439_p0604b22║也。故云當以字門廣說之也。
X23n0439_p0604b23║【疏】是隨至義者，謂一切眾生有發起始覺菩提心處，
X23n0439_p0604b24║無不隨至，即是dha達字。菩提心為因，亦是遍至義者，
X23n0439_p0604c01║謂大悲心於眾生界悉遍至故，即是dhā駄字。大悲為
X23n0439_p0604c02║根，亦是逝義者，十地行滿，妙往菩提之彼岸故，即是
X23n0439_p0604c03║dhaṃ曇字。方便為究竟，言進不住義者，謂得果不捨因
X23n0439_p0604c04║門而起化用，亦屬方便為究竟攝，但利他為異爾，即
X23n0439_p0604c05║是dhaḥ籜字門也。
X23n0439_p0604c06║【疏】若就字輪之相等者，此釋阿囉囉、迦囉囉二門也。
X23n0439_p0604c07║阿字有二義：一、本初有義，謂諸眾生無始無明，本初
X23n0439_p0604c08║具有煩惱、所知二障，煩惱為塵，所知為垢也，由是乃
X23n0439_p0604c09║成戲論喧聲。第二、本不生義，此乃頓悟二障不生，了
X23n0439_p0604c10║真本有，如開門見像，甘露未甞也。復次下，迦字二義：
X23n0439_p0604c11║初、有造作義，勤修萬行，中無懈息，如渴思甘露，既有
X23n0439_p0604c12║希望，障習不無，有相還拘。故華嚴疏云：有作之修，終
X23n0439_p0604c13║成敗壞也。二、無作義，由前功行勵強不息，以有所得，
X23n0439_p0604c14║未契真極，此心無間，無作功全，內證如如，豈能宣示？
X23n0439_p0604c15║故清涼云：無心體極，便契佛家。即其義也。
X23n0439_p0604c16║【疏】如食乳糜，更無所須者，乳糜是一切食中極無比
X23n0439_p0604c17║味，無過上味。如人貪求美味，若得乳糜，則更何所須？
X23n0439_p0604c18║以喻行者欣求勝果，若得涅槃，更何所欣？又釋迦菩
X23n0439_p0604c19║薩修苦行時，日食麻麥，即是此中阿囉囉義；暨浴泥
X23n0439_p0604c20║連，食牧牛女乳糜，即是此中迦囉囉義。故云如食乳
X23n0439_p0604c21║糜等。
X23n0439_p0604c22║【疏】來去亦不可得者，謂此伽字，正音誐字，誐字通於
X23n0439_p0604c23║去來之義。梵語誐蹉，此方云去，若言誐多，即名為來，
X23n0439_p0604c24║故名來去。
X23n0439_p0605a01║【疏】以去來相觀之等者。如來頂髻，猶如虗空，不可以
X23n0439_p0605a02║去來之相而觀覩之。經云：除蓋障菩薩，於大會中，欲
X23n0439_p0605a03║知佛身量故，令舍利弗尋之，上至梵宮，猶見如來。若
X23n0439_p0605a04║對目前說法，音聲與本無異，乃至往詣他方佛土，亦
X23n0439_p0605a05║不異梵宮。爾時除蓋障自往觀察，過十方恒沙世界，
X23n0439_p0605a06║皆見如來不起于座而演說法等。除蓋障菩薩等，以
X23n0439_p0605a07║有去來相觀之，尚不見其身相邊際，何況如來之頂
X23n0439_p0605a08║相耶？
X23n0439_p0605a09║【疏】本體曩等者，此吽字本體是訶字，訶字體上加空
X23n0439_p0605a10║點，空點即是曩字之門，下有鄔字三昧之畫。所謂曩
X23n0439_p0605a11║字空點，訶字本體下有鄔字，三字合成一吽字也。今
X23n0439_p0605a12║言本體曩字空是訶字者，只合言本體是訶字，全剩
X23n0439_p0605a13║中間曩字空三字也。覽者應悉。
X23n0439_p0605a14║【經】息障品者，息謂止除，障謂障礙，息除內外二種之
X23n0439_p0605a15║障礙故，能所相望作依主釋。又前已說入漫荼羅支
X23n0439_p0605a16║分及真言等，謂行者安立此漫荼時，或有毗那野迦
X23n0439_p0605a17║等作諸障礙，須假真言方便息滅，故有此品。
X23n0439_p0605a18║【疏】言凡夫地等者，即指信位已前，一切凡夫所有重
X23n0439_p0605a19║障，其數無量。言乃至者，超越十信已去，十地已還，資
X23n0439_p0605a20║加位中所有諸障也。言十地菩薩諸微細障者，謂隨
X23n0439_p0605a21║十地而有十重障故。一、異生性障，謂二障中分別起
X23n0439_p0605a22║者，依彼種立異生性故。及彼惡趣業果俱障初地，乃
X23n0439_p0605a23║至第十於諸法中未得自在障，俱名微細。如唯識中
X23n0439_p0605a24║具明。又金光明經云：善男子！執著有相我法無明，怖
X23n0439_p0605b01║畏生死惡趣無明，此二無明障於初地。乃至於大神
X23n0439_p0605b02║通未得自在法變現無明，微細秘密未能悟解事業
X23n0439_p0605b03║無明，此二無明障於十地等。言雖從緣等者，謂如上
X23n0439_p0605b04║諸障，以從六塵境界邪師教等外緣生故，或內因、外
X23n0439_p0605b05║緣俱名緣故。相宗內種為因，性宗以無明薰發為因
X23n0439_p0605b06║等。雖從眾緣種種不同，然舉要言之，無不皆由自心
X23n0439_p0605b07║生起。故起信論說三界虗偽，唯心所作等。
X23n0439_p0605b08║【疏】今觀心等者，謂除蓋障故，觀阿字等也。此阿字門
X23n0439_p0605b09║詮一切法本不生義，謂觀心之實相本不生故，當知
X23n0439_p0605b10║一切諸障亦本不生。言乃至者，謂超越中間迦佉等
X23n0439_p0605b11║門，唯舉最後訶字之門，故云乃至。言心之實相至因
X23n0439_p0605b12║不可得等者，訶字門也。訶字詮一切法因不可得，梵
X23n0439_p0605b13║云係多，此譯為因，以一切法無不屬因。今觀此因自
X23n0439_p0605b14║體本來不生，尚不可得，況一切法屬於因耶？作如是
X23n0439_p0605b15║等觀時，一切諸障無不皆是大日如來內心華臺金
X23n0439_p0605b16║剛眷屬，豈有大日金剛眷屬而罣礙真言行人者也？
X23n0439_p0605b17║【疏】常當意思惟等者，行者於漫荼羅，凡有障起，應當
X23n0439_p0605b18║計念思惟。不動菩薩，即不動尊明王，或名使者，或名
X23n0439_p0605b19║聖者。今但彰名，不顯其相，上已說故。其王本形，如上
X23n0439_p0605b20║第四卷疏，盡漫荼羅處顯示訖，應依彼相常思惟之。
X23n0439_p0605b21║言而結彼密印者，其密印相，下第十疏密印品中而
X23n0439_p0605b22║顯之耳。其王真言，此下之疏，普通真言藏品委細分
X23n0439_p0605b23║別，何不此間說耶？此但說息障方便，其真言密，即隨
X23n0439_p0605b24║品說故。
X23n0439_p0605c01║【疏】復次，言不動等者，今此息障方便，要以三事因緣
X23n0439_p0605c02║具足，方能遍除一切諸障。言三事者，謂心想明王身
X23n0439_p0605c03║相，口誦悍字真言，手作大慧刀印，名為三事因緣也。
X23n0439_p0605c04║【疏】所以㸦文等者，唐梵㸦煥其文也。謂今經云阿字
X23n0439_p0605c05║為我體，即觀阿字遍於自體（自身也），支分普作金剛不
X23n0439_p0605c06║壞色（皆作純黃色也）。如是阿字自體，即為我字之自體，更不
X23n0439_p0605c07║入字門觀之（淺也）。若依梵本，應云阿字無我體，即是梵
X23n0439_p0605c08║本云已下之疏文。若從今作為字，即是其淺；若依梵
X23n0439_p0605c09║本作無字，乃是深也。故云所以㸦文等。
X23n0439_p0605c10║【疏】如是自加持已等者，此處疏文略示而已。下第九，
X23n0439_p0605c11║疏云：凡攝持法，如前作七點等法，猶未能盡。此中具
X23n0439_p0605c12║足明之，至文當悉。言風方者，西北隅也。
X23n0439_p0605c13║【疏】佉陀羅木者，謂紫橿木也。
X23n0439_p0605c14║【疏】法界真言者，即嚂字也。言得穌息等者，摩醯首羅
X23n0439_p0605c15║為不動明王，以真言鉢曇足而加持之，尋即悶絕。既
X23n0439_p0605c16║蒙放捨，而得穌息，其心泰然，無所畏懼，名到無畏處。
X23n0439_p0605c17║故第二疏云：梵云阿濕嚩娑，譯為穌息。如人為強力
X23n0439_p0605c18║者所持，扼喉閉氣，垂將命絕，忽蒙放捨，還得復穌。眾
X23n0439_p0605c19║生亦爾，為妄業煩惱所纏，髑緣否閉，至此得穌，名穌
X23n0439_p0605c20║息處。亦如度險難惡道，名無畏處也。
X23n0439_p0605c21║【疏】餘以類推之者，謂四住地煩惱及惑、業、苦等枝末，
X23n0439_p0605c22║皆是此第五無明住地之餘而除滅之，故云以類推之。
X23n0439_p0605c23║【疏】此是真言幻相等者，謂有疑云：夫聞佛法深妙，何
X23n0439_p0605c24║故作此呪術？豈非涉於世間事耶？答：今此真言不思
X23n0439_p0606a01║議幻，法爾如是，寄諸有為，顯示無相，非同世間麤淺
X23n0439_p0606a02║呪術。若解十緣生句，自釋此疑也。
X23n0439_p0606a03║【疏】必瞑眩治之者，如藥治疾，要令人瞑眩，疾乃瘳愈。
X23n0439_p0606a04║故尚書云：若藥弗瞑眩，厥疾弗瘳。如服藥必瞑眩極，
X23n0439_p0606a05║其病乃除，欲其出切言以自警。此因殷高宗夢得賢
X23n0439_p0606a06║相，其名曰說，群臣之內，既無其人，使百官以所夢之
X23n0439_p0606a07║形象，經營求之於野外，得於傅氏之巖，遂命為相。命
X23n0439_p0606a08║之曰：朝夕納誨，以輔台德（言當納諫誨直辭，以輔我德也）。若金，用汝
X23n0439_p0606a09║作礪；若濟巨川，用汝作舟揖；若歲大旱，用汝為霖雨；
X23n0439_p0606a10║若藥不瞑眩，厥疾不瘳。又正義曰：若服藥不使人瞑
X23n0439_p0606a11║眩憤亂，則其疾不得瘳愈。今此中者，謂先作為障者
X23n0439_p0606a12║之身形，或以木作，或以土作，以白芥子為末，和以毒
X23n0439_p0606a13║藥，塗其身形，彼為障者，自然身心瞑眩，即時退散也。
X23n0439_p0606a14║【疏】今此本漫荼羅亦爾等者，謂猶如剎利等，各住自
X23n0439_p0606a15║姓，則世人稱譽，事有成功。今此亦爾，真言行者，了知
X23n0439_p0606a16║漫荼四種之性，隨本所尊，各住本性，則諸為障者，不
X23n0439_p0606a17║能留難。若以漫荼字門而顯示者：一、金剛地性，方漫
X23n0439_p0606a18║荼也；本無生性，阿字門也。二、大悲水性，圓漫荼也；離
X23n0439_p0606a19║言說性，嚩字門也。三、大慧火性，三角壇也；離塵垢性，
X23n0439_p0606a20║囉字門也。四、自在風性，半月壇也；離因緣性，訶字門
X23n0439_p0606a21║也。五、無相之像，方圓不定，漫荼羅也；大空本性，佉字
X23n0439_p0606a22║門也。如次亦是黃白赤黑增息降敬之法門也。虗空
X23n0439_p0606a23║雜色義，如上說也。
X23n0439_p0606a24║【疏】或在三角至半月中者。前說三角是囉字火壇，半
X23n0439_p0606b01║月是訶字風壇，今何故言在三角或半月耶？此虗空
X23n0439_p0606b02║輪無定相故，故言或在三角等。何不言方圓中，但言
X23n0439_p0606b03║在三角等耶？謂三角是火，半月是風，火風二性體虗
X23n0439_p0606b04║疎故，空則入中，地水二性體堅密故，空難入中，是故
X23n0439_p0606b05║唯在三角半月中。又三角半月正是降伏事故，所以
X23n0439_p0606b06║在此二輪中也。
X23n0439_p0606b07║【疏】如人手執等者，如世人雖獲仙方，未得火法，不親
X23n0439_p0606b08║明師和合煉服，而反謗為虗誕。豈不知淮南王藥就，
X23n0439_p0606b09║俱家上昇；鷄犬䑛鼎，皆得昇空耶？是知如來秘藏，信
X23n0439_p0606b10║智具足者，乃得入之耳。
X23n0439_p0606b11║【經】普通真言藏者。此品真言，普遍通該一切方便真
X23n0439_p0606b12║言，故名普通。又亦能薀攝一切真言等，故名為藏。普
X23n0439_p0606b13║通即真言，普通真言即藏，名普通真言藏。又大日世
X23n0439_p0606b14║尊於前品中，已於遍一切處法界門，宣說大刀、大護
X23n0439_p0606b15║等普通真言，但屬如來部。更有金剛蓮華部等真言，
X23n0439_p0606b16║欲令隨部上首金剛菩薩，各於自所通達一切法界
X23n0439_p0606b17║門而宣說之。如是一一真言法句，各是一種真言寶
X23n0439_p0606b18║乘。若真言行者隨通達一法界門，即是普遍通達一
X23n0439_p0606b19║切法界門；隨通達一乘，即是普遍通達一切寶乘。即
X23n0439_p0606b20║普通是行者之智，真言藏是普遍通達一切寶乘；即
X23n0439_p0606b21║普通是行者之智，真言藏是所達之法。能所相望，依
X23n0439_p0606b22║主立名。又金剛手前問佛三事：第一、問：真言行者造
X23n0439_p0606b23║立大悲胎藏漫荼羅時，以何方便不為毗那野迦等
X23n0439_p0606b24║之所惱害？第二、問：云何持真言？第三、問：云何成果？佛
X23n0439_p0606c01║於前息障品中，已答第一問竟。今將答第二問及第
X23n0439_p0606c02║三問，緣此經大本三密門中種種真言，數如恒沙，不
X23n0439_p0606c03║可備載。傳法聖者，為欲攝廣為略，採撮通用者，令修
X23n0439_p0606c04║行之人易見，故此品來。
X23n0439_p0606c05║【疏】如人論義等者，轉釋無壞之義也。如唯識疏：往昔
X23n0439_p0606c06║時，東天竺有僧，共數論師學徒論義，彼立二十五諦，
X23n0439_p0606c07║說大地等常今無，念念生滅廣敘彼。此僧難言：今必
X23n0439_p0606c08║有滅，以後劫壞等有滅故，准前有滅。外道難言：後必
X23n0439_p0606c09║不滅，今無滅故，如今時山等。彼僧于時竟不能答。王
X23n0439_p0606c10║既信受僧伽，外道遂辱此僧，令乘驢等。然彼外道為
X23n0439_p0606c11║王重已，造七十行頌，王賜千金以顯之。故今金七十
X23n0439_p0606c12║論，即其由致也。世親菩薩乃造第一義諦論，亦名勝
X23n0439_p0606c13║義七十論，以對彼論而破彼言：彼非能破宗、因、喻過，
X23n0439_p0606c14║我僧無故。又汝所立因，有隨一過，誰言今無滅故，後
X23n0439_p0606c15║亦無滅？我僧但言：大地等法，前必有轉變滅，後有此
X23n0439_p0606c16║故，如燈𦦨等。汝不解量，乃非我僧。其時國王遂將世
X23n0439_p0606c17║親論遍諸方域，宣令流布，無人當者，遂起昔時王及
X23n0439_p0606c18║外道并證義者骸骨，或縛草為人，擬彼時眾而加撻
X23n0439_p0606c19║之等，故云無壞。此即論出離也。
X23n0439_p0606c20║【疏】此即是大日圓因之果者，謂此菩薩從初發心行
X23n0439_p0606c21║大日之圓因，乃至究竟成大日之圓果，今得果不捨
X23n0439_p0606c22║因門，故稱菩薩。
X23n0439_p0606c23║【疏】麼是大空義等者，此麼字謂唇音跛字，下第五莽
X23n0439_p0606c24║字，或呼為麼，更無別體。此詮大空之義，與大空點無
X23n0439_p0607a01║殊，即梵書ma麼字也。言訶是因義者，此訶字詮諸法
X23n0439_p0607a02║屬因，即梵書ha訶字也。言是淨菩提心者，謂以菩提
X23n0439_p0607a03║心為因也。言即是大空者，由與麼字相連成句故也。
X23n0439_p0607a04║謂非是有相之因，則是大空之因故。言即是佛境界
X23n0439_p0607a05║莊嚴三昧者，即梵書hi呬(上)字，謂加三昧畫故。此是
X23n0439_p0607a06║大悲為根，由以麼字貫之，非是有相莊嚴三昧，即是
X23n0439_p0607a07║佛境界莊嚴三昧。言亦名薩婆若慧者，即梵書hā長
X23n0439_p0607a08║聲訶字，此屬慧故。由麼字貫之，即成一切智等。若真
X23n0439_p0607a09║言行者入此訶字門時，即得同於普賢菩薩，亦能住
X23n0439_p0607a10║佛境界莊嚴三昧也。
X23n0439_p0607a11║【疏】以初阿字引聲急呼者，即āḥ惡字也。謂呼惡字時，
X23n0439_p0607a12║先從去聲阿字起，唯急即是也。
X23n0439_p0607a13║【疏】有㘕㘕字等者，㘕是法界心，謂心如實相畢竟清
X23n0439_p0607a14║淨，唯以虗空可以顯示，故有㘕raṃ字。此字正體是羅
X23n0439_p0607a15║字。囉者，麼義。若入阿字本不生門，即是麼本不生，麼
X23n0439_p0607a16║本不生即是心之實相，心之實相體同虗空，故加空
X23n0439_p0607a17║點成於㘕字，是故此字名法界心。言是遣教道之迹
X23n0439_p0607a18║者，梵語鉢曇，亦名為句，言辭句逗也。謂前真言諸句，
X23n0439_p0607a19║次第顯示除障真實之義，究竟至於生死涅槃平等
X23n0439_p0607a20║之處，無不即如。然是心之行處有迹可尋，未名除一
X23n0439_p0607a21║切蓋障。今此二字真明證處，初一㘕字即是虗空法
X23n0439_p0607a22║界遠離眾相，即教道之迹都遣，遣之又遣，故重言之。
X23n0439_p0607a23║是故獨一不思議法界真實離一切蓋障，故云㘕㘕。
X23n0439_p0607a24║【疏】以囉字門本不生故者，此囉字應是阿字，謂由阿
X23n0439_p0607b01║字本不生故，次囉字離塵故，後訶字因不可得故。如
X23n0439_p0607b02║是次第，經中應云阿囉囉囉𤙖，以乃至之言超却中
X23n0439_p0607b03║間二箇囉字離塵之義。故下疏云：以對三毒垢故，三
X23n0439_p0607b04║道垢故，乃至三轉言之。若不是有三箇囉字，不應言
X23n0439_p0607b05║三轉言等。如上除蓋障真言有二箇怛㘕字，故疏釋
X23n0439_p0607b06║謂住生死、涅槃二邊中道等，故重言之耳。是知經中
X23n0439_p0607b07║闕阿囉二字也。
X23n0439_p0607b08║【疏】三道垢故者，即無明、業、苦也。又見、修、無學三道所
X23n0439_p0607b09║治之障，又是身、語、意三業道也。三眼者，慧眼、法眼、佛
X23n0439_p0607b10║眼。三智者，即俗智、真智、中道智。所對治者，行相可知
X23n0439_p0607b11║也。又准天台止觀霍，又明三眼、三智之義。如來雖有
X23n0439_p0607b12║五眼，當知佛眼圓照無遺，如眾流入海，失本名字，非
X23n0439_p0607b13║無四用。謂佛智照空，如二乘所見，名一切智；佛智照
X23n0439_p0607b14║假，如菩薩所見，名道種智；佛智照空、假、中，皆見實見，
X23n0439_p0607b15║名一切種智。是知三智一心中得。故知一心三止所
X23n0439_p0607b16║成三眼，見不思議三諦，此見從止得，故受眼稱；一心
X23n0439_p0607b17║三觀所成三智，知不思議三境，此智從觀得，故受智
X23n0439_p0607b18║名。境之與諦，左右異爾；見之與知，眼智殊稱。不應別
X23n0439_p0607b19║說等。
X23n0439_p0607b20║【疏】瑜伽密語等者，真言相應秘密之稱也。此尊從觀
X23n0439_p0607b21║自在眼生，即觀音為母，觀音發心，因觀音者，即此是
X23n0439_p0607b22║也。言阿彌陀姉妹者，謂彌陀是姉，多羅是妹，妹即是
X23n0439_p0607b23║其亞者，將來補阿彌陀處，號普光功德山王，即是此
X23n0439_p0607b24║多羅尊也。常途不曉真言密號，無所揀辨，雖世多稱
X23n0439_p0607c01║念觀音，然不知所念之處，蓋懵於斯旨也。
X23n0439_p0607c02║【疏】如世間一切等者，此一段文而有三節，謂從如世
X23n0439_p0607c03║間至而欲滅之等文，乃是薩婆陪也一切恐怖句；又
X23n0439_p0607c04║從故調之以大悲下，是怛羅（二合）（引）散伱恐怖句；從故
X23n0439_p0607c05║復以如來下，是𤙖字恐怖句。如是三種恐怖，即是空、
X23n0439_p0607c06║假、中三義。如次對治三劫三妄執，亦是菩提心、大悲、
X23n0439_p0607c07║方便、阿（上）、阿（引）、暗三字之義也。
X23n0439_p0607c08║【疏】此真言以怛字為體等者，此怛字詮如如不可得
X23n0439_p0607c09║義，即是如於中道，故離增減。今為前以薩字畢竟空
X23n0439_p0607c10║調生死我慢時，即畢竟空為增，生死我慢為減；次以
X23n0439_p0607c11║怛字大悲之假調伏畢竟空時，即假是增而空是減；
X23n0439_p0607c12║復以𤙖字如來威勢中道止大悲假時，即中是增而
X23n0439_p0607c13║假是減。既見增減之異，但是對治方便，未契如如不
X23n0439_p0607c14║思議之中道。今入如如中道怛字觀時，故無增減之
X23n0439_p0607c15║異，即是三智一心中得，亦是龍樹即空、即假、即中之
X23n0439_p0607c16║義也。
X23n0439_p0607c17║【疏】若從一法界門等者，謂此觀音眷屬，其數無量，今
X23n0439_p0607c18║但舉其宗要，開六種門，故云一切。
X23n0439_p0607c19║【疏】此菩薩通達等者，謂此文殊師利菩薩以般若為
X23n0439_p0607c20║至，欲以般若授與一切眾生，住於加持之身，現作嬰
X23n0439_p0607c21║童之相，如世嬰童未有分別。以表此深慧離於人法
X23n0439_p0607c22║戲論，所以現嬰童相也。
X23n0439_p0607c23║【疏】麼是四魔等者，此一麼字，略具三義：一、四魔義者，
X23n0439_p0607c24║梵語魔羅，此云煞，或云破壞，謂能煞壞功德法故；二、
X23n0439_p0608a01║我慢義者，梵語麼麼，此云我慢；三、心意義者，梵語麼
X23n0439_p0608a02║那，此翻為意。言此無自性，藉眾生故等者，謂如上戰
X23n0439_p0608a03║字離遷變，拏字離怨對，麼字離四魔等，皆無自性，藉
X23n0439_p0608a04║眾生故（生字悞悽），即是眾緣，緣是因緣，即訶字也。又訶下
X23n0439_p0608a05║有引聲，即是本來不生，由本不生故，能令路字離塵，
X23n0439_p0608a06║瑟字自性鈍，𧹞字如大空，故曰戰拏麼訶路瑟𧹞也。
X23n0439_p0608a07║【疏】前煞四住等者，四住地者，謂見一處住地、欲愛住
X23n0439_p0608a08║地、色愛住地、有愛住地，即煩惱障也。後煞無明住地
X23n0439_p0608a09║人者，即所知障也。亦煞一切賢聖故者，即滅地前地
X23n0439_p0608a10║上一切煩惱也。
X23n0439_p0608a11║【疏】故有甘露義者，天中甘露有十六分，以十五分施
X23n0439_p0608a12║眾生已，從餘一分還生如故，故稱不死，即勝生也。
X23n0439_p0608a13║【疏】與傍曩字相連等者，此滿陀字，梵書有二種形：若
X23n0439_p0608a14║直書時vaṃdhā作此字樣；若巧書時baddhā此是滿陀。次
X23n0439_p0608a15║下陀字，即是與傍曩字相連也。
X23n0439_p0608a16║【疏】皆再言之，其義同前者，前縛四住地人，後縛無明
X23n0439_p0608a17║住地人等，故云同前。
X23n0439_p0608a18║【疏】與風輪合等者，風輪，半月壇也dha與囉字共體者
X23n0439_p0608a19║hra訶囉二字共為一體也。傍加點至除一切障者hraḥ
X23n0439_p0608a20║訶囉傍加二點也。上有等者hrīḥ上有三昧聲也。
X23n0439_p0608a21║【疏】婆字門成立相中等者，此婆字梵語，正云sarva薩
X23n0439_p0608a22║嚩，婆字訛也，謂嚩字門詮離言說義。今不取字門解
X23n0439_p0608a23║釋真言，但取成立相中義，即與薩字連帶和合，則能
X23n0439_p0608a24║成立得一切之言，一切之名。若兼下句達摩二字，都
X23n0439_p0608b01║成立作一切法名，即是上云言名成立相也。
X23n0439_p0608b02║【疏】滿月之字者，謂此huṃ𤙖字，未加空點初ha訶字時，
X23n0439_p0608b03║猶如初月菩提心也；加u鄔畫成虎聲時，猶如半月
X23n0439_p0608b04║大悲根也；若上加空點成huṃ𤙖字時，猶如滿月方便
X23n0439_p0608b05║為究竟也，故名滿月之字。
X23n0439_p0608b06║【疏】為得二種大空生者，謂菩提、涅槃也。故唯識云：由
X23n0439_p0608b07║斷續生煩惱障故，證真解脫；由斷礙解所知障故，得
X23n0439_p0608b08║大菩提。由能空義邊，俱得名空，此空智生，名大空生。
X23n0439_p0608b09║【疏】欲使起時等者，謂感應因緣嘉會之時也。譬如春
X23n0439_p0608b10║種秋收，須依時速作，若不爾者，則失嘉會之時矣。
X23n0439_p0608b11║【疏】法華經化城喻等者。如來出現，有五乘法寶，隨根
X23n0439_p0608b12║異化，各見真實，於一乘道，隨宜說三，具種種寶，究竟
X23n0439_p0608b13║咸歸一寶所故。如彼經云如來方便深入眾生之性，
X23n0439_p0608b14║知其志樂小法，深著五欲，為定等故，說於涅槃，乃至
X23n0439_p0608b15║前入化城，生已度想，生安隱想，即二乘寶也。又經云
X23n0439_p0608b16║汝等去來，寶處在近，向者大城，我所化作，乃至云汝
X23n0439_p0608b17║所得非滅，為佛一切智，當發大精進，汝證一切智，十
X23n0439_p0608b18║力等佛法，具三十二相等，即大乘寶也。今寶處三昧
X23n0439_p0608b19║亦爾，具種種寶，隨彼信根，各得取用。又若約教行，言
X23n0439_p0608b20║種種寶；若理果，唯一乘寶，正符疏意。
X23n0439_p0608b21║【疏】折伏貧窮等者，即法華窮子喻意也。彼經云：爾時
X23n0439_p0608b22║窮子，傭賃展轉，遇到父舍，住立門側，乃至即壞恐怖，
X23n0439_p0608b23║悔求至此。又云：時富長者，於師子座，見子便識，乃至
X23n0439_p0608b24║告言：咄！善男子，汝常此作，勿復餘去。父乃至知子意
X23n0439_p0608c01║漸已通泰，成就大志等。此乃折伏小乘下劣之心，令
X23n0439_p0608c02║趣大果也。
X23n0439_p0608c03║【疏】迦囉、囉名等者，梵語迦羅，此翻云黑；梵語囉怛唎，
X23n0439_p0608c04║翻為夜。此中名字，合於囉字上置之，書寫悞也。
X23n0439_p0608c05║【疏】今觀此業等者，業即迦字。今觀此迦字本不生故，
X23n0439_p0608c06║則無羅字之相，亦無囉字之垢。若作如是觀者，則成
X23n0439_p0608c07║有相無相，有垢無垢，相形待法。是故黑夜如不實，大
X23n0439_p0608c08║明如實（如實，怛字也），則有捨暗求明之義。若如是者，則明
X23n0439_p0608c09║復成障（障，唎字也）。今若住此法界無障三昧，於黑夜中成
X23n0439_p0608c10║最正覺，即是生死涅槃本平等也。
X23n0439_p0608c11║【疏】今云忙怛𭌆等者，忙即母也；怛𭌆，七也；弊者，等也，
X23n0439_p0608c12║多也。總云七母等，即是七母通用之真言也。
X23n0439_p0608c13║【疏】從本性心地等者，釋此鑠、吃、囉也三字之義也。謂
X23n0439_p0608c14║從鑠字本性寂心地上，起吃字一切作業，及囉字種
X23n0439_p0608c15║種淨妙六塵（謂捨無常色，獲得常色，受、想、行、識亦復如是），即是淨佛國土
X23n0439_p0608c16║等。言從一字中即具等者，上依字義釋鑠、吃、囉也義，
X23n0439_p0608c17║今依句義釋之。謂從一鑠音中即具有百字功德者，
X23n0439_p0608c18║梵聲中鑠字，此譯云百；梵音吃囉，此云福德。以此百
X23n0439_p0608c19║福德，即是也字之乘，故疏結云名帝釋乘也。
X23n0439_p0608c20║【疏】又如半字等者，此半字本體是pa跛字。跛是第一
X23n0439_p0608c21║義諦上加空點paṃ當第十一音，即半字也。謂跛字第
X23n0439_p0608c22║一義諦中無有此，彼岸殊故，無所不通，乃同於半字
X23n0439_p0608c23║大空。由是義故，名為如來大智慧海。是故鉢多心主
X23n0439_p0608c24║龍王常在其中等下有曳字，即是乘義，故疏結云本
X23n0439_p0609a01║主乘也。
X23n0439_p0609a02║【疏】鉢囉闍，譯云一切生等者，此鉢囉，疏主義，譯為一
X23n0439_p0609a03║切，謂一切世間計無不從彼生故。若敵對譯時，或云
X23n0439_p0609a04║勝，或云他，謂一切世間中為尊為主，故名為勝。又西
X23n0439_p0609a05║方外道計梵王能生一切，即是他我，故名為他，是故
X23n0439_p0609a06║亦得名為勝生主。他生主下有曳字，如上通目助聲，
X23n0439_p0609a07║即乘義也。
X23n0439_p0609a08║【疏】世間謂日為常等者，梵云阿你底也（二合），此譯云常。
X23n0439_p0609a09║下之耶字，即屬假者，故云謂日為常，利眾生者也。
X23n0439_p0609a10║【疏】是寶佛者，寶字應是實字。淮南子云：日者，實也，常
X23n0439_p0609a11║充實故；月者，闕也，有虧缺故。故下疏云：乘此如實相，
X23n0439_p0609a12║生毗盧遮那大日之位。言轉授一切者，儞字本體是
X23n0439_p0609a13║娜字，娜是施義，女聲呼之。言乘此等者，乘此怛夜字
X23n0439_p0609a14║如實之相，則生大日之位等。
X23n0439_p0609a15║【疏】是瑜伽淨月之義者，謂即是真言行者修習瑜伽
X23n0439_p0609a16║相應之義也。如第三疏擇時支分中說，謂以行者定
X23n0439_p0609a17║心之月，或時增明，或時微昧，乃至或未到時處而熟，
X23n0439_p0609a18║或過此時處而熟，如是變通，皆應善知，勿使差悞，故
X23n0439_p0609a19║曰瑜伽淨月之義也。
X23n0439_p0609a20║【疏】即是空空之大空等者，謂娜是施義，上加空點，即
X23n0439_p0609a21║空其施相。今重言難字，即空空之大空也。
X23n0439_p0609a22║【疏】如般若經初品等者，謂遮那如來欲令彼上來一
X23n0439_p0609a23║切法界門中修趣之者，乃至一毫之善功不唐捐故，
X23n0439_p0609a24║諸有所作無所不成就故，是故一切佛菩薩母等真
X23n0439_p0609b01║言。此言母等，即表能出生義，能出生一切佛菩薩故。
X23n0439_p0609b02║今云母等，即興喻也，即喻般若出生一切法界門故。
X23n0439_p0609b03║故般若經初分學觀品云：復次舍利子！諸菩薩摩訶
X23n0439_p0609b04║薩安住般若波羅蜜多，以無所得而為方便，應圓滿
X23n0439_p0609b05║四念住、四正斷、四神足、五根、五力、七等覺支、八聖道
X23n0439_p0609b06║支，是三十七菩提分法不可得故。諸菩薩摩訶薩安
X23n0439_p0609b07║住般若波羅蜜多，以無所得而為方便，應圓滿空解
X23n0439_p0609b08║脫門、無相解脫門、無願解脫門不可得故，乃至如來
X23n0439_p0609b09║十力、十八不共法、慈悲喜捨及餘無量無邊佛法，如
X23n0439_p0609b10║是諸法不可得故。如上略指一切諸法，無不皆從般
X23n0439_p0609b11║若波羅蜜生，故說般若名為佛母。又云妃者，母之異
X23n0439_p0609b12║名，是其亞者，猶如一燈能燃百千燈故，即前母次為
X23n0439_p0609b13║妃也。謂自諸得已，展轉教於多眾生故，即燈燈不絕，
X23n0439_p0609b14║義名為妃，故云如般若等。
X23n0439_p0609b15║【疏】不行亦行等者，如上以一切法本不生，乃至因不
X23n0439_p0609b16║可得，是則都無所行。若於都無所行亦不可得，即真
X23n0439_p0609b17║實行也，故曰伽伽。上一伽字都無所行，下一伽字無
X23n0439_p0609b18║所之行，故曰不行亦行也。
X23n0439_p0609b19║【疏】故用多聲呼之者，謂此真言句云那謨阿目佉難
X23n0439_p0609b20║等六字，上之五字，初二字是歸命，次三字是不空。難
X23n0439_p0609b21║字即是眾多義，猶如尋常云那謨沒䭾南、達磨南、僧
X23n0439_p0609b22║伽南，即是歸命三寶眾等。言如世人等者，般若佛母
X23n0439_p0609b23║品云譬如女人生育諸子，其母得病，諸子各各勤求
X23n0439_p0609b24║醫療，作是念言：云何我母當得無病，長壽安樂，身無
X23n0439_p0609c01║眾苦，心離愁憂？諸子爾時各作方便，求安樂具覆護
X23n0439_p0609c02║母身，勿為蚊虻、蛇蝎、寒熱、飢渴等觸之所侵惱，又以
X23n0439_p0609c03║種種上妙樂具恭敬供養，而作是言：我母慈悲，生育
X23n0439_p0609c04║我等，教示種種世間事務，我等豈得不報母恩？如來、
X23n0439_p0609c05║應、正等覺亦復如是，常以佛眼觀視護念甚深般若
X23n0439_p0609c06║波羅蜜多。何以故？甚深般若波羅蜜多能生一切諸
X23n0439_p0609c07║佛功德，能示世間諸法實相。由此因緣，我等諸佛常
X23n0439_p0609c08║以佛眼觀視護念甚深般若波羅蜜多，為報彼恩，不
X23n0439_p0609c09║應暫捨等，證此可知。
X23n0439_p0609c10║【疏】若從種種外事因緣等者，外事謂諸支分中，或不
X23n0439_p0609c11║如法，則障得生，如風雨等；內謂諸瑜伽中，不稱真實，
X23n0439_p0609c12║則障得生，如行者定心之月，或時增明，或時微昧，乃
X23n0439_p0609c13║至邪憶念風等，名為內障。言兩不和合等者，若菩薩
X23n0439_p0609c14║有此障，乃是魔事，為於善事功德令不成就，非凡夫、
X23n0439_p0609c15║二乘所覺，名為微細。如般若魔事品云：復次，善現！能
X23n0439_p0609c16║聽法者具念慧力，樂聽、樂聞、書寫、受持、讀誦、習修甚
X23n0439_p0609c17║深般若波羅蜜多；能說法者欲往他方，不獲教授，當
X23n0439_p0609c18║知是為菩薩魔事。復次，善現！能說法者樂說、樂施甚
X23n0439_p0609c19║深般若波羅蜜多，方便勸勵書寫、受持、讀誦、修習；能
X23n0439_p0609c20║聽法者欲往他方，不獲聽受，當知是為菩薩魔事。乃
X23n0439_p0609c21║至復次，善現！能說法者具大惡欲，愛重名利、衣服、飲
X23n0439_p0609c22║食、臥具、醫藥及餘資財，供養恭敬，心無厭足；能聽法
X23n0439_p0609c23║者少欲喜足，修遠離行，勇猛正勤，具念定慧，厭怖利
X23n0439_p0609c24║養、恭敬、名譽等，故曰兩不和合等。
X23n0439_p0610a01║【疏】故此慧力都無所破者，結歸鈍性也。如上之疏云：
X23n0439_p0610a02║如彼金剛利刃，以對不堅物故，偏用一邊，則名為利。
X23n0439_p0610a03║若令所向之處悉是金剛，舉體皆圓，不可偏用，則利
X23n0439_p0610a04║相同歸於鈍矣。
X23n0439_p0610a05║【疏】此是中胎。𤙖字義者，此不動明王是毗盧遮那成
X23n0439_p0610a06║辦諸事智，為欲普護一切菩提心故，以畢竟無相之
X23n0439_p0610a07║身示作如來使者之形，行如來事故。此明王即是淨
X23n0439_p0610a08║菩提心大日心王，故此𤙖字非是金剛菩薩釋迦部
X23n0439_p0610a09║等之𤙖字也。
X23n0439_p0610a10║【疏】謂普門成辦等者，謂以悍字，如來自在風力，普門
X23n0439_p0610a11║成辦諸事。雖種種不同，然究竟同證漫字，八自在我，
X23n0439_p0610a12║其歸一揆耳。
X23n0439_p0610a13║【疏】及曠野鬼神等者，此明王現作大黑天身，於曠野
X23n0439_p0610a14║中降諸鬼神。訶栗底母者，訶栗底鬼子母是七姉妹，
X23n0439_p0610a15║與諸鬼而為母故。下第八、疏廣明。
X23n0439_p0610a16║【疏】又對愚童等者，即三種薩埵也。一者、愚童薩埵，六
X23n0439_p0610a17║道凡夫，不知實諦因果，心行邪道，戀著三界，故以為
X23n0439_p0610a18║名。二者、有識薩埵，即二乘也，適覺生死，自求出要，得
X23n0439_p0610a19║至涅槃，保著化城，於如來功德未生願樂之心，故以
X23n0439_p0610a20║為名。三者、覺心薩埵，無上菩提，出過一切臆度戲論，
X23n0439_p0610a21║白淨第一，即是眾生不思議心，願樂修行，堅固不動，
X23n0439_p0610a22║故以為名也。言永拔三道等者，三道為無明、業、苦也。
X23n0439_p0610a23║此三能生十二因緣大樹，翻成大菩提樹，故開三德
X23n0439_p0610a24║華也。
X23n0439_p0610b01║【疏】如入楞伽所說等者，彼經為欲發起楞伽王問二
X23n0439_p0610b02║種法故，如來現笑。彼經云：爾時世尊普觀眾會，以慧
X23n0439_p0610b03║眼觀，非肉眼觀，如師子王奮迅迴眄，欣然微笑。於其
X23n0439_p0610b04║眉間、䏶、脇、腰、頸及以肩、臂德字之中，一一毛孔皆放
X23n0439_p0610b05║妙色光明。時虗空中梵、釋、四天遙見如來坐如須彌
X23n0439_p0610b06║楞伽山頂，欣然大笑。爾時諸菩薩及諸天眾咸作是
X23n0439_p0610b07║念：如來於法自在，何因緣故欣然大笑？乃至時夜义
X23n0439_p0610b08║王更著種種寶冠、瓔珞以嚴其身，而作是言：如來常
X23n0439_p0610b09║說法尚應捨，何況非法等。世尊為此故現大笑，則同
X23n0439_p0610b10║此中大喜笑聲也。
X23n0439_p0610b11║【疏】五停心者，由諸有情性類有五，謂貪、嗔、癡、慢及尋
X23n0439_p0610b12║思，停止其心，當病設藥，隨應治斷，名五停心。若別顯
X23n0439_p0610b13║時：一者、勤修不淨觀，如理作意，知實不淨，深可厭逆。
X23n0439_p0610b14║尋思內身種種不淨，外諸死屍，或男或女，親、怨、中庸，
X23n0439_p0610b15║少、中、老年，取彼相已，若死屍青瘀，膿爛蟲蛆，胮脹爛
X23n0439_p0610b16║壞，種種勝解，狐狼等食，支節分散，是名尋思修不淨
X23n0439_p0610b17║觀，能為貪欲厭離對治故。二者、勤修慈悲觀，由欲利
X23n0439_p0610b18║益安樂意樂，於諸有情作意與樂，發起勝解，是慈愍
X23n0439_p0610b19║相。復應思擇親品、怨品、中庸品，當應與樂等，是名尋
X23n0439_p0610b20║思修慈愍觀，能離嗔恚故。三者、勤修緣起觀，能正了
X23n0439_p0610b21║知十二有支，如是一切緣生諸行，無不皆是本無今
X23n0439_p0610b22║有，有已散滅，是故前後皆是無常，皆有生、老、病、死法
X23n0439_p0610b23║故，其性是苦，不自在故，是名尋思緣起觀，能離愚癡。
X23n0439_p0610b24║四者、勤修界差別觀，謂正尋思地等六界，堅、濕、煖、動、
X23n0439_p0610c01║虗空了別。此一切相，以要言之，皆是無常、苦、空、無我。
X23n0439_p0610c02║由界差別所合成身，發起憍慢，便為慢倒。如是六界
X23n0439_p0610c03║為所依故，筋、骨、血、肉眾緣和合，圍遶虗空，假名為身。
X23n0439_p0610c04║若於如是界差別觀，善修善習，善多修習，是名尋思
X23n0439_p0610c05║界差別觀，能離憍慢故。五者、勤修阿那波那觀，能正
X23n0439_p0610c06║了知於入出息所緣境界，繫心了達，無忘明記。若風
X23n0439_p0610c07║入內，名為入息；若風出外，名為出息。此入出息及所
X23n0439_p0610c08║依正，皆是無常，此中都無持息入者。持息出者，從因
X23n0439_p0610c09║緣生，假設言論。若於如是入出息念，善多修習，能離
X23n0439_p0610c10║尋思故等，如瑜伽三十中廣明。言以貪調貪等者，即
X23n0439_p0610c11║三訶字真言也。謂如來於一類剛強難化眾生，心不
X23n0439_p0610c12║捨棄，名之為貪，即第一訶字也。又隱自萬德莊嚴之
X23n0439_p0610c13║相，現彼種種可畏之形，名之為嗔，即第二訶字也。不
X23n0439_p0610c14║見如是二處之相，名之為癡，即第三訶字也。以此三
X23n0439_p0610c15║毒調彼三毒，名以貪調貪等也。又此明王手執於鈎，
X23n0439_p0610c16║鈎召一切天魔諸障，悉不令逃，名之為貪。既召至已，
X23n0439_p0610c17║或以劒逼，或以刀愶，名之為嗔。不見如是逼愶之相，
X23n0439_p0610c18║名之為癡。如來以此三字為一真言之句，如將三種
X23n0439_p0610c19║毒藥和合一處，對治一切眾生三毒二乘已死之疾，
X23n0439_p0610c20║救之不死起，可謂奇特。恠哉！能降三世之義也。
X23n0439_p0610c21║【疏】此真言以怛麗字為體等者，體者，持義，攝持餘句
X23n0439_p0610c22║歸一體故。謂上三世三毒訶字之義，攝持歸此怛字
X23n0439_p0610c23║如實相故，即是羅字自性淨法界。又於淨法界囉字
X23n0439_p0610c24║上加囇字三昧聲時，即是大悲萬行方便之義。下准
X23n0439_p0611a01║此釋之。
X23n0439_p0611a02║【疏】豈易體治之者，易為改易。如世間良馬，雖有追風
X23n0439_p0611a03║之性，若未調習，不勝轡勒，及見鞭影，即得正路，呼為
X23n0439_p0611a04║龍馬，非調馬而仆龍也，故云豈易體等。
X23n0439_p0611a05║【疏】佛調等者，如來調御之師亦復如是，善巧調伏三
X23n0439_p0611a06║界堅著生死眾生，不捨生死而作普門法界調柔之
X23n0439_p0611a07║用；亦能調伏堅著涅槃之者，不捨涅槃而作普門示
X23n0439_p0611a08║現世界之用。但調如是剛強之性，非生死外別有法
X23n0439_p0611a09║界，亦非涅槃外別有生死世界差別之用。故下之疏
X23n0439_p0611a10║云：所謂涅槃，以第一義不可得故，發起大悲萬行，不
X23n0439_p0611a11║證實際，能以涅槃作種種自在之用。如華嚴疏云：良
X23n0439_p0611a12║以眾生包性德而為體，依智海以為源，但相變體殊，
X23n0439_p0611a13║情生智隔。今令知心合體，達本亡情耳。又譬如□玉
X23n0439_p0611a14║成器，器自玉成，非離玉外別有其器也。
X23n0439_p0611a15║【疏】六因、四緣等者，如俱舍論云：一、能作因，謂有為法
X23n0439_p0611a16║除其所作自體之外，餘一切法皆不為障，俱得名為
X23n0439_p0611a17║能作因也。二、俱有因，即俱時而有，名俱有因，謂四大
X23n0439_p0611a18║相望，能相、所相相望等故，名俱有因。三、同類因，謂善
X23n0439_p0611a19║五薀與善五薀相望、染污與染污相望、無記與無記
X23n0439_p0611a20║相望為因，名為同類因。四、相應因，心、心所法要須同
X23n0439_p0611a21║依，方名相應，謂同依、同所緣、同行、相同時、同事五義，
X23n0439_p0611a22║五義具足，名相應因。五、遍行因，謂苦諦有七：五見、疑
X23n0439_p0611a23║及無明；集諦有四：邪見、見取、疑、無明。此十一使遍與
X23n0439_p0611a24║五部染法為因，名為遍行，遍行即因也。第六、異熟因，
X23n0439_p0611b01║謂有漏善及不善法異類而熟，名異熟因，其無記及
X23n0439_p0611b02║無漏不招異熟故。言四緣者，一、因緣，謂因即緣故，名
X23n0439_p0611b03║曰因緣。二、等無間緣，謂前後心及心所體各一故，名
X23n0439_p0611b04║等中間；無有餘心間隔，名為無開，即等無間之緣。三、
X23n0439_p0611b05║所緣緣，謂所緣境為緣，能牽生心、心所法，所緣即緣。
X23n0439_p0611b06║第四、增上緣，增上即緣故，如彼廣明。
X23n0439_p0611b07║【疏】成無礙解脫者，謂有三種解脫，即慧解脫、俱解脫、
X23n0439_p0611b08║無礙解脫。以此吽字本體是訶字，訶者，詮一切法因
X23n0439_p0611b09║不可得義，以離一切因故，心得自在。自在者，解脫也。
X23n0439_p0611b10║下有二味、聲，故成俱解脫，即是仁王經云心善解脫、
X23n0439_p0611b11║慧善解脫也。上有大空點，表所證也。得四無礙辨時，
X23n0439_p0611b12║成無礙解脫。又毗曇云：煩惱障解脫、定障解脫、一切
X23n0439_p0611b13║障解脫。慧解脫人得初，共解脫人得第二，大力聲聞
X23n0439_p0611b14║得第三，故名無礙解脫也。
X23n0439_p0611b15║【疏】名為證寂然界者，即涅槃之異名，謂住此三昧時，
X23n0439_p0611b16║觀諸法畢竟如涅槃相故。故上疏云：於種種有為境
X23n0439_p0611b17║界中，皆戲論風息，不知所去，故名證寂然界。亦名證
X23n0439_p0611b18║極滅語言三昧也。
X23n0439_p0611b19║【疏】若是二乘一坐等者，百法鈔云：獨覺善根人，於一
X23n0439_p0611b20║坐之中，始從不淨觀，乃至超八十一品無間解脫道，
X23n0439_p0611b21║得於盡智、無生智，故名為一坐。若此二乘自所說真
X23n0439_p0611b22║言，但得句義。何以故？既唯自利，無深秘故，闕於字門
X23n0439_p0611b23║義也。
X23n0439_p0611b24║【疏】是樞極之心者，樞，本也；極，中也；乃目肉團之心，非
X23n0439_p0611c01║質多。心質多者，名為緣慮心也。
X23n0439_p0611c02║【疏】囉婆是法界心等者，若依梵本sarva薩囉嚩(二合)詮
X23n0439_p0611c03║一切義，經云sabha薩婆者，訛略也。下皆准此。
X23n0439_p0611c04║【疏】在東方大勤勇位者，此即近中胎第一院之東方
X23n0439_p0611c05║也。何以得知？故第四疏云：次於東方內院，當大日如
X23n0439_p0611c06║來之上，畫作一切遍知印，作三角形，其銳下向，在白
X23n0439_p0611c07║蓮華上，即是十方三世一切如來大勤勇印也，亦名
X23n0439_p0611c08║諸佛心印。
X23n0439_p0611c09║【疏】娑字正是心蓮華等者，謂此娑字本體詮於諦義。
X23n0439_p0611c10║梵音娑，底也（二合），此方云諦。若言娑羅，即詮堅淨之義。
X23n0439_p0611c11║此心蓮華，包含子實，不為外境所傷，名之為堅。又體
X23n0439_p0611c12║性鮮潔，離諸塵染，名之為淨。是以此字當蓮華部心
X23n0439_p0611c13║也。
X23n0439_p0611c14║【疏】餘皆以類言之者，上云毗盧遮那亦名極暴惡，乃
X23n0439_p0611c15║至觀世音、金剛手亦名極暴惡，謂從毗盧至真陀摩
X23n0439_p0611c16║尼屬如來部，觀世音屬蓮華部，金剛手屬金剛部。今
X23n0439_p0611c17║但舉三部之中隨部上首，其諸眷屬不及遍歷，故云
X23n0439_p0611c18║餘皆以類言之也。
X23n0439_p0611c19║【疏】盡地而守者，盡界地而牢守也。孫子曰：善攻者，敵
X23n0439_p0611c20║不知所守。今此中善守者，歒不知所攻，則無能侵犯
X23n0439_p0611c21║之。
X23n0439_p0611c22║【疏】提綱振領等者，提其綱而網目自張，振其領而衣
X23n0439_p0611c23║毛斯舉，謂此高峯觀三昧，能部類分劑一切三昧之
X23n0439_p0611c24║門，故以此為況耳。言二、明王者，降三世及不動尊也。
X23n0439_p0612a01║二、奉教者，訥囉䭾𭌆沙并阿毗目佉也。四、大護者，東
X23n0439_p0612a02║方無畏，北方壞諸魔，西方難降，南方無勝。言折衝禦
X23n0439_p0612a03║侮等者，即邊師戎守之類也。俗書云：國家宅於中土，
X23n0439_p0612a04║守在海外，加以城池嚴固，何敢干之？今漫荼羅國家
X23n0439_p0612a05║宅於中壇，守在八方之外，加以城界嚴固，何有魔事
X23n0439_p0612a06║而能干近者歟？又有用此武字，薰覽吳地記曰：海渚
X23n0439_p0612a07║有吳王闔閭，與越結怨相伐，築城名曰南武城，以禦
X23n0439_p0612a08║越，故曰禦武也。
X23n0439_p0612a09║【疏】自此已下，明種子真言者。上來已具說真言體相，
X23n0439_p0612a10║何故更別說之？然以真言行者，置壇作觀，但存種子，
X23n0439_p0612a11║是故別說。
X23n0439_p0612a12║【疏】皆以自在風為體者，此二聖者，皆用上聲訶字為
X23n0439_p0612a13║真言體（訶上字），即是大風輪故。文雖不言，義必有之。何
X23n0439_p0612a14║以故？下有三昧涅槃成佛點故。又何故皆以訶字為
X23n0439_p0612a15║體？為是降伏半月風輪相故。前降三世真言初有訶
X23n0439_p0612a16║字，不動尊真言後有悍字門故。
X23n0439_p0612a17║【疏】阿字是一切眾生等者，此言阿者，謂經中去聲阿
X23n0439_p0612a18║字之體，非是直指經中去聲之阿字也。何以故？是一
X23n0439_p0612a19║切眾生佛知見性故。加三昧畫，方是經中阿字，謂即
X23n0439_p0612a20║是此心地中萬善之萌故。此中凡明字門，須知次第，
X23n0439_p0612a21║不失真言大意耳。
X23n0439_p0612a22║【疏】此中緣生幻相等者，謂如上除蓋障至虗空眼所
X23n0439_p0612a23║顯理智因果，及已下諸尊真言，皆法界中緣生。既屬
X23n0439_p0612a24║緣生，即同幻相。此緣生幻相，無所不遍，無所不有，即
X23n0439_p0612b01║是法界不思議緣生之幻㘕字門也。
X23n0439_p0612b02║【疏】乃至十地菩薩等者，此勤勇佉字之門，非是初地、
X23n0439_p0612b03║二地乃至十地菩薩之境界。第四疏云：即是十方三
X23n0439_p0612b04║世一切如來大勤勇印，亦名諸佛心印，是故十地等
X23n0439_p0612b05║非其境界。言我坐道場等者，正釋大勤勇是威猛降
X23n0439_p0612b06║伏之義。如釋迦如來以知空等虗空故，以三角印坐
X23n0439_p0612b07║於道場，師子奮迅大精進力降伏四魔。然諸世間豈
X23n0439_p0612b08║知內證空等虗空，徒見外示降魔之迹，於此外迹之
X23n0439_p0612b09║上，立此勤勇之名也。
X23n0439_p0612b10║【疏】能不以二相見諸佛國者，見法性土也。又此菩薩
X23n0439_p0612b11║亦號為明妃，從補阿彌陀處為名，故云見諸佛國也。
X23n0439_p0612b12║【疏】能以涅槃等者，謂此半字真言，本體是跛字，跛字
X23n0439_p0612b13║直詮涅槃第一義諦，非惡字聲。涅槃之義，欲以此法
X23n0439_p0612b14║遍一切處，周給眾生，故加空點，空遍一切故，故云能
X23n0439_p0612b15║以涅槃等。
X23n0439_p0612b16║【疏】二十五有本不生故者，此有字即當梵音𠴞字，本
X23n0439_p0612b17║體是婆字，即上釋迦真言中釋婆是有義，現二十五
X23n0439_p0612b18║有等。又此上第二含字，於因緣得自在故，故知此含
X23n0439_p0612b19║字重錯，應是𠴞字也。
X23n0439_p0612b20║【疏】即是金剛三昧者，梵云嚩日囉（二合），此名金剛。嚩字
X23n0439_p0612b21║是金剛義，今加女聲，故名金剛三昧義也。
X23n0439_p0612b22║【疏】最後難字者，此難字體是娜字，正詮施義，謂能開
X23n0439_p0612b23║甘露門，普施一切，上加大空點，即是真實甘露味也。
X23n0439_p0612b24║【疏】䭾是法界義等者，梵音駄都，此云法界，此法界即
X23n0439_p0612c01║是一切眾生本覺菩提之心。由下hvaṃ懵字相合，懵字
X23n0439_p0612c02║詮於縛義，梵語滿䭾，此譯云縛。此縛密緻堅固，即是
X23n0439_p0612c03║婆字門。今觀䭾字，法界體上本來無縛字縛故（但因緣故
X23n0439_p0612c04║有），自然出於縲紲之外，是以加於難字大空也。
X23n0439_p0612c05║【疏】以種種善巧等者，此中毗字，梵聲中詮種種義。巧
X23n0439_p0612c06║義訶娑難，是安樂義。一切凡夫、二乘，無般若種種善
X23n0439_p0612c07║巧方便故，自不能得安樂，況安樂一切眾生耶？
X23n0439_p0612c08║【疏】伊字名為極無生等者，謂此伊字是阿字三昧，聲
X23n0439_p0612c09║形分三點，如首羅三目，表涅槃三事，名之為極無生
X23n0439_p0612c10║三昧。此三昧即是涅槃清涼之池，故云所謂一切智
X23n0439_p0612c11║水清涼法性池。一切十地聖人大悲說法，其音深妙，
X23n0439_p0612c12║令眾樂聞，如娑囉娑妙音之鳥，樂遊集處。今此菩薩
X23n0439_p0612c13║以伊字悲力三昧，引接示導生死曠野三毒熱惱眾
X23n0439_p0612c14║生，同共入此清涼池中，釋熱除垢，故以為名。
X23n0439_p0612c15║【疏】但法門小有差別耳等者，前伊真言詮涅槃義，此
X23n0439_p0612c16║鄔真言詮煩惱義，雖同無生而有差別耳。又此鄔字
X23n0439_p0612c17║詮一切瀑流不可得故，若入此字門者，則能以種種
X23n0439_p0612c18║煩惱惡業為如來事等。
X23n0439_p0612c19║【疏】我是大空等者，此我字是迦聲，下第五字詮大空
X23n0439_p0612c20║義，非目假者。又此我字與經中噞（語檢切）字等弟不相
X23n0439_p0612c21║梯，謂此我字屬第一等聲，若類至第十一音，合當頷
X23n0439_p0612c22║（五感反）字。今經中噞字既屬第三等聲，疏應用第三等
X23n0439_p0612c23║誐字，即聲勢等弟相梯，雖不乖理，然於韻有差。下准
X23n0439_p0612c24║此知。
X23n0439_p0613a01║【疏】又加三昧大空點者，此riṃ[口*憐]字，具因、根、究、竟三義。
X23n0439_p0613a02║此riṃ字亦呼為𠻱，亦呼啉，亦呼𠻱，音勢雖殊，義理無
X23n0439_p0613a03║異，所以翻譯隨語，勢不定也。
X23n0439_p0613a04║【疏】具足一切力故等者，謂初虗空無垢心中，具虗空
X23n0439_p0613a05║慧、清淨慧、行慧并各眷屬，名一切力故，能獨步無畏
X23n0439_p0613a06║故。此菩薩亦名慧步，所以能作師子吼等。
X23n0439_p0613a07║【疏】如如不可得故者，此如如字，即是釋怛字之義。詳
X23n0439_p0613a08║此疏文，經中於拏字下，囉字之上，應有一怛字。何以
X23n0439_p0613a09║故？謂從上文以業性本寂故，即是釋經中吃沙字；一
X23n0439_p0613a10║切法離怨對，即釋拏字；如如不可得，即釋怛字；法界
X23n0439_p0613a11║無塵，是釋囉字；無所乘故，釋閻字；離諸作故，釋劒也。
X23n0439_p0613a12║由此，故知經中闕一怛字。不爾，疏文何有此釋耶？若
X23n0439_p0613a13║翻對釋之者，梵音吃沙（二合）拏，訛云剎那，即時之極速
X23n0439_p0613a14║義。怛囉，此釋云眼，或譯為渡。閻字，一切乘本空義；劒
X23n0439_p0613a15║字，一切造作亦本來空。若真言行者，依此真言，無乘
X23n0439_p0613a16║之乘，無作之作，瑜伽相應，則能速渡生死河流，得至
X23n0439_p0613a17║中胎彼岸，故名吃沙拏怛囉。閻劒，即是菩薩所說真
X23n0439_p0613a18║言也。
X23n0439_p0613a19║【疏】諸羅剎心等者，羅剎是憘啖食眾生血肉者。疏用
X23n0439_p0613a20║初字為真言體者，即吃字也。吃字正體是加字。迦者，
X23n0439_p0613a21║作義，欲令隨名而作也。
X23n0439_p0613a22║【疏】有二重等者，謂就真言字門，有二重加羅之字：上
X23n0439_p0613a23║重男聲，下重女聲。一、噉凡夫垢，二、噉二乘垢。又初噉
X23n0439_p0613a24║煩惱垢，二、噉所知垢。是故重言等。
X23n0439_p0613b01║【疏】故今以囉字門等者，謂此囉字加三昧畫，呼為唎
X23n0439_p0613b02║字。又此唎字上與訶字相合故，即是心垢不相離義。
X23n0439_p0613b03║今以唎字三昧而噉食之，噉猶未盡，故更加傍二點，
X23n0439_p0613b04║令永盡無餘，即是此中hrīḥ迄唎(二合)字義也。
X23n0439_p0613b05║【疏】以一切乘本不生等者，此藥吃叉（二合）字，疏有句義、
X23n0439_p0613b06║字義二釋。句義是不動。字義釋者，藥字本體是野字，
X23n0439_p0613b07║野是乘義。吃叉（二合）云動，為藥字之下有惡聲故，即云
X23n0439_p0613b08║不動乘，此是句義。是故已下，明字義。謂由乘此乘故，
X23n0439_p0613b09║不動本處，即至道場。是故此藥字之乘，法性自爾，離
X23n0439_p0613b10║諸吃字造作，即證洒字本性常寂，故云夜叉義。若作
X23n0439_p0613b11║持明之義，謂明體上有總持，用持業為名。若真言行
X23n0439_p0613b12║者，乘此乘時，隱密速疾，不可為喻，故名夜叉持明也。
X23n0439_p0613b13║【疏】即於其入住等者，謂此真言，上之二字，義當於入，
X23n0439_p0613b14║下之二字，即當於住，是故重言。
X23n0439_p0613b15║【疏】天有四種等者：一、生天，生彼處故；二、世天，世人得
X23n0439_p0613b16║彼定故；三、淨天，謂菩薩；四、第一義天，即佛也。
X23n0439_p0613b17║【疏】字門可解者，意合准例釋之。𮓌是不行，囉是垢染，
X23n0439_p0613b18║藍是相義。重言之者，為對凡夫及二乘等。
X23n0439_p0613b19║【疏】一一字中，當引世間淨眼品等者，晉譯華嚴經云：
X23n0439_p0613b20║善海摩醯首羅天，於法界虗空寂靜方便光明法門
X23n0439_p0613b21║而得自在；大自在稱光明天，於一切法普遊法門而
X23n0439_p0613b22║得自在；功德淨眼天，於一切法不生不滅方便法門
X23n0439_p0613b23║而得自在；大慧光天，於一切法方便智海遊光法門
X23n0439_p0613b24║而得自在；靜光音天，於一切禪無量喜樂普起法門
X23n0439_p0613c01║而得自在；施善眼天，於轉癡畏遊靜法門而得自在；
X23n0439_p0613c02║不思議天，於無量境界入不起法門而得自在；樂大
X23n0439_p0613c03║乘天，於一切法不來不去無所依法門而得自在；普
X23n0439_p0613c04║雜香天，於佛境界寂靜法門而得自在；樂稱光天，於
X23n0439_p0613c05║無量境界法門而得自在。更有多種十自在門，如彼
X23n0439_p0613c06║廣明。
X23n0439_p0613c07║【疏】是故此趣等者，謂此人趣之乘，即是一切諸乘之
X23n0439_p0613c08║本。何以故？以如來生身一切，示同人法故。所謂始自
X23n0439_p0613c09║王宮誕迹，終乎雙樹涅槃，八相雖應於諸根，四儀但
X23n0439_p0613c10║遵於人法。是故入此乘者，能建大義。大義者，謂於秘
X23n0439_p0613c11║密藏中，依大悲胎藏漫荼羅，發大心，修大行，歸大處，
X23n0439_p0613c12║即是菩提心為因，大悲為根，方便究竟。又是建立阿
X23n0439_p0613c13║阿暗惡等秘密甚深之大義也。
X23n0439_p0613c14║【經】世間成就品者，世者遷流，念念生滅，籠鏁有情，不
X23n0439_p0613c15║得出離，名為世間。成就者，獲得義，此言含總。謂今此
X23n0439_p0613c16║中真言，行者所希之事，或求世間，或出世間。今明有
X23n0439_p0613c17║相世間成就，是世間之成就，故曰世間成就。其來意
X23n0439_p0613c18║者，上來金剛手問佛三事：一、問云何淨除諸為障者；
X23n0439_p0613c19║二、問云何持誦真言；三、問云何成果。世尊次第答初
X23n0439_p0613c20║問及第二問中所持真言，未明持誦之事，故此品來。
X23n0439_p0613c21║【疏】盡帶瑜伽者，帶者，兼也；瑜伽者，相應也。此中相應
X23n0439_p0613c22║者，謂是真言秘密相應，與常途有異。如作護摩，但住
X23n0439_p0613c23║事相之火，非為秘密；若解智光，則曰相應。又如言洛
X23n0439_p0613c24║叉，淺釋名億，深釋名見。是故凡厥成就，皆兼淺密，故
X23n0439_p0614a01║云盡帶瑜伽。又一切眾生緣等兩句，觸物皆真；所為
X23n0439_p0614a02║事業下兩句，造解成觀。
X23n0439_p0614a03║【疏】阿闍梨等者，阿闍梨，即指無畏三藏於烏仗那國，
X23n0439_p0614a04║或云于闐國。言撰者，集也。謂於大品中，揀取此品所
X23n0439_p0614a05║有津要，獨成一卷，分為五品，即此經第七卷是也。
X23n0439_p0614a06║【疏】當以金剛身等者，此中應作四句：一、有是金剛身
X23n0439_p0614a07║而非金剛地；二、有是金剛地而非金剛身；三、俱是；四、
X23n0439_p0614a08║俱非。此取第三，故云當以金剛等。
X23n0439_p0614a09║【疏】當於此尊等者，若作遮那持誦，當於此尊心上觀
X23n0439_p0614a10║圓明中現種子字，即是阿a字；若作釋迦持誦，於圓
X23n0439_p0614a11║明中轉作婆bha字；若作文殊持誦，常觀瞞字以為種
X23n0439_p0614a12║子等。
X23n0439_p0614a13║【疏】亦一心住緣中者，謂觀真言之句，或大或小，一時
X23n0439_p0614a14║炳現，如輪鬘形，循環右布，或誦百遍、千萬億遍，須得
X23n0439_p0614a15║一心住於所緣字句之中。若有異緣，不得名為一心
X23n0439_p0614a16║住。既不名為一心，亦不得名相應，故云亦一心住等。
X23n0439_p0614a17║【疏】剎是法爾如是等者，梵云阿剎囉，此翻為字。以字
X23n0439_p0614a18║已下，次第釋之。先釋阿字者，阿者，因由義，因一切法
X23n0439_p0614a19║本不生故，即是菩提心義。又剎者，是展轉釋，成菩提
X23n0439_p0614a20║心本不生義。此剎字是略梵語，應云迦沙，尋常云乞
X23n0439_p0614a21║叉字，即是法爾如是義，謂法爾已來常如是故。由此
X23n0439_p0614a22║迦字詮無作義，沙字詮性寂義，所謂無作性寂，故云
X23n0439_p0614a23║法爾如是。囉字等易顯。
X23n0439_p0614a24║【疏】冷然猗樂者，冷，清也。猗（于奇切），輕安之義。謂行者持
X23n0439_p0614b01║誦之時，從字出聲，或時微舉，譬如和風（春風也）諧（調）韻
X23n0439_p0614b02║（音），鈴鐸發響，商徵分明；或時高宣，如叩擊鐘磬，搖颺
X23n0439_p0614b03║迆邐，乃至無有間絕。想其聲字流入身中，清冷然以
X23n0439_p0614b04║得輕安而已，不可以世樂而相比喻。如清飈等者，飈，
X23n0439_p0614b05║風也。又如清風扇物，所有昏蓋（五蓋）即得消滅。行者爾
X23n0439_p0614b06║時雖得如是冷然猗樂，昏蓋消除，但觀十緣生句，不
X23n0439_p0614b07║生動轉之心，名為善住矣。
X23n0439_p0614b08║【疏】當知此尊即具三密者，或從字發聲為語密，轉成
X23n0439_p0614b09║本尊為身密，圓明深䆳為意密。故上疏云：當於本尊
X23n0439_p0614b10║心上而觀圓明，如淨滿月，空明圓微，而於中現種子
X23n0439_p0614b11║字故。疏此是第二轉者，前轉聲字以為本尊之身，今
X23n0439_p0614b12║觀本尊即是自身，故名第二。言於一相心中者，雖觀
X23n0439_p0614b13║本尊即是自身，然不見自、他之相，故名於一相心中
X23n0439_p0614b14║等。
X23n0439_p0614b15║
X23n0439_p0614b16║大毗盧遮那成佛神變加持經義釋演密鈔卷第七