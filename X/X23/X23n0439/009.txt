X23n0439_p0629b08║
X23n0439_p0629b09║
X23n0439_p0629b10║
X23n0439_p0629b11║大毗盧遮那成佛神變加持經義釋演密鈔卷第九
X23n0439_p0629b12║燕京圓福寺宗祿大夫檢校太保行崇
X23n0439_p0629b13║祿卿總秘大師賜紫沙門　覺苑　撰
X23n0439_p0629b14║【疏】離因無垢等者，謂此荼吉尼是夜叉趣攝，能以自
X23n0439_p0629b15║呪術盜取人心食之。今以字門秘釋之，訶是因義，以
X23n0439_p0629b16║一切法皆因心有，故以羅字門食之，名為噉食人心
X23n0439_p0629b17║之義。此頡𭌆，梵書之字hrīḥ上有三昧畫，傍加淨除點，
X23n0439_p0629b18║即是噉食心垢，令盡無餘，住大涅槃。𭌆字下有曳聲，
X23n0439_p0629b19║曳是乘義，此即名為荼吉尼乘也。
X23n0439_p0629b20║【疏】從佛信解生者。問：前云初地乃至十地，名信解地，
X23n0439_p0629b21║度於信解，方成如來，何故此云從佛信解生耶？答：前
X23n0439_p0629b22║據因稱，此言果德，以前經云如來信解遊戲神通，豈
X23n0439_p0629b23║因相耶？又信解者，謂如來昔因信解願力故，今至果
X23n0439_p0629b24║位，酬因起用也。
X23n0439_p0629c01║【疏】當住佛地等者，謂行者住於佛地，造立漫荼羅，作
X23n0439_p0629c02║諸事業，必定獲大利益。若異此而作者，則越三昧耶，
X23n0439_p0629c03║當獲重責也。言佛地者，行者三業皆悉平等，同於如
X23n0439_p0629c04║來，名住佛地。又與菩提心不相違背，普為一切開佛
X23n0439_p0629c05║知見，令悉如我，名住佛地。又行者善能安住字輪法
X23n0439_p0629c06║門者，名住佛地。故下疏云上來所說阿闍梨住於佛
X23n0439_p0629c07║地者，此中字門即是也。
X23n0439_p0629c08║【經】字輪品者，即是遍一切處法門也。故疏云：此字輪
X23n0439_p0629c09║以阿字為心，如人有心，總能攝持一切支分。以此阿
X23n0439_p0629c10║字為一切真言之心，亦是一切諸法之心，故此別為
X23n0439_p0629c11║一品。若行者了此，即能如佛轉於法輪，故名字輪。且
X23n0439_p0629c12║字者，切韻訓之為飾。飾即文飾，飾即字也。又字謂文
X23n0439_p0629c13║字。說文云：蓋依類象形謂之文，形聲相益謂之字。故
X23n0439_p0629c14║涅槃本母云：有十四音，名為字義。音謂音聲，字即文
X23n0439_p0629c15║字。音是聲上屈曲之用，依是音聲，方顯其字故。故詩
X23n0439_p0629c16║序云：聲成文謂之音。是即文依字起，字依音起，音自
X23n0439_p0629c17║聲起。憑是音聲文字，乃至名句教法，皆由是生，故曰
X23n0439_p0629c18║字也。又梵語惡剎囉，若准句義，此譯云字；若依字義，
X23n0439_p0629c19║即云無異流轉。惡名為無，剎名為異，亦名流轉，即表
X23n0439_p0629c20║不動無改轉之義也。又本母序云：種種異論呪術文
X23n0439_p0629c21║字，皆是佛說，非外道等說者，蓋覺祖直示其本源，彰
X23n0439_p0629c22║無異流轉之深義也。緬尋西域、東夏，文字初始。天竺
X23n0439_p0629c23║則計梵王始生，震旦則說蒼頡所造。此皆本中之末，
X23n0439_p0629c24║而彰末中之本也。爾後住劫增減，習俗流傳。或帝釋
X23n0439_p0630a01║初略於聲明，或庖檥首制於書契，以代結繩，用彰興
X23n0439_p0630a02║廢。為軌為則，詮俗詮真，其唯隨方流傳文字歟！問：
X23n0439_p0630a03║梵王始生，蒼頡所造，為一為異？答：莫以螢火，等彼
X23n0439_p0630a04║曦暘。勿以牛涔，方乎瀛渤。言梵王始生者，蓋順世之
X23n0439_p0630a05║語也。謂西土世間，計萬物皆是梵王所生，故隨俗名
X23n0439_p0630a06║生。其實悉曇文字，無有遷流。但世界成時，梵王傳下，
X23n0439_p0630a07║名之為生，非如蒼頡因事創制。古者子生六歲，而教
X23n0439_p0630a08║數與方名。十歲入小學，學六甲書計之事，則文字之
X23n0439_p0630a09║謂也。故從家從子，呼之為字。如止戈為武，人言為信
X23n0439_p0630a10║等，即會意而生也。若以梵王初演，蒼頡所造，不得同
X23n0439_p0630a11║時而語哉！言輪者，切韻云：車輪也。周禮曰：軫之方以
X23n0439_p0630a12║象地，蓋之圓以象天，輪輻三十以象日月。又輪者，轉
X23n0439_p0630a13║義。如世之輪，不轉則已，轉則無窮。尋其首尾，亦不可
X23n0439_p0630a14║得。又如世間之輪，若旋轉時，能斷一切草木之類，隨
X23n0439_p0630a15║彼根莖枝葉，遇此輪者，無不摧壞。何以故？以邊刃利
X23n0439_p0630a16║故。此字輪亦爾，能破一切無明煩惱，隨彼所向，無不
X23n0439_p0630a17║摧滅，故以為名。又准下疏云：梵語惡剎羅。惡剎羅是
X23n0439_p0630a18║不動義。不動者，所謂菩提心也。如毗盧遮那住於菩
X23n0439_p0630a19║提心體性，種種示現，普門利益。雖垂迹無窮，然實常
X23n0439_p0630a20║住不動，亦無起滅之相。猶如車輪，雖復運轉無窮，而
X23n0439_p0630a21║樞中未甞動搖。由不動故，能制群動，而無窮極。此阿
X23n0439_p0630a22║字亦復如是。以無生故，即無動無退，而生一切字，輪
X23n0439_p0630a23║轉無窮。是故名為不動輪也。故法藏云：雖復繁興皷
X23n0439_p0630a24║躍，未始動於心源；靜謐虗凝，未甞乖於業果。即斯義
X23n0439_p0630b01║也。若合釋者，字是其體，輪是其用。攝用歸體，舉體就
X23n0439_p0630b02║用。或字如輪故，皆持業釋。故曰字輪品也。其來意者，
X23n0439_p0630b03║上來所說阿闍梨住於佛地之義，即此字門是也。謂
X23n0439_p0630b04║向說漫荼羅方軌法用，散華灌頂，授以明鏡，加以金
X23n0439_p0630b05║錍，決其眼膜等，皆為創發菩提心者，以方便加持，作
X23n0439_p0630b06║入佛法之階漸。其中秘旨，在斯字輪。所以者何？若行
X23n0439_p0630b07║者為人作阿闍梨，欲造立漫荼羅時，先須住於世尊
X23n0439_p0630b08║之位。謂以諸字門，合集成身，同於如來，方堪與人建
X23n0439_p0630b09║漫荼羅等。故此品來
X23n0439_p0630b10║【疏】名遍一切處者，遍謂周遍，一切處者，即一切真言
X23n0439_p0630b11║之處也。下疏云：從阿字旋轉，出生諸字，此字如輪，即
X23n0439_p0630b12║遍一切真言名字之中，迴轉總持，無有邊際，乃至即
X23n0439_p0630b13║是百千萬億旋陀羅尼。
X23n0439_p0630b14║【疏】又此阿字有五種者，謂aāaṃaḥāḥ阿(短)、阿(長)、暗、
X23n0439_p0630b15║惡、惡(長)也。
X23n0439_p0630b16║【疏】又每字輪初先有三重等者，阿等五字各為一輪，
X23n0439_p0630b17║每輪中心先置三部真言之心。今以梵字顯示五輪
X23n0439_p0630b18║之相，俾觀行者易解之耳。
X23n0439_p0630b19║【疏】然此諸字等者，此釋妨難也。謂有難云：然此悉曇
X23n0439_p0630b20║字母，乃至世間童子亦能修習，云何頓能成辦如是
X23n0439_p0630b21║世、出世間不思議事耶？故為釋云：然此諸字，豈同世
X23n0439_p0630b22║間隨俗之字？此是如來神力加持，從內證體性而流
X23n0439_p0630b23║出之。如來若捨加持之力，則十地菩薩尚非其境界，
X23n0439_p0630b24║況世間幼童等乃能思議？以加持故，能有如是不思
X23n0439_p0630c01║議業用，何所疑哉？
X23n0439_p0630c02║【疏】舞者，如世舞兒等者。俗書云：舞者，樂之容也，有俯
X23n0439_p0630c03║仰張翕行綴短長之制。禮記云：理人勞者，其舞行綴
X23n0439_p0630c04║遠；治人逸者，其舞行綴短。故觀其舞，知其德也。今此
X23n0439_p0630c05║亦爾，真言菩薩現種種威儀，無非密印，出種種音，皆
X23n0439_p0630c06║是真言，故亦觀其舞而知其德也。又呂氏春秋曰：陶
X23n0439_p0630c07║唐氏之始，陰多滯伏，人氣壅閼，教為作舞而宣導之。
X23n0439_p0630c08║今亦如是，二乘趣寂，八地沉空，佛氣壅閼，覺之起舞，
X23n0439_p0630c09║令宣導之，故云舞也。今是菩薩神通之舞，非如聲聞
X23n0439_p0630c10║習氣之舞，故經云菩薩行舞也。
X23n0439_p0630c11║【疏】菩薩亦爾者，由菩薩等得普現一切色身三昧，自
X23n0439_p0630c12║然圓應無方，故曰菩薩舞也。金剛舞菩薩，亦此是也。
X23n0439_p0630c13║【經】初、中、後相加者，若准疏釋，阿（短）、阿（長）等五字為初；
X23n0439_p0630c14║迦、佉、誐、伽、仰等五類聲，共二十五字，隨類各除後之
X23n0439_p0630c15║一字，即有二十字為中；以野、囉等八字，并五類聲中，
X23n0439_p0630c16║除出仰、欀、拏、曩、莽五字，及伊、縊、哩、狸等十二字，共二
X23n0439_p0630c17║十五字，名之為後。是名初、中、後也。言相加者，以後之
X23n0439_p0630c18║二十五字，助成前初、中二類之字，名為後加，謂以後
X23n0439_p0630c19║字加於前故。非是初、中及後更互相加，名為相加。若
X23n0439_p0630c20║以更互名相加者，即以阿、阿、伊、縊等十四音為初，次
X23n0439_p0630c21║俱取迦、佉等五類二十五字為中，復將野、囉等八字
X23n0439_p0630c22║為後。且先初加者，以阿（長）、伊、縊等音，加於中、後音上，
X23n0439_p0630c23║即成迦（長）、枳、維等音，名為初加；次仰、壤、拏、曩、莽等，遍
X23n0439_p0630c24║置初、後諸音之上，即成大空之點，名為中加；後以野、
X23n0439_p0631a01║囉等傍點，遍置初、中音上，即成涅槃之點，故名後加。
X23n0439_p0631a02║謂先以初、阿、伊、縊等加於中、後，次仰、壤等加於初、後，
X23n0439_p0631a03║後以野、囉等加於初、中，即是更互相加之義也。覽者
X23n0439_p0631a04║詳之。兼下疏云：更審問者，莫由此乎？
X23n0439_p0631a05║【疏】他皆倣此等者，謂如阿字菩提心至涅槃者，如是
X23n0439_p0631a06║迦佉誐乃至娑訶等亦然，故云倣此等。
X23n0439_p0631a07║【疏】或有阿字，上雖無點等者，謂a阿字加點aṃ即呼
X23n0439_p0631a08║為暗字。若不加點，而次字有仰等重聲之字，以此重
X23n0439_p0631a09║字連前阿字，則成暗音。如云鴦古洒，即梵書依常聲
X23n0439_p0631a10║寫，與巧聲寫用字不同。若依常寫，即此aṃkusa是也。
X23n0439_p0631a11║若作巧書，用此akusa異之。謂次古字之上，置重聲
X23n0439_p0631a12║大空仰字，由與暗聲相連成句。暗字雖不置點，而與
X23n0439_p0631a13║有點無殊。餘皆准此。故云或有阿字等。
X23n0439_p0631a14║【疏】然一切如來等者，遮外難也。恐有難云：夫法體無
X23n0439_p0631a15║言，離諸分別及與戲論，云何成此字輪？豈順法然之
X23n0439_p0631a16║道乎？故然一切如來等遮也。
X23n0439_p0631a17║【疏】善覺了識知等者，覺，猶悟解也；識知，謂契證也。由
X23n0439_p0631a18║真言者，覺了字輪之義故，即能契證菩提之句矣。
X23n0439_p0631a19║【疏】迦字亦爾，與同者，上來依阿字無生門，於身外上、
X23n0439_p0631a20║中、後分布之，如是依迦字無作門，布之亦爾。言與同
X23n0439_p0631a21║也者，結指加字與阿字行相同也。
X23n0439_p0631a22║【疏】凡布漫荼，亦為三重者，疏文具顯，取易解故，以圖
X23n0439_p0631a23║示之。
X23n0439_p0631a24║【疏】此即是三轉法輪之義者，謂此字輪雖有五種，不
X23n0439_p0631b01║出此三，故云三轉。如次即是示相、勸修、作證三轉法
X23n0439_p0631b02║輪之義也。如法華疏：三轉有二：一、自，二、佗。為佗轉者，
X23n0439_p0631b03║此苦聖諦，名示相轉；此應遍知，名勸修轉；此已遍知，
X23n0439_p0631b04║名作證轉；乃至此是道諦，此應修，此已修等，名為三
X23n0439_p0631b05║轉。十二行相，如彼廣明。如上所引，即為他轉。今此中
X23n0439_p0631b06║者，即通自、佗。且自轉者，疏云：凡布漫荼羅，亦為三重
X23n0439_p0631b07║已下，乃至次第三輪，至如光𦦨等，名為自轉。若為佗
X23n0439_p0631b08║者，即疏云：若成此者，即是同於法王，於一切法中而
X23n0439_p0631b09║得自在，隨本所願，為一切眾生開淨知見，令得佛慧，
X23n0439_p0631b10║是利他也。又三轉者，謂初阿等，為第一菩提心輪，名
X23n0439_p0631b11║為示相轉；次長阿等，為大悲萬行第二輪，名勸修轉；
X23n0439_p0631b12║次暗等，為所證第三輪，名作證轉。其惡等涅槃，屬所
X23n0439_p0631b13║證故。又言三轉者，即字、印、身。如經第二漫荼羅具緣
X23n0439_p0631b14║品中教授弟子偈云：汝自於今日，轉於救世輪，其聲
X23n0439_p0631b15║普周遍，吹無上法螺。釋云：猶如字輪，旋轉相成，共為
X23n0439_p0631b16║一體。如字輪者，印輪、身輪亦然。是故解圓鏡漫荼羅
X23n0439_p0631b17║義時，即知秘密藏中轉法輪義。故百字位成品中說：
X23n0439_p0631b18║轉此法輪時，以一音聲普遍十方世界，警悟眾生，故
X23n0439_p0631b19║曰吹大法螺等。即是此中轉法輪之義也。
X23n0439_p0631b20║【疏】此輪亦名因緣輪者，且依和會音十二字說之，所
X23n0439_p0631b21║謂阿（短）緣阿（長），阿（長）緣伊，乃至暗緣惡。又阿（短）滅則
X23n0439_p0631b22║阿滅，阿滅則伊滅，乃至暗滅則惡滅，即是無明緣行，
X23n0439_p0631b23║乃至無明滅則行滅等。又智度論云：十二因緣，初二
X23n0439_p0631b24║過去世攝，後二未來世攝，中八現在世攝。如次即是
X23n0439_p0631c01║阿（短）、阿二字，菩提心為因，是過去攝；暗、惡二字，方便
X23n0439_p0631c02║為究竟，未來攝；伊、縊、鄔、烏、醫、藹、汙、奧八字，是大悲為
X23n0439_p0631c03║根，現在攝。若依五輪說者，且如第一阿字輪，以從阿
X23n0439_p0631c04║迦佉乃至娑訶，如上說之，是第一阿字因緣輪。如是
X23n0439_p0631c05║阿、暗、惡等，准知即有五種因緣輪，故曰此輪亦名因
X23n0439_p0631c06║緣輪也。
X23n0439_p0631c07║【疏】如毗盧至無量無邊者。如毗盧已下，即阿第一重
X23n0439_p0631c08║菩提心輪；種種已下，即第二重長阿字等菩提行等
X23n0439_p0631c09║輪；種種變現已下，即第五長惡方便輪也。
X23n0439_p0631c10║【疏】謂觀種子也者，行者如上持誦，隨於三部真言，或
X23n0439_p0631c11║大或小，作觀持誦，疲極之時，應當捨於聲句，但觀種
X23n0439_p0631c12║子之字。此言種子，即通一切字門，皆以本不生觀之，
X23n0439_p0631c13║即是住於寂心之義也。
X23n0439_p0631c14║【經】秘密漫荼羅品者，秘謂深秘，密謂隱密，形顯受名，
X23n0439_p0631c15║即屬字輪。漫荼羅義，如前釋。前之二品，雖明住於佛
X23n0439_p0631c16║位之義，未說漫荼羅色及種子，今於此漫荼羅而顯
X23n0439_p0631c17║示之。是秘密之漫荼羅，依主立名，前為他語間斷，未
X23n0439_p0631c18║及演說，今次第說之，故此品來。
X23n0439_p0631c19║【疏】作法未具，猶未見等者，謂如上諸有所說，皆為令
X23n0439_p0631c20║行者趣於佛位。然以造作漫荼種種秘密之法，猶未
X23n0439_p0631c21║具足；由未具足故，行者不能見於如來深密之藏；由
X23n0439_p0631c22║未見於如來秘密藏故，不得速成無上之道。是故下
X23n0439_p0631c23║文委細顯示漫荼羅秘密標幟，令真言者依彼為門，
X23n0439_p0631c24║即見法界之宮，故云今更決擇，悉令顯現等。
X23n0439_p0632a01║【疏】假令三音等者，如言無自性。若言娑嚩（二合）婆縛，但
X23n0439_p0632a02║得云自性；若於娑縛（二合）婆嚩之上加一阿音，方云無
X23n0439_p0632a03║自性。若言達麼婆嚩，婆嚩即不須加阿音，以於麼字
X23n0439_p0632a04║下有虗聲故。其娑嚩，娑嚩即得名為無自性；若於麼
X23n0439_p0632a05║字下更置阿字，則除去之。如是隨宜加減之，故云假
X23n0439_p0632a06║令三音等。
X23n0439_p0632a07║【疏】非同說法之說者，此中有二種：一、標說，二、音說。此
X23n0439_p0632a08║以字門為標，由覩標幟之輪，隨於何等字門之下，皆
X23n0439_p0632a09║見如來內證之德，非以音說為說，故云非同說法等。
X23n0439_p0632a10║【疏】前示字輪等者，謂前品但唯顯示字輪之體，豈知
X23n0439_p0632a11║彼輪即是法界之標幟？此中顯之，故云前示字輪等。
X23n0439_p0632a12║【疏】離不慧疑者，若依疏解，不慧與疑，二法條別。梵音
X23n0439_p0632a13║毗末底，此方云疑；若云那末底，即名不慧。今真言行
X23n0439_p0632a14║者若具智慧方便時，即得離於不慧疑也。
X23n0439_p0632a15║【疏】潺然無差等者，潺然者，水流皃。其色潺然，雖千流
X23n0439_p0632a16║萬流，究竟潮宗，一相一味，無其異路，亦猶千逕九逕，
X23n0439_p0632a17║王城不二矣。
X23n0439_p0632a18║【疏】此等義當更詳之者，此等主伴重重，互相交轍等
X23n0439_p0632a19║義，更請三藏詳之也。又或此中但約佛身作如是釋，
X23n0439_p0632a20║義應更有手印真言，皆應廣說，故令更詳耳。
X23n0439_p0632a21║【疏】標幟者，即彰表之義也，謂彰表如來內證之德也。
X23n0439_p0632a22║　下疏云：此中身密者，即是諸印。若觀此身印，即知
X23n0439_p0632a23║此尊所表秘密之德，乃至語、意亦爾，皆表如來內證
X23n0439_p0632a24║之德，故云幖幟也。今亦如是，若見眾生行如是如是
X23n0439_p0632b01║之因，當知彼性必定能生如來平等法身，故名幖幟
X23n0439_p0632b02║也。
X23n0439_p0632b03║【疏】標記彼差別等者，此中幟字，亦音為誌。誌者，記也，
X23n0439_p0632b04║由標見故，即記識諸尊之內德，故稱標記也。
X23n0439_p0632b05║【疏】當更撿前卷中者，謂此中佉字，前悉地出現品是
X23n0439_p0632b06║訶字，即此上文風輪半月即訶字輪也。應疑佉字是
X23n0439_p0632b07║訶字，故令更檢也。
X23n0439_p0632b08║【疏】世界壞等者，謂若依阿嚩羅訶佉上下修觀，作成
X23n0439_p0632b09║壞之相，或佉字空在上在下，即上下有空也。今令更
X23n0439_p0632b10║問者，謂俱從所證門觀時，即地水火風空五輪皆有
X23n0439_p0632b11║空義，謂是暗鑀囕唅欠，由皆置空點故，所以上下通
X23n0439_p0632b12║貫皆有空也，故云更問。
X23n0439_p0632b13║【疏】暗此字本體等者，本體即是短聲a阿字，為金剛
X23n0439_p0632b14║界體，即地輪也；若有長聲ā阿字，為行，即火輪也；上
X23n0439_p0632b15║有點aṃ即暗字，為空輪。次水輪者，謂（短聲）kha佉字，是
X23n0439_p0632b16║空義；亦有長聲khā佉，是行；上有點khaṃ欠，為大空，即白
X23n0439_p0632b17║色者水義，故名為水輪，即結也。
X23n0439_p0632b18║【疏】是故欠字得作水用，更問者，謂此欠字本體是佉
X23n0439_p0632b19║字，佉是虗空義，上加點khaṃ即是空理，即此空理名為
X23n0439_p0632b20║大空。大空遍一切處，能成辦一切事，故得作水用。不
X23n0439_p0632b21║但作水用，乃至地等俱得用之，故云更問也。
X23n0439_p0632b22║【疏】當知此阿娑呵等者，阿娑二字，已如上明。第三呵
X23n0439_p0632b23║字者，即hāṃhauhahaḥ　頷、耗、憨(上)、鸛也。第四ra囉字，第
X23n0439_p0632b24║五va嚩字，各四如上，故曰當知等。
X23n0439_p0632c01║【疏】此一段未明了，更問之者，謂隨其部類，有此阿娑
X23n0439_p0632c02║呵等字，即應知彼息增降敬所用處，最為宗主樞轄。
X23n0439_p0632c03║然未明了，謂更有阿（上）阿（長）暗惡、娑（短）娑三索等，亦
X23n0439_p0632c04║具地、水、火、風、息增降敬、方、圓、三角、半月、黃、白、赤、黑等
X23n0439_p0632c05║相，先以說之。此避繁文，故云未明等。
X23n0439_p0632c06║【疏】然此三真言等者，此身、語、意三道真言，若俱作一
X23n0439_p0632c07║事用時，即於最後著娑嚩（二合）訶句；若隨三事別別用
X23n0439_p0632c08║時，即隨一一下皆置娑嚩訶亦得也。
X23n0439_p0632c09║【疏】此事未明了，更問等者，謂此中但說加持阿闍梨，
X23n0439_p0632c10║還許同前加持弟子壇場以不？言又云等者，前品是
X23n0439_p0632c11║安布字輪之法，此中用別者，計約應合，即是隨彼中
X23n0439_p0632c12║五種字輪之事，與彼相應，即是彼品中之義用也。
X23n0439_p0632c13║【疏】然四種魔中三魔等者，梵語魔羅，此名擾亂。或名
X23n0439_p0632c14║障礙，或名殺者，謂擾亂行人身心，能殺行人慧命，障
X23n0439_p0632c15║礙善法，破壞勝事，故以為名。魔有四故，其煩惱等三，
X23n0439_p0632c16║即佛於色究竟天已降伏之。謂一切眾生由未究竟
X23n0439_p0632c17║清淨法界故，皆為此四之所焚籠，不得自在。如來於
X23n0439_p0632c18║色究竟天成道之時，即能捨無常色，獲得常色；捨無
X23n0439_p0632c19║常受，獲得常受等，名為降魔。又起信鈔云：一者、煩惱
X23n0439_p0632c20║魔，即以煩惱所知若種若現，隨其所應習氣等法而
X23n0439_p0632c21║為其體。二者、色等積聚，名為薀魔，分段、變易二種五
X23n0439_p0632c22║薀而為其體。三者、二薀後無將死、正死已滅之相，名
X23n0439_p0632c23║為死魔。四者、神用光潔自在，名天他化天上。魔及眷
X23n0439_p0632c24║屬并不思議解脫菩薩之所化者，名為天魔。今此中
X23n0439_p0633a01║但明於閻浮菩提樹下成正覺時，令一切世間但見
X23n0439_p0633a02║降伏天魔，故云然四種魔等。
X23n0439_p0633a03║【疏】焚籠者，火籠也。西京雜記曰：天子以象牙為火籠，
X23n0439_p0633a04║謂之焚籠也。一切眾生，恒處三界，為業煩惱之所燒
X23n0439_p0633a05║逼，不得出離，如籠飛禽，故云焚籠也。
X23n0439_p0633a06║【經】時執金剛具德等者。此菩薩手執智印者，印即幖
X23n0439_p0633a07║也。表此菩薩內心證得一切如來種種智德，內外雙
X23n0439_p0633a08║彰，故云執金剛具德也。
X23n0439_p0633a09║【疏】今欲問如來，先歎等者，謂今時執金剛將欲問佛
X23n0439_p0633a10║大悲漫荼羅支，分斷諸疑，故先說偈，歎佛智慧方便
X23n0439_p0633a11║之德。偈有二頌：前一頌歎佛之智慧，後一頌歎佛之
X23n0439_p0633a12║方便。今疏牒偈解釋，亦結為頌句：前之五頌釋經初
X23n0439_p0633a13║一偈，後之四頌及平文釋經後一偈。初中又二：上三
X23n0439_p0633a14║行釋經上半頌，下二行釋經下半頌。疏云而說偈言
X23n0439_p0633a15║者，正標經文，非疏自舉耳。
X23n0439_p0633a16║【疏】是法無盡相至盡相者，此一行半頌釋經。初半偈
X23n0439_p0633a17║上八字，上二句牒經，下四句正釋也。
X23n0439_p0633a18║【疏】無動無變至住處者，此一行半，釋經偈無住二字。
X23n0439_p0633a19║謂平等法界，常住一相，無動無變，非諸有為安立之
X23n0439_p0633a20║處，故無住也。言彼阿賴耶等者，梵語阿賴耶，即譯為
X23n0439_p0633a21║藏，謂第八識具能所執三藏之義，又譯為巢室。此等
X23n0439_p0633a22║皆有盛受清淨雜染種子情非情義，即名有住。平等
X23n0439_p0633a23║法界，則無如是盛受之義，故名無住。
X23n0439_p0633a24║【疏】甚深等者，甚深即不可思議也。如是甚深寂滅解
X23n0439_p0633b01║脫，非諸諍論安立之處，乃是佛佛自證之法。若能了
X23n0439_p0633b02║知是相，即得同於正覺之尊。
X23n0439_p0633b03║【疏】若法畢竟等者，此有四頌：初一頌半乘前生起；後
X23n0439_p0633b04║二頌半正釋偈文，兼彰真言不共之德。
X23n0439_p0633b05║【疏】以於生死作分限故者，謂二乘之人，但離一分分
X23n0439_p0633b06║段生死，雖證我空，未知法空，有厭生死，空沉涅槃，故
X23n0439_p0633b07║云生死分限。
X23n0439_p0633b08║【疏】云何作淨，唯有三問者，謂問云何知地勢，云何揀
X23n0439_p0633b09║擇，云何作淨。此准上，一問漫荼羅，二問阿闍梨，三問
X23n0439_p0633b10║弟子，故云唯有三問也。言唯有三問，云何為弟子者，
X23n0439_p0633b11║亦准前地問云何知弟子之相，云何揀擇弟子，云何
X23n0439_p0633b12║為作淨等，故云唯有三問等。下准此知。言亦問師自
X23n0439_p0633b13║護至三問者，謂一問師自護；二問護地，他字悞書也；
X23n0439_p0633b14║三問護弟子，弟子即他也。言加持地至亦問三事者，
X23n0439_p0633b15║即此中一問用何真言等法，二問為先作護，三問為
X23n0439_p0633b16║先作淨也。言云何步虗空至身密者，即悉地出現品，
X23n0439_p0633b17║以訶字而能遊步，大空位而成身秘密。凡此所問，撿
X23n0439_p0633b18║彼品當見之耳。
X23n0439_p0633b19║【疏】大悲根源至本生者，謂從大悲胎藏而生，故以為
X23n0439_p0633b20║名。
X23n0439_p0633b21║【疏】先知即有二種等者，此先知二字，應分二處。且先
X23n0439_p0633b22║者，乃是經中云最先作也，謂此十二支句，大力明王
X23n0439_p0633b23║彼真言者，最初作之也。次知者，即經云解了瑜伽道
X23n0439_p0633b24║也，謂既住瑜伽，當正觀察，今此所作，宜以何事等。
X23n0439_p0633c01║【疏】廣解大乘者，即師德中通達三乘也。謂於大小乘
X23n0439_p0633c02║中，善其文義，能難能答，堪可匠成三學。若不爾者，或
X23n0439_p0633c03║為他論議師輩之所摧屈，則於傳法無力，生他不信
X23n0439_p0633c04║也。
X23n0439_p0633c05║【疏】令其不失大事因緣者，謂阿闍梨或於境界見受
X23n0439_p0633c06║法者本生之事，今因緣合會，令不失其時，故為不請
X23n0439_p0633c07║之友，即善知時宜也。
X23n0439_p0633c08║【疏】癡句中加有緣念等者，謂於緣漫荼之事，執有所
X23n0439_p0633c09║觀及有所得，即為癡也。言然亦具解至闍梨位者，謂
X23n0439_p0633c10║於漫荼羅一一方位相皃，繢𦘕莊嚴，皆應自善其事，
X23n0439_p0633c11║又蒙師許可，如是師者，堪作世間成就之益也。
X23n0439_p0633c12║【疏】亦名佛所印可等者。如上師德中，蒙深行阿闍梨
X23n0439_p0633c13║為作心漫荼羅，得毗盧遮那，以慈悲之水作心灌頂，
X23n0439_p0633c14║即是十方諸佛現前灌頂，受佛職位。又蒙阿闍梨誨
X23n0439_p0633c15║喻言：佛子！汝已於秘密藏中隨順修學，堪能教授於
X23n0439_p0633c16║他，汝當以真淨心傳持流布，使如來秘藏久久不滅。
X23n0439_p0633c17║如是慰喻已，即應為人作漫荼羅阿闍梨，故名佛所
X23n0439_p0633c18║印可等。
X23n0439_p0633c19║【疏】此亦具有方軌也。更問者，第二，漫荼羅品攝授弟
X23n0439_p0633c20║子處廣明。
X23n0439_p0633c21║【疏】乃至當頂而置字等者，即悉地品，謂頂上置暗字，
X23n0439_p0633c22║眼置羅字也。
X23n0439_p0633c23║【疏】若離過心地等者，即離煩惱、見、愛等過也。若弟子
X23n0439_p0633c24║心地有煩惱等障垢之過，則不堪建立漫荼羅也，須
X23n0439_p0634a01║得淨除。故上經云：彼揀擇地，除去礫石、碎瓦、破器、髑
X23n0439_p0634a02║髏、毛髮等，乃至蟲、蟻、毒螫之類。疏釋之云：礫石，如不
X23n0439_p0634a03║信正法，堅執我分，撥無因果等見。碎瓦、破器，是造五
X23n0439_p0634a04║逆、四重等，以心器敗故，無所堪任等。毛髮，是六十心
X23n0439_p0634a05║等，與善種八心共體而生。乃至螻蟻是癡，𧏙蜋是貪，
X23n0439_p0634a06║毒蟲是瞋等。如是諸煩惱，若不擇去，名有過心地，為
X23n0439_p0634a07║諸見、愛、頻那夜迦之所侵害，故不得安穩。若除去者，
X23n0439_p0634a08║名無畏處，即六無畏也。
X23n0439_p0634a09║【疏】戲論之糞者，謂阿闍梨擇地不淨菩提之心地，但
X23n0439_p0634a10║除外地之糞穢，即未離戲論耳。又法華經長者右手
X23n0439_p0634a11║執持除糞之器，亦此義也。
X23n0439_p0634a12║【疏】若人師，如文取解等者。言若人師者，即上第二師
X23n0439_p0634a13║也。偈云：第二求現法，深著癡攀緣，世間漫荼羅，一切
X23n0439_p0634a14║為斯作。
X23n0439_p0634a15║【疏】而求世間無上之佛者，謂真言者。若不能住於心
X23n0439_p0634a16║地，則著於相縛，隨業而轉，不得自在，乃至世間悉地
X23n0439_p0634a17║尚不可得，何況五通等耶！五通等尚無得理，況乎如
X23n0439_p0634a18║來無上第一之悉地耶！若異此而得者，無有是處也。
X23n0439_p0634a19║【疏】不動真言之心者，即悍漫字是也，如普通真言藏
X23n0439_p0634a20║品。
X23n0439_p0634a21║【疏】此亦有方便者，作降三世，如前所說，觀半月、風輪、
X23n0439_p0634a22║黑色等方便也。
X23n0439_p0634a23║【疏】不應異此教心者，一切如來皆由阿字故而成等
X23n0439_p0634a24║正覺，謂以此護心，或加於頂等，乃至得成如來自在
X23n0439_p0634b01║之業，是故不應異此教而別求心也。
X23n0439_p0634b02║【疏】由三昧至更問者。謂深釋中，女是三昧，若三昧均
X23n0439_p0634b03║調，則得離障。言更問者，不但得成根力，亦成五智。故
X23n0439_p0634b04║第四疏云：童女合線之時，當用五如來真言，各加持
X23n0439_p0634b05║一色，然後以成辦諸事。真言總加持之，謂大日加持
X23n0439_p0634b06║白色，乃至皷音佛加持黑色，即表五智也。
X23n0439_p0634b07║【疏】荷，青蓮葉也者，青蓮之葉名之為荷。爾雅釋蓮華，
X23n0439_p0634b08║所謂其莖茄，其葉[蕸-(巨-匚)+几]，[蕸-(巨-匚)+几]即荷也。又不令坐於華臺者，
X23n0439_p0634b09║未有菩提之種故也。又一言青蓮而有二別：一者梵
X23n0439_p0634b10║語骨沒多，訛云𤘽勿頭，譯為青蓮；又梵語嗢咄鉢（二合）
X23n0439_p0634b11║囉，或云優曇鉢羅，亦是青蓮。此別有種，此瑞應之蓮，
X23n0439_p0634b12║非同前者也。
X23n0439_p0634b13║【疏】但分地為坐者，此等天神，不須次第分擘尊位，但
X23n0439_p0634b14║隨方位空地之處，分作地位，以為其座耳。
X23n0439_p0634b15║【疏】此一切支分至檢之者。秘密八印品，謂以定慧手
X23n0439_p0634b16║作未開敷華，合掌建立二虗空輪而稍屈之，是如來
X23n0439_p0634b17║一切支分生印也。
X23n0439_p0634b18║【疏】更有金剛拳等者，金剛拳，以大指入掌中作拳是
X23n0439_p0634b19║也。或蓮華印至右手作也者，謂大指、名指相持，餘三
X23n0439_p0634b20║指散舒是也。
X23n0439_p0634b21║【疏】護摩是燒等者，護摩譯云燒，亦名火燒。除諸業者，
X23n0439_p0634b22║以一切眾生皆從業而生，復由此生展轉造業，感招
X23n0439_p0634b23║異熟苦，輪迴無已。又此業依無明起，由無明故，不覺
X23n0439_p0634b24║造業。疏雖不言，理必有之。除三垢故，得三解脫。故下
X23n0439_p0634c01║句結云：謂煩惱業苦而得解脫也。又第一疏云：謂諸
X23n0439_p0634c02║有情癡愛因緣，造身、口、意種種虗妄不清淨業。乘如
X23n0439_p0634c03║是業，生六道身，增長輪廻，備受諸苦。若脩平等三業
X23n0439_p0634c04║慧門，一切蘊阿賴耶業壽種子皆悉焚滅，得至虗空
X23n0439_p0634c05║無垢菩提心。一切如來平等種子，從悲藏中生法性
X23n0439_p0634c06║芽，乃至莖、葉、華、菓遍滿法界，成萬德開敷菩提樹王
X23n0439_p0634c07║等。乃是此中內護摩之意也。
X23n0439_p0634c08║【疏】注更問真言也者，此中謂本尊為供養故，置之鑪，
X23n0439_p0634c09║是置火之處。印，身印。今令更問真言者，不是問所用
X23n0439_p0634c10║之真言，令問經中所言真言，為目何耶？若依三業，即
X23n0439_p0634c11║屬陀羅尼；若目三位，即是真言之者。為經一言真言，
X23n0439_p0634c12║義通二處，今要行者，故令更問。
X23n0439_p0634c13║【疏】令此三位正相當等者，三位者：一、本尊，即漫荼羅
X23n0439_p0634c14║也；二、火鑪，謂三角等印也；三、真言，即行者也。謂鑪本
X23n0439_p0634c15║尊之西，行者又在鑪西，皆面向壇中本尊，故云三位
X23n0439_p0634c16║相當也。言此三亦三者，又此三位亦配三業，故云亦
X23n0439_p0634c17║三。
X23n0439_p0634c18║【疏】由離於真言至不得果者。真言行者，不依上來內
X23n0439_p0634c19║外二種護摩法軌而妄作之，但隨自己無明之心，不
X23n0439_p0634c20║從明師，非但不得世出世間內外二種悉地，亦在費
X23n0439_p0634c21║檀越資財，招越法罪，當墮三塗。冀諸知識體而行之，
X23n0439_p0634c22║慎勿妄執利刀，返傷其手耳。
X23n0439_p0634c23║【疏】佛部是一向等者，謂佛部不通菩薩已下者，但具
X23n0439_p0634c24║白、黃二色，今隨其息災事分，當作白色。餘部准此。
X23n0439_p0635a01║【疏】今隨聲便等者，謂此增益之法，若唯為與弟子發
X23n0439_p0635a02║心灌頂，合先作息災。今且隨聲便者，隨方圓聲便故。
X23n0439_p0635a03║如人常言：先方後圓，名為聲便。言事便者，謂先佛部，
X23n0439_p0635a04║次蓮華、金剛之事，名為事便。故云隨聲便，所以增益
X23n0439_p0635a05║在前也。
X23n0439_p0635a06║【疏】為除無智故等者，諸佛如來為除一切眾生無明
X23n0439_p0635a07║故，有種種智，生種種智，即是漫荼羅諸幖幟也。此智
X23n0439_p0635a08║雖知有無量相，然實即是遮那一智。以一智現一切
X23n0439_p0635a09║智者，謂以一切智示現一切種智也。
X23n0439_p0635a10║【疏】當明密迹經等者，言密迹經者，即大寶積密迹金
X23n0439_p0635a11║剛力士會也。爾時寂意菩薩問密迹言：如來有幾秘
X23n0439_p0635a12║要，一切聲聞、緣覺所不能及？密迹力士謂寂意言：如
X23n0439_p0635a13║來秘要有其三事：一者、身密，二者、口密，三者、意密。云
X23n0439_p0635a14║何身密？如來於斯無所思想，亦不惟念，普現一切威
X23n0439_p0635a15║儀禮節。或有諸天人民自憙經行，見覩如來經行之
X23n0439_p0635a16║時，念言：世尊為上。斯等逮見如來身密。佛之所念亦
X23n0439_p0635a17║不思望，一切眾生覩見如來妙德威儀。若諸天人憙
X23n0439_p0635a18║坐，見如來坐，或憙臥，或憙聽經，或憙寂靜，乃至憙見
X23n0439_p0635a19║佛身種種色像，悉欲察知本末言行，亦復如是。如來、
X23n0439_p0635a20║至真各於眾生現如來像，四威儀中禮節言行。猶如
X23n0439_p0635a21║清淨明鏡，隨其色皃以往照之，明鏡照形亦無想念。
X23n0439_p0635a22║如來如是，雖以法濟一切眾生，無有想念，乃至云是
X23n0439_p0635a23║為如來身行秘要。其口、意二密，可以義准，不繁具引。
X23n0439_p0635a24║【疏】此即大人之標相者，即遮那大人所具，謂如來頂、
X23n0439_p0635b01║髮、眼、舌，乃至陰藏等，如常三十二相等是也。
X23n0439_p0635b02║【疏】自然而得金剛平等者，謂由阿闍梨想身作金剛
X23n0439_p0635b03║薩埵故，即令弟子自然而得金剛加持引入等。
X23n0439_p0635b04║【疏】即前所說第三灌頂等者，謂前說三種灌頂：一、法
X23n0439_p0635b05║印，二、事業，三、心想。今當心想，故云第三灌頂等。
X23n0439_p0635b06║【疏】即是入地人也等者，即是初入信解行地，得除一
X23n0439_p0635b07║切蓋障三昧。故第一經云：此菩薩菩提心門，名初法
X23n0439_p0635b08║明道。菩薩住此不久，便得一切蓋障三昧。若得此者，
X23n0439_p0635b09║則與諸佛菩薩同等住。即是此也。
X23n0439_p0635b10║【疏】種種世栽種等者，謂如世間栽種之法，須求種子，
X23n0439_p0635b11║植之在地，溉灌不已，即得華果。今亦如是，以菩提心
X23n0439_p0635b12║種子，置於眾生心地之中，溉以三昧之水，則華實即
X23n0439_p0635b13║在，故云種種世栽等。
X23n0439_p0635b14║【疏】此因之利益等者，因之一字，若屬於經，乃當善本
X23n0439_p0635b15║二字。今疏釋菩提之種，謂此菩提因種，即是利益之
X23n0439_p0635b16║別名耳。
X23n0439_p0635b17║【疏】仁者即佛等者，此釋仁中勝也。仁即是佛，佛者覺
X23n0439_p0635b18║也。凡夫無覺，二乘有覺，不能覺他，佛過於彼，稱之為
X23n0439_p0635b19║勝，故云仁勝。言仁者是寂根復勝者，由具二義，名為
X23n0439_p0635b20║仁者。經云：得無緣觀行，謂之為仁；方便利眾生，謂之
X23n0439_p0635b21║為勝。若但住無緣，只得名仁，不得名勝；若兼方便，得
X23n0439_p0635b22║名仁勝。故云仁者即佛等。
X23n0439_p0635b23║【疏】唯望聲聞等者，此言唯望聲聞者，見諦名同，斷障
X23n0439_p0635b24║別故。謂聲聞之人，唯斷煩惱；菩薩之人，雙離二障。故
X23n0439_p0635c01║唯識云二乘見道現在前時，唯斷一種，名為聖性；菩
X23n0439_p0635c02║薩見道現在前時，具斷二種，名得聖性故也。又唯者，
X23n0439_p0635c03║單獨義，非望緣覺。何以故？以緣覺乘別無戒律，不分
X23n0439_p0635c04║階位故。故清涼疏云：又由緣覺多不藉教，出無佛世，
X23n0439_p0635c05║佛在世時，攝屬聲聞。故云唯望聲聞也。
X23n0439_p0635c06║【疏】爾時得度五通等者，即當第四地也。謂初、二、三地
X23n0439_p0635c07║相同世間，此地超彼故。謂初地行施，二地行戒，三地
X23n0439_p0635c08║行忍，相同世間。世間有情多作此三福業事故，未能
X23n0439_p0635c09║脩證菩提分法。今四地修得菩提心分法，即觀世間
X23n0439_p0635c10║五通境界如幻夢等不生取著，得度彼地則獲出世
X23n0439_p0635c11║五通。故寶集經云：所謂天眼作證智通、天耳作證智
X23n0439_p0635c12║通、他心智作證智通、宿住憶念作證智通、如意足差
X23n0439_p0635c13║別作證智通，乃至復次舍利子！菩薩摩訶薩修行靜
X23n0439_p0635c14║慮波羅蜜多故，所獲天眼諸出離道之所發生，以是
X23n0439_p0635c15║天眼極善明了徹視顯現故。復次舍利子！菩薩摩訶
X23n0439_p0635c16║薩修行靜慮波羅蜜多故，天耳通智清淨明達，十方
X23n0439_p0635c17║世界聖及非聖之所有音聲皆悉聽聞，復能分別無
X23n0439_p0635c18║有錯謬。雖聞聽已，於聖音聲不起欣愛，於非聖聲不
X23n0439_p0635c19║生嫌嫉。舍利子！菩薩摩訶薩以是清淨他心智通明
X23n0439_p0635c20║了所及，盡於十方諸世界中所有含識無量心相，菩
X23n0439_p0635c21║薩悉能如實了知。若諸眾生前際心相、後際心相、現
X23n0439_p0635c22║在心相，菩薩於中皆能曉了。舍利子！菩薩摩訶薩以
X23n0439_p0635c23║真如是宿住隨念之智力故，盡於十方遍周世界所
X23n0439_p0635c24║有眾生，非一種種諸宿住事悉能隨念。如是一生、十
X23n0439_p0636a01║生、百生、千生、若百千生、非一百、非一千生、非一百千
X23n0439_p0636a02║生，如是次第皆能了知。復次舍利子！云何菩薩摩訶
X23n0439_p0636a03║薩如意足作證智神通？何等復名如意足通智業圓
X23n0439_p0636a04║滿？舍利子！菩薩摩訶薩依靜慮波羅蜜多故，獲是欲
X23n0439_p0636a05║三摩地斷行成就修如意足，如是勤心觀三摩地斷
X23n0439_p0636a06║行成就修如意足。乃至菩薩摩訶薩隨彼所應，即便
X23n0439_p0636a07║顯示如是神通無量變化，或現色相或現威力等，是
X23n0439_p0636a08║名菩薩出世五通也。
X23n0439_p0636a09║【疏】得度二乘等者，即當第七地也。謂四、五、六地，作諦
X23n0439_p0636a10║現觀，等同二乘故。今於此地至無相功用後邊，出過
X23n0439_p0636a11║世間二乘道故等。言爾時到第八地者，謂七地時，能
X23n0439_p0636a12║於空中少用功力，起有勝行，出過二乘等，名為遠行。
X23n0439_p0636a13║又由第七地於無相中有加行故，未能任運現土故
X23n0439_p0636a14║空；第八地能無漏道任運起故，此地名為不動，一切
X23n0439_p0636a15║煩惱永不行故，法駛流中任運轉故，剎那剎那轉增
X23n0439_p0636a16║進故，是名到第八地也。
X23n0439_p0636a17║【疏】謂歡喜地自有十心等者，謂種子、牙疱等十心，又
X23n0439_p0636a18║是華嚴經初地柔軟等十心，乃至十地各有十心，如
X23n0439_p0636a19║前已釋。
X23n0439_p0636a20║【疏】如華嚴真金之喻等者，彼經云：譬如金師，鍊冶真
X23n0439_p0636a21║金作莊嚴具，餘所有金皆不能及。菩薩摩訶薩亦復
X23n0439_p0636a22║如是，住於此地所有善根，下地善根所不能及等。
X23n0439_p0636a23║【疏】此生生世世者，經但修業無間，乃至於一時頃等。
X23n0439_p0636a24║今此即是譯主以義譯之，令人易解故也。
X23n0439_p0636b01║【疏】即於此一夜等者，謂真言之者，於作法夜間求得
X23n0439_p0636b02║境界，於此夜中而分三時。如加持藥物，於初夜中，或
X23n0439_p0636b03║中夜間，或後夜間，有三種相現，所謂煖相、煙相、光相，
X23n0439_p0636b04║如次即分上、中、下三品，以此驗知悉地生起之相。此
X23n0439_p0636b05║悉地之相，從行者持誦作意而生，故曰行意生也。
X23n0439_p0636b06║【疏】但以真言、藥物、因緣等者，謂佛說藥力不可思議。
X23n0439_p0636b07║如人以藥力故，昇空自在，隱形不現，履水不沒，踏火
X23n0439_p0636b08║不燒。此是非諸論師等能立因量，出其所由；亦不可
X23n0439_p0636b09║生疑為定應爾，為不應爾，出過如是籌量境界。唯親
X23n0439_p0636b10║服此藥者，乃證知耳。真言之藥亦復如是，悉地成時，
X23n0439_p0636b11║不捨此身而步虗空，遊諸剎土，但是真言幻所作故；
X23n0439_p0636b12║亦非世間因量諸師出其所以，但悉地者自證知耳。
X23n0439_p0636b13║【疏】但從眾緣而生等者，此城由海氣、日光等眾緣而
X23n0439_p0636b14║生，畢竟非實，不應於彼而起執著。真言悉地亦爾，由
X23n0439_p0636b15║三業因緣而生，應以此喻而觀察之，勿得取著。以此
X23n0439_p0636b16║因緣故，於種種勝妙五塵境界，其心清淨，無所罣礙。
X23n0439_p0636b17║【疏】然此真實之法等者。然實真言實相心法，本來法
X23n0439_p0636b18║界體上，具有如是不思議之德業，但因緣未具則隱，
X23n0439_p0636b19║因緣和合則顯，畢竟清淨，不可思議。不應難言：此真
X23n0439_p0636b20║言事相之法，云何能成無相真實之法？
X23n0439_p0636b21║【疏】是人雖未即能究竟等者，謂真言者，如是觀時，心
X23n0439_p0636b22║無罣礙。如得神通者，於空色中自在飛行，不為人、法
X23n0439_p0636b23║妄想之所染汙，即是入佛行處。雖未即能究竟佛之
X23n0439_p0636b24║智慧，然亦所解與諸佛同。若是行、證同諸佛時，方得
X23n0439_p0636c01║名為究竟佛慧。猶如初生淨月，雖體無增減，然亦其
X23n0439_p0636c02║明漸增，待至十五日，方名圓滿，能動海潮。入此門者，
X23n0439_p0636c03║不得、未得，謂得執行處為證處耳。
X23n0439_p0636c04║【疏】解了唯是想等者，謂真言行者悉地成時，不應取
X23n0439_p0636c05║著作此虗空譬喻，當觀悉地之相皆如虗空，體離分
X23n0439_p0636c06║別男相、女相，顯形色等。如是觀時，意無罣礙，如得神
X23n0439_p0636c07║通之者，於空一顯色中自在飛行，不為人法妄想之
X23n0439_p0636c08║所塵汙，故云解了等。
X23n0439_p0636c09║【疏】內護摩謂息諸境等者，內者內心，護摩名火，即智
X23n0439_p0636c10║火也。言息諸境界者，息者止息，以慧未生時，即有諸
X23n0439_p0636c11║根境界之垢，坌汙淨心，慧火生時，境界垢息，故云息
X23n0439_p0636c12║諸境界。言十二緣生者，上息字流至此處，謂息十二
X23n0439_p0636c13║緣生也。緣生者，由無明造作諸業，業因緣故，生諸苦
X23n0439_p0636c14║果，如是從業受生，從生復造業，輪轉不息。今內護摩
X23n0439_p0636c15║正為息除，此緣業生，業生焚已，得清淨法生，故云息
X23n0439_p0636c16║十二緣生。言等者，等取六蔽一切根境諸法也。
X23n0439_p0636c17║【疏】由持此供物等者，釋成問答之意也。從此至為因
X23n0439_p0636c18║緣也二行半，除注未釋，總是明因由。次從深行阿闍
X23n0439_p0636c19║梨至內法因也，是辨淺深。復却從前段為因緣也下，
X23n0439_p0636c20║注云作增益至護摩亦然，是增益威德。復從向下，注
X23n0439_p0636c21║云諸尊之別相至即可知也等，是觀察諸尊。如是隨
X23n0439_p0636c22║科釋之，使無差也。
X23n0439_p0636c23║【疏】作增益上中下至護摩亦然者，此之注文，應俱於
X23n0439_p0636c24║下行注文上置之，抄寫者悞耳。若俱不作注讀，更妙。
X23n0439_p0637a01║言有增減者，此減字是威字，上下數有耳。
X23n0439_p0637a02║【疏】牛蹄之涔者，牛跡之停水謂之涔也。俗云：譬猶蹄
X23n0439_p0637a03║涔，不容尺鯉；亦猶覆盃水於坳堂，斯須則竭。若人以
X23n0439_p0637a04║此水置於大海，則無竭盡之理，即是微滴入於天池，
X23n0439_p0637a05║齊無終始也。
X23n0439_p0637a06║【疏】悉地（即所成果）等者，謂此悉地之語，即是成果之義。所
X23n0439_p0637a07║成之果，謂安膳那、刀、傘之類。此等果法，應當置在漫
X23n0439_p0637a08║荼中位，下具顯之。言即通一切流出等者，此是根本
X23n0439_p0637a09║漫荼，若於此中隨行者所求悉地，別各建立漫荼之
X23n0439_p0637a10║時，隨部相應作之，名為流出也。
X23n0439_p0637a11║【疏】初正覺者等者，謂取從遮那本地漫荼流出，最初
X23n0439_p0637a12║成等正覺之者，即阿閦等四如來也。如阿閦者，瑜伽
X23n0439_p0637a13║禮懺云：阿閦如來捨身請求加護，從初覺心乃至菩
X23n0439_p0637a14║提，願如來與金剛薩埵而加持之，令我堅固不退。言
X23n0439_p0637a15║捨身求加者，即當此中初受三世無障礙智戒，捨身
X23n0439_p0637a16║奉獻一切諸佛，請求加護，令菩提心堅固不退，乃是
X23n0439_p0637a17║最初發起始覺菩提心時，故名最初說也。
X23n0439_p0637a18║【疏】左右無差者，謂大日在中臺時，其寶幢佛當大日
X23n0439_p0637a19║之左，不空佛居大日之右，今移大日就寶幢位時，亦
X23n0439_p0637a20║令左右無差失也。言此作扇底迦等者，此諸佛漫荼，
X23n0439_p0637a21║謂作方形白色，觀於阿字等也。
X23n0439_p0637a22║【疏】疑此點一一等者，指上輪心想九點也。乃於華臺
X23n0439_p0637a23║及八葉中，各安一點，即表大空成正覺義。謂以果收
X23n0439_p0637a24║因，四隅菩薩，俱置空點，故令更問也。若欲置字者，中
X23n0439_p0637b01║臺四方，即是阿、阿、暗、惡、噁。四隅，普賢三字，文殊瞞字，
X23n0439_p0637b02║觀音娑字，慈氏昧字也。
X23n0439_p0637b03║【疏】若作馬頭漫荼等者，謂此馬頭是蓮華眷屬，前以
X23n0439_p0637b04║觀音為主，其漫荼羅大作圓形。今以馬頭為主，置何
X23n0439_p0637b05║耶在中？何耶是略梵語，正云賀演屹哩（二合）嚩，此云馬
X23n0439_p0637b06║頭。謂却移觀音居勢至坐處，其勢至却在前馬頭位
X23n0439_p0637b07║處。其漫荼羅作三角者，即降伏壇也。餘眷屬皆圍遶
X23n0439_p0637b08║者，一依前觀音壇置之，臨時廻互，可以意得。移勢至
X23n0439_p0637b09║在馬頭位處，其勢至眷屬等亦隨移動，觀音眷屬亦
X23n0439_p0637b10║爾。
X23n0439_p0637b11║【疏】若作佛母形者者，此佛母非離前佛頂印別有佛
X23n0439_p0637b12║母。佛母即佛頂，但母是形，頂是印，故下次云可但𦘕
X23n0439_p0637b13║印，即頂髻也。又漫荼具緣品云：次於其北維，導師諸
X23n0439_p0637b14║佛母。彼疏釋云：至於北維，置虗空眼，即是毗盧遮那
X23n0439_p0637b15║佛母也。
X23n0439_p0637b16║【疏】其本尊菩薩等者，本尊即菩薩也，此菩薩即真陀
X23n0439_p0637b17║末尼也。菩薩是身形，末尼是印標也。
X23n0439_p0637b18║【疏】𦘕但荼印等者，即𦘕捧印也。以定惠手相合，其二
X23n0439_p0637b19║風輪、二地輪入於掌中，餘皆向上是也。
X23n0439_p0637b20║【疏】輪羅印者，戟也。鑠底者，利也。沒𮓌羅者，槌也。
X23n0439_p0637b21║【疏】鉢致印者，索也。此等諸印，在密印品廣說其相。
X23n0439_p0637b22║【疏】為識此尊法門等者，初依正方，漫荼方是金剛。方
X23n0439_p0637b23║壇中又作三角火壇者，三角火壇即表智也。此智從
X23n0439_p0637b24║金剛性生，故在方壇之上也。三角中作青蓮華者，青
X23n0439_p0637c01║是降伏義。周帀又作小青蓮圍之者，表降伏根隨等
X23n0439_p0637c02║煩惱，又除根本枝末無明，故云為識此尊等。
X23n0439_p0637c03║【疏】他倣此者，若除蓋障，菩薩為中胎主，餘眷屬為第
X23n0439_p0637c04║二重，八部為第三重。
X23n0439_p0637c05║【疏】越中作缾等者，謂於缾中置獨股金剛，其金剛半
X23n0439_p0637c06║出缾中，名為越中。
X23n0439_p0637c07║【疏】智者印道等者，此智者之言，經中所無，今疏作此
X23n0439_p0637c08║釋者，應梵本中具足。
X23n0439_p0637c09║【疏】此說名最上等者，謂此漫荼正與增益相應，本尊
X23n0439_p0637c10║作歡喜之容，此增益法中最上，故此說名最上等。
X23n0439_p0637c11║【經】兩首金剛者，謂上下二峯，皆同前印，名為兩首。
X23n0439_p0637c12║【疏】一股中有五股者，謂一智中含五智也。
X23n0439_p0637c13║【疏】文殊一會等者，此即大悲胎藏大漫荼中文殊及
X23n0439_p0637c14║眷屬也。若別作文殊漫荼羅者，即文殊為主，餘四為
X23n0439_p0637c15║伴。又四中隨一為主，餘為伴亦然。為主者在中院，餘
X23n0439_p0637c16║四在第二院，第三院置八部也。言若是大悲中等者，
X23n0439_p0637c17║又謂以第一院中三部，明主伴之義也。
X23n0439_p0637c18║【經】入秘密漫荼羅法品者。入，謂達解。秘密漫荼羅，如
X23n0439_p0637c19║上已釋。法者，軌持。謂阿闍梨達解此漫荼秘密軌持
X23n0439_p0637c20║之義，則能遍於一切壇法而得自在。故下經云：解此
X23n0439_p0637c21║三昧耶，秘密漫荼羅，入諸法教中，諸壇得自在。又謂
X23n0439_p0637c22║阿闍梨引受法弟子越入此漫荼羅，以字門教法燒
X23n0439_p0637c23║除彼業壽之命，令得金剛法性芽生。具此二義，故云
X23n0439_p0637c24║入秘密漫荼羅法也。作釋可知。又上品佛已答金剛
X23n0439_p0638a01║手問秘密漫荼竟，而未明入秘密之法。今騰前說，故
X23n0439_p0638a02║此品來。
X23n0439_p0638a03║【疏】問佛一百八號等者，謂金剛手等十六菩薩，共有
X23n0439_p0638a04║一百八種之名，結歸果體，但名如來之一百八名。金
X23n0439_p0638a05║剛頂大教王經云：金剛勇大心，金剛諸如來，普賢金
X23n0439_p0638a06║剛初，我禮金剛手。金剛王妙覺，金剛鈎如來，不空王
X23n0439_p0638a07║金剛，我禮金剛召。金剛染大樂，金剛箭能伏，魔欲大
X23n0439_p0638a08║金剛，我禮金剛弓。金剛善薩埵，金剛戲大適，歡喜王
X23n0439_p0638a09║金剛，我禮金剛喜。金剛寶金剛，金剛空大寶，空藏金
X23n0439_p0638a10║剛豐，我禮金剛藏。金剛威大𦦨，金剛日佛光，金剛光
X23n0439_p0638a11║大威，我禮金剛光。金剛幢善利，金剛幡妙喜，寶幢大
X23n0439_p0638a12║金剛，我禮金剛利。金剛[竺-二+友]大[竺-二+友]，金剛[竺-二+友]大奇，愛喜金
X23n0439_p0638a13║剛勝，我禮金剛愛。金剛法善利，金剛蓮妙淨，世貴金
X23n0439_p0638a14║剛眼，我禮金剛眼。金剛利大乘，金剛劒大器，妙吉金
X23n0439_p0638a15║剛染，我禮金剛惠。金剛因大場，金剛輪理趣，能轉金
X23n0439_p0638a16║剛起，我禮金剛場。金剛說妙明，金剛誦妙成，無言金
X23n0439_p0638a17║剛成，我禮金剛語。金剛業教令，金剛廣不空，業金剛
X23n0439_p0638a18║遍行，我禮金剛巧。金剛護大勇，金剛甲大堅，難歒妙
X23n0439_p0638a19║精進，我禮金剛勤。金剛盡方便，金剛牙大怖，摧魔金
X23n0439_p0638a20║剛[岆-大+友]，我禮金剛忿。金剛令威嚴，金剛能縛解，金剛拳
X23n0439_p0638a21║勝誓，我禮金剛拳。若有持此名，百八寂靜讚，金剛名
X23n0439_p0638a22║灌頂，彼亦獲如是。等經優陀那曰者，或云鄔陀喃，此
X23n0439_p0638a23║云標相，亦名為說，義當無問自說也。
X23n0439_p0638a24║【疏】身同阿字等者，此阿字即是法界，本具染淨二種
X23n0439_p0638b01║體相。謂以囉字法界之火，燒去法界之染相，顯彼法
X23n0439_p0638b02║界之淨體，而同金剛之輪不破壞，故云身同阿字等。
X23n0439_p0638b03║【疏】又嚩字上加點等者，此嚩字應是佉字，於上加點，
X23n0439_p0638b04║即是大空欠平聲字門也，次第如是。言微妙法水等
X23n0439_p0638b05║者，謂前嚩字之法水，灌注弟子心圓明時，若不得欠
X23n0439_p0638b06║字之空，即有隔礙。由欠字虗空不礙故，即嚩字之水，
X23n0439_p0638b07║得流至弟子心圓明上，令心器清淨，堪任淨法耳。
X23n0439_p0638b08║【疏】初有四字布於上分等者，謂以十二支句真言之
X23n0439_p0638b09║王，用布弟子遍身支分，令成法器堅完也。初一暗字
X23n0439_p0638b10║置頂上，次以欠暗二字置二耳上，以惡字置於頂上。
X23n0439_p0638b11║言先從眼起也者，若次第時，即以欠暗先置眼上，今
X23n0439_p0638b12║置耳上者，互相攝也。言次有四字在中分者，謂以糝
X23n0439_p0638b13║索置二肩上，含字心上，鶴字咽上也。言次有四字在
X23n0439_p0638b14║下者，謂䐡上㘕字，腰上𡀩字，腿上𮢥字，足下嚩字等
X23n0439_p0638b15║也。
X23n0439_p0638b16║【疏】更問布字云何起者，此中更問者，有深意也，非是
X23n0439_p0638b17║有疑耳。謂漫荼上布此十二字時，中院當上分，第二
X23n0439_p0638b18║院當中分，第三院當下分。又若依本起末，則收中及
X23n0439_p0638b19║外；若攝末歸本，則自迹之本。故令更問，此即瑜伽秘
X23n0439_p0638b20║密之加持也。
X23n0439_p0638b21║【疏】所以迴互前後等者，謂有疑云：如經初漫荼具緣
X23n0439_p0638b22║品，已有趣入之法軌，今此復明要用之說，則與前說
X23n0439_p0638b23║文勢隔闊，義味玄殊，何不相續說之，令人易見，而作
X23n0439_p0638b24║此綺互，不相承躡，莫佛有恡惜耶？故下為釋云但為
X23n0439_p0638c01║欲令入正法者，應須依師而學等。
X23n0439_p0638c02║【經】入秘密漫荼羅位者。上品說阿闍梨達解秘密漫
X23n0439_p0638c03║荼行法，與此中而為方便，由達解故，方能正入。今此
X23n0439_p0638c04║入字，疏是住字，入、住言別義同。又亦是影牙，若約闍
X23n0439_p0638c05║梨，即當證入、證住；若依弟子，即當安住、趣入之義。漫
X23n0439_p0638c06║荼羅義如前。位者，位處。上之入字，即是能入，位是所
X23n0439_p0638c07║入。此之位處，乃是意生八葉大蓮華王，東方寶幢如
X23n0439_p0638c08║來，乃至東北方觀自在菩薩，及下方持明忿怒等一
X23n0439_p0638c09║切諸位。此等諸位，是所入阿闍梨之智而為能入，故
X23n0439_p0638c10║云入秘密漫荼羅位品也。作釋，思之。又前品已具明
X23n0439_p0638c11║方便，今說其果亦騰前起，故此品來。
X23n0439_p0638c12║【疏】有如是大因緣者，大日世尊住於畢竟無相寂滅
X23n0439_p0638c13║之法，為以大悲故，於無相中而見有相。譬如秋月麗
X23n0439_p0638c14║天，無思無為，而眾生心器清淨，感應因緣，現諸影像，
X23n0439_p0638c15║即是此中大因緣義也。
X23n0439_p0638c16║【疏】上云爾時等，上云者，指上秘密漫荼羅品也。謂從
X23n0439_p0638c17║彼品至下八印品，俱是廣前字輪品中秘密之義。依
X23n0439_p0638c18║彼初起之時，名為彼時，疏憑梵本作此說耳。故次下
X23n0439_p0638c19║經云時彼如來一切支分無障礙力，乃至生無量形
X23n0439_p0638c20║色莊嚴之相等，以此證之。今經云爾時，即當疏指彼
X23n0439_p0638c21║時，故云更問。
X23n0439_p0638c22║【疏】秘謂即是至雜色衣者。猶如四人各著一色之衣，
X23n0439_p0638c23║而有一人具足四色，為一上服。今此所彰，即是著雜
X23n0439_p0638c24║色衣。金剛義，當長噁字也，謂具菩提心、大悲、方便、涅
X23n0439_p0639a01║槃義故，故以為名也。
X23n0439_p0639a02║【疏】八功德水者，如常，即：一、甘；二、冷；三、耎；四、輕；五、清淨；
X23n0439_p0639a03║六、不臭；七、飲時不損喉；八、飲已不傷腹也。
X23n0439_p0639a04║【疏】六時之華者，西域一年六時各兩月，謂十一月後
X23n0439_p0639a05║半，正月前半，名為春時；二、從此後至三月前半，名為
X23n0439_p0639a06║熱時；三、從此後至五月前半，名為雨時；四、從此後至
X23n0439_p0639a07║七月前半，名為秋時；五、從此後至九月前半，名為雪
X23n0439_p0639a08║時；六、從此後至十一月前半，名為寒時。又諸說或不
X23n0439_p0639a09║同，此依清涼鈔，謂彼土時華，適時而發，故曰六時之
X23n0439_p0639a10║華也。
X23n0439_p0639a11║【疏】從如來信解生者，謂從如來因中信解而生，舉果
X23n0439_p0639a12║徵因，故云如來信解。故下疏云：今此十力，復從何生？
X23n0439_p0639a13║謂如來無量阿僧祇劫已來，修行六度、十度，乃至阿
X23n0439_p0639a14║僧祇諸度功德，資長法身而出現等，故云從如來信
X23n0439_p0639a15║等。又如來信解力，亦通果中之德，此所現起十世界
X23n0439_p0639a16║微塵數差別之相，皆是果中信解功德力生也。
X23n0439_p0639a17║【疏】若重言王等者，若依梵本，謂鷄蘇囉惹，此云華開
X23n0439_p0639a18║敷王；若云鷄蘇囉印捺囉（二合），亦是華開敷王，為前句
X23n0439_p0639a19║中併有二囉字故。
X23n0439_p0639a20║【疏】云若重言王，則音勢不便，故存梵音。梵音因陀羅，
X23n0439_p0639a21║正譯為主，或云尊，所以釋提桓因譯為天主也。
X23n0439_p0639a22║【疏】無邊大海眾即金剛者，謂一切地居天等，其數無
X23n0439_p0639a23║量，環遶之者，皆屬金剛部收，故云即金剛也。
X23n0439_p0639a24║【疏】心念華而令入者，謂引弟子入壇，令其專注在菩
X23n0439_p0639b01║提心。華是標義，表此華等從意而生，故云意生香華
X23n0439_p0639b02║等。
X23n0439_p0639b03║【疏】自見已，向彼說之者，謂弟子擲華在師身上，師自
X23n0439_p0639b04║見華之所墮之位，即告弟子：汝所投華，在某佛、某菩
X23n0439_p0639b05║薩、金剛等。弟子知已，然後隨本尊為作灌頂等。是故
X23n0439_p0639b06║經末云：此最上壇故，應與三昧耶。
X23n0439_p0639b07║【經】秘密八印品者。秘密者，前雖已說密印品，豈非秘
X23n0439_p0639b08║密？今復說此八種印名為秘密，與前所說有何差別？
X23n0439_p0639b09║前彰秘密，但是泛明，此云秘密，即是密中之密，秘密
X23n0439_p0639b10║即八印也。又謂此是阿闍梨自心秘密漫荼所須之
X23n0439_p0639b11║法，是入秘密漫荼羅之八印，依主為名。又如來前已
X23n0439_p0639b12║廣說漫荼秘密入住之法，時諸大會復作是念：更有
X23n0439_p0639b13║何法速令真言行者得成就耶？如來副彼心念而為
X23n0439_p0639b14║說之，故此品來。
X23n0439_p0639b15║【疏】改為具也者，改者，轉也。謂上漫荼標幟所彰之德，
X23n0439_p0639b16║一切眾生等共有之，如是之德，無量無邊，即是具種
X23n0439_p0639b17║種德義。今譯主但以具字顯之，故云改為具也。
X23n0439_p0639b18║【疏】其漫荼羅作三角形等者，令如印而作也。謂印以
X23n0439_p0639b19║虗心合掌，竪地風四輪，餘輪合而依舊。此印以空輪
X23n0439_p0639b20║望餘四輪，即當三角之一角也，名三角印。今漫荼羅
X23n0439_p0639b21║形亦同彼，其中間三角即當水火空輪，四邊四箇三
X23n0439_p0639b22║角即當地風四指，想佛在中而具威光。言故日月也
X23n0439_p0639b23║者，此義語也，即是經云而具光明耳。
X23n0439_p0639b24║【疏】嚩字即無縛者，真言五字為句，上一是勃字，正音
X23n0439_p0639c01║為沒，本體是麼字，梵語滿䭾，此譯云縛。此中云嚩，是
X23n0439_p0639c02║無縛音帶訛也。
X23n0439_p0639c03║【疏】此ga伽字加三昧等者，謂此ga伽字加三昧𦘕，乃
X23n0439_p0639c04║是gi祇字，却是釋成下句瑜祇字義，不應此句中置
X23n0439_p0639c05║之。
X23n0439_p0639c06║【經】持明禁戒品者。持明，如解序中已釋之。言禁戒者，
X23n0439_p0639c07║禁謂禁制，令不縱恣；戒即戒慎，令不造非。戒者，梵語
X23n0439_p0639c08║尸羅，此云清涼。如人身體壯熱，塗以栴檀，即得清涼。
X23n0439_p0639c09║尸羅亦爾，一切眾生法身，為煩惱壯熱之所惱害，若
X23n0439_p0639c10║塗以尸羅、栴檀，即獲清涼。此是本性所具之戒，性自
X23n0439_p0639c11║須持。今持明戒，梵語沒哩多，此譯云制。為持明者，方
X23n0439_p0639c12║便制之。是持明之禁戒，揀非持明，依主為名。問：既屬
X23n0439_p0639c13║持明藏中所持之戒，何不於前受三昧耶戒處說之？
X23n0439_p0639c14║彼亦是持明藏所持戒故。答：彼三昧耶戒，是發心時
X23n0439_p0639c15║所得之戒。今是成悉地時，六月之內所持之戒，因事
X23n0439_p0639c16║制之，是故別說。行者由此能令悉地易得現前，故次
X23n0439_p0639c17║秘密漫荼品說之也。
X23n0439_p0639c18║【疏】如復服風等也者，風是訶字，此字四大中屬風。大
X23n0439_p0639c19║行者第四月中，但以訶字作出入息。若息出時，當觀
X23n0439_p0639c20║此字隨息而出；若息入時，當觀此字隨息而入，名之
X23n0439_p0639c21║為服風等。
X23n0439_p0639c22║【疏】六月者，舉數也者，此戒劑限六月為期，於此六月
X23n0439_p0639c23║內，隨月不同。謂真言行者，初一月調出入息，乃至第
X23n0439_p0639c24║六月隨願得果，若得果已，戒當墮謝，故名之為沒栗
X23n0439_p0640a01║多戒。
X23n0439_p0640a02║【疏】梵正音索哆，是著義者，尋常譯為薩埵。薩埵有三，
X23n0439_p0640a03║如前已辨。正云菩提索哆，亦是忍樂修行，堅持不捨
X23n0439_p0640a04║之義。為於世諦傳通，語不流便，故世論師謂為薩埵。
X23n0439_p0640a05║而傳習者隨順其辭，但云薩埵，故曰梵正音索哆也。
X23n0439_p0640a06║【疏】如佛所住等者，謂若行者如佛所住，而其中即是
X23n0439_p0640a07║三業，皆等於如來，名為三平等。由住是三平等故，福
X23n0439_p0640a08║德增長；由福德增長故，遂令悉地之果易得成就也。
X23n0439_p0640a09║【疏】自在力等者，自在，謂十自在也。准攝論及華嚴經：
X23n0439_p0640a10║一、壽自在，無邊劫住故；二者、心自在，出無數定，入深
X23n0439_p0640a11║智故；三、莊嚴自在，能嚴一切剎故，攝論名為眾具自
X23n0439_p0640a12║在；四、業自在，隨時受報故；五、生自在，於一切剎示現
X23n0439_p0640a13║生故；六、解脫自在，見一切界諸佛滿故，攝論名為勝
X23n0439_p0640a14║解自在；七、欲自在，隨時剎土成菩提故；八、神力自在，
X23n0439_p0640a15║示現一切神變故；九、法自在，示現無量無邊法門故；
X23n0439_p0640a16║十、知自在，於念念中示現覺悟如來十力、無所畏故。
X23n0439_p0640a17║是名自在力者。十力等者，等取四無礙解，乃至十八
X23n0439_p0640a18║不共法等。
X23n0439_p0640a19║【疏】乃至合偈等者，此行者由得總持，隨於一字能演
X23n0439_p0640a20║成多義，復以多義合成偈頌，心無所礙，即近悉地之
X23n0439_p0640a21║前相也。
X23n0439_p0640a22║【疏】如首楞等者，彼說如人習射，漸習漸親，習之熟已，
X23n0439_p0640a23║則箭箭在的。行者亦爾，於六月中，逾觀逾明，設遇違
X23n0439_p0640a24║順境界，不能傾易其心，名之為垛義也。
X23n0439_p0640b01║【疏】問：為觀字耶等者，謂若觀字時，即觀嚩字而作白
X23n0439_p0640b02║色，或觀本自所持等真言中，取一字為種子，為出入
X23n0439_p0640b03║息亦得也。
X23n0439_p0640b04║【疏】但以囉字為食者，即是以禪悅為味也。謂以囉字
X23n0439_p0640b05║之慧火，除煩惱之暗，資智慧之明，故云但以囉字為
X23n0439_p0640b06║食也。
X23n0439_p0640b07║【疏】當作轉輪印等者，今疏但指前所作者。此前所作
X23n0439_p0640b08║言，通經及疏。若准疏說，先作反背手合掌，以二地指
X23n0439_p0640b09║反相勾，令右加左上，餘水、火、風三指亦返相勾，末後
X23n0439_p0640b10║捩二空指，令至掌內相拄是也。若准此說，誠實難作。
X23n0439_p0640b11║若依經說，謂以定慧手，五輪皆等，迭翻相鈎，二虗空
X23n0439_p0640b12║輪首俱相向是也。對疏所說，却不難作。頌曰：是名為
X23n0439_p0640b13║勝願，吉祥法輪印，世依救世者，悉皆轉此輪。
X23n0439_p0640b14║【經】阿闍梨真實智品等者，梵語阿闍梨，此云軌範師。
X23n0439_p0640b15║謂能以如來秘藏，軌匠於人，故以為名。言真實智者，
X23n0439_p0640b16║真實者，即阿嚩囉訶佉五字等真言也。謂彼聲字，體
X23n0439_p0640b17║離妄倒，名為真實智者。達解智是能解，真實是所解，
X23n0439_p0640b18║是真實之智。又真實智是所得所證之法，阿闍梨是
X23n0439_p0640b19║能得能證之人，亦依主釋，故曰阿闍梨真實智品。又
X23n0439_p0640b20║上來雖已廣說阿闍梨方便作漫荼羅之相，是中復
X23n0439_p0640b21║有阿闍梨真實之德，猶未廣說。今執金剛復請說之，
X23n0439_p0640b22║故此品來。
X23n0439_p0640b23║【疏】上文俄若拏那摩等者，釋妨難也。謂因上言一切
X23n0439_p0640b24║言音皆以阿字為首等，遂有疑妨。若一切言音無此
X23n0439_p0640c01║阿聲，則無有可說者，即如俄若拏那摩五字，即當大
X23n0439_p0640c02║空之點，又是離阿之音，何關阿字，而言一切言音皆
X23n0439_p0640c03║從此字為首等耶？今釋先縱上文俄若拏那摩，雖云
X23n0439_p0640c04║離阿聲奪云，然阿有內外二種之聲，其俄等五字，於
X23n0439_p0640c05║阿字外聲雖無，而不得離於喉中內聲之阿字也。
X23n0439_p0640c06║【疏】即是無量義處等者，謂此阿字是一切真言之心，
X23n0439_p0640c07║如人有心，則諸支分有所能為。又此亦同法華無量
X23n0439_p0640c08║義處三昧，能遍出生一切世、出世種種諸法，故以為
X23n0439_p0640c09║名。
X23n0439_p0640c10║【疏】離一切戲論等者，謂此阿字，是一切法本不生義，
X23n0439_p0640c11║名之為心真言。此心真言，即是能遍生世、出世間一
X23n0439_p0640c12║切之法。雖生諸法，即是不生而生，離諸戲論。戲論，即
X23n0439_p0640c13║造作也。由戲論息故，而巧妙智生。巧妙智者，一切智
X23n0439_p0640c14║智之別名，即如來成所作智也，故曰離一切戲論等。
X23n0439_p0640c15║【疏】布諸支分等者，此中大旨，若著身辨，即心及支分；
X23n0439_p0640c16║若局字談，阿字是心，眾字即是支分。有心定有支分，
X23n0439_p0640c17║有阿字定有一切字。是故梵云：阿伽羅是身支分，質
X23n0439_p0640c18║多是心即理。此等字是支分，阿字是心。是故有身支
X23n0439_p0640c19║分定有心有理，此等眾字定有阿字，不得相離也。言
X23n0439_p0640c20║牙文者，下品說從咽下腭上乃至頂上，即是支分。今
X23n0439_p0640c21║云即是自心，心是主故，心咽下等皆布之。上下互顯，
X23n0439_p0640c22║故曰互文。
X23n0439_p0640c23║【疏】佛謂從子有果者，暗用字門釋佛與正覺也。即初
X23n0439_p0640c24║阿字菩提心而為種子，從此種子，即得暗子菩提之
X23n0439_p0641a01║果。得果不捨因門，即有長聲惡字正覺之方便也。
X23n0439_p0641a02║【疏】謂言說理證真等者，行者遍此二法之中也，謂如
X23n0439_p0641a03║理而作，如理而證言，故重言一切。一切者，上即上半
X23n0439_p0641a04║偈中一切字也，下即下半偈中遍授字也，乃是依法
X23n0439_p0641a05║如理布一切處耳。
X23n0439_p0641a06║【疏】即哩比字等者，此即哩比，此云增加，即當伊伊乃
X23n0439_p0641a07║至污奧等，皆是從阿字增加之，故云即哩比字等。
X23n0439_p0641a08║【疏】假令迦字等者，謂有難云：若凡開口皆帶阿聲，即
X23n0439_p0641a09║一切言音由阿字得成者，且如言迦字時，但於喉中
X23n0439_p0641a10║作短裓聲，未成迦字，何有阿字？通釋云：假令迦字作
X23n0439_p0641a11║喉中短裓聲，不道迦字，即迦字體不得成，須要加阿
X23n0439_p0641a12║字，迦字方得成就。又假令喉中短聲裓字，亦不離喉
X23n0439_p0641a13║中短聲阿字，故知一切字因阿字發起也。
X23n0439_p0641a14║【疏】當知阿字不生等者，謂迦是作義，由加阿聲，即異
X23n0439_p0641a15║無作，則其義相應等。言他倣此者，如野是乘義，若加
X23n0439_p0641a16║阿聲，即名無乘；乃至訶因義，若加阿聲，即是無因。是
X23n0439_p0641a17║故阿字無生，訶字無因，其義即是相應和合成也。
X23n0439_p0641a18║【疏】然一切非身亦皆遍等者，不但遍布於行者身諸
X23n0439_p0641a19║支分，亦遍於漫荼羅，故云非身。又遍漫荼羅諸支分
X23n0439_p0641a20║中，故云非身。
X23n0439_p0641a21║【疏】即同於涅槃等者，謂行者即多染欲心與真實慧
X23n0439_p0641a22║心，即同乳酪等五種之味而相合聚，故同涅槃共一
X23n0439_p0641a23║味也。
X23n0439_p0641a24║【疏】尋念如來等者。行者既自安住阿字金剛相應之
X23n0439_p0641b01║座，尋當觀念三世諸佛與己身無二，唯獨自明了耳。
X23n0439_p0641b02║【疏】如來一百八號者，謂阿闍梨，不但即是佛、菩薩、持
X23n0439_p0641b03║金剛等，亦是遮那如來一百八種名號。一百八名號
X23n0439_p0641b04║者，上已引之。
X23n0439_p0641b05║【疏】尾是空等者，釋經中毗紐天也。上疏牒經處已，訓
X23n0439_p0641b06║為毗瑟紐。今此釋彼毗字，正是尾字。尾字本體是嚩
X23n0439_p0641b07║字，是言說離義，離言說即名畢竟空。言瑟紐者，又是
X23n0439_p0641b08║空，謂此天乘迦婁羅鳥，行於空中，自在無礙。由此義
X23n0439_p0641b09║故，復名為定，即是空定。此上依第七疏，云定是佛四
X23n0439_p0641b10║神足者，彼疏又云：釋迦那羅延亦復如是，乘大勢金
X23n0439_p0641b11║翅鳥王，飛行畢竟空中，截生死流轉，取應度之者，故
X23n0439_p0641b12║以為名。今此中言是佛四神足者，即彼義也。四神足
X23n0439_p0641b13║者，神謂神變，足者是定，神所依故。故對法云：由成滿
X23n0439_p0641b14║三摩地力，發起種種神變事故。四者是因，從因受稱，
X23n0439_p0641b15║由神足因，而有四種。又大鈔云：謂由此四，方能修定。
X23n0439_p0641b16║故對法云：欲三摩地者，謂由慇重、猛利、樂欲、恭敬方
X23n0439_p0641b17║便，得三摩地。勤三摩地者，謂由無間方便，觸心一境
X23n0439_p0641b18║性，即常精進，無時暫間。心三摩地者，謂先修定，觸心
X23n0439_p0641b19║一境性，由於前生數修定力，令彼種子功能增長，由
X23n0439_p0641b20║種子力，心任運於三摩地，隨順轉變，由此速證心一
X23n0439_p0641b21║境性，即劣定名心也。觀三摩地者，謂由聞他教法，內
X23n0439_p0641b22║自揀擇，觸心一境性，即聞、思、慧也。問：神足唯定，何
X23n0439_p0641b23║故言四？答：足因有四，故言四也。斯乃從果名神，從
X23n0439_p0641b24║因名四，當體名足，故云四神足也。
X23n0439_p0641c01║【疏】造立世界主等者，即釋經中世界主三字也。謂世
X23n0439_p0641c02║界成時，依於空輪而起風輪，如是火、水、地輪，次第造
X23n0439_p0641c03║立，各有其主，即是地、水、火、風、空五大也。此五各隨所
X23n0439_p0641c04║主而得自在，故名為天。五大之天，名五大天也。
X23n0439_p0641c05║【疏】迦羅時等者，釋黑夜也。梵語迦羅，此譯云時，即三
X23n0439_p0641c06║時等。言即是我也者，外道所計也。若准普通真言藏
X23n0439_p0641c07║品中釋者，具足梵音云迦羅囉底哩（二合），迦羅云黑，囉
X23n0439_p0641c08║底哩云夜，即黑夜神也，乃是更互顯示耳。又底哩名
X23n0439_p0641c09║三，即夜三時也。言謂閻摩者也，此閻摩，梵語名平等，
X23n0439_p0641c10║亦名煞者，今俱取之，即平等煞也。今此中閻摩，普能
X23n0439_p0641c11║煞害眾生煩惱，故名平等煞者。
X23n0439_p0641c12║【疏】謂道其名者，即說道其阿闍梨名也，謂阿闍梨亦
X23n0439_p0641c13║即是如來也。
X23n0439_p0641c14║【疏】即是比丘等者，皆是漫荼羅中所具者也。
X23n0439_p0641c15║【疏】亦外道有此等者，此一切智，外道亦各謂是一切
X23n0439_p0641c16║智者。今即是者，如實是也，非如外道等，但有空名耳。
X23n0439_p0641c17║【疏】財富者，即毗沙門天也，正梵語吠室囉末拏。吠，此
X23n0439_p0641c18║云多；室囉末拏，此云聞，多聞天王也。謂此天王具多
X23n0439_p0641c19║財物，故以為名。
X23n0439_p0641c20║【疏】處謂一切種智等者，處者，即遍也。經云遍一切，乃
X23n0439_p0641c21║一切種智之別名也。由住阿字菩提心之定，故從阿
X23n0439_p0641c22║字而出阿聲，由聲起智而分別之，謂阿者本不生，由
X23n0439_p0641c23║本不生即遍一切，故此遍一切名一切智也。
X23n0439_p0641c24║【疏】乃悉遍一切情等者，情謂漫荼諸位，非情謂門、界、
X23n0439_p0642a01║幢、標也。
X23n0439_p0642a02║【疏】當有訶字等者，此中吽字即是也。謂前來說訶字
X23n0439_p0642a03║是風，恐人生疑，故令更問。又云即是，即指吽字也。
X23n0439_p0642a04║【經】布字品者，布謂安布，字即字門。謂此從迦佉乃至
X23n0439_p0642a05║暗噁等，一一皆是入法界門，字即門故，故曰字門。又
X23n0439_p0642a06║字是所布，布是能布，作依主釋。行者將一一字，從咽
X23n0439_p0642a07║下腭上，乃至頂十字處，分明安布，心常現前。如是行
X23n0439_p0642a08║者，即得名為成等正覺，乃至名為一切智者，故曰布
X23n0439_p0642a09║字品也。
X23n0439_p0642a10║【疏】資財具一切法財者，若能如是依法布之者，即是
X23n0439_p0642a11║資財。謂如來法財，以給一切眾生而無匱乏，故以為
X23n0439_p0642a12║名。
X23n0439_p0642a13║【經】受方便學處品者，真言行者，從師稟受，具足方便
X23n0439_p0642a14║修學之處，即十種修行句也。受者，稟受，從師稟受故。
X23n0439_p0642a15║方便者，權巧也，謂以巧權而修行故，故曰方便。言學
X23n0439_p0642a16║處者，學謂修學，處謂處所，即目於十種戒法。此十戒
X23n0439_p0642a17║法，乃是行者所學之處，故名學處，俱目於戒。方便是
X23n0439_p0642a18║行者巧智，由此巧智，受此學處，即成不共，不與二乘
X23n0439_p0642a19║外道等共故。方便屬能學巧智，學處目所學戒善。所
X23n0439_p0642a20║學戒善，從能學巧智以立名，是方便之學處。又受謂
X23n0439_p0642a21║能受，戒是所受，所從能以立號，是受之方便學處。佛
X23n0439_p0642a22║前說入漫荼羅為弟子授戒時，即合說此戒，為未及
X23n0439_p0642a23║說之。今騰前起，故此品來。
X23n0439_p0642a24║【疏】金剛手於經首已問等者，金剛手菩薩於入漫荼
X23n0439_p0642b01║羅具緣品中，已問真言行菩薩所住之戒。言經首者，
X23n0439_p0642b02║即是經中最初發問住戒之相，非是經之前首，故曰
X23n0439_p0642b03║經首。
X23n0439_p0642b04║【疏】無疑慮等者，謂如人在於分岐之路，則疑惑莫進。
X23n0439_p0642b05║菩薩未住此戒時，於諸所行，疑惑不決，由住此故，於
X23n0439_p0642b06║所修行，心得決定，故曰無疑慮也。
X23n0439_p0642b07║【疏】以如來眼觀者，謂五眼之中，用佛眼觀，故曰如來
X23n0439_p0642b08║眼等。
X23n0439_p0642b09║【疏】今此戒即是等者，即梵網經序是一切眾生戒本
X23n0439_p0642b10║源自性清淨，亦是涅槃經所謂性自能持戒也。故梵
X23n0439_p0642b11║網石壁疏云：本源自性清淨者，戒性為虗空故。彼自
X23n0439_p0642b12║引下文釋云：有緣非無因，既屬因緣，即是空義。滹水
X23n0439_p0642b13║鈔釋云：一切眾生自性戒，此是相，相即有為也。本源
X23n0439_p0642b14║清淨者，謂即真如，真如即性，是無為也。意說此一切
X23n0439_p0642b15║眾生所持自性，戒家所依，真如從本已來自性清淨，
X23n0439_p0642b16║與諸染法不相應故，復與諸法為所依故，名曰本源
X23n0439_p0642b17║等。若此中釋者，一切眾生自性本源者，即本覺菩提
X23n0439_p0642b18║心，體離一切雜染戲論，一切有為、無為萬善功德無
X23n0439_p0642b19║不從生，故以為名。若秘釋者，即是阿字，法界本不生
X23n0439_p0642b20║之體也。此字能生一切諸法，若捨阿字自然之智，則
X23n0439_p0642b21║一切善法不得生故。又如虗空本性清淨，遠離一切
X23n0439_p0642b22║執諍戱論，故曰今此戒即是等。
X23n0439_p0642b23║【疏】如涅槃鴦掘等者，今令引鴦掘魔羅者，欲釋成方
X23n0439_p0642b24║便之意也。彼經云：爾時世尊說偈告鴦掘言：汝來鴦
X23n0439_p0642c01║掘魔，出家受三歸。時鴦掘魔以偈答言：此乘是大乘，
X23n0439_p0642c02║說名無礙智，一乘一歸依，佛第一義依。佛法是一義，
X23n0439_p0642c03║如來妙法身，僧者說如來，如來即是僧。法及比丘僧，
X23n0439_p0642c04║二是方便依，如來非方便，是第一義依。是故我今日，
X23n0439_p0642c05║歸依於如來，於諸歸依中，如來真實依。如欲食興渠，
X23n0439_p0642c06║應當取真實，捨真求虗偽，自他無利益，如是愚癡人，
X23n0439_p0642c07║千醫莫能救。如是捨一依，修習方便依，是前群癡眾，
X23n0439_p0642c08║千佛不能救。乃至佛告鴦掘：汝當受持不煞生戒。鴦
X23n0439_p0642c09║掘魔羅以偈答言：我今定不能，受持不煞戒，我當常
X23n0439_p0642c10║受持，斷絕眾生命。所言眾生者，無量諸煩惱，若能常
X23n0439_p0642c11║害彼，是名持煞戒等。
X23n0439_p0642c12║【疏】如聲聞有四重禁等者，此偷蘭遮，譯為大罪，或云
X23n0439_p0642c13║麤惡，即七聚中第三聚攝，體兼輕重。今煞、盜等亦爾。
X23n0439_p0642c14║如煞，若於三昧耶戒中作第四於一切眾生作不利
X23n0439_p0642c15║益戒說，即屬於重；若於此中作方便戒說，則屬於輕，
X23n0439_p0642c16║但是偷蘭，非極重也。
X23n0439_p0642c17║【疏】若捨阿字等者，阿字是菩提心，由菩提心故，則有
X23n0439_p0642c18║阿字大悲地波羅蜜等成佛之根。若捨之者，則絕成
X23n0439_p0642c19║佛之根，一切萬善而不得生，故曰若捨阿字等。
X23n0439_p0642c20║【疏】第六、不應於等者，此與前三昧四重戒中第三慳
X23n0439_p0642c21║法，名同、為一、為異耶？名雖是同，寬狹逈異。彼中雖於
X23n0439_p0642c22║一切法不得慳恡，然須觀察不得差機，即寬於此也。
X23n0439_p0642c23║【經】吾今演說差別道等者。謂佛為金剛手，分別演說
X23n0439_p0642c24║二乘乃至世人等差別之道，及此中獨一法界如如
X23n0439_p0643a01║之道，故云吾今演說等。
X23n0439_p0643a02║【疏】猶如無種子等者，破外道不平等見也。謂外道計
X23n0439_p0643a03║神我而生一切，以不知佛法正因緣故，是不平等見。
X23n0439_p0643a04║猶世華果不從種子而有，則無事處。石女兒者，如人
X23n0439_p0643a05║謂石女生兩兒，一白一黑，石女本自無兒，更分白黑，
X23n0439_p0643a06║即自語相違。又如有人言：我今能以空華而結為鬘。
X23n0439_p0643a07║斯亦妄語。是故若離正因說有果者，無有是處也。
X23n0439_p0643a08║【疏】復有著於斷常等者，即斷常二見也。皆以未知緣
X23n0439_p0643a09║起法故，有如是計也。然佛法中，以知因緣有故，則離
X23n0439_p0643a10║無見；以觀自性空故，不生有見。若了如是有無之義，
X23n0439_p0643a11║而不墮於斷常，則因果義成就也。
X23n0439_p0643a12║【疏】如虫食木等者，謂外道等十善之名，濫同佛法，如
X23n0439_p0643a13║虫食木，偶然成字，彼虫何曾分別是字非字？如彼外
X23n0439_p0643a14║道，但從久遠相承，遵行是法，而不知世出世異，故不
X23n0439_p0643a15║可為比也。
X23n0439_p0643a16║【疏】以入一切平等者，此菩薩以入阿字一切平等本
X23n0439_p0643a17║不生法界中，而修行此一道法門故，則與顯露常教
X23n0439_p0643a18║不得共也。
X23n0439_p0643a19║【疏】梵音眼有二名等者，一云甯怛囉，即當慈目；二云
X23n0439_p0643a20║斫屈所，即當悲眼。更互亦得，故曰梵音等。
X23n0439_p0643a21║【疏】先說不煞相。等者，謂乃至捨一切刀杖等。等，即等
X23n0439_p0643a22║自他讚喜等。言煞法者，梵網疏云：法謂軌則，如沉舟、
X23n0439_p0643a23║減竈等。緣謂外境，有其總、別：別即窮困、軄伇、風俗、娛
X23n0439_p0643a24║樂等；總即弧矢、劒戟，乃至鷹、犬、手、足等。因即內心，通
X23n0439_p0643b01║於三毒：為利屠害等，貪為因；以怨報怨等，嗔為因；不
X23n0439_p0643b02║識罪福，或戲或好等，癡為因。但除貪、嗔外，所行之煞，
X23n0439_p0643b03║皆癡為因也。業者，謂煞事，即正作也。或以此為業，榮
X23n0439_p0643b04║身益家。上通下局，細思可知。然前三具足，方成此業，
X23n0439_p0643b05║闕則不成故也。言乃至有形者，攝一切故。不同小乘，
X23n0439_p0643b06║害畜唯輕，害人為重。佛性平等，無非父母，故云有形。
X23n0439_p0643b07║言永無害意者，深防意地也。
X23n0439_p0643b08║【疏】亦當為彼至因緣者。此菩薩方便持戒，雖經中所
X23n0439_p0643b09║制，乃至一切，下至草線，不得專取，然當為彼一切慳
X23n0439_p0643b10║鄙之者，而作乏匱因緣。乏，謂闕乏；匱者，閇也。若不修
X23n0439_p0643b11║施業，則闕乏閇匱當果之種，恐成如是匱乏因緣。是
X23n0439_p0643b12║以菩薩悲愍彼等，方便盜取，破彼匱乏因緣，如下廣
X23n0439_p0643b13║釋。
X23n0439_p0643b14║【疏】然惱害心略有九種等者，明起煞緣也。謂於一人
X23n0439_p0643b15║上，說為九種惱害之心：一、我身者，為他於己而起種
X23n0439_p0643b16║種惱害之緣，而生嗔恨，遂行煞業。二者、及惡我善友，
X23n0439_p0643b17║惡（安固反）謂嫌惡，謂我之善友，汝却嫌惡而起嗔害。三
X23n0439_p0643b18║者、我之怨家，汝却與好面嗔害。此之三緣，通於三世
X23n0439_p0643b19║而成九種，故云然惱害心略有九種。
X23n0439_p0643b20║【疏】然深觀即同元為戒者，菩薩方便持戒，但為成就
X23n0439_p0643b21║菩提之因，而無能所之取，即是無為戒也。若此中義，
X23n0439_p0643b22║以阿字本不生句觀之，即是秘密不思議緣起之無
X23n0439_p0643b23║為戒也。
X23n0439_p0643b24║【疏】如智度論尸波羅蜜中者，彼論云：若自有妻，受戒
X23n0439_p0643c01║有娠，乳兒非道，如是犯者，名為邪婬。問曰：人守人
X23n0439_p0643c02║瞋、法守破法，應名邪婬。人自有妻，何以為邪？答曰：
X23n0439_p0643c03║既聽受一日戒墮於法中，本雖是婦今不自在，過受
X23n0439_p0643c04║戒時則非法守。有娠婦人以其身重，厭本所習又為
X23n0439_p0643c05║傷娠，乳兒時婬其母乳則竭，又以心著婬欲不復護
X23n0439_p0643c06║兒，非道之處則非女根，女心不樂強以非理，故名邪
X23n0439_p0643c07║婬等。
X23n0439_p0643c08║【疏】然亦有方便而作麤語者。如無畏三藏初自天竺
X23n0439_p0643c09║至，玄宗謂三藏曰：師不遠而來，故倦矣，欲於何方休
X23n0439_p0643c10║息耶？三藏進曰：臣在西天時，常聞大唐西明寺宣律
X23n0439_p0643c11║師，持律第一，願往依止。玄宗可之。宣律禁戒堅苦，梵
X23n0439_p0643c12║修精潔，三藏飲酒食肉，言行麤易，往往乘醉喧競，穢
X23n0439_p0643c13║污茵席，宣律不能甘之。忽中夜，宣律捫虱，將投于地，
X23n0439_p0643c14║三藏半醉，進聲呼曰：律師！律師！撲死佛子耶！宣律方
X23n0439_p0643c15║知其異人也，整衣作禮而師事焉。此其方便也（四十一）。
X23n0439_p0643c16║
X23n0439_p0643c17║大毗盧遮那成佛神變加持經義釋演密鈔卷第九