X23n0447_p0789c04║
X23n0447_p0789c05║
X23n0447_p0789c06║
X23n0447_p0789c07║觀自在菩薩如意心陀羅尼呪經略疏卷下
X23n0447_p0789c08║清上天竺講寺住持沙門　續法　述
X23n0447_p0789c09║△別陳四瑞四：初大地，六震瑞。
X23n0447_p0789c10║爾時，觀自在菩薩摩訶薩說是大輪陀羅尼呪王已，
X23n0447_p0789c11║即時大地六種震動。
X23n0447_p0789c12║大輪具二義：一、轉開聖境，二、輾去凡塵。為諸呪之
X23n0447_p0789c13║所歸往，名為呪王。地震表消災入理相。搖揚不安
X23n0447_p0789c14║名動，自下升高名起，忽然騰舉名踊，隱隱出聲名
X23n0447_p0789c15║震，振聲覺悟名吼，砰磕發響名擊。前三約形，後三
X23n0447_p0789c16║約聲，今於聲形各標一也。於六種中又各有三：直
X23n0447_p0789c17║動名動，一也；四、天下動名徧動，二也；三、千界動名
X23n0447_p0789c18║等徧動，三也。餘五亦如是。合成十八種，約法表信、
X23n0447_p0789c19║住、行、向、地等六位，破無明也。△二天宮驚動瑞。
X23n0447_p0789c20║諸有天宮、龍宮及藥叉宮，徤達婆、阿蘇羅、緊奈羅等
X23n0447_p0789c21║宮殿，亦皆旋轉迷惑所依。一切惡魔為障礙者，見自
X23n0447_p0789c22║宮殿皆悉𦦨起，無不驚怖。惡心眾生、惡龍、惡鬼、藥义
X23n0447_p0789c23║羅剎，皆悉顛墜。
X23n0447_p0789c24║此表伏魔成行相也。諸有總舉所依處也。略則三
X23n0447_p0790a01║有，謂欲、色、空。廣則二十五有，謂四洲、四惡趣、六欲
X23n0447_p0790a02║并梵天、四禪、四空處、無想及那含。梵語提婆，此云
X23n0447_p0790a03║天，樂勝身勝故，即欲色等天也。梵語那伽，此云龍，
X23n0447_p0790a04║有四：一天龍，守天宮殿；二飛龍，興雲致雨；三地龍，
X23n0447_p0790a05║決江開凟；四藏龍，守輪王福人庫藏。藥叉，此云勇
X23n0447_p0790a06║地行。健達婆，此云香陰，不飡酒肉唯香資陰故。在
X23n0447_p0790a07║須彌山南金剛窟住，乃天主俗樂之神也。具緣幢
X23n0447_p0790a08║倒擲之技。阿蘇羅，此云非天，有天福無天德故。亦
X23n0447_p0790a09║云無端正，男醜女美故。又云無酒，採華醞海其味
X23n0447_p0790a10║不變，瞋妬誓斷故。亦有天（化生）、人（胎生）、畜（濕生）四趣不同，
X23n0447_p0790a11║如楞嚴明。緊奈羅，此云疑神，似人而頭有一角故。
X23n0447_p0790a12║是天王法樂之神也。具絃管歌詠之技，居十寶山
X23n0447_p0790a13║身有異香。即上奏樂等者，指迦樓羅、摩睺羅伽二
X23n0447_p0790a14║部。迦樓羅，此云金翅，兩翅相去三百三十六萬里，
X23n0447_p0790a15║金色光耀，頸有如意珠，以龍為食，常來居在瞻蔔
X23n0447_p0790a16║華樹之上。摩睺羅伽，此云大腹行。什曰：地龍。肇曰：
X23n0447_p0790a17║蟒神。宮殿，所居舍宅也。旋轉迷惑者，如意明呪現
X23n0447_p0790a18║前，虗空尚殞，況國土宮殿耶？經云：微塵國土，皆是
X23n0447_p0790a19║迷頑妄想。安立一人，發真歸元，此十方空，皆悉鎖
X23n0447_p0790a20║殞，云何國土而不振裂？梵語魔羅，秦言能奪命，奪
X23n0447_p0790a21║慧命故。又云殺者，殺法身故。或言惡者，多諸貪瞋
X23n0447_p0790a22║嫉妬故。又翻為障，能為行人作障礙故。𦦨起驚者，
X23n0447_p0790a23║寶輪王呪到處，波旬宮殿自燬。楞嚴云：汝輩修禪
X23n0447_p0790a24║菩薩羅漢，心精通㳷，當處湛然。魔王鬼神，見其宮
X23n0447_p0790b01║殿無故崩裂，無不驚慴。惡心眾生，指九十五種外
X23n0447_p0790b02║道，及諸闡提斷善根人。羅剎云速疾，又云可畏，噉
X23n0447_p0790b03║人精氣鬼也。悉顛墜者，蓮華心呪演時，魍魎妖精，
X23n0447_p0790b04║戀此塵勞者，於妙覺中，自然摧滅矣。經云：奢摩他
X23n0447_p0790b05║中，覺明分析，大力鬼神，褫魄逃逝。依正合共十二
X23n0447_p0790b06║者，表十二處中，調伏十二類，生顛倒妄想也。△三、
X23n0447_p0790b07║三途離苦瑞。
X23n0447_p0790b08║於地獄中受苦眾生，皆悉離苦得生天上。
X23n0447_p0790b09║此表愛敬教法相也。地下之獄，名為地獄。婆沙論
X23n0447_p0790b10║其獄，輕名有間，重名無間。上品惡逆所招感者，大
X23n0447_p0790b11║輪呪王宣揚三途，業報盡滅。如阿鼻獄蒙遮那如
X23n0447_p0790b12║來之光，上升兜率；十千魚聞流水長者之呪，脫生
X23n0447_p0790b13║忉利。故云離苦生天。約法表依三種般若，轉眾生
X23n0447_p0790b14║三種惡業，而成如來三種善業也。△四會前雨供
X23n0447_p0790b15║瑞。
X23n0447_p0790b16║于時會中於世尊前，天雨寶華寶莊嚴具，於虗空中
X23n0447_p0790b17║奏天妓樂，出種種聲廣陳供養。
X23n0447_p0790b18║此表增福得果相也。寶華，即曼陀羅（此云適意，又云白華）、曼
X23n0447_p0790b19║殊沙（此云柔輭，又云赤華）等呪，乃定身結成，故感華供。寶具，
X23n0447_p0790b20║指衣服、傘葢、幢旛、鬘網等呪，乃戒身結成，故感具
X23n0447_p0790b21║供。種種聲者，謂諦、緣、度、十力、四無畏等呪，乃慧身
X23n0447_p0790b22║結成，故感樂供。說者、持者，增法、化、報三身之福樂，
X23n0447_p0790b23║得真性、方便、實智三種菩提之果，藉此為先兆矣。
X23n0447_p0790b24║廣陳供者：一、財供，亦名事供。又二：一、內供，三、果食
X23n0447_p0790c01║等。二、法供，亦名理供。行願品云：諸供養中，法供養
X23n0447_p0790c02║最。所謂如說修行供養，利益眾生供養，不捨菩薩
X23n0447_p0790c03║業供養，不離菩提心供養。約法表破二種執障，而
X23n0447_p0790c04║證諸佛二轉依也。△三、讚示持法以成行三：初、讚
X23n0447_p0790c05║印令會眾起行滿願。
X23n0447_p0790c06║爾時，世尊以美妙音讚觀自在菩薩摩訶薩言：善哉，
X23n0447_p0790c07║善哉！觀自在！汝所宣說是大呪王實難逢遇，能令眾
X23n0447_p0790c08║生求願滿足獲大果報。
X23n0447_p0790c09║眾音悉具曰美，如善口天女。不出眾外曰妙，如梵
X23n0447_p0790c10║王語音。又順如曰美，隨機曰妙。上善哉讚所說呪，
X23n0447_p0790c11║如一切意也。下善哉讚所利生，滿一切果願也。苟
X23n0447_p0790c12║能行持，功不唐捐。△二、廣示令一切依教奉行二：
X23n0447_p0790c13║初、示誦呪法式二：一、總標。
X23n0447_p0790c14║若誦此呪，所有法式，我今當說。
X23n0447_p0790c15║呪雖如優曇華、如牟尼珠、如天甘露、如珍寶藏，若
X23n0447_p0790c16║不如法亦不成益，故假佛說以顯無謬。△二、別釋
X23n0447_p0790c17║二：先、直教一心持呪。
X23n0447_p0790c18║若有善男子、善女人、苾芻、苾芻尼、鄔波索迦、鄔波斯
X23n0447_p0790c19║迦，發心希求此生現報者，應當一心受持此呪。
X23n0447_p0790c20║善男女，指一切淨信人，八部六道中，見聞隨喜皆
X23n0447_p0790c21║攝。苾芻，梵語，西土草名，具含五德，故取為喻。一體
X23n0447_p0790c22║性柔輭，僧能折伏身語，不致麤獷。二引蔓旁布，喻
X23n0447_p0790c23║僧能傳法度人，連延不絕。三馨香遠聞，喻僧戒德
X23n0447_p0790c24║芬芳，為眾所聞。四能療疼痛，喻僧能斷煩惱，毒害
X23n0447_p0791a01║不起。五不背日光，喻僧常向佛日，智慧光明。此舉
X23n0447_p0791a02║出家比丘尼，指出家比丘尼。鄔波索迦，唐言近事
X23n0447_p0791a03║男，在家五戒男也。鄔波斯迦，唐言近事女，在家五
X23n0447_p0791a04║戒女也。發心，希求願也。此生現報，總該世出間善
X23n0447_p0791a05║妙因果，揀非酬過去恩，圖當來報也。意識想念曰
X23n0447_p0791a06║受，身口誦習曰持。一心有二，一事一心，謂專心注
X23n0447_p0791a07║意，毫無間斷。二理一心，謂覺此念，心能所取，絕利
X23n0447_p0791a08║智理，受愚鈍事。持中根，通於二種。△次轉明持誦
X23n0447_p0791a09║法式。
X23n0447_p0791a10║欲受持時，不問日月星辰吉凶，并別修齋戒，亦不假
X23n0447_p0791a11║洗浴及以淨衣，但止攝心，口誦不懈，百千種事，所願。
X23n0447_p0791a12║此呪王即是黃道日紫薇星，至時化凶為吉，遇難
X23n0447_p0791a13║成祥，故不須問日星凶吉。此呪心即是菩薩心地
X23n0447_p0791a14║戒，到處自成齋戒，故不藉修月齋日戒。此密呪即
X23n0447_p0791a15║法性水，浣滌身田，故不假浴，悉同清淨。此明呪即
X23n0447_p0791a16║解脫服，足遮慚愧，故不待洗，自然鮮潔。但止者，因
X23n0447_p0791a17║也。外儀固可出入，內德不可踰閑，故須三業。一切
X23n0447_p0791a18║惡毒鬼神，惡龍惡獸，損害人民，磣心毒人，謗三寶，
X23n0447_p0791a19║毀真言，行不忠孝，作障礙事，世出世因果法中，速
X23n0447_p0791a20║滿福德，智慧頓圓，諦緣度行，超三祇，登十地，五乘
X23n0447_p0791a21║勝位，二轉依果，以上種種，不盡願求，莫不遂意，故
X23n0447_p0791a22║云百千事皆成也。唯恐口誦而不攝心，暫勤而不
X23n0447_p0791a23║久敬，勿獲靈應，或未可知。△二、詳持呪功能二：先
X23n0447_p0791a24║顯尊勝。
X23n0447_p0791b01║更無明呪能得與此如意呪王勢力齊者。
X23n0447_p0791b02║如意呪王是諸佛之母、菩薩之父，天地之根、神靈
X23n0447_p0791b03║之本，如輪王印、如梵天勅、如帝釋幢、如國君詔、如
X23n0447_p0791b04║金剛劍、如白牛車、如海藏象藏香、如華藏淨藏丸，
X23n0447_p0791b05║勢力最勝無可比並。然六道眾生窮無福慧，離大
X23n0447_p0791b06║勢佛及斷苦法，是故菩薩起大悲心，說此微妙最
X23n0447_p0791b07║第一呪得能受持，其人勢力亦無齊者。△次、明神
X23n0447_p0791b08║力三：初、令世間心願如意二：先、明所願二：初、總。
X23n0447_p0791b09║是故先當除諸罪障，次能成就一切事業。
X23n0447_p0791b10║惡逆曰罪，妨害曰障。罪報如霜雪，明呪如日湯。災
X23n0447_p0791b11║障如灰沙，輪呪如猛風。故云除也。未就曰事，已成
X23n0447_p0791b12║曰業。喜事如焦炷，神呪如香油。吉業如舟航，密呪
X23n0447_p0791b13║如順水。故云成也。△二、別二：先、滅過去罪報。
X23n0447_p0791b14║亦能銷除受無間獄，五逆重罪亦能殄滅，一切病苦
X23n0447_p0791b15║皆得除差。
X23n0447_p0791b16║梵語阿鼻比云無間。成論明趣果受苦時，命及形
X23n0447_p0791b17║五皆無間。地獄中極重者，果也。五逆，謂殺父、殺母、
X23n0447_p0791b18║殺阿羅漢、出佛身血、破羯磨、轉法輪僧，上品罪惡
X23n0447_p0791b19║因也。呪作地獄赦書，故云銷除。種種病橫牽纏，亦
X23n0447_p0791b20║由宿殃陳債，呪為良醫妙藥，故云差滅。問：獄逆，罪
X23n0447_p0791b21║也；病苦，障也。此等雖除，祥事業何無成就？答：地獄
X23n0447_p0791b22║纔銷，人天事就；病苦方除，福樂業成。文乃影顯，故
X23n0447_p0791b23║不言耳。下倣此。△次、滅現在罪報二：初、除罪業。
X23n0447_p0791b24║一切重業，悉能破壞。
X23n0447_p0791c01║上品惡逆是地獄因，中品惡逆是餓鬼因，下品惡
X23n0447_p0791c02║逆是畜生因。重罪尚破，況輕小耶？業如枯草，呪如
X23n0447_p0791c03║烈火，遇之灰燼無餘。△二、轉果報九：初、瘧癊。
X23n0447_p0791c04║諸有熱病，或晝或夜，或一日瘧，乃至四日，瘧風黃痰，
X23n0447_p0791c05║癊焦嬰纏，如是病等，誦呪便差。
X23n0447_p0791c06║呪能差愈熱瘧、風黃、痰癊、三焦七種病者，長生符
X23n0447_p0791c07║故。經云：欲得不死地，當佩長生之符。長生符者，三
X23n0447_p0791c08║乘法是。△二蠱毒。
X23n0447_p0791c09║若有他人𥜒魅蠱毒，悉皆消滅，無復遺餘。
X23n0447_p0791c10║𥜒禱呪詛也。梵語彌栗頭韋陀羅，此云妙善主。𥜒
X23n0447_p0791c11║禱者，楞嚴云：遇幽為形，名為魘鬼。精魅，迷惑也。經
X23n0447_p0791c12║云：上品精靈，中品妖魅，下品邪人，諸魅所著。蠱，腹
X23n0447_p0791c13║中蟲也。毒，金銀草木毒也。謂於根身衣食之中，下
X23n0447_p0791c14║諸蠱毒。梵語彌栗頭虔伽他，此云善品主。蠱毒者，
X23n0447_p0791c15║經云：遇蟲成形，名蠱毒鬼。呪能滅者，甘露漿故。經
X23n0447_p0791c16║云：譬如有人飲甘露漿，一切人物不能為害。若常
X23n0447_p0791c17║持者，其身畢竟不變不壞。△三癰痛。
X23n0447_p0791c18║假使一切癰、癭、惡瘡、疥、癩、疽、癬周遍其身，并及眼、耳、
X23n0447_p0791c19║鼻、舌、唇、口、牙、齒、咽、喉、頂、腦、𮌎、脇、心、腹、腰、背、脚、手、頭、面
X23n0447_p0791c20║等痛，支節煩疼，半身不隨，腹脹塊滿，飲食不銷，從頭
X23n0447_p0791c21║至足，但是疾苦，無不痊除。
X23n0447_p0791c22║六腑不和生癰，五藏不調生疽癭瘤也。一十一種
X23n0447_p0791c23║恙，二十三種疼，無不痊者。呪是不死之藥，延齡丹
X23n0447_p0791c24║故。經云：譬如有人持善見藥，能持一切所有諸病。
X23n0447_p0792a01║又如有人服延齡丹，長得充健，不老不瘦。△四鬼
X23n0447_p0792a02║神
X23n0447_p0792a03║若有藥义羅剎、毗那夜迦、惡魔鬼神諸行惡者，皆不
X23n0447_p0792a04║得便。
X23n0447_p0792a05║毗那，此云猪頭；夜迦，此云象鼻。二鬼神名不得便
X23n0447_p0792a06║者，呪是天帝杵，故華嚴云：如釋天王執金剛杵，摧
X23n0447_p0792a07║伏一切修羅鬼神。楞嚴云：持此呪心，頻那夜迦諸
X23n0447_p0792a08║惡鬼王皆領深恩，常加守護。△五災難。
X23n0447_p0792a09║亦無刀杖兵箭，水火惡毒，惡風雨雹，怨賊劫盜，能及
X23n0447_p0792a10║其身。
X23n0447_p0792a11║水、火、風為三災，餘即八難，無能及者。此呪如摩尼
X23n0447_p0792a12║冠。如無畏丸經云：帝釋著摩尼冠，暎蔽諸餘天眾。
X23n0447_p0792a13║龍王戴摩尼冠，遠離一切怨敵怖畏。人得無畏丸
X23n0447_p0792a14║藥，離五恐怖，所謂火不能燒，水不能漂，刀不能傷，
X23n0447_p0792a15║毒不能中，烟不能熏。△六賊橫。
X23n0447_p0792a16║亦無王賊，無有橫死，來相侵害。
X23n0447_p0792a17║王賊九橫中二，大小諸橫無侵害者，呪是翳形法
X23n0447_p0792a18║解脫方。故經云：譬如有人得翳形法，人與非人悉
X23n0447_p0792a19║不能見。又人得安繕那以塗其目，雖行人間，人所
X23n0447_p0792a20║不見。又人得解脫藥方，終無橫難。又得阿藍婆汁
X23n0447_p0792a21║以用塗身，身之與心咸有堪能。△七蟲獸。
X23n0447_p0792a22║諸惡夢想，蚖蛇蝮蠍，守宮百足，及以蜘蛛，諸惡毒獸，
X23n0447_p0792a23║虎狼師子，悉不能害。
X23n0447_p0792a24║蚖蛇，黑蛇也，毒盛不觸而吸。蝮，蚖蛇。蠍，蠍虎。此二
X23n0447_p0792b01║若觸則螫。守宮，蜓也。百足，蜈蚣也。呪令不能害者，
X23n0447_p0792b02║龍寶珠故、大應伽故。經云：有人得龍寶珠，一切龍
X23n0447_p0792b03║蛇不能為害。人持大應伽藥，蛇蟲聞氣即皆遠去。
X23n0447_p0792b04║△八軍陣。
X23n0447_p0792b05║兵戈戰陣，皆得勝利。
X23n0447_p0792b06║呪如天力士將軍寶故，於戰陣中得勝利也。△九
X23n0447_p0792b07║官訟
X23n0447_p0792b08║若有諍訟，亦得和解。
X23n0447_p0792b09║呪如帝王旨、長樂印，故能私諍和、官訟解也。△次
X23n0447_p0792b10║明能持。
X23n0447_p0792b11║若誦一遍，如上諸願悉皆遂意。
X23n0447_p0792b12║如上者，初一消滅現在一切輕重罪障，次九成就
X23n0447_p0792b13║現在一切轉苦成樂事業，合為十種。呪如如意珠
X23n0447_p0792b14║周給一切貧乏、呪如功德瓶滿足諸眾生心、呪如
X23n0447_p0792b15║如意樹能雨眾莊嚴具、呪如伏藏出財無匱、呪如
X23n0447_p0792b16║明鏡普現形像，故一遍皆遂，況二七至七七耶？△
X23n0447_p0792b17║二、令出世心願如意二：先明能持。
X23n0447_p0792b18║若日日誦一百八遍。
X23n0447_p0792b19║日日顯精進不退，非一暴十寒者，此華嚴云：如鑽
X23n0447_p0792b20║燧求火，未出而數息，火勢隨止滅，懈怠者亦然。故
X23n0447_p0792b21║當日念相繼，切莫間斷百八，表破百八見惱，成百
X23n0447_p0792b22║八法門也。△次明所願七。一、遂諸求。
X23n0447_p0792b23║即見觀自在菩薩，告言：善男子！汝等勿怖，欲求何願
X23n0447_p0792b24║一切施汝？
X23n0447_p0792c01║一切施者，聲聞四果、菩薩五位、三明、六通、二空、十
X23n0447_p0792c02║力、菩提、涅槃，一切願求盡皆施與。△二、現佛身。
X23n0447_p0792c03║阿彌陀佛，自現其身。
X23n0447_p0792c04║梵語阿彌陀，此云無量壽，亦云無量光。呪即如來
X23n0447_p0792c05║覺心，誦之成佛。覺胤上屬因，此屬果，合為因果該
X23n0447_p0792c06║徹門也。△二見樂土。
X23n0447_p0792c07║亦見極樂世界種種莊嚴，如經廣說。
X23n0447_p0792c08║無有眾苦，故名極樂，觀音彌陀所住處也。種種嚴
X23n0447_p0792c09║者，見極樂國七寶莊嚴，寶地寶池寶樹行列，諸天
X23n0447_p0792c10║寶幔彌覆其上，眾寶羅網滿虛空中，水流光明，鳧
X23n0447_p0792c11║雁鴛鴦皆說沙法。經指彌陀觀經而言，呪即法性
X23n0447_p0792c12║樂境，持之自成受用，對前後之正，此稱為依，合名
X23n0447_p0792c13║依正互容門也。△四瞻菩薩。
X23n0447_p0792c14║并見極樂世，界諸菩薩眾，
X23n0447_p0792c15║無量壽經云：彼國補處菩薩，一名觀世音，二名大
X23n0447_p0792c16║勢至。又餘菩薩、聲聞，其數難量。佛告彌勒：於此世
X23n0447_p0792c17║界六十七億不退菩薩往生彼國，小行菩薩不可
X23n0447_p0792c18║稱計。他方十四佛國中，大菩薩往生者甚多無數。
X23n0447_p0792c19║今能見者，以此陀羅尼中菩薩萬行盡總持故。△
X23n0447_p0792c20║五覲諸佛。
X23n0447_p0792c21║亦見十方，一切諸佛，
X23n0447_p0792c22║以此呪心，出生諸佛。十方諸佛，因此呪心，正覺降
X23n0447_p0792c23║魔，轉法授記。故於百八遍內，念念能見一切佛也。
X23n0447_p0792c24║望上是伴，此是主，合名主伴圓明門。△六觀聖居。
X23n0447_p0793a01║亦見觀自在菩薩所居之處補怛羅山。
X23n0447_p0793a02║所居處者，菩薩應化所居處也。補怛羅，此云海島，
X23n0447_p0793a03║又云小白華樹。山多此樹，香氣遠聞。故西域記云：
X23n0447_p0793a04║有呾落迦山，南海有石天宮，是觀自在菩薩游舍。
X23n0447_p0793a05║華嚴云：海上有山多聖賢，眾寶所成極清淨。華果
X23n0447_p0793a06║樹林皆徧滿，泉流池沼悉具足。勇猛丈夫觀自在，
X23n0447_p0793a07║為利眾生住此山。長行文云：見其西面巖谷之中，
X23n0447_p0793a08║泉流縈暎，樹林蓊𬅕，香草柔輭，右旋匝地。觀自在
X23n0447_p0793a09║菩薩於金剛寶石上結加趺坐，無量菩薩皆坐寶
X23n0447_p0793a10║石，恭敬圍繞，而為宣說大慈悲法，令其攝受一切
X23n0447_p0793a11║眾生。今亦見者，呪即菩薩功德山故，大悲海故。△
X23n0447_p0793a12║七、得淨身。
X23n0447_p0793a13║即得自身清淨。
X23n0447_p0793a14║自身淨者，即法華中六根清淨也。位當十信，因六
X23n0447_p0793a15║根都攝，淨念相繼，成此果耳。呪從真如心出，法性
X23n0447_p0793a16║身流，誦之無不身淨。對上菩薩處為他，此為自，合
X23n0447_p0793a17║名自他攝入門也。△三、令世出世間心願如意。
X23n0447_p0793a18║常為諸王公卿宰輔，恭敬供養眾人愛敬，所生之處
X23n0447_p0793a19║不入母胎，蓮華化生眾相具足，在所生處常得宿命，
X23n0447_p0793a20║始從今日乃至成佛，不墮惡道常生佛前。
X23n0447_p0793a21║一、現生王臣禮供，士夫敬愛，世間心願如意也。二、
X23n0447_p0793a22║他生化相具足，得宿命通，出世心願如意也。三、從
X23n0447_p0793a23║今至正覺時，常生十方佛前，總顯世出世願盡如
X23n0447_p0793a24║意也。呪如摩尼聚寶藏瓶，故能隨願隨心若此。△
X23n0447_p0793b01║三、結誡令行者誠信勿疑。
X23n0447_p0793b02║爾時觀自在菩薩白佛言：世尊！此栴檀心輪陀羅尼，
X23n0447_p0793b03║如我所說，若苾芻、苾芻尼、鄔波索迦、鄔波斯迦，若有
X23n0447_p0793b04║至誠心所憶念能受持者，必得成就。惟須深信，不得
X23n0447_p0793b05║生疑（更有藥法在本藏中，此隱不出）。
X23n0447_p0793b06║栴檀心輪，省文也，具名栴檀摩尼心寶。輪王至誠，
X23n0447_p0793b07║內不欺心，外不欺人，真實無妄之謂。心念，意誠也；
X23n0447_p0793b08║身受，身誠也；舌持，口誠也。三業虔恭，百求必遂。信
X23n0447_p0793b09║者，善之首，功之魁。華嚴云：信為道元功德母，長養
X23n0447_p0793b10║一切諸善根，信能必到如來地，信為功德不壞種，
X23n0447_p0793b11║信能增益最勝智，信能示現一切佛。唯識云：云何
X23n0447_p0793b12║為信於實德能？深忍樂欲，心淨為性；對治不信，樂
X23n0447_p0793b13║善為業。然信差別，略有三種：一、信實有，謂於諸法
X23n0447_p0793b14║實事理中，深信忍故；二、信有德，謂於三寶真淨德
X23n0447_p0793b15║中，深信忍故；三、信有能，謂於一切世、出世善，深信
X23n0447_p0793b16║有力，能得能成，起希望故。由斯對治，不信彼心愛
X23n0447_p0793b17║樂證修世、出世善。今此信亦有三：一、信呪有大神
X23n0447_p0793b18║力，求必如意；二、信佛所語不虛，依之稱心；三、信觀
X23n0447_p0793b19║自在菩薩具大悲願，常加護持。又起信中，三寶前
X23n0447_p0793b20║加，一信根本，所謂樂念真如法故。今此信得自心
X23n0447_p0793b21║是佛，自心作佛，呪從心生，果從心得，離我真如心
X23n0447_p0793b22║外，別無一法施設。梵網所謂汝是當成佛，我是已
X23n0447_p0793b23║成佛，當作如是信，戒品已具足。此即信真如根本
X23n0447_p0793b24║法也。四信一起，所願皆得，此為受持之要務。故勸
X23n0447_p0793c01║云：惟須疑者，惡之本，罪之根。孔子曰：人而無信，不
X23n0447_p0793c02║知其可也。然有三相：一疑自非器，二疑師悞我，三
X23n0447_p0793c03║疑法非理。約當教明：一疑呪無靈驗，二疑佛菩薩
X23n0447_p0793c04║未必加護，三疑自己罪障深重，非是法器。三疑在
X23n0447_p0793c05║懷，進求不猛，世間因果尚難，況出世耶？故誡云：不
X23n0447_p0793c06║得生。此之勸誡，為菩薩最後垂範。（文下註云：更有藥法者，指實叉
X23n0447_p0793c07║難陀與寶思惟。二譯本中，皆詳課誦法及和愛樂〔樂〕法也。須者檢之。）△四、結勸親驗
X23n0447_p0793c08║以證果二：先、囑令證驗二：初、讚顯靈驗。
X23n0447_p0793c09║爾時，世尊讚觀自在菩薩言：善哉，善哉！汝大慈無量，
X23n0447_p0793c10║乃能說此微妙如意心輪陀羅尼法，于贍部洲有諸
X23n0447_p0793c11║眾生，發心口誦即得親驗。
X23n0447_p0793c12║初讚善哉，持則成，不持則不成。如栴檀，近則香，遠
X23n0447_p0793c13║則不香，其語不誑也。次讚善哉，信則就，不信則不
X23n0447_p0793c14║就。如水清珠，投水則淨，不投則不淨，其言是真也。
X23n0447_p0793c15║與無量樂，名曰大慈。靈感叵測曰微，神應難思曰
X23n0447_p0793c16║妙。贍部，此云勝金，樹名。林中有河，樹果汁落河底，
X23n0447_p0793c17║染沙為金，其色赤黃，兼帶紫𦦨。唯南洲有此樹，故
X23n0447_p0793c18║取為名。親驗，親得誦呪之靈驗也。問：菩薩雖無剎
X23n0447_p0793c19║不現，而與娑婆更有緣，此中何獨指贍部耶？答：一
X23n0447_p0793c20║者、百億四大部洲中，舉一以該餘也。二者、三千洲
X23n0447_p0793c21║中，唯南洲為勝：一、如來降生，二、諸天願來，三、有般
X23n0447_p0793c22║若典，四、能斷婬欲，五、識善惡念，六、勇猛精進。前三
X23n0447_p0793c23║緣勝，後三因勝，三洲不及，故獨舉贍部眾生以勸
X23n0447_p0793c24║發也。△二、勅教現證。
X23n0447_p0794a01║汝依我教，於諸有情數數勤加策勵示誨，令得證驗
X23n0447_p0794a02║為現其身，莫違我勅我當隨喜。
X23n0447_p0794a03║數數者，不分年日，不論利鈍，不揀教之小大，不別
X23n0447_p0794a04║理之分圓也。勤加者，增進之謂。未種善根者令種，
X23n0447_p0794a05║已種者令長，未成熟者令成熟，已成熟者令解脫，
X23n0447_p0794a06║誡策以行，警勵以果，開示以理，勸誨以教，為其現
X23n0447_p0794a07║身語而加持之，令得證理果驗教行也。天子制書
X23n0447_p0794a08║曰勅，法王教詔同於君命，故云莫違我勅。隨者，順
X23n0447_p0794a09║也。喜者，慶也。隨順事理無二，慶喜自他無別，順事
X23n0447_p0794a10║有權功，順理有實德，慶自有智慧，慶他有慈悲，權
X23n0447_p0794a11║實礙智悲平等，故云隨喜。約當經釋，依教勤加策
X23n0447_p0794a12║誨，所以隨順也。奉勅現身令證，所以慶喜也。佛尚
X23n0447_p0794a13║隨喜，況餘乘乎。△二、受命不違二：初、出本誓。
X23n0447_p0794a14║時觀自在菩薩白佛言：世尊！我於無量劫來以慈悲
X23n0447_p0794a15║心，於受苦眾生常作擁護，唯願證知。
X23n0447_p0794a16║苦有二苦、三苦、八苦、十苦等。圍抱曰擁，約身言。包
X23n0447_p0794a17║含曰護，約心口言。劫來慈悲為內本因，眾生作護
X23n0447_p0794a18║為外機緣。佛之三智五眼早已知見，未承佛勅如
X23n0447_p0794a19║此，況奉教以後耶？故云願證。法華釋尊讚曰：弘誓
X23n0447_p0794a20║深如海，歷劫不思議。聞名及見身，能滅諸有苦。楞
X23n0447_p0794a21║嚴文殊讚曰：離苦得解脫，良哉觀世音。於恒沙劫
X23n0447_p0794a22║中，入微塵佛國。得大自在力，無畏施眾生。△二、明
X23n0447_p0794a23║今心
X23n0447_p0794a24║為眾生故，說此如意輪陀羅尼。若有受持，常自作業，
X23n0447_p0794b01║專心誦者，所願成辦。我今承佛威力，如是救苦。
X23n0447_p0794b02║業有善惡淨染，此指淨善業也。作受持業，身也。專
X23n0447_p0794b03║心，意也。誦念，口也。如是救苦者，即現三十二應身，
X23n0447_p0794b04║在於火宅內外，救度分段，變易諸生死苦，策誨五
X23n0447_p0794b05║乘教行理也。文含三力：一、陀羅尼呪，有威神力也。
X23n0447_p0794b06║二、持誦成辦，稱念淨業力也。三、承威救，誓願攝取
X23n0447_p0794b07║力也。初後他力，如舟遇順風。中是自力，如帆楫。護
X23n0447_p0794b08║念亦有三：一、為眾生說，自現身護也。二、誦者專心
X23n0447_p0794b09║下，能感護也。三、承威救苦上，承加護也。此明今心
X23n0447_p0794b10║擁護，所以令成道果，不待言矣。△三、流通分
X23n0447_p0794b11║爾時，觀自在菩薩說此如意輪陀羅尼經已，一切大
X23n0447_p0794b12║眾皆悉歡喜，信受奉行。
X23n0447_p0794b13║自在菩薩，能說人清淨也。陀羅尼經，所說法清淨
X23n0447_p0794b14║也。大眾法喜，所得果清淨也。一切眾，指四眾八部。
X23n0447_p0794b15║歡喜者，聞其教則喜。信受者，思其理則受。奉行者，
X23n0447_p0794b16║修其行則行。三慧圓發，二利均成。呪之流傳於歷
X23n0447_p0794b17║劫，經之弘通於法界，理必然也。此亦是經家結集
X23n0447_p0794b18║之辭。
X23n0447_p0794b19║
X23n0447_p0794b20║觀自在菩薩如意心陀羅尼呪經略疏卷下（終）
X23n0447_p0794b21║
X23n0447_p0794b22║音釋
X23n0447_p0794b23║砰（普庚切，音烹。）磕（邱蓋切，音慨。）慴（與懾同。）蝘（煙上聲，蝘蜓守宮也。）