X24n0449_p0090b01║般若綱要卷四
X24n0449_p0090b02║古南沙門　通門　閱正
X24n0449_p0090b03║七空居士　葛䵻　提綱
X24n0449_p0090b04║卷一百三之六葉（較量功德品）　卷一百四
X24n0449_p0090b05║爾時，天帝釋白佛言：書此般若波羅蜜多甚深經典，
X24n0449_p0090b06║種種莊嚴供養恭敬，或佛涅槃後起窣堵波，佛設利
X24n0449_p0090b07║羅安置其中供養恭敬，是二福聚何者為多？佛言：憍
X24n0449_p0090b08║尸迦！我還問汝，如來所得一切智智及相好身，於何
X24n0449_p0090b09║等法修學而得？天帝釋言：於此般若波羅蜜多修學
X24n0449_p0090b10║而得。佛言：如是！如是！不學般若波羅蜜多證得無上
X24n0449_p0090b11║正等菩提，無有是處。何以故？一切智智及相好身并
X24n0449_p0090b12║設利羅，皆以般若波羅蜜多為根本故，佛身遺體非
X24n0449_p0090b13║此般若波羅蜜多一切智智之根本。諸善男子等欲
X24n0449_p0090b14║供養佛若心若身，先當聽聞、受持、讀誦、精進修學、如
X24n0449_p0090b15║理思惟、書寫、解說甚深般若波羅蜜多，是二福聚前
X24n0449_p0090b16║者為多。何以故？一切菩薩摩訶薩、菩薩摩訶薩法，一
X24n0449_p0090b17║切如來、應、正等覺一切智智，皆從如是甚深般若波
X24n0449_p0090b18║羅蜜多而出生故。
X24n0449_p0090b19║佛告天帝釋：贍部洲內極少分人成就佛證淨、法證
X24n0449_p0090b20║淨、僧證淨，轉少分人於佛無疑、於法無疑、於僧無疑，
X24n0449_p0090b21║轉少分人於佛究竟、於究法竟、於僧究竟，轉少分人
X24n0449_p0090b22║得三十七菩提分法，轉少分人得三解脫門，乃至轉
X24n0449_p0090b23║少分人得八解脫、九次第定、四無礙解、得六神通。憍
X24n0449_p0090b24║尸迦！極少分人永斷三結得預流果，轉少分人薄貪、
X24n0449_p0090c01║瞋、癡得一來果，轉少分人斷五順下分結得不還果，
X24n0449_p0090c02║轉少分人斷五順上分結得阿羅漢，轉少分人發心
X24n0449_p0090c03║定趣獨覺菩提，轉少分人發心定趣阿耨多羅三藐
X24n0449_p0090c04║三菩提，轉少分人既發心已精勤修習趣菩提行。
X24n0449_p0090c05║復次，憍尸迦！我以清淨無障佛眼觀察十方世界，雖
X24n0449_p0090c06║有無量、無數、無邊有情發心定趣阿耨多羅三藐三
X24n0449_p0090c07║菩提，精勤修習趣菩提行，而由遠離甚深般若波羅
X24n0449_p0090c08║蜜多方便善巧，若一、若二、若三有情得住菩薩不退
X24n0449_p0090c09║轉地，多分退墮聲聞、獨覺下劣地中。由是因緣，善男
X24n0449_p0090c10║子等應於如是甚深般若波羅蜜多，數數聽聞、受持、
X24n0449_p0090c11║讀誦、精勤修習、如理思惟、好請問師、樂為他說。作此
X24n0449_p0090c12║事已復應書寫，種種寶物而用莊嚴，供養恭敬、尊重
X24n0449_p0090c13║讚歎。是善男子等於餘攝入甚深般若波羅蜜多諸
X24n0449_p0090c14║勝善法亦應聽受，不應非毀令於無上正等菩提而
X24n0449_p0090c15║作留難。何以故？是善男子等應作是念：如來昔住菩
X24n0449_p0090c16║薩位時，常勤修學般若波羅蜜多及諸餘無量無邊
X24n0449_p0090c17║佛法故，證得無上正等菩提。我等今者為求無上正
X24n0449_p0090c18║等菩提，於此甚深般若波羅蜜多等法，亦應隨佛修
X24n0449_p0090c19║學安住。如是般若波羅蜜多等，是一切聲聞、獨覺、菩
X24n0449_p0090c20║薩摩訶薩及諸天、人、阿素洛等利益安樂所依處故。
X24n0449_p0090c21║若此般若波羅蜜多在贍部洲人中住者，則此世間
X24n0449_p0090c22║佛寶、法寶、僧寶皆住不滅，世間常有十善業道、六波
X24n0449_p0090c23║羅蜜乃至如來、應、正等覺證得無上正等菩提。
X24n0449_p0090c24║卷一百五至卷一百二十五
X24n0449_p0091a01║爾時，三千大千世界所有四大王眾天、三十三天及
X24n0449_p0091a02║色究竟天，同聲共白天帝釋言：大仙！應受持如是般
X24n0449_p0091a03║若波羅蜜多，應讀誦如是般若波羅蜜多，應精勤修
X24n0449_p0091a04║學、如理思惟、供養恭敬、尊重讚歎如是般若波羅蜜
X24n0449_p0091a05║多。何以故？如是般若波羅蜜多，令一切惡法損減、善
X24n0449_p0091a06║法增益，令一切天眾增益、諸阿素洛朋黨損減，令一
X24n0449_p0091a07║切佛眼不滅、法眼不滅、僧眼不滅，令佛寶種不斷、法
X24n0449_p0091a08║寶種不斷、僧寶種不斷。大仙！由三寶種不斷故，便有
X24n0449_p0091a09║六波羅蜜多乃至如來、應、正等覺及阿耨多羅三藐
X24n0449_p0091a10║三菩提出現於世。爾時，佛告天帝釋言：憍尸迦！若阿
X24n0449_p0091a11║素洛兇悖徒黨興是惡念，應各念誦如是甚深般若
X24n0449_p0091a12║波羅蜜多，惡心即滅不復更生，或五衰相現，其心驚
X24n0449_p0091a13║惶恐墮惡趣。諸天眷屬應住其前，念誦如是般若波
X24n0449_p0091a14║羅蜜多，五衰相沒身意泰然，設復命終還生本處。憍
X24n0449_p0091a15║尸迦！過去、未來、現在諸佛及諸弟子，皆學如是般若
X24n0449_p0091a16║波羅蜜多，現證無上正等菩提，入無餘依般涅槃界。
X24n0449_p0091a17║由此般若波羅蜜多普攝一切菩提分法，若聲聞、獨
X24n0449_p0091a18║覺、若菩薩、如來皆具攝故。
X24n0449_p0091a19║佛告天帝釋言：依因般若波羅蜜多大呪王故，十善
X24n0449_p0091a20║業道乃至如來、應、正等覺出現世間。譬如依因滿月
X24n0449_p0091a21║輪故，一切世間皆得增明。憍尸迦！菩薩摩訶薩所有
X24n0449_p0091a22║方便善巧，皆從般若波羅蜜多而得生長。菩薩成就
X24n0449_p0091a23║方便善巧力故，能行六波羅蜜多，乃至成行菩薩十
X24n0449_p0091a24║地等行，能得無上正等菩提。
X24n0449_p0091b01║般若波羅蜜多成就現在、未來功德勝利。
X24n0449_p0091b02║念誦大神呪，王惡魔退還。
X24n0449_p0091b03║爾時，諸天同時化作種種香華而散佛上：願此般若
X24n0449_p0091b04║波羅蜜多在贍部洲人中久住，流布乃至十方無量
X24n0449_p0091b05║無數無邊佛國亦復如是。當知是處有妙光明，除滅
X24n0449_p0091b06║暗冥生諸勝利，魔及眷屬不得其便。是善男子等非
X24n0449_p0091b07║少善根能辦是事，定於先世無量佛所，多集善根、多
X24n0449_p0091b08║發正願、多供養佛、多善知識之所攝受。何以故？諸佛
X24n0449_p0091b09║所得一切智智，與此般若波羅蜜多無二亦無二分。
X24n0449_p0091b10║佛言：如是！如是！爾時，慶喜白佛言：何緣不廣稱讚諸
X24n0449_p0091b11║法，但廣稱讚般若波羅蜜多？佛言：由此般若波羅蜜
X24n0449_p0091b12║多與彼諸法為尊為導故。慶喜！要由迴向一切智智
X24n0449_p0091b13║而修布施、淨戒、安忍、精進、靜慮、般若乃至無上正等
X24n0449_p0091b14║菩提，乃可名為真修無上正等菩提。慶喜復白佛言：
X24n0449_p0091b15║云何迴向一切智智而修諸法？佛言：以無二為方便、
X24n0449_p0091b16║無生為方便、無所得為方便，修習一切法，是名迴向
X24n0449_p0091b17║一切智智而修布施、淨戒、安忍、精進、靜慮、般若乃至
X24n0449_p0091b18║無上正等菩提。
X24n0449_p0091b19║慶喜復白佛言：世尊！以何無二為方便、以何無生為
X24n0449_p0091b20║方便、無所得為方便，迴向一切智智，修習一切法？佛
X24n0449_p0091b21║言：以色無二為方便、無生為方便、無所得為方便，迴
X24n0449_p0091b22║向一切智智，修習布施及般若波羅蜜多乃至無上
X24n0449_p0091b23║正等菩提；以受、想、行、識乃至無上正等菩提無二為
X24n0449_p0091b24║方便、無生無所得為方便，迴向一切智智，修習布施
X24n0449_p0091c01║及般若波羅蜜多乃至無上正等菩提（一百六卷之十四葉起至
X24n0449_p0091c02║一百十二卷之六葉）。慶喜復白佛言：云何以色無二為方便、無
X24n0449_p0091c03║生為方便、無所得為方便，迴向一切智智，修習布施
X24n0449_p0091c04║及般若乃至無上正等菩提？佛言：色色性空。何以故？
X24n0449_p0091c05║以色性空與布施、淨戒、安忍、精進、靜慮、般若波羅蜜
X24n0449_p0091c06║多無二無二分故。乃至無上正等菩提無上正等菩
X24n0449_p0091c07║提性空。何以故？以無上正等菩提性空與布施、淨戒、
X24n0449_p0091c08║安忍、精進、靜慮、般若波羅蜜多無二無二分故，受、想、
X24n0449_p0091c09║行、識性空乃至無上正等菩提性空無二無二分故
X24n0449_p0091c10║（一百二十五卷之十七葉止）。慶喜當知！由此般若波羅蜜多故，能
X24n0449_p0091c11║迴向一切智智，能令修習六波羅蜜多乃至無上正
X24n0449_p0091c12║等菩提得至究竟故，此般若多羅蜜多於彼六波羅
X24n0449_p0091c13║蜜多乃至無上正等菩提為尊為導。慶喜當知！譬如
X24n0449_p0091c14║大地以種散中，眾緣和合則得生長，應知大地與種
X24n0449_p0091c15║生長，為所依止，為能建立。如是般若波羅蜜多及所
X24n0449_p0091c16║迴向一切智智，與一切法為所依止，為能建立，令得
X24n0449_p0091c17║生長故，此般若波羅蜜多於一切法為尊為導故，我
X24n0449_p0091c18║但廣稱讚般若波羅蜜多（結一百六卷第三葉慶喜發問）。
X24n0449_p0091c19║卷一百二十六之五葉
X24n0449_p0091c20║爾時，天帝釋白佛言：如來一切功德說猶未盡。所以
X24n0449_p0091c21║者何？我從世尊所受般若波羅蜜多，功德深廣量無
X24n0449_p0091c22║邊際。若有於此甚深般若波羅蜜多，受持、讀誦、精勤
X24n0449_p0091c23║修學、思惟、解說、書寫流布，由此便有十善業道乃至
X24n0449_p0091c24║無上正等菩提出現世間。佛告天帝釋言：若善男子
X24n0449_p0092a01║等不離一切智智心，以無所得為方便，於此般若波
X24n0449_p0092a02║羅蜜多，至心聽聞乃至尊重讚歎，成就無量殊勝戒
X24n0449_p0092a03║蘊、定蘊、慧蘊、解脫蘊、解脫知見蘊。是善男子當知！如
X24n0449_p0092a04║佛超過聲聞及獨覺地，獲得現在、未來殊勝功德。憍
X24n0449_p0092a05║尸迦！若善男子等書寫甚深般若波羅蜜多，置清淨
X24n0449_p0092a06║處供養恭敬、尊重讚歎。時，此三千大千世界所有四
X24n0449_p0092a07║大王眾天及他化自在天已發菩提心者，恒來是處
X24n0449_p0092a08║觀禮、讀誦如是般若波羅蜜多，右繞禮拜合掌而去。
X24n0449_p0092a09║是善男子等應作是念：今此三千大千世界并餘十
X24n0449_p0092a10║方無邊世界所有諸天，及餘無量有大威德諸龍、藥
X24n0449_p0092a11║叉乃至人非人等，常來至此觀禮、讀誦我所書寫甚
X24n0449_p0092a12║深般若波羅蜜多，此我則為已設法施。作是念已歡
X24n0449_p0092a13║喜踴躍，令所獲福倍復增長。諸天等已發無上菩提
X24n0449_p0092a14║心者，或依佛法已獲殊勝利樂者，敬重法故恒來至
X24n0449_p0092a15║此，隨逐擁護增其勢力。所以者何？是善男子等已發
X24n0449_p0092a16║無上正等覺心，恒為救拔諸有情故，恒為不棄捨諸
X24n0449_p0092a17║有情故，彼諸天等亦復如是，由此因緣常隨擁護。
X24n0449_p0092a18║卷一百二十七
X24n0449_p0092a19║時，天帝釋復白佛言：云何覺知此三千大千世界并
X24n0449_p0092a20║餘十方世界，所有諸天乃至人非人等，來至其所合
X24n0449_p0092a21║掌右繞歡喜護念？佛告天帝釋言：若見所安置處有
X24n0449_p0092a22║妙光明，或聞其處異香芬馥，若天樂音，當知爾時有
X24n0449_p0092a23║大神力威德熾盛諸天、龍等，來至其所觀禮、讀誦，此
X24n0449_p0092a24║中所有邪神、惡鬼驚怖退散無敢住者。由此因緣，善
X24n0449_p0092b01║男子等心便廣大，所修善業倍復增長，一切所為無
X24n0449_p0092b02║有障礙。以是故，此般若波羅蜜多隨所在處，周匝除
X24n0449_p0092b03║去諸不淨物，掃拭塗治香水散灑，敷設寶座而安置
X24n0449_p0092b04║之，燒香散華莊嚴其處。
X24n0449_p0092b05║復次，憍尸迦！若能如是供養般若波羅蜜多，身心無
X24n0449_p0092b06║倦、身樂心樂、身輕心輕、身調柔心調柔、身安隱心安
X24n0449_p0092b07║隱，繫心般若波羅蜜多，夜寢息時無諸惡夢唯得善
X24n0449_p0092b08║夢，謂見如來、應、正等覺身真金色，放大光明普照一
X24n0449_p0092b09║切，聲聞、菩薩前後圍繞，身處眾中聞佛為說六波羅
X24n0449_p0092b10║蜜多乃至無上正等菩提相應之法，復聞分別六波
X24n0449_p0092b11║羅蜜多乃至無上正等菩提相應法義。是善男子若
X24n0449_p0092b12║睡若覺身心安樂，諸天神等益其精氣，令彼自覺身
X24n0449_p0092b13║體輕便。由是因緣，不多貪染飲食、醫藥、衣服、臥具，於
X24n0449_p0092b14║四供養其心輕微。憍尸迦！若善男子等不能聽聞、受
X24n0449_p0092b15║持乃至宣說流布，而但書寫、供養恭敬，亦得如前所
X24n0449_p0092b16║說功德。何以故？能廣利益安樂無量諸眾生故。
X24n0449_p0092b17║爾時，佛告天帝釋言：假使充滿此贍部洲佛設利羅
X24n0449_p0092b18║以為一分，書寫如是甚深般若波羅蜜多復為一分，
X24n0449_p0092b19║此二分中汝取何者？天帝釋言：我意寧取如是般若
X24n0449_p0092b20║波羅蜜多。何以故？佛設利羅皆因般若波羅蜜多而
X24n0449_p0092b21║出生故。爾時，舍利子謂天帝釋言：如是般若波羅蜜
X24n0449_p0092b22║多既不可取無色、無見、無對、一相，汝云何取？天帝釋
X24n0449_p0092b23║報舍利子言：如是般若波羅蜜多實不可取無色、無
X24n0449_p0092b24║見、無對、一相，所謂無相。如是般若波羅蜜多無取無
X24n0449_p0092c01║捨、無增無減、無聚無散、無益無損、無染無淨，不與諸
X24n0449_p0092c02║佛法，不捨異生法，不與無為界，不捨有為界，不與六
X24n0449_p0092c03║種波羅蜜多，乃至不與無上正等菩提，能如是知是
X24n0449_p0092c04║為真取般若波羅蜜多。何以故？甚深般若波羅蜜多
X24n0449_p0092c05║不隨二行，無二相故。爾時，佛讚天帝釋言：善哉！善哉！
X24n0449_p0092c06║甚深般若波羅蜜多不隨二行。何以故？無二相故。諸
X24n0449_p0092c07║有欲令甚深般若波羅蜜多有二相者，則為欲令真
X24n0449_p0092c08║如亦有二相。何以故？甚深般若波羅蜜多與真如無
X24n0449_p0092c09║二無二分故。諸有欲令般若波羅蜜多有二相者，則
X24n0449_p0092c10║為欲令法界、法性、不虗妄性、不變異性、平等性、離生
X24n0449_p0092c11║性、法定、法住、實際、虗空界、不思議界亦有二相。何以
X24n0449_p0092c12║故？甚深般若波羅蜜多與法界乃至不思議界無二
X24n0449_p0092c13║無二分故。爾時，天帝釋白佛言：我於此甚深般若波
X24n0449_p0092c14║羅蜜多生憶念時，心契法故，都不見有諸怖畏相。所
X24n0449_p0092c15║以者何？以深般若波羅蜜多無相無狀無言無說，由
X24n0449_p0092c16║此般若波羅蜜多無相無狀無言無說，是故靜慮、精
X24n0449_p0092c17║進、安忍、淨戒、布施乃至無上正等菩提亦無相無狀
X24n0449_p0092c18║無言無說。若此般若波羅蜜多有相有狀有言有說
X24n0449_p0092c19║者，不應如來、應、正等覺為諸有情說一切法無相無
X24n0449_p0092c20║狀無言無說。
X24n0449_p0092c21║世尊！若見如來、應、正等覺，若見所寫甚深般若波羅
X24n0449_p0092c22║蜜多，此二功德平等無異。何以故？如是般若波羅蜜
X24n0449_p0092c23║多與諸如來、應、正等覺，平等無二、無二分故。若諸如
X24n0449_p0092c24║來、應、正等覺住三示導，為諸有情宣說正法；若善男
X24n0449_p0093a01║子等於此般若波羅蜜多，受持、讀誦、廣為他說，此二
X24n0449_p0093a02║功德平等無異。何以故？如來若三示導，若所宣說十
X24n0449_p0093a03║二分教，皆依般若波羅蜜多而出生故（二十七）。世尊！由
X24n0449_p0093a04║此般若波羅蜜多，六種波羅蜜多乃至無上正等菩
X24n0449_p0093a05║圓淨。譬如無價大寶神珠，具無量種勝妙威德；甚深
X24n0449_p0093a06║般若波羅蜜多亦復如是，為眾德本，能滅無量惡不
X24n0449_p0093a07║善法，令諸有情身心苦惱悉皆銷滅。
X24n0449_p0093a08║卷一百二十九
X24n0449_p0093a09║修行般若波羅蜜多，應以法性於諸如來、應、正等覺
X24n0449_p0093a10║修隨佛念。法性有二：一者、有為；二者、無為。云何名為
X24n0449_p0093a11║有為法性？謂如實知我智、有情智乃至知者智、見者
X24n0449_p0093a12║智，若色智乃至識智，眼處智乃至意處智，若色處智
X24n0449_p0093a13║乃至法處智，乃至六種波羅蜜多智、菩提智，如是等
X24n0449_p0093a14║無量門智，皆悉名為有為法性。云何名為無為法性？
X24n0449_p0093a15║謂一切法無生無滅、無住無異、無染無淨、無增無減、
X24n0449_p0093a16║無相無為、無性自性。云何名為無性自性？謂無我性，
X24n0449_p0093a17║無有情性，乃至無知者性，無見者性；無色性，無受、想、
X24n0449_p0093a18║行、識性；無眼處性，無耳、鼻、舌、身、意處性；無色處性，無
X24n0449_p0093a19║聲、香、味、觸、法處性，乃至無大波羅蜜性，無菩提性；無
X24n0449_p0093a20║如是等無量門性，空、無所有、無相、無狀、無言、無說、無
X24n0449_p0093a21║覺、無知，如是名為無性自性。如是諸法無性自性，皆
X24n0449_p0093a22║悉名為無為法性。爾時，佛告天帝釋言：如是！如是！如
X24n0449_p0093a23║汝所說。過去、未來、現在如來、應、正等覺，皆因如是甚
X24n0449_p0093a24║深般若波羅蜜多，當證無上正等菩提，乃至聲聞得
X24n0449_p0093b01║果、獨覺菩提。何以故？如是般若波羅蜜多秘密藏中，
X24n0449_p0093b02║廣說三乘相應法故。時，天帝釋復白佛言：菩薩修行
X24n0449_p0093b03║如是般若波羅蜜多，雖知一切有情心行境界差別，
X24n0449_p0093b04║而不得我、有情乃至知者、見者，亦不得色、受、想、行、識
X24n0449_p0093b05║乃至菩薩法、佛法。何以故？甚深般若波羅蜜多都無
X24n0449_p0093b06║自性亦不可得，能得、所得及二依處性相皆空不可
X24n0449_p0093b07║得故。爾時，佛告天帝釋言：如是！如是！菩薩以無所得
X24n0449_p0093b08║為方便，長夜修行甚深般若波羅蜜多，尚不得菩提
X24n0449_p0093b09║及薩埵，況得菩薩摩訶薩、菩薩摩訶薩法！菩薩與法
X24n0449_p0093b10║尚不可得，況得諸佛及諸佛法！時，天帝釋復白佛言：
X24n0449_p0093b11║菩薩為但行般若波羅蜜多，亦行餘五波羅蜜多耶？
X24n0449_p0093b12║佛言：以無所得為方便，具行六種波羅蜜多。憍尸迦！
X24n0449_p0093b13║菩薩於一切法，以無所得為方便，修習般若波羅蜜
X24n0449_p0093b14║多無所執著，令所修習速得圓滿。如贍部洲所有諸
X24n0449_p0093b15║樹枝條、莖幹、華葉、果實，雖種種形色不同，而其陰影
X24n0449_p0093b16║都無差別；如是布施、淨戒、安忍、精進、靜慮波羅蜜多
X24n0449_p0093b17║雖名有異，而由般若波羅蜜多攝受迴向一切智智，
X24n0449_p0093b18║以無所得為方便故亦無差別。
X24n0449_p0093b19║卷一百三十至卷一百三十五
X24n0449_p0093b20║佛言：憍尸迦！我依此法證無上正等菩提，此法微妙
X24n0449_p0093b21║甚深寂靜，我當還依此法而住，供養恭敬、尊重讚歎。
X24n0449_p0093b22║憍尸迦！我已成佛，尚遵如是甚深般若波羅蜜多依
X24n0449_p0093b23║止而住，況善男子等欲求無上正等菩提，而不於此
X24n0449_p0093b24║至心歸依精勤修學！所以者何？求聲聞者於此證得
X24n0449_p0093c01║阿羅漢果，求獨覺者於此證得獨覺菩提，求大乘者
X24n0449_p0093c02║於此證得阿耨多羅三藐三菩提。
X24n0449_p0093c03║爾時，佛告天帝釋言：教贍部洲諸有情類修十善業
X24n0449_p0093c04║道，書寫般若波羅蜜多，所獲福聚，甚多於前。何以故？
X24n0449_p0093c05║般若波羅蜜多秘密藏中，廣說一切無漏之法。若善
X24n0449_p0093c06║男子等，教一有情住預流果，猶勝教化一贍部洲有
X24n0449_p0093c07║情皆令修學十善業道。何以故？修行十善業道，不免
X24n0449_p0093c08║地獄、傍生、鬼趣，若住預流果，便得永脫三惡趣故，況
X24n0449_p0093c09║教令住一來、不還、阿羅漢果而不勝彼！若善男子等，
X24n0449_p0093c10║教贍部洲諸有情類皆令住預流、一來、不還、阿羅漢
X24n0449_p0093c11║果，不如有人教一有情安住獨覺菩提。何以故？獨覺
X24n0449_p0093c12║菩提所有功德勝預流等百千倍故。若善男子等，教
X24n0449_p0093c13║贍部洲諸有情類皆令安住獨覺菩提，不如有人教
X24n0449_p0093c14║一有情令趣無上正等菩提。何以故？若令趣無上正
X24n0449_p0093c15║等菩提，則令世間佛眼不斷。憍尸迦！由是當知，書寫
X24n0449_p0093c16║如是般若波羅蜜多，施他讀誦，若轉書寫，廣令流布，
X24n0449_p0093c17║所獲福聚，無量無邊。何以故？般若波羅蜜多秘密藏
X24n0449_p0093c18║中，廣說一切世、出世間勝善法故。由此秘密藏中所
X24n0449_p0093c19║說法故，世間便有一切施設可得（向下四洲十方一切世界較量福聚，
X24n0449_p0093c20║書寫功德，甚多於彼。自二十五卷至三十五卷之九葉止，次發起受持、讀誦、如理思惟功德福聚）。憍尸
X24n0449_p0093c21║迦！若善男子等於此般若波羅蜜多受持、讀誦、如理
X24n0449_p0093c22║思惟，所獲福聚勝於教化一贍部洲乃至四洲、三千
X24n0449_p0093c23║大千世界、十方一切世界諸有情類皆令安住十善
X24n0449_p0093c24║業道乃至神通。憍尸迦！此中如理思惟者，謂以非二
X24n0449_p0094a01║非不二行，覺於此般若波羅蜜多受持、讀誦、如理思
X24n0449_p0094a02║惟，復以非二非不二行，覺於靜慮、精進、安忍、淨戒、布
X24n0449_p0094a03║施波羅蜜多乃至無上正等菩提如理思惟。復次，憍
X24n0449_p0094a04║尸迦！若善男子等於此般若波羅蜜多，以無量門廣
X24n0449_p0094a05║為他說，宣示、開演、顯了、解釋、分別義趣令其易解，所
X24n0449_p0094a06║獲福聚勝自受持、若讀、若誦、如理思惟所獲功德。所
X24n0449_p0094a07║言般若波羅蜜多義趣者，謂此般若波羅蜜多非二
X24n0449_p0094a08║非不二、非有相非無相、非入非出、非增非減、非染非
X24n0449_p0094a09║淨、非生非滅、非取非捨、非執非不執、非住非不住、非
X24n0449_p0094a10║實非不實、非相應非不相應、非和合非不和合、非因
X24n0449_p0094a11║緣非非因緣、非法非非法、非真如非非真如、非實際
X24n0449_p0094a12║非非實際，如是義趣有無量門。
X24n0449_p0094a13║應以種種巧妙文義，宣說開示如是般若波羅蜜多。
X24n0449_p0094a14║應以無所得慧及以種種巧說文義，宣說般若乃至
X24n0449_p0094a15║布施波羅蜜多。何以故？憍尸迦！於當來世有善男子
X24n0449_p0094a16║等，為他宣說相似般若波羅蜜多，心便迷謬失於中
X24n0449_p0094a17║道。是故，應以無所得慧，為發無上菩提心者，宣說般
X24n0449_p0094a18║若波羅蜜多乃至布施波羅蜜多。
X24n0449_p0094a19║卷一百三十六
X24n0449_p0094a20║爾時，天帝釋白佛言：世尊！云何說相似般若乃至布
X24n0449_p0094a21║施波羅蜜多？佛言：若善男子等說有所得般若乃至
X24n0449_p0094a22║布施波羅蜜多，如是名說相似。天帝釋復白佛言：云
X24n0449_p0094a23║何說有所得般若波羅蜜多名說相似般若波羅蜜
X24n0449_p0094a24║多？佛言：憍尸迦！若善男子等為發無上菩提心者，說
X24n0449_p0094b01║一切法若常若無常、若樂若苦、若我若無我、若淨若
X24n0449_p0094b02║不淨，若有能求如是等法修行般若，是行般若波羅
X24n0449_p0094b03║蜜多。若善男子等如是求色若常若無常、若樂若苦、
X24n0449_p0094b04║若我若無我、若淨若不淨，依此等法行般若者，我說
X24n0449_p0094b05║名為行有所得相似般若波羅蜜多。憍尸迦！如前所
X24n0449_p0094b06║說，皆是說有所得相似般若波羅蜜多（乃至淨戒、安忍、精進、靜慮、
X24n0449_p0094b07║布施，經文並同，至卷一百四十五止，以後發起真正無所得）。
X24n0449_p0094b08║卷一百四十六
X24n0449_p0094b09║爾時，天帝釋白佛言：世尊！云何名為宣說真正般若
X24n0449_p0094b10║乃至布施波羅蜜多？佛言：若善男子等說無所得般
X24n0449_p0094b11║若乃至布施波羅蜜多，如是名為真正。天帝釋復白
X24n0449_p0094b12║佛言：云何說無所得般若波羅蜜多名說真正波羅
X24n0449_p0094b13║蜜多？佛言：憍尸迦！若善男子等為發無上菩提心者
X24n0449_p0094b14║宣說般若波羅蜜多，不應觀色若常若無常，不應觀
X24n0449_p0094b15║受、想、行、識若常若無常。何以故？色色自性空，受、想、行、
X24n0449_p0094b16║識受、想、行、識自性空；是色自性即非自性，是受、想、行、
X24n0449_p0094b17║識自性即非自性，若非自性即是般若波羅蜜多。於
X24n0449_p0094b18║此般若波羅蜜多，色不可得，受、想、行、識不可得，彼常
X24n0449_p0094b19║無常亦不可得。所以者何？此中尚無色等可得，況有
X24n0449_p0094b20║彼常無常！汝若能修如是般若，是修般若波羅蜜多，
X24n0449_p0094b21║乃至若樂若苦、若我若無我、若淨若不淨亦不可得，
X24n0449_p0094b22║是為宣說真正般若波羅蜜多（乃至淨戒、安忍、精進、靜慮、布施經文並同，
X24n0449_p0094b23║至一百六十五卷止）。復次，憍尸迦！修學時勿觀諸法有少可住、
X24n0449_p0094b24║可超、可入、可得、可證、可受持等所獲功德及可隨喜
X24n0449_p0094c01║迴向菩提。何以故？於此般若乃至布施，畢竟無有少
X24n0449_p0094c02║法可住、可超、可入、可得、可證、可受持等所獲功德及
X24n0449_p0094c03║可隨喜迴向菩提。所以者何？以一切法自性皆空、都
X24n0449_p0094c04║無所有，畢竟無有少法有入有出、有生有滅、有斷有
X24n0449_p0094c05║滅、有斷有常、有一有異、有來有去而可得者。作此等
X24n0449_p0094c06║說，是說真正般若波羅蜜多乃至布施波羅蜜多。
X24n0449_p0094c07║復次，憍尸迦！若善男子等，教贍部洲乃至四洲十方
X24n0449_p0094c08║各如殑伽沙世界諸有情類，皆令住預流果、一來果、
X24n0449_p0094c09║不還果、阿羅漢果乃至獨覺菩提，由此因緣得福多
X24n0449_p0094c10║不？天帝釋言：甚多！佛言：若善男子等，於此般若波羅
X24n0449_p0094c11║蜜多，以無量門巧妙文義為他廣說，宣示開演，顯了
X24n0449_p0094c12║解釋，分別義趣，令其易解，復作是言：當於此甚深般
X24n0449_p0094c13║若波羅蜜多至心聽聞，受持讀誦，令善通利，如理思
X24n0449_p0094c14║惟，隨此法門，應勤修學。所獲功德，甚多於前。何以故？
X24n0449_p0094c15║一切預流及預流果，乃至一切獨覺、獨覺菩提，皆是
X24n0449_p0094c16║般若波羅蜜多所流出故。憍尸迦！若善男子等，教贍
X24n0449_p0094c17║部洲乃至四洲十方各如殑伽沙世界諸有情類，皆
X24n0449_p0094c18║發無上正等覺心，皆住不退轉地，由此因緣得福多
X24n0449_p0094c19║不？天帝釋言：甚多！佛言：若善男子等，於此般若波羅
X24n0449_p0094c20║蜜多，以無量門巧妙文義為他廣說，乃至如理思惟，
X24n0449_p0094c21║隨此般若波羅蜜多所說法門，應正信解；若正信解，
X24n0449_p0094c22║則能修學如是般若波羅蜜多，證得一切智智；若能
X24n0449_p0094c23║證得一切智智，則修般若波羅蜜多增益圓滿，便證
X24n0449_p0094c24║無上正等菩提。是善男子所獲功德，甚多於前。何以
X24n0449_p0095a01║故？一切初發阿耨多羅三藐三菩提心、一切不退轉
X24n0449_p0095a02║地菩薩摩訶薩，皆是般若波羅蜜多所流出故。復次，
X24n0449_p0095a03║憍尸迦！若善男子等，教諸有情類皆於無上正等菩
X24n0449_p0095a04║提得不退轉，復以般若波羅蜜多無量法門為其廣
X24n0449_p0095a05║說令其易解。有善男子等於中勸一速趣無上正等
X24n0449_p0095a06║菩提，令說三乘救度一切，後善男子所獲功德甚多
X24n0449_p0095a07║於前。何以故？憍尸迦！住不退轉地菩薩摩訶薩，不甚
X24n0449_p0095a08║假藉所說法故，於無上覺定趣向故，於大菩提不退
X24n0449_p0095a09║轉故。速趣大菩提菩薩摩訶薩，要甚假藉所說法故，
X24n0449_p0095a10║於無上覺求速趣故，觀生死苦一切有情運大悲心
X24n0449_p0095a11║極痛切故。爾時，天帝白佛言：如如菩薩摩訶薩轉近
X24n0449_p0095a12║無上正等菩提，如是如是應以布施波羅蜜多乃至
X24n0449_p0095a13║一切陀羅尼門、一切三摩地門，速疾教誡教授彼菩
X24n0449_p0095a14║薩摩訶薩。世尊！由此教誡教授授所攝受故，速證無
X24n0449_p0095a15║上正等菩提。爾時，善現告天帝釋言：憍尸迦！汝能勸
X24n0449_p0095a16║勵彼菩薩，復能攝受彼菩薩，亦能護助彼菩薩，汝今
X24n0449_p0095a17║已作佛聖弟子所應作事。何以故？一切如來、聲聞、獨
X24n0449_p0095a18║覺世間勝事，由彼菩薩摩訶薩故而得出生。若無菩
X24n0449_p0095a19║薩發菩提心者，則無有能修學六種波羅蜜多乃至
X24n0449_p0095a20║一切陀羅尼門、三摩地門。若無菩薩修學安住如是
X24n0449_p0095a21║諸事，則無有能證得無上正等菩提安立菩薩、聲聞、
X24n0449_p0095a22║獨覺世間勝事。由菩薩修學安住如是事故，則能證
X24n0449_p0095a23║得無上正等菩提，斷一切地獄、傍生、鬼界，亦能損減
X24n0449_p0095a24║阿素洛黨、增益天眾。由菩薩證得阿耨多羅三藐三
X24n0449_p0095b01║菩提故，便有大族諸天出現世間，復有六種波羅蜜
X24n0449_p0095b02║多乃至聲聞、獨覺、大乘出現世間。（較量功德品竟，計六十九卷）
X24n0449_p0095b03║卷一百六十八之十七葉（隨喜迴向品）　卷一百六十九
X24n0449_p0095b04║爾時，彌勒菩薩白善現言：菩薩摩訶薩所有隨喜迴
X24n0449_p0095b05║向功德，於彼異生、聲聞、獨覺諸福業事為最為勝。何
X24n0449_p0095b06║以故？以諸異生修福業事，但為令己自在安樂；聲聞、
X24n0449_p0095b07║獨覺修福業事，為自調伏、為自寂靜、為自涅槃。菩薩
X24n0449_p0095b08║摩訶薩所有隨喜迴向功德，普為一切有情調伏、寂
X24n0449_p0095b09║靜、般涅槃故。善現白彌勒菩薩言：菩薩緣如是事起
X24n0449_p0095b10║隨喜迴向心，為有如是所緣事如彼菩薩所取相不？
X24n0449_p0095b11║彌勒菩薩言：菩薩緣如是事起隨喜迴向心，實無如
X24n0449_p0095b12║是所緣事如彼菩薩所取相。善現言：若無所緣事如
X24n0449_p0095b13║所取相者，彼菩薩隨喜迴向心，以取相為方便，普緣
X24n0449_p0095b14║十方世界無量無數無邊諸佛已涅槃者，從初發心
X24n0449_p0095b15║乃至法滅所有善根，及弟子等所有善根，一切合集
X24n0449_p0095b16║現前隨喜迴向無上正等菩提。如是所起隨喜迴向
X24n0449_p0095b17║將非顛倒？如於無常謂常，是想顛倒、心顛倒、見顛倒，
X24n0449_p0095b18║乃至於苦謂樂、於無我謂我、於不淨謂淨，是想顛倒、
X24n0449_p0095b19║心顛倒、見顛倒，此於無相而取其相亦應如是。大士！
X24n0449_p0095b20║如所緣事實無所有，隨喜迴向心亦如是，諸善根亦
X24n0449_p0095b21║如是，無上正等菩提亦如是，色、受、想、行、識乃至聲聞、
X24n0449_p0095b22║獨覺、大乘亦如是者，何等是所緣？何等是事？何等是
X24n0449_p0095b23║隨喜迴向心？何等是無上正等菩提？而彼菩薩緣如
X24n0449_p0095b24║是事，起隨喜心迴向無上正等菩提？彌勒菩薩言：若
X24n0449_p0095c01║菩薩久修行六波羅蜜多，已供養無量諸佛，宿植善
X24n0449_p0095c02║根，久發大願，為善友所攝受，善學諸法自相空義，是
X24n0449_p0095c03║菩薩能於所緣事及一切法皆不取相，而能發起隨
X24n0449_p0095c04║喜迴向。菩提如是隨喜迴向，以非二非不二為方便、
X24n0449_p0095c05║非相非無相為方便、非染非淨為方便、非生非滅為
X24n0449_p0095c06║方便故，於所緣事乃至無上正等菩提能不取相，不
X24n0449_p0095c07║取相故非顛倒攝，若取相而起隨喜迴向猶顛倒攝。
X24n0449_p0095c08║不應為彼新學大乘菩薩前說，應於不退轉菩薩前
X24n0449_p0095c09║廣說，不毀謗故。
X24n0449_p0095c10║善現白彌勒菩薩言：菩薩應以如是隨喜俱行諸福
X24n0449_p0095c11║業事迴向，謂所用心隨喜迴向。此所用心盡、滅、離、變，
X24n0449_p0095c12║此中何等是所用心？復以何等為所緣事及諸善根，
X24n0449_p0095c13║而說隨喜迴向無上正等菩提？是心於心理不應有
X24n0449_p0095c14║隨喜迴向，以無二心俱時起故，亦心不可隨喜迴向
X24n0449_p0095c15║心自性故。大德！菩薩修行般若波羅蜜多時，能如實
X24n0449_p0095c16║知色無所有，受、想、行、識無所有，乃至無上正等菩提
X24n0449_p0095c17║皆無所有，以隨喜俱行諸福業事迴向無上正等菩
X24n0449_p0095c18║提，是名無顛倒隨喜迴向。
X24n0449_p0095c19║爾時，天帝釋白善現言：新學大乘菩薩云何以所修
X24n0449_p0095c20║習一切善根，迴向無上正等菩提？云何攝受隨喜俱
X24n0449_p0095c21║行諸福業事，迴向無上正等菩提？時，善現承彌勒菩
X24n0449_p0095c22║薩摩訶薩神力加被，告天帝釋言：新學菩薩若修般
X24n0449_p0095c23║若波羅蜜多，以無所得為方便、無相為方便，攝受般
X24n0449_p0095c24║若波羅蜜多，乃至攝受無上正等菩提。由此因緣，多
X24n0449_p0096a01║信解般若波羅蜜多，乃至信解無上正等菩提。由此
X24n0449_p0096a02║因緣，常為善友之所攝受，以無量門巧妙文義為其
X24n0449_p0096a03║辯說一切相應之法，以如是法教誡教授，令其得入
X24n0449_p0096a04║菩薩正性離生，常不遠離一切法，常不遠離無上正
X24n0449_p0096a05║等菩提，隨所修習，與一切有情皆悉同共迴向無上
X24n0449_p0096a06║正等菩提。新學大乘菩薩應普於十方世界，斷諸有
X24n0449_p0096a07║路絕戲論道，棄諸重擔摧聚落刺，盡諸有結具足正
X24n0449_p0096a08║智，心善解脫巧說法要。一切如來、應、正等覺及弟子
X24n0449_p0096a09║眾所有功德，并人、天等所種善根，如是一切合集稱
X24n0449_p0096a10║量現前發起，與諸有情皆悉同共迴向無上正等菩
X24n0449_p0096a11║提。爾時，彌勒菩薩問善現言：新學菩薩若念所有功
X24n0449_p0096a12║德、所種善根，合集稱量現前發起，比餘善根為最為
X24n0449_p0096a13║勝，復以如是隨喜善根同共迴向，是菩薩云何不墮
X24n0449_p0096a14║想顛倒、心顛倒、見顛倒？善現答言：若菩薩摩訶薩於
X24n0449_p0096a15║所念佛及弟子眾所有功德不起功德想，於諸人、天
X24n0449_p0096a16║等所種善根不起善根想，於所發起隨喜迴向無上
X24n0449_p0096a17║正等菩提之心亦復不起迴向菩提心想，是菩薩所
X24n0449_p0096a18║起隨喜迴向，無想顛倒、無心顛倒、無見顛倒。
X24n0449_p0096a19║復次，大士！若正解了諸能隨喜迴向之法自性皆空，
X24n0449_p0096a20║雖如是知而能隨喜迴向無上正等菩提。復於是時，
X24n0449_p0096a21║若正解了都無有法可能隨喜迴向於法。何以故？以
X24n0449_p0096a22║一切法自相皆空，空中都無能、所隨喜迴向法故。雖
X24n0449_p0096a23║如是知而能隨喜迴向，是菩薩於隨喜心不生執著，
X24n0449_p0096a24║於所隨喜功德善根亦不執著，於迴向心不生執著，
X24n0449_p0096b01║於所迴向無上菩提亦不執著，由無執著不墮顛倒。
X24n0449_p0096b02║卷一百七十（連上卷善現答彌勒菩薩）至卷一百七十二
X24n0449_p0096b03║復次，大士！若菩薩於所修作諸福業事，正知離色，離
X24n0449_p0096b04║受、想、行、識，乃至正知離佛無上正等菩提，如是正知
X24n0449_p0096b05║能正隨喜無上正等菩提。復次，大士！若菩薩正知所
X24n0449_p0096b06║修隨喜俱行諸福業事遠離所修隨喜俱行諸福業
X24n0449_p0096b07║事自性，正知如來、應、正等覺遠離如來、應、正等覺自
X24n0449_p0096b08║性，正知如來、應、正等覺所有功德遠離如來、應、正等
X24n0449_p0096b09║覺所有功德自性；正知聲聞、獨覺、菩薩遠離聲聞、獨
X24n0449_p0096b10║覺、菩薩自性，正知聲聞、獨覺、菩薩所修善根遠離聲
X24n0449_p0096b11║聞、獨覺、菩薩所修善根自性；正知菩提心遠離菩提
X24n0449_p0096b12║心自性，正知迴向心遠離迴向心自性，正知所迴向
X24n0449_p0096b13║無上正等菩提遠離所迴向無上正等菩提自性；正
X24n0449_p0096b14║知般若波羅蜜多乃至無上正等菩提遠離般若波
X24n0449_p0096b15║羅蜜多乃至無上正等菩提自性。是菩薩如是修行
X24n0449_p0096b16║離性般若波羅蜜多，能正隨喜迴向無上正等菩提。
X24n0449_p0096b17║復次，大士！若菩薩以取相為方便修行般若波羅蜜
X24n0449_p0096b18║多，於彼一切功德善根取相隨喜迴向無上正等菩
X24n0449_p0096b19║提，非善隨喜迴向。若不取相為方便修行般若波羅
X24n0449_p0096b20║蜜多，於彼一切功德善根離相隨喜迴向無上正等
X24n0449_p0096b21║菩提，是名善隨喜迴向。爾時，彌勒菩薩問善現言：云
X24n0449_p0096b22║何皆不取相而能隨喜迴向無上正等菩提？善現言：
X24n0449_p0096b23║應知菩薩所學般若波羅蜜多中，有如是等善巧方
X24n0449_p0096b24║便，雖不取相而所作成，非離般若波羅蜜多有能發
X24n0449_p0096c01║起隨喜俱行諸福業事迴向無上正等菩提。彌勒菩
X24n0449_p0096c02║薩言：勿作是說。所以者何？甚深般若波羅蜜多中，一
X24n0449_p0096c03║切如來、應、正等覺及弟子眾功德善根皆無所有不
X24n0449_p0096c04║可得故，所作隨喜諸福業事亦無所有不可得故，發
X24n0449_p0096c05║心迴向無上菩提亦無所有不可得故。此中菩薩修
X24n0449_p0096c06║行般若波羅蜜多時，應如是觀：過去諸佛及弟子眾
X24n0449_p0096c07║功德善根性皆已滅，所作隨喜諸福業事、發心迴向
X24n0449_p0096c08║無上菩提性皆已滅。我若於彼取相分別，以是分別
X24n0449_p0096c09║方便發起隨喜迴向，諸佛世尊皆所不許。何以故？不
X24n0449_p0096c10║應於中起有所得取相分別隨喜迴向，以有所得取
X24n0449_p0096c11║相分別發起隨喜迴向之心，有因、有緣、有作意、有戲
X24n0449_p0096c12║論，不應般若波羅蜜多。彼襍毒故則為謗佛，不隨佛
X24n0449_p0096c13║教，不隨法說，不應隨彼所說修學。
X24n0449_p0096c14║復次，大士！住菩薩乘諸善男子等，應作如是隨喜迴
X24n0449_p0096c15║向：如色、受、想、行、識不墮欲界、色界、無色界，既不墮三
X24n0449_p0096c16║界則非過去未來現在，乃至如佛無上正等菩提不
X24n0449_p0096c17║墮欲界、色界、無色界，既不墮三界則非過去未來現
X24n0449_p0096c18║在。隨喜迴向亦應如是。所以者何？以彼諸法自性空
X24n0449_p0096c19║故，不墮三界非三世攝。隨喜迴向亦復如是，謂諸如
X24n0449_p0096c20║來、應、正等覺自性空故，諸佛功德自性空故，聲聞、獨
X24n0449_p0096c21║覺及人、天等自性空故，彼諸善根自性空故，於彼隨
X24n0449_p0096c22║喜自性空故，所迴向法自性空故，能迴向者自性空
X24n0449_p0096c23║故，不墮三界非三世攝。若菩薩摩訶薩如實知色、受、
X24n0449_p0096c24║想、行、識不墮欲界、色界、無色界，若俱不墮三界則非
X24n0449_p0097a01║過去未來現在，乃至如實知無上正等菩提不墮欲
X24n0449_p0097a02║界、色界、無色界，若不墮三界則非過去、未來、現在，若
X24n0449_p0097a03║非三世則不可以彼有相為方便、有所得為方便發
X24n0449_p0097a04║生隨喜迴向無上正等菩提。何以故？以色、受、想、行、識
X24n0449_p0097a05║乃至無上正等菩提法自性不生，若法不生則無所
X24n0449_p0097a06║有，不可以彼無所有法隨喜迴向無所有故。若以有
X24n0449_p0097a07║相為方便或有所得為方便隨喜迴向無上正等菩
X24n0449_p0097a08║提，如是為邪隨喜迴向，諸佛世尊所不稱讚，不能圓
X24n0449_p0097a09║滿一切法，不能證得阿耨多羅三藐三菩提。何以故？
X24n0449_p0097a10║由彼所起隨喜迴向襍眾毒故。諸菩薩修行般若波
X24n0449_p0097a11║羅蜜多，應作是念：一切如來、應、正等覺如實照了功
X24n0449_p0097a12║德善根有如是法，可依是法發生無倒隨喜迴向。是
X24n0449_p0097a13║為正起隨喜迴向。
X24n0449_p0097a14║爾時，天帝釋與無量百千天子、天王，各持種種華香、
X24n0449_p0097a15║天樂以供養佛，白言：如是菩薩以無相為方便、無所
X24n0449_p0097a16║得為方便、無染著為方便、無思作為方便，於諸如來、
X24n0449_p0097a17║應、正等覺功德善根發生隨喜迴向無上正等菩提，
X24n0449_p0097a18║如是發起隨喜迴向不墮二法、不二法中。時，大梵天
X24n0449_p0097a19║王與梵天眾俱發聲言：如是方便善巧所攝受故，超
X24n0449_p0097a20║勝無方便善巧、有相、有所得、所修善根。爾時，佛告四
X24n0449_p0097a21║大天王眾天乃至色究竟天等言：假使三千大千世
X24n0449_p0097a22║界一切有情皆發菩提心，普於過去、未來、現在一切
X24n0449_p0097a23║如來從初發心至得無上正等菩提、轉妙法輪、入無
X24n0449_p0097a24║餘依般涅槃後乃至法滅，於其中間所有修習善根
X24n0449_p0097b01║合集稱量，以有相為方便、有所得為方便、有染著為
X24n0449_p0097b02║方便、有二不二為方便，隨喜迴向無上正等菩提。有
X24n0449_p0097b03║善男子等發趣無上正等菩提，普於過去、未來、現在
X24n0449_p0097b04║一切如來從初發心乃至法滅，於其中間所有修習
X24n0449_p0097b05║善根合集稱量，以無相為方便、無所得為方便、無染
X24n0449_p0097b06║著為方便、無二不二為方便，隨喜迴向無上正等菩
X24n0449_p0097b07║提。是善男子為最為勝，於前有情亦最為勝。爾時，善
X24n0449_p0097b08║現白佛言：齊何說是隨喜迴向為最為勝？佛言：是善
X24n0449_p0097b09║男子等，普於過去未來現在一切如來諸善根等，不
X24n0449_p0097b10║取不捨、不矜不懱，非有所得、非無所得。又知諸法無
X24n0449_p0097b11║生無滅、無染無淨、無增無減、無去無來、無聚無散、無
X24n0449_p0097b12║入無出，作如是念：如彼過去未來現在諸法真如、法
X24n0449_p0097b13║界、法性、不虗妄性、不變異性、平等性、離生性、法定、法
X24n0449_p0097b14║住、實際、虗空界、不思議界，我亦如是隨喜迴向。善現！
X24n0449_p0097b15║齊是菩薩所起隨喜迴向，我說為最為勝。復次，善現！
X24n0449_p0097b16║住菩薩乘諸善男子等，應作是念：如解脫，色亦如是；
X24n0449_p0097b17║如解脫，受、想、行、識亦如是；乃至如解脫，一切如來、應、
X24n0449_p0097b18║正等覺及佛弟子、獨覺法性亦如是；如解脫，一切有
X24n0449_p0097b19║情亦如是；如解脫，一切法性亦如是；如解脫，一切隨
X24n0449_p0097b20║喜迴向亦如是。如諸法性無縛無解、無染無淨、無起
X24n0449_p0097b21║無盡、無生無滅、無取無捨，我於如是功德善根，現前
X24n0449_p0097b22║隨喜迴向無上正等菩提。如是隨喜非能隨喜，無所
X24n0449_p0097b23║隨喜故；如是迴向非能迴向，無所迴向故；如是所起
X24n0449_p0097b24║隨喜迴向非轉非息，無生滅故。若成就如是隨喜迴
X24n0449_p0097c01║向，疾證無上正等菩提。（隨喜迴向品竟）
X24n0449_p0097c02║卷一百七十二之六葉（讚般若品）至卷一百八十一之七
X24n0449_p0097c03║葉
X24n0449_p0097c04║舍利子言：世尊！如是所說豈非般若波羅蜜多？佛言：
X24n0449_p0097c05║如是所說即是般若波羅蜜多。舍利子復白佛言：世
X24n0449_p0097c06║尊！如是般若波羅蜜多能作照明，畢竟淨故；無所染
X24n0449_p0097c07║著，諸世間法不能汙故；遠離一切三界瞖眩，能除煩
X24n0449_p0097c08║惱諸見暗故；於一切覺分法中極尊勝故；能作安隱，
X24n0449_p0097c09║永斷一切驚恐逼惱災橫事故；能施光明，攝受諸有
X24n0449_p0097c10║情令得五眼故；能示中道，令失路者離二邊故；能發
X24n0449_p0097c11║生一切智智，永斷一切相續煩惱并習氣故；是諸菩
X24n0449_p0097c12║薩母，一切佛法從此生故；不生不滅，自相空故；遠離
X24n0449_p0097c13║生死，非常非壞故；能作依怙，施諸法寶故；能成佛十
X24n0449_p0097c14║力，不可屈伏故；能轉三轉十二行相無上法輪，遠一
X24n0449_p0097c15║切法無轉還故；能示諸法無顛倒性，顯了無性自性
X24n0449_p0097c16║空故。世尊！三乘諸有情類於此般若波羅蜜多應云
X24n0449_p0097c17║何住？佛言：是諸有情於此般若波羅蜜多應如佛住，
X24n0449_p0097c18║供養禮敬思惟般若波羅蜜多應如供養禮敬思惟
X24n0449_p0097c19║佛薄伽梵。何以故？一切如來、應、正等覺皆由般若波
X24n0449_p0097c20║羅蜜多得出現故。時，天帝釋竊作是念：今舍利子以
X24n0449_p0097c21║何因緣乃問斯事？時，舍利子知其心念，告言：憍尸迦！
X24n0449_p0097c22║菩薩為般若波羅蜜多及方便善巧所攝受故，於一
X24n0449_p0097c23║切功德善根合集稱量隨喜迴向，由是因緣故問斯
X24n0449_p0097c24║事。憍尸迦！布施、淨戒、安忍、精進、靜慮波羅蜜多諸生
X24n0449_p0098a01║盲眾，若無般若波羅蜜多淨目者導，尚不能趣菩薩
X24n0449_p0098a02║正道，況能得入一切智城！由此般若所攝受故，布施
X24n0449_p0098a03║等一切皆得到彼岸名。所以者何？住般若波羅蜜多
X24n0449_p0098a04║方能圓滿布施、淨戒、安忍、精進、靜慮波羅蜜多，非住
X24n0449_p0098a05║餘五能成是事，是故般若於前五種為最為勝。爾時，
X24n0449_p0098a06║舍利子白佛言：云何引發般若波羅蜜多？佛言：不為
X24n0449_p0098a07║引發色故。應引發般若波羅蜜多。不為引發受、想、行、
X24n0449_p0098a08║識故。應引發般若波羅蜜多。舍利子。以色受想行識
X24n0449_p0098a09║無作無止。無生無滅。無成無壞。無得無捨。無自性故。
X24n0449_p0098a10║菩薩不為引發色受想行識故。應引發般若波羅蜜
X24n0449_p0098a11║多。乃至不為引發諸佛無上正等菩提故。應引發般
X24n0449_p0098a12║若波羅蜜多。
X24n0449_p0098a13║時，舍利子復白佛言：如是引發般若波羅蜜多與何
X24n0449_p0098a14║法合？佛言：如是引發般若波羅蜜多不與一切法合，
X24n0449_p0098a15║以不合故得名般若波羅蜜多。何以故？如是般若波
X24n0449_p0098a16║羅蜜多於一切法無所得故。爾時，天帝釋言：如是般
X24n0449_p0098a17║若波羅蜜多豈不合一切智智？佛言：亦不合一切智
X24n0449_p0098a18║智，由此於彼不可得故。世尊！云何般若波羅蜜多於
X24n0449_p0098a19║一切智無合亦無得？憍尸迦！非般若波羅蜜多於一
X24n0449_p0098a20║切智智如名、如相、如其所作有合有得。世尊！云何般
X24n0449_p0098a21║若波羅蜜多於一切智亦有合有得？憍尸迦！般若波
X24n0449_p0098a22║羅蜜多於一切智智如名相等無受無取、無住無斷、
X24n0449_p0098a23║無執無捨，如是合得而無合得；於一切法亦如名相
X24n0449_p0098a24║等無受無取、無住無斷、無執無捨，如是合得而無合
X24n0449_p0098b01║得。時，天帝釋復白佛言：如是般若波羅蜜多為一切
X24n0449_p0098b02║法無作無止、無生無滅、無成無壞、無得無捨、無自性
X24n0449_p0098b03║故而現在前，雖有合有得，然無合無得。
X24n0449_p0098b04║善現復白佛言：菩薩信般若波羅蜜多時，為不信何
X24n0449_p0098b05║法？佛言：菩薩信般若波羅蜜多時，則不信色，不信受、
X24n0449_p0098b06║想、行、識，觀色，觀受、想、行、識不可得故；乃至信般若波
X24n0449_p0098b07║羅蜜多時，則不信諸佛無上正等菩提，觀諸佛無上
X24n0449_p0098b08║正等菩提不可得故。
X24n0449_p0098b09║佛言：善現！汝緣何意說菩薩般若波羅蜜多。名大波
X24n0449_p0098b10║羅蜜多。善現白佛言。世尊。菩薩於一切法。不作大。不
X24n0449_p0098b11║作小。不作集。不作散。不作有量。不作無量。不作廣。不
X24n0449_p0098b12║作狹。不作有力。不作無力。故說菩薩般若波羅蜜多。
X24n0449_p0098b13║名大波羅蜜多。復次世尊。若新學大乘菩薩依六波
X24n0449_p0098b14║羅蜜多，起如是想：如是般若波羅蜜多於一切法不
X24n0449_p0098b15║作大不作小，乃至不作有力不作無力。是菩薩由起
X24n0449_p0098b16║此想，非行般若波羅蜜多。復次，世尊！若新學大乘菩
X24n0449_p0098b17║薩不依六波羅蜜多，起如是想：如是般若波羅蜜多
X24n0449_p0098b18║於一切法作大作小、作集作散、作有量作無量、作廣
X24n0449_p0098b19║作狹、作有力作無力。是菩薩由起此想，非行般若波
X24n0449_p0098b20║羅蜜多。何以故？世尊！若菩薩起如是想：如是般若波
X24n0449_p0098b21║羅蜜多於一切法若作大小、不作大小，乃至若作有
X24n0449_p0098b22║力無力、不作有力無力。如是一切皆非般若波羅蜜
X24n0449_p0098b23║多等流果故。世尊！是菩薩名大有所得，非行般若波
X24n0449_p0098b24║羅蜜多。何以故？非有所得想能證無上正等菩提故。
X24n0449_p0098c01║所以者何？世尊！有情無生故，當知般若波羅蜜多亦
X24n0449_p0098c02║無生；有情無滅故，當知般若波羅蜜多亦無滅；有情
X24n0449_p0098c03║無自性故，當知般若波羅蜜多亦無自性；有情無所
X24n0449_p0098c04║有故，當知般若波羅蜜多亦無所有；有情空故，當知
X24n0449_p0098c05║般若波羅蜜多亦空；有情無相故，當知般若波羅蜜
X24n0449_p0098c06║多亦無相；有情無願故，當知般若波羅蜜多亦無願；
X24n0449_p0098c07║有情遠離故，當知般若波羅蜜多亦遠離；有情寂靜
X24n0449_p0098c08║故，當知般若波羅蜜多亦寂靜；有情不可得故，當知
X24n0449_p0098c09║般若波羅蜜多亦不可得；有情不可思議故，當知般
X24n0449_p0098c10║若波羅蜜多亦不可思議；有情無覺知故，當知般若
X24n0449_p0098c11║波羅蜜多亦無覺知；有情勢力不成就故，當知般若
X24n0449_p0098c12║波羅蜜多亦不成就。我緣此意，故說菩薩般若波羅
X24n0449_p0098c13║蜜多名大波羅蜜多，乃至如來、應、正等覺無生故，般
X24n0449_p0098c14║若波羅蜜多亦無生；如來、應、正等覺勢力不成就故，
X24n0449_p0098c15║般若波羅蜜多勢力亦不成就名大波羅蜜多。（讚般若品
X24n0449_p0098c16║竟）
X24n0449_p0098c17║卷一百八十一之八葉（謗般若品）
X24n0449_p0098c18║舍利子白佛言：菩薩摩訶薩於此甚深般若波羅蜜
X24n0449_p0098c19║多能信解者，從何處沒來生此間？發趣無上正等菩
X24n0449_p0098c20║提已經幾時？曾親近供養幾所如來？修一切法為已
X24n0449_p0098c21║久如？云何信解如是般若波羅蜜多甚深義趣？佛言：
X24n0449_p0098c22║從十方界無數無量無邊如來、應、正等覺法會中沒
X24n0449_p0098c23║來生此間，發趣無上正等菩提已經百千俱胝那庾
X24n0449_p0098c24║多劫，已曾親近無數無量無邊如來、應、正等覺，從初
X24n0449_p0099a01║發心常勤修習布施、淨戒、安忍、精進、靜慮、般若波羅
X24n0449_p0099a02║蜜多已經百千俱胝那庾多劫，是菩薩摩訶薩以無
X24n0449_p0099a03║相、無二、無所得為方便，能正信解如是般若波羅蜜
X24n0449_p0099a04║多甚深義趣。爾時，善現白佛言：甚深般若波羅蜜多
X24n0449_p0099a05║為有能聞、能見者否？佛言：汝是般若波羅蜜多實無
X24n0449_p0099a06║能聞及能見者，如是般若波羅蜜多亦非所聞及非
X24n0449_p0099a07║所見。何以故？一切法無聞、無見，諸法鈍故。善現復白
X24n0449_p0099a08║佛言：諸菩薩摩訶薩積行久如，便能修學甚深般若
X24n0449_p0099a09║波羅蜜多？佛言：善現！方此事中應分別說：有菩薩從
X24n0449_p0099a10║初發心即能修學六波羅蜜多，是菩薩有方便善巧
X24n0449_p0099a11║於一切法不增不減，是菩薩摩訶薩常不遠離布施、
X24n0449_p0099a12║淨戒、安忍、精進、靜慮、般若波羅蜜多相應之行，亦常
X24n0449_p0099a13║不離諸佛世尊及諸菩薩摩訶薩眾。是菩薩從一佛
X24n0449_p0099a14║土趣一佛土，以諸妙供供養諸佛世尊及菩薩眾，亦
X24n0449_p0099a15║能於彼如來所植眾善根。是菩薩隨受身處，不墮母
X24n0449_p0099a16║腹胞胎中生，心常不與煩惱襍住，亦曾不起二乘之
X24n0449_p0099a17║心，恒不遠離殊勝神通，從一佛國趣一佛國，成熟有
X24n0449_p0099a18║情、嚴淨佛土，能正修學甚深般若波羅蜜多。善現！有
X24n0449_p0099a19║菩薩乘諸善男子、善女人等雖曾見多佛，亦多修習
X24n0449_p0099a20║布施、淨戒、安忍、精進、靜慮、般若，而有所得為方便故，
X24n0449_p0099a21║不能修學甚深般若波羅蜜多，聞說甚深般若波羅
X24n0449_p0099a22║蜜多，心不悅可捨眾而去。是善男子、善女人等先世
X24n0449_p0099a23║聞說已曾捨去，今世聞說由宿習力還復捨去，身、語
X24n0449_p0099a24║及心皆不和合，由斯造作增長愚癡惡慧罪業，聞說
X24n0449_p0099b01║如是甚深般若，即便毀謗障礙棄捨，則為毀謗障礙
X24n0449_p0099b02║棄捨過去未來現在諸佛一切相智，即便造作增長
X24n0449_p0099b03║能感匱正法業，墮大地獄經歷多歲，受諸楚毒猛利
X24n0449_p0099b04║大苦。彼罪重故，於此世界從一大地獄至一大地獄，
X24n0449_p0099b05║乃至火劫、水劫、風劫未起以來，受諸楚毒猛利大苦。
X24n0449_p0099b06║若此世界火劫、水劫、風劫起時，彼匱法業猶未盡故，
X24n0449_p0099b07║死已轉生他方世界，與此同類大地獄中經歷多歲。
X24n0449_p0099b08║若他世界火劫、水劫、風劫起時，彼匱法業猶未盡故，
X24n0449_p0099b09║死已轉生餘方世界。如是展轉徧歷十方經無數劫，
X24n0449_p0099b10║彼匱法罪業勢稍微，從地獄出墮旁生趣經歷多歲，
X24n0449_p0099b11║備遭殘害恐逼等苦。罪未盡故，于此世界從一險惡
X24n0449_p0099b12║處至一險惡處，乃至火劫、水劫、風劫未起已來，備遭
X24n0449_p0099b13║殘害逼迫等苦。若此世界三災壞時，彼匱法業餘勢
X24n0449_p0099b14║未盡，死已轉生他方世界，與此同類傍生趣中經歷
X24n0449_p0099b15║多歲。如是展轉徧歷十方傍生趣中，廣受諸苦經無
X24n0449_p0099b16║數劫，彼匱法罪業勢漸薄，免生旁生趣墮鬼界中，備
X24n0449_p0099b17║受虗羸饑渴等苦。罪未盡故，於此世界從一餓鬼國
X24n0449_p0099b18║至一餓鬼國，乃至火劫、水劫、風劫未起已來，備受虗
X24n0449_p0099b19║羸饑渴等苦。若此世界三災壞時，彼匱法業餘勢未
X24n0449_p0099b20║盡，死已轉生他方世界，與此同類餓鬼趣中經歷多
X24n0449_p0099b21║歲。徧歷十方經無數劫，彼匱法業餘勢將盡，雖得為
X24n0449_p0099b22║人而居下賤，或所受身諸根缺減、貧窮枯瘁、頑嚚無
X24n0449_p0099b23║識，凡有所為人皆輕賤，不聞佛名、法名、僧名、菩薩名、
X24n0449_p0099b24║獨覺名，或復生於幽闇世界，恒無晝夜不覩光明。彼
X24n0449_p0099c01║匱法業造作增長極深重故，受如是等不可愛樂圓
X24n0449_p0099c02║滿苦果。
X24n0449_p0099c03║匱正法業最極麤重，不可以比五無間業。
X24n0449_p0099c04║爾時，善現白佛言：謗正法者於未來世久受大苦，應
X24n0449_p0099c05║善護持身、語、意業，勿於正法誹謗毀壞，墮三惡趣長
X24n0449_p0099c06║時受苦，於久遠時不見諸佛、不聞正法、不值遇僧，不
X24n0449_p0099c07║得生於有佛國土，雖生人趣下賤、貧窮、醜陋、頑愚、支
X24n0449_p0099c08║體不具，諸有所說人不信受。世尊！造作增長感匱法
X24n0449_p0099c09║業，豈不由習惡語業耶？佛言：善現！如是！如是！實由慣
X24n0449_p0099c10║習惡語業故，造作增長感匱法業。善現當知！若有謗
X24n0449_p0099c11║毀甚深般若波羅蜜多，則為謗毀諸佛無上正等菩
X24n0449_p0099c12║提，則為謗毀過去、未來、現在諸佛一切相智，則謗毀
X24n0449_p0099c13║佛、謗毀法、謗毀僧，則當謗毀世間正見，則當謗毀布
X24n0449_p0099c14║施、淨戒、安忍、精進、靜慮、般若波羅蜜多，乃至亦當謗
X24n0449_p0099c15║一切陀羅尼門、三摩地門。彼由謗毀諸功德聚，則便
X24n0449_p0099c16║攝受無數無量無邊罪聚，則便攝受諸大地獄、傍生、
X24n0449_p0099c17║鬼界及人趣中無數無量無邊苦聚。善現復白佛言：
X24n0449_p0099c18║幾因緣故謗毀如是？佛言：由四因緣：一者、為諸邪魔
X24n0449_p0099c19║所扇惑；二者、於甚深法不信解；三者、不勤精進堅著
X24n0449_p0099c20║五蘊，諸惡知識所攝受；四者、多懷瞋恚樂行惡法，喜
X24n0449_p0099c21║自高舉輕毀他故。如是四因緣故，諸愚癡者謗毀如
X24n0449_p0099c22║是甚深般若波羅蜜多（謗般若品竟）。
X24n0449_p0099c23║卷一百八十二（難信解品）至卷二百八十四竟品
X24n0449_p0099c24║善現復白佛言：如是般若波羅蜜多云何甚深難信
X24n0449_p0100a01║難解？佛言：色非縛非解。何以故？以色無所有性，為色
X24n0449_p0100a02║自性故。受、想、行、識非縛非解。何以故？以受、想、行、識無
X24n0449_p0100a03║所有性，為受、想、行、識自性故。乃至諸佛無上正等菩
X24n0449_p0100a04║提非縛非解。何以故？以諸佛無上正等菩提無所有
X24n0449_p0100a05║性，為諸佛無上正等菩提自性故。復次，善現！一切法
X24n0449_p0100a06║前際非縛非解。何以故？以一切法前際無所有性，為
X24n0449_p0100a07║一切法前際自性故。一切法後際非縛非解。何以故？
X24n0449_p0100a08║以一切法後際無所有性，為一切法後際自性故。一
X24n0449_p0100a09║切法中際非縛非解。何以故？一切法中際無所有性，
X24n0449_p0100a10║為一切法中際自性故。（至八十三卷之四竟）善現復白佛言：諸
X24n0449_p0100a11║有不勤精進、未種善根、惡友所攝、隨魔力行、懈怠增
X24n0449_p0100a12║長、精進微劣、失念惡慧補特伽羅，於此般若波羅蜜
X24n0449_p0100a13║多實難信解。佛言：如是補特伽羅實難信解。所以者
X24n0449_p0100a14║何？善現！色清淨即果清淨，果清淨即色清淨。何以故？
X24n0449_p0100a15║是色清淨與果清淨，無二、無二分、無別、無斷故。受、想、
X24n0449_p0100a16║行、識清淨即果清淨，果清淨即受、想、行、識清淨。何以
X24n0449_p0100a17║故？是受、想、行、識清淨與果清淨，無二、無二分、無別、無
X24n0449_p0100a18║斷故。乃至諸佛無上正等菩提清淨即果清淨，果清
X24n0449_p0100a19║淨即諸佛無上正等菩提清淨。何以故？是諸佛無上
X24n0449_p0100a20║正等菩提清淨與果清淨，無二、無二分、無別、無斷故。
X24n0449_p0100a21║（卷一百八十三之十一葉）復次，善現！色清淨即般若波羅蜜多清
X24n0449_p0100a22║淨，般若波羅蜜多清淨即色清淨。何以故？是色清淨
X24n0449_p0100a23║與般若波羅蜜多清淨，無二、無二分、無別、無斷故。受、
X24n0449_p0100a24║想、行、識清淨即般若波羅蜜多清淨，般若波羅蜜多
X24n0449_p0100b01║清淨即受、想、行、識清淨。何以故？是受、想、行、識清淨與
X24n0449_p0100b02║般若波羅蜜多清淨，無二、無二分、無別、無斷故。乃至
X24n0449_p0100b03║諸佛無上正等菩提清淨即般若波羅蜜多清淨，般
X24n0449_p0100b04║若波羅蜜多清淨即諸佛無上正等菩提清淨。何以
X24n0449_p0100b05║故？是諸佛無上正等菩提清淨與般若波羅蜜多清
X24n0449_p0100b06║淨，無二、無二分、無別、無斷故。復次，善現！色清淨即一
X24n0449_p0100b07║切智智清淨，一切智智清淨即色清淨。何以故？是色
X24n0449_p0100b08║清淨與一切智智清淨，無二、無二分、無別、無斷故。受、
X24n0449_p0100b09║想、行、識清淨即一切智智清淨，一切智智清淨即受、
X24n0449_p0100b10║想、行、識清淨。何以故？是受、想、行、識清淨與一切智智
X24n0449_p0100b11║清淨，無二、無二分、無別、無斷故。乃至諸佛無上正等
X24n0449_p0100b12║菩提清淨即一切智智清淨，一切智智清淨即諸佛
X24n0449_p0100b13║無上正等菩提清淨。何以故？是諸佛無上正等菩提
X24n0449_p0100b14║清淨與一切智智清淨，無二、無二分、無別、無斷故。（卷一
X24n0449_p0100b15║百八十四之十一葉止）
X24n0449_p0100b16║卷一百八十四之十二葉（至）卷一百八十九之末
X24n0449_p0100b17║復次，我清淨、有情清淨乃至知者、見者清淨即色清
X24n0449_p0100b18║淨，即受、想、行、識清淨，乃至諸佛無上正等菩提清淨。
X24n0449_p0100b19║何以故？是我清淨、有情清淨乃至知者、見者清淨，無
X24n0449_p0100b20║二、無二分、無別、無斷故。
X24n0449_p0100b21║卷一百九十　一百九十一　一百九十二
X24n0449_p0100b22║我清淨、　有情清淨、　命者清淨、　生者清淨、　養
X24n0449_p0100b23║育者清淨、　士夫清淨、　補特伽羅清淨。
X24n0449_p0100b24║卷一百九十三（至）卷一百九十九
X24n0449_p0100c01║意生清淨，　儒童清淨，　作者清淨，　受者清淨，
X24n0449_p0100c02║　知者清淨，　見者清淨。
X24n0449_p0100c03║我清淨故一切法清淨，一切法清淨故一切智智清
X24n0449_p0100c04║淨，乃至作者清淨故一切法清淨，一切法清淨故一
X24n0449_p0100c05║切智清淨。
X24n0449_p0100c06║卷二百　二百一　二百二　二百三
X24n0449_p0100c07║受者清淨故一切法清淨，一切法清淨故一切智智
X24n0449_p0100c08║清淨，乃至見者清淨故一切法清淨，一切法清淨故
X24n0449_p0100c09║一切智智清淨；　貪清淨、　瞋清淨、　癡清淨，　貪
X24n0449_p0100c10║清淨故一切法清淨，一切法清淨故。一切智智清淨。
X24n0449_p0100c11║乃至癡清淨故。一切法清淨。一切法清淨故。一切智
X24n0449_p0100c12║智清淨。
X24n0449_p0100c13║卷二百四
X24n0449_p0100c14║色清淨故受清淨，受清淨故想清淨，乃至菩薩摩訶
X24n0449_p0100c15║薩行清淨故無上正等菩提清淨（五陰、六根、十八界一切法連序成文，
X24n0449_p0100c16║如易之有序卦傳）。
X24n0449_p0100c17║卷二百五　二百六　二百七
X24n0449_p0100c18║般若波羅蜜多清淨故一切法清淨，一切法清淨故
X24n0449_p0100c19║一切智智清淨，　靜慮波羅蜜多清淨乃至布施波
X24n0449_p0100c20║羅蜜多清淨。
X24n0449_p0100c21║卷二百八（至）卷二百二十二
X24n0449_p0100c22║內空清淨，　外空清淨，　內外空清淨乃至無性自
X24n0449_p0100c23║性空清淨，　真如清淨乃至不思議界清淨。
X24n0449_p0100c24║卷二百二十三　二百二十四
X24n0449_p0101a01║苦聖諦清淨，　集聖諦清淨，　滅聖諦清淨，　道聖
X24n0449_p0101a02║諦清淨。
X24n0449_p0101a03║卷二百二十五（至）二百二十九
X24n0449_p0101a04║四靜慮清淨，　四無量清淨，　四無色定清淨；　八
X24n0449_p0101a05║解脫清淨，　八勝處清淨，　九次第定清淨，　十徧
X24n0449_p0101a06║處清淨；　四念住清淨，　四正斷清淨，　四神足清
X24n0449_p0101a07║淨，　五根清淨；
X24n0449_p0101a08║卷二百三十　二百三十一　二百三十二
X24n0449_p0101a09║五力清淨，　七等覺支清淨，　八聖道支清淨；　空
X24n0449_p0101a10║解脫門清淨，　無相解脫門清淨，　無願解脫門清
X24n0449_p0101a11║淨；
X24n0449_p0101a12║卷二百三十三（至）二百三十八
X24n0449_p0101a13║十地清淨；　五眼清淨，　六神通清淨；　佛十力清
X24n0449_p0101a14║淨，　四無所畏清淨，　四無礙解清淨，　大慈清淨
X24n0449_p0101a15║乃至大捨清淨，　十八佛不共法清淨；　無忘失法
X24n0449_p0101a16║清淨，　恒住捨性清淨。
X24n0449_p0101a17║卷二百三十九（至）卷二百四十七
X24n0449_p0101a18║一切智清淨，　道相智清淨，　一切相智清淨；　一
X24n0449_p0101a19║切陀羅尼門清淨，　一切三摩地門清淨；　預流果
X24n0449_p0101a20║清淨，　一來果清淨，　不還果清淨，　阿羅漢果清
X24n0449_p0101a21║淨，　獨覺菩提清淨，　菩薩摩訶薩行清淨，　諸佛
X24n0449_p0101a22║無上正等菩提清淨；　一切智智清淨故一切法清
X24n0449_p0101a23║淨，一切法清淨故般若波羅蜜多清淨；　一切智智
X24n0449_p0101a24║清淨故靜慮波羅蜜多清淨，乃至一切智智清淨故
X24n0449_p0101b01║布施波羅蜜多清淨；
X24n0449_p0101b02║卷二百四十八（至）卷二百五十二
X24n0449_p0101b03║一切智智清淨故一切法清淨，一切法清淨故內空
X24n0449_p0101b04║清淨乃至散空清淨。
X24n0449_p0101b05║卷二百五十三（至）卷二百六十六
X24n0449_p0101b06║一切智智清淨故一切法清淨，一切法清淨故無變
X24n0449_p0101b07║異空清淨乃至無性自性空清淨；　一切智智清淨
X24n0449_p0101b08║故一切法清淨，一切法清淨故真如清淨乃至不思
X24n0449_p0101b09║議界清淨；苦聖諦清淨乃至道聖諦清淨；　四靜
X24n0449_p0101b10║慮清淨，　四無量清淨，　四無色定清淨；　八解脫
X24n0449_p0101b11║清淨；
X24n0449_p0101b12║卷二百六十七（至）卷二百七十七
X24n0449_p0101b13║一切智智清淨故一切法清淨，一切法清淨故八勝
X24n0449_p0101b14║處清淨、　九次第清淨、　十徧處清淨，　四念住清
X24n0449_p0101b15║淨、　四正斷清淨、　四神足清淨、　五根清淨、　五
X24n0449_p0101b16║力清淨、　七等覺支清淨、　八聖道支清淨，　三解
X24n0449_p0101b17║脫門清淨、　菩薩十地清淨，　五眼清淨、　六神通
X24n0449_p0101b18║清淨，　佛十力清淨、　四無所畏清淨、　四無礙解
X24n0449_p0101b19║清淨、　大慈清淨乃至大捨清淨。
X24n0449_p0101b20║卷二百七十八　二百七十九　二百八十
X24n0449_p0101b21║一切智智清淨故一切法清淨，一切法清淨故十八
X24n0449_p0101b22║佛不共法清淨；　無忘失法清淨，　恒住捨性清淨；
X24n0449_p0101b23║　一切智清淨，　道相智清淨，　一切相智清淨。
X24n0449_p0101b24║卷二百八十一（至）卷二百八十四
X24n0449_p0101c01║一切智智清淨故一切法清淨，一切法清淨故一切
X24n0449_p0101c02║陀羅尼門清淨、　一切三摩地門清淨、　一切預流
X24n0449_p0101c03║果清淨、　一切一來果清淨、　不還果清淨、　阿羅
X24n0449_p0101c04║漢果清淨、　獨覺菩提清淨、　菩薩摩訶薩行清淨、
X24n0449_p0101c05║　諸佛無上正等菩提清淨、　有為無為清淨、　過
X24n0449_p0101c06║去未來現在清淨（難信解品竟）。
X24n0449_p0101c07║卷二百八十五（讚清淨品）
X24n0449_p0101c08║舍利子白佛言：如是清淨最為甚深。佛言：如是，畢竟
X24n0449_p0101c09║淨故。舍利子復白佛言：如是清淨極為明了。佛言：如
X24n0449_p0101c10║是，畢竟淨故。
X24n0449_p0101c11║清淨不轉不續；清淨本無襍染；清淨本性光潔；清淨
X24n0449_p0101c12║無得無觀；清淨無生無顯；清淨不生欲界，欲界自性
X24n0449_p0101c13║不可得故；清淨本性無知，以一切法本性鈍故；
X24n0449_p0101c14║云何一切法性無知即是清淨？佛言：自相空故。云何
X24n0449_p0101c15║般若波羅蜜多於一切智無益無損？佛言：法界常住
X24n0449_p0101c16║故。
X24n0449_p0101c17║云何般若波羅蜜多於一切法無所執受？佛言：法界
X24n0449_p0101c18║不動故。
X24n0449_p0101c19║云何而說我清淨故一切法清淨是畢竟淨？善現，我
X24n0449_p0101c20║無所有故一切法無所有是畢竟淨，云何而說我清
X24n0449_p0101c21║淨故一切智智清淨是畢竟淨？善現，我無相、無得、無
X24n0449_p0101c22║念、無知故一切智智無相、無得、無念、無知是畢竟淨。
X24n0449_p0101c23║世尊，何緣而說無二清淨、無得、無觀是畢竟淨？善現，
X24n0449_p0101c24║無染淨故是畢竟淨。
X24n0449_p0102a01║世尊！何緣而說我無邊故一切法無邊是畢竟淨？善
X24n0449_p0102a02║現！以畢竟空、無際空故是畢竟淨，以畢竟空、無際空
X24n0449_p0102a03║故成道相智，以三世法性平等故成道相智（讚清淨品竟）。
X24n0449_p0102a04║卷二百八十七之十二葉（著不著相品）　二百八十八
X24n0449_p0102a05║善現白佛言：若無方便善巧，於此般若波羅蜜多起
X24n0449_p0102a06║般若波羅蜜多想，以有所得為方便，棄捨、遠離甚深
X24n0449_p0102a07║般若波羅蜜多。佛言：如是！如是！著名、著相，是故於此
X24n0449_p0102a08║棄捨、遠離。彼善男子等於此般若波羅蜜多取名、取
X24n0449_p0102a09║相已，躭著般若波羅蜜多，不能證得實相般若。
X24n0449_p0102a10║爾時，舍利子問善現言：云何為著、不著相？善現答言：
X24n0449_p0102a11║善男子等！若無方便善巧行般若波羅蜜多時，於一
X24n0449_p0102a12║切法謂空，起空想著；於一切法謂一切法，起一切法
X24n0449_p0102a13║想著；於一切法起行想著，名為著相。復次，舍利子！菩
X24n0449_p0102a14║薩摩訶薩行般若波羅蜜多時，有方便善巧，於一切
X24n0449_p0102a15║法不起空、不空想，以無所得為方便，不作是念：我能
X24n0449_p0102a16║具證諸佛功德，無一切分別。是菩薩無執著相。
X24n0449_p0102a17║時，天帝釋問善現言：云何著相？善現答言：行般若波
X24n0449_p0102a18║羅蜜多時，起心想著，起一切法想著，是所有著相。由
X24n0449_p0102a19║著想故，不能修無著般若波羅蜜多迴向無上正等
X24n0449_p0102a20║菩提。何以故？非一切法本性可能迴向故，菩薩不應
X24n0449_p0102a21║分別便能遠離一切想著。
X24n0449_p0102a22║復有餘微細著相。
X24n0449_p0102a23║善現白佛言：一切法性皆難可覺。佛言：如是！以一切
X24n0449_p0102a24║法一性非二。善現當知！諸法一性即是無性，諸法無
X24n0449_p0102b01║性即是一性，能如實知諸所有法一性、無性、無造、無
X24n0449_p0102b02║作，則能遠離一切執著。如是般若波羅蜜多無能見、
X24n0449_p0102b03║聞、覺、知者，離證相故；如是般若波羅蜜多不可以心
X24n0449_p0102b04║知，離心相故；不可以一切法知，離一切法相故；如是
X24n0449_p0102b05║般若波羅蜜多無所造作，以諸作者不可得故。善現！
X24n0449_p0102b06║由諸作者及色等法不可得故，如是般若波羅蜜多
X24n0449_p0102b07║無所造作。
X24n0449_p0102b08║倦二百八十九　（至）二百九十二
X24n0449_p0102b09║善現復白佛言：菩薩應云何行般若波羅蜜多？佛言：
X24n0449_p0102b10║善現，菩薩摩訶薩行般若波羅蜜多時，不行一切法
X24n0449_p0102b11║若常若無常、若樂若苦、若我若無我、若淨若不淨是
X24n0449_p0102b12║行般若波羅蜜多。何以故？一切法性尚無所有，況有
X24n0449_p0102b13║一切法若常若無常、若樂若苦、若我若無我、若淨若
X24n0449_p0102b14║不淨？
X24n0449_p0102b15║行般若波羅蜜多時，若不行一切法圓滿及不圓滿
X24n0449_p0102b16║是行般若波羅蜜多。何以故？若一切法圓滿及不圓
X24n0449_p0102b17║滿俱不名一切法，亦不如是行是行般若波羅蜜多。
X24n0449_p0102b18║若不行一切法著不著相，是行般若波羅蜜多。
X24n0449_p0102b19║般若波羅蜜多甚深法性，若說不說俱無增減。
X24n0449_p0102b20║善現復白佛言：此般若波羅蜜多，若修不修無增無
X24n0449_p0102b21║減亦無向背，而勤修學乃至無上菩提曾無退轉。何
X24n0449_p0102b22║以故？菩薩修行般若波羅蜜多，如修虗空都無所有，
X24n0449_p0102b23║如虗空中無一法可施設，修般若波羅蜜多亦復如
X24n0449_p0102b24║是。
X24n0449_p0102c01║善現復白佛言：菩薩為諸有情擐功德鎧勤精進者，
X24n0449_p0102c02║如為虗空發勤精進。何以故？假使三千大千世界滿
X24n0449_p0102c03║中如來、應、正等覺，如竹、麻、葦、甘蔗等林，若經一劫或
X24n0449_p0102c04║一劫餘，為諸有情常說正法，應度無量無邊有情令
X24n0449_p0102c05║入涅槃究竟安樂，而有情界不增不減。所以者何？以
X24n0449_p0102c06║諸有情皆無所有性遠離故。
X24n0449_p0102c07║爾時，天帝釋問善現言：菩薩欲學般若波羅蜜多，當
X24n0449_p0102c08║如何學？善現言：欲學甚深般若波羅蜜多，當如虗空
X24n0449_p0102c09║學。
X24n0449_p0102c10║天帝釋言：云何守護？善現言：汝見有法可守護不？有
X24n0449_p0102c11║能守護幻、夢乃至尋香城不？不也！大德！善現言：若欲
X24n0449_p0102c12║守護般若波羅蜜多亦復如是。是菩薩修行般若波
X24n0449_p0102c13║羅蜜多，雖知諸法如幻、如夢、如響、如像、如陽焰、如光
X24n0449_p0102c14║影、如變化事、如尋香城，而是菩薩摩訶薩不執是幻、
X24n0449_p0102c15║是夢乃至是尋香城，不執由幻、由夢乃至由尋香城，
X24n0449_p0102c16║亦不執屬幻、屬夢乃至屬尋香城，亦不執依幻、依夢
X24n0449_p0102c17║乃至依尋香城（著不著相品竟）。
X24n0449_p0102c18║
X24n0449_p0102c19║般若綱要卷四