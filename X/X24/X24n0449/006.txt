X24n0449_p0115c16║
X24n0449_p0115c17║
X24n0449_p0115c18║
X24n0449_p0115c19║般若綱要卷六
X24n0449_p0115c20║古南沙門　通門　閱正
X24n0449_p0115c21║七空居士　葛䵻　提綱
X24n0449_p0115c22║卷三百三十之十四葉（願行品）至下卷十二葉
X24n0449_p0115c23║佛告善現言：菩薩修行六種波羅蜜多，成熟有情、嚴
X24n0449_p0115c24║淨佛土，令速圓滿疾證無上正等菩提，由此六種波
X24n0449_p0116a01║羅蜜多，速得圓滿鄰近無上正等菩提。
X24n0449_p0116a02║卷三百三十一之十三葉
X24n0449_p0116a03║佛告阿難：金華菩薩作佛時，亦為眾會宣說甚深般
X24n0449_p0116a04║若波羅蜜多。今此天女久為無上正等菩提植眾德
X24n0449_p0116a05║本，今既成熟我為授記。
X24n0449_p0116a06║卷三百三十一之十六葉（善學品）至三百三十三
X24n0449_p0116a07║善現白佛言：如佛所言，菩薩於諸法空不應作證，云
X24n0449_p0116a08║何住諸法空而不作證？佛言：菩薩觀法空時，先作是
X24n0449_p0116a09║念：我為學故觀諸法空，不為證故，今是學時非為證
X24n0449_p0116a10║時。譬如壯夫仰射虗空，復以後箭射前箭括不令墮
X24n0449_p0116a11║落，菩薩方便善巧所攝受故，乃至菩提因行善根未
X24n0449_p0116a12║皆成熟，終不中道證於實際。若得無上正等菩提，因
X24n0449_p0116a13║行善根一切成熟，爾時菩薩方證實際。善現！是菩薩
X24n0449_p0116a14║雖於實際未即作證，而不退失一切法，剎那剎那白
X24n0449_p0116a15║法增益，諸根猛利超過一切聲聞、獨覺。
X24n0449_p0116a16║應善覺知魔事，應善覺知記說虗名號等微細魔事。
X24n0449_p0116a17║善現白佛言：菩薩應修何等餘遠離行，而佛不讚居
X24n0449_p0116a18║阿練若遠離功德？佛言：但能遠離煩惱惡業，遠離聲
X24n0449_p0116a19║聞、獨覺作意，勤修般若波羅蜜多，及修諸餘殊勝功
X24n0449_p0116a20║德，是名菩薩真遠離行。善現！欲證無上正等菩提，應
X24n0449_p0116a21║親近供養恭敬、尊重讚歎真勝善友。善現白佛言：何
X24n0449_p0116a22║等名為真勝善友？佛言：當知布施波羅蜜多乃至虗
X24n0449_p0116a23║空界、不思議界是菩薩真勝善友。當知一切法與諸
X24n0449_p0116a24║菩薩摩訶薩眾為師為導、為明為炬、為燈為照、為解
X24n0449_p0116b01║為覺、為智為慧、為救為護、為室為宅、為洲為渚、為歸
X24n0449_p0116b02║為趣、為父為母。何以故？過去、未來、現在諸佛，皆從布
X24n0449_p0116b03║施波羅蜜多乃至不思議界而出生故。
X24n0449_p0116b04║善現白佛言：如是般若波羅蜜多以何為相，而勸菩
X24n0449_p0116b05║薩摩訶薩眾應勤修學？佛言：如是般若波羅蜜多以
X24n0449_p0116b06║虗空為相，以無著為相，以無相為相。何以故？般若波
X24n0449_p0116b07║羅蜜多甚深相中，諸法、諸相皆不可得、無所有故。善
X24n0449_p0116b08║現言：諸法亦有如是相耶？佛言：諸法亦有如是妙相，
X24n0449_p0116b09║以一切法皆自性空、離眾相故。善現復白佛言：若一
X24n0449_p0116b10║切法皆自性空、遠離眾相，則一切法、一切法空，一切
X24n0449_p0116b11║法、一切法離，云何有情可施設、可雜染清淨？世尊，非
X24n0449_p0116b12║性空中有法可得，亦非遠離中有法可得，云何令我
X24n0449_p0116b13║解佛所說義趣？佛告善現言：善現，有情長夜有我、我
X24n0449_p0116b14║所，心執我、我所否？彼心所執我及我所空、遠離否？豈
X24n0449_p0116b15║不有情由我、我所執流轉生死？善現言：如是，世尊。佛
X24n0449_p0116b16║言：善現，如是有情流轉生死由有雜染，以是證知雜
X24n0449_p0116b17║染可得。若諸有情無心執著我及我所則無雜染，若
X24n0449_p0116b18║無雜染是則應無流轉生死，流轉生死既現可得，由
X24n0449_p0116b19║此應知有雜染法，既有雜染亦有清淨。是故，善現，應
X24n0449_p0116b20║知有情雖自性空、遠離眾相，而有雜染清淨可得。
X24n0449_p0116b21║卷三百三十四　三百三十五之五葉
X24n0449_p0116b22║復次，善現！假使於此四洲乃至大千世界，諸有情類
X24n0449_p0116b23║皆得人身，盡其形壽供養迴向，得福甚多。若宣說甚
X24n0449_p0116b24║深般若波羅蜜多，施設、建立、分別、開示，及住甚深般
X24n0449_p0116c01║若波羅蜜多相應作意，所獲功德甚多於彼不可稱
X24n0449_p0116c02║計。善現！若善男子等，於大眾中宣說甚深般若波羅
X24n0449_p0116c03║蜜多，及正安住一切智智相應作意，所獲功德甚多
X24n0449_p0116c04║於彼不可稱計。善現！是菩薩常住般若波羅蜜多相
X24n0449_p0116c05║應作意，諸餘作意於其中間無容現起，若離般若波
X24n0449_p0116c06║羅蜜多相應作意，則為喪失一切智智相應作意。（善學
X24n0449_p0116c07║品竟）
X24n0449_p0116c08║卷三百三十五之六葉（斷分別品）　三百三十六
X24n0449_p0116c09║善現白佛言：一切作意皆自性離，一切作意皆自性
X24n0449_p0116c10║空，諸法亦爾，皆自性離、自性空。於自性離、自性空中，
X24n0449_p0116c11║若菩薩摩訶薩、若般若波羅蜜多、若一切智智、若謂
X24n0449_p0116c12║作意皆不可得，云何菩薩摩訶薩不離般若波羅蜜
X24n0449_p0116c13║多相應作意，亦復不離一切智智相應作意？佛言：如
X24n0449_p0116c14║是離、空非聲聞作，非獨覺作，非諸菩薩摩訶薩作，非
X24n0449_p0116c15║諸佛作，亦非餘作，然一切法法住、法定、法性、法界、不
X24n0449_p0116c16║虗妄性、不變異性、真如、實際法爾常住，是菩薩摩訶
X24n0449_p0116c17║薩不離般若波羅蜜多相應作意，亦復不離一切智
X24n0449_p0116c18║智相應作意。何以故？如是離、空無增無減，能正通達
X24n0449_p0116c19║名不離故。善現言：世尊，為即空性能行空不？不也，善
X24n0449_p0116c20║現。世尊，為離空性能行空不？不也，善現。世尊，為即一
X24n0449_p0116c21║切法能行般若波羅蜜多不？不也，善現。世尊，為離一
X24n0449_p0116c22║切法能行般若波羅蜜多不？不也，善現。世尊，為即一
X24n0449_p0116c23║切法空、虗、非有、不自在性、不堅實性能行般若波羅
X24n0449_p0116c24║蜜多不？不也，善現。世尊，為離一切法空、虗、非有、不自
X24n0449_p0117a01║在性、不堅實性能行般若波羅蜜多不？不也，善現。世
X24n0449_p0117a02║尊，為即一切法真如、法界、法性、不虗妄性、不變異性、
X24n0449_p0117a03║平等性、離生性、法定、法住、實際、虗空界、不思議界能
X24n0449_p0117a04║行般若波羅蜜多不？不也，善現。世尊，為離一切法真
X24n0449_p0117a05║如、法界、法性、不虗妄性、不變異性、平等性、離生性、法
X24n0449_p0117a06║定、法住、實際、虗空界、不思議界能行般若波羅蜜多
X24n0449_p0117a07║不？不也，善現。善現白佛言：世尊，若如是諸法皆不能
X24n0449_p0117a08║行般若波羅蜜多者，云何菩薩摩訶薩能行般若波
X24n0449_p0117a09║羅蜜多？佛告善現：汝見有法能行般若波羅蜜多不？
X24n0449_p0117a10║汝見般若波羅蜜多是菩薩摩訶薩所行處不？汝所
X24n0449_p0117a11║不見法，是法可得不？不可得法有生滅不？善現答言：
X24n0449_p0117a12║不也，世尊。佛告善現：如汝所見諸法實性，即是菩薩
X24n0449_p0117a13║摩訶薩無生法忍。若菩薩成就如是無生法忍，便為
X24n0449_p0117a14║如來、應、正等覺授與無上正等菩提不退轉記。
X24n0449_p0117a15║善現復白佛言：世尊！諸菩薩摩訶薩以一切法無生
X24n0449_p0117a16║性，得佛無上正等菩提不退轉記不？不也！善現！世尊！
X24n0449_p0117a17║諸菩薩摩訶薩以一切法生性，得佛無上正等菩提
X24n0449_p0117a18║不退轉記不？不也！善現！世尊！以一切法生無生性，得
X24n0449_p0117a19║佛無上正等菩提不退轉記不？不也！善現！世尊！以一
X24n0449_p0117a20║切法非生非無生性，得佛無上正等菩提不退轉記
X24n0449_p0117a21║不？不也！善現！時，善現白佛言：世尊！云何菩薩摩訶薩
X24n0449_p0117a22║得佛無上正等菩提不退轉記？佛告善現：菩薩摩訶
X24n0449_p0117a23║薩於一切法無所得時，不作是念：我於無上正等菩
X24n0449_p0117a24║提當能證得，我用是法證得無上正等菩提，我由此
X24n0449_p0117b01║法于如是時、如是處證得無上正等菩提。所以者何？
X24n0449_p0117b02║諸菩薩摩訶薩行深般若波羅蜜多，無如是等一切
X24n0449_p0117b03║分別。何以故？甚深般若波羅蜜多無分別故。（斷分別品竟）。
X24n0449_p0117b04║卷三百三十四（巧便學品）
X24n0449_p0117b05║爾時，天帝釋白佛言：般若波羅蜜多一切分別畢竟
X24n0449_p0117b06║離故，若諸有情如理思惟、依教修行，不雜諸餘心、心
X24n0449_p0117b07║所者，必不成就微少善根。佛言：般若波羅蜜多功德
X24n0449_p0117b08║勝一切法功德。爾時，天帝釋告苾芻言：苾芻當知！菩
X24n0449_p0117b09║薩修行甚深般若波羅蜜多故，常學菩薩摩訶薩眾
X24n0449_p0117b10║所應學法，不學聲聞及諸獨覺所應學行；常學菩薩
X24n0449_p0117b11║眾所應學故，諸天讚歎；如說修行般若故，獲現世、後
X24n0449_p0117b12║世功德無量無邊。
X24n0449_p0117b13║辨魔擾亂不擾亂（阿難啟問）。
X24n0449_p0117b14║佛告阿難：阿難當知！若菩薩摩訶薩未得無上正等
X24n0449_p0117b15║菩提不退轉記，於不退轉記菩薩所起損害心，鬬諍、
X24n0449_p0117b16║毀辱、輕蔑、誹謗，是菩薩摩訶薩隨起爾所念不饒益
X24n0449_p0117b17║心，還退爾所劫曾修勝行，經爾所時遠離善友，還受
X24n0449_p0117b18║爾所生死繫縛。若不棄捨大菩提心，還爾所劫勤修
X24n0449_p0117b19║勝行，然後乃補所退功德。阿難白佛言：世尊！是菩薩
X24n0449_p0117b20║摩訶薩所起惡心生死罪苦，為要流轉經爾所時，為
X24n0449_p0117b21║於中間亦得出離所退勝行？為要精勤經爾所劫然
X24n0449_p0117b22║後乃補，為於中間有復本義？佛告阿難：我為菩薩、獨
X24n0449_p0117b23║覺、聲聞說有出罪還補善義。若菩薩摩訶薩所起損
X24n0449_p0117b24║害心，後生慚愧心無怨結，速還如法發露改悔，作如
X24n0449_p0117c01║是念：我今已得難得人身，如何復起如是過惡失大
X24n0449_p0117c02║善利？我應饒益一切有情，如何於中反作衰損？我應
X24n0449_p0117c03║恭敬一切有情如僕事主，如何於中反生憍慢毀辱
X24n0449_p0117c04║凌蔑？我應受一切有情捶打訶罵，如何於彼反以暴
X24n0449_p0117c05║惡身語加報？我應和解一切有情令相敬愛，云何復
X24n0449_p0117c06║起勃惡言與彼乖諍？我應忍受一切有情長時履踐，
X24n0449_p0117c07║猶如道路亦如橋梁，云何於彼反為凌辱？我求無上
X24n0449_p0117c08║正等菩提，為脫有情生死大苦，令得究竟安樂涅槃，
X24n0449_p0117c09║云何復欲加之以苦？我應從今窮未來際，如癡、如瘂、
X24n0449_p0117c10║如聾、如盲，於諸有情無所分別，假使截斷手足身分，
X24n0449_p0117c11║於彼有情終不起惡，忽我起惡破壞無上正等覺心，
X24n0449_p0117c12║障礙所求一切智智。阿難當知！是菩薩摩訶薩我說
X24n0449_p0117c13║中間亦有出罪還補善義，非要終于爾所劫數流轉
X24n0449_p0117c14║生死。
X24n0449_p0117c15║菩薩當知，與求聲聞、獨覺來者不應交涉，設與交涉
X24n0449_p0117c16║不應共住，設與共住不應與彼論議決擇。
X24n0449_p0117c17║卷三百三十八至三百四十一之十三葉
X24n0449_p0117c18║阿難白佛言：菩薩云何共住？佛言：應作是念：彼是我
X24n0449_p0117c19║等真善知識，我等與彼學處、學時及所學法一切無
X24n0449_p0117c20║異。如彼應學六波羅蜜多乃至道相智、一切相智，我
X24n0449_p0117c21║亦應學。若彼菩薩摩訶薩住雜作意，遠離一切智智
X24n0449_p0117c22║相應作意，我則于中不同彼學。若彼菩薩離雜作意，
X24n0449_p0117c23║不離一切智智相應作意，我則於中常同彼學。如是
X24n0449_p0117c24║學時名平等學。善現白佛言：云何菩薩摩訶薩平等
X24n0449_p0118a01║性，而諸菩薩摩訶薩於中學故名平等學？佛言：一切
X24n0449_p0118a02║法自性空是菩薩摩訶薩平等性，諸菩薩摩訶薩於
X24n0449_p0118a03║中學故名平等學，由平等學疾證無上正等菩提。
X24n0449_p0118a04║佛言：善現！如汝所說若菩薩摩訶薩為一切法盡故
X24n0449_p0118a05║學，是學一切智智不？為一切法離故學，是學一切智
X24n0449_p0118a06║智不？為一切法滅故學，是學一切智智不？為一切法
X24n0449_p0118a07║無生故學，是學一切智智不？為一切法無滅故學，是
X24n0449_p0118a08║學一切智智不？為一切法本來寂靜故學，是學一切
X24n0449_p0118a09║智智不？為一切法自性涅槃故學，是學一切智智不？
X24n0449_p0118a10║善現！於汝意云何？一切法真如盡、滅、斷不？善現答言：
X24n0449_p0118a11║不也！世尊！佛言：若菩薩摩訶薩於真如如是學，是學
X24n0449_p0118a12║一切智智。善現當知！真如無盡、無滅、無斷、不可作證。
X24n0449_p0118a13║是菩薩摩訶薩成就善巧方便勢力，由此善巧方便
X24n0449_p0118a14║力故，雖能數入靜慮、無量及無色定，而不隨彼勢力
X24n0449_p0118a15║受生。甚深般若波羅蜜多所攝受故，成就如是善巧
X24n0449_p0118a16║方便，於諸定中雖常獲得入出自在，而不隨彼諸定
X24n0449_p0118a17║勢力生長壽天，廢修菩薩摩訶薩行。如是學時，於佛
X24n0449_p0118a18║十力、四無所畏、四無礙解、大慈、大悲、大喜、大捨及十
X24n0449_p0118a19║八佛不共法等無量、無數、無邊佛法皆得清淨，決定
X24n0449_p0118a20║不墮一切聲聞、獨覺地。爾時，善現白佛言：若一切法
X24n0449_p0118a21║本性清淨，云何菩薩摩訶薩於諸法中復得清淨？佛
X24n0449_p0118a22║告善現言：諸法本來自性清淨，菩薩於一切法本性
X24n0449_p0118a23║清淨中，精勤修學甚深般若波羅蜜多，如實通達無
X24n0449_p0118a24║沒無滯，遠離一切煩惱染著，故說菩薩復得清淨。善
X24n0449_p0118b01║現！雖一切法本性清淨，而諸異生不知、見、覺，是菩薩
X24n0449_p0118b02║摩訶薩為欲令彼知、見、覺故，修行一切佛法，於諸有
X24n0449_p0118b03║情心行差別，皆能通達至極彼岸，善巧方便令諸有
X24n0449_p0118b04║情證一切法本性清淨。
X24n0449_p0118b05║如是修學甚深般若波羅蜜多善巧方便，終不發起
X24n0449_p0118b06║執取色等法相相應之心。何以故？行深般若波羅蜜
X24n0449_p0118b07║多善巧方便，都不見法是可得者，無所得故，不起執
X24n0449_p0118b08║取色等法相相應之心。復次，善現！甚深般若波羅蜜
X24n0449_p0118b09║多，含容一切波羅蜜多。譬如諸殞歿者，命根滅故，諸
X24n0449_p0118b10║根亦滅。般若波羅蜜多亦復如是，一切所學波羅蜜
X24n0449_p0118b11║多悉皆隨從，若無般若波羅蜜多，亦無一切波羅蜜
X24n0449_p0118b12║多。復次，善現！修學如是甚深般若波羅蜜多，無有一
X24n0449_p0118b13║切功德善根而不能得，聲聞、獨覺功德善根亦皆能
X24n0449_p0118b14║得，但於其中無住無著，以勝智見正觀察已，超過彼
X24n0449_p0118b15║位趣入菩薩正性離生故。復次，善現！修學如是甚深
X24n0449_p0118b16║般若波羅蜜多，當知已於一切智智得不退轉，遠離
X24n0449_p0118b17║聲聞及獨覺地，鄰近無上正等菩提。（巧便學品竟）。
X24n0449_p0118b18║卷三百四十一之十四葉（願喻品）　三百四十二之十四
X24n0449_p0118b19║葉
X24n0449_p0118b20║佛告天帝釋言：隨喜福不可稱量、不可數知，所隨喜
X24n0449_p0118b21║福無邊際故。天帝釋言：若諸有情深心愛敬佛、法、僧
X24n0449_p0118b22║寶，於諸菩薩功德善根應生隨喜，既隨喜已，迴向無
X24n0449_p0118b23║上正等菩提，而不應生一、二多想。佛言：如是，如是，於
X24n0449_p0118b24║迴向時，不應執著即心、離心，亦不應執著即心修行、
X24n0449_p0118c01║離心修行。若能如是無所執著隨喜迴向，疾證無上
X24n0449_p0118c02║正等菩提。
X24n0449_p0118c03║善現白佛言：云何菩薩以如幻心能證無上正等菩
X24n0449_p0118c04║提？佛言：汝見菩薩如幻心不？善現答言：我不見幻，亦
X24n0449_p0118c05║不見有如幻之心。佛言：若處無幻、無如幻心，汝見有
X24n0449_p0118c06║是心能證無上正等菩提不？善現答言：我都不見有
X24n0449_p0118c07║處無幻、無如幻心，更有是心能證無上正等菩提。佛
X24n0449_p0118c08║言：若處離幻、離如幻心，汝見有是法能證無上正等
X24n0449_p0118c09║菩提不？善現答言：我都不見有處離幻、離如幻心，更
X24n0449_p0118c10║有是法能證無上正等菩提。世尊！我都不見即、離心
X24n0449_p0118c11║法說何等法是有是無，以一切法畢竟離故。若一切
X24n0449_p0118c12║法畢竟離者，不可施設此法是有、此法是無；若法不
X24n0449_p0118c13║可施設有、無，則不可說能證無上正等菩提，非無所
X24n0449_p0118c14║有法能證菩提故。所以者何？一切法皆無所有性不
X24n0449_p0118c15║可得、無染無淨。何以故？一切法畢竟離故。世尊！若法
X24n0449_p0118c16║畢竟離，是法不應修，亦不應壞，亦不應引，甚深般若
X24n0449_p0118c17║波羅蜜多畢竟離故不應能引。世尊！甚深般若波羅
X24n0449_p0118c18║蜜多既畢竟離，云何可說菩薩摩訶薩依甚深般若
X24n0449_p0118c19║波羅蜜多證得無上正等菩提？世尊！諸佛無上正等
X24n0449_p0118c20║菩提亦畢竟離，云何離法能證離法？是故般若波羅
X24n0449_p0118c21║蜜多應不可說證得無上正等菩提。佛言：如是！如是！
X24n0449_p0118c22║以一切法畢竟離故，可得無上正等菩提。若一切法
X24n0449_p0118c23║畢竟離，應非一切法，以一切法畢竟離故，名為一切
X24n0449_p0118c24║法。是故，善現！菩薩摩訶薩非不依般若波羅蜜多能
X24n0449_p0119a01║證無上正等菩提，雖非離法能證離法，而證無上正
X24n0449_p0119a02║等菩提非不依止甚深般若波羅蜜多。是故菩薩摩
X24n0449_p0119a03║訶薩眾欲得無上正等菩提，應勤修學甚深般若波
X24n0449_p0119a04║羅蜜多。善現白佛言：菩薩觀一切法既不可得，有何
X24n0449_p0119a05║法義可為所證？有何般若可為能證？復有何等而可
X24n0449_p0119a06║設施？云何由此證得菩提？世尊！甚深般若波羅蜜多
X24n0449_p0119a07║於一切法無分別故。爾時，舍利子問善現言：若一切
X24n0449_p0119a08║法皆無分別，云何而有地獄、傍生、鬼界、人、天五趣差
X24n0449_p0119a09║別？云何復有修預流、一來、不還、阿羅漢、獨覺、菩薩、諸
X24n0449_p0119a10║佛位異？善現言：舍利子！有情顛倒煩惱因緣，造作種
X24n0449_p0119a11║種身、語、意業，由此感得欲為根本業異熟果，依此施
X24n0449_p0119a12║設地獄、傍生、鬼界、人、天五趣差別。言云何有修預流
X24n0449_p0119a13║等諸位異者，舍利子！無分別故有修預流及預流果，
X24n0449_p0119a14║乃至無分別故有修如來、應、正等覺及佛無上正等
X24n0449_p0119a15║菩提。舍利子！過去如來、應、正等覺由無分別，分別斷
X24n0449_p0119a16║故可施設有；未來如來、應、正等覺亦無分別，分別斷
X24n0449_p0119a17║故可施設有；現在十方諸佛世界一切如來、應、正等
X24n0449_p0119a18║覺現說法者亦無分別，分別斷故可施設有。由此因
X24n0449_p0119a19║緣，知一切法皆無分別。若行如是無分別相甚深般
X24n0449_p0119a20║若波羅蜜多，便能證得無分別相所求無上正等菩
X24n0449_p0119a21║提（願喻品竟）。
X24n0449_p0119a22║卷三百四十二之十五葉（堅等讚品）
X24n0449_p0119a23║舍利子問善現言。菩薩摩訶薩。行深般若波羅蜜多
X24n0449_p0119a24║時。為行堅實法。為行無堅實法耶。善現答言。為行無
X24n0449_p0119b01║堅實法。不為行堅實法。何以故。般若波羅蜜多無堅
X24n0449_p0119b02║實故。乃至一切智智亦無堅實故。所以者何。菩薩摩
X24n0449_p0119b03║訶薩行深般若波羅蜜多時。於般若波羅蜜多乃至
X24n0449_p0119b04║一切智智，尚不見無堅實可得，況見有堅實可得！善
X24n0449_p0119b05║現告欲、色界諸天子言：菩薩摩訶薩雖知有情都無
X24n0449_p0119b06║所有，而發無上正等覺心擐功德鎧，為欲調伏諸有
X24n0449_p0119b07║情類，如有為欲調伏虗空。諸天子！諸菩薩摩訶薩擐
X24n0449_p0119b08║大悲鎧，為欲調伏一切有情，而諸有情都無所有；為
X24n0449_p0119b09║欲利樂一切有情，而諸有情及大悲鎧俱不可得。所
X24n0449_p0119b10║以者何？諸天子！有情離故，當知菩薩摩訶薩亦離；有
X24n0449_p0119b11║情空故，當知菩薩摩訶薩亦空；有情不堅實故，當知
X24n0449_p0119b12║菩薩摩訶薩亦不堅實；有情無所有故，當知菩薩摩
X24n0449_p0119b13║訶薩亦無所有。若菩薩問如是事，心不沈沒、不驚、不
X24n0449_p0119b14║怖亦不憂悔，當知是菩薩摩訶薩行深般若波羅蜜
X24n0449_p0119b15║多。
X24n0449_p0119b16║卷三百四十三至三百四十五
X24n0449_p0119b17║諸天子！色離故有情離，乃至一切智智離故有情離，
X24n0449_p0119b18║乃至一切智智離故諸佛無上正等菩提離。若菩薩
X24n0449_p0119b19║聞說諸法無不遠離，心不沈沒、不驚、不怖亦不憂悔，
X24n0449_p0119b20║當知是菩薩摩訶薩行深般若波羅蜜多。
X24n0449_p0119b21║卷三百四十六
X24n0449_p0119b22║佛告善現言：何因緣故，諸菩薩於深般若波羅蜜多
X24n0449_p0119b23║心不沈沒？善現白佛言：以一切皆非有、皆遠離、皆寂
X24n0449_p0119b24║靜、無所有、無生滅故，諸菩薩於深般若波羅蜜多心
X24n0449_p0119c01║不沈沒。所以者何？是菩薩觀一切法皆不可得，不可
X24n0449_p0119c02║施設是能沈沒、是所沈沒、是沈沒時、是沈沒處、是沈
X24n0449_p0119c03║沒者、由此沈沒。由是因緣，諸菩薩聞如是事心不沈
X24n0449_p0119c04║沒，不驚、不怖亦不憂悔。
X24n0449_p0119c05║善現白佛言：世尊！諸法實性皆不可得，云何菩薩摩
X24n0449_p0119c06║訶薩安住真如精進修學，速當安住不退轉地，疾證
X24n0449_p0119c07║無上正等菩提？佛言：善現！如佛所化安住真如修諸
X24n0449_p0119c08║菩薩摩訶薩行，速當安住不退轉地，疾證無上正等
X24n0449_p0119c09║菩提，為諸有情宣說正法，諸菩薩亦復如是。善現復
X24n0449_p0119c10║白佛言：如來所化都無所有，法離真如又不可得，誰
X24n0449_p0119c11║住真如修菩薩行？佛言：真如尚不可得，何況得有安
X24n0449_p0119c12║住真如修菩薩行！此若實有，無有是處。何以故？諸法
X24n0449_p0119c13║真如無生無滅，亦無住異少分可得，誰於其中可得
X24n0449_p0119c14║安住修菩薩行？爾時，天帝釋白佛言：雖知諸法皆不
X24n0449_p0119c15║可得，而求菩提甚為難事。善現語天帝釋言：憍尸迦！
X24n0449_p0119c16║諸菩薩行深般若波羅蜜多，觀一切法無不皆空，謂
X24n0449_p0119c17║觀一切有色法空、無色法亦空，觀一切有見法空、無
X24n0449_p0119c18║見法亦空，觀一切有對法空、無對法亦空，觀一切有
X24n0449_p0119c19║漏法空、無漏法亦空，觀一切有為法空、無為法亦空，
X24n0449_p0119c20║觀一切世間法空、出世間法亦空，觀一切寂靜法空、
X24n0449_p0119c21║不寂靜法亦空，觀一切遠離法空、不遠離法亦空，觀
X24n0449_p0119c22║一切過去法空、未來現在法亦空，觀一切善法空、不
X24n0449_p0119c23║善無記法亦空，觀一切欲界法空、色無色界法亦空，
X24n0449_p0119c24║觀一切學法空、無學非學非無學法亦空，觀一切見
X24n0449_p0120a01║所斷法空、修所斷非所斷法亦空，觀一切有法空、無
X24n0449_p0120a02║法非有非無法亦空。觀如是等一切法空，諸法空中
X24n0449_p0120a03║都無所有，誰沈、誰沒、誰怖、誰驚、誰疑、誰滯？天帝釋白
X24n0449_p0120a04║善現言：尊者所說一切依空，是故所言常無罣礙。譬
X24n0449_p0120a05║如以箭仰射虗空，若近若遠俱無罣礙，尊者所說亦
X24n0449_p0120a06║復如是。（堅等讚品竟）
X24n0449_p0120a07║卷三百四十六之十一葉（囑累品）　三百四十七之十五
X24n0449_p0120a08║葉
X24n0449_p0120a09║佛告天帝釋言：憍尸迦！具壽善現安住空故，觀一切
X24n0449_p0120a10║法尚不可得，況有行一切法者！何以故？於一切法住
X24n0449_p0120a11║遠離住、寂靜住、無所得住、空住、無相住、無願住，如是
X24n0449_p0120a12║等無量勝住，除如來住，是諸菩薩摩訶薩眾所住般
X24n0449_p0120a13║若波羅蜜多最勝行住，於諸聲聞、獨覺等住為最為
X24n0449_p0120a14║勝、為長為尊、為妙為微妙、為上為無上。
X24n0449_p0120a15║菩薩摩訶薩欲得安住最勝住者，當學般若波羅蜜
X24n0449_p0120a16║多；欲得安住如來住者，當學般若波羅蜜多。
X24n0449_p0120a17║爾時，無數天眾及六千苾芻，各取天上香華奉散如
X24n0449_p0120a18║來，各發願言：願常安住甚深般若波羅蜜多最勝行
X24n0449_p0120a19║住。爾時，世尊於微笑時，種種色光從口中出。慶喜即
X24n0449_p0120a20║從座起，合掌白言：何因何緣現此微笑？佛告慶喜：此
X24n0449_p0120a21║發勝願六千苾芻，於未來星喻劫中當得菩提，名散
X24n0449_p0120a22║華如來，故我微笑。爾時，世尊讚說般若波羅蜜多付
X24n0449_p0120a23║囑慶喜已，復於天、龍大眾前現神通力，令眾皆見不
X24n0449_p0120a24║動如來為眾說法，及見彼土眾相莊嚴忽復不見。佛
X24n0449_p0120b01║告慶喜：不動如來、應、正等覺國土眾會，汝復見不？慶
X24n0449_p0120b02║喜白言：我不復見，彼事非此眼所行故。佛告慶喜：如
X24n0449_p0120b03║彼佛土眾會等事非此土眼所行境界，一切法亦如
X24n0449_p0120b04║是，皆非眼根之所行境。法不行法，法不見法，法不知
X24n0449_p0120b05║法，當知一切法無行者、無見者、無知者、無動、無作。所
X24n0449_p0120b06║以者何？以一切法皆無作用，能取、所取性遠離故；以
X24n0449_p0120b07║一切法不可思議，能、所思議性遠離故；以一切法如
X24n0449_p0120b08║幻事等，眾緣和合相似有故；以一切法無作、受者，妄
X24n0449_p0120b09║現似有無堅實故。若菩薩摩訶薩如是知、如是見、如
X24n0449_p0120b10║是行者，是行般若波羅蜜多，亦不執著此諸法相。
X24n0449_p0120b11║甚深般若波羅蜜多無量無盡（囑累品竟）。
X24n0449_p0120b12║卷三百四十七之十五葉（無盡品）　卷三百四十八
X24n0449_p0120b13║善現白佛言：云何菩薩應引般若波羅蜜多？佛告善
X24n0449_p0120b14║現言：一切法無盡故，菩薩摩訶薩應引般若波羅蜜
X24n0449_p0120b15║多；一切法虗空無故，應引般若波羅蜜多；觀十二緣
X24n0449_p0120b16║如虗空無盡故，應引般若波羅蜜多。善現！菩薩摩訶
X24n0449_p0120b17║薩行深般若波羅蜜多時，不見一切法若常若無常、
X24n0449_p0120b18║若樂若苦、若我若無我、若寂靜若不寂靜、若遠離若
X24n0449_p0120b19║不遠離。是時，菩薩摩訶薩雖行般若波羅蜜多，而不
X24n0449_p0120b20║見有所行一切法，亦復不見有法能見所行一切法。
X24n0449_p0120b21║當知菩薩摩訶薩於一切法都無所得而為方便，應
X24n0449_p0120b22║行如是甚深般若波羅蜜多。
X24n0449_p0120b23║爾時，惡魔見諸菩薩於一切法，以無所得而為方便，
X24n0449_p0120b24║行深般若波羅蜜多，生大愁惱如中毒箭，各於其座
X24n0449_p0120c01║不能自安。善現當知！諸菩薩應常安住甚深般若波
X24n0449_p0120c02║羅蜜多最勝行住。（無盡品竟）
X24n0449_p0120c03║卷三百四十九（相引攝品）　卷三百五十
X24n0449_p0120c04║佛告善現：安住布施波羅蜜多，引攝淨戒、安忍、精進、
X24n0449_p0120c05║靜慮、般若波羅蜜多。
X24n0449_p0120c06║安住淨戒波羅蜜多，引攝布施、安忍、精進、靜慮、般若
X24n0449_p0120c07║波羅蜜多；
X24n0449_p0120c08║安住安忍波羅蜜多，引攝布施、淨戒、精進、靜慮、般若
X24n0449_p0120c09║波羅蜜多；
X24n0449_p0120c10║安住精進波羅蜜多，引攝布施、淨戒、安忍、靜慮、般若
X24n0449_p0120c11║波羅蜜多（本卷十九葉止）。
X24n0449_p0120c12║安住靜慮波羅蜜多，引攝布施、淨戒、安忍、精進、般若
X24n0449_p0120c13║波羅蜜多；
X24n0449_p0120c14║安住般若波羅蜜多，引攝布施、淨戒、安忍、精進、靜慮
X24n0449_p0120c15║波羅蜜多（引攝品竟）。
X24n0449_p0120c16║卷三百五十一（多問不二品）　卷三百五十二
X24n0449_p0120c17║佛言：善現當知！布施等五波羅蜜多，皆由般若波羅
X24n0449_p0120c18║蜜多所攝受故，乃得名為波羅蜜多。布施等五波羅
X24n0449_p0120c19║蜜多，隨順般若波羅蜜多，由彼勢力所引導故，速趣
X24n0449_p0120c20║無上正等菩提。
X24n0449_p0120c21║善現白佛言：若六波羅蜜多無差別相，皆是般若波
X24n0449_p0120c22║羅蜜多所攝受故，皆由般若波羅蜜多修成滿故，應
X24n0449_p0120c23║合成一波羅蜜多，云何可說於布施等波羅蜜多為
X24n0449_p0120c24║最為勝、為長為尊、為妙為微妙、為上為無上？佛言：如
X24n0449_p0121a01║是！如是！依上般若波羅蜜多，方能趣入一切智智，乃
X24n0449_p0121a02║得名為到彼岸故，皆同一味相無差別，不可施設此
X24n0449_p0121a03║是布施，此是淨戒乃至般若。善現復白佛言：波羅蜜
X24n0449_p0121a04║多及一切法，若隨實義，皆無此彼勝劣差別，何緣故
X24n0449_p0121a05║說般若為最為勝、為長為尊、為妙為微妙、為上為無
X24n0449_p0121a06║上？佛言：如是！如是！如汝所說。若隨實義，波羅蜜多及
X24n0449_p0121a07║一切法，皆無此彼勝劣差別，但依世俗言說作用，說
X24n0449_p0121a08║有此彼勝劣差別。施設布施波羅蜜多，施設淨戒、安
X24n0449_p0121a09║忍、精進、靜慮、般若波羅蜜多，為欲度脫諸有情類世
X24n0449_p0121a10║俗作用生老病死，然諸有情生老病死皆非實有但
X24n0449_p0121a11║假施設。所以者何？有情無故，當知諸法亦無所有。甚
X24n0449_p0121a12║深般若波羅蜜多了達一切都無所有，能拔有情世
X24n0449_p0121a13║俗作用生老病死，由此故說般若為最為勝、為長為
X24n0449_p0121a14║尊、為妙為微妙、為上為無上。善現！由此般若波羅蜜
X24n0449_p0121a15║多能善攝取一切善法，和合趣入一切智智，安住不
X24n0449_p0121a16║動，以無所住而為方便。善現白佛言：於諸善法有取
X24n0449_p0121a17║捨不？佛言：甚深般若波羅蜜多於一切法無取無捨。
X24n0449_p0121a18║善現言：云何於一切法無取無捨？佛言：不思惟一切
X24n0449_p0121a19║法，如是於一切法無取無捨。善現！甚深般若波羅蜜
X24n0449_p0121a20║多於一切法不思惟一切相，亦不思惟一切所緣，如
X24n0449_p0121a21║是不思惟一切法，
X24n0449_p0121a22║善現復白佛言：若菩薩摩訶薩不思惟一切法，云何
X24n0449_p0121a23║增長所種善根？若不增長所種善根，云何圓滿波羅
X24n0449_p0121a24║蜜多？若不圓滿波羅蜜多，云何能得一切智智？佛言：
X24n0449_p0121b01║善現！不思惟一切法，便能增長所種善根；所種善根
X24n0449_p0121b02║得增長故，便能圓滿波羅蜜多；波羅蜜多得圓滿故，
X24n0449_p0121b03║便能證得一切智智。所以者何？不思惟一切法，乃能
X24n0449_p0121b04║具足修諸菩薩摩訶薩行，證得無上正等菩提。善現
X24n0449_p0121b05║復白佛言：何緣諸菩薩要不思惟一切法，乃能具足
X24n0449_p0121b06║修諸菩薩行，證得無上正等菩提？
X24n0449_p0121b07║卷三百五十三
X24n0449_p0121b08║佛言：善現！若菩薩摩訶薩思惟一切法，則染著欲界、
X24n0449_p0121b09║色、無色界，不能具足修諸菩薩摩訶薩行證得無上
X24n0449_p0121b10║正等菩提，是故當勤修學甚深般若波羅蜜多，不應
X24n0449_p0121b11║思惟染著諸法。善現復白佛言：世尊！若菩薩摩訶薩
X24n0449_p0121b12║精勤修學甚深般若波羅蜜多，當於何住？佛言：善現！
X24n0449_p0121b13║若菩薩摩訶薩精勤修學甚深般若波羅蜜多，不應
X24n0449_p0121b14║住一切法。何以故？不見有法可于其中而起執著及
X24n0449_p0121b15║安住故。善現！甚深般若波羅蜜多都無自性可于諸
X24n0449_p0121b16║法有所執著，是故修行般若波羅蜜多，于一切法及
X24n0449_p0121b17║深般若波羅蜜多皆無執著。若菩薩修行般若波羅
X24n0449_p0121b18║蜜多時，起如是想：此是般若波羅蜜多，則是遍行諸
X24n0449_p0121b19║法實相。由起此想便退般若波羅蜜多，若退般若波
X24n0449_p0121b20║羅蜜多則退一切法。何以故？甚深般若波羅蜜多是
X24n0449_p0121b21║一切種白法根本，若退般若波羅蜜多，則為退失一
X24n0449_p0121b22║切白法。
X24n0449_p0121b23║卷三百五十四至卷三百五十八
X24n0449_p0121b24║復次，善現！甚深般若波羅蜜多遍能攝受一切法，若
X24n0449_p0121c01║退失般若波羅蜜多則不能攝受一切法。何以故？非
X24n0449_p0121c02║離般若波羅蜜多能遍攝受殊勝善法及證無上正
X24n0449_p0121c03║等菩提。
X24n0449_p0121c04║復次，善現！若菩薩作如是念：安住般若波羅蜜多定
X24n0449_p0121c05║得授記，若退失般若波羅蜜多不得授記。何以故？非
X24n0449_p0121c06║離般若波羅蜜多可於無上正等菩提而得授記。復
X24n0449_p0121c07║次，善現！若菩薩作如是念：安住般若波羅蜜多則遍
X24n0449_p0121c08║引發一切法，若退失般若波羅蜜多則不能引發一
X24n0449_p0121c09║切法。何以故？非離般若波羅蜜多而能引法安住善
X24n0449_p0121c10║法。復次，善現！若菩薩作如是念：佛知諸法無攝受相，
X24n0449_p0121c11║自證無上正等菩提。則為退失般若波羅蜜多。何以
X24n0449_p0121c12║故？如來於法無知、無覺、無說、無示。所以者何？諸法實
X24n0449_p0121c13║性不可知覺、不可施設，云何得有知覺說示一切法
X24n0449_p0121c14║者？若言實有知覺說示一切法者，無有是處。爾時，善
X24n0449_p0121c15║現白佛言：云何修行般若波羅蜜多遠離如是種種
X24n0449_p0121c16║過失？佛言：諸法無所有、不可取，若法無所有、不可取，
X24n0449_p0121c17║則無有能現等覺者，亦無有能宣說開示。若如是行，
X24n0449_p0121c18║是行般若波羅蜜多離諸過失。若著無所有、不可取
X24n0449_p0121c19║法，則離般若波羅蜜多。何以故？甚深般若波羅蜜多
X24n0449_p0121c20║於一切法無所執著、無所攝受，若於諸法有所執著、
X24n0449_p0121c21║有所攝受，則離般若波羅蜜多。時，善現白佛言。般若
X24n0449_p0121c22║波羅蜜多。於般若波羅蜜多。為遠離。為不遠離。乃至
X24n0449_p0121c23║一切法。於一切法為遠離。為不遠離。若般若波羅蜜
X24n0449_p0121c24║多於般若波羅蜜多。設遠離。設不遠離？乃至一切法。
X24n0449_p0122a01║於一切法設遠離、設不遠離，云何菩薩摩訶薩能無
X24n0449_p0122a02║執著般若波羅蜜多，乃至能無執著引發一切法？佛
X24n0449_p0122a03║言：善現！般若波羅蜜多於般若波羅蜜多非遠離、非
X24n0449_p0122a04║不遠離，是故菩薩摩訶薩能無執著引發般若波羅
X24n0449_p0122a05║蜜多，乃至能無執著引發一切法。何以故？善現！非即
X24n0449_p0122a06║自性、非離自性，而能安住引發自性。復次，善現！菩薩
X24n0449_p0122a07║摩訶薩行深般若波羅蜜多時，不執著一切法，謂此
X24n0449_p0122a08║是一切法、此一切法屬彼，於如是一切法無執著故，
X24n0449_p0122a09║便能引發一切法。若於諸法中有所執著，謂此是法、
X24n0449_p0122a10║此法屬彼，則不能隨意引發安住殊勝功德。復次，善
X24n0449_p0122a11║現！行深般若波羅蜜多時，不觀一切法若常若無常、
X24n0449_p0122a12║若樂若苦、若我若無我、若淨若不淨、若寂靜若不寂
X24n0449_p0122a13║靜、若遠離若不遠離，是菩薩摩訶薩於如是一切法
X24n0449_p0122a14║不觀察故，便能引發安住一切法。若於諸法中有所
X24n0449_p0122a15║觀察，則不能隨意引發安住殊勝功德。復次，善現！若
X24n0449_p0122a16║菩薩行深般若波羅蜜多，則為行靜慮乃至布施波
X24n0449_p0122a17║羅蜜多，則為行內空乃至道相智、一切相智。善現！甚
X24n0449_p0122a18║深般若波羅蜜多隨所行處，所有一切波羅蜜多及
X24n0449_p0122a19║餘一切菩提分法，皆悉隨從甚深般若波羅蜜多。時，
X24n0449_p0122a20║善現白佛言：云何為道？云何為非道？佛言：諸異生道
X24n0449_p0122a21║非諸菩薩摩訶薩道，諸聲聞、獨覺道非諸菩薩摩訶
X24n0449_p0122a22║薩道，自利利他道是諸菩薩摩訶薩道，一切智智道
X24n0449_p0122a23║是諸菩薩摩訶薩道，不住生死及涅槃道是諸菩薩
X24n0449_p0122a24║摩訶薩道，是為道及非道。善現！甚深般若波羅蜜多，
X24n0449_p0122b01║雖能示現一切法所作事，而於此事無所取著。善現！
X24n0449_p0122b02║甚深般若波羅蜜多，離令菩薩遠離聲聞、獨覺等地，
X24n0449_p0122b03║親近無上正等菩提，而於諸法無起無滅，以法住性
X24n0449_p0122b04║為定量故。善現！菩薩行深般若波羅蜜多時，應緣一
X24n0449_p0122b05║切智智，為諸有情而修六種波羅蜜多，應與六種波
X24n0449_p0122b06║羅蜜多常共相應不相捨離。爾時，善現白佛言：云何
X24n0449_p0122b07║常共相應不相捨離？佛言：如實觀一切法非相應非
X24n0449_p0122b08║不相應，是能與六波羅蜜多常共相應不相捨離。若
X24n0449_p0122b09║菩薩恒作是念：我不應住一切法。何以故？一切法非
X24n0449_p0122b10║能住非所住故。是菩薩能與六種波羅蜜多常共相
X24n0449_p0122b11║應不相捨離。
X24n0449_p0122b12║善現白佛言：云何行般若波羅羅多時，便為過去未
X24n0449_p0122b13║來現在諸佛護念？佛言：菩薩摩訶薩行一切法時，觀
X24n0449_p0122b14║一切法不可得故，為過去未來現在諸佛護念。善現！
X24n0449_p0122b15║過去未來現在諸佛不以一切法故護念是菩薩摩
X24n0449_p0122b16║訶薩。
X24n0449_p0122b17║善現白佛言：諸菩薩雖多處學而無所學。佛言：如是！
X24n0449_p0122b18║如是！實無有法可令菩薩摩訶薩於中學故。
X24n0449_p0122b19║善現復白佛言：云何菩薩於一切法如實了知略廣
X24n0449_p0122b20║之相？佛言：若菩薩摩訶薩如實了知一切法真如相，
X24n0449_p0122b21║是於一切法如實了知略廣之相。善現！一切法真如
X24n0449_p0122b22║無生無滅，亦無住異而可施設，是名一切法真如相。
X24n0449_p0122b23║復次，善現！若菩薩如實了知一切法實際相，是於一
X24n0449_p0122b24║切法如實了知略廣之相。善現！無色際是名色實際
X24n0449_p0122c01║相，乃至無諸佛無上正等菩提際是名諸佛無上正
X24n0449_p0122c02║等菩提際相。復次，善現！若菩薩如實了知一切法法
X24n0449_p0122c03║界相，是於一切法如實了知略廣之相。善現！色界虗
X24n0449_p0122c04║空界是名色法界，乃至諸佛無上正等菩提界虗空
X24n0449_p0122c05║界是名諸佛無上正等菩提法界，此一切法界無斷
X24n0449_p0122c06║無別而可施設，是名一切法界相。諸菩薩摩訶薩如
X24n0449_p0122c07║實了知當於中學，於一切法如實了知略廣之相。
X24n0449_p0122c08║卷三百五十九
X24n0449_p0122c09║善現白佛言：菩薩復云何知一切法略、廣相？佛言：一
X24n0449_p0122c10║切法不合、不散。何以故？諸法皆無自性，若無自性則
X24n0449_p0122c11║無所有，若無所有則不可說有合、有散。諸菩薩摩訶
X24n0449_p0122c12║薩於一切法如是了知，則能了知略、廣之相。時，善現
X24n0449_p0122c13║白佛言：如是名為略攝六種波羅蜜多，初修業菩薩
X24n0449_p0122c14║常應於中學，乃至住十地菩薩亦應於中學，學此略
X24n0449_p0122c15║攝波羅蜜多，於一切法知略、廣相。佛言：如是！如是！如
X24n0449_p0122c16║是！法門，利根菩薩能入，中根菩薩亦能入，定根菩薩
X24n0449_p0122c17║能入，不定根菩薩亦能入。善現！若菩薩摩訶薩如此
X24n0449_p0122c18║般若波羅蜜多所說而學，能隨證得一切法，轉近所
X24n0449_p0122c19║求一切智智，所有魔事隨起即滅，為十方一切如來、
X24n0449_p0122c20║應、正等覺現在住持說正法者皆共護念。所以者何？
X24n0449_p0122c21║過去、未來、現在諸佛，無不皆從如是般若波羅蜜多
X24n0449_p0122c22║而出生故。是故能行般若波羅蜜多，應作是念：過去、
X24n0449_p0122c23║未來、現在諸佛所證得法我亦當得，常應不離一切
X24n0449_p0122c24║智智相應作意，修行般若波羅蜜多。若菩薩如此般
X24n0449_p0123a01║若波羅蜜多所說而住，當知已為無量真善知識之
X24n0449_p0123a02║所攝受，已久修習一切法。當知是菩薩摩訶薩住童
X24n0449_p0123a03║子地，一切所願無不滿足，常見諸佛曾無暫捨，於諸
X24n0449_p0123a04║善根恒不捨離，常能成熟一切有情，亦常嚴淨所有
X24n0449_p0123a05║佛土，已得無斷無盡辯才，已得殊勝陀羅尼法，成就
X24n0449_p0123a06║最上微妙色身，已得諸佛授圓滿記，於隨所樂為度
X24n0449_p0123a07║有情受諸有身已得自在；善知所緣門，善知行相門；
X24n0449_p0123a08║善知字門，善知非字門；善知言，善知不言，善知增語；
X24n0449_p0123a09║善知諸文，善知諸義；善知一切法，善知一切法作意，
X24n0449_p0123a10║善知一切法相空；善知止息道，善知不止息道；善知
X24n0449_p0123a11║生、滅，善知住、異；善知貪、瞋、癡，善知無貪、瞋、癡；善知見、
X24n0449_p0123a12║非見，善知邪見、非邪見；善知一切見、纏、隨眠、結縛，善
X24n0449_p0123a13║知一切見、纏、隨眠、結縛斷；善知名色，善知因緣，善知
X24n0449_p0123a14║行、解、相、狀；善知苦、集、滅、道；善知六道；善知預流果乃
X24n0449_p0123a15║至無上正等菩提；善知一切智、一切相智；善知一切
X24n0449_p0123a16║智道、一切相智道；善知根，善知慧；善知過去世、未來
X24n0449_p0123a17║世、現在世；善知方便，善知意樂，善知顧有情，善知文、
X24n0449_p0123a18║義、相，善知諸聖法，善知安立三乘方便。善現，若菩薩
X24n0449_p0123a19║摩訶薩修般若波羅蜜多，獲如是等功德勝利。爾時，
X24n0449_p0123a20║善現白佛言：云何當行般若波羅蜜多？佛言：菩薩觀
X24n0449_p0123a21║一切法寂靜故、可破壞故、不自在故、體虗妄故、不堅
X24n0449_p0123a22║實故，應行若般波羅蜜多。善現復白佛言：菩薩為經
X24n0449_p0123a23║幾時當行若般波羅蜜多？佛言：菩薩從初發心乃至
X24n0449_p0123a24║安坐妙菩提座，應行若般波羅蜜多。善現，從初發心
X24n0449_p0123b01║乃至安坐妙菩提座，不容發起諸餘作意，唯常安住
X24n0449_p0123b02║一切智智相應作意，乃至能令心、心所法於境不轉。
X24n0449_p0123b03║善現復白佛言：為但般若不可施設，為靜慮乃至布
X24n0449_p0123b04║施亦不可施設？佛言：非但般若波羅蜜多不可施設，
X24n0449_p0123b05║一切法皆不可施設。
X24n0449_p0123b06║卷三百六十至卷三百六十三之十六葉
X24n0449_p0123b07║善現白佛言：菩薩行深般若波羅蜜多時，豈不應於
X24n0449_p0123b08║一切法學？佛言：菩薩行般若波羅蜜多時，應於一切
X24n0449_p0123b09║法學不增不減。
X24n0449_p0123b10║行般若波羅蜜多時，應一切法不生不滅故學；　行
X24n0449_p0123b11║般若波羅蜜多時，應於一切法不起作諸行若有若
X24n0449_p0123b12║無故學；　行般若波羅蜜多時，應觀諸法自相皆空
X24n0449_p0123b13║故學；　行般若波羅蜜多時，應觀一切法一切法相
X24n0449_p0123b14║空故學；
X24n0449_p0123b15║善現白佛言：若一切法一切法相空，云何菩薩摩訶
X24n0449_p0123b16║薩當行般若波羅蜜多？佛言：善現！菩薩摩訶薩都無
X24n0449_p0123b17║所行是行般若波羅蜜多，以於其中一切戲論不可
X24n0449_p0123b18║得故。善現言：菩薩摩訶薩都無所行是行般若波羅
X24n0449_p0123b19║蜜多，初修業菩薩摩訶薩云何當行般若波羅蜜多？
X24n0449_p0123b20║佛言：從初發心應於一切法常學無所得，修一切法
X24n0449_p0123b21║時，以無所得而為方便修一切法。善現白佛言：云何
X24n0449_p0123b22║名有所得？云何名無所得？佛言：諸有二者名有所得，
X24n0449_p0123b23║諸無二者名無所得。世尊！云何名有二？云何名無二？
X24n0449_p0123b24║善現！諸眼、諸色為二，諸耳、諸聲為二，乃至諸佛無上
X24n0449_p0123c01║正等菩提、諸佛為二，如是一切有戲論者皆名為二。
X24n0449_p0123c02║非眼、非色為無二，非耳、非聲為無二，乃至非諸佛無
X24n0449_p0123c03║上正等菩提、非諸佛為無二，如是一切離戲論者皆
X24n0449_p0123c04║名無二。世尊！為由有所得故無所得？為由無所得故
X24n0449_p0123c05║無所得？佛言：非由有所得故無所得，亦非由無所得
X24n0449_p0123c06║故無所得，然有所得、無所得平等性是名無所得。如
X24n0449_p0123c07║是，善現！於有所得、無所得平等性中應勤修學，如是
X24n0449_p0123c08║學時，名學般若波羅蜜多無所得義離諸過失。善現
X24n0449_p0123c09║白佛言：菩薩行般若波羅蜜多時，不著有所得，不著
X24n0449_p0123c10║無所得，云何從一地至一地漸次圓滿？若無從一地
X24n0449_p0123c11║至一地漸次圓滿，云何當得所求無上正等菩提？佛
X24n0449_p0123c12║言：非住有所得中修行般若波羅蜜多，亦非住無所
X24n0449_p0123c13║得中修行般若波羅蜜多，能從一地至一地漸次圓
X24n0449_p0123c14║滿，證得無上正等菩提。何以故？此無所得法亦無所
X24n0449_p0123c15║得故。善現言：世尊！若不可得，云何菩薩摩訶薩修行
X24n0449_p0123c16║般若波羅蜜多時，於一切法常樂決擇，謂此是色，此
X24n0449_p0123c17║是受、想、行、識，乃至此是諸佛無上正等菩提？佛言：雖
X24n0449_p0123c18║於諸法常樂決擇，而不得色，亦不得受、想、行、識，乃至
X24n0449_p0123c19║亦不得諸佛正等菩提。善現言：若不得一切法，云何
X24n0449_p0123c20║能圓滿六度，入菩薩正性離生，嚴淨佛土、成熟有情，
X24n0449_p0123c21║及令證得常涅槃樂？佛言：菩薩摩訶薩不為一切法
X24n0449_p0123c22║故修行般若波羅蜜多。善現言：為何事故修行般若
X24n0449_p0123c23║波羅蜜多？佛言：無所為故修行般若波羅蜜多，應以
X24n0449_p0123c24║無所為、無所作而為方便，修行般若波羅蜜多。善現
X24n0449_p0124a01║言：若一切法無所為、無所作，不應安立三乘差別。佛
X24n0449_p0124a02║言：非無所為、無所作法安立可得，要有所為、有所作
X24n0449_p0124a03║法安立可得。所以者何？有諸愚夫無聞異生執著一
X24n0449_p0124a04║切法，由執著故，念色得色，念受、想、行、識得受、想、行、識，
X24n0449_p0124a05║乃至念諸佛無上正等菩提得諸佛無上正等菩提。
X24n0449_p0124a06║是諸愚夫無聞異生念：一切法實可得，我當決定證
X24n0449_p0124a07║得無上正等菩提，脫諸有情生死眾苦，令獲究竟常
X24n0449_p0124a08║樂涅槃。善現！是諸愚夫無聞異生，顛倒因緣作如是
X24n0449_p0124a09║念則為謗佛。何以故？佛以五眼求一切法尚不可得，
X24n0449_p0124a10║若有決定當得無上正等菩提，及脫有情生死眾苦，
X24n0449_p0124a11║令獲究竟常樂涅槃，無有是處。善現言：如來、應、正等
X24n0449_p0124a12║覺以五眼求一切法不可得故，諸有情類亦不可得，
X24n0449_p0124a13║則定無有證得無上正等菩提，及脫有情生死眾苦，
X24n0449_p0124a14║令獲究竟常樂涅槃，云何世尊證得無上正等菩提，
X24n0449_p0124a15║安立有情三聚差別，謂正性定聚、邪性定聚及不定
X24n0449_p0124a16║聚？佛言：我以五眼如實觀察，決定無我能證無上正
X24n0449_p0124a17║等菩提，安立有情三聚差別。然諸有情愚癡顛倒，於
X24n0449_p0124a18║非實法起實法想，於非實有情起實有情想，我為遣
X24n0449_p0124a19║除彼虗妄執，依世俗說不依勝義。（六十二卷）。善現復白佛
X24n0449_p0124a20║言：為住勝義證得無上正等菩提耶？為住顛倒證得
X24n0449_p0124a21║無上正等菩提耶？若不住勝義、不住顛倒者，將無世
X24n0449_p0124a22║尊不證得無上正等菩提耶？不也！善現！我雖證得無
X24n0449_p0124a23║上正等菩提，不住有為界、不住無為界，然有去來坐
X24n0449_p0124a24║立等事。善現！是所化者，若行一切法、轉妙法輪、作諸
X24n0449_p0124b01║佛事，復轉化作無量有情，於中建立正性等三聚差
X24n0449_p0124b02║別。於汝意云何？是諸如來所變化者為實有不？善現
X24n0449_p0124b03║言：不也！世尊！佛言：如來亦爾，知一切法皆如變化，說
X24n0449_p0124b04║一切法皆如變化，雖有所作而無真實，雖度有情而
X24n0449_p0124b05║無所度，如所化者度化有情。如是，善現！修行般若波
X24n0449_p0124b06║羅蜜多，應知諸佛所變化者，雖有所為而無執著。
X24n0449_p0124b07║善現白佛言：若一切法皆如變化，如來亦爾，佛與化
X24n0449_p0124b08║人有何差別？佛言：佛與化人及一切法等無差別。何
X24n0449_p0124b09║以故？佛所作業，佛所化人亦能作故。善現言：設無有
X24n0449_p0124b10║佛，佛所化人能作業不？佛言：能作。善現言：其事云何？
X24n0449_p0124b11║佛言：如過去世有一如來、應、正等覺名善寂慧，自應
X24n0449_p0124b12║度者皆已度訖。時，無菩薩堪受佛記，遂化作一佛令
X24n0449_p0124b13║住世間，自入無餘依大涅槃界。時，彼化佛於半劫中
X24n0449_p0124b14║作諸佛事，過半劫已，授一菩薩摩訶薩記現入涅槃。
X24n0449_p0124b15║爾時，天、人、阿素洛等，皆謂彼佛今入涅槃，然化佛身
X24n0449_p0124b16║實無起滅。如是，善現，修行般若波羅蜜多，應信諸法
X24n0449_p0124b17║皆如變化。
X24n0449_p0124b18║善現言：若如來身與化無異，云何能作真淨福田？佛
X24n0449_p0124b19║言：如如來法身由法性故，能與天、人、阿素洛等作淨
X24n0449_p0124b20║福田，化佛亦爾，由法性故，能與天、人、阿素洛等作淨
X24n0449_p0124b21║福田，當知如來與化佛身等無差別。諸法法性為定
X24n0449_p0124b22║量故，菩薩摩訶薩應以諸法法性而為定量，修行般
X24n0449_p0124b23║若波羅蜜多，善巧方便入諸法法性已，而於諸法不
X24n0449_p0124b24║壞法性，謂不分別此是一切法，此是一切法法性，不
X24n0449_p0124c01║應分別諸法法性差別而壞法性。善現言：云何如來
X24n0449_p0124c02║自壞諸法法性？謂此是色，此是受、想、行、識；乃至此是
X24n0449_p0124c03║內法，此是外法；此是善法，此是非善法；此是有漏法，
X24n0449_p0124c04║此是無漏法；此是世間法，此是出世間法；此是共法，
X24n0449_p0124c05║此是不共法；此是有諍法，此是無諍法；此是有為法，
X24n0449_p0124c06║此是無為法。佛既曾說如是等法，將無自壞諸法法
X24n0449_p0124c07║性？佛言：但以名相方便假說諸法法性，令諸有情而
X24n0449_p0124c08║得悟入諸法法性無差別理，我曾不壞諸法法性。善
X24n0449_p0124c09║現言：云何佛於無名無相法，以名相說令他悟入耶？
X24n0449_p0124c10║佛言：我隨世俗假立名相，方便宣說諸法法性而無
X24n0449_p0124c11║執著。如諸愚夫。聞說苦等執著名相。不知假說。非諸
X24n0449_p0124c12║如來及佛弟子。聞說苦等執著名相。然如實知隨世
X24n0449_p0124c13║俗說無有真實諸法名相。善現言：若一切法但有名
X24n0449_p0124c14║相，菩薩摩訶薩為何事故發菩提心，受諸勤苦行菩
X24n0449_p0124c15║薩行，修行一切法皆令圓滿？佛言：一切法但有名相，
X24n0449_p0124c16║但假施設，名相性空，諸有情類顛倒執著，流轉生死
X24n0449_p0124c17║不得解脫。是故菩薩摩訶薩發菩提心行菩薩行，漸
X24n0449_p0124c18║次證得一切相智，轉正法輪，以三乘法度脫有情，令
X24n0449_p0124c19║出生死入無餘依涅槃界，而諸名相無生無滅，亦無
X24n0449_p0124c20║住異施設可得。爾時，善現白佛言：如來常說一切智、
X24n0449_p0124c21║道相智、一切相智，如是三智其相云何？有何差別？佛
X24n0449_p0124c22║言：一切智者，是共聲聞及獨覺智；道相智者，是共菩
X24n0449_p0124c23║薩摩訶薩智；一切相智者，是諸如來、應、正等覺不動
X24n0449_p0124c24║妙智。善現言：何緣一切智是共聲聞及獨覺智？佛言：
X24n0449_p0125a01║一切智者，謂五蘊、十二處、十八界等，聲聞、獨覺亦能
X24n0449_p0125a02║了知，而不能知一切道相及一切法、一切種相。善現
X24n0449_p0125a03║言：何緣道相智是共菩薩摩訶薩智？佛言：諸菩薩摩
X24n0449_p0125a04║訶薩應學徧知一切道相，謂聲聞道相、獨覺道相、菩
X24n0449_p0125a05║薩道相、如來道相，菩薩修行般若波羅蜜多，都無所
X24n0449_p0125a06║住而證實際。善現言：何緣一切相智名一切相智耶？
X24n0449_p0125a07║佛言：知一切法皆同一相，謂寂滅相，是故名為一切
X24n0449_p0125a08║相智。善現！諸相、行、狀能表諸法，如來如實能徧覺知，
X24n0449_p0125a09║是故名一切相智。善現言：如是三智，諸煩惱斷有差
X24n0449_p0125a10║別不？有有餘斷、無餘斷不？佛言：如來、應、正等覺一切
X24n0449_p0125a11║煩惱習氣相續皆已永斷，聲聞、獨覺習氣相續猶未
X24n0449_p0125a12║永斷。善現！習氣相續實非煩惱，然諸聲聞、獨覺煩惱
X24n0449_p0125a13║已斷，猶有少分似貪、瞋、癡身、語、意轉，即說此為習氣
X24n0449_p0125a14║相續。此在愚夫異生相續能引無義，非在聲聞、獨覺
X24n0449_p0125a15║相續能引無義，如是一切習氣相續諸佛永無。爾時，
X24n0449_p0125a16║善現白佛言：道與涅槃俱無自性，佛何故說此是預
X24n0449_p0125a17║流，此是一來，乃至此是如來、應、正等覺？佛言：如是一
X24n0449_p0125a18║切無為所顯，我依世俗言說顯示，不依勝義，非勝義
X24n0449_p0125a19║中可有顯示。何以故？非勝義中有語言路、或分別慧、
X24n0449_p0125a20║或復二種，然彼彼邊斷，立彼彼後際。善現言：一切法
X24n0449_p0125a21║自相皆空，前際尚無，況有後際！佛言：如是！如是！諸所
X24n0449_p0125a22║有法自相皆空，前際尚無，況有後際！立後際有，定無
X24n0449_p0125a23║是處。菩薩達一切法自相皆空，修行般若波羅蜜多，
X24n0449_p0125a24║於諸法中無所執著，謂不執著內法、外法、善法、非善
X24n0449_p0125b01║法、世間法、非世間法、有漏法、無漏法、有為法、無為法，
X24n0449_p0125b02║若聲聞法、獨覺法、菩薩法、如來法，如是一切皆不執
X24n0449_p0125b03║著。善現白佛言：以何義故，名為般若波羅蜜多？佛言：
X24n0449_p0125b04║一切如來及諸菩薩，用是般若波羅蜜多，依勝義理
X24n0449_p0125b05║分析諸法，如析諸色至極微量，猶不見有少實可得
X24n0449_p0125b06║故，名般若波羅蜜多。善現！如來不見有法能與少法
X24n0449_p0125b07║為義、非義，菩薩摩訶薩應離義、非義，常依般若波羅
X24n0449_p0125b08║蜜多甚深義趣。善現！佛及弟子皆以無為法為第一
X24n0449_p0125b09║義，然無為法不與諸法為益為損，是故般若波羅蜜
X24n0449_p0125b10║多不與諸法為義、非義。善現白佛言：若無二法，不以
X24n0449_p0125b11║二法、不二法得，菩薩云何當得一切智智？佛言：二、不
X24n0449_p0125b12║二法俱不可得，是故所得一切智智，非有所得故得，
X24n0449_p0125b13║亦非無所得故得，有所得法、無所得法不可得故，若
X24n0449_p0125b14║如是知，乃能證得一切智智（多問不二品竟）。
X24n0449_p0125b15║卷三百六十三之十七葉（實說品）至三百六十五之十
X24n0449_p0125b16║葉
X24n0449_p0125b17║善現白佛言：菩薩不得有情，亦復不得有情施設，而
X24n0449_p0125b18║為有情求趣無上正等菩提。佛言：如是！如是！由此真
X24n0449_p0125b19║如施設有情，即由此施設一切法，當知菩薩摩訶薩
X24n0449_p0125b20║即是如來、應、正等覺。以一切法、一切有情皆以真如
X24n0449_p0125b21║為定量故，應學真如甚深般若波羅蜜多。
X24n0449_p0125b22║善現！一切有情皆趣聲聞、獨覺地，彼所獲福，於初發
X24n0449_p0125b23║無上正等覺心一菩薩所獲福聚，百分不及一，乃至
X24n0449_p0125b24║那庾多分亦不及一。何以故？聲聞、獨覺皆因菩薩摩
X24n0449_p0125c01║訶薩有，非菩薩摩訶薩因諸聲聞、獨覺而有。
X24n0449_p0125c02║善現白佛言：初發無上正等覺心何所思惟？佛言：恒
X24n0449_p0125c03║正思惟一切相智。又汝所問一切相智何所緣？何增
X24n0449_p0125c04║上？何行相？有何相？者，善現！一切相智無性為所緣，正
X24n0449_p0125c05║念為增上，寂靜為行相，無相為相。善現言：為但一切
X24n0449_p0125c06║智無性為性，為一切法亦無性為性？佛言：非但一切
X24n0449_p0125c07║智無性為性，一切法亦無性為性。善現言：何緣一切
X24n0449_p0125c08║相智無性為性？何緣一切法亦無性為性？佛言：一切
X24n0449_p0125c09║相智自性無故，若法自性無，是法無性為性。一切法
X24n0449_p0125c10║自性無故，若法自性無，是法無性為性。善現言：何緣
X24n0449_p0125c11║一切相智自性無？佛言：一切相智無和合自性故，若
X24n0449_p0125c12║法無和合自性，是法則以無性為性。世尊！何緣一切
X24n0449_p0125c13║法自性無？善現！一切法無和合自性故，若法無和合
X24n0449_p0125c14║自性，是法則以無性為性。由是因緣，諸菩薩摩訶薩
X24n0449_p0125c15║應知一切法皆以無性為其自性。善現言：若一切法
X24n0449_p0125c16║皆以無性為自性者，初發無上正等覺心菩薩摩訶
X24n0449_p0125c17║薩成就何等善巧方便，能行一切法成熟有情、嚴淨
X24n0449_p0125c18║佛土？佛言：雖修學知一切法皆以無性為其自性，而
X24n0449_p0125c19║常精勤成熟有情、嚴淨佛土，知諸有情及諸佛土皆
X24n0449_p0125c20║以無性為其自性。雖行一切法學菩提道，而知菩提
X24n0449_p0125c21║道無性為自性。菩薩摩訶薩如是修行安住一切法
X24n0449_p0125c22║學菩提道已圓滿故，由一剎那相應妙慧，證得如來
X24n0449_p0125c23║一切相智。爾時，一切微細煩惱習氣相續永不生故
X24n0449_p0125c24║名無餘斷，則名如來、應、正等覺。以無障礙清淨佛眼，
X24n0449_p0126a01║徧觀十方三界諸法，尚不得無，況當得有！是名最勝
X24n0449_p0126a02║善巧方便。善現言：世尊！豈不諸法離諸法性？佛言：如
X24n0449_p0126a03║是！如是！所說諸法無不離諸法性。善現言：若一切法
X24n0449_p0126a04║離諸法性者，云何離法能知離法若有若無？何以故？
X24n0449_p0126a05║世尊！無法不應能知無法，有法不應能知有法，無法
X24n0449_p0126a06║不應能知有法，有法不應能知無法。如是一切法皆
X24n0449_p0126a07║無知為性，云何菩薩摩訶薩修行般若波羅蜜多，顯
X24n0449_p0126a08║示諸法若有若無？佛言：隨世俗故，顯示諸法若有若
X24n0449_p0126a09║無，非隨勝義。世尊！世俗、勝義為有異不？不也！善現！非
X24n0449_p0126a10║異世俗別有勝義。何以故？世俗真如即是勝義，諸有
X24n0449_p0126a11║情類顛倒妄執，於此真如不知不見，菩薩摩訶薩哀
X24n0449_p0126a12║愍彼故，隨世俗相顯示諸法若有若無。諸有情類於
X24n0449_p0126a13║蘊等法起實有想不知非有，菩薩摩訶薩哀愍彼故，
X24n0449_p0126a14║分別諸法若有若無，令彼有情類知蘊等法皆非實
X24n0449_p0126a15║有。（實說品竟）
X24n0449_p0126a16║卷三百六十五之十一葉（巧便行品）　卷三百六十六
X24n0449_p0126a17║善現白佛言：菩薩摩訶薩當於何處行菩薩行？佛言：
X24n0449_p0126a18║當於一切法空行菩薩行。菩薩摩訶薩如是行菩薩
X24n0449_p0126a19║行時，如佛無上正等菩提，於諸法中不作二相，名為
X24n0449_p0126a20║無上正等菩提行菩薩行。善現言：如來常說佛陀，以
X24n0449_p0126a21║何義故名為佛陀？佛言：隨覺實義故名佛陀，現覺實
X24n0449_p0126a22║法故名佛陀，如實開覺一切有情令離顛倒惡業眾
X24n0449_p0126a23║苦故名佛陀，如實覺一切法相所謂無相故名佛陀。
X24n0449_p0126a24║善現言：如來常說菩提，以何義故名為菩提？佛言：證
X24n0449_p0126b01║法空義是菩提義，證真如義是菩提義，證實際義是
X24n0449_p0126b02║菩提義，證法性義是菩提義，證法界義是菩提義，假
X24n0449_p0126b03║立名相施設言說，能真實覺最上勝妙故名菩提，不
X24n0449_p0126b04║可破壞、不可分別故名菩提。善現言：菩薩摩訶薩為
X24n0449_p0126b05║菩提故行一切法時，於何等法為益為損、為增為減、
X24n0449_p0126b06║為生為滅、為染為淨？佛言：菩薩摩訶薩行深般若波
X24n0449_p0126b07║羅蜜多時，不以二故攝受一切法。若菩薩摩訶薩以
X24n0449_p0126b08║二故行，則諸善法不得增長。何以故？一切愚夫異生
X24n0449_p0126b09║皆依二故，所起種種善法不得增長。菩薩摩訶薩行
X24n0449_p0126b10║不二故，從初發心乃至最後心起，於一切時善法增
X24n0449_p0126b11║長。
X24n0449_p0126b12║善現白佛言：何因緣故，菩薩摩訶薩雖已恭敬供養
X24n0449_p0126b13║諸佛，種種圓滿殊勝善根，得真善友攝受，而不能得
X24n0449_p0126b14║一切智智？佛言：彼菩薩摩訶薩遠離方便善巧力故，
X24n0449_p0126b15║不能證得一切智智。善現言：何等名為方便善巧，成
X24n0449_p0126b16║就如是方便善巧，諸有所為定能證得一切智智？佛
X24n0449_p0126b17║言：從初發心修行六波羅蜜多時，以一切智智相應
X24n0449_p0126b18║作意，觀一切法自相皆空，無起、無成、無轉、無滅，入諸
X24n0449_p0126b19║法相，知一切法無作、無能，入諸行相。是菩薩摩訶薩
X24n0449_p0126b20║成就如是方便善巧，恒時增長殊勝善根，由增長故
X24n0449_p0126b21║能行一切法，成熟有情、嚴淨佛土，能行一切法而不
X24n0449_p0126b22║忻求彼所得果，漸次證得一切智智，如是名為方便
X24n0449_p0126b23║善巧，成就如是方便善巧，諸有所為定能證得一切
X24n0449_p0126b24║智智（巧便行品竟）。
X24n0449_p0126c01║卷三百六十六之十六葉（遍學道品）至三百七十二之二
X24n0449_p0126c02║葉
X24n0449_p0126c03║佛言：善現！諸菩薩摩訶薩具最勝覺，雖能受行如是
X24n0449_p0126c04║深法，而於其中不求果報。何以故？於自性無動故。善
X24n0449_p0126c05║現言：能於何等自性無動？佛言：能於一切法無性自
X24n0449_p0126c06║性無動。何以故？善現！諸法自性即是無性，無性不能
X24n0449_p0126c07║現證無性。
X24n0449_p0126c08║爾時，善現白佛言：世尊！有性法為能現證無性不？無
X24n0449_p0126c09║性法為能現證有性不？有性法為能現證有性不？無
X24n0449_p0126c10║性法為能現證無性不？不也！善現！世尊！若爾，亦應有
X24n0449_p0126c11║性不能現觀無性，無性不能現觀有性，有性不能現
X24n0449_p0126c12║觀有性，無性不能現觀無性，將無世尊不得現觀？佛
X24n0449_p0126c13║言：有、得、現觀，然離四句非有非無，絕諸戲論乃名現
X24n0449_p0126c14║觀，得亦如是。善現言：菩薩摩訶薩以何為戲論？佛言：
X24n0449_p0126c15║觀一切法若常、若無常是為戲論，觀一切法若樂、若
X24n0449_p0126c16║苦是為戲論，觀一切法若我、若無我是為戲論，觀一
X24n0449_p0126c17║切法若淨、若不淨是為戲論，觀一切法若寂靜、若不
X24n0449_p0126c18║寂靜是為戲論，觀一切法若遠離、若不遠離是為戲
X24n0449_p0126c19║論，觀一切法若是所遍知、若非所遍知是為戲論。復
X24n0449_p0126c20║次，善現！菩薩摩訶薩若作是念：應修行一切法。是為
X24n0449_p0126c21║戲論。若作是念：應斷一切煩惱習氣相續。是為戲論。
X24n0449_p0126c22║應證諸佛無上正等菩提。是為戲論。如是等類一切
X24n0449_p0126c23║戲論，是為菩薩摩訶薩所有戲論（六十七卷）。
X24n0449_p0126c24║復次，善現！菩薩摩訶薩應觀一切法不可戲論故不
X24n0449_p0127a01║應戲論，應行無戲論甚深般若波羅蜜多（六十九卷之十葉止）。
X24n0449_p0127a02║善現白佛言：云何觀一切法皆無戲論？佛言：觀一切
X24n0449_p0127a03║法無自性，若法無自性則不應戲論，是故一切法亦
X24n0449_p0127a04║無戲論，永斷一切煩惱習氣相續，諸佛無上正等菩
X24n0449_p0127a05║提亦無戲論。菩薩摩訶薩若能如是行無戲論甚深
X24n0449_p0127a06║般若波羅蜜多，便入菩薩正性離生。善現言：世尊！若
X24n0449_p0127a07║一切法皆無自性，亦無戲論而可得者，菩薩摩訶薩
X24n0449_p0127a08║用何等道得入菩薩正性離生？為用聲聞道，為用獨
X24n0449_p0127a09║覺道，為用佛道耶？佛言：非用聲聞道、非用獨覺道、非
X24n0449_p0127a10║用佛道得入菩薩正性離生，然諸菩薩摩訶薩於一
X24n0449_p0127a11║切道先徧學已，用菩薩道而入菩薩正性離生，乃至
X24n0449_p0127a12║未起金剛喻定，猶未能得一切智智，若起此定，以一
X24n0449_p0127a13║剎那相應妙慧，乃能證得一切智智。善現言：世尊！若
X24n0449_p0127a14║菩薩摩訶薩為欲圓滿一切相智，於一切道先遍學
X24n0449_p0127a15║已，用菩薩道而入菩薩正性離生者，世尊！豈不第八
X24n0449_p0127a16║道異、預流果道異、一來向道異、一來果道異、不還向
X24n0449_p0127a17║道異、不還果道異、阿羅漢向道異、阿羅漢果道異、獨
X24n0449_p0127a18║覺道異、如來道異？如是諸道既各有異，是菩薩摩訶
X24n0449_p0127a19║薩若起第八道時，應成第八；若起具見道時，應成預
X24n0449_p0127a20║流果；若起進修道時，應成一來向、或成一來果、或成
X24n0449_p0127a21║不還向、或成不還果、或成阿羅漢向；若起無學道時，
X24n0449_p0127a22║應成阿羅漢果；若起獨覺道時，應成獨覺菩提。若菩
X24n0449_p0127a23║薩摩訶薩成第八已，能入菩薩正性離生，無有是處；
X24n0449_p0127a24║成預流果乃至或成獨覺菩提已，能入菩薩正性離
X24n0449_p0127b01║生，無有是處；不入菩薩正性離生，而能證得一切智
X24n0449_p0127b02║智，亦無是處。世尊！云何令我如實了知於一切道要
X24n0449_p0127b03║徧學已，方入菩薩正性離生而不違理？佛言：善現！如
X24n0449_p0127b04║是！如是！諸菩薩摩訶薩於一切道要徧學已，方入菩
X24n0449_p0127b05║薩正性離生亦不違理。謂諸菩薩摩訶薩從初發心，
X24n0449_p0127b06║勇猛正勤修行六種波羅蜜多，以勝智見超過八地。
X24n0449_p0127b07║何等謂八？謂淨觀地、種性地、第八地、見地、薄地、離欲
X24n0449_p0127b08║地、已辦地、獨覺地。雖於如是所說八地皆徧修學，而
X24n0449_p0127b09║能以勝智見超過，用道相智而入菩薩正性離生，復
X24n0449_p0127b10║用一切相智永斷一切習氣相續入如來地，爾乃成
X24n0449_p0127b11║就一切智智。是菩薩摩訶薩所學第八若智若斷，皆
X24n0449_p0127b12║是菩薩摩訶薩忍；所學預流及一來、不還、阿羅漢、獨
X24n0449_p0127b13║覺若智若斷，亦是菩薩摩訶薩忍。善現！是菩薩摩訶
X24n0449_p0127b14║薩徧學聲聞及獨覺等諸所有道，得圓滿已，用道相
X24n0449_p0127b15║智趣入菩薩正性離生，復用一切相智永斷一切習
X24n0449_p0127b16║氣相續入如來地，方成就一切智智。善現白佛言：如
X24n0449_p0127b17║佛所說一切道相，於佛道中云何當起道相智道？佛
X24n0449_p0127b18║言：應起一切淨道相智。若諸行、狀、相能顯發起淨道
X24n0449_p0127b19║相智，於如是諸行、狀、相皆現等覺，如實為他宣說、開
X24n0449_p0127b20║示、施設、建立，令諸有情得無倒解，雖有解了而無執
X24n0449_p0127b21║著。由此因緣，應學圓滿諸道相智；學已，應如實知一
X24n0449_p0127b22║切有情隨眠、意樂種種差別，應如實知地獄有情、傍
X24n0449_p0127b23║生有情、鬼界有情、諸龍、藥叉、阿素洛等四大王眾天
X24n0449_p0127b24║乃至非想非非想處天諸道因果；知已，方便隨其所
X24n0449_p0127c01║應，遮障彼道及彼因果，或勸攝受修證善法，應如實
X24n0449_p0127c02║知一切法及彼因果。是菩薩摩訶薩以如是道，安立
X24n0449_p0127c03║有情應得預流果、一來果、不還果、阿羅漢果者，以預
X24n0449_p0127c04║流果法乃至阿羅漢果法而安立之；應得獨覺菩提、
X24n0449_p0127c05║應得無上正等菩提者，以獨覺菩提法、無上正等菩
X24n0449_p0127c06║提法而安立之，是名菩薩摩訶薩所應發起諸道相
X24n0449_p0127c07║智。善現！諸菩薩摩訶薩應行如是諸道般若波羅蜜
X24n0449_p0127c08║多。何以故？一切聲聞、獨覺、菩薩摩訶薩所應學道，如
X24n0449_p0127c09║是一切菩提分法，皆為般若波羅蜜多所攝受故。（六十
X24n0449_p0127c10║九卷）善現白佛言：若一切種菩提分法及諸菩提，如是
X24n0449_p0127c11║一切皆非相應非不相應、無合無散、無色無見、無對
X24n0449_p0127c12║一相，所謂無相，云何如是菩提分法能取菩提，能於
X24n0449_p0127c13║餘法有取有捨？世尊！譬如虗空於一切法無取無捨，
X24n0449_p0127c14║自相空故，諸法亦爾，自相皆空，非於餘法有取有捨，
X24n0449_p0127c15║云何可說菩提分法能取菩提？佛言：如是！如是！一切
X24n0449_p0127c16║法自相皆空無取無捨，然諸有情於一切法自相空
X24n0449_p0127c17║義不能解了，哀愍彼故，方便宣說菩提分法能取菩
X24n0449_p0127c18║提。
X24n0449_p0127c19║善現言：何等名聖法毗奈耶？佛言：若諸聲聞、獨覺、菩
X24n0449_p0127c20║薩摩訶薩，若諸如來、應、正等覺，如是一切皆與一切
X24n0449_p0127c21║法非相應非不相應、不合不散，彼名為聖，此是彼聖
X24n0449_p0127c22║法毗奈耶，是故名聖法毗奈耶。何以故？此一切法無
X24n0449_p0127c23║色、無見、無對、一相，所謂無相。彼諸聖者如實現見無
X24n0449_p0127c24║色與無色。非相應。非不相應。不合不散。無見與無見。
X24n0449_p0128a01║無對與無對。一相與一相。無相與無相。亦非相應非
X24n0449_p0128a02║不相應、不合不散。菩薩摩訶薩於此常應修學，學已
X24n0449_p0128a03║不得一切法相。善現言：菩薩摩訶薩豈不應於一切
X24n0449_p0128a04║法相學耶？佛言：若一切法實有相者，諸菩薩摩訶薩
X24n0449_p0128a05║應於中學，以一切法實非有相，是故不於有相法學，
X24n0449_p0128a06║亦復不於無相法學。何以故？如來出世、若不出世，法
X24n0449_p0128a07║界常住諸法一相，所謂無相，如是無相既非有相亦
X24n0449_p0128a08║非無相。
X24n0449_p0128a09║一切法非有相、非無相，非一相、非異相。菩薩摩訶薩
X24n0449_p0128a10║知一切法咸同一相，所謂無相，修此無相是修般若
X24n0449_p0128a11║波羅蜜多。
X24n0449_p0128a12║善現言：云何菩薩摩訶薩修遣一切法亦遣此修，是
X24n0449_p0128a13║修般若波羅蜜多？佛言：菩薩摩訶薩行深般若波羅
X24n0449_p0128a14║蜜多時，若念有一切法有遣此修，非修般若波羅蜜
X24n0449_p0128a15║多。何以故？非有想者能修般若波羅蜜多，住有想者
X24n0449_p0128a16║若修一切法，必當執有我及我所，由此執故便著二
X24n0449_p0128a17║邊，著二邊故不解脫生死，無道、無涅槃，云何實能修
X24n0449_p0128a18║一切法乃至般若波羅蜜多？
X24n0449_p0128a19║善現復白佛言：何等是有？何等是非有？佛言：二是有，
X24n0449_p0128a20║不二是非有。世尊！云何為二？云何為不二？佛言：一切
X24n0449_p0128a21║法想為二，一切法想空為不二，乃至一切想皆為二，
X24n0449_p0128a22║一切二皆是有，一切有皆有生死，有生死者不能解
X24n0449_p0128a23║脫生老病死愁歎苦憂惱；諸相空者皆為無二，諸無
X24n0449_p0128a24║二者皆是非有，諸非有者皆無生死，無生死者則能
X24n0449_p0128b01║解脫生老病死愁歎苦憂惱（七十一卷）。
X24n0449_p0128b02║善現！由此因緣，當知有二想者定無六種波羅蜜多，
X24n0449_p0128b03║無道、無果亦無現觀。下至順忍彼尚非有，況有一切
X24n0449_p0128b04║法徧知！彼尚不能修諸聖道，況得預流、一來、不還、阿
X24n0449_p0128b05║羅漢、獨覺菩提！況復能得一切智智，及能永斷一切
X24n0449_p0128b06║煩惱習氣相續！（遍學道品竟）。般若綱要卷六。