X24n0451_p0210c17║
X24n0451_p0210c18║
X24n0451_p0210c19║
X24n0451_p0210c20║
X24n0451_p0210c21║
X24n0451_p0210c22║大品經義疏卷第三
X24n0451_p0210c23║胡　吉藏　撰
X24n0451_p0210c24║習應品第三
X24n0451_p0211a01║上開宗說，言無不周、意無不顯。更有下諸品意語生
X24n0451_p0211a02║者，為欲論辨上義故，上開宗、此辨宗也。此意通望一
X24n0451_p0211a03║教。言習應者，二義：一者、佛上示波若相，今有明菩薩
X24n0451_p0211a04║習應波若故，得與波若相應。但菩薩方便習波若相
X24n0451_p0211a05║應，若無方便習則不得與波若相應也。問：云何是有
X24n0451_p0211a06║方便、無方便？答：一往有習可習便不得應，若無習可
X24n0451_p0211a07║習故得相應。次有習不有習則不應，無習無不習乃
X24n0451_p0211a08║應也。次習不習二、無習無不習不二是二見，則二不
X24n0451_p0211a09║二是不應，無二無不二乃相應也。次習應不應皆是
X24n0451_p0211a10║不應，無應不應乃是相應也。習應品來者，上既示波
X24n0451_p0211a11║若相，今令菩薩習波若故，得與波若相應。若先不示
X24n0451_p0211a12║波若相則無所習，便不得與波若相應也。問：上亦佛
X24n0451_p0211a13║如行而說，即令菩薩如說而行，亦即令菩薩如此習
X24n0451_p0211a14║故得相應，復更有何習應也？答：實爾。但就生、法二空
X24n0451_p0211a15║門說般若行，就習應門說波若習。後門習既前行亦
X24n0451_p0211a16║習，前既行後習亦習，但是平現之也。問：習應門說與
X24n0451_p0211a17║前門說何異？答：橫、竪俱異。橫異者，上略說生、法二空
X24n0451_p0211a18║令行，今廣說生、法二空令習。竪異者，上但就空門明
X24n0451_p0211a19║行，今就破四句門明習。故下言習有、不習無不等，如
X24n0451_p0211a20║此為異也。問：前何故但就空門，今何故破四句門？答：
X24n0451_p0211a21║皆是初開波若宗故，且破人法有，後方究竟，故具破
X24n0451_p0211a22║四句也。習應品者，從品後因理得名奉鉢，從品初因
X24n0451_p0211a23║事為因，亦復廣明習應，從應從廣為因。奉鉢表菩薩
X24n0451_p0211a24║行波若必作佛事，此事既大，從初作名亦現。招提云：
X24n0451_p0211b01║三十心習而不應，八地應而不習。初地已去，七地已
X24n0451_p0211b02║來，亦習亦應。若二乘，不應不習也。十問：三十心相似
X24n0451_p0211b03║習，亦相似應也。若八地去，是無功用故。應而不習者，
X24n0451_p0211b04║八地任運應，亦任運無功用習也。今對此開四句：一、
X24n0451_p0211b05║習不應者，習有得，不與無得波若相應。應不習者，波
X24n0451_p0211b06║若非因非果，作因名說，則歸在十地，此則應而不習。
X24n0451_p0211b07║若作果，則佛應而不習也。從發心作無所得習，即是
X24n0451_p0211b08║無得應，顛倒之流不應不習也。又上法說明生、法二
X24n0451_p0211b09║空，今舉況喻明生、法二空。明萬化只如十六神我，十
X24n0451_p0211b10║六神我汝信不耶？今生、法亦然也。又依論文，上多明
X24n0451_p0211b11║法空，此多明眾生空。何故上明生、法俱空而猶存？觀
X24n0451_p0211b12║主見有觀空之觀，今息能觀之主；上明緣盡觀，今明
X24n0451_p0211b13║觀盡緣也。上盡所，今盡能爾。盡所即無數於然，盡能
X24n0451_p0211b14║即是無心於內，內外並冥，緣智俱寂也。文即三：初、勸
X24n0451_p0211b15║思惟生、法二空；二、舉況；三、合也。思至所聞，即具聞慧；
X24n0451_p0211b16║以思故修，便具修慧。佛、菩薩、因、果、人盡也，波若、五陰、
X24n0451_p0211b17║世、出世法空也。
X24n0451_p0211b18║如我下，第二、況一切弟子者，聞十六我空、知十六無
X24n0451_p0211b19║為，故舉其所無況其所有，習令有周無，就有既不習，
X24n0451_p0211b20║無何所無？二見俱息也。又眾生空易得，故舉空所易
X24n0451_p0211b21║況空所難。佛滅後分為二分：一、俱信人空不信法空；
X24n0451_p0211b22║二者、俱信二空無不信人空者，以易得故所以舉也。
X24n0451_p0211b23║今人亦示十六為無陰入、為世諦有，故今明一等也。
X24n0451_p0211b24║若言十六實我橫計者，佛道亦習橫計佛我也四句
X24n0451_p0211c01║（云云）。於五陰中生我心名我，共眾事而成為宰一之
X24n0451_p0211c02║主名眾生，命根成就名壽者命者，父生子名生者，乳
X24n0451_p0211c03║哺衣食因緣長養故名養育，五陰、十二入、十八界是
X24n0451_p0211c04║眾數法所成故名眾數，計行人能起眾事故名人，手
X24n0451_p0211c05║脚等根有所作名作，作者力也，能使他名使作者，能
X24n0451_p0211c06║起後世善惡業名起者，亦令他起此業為使起者。後
X24n0451_p0211c07║世受苦樂為受者，使他受苦樂名使受者。眼名見者，
X24n0451_p0211c08║餘五情道超二乘。又上就生、法二空門說波若，以此
X24n0451_p0211c09║法故，出以五情知者也。次合所況也。菩薩如是能如
X24n0451_p0211c10║上緣觀俱寂為行，則道超二乘。又上就生、法二空門
X24n0451_p0211c11║說波若，以此法故，出二乘。今希道之人信行上就生、
X24n0451_p0211c12║法二空門說波若，今是方說。何者？二乘之行空與菩
X24n0451_p0211c13║薩行空為異，二乘行有所得空，菩薩行無所得空也。
X24n0451_p0211c14║三者、上明菩薩方便實慧不見人法，今明菩薩實慧
X24n0451_p0211c15║方便故，行萬行，度眾生。上是指方便為實，雖行萬行，
X24n0451_p0211c16║無所行，度眾生，無所度；今是指實名方便，雖無所行，
X24n0451_p0211c17║無所不行，無得度，無不得度，具明二空，始是具足說
X24n0451_p0211c18║波若道超二乘耳。他云菩薩有行勝二乘，空行不異，
X24n0451_p0211c19║今經文不爾，只明菩薩不可得空，故勝二乘，不言有
X24n0451_p0211c20║門也。又般若是二乘通教，則上生、法二空便是三乘，
X24n0451_p0211c21║何事言勝耶？
X24n0451_p0211c22║他言得空不得。有師：今明經文分二空：一、可得空；二、
X24n0451_p0211c23║不可得空。今菩薩行不可得空，故出二乘也。又為二：
X24n0451_p0211c24║初、歎菩薩行不可得空，方便外因故勝二乘；後、歎菩
X24n0451_p0212a01║薩眾行具足故勝二乘也。初文二：第一、正明菩薩行
X24n0451_p0212a02║不可得空，方便分用故勝；二、舉喻格量。初三、標、釋、結，
X24n0451_p0212a03║如文。不可得空者，是無所得空也。以佛上說生、法二
X24n0451_p0212a04║空，今菩薩利根悟生、法空非俱，不著生、法空，名不住
X24n0451_p0212a05║生、法空也，故無所得。如上不住一切法住波若，以無
X24n0451_p0212a06║所住故而能以無住度眾生，眾生實未曾度，不度故
X24n0451_p0212a07║度也。又如大經云：二乘但見空不見不空，不行中道
X24n0451_p0212a08║不見佛性。菩薩見空乃以不空，非空不然。中道、波若
X24n0451_p0212a09║異名，既不見中道、佛性，即不見波若，於苦樂法作中
X24n0451_p0212a10║道想、作波若想。
X24n0451_p0212a11║譬如閻浮樹下，第二、格量優劣。依論文為二：初、總格
X24n0451_p0212a12║量；二、別格量。總中三：初、一閻浮；二、三千三十方也。閻
X24n0451_p0212a13║浮是樹，名提州秤，因樹為目。洲中有閻浮林，林中此
X24n0451_p0212a14║樹所最長為，故為名也。樹下有河，底有金砂，名閻浮
X24n0451_p0212a15║檀。金有少洲，亦閻浮提也。
X24n0451_p0212a16║一日下，第二、別格量。憑公前法說總聲聞總菩薩，次
X24n0451_p0212a17║閻浮別聲聞總智慧，今第二別智慧總聲聞，如此釋
X24n0451_p0212a18║於文不違，有此意也。今就此為三：初、正格量；二、問；三、
X24n0451_p0212a19║答。問有三：初、總明眾聖智同故明不異也。無生性空
X24n0451_p0212a20║者，此正標據照空實慧不異論，有二釋：一云、智非無
X24n0451_p0212a21║生性空，照無生性空境故名無生性空；二云、亦七智
X24n0451_p0212a22║亦因緣和合故有亦無生性空也。然七事不異：一、照
X24n0451_p0212a23║空境智慧不異；二、同應無生境不異；三、同出界不異；
X24n0451_p0212a24║四、斷惑不異；五、同得無漏不異也；六、同得有為解脫、
X24n0451_p0212b01║無為解脫不異；七、同入涅槃不異也。若法不相違下，
X24n0451_p0212b02║第二、陳同明不異也。云何世尊下，第三、異也。問：佛上
X24n0451_p0212b03║已總別二格量明優劣竟，今何故身子更問耶？答：二
X24n0451_p0212b04║義：一者、佛上難明優劣，今二乘人自明優劣，優劣始
X24n0451_p0212b05║判也。二者、身子云上明菩薩智勢勝二乘，此事不疑。
X24n0451_p0212b06║何者？菩薩有方便能度度眾生廣修萬行，二乘無此
X24n0451_p0212b07║二也。今但問智慧體性是同，故不應煩爾優劣也。佛
X24n0451_p0212b08║答：兩法兩喻為四：初、明二乘劣菩薩；二、明菩薩勝二
X24n0451_p0212b09║乘；三、舉螢火喻二乘劣菩薩；四、舉日出喻菩薩勝二
X24n0451_p0212b10║乘也。
X24n0451_p0212b11║佛答二乘劣菩薩中三問答，此中三反質：初、明二乘
X24n0451_p0212b12║無有修行度眾生事；第二、明無修行度眾生念；第三、
X24n0451_p0212b13║廣舉眾德行明二乘無念也。所以反質者，令身子口
X24n0451_p0212b14║自說不及菩薩也。前文自在不異為同，故今質之也。
X24n0451_p0212b15║初問中二句，舉因中道慧為問，二乘不能以道慧度
X24n0451_p0212b16║眾生行萬行，即是空有礙故，是無常生滅；菩薩能以
X24n0451_p0212b17║道慧度眾生，即是空有無礙，是無斷常慧，故知體亦
X24n0451_p0212b18║同也。二、舉果中一切種智反問，云一切種智度一切
X24n0451_p0212b19║眾生，二乘亦無也。以五種度：一、以大乘度；二、大乘度
X24n0451_p0212b20║不得以二乘度；三、以二乘度不得以天人乘度；四、天
X24n0451_p0212b21║人乘度不得以現果利之；五、現樂不得以慈心利，故
X24n0451_p0212b22║終不捨眾生。二乘無此事也。他或云行因不同得果
X24n0451_p0212b23║處不異，或行因同得果異，或空行同有行異，今明並
X24n0451_p0212b24║異也。他云身子舉實相智為問，佛舉方便智為答，若
X24n0451_p0212c01║爾，問答不相主也。今明身子舉實慧問，佛還舉實慧
X24n0451_p0212c02║答，明二乘在實不能度眾生，菩薩在實慧能度眾生，
X24n0451_p0212c03║只用畢竟空慧度眾生。何故爾？二慧不二，二境亦不
X24n0451_p0212c04║二，故色境即空、空即色境，不二智二不二實，常修萬
X24n0451_p0212c05║行度眾生，只修萬行是實相，實相不乖度眾生。若二
X24n0451_p0212c06║乘不能實慧度眾生，則空有二便是取捨生滅觀，菩
X24n0451_p0212c07║薩空有不二故是無取捨無生滅觀也。問：文云以一
X24n0451_p0212c08║切種智知一切法、度一切眾生故勝，不云實慧度？答：
X24n0451_p0212c09║只此以畢竟空為一切種，一切種智竟究也。若不信
X24n0451_p0212c10║者，前文云菩薩以不可得空故勝二乘，此復何言耶？
X24n0451_p0212c11║當知菩薩能作是念下，第二、明菩薩勝二乘也。下兩
X24n0451_p0212c12║喻兩疑可明也。舉螢火喻總上二乘劣義：一者、十方
X24n0451_p0212c13║螢不及一日，喻上總格也；二、日照勝十方螢久劫照，
X24n0451_p0212c14║喻上別格；三者、螢無照天下事，喻無上事；四者、螢無
X24n0451_p0212c15║照天下念，喻上二乘無念；五者、日未出有照，日出則
X24n0451_p0212c16║無照，菩薩未出二乘有化物耳。日佛至淨佛道。
X24n0451_p0212c17║第二、明菩薩眾行具足故勝二乘，為二：初、明德勝；二、
X24n0451_p0212c18║明田勝。亦功勝故能為二乘作因，前問、次答。有人言：
X24n0451_p0212c19║久來者，身子是聲聞人，問淨佛道。何者？一者、是遂佛
X24n0451_p0212c20║轉法人，已雖無益為利人故；二、報佛恩故；三、已了聲
X24n0451_p0212c21║聞法未了菩薩法故。問也。上雖總言菩薩勝二乘，今
X24n0451_p0212c22║未知云何過二乘地入菩薩位復淨於佛道？山中師
X24n0451_p0212c23║生起云：上雖言勝，未知是何位菩薩勝？佛答：從初發
X24n0451_p0212c24║心便勝者，有聲聞家與六地齊功七地方勝，無聲聞
X24n0451_p0213a01║家與六心齊功七心方勝。今文並不爾，初發心已勝。
X24n0451_p0213a02║問：勝即是過，既二乘即入菩薩位，云何更問？答：上總
X24n0451_p0213a03║明勝，今的出過二乘入菩薩位之方法也。佛答：正就
X24n0451_p0213a04║三解脫門明過二乘入菩薩位淨佛土。所以就三解
X24n0451_p0213a05║脫門明者，正言二乘無方便入三解脫門，則住涅槃。
X24n0451_p0213a06║何者？三脫是涅槃城門故也。菩薩有方便故，知空是
X24n0451_p0213a07║有空，雖空而有故不著空，雖有而空故不著有，不著
X24n0451_p0213a08║空故斷見息，不著有故常見息，故名方便，然後能入
X24n0451_p0213a09║菩薩位也。又菩薩觀知二乘始行四諦，則是生滅觀，
X24n0451_p0213a10║苦集是相生滅，道是相滅，菩薩知此是生滅非道故，
X24n0451_p0213a11║入一諦觀，不生不滅，不垢不淨，不生故非苦集，不滅
X24n0451_p0213a12║故非滅道，不垢故無戒，不淨故無解，如是則過四諦
X24n0451_p0213a13║觀，入一事觀，若過二乘趣，入菩薩位也。以入菩薩位，
X24n0451_p0213a14║便能化眾生成佛土，故得佛道；為淨佛土，故得佛道；
X24n0451_p0213a15║為淨佛道，大淨三業一切惡，故佛道淨。又淨佛道，見
X24n0451_p0213a16║如菩提罪相也。
X24n0451_p0213a17║自佛住何等地作福田？第二明福田勝二問。答：身子
X24n0451_p0213a18║聞菩薩有上功德，於菩薩深起敬心，未知是何位菩
X24n0451_p0213a19║薩能為二乘田？以菩薩煩惱未盡不堪為田，云何勝
X24n0451_p0213a20║二乘？佛答中三意：初明總具諸功德故為二乘田，次
X24n0451_p0213a21║明菩薩外通利他功德為福田，三正答其問。夫以菩
X24n0451_p0213a22║薩謂初發心便勝二乘，故即是田，此一例義也。何以
X24n0451_p0213a23║故？第二利他德故堪為田。此中具明世出世功德，然
X24n0451_p0213a24║各作法名有，由般若故有作人，各即由菩薩有，即知
X24n0451_p0213b01║工二乘無一可取。如大經剃頭著衣皆如非，亦淨名
X24n0451_p0213b02║呵乞食說法非也。問：亦由二乘有五戒十善，世人法
X24n0451_p0213b03║云何皆由菩薩有？答：二乘當由菩薩有，今二乘所說
X24n0451_p0213b04║豈不由菩薩？二乘常由菩薩有，今二乘能說十善等，
X24n0451_p0213b05║豈不由菩薩有也？問：今無菩薩時，亦有天人及十善
X24n0451_p0213b06║五戒等，云何皆由菩薩耶？答：有二：二十一戒就清淨
X24n0451_p0213b07║菩薩方便作人王天王，或在家出家作外道，故說十
X24n0451_p0213b08║善五戒；二者敗性菩薩不堪眾生治十治百，亦說十
X24n0451_p0213b09║善五戒。若無菩薩，六道中但有三受，受中但有苦受
X24n0451_p0213b10║也。
X24n0451_p0213b11║白佛淨畢下，第二、問答。上云為田，然菩薩煩惱未盡
X24n0451_p0213b12║則田不清淨，云何能竟施之恩？佛答二義：一、為田；二、
X24n0451_p0213b13║為施主。為田者，從初發心本已淨畢。竟者，從初發心
X24n0451_p0213b14║了煩惱不生，誓度一切眾生求一切佛法故，則能報
X24n0451_p0213b15║施主恩也。師又云：若初發心即煩惱盡則不可，若斷
X24n0451_p0213b16║盡便是佛，若不盡云何言本已淨畢？今明此中為故
X24n0451_p0213b17║破初發見，謂初不淨復淨故，今明本來清淨恩初復
X24n0451_p0213b18║見也。次為施主亦是說清施因緣，以能為施主故豈
X24n0451_p0213b19║不消施？白佛云何習應下，第一、明開宗行波若相；今
X24n0451_p0213b20║第二、示習波若方法。上雖示波若相，但波若甚深微
X24n0451_p0213b21║妙，恐行者多有違失，今更示具習學方法也。然此二
X24n0451_p0213b22║門具有合離二意。言主合者，上示行波若有二門：一、
X24n0451_p0213b23║正示波若之相；二、菩薩修行故超二乘地入菩薩位。
X24n0451_p0213b24║今亦二門：一者、正明習應波若；二、明菩薩與波若相
X24n0451_p0213c01║應得無量功德果根也。言離者，前說般若二門：一、正
X24n0451_p0213c02║說門，兩說；二、秤歎門，亦有兩歎。今亦爾。兩說者，奉鉢
X24n0451_p0213c03║品約生法二空說波若明所觀空，習應品初雜約二
X24n0451_p0213c04║空說波若明能觀空。兩歎者，第一、歎菩薩智德高明
X24n0451_p0213c05║方便外用故過二乘
X24n0451_p0213c06║第二歎菩薩眾行具足入菩薩位也。今四門者，第一
X24n0451_p0213c07║周正說示習應波若，第二舉果報秤歎，以習應故明
X24n0451_p0213c08║果報也。第二周初更說習應，第二明秤歎得果也。前
X24n0451_p0213c09║則兩說兩歎以相次，今則歎說交絡，良以善巧多門
X24n0451_p0213c10║取悟非一故也。初周習應中為二：前問、次答。問有二
X24n0451_p0213c11║意：一從上一日行波若以來，經經秤歎波若功德故，
X24n0451_p0213c12║波若不可思議故，行者欲學故，身子為問也。二者身
X24n0451_p0213c13║子知波若甚深如幻化，難子恐菩薩學有錯故問也。
X24n0451_p0213c14║答中師未講大論，但開二：一單、二複。問：一捨為應為
X24n0451_p0213c15║不應？若應，不須更說兩捨；若不應，何以說？答：若應時，
X24n0451_p0213c16║則一捨兩皆應；若不應，即皆不應。實錄一捨亦應，既
X24n0451_p0213c17║修空，豈見空異有？故亦應也。但言方未足，恐物生見，
X24n0451_p0213c18║故說兩捨。今且作七種明智：第一息緣，二息觀習，三
X24n0451_p0213c19║緣觀俱淨習，四息果習，五恩習，六息行習，七息為習。
X24n0451_p0213c20║無如來見生死涅槃境故，不得應波若，故初令淨一
X24n0451_p0213c21║切境為息緣習。所願雖淨，猶謂有能觀之心，故第二
X24n0451_p0213c22║明息觀習。淨緣故著觀，淨觀故見緣。若緣是空而觀
X24n0451_p0213c23║不空者，不空之觀何能悟空？若觀是空而境不空者，
X24n0451_p0213c24║不空之境誰能令空？故須第三明緣觀俱息。緣盡則
X24n0451_p0214a01║觀盡，觀盡則緣淨，非解非觀，故明緣觀俱淨始為觀
X24n0451_p0214a02║也。作如此淨習與薩波若相應，故第四息果習。緣觀
X24n0451_p0214a03║明淨則因果並空也。見因果俱空謂為真習，故第五
X24n0451_p0214a04║明因果既空習不色淨。第六第七來意至文道之。初
X24n0451_p0214a05║息緣門就經文而礙
X24n0451_p0214a06║菩薩摩訶薩習應七空時以下，第二、盡觀文也。文為
X24n0451_p0214a07║二：初、約世出世明觀淨；第二、得泯名明觀淨。初文又
X24n0451_p0214a08║二：第一、明五陰淨不見應不應；第二、總結一切法淨
X24n0451_p0214a09║明不見應不應。初五種習：一、作不見應不應習行，其
X24n0451_p0214a10║習作七空觀故應，不作七空觀故不應。今明見京不
X24n0451_p0214a11║應皆不應，無應不應始是應也。二、明不見生滅習；三、
X24n0451_p0214a12║明不見垢淨習；四、不見合習；五、不見有習。次第相粮
X24n0451_p0214a13║由不見應不應故不見生滅垢淨，亦由無有生滅故
X24n0451_p0214a14║不見不也。不見五陰生滅者，若言五陰無常生滅則
X24n0451_p0214a15║失罪福，與畜生無異，以畜生亦不知罪福也。次不見
X24n0451_p0214a16║垢淨者，即是不見縛解，不見有漏故無縛，不見無漏
X24n0451_p0214a17║故無緣也。若本來心不淨為結則無解脫，若心本淨
X24n0451_p0214a18║則無修道，故與五陰無有空性也。合不合者，言色為
X24n0451_p0214a19║依因心與色合，或心數與心王六相為合。色空中無
X24n0451_p0214a20║色，此第五、離有集，即釋上不見五故無合也。若色異
X24n0451_p0214a21║空，空中有色，如器中有異也。色空故無總壞者，釋上
X24n0451_p0214a22║五陰空，以自相不可得空也。色不異空者，重粮各各
X24n0451_p0214a23║相空，以色不異空，不以破色明空也。
X24n0451_p0214a24║舍利弗下，第二、總明一切法非應不應、無生無滅等。
X24n0451_p0214b01║又亦粮上空即是色，明一切法不滅故，色則是空、空
X24n0451_p0214b02║則是色也。智是無漏佛，皆得是初行聖道也。不見波
X24n0451_p0214b03║若相下，北人從此文如是。
X24n0451_p0214b04║第二、明觀空。問：前已言不見應不應即是觀空，與今
X24n0451_p0214b05║何異？釋云：前欲明過地空故不見，今正泯波若觀智
X24n0451_p0214b06║故不見也。今解：此猶是上一例義也。皆云不見應不
X24n0451_p0214b07║應，但舉世出人法皆空故不見不應，今此漏舉波若
X24n0451_p0214b08║故不見應，不見是限觀也。而依茲判者，正言上不見
X24n0451_p0214b09║應不應者，始與波若相應來限波若，今此中正泯波
X24n0451_p0214b10║若故是息觀習，於義亦無復也。但經皆云不見不，故
X24n0451_p0214b11║知皆是泯觀也。問：云何是不？答：前云波若是因故無
X24n0451_p0214b12║常，依常觀謂應者，因中波若無常，作常觀為不？今無
X24n0451_p0214b13║此應不應。三者、言波若是空慧故作空觀，與波若應
X24n0451_p0214b14║作有無觀為不應？今皆不見如此應不應也。
X24n0451_p0214b15║空不與空合；第三、緣觀俱空。舊明或者謂境所明以
X24n0451_p0214b16║空者，以空智空之令空；空智所以空者，復以空觀空
X24n0451_p0214b17║此空智也。今故明境智俱不可得，不以持空智令空
X24n0451_p0214b18║也。又或者謂境空有觀，觀空有一境，故今明境智俱
X24n0451_p0214b19║淨也。又常日義云：空智會空境，故生空智。故今明境
X24n0451_p0214b20║智俱淨，何得會發耶？文四：初、明空與不空。今即空智
X24n0451_p0214b21║不與境合。第二句、明有不與有合。即有智不與有境
X24n0451_p0214b22║合，如方便智不與俗諦合。此亦是有境不與有境合，
X24n0451_p0214b23║如四微不與柱合。如百論除異之言：微不可為一，故
X24n0451_p0214b24║不合四微，與柱合故。今明除四微，微無柱，與誰合耶？
X24n0451_p0214c01║次第三句、明法不與時合。或者云：有為法必纏時故。
X24n0451_p0214c02║今明法分與時合，以無時故。次第四句、明時不與時
X24n0451_p0214c03║合。如後時積前時，故言合。今明不合，如中論云：三世
X24n0451_p0214c04║相待門，過也。知又為三世法因，與三世合。現在法，二
X24n0451_p0214c05║也。合未來，但與未來同。
X24n0451_p0214c06║薩婆若不與過去合，第四、果空相應。或者謂能觀俱
X24n0451_p0214c07║淨始為妙觀，故薩婆若。又一切菩薩標心此果，故今
X24n0451_p0214c08║明無合。文四：初、明非三果不與三世合。如云：過去佛
X24n0451_p0214c09║已證此果，未來佛當證，現在正證。故今明三世無所
X24n0451_p0214c10║有果，豈與三世合？證云：薩婆若無生滅，三世生滅故，
X24n0451_p0214c11║無生滅智不與生滅合。此與大經明涅槃非三世攝
X24n0451_p0214c12║不異也。又薩婆若不與三世合者，破大小二計。菩薩
X24n0451_p0214c13║念三世佛薩婆若故，隨念迴向故，明薩婆若非三世。
X24n0451_p0214c14║不作三世念者，小乘迦旃延子言：未來薩婆若語現
X24n0451_p0214c15║在行者言：汝可脩相身，我當來汝身中。此則薩婆若
X24n0451_p0214c16║在未來。今明無如此見，故言不與三世合也。第二句
X24n0451_p0214c17║明三世法不與非三世果合，或者謂將此身心得薩
X24n0451_p0214c18║婆若故即是合，又此等法是薩婆若智所照故，境與
X24n0451_p0214c19║智合，故今明不合。第三句明因不與果合，或者謂行
X24n0451_p0214c20║六度等因得薩婆若果，果酬因，今故明有所得因即
X24n0451_p0214c21║隔薩婆若故不合，無所得因則合，無得合故不與果
X24n0451_p0214c22║合。次十力等下，第四句，或者復謂因未滿故不與果
X24n0451_p0214c23║合，果滿應與果合。文三句：初明十力等與法合，有所
X24n0451_p0214c24║得法無相成合義，無所得法成無所成、合無所合也。
X24n0451_p0215a01║次人法合，後明空有二智不合，薩婆若空智、菩提有
X24n0451_p0215a02║智、菩薩十智、薩婆若實智也。此是無差別，差別開十
X24n0451_p0215a03║智如實智，非是菩提淺故為十智，薩婆若深故為如
X24n0451_p0215a04║實智也。自有開淺深二智，則十智淺故四眼，如實智
X24n0451_p0215a05║深故在佛眼也。
X24n0451_p0215a06║不習有不習無，第五、習為習。為不見因果境智故，便
X24n0451_p0215a07║為習婆若，此即是無。若破無習，便言有習，是故有無
X24n0451_p0215a08║俱觀也。上來雖有四段，並是附非有義明習，今則霍
X24n0451_p0215a09║有無故明習也。恐人云上來此是真諦遣故無，世諦
X24n0451_p0215a10║終是有，若示令成有無二見也。問曰：誰起有無二見？
X24n0451_p0215a11║答：順生死流人見有，逆生死流人見無，即是凡聖二
X24n0451_p0215a12║見。又見多著無，愛多著有，邪見多著無；四見多著有，
X24n0451_p0215a13║貪多著有，財多著無。問：二見云何失？答：二邊見復中
X24n0451_p0215a14║道正觀，如峽道深水火坑。又有見無有㸦相是非煩
X24n0451_p0215a15║惱，煩惱故起罪業，然後墮惡道中。又有見人忽見法
X24n0451_p0215a16║無，乖其本心，故生愁苦；無見人死入無間，故大苦也。
X24n0451_p0215a17║又有無二見俱破假名因緣中道，如定有則不須因
X24n0451_p0215a18║願，定無則因果俱無，故皆假不成。既無假，無中道也。
X24n0451_p0215a19║不習常無常者，由來云波若明無常，故涅槃具明常
X24n0451_p0215a20║無常，故生死無常涅槃常。今明菩薩行波若，不行色
X24n0451_p0215a21║常無常，即是行倒皆除。不行色常，故除常倒；不行色
X24n0451_p0215a22║無常，故除無常行。又常無常皆不行，即知生死常皆
X24n0451_p0215a23║例涅槃，常無常亦倒。生死非常，無常故不生死；涅槃
X24n0451_p0215a24║非常，無常故非涅槃，故始名實道也。俱為眾生無生
X24n0451_p0215b01║死作空生死，故無涅槃作空涅槃。欲令眾生厭生死，
X24n0451_p0215b02║故說生死無常；欲令欣涅槃，故歎涅槃為常。眾生既
X24n0451_p0215b03║悞生死，豈有涅槃可涅槃？故肇公云：出處異號，原物
X24n0451_p0215b04║之假名也。
X24n0451_p0215b05║行不行下，第六、明無行為習。此明雖有無為行不、雖
X24n0451_p0215b06║有無為不行，故須淨此行。上破有無，今破非有無也。
X24n0451_p0215b07║不為檀下，第七、明無所為習。行者云：若行一切法不
X24n0451_p0215b08║行，終為求佛法、為度眾生，是故息此不行也。不爾，則
X24n0451_p0215b09║不息。以上破四句起也。然作破四句明習，初空門破
X24n0451_p0215b10║有明習，第二無習門霍破無，第三無行習破非有非
X24n0451_p0215b11║無，令第四門破心有所為。恐云不作四句習，絕四句
X24n0451_p0215b12║習故，明菩薩所行非此內外也。此中有二：初、不為一
X24n0451_p0215b13║切德行；二、偏明不為六通。以菩薩發心習波若為二
X24n0451_p0215b14║事：一、為根一切佛法；二、為度一切眾生。六通是度眾
X24n0451_p0215b15║生之要計，是故不為也。初不為佛法有二：初、明不為；
X24n0451_p0215b16║次、釋不為之義。不為中，初不為因果，次明不為境。智
X24n0451_p0215b17║十八空、知法性等，為境也。不為六通云，文可尋也。
X24n0451_p0215b18║魔不得便下，第二、舉得果秤難秤。難秤者令學習，學
X24n0451_p0215b19║者懃脩以得此果。又上究竟言無所為，恐言習無所
X24n0451_p0215b20║得故。今明無得而無不得，豈得空作無所為無所得
X24n0451_p0215b21║耶？上就生法二空門說波若，而後歎菩薩智慧能如
X24n0451_p0215b22║此行，除佛智慧超勝二乘。今就習門說波若，歎菩薩
X24n0451_p0215b23║功德能如此行，故得五種功德果也。又上略歎故但
X24n0451_p0215b24║類現世智慧，今是廣門故是歎三世也。魔不得便者，
X24n0451_p0215c01║魔心有所行，謂四句內外生死涅槃，菩薩心無所行
X24n0451_p0215c02║故不在四句內外生死涅槃，故不得便。又菩薩處魔
X24n0451_p0215c03║著正觀中力，即魔是波若，故得便。又菩薩行般若即
X24n0451_p0215c04║行慈悲之人，木火魔思不能復復也。又菩薩內心行
X24n0451_p0215c05║不顛倒因、外感不顛倒願，謂佛菩薩加護，故不得便。
X24n0451_p0215c06║又菩薩相應有二：一、明波若相應即與智慧相應；二、
X24n0451_p0215c07║明與功德相應。今與智慧相應故即得功德，故與功
X24n0451_p0215c08║德相應。具此二相應，魔不得便。魔不得便，不得便得
X24n0451_p0215c09║佛道也。問：今明與功德相應，云何經言得五果與波
X24n0451_p0215c10║若相應？答：論有二解：一云、果中說因，因是波若、果是
X24n0451_p0215c11║功德，故就果中說因；因是波若、果是功德，故就果中
X24n0451_p0215c12║說因也。二者、即與功德相應亦名波若，以波若不生，
X24n0451_p0215c13║此是波若功德也。山中師云：脩所得故秤功德，當知
X24n0451_p0215c14║功德即是波若也。今就能所分其為二：能生屬智慧，
X24n0451_p0215c15║所生屬功德。正言波若相應故得，功德即是所生，波
X24n0451_p0215c16║若即是能生也。然此意猶自未圓，就功德智慧只是
X24n0451_p0215c17║二慧也。功德即是方便，智慧即是實慧，俱此二復通。
X24n0451_p0215c18║前文明是智慧即是實慧，然此實復是方便。前結云
X24n0451_p0215c19║菩薩如是行能度無量眾生即是方便，然此方便既
X24n0451_p0215c20║通二慧，實慧亦通故，功德亦是實，故此功德實無所
X24n0451_p0215c21║得，但約能生所生故聞二智，能生是實慧，所生是方
X24n0451_p0215c22║便也。又說相應令生智慧，秤歎相應令尊重波若生
X24n0451_p0215c23║其功德也。無智慧，異論云智慧功德力故得，故名功
X24n0451_p0215c24║德也。文初明得今世五果，第二明得後世果。初二：初
X24n0451_p0216a01║明得五礙，二釋得。五果中初一後一明難，初為外難，
X24n0451_p0216a02║後為內難。中間三明益，世間眾事陀意此是內益，餘
X24n0451_p0216a03║二事為外益。又餘二事為出世益，世間事秤心為世
X24n0451_p0216a04║間益也。世間眾生陀意，舉心作事皆成治生。又造福
X24n0451_p0216a05║德事人皆同云，又說法人皆信受。所以得爾者，二義：
X24n0451_p0216a06║一內行深般若故善根深厚，二者諸大天秤歎菩薩，
X24n0451_p0216a07║諸鬼神聞云皆助其成立眾事。第二佛護念者，佛雖
X24n0451_p0216a08║等念，但眾生內有顛倒因，佛是不顛倒緣，護念無益；
X24n0451_p0216a09║菩薩內行不倒因，外感不倒緣，加被則益也。所以須
X24n0451_p0216a10║佛念者，正為上作無所得，習多恐墮二乘地，故佛助
X24n0451_p0216a11║云明法雖畢竟空，空不礙有，故脩萬行度眾生，勿住
X24n0451_p0216a12║空中見也。諸天護者，今鄣礙除滅所行成就也。
X24n0451_p0216a13║普慈眾生，第二、釋得五果。從波若故得慈，此是波若
X24n0451_p0216a14║無緣慈行，此慈即是行波若故得五果也。然實是應
X24n0451_p0216a15║波若得五果，今云慈者，正言從波若故有慈，慈亦是
X24n0451_p0216a16║無緣慈，所以歎慈。又此有深意，若明菩薩作無所得
X24n0451_p0216a17║習生大慈，實無所生故始異二乘，故偏明慈心也。論
X24n0451_p0216a18║主更雖解之，魔不得便，佛護念重罪輕受是波若力，
X24n0451_p0216a19║世間事隨意諸天護是慈力也。
X24n0451_p0216a20║第二、得後世益，從疾得諸陀羅尼文者是也。後世果
X24n0451_p0216a21║中明二果，陀羅尼是內果，值佛是外果，所以後歎此
X24n0451_p0216a22║二果。現世雖得此果，恐忘失故說得總持；聞法恐後
X24n0451_p0216a23║不值，不聞故說值佛也。不作是念有法若不合下，第
X24n0451_p0216a24║二周更說相應，亦有二意：初、更就相應行說波若。所
X24n0451_p0216b01║以落歎說者，說門不一、受悟不同，聞句空無相心生
X24n0451_p0216b02║厭離，故舉果歎樂果，故更為相應法也。又欲示福慧
X24n0451_p0216b03║無二，向明智慧在前、功德在後，則謂福慧為二，故合
X24n0451_p0216b04║為交，落明云則福慧無二也。如大經正因一二得無
X24n0451_p0216b05║一無二，今明福慧二，為表正波若非福非慧不二義，
X24n0451_p0216b06║福慧二皆空，方便得今世五果來世利益也。此中七
X24n0451_p0216b07║復次即七轉意：第一、明正無等不等與無合不合。何
X24n0451_p0216b08║者？正前云菩薩一無所為即是平等，平等故與波若
X24n0451_p0216b09║合，故應波若便得今世五果來世利益也。所以命初
X24n0451_p0216b10║無等不等、無合不合即是無應不應。若爾者，何有果
X24n0451_p0216b11║之所得、有因之能得，有惡可滅、有善可生也？論云
X24n0451_p0216b12║等與合是應，不等合是不應也。第二、復次明無遲疾
X24n0451_p0216b13║得不得行者，謂以無等不等、無合不合如此說而行
X24n0451_p0216b14║連得法性，若有所得故不得法性，故破此心明法性
X24n0451_p0216b15║無疾遲得不得，行者既如法性而悟，豈有得不得遲
X24n0451_p0216b16║疾耶？見有得不得即乖法性也。第三復次不見法出
X24n0451_p0216b17║法性故應般若，行者若法性真諦之中無得不得，世
X24n0451_p0216b18║諦諸法行因得果，故今明法性之外無有諸法，法性
X24n0451_p0216b19║既無得不得，諸法性豈有得不得耶？第四復次不以
X24n0451_p0216b20║法性亦不應波若，行者聞此法性外無有諸法，言法
X24n0451_p0216b21║性深廣包一切法，便貴著法性，諸法皆是法性而有
X24n0451_p0216b22║萬法差別者，此是法性分別諸法也。破此無見豈有
X24n0451_p0216b23║法性而有分別者，皆是無分別也。分別不動，無分別
X24n0451_p0216b24║故未曾無分別也，故云不以法性分別諸法也。第五
X24n0451_p0216c01║復次不作是念是法性能得法性，既聞無分別，云由
X24n0451_p0216c02║分別觀故得法性，故合明法性無得相也。第六復次
X24n0451_p0216c03║法性不與空合，行者便謂不見知之能得法性所得，
X24n0451_p0216c04║以無能得所得則同真如等法性，則境與智冥一如
X24n0451_p0216c05║常曰義，故今明不見智與境合，故無合不合、無智無
X24n0451_p0216c06║境、無同不得、無等不等，豈有法性可得、真如可等耶？
X24n0451_p0216c07║第七復次舉十八界廣歷於合義，將何物與境合耶？
X24n0451_p0216c08║明空故無可合，乃至一切空將何合耶？此中俱說十
X24n0451_p0216c09║八界不說陰入者，一解云誦寫忘失，二者解云則門
X24n0451_p0216c10║廣故抄二法也。是空相應為第一第二周秤歎，前偏
X24n0451_p0216c11║舉果欲，今具舉因果歎正歎因也。為二：初歎無得而
X24n0451_p0216c12║得，第二歎得無所得。初中為二：前略歎故歎空行相
X24n0451_p0216c13║應第一，無所得空能離有無二見，又能合菩薩具足
X24n0451_p0216c14║二慧，以行空故不著有，無所得空故復不住空，不著
X24n0451_p0216c15║空故能息二見，不著有故是方便實，不沉空故是實
X24n0451_p0216c16║方便，是故此空名為第一也。論云：行但空故墮二乘
X24n0451_p0216c17║地，行不但空故不墮二乘地。行但空者墮若空見地
X24n0451_p0216c18║若二乘地，行不但空不墮有見地亦不墮空見地，故
X24n0451_p0216c19║不墮二乘地。行空多墮二地，故偏簡之也。以空無相
X24n0451_p0216c20║故能淨佛土，化乖生疾得至佛道也。前略中先歎因，
X24n0451_p0216c21║故言相應第一也。不墮二乘地歎果，歎果中二果：一
X24n0451_p0216c22║歎離果，謂二乘地；二歎得果，謂嚴土他人得佛道。得
X24n0451_p0216c23║空觀故淨土者，以菩薩得波若正觀故心淨，心淨佛
X24n0451_p0216c24║土淨，即是淨土也。還令眾生同，菩薩得此正觀故眾
X24n0451_p0217a01║生心淨，心淨故佛土淨，即是成就眾生也。問：不煞得
X24n0451_p0217a02║長壽，不盜不劫故得土豐樂，行此十善即是成就眾
X24n0451_p0217a03║生即是淨土，何故復別說淨佛土？答：雖眾生行淨因
X24n0451_p0217a04║得淨土，此是成就眾生義。復次菩薩得行迴向方便
X24n0451_p0217a05║土方便法，如牛雖引車復須御者也。
X24n0451_p0217a06║諸相應中波若相應下，第二、廣舉異名相應歎。廣歎
X24n0451_p0217a07║中亦前歎因，次歎得果。得果中前歎自行，後化他也。
X24n0451_p0217a08║謂波若相應、三三昧相應或者，上但是一空行非是
X24n0451_p0217a09║波若故，今明波若只是空異名，或作空相應、或作波
X24n0451_p0217a10║若相應名，謂空具三門故令空不異三門，亦是通義
X24n0451_p0217a11║廣歎也。利根人如此行實得記，鈍根人如此行近受
X24n0451_p0217a12║記，阿鞞如此行得受記，亦應未堪歎益，為引近故歎。
X24n0451_p0217a13║為始行眾生行未具，謂諸禪定等法，恐生憍慢等故
X24n0451_p0217a14║未與受記也。為眾生作益厚者，菩薩無礙行故無能
X24n0451_p0217a15║礙化也。
X24n0451_p0217a16║不作是念下，第二、明菩薩得無所得。雖得一切法實
X24n0451_p0217a17║無所得，雖益一切眾生實知無眾生可利，得佛法而
X24n0451_p0217a18║無所得即是法空，化眾生無人可化即是人空，故是
X24n0451_p0217a19║菩薩無得生法二空。然只是一觀無得而無不無不
X24n0451_p0217a20║得，得故所得也，非是世諦有得真諦故無所得也。問：
X24n0451_p0217a21║何故言無有法出法性者？答：眾生及菩薩皆是法性，
X24n0451_p0217a22║是法性中有何不得耶？眾生不可得者，正智求之不
X24n0451_p0217a23║得，離眾生相為離、不受為不受，無所有故為空也。前
X24n0451_p0217a24║正明無得，仰歎無所得中有三：一、正歎所；二、歎生善，
X24n0451_p0217b01║即是大慈。以了眾生空法空故傷於空倒，二乘行二
X24n0451_p0217b02║空滅慈悲，菩薩行空始是生慈悲，以無人見人、無法
X24n0451_p0217b03║見法，此可傷非也。即拔二見即是大悲，令得正觀即
X24n0451_p0217b04║大慈也。三、歎滅惡，即是不生六種心也，是主障六度
X24n0451_p0217b05║之弊心耳。
X24n0451_p0217b06║往生品第四
X24n0451_p0217b07║依第一義門修智慧行，竟於上品；今是第二，依世諦
X24n0451_p0217b08║修功德行。故論云：上說畢竟空無生，今明世諦故有
X24n0451_p0217b09║生也；上說第一義悉檀，今說世界也。問：他亦以生滅
X24n0451_p0217b10║為世諦，無生滅為第一義諦，此經與今何異？答：言語
X24n0451_p0217b11║同，其心異。今明諸法未曾生無生，作生無生，故名二
X24n0451_p0217b12║諦；亦未曾二不二，為物救作二諦也。又二諦具四句：
X24n0451_p0217b13║生、無生，俱世諦，俱第一義（云云）。又上明來去無來去，
X24n0451_p0217b14║今明無來去來去，未曾二也；亦明文殊不來來等也。
X24n0451_p0217b15║又上明第一義畢竟空故，不墮有見中；今明世諦法
X24n0451_p0217b16║生未生故，不墮無見中也。為破二見故，有二諦也；至
X24n0451_p0217b17║論無二見，未曾二不二也。又世諦有是因緣有、因緣
X24n0451_p0217b18║有、有無有，第一義因緣無、因緣無，為明不無菩薩識
X24n0451_p0217b19║二諦故，墮不二正波若也。又上明菩薩行般若因，此
X24n0451_p0217b20║明得生諸佛土果。又上明菩薩無生滅去來異二乘，
X24n0451_p0217b21║二乘但空，菩薩不但空；今明生滅去來亦異二乘，故
X24n0451_p0217b22║菩薩知生生來生，二乘並不知其所處也。又佛說波
X24n0451_p0217b23║若有種種門，上就諸法門說波若，說諸法實相，故名
X24n0451_p0217b24║說法、說智慧；今就人門說波若，說功德，說種種菩薩，
X24n0451_p0217c01║故是說人也。波若非慧非福，故能生福慧；人法亦爾，
X24n0451_p0217c02║人法皆是波若，不如常云波若但法非人也。又從開
X24n0451_p0217c03║宗說以來，明菩薩實慧，往生品明方便慧。前實慧非
X24n0451_p0217c04║無方便，但實慧義多；今方便非無實慧，但方便義多
X24n0451_p0217c05║也。此具明來生往生以往事，故以多目品。
X24n0451_p0217c06║文二：初問，次答。問有二問：一問來生，二問往生。問來
X24n0451_p0217c07║生往生者，自不了故問。又品舉往生，何得問來生？以
X24n0451_p0217c08║彼此㸦望故也。就來生亦爾也。身子天眼只見三千
X24n0451_p0217c09║大千，今不見菩薩從無量佛土來，故問也。從此經生
X24n0451_p0217c10║他方無量世界，天眼不見，故復問往也。亦為餘小乘
X24n0451_p0217c11║人輕陵菩薩，汝雖信生死涅槃內外經之，而三毒未
X24n0451_p0217c12║盡，命終當生何處？身子為佛法，將欲使眾生起敬心
X24n0451_p0217c13║於菩薩，是故問也。
X24n0451_p0217c14║佛答二問，即二答。初問為二：初、正答；二、明優劣。問：身
X24n0451_p0217c15║子可不知他方從天中來，何故不知？答：上直不知他
X24n0451_p0217c16║方，佛仍廣答，故明三品也。但說第四天來者，餘處天
X24n0451_p0217c17║亦有少，故不說。又上二天結使不深而利，下三天結
X24n0451_p0217c18║使深而復利，第四天結使不深不利。常有一生菩薩
X24n0451_p0217c19║在中說法，故根緣利；信波若，故偏說也。次明優劣，常
X24n0451_p0217c20║有二解：一云他方為上根，天中來為中根，人中為下
X24n0451_p0217c21║根。又釋：天中來是一生菩薩為上根，他方七地已上
X24n0451_p0217c22║菩薩為中根。人中既云除阿鞞，阿鞞是七地已上，則
X24n0451_p0217c23║知是六地菩薩。論不判優劣，但明前二菩薩為法身，
X24n0451_p0217c24║後為肉身菩薩也。問：來生處多，何故但說三處？答：舉
X24n0451_p0218a01║利鈍兩根，攝一切菩薩盡也。又他方來，則橫攝十方；
X24n0451_p0218a02║天人中來，豎攝三界。他方是非人非天，出三界，故舉
X24n0451_p0218a03║二攝一切也。又從他方來，的是見佛聞法故來，故文
X24n0451_p0218a04║言他方佛土來，即以知之。次明從菩薩邊聞波若故
X24n0451_p0218a05║來，人中或值佛，或不值佛，但從善知識、佛弟子住。然
X24n0451_p0218a06║來一往論之，不出三處也。又此三處是三根收，菩薩
X24n0451_p0218a07║亦盡也。問：三界中何故但說欲界中來？五道中但說
X24n0451_p0218a08║天人兩道？答：欲界中有一生菩薩得波若來，色界中
X24n0451_p0218a09║無一生菩薩。又色天已得道者，不復更來下生；有未
X24n0451_p0218a10║得道者，著樂故不來也。又亦有來生少，故不說也。六
X24n0451_p0218a11║道人天是受道器處，四趣是苦難處。又亦有從四趣
X24n0451_p0218a12║來，此人前世習波若，值惡緣故墮四趣，復善根熟故、
X24n0451_p0218a13║畢罪故來，但少故不說也。問：何故人中偏簡阿鞞？答：
X24n0451_p0218a14║有二阿鞞一、法身得無生忍方便，來生人中；二者、在
X24n0451_p0218a15║人中肉身得阿鞞，未捨肉身也。然優劣不可定作優
X24n0451_p0218a16║劣解，此是因緣相待義。若因有果言因劣，亦因果有
X24n0451_p0218a17║因而果劣。故華嚴云：如是十地義，從佛智海出。大經
X24n0451_p0218a18║明五行，復有一行是如來行，故知是一。吾一為令得
X24n0451_p0218a19║薩婆若，當求波若中；或欲得波若，當於薩婆若中求。
X24n0451_p0218a20║故菩薩道劣、佛道勝耶？今若作菩薩，作法門一切無
X24n0451_p0218a21║非菩薩，佛法門一切無非佛。故和闍梨云：無有佛，此
X24n0451_p0218a22║是菩薩。何故爾？菩薩發願：眾生不盡，不取佛。今既未
X24n0451_p0218a23║盡，云何成佛？故知皆是菩薩。然此釋不無意，但太偏
X24n0451_p0218a24║失也。
X24n0451_p0218b01║舍利弗汝所問下，答第二問。所以答第二問廣者，往
X24n0451_p0218b02║生之事為要來生，是過事故不須委釋，如人病已咸
X24n0451_p0218b03║不須治，正救將生病也。又為新學菩薩言諸法畢竟
X24n0451_p0218b04║空現在事，明見虗如了化不可得說未來，故廣明往
X24n0451_p0218b05║生破其斷見也。又佛廣明往生者，偏破斷見人謂無
X24n0451_p0218b06║後世，彼計云：人死若火燒則為灰，若虫食則為糞，已
X24n0451_p0218b07║者終歸於土，故無後世。故今明菩薩體無生不生、生
X24n0451_p0218b08║無生二義，況生死人而無後世生耶？又須知得往生
X24n0451_p0218b09║者，明來而不至、真而不滅，即是不起寂滅道場現身
X24n0451_p0218b10║他化自在，亦是不起滅定現諸威儀，勿作由來解來
X24n0451_p0218b11║生往生義也。又上品明諸法一相無生，此中明諸菩
X24n0451_p0218b12║薩種種方便，此雖習種種不同實未曾異，上明諸法
X24n0451_p0218b13║一相亦不曾一，亦勿作從來心解也。又身子小問佛
X24n0451_p0218b14║廣答，如人乞少物而富者多施也。師未詳。大論明有
X24n0451_p0218b15║三十五人，且分為三：第一、明有一人非有方便非無
X24n0451_p0218b16║方便；第二、有二人明無方便；第三、有三十二人明有
X24n0451_p0218b17║方便。初人標正波若，明非有方便非無方便；次兩人
X24n0451_p0218b18║解行有得生，故有令無方便也。何故爾？經中叵有一
X24n0451_p0218b19║事是真實，不但是假名，寧得善星等是方便，餘非耶？
X24n0451_p0218b20║今明拂迹不拂迹為方便無方便，取其並無定實悉
X24n0451_p0218b21║是假名，為眾生說故皆是方便也。講論望文前須六
X24n0451_p0218b22║問：一、問定有幾人；二、問云何約六度；三、問幾菩薩地
X24n0451_p0218b23║前登地內身結身及補處；四、問幾人定利鈍；五、問幾
X24n0451_p0218b24║人還不還；六、問菩薩定用何物受生。
X24n0451_p0218c01║答：第一、問：招提用三十六人。北人言：有三十六人，初
X24n0451_p0218c02║三人直明得失不同；第二、有三十三人，約六度明行，
X24n0451_p0218c03║行往生處也。梁武明三十四人也，今依論四十四人
X24n0451_p0218c04║也。配六度者，北人云：開四十四人為二：初一、為總四
X24n0451_p0218c05║十三人，別約六度也。初、直明從一佛土也；第二、別明
X24n0451_p0218c06║四十三人配六度。行禪有十九人往生，行進有三人
X24n0451_p0218c07║往生，行檀有三人往生，行忍有二人往生，行戒有四
X24n0451_p0218c08║人往生，行智有十二人往生。問：何故以禪為初？有解
X24n0451_p0218c09║云：能伏結故隨言生。又受禪中多生好處，起貪恚邪
X24n0451_p0218c10║見故明也。以行禪此因多生好處，行者貴此是勝法，
X24n0451_p0218c11║故生憍慢貪著，乃至起瞋恚生耶見等，可解也。今謂
X24n0451_p0218c12║初總人既是應波若人，則波若為初，乃至禪、進、忍、檀、
X24n0451_p0218c13║戒，恐文正爾也。問：何知初是波若度人？答：身子初問：
X24n0451_p0218c14║菩薩如是習應，終當生何處？佛今正答：應波若故，從
X24n0451_p0218c15║一佛土至一佛土，豈非波若度中人？今分為七：初、明
X24n0451_p0218c16║波若一人；第二、禪度十九人；第三、進度三人；次、檀度
X24n0451_p0218c17║三人；次、忍二人；次、戒有四人；次、般若十二人，合四十
X24n0451_p0218c18║四人也。北取初人為總人；第二、隨禪生下，別約六度
X24n0451_p0218c19║四十三人，於中始開人數多小，與今明不異也。復有
X24n0451_p0218c20║人解言：直分為七，初人是總為第一，下六度即六，故
X24n0451_p0218c21║成七段。
X24n0451_p0218c22║今且依前釋，耽依禪度往生十九人為四：第一約方
X24n0451_p0218c23║便無方便七人，第二約神通四人，第三約發心四人，
X24n0451_p0218c24║第四約超越四人也。
X24n0451_p0219a01║第一禪中無方便者，著三義：一者八禪時住時起時，
X24n0451_p0219a02║不念眾生但貪禪味；二者不以波若無得心行禪；三
X24n0451_p0219a03║者不以禪定善根施眾生向佛道。三義故名無方便。
X24n0451_p0219a04║長壽天，色界通別各有二釋：一云非想八萬劫為長
X24n0451_p0219a05║壽天；二言通一切無色天為長，以無形色俱不得道
X24n0451_p0219a06║故也。中別取無想天，通取四禪，一切天唯除淨居，以
X24n0451_p0219a07║中著禪味多起耶見故也。下生時值佛者，是支心力，
X24n0451_p0219a08║又是本修禪定時至力，以生在禪天難得起善根故
X24n0451_p0219a09║也。問言：此菩薩根鈍，是何根鈍？答：一解言慧根鈍，二
X24n0451_p0219a10║解言信等五根皆鈍，三解十八根皆鈍。然有十八根
X24n0451_p0219a11║皆利義，如法華六根清淨，是六根利義。五受根苦樂
X24n0451_p0219a12║能，能時覺知過患故利；信等五根深入堅固亦是利；
X24n0451_p0219a13║命根不為老病所惱苦故是利；男根不著細滑味亦
X24n0451_p0219a14║是利，與此相違故是鈍也。除女根，以女人不得生上
X24n0451_p0219a15║天故，又未得無漏故，除三無漏根但十八根也。四解
X24n0451_p0219a16║無貪無瞋無癡三根鈍也。五解菩薩得無漏根不證
X24n0451_p0219a17║實際故利，證故鈍也。第二人無方便捨禪，言有禪可
X24n0451_p0219a18║捨，或見有眾生可度，佛道可求故起，或不善心無記
X24n0451_p0219a19║正等捨禪，名無方便捨。次五菩薩並有方便，第一方
X24n0451_p0219a20║便不隨禪生，然隨不通方便無方便，有方便則隨不
X24n0451_p0219a21║隨並是也，無方便則隨不隨並非也。此菩薩賢劫得
X24n0451_p0219a22║菩提䟦陀及善劫，彼云分別時節，以世則將來有大
X24n0451_p0219a23║水，水上生千葉寶蓮華，淨居天知是表千佛故，故名
X24n0451_p0219a24║此為善劫也。第二菩提謂不隨神生，生欲界人中，生
X24n0451_p0219b01║利為有勢，生婆羅門為有智慧高清，生居士為有大
X24n0451_p0219b02║富無量，欲攝總也。第三菩薩為欲化欲界天故，生彼
X24n0451_p0219b03║天客迹，生四天處等。第四菩薩生色天為主，亦以弘
X24n0451_p0219b04║風靡之化，乃請轉法輪也。第五菩薩有二處：一者生
X24n0451_p0219b05║諸佛前，二者從第四無色下成佛也。一生菩薩更生
X24n0451_p0219b06║諸佛前者，以非佛俱故須佛也。問：此中明一生菩薩
X24n0451_p0219b07║修行，更修何行？答：餘習未盡，佛知未真，故須修行。又
X24n0451_p0219b08║菩薩方便在人中，欲化人故，言我是凡夫，所以次第
X24n0451_p0219b09║更復修行也。問：何故言一生菩薩、二生、三生？答：此猶
X24n0451_p0219b10║一義也。三生者，如彌勒生人中是一生，次生天一生，
X24n0451_p0219b11║復下生人中作佛是一生也。二生者，不數今現在已，
X24n0451_p0219b12║但數生天乃下生人中也。一生者，不數今生及生天，
X24n0451_p0219b13║俱數更生人中更得佛也。問：何故不數天耶？答：作佛
X24n0451_p0219b14║本在人中也，亦更一生人中，但作佛故數此生也。問：
X24n0451_p0219b15║此菩薩作佛，何故要生第四天也？答：從他方淨土來，
X24n0451_p0219b16║天人不見其來，更謂是言化，故不從他方來。無色無
X24n0451_p0219b17║形故不得生色，天雖有形，彼處著禪味不堪受道故
X24n0451_p0219b18║不生，故但生欲界。佛教得起欲界，欲界上二天及下
X24n0451_p0219b19║三天不生之意如前也。所以不從人中來者，但得從
X24n0451_p0219b20║天化人，不得從人化天也。諸天從菩薩下有二，二義：
X24n0451_p0219b21║一者、無始來往及人天，今一生更不復來，故諸天有
X24n0451_p0219b22║命盡者、有不盡者，願下生為佛作檀越；二者、恐欲界
X24n0451_p0219b23║中魔為鄣亂故復道也。問：釋迦是迦葉佛弟，名羅鬱
X24n0451_p0219b24║多羅，言是二生菩薩，言何二生？答：不數現生，但數生
X24n0451_p0219c01║天及下生也。
X24n0451_p0219c02║次約神通，四人亦依禪中得發通，故別禪度攝也。第
X24n0451_p0219c03║一菩薩離三界生為供養佛；第二菩薩亦為供養復
X24n0451_p0219c04║脫二乘，即土傳勝也，此二為明脫也，前脫凡、今脫聖；
X24n0451_p0219c05║第三菩薩亦為供養而得壽無量，此三菩薩為習佛
X24n0451_p0219c06║法；第四菩薩不當淨穢生有益物處，此人為利眾生。
X24n0451_p0219c07║前三人生有佛土，第四人生無佛土。
X24n0451_p0219c08║次發心四人：第一、發三行欲足，不生三界，但生益物
X24n0451_p0219c09║處也；第二、菩薩發心，入菩薩位，自益也；第三、發心即
X24n0451_p0219c10║成佛；第四、菩薩發心即應波若。淨六通為淨佛土，初
X24n0451_p0219c11║人為成就眾生，第四為淨佛土。中間二人：一、舉因明
X24n0451_p0219c12║自行；一、成道辨化物也。問：發心云何則成佛？答：梁武
X24n0451_p0219c13║用和師義云：有接識佛故，識生則接之，以作佛破。何
X24n0451_p0219c14║故不並接耶（云云）？又常解云：此是應迹不同。如大通
X24n0451_p0219c15║智勝佛，十劫坐道場方成佛，今一發心便成佛也。論
X24n0451_p0219c16║云：有二菩薩：一、發心後方行福德；二、行無量福德智
X24n0451_p0219c17║慧，然後發心。是人遇佛聞法即成佛，成佛如行人有
X24n0451_p0219c18║戒，乘羊馬及神通（云云）。問：未發心云何脩福德？答：此
X24n0451_p0219c19║是久作發心已，後作發心名也。又若望華嚴，此是初
X24n0451_p0219c20║心佛，以初是後初，故後初不異初後。故大經云：發心
X24n0451_p0219c21║畢竟二不別。如是二心，先心難也，故初後不二也。更
X24n0451_p0219c22║釋禪中發心四人言：初人是雜發心；第二人是行發
X24n0451_p0219c23║心，應是久發心；第三人得無生忍發心；第四人是補
X24n0451_p0219c24║處發心。彼云：以耶城作此說也。又云：四發心人異者，
X24n0451_p0220a01║初發心即是菩薩為菩薩化，次行發心即菩薩為佛
X24n0451_p0220a02║化，次無生忍發心佛為化，次補處為發心佛為菩薩
X24n0451_p0220a03║化。今明四發心或可然，將此四發心理通方義亦可
X24n0451_p0220a04║然的釋，今交四人者即不著也。他問：小乘三僧祇劫
X24n0451_p0220a05║行方得佛，大乘無量劫脩行作佛，如十信久劫行行
X24n0451_p0220a06║得十住，十住久劫行行得十行，乃至久住行行得十
X24n0451_p0220a07║地及佛，今云何初發成佛耶？今明如五種發心菩提，
X24n0451_p0220a08║伏心菩提乃至佛菩提，今亦然。如華嚴自有發心菩
X24n0451_p0220a09║提，自有十信得菩提，自有三十心得菩提，自有十地
X24n0451_p0220a10║得菩提，自有佛菩提，住涅槃亦然，發心住大涅槃乃
X24n0451_p0220a11║至佛住大涅槃，自有發心具萬行不退，三十心具萬
X24n0451_p0220a12║行不退轉，乃至佛乃具萬行不退轉也。自初發名發
X24n0451_p0220a13║心，自有十信發心，自有三十心，自有十地發心，自有
X24n0451_p0220a14║佛方發心，故知發心成佛五通悟也。
X24n0451_p0220a15║次約超越明四人：第一、超禪；二、超果；三、超天；四、超生。
X24n0451_p0220a16║小乘人云：菩薩是凡夫，不得滅定。大乘明菩薩得滅
X24n0451_p0220a17║定，過二乘聖也。次第定與超越定俱無雜念，簡念是
X24n0451_p0220a18║齊，但超定無簡念而能無漏，故勝也。第二、超果者，明
X24n0451_p0220a19║菩薩以念處至解脫，發無果而不行，但直過入菩薩
X24n0451_p0220a20║住也。不證諸果者，無別諸果，諸果可知。皆是菩薩無
X24n0451_p0220a21║生法忍，權作二乘智斷，菩薩豈證二乘？所以然者，以
X24n0451_p0220a22║菩薩智，此謂皆是無生忍故，無後二乘智斷，菩薩豈
X24n0451_p0220a23║證二乘？故無可證也。雖無證而為眾生故，用無生忍
X24n0451_p0220a24║二義也。第三、菩薩超天者，此菩薩直作第四天果，不作
X24n0451_p0220b01║餘。第四、菩薩超生者，但修行即生補處，不更有餘生
X24n0451_p0220b02║也。未證四諦者，知苦集示斷滅道未圓，故不證二乘，
X24n0451_p0220b03║但時心證也。答：菩薩證四諦，成辟支佛也。釋超中四
X24n0451_p0220b04║人：初人超禪者，講論師皆云：菩薩是凡夫，不得滅盡
X24n0451_p0220b05║定。乃至前三果人不得滅定。論主受云：菩薩是凡夫，
X24n0451_p0220b06║不得滅定者，三藏中無此說諸法，汝自作此說也。問：
X24n0451_p0220b07║菩薩云何能從散心入滅定？答：菩薩得無礙觀故，能
X24n0451_p0220b08║無礙超也。又菩薩識散是靜，散靜是散靜，故得從散
X24n0451_p0220b09║入靜；識淺是深，淺深是淺深，故得從淺入深也。故小
X24n0451_p0220b10║乘智力劣，但超一；菩薩智力大，故超二世乃至多也。
X24n0451_p0220b11║釋超果中文有四：第一、正明菩薩修行超二乘道果。
X24n0451_p0220b12║以方便力下，第二、以方便力還化二乘。此是菩薩用
X24n0451_p0220b13║一為三，用大為小，此乃是波若小也。佛告下，第三、釋
X24n0451_p0220b14║疑異。菩薩既自不證二乘，云何以二乘化眾生？應乖
X24n0451_p0220b15║平等，故今明二乘智斷皆是無生忍，豈乖平等？若智
X24n0451_p0220b16║斷異無生忍者，可乖平等也。此文亦得釋不證二乘
X24n0451_p0220b17║道異意。不證者，二乘智斷皆是菩薩無生忍，菩薩得
X24n0451_p0220b18║無生忍，故知所依無所住，造證二乘智斷耶？師有時
X24n0451_p0220b19║云：二乘是生滅中行，此是生滅智斷，於菩薩皆是無
X24n0451_p0220b20║生忍，如來是第一義諦。問：菩薩既不證二乘道果，何
X24n0451_p0220b21║故遍學道品須遍學二乘道果？答：恐二乘人汝但知
X24n0451_p0220b22║菩薩事，不知二乘法，故不受菩薩化。今欲化之，故觀
X24n0451_p0220b23║無所行也。知其為非，故不證欲化之遍學也。師云：更
X24n0451_p0220b24║有一義，二乘智斷皆是無生滅，用此是無生滅，故此
X24n0451_p0220c01║生滅不異無生滅，故二乘生滅只是菩薩無生滅，但
X24n0451_p0220c02║於二乘自成生滅，故生滅也。與前竟異者，前明二乘
X24n0451_p0220c03║是生滅，故生滅於菩薩無生滅也。當知是阿鞞者，第
X24n0451_p0220c04║四句、結能自不證二乘，復能以二乘化眾生者，此是
X24n0451_p0220c05║阿鞞人也。第四、超生菩薩有三句：一、修萬行；二者、不
X24n0451_p0220c06║證四諦；三者、結是一生補處也。
X24n0451_p0220c07║精進度中三人：第一、根鈍故，或時有所說，或時無所
X24n0451_p0220c08║說，故多用劫數，以除抱善根，故必得佛也。第二、菩薩
X24n0451_p0220c09║常懃利物，不說無益事也。不說無益，可具二義：一者、
X24n0451_p0220c10║未發菩提心時，多有口過，故今發心，永離口過也。二
X24n0451_p0220c11║者、明耶正無有定相，如大經巧拙服甘露及毒，隨是
X24n0451_p0220c12║惡妙語，能開導利益，則是佛法；隨是惡妙語，不能開
X24n0451_p0220c13║導利物，則非佛法。以諸法無定耶正，此菩薩恐鄣悟，
X24n0451_p0220c14║故慎口過也。第三、菩薩懃斷三惡道，斷下、中、上三品
X24n0451_p0220c15║惡，故名斷三惡道也。初、菩薩但明上有所得，從二、明
X24n0451_p0220c16║下有所利。後二之中，初人應明慎口故說，則通利六
X24n0451_p0220c17║道；後但人斷，即三途。又初人但慎口過，不通三業；後
X24n0451_p0220c18║人斷三惡道，三業為物斷也。又第二、菩薩光明常懃
X24n0451_p0220c19║利物，不明遍遊十方；第三、菩薩得六通，遍十方利物
X24n0451_p0220c20║也。
X24n0451_p0220c21║次檀度三者，人問：上從波若至禪及精進可是次第，
X24n0451_p0220c22║今乃說檀忍戒，云何作次第？答：上三度次第門，今三
X24n0451_p0220c23║度無次第門也。又對上明斷三惡道是大悲菩薩，今
X24n0451_p0220c24║施衣食是大慈用。又上斷惡因今施善果，又上利三
X24n0451_p0221a01║惡道今利於人也。三人異者，初人行財施施人，次行
X24n0451_p0221a02║法施救惡道，次明具財法二施，法施度眾生、財施供
X24n0451_p0221a03║養佛。又初作菩薩身次佛，第三亦作佛身作菩薩身，
X24n0451_p0221a04║作佛身為說法、作菩薩身供養佛也。又前二菩薩但
X24n0451_p0221a05║為成就眾生，第三菩薩具足二行，謂成就眾生淨佛
X24n0451_p0221a06║國土也。又初菩薩不明得通、不明遍至十方惡道，第
X24n0451_p0221a07║三人明得通遍至十方也。初人可解，第二人所以變
X24n0451_p0221a08║身入惡道，閻王等不敢遮事也。三惡道，地獄以通力
X24n0451_p0221a09║令火滅湯涼，令受法無有得道，餘二道可為說法亦
X24n0451_p0221a10║可得道，畜生得道如龍等，餓鬼中如鬼母等也。第三
X24n0451_p0221a11║菩薩有三意：初明佛身為物說法施，以眾生知佛獨
X24n0451_p0221a12║為其說，故信受法，所以作佛身也。二作菩薩身供養
X24n0451_p0221a13║佛。三明淨土行者，聞佛說淨土行故，而已自起殊
X24n0451_p0221a14║勝佛土。此明一生補處菩薩者，釋義。土所以淨者，由
X24n0451_p0221a15║土中皆是一生補處菩薩故也。前明一生菩薩第四
X24n0451_p0221a16║天，此是三千大千世界常法，了餘十方不定，故土中
X24n0451_p0221a17║皆有一生菩薩，轉身則成佛耶。忍度二人，初菩薩身
X24n0451_p0221a18║具相好物見愛，心具慧物見起敬，身具相好福德莊
X24n0451_p0221a19║嚴，六根淨利智慧莊嚴，是忍果也。此六根淨利，從淨
X24n0451_p0221a20║身口所得，故令菩薩脩。又云上明忍報，此歎脩因也。
X24n0451_p0221a21║第二菩薩則是行，行雖見眾生愛之，而不生高下他
X24n0451_p0221a22║心也。又前是得，今是離也。菩薩了自他不二，生死涅
X24n0451_p0221a23║槃不二他也。
X24n0451_p0221a24║次戒度四。又第一人未發心，恒畏墮惡道故發心欲
X24n0451_p0221b01║離，以墮惡道故起慎物，慎物更受苦報則無可救，無
X24n0451_p0221b02║有脩道時故脩尸羅也。復行施者有二義：一畏戒不
X24n0451_p0221b03║能令不墮，以施助之；二明菩薩既不墮惡途便生人
X24n0451_p0221b04║中，恐畏具盡不能自他兩益，故行施也。第二菩薩但
X24n0451_p0221b05║堅持戒滅故自能不墮，亦復以戒力故能得阿鞞，前
X24n0451_p0221b06║舉戒明離三惡道，今舉戒明得也。第三第四兩菩薩
X24n0451_p0221b07║明果，前二明因，初菩薩以因中行施戒故得作輪王，
X24n0451_p0221b08║後作輪王亦行施戒也。行尸羅故十善化人，行施故
X24n0451_p0221b09║以財攝物，十善化之令離惡因，以財攝物與善果。又
X24n0451_p0221b10║十善化與來世樂因，次財施與現在樂果也。第二菩
X24n0451_p0221b11║薩者，前人一世為王，今無量世；前菩薩作王化眾生，
X24n0451_p0221b12║今作王供養佛，亦從前生物。疑言行施戒唯一世得
X24n0451_p0221b13║作王，具不了故，今明無量世聖王也。此戒度中明菩
X24n0451_p0221b14║薩畏道，前明菩薩畏二乘不畏惡道者，明墮惡道罪
X24n0451_p0221b15║畢竟則更發菩提心脩行，作二乘則乖如敗種，後護
X24n0451_p0221b16║今除終日迂迴也。
X24n0451_p0221b17║第六度中前已明波若今更說者，初略明波若，今廣
X24n0451_p0221b18║明波若。此經既是波若，故終始明波若也。又此中明
X24n0451_p0221b19║波若者，攝云皆是波若，以波若故有六也。亦波若非
X24n0451_p0221b20║人，非法故有、人法故生，開宗至習應明波若，非人少
X24n0451_p0221b21║法故作法說。往生以來波若非人，非法故非人名說，
X24n0451_p0221b22║故佛前能就法說波若，今就人門說波若。若言人是
X24n0451_p0221b23║假人、法為實法，見人法異豈是波若？今作人名故攝
X24n0451_p0221b24║一切，一切法無非人，即是人法也。自有以法為法門，
X24n0451_p0221c01║一一法門即攝一切也。問：人云何是波若？答：體波若
X24n0451_p0221c02║故名波若，人人豈異波若耶？須前識識菩薩，菩薩字
X24n0451_p0221c03║生空，即是波若也。華嚴法善知識，諸善知識法門不
X24n0451_p0221c04║同，由體法界故。今諸菩薩不同，亦由體波若故也。就
X24n0451_p0221c05║文為二：前總明六人，次別明六度。為六人總明六人
X24n0451_p0221c06║者，第一自照照他，第二人總相淨佛道，第三人行六
X24n0451_p0221c07║度故不可壞，第四人身相心慧無諸不可，第五人淨
X24n0451_p0221c08║五眼，第六人淨六通也。
X24n0451_p0221c09║明。初人有二：初、觀菩薩智德高明；二、勸方便離惡。以
X24n0451_p0221c10║法照明亦以自照者，得大乘經法者，求諸法實相，便
X24n0451_p0221c11║自他兩悟也。今自他見所不見、不見所見，不見顛倒
X24n0451_p0221c12║所見、見顛倒所不見也。終不離照明者，以得無依無
X24n0451_p0221c13║得之悟，還為人作無依無得說，故至行佛道不離此
X24n0451_p0221c14║觀也。身口意惡不令妄起，第二、就此為兩：第一、正觀
X24n0451_p0221c15║離惡；第二、示離惡之方。初正觀離，次問答料簡也。身
X24n0451_p0221c16║口意不令妄起者，成上自照照他之義。若身口不淨，
X24n0451_p0221c17║人不信受不能照他；意不淨，智慧不明不能自照，故
X24n0451_p0221c18║令淨三業也。身子問者，以小乘但識小乘三業垢淨，
X24n0451_p0221c19║不識菩薩三業垢淨。小乘以十惡為垢、十善為淨，菩
X24n0451_p0221c20║薩則以善惡皆是垢，事異故問也。又只持三乘戒，是
X24n0451_p0221c21║菩薩破戒故問也。然他云：或有持犯是小乘戒，無持
X24n0451_p0221c22║無犯是大乘戒。然自有身口持戒而內心不淨，自有
X24n0451_p0221c23║內心淨而身口不淨，並未是具足戒。今明只此持畢
X24n0451_p0221c24║竟無所持，則三業淨是淨戒，故亦雖知諸法空，持戒
X24n0451_p0222a01║而堅心也。問：麤業細業云何？答：二乘以身口惡為麤，
X24n0451_p0222a02║意惡為細，故二乘戒不傷意也。以貪、瞋、邪見為麤，以
X24n0451_p0222a03║癡、愛、慢為細，此約思判，今於菩薩並麤也。又凡夫行
X24n0451_p0222a04║惡，二乘行善，菩薩不行善惡也。又凡夫見有身口，二
X24n0451_p0222a05║乘入空觀無，身口出有，即見有身口，菩薩識身口不
X24n0451_p0222a06║有不無，不出有不入無也。初問答論三業不淨，次問
X24n0451_p0222a07║答論三業淨，佛答直明不見三業者，除根本故也。見
X24n0451_p0222a08║三業故，起善起惡，凡夫見三業故起惡，二乘見三業
X24n0451_p0222a09║故起善，菩薩不見三業故不起善惡，非凡夫非二乘
X24n0451_p0222a10║也。又波若中未曾有無，今見有三業，豈非不淨耶？第
X24n0451_p0222a11║二論三業淨，佛答中三業不可得，明凡夫二乘皆懺
X24n0451_p0222a12║十惡，菩薩善惡皆懺，又懺此三業有見也。次答云菩
X24n0451_p0222a13║薩從初發心行十善者，此是菩薩悟波若非善非惡，
X24n0451_p0222a14║為眾生故，作善名說耳。非善非惡亦應作惡方便，如
X24n0451_p0222a15║佛性善惡，今為破惡故說善，以物多作惡故也。問：二
X24n0451_p0222a16║乘亦行十善，今云何言不以二乘心？答：二乘是有所
X24n0451_p0222a17║得善故，趣二乘地，今是無所得善，迴向菩提也。
X24n0451_p0222a18║淨佛道下，第二、菩薩總相淨佛道。前正釋，次問答料
X24n0451_p0222a19║簡。然既云淨佛道而名除三業者，以有三業不淨故
X24n0451_p0222a20║不得佛道，即是一家縮習退責義也。佛答中明三空
X24n0451_p0222a21║解釋：前明法空，次明生空，後明不可得空。前明法空，
X24n0451_p0222a22║次除觀主，明觀空者亦空，故辯生空。生法所以是空
X24n0451_p0222a23║者，求不可得，故明不可得空，如文也。
X24n0451_p0222a24║第三、菩薩不可壞。前正釋，次問答料簡也。身子問者，
X24n0451_p0222b01║佛上說種種菩薩，今為其說初發心便不可壞。身子
X24n0451_p0222b02║驚念問：菩薩未斷煩惱，云何菩薩初發心便不可壞？
X24n0451_p0222b03║佛答：正明菩薩心無所依、不住有無，故增益六度無
X24n0451_p0222b04║能壞者也。
X24n0451_p0222b05║第四、菩薩具二慧故，具二莊嚴。前釋，次問答。前釋云
X24n0451_p0222b06║具足智慧，具二慧不生弊惡家等，即是福德莊嚴，福
X24n0451_p0222b07║德莊嚴由具二慧故有也。二慧即是因，福德即是果，
X24n0451_p0222b08║故以慧為正，屬波若度攝。佛答有三：初明實方便慧，
X24n0451_p0222b09║次不作佛想方便。實慧下，結。二慧如文也。
X24n0451_p0222b10║第五、菩薩淨五眼。此人云：人有肉眼，天有天眼，聲聞
X24n0451_p0222b11║有慧眼，菩薩有法眼，佛有佛眼。一時之說，非無此義。
X24n0451_p0222b12║今由波若有五，五眼皆屬波若，亦五眼皆屬波若人，
X24n0451_p0222b13║餘人無五眼也。又云：肉眼以燈燭等施故得，惡業之
X24n0451_p0222b14║不得，即以惡業為鄣；天眼報得者，以善業得，惡業為
X24n0451_p0222b15║鄣；修得者，以無智為鄣；餘三皆以煩惱為鄣。今明有
X24n0451_p0222b16║所得故，不得波若，即以有所得為鄣；無所得波若故，
X24n0451_p0222b17║得五眼，有所得鄣波若，即鄣五眼也。問：由波若故，有
X24n0451_p0222b18║即時所見天人，何故不由波若有即時所見天眼、宍
X24n0451_p0222b19║眼？答：五得也。但今此中正是波若善巧，用以二慧為
X24n0451_p0222b20║五眼也。北人云：天眼、肉眼以色為體，餘三以慧數為
X24n0451_p0222b21║體。今明由波若故，有云二慧為體也。五眼是慧，故是
X24n0451_p0222b22║波若也。為三：初、標淨五眼；次、別釋；三、結也。淨五眼不
X24n0451_p0222b23║言生者，論云：菩薩本有四眼，分罪故不淨，如鏡暗故
X24n0451_p0222b24║不淨，磨之故淨。今明波若故，得五眼，眼並是波若，五
X24n0451_p0222c01║眼淨也。
X24n0451_p0222c02║前別釋五，即五一。一中三，謂問、答、結也。義問：何故為
X24n0451_p0222c03║百由旬？答：輪王眼雖能遠，不及至百由旬，故今明百
X24n0451_p0222c04║由旬，即簡之也。問：今人見日月去地四萬二千由旬，
X24n0451_p0222c05║云何？答曰：有光明自照，故見也。菩薩有光、無光皆見
X24n0451_p0222c06║也，而凡夫倒見也。日方圓五百由旬，今見如大扇，菩
X24n0451_p0222c07║薩見不倒也。百由旬簡輪王見，大千簡天眼。肉眼復
X24n0451_p0222c08║見十方，則天眼無用。論主云：肉見雖見大千，與天眼
X24n0451_p0222c09║異。天眼即有鄣、無鄣皆見，肉眼有鄣則不見，無鄣則
X24n0451_p0222c10║見。如登山則進見，諸物在地則不見。問：若爾，與今人
X24n0451_p0222c11║眼何異？答：今人有鄣，不能遠見，故異也。問：波若肉眼，
X24n0451_p0222c12║何故不能有鄣、無鄣能見？答：波若有天、肉二眼，則二
X24n0451_p0222c13║用。肉眼則鄣內用，天眼則鄣外用。若皆無鄣，唯有一
X24n0451_p0222c14║眼一用耳。論更一解云：報得天眼在肉眼，故宍眼能
X24n0451_p0222c15║見大千。宍眼所見若了，宍是天眼用也。問：宍眼正見
X24n0451_p0222c16║大千，何故不遠見？答：一、為簡天眼也；二、明佛經無量，
X24n0451_p0222c17║佛滅後多落失，或可有經明遠見十方也。又菩薩住
X24n0451_p0222c18║大千，憶亦見他方近世界也。肉眼但見色為境，天眼
X24n0451_p0222c19║具三聚，故文云見生死、善惡、好醜也。然天眼既見三
X24n0451_p0222c20║聚，宍眼亦能但知是無差別、無差別耳。釋天眼淨中，
X24n0451_p0222c21║初明菩薩見諸天所見，次明諸天不見菩薩所見，如
X24n0451_p0222c22║文也。但天眼有三：天眼、報得、修得。報得與宍眼，晝日
X24n0451_p0222c23║則合用，夜唯天眼也。釋慧眼淨，數人見十六諦，觀無
X24n0451_p0222c24║漏慧是慧眼，論人見空無相理為慧眼。今眼正波若
X24n0451_p0223a01║慧眼，不但見真，於今文即失他解。今文云：出世諦被
X24n0451_p0223a02║導後，故六根無所見，不覺知後智為名，故名慧眼也。
X24n0451_p0223a03║實錄出世諦見聞覺知，非復慧眼也。今明經不明如
X24n0451_p0223a04║此時解義心作，此與經不相關也。今明論慧眼，於云
X24n0451_p0223a05║總相慧、別相慧名慧眼，即是實慧、方便慧，則無所見、
X24n0451_p0223a06║無所不見也。二乘慧眼，但有總相慧，知諸法皆苦、無
X24n0451_p0223a07║常、無我、空，唯有實慧為慧，如常人義。明慧眼但見真，
X24n0451_p0223a08║唯是二乘慧眼耳。次釋法眼淨者，知三乘度眾生法，
X24n0451_p0223a09║故名法眼，故二乘人無法眼，以無法眼能知度眾生
X24n0451_p0223a10║法故也。論生起云：菩薩以宍眼見世界苦惱故，生慈
X24n0451_p0223a11║悲故，次脩禪定，得禪定故，得天眼，見六道生死苦，大
X24n0451_p0223a12║悲轉深法，欲救濟之故，求法實相慧，故名慧眼。得慧
X24n0451_p0223a13║眼已，見三乘根性不同，故為說三乘，須令眾生入三
X24n0451_p0223a14║乘法中，名法眼。亦說三，令悟不三正法，故名法眼也。
X24n0451_p0223a15║若聞三便作三解，則破除，破除乃得悟，何須總會有
X24n0451_p0223a16║所得三惡罪入一乘耶？佛答中為三：初知聲聞法中
X24n0451_p0223a17║知四果即四，就知初果有九句，後三果三句，合十八
X24n0451_p0223a18║句也。數人信法在正觀中，論人信法在正觀中，論人
X24n0451_p0223a19║信法在方便道中無相行，數人無有此人，立有其義。
X24n0451_p0223a20║十五心捷速疾，餘人不能取其相，名無相行。信法取
X24n0451_p0223a21║利鈍義，今總取速疾義，合明二人也。論人云：前信法
X24n0451_p0223a22║二人入正觀，會無生境，合名無相行也。為質直好實
X24n0451_p0223a23║錄眾生故，說空解脫門；樂捨離眾生故，說無作。無作
X24n0451_p0223a24║者，不作後世因，為樂著在家眾生故，說無相也。得五
X24n0451_p0223b01║根，即信等五根也。三無漏根無別體，此根在見道即
X24n0451_p0223b02║名未知根，在修道名知根，在無學道名知已根也。無
X24n0451_p0223b03║間三昧者，從上忍一剎那入世間，世間入苦忍，無有
X24n0451_p0223b04║間之也。斷三結者，中乘攝邪見，邊見即是我見，言我
X24n0451_p0223b05║常即邊見，言我常無即斷滅，無罪福及後世即耶見
X24n0451_p0223b06║也。戒取攝見取，為求道及後世樂故苦行，是戒取也。
X24n0451_p0223b07║求樂因緣謂天所作即見取，此明求不見樂之因緣
X24n0451_p0223b08║故，便謂自在天作此見，為是故是見取也。不明疑攝
X24n0451_p0223b09║見，與數解異也。次那含但貪恚加前三結為兩，下分
X24n0451_p0223b10║結下界眾生所起也。羅漢斷五，上分結上二界眾生
X24n0451_p0223b11║所起，如此皆是波若善巧無名相，說度空眾生耳。
X24n0451_p0223b12║不得作數。論主釋知菩薩法中，前釋一菩薩始終方
X24n0451_p0223b13║便，次廣釋一切菩薩始終方便。有人解云：初是知自
X24n0451_p0223b14║行，此次是知他，非釋也。然釋一菩薩始終方便中為
X24n0451_p0223b15║二：初明無始始義，次明無終終義。無始始中，初明自
X24n0451_p0223b16║行，次化他。自行者，謂行六度及信精進二根也。既是
X24n0451_p0223b17║始行菩薩，未離欲無念定等三根也。發始信波若故
X24n0451_p0223b18║有信根，精進一切處行故有進根也。為眾生故受身，
X24n0451_p0223b19║第二明化他。但愛欲界人天者，未離欲無定業故也。
X24n0451_p0223b20║前亦是知因，此是界也。是菩薩於其中住成就眾生
X24n0451_p0223b21║乃至得菩提，此明無終終義，即是自佛也。
X24n0451_p0223b22║知是菩薩以下，第二、廣釋知一切菩薩十八兩侯。問：
X24n0451_p0223b23║阿鞞未是阿鞞，與前退不退何異？有人言：經家重出，
X24n0451_p0223b24║故證主不解。今謂不然，退不退或可約位，故十住中
X24n0451_p0223c01║有不退住中等，當知是位。退不退後明得無生為阿
X24n0451_p0223c02║鞞，未得無生非阿鞞也。此據初地或七地也。具足六
X24n0451_p0223c03║通為具足，或不具足六為不具足。又云：當地具足為
X24n0451_p0223c04║具足，於一一地未具為不具足也。次約用通未用通，
X24n0451_p0223c05║次約當得通不得通，故三霍不同也。最後身者，阿私
X24n0451_p0223c06║陀仙見身相故，知是最後身。珊若波羅門糜相，知今
X24n0451_p0223c07║有一切智人當出世。坐道場者，見菩薩行處有聖正
X24n0451_p0223c08║持之，又見天龍供養送之，必知是坐道場也。有魔無
X24n0451_p0223c09║魔並是方便也。次示業不可不受，故得佛猶有惡鄣
X24n0451_p0223c10║也。釋佛眼淨開善云佛眼照世諦者，不然。若爾，應法
X24n0451_p0223c11║眼反為佛眼，法眼照世諦故，而論主慧眼反為佛眼，
X24n0451_p0223c12║應佛眼見真諦，非汝家慧眼見真諦故也。今不爾，因
X24n0451_p0223c13║中二慧為略，其果反為佛眼，故成一切智、一切種智，
X24n0451_p0223c14║慧眼即是道種慧也。故釋佛慧兩眼文，皆無法不見
X24n0451_p0223c15║也。因中慧眼既照二諦，果中佛眼亦照二諦也。即用
X24n0451_p0223c16║此云破，由未釋大經師子吼云慧眼，故不明了佛性。
X24n0451_p0223c17║既非真諦，何云佛眼還照佛，故有及照智？今問佛眼
X24n0451_p0223c18║唯佛，何得今云慧眼見他？又何得云十力等萬德皆
X24n0451_p0223c19║是佛眼？論主自釋云：無法不見。云無緣大悲即是佛
X24n0451_p0223c20║眼，豈但照佛耶？又經云：佛眼無別境，還照前四眼。境
X24n0451_p0223c21║亦應無別眼，還是四眼。若言只是一境，有了、不了，故
X24n0451_p0223c22║有二眼；亦應只是一眼，有明、不明，因中慧則明。又且
X24n0451_p0223c23║因中即慧眼，未必見佛性，如九住已下，佛眼見性故
X24n0451_p0223c24║有，故有境也。問：凡夫、聲聞、菩薩三人具幾眼？答：凡夫
X24n0451_p0224a01║有二未得通，有肉無天；得通具二眼生天，凡夫但有
X24n0451_p0224a02║天眼也。聲聞初三果具眼根者，有宍眼，慧眼也；不具
X24n0451_p0224a03║眼根，唯慧眼也。離合聲聞眼具者，三根肉天，慧眼也；
X24n0451_p0224a04║不經解度眾生，無法眼也。菩薩初未得無生忍，未捨
X24n0451_p0224a05║肉眼身，即有慧；得通者，有天能度物，有法也；受法性
X24n0451_p0224a06║生身菩薩，無肉眼也。問：因中慧眼至佛反名佛，法眼
X24n0451_p0224a07║反為何物？答：開因中二慧，道慧為慧眼，道種慧為法
X24n0451_p0224a08║眼，則果中慧眼轉名一切智，法眼轉名一切種智，即
X24n0451_p0224a09║知道智、種慧是法眼也。今者言因中二慧皆名慧眼，
X24n0451_p0224a10║果中二智皆名佛眼，則因中化他方便名法眼，果中
X24n0451_p0224a11║總名佛果，無後別名。因中有差別，故有別名；果中無
X24n0451_p0224a12║優劣，故不作別名。若別名者，無緣大慈悲正是度物，
X24n0451_p0224a13║亦得名大慈，猶未好也。大判取佛自行位對上慧眼，
X24n0451_p0224a14║佛化他位對上法也。問：慧眼具二慧，法眼復是何物
X24n0451_p0224a15║慧？答：二慧有多種，知空、有為二慧，即是慧眼。故論云：
X24n0451_p0224a16║慧眼破一切法中無明故，身心出過餘人故，眾生見
X24n0451_p0224a17║便愛受其道化也。故諸法總相、別相，若得如法，皆則
X24n0451_p0224a18║是慧眼也。若約自行、化他明二慧，今慧眼是自行，是
X24n0451_p0224a19║實慧義；法眼是化他，是方便慧義。問：佛眼是方便，慧
X24n0451_p0224a20║眼亦有方便，云何淺深？答：慧眼自行方便故易淺，法
X24n0451_p0224a21║眼化他方便難深也。故慧眼第三，法眼第四也。約六
X24n0451_p0224a22║識為見、聞、覺、知，眼見、耳聞、意識，餘三名覺也。以三相
X24n0451_p0224a23║用異，能知世事，後知出世事，又能得三業也。色見聲
X24n0451_p0224a24║聞法，意思惟前得道，又通緣三性也。餘三但緣無記，
X24n0451_p0224b01║知世間法，以香、味、觸但是無記，色、聲、法通三性，然此
X24n0451_p0224b02║一時無分別，分別故也。香積以香為佛事，豈無記耶？
X24n0451_p0224b03║他又云：佛眼但知世諦，故四眼知俗，俗法多故，以慧
X24n0451_p0224b04║眼見真，真無二也。大論云：慧眼反名佛眼，豈但見俗
X24n0451_p0224b05║耶？今五眼並見、並不見，見無所見，故並不見，如云五
X24n0451_p0224b06║眼不了見菩薩等也。五眼並照俗、並照真，具照真、俗，
X24n0451_p0224b07║慧眼無法不見，豈不照俗？淨名云：常在三昧，恒見諸
X24n0451_p0224b08║法不二，豈非天眼見真耶？次天眼不無所見故真，慧
X24n0451_p0224b09║眼無見而見故照世也。
X24n0451_p0224b10║第三結中，六度總攝一切法，又云波若攝一切。前明
X24n0451_p0224b11║六攝，次明即是波若攝一切也。今波若攝一切善法，
X24n0451_p0224b12║豈得但言是空慧耶？
X24n0451_p0224b13║第六、菩薩明具六通者，如大海出種種寶，有治毒、有
X24n0451_p0224b14║除病、有辟鬼、有出樂。具波若海有種種菩薩實、有閇
X24n0451_p0224b15║三惡道方便、有開三善門、有淨五眼、有具六通。合只
X24n0451_p0224b16║是波若人，開有種種人；合只是一波若，開有種種法
X24n0451_p0224b17║也。數論明五通與凡夫共，漏盡獨聖人也。數云：報得
X24n0451_p0224b18║五通無鄣，修得者亦有亦無。他心宿命得定即得漏
X24n0451_p0224b19║盡，以煩惱為鄣也。論人明五通皆有別鄣也。又明他
X24n0451_p0224b20║心宿命定內用故是善，天眼天耳定外用故是無記。
X24n0451_p0224b21║如意通若定內作十一切入轉變即是善，定外毀少
X24n0451_p0224b22║為大等是無記也。數人五通四根本發之，六地發見
X24n0451_p0224b23║諦，九地發思惟。論人三界定發漏盡，七地依定發五
X24n0451_p0224b24║通，即四禪三無色也。亦須知此中五通非但不凡夫
X24n0451_p0224c01║共，亦不與二乘共。如大經云：昔不得而今得之。今明
X24n0451_p0224c02║六通皆是波若，而離合不同。合而為論只是一波若，
X24n0451_p0224c03║有其六用故有六通。波若轉變用之如意無所見，則
X24n0451_p0224c04║天眼無聞而無所不聞，即在耳無知而無不知，即他
X24n0451_p0224c05║心宿命煩惱畢竟即名漏盡也。以波若無壅故名通，
X24n0451_p0224c06║妙而莫測故云神也。
X24n0451_p0224c07║又為三：初標六通，次別釋，後結釋。六即成六，一一中
X24n0451_p0224c08║皆標、釋、結。釋中二：一正釋解三乘，二簡二乘。初如文。
X24n0451_p0224c09║自性空故下，簡異外道神通。外道神通慮其習我見
X24n0451_p0224c10║作此事，故起慢心二念著神通事，此即人法二見也。
X24n0451_p0224c11║菩薩不爾，上明無所不為，明實無所為故不見己身
X24n0451_p0224c12║及神通，即人法意淨故是波若通也。除為薩婆若，簡
X24n0451_p0224c13║二乘菩薩雖無所為而無所為，而為求佛道度眾生，
X24n0451_p0224c14║此是無為耳。二乘無所為便念空無相，不求佛道度
X24n0451_p0224c15║眾生也。除為薩婆若，除取之，除其斷，既見謂菩薩畢
X24n0451_p0224c16║竟無所為，便言無得，故云無所為乃得薩婆若耳，有
X24n0451_p0224c17║所為則不得也。又除却之，除破其常人有道可為乃
X24n0451_p0224c18║得薩婆若耳，有所為則不得也。又除却之，除破其常
X24n0451_p0224c19║人有道可為終是常見，若有為薩婆若之為，此亦須
X24n0451_p0224c20║除却也。
X24n0451_p0224c21║次菩薩行波行波若住檀中下，第二、約六度即為六
X24n0451_p0224c22║人。有四意：初、約六度明六人；次、釋；次、明得觀；次、簡果
X24n0451_p0224c23║異二乘。行波若故住檀，即波若檀有，波若有檀故能
X24n0451_p0224c24║開善婆若道，故名淨也。畢竟空即波若，不生慳心即
X24n0451_p0225a01║檀，由畢竟空故慳心不生，即是由波若故檀成耳。問：
X24n0451_p0225a02║別約六度應是六人，云何屬波若？答：皆云住波若行
X24n0451_p0225a03║六，故屬波若也。今文既云住波若行者，上來皆應爾，
X24n0451_p0225a04║住波若故禪有十九人，乃至住波若行戒忍，故戒忍
X24n0451_p0225a05║諸人不同也。無來無去下，第二、釋上畢竟空不生慳
X24n0451_p0225a06║心，以無來去故畢竟空不生慳心也。爾時菩薩下，第
X24n0451_p0225a07║三、眼得觀成就，即不見有施無施，雖有無二見乃至
X24n0451_p0225a08║波若亦爾，此是內益也。次、明不分別毀敬是外益，上
X24n0451_p0225a09║明菩薩不見有施無施，離有無二見得內益，今明外
X24n0451_p0225a10║緣來欲毀，其心不動故得益也。舍利弗菩薩得如是
X24n0451_p0225a11║功德下，第四、簡果異二乘，如文也。簡二乘者，二乘亦
X24n0451_p0225a12║能歎毀無有憂喜，如云無憂無憙羅漢功德也。恐捨
X24n0451_p0225a13║若至愛之如子，復起方便度之，菩薩即然爾，故異二
X24n0451_p0225a14║乘。以不起瞋心復生慈方便，即是成就眾生乃淨佛
X24n0451_p0225a15║土，故文亦爾也。
X24n0451_p0225a16║菩薩於一切眾生中生等心下，大段第二、明結二行
X24n0451_p0225a17║成。此文來近遠者，波若海中無數菩薩說不可盡，今
X24n0451_p0225a18║略總示菩薩通行行相，凡是菩薩者要須於一切眾
X24n0451_p0225a19║生等心。然段已平等正觀實相，慧度云也。生死理梨
X24n0451_p0225a20║等，故得法空即得眾生空，觀主亦空即緣觀俱空，心
X24n0451_p0225a21║無所依故外緣不能壞也。遠者，然上福慧二行成，於
X24n0451_p0225a22║一切生等即四等行為功德，成立眾生於等法中即
X24n0451_p0225a23║智真行成。又於眾生生等心即眾生生等，於一切法
X24n0451_p0225a24║生等即諸法等也。
X24n0451_p0225b01║為現在十方諸佛護念下大段，第二、明果德，即北人
X24n0451_p0225b02║云為佛所念等是福果，下得悟無上菩提是慧果，通
X24n0451_p0225b03║實皆得也，亦得也。亦得前是報果，下無是習果，行波
X24n0451_p0225b04║若得此法果為報果，習波若觀得悟無上為故是習
X24n0451_p0225b05║果也。又前是說果，佛說波若故是說中，後是時示得
X24n0451_p0225b06║悟得果也。為佛所念，次果眼終不現惡色，後生果即
X24n0451_p0225b07║是如意果也。三百比丘，第二、習果時眾得益，為三：初
X24n0451_p0225b08║三百比丘，次六萬天子，悞後十千人也。一解云：十二
X24n0451_p0225b09║年方制戒，說波若是十二年前也。二解云：比丘有淨
X24n0451_p0225b10║施衣，是長衣心生當受者，今長此衣捨，知彼處得屬
X24n0451_p0225b11║我心生逆受耶？必得不經宿也。三者、此多知識比丘
X24n0451_p0225b12║即能辦之，不經於宿知不犯。四云、此人修無生第一
X24n0451_p0225b13║義，知結戒是隨俗方便，為悟無生為度眾生，輕慢佛
X24n0451_p0225b14║說不犯戒也。若於戒緩者不名為緩，此為緩者，小戒
X24n0451_p0225b15║破則破之，若乘緩則具緩，如大經說也。亦如有因緣
X24n0451_p0225b16║可得破戒也。問：捨三衣中一衣此是成檀，今闕衣故
X24n0451_p0225b17║應犯戒。一解云：三本是聲聞法，今除聲聞心悟菩薩
X24n0451_p0225b18║道，所以除聲聞衣以上佛也。名大相者，以手舉物顯
X24n0451_p0225b19║乘得解相，因以為名也。得佛相為大相也。六萬天子、
X24n0451_p0225b20║三百比丘是宿世善知識，故共說也。佛記比丘生阿
X24n0451_p0225b21║閦佛國，故念欲見十方佛土，見佛土故發願生彼，故
X24n0451_p0225b22║有第三人悟也。現在為緣起，次明正悞，因見淨土莊
X24n0451_p0225b23║嚴故發願行，名莊嚴王佛也。
X24n0451_p0225b24║大品經義疏卷第三