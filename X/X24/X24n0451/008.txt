X24n0451_p0290b01║
X24n0451_p0290b02║
X24n0451_p0290b03║
X24n0451_p0290b04║大品經義疏卷第八
X24n0451_p0290b05║胡　吉藏　撰
X24n0451_p0290b06║聞持品第四十五
X24n0451_p0290b07║未依論主前，上來三周說竟，今第四廣說。廣說者二
X24n0451_p0290b08║義：一者上三周明義未盡，今更明之，故是廣上三周
X24n0451_p0290b09║之說。二者上三周已明，但是略明，今更廣說。就此四
X24n0451_p0290b10║十三品為二段，前二十明實慧，次明二十三品明方
X24n0451_p0290b11║便慧。亦云前二十品廣上行不行、相應不相應義，後
X24n0451_p0290b12║二十品廣上功周能不能義。亦云初段明體，後段明
X24n0451_p0290b13║用。二十品初一品是總，後十九次第而來。今依論，上
X24n0451_p0290b14║來五品歎法說般若，今半品歎人歎行般若，人即說
X24n0451_p0290b15║般若也。上歎法非無人，歎人非無法，從多為論也。
X24n0451_p0290b16║品二：初、歎人；次、勸修。初三：一、明信人之德；二、明不信
X24n0451_p0290b17║人失；三、天主尊敬般若以成歎人。天主歎人為：初、歎
X24n0451_p0290b18║淺行人；二、歎深行人。所以歎上聞上吉，吉以百句歎
X24n0451_p0290b19║般若，佛以深理上成其所歎故歡喜，言有人聞此法
X24n0451_p0290b20║者必久殖三多也。古有人言逕耳品，一逕於耳必久
X24n0451_p0290b21║殖善根。聞持者，歎聞能持之人也。何況受持下，第二、
X24n0451_p0290b22║歎深行人。凡九人：初、受持如說行七人，合歎也；能聽
X24n0451_p0290b23║受如說行問答，歎八人也；聞是般若不驚怖下，歎第
X24n0451_p0290b24║十人。此十皆是舉往因歎也。舍利弗白佛下，第二、身
X24n0451_p0290c01║子歎。此歎具歎十人，具舉二世德歎，如鞞舉現德此
X24n0451_p0290c02║量歎。何以故下，舉往因釋現德歎也。
X24n0451_p0290c03║世尊若毀信下，第二、明不信之人失。所以明不信之
X24n0451_p0290c04║人先世有目者，歎證成信必有目故也。問：前世既毀
X24n0451_p0290c05║應隨惡道，今云何今世更得毀？答：此始終為論耳。先
X24n0451_p0290c06║世毀且受正傍二報，正報即阿鼻，傍即餘畜生等報
X24n0451_p0290c07║也。二報竟後人身更復續毀，毀竟更受苦，如初深戒
X24n0451_p0290c08║不可毀也。二、解云：前世毀業未深故未受報，有餘功
X24n0451_p0290c09║德熟故受人身，故毀也。三、解云：五逆業必次身，餘罪
X24n0451_p0290c10║不定，或次身或後身也。
X24n0451_p0290c11║爾時釋下，第三、尊敬般若以成人。為兩：初、述身子之
X24n0451_p0290c12║毀，明其既無習因而有不信不足可恠；第二、尊敬般
X24n0451_p0290c13║若以成歎。述身子之信義如文。
X24n0451_p0290c14║佛告下，第二段，觀脩習。有人解云：從此始是第四大
X24n0451_p0290c15║段，廣說文品。初已來是歎人，對前五品歎法也。所以
X24n0451_p0290c16║知是廣說者，更觀學更明習般若義，何異序品觀學
X24n0451_p0290c17║習應修習義耶？然雖復廣說更無歎眾，但諸天鈍根
X24n0451_p0290c18║非一言能曉，故為重耳，指掌合其得悟也。此中更開
X24n0451_p0290c19║三三。初三者：一、觀；二、住；三、習。中三者：一、廣事；二、佛護；
X24n0451_p0290c20║三、結成功德。後三明般若行人有上中下，今前不同
X24n0451_p0290c21║此說。就第二段中三：初、學脩；二、問脩；三、答。初中兩：一、
X24n0451_p0290c22║述成；二、正觀。問：序品勸學已觀，今何故更觀？答：欲述
X24n0451_p0290c23║成天主之歎耳。天主云：禮般若是禮一切智。佛述釋
X24n0451_p0290c24║云：般若生一切智故是禮一切智，既生一切智則生
X24n0451_p0291a01║一切德，欲得一切須學般若也。次天主問修中二：問
X24n0451_p0291a02║習與習。問住品問住異者，習應但問習般若不問餘
X24n0451_p0291a03║習，問住品亦然。今問住一切行、問習一切，所以總問
X24n0451_p0291a04║一切行者，佛既云般若生一切行，故今問一切也。第
X24n0451_p0291a05║三答中為三：初、答問；二、身歎人；三、須菩提歎人。
X24n0451_p0291a06║初、答問，明人所習法資而段是習法之人也。答問為
X24n0451_p0291a07║兩：初、正答；二、重釋答；二、重釋答；二、問總答也。以不住
X24n0451_p0291a08║一切法為習般若也，亦應云不習一切法住般若也。
X24n0451_p0291a09║復次下，第二、論主為此義難解故更說不行因緣。謂
X24n0451_p0291a10║不習色是為者，明畢竟無所習始是妙習，亦應云畢
X24n0451_p0291a11║竟無所住始是住般若也。問：何故不習色？答云：色是
X24n0451_p0291a12║質礙、是有無常等則增長諸見，今不習如此見故名
X24n0451_p0291a13║習色。問：應是習般若，云何是習色？答：即如此了悟色
X24n0451_p0291a14║名習般若也。又意菩薩行正語正業守護身口名為
X24n0451_p0291a15║習色，著是身口，今動捨有所得善身口，此正破有所
X24n0451_p0291a16║得持戒等人，故云不習如此身口色始名習色，乃是
X24n0451_p0291a17║守身口也。淨論成戒始是般若戒也。
X24n0451_p0291a18║爾時舍利弗下，第二、身子歎習法之人。歎中為兩：初、
X24n0451_p0291a19║歎人所行法；次、歎人之人。初兩：一、正歎；二、釋疑正歎；
X24n0451_p0291a20║三、歎；三、述。初甚深歎者，身子聞佛答天主無所住、無
X24n0451_p0291a21║所習，始是習般若深入空智，歡喜白佛：般若甚深也，
X24n0451_p0291a22║以深故難測量，難測量故無量，三歎相生也。佛意只
X24n0451_p0291a23║云色等甚深耳，勿信真諦及實相自甚深。何者？凡夫
X24n0451_p0291a24║真諦實相自深耳，色等淺故迴其心也。又凡夫所謂
X24n0451_p0291b01║深乃成淺，如言有真諦實相，絕言語、斷心行，終有此
X24n0451_p0291b02║理，是有所得故乃是淺。其所謂色言淺，只不見此色，
X24n0451_p0291b03║縱迹處所不可得，故反成深也。普是隨緣語也，何曾
X24n0451_p0291b04║有如此淺深定相可得耶？
X24n0451_p0291b05║佛告舍利弗不得甚深下，第二、釋疑。時眾及身子疑
X24n0451_p0291b06║云：般若既甚乃至難測，菩薩云何得耶？既深不可行
X24n0451_p0291b07║而行，云何利益耶？佛益能不行甚深，如是行般若也。
X24n0451_p0291b08║問：用甚深破不甚深，今用非甚深非不甚深泯甚深，
X24n0451_p0291b09║故知未曾深不深也。身子白佛甚深者，問：佛前云非
X24n0451_p0291b10║甚深，今云何歎言甚深？答：良由非甚深不甚深，所以
X24n0451_p0291b11║是甚深。又或時說甚深、或說不甚深，無一定相，故復
X24n0451_p0291b12║是甚深也。又弟子者，佛意明非甚深，亦於新發意菩
X24n0451_p0291b13║薩是甚深，故歎也。不應為新發菩薩說者，其人云：我
X24n0451_p0291b14║若信此非不深非不深般若，則墮邪見中故也，不應
X24n0451_p0291b15║受也。我若不信則違佛語，故進退為過，不應令此人
X24n0451_p0291b16║聞也。問：今人聞般若皆信，如什公來秦，秦地皆信大
X24n0451_p0291b17║乘，此是何謂耶？答：此可皆是久發意人，或可此人未
X24n0451_p0291b18║知信不，皆是盲信，不足是語也。
X24n0451_p0291b19║釋問叵有未受記下，第二、就譬歎人。有七：一、天主問；
X24n0451_p0291b20║二、身子答；三、佛舉往因述成身子；四、身子舉兩譬歎
X24n0451_p0291b21║釋於人；五、佛命令重說也；六、身子受命重說；七、佛述
X24n0451_p0291b22║成天主。問叵有未受記聞不生怖不者，以身子先言
X24n0451_p0291b23║應為阿鞞說新發意聞或生怖故，今問叵有新發意
X24n0451_p0291b24║聞不怖耶？地子答聞不生怖者，此將得記不久也。問：
X24n0451_p0291c01║此非受記聞不怖，是久發意人聞不怖耳，終無新發
X24n0451_p0291c02║意人不怖。若爾，何由得久發意也？後云何分新發意
X24n0451_p0291c03║耶？答：只作此言，即是引新發意。如中論言著空不化，
X24n0451_p0291c04║既言不化，即是欲令受化，故作此言也。又此中正歎
X24n0451_p0291c05║法妙人尊，若始人便能解了不生怖畏，法則不足可
X24n0451_p0291c06║重，亦人非足尊也。引新發意，已如隨喜品說，今不復
X24n0451_p0291c07║明也。文處可知。五譬為二：初、是況譬也；又四、正是譬
X24n0451_p0291c08║也。況者，若人得夢，夢中行行坐道場，此人尚近道，況
X24n0451_p0291c09║菩薩實行行者，記寧遠耶？第二、四譬大意者，略明二
X24n0451_p0291c10║義：一者、為自知得記不久；二者、他人知其得記不久。
X24n0451_p0291c11║問：何故有此五譬？答：上既云得記不久，今釋不久之
X24n0451_p0291c12║相也。初譬是自知也。一百由旬是欲界，二百是色界，
X24n0451_p0291c13║三百是無色界，四百二乘地。又四百欲界、三百色界、
X24n0451_p0291c14║二百無色界、一百二乘地，此反覆終譬三界二乘地
X24n0451_p0291c15║也。他云此經未明三界外事，法華始明也。今問法華
X24n0451_p0291c16║五百由旬，不云譬五住地而解為五住地，法華何必
X24n0451_p0291c17║三界為三百，不開二乘地二百耶？故知但是離合故
X24n0451_p0291c18║有四百五百耳。故法華般若左右得相類，法華譬五
X24n0451_p0291c19║住，今亦爾。今譬三界二乘，法華亦爾也。曠野嶮道，總
X24n0451_p0291c20║譬世間也。先諸相放牧者，見大菩薩捨世間樂，深心
X24n0451_p0291c21║樂般若也。問：大菩薩不樂世間，云何譬牧牛？答：如遺
X24n0451_p0291c22║教經，牛譬六根，菩薩守護六根不起過罪也。壃界者，
X24n0451_p0291c23║識大乘小乘利益，及識有所得無所得兩教界也。園
X24n0451_p0291c24║林者，能得佛道無所得萬行也。城譬三菩提，邑譬無
X24n0451_p0292a01║生忍十地，聚落譬順忍三十心也。賊是六十二見，惡
X24n0451_p0292a02║虫是愛恚等也。安隱者，唯未得順忍無生忍及佛道，
X24n0451_p0292a03║知去此不遠故正觀稍成，煩惱不能搖動也。去正智
X24n0451_p0292a04║不遠故不畏飢，正定不遠不畏渴也。大海是無上菩
X24n0451_p0292a05║提，不見山樹是得般若經卷，修無依得法也。春時者，
X24n0451_p0292a06║煩惱欲滅正觀欲生時也。故葉墮者，耶結便滅也。新
X24n0451_p0292a07║葉是得經卷，亦是順忍華無生忍果佛道也。見樹相
X24n0451_p0292a08║歎喜者，下合中云諸天道曾見佛者，見此菩薩如此
X24n0451_p0292a09║相故歡喜，知去道不喜也。世人，悟道定人也，悟無上
X24n0451_p0292a10║任也。身體者，愛重厭本習是行，行已久深厭世間也。
X24n0451_p0292a11║異母人是諸佛菩薩也。前兩譬明自知受記不久，後
X24n0451_p0292a12║兩是他知，他知中初始行知，後是深行知也。
X24n0451_p0292a13║爾時須菩提白佛下，第三、須菩歎人也。就中有兩：第
X24n0451_p0292a14║一、歎菩薩行四攝行廣益眾生；第二、歎菩薩具足修
X24n0451_p0292a15║行。初中兩：一、須菩歎佛，述歎。歎佛者，上身子五譬歎
X24n0451_p0292a16║菩薩，佛讚成之，須菩聞此故歎佛能善付菩薩。菩薩
X24n0451_p0292a17║所以有上得記之相者，由佛善巧之化故，所以歎佛
X24n0451_p0292a18║也。菩薩事者，論云空道福德是也。凡夫福慧兩無也，
X24n0451_p0292a19║二乘有空慧而無福道，菩薩具空福二道為菩薩事
X24n0451_p0292a20║也。善付囑者，以未成就之人付已成就人，付囑人也。
X24n0451_p0292a21║以法付諸菩薩令宣通不斷，以法付囑人也。佛述中
X24n0451_p0292a22║出付屬因緣，謂菩薩能利益眾生復能自行，故付囑
X24n0451_p0292a23║也。二句初、總明菩薩發心利物。諸菩薩四攝下，出利
X24n0451_p0292a24║物事也。四攝具足自行化他，同事是自行，餘三是化
X24n0451_p0292b01║他也。行十善具四攝，為說十善即是布施，布施具財
X24n0451_p0292b02║法，今是法施布施也。隨其所應為讚十善，行十善得
X24n0451_p0292b03║長壽無病無等，即是愛語也。現世行此十善得法利
X24n0451_p0292b04║益是利益，菩薩亦得行十善是同事也。
X24n0451_p0292b05║須菩白佛希有下地，二、歎菩薩具足修行。前身子兩
X24n0451_p0292b06║歎：一、歎人所行法深故則知人勝；二、舉譬歎菩薩問
X24n0451_p0292b07║此深法不驚怖得受記不久也。之二歎是歎自是行，
X24n0451_p0292b08║即是始行。須菩上歎菩薩四攝益堪可付囑，是歎化
X24n0451_p0292b09║他，合身子歎都是歎始行人竟也。今問具足者，明菩
X24n0451_p0292b10║薩修行即是得記人也。此中雖不作三十心十地，略
X24n0451_p0292b11║明菩薩始修行義。問具足者，歎菩薩修行究竟即是
X24n0451_p0292b12║得受記。此中雖不作三十心十地等歎，略來就一般
X24n0451_p0292b13║若中具歎始終，於義略盡也。就文為二：一者、歎人；二、
X24n0451_p0292b14║問法。歎人云大功德成就者，聞上佛說菩薩具自行
X24n0451_p0292b15║化他，故云大功德。問化他云何是大功德？益菩薩欲
X24n0451_p0292b16║盡未盡劫後扁度，度四生時長心大故，有是大功德。
X24n0451_p0292b17║又云益眾生於菩薩了非親屬，人不貪利又不求恩
X24n0451_p0292b18║而能度之，故是大功德也。云何具足行？第二、問具足
X24n0451_p0292b19║行。北人及云師分此文於義不可直問，益因修於文
X24n0451_p0292b20║義皆并也。論云具足諸菩薩得十地坐道場，行諸法
X24n0451_p0292b21║不增減，不見有顛倒可滅故不滅，滅不見正觀可生
X24n0451_p0292b22║故不增，如坐道場觀十二因緣，如虗空不可盡也。次
X24n0451_p0292b23║須菩歎所見不可思議者，論云：須菩聞具足行，驚喜
X24n0451_p0292b24║不能自安，故云不可思議也。次佛述云：色不可思者，
X24n0451_p0292c01║良由諸不可思議故，不可思議智也。如中道不生不
X24n0451_p0292c02║滅故，發不生不滅觀。次佛更泯不可思議也。前泯思
X24n0451_p0292c03║議，今具不思議也。可曾有不思議，生不思議智也。後
X24n0451_p0292c04║泯境智也。次須菩問雖能信解者，論云：須菩於般若，
X24n0451_p0292c05║不得依正處，如設大海真，置不可思議。已歎行信解，
X24n0451_p0292c06║說此不可思議，非思議不思議，誰能信解者？佛答：久
X24n0451_p0292c07║殖三多，故能解信。此是始行中久發心人也。次聞久
X24n0451_p0292c08║殖三多之相，佛答：勿作有所得分別，即是種無所得
X24n0451_p0292c09║善根，即是久行行，即是與善知識相隨，合三多為一
X24n0451_p0292c10║也。白佛甚深者，須菩聞佛釋久殖三多，能信深般若
X24n0451_p0292c11║得利益，更作二歎：一甚深，二珍寶聚。如文也。
X24n0451_p0292c12║白佛甚可恠下，大段第二，前四十品明般若妙義，此
X24n0451_p0292c13║云至成辨品，諸天子去是不遠義，若還本處正有四
X24n0451_p0292c14║品物，涉六品明留難。所以明者，世間之寶尚有賊難，
X24n0451_p0292c15║出世法寶亦有內外諸難，故明此留難令二見而不
X24n0451_p0292c16║隨。又上來示正，此章示邪，非正無由識邪，非邪無由
X24n0451_p0292c17║顯正，佛恐邪正不能分，眾生不能取捨，故今開示也。
X24n0451_p0292c18║又巧識邪即是正下，六處魔著寶際，中無方便學無
X24n0451_p0292c19║所得，般若成有所得，故正即成邪也。又所以說留難
X24n0451_p0292c20║者，欲識彼行人宜應戰懼速修行也。由來作四段分
X24n0451_p0292c21║經，明功德屬諸說，辨留難屬廣說，此為大悞。三周通
X24n0451_p0292c22║明般若體，六通明三周功德，今亦通明三周留難，不
X24n0451_p0292c23║應取大段內小章中論之，無廣之旨也。上三周明般
X24n0451_p0292c24║若體，三周明功德，今亦得三周明留難，此品略明留
X24n0451_p0293a01║難，魔事兩過廣明留難，佛母成辦明難不能難也。
X24n0451_p0293a02║雖復三周，大段為二：第一、兩品半正明留難，第二、兩
X24n0451_p0293a03║品半明雖難。初又二：第一、此品略舉留難，勸速修行
X24n0451_p0293a04║得果報；第二、兩品廣明留難，觀而不隨也。初三：地一、
X24n0451_p0293a05║正舉留難，勸人速修；第二、留難雖多，不能為難；地三、
X24n0451_p0293a06║明修行之人有大功德。問：何故中問明留難？答曰：欲
X24n0451_p0293a07║貫一經之前後故也，甚可恠。如意珠能滿人願，愚人
X24n0451_p0293a08║謂為不淨，稱為魚目。般若能滿眾生願，應虗心頂受，
X24n0451_p0293a09║而人反欲破般若及弘道之人，故可傷恠也。山中師
X24n0451_p0293a10║云：般若是得道主，卒試可不能隨喜，而反於中作留
X24n0451_p0293a11║難，甚可恠也。佛述中，初、述明實有留難。所以說留難
X24n0451_p0293a12║者，試彼行人宜應戰懼。二、歎。歎，行也。一月、二月、七月
X24n0451_p0293a13║一歲者，般若部黨經即有上中下，謂光讚道行等，故
X24n0451_p0293a14║書之有遲疾也。一月書小品得竟，小即二十七，從正
X24n0451_p0293a15║月至七月得竟，大品可歲竟，可以疑如此也。問：可以
X24n0451_p0293a16║留難？答：釋迦出惡世，眾生內有惡因，外感惡緣，魔惡
X24n0451_p0293a17║鬼或作疾令不得說般若，或人來說法師罪，或言不
X24n0451_p0293a18║能如說行，何足可聽，或國土賊亂，或大名大利，或妙
X24n0451_p0293a19║五欲引之，或可縣官口舌等，皆是魔也。問：何故有此
X24n0451_p0293a20║魔來？答：非合由外此難，十是眾生惡業感之也。
X24n0451_p0293a21║須菩白佛下，第二、明雖多留難，佛力故難不能難。十
X24n0451_p0293a22║方佛力，以佛是出三界人、魔是三界人，佛是解脫人、
X24n0451_p0293a23║魔是繫縛人，故佛力勝也。又十方佛能一時加護，十
X24n0451_p0293a24║方魔不能得一時留難，以魔通力不及遠及也。以十
X24n0451_p0293b01║方佛能一時加護者，以十方佛皆見也，所以一時加
X24n0451_p0293b02║護。十方魔若不相見，豈得一時作留難也？問：何以明
X24n0451_p0293b03║難不能難？答：人疑云：魔是生死，般若是出世法，何故
X24n0451_p0293b04║受難？故今明實爾，所以難不能難。問：佛力何不令難
X24n0451_p0293b05║不起留，今起而後滅？答：惡業故起難，佛力故滅難也。
X24n0451_p0293b06║又若必一心如說行，則難亦不起也。
X24n0451_p0293b07║舍利弗是中求菩薩前道者下，第二、明行般若有果
X24n0451_p0293b08║報。良由佛力令難不能難故，受持供養得果報也。又
X24n0451_p0293b09║二：初、明行般若故得大果報；二、明般若隨方利益。初
X24n0451_p0293b10║如文也。
X24n0451_p0293b11║舍利弗當兩方下，第二、明隨方利益。為二：第一、明三
X24n0451_p0293b12║方利益；第二、明稱歎釋疑。二、一方利益即三：問：何故
X24n0451_p0293b13║不說東方？答：佛出東方，於中說般若破魔，外道多有
X24n0451_p0293b14║眾悟道，化緣既訖於雙樹般涅槃。般若經從東方往
X24n0451_p0293b15║南方、從南方往西方、從西方往北方，如日月二十八
X24n0451_p0293b16║宿旋繞四天下也。又如日月雖無心而平等利物，般
X24n0451_p0293b17║若亦爾。又如佛無著心故不定住一處，般若亦爾，故
X24n0451_p0293b18║遍至四方也。南西二方中略明世出世二益，謂離三
X24n0451_p0293b19║惡道生天人世間益也，增益六度得三乘出世益也。
X24n0451_p0293b20║至北方中為二：初、明般若於北方作佛事；二、明北方
X24n0451_p0293b21║廣行作佛事，異餘三方。初云於北方作佛事者，佛在
X24n0451_p0293b22║世及正法五百年，得道者多感有佛事，合是像法得
X24n0451_p0293b23║益者少佛事轉少，有利鈍二人，利根人能受持乃至
X24n0451_p0293b24║供養具生福慧，鈍根但供養生福德，利鈍雖殊，因此
X24n0451_p0293c01║經得畢苦也。白佛廣行初問答，直於北方廣行者四
X24n0451_p0293c02║義：一者、多有殖因也；二者、北方三方中最大也；三者、
X24n0451_p0293c03║北方有雪山，雪山寒煞毒，此中食五糓無毒，故心三
X24n0451_p0293c04║毒不大，發心柔濡五根易立也；四者、東方為初故大
X24n0451_p0293c05║盛，北方為後亦大盛，如燈將盡也。若就初中後聞勝
X24n0451_p0293c06║劣三方，即是東南西三方，前聞法北方最後，故以前
X24n0451_p0293c07║聞豈不勝後聞？即北方人根及勝，以後聞法為劣，以
X24n0451_p0293c08║聞法前後勝劣，不論利根也，北方後聞故劣也。即二
X24n0451_p0293c09║對問答意，即已前般若感弘北方，未知幾人聞無所
X24n0451_p0293c10║得般若信悟不敬怖耶？佛答二：初、明悟無所得者，非
X24n0451_p0293c11║多行有所得般若也。即二能信無所得必有深行願，
X24n0451_p0293c12║此為二：第一、明信無所得人修行及得果；二、明信無
X24n0451_p0293c13║所得發誓願得果報。初如文。是善男子功於我前立
X24n0451_p0293c14║誓願下，即二文也。
X24n0451_p0293c15║白佛希有下，第二、稱歎釋疑。前歎佛五明圓厶照下，
X24n0451_p0293c16║若三世異二乘，但知八萬劫故歎也。又如來未曾有
X24n0451_p0293c17║知而無知可歎，又眾生雖無一豪可有而了知，了知
X24n0451_p0293c18║故是希有也。又所以歎者，欲證以即是異已。世尊未
X24n0451_p0293c19║來下，此釋疑。凡兩疑兩釋：初疑，從上少有人聞般若
X24n0451_p0293c20║不怖生，既同是出家、同求般若，何故有得不？佛答：此
X24n0451_p0293c21║人內心求故得，餘不能爾故不得。第二、明疑，云此人
X24n0451_p0293c22║一心耳，佛不在魔力。又大品云：何得與般若相應？佛
X24n0451_p0293c23║答：此人一心，云求佛道，專為眾生故轉身易捨也。
X24n0451_p0293c24║魔事品第四十六
X24n0451_p0294a01║此下第二、魔明留難。上品雖言魔為留難，未出留難
X24n0451_p0294a02║事，今廣出留難事也。所以明般若復明留難者，前云
X24n0451_p0294a03║不說魔羅是惡知識，佛今是眾生善知識，故具示邪
X24n0451_p0294a04║正得失也。魔者，四魔雖內外因果，三為內魔，天為外
X24n0451_p0294a05║魔，由內故有外也。陰與死魔是果，煩惱為因也。四魔
X24n0451_p0294a06║通云命者也。天魔的為欲主，亦云華箭，亦云煞主。死
X24n0451_p0294a07║魔明脫命，亦為遠奪慧命。煩惱亦是奪命因緣，如由
X24n0451_p0294a08║大貪大瞋皆失命，又由煩惱感無常也，亦由有陰身
X24n0451_p0294a09║故，致失慧命也。問：三魔屬內，天魔屬外，猶更有魔以
X24n0451_p0294a10║不？答：更有二魔：一、無情物，謂寒熱等，屬陰魔攝也；二、
X24n0451_p0294a11║外道斷善根人定有所得，大乘學人深著三藏人，著
X24n0451_p0294a12║世間惡人、縣官、惡獸等，謂是魔民，屬天魔攝也。
X24n0451_p0294a13║品二：初請說魔事，二詶說。為說法中騰前說正，二請
X24n0451_p0294a14║後說邪。答中為二：初列三章門，次釋三門。三門者，說
X24n0451_p0294a15║門二，書門三，合列受持讀誦正憶念親近章門。從說
X24n0451_p0294a16║乃至正憶念中，一一皆應具十種事：一樂說卒起，二
X24n0451_p0294a17║樂說不卒起，三慠慢，四戲咲亂心，五輕咲不敬，六亂
X24n0451_p0294a18║心不定，七不和合，八不得滋味捨去，九轉相輕咲，十
X24n0451_p0294a19║共相輕蔑。但隨其義，便或有或無也。說中二：一樂說
X24n0451_p0294a20║辨不卒起。不卒起者，法師心欲說而口不能言，即魔
X24n0451_p0294a21║事也。所以為魔事者，聽者見不說，或謂法師不解義
X24n0451_p0294a22║故不說，或謂不得供養故不說，或謂著樂故不說，或
X24n0451_p0294a23║謂慠慢故不說，或謂輕眾故不說，如此等因緣，令聽
X24n0451_p0294a24║者佛惟故不說。下釋云難具足六波羅蜜者，以具先
X24n0451_p0294b01║世根鈍，難具足六度故，今世魔得便也。樂說辨卒起
X24n0451_p0294b02║者，其者此樂說復無深義，謂有深義不應名，若言可
X24n0451_p0294b03║相時而坐也。次書章門中四義，四中書不和合者，或
X24n0451_p0294b04║書經卷，或口授，要須眾事和合也。此中非次云外國
X24n0451_p0294b05║員漢本不可得，不如此間有經本寫被處，必就前人
X24n0451_p0294b06║受，前人許授乃得，不授不得，或可有能授無所授，或
X24n0451_p0294b07║有所受更無能授，兩不和合，天魔事也。不得滋味者，
X24n0451_p0294b08║第三章門，或言此經前後煩重故無味，或言品品皆
X24n0451_p0294b09║空故無味也。又言未是了義究竟法故不得味也。
X24n0451_p0294b10║白佛：云何不得滋味下，釋三章門也。前釋第三章門，
X24n0451_p0294b11║次合釋書、說二門也。釋初門為兩：初、約有所得學，不
X24n0451_p0294b12║得滋味；二、學小乘求大，不得滋味。今前問答，問意云：
X24n0451_p0294b13║般若是真甘露，亦是如意珠，何故不得味而棄之耶？
X24n0451_p0294b14║佛答意：明道與俗及聖與凡異，故不得味。佛答文三：
X24n0451_p0294b15║一、不得受記；二、不說名字；三、不說生處。不為受記者：
X24n0451_p0294b16║一者、其行未與記則懈怠；二、恐五通佛及天龍幾不
X24n0451_p0294b17║見其人行行，云何與記？便言佛道不足可貴也。甫當
X24n0451_p0294b18║更爾，以不住般若故，一念劫退一劫，若百千念，則百
X24n0451_p0294b19║千劫縮知道也。所□劫者，甫言：師始明其劫，一劫復
X24n0451_p0294b20║始，斯經更懃行，方便得相應。又云：補簡以其念，念劫
X24n0451_p0294b21║一劫故。後明修行，懃補方合也。又甫云：方方更修行
X24n0451_p0294b22║也，用百正也。
X24n0451_p0294b23║復次，須菩學餘經，第二、以學小求大乘般若，故為失
X24n0451_p0294b24║明。有三種人：一者、下品人出家，值三藏師僧，三藏師
X24n0451_p0294c01║僧教其心三藏法求佛，此人了不聞大乘無所得法
X24n0451_p0294c02║也；二、中品人雖學三藏，亦聞般若無所得法，謂但明
X24n0451_p0294c03║空，無有義味，故捨而不學；三者、上品人亦學三藏，其
X24n0451_p0294c04║人知三藏為半字小乘，般若為滿字大乘，而欲信行
X24n0451_p0294c05║般若，但三藏師僧之云。三藏無所不備，無德不圓，如
X24n0451_p0294c06║六足毗曇及分別法義等中是般若，八十部律是尸
X24n0451_p0294c07║羅，阿毗曇中廣說禪、定、解脫、三昧是禪，三藏本生中
X24n0451_p0294c08║難施、戒、忍、進是天四度，汝行此六度故，得佛般若經。
X24n0451_p0294c09║前後相違，無定相會，不可解也，汝何須學？如今之律
X24n0451_p0294c10║師、論師、毗曇師重此，方知亦云只學此三，自得作佛
X24n0451_p0294c11║也。次須菩問：何等是聲聞經八廣法說，後譬八合？
X24n0451_p0294c12║然道品未曾大小，在小乘有所得小心中，名為小乘；
X24n0451_p0294c13║在大乘無所得大人心中，行為佛道，為度眾生，是大
X24n0451_p0294c14║也。捨根攀枝葉譬者，如人欲得好堅實果，忽下枝葉，
X24n0451_p0294c15║雖有木名，不堪用。三藏為末，般若為本，本堪得佛果，
X24n0451_p0294c16║不堪行不得佛也。又舉本不畏墮地，舉枝必墮地，學
X24n0451_p0294c17║般若故不墮地，學三藏必墮二乘地也。癡幼譬學三
X24n0451_p0294c18║藏人奴客，三藏教主人譬般若經，就奴客求食決不
X24n0451_p0294c19║得食，就三藏中求佛亦不得佛。此中毀二乘有者，淨
X24n0451_p0294c20║名敗種，云何今是劫？二、書般若魔事門，兼釋說章門
X24n0451_p0294c21║及餘受持等，但以書而瑞也。就書中六意，約受持亦
X24n0451_p0294c22║六：初明般若不可說，即言語斷，而書般若時說有所
X24n0451_p0294c23║得是魔事。次句書般若時散亂心，謂起斷常有無生
X24n0451_p0294c24║死涅槃有所得，見般若絕念想而生心動念，故為失
X24n0451_p0295a01║也。白佛可書那者，釋上書語絕斷心行也。問意，佛雖
X24n0451_p0295a02║言絕言語斷心行而猶令書，當知言心不斷，故今明
X24n0451_p0295a03║不可書，成上義也。次第四轉中，上般若不可書，故心
X24n0451_p0295a04║行斷言語絕作無解，亦是失也。用字書般若復失者，
X24n0451_p0295a05║此是文書文字耳，謂離文字別有實相也。次第六意，
X24n0451_p0295a06║明文字復文復無，如淨名文字即解脫相，豈得離實
X24n0451_p0295a07║相而別有文字？只即是實相，而云文字可書實相不
X24n0451_p0295a08║可書，亦為失也。國土念起者，謂此土飢彼土豐，或此
X24n0451_p0295a09║土小彼土大，或此眾少彼眾多等。次鈍根人著供養
X24n0451_p0295a10║利故不得書，為失也。次是利根人不著利養，魔知其
X24n0451_p0295a11║於世間不著，故以小秘法與令得新般若也。此三事
X24n0451_p0295a12║是魔事也。
X24n0451_p0295a13║兩過品第四十七
X24n0451_p0295a14║第二、明兩過人共有魔事也。前既是魔事，為品亦爾，
X24n0451_p0295a15║今既兩過，前則獨過手現也。然兩不知合既為魔，兩
X24n0451_p0295a16║知亦是魔事，如本應說無所得法，魔入心故說有所
X24n0451_p0295a17║得，向無聽書云便不和合非魔事，合既具兩緣則耶
X24n0451_p0295a18║言得遂，故是魔事也。然自在說小乘非魔事，說大乘
X24n0451_p0295a19║是魔事，如佛以一乘化不得便宜，已三乘弘之，若三
X24n0451_p0295a20║根為說一往則緣生傍也，故反成魔事也。若得無得
X24n0451_p0295a21║對之，若有得外大小，但魔事無品也。為二：第一、多明
X24n0451_p0295a22║內魔；第二、多明外魔。外魔之中形聲兩亂，內魔之中
X24n0451_p0295a23║師與弟子，前內魔中非無外魔成助，外魔之中非無
X24n0451_p0295a24║內魔成資也。內外合說二十六雙，約次第而判者可
X24n0451_p0295b01║為四倒，而十四雙師弟子不知為魔事，次兩雙偏明
X24n0451_p0295b02║師為魔事，次五雙弟子為魔事，次五雙重明師為魔
X24n0451_p0295b03║事也。初云弟子信根發欲聽師五蓋覆心，其人雖解
X24n0451_p0295b04║不能如說修行，弟子更無餘處，故就此師受也。次師
X24n0451_p0295b05║悲心發言說，弟子根鈍不欲受也。次師欲利他方去
X24n0451_p0295b06║他方，他方或不宜人或荒亂或賊，故弟子不欲去。十
X24n0451_p0295b07║二頭陀者，師弟二人但有信戒，但頭陀年有無，故不
X24n0451_p0295b08║知地正行。二善中頭陀但是行善莊嚴於戒，行之者
X24n0451_p0295b09║得福，不行無罪也。四聖種中除陳棄藥攝餘三也。若
X24n0451_p0295b10║四聖種第重十二頭陀下則使也。三毒中偏破貪使
X24n0451_p0295b11║也。一者、阿蘭若者，極近三里極遠彌勝，為居家煩亂
X24n0451_p0295b12║故，出家後師徒相結故捨之，令身離得心離也。食有
X24n0451_p0295b13║二：一受請眾僧食，此二人食生愛妨行道，故合乞食
X24n0451_p0295b14║也。衣三二種如上過，故合衲衣，恐好衣生貪又成偷
X24n0451_p0295b15║也。次一食亦恐生貪妨道，故不合數食也。五節量即
X24n0451_p0295b16║重，既聞一食盡力極噉即致患，復生貪故即量三分
X24n0451_p0295b17║留也。不飲漿亦恐生貪妨道也。冢間住令行者見世
X24n0451_p0295b18║間死亡苦惱，故患厭也。又見燒死尸盡滅悟空，又見
X24n0451_p0295b19║尸不淨得不淨觀。來樹下住者，於冢間得道故皈樹
X24n0451_p0295b20║下。又冢間不得道，取是死尸相根。樹下思惟，如佛成
X24n0451_p0295b21║道說法入滅皆依樹下也。於樹生貪，謂為半舍涼樂，
X24n0451_p0295b22║此樹好彼樹惡等。又為鳥糞毒虫故捨住，露地則空
X24n0451_p0295b23║向，故觀易成也。次常坐者，恐煩惱賊來故不敢行住，
X24n0451_p0295b24║不安隱故亦不為也。不著食味不輕，應生等心次第
X24n0451_p0295c01║乞食也。俗人多為衣，外道戒裸形，故佛教但三衣也。
X24n0451_p0295c02║春秋二時行復須十八物下，次言聽法者無信者，此
X24n0451_p0295c03║但名故聽耳。如即外書，又無深信故言無信也。次雙
X24n0451_p0295c04║云說法者堅者，弟子云：尚不能捨物，何能行般若？不
X24n0451_p0295c05║受師法也。次雙師不受弟子供養者，是少欲師，又恐
X24n0451_p0295c06║以如貪法故不受也。弟子不受者，恐不能消師施，又
X24n0451_p0295c07║恐人云：我貪師物，此心雖好不成般若。故失也。次雙
X24n0451_p0295c08║說法鈍根者，是誦語法師也。下明不知十二部經次
X24n0451_p0295c09║第義，亦是誦語師也。次雙有六度無六度者，師見弟
X24n0451_p0295c10║子是著樂罪人，不行六度，故不為說，不知其人聞反
X24n0451_p0295c11║復能行六度。次弟子見師不行六度，謂師但能所說，
X24n0451_p0295c12║不知復身得轉語如說行，又不知師子有讀誦利益。
X24n0451_p0295c13║次得陀羅尼不得者，師不得聞持陀羅尼而解義，弟
X24n0451_p0295c14║子不得聞持而不解義，弟子但得實相陀羅尼，不得
X24n0451_p0295c15║聞持，故不能次第誦，師得復持，故能次第誦，而輕忽
X24n0451_p0295c16║弟子也。次雙師欲令書，弟子不欲故書者，師見罪過，
X24n0451_p0295c17║故不受法也。又師欲化此人為弟子，但其是邪見惡
X24n0451_p0295c18║人，故不受化也。一人離五蓋，一人應離，相輕故不和
X24n0451_p0295c19║合也。次一人毀三惡道，一人讚諸天及二乘，壞其大
X24n0451_p0295c20║乘心，亦是失也。次師一身者，少欲師也。次云隨我去，
X24n0451_p0295c21║師云我若去若住，承迎問訊，能爾者為說，弟子性貴
X24n0451_p0295c22║質直，但求法不能行此事。次弟子能承迎問訊，師云
X24n0451_p0295c23║損我功德，而弟子不解師意，言師不相耐。次師為利
X24n0451_p0295c24║養，欲與諸弟子，言師云何責法，師欲至□□□他方，
X24n0451_p0296a01║或有勝師，有異好經論，或彼處有父母師僧，或彼是
X24n0451_p0296a02║本生處，師不惜命，故言弟子云有身有道身，故不去
X24n0451_p0296a03║也。次師至豐樂處，弟子或路遠相故至去，或愛住處，
X24n0451_p0296a04║或謂師妄語，彼未必好，惡魔作比丘形，
X24n0451_p0296a05║第二、多作外魔形聲二亂，與大經？邪正品復何異耶？
X24n0451_p0296a06║一、明留難；二、釋疑；三、佛力故難不能難也。作大名德
X24n0451_p0296a07║多徒眾比丘形破菩薩，若鈍根菩薩即信，利根未得
X24n0451_p0296a08║觀生疑也。第二、復次二義：一者、令菩薩要前證空然
X24n0451_p0296a09║後作佛，豈有不證空作佛耶？二意云：作佛要須先有
X24n0451_p0296a10║中修行，坐道場時乃用空也。菩薩或信或生疑也。似
X24n0451_p0296a11║上雙起者，如似般若聞說也。作佛形者，小菩薩未應
X24n0451_p0296a12║見佛，見佛雖得小利而破實相觀，不佛不眾生而忽
X24n0451_p0296a13║起佛見，故是失。如人手捉好寶珠，天人耶合求誑耶
X24n0451_p0296a14║者，故小得大失也。又未離欲，如人不堪見□□□深
X24n0451_p0296a15║心深著迷悶而死也。復次多寶下，第三、釋疑云：般若
X24n0451_p0296a16║云：既是妙法應免留難，如大福德人當無留難也。釋
X24n0451_p0296a17║云：如珍寶雖是好物而多賊盜，法寶亦然。又般若亦
X24n0451_p0296a18║如福德人無留難，此是緣惡實如餘留難也。豈離般
X24n0451_p0296a19║若耶？非止能留難般若，而般若有力遂能令人免留
X24n0451_p0296a20║難故。
X24n0451_p0296a21║第三、從善男子書般若時，佛力故難不能佛力，由般
X24n0451_p0296a22║若前得終是般若力。上品已明佛力令難不起，今更
X24n0451_p0296a23║明者，上但明令難不起，今具足眾行；上但明佛力，今
X24n0451_p0296a24║明佛菩薩力也。
X24n0451_p0296b01║此下第二段，明佛守護般若故難不能難。文三：第一、
X24n0451_p0296b02║明般若能作恩；二、問相品明佛知報恩；三、歎般若能
X24n0451_p0296b03║成大事。初二：第一、略明般若作恩，如求報恩；二、廣明
X24n0451_p0296b04║般若作恩，而中有兩，謂譬及合也。
X24n0451_p0296b05║佛母品第四十八
X24n0451_p0296b06║三義：一、能生；二、報行護；三、能成。即教示二慧為父母，
X24n0451_p0296b07║故淨名經云：智度菩薩母，方便以為父。即慧為父母。
X24n0451_p0296b08║若大論云：般若以為母，般舟三昧以為父也。三福慧
X24n0451_p0296b09║父母，五度為父，般若為母，此三雙法身父母也。生身
X24n0451_p0296b10║父母，如淨飯摩耶也。問：云何是人法父母？答：般若能
X24n0451_p0296b11║十方佛為父母，能生萬行萬德法父母也。他云般若
X24n0451_p0296b12║能成萬行也，今云能生萬行，若無所得萬行則從般
X24n0451_p0296b13║若生，有所得萬行則從顛倒生。問云：般若能生三乘
X24n0451_p0296b14║五乘，應是三乘五乘母？應是三乘通教？若即以化，若
X24n0451_p0296b15║生三乘三乘通教者，若生五乘應是五乘通教也。今
X24n0451_p0296b16║明此難，般若具生五乘人法因果，至論正般若非因
X24n0451_p0296b17║非果、非三非五，五一皆是般若方便用。若了悟知此
X24n0451_p0296b18║三是般若三，此無生滅，無生滅無大小，無大小即識
X24n0451_p0296b19║正般若，非三五也。別遂仰三教三解，則失般若，如天
X24n0451_p0296b20║雨於餓鬼，成就丸生滅三，亦無無生滅，於其成生滅，
X24n0451_p0296b21║故生滅也。問：今說三乘由般若，云何引餓為喻？若此
X24n0451_p0296b22║是於緣夫為語也。般若三是無生滅三，於緣成生滅
X24n0451_p0296b23║三，如餓鬼也。問：何故有佛母譬來？若上兩過品末及
X24n0451_p0296b24║諸品中云：佛及甚大菩薩守護般若法，及守護般若
X24n0451_p0296c01║人。彼墨生疑：佛於法人心無憎惡，何故愛般若法及
X24n0451_p0296c02║愛般若人？今釋云：非是愛心守護，但以般若能生佛，
X24n0451_p0296c03║佛欲報般若恩故，守護身故，有此品也。初譬中云母
X24n0451_p0296c04║中得病者，謂留難也。有內難、外難、有情魔、無情魔，如
X24n0451_p0296c05║寒熱等，是無情等魔也。此是眾生病，故般若病也。合
X24n0451_p0296c06║譬中二：初、明佛恩，守護供養般若也；二、明守護行般
X24n0451_p0296c07║若人法；四、明出生三世。佛為般若有此恩德，故守護
X24n0451_p0296c08║般若也。第二、守護人，如文也。
X24n0451_p0296c09║白佛下，第二、廣明般若作恩。為二：初一、問答明般若
X24n0451_p0296c10║作恩；次、歎般若甚深，明有能信之人即信般若實作
X24n0451_p0296c11║恩。初前問，次答。有四：第一、舉法問人；第二、舉人問法。
X24n0451_p0296c12║初三問云何能示世間，就心問劫；四問云何諸佛說
X24n0451_p0296c13║世間，樂其言說；四問從二文生。上云般若能生、佛能
X24n0451_p0296c14║示世間，今開此二為四□能生與後生為兩。所以開
X24n0451_p0296c15║能生、後兩者，為能生是因、從生是果，能生是法、從生
X24n0451_p0296c16║是人故也。所以開示、說為二者，師云：此有人、法不同。
X24n0451_p0296c17║若有能、所，如人為能說，則般若是所說；般若為能示，
X24n0451_p0296c18║則佛為所示。經文云：般若能示世間，故云示也；佛菩
X24n0451_p0296c19║提說世間，故云化也。此意明般若是能示、能說，般若
X24n0451_p0296c20║是說所，故佛是二爾，故言示也。佛言：佛說世間也。而
X24n0451_p0296c21║復言示，就心枝言亦不相違也。佛答中論但答三問，
X24n0451_p0296c22║不答第三問，以第一門能生、第二從生，此是同故答
X24n0451_p0296c23║能生，即答從生也。餘二義異故別答。答般若能生，佛
X24n0451_p0296c24║問如文也。須菩提！諸佛說世間相下，略第四問也。
X24n0451_p0297a01║次須菩言下，此去廣答第二問。兼答即四問。須菩提
X24n0451_p0297a02║先雙牒說、示二問，次正答第二問，即是兼答第四說
X24n0451_p0297a03║問。文三：初明般若能示佛差別、無差別，即世諦、第一
X24n0451_p0297a04║義諦；次示佛說無差別、差別，即第一義諦、世諦；第三
X24n0451_p0297a05║示二諦平等，同一如也。但示第一義，則墮空見中；但
X24n0451_p0297a06║示世諦，則墮有見中；但示平等，則墮不二見中。合先
X24n0451_p0297a07║示空有、有空不二義，次示有不有有、空不空空不二
X24n0451_p0297a08║義。如此識教悟理，發生二智，故得成佛也。初如文。
X24n0451_p0297a09║復次知眾生心所行下，第二、示第一義諦。文二：初、略
X24n0451_p0297a10║明知眾生心所行；次、廣知眾心行。前明知其無所有，
X24n0451_p0297a11║今知無所不有，此是無所有而無所不有，雖知無所
X24n0451_p0297a12║有實，故云無眾生名。此語須論之，不得作有無歷別
X24n0451_p0297a13║解也。
X24n0451_p0297a14║復次所有眾生名數下，即二、廣明第一義世諦，為二：
X24n0451_p0297a15║初、總列三界；次、三界十二心：一、攝心；二、亂；三、有毒；四、
X24n0451_p0297a16║無三毒；五、廣；六、大；七、無量；八、不可見；九、出；十、沒；十一、
X24n0451_p0297a17║屈；十二、申。總此十二心為二例：初、別釋八心；二、總釋
X24n0451_p0297a18║四心。八心一一皆三：標、釋、結。初標如攝心，亂心如文。
X24n0451_p0297a19║須菩提云何知下，第二、釋前疑。次疑有二意：一者、佛
X24n0451_p0297a20║常行寂滅空，云何遍知眾生心？此以空疑有二，云佛
X24n0451_p0297a21║一心，云何一時遍知一切心？此以少疑空也。諸法相
X24n0451_p0297a22║故者，此舉七疑釋知也。始因法相即七難，初心法相
X24n0451_p0297a23║知即諸法實相者，未曾有體悟中道實相，用此中道
X24n0451_p0297a24║智慧知眾生心，若外道二乘著二邊無此慧故，不能
X24n0451_p0297b01║如實慧通智知道也。皆悟諸法無常，以無常慧故故
X24n0451_p0297b02║名盡也。三、無染，以悟無常故名無染。四、滅，用世間道
X24n0451_p0297b03║伏滅諸結名滅。五、斷，用無漏斷結也。六、寂滅。七、離，斷
X24n0451_p0297b04║結已後去說法，如涅槃寂滅離也。論主此釋約六種
X24n0451_p0297b05║心，從淺就深釋，初一心就實相慧釋也。若直約佛地，
X24n0451_p0297b06║七心皆是實相名，謂無染乃至寂滅也。初兩用七義
X24n0451_p0297b07║下皆爾，但下略也。無量心者，謂四無量心，亦云緣涅
X24n0451_p0297b08║槃無量法名無量心也。不可見心者，坐禪人謂心可
X24n0451_p0297b09║見，如淨珠中瑕故，今明心不可見，但知此不可見心
X24n0451_p0297b10║耳。下云五眼不見心者，天肉二眼但見色不見心，慧
X24n0451_p0297b11║眼見涅槃亦不見心，法眼入實相不見心，佛眼亦爾
X24n0451_p0297b12║也。
X24n0451_p0297b13║復次，出、沒、屈、申。第二、總釋四心，為三：標、釋、結。所以總
X24n0451_p0297b14║釋此四心者，便是諸外道所計上八心，通此中十四
X24n0451_p0297b15║句，常、無常為四句，邊、無邊四及一、異為十，如去等四，
X24n0451_p0297b16║故是十四，即十四難也。持公初常、無常，為過去見也；
X24n0451_p0297b17║邊、無邊，現在見也；一、異通三世，如去、不如去，未來見
X24n0451_p0297b18║也。今謂此釋是為大悞，不識經及大論，亦不解中論、
X24n0451_p0297b19║大小乘及邪、正等義。今依論主，分此十四為二部，十
X24n0451_p0297b20║見總明見體，次四見別明未來見也。總明見體為二：
X24n0451_p0297b21║初、八見，正明見體；二、一、異兩見，明見等也。問：此十見
X24n0451_p0297b22║云何是見體？答：外道計神體是常、無常，乃至是邊、是
X24n0451_p0297b23║無邊，計神與身一、異，故是見體也。問：十見明見體，三
X24n0451_p0297b24║世中是計何世？答：主云：總計三世中神常、無常，非是
X24n0451_p0297c01║別約世也。何者？過去有神，亦計常、無常，未來、現在亦
X24n0451_p0297c02║爾也。邊、無邊亦爾。問：見體不出常、無常，無邊常、邊無
X24n0451_p0297c03║常，何故復明邊、無邊？答：邊、無邊未必配常，可常、無邊
X24n0451_p0297c04║未必無常。彼計神一寸、二寸等，是有邊而是常也。前
X24n0451_p0297c05║四句計神體常、無常，邊等四見計神大、小、廣、狹也。計
X24n0451_p0297c06║神常者，謂古今一神而修施、戒者，為神變後世果枚
X24n0451_p0297c07║也。計無常者，神與身俱盡，但為現世名利故修施戒
X24n0451_p0297c08║也。亦常亦無常者，此人計神有二：一麤，二細。細神常，
X24n0451_p0297c09║麤神現有所作。現有所作，身死時，麤神即滅也。非常
X24n0451_p0297c10║非無常，見上二過。常則無罪福，無常則爛壞。亦無罪
X24n0451_p0297c11║福故，不可言常，不可言無常，但終有此神也。及世間
X24n0451_p0297c12║者，三種世間中，此是五陰國土世間，亦有四見如神
X24n0451_p0297c13║也。問：神四句不可得，復無神者，六種世間亦四句不
X24n0451_p0297c14║可得，亦應無世間？答：論主云：不例。神四句不可得，明
X24n0451_p0297c15║神實無世間。常無常四句不可得，不無世間。如語盲
X24n0451_p0297c16║人云：繩非蛇子，非是破繩也。神有邊者，有解云：邊是
X24n0451_p0297c17║始義，如微塵、世性、自在天等，是萬物始，故名邊也。又
X24n0451_p0297c18║解：神在體中，如芥子，如果子，或一寸。大人則神小，是
X24n0451_p0297c19║色法故有色也。無邊者，如虗空故無邊，得久處能覓
X24n0451_p0297c20║苦樂也。亦邊亦無邊者，二解：一云神無邊，國土有邊，
X24n0451_p0297c21║故言亦邊亦無邊。二解：有神有邊是色法，如上說，國
X24n0451_p0297c22║土則無邊也。非無邊者，見上二過，而終執有神也。國
X24n0451_p0297c23║土四句者，神句二解：一解云上下有邊，八方無邊；二
X24n0451_p0297c24║云上下無邊，八方有邊也。無邊者，推云若有邊則有
X24n0451_p0298a01║始，有始則無因，因便破涅槃道，故國土無邊也。亦邊
X24n0451_p0298a02║亦無邊者，云總上二，此上下有邊，八方無邊，故無邊
X24n0451_p0298a03║也。見上邊故，非邊非無邊也。是身是神者，分折此身
X24n0451_p0298a04║神不可得，故知即是也。又受苦樂皆是身，故復是即
X24n0451_p0298a05║也。身異者，申五情引不可得亦爾。凡夫所見神者，明
X24n0451_p0298a06║見故神異身也。神身一，身滅則神滅，是身是見神異，
X24n0451_p0298a07║神滅神常是邊見也。六十二見以斷常有為本者，示
X24n0451_p0298a08║根本乖中道故也。如去不如去者，論主上無常等是
X24n0451_p0298a09║總說三，今後世有無事要故別說也。如去，如人來此
X24n0451_p0298a10║間生，去至後世，後世亦爾。有人言：先世無所從來，滅
X24n0451_p0298a11║亦無所去，故云不如身去神。今為人滅後，神去身不
X24n0451_p0298a12║去，故云亦如去。見去不去過故，而終言有神，故非去
X24n0451_p0298a13║非不去也。此中釋外人四計義，第四計見，第三亦如
X24n0451_p0298a14║去不如去之過，及不作亦如去不如去之名執，而終
X24n0451_p0298a15║二二有神，即是非如去非不如去計也。此十四句約
X24n0451_p0298a16║五陰成二十六十二見，常無常約五陰二十，邊無邊
X24n0451_p0298a17║約五陰二十，如去不如去亦二十六十一，異為六十
X24n0451_p0298a18║二見也。問：中論涅槃品及邪見品皆云：常、無常為過
X24n0451_p0298a19║去，邊、無邊為未來。與此中云何異？答：中論是約世別
X24n0451_p0298a20║明之，今此中具總、別。常邊爾，總約三世；如去、不如去，
X24n0451_p0298a21║別明未來。而具有三世義，如去從未來；而具三世義，
X24n0451_p0298a22║如去從未來。現在，從現在至後世，名為如去。此語具
X24n0451_p0298a23║三世也。下句亦爾也。問：中論何故約世明耶？答：中論
X24n0451_p0298a24║云：我於過去，為有為無？是常、無常見。無者，明現在我
X24n0451_p0298b01║於過去本有，則常見；現在我於過去本無，則斷見。故
X24n0451_p0298b02║約世論斷、常也。現在我更作世論邊、無邊也。未來即
X24n0451_p0298b03║無邊見，不作未來即邊見。亦約問：中論明未來邊、無
X24n0451_p0298b04║邊，與經中如去、不如去何異？答：如去即是無邊見，不
X24n0451_p0298b05║如去即邊見。亦如去、亦不如去、亦邊、亦無邊亦爾，但
X24n0451_p0298b06║語異而意同。故中論但說邊、無邊，不別如去、不去也。
X24n0451_p0298b07║問：經具說常邊八句，後如去、不如去四句，中論何故
X24n0451_p0298b08║獨不復□如去、不如去？答：已如前說。如去、不如去，猶
X24n0451_p0298b09║是邊、無邊，故不須更說也。問：若爾，經中已說邊、無邊，
X24n0451_p0298b10║何故更復云如去、不如去？答：經中具明總、別二義。常
X24n0451_p0298b11║邊等，總明三世神體；如去、不如去，別明未來。欲攝一
X24n0451_p0298b12║切見，不出總、別，故具出也。
X24n0451_p0298b13║復次佛知色如相下，第三、明示世諦第一義皆是一
X24n0451_p0298b14║如也。所以有此文來者，上明不二義故，開世諦第一
X24n0451_p0298b15║義皆是二，不二義故皆是一如也。又進對上十四難
X24n0451_p0298b16║起，由凡夫外道不識一切法皆是一如，故生此十四
X24n0451_p0298b17║邪見，佛了一切皆是一如，皆無有十四見也。所有相
X24n0451_p0298b18║如、如相義，如即世諦，相即第一義，亦云生滅無生滅
X24n0451_p0298b19║相也。亦有此義，俱今文。如相者，示如之相皃耳。
X24n0451_p0298b20║白佛下，第二段，須菩開上一切法皆如，體悟如故名
X24n0451_p0298b21║如來，所以歡喜歎般若深因，明能信之佛，述如文也。
X24n0451_p0298b22║問相品第四十九
X24n0451_p0298b23║此下第二、明佛知般若恩報恩也。品三：第一、明般若
X24n0451_p0298b24║相；二、明佛知般若恩故報恩也；第三、重明般若能作
X24n0451_p0298c01║恩成上報恩義也。
X24n0451_p0298c02║明般若相中有問有答，後諸問作作，名云問相品也。
X24n0451_p0298c03║初四：一、問相；二、答相；三、悟解；四、述成。上來已處處明
X24n0451_p0298c04║般若相，今何故問相？答：一云此是後集天眾未聞故
X24n0451_p0298c05║問。二云猶是上座眾而問者，望前品明般若能示世
X24n0451_p0298c06║間相，未知何者是般若相故問也。二者、上來種種門
X24n0451_p0298c07║明般若或空或有，或舉般若果報，或明信毀，諸天根
X24n0451_p0298c08║鈍不得般若定相，故今問其旨皈空相也。三者、般若
X24n0451_p0298c09║深微，唯佛乃窮問其相也。佛答中四：第一、明般若無
X24n0451_p0298c10║相相，亦明無說說義；二、亦明無說說義；三、明無明明
X24n0451_p0298c11║不可惟；四、明無相相非起作。初如文也。世俗乃說，第
X24n0451_p0298c12║二、明無說說。諸天疑云：既其無相應無說，佛遂應有
X24n0451_p0298c13║相。故今明既相無亦不可說，但隨俗絕名相中強名
X24n0451_p0298c14║相說也。此中就不說明二諦，二諦具四句。問：說為第
X24n0451_p0298c15║一義，今世諦但說諦，亦說第一義耶？答：說於說於可
X24n0451_p0298c16║說，則是說世諦；若說不可說，則說第一義也。問：第一
X24n0451_p0298c17║義不可說，云何說耶？答：他云空也。世諦說第一義，今
X24n0451_p0298c18║明第一義是說不說，世諦是不說說，亦第一是說不
X24n0451_p0298c19║說故，所以世諦所說法不可說也。諸天子是諸相下，
X24n0451_p0298c20║第二、明歎此無相相不可破壞也。人天即是相者，釋
X24n0451_p0298c21║不可壞也。明人天即畢竟空故，則是般若相。破般若
X24n0451_p0298c22║邪相不能知者，明四句皆無，故無可相破也。所謂知、
X24n0451_p0298c23║知者、知法，明無境無人，結此三故無四句也。其人即
X24n0451_p0298c24║是般若相，故不能相破。今天人非般若相，應能相破。
X24n0451_p0299a01║若求此相不可得，何有非有欲破般若？假令於後成
X24n0451_p0299a02║非相，亦不能破般若相。如盲人不見如意珠，口言非
X24n0451_p0299a03║珠，珠豈可非也？作下，第三、明般若非起故不可壞救，
X24n0451_p0299a04║釋成可壞義。譬如有人問虗空相者，釋成上非為非
X24n0451_p0299a05║無為、非漏非無漏非無等。若有相則是為無為、漏無
X24n0451_p0299a06║漏無漏，良由無有一豪相，所以百非也。又若有相則
X24n0451_p0299a07║可作，良由無有相故不可作，亦釋上不可作也。有佛
X24n0451_p0299a08║無佛性相常住者，疑云：既不可作，佛應不能說般若。
X24n0451_p0299a09║佛今為眾生說般若相，即是佛作般若相。故釋云：有
X24n0451_p0299a10║佛無佛性相常住，佛豈作耶？第三、諸天悟解，第四、佛
X24n0451_p0299a11║述，如文。
X24n0451_p0299a12║般若是諸佛母下，第二、明佛知般若恩故報恩也。不
X24n0451_p0299a13║識恩是耶？見不善中最重，知恩是世間善法最上，故
X24n0451_p0299a14║報恩也。須諸天疑：般若無豪相不可得，何尊敬耶？故
X24n0451_p0299a15║云佛是三界尊，尚敬般若，況餘人耶？三疑云：佛心無
X24n0451_p0299a16║所著，何故愛敬耶？釋云：非是有著故愛敬般若，但深
X24n0451_p0299a17║知般若能滅戲論、能開三乘道故敬愛一切法。無作
X24n0451_p0299a18║相者，此文會餘經，餘經佛不作。又上云佛知作、作人
X24n0451_p0299a19║兩相違故，今明餘經云不作人者，無有人相故云不
X24n0451_p0299a20║作人也，非不知恩故不作人也。持公云：餘經明佛自
X24n0451_p0299a21║然人，今云佛以般若為師，兩相違故會釋也。今明論
X24n0451_p0299a22║不作，此釋如向明也。
X24n0451_p0299a23║復次佛因般若得一切法不生下，第三、重明般若作
X24n0451_p0299a24║恩成上報恩義。問：上佛母品已明，若爾世間相與今
X24n0451_p0299b01║何異？答：上義耶明示及顯正明乘對耶？明示者，九十
X24n0451_p0299b02║六外道乘常無常等十四義，般若不示如此義。顯正
X24n0451_p0299b03║乘者，示五陰不生滅乃皆是一，如今品但明顯正乘
X24n0451_p0299b04║故。後色至一切種智，示此諸法始自無生終及獨空
X24n0451_p0299b05║也。此中文次第因修而來也。初明佛因緣，若得不生
X24n0451_p0299b06║般若能生佛，故知若生佛是無生生，佛住般若是無
X24n0451_p0299b07║住住也。須菩白佛：無知者，此歎般若乘佛義，諸法無
X24n0451_p0299b08║有知，般若云何獨有所知能乘佛？答：明前者一切人
X24n0451_p0299b09║法無可得無所知故無所不知，下明不乘色，此明無
X24n0451_p0299b10║所乘不乘，汝云何言無所不得示，若有所示不得無
X24n0451_p0299b11║示耶？復次五眾世間空者，上從示義得成，今始正明
X24n0451_p0299b12║示義也。從五眾至種智皆名世間者，以知是世諦故
X24n0451_p0299b13║名世間知，世間知此皆空故名出世間第一義也。知
X24n0451_p0299b14║世間空學世間空者，人謂人愛著法故，說般若示世
X24n0451_p0299b15║間空，非諸法實空故，今明佛實知諸法空故言空也。
X24n0451_p0299b16║思惟覺分別空者，佛非是外從他聞世間空也，口說
X24n0451_p0299b17║空內心思惟分別推求故說空也。不可思議，明會皆
X24n0451_p0299b18║般若示世間空便作空解故，今明世間未曾空不空
X24n0451_p0299b19║常無常等故不可思議也。佛不可思議故，離一切見，
X24n0451_p0299b20║名離也。以離一切見故，絕言語，斷心行，故名寂滅。以
X24n0451_p0299b21║寂滅故，畢竟無復遺餘，故名畢竟本如來。此非是破
X24n0451_p0299b22║法，故明性空。明此性空，無法亦空，故次無法空。既空，
X24n0451_p0299b23║有法亦空，次有法空。十八空皆相待，故說空。此是有
X24n0451_p0299b24║法可空因因名，今獨無相待，無空無不空，故說空。此
X24n0451_p0299c01║空不待空，不待不空。問：無空無不空，純是空此空，空
X24n0451_p0299c02║此即是待，空云何是無待？答：本無空不空，何所待？即
X24n0451_p0299c03║問：與無法有法空何異？無法有法空，亦無空無有也。
X24n0451_p0299c04║無法空空此無法，有法空空此有法，今無空不空，故
X24n0451_p0299c05║無可待也。問：若本無此空不空，故名獨空者，性空亦
X24n0451_p0299c06║明本性空，何異耶？性空從諸法本性空，今無諸法無
X24n0451_p0299c07║不諸法也。問：獨空但無空無不，更有所無耶？答：獨空
X24n0451_p0299c08║品空絕待義，一切皆絕。百非不能非，百是不能是，能
X24n0451_p0299c09║是所不能，是非是亦不是，非非所不非，百非亦不非。
X24n0451_p0299c10║不知何以因之強名其空，故名獨空。無一切伴，故名
X24n0451_p0299c11║獨也。問：何以知爾？論文云：是獨空亦名涅槃法性。豈
X24n0451_p0299c12║絕百非超四句耶？問：相待對不待，待既是不自，絕待
X24n0451_p0299c13║應是自。答：待相是不自，則絕於自，絕待則絕自也。不
X24n0451_p0299c14║生今世後世相者，微後示中道也。斷見外道但計今
X24n0451_p0299c15║世，不說後世；常見外道說今世後世，謂神從今世入
X24n0451_p0299c16║後世也。此二見是斷常，般若不爾也。示中道者，雖畢
X24n0451_p0299c17║竟不失罪福，故不生斷見；雖罪福不失，而常畢竟空，
X24n0451_p0299c18║故非常見也。
X24n0451_p0299c19║白佛大事起文，第三、歎般若能成大事。由般若能生
X24n0451_p0299c20║佛，豈非大事耶？第三：一、就果門歎；二、就因門歎；三、總
X24n0451_p0299c21║就人法門歎。初三：第一、歎般若能得勝果；二、釋疑；三、
X24n0451_p0299c22║疑除修道。須菩先作五歎者，須菩聞佛見說般若相
X24n0451_p0299c23║故歡喜稱歎也。佛述五歎合，此是文字般若中具說
X24n0451_p0299c24║一切因果，故文字合受。二者、觀照般若含受，由般若
X24n0451_p0300a01║故諸行方成，不由般若諸行不成，成由般若般故，故
X24n0451_p0300a02║六合也。三、實相含，由了實相故諸行始成了。王譬佛，
X24n0451_p0300a03║事喻教，化眾生土是化眾生土，是化眾生處也。由般
X24n0451_p0300a04║若方能化眾生，眾生不以般若化亦不成化也。經意
X24n0451_p0300a05║國事委付大臣，亦諸行委般若能成辦，此據自行也。
X24n0451_p0300a06║不取不著下，第二、舉不取著釋成含受。由般若無所
X24n0451_p0300a07║取書故方成辦諸行，若有取著何能成辦諸行耶？初
X24n0451_p0300a08║取名取，取深名著也。問：若因修不，須科之也。於意云
X24n0451_p0300a09║何者，汝以智慧眼見色不取，可著不能？須菩答佛：以
X24n0451_p0300a10║智慧眼見無取著不？見取著不？佛歎之：汝未得一切
X24n0451_p0300a11║智不見取著，我得一切智亦不見取著，故汝可歎也。
X24n0451_p0300a12║爾時諸天子下，第三、雙歎人法三：初、諸天歎人法；二、
X24n0451_p0300a13║佛述歎；三、頌解重歎各還本處。初中先歎法歎人。歎
X24n0451_p0300a14║法者，從問相已來諸天致問，佛廣歎般若能成果德、
X24n0451_p0300a15║能成自行，合歎之也。能信是般若下，第一、歎人之中，
X24n0451_p0300a16║初是報重歎大千小千人智斷，不及菩薩一日依般
X24n0451_p0300a17║若觀行也。何以故下，釋不及云信法二行至羅漢辟
X24n0451_p0300a18║支佛智斷。智是菩薩無生忍，此義難了。既云是菩薩
X24n0451_p0300a19║忍則無優劣，若有優劣則應不是，而今云是而優劣，
X24n0451_p0300a20║所以為難。是者，菩薩亦觀無生名無生忍，二乘亦觀
X24n0451_p0300a21║無生故有無生智，及煩惱斷故同觀無生，所以言是
X24n0451_p0300a22║也。優劣者，菩薩無生是實慧即有方便慧，二乘觀無
X24n0451_p0300a23║生但有實慧，無方便故慧劣也。實無方便轉，二乘既
X24n0451_p0300a24║無方便亦不成實慧，菩薩既有方便實即是實方便，
X24n0451_p0300b01║故菩薩兩有也。但分與二乘，有字子實慧也。又二乘
X24n0451_p0300b02║觀無生無大悲，菩薩雖觀無生有悲，二乘觀無生不
X24n0451_p0300b03║廣修萬行，菩薩心無生心廣修萬行，萬行皆無生故
X24n0451_p0300b04║優劣也。論更以一義釋之，二乘菩薩但有始終，二乘
X24n0451_p0300b05║始於燸頂終于無學，菩薩始於無生終至於佛地，今
X24n0451_p0300b06║以二乘之終是菩薩之始，故優劣不同也。師云：須進
X24n0451_p0300b07║即退，論主自有不異，異義故是菩薩作無生滅觀，二
X24n0451_p0300b08║乘作生滅觀自有異。又異義不是，是故二乘亦作無
X24n0451_p0300b09║生滅觀，菩薩亦然。問：此為二：初、大事對眾歎。大事起
X24n0451_p0300b10║者，謂般若能滅大苦與大樂，又能遍拔六道大苦與
X24n0451_p0300b11║六道大樂，名大事也。不思議事起者，此下四歎皆就
X24n0451_p0300b12║果德歎不思議，謂四法是也：一、對眾生長𮄊如來獨
X24n0451_p0300b13║覺，故名佛也；二、體悟般若，如過去佛成名如來，此土
X24n0451_p0300b14║同諸佛也；三、自然簡聲聞，聲聞現世從他得覺，佛則
X24n0451_p0300b15║過去行因，現在自然覺了；四、簡緣覺，緣覺亦過去行
X24n0451_p0300b16║因，現在自然悟無一切智也。由般若故得四種不思
X24n0451_p0300b17║議，名不思議事起也。不可稱事起者，三義：一者、般若
X24n0451_p0300b18║定實相甚深極重，智慧輕薄故，故不可以輕薄智慧
X24n0451_p0300b19║稱深重般若也；二、般若多智慧小，小不可稱量多也；
X24n0451_p0300b20║三、常無常空有不能稱量，般若不可稱也。無量者，有
X24n0451_p0300b21║云稱即是量，有言取相名量，般若不可取相有所得
X24n0451_p0300b22║心量也。又凡夫、二乘、菩薩，此三人智慧不能量般若
X24n0451_p0300b23║得邊，此釋般若則非是因也。無等等者，一切法中涅
X24n0451_p0300b24║槃無等，般若能令得大涅槃，故與涅槃等；二者、佛是
X24n0451_p0300c01║人中無等，般若力能令眾生與佛等。
X24n0451_p0300c02║須菩白佛但佛下，第二、釋始學之疑。始行人謂四種
X24n0451_p0300c03║不思議，餘一切法非不思議，故將果地四法例一切
X24n0451_p0300c04║法不二，故知未曾因果亦不曾眾生佛也。
X24n0451_p0300c05║第三疑，除悟道，如文。解云：此品多明不思議事，聞者
X24n0451_p0300c06║多生信敬，故白衣得道多；而白衣信根強、慧根弱，故
X24n0451_p0300c07║得道雖多，但得初道；出家人慧相強，故得羅漢也。男
X24n0451_p0300c08║女而論，女人惑重故得道少，男子惑輕故得道多。四
X24n0451_p0300c09║者、此中不正說得無生忍事，故大乘得道少、小乘得
X24n0451_p0300c10║道多也。又無生忍難得故少，小乘易得故多。又一乘
X24n0451_p0300c11║義遍釋四句，皆是悟道因緣不同也。賢劫得起者，二
X24n0451_p0300c12║解：一云、除賢劫四依，餘佛與其記；二云、釋迦與其記，
X24n0451_p0300c13║往餘世界。佛應非前釋也。
X24n0451_p0300c14║成辦品第五十
X24n0451_p0300c15║第二、歎般若成辦因行故以目品。此章二：先、須菩五
X24n0451_p0300c16║歎；二、佛述。問：以五歎，今何更以作五歎？答：般若甚深
X24n0451_p0300c17║故重歎無過，如王聞身子，喻聞聞無厭足也。又上歎
X24n0451_p0300c18║歎般若能成果德，今五歎歎般若能成自行，以重利
X24n0451_p0300c19║益故重歎也。
X24n0451_p0300c20║佛述中二：初就含受義述成五歎，二舉不取著釋成
X24n0451_p0300c21║含受。初三法譬合受者，論云：一經即兩種二乘，為一
X24n0451_p0300c22║種二乘？答：亦得云兩為是，但十二乘是生滅觀，大小
X24n0451_p0300c23║乘是無生滅，與菩薩同譬也。若一種二乘有與有奪，
X24n0451_p0300c24║奪之則云是生滅觀，與之則云行無生滅觀。佛述及
X24n0451_p0301a01║領解如文。爾時須菩白佛下六十六品，三章三十五
X24n0451_p0301a02║品明般若妙義，四品明留，此下總五十品半經明信
X24n0451_p0301a03║般若人得。下論主退品生起三段云：初說般若魔來
X24n0451_p0301a04║破般若，今明信受般若人也。初兩段明般若法，法法
X24n0451_p0301a05║有邪正，妙義顯正，留難是示邪，以識邪正耳耶？故信
X24n0451_p0301a06║受般若。但信般若人必有相皃，故須明信德相也。又
X24n0451_p0301a07║上就法門明般若，今就人門說般若。法中明邪正兩
X24n0451_p0301a08║法，人中上三人歎人為兩。從此文竟不證品中須菩
X24n0451_p0301a09║提菩薩不捨一切眾生說必是願十一品經，正明三
X24n0451_p0301a10║根人信般若體之相皃。第二從不證品中菩薩作是
X24n0451_p0301a11║念我不應捨一切眾生竟度空品下，唯明三根人依
X24n0451_p0301a12║信修行。初文為兩：第一、此品略明三根人信德；第二、
X24n0451_p0301a13║從譬喻十品領經廣明三根人相。初明三根信，根即
X24n0451_p0301a14║三也。先問，次答。往生信毀及此品凡三句異者，往生
X24n0451_p0301a15║身子問習應般若來往生之處聞至果報也。信毀身
X24n0451_p0301a16║子問信人因果凡四句：一、問問果；二、問問因。今此中
X24n0451_p0301a17║須菩的問信解般若信人因果，不問往處但問果不
X24n0451_p0301a18║問因也。此總問信經初已來二段般若者所從來處
X24n0451_p0301a19║也。佛答為二：初、明三根人信相；第二、總明中下二人
X24n0451_p0301a20║為失。初明三人為三：初、答上根人三處來；二、答下根
X24n0451_p0301a21║人人中來；三、答中根人亦人中來。三人異者，上根人
X24n0451_p0301a22║具三，謂聞及解亦行也，中根亦聞亦解不行也，下根
X24n0451_p0301a23║唯聞不解不行。初人三處來如文也。往生品明三處
X24n0451_p0301a24║利鈍，其利鈍天中及他方來則利，人中來則鈍。今此
X24n0451_p0301b01║中明三人信解而不判其利鈍者，為上品已明利鈍
X24n0451_p0301b02║故不煩文也。復有菩薩先世雖聞不明中事，第二、下
X24n0451_p0301b03║根人也。復次先世雖聞不行不明，中根人也。既其先
X24n0451_p0301b04║世不如說行，故不得久信也。若求佛道下，第二、總明
X24n0451_p0301b05║中下二人之失。
X24n0451_p0301b06║譬喻品第五十一
X24n0451_p0301b07║此下第二十品，廣明三根人行相，為二：初四品明中
X24n0451_p0301b08║下二人行相，從不退至不證品中明上根人行相，大
X24n0451_p0301b09║判如此耳。上品先明上根，次及中下從深向淺，今先
X24n0451_p0301b10║明中下，後明上根從淺向深。又天勑應爾，前既略中
X24n0451_p0301b11║下接次，即應廣明中下也。四品為四：第一、此品舉法
X24n0451_p0301b12║譬勸中下二人推失脩得；第二、知識品觀中下根人
X24n0451_p0301b13║憑善知識習妙行；第三、超智品明中下根人者標大
X24n0451_p0301b14║果；第四、大女品明中下根人如如而學。
X24n0451_p0301b15║初二，第一借喻以明得失，二者法說廣明有方便義。
X24n0451_p0301b16║從初段為同云譬喻品，有四譬：第一譬明依二慧不
X24n0451_p0301b17║依二慧故，度生死海不度生死海；第二譬明得二慧
X24n0451_p0301b18║未得二慧故，得諸功德不得功德譬；第三明得二慧
X24n0451_p0301b19║不得二慧，遂本願不遂本願譬；第四明有二慧無二
X24n0451_p0301b20║慧，能至佛道不能至佛譬。初得失雙開雙合，白下三
X24n0451_p0301b21║譬得失名開。初譬先為失作譬，次為得作譬。生死為
X24n0451_p0301b22║大海，行者身船船壞，是無先至時也。不取物者，不以
X24n0451_p0301b23║般若及方便心修行護水，死者捨及得天人果報也。
X24n0451_p0301b24║此猶是大經，有所得者二十五有也。次為得作譬，如
X24n0451_p0301c01║失下雙合可見。第二瓶譬，先作失譬及合。瓶譬菩薩
X24n0451_p0301c02║道未得二慧，火燒故不熱，不能持六度功德至無上
X24n0451_p0301c03║道也。遂歸於地得人天果，地還合同凡夫也。次明譬
X24n0451_p0301c04║及合，如文也。第三得二慧不得二慧不遂本願遂本
X24n0451_p0301c05║願譬，前明未得二慧永在願譬及合，𥝞是菩薩道，未
X24n0451_p0301c06║得一慧乖治觀行心也。實物是五度，𥝞與物各異處，
X24n0451_p0301c07║與本願永或得人天果義，墮二乘地亡大利，謂一切
X24n0451_p0301c08║智也。第四者、病人是有二慧無二慧，至佛道不至佛
X24n0451_p0301c09║道，具六十二見為老，具百八煩惱為病，從三界床起
X24n0451_p0301c10║我當作佛，二人即二慧，方便實故不著有，實方便慧
X24n0451_p0301c11║故不著空，不著空不墮二乘地，不著有中凡夫地，無
X24n0451_p0301c12║二慧故或墮聲聞地緣覺地，為十里二十里也。問：此
X24n0451_p0301c13║中就得失為論應有八譬，得失合論應四譬，云何五
X24n0451_p0301c14║譬？答：論開老人一譬為二段五也。問：信忍等云何是
X24n0451_p0301c15║耶？答：有二菩薩，一得深悟，無二未得，但有信忍等也。
X24n0451_p0301c16║信行六度等為佛，雖具信忍淨有深有淺，故須深心
X24n0451_p0301c17║四事因緣，欲得無上不欲餘故說欲，了了知佛道為
X24n0451_p0301c18║大利，餘世間為非故說為解，欲解定心故內能捨，為
X24n0451_p0301c19║捨故行精進故說精進也。
X24n0451_p0301c20║爾時佛讚下，第二、就法說名。明方便無方便，合捨無
X24n0451_p0301c21║方便得有方便也。無方便二義：一者、內著我；二、外著
X24n0451_p0301c22║諸法也。守二義：一者、實慧方便護，合不墮無見中，方
X24n0451_p0301c23║便實慧則不墮有見中，能遮二見不起名為破也。又
X24n0451_p0301c24║福慧二護，五度邊得福、般若邊得慧，二事圓故不失
X24n0451_p0302a01║佛道。前云何菩薩事？謂空道、福慧道，凡夫無空道、二
X24n0451_p0302a02║乘無福道也。
X24n0451_p0302a03║知識品第五十二
X24n0451_p0302a04║此下第二觀中，下根人憑善知識習成妙行。善知識
X24n0451_p0302a05║二，謂人及法。上品示得失是法善知識，今是人善知
X24n0451_p0302a06║識。善知識三品，上是佛欲滅四依，三是凡夫人中能
X24n0451_p0302a07║說無所得大乘法者是也。法中謂大乘正經、大乘正
X24n0451_p0302a08║論、大乘巧說無所得義。疏亦是上、中、下三品也。品三：
X24n0451_p0302a09║初、依善知識習成自行；二、依善知識習成化他行；三、
X24n0451_p0302a10║二行既成，出信解人相也。
X24n0451_p0302a11║先問，次答。答中，善知識！先示其小大，合其小大善根，
X24n0451_p0302a12║莫問三有及二乘，令向佛道。次示其得無得，合脫有
X24n0451_p0302a13║所得。迴向下，廣出有所得過，令其捨之。
X24n0451_p0302a14║白佛希有下，第二、明習成化他行。先歎，次述。述中前
X24n0451_p0302a15║列九門，次釋九門。安隱者，能破煩惱故令得安隱也。
X24n0451_p0302a16║第二、乘世間自有，雖安隱未必樂，如人報苦樂雖能
X24n0451_p0302a17║治病而不義，復次說乘世間也。云救世間者，眾生內
X24n0451_p0302a18║為煩惱罪業所遂，外為魔民所遂，唯佛救之，餘無能
X24n0451_p0302a19║救也。四、世間救者，歸者，眾生身以苦煩惱歸誓佛，能
X24n0451_p0302a20║令離之。五、世間依者，餘一切有為顛倒人法不可依
X24n0451_p0302a21║止，雖佛可依止，依止故為其說無依法令悟也。六、究
X24n0451_p0302a22║竟者，為眾生說法實相是究竟，自餘九十六術皆非
X24n0451_p0302a23║是道化。七、為世間門者，非是涅槃四邊，即是四流令
X24n0451_p0302a24║離，四流永置涅槃門上也。八、將道者，佛以心八正道
X24n0451_p0302b01║引眾生置涅槃門者，名為將道也。次釋第九歸趣廣
X24n0451_p0302b02║者，論二義：一者趣是九會法歸，故廣釋；二者以後廣
X24n0451_p0302b03║例前亦廣，前略例後亦略，但㸦文，此中凡二十四類
X24n0451_p0302b04║也。一切法趣空者，一切法皆畢竟空也。非趣非不趣
X24n0451_p0302b05║者，一切法無趣空，則知諸法不有，不有故亦不見，非
X24n0451_p0302b06║有故非趣，不無故非不趣也。是趣不過者，過名出趣，
X24n0451_p0302b07║無所出法性實相者，恣言何必趣空，亦可方法趣餘
X24n0451_p0302b08║處，故明縱空更無異趣也。此空是道之別相名也。又
X24n0451_p0302b09║眾生心多異趣，趣三有二乘及九十六道，乃至心終
X24n0451_p0302b10║有所趣向，故今明一切法趣空，趣空者令心無所趣
X24n0451_p0302b11║也。一切法趣我者，多音諸法趣無生不趣我，言我異
X24n0451_p0302b12║無生，故今明趣我，我即無生，我即是道，下諸事皆爾
X24n0451_p0302b13║也。
X24n0451_p0302b14║白佛誰能信解下，第三、明二行既成出信解人相。所
X24n0451_p0302b15║言三毒斷離者，悟無所得人顛倒亦薄，無得觀強耳
X24n0451_p0302b16║非常斷也，得無生現前時斷也。
X24n0451_p0302b17║趣智品第五十三
X24n0451_p0302b18║此第三明中下根人者，標大果。文三：第一明由般若
X24n0451_p0302b19║故趣薩婆若果，二識驗信般若人相，三明能如所驗
X24n0451_p0302b20║釋法不著秤順薩婆若也。
X24n0451_p0302b21║前問，次答。已上明非趣不趣，今所以問趣答趣著，以
X24n0451_p0302b22║明非趣不趣乃是趣道耳，故見趣不趣皆名不趣。如
X24n0451_p0302b23║對苦明樂來，是如樂非苦非樂也。又上破諸外道，言
X24n0451_p0302b24║有未來法趣現在，現在法趣過去，故云無此趣不趣
X24n0451_p0302c01║耳。今菩薩無所得因，不趣三有及二乘，三有及二乘
X24n0451_p0302c02║皆是有所得因，此無所得果也。又亦得手禪上有趣，
X24n0451_p0302c03║今破無趣，令離二見也。初三意：一、明趣因行果；二、明
X24n0451_p0302c04║趣化他果；三、釋二趣意。初問答如文。次白佛：一切眾
X24n0451_p0302c05║生歸趣者，明他趣。以菩薩得此悟故，為眾生歸趣也。
X24n0451_p0302c06║修般若後，第三、雙釋二趣。趣般若故，二趣成也。佛心
X24n0451_p0302c07║疑云：應修方趣種智，然後為物歸趣，云何乃言但修
X24n0451_p0302c08║般若？故釋云：修般若是修一切法也，一切行由般若
X24n0451_p0302c09║乃成也。恐物言有般若可修，故言無所修行者，外無
X24n0451_p0302c10║法可修，故言無所修心，內能修故，言不久修也。外行
X24n0451_p0302c11║及內心皆可破壞，故言壞修，即是釋無及不受修意
X24n0451_p0302c12║也。
X24n0451_p0302c13║爾時佛告應驗出下，第二、驗得外人相。上品壞說其
X24n0451_p0302c14║人相，今更令驗之。若心有所著則非阿鞞，若無所著
X24n0451_p0302c15║便是也。以名相試之：一、無所著，無所著者於般若觀
X24n0451_p0302c16║尚不著，況復著緣耶？此即緣寂空觀空施義也。二、因
X24n0451_p0302c17║證不隨他教，在家人著五欲，出家外道著邪見，此二
X24n0451_p0302c18║人言此皆是虗妄，救不墮之，乃至佛身來說異法亦
X24n0451_p0302c19║不信也。三者、雖未得道不隨三毒所引。四者、知善法
X24n0451_p0302c20║味故常不離六度。五者、聞深法不怖歡喜受行，如飛
X24n0451_p0302c21║鳥聞香則怖，孔雀大鳥聞則歡喜而儛也。次出往因，
X24n0451_p0302c22║釋成第五相也。
X24n0451_p0302c23║白佛下，第三、明能如所驗於法不著，便能隨順一切
X24n0451_p0302c24║種智也二：初、明隨順種智行，如文。白佛以空隨順行
X24n0451_p0303a01║何等法下，功一、出所求種智相也。此文有二：初、明不
X24n0451_p0303a02║行一切法；何以故下，正出一切種智相也。無作法、無
X24n0451_p0303a03║壞法者，明一切種智是無為法，不可作無作者、不壞
X24n0451_p0303a04║可無壞者也。不從六道度中成亦不去，其佛法中名
X24n0451_p0303a05║不未去。有為法是虗妄故不住，無為淺無憶想故亦
X24n0451_p0303a06║不住，故云不住。無數者，五陰和合有六道數，破五眾
X24n0451_p0303a07║相續故無六道數，無量無量故言語道斷。種智如此
X24n0451_p0303a08║登，可以行色得之，乃行一切法得耶？故言不行色乃
X24n0451_p0303a09║至不行一切種也。何以故色即薩婆若，下既不行一
X24n0451_p0303a10║切行，云何得一切種耶？即釋了此色即是也。
X24n0451_p0303a11║大如品第五十四
X24n0451_p0303a12║此第四、合中下根人如如而學，具成上三品。以如如
X24n0451_p0303a13║而學故，是有方便；不如如而學，名無方便。如如而學，
X24n0451_p0303a14║是近善知識，善知識亦教如如而學。亦如如而學，起
X24n0451_p0303a15║一切智；不如如而學，則例趣願也。成論師明如是真
X24n0451_p0303a16║諦理，遍即萬法，故言大如。但如是頑境，非是智慧。北
X24n0451_p0303a17║釋論師亦云：如是實相般若，亦是頑境。此二如皆言
X24n0451_p0303a18║非是善法。地論師云：真如佛性，法界真諦。故如是智
X24n0451_p0303a19║慧，但非修習而有，古今當定。今問：若智慧，何因說為
X24n0451_p0303a20║學？此非慧，何由成慧耶？答：是因體智慧。古今當定者，
X24n0451_p0303a21║復隨外道自然義。今明如何曾境智？亦何曾大小？為
X24n0451_p0303a22║物故，強美為大；為物故，隨緣境智也。亦對中下小如，
X24n0451_p0303a23║名為大如。下如謂地堅水濕等，中如謂苦無常等，上
X24n0451_p0303a24║如無生滅等。今明上如，故云大如。亦如何曾有三耶？
X24n0451_p0303b01║假名無三說三也。
X24n0451_p0303b02║品五，第一餘前人歎菩提甚深，二歎甚深，三明得失，
X24n0451_p0303b03║四明菩提難易，五明修菩提行。初歎菩提甚深者，上
X24n0451_p0303b04║未明色即薩婆若故，今前歎菩提甚深。菩提以甚深
X24n0451_p0303b05║者，由如甚深正遍知甚深耳，故歎如甚深愁。一如無
X24n0451_p0303b06║二有悟有還者，良由學有得失故，第三明得失愁。行
X24n0451_p0303b07║有方便故菩提易得，無方便故菩提難得，故次明菩
X24n0451_p0303b08║提難易也。既識菩提難易，故修起菩提行，第五明修
X24n0451_p0303b09║菩提行。
X24n0451_p0303b10║就初段為二：第一諸天歎，第二須菩提歎。諸天歎中
X24n0451_p0303b11║為兩：第一甚深歎，無二受無捨歎也。初中先諸天聞
X24n0451_p0303b12║佛上說心信，次發言歎。發言歎中二：初作甚深歎，二
X24n0451_p0303b13║釋歎。釋歎甚深者，諸天聞佛上說心信，但智慧不及，
X24n0451_p0303b14║故言甚深也。一切世間不信者，小分一切也。有所得
X24n0451_p0303b15║人與般若相反，故不信也。微妙寂滅智者能知，如幻
X24n0451_p0303b16║聽品中明四種人能知，謂下中二人、小乘中二人也。
X24n0451_p0303b17║何以故下，第二分上品未成甚深歎也。第二佛述中
X24n0451_p0303b18║先述甚深，第二釋歎，次述第一甚深歎。佛初成道樂
X24n0451_p0303b19║哩然者，若是生死涅槃二法及淨不淨內理，佛即應
X24n0451_p0303b20║說之，何事樂嘿耶？良由未曾生死涅槃，不曾眾生佛
X24n0451_p0303b21║真之與俗，不知何所言以樂嘿也。即分此上聞成上
X24n0451_p0303b22║如義也。而今說生死涅槃開真俗者，無名相中引導
X24n0451_p0303b23║眾生強說也。何以故下，第二述甚深歎中，此初兩何
X24n0451_p0303b24║以故，正釋常樂嘿然。諸天子如虗空下，廣舉法譬歎
X24n0451_p0303c01║甚深也。剎時諸天子下，第二無受無捨歎。先歎，次佛
X24n0451_p0303c02║述。諸天聞所說，知此法無一豪可取，故作無取捨歎。
X24n0451_p0303c03║佛述如文。第二須菩作四，云此法及人情今歎歎：一
X24n0451_p0303c04║隨順歎，佛及諸天聞歎者隨順也；二無礙歎；三無生；
X24n0451_p0303c05║四無處所知，如文也。
X24n0451_p0303c06║是時欲色諸天子下，第二、歎如甚深，為二：第一、就十
X24n0451_p0303c07║門廣明如甚深以辨隨生義；第二、三聖共明如體，雖
X24n0451_p0303c08║彼諸天所得心明不生義。初中先歎為佛子，論云五
X24n0451_p0303c09║佛子四果并法位菩薩，此五親稟佛生故名佛子，緣
X24n0451_p0303c10║覺因中稟故、果不稟故，故非佛子也。亦出無文，佛可
X24n0451_p0303c11║尊故又非子也。三種菩提中明羅漢辟支佛是菩提、
X24n0451_p0303c12║菩薩非菩提，菩提是無學智，菩提未究竟故不與菩
X24n0451_p0303c13║提也。五獨菩提唯佛菩薩，菩薩為用、佛菩提為果也。
X24n0451_p0303c14║則二乘非菩提，二乘與菩薩皆菩提故，是前為三句
X24n0451_p0303c15║也。大經云二乘是野干子非師子，師子者此是有所
X24n0451_p0303c16║得，二乘非佛因故不說也。今可具二義：一者、二乘人
X24n0451_p0303c17║通稟佛教，佛教生皆名佛子；二者、須菩提是般若，聲
X24n0451_p0303c18║聞大小之以皆是般若用，皆名佛子也。論又云共三
X24n0451_p0303c19║乘般若與二乘共說，故二乘是佛子，不共般若唯菩
X24n0451_p0303c20║薩說，則菩薩是佛子、聲聞非佛子也。次須菩提以十
X24n0451_p0303c21║門明隨喜如生，釋諸天從佛教生義。從佛教生者，此
X24n0451_p0303c22║是隨佛生也。大意欲明三乘六道同一如，若悟如而
X24n0451_p0303c23║生無非佛子。又佛如須菩提如不異，則知天性相關
X24n0451_p0303c24║稱為佛子也。十門如文。過去不在未來中者，非是將
X24n0451_p0304a01║過去如安置未來如中，論云如空不在空中住世，過
X24n0451_p0304a02║去即未來如，三世皆一如故也。動地證說也。爾時天
X24n0451_p0304a03║子，第二、三聖共明如體離相，破諸天著情也。先諸天
X24n0451_p0304a04║歎，即是著心，謂菩提非皆慧，令一切法皆如佛法，故
X24n0451_p0304a05║皆如以辨隨生義，諸天心尊貴此如，故歎也。次破著
X24n0451_p0304a06║中，三聖破時眾悟，即四段：初、須菩提以四門破；二、身
X24n0451_p0304a07║子就因果門破；三、佛述身子破；四、時眾悟道也。初四
X24n0451_p0304a08║門破中，先以四門破，以何以故釋破，就色開即離二
X24n0451_p0304a09║門明眾義，即色無有須菩提生，次就離色亦無須菩
X24n0451_p0304a10║提生，次就如亦即離二門明無須菩提生義。先是世
X24n0451_p0304a11║諦即離，次就第一義即離，俱無生也。何以故釋二諦
X24n0451_p0304a12║即離俱無生者，良無有隨生人，無有隨生法，凡論有
X24n0451_p0304a13║生，若不人生，便是法生，人法無，從何物隨生也？次身
X24n0451_p0304a14║子就因果破者，名為因，如為果，論作說因色故得如，
X24n0451_p0304a15║如是果也。色尚無，雖無所生，未明無有能生之如，故
X24n0451_p0304a16║今破無有色及妙，何處有生，即破無所生耶？無智無
X24n0451_p0304a17║能生，即無境如，此境智如不如，畢竟不可得，眾見寂
X24n0451_p0304a18║滅，如名為道，故下時眾得悟也。佛述及時眾道，文處
X24n0451_p0304a19║可知。問：此文前後相違，前言是如是實法，後言色尚
X24n0451_p0304a20║不可得，況如耶？答：不違也。良以色與如皆不可得，非
X24n0451_p0304a21║如不如始是如耶？
X24n0451_p0304a22║六十菩薩下，第三、明得失。法、譬、合法中，先明失，次明
X24n0451_p0304a23║得中，前及料簡如文。問：六十菩薩學般若成二乘，有
X24n0451_p0304a24║聞般若成菩薩不？答：文中列應有也。上來明三百比
X24n0451_p0304b01║丘得無生，乃至諸天人以得無生亦通得是也。此如
X24n0451_p0304b02║服藥成毒也。可具四句：聞大法悟小、聞小悟大、聞大
X24n0451_p0304b03║悟大、聞小悟小也。問：聞小悟大出何處？答：中阿含受
X24n0451_p0304b04║彌勒記觀，豈非得悟大與記也？問：文云行別異相故
X24n0451_p0304b05║得別異果，何得餘處云一切二乘賢聖皆以無為有
X24n0451_p0304b06║差別？答：論云佛此中出六十菩薩，先世作有所得行
X24n0451_p0304b07║也。當其今世證羅漢時，亦得無分別證。有菩薩不遠
X24n0451_p0304b08║離下，第二、明得也。大鳥下，第二、譬也。此是失上聖翅
X24n0451_p0304b09║鳥呪，在舍摩梨樹上，如人間之鳥雀為也。此鳥不來
X24n0451_p0304b10║人中者，其食龍翅頭出毒扇人眼失，故不來也。鳥譬
X24n0451_p0304b11║菩薩，大者喻廣劫行行無有二慧之翅，三十三天喻
X24n0451_p0304b12║三界，欲飛虗空喻佛法畢竟空，無翅欲飛方便行畢
X24n0451_p0304b13║竟空也。以無翅飛則墮土地，受若死等苦及以痛惱。
X24n0451_p0304b14║無方便故行空無相，墮二乘地、墮羅漢地為死，墮緣
X24n0451_p0304b15║覺次死，失菩薩願為痛惱也。合譬中三：初、具合得失；
X24n0451_p0304b16║二、身子領解得失；三、身子結勸恒沙。初者，合大身也。
X24n0451_p0304b17║遠離般若及方便，合無翅。墮羅漢，合若死等苦也。有
X24n0451_p0304b18║菩薩，明不遠離，明得文。次身子領解及結勸，如文可
X24n0451_p0304b19║尋也。
X24n0451_p0304b20║爾時諸天子白佛下，第四、明菩提難得。文六：初、諸天
X24n0451_p0304b21║子明菩提難得；二、佛以身子為證，雖難得我亦得；三、
X24n0451_p0304b22║須菩云易得；四、身子從易得；五、佛讚成；六、釋疑。天子
X24n0451_p0304b23║云難得者，六十菩薩曠劫修行而墮二地，故難得也。
X24n0451_p0304b24║文諸天自釋難得，應知一切法實無一切法，此是二
X24n0451_p0304c01║慧難成而斷常易起，故難得也。第二、佛言我亦得者，
X24n0451_p0304c02║雖復難得而我是親得之人，汝勿言難得不得求也。
X24n0451_p0304c03║次云易得者，佛約無方便者為難，今就有方便故為
X24n0451_p0304c04║易，難易出緣菩提，未曾難易生死，亦未曾難度易度，
X24n0451_p0304c05║如四百觀中說也。第四、身子難易得義，現疑見六十
X24n0451_p0304c06║退還。又佛上大明品云：我以佛眼見六十方發菩提
X24n0451_p0304c07║心，一人二人住阿鞞也。云何言易？次須菩四義責學
X24n0451_p0304c08║退人，謂即色離色、即如離如，竟無退法，令誰退耶？以
X24n0451_p0304c09║見有進退故是退以耳，若知無退則無退也。次問為
X24n0451_p0304c10║有一菩薩乘不者，此問言若有一菩薩乘則有退也。
X24n0451_p0304c11║答云一乘如退，四求退無從，亦四求一乘不得，故知
X24n0451_p0304c12║道門未曾三一也。次明中無三無一恐墮邪見故怖，
X24n0451_p0304c13║所以云聞此不怖便得不退也。何者？四義不見退不
X24n0451_p0304c14║得，亦四義退無從，令誰怖耶？第五、佛讚，如文。第六、釋
X24n0451_p0304c15║疑。身子聞無三無一未曾是何菩提，故佛悟無三無
X24n0451_p0304c16║一即是佛菩提，亦有三成有所得，是二乘菩提也。
X24n0451_p0304c17║須菩白佛下，第五、明菩提行。既聞無三無一成佛菩
X24n0451_p0304c18║提，故問菩提行。凡成菩提具次福慧，上成明無三無
X24n0451_p0304c19║一進退是正慧，今復須修功德後明之也。就文為二：
X24n0451_p0304c20║初、明菩提行；二、明時會得道。初二：一、明行無礙因；二、
X24n0451_p0304c21║明得無礙果。初二：一、明七心；二、明行等。心慈悲異，等
X24n0451_p0304c22║通四等，慈是一等。又直捨怨親為等，起慈心為慈。又
X24n0451_p0304c23║等是六道皆無生。平等慈者，雖平等無生而起無緣
X24n0451_p0304c24║大慈也。下意者，雖起慈復次下意，如好愛罵不敢生
X24n0451_p0305a01║瞋也。自不欲下，第二、明四行，即是自行佛地歎人也。
X24n0451_p0305a02║十善四十四行，此是行舊法十二門禪，論云離欲凡
X24n0451_p0305a03║夫十二行，謂俗自行十二，即十二門禪也。菩薩則四
X24n0451_p0305a04║十八行，十有四十行，文若行十二門禪，十禪即四十，
X24n0451_p0305a05║餘二禪後八也。從四禪至六度皆密法也。得是無礙
X24n0451_p0305a06║色下，即二、得無礙果下，第五、悟道多告此。此以具明
X24n0451_p0305a07║空有義，從品初來多明空義，從七心來明有行，空有
X24n0451_p0305a08║二行功平等，令眾生離二見，故得道多也。
X24n0451_p0305a09║大品義疏第八卷
X24n0451_p0305a10║
X24n0451_p0305a11║本云：
X24n0451_p0305a12║久安六年正月二十七日，以勸修寺本寫了（次且交了）。
X24n0451_p0305a13║無相大乘，　珍海　執筆。