X24n0451_p0305a14║
X24n0451_p0305a15║
X24n0451_p0305a16║
X24n0451_p0305a17║
X24n0451_p0305a18║
X24n0451_p0305a19║大品經義疏卷第九
X24n0451_p0305a20║胡　吉藏法師　撰
X24n0451_p0305a21║不退品第五十五
X24n0451_p0305a22║舊云：序品、魔事品、阿鞞䟦致品。所以有三者，此依論
X24n0451_p0305a23║意生起耳。論云：初說般若義中明留難，今說阿鞞相
X24n0451_p0305a24║也。即前六十品三段明之詔之也。阿鞞，此云不退。退
X24n0451_p0305b01║三種：行、位、念。釋之不同，南北異說。北人云：習種之初，
X24n0451_p0305b02║一發菩提心必得成佛，後遭苦難不可動轉，名位不
X24n0451_p0305b03║退也。行不退者，布施、持戒一切諸行皆能修，假使外
X24n0451_p0305b04║道天魔不能阻壞，其退轉性地菩薩已能成就，名行
X24n0451_p0305b05║不退也。三、念不退者，現見實相煩惱都盡，疑網亦除，
X24n0451_p0305b06║名念不退也。三、不退中今明阿鞞者，此是初地已上
X24n0451_p0305b07║無生忍地取正解不退義也。南土人云：退有四種：一、
X24n0451_p0305b08║未滿一恒沙前共位中；二、滿一恒沙至六心已還位
X24n0451_p0305b09║退；三、七心已上至六地行退；四、七地有念退；八地已
X24n0451_p0305b10║去具免四退。今師有時云：非是三十心中七心勉位
X24n0451_p0305b11║退，皆為是十信中六信是位退，七信以上勉位退也。
X24n0451_p0305b12║又今論不退者，有二種阿鞞一、學阿鞞，雖未得無生
X24n0451_p0305b13║忍，入菩薩位久種三多，今聞般若畢竟不退；二、今品
X24n0451_p0305b14║具二義，以後為正也。小乘人從三僧祇劫未是阿鞞，
X24n0451_p0305b15║後百劫種三十二相業，方是阿鞞位也。問：故說阿鞞
X24n0451_p0305b16║相耶？答：四義：一者、為阿鞞人說阿鞞相，曠劫行行求
X24n0451_p0305b17║不退轉，今悞無生逐當本門，故說其相皃令生歡喜；
X24n0451_p0305b18║二者、欲令不退之流自知心量，不過自取恃慢失道；
X24n0451_p0305b19║三、異其人位，欲令眾生皈而受化；四者、今未得阿鞞
X24n0451_p0305b20║識之，眆其修行也。
X24n0451_p0305b21║就文有六品識經，即是第二大段明上根人行相。就
X24n0451_p0305b22║文為兩品，明上行人相。第二深奧去至不證品中，秤
X24n0451_p0305b23║歎阿鞞菩薩行位無異。就初為二：第一明阿鞞菩薩
X24n0451_p0305b24║體相，二明阿鞞無生果報相也。
X24n0451_p0305c01║初中先問，次答。問中行類相皃者，一解云：三事無異
X24n0451_p0305c02║也。又云：行阿鞞人三業同。必上業表其人相也。類者，
X24n0451_p0305c03║以智慧分別，此是阿鞞類，此非阿鞞也。相皃除行類，
X24n0451_p0305c04║更以餘事得知為相皃也。問：行是其三業，此據所以，
X24n0451_p0305c05║類標能知智慧，除此復有何相？答：行直就阿鞞三業
X24n0451_p0305c06║異，餘人見其如此三業，即是阿鞞，名之為行。今今或
X24n0451_p0305c07║見聖，正彼守護之故，是因餘相知也。佛答諸地皆一
X24n0451_p0305c08║如者，其行悟了悟二乘六道皆一如，故知未曾凡聖，
X24n0451_p0305c09║亦不曾大小，此得無生慧，故名不退人然也。直定無
X24n0451_p0305c10║擬者，觀般若地同是一如。
X24n0451_p0305c11║雖復諸魔外道說彼人天二乘對樂，直進退不迴，亦
X24n0451_p0305c12║不作無益語下，第二、明無生果。論云：上明阿鞞正體，
X24n0451_p0305c13║自下盡是畢竟空無生忍，故能不說無益語，及諸魔
X24n0451_p0305c14║不能，故是行果報也。就文為兩：一、明阿鞞分內已成
X24n0451_p0305c15║就行；二、明分外勝進行。初中為兩：第一、麤相已成就
X24n0451_p0305c16║行；二、細論已成就行。初中又二：一、明開行、縛二章門；
X24n0451_p0305c17║二、釋兩章門。初標行章門，次標縛章門。此中明上人
X24n0451_p0305c18║三章為行章門也。不說無益口業，必有五乘之利及
X24n0451_p0305c19║有利之遠緣及發言也，無則不言也。不觀他長短者，
X24n0451_p0305c20║聞二乘不化物，可不觀其短長；菩薩欲化物，應其好
X24n0451_p0305c21║惡，云何不觀長短？答：前緣可化，則觀其長短而誡勸
X24n0451_p0305c22║之；不可化，即說長短則增其罪也。無行類為相者，上
X24n0451_p0305c23║為人未識上人三業相，故說三業為相；今時會聞上
X24n0451_p0305c24║行相，便欲從上昇高生於取著，故佛今明無相乃是
X24n0451_p0306a01║其相也。
X24n0451_p0306a02║向佛於何法輪下，第二、標轉章門。上行門但明身口
X24n0451_p0306a03║業，今轉是意業也。然亦得二章為略說行轉義，釋兩
X24n0451_p0306a04║章門亦得是廣說行轉義也。轉名不轉者，二業：一者、
X24n0451_p0306a05║無所有故名無所轉，名為不轉；二者、如此轉畢竟不
X24n0451_p0306a06║退轉，為不轉也。不觀外道下，第二、廣說行轉。即釋四
X24n0451_p0306a07║章門，即兩釋。初門為三：第一、明離內過為上人行相；
X24n0451_p0306a08║二、離惡為上人行相；三、雙結三轉為上人行相。初有
X24n0451_p0306a09║十八，復次明十八種行觀。不觀外道面皃言語者，明
X24n0451_p0306a10║是外道必正見，若有正見必非外道，今不觀相皃其
X24n0451_p0306a11║面是及言說，此外道或有正見或無正見也。不生疑、
X24n0451_p0306a12║不著戒取及隨邪見者，初果人斷五見疑，今初得無
X24n0451_p0306a13║生此事也耶？見是四見也，并戒取為五見，故斷五見
X24n0451_p0306a14║及疑也。深信因果四果故，不求吉事及供養餘天。破
X24n0451_p0306a15║慢本故，不生下賤界。不鄣他功德，常勸聞善法，故不
X24n0451_p0306a16║生八難也。具足行四十種善法，云何十善？不如凡夫
X24n0451_p0306a17║二乘不具足行及有所得也。於甚深法不疑悔者，上
X24n0451_p0306a18║是於四諦無疑，猶濫於小乘，故今明甚深法中無疑
X24n0451_p0306a19║也。無八萬戶䖝者，法身阿鞞故自無也，肉身阿鞞亦
X24n0451_p0306a20║無也。八大地獄下，第二、離外道為上人行相，凡四事：
X24n0451_p0306a21║初云佛授地獄記，大小凡為菩薩必代物受苦，始發
X24n0451_p0306a22║心未能真代，阿鞞是真代，佛即授阿鞞記，豈非授獄
X24n0451_p0306a23║記？又如人發願生復遂生天，菩薩發願代物苦豈不
X24n0451_p0306a24║受耶？阿鞞人皆代物受苦，是善出豈足入地獄？方便
X24n0451_p0306b01║人者則不復苦也。第二、勸令捨前所修行願，此皆是
X24n0451_p0306b02║非師之說也，恐相悞義故宜應棄之。第三、說三界繫
X24n0451_p0306b03║法令捨行願，一生受身已是大患，況復逕歷生死豈
X24n0451_p0306b04║可忍耶？為我說似道者，得初果為真道，今乃說初果
X24n0451_p0306b05║之方便，故為似道也。雖欲見損乃為大益，遂因似識
X24n0451_p0306b06║真，因真識似故為益也。菩薩所以坐嘿然者，是大人
X24n0451_p0306b07║故不與魔諍，又既有大益，次願正聞之，若友之體秤
X24n0451_p0306b08║非，則魔不得更說，便失利也。是時其魔下，第四事，魔
X24n0451_p0306b09║見菩薩嘿然，便言信受其法，故魔取餘人證前言弘
X24n0451_p0306b10║法人，次正化作多人，如文。復次須菩提菩薩作是念
X24n0451_p0306b11║下，第三雙，初、結內過；若菩薩覺知下，結外緣也。
X24n0451_p0306b12║向佛於法轉下，釋第二、轉不轉章門，有三：初、正明轉
X24n0451_p0306b13║不轉；二、明惡緣不能動；三、明於善法得自在。初如文。
X24n0451_p0306b14║轉一切有所得心，即是不退轉菩薩也。
X24n0451_p0306b15║堅固品第五十六
X24n0451_p0306b16║有人言：不退與堅固，左右相成。所以不退者，由堅固
X24n0451_p0306b17║也；所以堅固者，由不退也。又人解云：內煩惱不能壞
X24n0451_p0306b18║為不退，外惡緣不能動為堅固也。二、論釋三心，言煩
X24n0451_p0306b19║惱箭射不能入為堅固，於三菩提不退為不退，外惡
X24n0451_p0306b20║緣不能動為不動心也。品初是第二、外惡緣不動，上
X24n0451_p0306b21║四事歷以有法不能動，今以空教望令福也。然在空
X24n0451_p0306b22║有心，即是魔也。波若與虗空等者，佛果空也。諸法亦
X24n0451_p0306b23║空者，萬行因果也，此二句法空也。無有得菩提者，即
X24n0451_p0306b24║無得果行，因人人空也。亦無失者，上來明無人法、無
X24n0451_p0306c01║自行，恐云有失道者萬化故，今明無失者也。汝所聞
X24n0451_p0306c02║菩提是魔事，指前佛說為魔，指後魔說無為佛說也。
X24n0451_p0306c03║前前實是佛說，言今外道等魔語，前人云：此是魔說，
X24n0451_p0306c04║非佛說也。後無佛道等實是魔語，前人云：此是真佛
X24n0451_p0306c05║說也。菩薩覺知者，道道空有耶？汝著空見故，云空為
X24n0451_p0306c06║道也。雖自相空者，更簡也。魔行明空是耶？見空佛法
X24n0451_p0306c07║明自相空，不壞假名說實相也。白佛轉故名阿鞞者，
X24n0451_p0306c08║不問因佛答三心中有不轉心，又云行六波羅蜜入
X24n0451_p0306c09║菩薩位，此是轉心。二云相違，是故今問：不縛名阿鞞，
X24n0451_p0306c10║縛亦名阿鞞耶？佛答：縛不縛俱名阿鞞者，論云：世諦
X24n0451_p0306c11║故說於二乘地縛名阿鞞，第一義諦實無所縛亦名
X24n0451_p0306c12║阿鞞也。復次菩薩善入初禪，第三、明於善行中得縱
X24n0451_p0306c13║任自在也。於四儀中入出一心者，左行正觀故云一
X24n0451_p0306c14║心，又恐惱眾生故於四儀中一心也。在居家閻浮珍
X24n0451_p0306c15║寶布施者，雖復道路遍時從檀為行首，攝物之要示
X24n0451_p0306c16║故若家也。為轉王故四天下物布施，為大梵王大千
X24n0451_p0306c17║珍寶施也。金剛神守護者，無生忍菩薩不假外護，但
X24n0451_p0306c18║既無生故任運得此果報也。又餘天龍見此神守護
X24n0451_p0306c19║菩薩則增加信敬，又使未得阿鞞之人多怖畏者令
X24n0451_p0306c20║其欣慕也。未得佛時則隱形護，得佛時現形護。五性
X24n0451_p0306c21║者，一云有五大神，即地、水、火、風、空神也。又云執五種
X24n0451_p0306c22║物為法：一、執金剛；二、執鏡；三、執和雅羅；四、執境界；五、
X24n0451_p0306c23║執安隱也。次明得菩薩五根者，五根有三，謂凡夫、二
X24n0451_p0306c24║乘、菩薩也。二乘脩生滅觀故，無菩薩五根故不見聞，
X24n0451_p0307a01║菩薩形教如入法界，五百聲聞如盲聾也，如人無五
X24n0451_p0307a02║情根故不能見聞也。問：菩薩得無生忍之菩薩，五根
X24n0451_p0307a03║亦應不見二乘？答：盲可不見有眼，有眼云何不見盲
X24n0451_p0307a04║耶？問：餓鬼惡業故見，火人善業果根，菩薩不應見。答：
X24n0451_p0307a05║此中亦勝能見劣，是善業也。不作呪術者，不作耶命
X24n0451_p0307a06║事也。
X24n0451_p0307a07║今當更說下，第二、明細論純熟行也。不好陰界入事
X24n0451_p0307a08║者，此有何定相而決定執無如數論之流耶？不好說
X24n0451_p0307a09║官事等者，自行則一行求實相妙慧，若化他則六道
X24n0451_p0307a10║眾生皆隨火宅之中行急救之，何暇得轉輪？此罪事
X24n0451_p0307a11║事為此二義，不說閑侶事也。外道無有正道唐受供
X24n0451_p0307a12║養，不知何以報他？故說國土成敗吉凶事耳。行檀時
X24n0451_p0307a13║不為慳事者，論云行六度不說六弊事也。
X24n0451_p0307a14║具足菩薩神通下，第二、明勝進行也。處魔事著實際
X24n0451_p0307a15║中者，魔以顛倒故實際成魔際，菩薩了悟魔際是實
X24n0451_p0307a16║際也。作次身來者，魔上說空有教不動菩薩，今復作
X24n0451_p0307a17║佛身望欲福也。魔必知是真阿鞞則不亂之，為未識
X24n0451_p0307a18║故破諸誡也。護真空不惜身者，邪見亦說空，二乘及
X24n0451_p0307a19║有所得亦說空，皆非真空。今中道無所得空能破有
X24n0451_p0307a20║無諸見，故須護之。問：何故不言護有？答：欲空一切見
X24n0451_p0307a21║故言空也。問：天龍語不疑悔者，為天龍語皆是佛法
X24n0451_p0307a22║故也。又聞正知是正，不疑正見邪，邪亦如此也。
X24n0451_p0307a23║深奧品第五十七
X24n0451_p0307a24║此品四，是第三、歎阿鞞人行德無邊也。深奧者，論中
X24n0451_p0307b01║歎阿鞞人所行處甚深淵奧。作名師有時云：借喻入
X24n0451_p0307b02║海斯潮奧避有無斷見也。如入海中大風起入潮奧
X24n0451_p0307b03║中避之，今有斷少風起即入深奧中避之，故云深奧
X24n0451_p0307b04║品也。為三：第一、明自行功德無邊；二、明化他功德無
X24n0451_p0307b05║邊；三、雙成二行得成。所以然者，欲明菩薩運心則前
X24n0451_p0307b06║人後己，應前化他後己、應前化他後自行。今先自行
X24n0451_p0307b07║後化他者，但要須自行得成就後能化他也。此是為
X24n0451_p0307b08║他故修自行，若不為化他則不須自行，此乃是他得
X24n0451_p0307b09║也。然自行化他二行成者，要由學空不證故，不墮二
X24n0451_p0307b10║乘地亦不墮凡夫地，然後二行方得成耳，故第三、釋
X24n0451_p0307b11║二行也。
X24n0451_p0307b12║初三：第一、明因行無邊；二、明因行無邊故得菩提果；
X24n0451_p0307b13║第三、釋疑破以成上義。初中為三：第一、正歎菩薩因
X24n0451_p0307b14║行無邊；第二、格量顯勝；三者、釋成勝義。初三：第一、因
X24n0451_p0307b15║上二作三種秤歎；二者、釋成三歎；第三、明菩薩秤理
X24n0451_p0307b16║脩行功德無邊也。初中須菩提作三歎，次佛述所以。
X24n0451_p0307b17║設三歎者，此中所歎猶是上二品所明功德也。但此
X24n0451_p0307b18║大士功行無量，若當曲辨其相則窮劫不能盡，將欲
X24n0451_p0307b19║問其玄根振其對要，故總作三歎也。次佛述，如文。何
X24n0451_p0307b20║以故下，第三、釋成三歎。就文為二：第一、舉大智釋深
X24n0451_p0307b21║境。釋所以功德無邊者，良由有般若大智故也。住是
X24n0451_p0307b22║智慧生四無礙者，具唯一般若也，離一般若為四無
X24n0451_p0307b23║礙也。一般若即是自行，四無礙即化他。知諸法實相
X24n0451_p0307b24║是義無礙，識諸法名字是法無礙，是名要由語言故
X24n0451_p0307c01║次辭無礙，具知三事隨物所樂而說名樂說無礙也。
X24n0451_p0307c02║白佛佛恒河沙劫歎者，佛上二品已說阿鞞相，今開
X24n0451_p0307c03║四無礙則更欲歎阿鞞功德，是故歎佛佛智無盡、阿
X24n0451_p0307c04║鞞功德亦無盡。古解云：須菩提將欲窮其淵底，故詩
X24n0451_p0307c05║息其枝末。若曲并功德沙劫未周，今請略其末事。欲
X24n0451_p0307c06║問其根下，問深奧，即根本也。
X24n0451_p0307c07║何等深奧事者，第二、舉理深奧釋成三歎。由體深理
X24n0451_p0307c08║故生大智，是以深理為根本也。有大知故破上三歎
X24n0451_p0307c09║也。佛答三空為深者，凡夫邪見空非深，二乘但空亦
X24n0451_p0307c10║非深，此是菩薩不可得空，不見空不見不空，故名深
X24n0451_p0307c11║也。無生滅亦三：一、凡夫見諸法常故無生滅，如僧佉
X24n0451_p0307c12║二十五諦，雖麤細不同終無所失，即是常故無生滅
X24n0451_p0307c13║也；次、二乘無生滅故無生滅，此是但義；三、菩薩被生
X24n0451_p0307c14║滅，不著生滅亦不著無生滅也。無深染者，染是煩惱
X24n0451_p0307c15║甚深難除，今能除深染故名深也。如法性學之多僻
X24n0451_p0307c16║悞故深。涅槃二義：一者、九十六術不能得故深；二者、
X24n0451_p0307c17║一切賢聖入者不更退還出故深也。非即色離色者，
X24n0451_p0307c18║論云：如陰成就非即非離。此是因果義，今還是因，如
X24n0451_p0307c19║是果亦不得即離，色是生滅如無生滅，如無生滅故
X24n0451_p0307c20║不可即離，生滅何處有無生滅？故不可離也。亦得雙
X24n0451_p0307c21║彈即離兩見也。以方便離色處涅槃者，二乘無方便
X24n0451_p0307c22║力離色而住涅槃，菩薩方便力雖離色不著涅槃，以
X24n0451_p0307c23║色故不著生死，方便力故不染涅槃。
X24n0451_p0307c24║須菩提！若菩提下，第三、明稱理而行功德無邊，為二：
X24n0451_p0308a01║初、明功德無邊；二、格量。今是初。問：二乘無邊法破裂
X24n0451_p0308a02║生死尚無果報，今無生忍菩薩云何得大果報？論一
X24n0451_p0308a03║解云：二乘煩惱盡無果報，菩薩煩惱未盡故有果報。
X24n0451_p0308a04║二云：二乘證實際燒盡功德故無果報，菩薩不證處
X24n0451_p0308a05║有生故有果報。三云：少於實理僻故得福少，於實明
X24n0451_p0308a06║理不僻故故得福多。菩薩秤實理而行其福彌多，云
X24n0451_p0308a07║何言無耶？一日行般若下，第二、格量，為二：初、自分功
X24n0451_p0308a08║德格；二、他分功德格。今是初。有人解云：菩薩一日行
X24n0451_p0308a09║般若功德，且分為十分之餘殘一分，取此餘殘一分
X24n0451_p0308a10║功德，比無方便有所得滿恒河沙大千功德，不及此
X24n0451_p0308a11║餘殘一分也。猶亦不咸者，此是不等義也。此解二義
X24n0451_p0308a12║非也。今正是自分無所得功德格量，云何及格量有
X24n0451_p0308a13║所得、格有所得、格有得，下七種格量復是何物？二者、
X24n0451_p0308a14║不咸應不相感，此是義，云何乃云不等？又不咸之意，
X24n0451_p0308a15║都不然也。依論釋：一日行般若，功德定有形。取滿十
X24n0451_p0308a16║方恒沙大千世界，於一日中，正功德體，猶自不減。喻
X24n0451_p0308a17║如取大海水，一時出外，而於大海水，都不覺咸。今亦
X24n0451_p0308a18║爾，取一日功德，布施滿十方恒沙大千，而本功德，猶
X24n0451_p0308a19║不覺咸也。餘功德，即正功德體也。有分不及者，取滿
X24n0451_p0308a20║恒沙世界功德作一分，正功德體復作一分，明恒沙
X24n0451_p0308a21║功德比正體功德，百分不及一，乃至譬喻不及一也。
X24n0451_p0308a22║總持師云：滿恒沙功德為方便，對正功德體格量，此
X24n0451_p0308a23║不成解。此中不論方便功德，如前解，真格量一日行
X24n0451_p0308a24║般若功德少多也。復有論師云：取恒沙方便功德作
X24n0451_p0308b01║一分，取正體功德少許分作百分，取百分中一分，比
X24n0451_p0308b02║方便功德亦不及。至分正體功德作不可說分，取一
X24n0451_p0308b03║分，比方便功德亦不及也。此是大悞，如前釋也。
X24n0451_p0308b04║復次下，第二、舉他分功德格量，即是舉他人有所得
X24n0451_p0308b05║功德格。一日行般若功德，自格無所得功德也。此中
X24n0451_p0308b06║七復次：初、三舉有所得財施格；二、兩復次，舉有所得
X24n0451_p0308b07║法施格；三、有兩復次，舉有所得隨喜迴向格也。
X24n0451_p0308b08║白佛：因緣起法從妄想生者，上來格量稱歎已竟，今
X24n0451_p0308b09║第三、釋結成功德勝義。前問，次答。問即是疑，疑云：佛
X24n0451_p0308b10║常說有為法虗誑，不能生正見，亦不得菩薩位，云何
X24n0451_p0308b11║一日功德猶勝上七種格量耶？佛答：初印其有為實
X24n0451_p0308b12║虗誑故，不應有勝功德品，不得入菩薩位也。何以故？
X24n0451_p0308b13║是菩薩善學自相空下，此方釋功德勝義，明菩薩功
X24n0451_p0308b14║德巧學自相空故，不著虗妄有，亦不著十八空，用十
X24n0451_p0308b15║八空破有病也。既有去，無即隨盡，如此淨悟便得入
X24n0451_p0308b16║位，故功德無邊也。文云漸得者，從初心即漸學無所
X24n0451_p0308b17║得法故，但有得強，無得觀弱，漸得無邊功德至無生
X24n0451_p0308b18║現前故，功德具足也。恐但云至無生忍時方有無邊
X24n0451_p0308b19║功德，爾前應無，故佛漸說也。白佛：以無量無數下，此
X24n0451_p0308b20║問來者，前明格量，次復釋成功德勝義。恐或者間阿
X24n0451_p0308b21║鞞實有無量無數無邊功德，便生著心，今息其命也。
X24n0451_p0308b22║無量無邊無數亦只是畢竟空之異名，又非有法，復
X24n0451_p0308b23║何著耶？但報云無數名不墮數中，謂有為性、無為性
X24n0451_p0308b24║不墮三世中名無量，十方邊不可得名無邊也。頗有
X24n0451_p0308c01║色亦無數者，明非但功德數量畢竟空，萬法皆爾也。
X24n0451_p0308c02║無量無數無邊義無有異者，恐或有云諸數量等皆
X24n0451_p0308c03║空，何得有無數無量無邊異名耶？故今明亦無異名
X24n0451_p0308c04║也。次番即云雖無異名，佛以方便力故無異名，為眾
X24n0451_p0308c05║生作異名不可說，為眾生故說也。
X24n0451_p0308c06║世尊！不可說義有增減不下，第三、明得菩提義。有二
X24n0451_p0308c07║飜：初、翻就不增減義明得；二、翻就無增減增減義得
X24n0451_p0308c08║也。須菩提難意：既不增，則善根不增減，菩提何由可
X24n0451_p0308c09║得？既其無增減，煩惱何由可離？此就平等門設難也。
X24n0451_p0308c10║佛答：以是不增減應應般若，以般若方便秤無般若
X24n0451_p0308c11║增咸之理，如無增減而悞，故能成至功果也。初心得、
X24n0451_p0308c12║後心得者，第二、就無增減增減義明得菩提也。由語
X24n0451_p0308c13║無增減故正觀增，明知淵咸損故行菩提。若無增減
X24n0451_p0308c14║則正觀減、顛倒增，如住般若故不住顛倒，住顛倒則
X24n0451_p0308c15║不住般若也。今此論菩提無常行，正作善根不增，答
X24n0451_p0308c16║難也。雙定二門，雙能兩難，次釋難竟及正難也。為初
X24n0451_p0308c17║心得，兩亦亦得也。初心不至後心，結難也。初心亦生
X24n0451_p0308c18║即滅，不假至後也。後心時無復初心，後心時無復初
X24n0451_p0308c19║心，後心豈在初心中耶？如是心心數法不俱者，此釋
X24n0451_p0308c20║難意。有初心時未有後心，有後心時無初後心，故言
X24n0451_p0308c21║不俱也。云何善根增益者，正作難也。若爾，則臨至佛
X24n0451_p0308c22║時唯有一念善根也，爾前皆已滅無，則善根從初發
X24n0451_p0308c23║心終至十地，但有一念，遂無增損，云何得佛道耶？佛
X24n0451_p0308c24║答為二：初、就法譬門答；二、重就法說門答。初、開譬答；
X24n0451_p0309a01║二、合譬答。由來論師義開此文，證實法不斷惑等，實
X24n0451_p0309a02║法火不能燒，假名相續，故有斷、燒等用，今經論無有
X24n0451_p0309a03║此意。初云不燒者，實法不燒，不離初者，假名燒也。今
X24n0451_p0309a04║問：若爾，可云非初心得，非離初心得，正是後心得，應
X24n0451_p0309a05║云不離後心得，云何言非後心耶？又問：此兩不斷句
X24n0451_p0309a06║可得不燒，兩不離句此後燒復何得？更問：炷為燒不？
X24n0451_p0309a07║今明此是四禪，非即初燒，非離初燒，非離後燒，而因
X24n0451_p0309a08║假名燒，四句不得，而因緣假名得也。若初心得，便初
X24n0451_p0309a09║心是佛，何須後心？若離初心得，離心何由有復耶？若
X24n0451_p0309a10║即後心得，不應因初，若不因初，何由有後？若離後心
X24n0451_p0309a11║得者，後心應不得，初心番應得也。炷為燋不者，以眼
X24n0451_p0309a12║見因緣炷燋，我亦佛眼見因緣假名得。問：云何因緣
X24n0451_p0309a13║假名得道？論云：初炎初心集無量功德，後心則具足，
X24n0451_p0309a14║具足故，斷諸煩惱習，故得佛道也。燈總譬菩薩十地
X24n0451_p0309a15║也，炷喻無明等煩惱也。初炎初地智，後炎十地智，無
X24n0451_p0309a16║明煩惱炷燋盡得佛道也。須菩提是中菩薩具足十
X24n0451_p0309a17║地下，第二、重就法說明得菩提義。從初心乃至十地，
X24n0451_p0309a18║因緣具足故得佛道也。白佛何等十地者，以十地有
X24n0451_p0309a19║二種，故問簡別之。成論地論等師皆云乾慧等三乘
X24n0451_p0309a20║共法，歡喜等是獨菩薩法，今明不共此義，須知是般
X24n0451_p0309a21║若方便有此共不共義，只此共是不共而不共不共
X24n0451_p0309a22║義也。乾慧地者，未得定水，於小乘是四善根前也，於
X24n0451_p0309a23║大乘未得順忍三十心前也。性地，小乘四善根，大乘
X24n0451_p0309a24║是順忍三十心也。八人，小乘見道十五心，大乘無生
X24n0451_p0309b01║忍入菩薩位也。見地，小乘初果，大乘是阿鞞地也。然
X24n0451_p0309b02║無生忍即是阿鞞地，但八人地據初地入心，見據初
X24n0451_p0309b03║地滿心也。薄地，小乘第二果，大乘二地至十地。論云
X24n0451_p0309b04║過阿鞞乃至未成佛，正斷煩惱及習，亦立薄名薄地。
X24n0451_p0309b05║離欲地，小乘那含，大乘不配地，但明菩薩離欲得五
X24n0451_p0309b06║通也。已辦地，小乘無學，大乘佛地也。此七地不列別
X24n0451_p0309b07║名故配菩薩，辟支既列別名故不辨配也。菩薩地二
X24n0451_p0309b08║解：一云歡喜等，二即從初發心至法雲，皆名菩薩地
X24n0451_p0309b09║也。
X24n0451_p0309b10║須菩提言去，是因緣甚深下，大段第三、釋破疑，明中
X24n0451_p0309b11║道行也。所以有此文來者，上明阿鞞因行及從得果
X24n0451_p0309b12║已竟，然此因果之義非二乘所及、非菩薩所知，故聲
X24n0451_p0309b13║聞生疑而菩薩起執，故須釋破也。為兩：初、釋聲聞人
X24n0451_p0309b14║疑等；小、破非菩薩執。初、須菩提秤歎生疑。秤歎者，明
X24n0451_p0309b15║因緣甚深，所謂過去心不滅不住，而能增益得無上
X24n0451_p0309b16║道也。生疑者，是事甚深難解，此心為住為滅耶？佛反
X24n0451_p0309b17║問云：若心滅，諸法雖無生滅，為眾生故以六情所見
X24n0451_p0309b18║生滅問也。須菩提答去，滅已不生，若滅已更生則墮
X24n0451_p0309b19║常見也。次問：心生是滅相不？上問過去已滅心，今問
X24n0451_p0309b20║現在未滅心也。答云：是滅相已滅者不可更生，今現
X24n0451_p0309b21║生者必滅，有為之法先生後滅也。次問：心滅相是滅
X24n0451_p0309b22║不者，此問承上生所言，現在心後時必滅，只現在心
X24n0451_p0309b23║生即有滅不？此文語密人好不學，即心字為生、滅字
X24n0451_p0309b24║為滅，故問云：心滅是不？答云：不也。若心滅有滅者，若
X24n0451_p0309c01║一時有二相：一者、心生；二者、後有滅。云何一時中有
X24n0451_p0309c02║生滅二法耶？次問：亦如是住不者，汝既言當心時未
X24n0451_p0309c03║有滅，畏墮一時之生滅二法，則生應心時無滅便是
X24n0451_p0309c04║常住，則生時有滅還墮二相過。佛如是反覆難善吉，
X24n0451_p0309c05║辭理既窮不知何答，故云如是住如如住，明此是過
X24n0451_p0309c06║故無有生滅，故名常住如如而住也。自上來顯聲聞
X24n0451_p0309c07║人不解因緣生滅也。寄善吉破餘聲聞，亦破凡夫生
X24n0451_p0309c08║滅心無生滅也。論文難解，今以鑽求作此釋也。脫不
X24n0451_p0309c09║諧更俟人當作實證不者，汝說心相同如住去即是
X24n0451_p0309c10║實際，可心作實際不？好體應例，而小乘智劣，但得云
X24n0451_p0309c11║心同如如，是定義也。實際是涅槃，即滅身心，故不得
X24n0451_p0309c12║云心作實際也。次問是為甚深不生，須菩提云心同
X24n0451_p0309c13║如，不得作實際，故今問汝既云心同如如深不？須菩
X24n0451_p0309c14║提不能遍了如，故云甚深。前明小乘不知心是實際，
X24n0451_p0309c15║今復明其不能遍知如也。次問但如是心不？答云不
X24n0451_p0309c16║也。心有知、如無知，故心不得是如。次問離如有心？答
X24n0451_p0309c17║云不見一切法皆如心，云何獨離如耶？心與如既不
X24n0451_p0309c18║得即離，就如中自有見如不？答云不也。如中無物相
X24n0451_p0309c19║見也。能如是行為行深般若不者，明菩薩不住如中
X24n0451_p0309c20║而能行菩薩道，故佛問如是行深般若不？須菩提自
X24n0451_p0309c21║觀小乘智淺、大乘法深，故答佛菩薩如是得行，是行
X24n0451_p0309c22║深般若也。後當作實際已來，明小乘人不了無生滅
X24n0451_p0309c23║義也。故知因緣生滅，皆是阿鞞所了，絕二乘境也。古
X24n0451_p0309c24║解不同，今更列之。有人云：心生是滅相不者，問有滅
X24n0451_p0310a01║相不也。心體是無常，故答云有滅相也。是心滅有滅
X24n0451_p0310a02║者，既有滅相，頗實滅不？答以體即虗乎，故答云不也。
X24n0451_p0310a03║如是住不，既無生滅，如是住不？答以體同於如，故云
X24n0451_p0310a04║如如住也。當作實際證不者，問有證果不？答以心體
X24n0451_p0310a05║同如，故云不也。但如是心不者，遣彼同如之心也。如
X24n0451_p0310a06║見不者，既遣於心，今又遣如也。上來過去心不生，現
X24n0451_p0310a07║心即滅，又無證果，即是明深奧也。此釋智功，恨乖論
X24n0451_p0310a08║未辨得失也。師未依論之時，釋三句是因緣義也。佛
X24n0451_p0310a09║有三句，須菩提三答，答中初句與第三句皆不也。答
X24n0451_p0310a10║第三句云：心生是滅。求此三句，唯成是非兩句耳。佛
X24n0451_p0310a11║問：心滅更生不？答云：不更生。若有生法可滅，云何即
X24n0451_p0310a12║滅法可生？則是無生滅義也。不生不滅而說生，則指
X24n0451_p0310a13║滅為生，故云心是滅相也。此滅是生滅，滅豈是滅？故
X24n0451_p0310a14║第三句云：滅相非也。又一勢釋，上無初心後心，因此
X24n0451_p0310a15║更論心生滅義。佛問：滅更生不？答云：滅不更生。答第
X24n0451_p0310a16║二云：心是滅相。然此二答相違，前既云滅不更生，亦
X24n0451_p0310a17║應今生不復滅，今生既生，前滅亦應更生，好體應例。
X24n0451_p0310a18║而不例者，此為破病眾生多著常病，故云滅去不復
X24n0451_p0310a19║更生。今明有為之法生而必滅，故云生是滅相，故兩
X24n0451_p0310a20║句皆是破常也。第三句既是滅相，不可答云是生滅，
X24n0451_p0310a21║故復不可答是滅相，故答云不也。然師望通方無礙
X24n0451_p0310a22║因緣，義不可加也。但與論不同，故復示之。須菩提！如
X24n0451_p0310a23║是行為何處行？第一義中行。第二、破小菩薩執。有此
X24n0451_p0310a24║文來者，須菩提上來辭理屈，此中有未得無生忍菩
X24n0451_p0310b01║薩，便云小乘智淺，自謂菩薩道深，故佛破云：菩薩如
X24n0451_p0310b02║是行為何處行？答云：如是行無處行。菩薩住如中行，
X24n0451_p0310b03║實無所行，何以自高耶？次佛問如是行為何處行，既
X24n0451_p0310b04║間破行，便墮斷滅，故明第一義中行何故無行耶？二
X24n0451_p0310b05║行不可得者，聞第一義中行便有行相，故明此是無
X24n0451_p0310b06║行行也。所行是能行二相耶？亦有所得行為二行，無
X24n0451_p0310b07║所得為不二行也。下一一責破有無二見也。不行相
X24n0451_p0310b08║者，不著有也。不懷相者，不著無也。
X24n0451_p0310b09║今菩薩離二邊行中，中道菩薩為眾生入三下大段，
X24n0451_p0310b10║第二段、明阿鞞人化行。為三：初、明為眾生起行；二、明
X24n0451_p0310b11║為眾生起願；三、願既成即便得果。起行即是成就眾
X24n0451_p0310b12║生，明願即是淨佛土，阿鞞所行不出此二，故明之也。
X24n0451_p0310b13║初中二：第一、明此品未明為眾生起三昧三昧行也；
X24n0451_p0310b14║二、夢行品初論辨此義也。為眾生入三明昧者，菩薩
X24n0451_p0310b15║既得悟亦令物同悟。又上明菩薩不在有無中行，今
X24n0451_p0310b16║欲入空三昧者，此是為物故同空也，菩薩所得未始
X24n0451_p0310b17║空有也。此中先明無作，次空，次無相。去六道皆以願
X24n0451_p0310b18║故，受生三塗則臨終起愛，三善道亦然，皆起愛願生，
X24n0451_p0310b19║故菩薩先破其愛願，令不生六道脫生老病死苦也。
X24n0451_p0310b20║愛願何由斷？須我空故說空行，雖不見我猶見男女
X24n0451_p0310b21║萬相，次無也。
X24n0451_p0310b22║夢行品第五十八
X24n0451_p0310b23║若凡夫覺果夢，覺行是行，夢行非行。菩薩了夢覺不
X24n0451_p0310b24║二，夢覺既行，覺夢亦行。若覺夢不行，夢覺亦不行。今
X24n0451_p0310c01║正明菩薩夢覺不二行，故云夢行亦。又此亦文中具
X24n0451_p0310c02║論三種義：一步論夢中行有益無益，二論夢中行集
X24n0451_p0310c03║成不集成，三論夢迴向非迴向。通論夢中行三事，故
X24n0451_p0310c04║以目品也。然經中明夢不同，若如十喻明夢，則生死
X24n0451_p0310c05║涅槃凡夫皆如夢，故有一法過涅槃者亦如夢也。此則
X24n0451_p0310c06║取凡夫知如以之為夢，取聖人如此了悟故如覺，意
X24n0451_p0310c07║識潛行非現譬如夢。然此之覺夢皆是虗妄，非但覺
X24n0451_p0310c08║行般若無益，夢行般若亦無益也。二者二乘所行望
X24n0451_p0310c09║凡夫夢皆分明故如覺，望凡夫所行皆是夢，如此夢
X24n0451_p0310c10║覺皆不行般若也。三者二乘所行望菩薩所行，二乘
X24n0451_p0310c11║則是覺，則菩薩覺是行般若也。前凡聖二覺，夢皆非
X24n0451_p0310c12║也。更一節意，菩薩所行非覺非夢，始是正行般若也。
X24n0451_p0310c13║此中三章，一論菩薩夢中般若有益無益，二汎論餘
X24n0451_p0310c14║夢中業集成不集成，三論夢中成迴向不成迴向。身
X24n0451_p0310c15║子所以問者，上品未明覺時入三昧，自行兼人，故今
X24n0451_p0310c16║因此問夢中事也。凡引兩經，請須菩提決之。一經云
X24n0451_p0310c17║夢中通三性，則夢中有一長行，便應夢行有益。二經
X24n0451_p0310c18║云夢是虗妄，而謂有此二相，夢中定有益為無益也。
X24n0451_p0310c19║須菩提般若正觀離二邊益，明夢中有三性，豈可無
X24n0451_p0310c20║益？夢是虗誑，豈可言有益？是故直依實故益。不見夢，
X24n0451_p0310c21║不見覺，亦不見益與無益，此是了悟。覺行既益，夢豈
X24n0451_p0310c22║不益？別夢行不益，則覺行亦不益也。
X24n0451_p0310c23║次身子問有集成不集者，第二、論夢中集成不成。身
X24n0451_p0310c24║子！般若實相非夢非覺、非益不益，不復更難此事，故
X24n0451_p0311a01║別問夢業集成不集成事也。集是業集，能成果報名
X24n0451_p0311a02║成也。問言云：夢中心微弱，云何得業集能成果報耶？
X24n0451_p0311a03║此是難信夢中集成業。聞經中夢通三性，故明夢中
X24n0451_p0311a04║有集成，所以身子難了。須菩提益云：夢中驚生，覺已
X24n0451_p0311a05║稱將快。此意明單夢起善惡，則業不集成。若覺已復
X24n0451_p0311a06║因緣助資，則夢中不便集成也。次身子益：一切業有
X24n0451_p0311a07║因緣則生，無因緣則不生。因緣者，謂見聞覺知。業是
X24n0451_p0311a08║身口業，思是意業，明二業假四因緣生，無因緣則不
X24n0451_p0311a09║生也。此答意明因覺故夢中起善惡業，然此夢中善
X24n0451_p0311a10║惡復假見覺時助資則成，不助資則不成。下須菩提
X24n0451_p0311a11║述成必答。次身子問：如佛說一切業自相離者，上須
X24n0451_p0311a12║菩提明假覺因緣故夢中業成，今總一切業皆空，尚
X24n0451_p0311a13║無覺時業成，況有夢中不業耶？須菩提亦總答一切
X24n0451_p0311a14║夢覺業雖空，於凡夫取相故有集成也。
X24n0451_p0311a15║第三論夢中迴向義者，身子二種難：一者前夢不二
X24n0451_p0311a16║生難，若夢覺不二，覺迴向既成，夢中迴向亦應成迴
X24n0451_p0311a17║向。二者明覺時有所得尚不成迴向，況夢中成迴向
X24n0451_p0311a18║耶？須菩提推彌勒者，此猶是一類義，別當答之不異
X24n0451_p0311a19║前說。今推彌勒，彌勒更就異門答之，故彌勒云：名之
X24n0451_p0311a20║與體、真之與俗皆不可得。以何而答？既悟不問不答、
X24n0451_p0311a21║不夢不覺，覺中迴向既成，迴向夢中豈不成耶？汝上
X24n0451_p0311a22║來紛云見有夢異覺，復云有能答所答，作如此有所
X24n0451_p0311a23║得難了。身子次問如所說空證此空不著者，此云異
X24n0451_p0311a24║彌勒有證，便即有能答所答，故彌勒答云：既不見能
X24n0451_p0311b01║答所答，何有證耶？佛下呵身子：汝小乘人尚不見證，
X24n0451_p0311b02║況菩薩耶？
X24n0451_p0311b03║佛告須菩提下，第二、明為化起願，亦是淨佛土也。文
X24n0451_p0311b04║二：初、正明發大誓願；二、防始行退心。初兩：一、別約六
X24n0451_p0311b05║度發六願；二、總約六度發願。文處一。問：起知見眾生
X24n0451_p0311b06║有穢故願淨土耳，菩薩未曾淨穢也。問：何故明淨佛
X24n0451_p0311b07║土耶？答：阿鞞菩薩既了悟己心淨故云淨，今欲令眾
X24n0451_p0311b08║生同菩薩了悟，故心淨土亦淨，故唯以成就眾生淨
X24n0451_p0311b09║佛土為行端也。無有所應者，上來猶是麤願耳，令捨
X24n0451_p0311b10║土沙生於寶玉，今令淨穢皆捨，故一無所著也。
X24n0451_p0311b11║生死道長下，第二、防小菩薩退心。見生死道長、眾生
X24n0451_p0311b12║性多，故欲退耳。今了悟生死何曾短長？眾生未曾多？
X24n0451_p0311b13║眾生之與無眾生，詮何物少多耶？誰厭耶？厭何物耶？
X24n0451_p0311b14║河天品第五十九
X24n0451_p0311b15║此第三、明願行無成便得受記。先明成就眾生後發
X24n0451_p0311b16║願，是淨佛道行亦得，但是願度眾生故入三三昧願
X24n0451_p0311b17║取淨土，但先受行名後稱願因。問：此是阿鞞人二行，
X24n0451_p0311b18║亦是阿鞞人得記耶？答：是已得記，阿鞞明二行則不
X24n0451_p0311b19║復得記，但餘人聞阿鞞二行了悟故得記也。若未得
X24n0451_p0311b20║記，阿鞞人悟二行故得記也。若未得理，阿鞞人悟二
X24n0451_p0311b21║行故得記也。一解云：此女父母就何天神求此女？故
X24n0451_p0311b22║神若名為河天也。二云：令名為定也。
X24n0451_p0311b23║品三：初、明願行成二；二、得受記；三、出因釋得記所由
X24n0451_p0311b24║也。初三：一、餘悟；二、供養；三、迴向。問：上明淨土行應有
X24n0451_p0311c01║多人得悟，何故此女獨羅疑以為受記？答：多有發淨
X24n0451_p0311c02║土願去不發言，女人性輕疎好勝世世習氣，故獨發
X24n0451_p0311c03║言。亦解云：諸外道云大人有得道分，餘人無分，佛法
X24n0451_p0311c04║不爾，不簡大小同悟，便為受記也。又若此女不從眾
X24n0451_p0311c05║起便與記者，人則不測所由，故因其發言故與記也。
X24n0451_p0311c06║佛微笑下，第二、正授記，亦三：初、現瑞；二、問瑞所由；三、
X24n0451_p0311c07║正授記。二文多知正受記云轉女身後方作佛也。問：
X24n0451_p0311c08║此女人劫積功德，何故行無生忍後方轉女身？答：五
X24n0451_p0311c09║欲難斷，女人著欲性情多，雖世世積德猶不能轉，故
X24n0451_p0311c10║曰記後行轉也。二解云：此女宿世以多種女人身子
X24n0451_p0311c11║受記，為引接人也。三解云：經說女人有五礙，不說不
X24n0451_p0311c12║得受記，何須問耶？阿難問是女何處殖德下，第三、出
X24n0451_p0311c13║往因釋得記之由也。
X24n0451_p0311c14║不證品第六十
X24n0451_p0311c15║四品明上根行相為三：初明自行成，二明化他行成，
X24n0451_p0311c16║三雙釋成。二行亦是第三，所以二行得成者，猶學空
X24n0451_p0311c17║證也。自行不證有二種：一不證有，二不證空。小行之
X24n0451_p0311c18║徒以有為有、以空為空，二邊俱滯，故計有為患、以空
X24n0451_p0311c19║為大安，是以方便捨有而住心求空，及其正觀現前
X24n0451_p0311c20║息心而不進。菩薩在有非有、處空非空，故文中明此
X24n0451_p0311c21║二種翻彼二心。言不證者，處空捨有見也。不證空故，
X24n0451_p0311c22║捨天見即方便實慧，捨空見即實方便慧。故論云：實
X24n0451_p0311c23║慧明入畢竟空，方便慧非出畢竟空。二慧既成則自
X24n0451_p0311c24║行生，自行生故便能化他，所以是釋上二行成也。
X24n0451_p0312a01║品三：初、明學不證；二、明不證故二行成；三、明二行成。
X24n0451_p0312a02║須菩提稱歎希有，初兩問答。先問云何學空、云何入
X24n0451_p0312a03║空，此問始行之人云何學空入空。初明學空，終名入
X24n0451_p0312a04║空也。此中三空及道品是聲聞法，佛勸菩薩令遍行
X24n0451_p0312a05║故。須菩提問：三空及道品聲聞行故直趣涅槃，令菩
X24n0451_p0312a06║薩云何行耶？佛答：應觀色空者，若其始行學空義也，
X24n0451_p0312a07║作是觀時不令心亂；若其入空，菩薩得深禪定故心
X24n0451_p0312a08║不亂，心不亂故能深入空亦不見空，若見空則證空，
X24n0451_p0312a09║以不見空故不證空。何以故下，釋不見不證之所以
X24n0451_p0312a10║也。學自行空，色法中乃至微塵不留遺餘微塵之分，
X24n0451_p0312a11║無色法中乃至不留一念故，直入畢竟空亦復空，所
X24n0451_p0312a12║以能不證，故云不有餘不有分。第二番，聞云何菩薩
X24n0451_p0312a13║不證空。既學空入空，云何不證耶？二乘在空觀時亦
X24n0451_p0312a14║能不取空相，云何獨證耶？佛答：具足觀空者，具足是
X24n0451_p0312a15║深入空，不見空故不見涅槃。何以證耶？二乘見有涅
X24n0451_p0312a16║槃是不具足，故證空也。先作是願，重釋不證。菩薩先
X24n0451_p0312a17║有願故不證也，二乘無願故證也。問：何名先作是願？
X24n0451_p0312a18║答：菩薩觀空時先作是思惟：我為出即病故觀空也，
X24n0451_p0312a19║有病消豈住空耶？問：上云深入禪定不定心亂，今云
X24n0451_p0312a20║何言不專攝心？答：上據深入定知空，不令餘事得入，
X24n0451_p0312a21║故言攝心。今據初入時，恐於空不能自拔，故不專心
X24n0451_p0312a22║在空也。
X24n0451_p0312a23║菩薩如是大善妙法成就下，第二、明不證故二行成。
X24n0451_p0312a24║為三：初、明自行成；二、化他行成；三、雙釋二成所以。今
X24n0451_p0312b01║是初不證之意，凡有二種：一者、佛法未具；二、眾生未
X24n0451_p0312b02║度。故是學萬行時，非證涅槃時。若佛法具足，萬行證
X24n0451_p0312b03║也。問：二乘證空，菩薩不見空故不證空，今得佛時亦
X24n0451_p0312b04║是不見空，云何得佛時方證耶？答：得佛時實不見空
X24n0451_p0312b05║亦不證者，據得佛不退求義為證也，非不見有空證
X24n0451_p0312b06║也。譬如壯夫下，第二、化他行成。先譬，次合。壯夫是能
X24n0451_p0312b07║化菩薩，出母等是所化眾生，器杖是五通二慧，伎術
X24n0451_p0312b08║等是萬行，嶮道是生死，長賊劫害等是內外魔也。
X24n0451_p0312b09║還皈本處者，菩薩運眾生置涅槃中，何自皈生死行
X24n0451_p0312b10║菩薩道度眾生也？安立不動是菩薩畢竟空慧，內外
X24n0451_p0312b11║魔不能動也。譬如有翼鳥者，第三、兩譬雙釋二行成
X24n0451_p0312b12║也。時會疑云：既畢竟空，菩薩何所行耶？翼喻二慧，鳥
X24n0451_p0312b13║喻菩薩也。如鳥不行空分不得飛，若住空則墮地；菩
X24n0451_p0312b14║薩若心不遊空則不得捨有見，若住空則墮二乘地
X24n0451_p0312b15║也。有解云：壯夫喻菩薩行空不證，亦名此義也。證云：
X24n0451_p0312b16║欲明了是義故，況善射喻禪定為卷、實慧為善射三
X24n0451_p0312b17║脫門空，復以方便箭射實慧箭，令不墮涅槃地。
X24n0451_p0312b18║須菩提白佛：第三、二行既成，秤歎希有也。
X24n0451_p0312b19║須菩提菩薩作是念下，大段第二，先第一十一品明
X24n0451_p0312b20║三根人行，第二歎三根人二慧既成方便利物。為五：
X24n0451_p0312b21║第一明三根人方便利物故不證空，二明得失，三明
X24n0451_p0312b22║憑師法，四明，五明行成諸天歡喜發願。
X24n0451_p0312b23║初文五句：第一、總明菩薩行三空，為眾生在，欲拔之
X24n0451_p0312b24║令出，以本願力持菩薩，故不證空也。第二、復次，亦總
X24n0451_p0312c01║明行三慧，但菩薩直觀深法，恐墮二乘地，故前以大
X24n0451_p0312c02║悲心，眾生欲破其田患，故菩薩不證空也。次有三復
X24n0451_p0312c03║次，若約行三空，各對治易見也。
X24n0451_p0312c04║應當誡問下，第二、明得失，為二：初略明得失，次後品
X24n0451_p0312c05║總明得失。初為二：先明失，次明得。問：何故明得失耶？
X24n0451_p0312c06║答：上來明學空不證，已明其內行空，今欲驗之，當觀
X24n0451_p0312c07║其所說相秤以不，故試問也。但應觀空者，明其人答
X24n0451_p0312c08║云但應一心作空，行不學知而已，此與二乘同解，是
X24n0451_p0312c09║故為失也。而學空者，行不學知而已，此與二乘同解，
X24n0451_p0312c10║是故為失也。而學空者，本為除有病，所以須知空。有
X24n0451_p0312c11║病若失，用空為？譬如所以聽外書者，為止答曰衣。問：
X24n0451_p0312c12║誰崇此為勝為好？計學空亦應爾，但須知而已。彼不
X24n0451_p0312c13║知，即是極法證空，故為失也。若是菩薩示能答，第二、
X24n0451_p0312c14║明得，有二句：明真阿鞞人能答，次明未得真阿鞞亦
X24n0451_p0312c15║能答。薄地者，論云：得阿鞞煩惱也，非是三薄地。三乘
X24n0451_p0312c16║十地為地，過阿鞞位也。論意初地名薄地，古解云：此
X24n0451_p0312c17║是六位住，名為薄地也。北人亦釋不同：一云、三十心
X24n0451_p0312c18║斷四住，或餘四住斷，及無明住地正體及習，故初地
X24n0451_p0312c19║名薄地；二云、三十心斷五住正體及四住習，無餘無
X24n0451_p0312c20║明住地習在，故初地名薄地也。
X24n0451_p0312c21║夢誓品第六十一
X24n0451_p0312c22║前云夢行者，如文夢中脩行，今是夢中發願，故兩品
X24n0451_p0312c23║行願各舉也。此品亦云夢中不證者，不證明覺時不
X24n0451_p0312c24║證，今夢中亦不證也。上云證據覺不證，今明夢誓就
X24n0451_p0313a01║夢中發願，明此菩薩善根純厚，非但覺行般若，亦夢
X24n0451_p0313a02║中亦行，即夢覺相對，亦是願行一雙，亦是上不證是
X24n0451_p0313a03║自行，今發誓是化他也。此品初是第二廣明得失，為
X24n0451_p0313a04║二：初廣得，二廣失。問：從上不退品至不證，已廣明阿
X24n0451_p0313a05║鞞相，今何故更說？答：此體始終皆說般若，即是說阿
X24n0451_p0313a06║鞞行相似，般若是菩薩行故也。亦應此經始終皆說
X24n0451_p0313a07║阿鞞行相似，阿鞞所行即是般若故也。但佛隨眾生
X24n0451_p0313a08║信悟故，或就人門說，或就法門說，或就人法門雜說
X24n0451_p0313a09║也。又解：前說為前，今後說為後念也。今依章段二者，
X24n0451_p0313a10║從不退品來入不證品，多明得無生真阿鞞相，從上
X24n0451_p0313a11║品末明未得阿鞞人亦能如是。答：此明未得無生忍，
X24n0451_p0313a12║直有無生信不可動，亦名阿鞞。上已略明其相，今欲
X24n0451_p0313a13║廣明此人人行相也。問：鞞有幾種耶？答：三雙六人也。
X24n0451_p0313a14║初得記未得記一雙，次於得記中現前得記有不現
X24n0451_p0313a15║得記，三不現前得記中復有受記因緣具足及不具
X24n0451_p0313a16║足。具足者，直信實相不可動，未具足脩六度也。今此
X24n0451_p0313a17║中云阿鞞者，正是未具足人也。夢中不貪二乘及三
X24n0451_p0313a18║界者，菩薩為二事故退：一貪二乘，二貪三界。覺時既
X24n0451_p0313a19║不貪此二事，故資夢中亦不貪也。若云不貪二地，夢
X24n0451_p0313a20║中不證空也。不貪三界，不證有也。現法如幻夢者，覺
X24n0451_p0313a21║覺夢教化此觀，故貪二地三界，此釋上名貪義也。夢
X24n0451_p0313a22║中見兵起，上善夢為阿鞞相，今何得惡心不動，亦是
X24n0451_p0313a23║阿鞞相也。以覺中見惡不怖，資夢中亦不怖也。得三
X24n0451_p0313a24║菩提時無三惡道者，此明夢中脩淨土行也。何以故
X24n0451_p0313b01║者，問以何知夢中有此念故，將來國土清淨也。夢及
X24n0451_p0313b02║諸法無二無別，言彼明鑒在懷，觀彼諸法覺夢無異，
X24n0451_p0313b03║以無異故也。今有此念故，將來土畢淨也。見地獄火
X24n0451_p0313b04║燒者，上淨土如文，今成就眾生夢也。又上夢中起行，
X24n0451_p0313b05║今夢中發願也。見城墎火起者，上論如文相對，此二
X24n0451_p0313b06║論夢中相也。燒一家者，破法罪故破，燒小阿鞞無力，
X24n0451_p0313b07║釋被燒亦是阿鞞相也。置一家者，阿鞞力故置也。
X24n0451_p0313b08║菩薩遠離六波羅蜜下，第二、明失也。此中明四事：一、
X24n0451_p0313b09║空誓失；二、說先以經事故失；三、說宿命故失；四、持空
X24n0451_p0313b10║閑故失。問：上不退堅固品已辨空有形聲不能動菩
X24n0451_p0313b11║薩，今何故更明魔來？答：四事不能動菩薩，今以異門
X24n0451_p0313b12║明四事能動未得阿鞞菩薩也。又上四事皆是奪大
X24n0451_p0313b13║與小，今奪小與大其事轉妙難覺知，重說令覺也。初、
X24n0451_p0313b14║空誓為失，對上阿鞞實誓令非人生也。然自有非人
X24n0451_p0313b15║去皆得自有去，菩薩見去心不動故為願也，得去不
X24n0451_p0313b16║去心動故皆失也。問：云何去不去耶？答：阿鞞力故令
X24n0451_p0313b17║非人去，眾生罪重故不去，此去不去皆得也。去不去
X24n0451_p0313b18║皆失者，未是阿鞞不能令非人去故失，魔勑非人令
X24n0451_p0313b19║去，菩薩謂是己力故失也。此皆就外緣明得失義。若
X24n0451_p0313b20║就內因明得失者，內心無所得行故為得，有所得行
X24n0451_p0313b21║故失也。復次魔作種種身，第二、說前所經事故失。上
X24n0451_p0313b22║一事是密亂，此品三事皆顯亂也。復次下，第三、說其
X24n0451_p0313b23║宿念故失。此中前明其無內因，次受外亂。不久行六
X24n0451_p0313b24║度，不知名字相，不知色相者，明無內因也。不知名字
X24n0451_p0313c01║者，不知五陰和合處有眾生名，不識人也。不知色，不
X24n0451_p0313c02║知法也。次受外亂，如文。重四禁者，第四、妄語得羅漢。
X24n0451_p0313c03║非妄語故得悲，非心非著，更起自言我作佛，大妄語
X24n0451_p0313c04║得大罪也。過五逆者，輕實行般若，合是破般若法，故
X24n0451_p0313c05║罪重，如信毀之說也。微細魔事者，此是順情，濡財難
X24n0451_p0313c06║覺。復次下，第四、恃樂其為失也。外書云：小隱隱山林，
X24n0451_p0313c07║大隱隱朝帀。況佛法以山色而判得失，故在方等，不
X24n0451_p0313c08║在喧靜也。問：行人居山林，或林或讀誦，感瑞華等得
X24n0451_p0313c09║除相，云何皆是魔耶？答：謂有實瑞，亦不應心動。若心
X24n0451_p0313c10║動，恃輕他，雖見實瑞，即是魔也。
X24n0451_p0313c11║親近善知識下，第三、明段也。有此文來者，上魔作顯
X24n0451_p0313c12║密二亂而菩薩受記者，由內無功德外不親近善發
X24n0451_p0313c13║故爾，若近善發即為其示耶正，則不受魔亂也。又經
X24n0451_p0313c14║初來雖歡善發未出善發，故今出之。文三：初、出善友，
X24n0451_p0313c15║故今出之。文三：初、出善友；二、明親近；三、明得果。初二：
X24n0451_p0313c16║一、明人善友；二、明法善友。人善佛菩薩及羅漢也。若
X24n0451_p0313c17║生滅羅漢教菩薩作二乘者，此是惡知識，此中羅漢
X24n0451_p0313c18║教人大道故為善友也。理中為論是內祕之人，其事
X24n0451_p0313c19║中為論如身子六十劫行菩薩道，雖退為聲聞而報
X24n0451_p0313c20║佛恩，常教菩薩猶勸人行菩薩道也。
X24n0451_p0313c21║六波羅蜜下，第二，法善也。為二：初、通明一切法為善
X24n0451_p0313c22║友；二、別明般若為善友。初中為四：第一、明三法善友；
X24n0451_p0313c23║二、秤歎；三、釋；四、勸親近也。人善友略、法善友中廣者，
X24n0451_p0313c24║人善友數祕、法善友希明，時眾有生疑故廣釋也。三
X24n0451_p0314a01║法中六度是正行、道品是遍行、佛果為妙行，如法實
X24n0451_p0314a02║性此是住，能發生正觀故。二、是教故、理教故，理教皆
X24n0451_p0314a03║是善友也。是世尊下，第二十句，秤歎也。是父母者，五
X24n0451_p0314a04║度為父、般若為母。何以故下，第三，釋善友也。以是故
X24n0451_p0314a05║下，第四，勸親近也。以是故下，第二，別明般若為善友，
X24n0451_p0314a06║以般若是宗故偏勸也。就此為二：初、勸親近善友；二、
X24n0451_p0314a07║出善友相。今是初也。白佛：何等為般若相？第二文也。
X24n0451_p0314a08║聞聞相品已問般若相，今更聞者，論云：般若深妙無
X24n0451_p0314a09║一定相，十地尚未滿解，況小乘人耶？以聞無厭足故
X24n0451_p0314a10║更問也。又上觀親近般若善友，今欲親近，欲問善友
X24n0451_p0314a11║之相也。又雖聞同上而答異，上但答般若相，今將般
X24n0451_p0314a12║若相欲例諸法相。白佛：若一切法下，此是難也。難中
X24n0451_p0314a13║為三：初、餘牒佛語正難並結也。正難中二：初、明無垢
X24n0451_p0314a14║淨；次、難無菩提可得。如文也。佛答中不答得菩提難，
X24n0451_p0314a15║但答無垢淨難。初中為二：初、答無垢難；次、答無淨難。
X24n0451_p0314a16║以實無垢成垢，如前云無所有如是有也。若眾生無
X24n0451_p0314a17║我我所心下，第二，答無淨難。以了如即有，無所有便
X24n0451_p0314a18║名淨也。
X24n0451_p0314a19║白佛如是不行為行者，第二、親近法善友也。以如善
X24n0451_p0314a20║友相而行為親近也。為二：初、正明親近；二、結勸修行。
X24n0451_p0314a21║初中三：一、自行具足故得果；二、化他行具足故得果；
X24n0451_p0314a22║三、雙結二行也。今是初云不行一切者，須菩提聞佛
X24n0451_p0314a23║上說故思惟籌量，明親近波若善友則不行一切法，
X24n0451_p0314a24║方是親近聞人。上說波若為宗要故令親近，時眾便
X24n0451_p0314b01║云有般若可行，故是親近波若，所以今明所行也。不
X24n0451_p0314b02║能降伏者，明自行得果，謂得超凡果、越二乘果，並得
X24n0451_p0314b03║佛道果也。若閻浮提眾生下，第二、明化他行具足故
X24n0451_p0314b04║得果也。此中但明說波若為化他行，舉二事格之，初
X24n0451_p0314b05║二如文。次教大千眾生得佛不及說波若者，說波若
X24n0451_p0314b06║遍化十方三世得佛，今但教三千故不及也。又此中
X24n0451_p0314b07║迂迴，先教得人身、次教二乘、後方作佛，今說波若直
X24n0451_p0314b08║𨒬成佛為易，故不及也。是菩薩不遠離下，第三、雙結
X24n0451_p0314b09║成二所得功德也。小乘從念處至羅漢，大乘從發心
X24n0451_p0314b10║至佛，名為福田。但佛為福田之極，極故名邊，菩薩行
X24n0451_p0314b11║般若遂作佛，亦是田之極也。又言佛田為極，今菩薩
X24n0451_p0314b12║次佛故至於田邊也。
X24n0451_p0314b13║欲不虗色下，第二、結勸修行。為二：初、正勸；次、助修行。
X24n0451_p0314b14║常行波若、常說波若者，即聖說法。聖嘿然，從般若心
X24n0451_p0314b15║說般若，說般若竟還入波若心。如行說、如說行，故語
X24n0451_p0314b16║嘿皆是波若。如行而說此即是說，如說而行即是嘿
X24n0451_p0314b17║也。從正觀起說即是說也，說竟還入正觀即是嘿也。
X24n0451_p0314b18║如行說、如說行，故語嘿皆是波若，唯一切有所得心
X24n0451_p0314b19║不得入也。非但說波若是波若，以波若心說一切法，
X24n0451_p0314b20║一切法皆般若。若不以波若心，非但說一切法非波
X24n0451_p0314b21║若，只說波若亦非波若也。就佛性、法性、涅槃作語嘿
X24n0451_p0314b22║亦然。金光明云：如來遊無量法性。此是聖嘿，後說法
X24n0451_p0314b23║即聖說法也。
X24n0451_p0314b24║白佛：一切念性離下，第二、明脩行，為三：初、明無所念；
X24n0451_p0314c01║二、明無所行；三、明無得記。初明無念者，佛上舉失珠
X24n0451_p0314c02║喻令常念波若時，眾便作念解，今破念也。白佛：波若
X24n0451_p0314c03║空不堅固下，第二、第二破行，謂有空念故不得無相，
X24n0451_p0314c04║始是行故破行。破行中先略就四門破，空不行、有不
X24n0451_p0314c05║行，即波若不行、離波若不行也。受、想、行、識是行，不廣
X24n0451_p0314c06║行也。所見法行波若不者，餘處即是。照明品中答云：
X24n0451_p0314c07║於一切無所行，即是行波若。如一切法不生波若生，
X24n0451_p0314c08║今為須菩提聞一切不行。論云：須菩提急就佛求不
X24n0451_p0314c09║見行。故佛却責，責明無有行也。彼猶作求不見之心，
X24n0451_p0314c10║佛即破之不得示得行。餘處行者，不作求不見之心
X24n0451_p0314c11║示之，各有來意，不可一處求之也。是名無生忍者，於
X24n0451_p0314c12║一切法不行即不生心，名無生忍也。白佛：諸法無生
X24n0451_p0314c13║中須菩提下，此第二、破得記，既聞無生故得記作無
X24n0451_p0314c14║生解。上來見行故是生病，今則無行著無生病，故更
X24n0451_p0314c15║息無生。何者？汝見有生於生法生心，見有無生生無
X24n0451_p0314c16║生心，如此生無生皆生心皆是生，故洗破之令一無
X24n0451_p0314c17║所寄，方乃得道也。
X24n0451_p0314c18║魔愁品第六十二
X24n0451_p0314c19║此是第三親近善友得無邊功德，為三：第一明不雜
X24n0451_p0314c20║心得大功德，二明巧學般若令魔驚怖，第三廣明留
X24n0451_p0314c21║難令行者識知。從第二段作名，故言魔愁。然魔見行
X24n0451_p0314c22║十善五戒、見行二乘，乃至見行五度無般若、見行般
X24n0451_p0314c23║若無方便，乃至有所得一豪，有所得則不愁。若菩薩
X24n0451_p0314c24║如上品末三轉行，則魔驚怖也。初文為二：第一天主
X24n0451_p0315a01║歎，第二比丘歎。初中先歎，次佛述。歎中先般若法也。
X24n0451_p0315a02║不雜心數法者，釋上品行般若得功德義。上品明自
X24n0451_p0315a03║行化他得無邊功德者，此是不雜餘心，純行般若心
X24n0451_p0315a04║故得無邊功德也。一解云：六弊心為餘心，二云二乘
X24n0451_p0315a05║心為餘心，三云無記散亂心，四云一切有所得妨正
X24n0451_p0315a06║觀者皆名餘心也。次佛述，亦二：初佛述，次格量。上品
X24n0451_p0315a07║格化他行次故格量重，此品格其自行故格量輕。問：
X24n0451_p0315a08║法施品中舉滿十方恒沙教十善五通，不及自受持
X24n0451_p0315a09║般若定，何乃舉一閻浮提耶？答：此中是略舉耳。又上
X24n0451_p0315a10║是深行，此中格淺行也。
X24n0451_p0315a11║爾時一比丘下，第三、比丘。前品是佛歎行般若，天主
X24n0451_p0315a12║歎人行般若人，今此比丘後歎，文物欣慕眾人共歎
X24n0451_p0315a13║也。以天主是大福德，故指事而歎也。又此比丘亦聞
X24n0451_p0315a14║天主得聲聞通，故受菩薩勝汝也。天主答非但勝義
X24n0451_p0315a15║者，時眾聞比丘云菩薩勝，天主生輕心，故今云非我
X24n0451_p0315a16║遍勝久無方便菩薩也。阿難見天主德居聲聞而說
X24n0451_p0315a17║問菩薩，故疑也。次天主釋疑，佛述如文也。是菩薩習
X24n0451_p0315a18║學般若大千魔生疑下，第二、魔怖也。白佛魔為常嬈
X24n0451_p0315a19║亂下，第三、魔示留難，令行者識知也。阿難總料簡上
X24n0451_p0315a20║來義，上來數明魔亂行者，故今云菩薩盡有魔怨亦
X24n0451_p0315a21║有無者，佛答：純淨心行般若者則外無魔，若內不純
X24n0451_p0315a22║淨行故外有魔事，若內應法相外定不能為亂，若內
X24n0451_p0315a23║有一毫不淨外魔即來也。此中九事前亦兩兩相次：
X24n0451_p0315a24║第一、心不信解；第二、生疑。次有二者：一、為惡友得；二、
X24n0451_p0315b01║常行惡法。次復有二：一者、欲已不解故斷他，已自不
X24n0451_p0315b02║解聞他有明了勝其者，復遮以斷他人不令他說，現
X24n0451_p0315b03║是好事不許他作即是斷他；二者、自謂己得輕慢餘
X24n0451_p0315b04║人也。下二：一、以鬪諍故為魔得便也。阿難白佛是罪
X24n0451_p0315b05║定有出除不者，般若深妙信得大福毀得罪故，今問
X24n0451_p0315b06║菩薩相照結根，此罪可得出除不耶？佛答：雖修施戒
X24n0451_p0315b07║等諸行，若猶結根者罪則不滅也。以照是即生滅，復
X24n0451_p0315b08║慈攝物故偏誡也。
X24n0451_p0315b09║共住云何下，大段第二、憑二忍心也。行為二：初、憑法
X24n0451_p0315b10║忍。佛種種教菩薩，今教其住也。如世尊知者，當來皆
X24n0451_p0315b11║是佛也，以有佛性故也。又眾生畢竟空，平等不二也。
X24n0451_p0315b12║六度為明四流水，佛道為彼岸。問：皆如世尊者，應更
X24n0451_p0315b13║者化敬和上，可化弟子耶？釋云：不如此，一切皆當作
X24n0451_p0315b14║佛道耳。輕慢惡言詈之，今佛是現成，一切悉是當來
X24n0451_p0315b15║也。又一切眾生也。又一切眾生皆畢竟空，何物生高
X24n0451_p0315b16║心也？
X24n0451_p0315b17║等學品第六十三
X24n0451_p0315b18║此第二、憑法忍以近行。而云等學者，佛示學者，佛示
X24n0451_p0315b19║諸法平等令其學，又令菩薩學此平等，故言等學也。
X24n0451_p0315b20║品為五：第一、示平等體；二、教平等學；三、明等學利；四、
X24n0451_p0315b21║秤歎等學；五、明等學得失。
X24n0451_p0315b22║初先問，次答。答中，前明等空破不等，次次舉自相空
X24n0451_p0315b23║釋平等。非以空破法，法本相；非平等破不等，法本平
X24n0451_p0315b24║等也。
X24n0451_p0315c01║白佛：為色盡學下，第二、示等學方。先問，次答。問意先
X24n0451_p0315c02║明為盡，復問為色不生者，此直云菩薩先知色無常，
X24n0451_p0315c03║念念滅後得入空，故是眾生如常義，故說無常令厭，
X24n0451_p0315c04║後析法入空。佛答學如者，明色本不和合不集，今豈
X24n0451_p0315c05║滅耶？上明學盡，盡為平等；此明不作書離及不生學
X24n0451_p0315c06║者，此是除空也。
X24n0451_p0315c07║復次須菩提如是學如下，第三、明得學利。就此為二：
X24n0451_p0315c08║第一、略明學利答，如文。若魔天以下，廣明學利答，即
X24n0451_p0315c09║釋成前義。此中為二：第一、明等學悉生益小劣之人；
X24n0451_p0315c10║第二、舉劣說勝。下劣有三人：一云、自身及來身，此應
X24n0451_p0315c11║得受四生六道，何寘我事？二云、我若遍度眾生盡，後
X24n0451_p0315c12║佛復何所度？又盡則墮見，故不應發願遍度眾生窮
X24n0451_p0315c13║平等也。第三、人聞大乘說諸法畢竟空，便言無度不
X24n0451_p0315c14║度，我何應度耶？問：此中乃學畢竟空為上人，不學平
X24n0451_p0315c15║等為下劣耳，何故舉遍度不遍度釋耶？等此是學平
X24n0451_p0315c16║等遍度，遍度而平等乃是學平等也，直學平等而不
X24n0451_p0315c17║遍度非學平等也。問：前云下劣者不能遍度，故不攝
X24n0451_p0315c18║惡人破戒等，上人既遍度，何故云不攝惡人破戒耶？
X24n0451_p0315c19║答：深行之人無不攝也，故善星調達雖惡，如來與之
X24n0451_p0315c20║共住，今無始行之人則行差別，若惡人破戒可度者
X24n0451_p0315c21║則攝之，不可度者則捨之，若不捨則於彼無益於乘
X24n0451_p0315c22║有損也。在家人惡為惡人，出家人惡為破戒人，又起
X24n0451_p0315c23║意地三惡為惡人，起身口七惡為破戒也。一切法得
X24n0451_p0315c24║清淨何以故下，第四、學平等得化他益也。
X24n0451_p0316a01║譬如大地下，第四、明結歎勸修。為二：初、結歎；次、勸修。
X24n0451_p0316a02║欲諸波羅蜜到彼岸，第二文也。
X24n0451_p0316a03║須菩提！行般若作是念下，第五、明得失。既聞等學大
X24n0451_p0316a04║利，便言有等法可學，有人此學故託其斯令。萬法既
X24n0451_p0316a05║等，豈有能所之人法耶？
X24n0451_p0316a06║淨願品第六十四
X24n0451_p0316a07║此下第五明菩薩行成得大功德故眾生秤歎為第
X24n0451_p0316a08║一，諸天見菩薩妙行既成得大功德故意地隨喜次
X24n0451_p0316a09║願供養，第二明諸天見菩薩行成身業禮敬，第三明
X24n0451_p0316a10║十方諸佛見菩薩行成故意業護念，第四明諸天口
X24n0451_p0316a11║業秤歎，第五明十方諸佛口業秤揚。從初作名云淨
X24n0451_p0316a12║願品，上已二品教學平等，此復是更教菩薩，今見化
X24n0451_p0316a13║他行成，宜應更生隨喜發願供養，勿起癈忘之心也。
X24n0451_p0316a14║就初段中為二：第一明隨喜功德無邊大果報，二明
X24n0451_p0316a15║正觀成就得菩提果。初中三：一明隨喜發願供養，二
X24n0451_p0316a16║釋隨喜功德無邊，三明隨喜得果。初意業歡喜願樂
X24n0451_p0316a17║散華，發願隨喜亦是初上，大眾及天主聞菩薩行成
X24n0451_p0316a18║得大功德故咸歡喜，六情不可並陳故申天主獨念
X24n0451_p0316a19║也。出一切眾生之上者，小乘人言補處菩薩猶是凡
X24n0451_p0316a20║夫，不及沙彌無量律儀；大乘弊惡，下劣人一發菩提
X24n0451_p0316a21║心勝辟支佛羅漢，此二皆失也。今明若初發大心大
X24n0451_p0316a22║願，則發心為勝、二乘為劣；若就戒定慧行為論，則二
X24n0451_p0316a23║乘為勝、發心為劣。如鳥望人互有勝劣，以飛言之則
X24n0451_p0316a24║鳥勝人劣，人以五戒果、智慧鳥但是十惡之果，以人
X24n0451_p0316b01║勝鳥劣也。今據發心為論，則出一切眾生之上，若得
X24n0451_p0316b02║無生發心則願行皆勝也。次散華發願者，即以散華
X24n0451_p0316b03║之福願於行人疾成菩提，不令有退凡倍加精進，此
X24n0451_p0316b04║即是隨喜也。亦願天主於福無行著故迴與眾生也。
X24n0451_p0316b05║於初發意隨喜下，第二、明隨喜。功德福無邊，涅槃中
X24n0451_p0316b06║眾生，佛念能如上，隨喜得福多。未知初發心隨喜於
X24n0451_p0316b07║久發意隨喜多何差別？故天主問佛總答隨喜福無
X24n0451_p0316b08║邊，則知久發意近佛道菩薩隨喜其福不可量也。
X24n0451_p0316b09║若有人於菩薩能者隨喜以下，第三、明隨喜果，為二：
X24n0451_p0316b10║初、正明得果；二、舉因緣釋成。初如文。何以故？善男子
X24n0451_p0316b11║下，第二文。此中明二種因故，得福多：一者、此人於十
X24n0451_p0316b12║方佛菩薩行生隨喜心故，得上果報。是諸菩薩至將
X24n0451_p0316b13║心非雜心，第二、重明因得大福。得明此菩薩隨喜心
X24n0451_p0316b14║是般若正觀，非心非觀心，以隨喜心故不心，此是不
X24n0451_p0316b15║有心也。無非心故有心，非心故不見，是正觀道正心
X24n0451_p0316b16║也。他云：般若是空解，隨喜是有行，故隨喜福多。今問：
X24n0451_p0316b17║隨喜既是有行，云何福多耶？今明只以般若心隨喜，
X24n0451_p0316b18║故論云：佛令須菩提就隨喜門說般若，般若隨喜方
X24n0451_p0316b19║成隨喜耳。故般若中具空有，習因果萬業，豈心空解？
X24n0451_p0316b20║須菩提白佛下，第二、明正觀成得菩提果，為二：初、明
X24n0451_p0316b21║無所得因，即秤果因；次、明無所得果，即秤因之果。一
X24n0451_p0316b22║師云：因則不生不滅，果即不常不斷，從來去以無常
X24n0451_p0316b23║因得常住果，豈可變無常作常耶？而汝云因不生不
X24n0451_p0316b24║滅，果不常不斷，此是常因變得常果耶？答：今言不生
X24n0451_p0316c01║不因，此是破有富生滅，菩薩從發心即不作生滅觀，
X24n0451_p0316c02║故云不生不滅為因。因見不生不滅，果不斷不常，不
X24n0451_p0316c03║如他斷生死盡為斷，得常住果為常。問：因既不生不
X24n0451_p0316c04║滅，與果何異？答：此是因中不生不滅，因中無富果、不
X24n0451_p0316c05║生滅果，所得不生滅具足故名果，具足不具足名因。
X24n0451_p0316c06║然既無生滅斷常，亦未曾因果，假名諸為因果耳。就
X24n0451_p0316c07║明因中為二：初、須菩提與佛論因業得業；第二、身子
X24n0451_p0316c08║與須菩提論因得果業也。今是初人，須菩提難上非
X24n0451_p0316c09║心非離心隨喜，得無生菩提果也。偏取非心為難，既
X24n0451_p0316c10║非心，則心如幻化，云何得無生菩提耶？古解云：上辨
X24n0451_p0316c11║隨喜迴向非心非離心，意謂非心則無心，不離心則
X24n0451_p0316c12║有心，故言如幻。自下論業，破其二邊，皈中道也。佛反
X24n0451_p0316c13║問答：汝見有此空心如幻不？須菩提答云：不見此空
X24n0451_p0316c14║心。此一問答，依論破空心也。第二、佛反問：汝既言不
X24n0451_p0316c15║見，空中都無有無相不？答言：不見。空心中都無有無
X24n0451_p0316c16║有無相不？答言：不見。此問答其破有無也。第三、問：汝
X24n0451_p0316c17║見離有無外別有法得無上道不？答云：不見。此一問
X24n0451_p0316c18║答，破離有無之見外別有法得道者，離有無外更見
X24n0451_p0316c19║有法，此終是有也。我今不見有無，豈見離有無外別
X24n0451_p0316c20║有法，此終是有也。我今不見有無，豈見離有無別有
X24n0451_p0316c21║法得佛道也。若法畢竟離中，云何有所得？第四問答，
X24n0451_p0316c22║作斷見難也。時節既同上不見有心無心得佛，復不
X24n0451_p0316c23║見離有無外別有心得佛，若爾，即無有能得之因也。
X24n0451_p0316c24║因既不見有無，亦不見離有無者，亦不見果有無，亦
X24n0451_p0317a01║不見果離有無，是則無果。無果故名果離，無因故名
X24n0451_p0317a02║因離。二離之中，云何有能得、所得耶？如指觸空，空無
X24n0451_p0317a03║觸故，指不能觸，況無二物而欲觸耶？佛答：良由體悟
X24n0451_p0317a04║二離，故得佛道耶。復次，人須菩提下，此下更舉有無
X24n0451_p0317a05║業、無得佛業，顯成得業。初舉有業不得佛。若言非離，
X24n0451_p0317a06║則是定性，有即是常，云何有得業？如中論？四諦品破
X24n0451_p0317a07║性有業無得也。以無得難者，此破空有得佛業，恐離
X24n0451_p0317a08║之有。既無有得，空豈有得？故今明亦不以離得離也。
X24n0451_p0317a09║須菩提云：如我解佛所說不為離者，化就世諦中有，
X24n0451_p0317a10║須菩提就第一義中說，故第一義中無難也。問：佛何
X24n0451_p0317a11║故就世諦說明難，須菩提就第一義明無難？答：為有
X24n0451_p0317a12║人聞菩提難得而生寶香，故說難得，方乃在心。恐有
X24n0451_p0317a13║人聞難得而生退悔，復不能發心故。問：此中何故舉
X24n0451_p0317a14║木人譬？答：此中明菩薩畢竟無所分別而無所行，雖
X24n0451_p0317a15║具修萬行而未曾修。如別雖造木人而來，竟無心言
X24n0451_p0317a16║我從彼作，而無心有作而無所不作也。就第一義明
X24n0451_p0317a17║其易得無難。既無分別，則應六道分別，亦不應有三
X24n0451_p0317a18║乘分別。須菩提答：以不悟無分別，故有六道；由悟無
X24n0451_p0317a19║分別，故有三乘。如云一切賢聖皆以無為而有差別
X24n0451_p0317a20║也。
X24n0451_p0317a21║如是，舍利弗！菩薩行無分別般若下，第二、明得果。為
X24n0451_p0317a22║二：明得果；第二、復不泯空實之心也。
X24n0451_p0317a23║度空品第六十五
X24n0451_p0317a24║此下明度眾生如度空，能度眾生亦是度眾生。生非
X24n0451_p0317b01║空，言眾生非有，何不度有？尚知度空即是度有，度有
X24n0451_p0317b02║即是度空，空有不二，但惑者聞度眾生皆言度有，故
X24n0451_p0317b03║今言度空耳。破有富人度眾生，故今明度空。破有富
X24n0451_p0317b04║人上於佛果，故言求空度空，度無所度。求空無所求，
X24n0451_p0317b05║乃是求佛，如淨名無求章說也。品初少許是第二泯
X24n0451_p0317b06║虗實，忽有此問答來者，解將欲遣著般若病，故身子
X24n0451_p0317b07║問為行真實，為不真實也。上品雖復廣辨前理空寂，
X24n0451_p0317b08║未明智體無相，是以遣之也。論云：身子聞上品無分
X24n0451_p0317b09║別法，心大歡喜，故為菩薩，為行真實，為行無真實？真
X24n0451_p0317b10║實即是自性空定可取可著，不真實即是因緣虗妄。
X24n0451_p0317b11║此問為有一豪真實可行，為一切皆是虗妄耶？須菩
X24n0451_p0317b12║提初答一切是虗妄，菩薩知一切皆虗妄，如此而行
X24n0451_p0317b13║也。此是以虗破實，此中須作如此用也。無真實尚不
X24n0451_p0317b14║可即者，明菩薩得無真實般若觀尚不可即，況有從
X24n0451_p0317b15║來所見實可得耶？故虗實俱息，緣觀皆淨，始是成上
X24n0451_p0317b16║業也。
X24n0451_p0317b17║爾時欲界諸天下，大段第二、諸天見菩薩成行故身
X24n0451_p0317b18║業禮敬，為二：第一、明諸天心念作禮，表菩薩所行甚
X24n0451_p0317b19║深；第二、明諸天子身業致敬。今是初諸天子作禮者，
X24n0451_p0317b20║以般若菩薩行菩提平等而不作證，謂之為難，是故
X24n0451_p0317b21║禮也。此是上品中事。須菩提語諸天子於平等法不
X24n0451_p0317b22║證為當難者，等諸不證，此是遊空不著，故不足為難。
X24n0451_p0317b23║今能證心靜慮，涉有化人而不休息，是乃難也。論問
X24n0451_p0317b24║云：平等法不證，眾生畢竟空，云何一難一不？答：平等
X24n0451_p0317c01║是不著法，而菩薩依理不著，故不為。眾生是假名法，
X24n0451_p0317c02║應生著而不著，故為難也。此中先明知眾生空故不
X24n0451_p0317c03║怖，次明知空故不怖。所以法空者，空者釋上眾生空
X24n0451_p0317c04║不怖也。若眾生空法不空，是可怖耳。今眾生空法復
X24n0451_p0317c05║空，無有不空者，何所怖耶？又眾生空故無心怖，故不
X24n0451_p0317c06║怖也。色離即眾生離者，明空無二無礙，故色空即眾
X24n0451_p0317c07║生空也。次佛問須菩提何故不沒不怖者，眾生中有
X24n0451_p0317c08║疑，佛為之發問，總簡前聞聞空不怖，此生法二空是
X24n0451_p0317c09║甚深法，聞應生怖，如入深水應沒，何故不沒？又上來
X24n0451_p0317c10║明生法空，此欲明般若空，故聞有此深，般若何故不
X24n0451_p0317c11║沒耶？下答云沒者，及實法空即是般若，及所觀境亦
X24n0451_p0317c12║空，舉多況少也。問：生空有何深耶？答：眾生宛然而畢
X24n0451_p0317c13║竟空，法亦爾，故深也。不如斷見空言深也。
X24n0451_p0317c14║菩薩如是行下，第二、諸天身業禮敬也。上須菩提反，
X24n0451_p0317c15║佛歎菩薩難事已禮，若欲禮者宜須禮也。過是上光
X24n0451_p0317c16║音天者，欲天內有覺觀外有五欲，梵天外不著五欲
X24n0451_p0317c17║內有覺觀，皆是不淨天而敬菩薩，未足為貴，故說過
X24n0451_p0317c18║是上天敬菩薩也。
X24n0451_p0317c19║今現在十方諸佛下，第三、非但諸天身業敬禮，亦為
X24n0451_p0317c20║十方佛護念也。二、諸魔不能壞者，上云魔無如何，未
X24n0451_p0317c21║如竟是何力，故今出之。成就空非二道，故魔不能壞。
X24n0451_p0317c22║空而不悲則墮空見，悲而空則著有見，今空不礙悲、
X24n0451_p0317c23║悲不是空，空有既無礙故內捨有見，故外魔不能動
X24n0451_p0317c24║也。又以解空故不退為凡夫，不捨眾生不退為聲聞
X24n0451_p0318a01║也。次、所作如所言，即五金剛護之，魔不能壞。二、為諸
X24n0451_p0318a02║佛所念，如魚子得成也。
X24n0451_p0318a03║菩薩如是下，第四、諸天口業秤歎。諸天雖未得一切
X24n0451_p0318a04║智但奇，既長曾見此故記菩薩。佛不夕見相者，見行
X24n0451_p0318a05║空悲二行也。
X24n0451_p0318a06║十方諸佛於大眾中下，第五、佛口業秤歎。歎何人耶？
X24n0451_p0318a07║解：凡三人得歎：一者、得無生忍現前；二者、深信無生
X24n0451_p0318a08║隣於不退必爾無疑；三者、從初發軫其心屈也。文為
X24n0451_p0318a09║二：初、明為佛可歎；二、明得果。初如文。須菩提白佛如
X24n0451_p0318a10║何所說下，第二、明得果也。
X24n0451_p0318a11║囑累品第六十六
X24n0451_p0318a12║此中第二、流通實相般若也。所以付囑流通者：一、為
X24n0451_p0318a13║利現在，現在眾生見佛慇懃付囑，必知般若是大法
X24n0451_p0318a14║實，如父臨終付子如意珠，則知無價物，故增眾生信
X24n0451_p0318a15║敬也。二者、為利來世，出世本懷以利物，利物無過般
X24n0451_p0318a16║若故付，明令未來得聞，堪聞之人要具二慧，阿難是
X24n0451_p0318a17║般若大小之人，是般若聞持陀羅尼田義，陀羅尼田
X24n0451_p0318a18║故阿難也。又是佛第次，以人甚信受也。大經呵聲聞
X24n0451_p0318a19║為老病不堪付囑者，此呵有所得聲聞耳。阿難是但
X24n0451_p0318a20║小復是大小，遠居但小故被呵，是方便之人故堪付
X24n0451_p0318a21║囑也。累即憑累，委付為累。十教即是實相般若教也。
X24n0451_p0318a22║品為二：第一、將欲付囑故，先印述二人所說不違法
X24n0451_p0318a23║格量顯勝勸修；第二、正明付囑。初中為三：第一、印述
X24n0451_p0318a24║二人；二、格量顯勝；三、勸修。今是初為印述天主，次印
X24n0451_p0318b01║成須菩提也。天主所以自陳者，請佛印述故也。所以
X24n0451_p0318b02║請印成者，天主迹居三乘中，果中下果惑未淨智未
X24n0451_p0318b03║圓，故容應有謬。二者、眾中多有阿鞞菩薩、漏盡羅漢
X24n0451_p0318b04║及離欲諸天，疑天主生未得一切智，云何能盡般若
X24n0451_p0318b05║邊底？是故自陳請佛印定也。須菩提比丘下，第二、歎
X24n0451_p0318b06║須菩提所說即是印成也。佛述中但述其所解不印
X24n0451_p0318b07║其所說者，上來已數歎所說竟，今但述其內解，內解
X24n0451_p0318b08║既深外言無謬也。
X24n0451_p0318b09║欲此菩薩下，第二、格量，為二：初、明得利。所以此中格
X24n0451_p0318b10║大小所解優劣者，下八百比丘應聞小劣大勝得悟
X24n0451_p0318b11║故也。又將欲付囑般若，般若是菩薩法，故須顯菩薩
X24n0451_p0318b12║解深，即知般若是深法也。又人聞般若是空慧，便謂
X24n0451_p0318b13║大小所解不殊，故須分別也。問：生法二空何異，而言
X24n0451_p0318b14║聲聞不及菩薩？答：二乘智劣故見空淺，菩薩智深故
X24n0451_p0318b15║見空亦深也。如燈照物，不可燈火即便明了也。又二
X24n0451_p0318b16║乘行但空，菩薩得不但空也。又二乘但見於空不見
X24n0451_p0318b17║不空，菩薩見空不空也。又二乘無空資有定故空劣，
X24n0451_p0318b18║菩薩就眾生淨佛國土，用此空有資有空故勝也。又
X24n0451_p0318b19║二乘無，二乘無空本謂中道，由中道故有假名，無中
X24n0451_p0318b20║即假名不失也。是時天雨華下，第二、得利。既聞菩薩
X24n0451_p0318b21║行勝願欲行之，以華墮衣上即以供養，內華供養故
X24n0451_p0318b22║得佛時土常雨華，此八百人宿世善故得同時而悟
X24n0451_p0318b23║道也。
X24n0451_p0318b24║以是阿難下，第三、因前得益，結修行得大菩提也。人
X24n0451_p0318c01║中死生聞等者，上往生品、信毀品成辦已說竟，今更
X24n0451_p0318c02║陳者，從上成辦品十五明信般若三根人行相竟，今
X24n0451_p0318c03║將欲付囑還結之。又上八百比丘得悟，非是孤然從
X24n0451_p0318c04║人中及天上來也。應了了行六波羅蜜，恐者云但行
X24n0451_p0318c05║五度便得解脫，何用般若？故今釋云雖行六度於佛
X24n0451_p0318c06║田不盡，欲得三乘解，妄行了了行度也。
X24n0451_p0318c07║囑累汝下，第二、正明囑累，為二：初、明付囑流通；二、修
X24n0451_p0318c08║行流通。今是初古。解云：上來所明般若，究竟無遺相
X24n0451_p0318c09║囑累。又云：為彼時聽既久，諸人懈倦，將欲起發時情，
X24n0451_p0318c10║故復囑累也。論云：除般若以外，失十二部經，其罪小
X24n0451_p0318c11║小；若失般若，其罪則大。所以然者，要悟無所得乃道
X24n0451_p0318c12║也。故此經正是道之經，若失之，則無由入道，是故罪
X24n0451_p0318c13║大也。問：若爾，餘經應不得道？答：餘經辨無所依得而
X24n0451_p0318c14║悟道者，皆是般若異名也。文中舉四事釋之，失得大
X24n0451_p0318c15║罪：一者、若受持，則為受持三世佛菩提；二者、若供養，
X24n0451_p0318c16║即為供養三世如來；三者、信心愛樂三世佛。是故不
X24n0451_p0318c17║應妄失也。
X24n0451_p0318c18║若善男子受持為他人說下，第二、修行流通。上既受
X24n0451_p0318c19║持復不忘失，今流布未聞也。文為四：第一、勸為他說；
X24n0451_p0318c20║二、釋時眾疑；三、歎無覺；四、出舌相。體信般若有大功
X24n0451_p0318c21║德，今是初。論云：教三千大千眾生得羅漢不堪作佛，
X24n0451_p0318c22║復不解教他，佛又無大悲又無一切種智也，教菩薩
X24n0451_p0318c23║當及種如意樹。爾時佛神力下，第二、釋疑。疑云：佛既
X24n0451_p0318c24║無所著，何故慇懃時付囑如似著心？舉事釋云：四罪
X24n0451_p0319a01║無復所見，我心亦所著，皆是宿誓願此世慈，故付囑
X24n0451_p0319a02║也。又舉事表一切皆畢竟淨義，寂滅不應也。若人欲
X24n0451_p0319a03║得般若邊際下，第三、歎般若無量，釋成付囑義也。佛
X24n0451_p0319a04║出覆面舌相證信解，若得福不虗者，我父母生身有
X24n0451_p0319a05║此舌，生成不妄語，故受持般若必得實利。不現通力
X24n0451_p0319a06║令舌大者，恐舌非實大，通力使大也，故但出覆面舌
X24n0451_p0319a07║也。世間妄語為要引名利，佛於萬德萬行中而無著，
X24n0451_p0319a08║恐名利也。此中言陀羅尼是般若異名，在聲聞名，道
X24n0451_p0319a09║品在佛心，菩提在菩薩尼也。
X24n0451_p0319a10║無盡品第六十七
X24n0451_p0319a11║此下第二明方便道。前是般若道，生起如前。依論解
X24n0451_p0319a12║二慧不同：一云自行為實，化他為方便。亦云上皆實
X24n0451_p0319a13║慧，如實虗通無㝵為方便慧。三明於如此皆如實智
X24n0451_p0319a14║名實慧，於如此等法無取無著名方便。四者通是己
X24n0451_p0319a15║所行為實慧，以此隨喜迴向與眾生共名方便慧。亦
X24n0451_p0319a16║云前說三乘共般若，自下說獨菩薩般若。欲明前來
X24n0451_p0319a17║般若虗靜實照，故二乘隨分得入。自下多顯菩薩方
X24n0451_p0319a18║便俱巧奇能妙用，故是菩薩所為，二乘無分也。就文
X24n0451_p0319a19║為二：初二十三品正明方便因果大用，第二常啼、法
X24n0451_p0319a20║尚兩品結勸修行。所以說方便因果大用者，本為令
X24n0451_p0319a21║物修行，故有第二段也。初段為三：第一從初竟方便
X24n0451_p0319a22║品明方便體用秤歎令行，第二有三慧畢竟品明發
X24n0451_p0319a23║心起行，第三從四諦已去明方便得果。初中又三：第
X24n0451_p0319a24║一明方便慧體妙窮法實，第二明方便慧用惡無不
X24n0451_p0319b01║除善無不積，第三秤歎方便勸修行。
X24n0451_p0319b02║無盡品者，上品已般若無盡，今須菩提更問明此義。
X24n0451_p0319b03║論云：般若若有和有集故有滅有盡，無和無集故無
X24n0451_p0319b04║滅無盡，故三世佛悞之而成佛也。須菩提作是念菩
X24n0451_p0319b05║提甚深者，論云：須菩提初聞佛說畢竟盡，中聞囑累
X24n0451_p0319b06║有法，從般若無有量下還明畢竟空，故知取有相失
X24n0451_p0319b07║般若，取空相亦失般若，如是五句皆是戲論，故知般
X24n0451_p0319b08║若甚深。既有深不可窮盡邊底，佛上略說無盡義，故
X24n0451_p0319b09║今且問無盡也。云何生般若者，以此般若實曠濟無
X24n0451_p0319b10║岸，三世諸佛從中而起，故知妙理湛一而不可窮盡
X24n0451_p0319b11║也。恒欲生之於靈府，是故問生也。色不可盡故般若
X24n0451_p0319b12║生者，了諸法實相故般若生也。色若生故有滅，滅即
X24n0451_p0319b13║名盡，以色無生故無滅，所以言無盡也。空等十二因
X24n0451_p0319b14║緣亦爾。十二因緣獨菩薩法者，就名作空觀即墮斷
X24n0451_p0319b15║見中，若作有觀即墮常中，今作因緣觀甚深，便妙悟
X24n0451_p0319b16║中道不著斷常，為方便慧體也。獨菩薩法者，凡夫直
X24n0451_p0319b17║順十二不求是非邪正，二乘但知其過盡無我我所，
X24n0451_p0319b18║欲滅之入無餘，並不窮因緣之實，菩薩知其本自不
X24n0451_p0319b19║生今亦無滅，故非凡夫行非賢聖行，獨菩薩行故名
X24n0451_p0319b20║為獨也。未得無生已來亦作此觀，而未明了具足，得
X24n0451_p0319b21║無生觀解明了具足，故云坐道場應如是觀也。
X24n0451_p0319b22║能除諸邊顛倒下，第二、明方便妙用。惡無不除善無
X24n0451_p0319b23║不積，為二：初、惡無不除；二、明善無不積。初中為二：前、
X24n0451_p0319b24║明除內惡；二、明除外惡。中為五：一、除諸邊顛倒。外道
X24n0451_p0319c01║多著斷常空實等邊，凡夫多見身有常樂我淨四倒，
X24n0451_p0319c02║今菩薩觀內緣無此過也。第二、離二乘地；第三、離我
X24n0451_p0319c03║見；第四、離無因邪因見；第五、離法見。文易知也。不見
X24n0451_p0319c04║色若常若無常，古解云：上明除諸邊顛倒除四倒，今
X24n0451_p0319c05║具除八倒，不應言此經未明除八倒也。亦不見般若
X24n0451_p0319c06║者明緣盡，今明觀淨故。菩薩爾時緣觀俱絕，惡魔便
X24n0451_p0319c07║大愁毒如箭入心。此即生下，第二、離惡緣也。
X24n0451_p0319c08║具足檀下，第二、明生道，為二：初、明方便力故令六度
X24n0451_p0319c09║名得滿足；第二、明一一度中具足六度。此中是得無
X24n0451_p0319c10║生方便人具足六施，極而未嘗施，戒於戒而未嘗戒，
X24n0451_p0319c11║故六度具足也。未得般若方便，間施則著有間，施空
X24n0451_p0319c12║即滯空，斷常成即施，若人成施斷常不成也。
X24n0451_p0319c13║攝五品第六十八
X24n0451_p0319c14║此下第二、明一一行中具足眾行。未得無生時即一
X24n0451_p0319c15║行，非是一行信，得無生忍能無㝵行，故一行中具足
X24n0451_p0319c16║能生眾行也。問：此中是何物攝耶？答：此是相生攝，以
X24n0451_p0319c17║本攝末。此中明攝與前弁才品明攝異者，前明相攝，
X24n0451_p0319c18║欲以眾行多功共成多之功力，顯莊嚴有大力勢，能
X24n0451_p0319c19║破生死直趣佛道。今明一一度中而起諸行，為顯方
X24n0451_p0319c20║便也。
X24n0451_p0319c21║方便品第六十九
X24n0451_p0319c22║法華明一乘為實，三是方便，故開方便門顯真實義。
X24n0451_p0319c23║勝經明一乘大方便，一乘尚是方便，三乘寧非方便？
X24n0451_p0319c24║此語須進退論之。若望道門，三一皆是為緣，故皆是
X24n0451_p0320a01║方便。道門未曾三一大，如品須菩提呵身子云：汝欲
X24n0451_p0320a02║令有一菩薩乘不？身子答云：尚無三乘，豈有一乘？故
X24n0451_p0320a03║知三一皆是方便也。若望三乘是方便，即一乘非方
X24n0451_p0320a04║便也。今經云方便者，照空為實，遊空不著，涉有無滯，
X24n0451_p0320a05║運用善巧，故名方便也。勝鬘總二慧為一乘，即若方
X24n0451_p0320a06║便若實皆名為方便。今此中開一乘為二慧，故有實
X24n0451_p0320a07║慧與方便也。是即法華明一乘為實，勝鬘一乘為方
X24n0451_p0320a08║便，皆是總義。今即開一乘為方便，故是別義也。上明
X24n0451_p0320a09║方便體及方便用竟，今第三歎釋方便勸學者修行。
X24n0451_p0320a10║第一明昔因久遠歎行方便人，第二歎方便妙用窮
X24n0451_p0320a11║能善巧，第三歎行方便人得無邊功德。由久植因故
X24n0451_p0320a12║得妙用，有妙用故得無邊功德也。
X24n0451_p0320a13║初問。答：乘上品生菩薩方便力，能行一行具足眾行，
X24n0451_p0320a14║故問因久近也。雖發心時久，未必多見佛，故問供養
X24n0451_p0320a15║幾佛。雖復見佛，或住人天二乘，及有得善根，故問種
X24n0451_p0320a16║何等善根。佛答：初發心度無不具足。問：得無生可言
X24n0451_p0320a17║具足六度，云何初心便是具足？答：發心畢竟二不別
X24n0451_p0320a18║故，初是後初，初後既具後亦具，初後得無生，後初即
X24n0451_p0320a19║亦行無生。若後初不行無生，何由得初後？亦此初非
X24n0451_p0320a20║後初，非習因也。是故發心即作無生觀，故六度具足
X24n0451_p0320a21║也。
X24n0451_p0320a22║譬如日月下，第二、歎方便妙用。言能善巧為三：初、歎
X24n0451_p0320a23║導達方便二便；二、歎起行方便；三、歎堅明方便。初中
X24n0451_p0320a24║為三：一、歎般若為眾行之首；二、歎般若有導達之能；
X24n0451_p0320b01║三、學二譬結歎般若勝義。初有十譬。古解言：十譬兩
X24n0451_p0320b02║三相著，皆是歎上無盡品中三事也。初二喻：一、能成
X24n0451_p0320b03║體；二、成名。擬上能成功德也。第三、第四明：一、明外惡
X24n0451_p0320b04║不干；二、明成內行。此擬上斷惡也。第五、第六：一、明因
X24n0451_p0320b05║中隨順；二、明隨慎故到果。第七、第八：一、明初建；二、明
X24n0451_p0320b06║後慎。第九、第十：一、明其解；二、於解中而不分別也。依
X24n0451_p0320b07║論，初日月喻菩薩，二慧答四生也。又如眼而無日月
X24n0451_p0320b08║即無所見，眾生雖有世善無菩薩般若不見正道也。
X24n0451_p0320b09║問：五度是眾生流，般若是大海，何故乃取薩婆若為
X24n0451_p0320b10║大海？答：論云：薩婆若是般若異名，由般若故五度成
X24n0451_p0320b11║無留故，是五度入般若中皆成般若，般若變薩婆若
X24n0451_p0320b12║各入菩薩中，五度亦隨般若而變入薩婆若中也。古
X24n0451_p0320b13║手便者，疑云：六度各有力，何而有便不便也？最後喻
X24n0451_p0320b14║輪破賊，以常住王宮前空中住，聖王是菩薩輪，是般
X24n0451_p0320b15║若破魔已在薩婆若空中住，輪雖導而無心，般若雖
X24n0451_p0320b16║導亦無所導也。
X24n0451_p0320b17║爾時須菩提下，第二、明方便導達之能。為二：第一、正
X24n0451_p0320b18║明導達之能；二、明學般若有得失。初、問：因上諸波羅
X24n0451_p0320b19║蜜如野馬，不應施行得果也。答言：所以造行為眾生，
X24n0451_p0320b20║是故行於盡也。第二、問：上第八譬，就於有中於其無
X24n0451_p0320b21║別而問其所以別也。又云：領前諸法自性空無差別
X24n0451_p0320b22║故。答言：所以得此無差別功，由般若如羅眾色到山，
X24n0451_p0320b23║雖皆無別，無別由山故歎山也。第三、問：真諦不應最
X24n0451_p0320b24║上也。答：俗諦故最上也。問：般若無分別即是真諦，真
X24n0451_p0320c01║諦有何最上？答云：言最上是世俗言也。論云：先就未
X24n0451_p0320c02║得聖道空故直云空，今說得聖道空故云。第四、問者：
X24n0451_p0320c03║般若有何意故得最上也？答：以能取一切法到薩婆
X24n0451_p0320c04║若故在上也。
X24n0451_p0320c05║須菩提！菩薩是念下，第二、明得失。為二：初、明失；次、明
X24n0451_p0320c06║得也。失中四失：第一、明能如上作生、法二慧行，亦失
X24n0451_p0320c07║也。內著我、外著空，云我能行生、法二空，無富法故生
X24n0451_p0320c08║也。第二、破著空方是般若，復著般若即是著空，著空
X24n0451_p0320c09║故失。第三、菩薩作是念下，著菩薩道故失。初著空亦
X24n0451_p0320c10║耶見，次著空空亦耶見，今住波若能具萬行，是行菩
X24n0451_p0320c11║薩道，此亦失也。此人謂由般若故能具萬行，雖非是
X24n0451_p0320c12║空不空，終有般若能成萬行，故失也。第四、失菩薩作
X24n0451_p0320c13║是念：我是生死凡夫，未能了無生，故所學皆失，唯諸
X24n0451_p0320c14║佛不取相無過失。我所學佛所知，如佛所知為眾生
X24n0451_p0320c15║說法，亦是失也。論云：著佛道故失。今諸法實相，何佛
X24n0451_p0320c16║不佛而起佛見耶？何曾有悟不悟？而汝言凡夫未悟，
X24n0451_p0320c17║佛是悟耶？乃見有失不皆是失，見悟不悟皆是不悟
X24n0451_p0320c18║也。云何無生過下，第二、對失明得也。上四皆失，今不
X24n0451_p0320c19║應無得，故問云何無是過失也。佛答無有故不取者，
X24n0451_p0320c20║以了諸法無所有即無取著，不著空、不著空空、不著
X24n0451_p0320c21║菩薩道、不著佛，一無所取故是清淨，故無上過失也。
X24n0451_p0320c22║須菩提次問云：汝是清淨般若無過失者，為離自相
X24n0451_p0320c23║不？若有自相即有所著，若無自相復何所行？佛答：能
X24n0451_p0320c24║了一切法不失，即不見常無常及人法，豈更生心作
X24n0451_p0321a01║有無意？雖即有無也，
X24n0451_p0321a02║譬如轉輪王下，第三、舉二譬結成。此近接上生，以能
X24n0451_p0321a03║如是不見離不離無過失行，故無行般若。諸行皆隨
X24n0451_p0321a04║從第二譬釋疑，諸行自有力，今故隨順般若。釋云如
X24n0451_p0321a05║車雖有所行，女須御者也。又是結勸失，若隨善御必
X24n0451_p0321a06║不失道，隨般若善御不失正道，故無上過也。
X24n0451_p0321a07║何等是道下，第二、明起行方便。為三：初、明將修行故
X24n0451_p0321a08║先乘道非道；二、識道是非故正修行；三、明以修行故
X24n0451_p0321a09║得果。初四：一、簡道是非；二、歎般若能乘道；三、明道雖
X24n0451_p0321a10║無生滅而行之即萬行成；四、明以萬德成故結勸令
X24n0451_p0321a11║行。今先問、次答。問從近遠生，從上來歎般若為勝，近
X24n0451_p0321a12║聞無所取是行般若，今將欲修行故先問道是非也。
X24n0451_p0321a13║事起下，第二、須菩提聞道非道，後歡喜歎般若能乘
X24n0451_p0321a14║耶，是大事也。般若無所生下，第三、明道雖無生滅畢
X24n0451_p0321a15║竟空，而不妨行無生萬行，此豈是不礙也？以是故下，
X24n0451_p0321a16║第四、結勸也。
X24n0451_p0321a17║白佛云何習般若下，第二、明行既御道故得道也。佛
X24n0451_p0321a18║答中初作不合散習，有諸煩惱為合，正觀求不得為
X24n0451_p0321a19║散，今深習般若不見，此合散也。次作不住習，恐不見
X24n0451_p0321a20║散謂是正觀，故欲寄心於中住，故明無住習也。
X24n0451_p0321a21║士夫種士夫種樹下，第三、明得果。為二：初、得果。為二：
X24n0451_p0321a22║初、明得果；二、更勸修也。士夫是菩薩，樹子為般若水，
X24n0451_p0321a23║為五度得無上菩提果也。大經以眾生為正因、六度
X24n0451_p0321a24║為緣因，此經以般若兩打斷，分五度得無上菩提果
X24n0451_p0321b01║也。大經以眾生為正因、六度為緣因，此六度為正因、
X24n0451_p0321b02║五度為緣因也。次、勸修，如文。
X24n0451_p0321b03║白佛修觀相下，第三、難釋照達方便。得此方便，於一
X24n0451_p0321b04║切法皆明了也。為二：初、明照達第一深義，勸令依學；
X24n0451_p0321b05║二、明是門無礙，學者皆入。初中有三：初、就教明廣略；
X24n0451_p0321b06║二、就四法明；三、結勸修學。所以廣略者，大明佛教不
X24n0451_p0321b07║出廣略，得般若方便皆悉了達也。一解云：八萬法藏
X24n0451_p0321b08║為廣，一部為略，乃至一長行為廣，一偈為略也。二解
X24n0451_p0321b09║云：略廣是總別義也。知一切法皆無生不二為略，知
X24n0451_p0321b10║一切法不二二義為廣也。六波羅蜜若略若廣者，自
X24n0451_p0321b11║有三乘法略廣，今明菩薩所行略廣也。須菩提意云
X24n0451_p0321b12║何？知略廣相下，第二、約四法明略廣，謂如、法性、實際，
X24n0451_p0321b13║不合散四法也。所以約此明略廣者，由了悟如法故，
X24n0451_p0321b14║方識佛教略廣也。非是於如、法性等四中論廣略，悟
X24n0451_p0321b15║此四乃識佛教之廣略也，明四法之四句也。法性無
X24n0451_p0321b16║有此彼分，故云無非分也。第四句不合散者，人多謂
X24n0451_p0321b17║如等三法為境，悟此三法生智，智與境合，故今明不
X24n0451_p0321b18║合散也。是名略攝般若者，第三、結勸令學。略攝般若
X24n0451_p0321b19║者，知如等四法故，便知略廣，名略攝般若也。此但以
X24n0451_p0321b20║四便知略廣，豈非略攝波若耶？
X24n0451_p0321b21║利根菩薩入是門下，第二、明悟人也。即以上四法為
X24n0451_p0321b22║門也，所以有此魔事欲起。
X24n0451_p0321b23║即滅下，三、歎行方便人有大功德，為二：初、明功德；次、
X24n0451_p0321b24║明得智慧。初如文。善知字門下，第二、明其人有智慧
X24n0451_p0321c01║也。字門即四十二字門，非字門謂如法性，此應是理
X24n0451_p0321c02║教故云知也。一語能明了一義為一語也，二三四亦
X24n0451_p0321c03║爾。捨道謂捨下地得地，得地不著喜、捨下地不憂也。
X24n0451_p0321c04║不捨道謂住是地中也。善知一切見者，學無學見也。
X24n0451_p0321c05║善知行相者，謂十六行也。須陀洹者，道人也。須陀洹
X24n0451_p0321c06║道者，見諦道也。須陀洹果者，十六心心法及無漏戒
X24n0451_p0321c07║等法是也。善知根者，知他根具足未具足故可度不
X24n0451_p0321c08║可度，亦自知根具足不具足，如鳥子自成洲成未也。
X24n0451_p0321c09║慧者，一切智慧總智也。速知諸法名疾慧，有人雖速
X24n0451_p0321c10║知而智力弱故說有力，慧雖有力而有鈍者故說利
X24n0451_p0321c11║慧。能於種種難中拔出，又能於煩惱中免出至異名
X24n0451_p0321c12║出慧。於佛法究盡通達慧，道俗有無等廣慧，深入無
X24n0451_p0321c13║礙為慧，具上諸義名大慧，又佛大故佛慧名大慧也。
X24n0451_p0321c14║於波若中亦不著般若，此釋妙絕無所為喻名無等
X24n0451_p0321c15║慧，如如意寶能滿心願名為實慧。待眾生者，六度皆
X24n0451_p0321c16║為眷屬，菩薩雖要待眾生共度生死也。得義法亦無
X24n0451_p0321c17║礙為善知語，得辭及樂說故知義，具此四能說三乘。
X24n0451_p0321c18║此中五陰先廣說後略說，故先言前知色，後云善知
X24n0451_p0321c19║陰入界。此中先略說緣後廣說，故云因次第緣增上
X24n0451_p0321c20║也。
X24n0451_p0321c21║三慧品第七十
X24n0451_p0321c22║第一、明方便慧體，秤歎勸修已竟。今第二、明修方便
X24n0451_p0321c23║因行，為二：初、三慧品將欲辨於因行，先明修行之軌
X24n0451_p0321c24║模；第二、道樹以去，正明修行。經及論無三慧名，直云
X24n0451_p0322a01║行、生、修般若耳。若以般若為慧，於義得也。三慧有二：
X24n0451_p0322a02║聞、思、修三，此多就無階級、階級為論耳。行、生、修三慧，
X24n0451_p0322a03║多就階級、無階級為論，故經云：從初發心至坐道場，
X24n0451_p0322a04║應行、修也。但法師及論釋不同。一言：三十心為行，初
X24n0451_p0322a05║地得無生為生慧。生是本無，今有前未得，無生今始
X24n0451_p0322a06║得，故為生慧也。修慧二解：一云：初地既為生，二地去
X24n0451_p0322a07║屬修慧。故地論初地為見道，二地屬修道。二解：初地
X24n0451_p0322a08║至六地為生，七地去為修也。論云：有人言：乾慧地為
X24n0451_p0322a09║行，得無生為得無生，以後用禪波羅蜜薰修為修慧
X24n0451_p0322a10║也。有人言：梁武解初地具行、生、修，但義說三也。然論
X24n0451_p0322a11║中直出階級解，而不將之父直明無階級，此意明具
X24n0451_p0322a12║階級、無階級三義也。
X24n0451_p0322a13║品三：一、明三慧三慧；二、明三起；三、明般若。初為二周：
X24n0451_p0322a14║一者、略明三慧；二、廣明三慧。略中為三：一、明三慧體；
X24n0451_p0322a15║二、明修三慧時節；三、明修三慧之方。初中，先問，次知。
X24n0451_p0322a16║問來者，上品歎般若功德，故言善知一切法。聽者愛
X24n0451_p0322a17║敬般若，故須菩提為之發問也。佛答三界，三答初行
X24n0451_p0322a18║中四句。言初有兩句，明菩薩深悟五陰，即是涅槃寂
X24n0451_p0322a19║滅。次兩句，既深悟五陰寂滅，即知諸有五陰是虗妄。
X24n0451_p0322a20║如此而了，名般若也。又解云：前兩句是第一義，後兩
X24n0451_p0322a21║句是世俗二諦，故是行般若也。如虗空生者，答第二
X24n0451_p0322a22║生問。數論及外道，虗空或是常，或是無常法，今不借
X24n0451_p0322a23║此為喻。般若中明空不有不無常，如涅槃相。今明菩
X24n0451_p0322a24║薩觀一切法，亦如虗空不有不無，不常不無常等，則
X24n0451_p0322b01║般若觀生，故云如虗空生也。然虗空無生無不生，假
X24n0451_p0322b02║說生，般若亦爾也。前就五陰寂滅明行義，今約虗空
X24n0451_p0322b03║者，此據六種門也。品淨此六種，令不可得，是行生義
X24n0451_p0322b04║也。修一切懷者，答第三修問。論云：菩薩得般若已，入
X24n0451_p0322b05║深禪定。以般若力故，觀禪及禪定所緣皆不可得，不
X24n0451_p0322b06║見散靜能緣所緣，故名懷一切，為修般若也。
X24n0451_p0322b07║須菩提白佛應歲時下，第二、明修三慧時節。時眾云
X24n0451_p0322b08║一切法必有時節，故須菩提為問也。佛答初發意坐
X24n0451_p0322b09║道場者，此是無始無終義，故說始終也。問：從初發意
X24n0451_p0322b10║至坐道場應行萬行，何故言行般若？答：論解方便品
X24n0451_p0322b11║云有人言不必具修餘行，得佛但聞般若即作佛，如
X24n0451_p0322b12║師子皷音世界，是中人但聞無生無相便得悟無生
X24n0451_p0322b13║也，何有人行施戒等事？既行般若，故今但問般若也。
X24n0451_p0322b14║又須菩提上偏問般若不淨、答般若三世，又以般若
X24n0451_p0322b15║心行萬行，萬行皆為般若，攝般若萬行故偏說得佛
X24n0451_p0322b16║時轉名薩婆若，故三慧之名但至道場也。
X24n0451_p0322b17║白佛次第：次心下，第三、明修三慧方法。不令餘念得
X24n0451_p0322b18║入者，遮一切有所得念，隨起破之不令入也。心心數
X24n0451_p0322b19║法不行者，小乘人罵此言也。凡厥心數不行，聖願四
X24n0451_p0322b20║處：一者、凡得無想定心不得，無相天擇心行不行，此
X24n0451_p0322b21║因果心不行也。聖人得有餘，入滅定時心不行，入無
X24n0451_p0322b22║餘時心亦不行，菩薩云何得心心常不行耶？論主答
X24n0451_p0322b23║云：此小乘法作此說也。大乘法與小乘異，故明菩薩
X24n0451_p0322b24║一切心心不行也。然明餘心不入此禪，一切有所得
X24n0451_p0322c01║心不行。今明心數不行，只菩薩行般若，心雖行實無
X24n0451_p0322c02║所行。叡公釋淨名經云：菩薩以法身為身，雖處而非
X24n0451_p0322c03║三界；妙慧為心，雖緣而常寂滅也。
X24n0451_p0322c04║自修般若得薩婆若下，第二、同廣明三慧，即三：初、明
X24n0451_p0322c05║修；次、行。上明行生修，今明修生行者，既始終具足三
X24n0451_p0322c06║慧故無深淺，所以論之令無前後也。二者、文勢故，前
X24n0451_p0322c07║明修慧，上明心心數法不得，故問言：既不行，今修般
X24n0451_p0322c08║若得薩婆若不耶？佛答：修是心，常修習心心法也。不
X24n0451_p0322c09║行，云何有修而薩婆若耶？修尚不得，何況不修耶？又
X24n0451_p0322c10║言：真諦理則無修，世諦有觀心故言修。此二俱過，故
X24n0451_p0322c11║言亦不可得也。此破四句得義也。然此上明修慧，今
X24n0451_p0322c12║修不修四句皆淺，則知行生亦然也。後問云何當得
X24n0451_p0322c13║者，亦破得已想，故今問得也。佛答如如想者，汝解如
X24n0451_p0322c14║有四句得不？即如實際者，須菩提不解如故，以其證
X24n0451_p0322c15║實際為喻。實際有四句，後不解實際得薩婆若，故如
X24n0451_p0322c16║法性。問：須菩提應解實際，云何不解？答：乃解其實際，
X24n0451_p0322c17║不解薩婆若如實際也。問：常云如法性實際，今云何
X24n0451_p0322c18║必實際法耶？答：是法性例人性，故迴之在後也。又約
X24n0451_p0322c19║小乘人為論，彼云學道為如，無學道證實際，證實際
X24n0451_p0322c20║竟後方通達無量法性，故法性在後也。我性可得不
X24n0451_p0322c21║者，答云：初果人尚不見我，況羅漢耶？問：我畢竟不可
X24n0451_p0322c22║得，則無我是橫計，今得菩提亦橫計不？答：有所得，得
X24n0451_p0322c23║亦橫計也。今得是無所得，取我無所有為少分喻也。
X24n0451_p0322c24║菩薩應學色下，第二、明行慧。就文為五：初、明無所行
X24n0451_p0323a01║是行般若；第二、無得行；第三、無為無作行；第四、不住
X24n0451_p0323a02║行；第五、假名行。今是初不起行。業有無者，上生滅是
X24n0451_p0323a03║生滅是無相門，今不起有無業是無作門，下自相空
X24n0451_p0323a04║是空行也。不起業有無者，有即三有業也。凡夫外道
X24n0451_p0323a05║離般若正觀，以邪見心欲滅三有業也，此是起無業
X24n0451_p0323a06║也。大略而言，凡厥有無心皆是有見業也。
X24n0451_p0323a07║初發心云何行下，第二、明無所得行。問：二竟無一者，
X24n0451_p0323a08║不行是行，初心迷悶，若有行為，行則性屬，今云何耶？
X24n0451_p0323a09║佛答：今發心則學無所得，無所得者淨一切有無諸
X24n0451_p0323a10║見。故一師云：發心之學無生滅觀，就無生心修萬行，
X24n0451_p0323a11║不如他云有中修萬行，然後以空導之，故今及之。前
X24n0451_p0323a12║并當有所得心盡畢竟空，然後只修萬行也。若留一
X24n0451_p0323a13║豪有所得心，則不成脩行，此行還成有所得也。白佛：
X24n0451_p0323a14║徒有所得中無所得者，正問得無得愛際義，若從無
X24n0451_p0323a15║所得得無所得，此無所得正則是自然無所得。菩薩
X24n0451_p0323a16║發心應先行有所得，後入無所得，此句常住佛義，不
X24n0451_p0323a17║可從常得常、從佛得佛，亦不可無常反作常常，若可
X24n0451_p0323a18║作則常作無常。佛答：俱不可也。汝見得無得二，故作
X24n0451_p0323a19║問也。若見得無得二，還是有得，如前二法是有所得
X24n0451_p0323a20║也。今若不見得無得，始是無所得也。他得無得平等，
X24n0451_p0323a21║始是無得。今還問：為從平等得平等？為從不平等以
X24n0451_p0323a22║得平等？答：若有此問，還同前答，汝見等不等二，終是
X24n0451_p0323a23║不等也。佛意明約眾生迷悟，強詺作得無得也，何曾
X24n0451_p0323a24║有得無得定性耶？若通理實有有所得，終不可悟無
X24n0451_p0323b01║所得，良由空謂為有得也，何有得之所有耶？
X24n0451_p0323b02║白佛：為何事故行般若下，第三、無為無作行般若也。
X24n0451_p0323b03║初問答，正明無所為無所作故行般若也。白佛：云何
X24n0451_p0323b04║分三？前者問意，既無為無作，何分別有三乘耶？佛答
X24n0451_p0323b05║中，初印成其問，明無為無作中無有分別三乘，有所
X24n0451_p0323b06║為有所作中自分別耳。何以故凡夫愚人下，此呵善
X24n0451_p0323b07║不應生疑。凡夫人未得道，著五陰亦著空，故可生疑
X24n0451_p0323b08║云不應分別三乘也。汝已得道，空有俱不著，何故此
X24n0451_p0323b09║疑耶？我以五眼不得菩提者，此更釋凡夫生疑所以
X24n0451_p0323b10║也。我有五眼故不見菩提，又我是得菩提人，不見菩
X24n0451_p0323b11║提可得，凡夫未得菩提，言有菩提可得，凡夫未得菩
X24n0451_p0323b12║提可得，故大可恠也。問：慧眼見真諦故可見菩提，菩
X24n0451_p0323b13║提世諦佛智，云何言五眼不見？若言真諦遣五眼起
X24n0451_p0323b14║不見者，是亦不然，若遣五眼則無五眼，今正對凡夫
X24n0451_p0323b15║無五眼明有五眼，云何遣五眼耶？此於常義大不可
X24n0451_p0323b16║解。今明五眼不見者，不見凡夫所見菩提，凡夫所見
X24n0451_p0323b17║菩提皆是總謂，何處有此菩提可見，而凡夫想謂言
X24n0451_p0323b18║有此菩提可見，而凡夫想謂言有菩提可見也。又今
X24n0451_p0323b19║見菩提而見無所見，故云不見也。
X24n0451_p0323b20║譬如他人下，第四、不住行般若也。舉化來者，釋佛無
X24n0451_p0323b21║所住故得通，即明菩薩無所住故行般若也。因必化，
X24n0451_p0323b22║廣明化事也。須扇多是無本有迹句，四句易明也。又
X24n0451_p0323b23║有本長迹短、本短迹長，此即其事也。須扇多無本有
X24n0451_p0323b24║迹，釋迦有本無迹。三、本迹一時者，如釋迦受純陀，化
X24n0451_p0323c01║身受餘人也。本迹俱無，只此本迹即不本迹，即第四
X24n0451_p0323c02║句也。本短迹長，即須扇陀是也。本長迹短者，如釋迦
X24n0451_p0323c03║或一時應現，即是本長迹短，故云即其事，只須扇多
X24n0451_p0323c04║等是也。問：若言我禮化佛得真佛福，亦應毀化佛得
X24n0451_p0323c05║真佛罪。論主答云：若惡心毀化佛身，血為之出，亦得
X24n0451_p0323c06║逆罪。問：若爾，律中何故明毀化人無罪？答：律中為結
X24n0451_p0323c07║戒、為護佛法，隨世俗故作此說也。人見煞化牛羊等
X24n0451_p0323c08║不深責，是故無罪。煞真作心不異者，得罪一等也。
X24n0451_p0323c09║是諸法實相不應懷者，第五、假名行也。此如可然品
X24n0451_p0323c10║隨俗語無過，佛菩薩雖知諸法無所有，隨俗假名說
X24n0451_p0323c11║也。著有亦著空者，此釋疑也。恐言既隨俗假名說，則
X24n0451_p0323c12║佛菩薩應著假名，故釋云假名。若著假名者，空亦應
X24n0451_p0323c13║著空也。空不著空，名豈著名耶？
X24n0451_p0323c14║爾時須菩提下，第三、明三智。為二：初、明智優劣；次、明
X24n0451_p0323c15║斷不明。今是初須菩提問，從上佛答中行菩薩道得
X24n0451_p0323c16║一切種智生，是故明若先定佛說一切種智也。一切
X24n0451_p0323c17║種智謂知內外者，外即六塵、內即六根，二乘知此十
X24n0451_p0323c18║二入苦空無常無我也。不能用一切種一切道者，不
X24n0451_p0323c19║能以定為有，故言無一切種也。不能一切道度眾生
X24n0451_p0323c20║也。道種智是菩薩智者，菩薩以四道度眾生，謂人天
X24n0451_p0323c21║乘為福樂及三乘道，二乘及人天但為眾生，佛道自
X24n0451_p0323c22║為之人也。第二、明斷。但明若二乘斷不明菩薩斷者，
X24n0451_p0323c23║小乘中不明菩薩有斷，今依小乘中作問，故佛但答
X24n0451_p0323c24║二乘斷也。又無生忍菩薩斷煩惱與二乘略同，如二
X24n0451_p0324a01║智斷是菩薩無生忍中說也。問：菩薩智與二乘異，經
X24n0451_p0324a02║云何同？答云云。論云即時有差別斷已無差別者，佛
X24n0451_p0324a03║與二乘智有利鈍故斷時有差別，斷後俱無正使故
X24n0451_p0324a04║斷後無別也。凡夫愚人為之得罪者，論凡夫見聞二
X24n0451_p0324a05║乘人習相，如見身子瞋習、畢陵伽罵恒水習，便言聖
X24n0451_p0324a06║人有瞋慢故成罪也。此中先明無為差別，據所悟無
X24n0451_p0324a07║為無異，無為即實相也。後明無為中有諸聖不同，據
X24n0451_p0324a08║能悟之智也。道斷結說後際者，聖斷結盡故得無餘，
X24n0451_p0324a09║無餘即後際也。
X24n0451_p0324a10║第三釋般若。文為四：第一明般若能彼岸故名般若
X24n0451_p0324a11║波羅蜜，第二明般若功能生善滅惡無，第三明般若
X24n0451_p0324a12║能成諸觀義，第四明不耶義非義兩捨明般若。初中
X24n0451_p0324a13║為三：第一就智行以明波羅蜜，第二復次就果德明
X24n0451_p0324a14║波羅蜜，第三有復次就境以明波羅蜜。就境中有二：
X24n0451_p0324a15║先兩，後次就二諦以辨，後一復次就一實以明也。問：
X24n0451_p0324a16║上已明三慧三智，今何故更問波若？答：上離波若為
X24n0451_p0324a17║三慧，今合三慧為波若。又上但明波若，今釋波羅蜜，
X24n0451_p0324a18║故一品具釋般若波羅蜜也。第一度者，聲聞下度、緣
X24n0451_p0324a19║覺中度、菩薩第一度也。能生一切樂說辨下，第二滅
X24n0451_p0324a20║惡生善。用無常義下，第三成諸觀也。般若非常非無
X24n0451_p0324a21║常具常無常用，若非般若無常則無常見，今捨常不
X24n0451_p0324a22║著無常，故是般若無常也。義非義下，第四兩捨也。無
X24n0451_p0324a23║為般若者，般若非有為非無為、為無為具足，先明般
X24n0451_p0324a24║若非常非無常，次文明般若無常，今文明般若常，故
X24n0451_p0324b01║無一定相而具一切義也。無為二種：一者實相般若
X24n0451_p0324b02║為果地，般若是無為也。說智及智處皆名般若，實相
X24n0451_p0324b03║是無為般若，觀照文字是有為般若也。以實相為因
X24n0451_p0324b04║觀照為果，亦得觀照為因實相名果，以修解觀照方
X24n0451_p0324b05║知如法性實際，由觀照了法性法性為果，須尋經文
X24n0451_p0324b06║陳因果等義也。
X24n0451_p0324b07║
X24n0451_p0324b08║大品義疏卷第九