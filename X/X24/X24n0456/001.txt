X24n0456_p0448a01║
X24n0456_p0448a02║
X24n0456_p0448a03║
X24n0456_p0448a04║
X24n0456_p0448a05║No. 456-A
X24n0456_p0448a06║ 金剛般若經註序
X24n0456_p0448a07║
X24n0456_p0448a08║大常博士河南　褚亮　撰
X24n0456_p0448a09║若夫大塊均形，伇智從物，情因習改，性與慮遷。然則
X24n0456_p0448a10║達鑒窮覽，晈乎先覺，炳慧炬以出重昏，拔愛河而升
X24n0456_p0448a11║彼岸，與夫輪轉萬劫，蓋染六塵，流遁以徇無涯，踳馳
X24n0456_p0448a12║而趍捷徑，不同日而言也。頴川庾初孫，早弘篤信，以
X24n0456_p0448a13║為般若所明，歸於正道，顯大乘之名相，標不住之宗
X24n0456_p0448a14║極，出乎心慮之表，絕於言像之外。是以結髮受持，多
X24n0456_p0448a15║歷年所，雖妙音演說，成誦不虧，而靈源䆳湛，或有未
X24n0456_p0448a16║悟。嗟迷方之弗遠，睠砥途而大息。屬有慧淨法師，博
X24n0456_p0448a17║通奧義，辯同炙輠，理究連環。庾生入室研幾，伏膺善
X24n0456_p0448a18║誘，乘此誓願，仍求註述。法師懸鏡忘疲，衢蹲自滿，上
X24n0456_p0448a19║憑神應之道，傍盡心機之用，敷暢微言，宣揚至理。曩
X24n0456_p0448a20║日舊疑，渙焉氷釋；今茲妙義，朗若霞開。為像法之梁
X24n0456_p0448a21║棟，變羣生之耳目。辭峯秀上，映鷲岳而相高；言泉激
X24n0456_p0448a22║壯，赴龍宮而競遠。且夫釋教西興，道源東注，世閱賢
X24n0456_p0448a23║智，才兼優洽，精該睿旨，罕見其人。今則沙門重闡，藉
X24n0456_p0448a24║甚當世，想此玄宗，鬱為稱首。歲惟閹茂，始創懷袖，月
X24n0456_p0448b01║躔仲呂，爰茲絕筆。緇俗攸仰，軒蓋成陰，扣鐘隨其小
X24n0456_p0448b02║大，鳴劒發其光彩。一時學侶，專門受業，同涉波瀾，遞
X24n0456_p0448b03║相傳授。方且顧蔑林遠，俯視安生，獨步高衢，對揚正
X24n0456_p0448b04║法。遼東真本，望懸金而不刊；指南所寄，藏羣玉而無
X24n0456_p0448b05║朽。豈不盛哉！豈不盛哉。
X24n0456_p0448b06║
X24n0456_p0448b07║
X24n0456_p0448b08║
X24n0456_p0448b09║
X24n0456_p0448b10║No. 456
X24n0456_p0448b11║金剛般若波羅蜜經卷上并註
X24n0456_p0448b12║
X24n0456_p0448b13║紀國寺釋　慧淨　註
X24n0456_p0448b14║如是！
X24n0456_p0448b15║信，辭也。信則所言之理順，順則師資之道成。辭無
X24n0456_p0448b16║繁約，非信不傳，故建言如是。
X24n0456_p0448b17║我聞：
X24n0456_p0448b18║證，聞也。親承曰我聞，傳受曰所聞。此曰我聞，則親
X24n0456_p0448b19║承音旨也。
X24n0456_p0448b20║一時。
X24n0456_p0448b21║化辰也，即法王啟運之日，大眾嘉會之時。
X24n0456_p0448b22║佛。
X24n0456_p0448b23║化主也。大師之名，以覺為義：一、自覺，二、覺他，三、覺
X24n0456_p0448b24║滿。異凡夫故自覺，異二乘故覺他，異菩薩故覺滿。
X24n0456_p0448c01║三者備矣，受佛名焉。
X24n0456_p0448c02║在舍衛國祇樹給孤獨園。
X24n0456_p0448c03║化處也。國是遊歷之境，園是依止之所。住國為化
X24n0456_p0448c04║在俗之徒，住園為統出家之眾。舍衛，此云聞物國。
X24n0456_p0448c05║勝物多出此土，嘉名遠振諸國，故曰聞物國也。祇
X24n0456_p0448c06║陀是太子之名，此云戰勝。太子載誕之時，王破敵
X24n0456_p0448c07║軍之賊，官人聞奏，遂以名給。孤獨是國臣之號，本
X24n0456_p0448c08║名須達。須達內慈而外富，賑貧恤寡，鄉人美之，因
X24n0456_p0448c09║以號焉。園是須達所買，樹是祇陀之施。樹為別物，
X24n0456_p0448c10║園即總名。君上而臣下，不可直稱獨園；園總而樹
X24n0456_p0448c11║別，不可但言祇樹，故兼之也。買園施樹，事在別也。
X24n0456_p0448c12║與大比丘眾千二百五十人俱。
X24n0456_p0448c13║同聞也。比丘有三義：一曰怖魔，二曰乞士，三曰破
X24n0456_p0448c14║惡。怖魔在初，乞士居次，破惡最後。夫創軌玄門，即
X24n0456_p0448c15║達降魔之志，故剃髮染衣，天宮動而魔怖也。身為
X24n0456_p0448c16║道器，身安即道隆，故已沾法服，須乞食以資身也。
X24n0456_p0448c17║聖人道長，凡夫道消，故所修已滿，即破惡以證果
X24n0456_p0448c18║也。
X24n0456_p0448c19║爾時，世尊！
X24n0456_p0448c20║上明通序以證信，下明別序以發起。世尊，化主也。
X24n0456_p0448c21║成實論云：具上九號，故曰世尊。
X24n0456_p0448c22║食時。
X24n0456_p0448c23║化辰也。旭旦即始營未畢，晚日則飯食復終，莫若
X24n0456_p0448c24║辰午之間，正是初成之際，此辰行乞，故曰食時也。
X24n0456_p0449a01║著衣持鉢。
X24n0456_p0449a02║化儀也。外道或不著衣，或以手捧食。為破裸形外
X24n0456_p0449a03║道故，所以著衣。為破手捧外道故，所以持鉢。被僧
X24n0456_p0449a04║伽梨衣，故曰著衣。執四天王所奉之鉢，故云持鉢。
X24n0456_p0449a05║入舍衛大城。
X24n0456_p0449a06║化處也。此城家九億，縱橫十二由旬，故言大也。園
X24n0456_p0449a07║南而城北，自外以適內，故言入。
X24n0456_p0449a08║乞食
X24n0456_p0449a09║化，事也。由從之而乞食，則成彼之福田故也。
X24n0456_p0449a10║於其城中，次第乞已。
X24n0456_p0449a11║化等也。夫捨富從貧，即益貧不益富；捨貧從富，即
X24n0456_p0449a12║益富不益貧。捨富從貧故，大迦葉所以被呵；捨貧
X24n0456_p0449a13║從富故，須菩提所以置鉢。今佛不爾，故云次第乞
X24n0456_p0449a14║也。
X24n0456_p0449a15║還至本處。
X24n0456_p0449a16║知足也。由知足故，乞不過量；由樂靜故，還歸本所
X24n0456_p0449a17║也。
X24n0456_p0449a18║飯食訖。
X24n0456_p0449a19║化，終也。金剛之體，豈資於食？為益物故，現同飯也。
X24n0456_p0449a20║收衣鉢。
X24n0456_p0449a21║上敘行塗乞食，下明敷坐入靜。欲令眾生生福故，
X24n0456_p0449a22║所以行塗而前乞；欲令眾生生智故，所以入靜而
X24n0456_p0449a23║後說。收衣鉢者，屏外緣也。制僧伽梨衣為入聚落，
X24n0456_p0449a24║受四天王鉢為貯資粮，還至本處故衣須收，飯食
X24n0456_p0449b01║事訖故鉢須置也。
X24n0456_p0449b02║洗足已。
X24n0456_p0449b03║行塗所以穢足，敬定所以清身。
X24n0456_p0449b04║敷坐而坐。
X24n0456_p0449b05║正入靜也。將欲說法，故敷師子之坐，即事入定，宜
X24n0456_p0449b06║結跏趺之坐也。
X24n0456_p0449b07║時，長老須菩提！
X24n0456_p0449b08║上明序分，言興致之由。下明經體，彰即坐之益。長
X24n0456_p0449b09║老，尊稱也。須菩提，此云善吉，亦曰空生。生時其室
X24n0456_p0449b10║盡空，故曰空生。父母問師，師云唯善唯吉，故言善
X24n0456_p0449b11║吉。
X24n0456_p0449b12║在大眾中，即從坐起。
X24n0456_p0449b13║但尊人重法，理自不可端拱，況即事請道，所以側
X24n0456_p0449b14║身避席。
X24n0456_p0449b15║偏袒右肩。
X24n0456_p0449b16║既表師資之儀，示有駈策之相，亦是隨從國法，即
X24n0456_p0449b17║以右袒為恭。
X24n0456_p0449b18║右膝著地
X24n0456_p0449b19║屈曲伏從，示無違拒之貌。
X24n0456_p0449b20║合掌恭敬。
X24n0456_p0449b21║斂容祗肅，顯有專一之心。
X24n0456_p0449b22║而白佛言：希有，世尊！
X24n0456_p0449b23║既欲請道，宜先歎德。歎德之意，即為請益之基。希
X24n0456_p0449b24║有世尊之言，命章總歎之謂也。
X24n0456_p0449c01║如來。
X24n0456_p0449c02║如目真如來，目無分別智，如以不異為義，來以至
X24n0456_p0449c03║處為功，三世諸佛皆以無分別智乘真如之道來
X24n0456_p0449c04║成正覺，故曰如來也。
X24n0456_p0449c05║善護念諸菩薩，善付屬諸菩薩，
X24n0456_p0449c06║菩薩者，此云道心。眾生護念，約轉法輪時化深行
X24n0456_p0449c07║菩薩；付屬，約般涅槃時化淺行菩薩。護念者，護是
X24n0456_p0449c08║防其自身，與智慧力令成就佛法；念即緣其所化
X24n0456_p0449c09║弟子，與教化力令成就眾生。化力有三：一、神通輪；
X24n0456_p0449c10║二、記心輪；三、正教輪。神通轉變故，能使背邪以歸
X24n0456_p0449c11║正；記心言實故，能使除疑以生信；正教示理故，能
X24n0456_p0449c12║使捨惡以修善。付屬者，付是將淺以授深，屬即教
X24n0456_p0449c13║深以化淺。淺行菩薩於功德有二種：一、已得；二、未
X24n0456_p0449c14║得。已得者欲令不捨，未得者欲使增修，故將淺以
X24n0456_p0449c15║付深，屬深化令不退也。
X24n0456_p0449c16║世尊！善男子．善女人。
X24n0456_p0449c17║言善者，為異闡提外道之流。男女者，即簡二根閽
X24n0456_p0449c18║閹之類。
X24n0456_p0449c19║發阿耨多羅三藐三菩提心。
X24n0456_p0449c20║阿名無，耨多羅名，上三名正，藐名遍，後三名知，菩
X24n0456_p0449c21║提名覺，總曰無上正遍知覺。正是如理智，遍是如
X24n0456_p0449c22║量智，知是無分別智，覺是無分別後智。如理智緣
X24n0456_p0449c23║真故言正，如量智緣俗故言遍，無分別智斷二種
X24n0456_p0449c24║無知故言知，無分別後智出眠夢之表故言覺。此
X24n0456_p0450a01║四智即佛果之正體，人若發心遠求此體，名曰發
X24n0456_p0450a02║菩提心。此立為問之本。
X24n0456_p0450a03║應云何住？云何降伏其心？
X24n0456_p0450a04║夫法門雖曠，不出大乘之與小乘，因德之與果德。
X24n0456_p0450a05║此經顯大乘法門，明菩薩正行，所以請因而不請
X24n0456_p0450a06║果，由因成必得果，故亦舉果以明因耳。大乘明因
X24n0456_p0450a07║有三：一、應得因；二、加行因；三、圓滿因。所應得者，謂
X24n0456_p0450a08║菩提心；所可行者，謂十度行；所須滿者，謂三德果。
X24n0456_p0450a09║發心因乎佛性，起行因乎發心，圓果因乎加行。故
X24n0456_p0450a10║以佛性為應得之因，發心為加行之因，加行為圓
X24n0456_p0450a11║滿之因。此文應具三問：初問云云何住，此請加行，
X24n0456_p0450a12║因言欲發菩提心，住何心而成發？次問云何修行，
X24n0456_p0450a13║此請圓滿，因言欲修菩薩行，起何行而成修？後問
X24n0456_p0450a14║云何降伏其心，此重請圓滿，因言欲滅正行障，降
X24n0456_p0450a15║何心而成滅？然因既有三，但請後二，何也？夫初因
X24n0456_p0450a16║本有，本有者非佛事；後二新生，新生者是佛事。非
X24n0456_p0450a17║佛事者，有說亦有，無說亦有，由此義故，不待問而
X24n0456_p0450a18║自成；是佛事者，有說則有，無說則無，由此義故，必
X24n0456_p0450a19║因請而方立也。
X24n0456_p0450a20║佛言：善哉，善哉！須菩提！如汝所說，如來善護念諸菩
X24n0456_p0450a21║薩，善付屬諸菩薩。
X24n0456_p0450a22║讚而後述，重其言也。
X24n0456_p0450a23║汝今諦聽，當為汝說。善男子．善女人發阿耨多羅三
X24n0456_p0450a24║藐三菩提心，應如是住，如是降伏其心。
X24n0456_p0450b01║誡而後許，專其意也。
X24n0456_p0450b02║唯然，世尊！願樂欲聞。
X24n0456_p0450b03║長老蒙許，言志愍也。
X24n0456_p0450b04║佛告須菩提：諸菩薩摩訶薩應如是降伏其心。
X24n0456_p0450b05║摩訶言：大，大菩薩也。先答第一問，而言降伏者，只
X24n0456_p0450b06║令住四恩德而發心，即降伏凡夫、二乘心也。四恩
X24n0456_p0450b07║者：一、廣心；二、第一心；三、常心；四、無倒心。前二明度
X24n0456_p0450b08║而能周，即以廣降狹；後二明度無所度，即以無降
X24n0456_p0450b09║有。以廣降狹，是伏二乘心；以無降有，是伏凡夫心。
X24n0456_p0450b10║伏凡夫心，顯有智慧也；伏二乘心，明有慈悲也。此
X24n0456_p0450b11║先總教，下即別敘。
X24n0456_p0450b12║所有一切，眾生之類，
X24n0456_p0450b13║此明廣恩也。眾生之類，今略舉三，將列別類，先總
X24n0456_p0450b14║別敘發之也。
X24n0456_p0450b15║若卵生．若胎生．若濕生．若化生。
X24n0456_p0450b16║此列生類。生者，新諸根起也。依㲉而生曰卵，含藏
X24n0456_p0450b17║而出曰胎，假潤而興曰濕，欻然而現曰化也。
X24n0456_p0450b18║若有色．若無色。
X24n0456_p0450b19║此列界類。界者，差別義也。一欲界，二色界，三無色
X24n0456_p0450b20║界。欲界必兼有色，色界其必無欲。無色一界，無色
X24n0456_p0450b21║無欲。言若有色，即攝下二界眾生也。言若無色，即
X24n0456_p0450b22║攝上一界眾生也。
X24n0456_p0450b23║若有想．若無想．若非有想非無想。
X24n0456_p0450b24║此列性類。性者，體義也。一切眾生以想為性：一．有
X24n0456_p0450c01║想，謂有心而麤；二．無想，謂無心而寂；三．非有想非
X24n0456_p0450c02║無想，謂雖有心，非麤非寂。非麤故，異乎有想；非寂
X24n0456_p0450c03║故，異乎無想，故曰非有想等。言若有想，即攝七有
X24n0456_p0450c04║想定及欲界眾生也；言若無想，即攝二無想定及
X24n0456_p0450c05║無想天眾生也；言若非有想非無想，即攝非想非
X24n0456_p0450c06║非想天眾生也。此並是廣心之境，欲求無上道，應
X24n0456_p0450c07║先住之而發心也。
X24n0456_p0450c08║我皆令入無餘涅槃而滅度之。
X24n0456_p0450c09║此明第一恩也。前雖廣度，若與人天之樂名曰下
X24n0456_p0450c10║恩，若與二乘之樂名曰中恩，若與大涅槃樂名曰
X24n0456_p0450c11║上恩。涅槃以真如為其體，以靜息為之義。靜即靜
X24n0456_p0450c12║三惑因，息即息三苦報。靜惑因故建有餘之名，息
X24n0456_p0450c13║苦報故立無餘之目。我皆令入能施恩心也，無餘
X24n0456_p0450c14║涅槃所施恩體也，而滅度之施恩正事也。
X24n0456_p0450c15║如是滅度無量無數無邊眾生，實無眾生得滅度者。
X24n0456_p0450c16║此明常恩也。菩薩所以能常化者，由悲智兼修也。
X24n0456_p0450c17║若有悲而無智，即滯有以生疲。若有智而無悲，即
X24n0456_p0450c18║著空以取證。若帶悲而行智，即緣空而不取。若帶
X24n0456_p0450c19║智而行悲，即化恒而不息。如是滅度無量眾生，此
X24n0456_p0450c20║明化俗有悲。實無眾生得滅度，此顯緣真有智。緣
X24n0456_p0450c21║真有智故，物我一體。化俗有悲故，恒行不息。
X24n0456_p0450c22║何以故？
X24n0456_p0450c23║下明無倒恩也。疑曰：前言滅度眾生，後言無生得
X24n0456_p0450c24║滅度，何謂也？
X24n0456_p0451a01║須菩提！若菩薩有我相、人相、眾生相、壽者相，即非菩
X24n0456_p0451a02║薩。
X24n0456_p0451a03║我等四執是分別之心，分別之心是菩薩正障，有
X24n0456_p0451a04║我等相，自惑未亡也。即非菩薩有倒，何能化物？翻
X24n0456_p0451a05║此義者，無我等相，即自惑已盡，乃名菩薩無倒，故
X24n0456_p0451a06║能常化也。
X24n0456_p0451a07║復次，須菩提！菩薩於法應無所住行於布施。
X24n0456_p0451a08║自下次答修行問。行即布施。今教布施，令離三障：
X24n0456_p0451a09║一、不行障，二、僻行障，三、倒行障。不著自身，離不行
X24n0456_p0451a10║障；不著報恩，離僻行障；不著果報，離倒行障。夫著
X24n0456_p0451a11║自身者，愛己而惡人，有恡而無施，無施即不行，不
X24n0456_p0451a12║行障行也。今本闕此。別本曰：不住於事而行布施，
X24n0456_p0451a13║事即自身也。於法應無所住者，此離僻行障。法者，
X24n0456_p0451a14║恩境也。謂供養恭敬之流，稱名揚德之類，事緒繁
X24n0456_p0451a15║曠，故以法語總之也。若施求此報，名曰僻行。僻者：
X24n0456_p0451a16║一、僻因，不以悲智為方便；二、僻果，不以大覺為所
X24n0456_p0451a17║求也。
X24n0456_p0451a18║所謂不住色布施，不住聲、香、味、觸、法布施；
X24n0456_p0451a19║此離倒行障，正報是受體，在法塵依報是受資。即
X24n0456_p0451a20║五塵生死之受，無樂而計樂，是名倒；為生樂受，求
X24n0456_p0451a21║樂受資，名倒行。不令住五塵，即捨依報；不令住法
X24n0456_p0451a22║塵，即捨正報；但令為無上菩提而行布施，即菩薩
X24n0456_p0451a23║正行也。但言布施，亦具三檀，攝六度。三檀者：一．資
X24n0456_p0451a24║生檀，攝布施一度，即體名也。二．無畏檀，攝戒．忍兩
X24n0456_p0451b01║度。眾生於我，或已作惡，或未作惡，未作者而不犯
X24n0456_p0451b02║戒，施無畏也；已作者而不報忍，施無畏也。三．法檀，
X24n0456_p0451b03║攝精進．禪定．智慧三度。精進故，誨而不倦；禪定故，
X24n0456_p0451b04║言必逗機；智慧故，所說無倒。若能如是布施，即離
X24n0456_p0451b05║三障．行三檀．攝六度，具菩薩三行：一、離障行，二、正
X24n0456_p0451b06║行，三、圓滿行。菩薩住大乘中，應如是修行也。
X24n0456_p0451b07║須菩提！菩薩如是布施不住於相。
X24n0456_p0451b08║自下次答降伏問。相為所住？心為能住？相謂三輪
X24n0456_p0451b09║體：一、施者相；二、受者相；三、財物相也。心謂三輪：想
X24n0456_p0451b10║即施者想、受者想、財物想；相是分別性，即相結；想
X24n0456_p0451b11║是依他性，即麤重結。此二是菩薩正障。若菩薩作
X24n0456_p0451b12║無性觀，分別本來無相，故相結滅；依他本來無生，
X24n0456_p0451b13║故麤重滅。若能於六度之中行一一度，並離三相
X24n0456_p0451b14║及三想，即是降伏執相之心，成就無相之行。
X24n0456_p0451b15║何以故？
X24n0456_p0451b16║疑曰：住相何損？捨相何益？而令捨相不令住邪？
X24n0456_p0451b17║若菩薩不住相布施，其福德不可思量。
X24n0456_p0451b18║答：明福難量也。何者？無相是真，有相是俗，真理即
X24n0456_p0451b19║通，俗事即隔，無相之心，契真理而無際，所生功德，
X24n0456_p0451b20║豈俗事之可量也？
X24n0456_p0451b21║須菩提！於意云何？東方虗空可思量不？
X24n0456_p0451b22║更顯難量義。空有三德，故不可量：一、性常，二、體一，
X24n0456_p0451b23║三、容受。今問：東方空體，論其遠近，可度量不也？
X24n0456_p0451b24║不也。世尊。
X24n0456_p0451c01║向東無際，不可量也。
X24n0456_p0451c02║須菩提！南西北方四維上下虗空可思量不？
X24n0456_p0451c03║次問九方。
X24n0456_p0451c04║不也，世尊。
X24n0456_p0451c05║所向無際，悉不可量。夫虗空之體是一，約色以辨
X24n0456_p0451c06║十方。欲顯無相之心是一，寄行以階十位。容受東
X24n0456_p0451c07║方色，即說東方空。攝受初地行，即為初地體。餘方
X24n0456_p0451c08║餘地亦如是。
X24n0456_p0451c09║須菩提！菩薩無住相布施福德，亦復如是不可思量。
X24n0456_p0451c10║明喻既畢，此即合之。
X24n0456_p0451c11║須菩提！菩薩但應如所教住。
X24n0456_p0451c12║夫著相行施，是有住之住；忘相行施，是無住之住。
X24n0456_p0451c13║今勸捨有住之住，住無住之住，故云如所教住也。
X24n0456_p0451c14║須菩提！於意云何？可以身相見如來不？
X24n0456_p0451c15║前來依問正答，自下因答斷疑。正答即標宗略說，
X24n0456_p0451c16║斷疑即開宗廣說。○然體有三：一、正教經，二、正行
X24n0456_p0451c17║經，三、正果經。教是章句，行是六度，果是三身。今先
X24n0456_p0451c18║約正行斷疑。疑曰：若住相行因，可感有相之報。忘
X24n0456_p0451c19║相行因，應得無相之果。云何世尊本行忘相之因，
X24n0456_p0451c20║今得有相之果？果既有相，則因非無住明矣。佛欲
X24n0456_p0451c21║斷此疑，故為斷問。身相即三十二相，可以妄中之
X24n0456_p0451c22║身相，見真中之妙體不？
X24n0456_p0451c23║不也，世尊。不可以身相得見如來。
X24n0456_p0451c24║須菩提承刀奉答：身相是妄，如來是真，不可依妄
X24n0456_p0452a01║以觀真體也。
X24n0456_p0452a02║何以故？如來所說身相，即非身相。
X24n0456_p0452a03║曉不也。意身相即非身相，略有三義：一由聚，二由
X24n0456_p0452a04║相，三由性。由聚者，身相以隣虗為體，九微十微為
X24n0456_p0452a05║聚，約方分以扸之，度隣虗而必盡也。由相者者，身
X24n0456_p0452a06║相以有為為體，生等八法為相，約前後以推之，極
X24n0456_p0452a07║剎那而自壞也。由性者，身相以境界為體，以分別
X24n0456_p0452a08║性為性，約無相以觀之，入唯識而成空也。由此三
X24n0456_p0452a09║義，不可以相觀如來也。
X24n0456_p0452a10║佛告須菩提：凡所有相皆是虗妄，若見諸相非相則
X24n0456_p0452a11║見如來。
X24n0456_p0452a12║須菩提答，稱佛心佛，更成其義也。凡所有相，則凡
X24n0456_p0452a13║有生等之八相，皆是虗妄，不越聚等之三體。若見
X24n0456_p0452a14║諸相非相，遣妄以入真，則見如來證真以離妄。若
X24n0456_p0452a15║然者，忘相行因，是依真如所得之果，何關有相？不
X24n0456_p0452a16║可見方便之相，以相為真，即以果謗因，疑因為住
X24n0456_p0452a17║也。
X24n0456_p0452a18║須菩提白佛言：世尊！頗有眾生得聞如是言說章句
X24n0456_p0452a19║生實信不？
X24n0456_p0452a20║自下，次約正教斷疑。疑曰：前說不住之因，深而難
X24n0456_p0452a21║行；後說無相之果，深而難得。未來世頗有得聞是
X24n0456_p0452a22║經，信行無住之因，必得無相之果不也？
X24n0456_p0452a23║佛告須菩提：莫作是說。
X24n0456_p0452a24║將立有以答之，先呵無以止問，故言莫作是說也。
X24n0456_p0452b01║如來滅後後五百歲。
X24n0456_p0452b02║夫法身則無始無終，應身則有始無終，化身則有
X24n0456_p0452b03║始有終。王宮初生為始，雙樹入滅為終，故曰如來
X24n0456_p0452b04║滅也。如來滅後，初五百年解脫得堅固，次五百年
X24n0456_p0452b05║禪定得堅固，後五百年多聞得堅固。此時雖多不
X24n0456_p0452b06║信，然有信受之者。
X24n0456_p0452b07║有持戒修福者。
X24n0456_p0452b08║持戒者多是出家菩薩，修福者多是在家菩薩。智
X24n0456_p0452b09║度論云：出家之人以尸羅為上首，在家菩薩以檀
X24n0456_p0452b10║那為上首。
X24n0456_p0452b11║於此章句。
X24n0456_p0452b12║章言大分，前說不住之深因，此為一章；後說無相
X24n0456_p0452b13║之深果，復為一章。句言委細，不住因中，不住色等
X24n0456_p0452b14║之流；無相果中，相即非相之類也。
X24n0456_p0452b15║能生信心，以此為實。
X24n0456_p0452b16║信行無住之因，必得無相之果，故言以此為實。
X24n0456_p0452b17║當知是人不於一佛、二佛、三、四、五佛而種善根，已於
X24n0456_p0452b18║無量千萬佛所種諸善根。
X24n0456_p0452b19║善根有三：一無貧，二無瞋，三無癡。由此善根，於佛
X24n0456_p0452b20║田中，燒香散華，稱名揚德，故言種也。不於一佛者，
X24n0456_p0452b21║樹因不淺也。已於無量者，植福久深也。
X24n0456_p0452b22║聞是章句，乃至一念，生淨信者，
X24n0456_p0452b23║欲顯信雖少而福多，故云乃至一念也。
X24n0456_p0452b24║須菩提！如來悉知悉見是諸眾生。
X24n0456_p0452c01║肉眼是見而非知，比智是知而非見，證智是見亦
X24n0456_p0452c02║是知。言知明非肉眼之所見，言見明非比智之所
X24n0456_p0452c03║知，即是證智知其名身，見其色行，故雙言也。
X24n0456_p0452c04║得如是無量福德。
X24n0456_p0452c05║得有二義：一、生，二、長。本無今有曰生，已有熏修曰
X24n0456_p0452c06║長。福德通論有三：一、有量有盡，謂凡夫所修福，因
X24n0456_p0452c07║心偏故有量，果有為故有盡。二、有量無盡，謂二乘
X24n0456_p0452c08║所修福，因不遍故有量，果無為故無盡。三、無量無
X24n0456_p0452c09║盡，謂菩薩所修福，因心遍故無量，果無為故無盡。
X24n0456_p0452c10║信經所得之福即是第三，故言無量也。
X24n0456_p0452c11║何以故？
X24n0456_p0452c12║欲曉無量意，故發問以徵之也。
X24n0456_p0452c13║是諸眾生無復我相、人相、眾生相、壽者相。
X24n0456_p0452c14║下答意，明一由達人法二空，二由成取捨兩行，所
X24n0456_p0452c15║以生一念信心，得無量福德。此明達於人空，離人
X24n0456_p0452c16║我四執也。夫我是自在之名，人為主宰之目，眾生
X24n0456_p0452c17║取續前為義，壽者以接後為能，此四同為人執，隨
X24n0456_p0452c18║用以立四名，離此四執，故曰無我等相也。
X24n0456_p0452c19║無法相，亦無非法相。
X24n0456_p0452c20║別本曰：無相、無無相。此明達於法空，離法我四執。
X24n0456_p0452c21║夫法相者，是有法執，迷俗諦起。俗諦法相不出所
X24n0456_p0452c22║取之境、能取之心，分別無相故無所取之境，依他
X24n0456_p0452c23║無生故無能取之心，故云無法相也。非法相者，是
X24n0456_p0452c24║無法執，迷真諦起。若真如約俗諦，不可說為有法
X24n0456_p0453a01║相；真如約真諦，應可說為無法相。今明待俗有故
X24n0456_p0453a02║言真無，有既壞故無亦遣，故云無非法相也。相者，
X24n0456_p0453a03║是亦有亦無執，迷非安立諦起。何者？初破俗有言
X24n0456_p0453a04║非有，非有似是無；後破真無言非無，非無似是有。
X24n0456_p0453a05║若爾，真如應亦有相亦無相。今明真如之體異根
X24n0456_p0453a06║塵之有，故不可安立為有相；異兔角之無，故不可
X24n0456_p0453a07║安立為無相，故云無相也。無相者，是非有非無執，
X24n0456_p0453a08║迷言說起。若真如非有相非無相，即應心行處滅、
X24n0456_p0453a09║言語道斷。若爾，如來何所說？今明真如雖不可說，
X24n0456_p0453a10║由佛方便故，或說為有相、或說為無相，故云無無
X24n0456_p0453a11║相也。總而言之，真如非有故增益滅，非無故損減
X24n0456_p0453a12║滅，非亦有亦無故相違滅，非非有非無故戲論滅。
X24n0456_p0453a13║何以故？
X24n0456_p0453a14║欲曉障盡意，故發問以徵之也。
X24n0456_p0453a15║是諸眾生若心取相，則為著我、人、眾生、壽者。
X24n0456_p0453a16║答：意明法我執為因，人我執為果，人執即斷故不
X24n0456_p0453a17║生，法執即伏而不起。故論曰：但有無明，便無現行
X24n0456_p0453a18║麤煩惱。若心取相，即法執上心，則為著我人執起
X24n0456_p0453a19║也。此先總答，下別敘之。
X24n0456_p0453a20║若取法相，即著我、人、眾生、壽者。
X24n0456_p0453a21║此明有法執上心，即人執還生也。
X24n0456_p0453a22║何以故？若取非法相，即著我、人、眾生、壽者。
X24n0456_p0453a23║此明無法執上心，即人執還生也。
X24n0456_p0453a24║是故不應取法，不應取非法。
X24n0456_p0453b01║次結成取捨兩行。不應取法，不令執文以取義，即
X24n0456_p0453b02║令捨文也。此示正聞相。不應取非法，當令順文以
X24n0456_p0453b03║取意，不可一向撥文為非法，復令取文也。此是實
X24n0456_p0453b04║信相。
X24n0456_p0453b05║以是義故，如來常說：汝等比丘！知我說法如筏喻者，
X24n0456_p0453b06║法尚應捨，何況非法？
X24n0456_p0453b07║引喻顯之。筏者，為度故須取，到岸故須捨。修道亦
X24n0456_p0453b08║爾，憑筌乎會理，故須取；得理乎忘筌，故須捨。執文
X24n0456_p0453b09║為法是善心，而尚捨之；若執文為非法是不善心，
X24n0456_p0453b10║固須捨之也。
X24n0456_p0453b11║須菩提！於意云何？如來得阿耨多羅三藐三菩提耶？
X24n0456_p0453b12║如來有所說法耶？
X24n0456_p0453b13║自下次約正果斷疑。疑曰：前說不可以相見如來，
X24n0456_p0453b14║則如來是無相，無相之中無動無作，云何世尊就
X24n0456_p0453b15║草座而成道，指拘隣而說法？佛欲斷此疑，故為斯
X24n0456_p0453b16║問。
X24n0456_p0453b17║須菩提言：如我解佛所說義，無有定法名阿耨多羅
X24n0456_p0453b18║三藐三菩提，亦無有定法如來可說。
X24n0456_p0453b19║下答意明佛有三身：法身．應身．化身。法身以如為
X24n0456_p0453b20║體，應身以智為體，化身以色為體。無覺無說言法
X24n0456_p0453b21║身，有覺無說言應身，有說無覺言化身。須菩提言：
X24n0456_p0453b22║如來定以真如為體，真如非法非非法，故云如我
X24n0456_p0453b23║解佛所說義。然菩提為所得及所說，如來為能得
X24n0456_p0453b24║及能說。菩提非法非非法，故無所得及所說；如來
X24n0456_p0453c01║非法非非法，故無能得及能說。故云無有定法名
X24n0456_p0453c02║菩提，亦無定法如來可說也。
X24n0456_p0453c03║何以故？
X24n0456_p0453c04║欲證無說意，故發問以徵之也。
X24n0456_p0453c05║如來所說法，皆不可取、不可說，非法、非非法。
X24n0456_p0453c06║答：意明化身雖說，然所說之義甚深，過聞慧境，聽
X24n0456_p0453c07║者不可以耳識作有無二相取，故云不可取。所顯
X24n0456_p0453c08║之理徵細，過思慧境，說者不可以舌根作有無二
X24n0456_p0453c09║相說，故云不可說。離有性故非法，離無性故非非
X24n0456_p0453c10║法。維摩經曰：其說法者無說無示，其聽法者無聞
X24n0456_p0453c11║無得。即其義也。若化身能說者，何故論云應化非
X24n0456_p0453c12║真佛，亦非說法者耶？既云化佛非真佛，亦是化說
X24n0456_p0453c13║非真說，且復說無定相，故云非說，非無化佛不定
X24n0456_p0453c14║相說也。
X24n0456_p0453c15║所以者何？一切賢聖皆以無為法而有差別。
X24n0456_p0453c16║欲顯所說非法非非法，故舉所證以明之。夫覺無
X24n0456_p0453c17║為最淺者，名須陀洹。覺無為最深者，名為佛。此其
X24n0456_p0453c18║差別也。能覺者，應身耳。由應身如是覺，故化身如
X24n0456_p0453c19║是說。所覺既非法非非法，故所說亦非法非非法
X24n0456_p0453c20║也。所以通說一切賢聖者，欲顯一切聖人同證無
X24n0456_p0453c21║為為體也。
X24n0456_p0453c22║須菩提！於意云何？若人滿三千世界七寶以用布施，
X24n0456_p0453c23║是人所得福德寧為多不？
X24n0456_p0453c24║自下次顯斷疑功用。夫於經有疑，即懷謗以生罪；
X24n0456_p0454a01║於經無疑，即信受而生福。欲顯所說之法，雖不可
X24n0456_p0454a02║取、不可說，然受說能詮之教，即生福無邊，故為斯
X24n0456_p0454a03║問。一須彌．一日月．一四天下，為一小世界。即以小
X24n0456_p0454a04║世界為本，其數至千，名小千世界；即以小千為本，
X24n0456_p0454a05║其數至千，名中千世界；即以中千為本，其數至千，
X24n0456_p0454a06║名大千世界。總計有百億須彌．百億日月．百億四
X24n0456_p0454a07║天下，成即同成，壞即同壞，下極風輪，上窮有頂，一
X24n0456_p0454a08║佛所主之處，名曰三千大千世界。今問：若人施寶，
X24n0456_p0454a09║同乎此量，所生之福，得為多不？
X24n0456_p0454a10║須菩提言：甚多，世尊！
X24n0456_p0454a11║珍寶之量既弘，生福之理彌積，故云甚多。
X24n0456_p0454a12║何以故？
X24n0456_p0454a13║欲明此福雖多而未勝，故先發問以徵之，何故此
X24n0456_p0454a14║福得名多也？
X24n0456_p0454a15║是福德即非福德性。
X24n0456_p0454a16║答：意明福有二種：一、有流，二、無流。多有二義：一、聚
X24n0456_p0454a17║義，二、進義。聚謂聚集福體，進謂進趣菩提。是福德
X24n0456_p0454a18║者，是有流之福德；即非福德者，非無流之福德。是
X24n0456_p0454a19║有流之福，故有聚義之多也；非無流之福，故無進
X24n0456_p0454a20║義之多也。無進義之多者，豈空無果乎？得有流報，
X24n0456_p0454a21║故無有無果之理；報盡即絕，故無有進趣之義。
X24n0456_p0454a22║是故如來說福德多。
X24n0456_p0454a23║須菩提離自師心，更引如來為證也。
X24n0456_p0454a24║若復有人於此經中，受持乃至四句偈等，為他人說，
X24n0456_p0454b01║其福勝彼。
X24n0456_p0454b02║受持四句，受他法施也。為他人說，以法施他也。受
X24n0456_p0454b03║他法施，明生自聞慧。以法施他，明生他聞慧。若人
X24n0456_p0454b04║自能住聞慧，福已勝彼，何況自住思修兩慧也。若
X24n0456_p0454b05║人令他住聞慧，福已勝彼，何況令他住思修兩慧
X24n0456_p0454b06║也。
X24n0456_p0454b07║何以故？須菩提！一切諸佛及諸佛阿耨多羅三藐三
X24n0456_p0454b08║菩提法，皆從此經出。
X24n0456_p0454b09║菩提即法身，諸佛即應化兩身。菩提名出，謂顯性
X24n0456_p0454b10║以離纏。諸佛名出，謂生成以得體。此經既出諸佛
X24n0456_p0454b11║之三身，故顯受說之二勝也。
X24n0456_p0454b12║須菩提！所謂佛．法者，即非佛．法。
X24n0456_p0454b13║佛是學者之名，法是菩提之目。菩提體唯佛之所
X24n0456_p0454b14║能覺，故名佛法。餘人之所不覺，故云即非佛法。所
X24n0456_p0454b15║謂佛法者，謂是大乘之佛法。即非佛法者，非是二
X24n0456_p0454b16║乘之佛法。非二乘之佛法，此顯不共義。是大乘之
X24n0456_p0454b17║佛法，此顯最勝義。受說此經，能出不共之佛法，故
X24n0456_p0454b18║成最勝之深因也。
X24n0456_p0454b19║須菩提！於意云何？須陀洹能作是念：我得須陀洹果。
X24n0456_p0454b20║不？
X24n0456_p0454b21║前約如來法身斷疑，自下次約弟子法身斷疑。疑
X24n0456_p0454b22║曰：前說一切聖人以無為而有差別，後言無為之
X24n0456_p0454b23║法不可取、不可說，此猶難信。何者？現見四果聖人
X24n0456_p0454b24║能取無為以為自果，如其所取能為人說，云何言
X24n0456_p0454c01║不可取、不可說？佛欲斷此疑，故為斯問。此問第一
X24n0456_p0454c02║果也。言須陀洹人正證無為之時，能作是念：我得
X24n0456_p0454c03║果耶？為不得耶？
X24n0456_p0454c04║須菩提言：不也，世尊！何以故？須陀洹名為入流而無
X24n0456_p0454c05║所入，不入色、聲、香、味、觸、法，是名須陀洹。
X24n0456_p0454c06║須陀洹，此云入流，亦曰逆流。流有二種，一生死流，
X24n0456_p0454c07║二聖道流。是名入流，明入聖道之流。而無所入，顯
X24n0456_p0454c08║逆生死之流。在觀既無復分別，豈見道流可入乎。
X24n0456_p0454c09║既不見道流之可入，豈見道果之可得乎。既不見
X24n0456_p0454c10║道果之可得，豈見可得之可見乎。
X24n0456_p0454c11║須菩提！於意云何？斯陀含能作是念：我得斯陀含果。
X24n0456_p0454c12║不？
X24n0456_p0454c13║此問第二果也。
X24n0456_p0454c14║須菩提言：不也，世尊！何以故？斯陀含名一往來，而實
X24n0456_p0454c15║無往來，是名斯陀含。
X24n0456_p0454c16║斯陀含，此云一往來，此人證果之後，若人中命終，
X24n0456_p0454c17║即往天而來人，若天中命終，即往人而來天，由一
X24n0456_p0454c18║往一來，便得滅度，故曰一往來。觀內既不見有我
X24n0456_p0454c19║誰往誰來，故云實無往來也。
X24n0456_p0454c20║須菩提！於意云何？阿那含能作是念：我得阿那含果。
X24n0456_p0454c21║不？
X24n0456_p0454c22║此問第三果也。
X24n0456_p0454c23║須菩提言：不也，世尊！何以故？阿那含名為不來，而實
X24n0456_p0454c24║無來，是故名阿那含。
X24n0456_p0455a01║阿那含，此云不來，此人證果之後，生上而不生下，
X24n0456_p0455a02║有去而無有來，故曰不來。觀內既不見有，我說誰
X24n0456_p0455a03║不來，故云而實無來也。
X24n0456_p0455a04║須菩提！於意云何？阿羅漢能作是念：我得阿羅漢道。
X24n0456_p0455a05║不？
X24n0456_p0455a06║此問第四果也。
X24n0456_p0455a07║須菩提言：不也，世尊！何以故？實無有法名阿羅漢。
X24n0456_p0455a08║阿羅漢，此云不生。此人證果之後，永絕三毒之根，
X24n0456_p0455a09║高謝四生累，故曰不生。觀內既不見有，我說誰不
X24n0456_p0455a10║生？故云實無有法，名阿羅漢也。
X24n0456_p0455a11║世尊！若阿羅漢作是念：我得阿羅漢道。即為著我、人、
X24n0456_p0455a12║眾生、壽者。
X24n0456_p0455a13║有念既四執生，無念即四執滅。四執滅者，可以有
X24n0456_p0455a14║滅之實而實之；四執生者，豈以不生之名而名之
X24n0456_p0455a15║哉？
X24n0456_p0455a16║世尊！佛說我得無諍三昧人中最為第一，是第一離
X24n0456_p0455a17║欲阿羅漢。
X24n0456_p0455a18║三昧，此云定。無諍定者，遠分定也。得此定者，能令
X24n0456_p0455a19║彼我不起煩惱之諍，故曰此定為無諍也。無諍第
X24n0456_p0455a20║一，即定障之諍滅。離欲第一，即惑障之諍盡。
X24n0456_p0455a21║我不作是念：我是離欲阿羅漢。
X24n0456_p0455a22║須菩提言：我身自證，不起自得之心；餘人若成，豈
X24n0456_p0455a23║生擭果之念？
X24n0456_p0455a24║世尊！我若作是念：我得阿羅漢道。世尊則不說須菩
X24n0456_p0455b01║提是樂阿蘭那行者。
X24n0456_p0455b02║阿蘭那，此云無諍。須菩提言：我若有念，則此記無
X24n0456_p0455b03║由也。
X24n0456_p0455b04║以須菩提實無所行，而名須菩提是樂阿蘭那行。
X24n0456_p0455b05║實無所行，兩諍之體離乎心也；而名樂行，無諍之
X24n0456_p0455b06║名記乎身也。
X24n0456_p0455b07║佛告須菩提：於意云何？如來昔在然燈佛所，於法有
X24n0456_p0455b08║所得不？
X24n0456_p0455b09║前約聲聞法身斷疑，今約菩薩法身斷疑。疑曰：菩
X24n0456_p0455b10║薩即真如，真如之中無取無說者，然燈如來云何
X24n0456_p0455b11║為說菩薩之法？釋迦菩薩何故親從受之耶？佛欲
X24n0456_p0455b12║斷此疑，故為斯問。汝意云何？我昔入觀之時，然燈
X24n0456_p0455b13║於我有說耶？我於然燈有得耶？為無所說耶？為無
X24n0456_p0455b14║所得邪？
X24n0456_p0455b15║世尊！如來在然燈佛所，於法實無所得。
X24n0456_p0455b16║法是菩提，得即證也。答：意明法中，則心行處滅，覺
X24n0456_p0455b17║觀之所不尋；言語道斷，名筌之所不逮。名筌不逮，
X24n0456_p0455b18║故昔佛所以杜言；覺觀不尋，故今佛所以絕證。但
X24n0456_p0455b19║言釋迦絕證，則然燈杜言，從可知也。
X24n0456_p0455b20║須菩提！於意云何？菩薩莊嚴佛土不？
X24n0456_p0455b21║前斷得記疑，今斷嚴土疑。得記即仰上以受化，嚴
X24n0456_p0455b22║土是俯下以利生。疑曰：若身是無相之身，即土應
X24n0456_p0455b23║無相土。土若無相，不應取有累之事像，修萬行以
X24n0456_p0455b24║嚴之。土若有相，復何異控龍象於兔蹊，注江湖於
X24n0456_p0455c01║牛跡？佛欲斷此疑，故為斯問。汝謂菩薩真觀之中，
X24n0456_p0455c02║有嚴事耶？無嚴事耶？
X24n0456_p0455c03║不也，世尊。何以故？莊嚴佛土者則非莊嚴，是名莊嚴。
X24n0456_p0455c04║答：明無也。莊嚴有二種：一、形相；二、真實。形相，色性
X24n0456_p0455c05║為其體，眾寶為其相。真實者，法性為其體，萬德為
X24n0456_p0455c06║其相。形相以依化為能嚴，分別為所嚴。分別無相，
X24n0456_p0455c07║故無所嚴之體；依化無生，故無能嚴之體。故云即
X24n0456_p0455c08║非莊嚴也。真實以唯識為能嚴，法性為所嚴。唯識
X24n0456_p0455c09║無倒，故有能嚴之體；法性不變，故有所嚴之體。故
X24n0456_p0455c10║曰是名莊嚴也。若然者，豈取有累之事，像修形相
X24n0456_p0455c11║之嚴哉？
X24n0456_p0455c12║是故，須菩提！諸菩薩摩訶薩應如是生清淨心，不應
X24n0456_p0455c13║住色生心，不應住聲、香、味、觸、法生心，應無所住而生
X24n0456_p0455c14║其心。
X24n0456_p0455c15║此勸取真實之嚴，令捨形相之障也。
X24n0456_p0455c16║
X24n0456_p0455c17║金剛般若波羅蜜經注卷上