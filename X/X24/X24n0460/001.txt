X24n0460_p0534b07║
X24n0460_p0534b08║
X24n0460_p0534b09║
X24n0460_p0534b10║
X24n0460_p0534b11║
X24n0460_p0534b12║
X24n0460_p0534b13║
X24n0460_p0534b14║
X24n0460_p0534b15║
X24n0460_p0534b16║
X24n0460_p0534b17║
X24n0460_p0534b18║No. 460
X24n0460_p0534b19║金剛經口訣
X24n0460_p0534b20║六祖大鑒禪師說
X24n0460_p0534b21║法性圓寂，本無生滅。因有生念，遂有生緣。故天得命
X24n0460_p0534b22║之以生，是故謂之命。天命既立，真空不有。前日生念，
X24n0460_p0534b23║轉而為意識。意識之用，散而為六根。六根各有分別，
X24n0460_p0534b24║中有所總持者，是故謂之心。心者，念慮之所在也，神
X24n0460_p0534c01║識之所舍也，真妄之所共處者也，當凡夫聖賢機會
X24n0460_p0534c02║之地也。一切眾生，自無始來，不能離生滅者，皆為此
X24n0460_p0534c03║心所累。故諸佛惟教人了此心，此心了即見自性，見
X24n0460_p0534c04║自性則是菩提也。此在性時，皆自空寂而湛然若無，
X24n0460_p0534c05║緣有生念而後有者也。有生則有形。形者，地水火風
X24n0460_p0534c06║之聚沫也。以血氣為體，有生者之所託也。血氣足則
X24n0460_p0534c07║精足，精足則生神，神足生妙用。然則妙用者，即在吾
X24n0460_p0534c08║圓寂時之真我也。因形之遇物，故見之於作為而已。
X24n0460_p0534c09║但凡夫迷而逐物，聖賢明而應物。逐物者自彼，應物
X24n0460_p0534c10║者自我。自彼者，著於所見，故受輪迴。自我者，當體常
X24n0460_p0534c11║空，萬劫如一。合而觀之，皆心之妙用也。是故當其未
X24n0460_p0534c12║生之時，所謂性者，圓滿具足，空然無物，湛乎自然，其
X24n0460_p0534c13║廣大與虗空等，往來變化，一切自由。天雖欲命我以
X24n0460_p0534c14║生，其可得乎？天猶不能命我以生，況於四大乎？況於
X24n0460_p0534c15║五行乎？既有生念，又有生緣，故天得以生命我，四大
X24n0460_p0534c16║得以氣形我，五行得以數約我，此有生者之所以有
X24n0460_p0534c17║滅也。然乎生滅則一，在凡夫聖賢之所以生滅則殊。
X24n0460_p0534c18║凡夫之人，生緣念有，識隨業變，習氣薰染，因生愈甚。
X24n0460_p0534c19║故既生之後，心著諸妄，妄認四大以為我身，妄認六
X24n0460_p0534c20║親以為我有，妄認聲色以為快樂，妄認塵勞以為富
X24n0460_p0534c21║貴，心目知見，無所不妄。諸妄既起，煩惱萬差，妄念奪
X24n0460_p0534c22║真，真性遂隱。人我為主，真識為客，三業前引，百業後
X24n0460_p0534c23║隨，流浪生死，無有涯際。生盡則滅，滅盡復生，生滅相
X24n0460_p0534c24║尋，至墮諸趣，轉轉不知，愈恣無明，造諸業𮊁，遂至塵
X24n0460_p0535a01║沙劫盡，不復人身。聖賢則不然，聖賢生不因念，應迹
X24n0460_p0535a02║而生，欲生則生，不待彼命。故既生之後，圓寂之性，依
X24n0460_p0535a03║舊湛然，無體相，無罣礙，其照萬法，如青天白日，無毫
X24n0460_p0535a04║髮隱滯。故能建立一切善法，遍於沙界，不見其少；攝
X24n0460_p0535a05║受一切眾生，歸於寂滅，不以為多。驅之不能來，逐之
X24n0460_p0535a06║不能去，雖托四大為形，五行為養，皆我所假，未嘗妄
X24n0460_p0535a07║認。我緣苟盡，我迹當滅，委而去之，如來去耳，於我何
X24n0460_p0535a08║與哉？是故凡夫有生則有滅，滅者不能不生；賢聖有
X24n0460_p0535a09║生亦有滅，滅者歸於真空。是故凡夫生滅，如身中影，
X24n0460_p0535a10║出入相隨，無有盡時；聖賢生滅，如空中雷，自發自止，
X24n0460_p0535a11║不累於物。世人不知生滅之如此，而以生滅為煩惱
X24n0460_p0535a12║大患，盖不自覺也。覺則見生滅如身上塵，當一振奮
X24n0460_p0535a13║耳，何能累我性哉？昔我如來，以大慈悲心，憫一切眾
X24n0460_p0535a14║生，迷錯顛倒，流浪生死之如此；又見一切眾生，本有
X24n0460_p0535a15║快樂自在性，皆可修證成佛。欲一切眾生，盡為聖賢
X24n0460_p0535a16║生滅，不為凡夫生滅。猶慮一切眾生，無始以來，流浪
X24n0460_p0535a17║日久，其種性已差，未能以一法速悟。故為說八萬四
X24n0460_p0535a18║千法門，門門可入，皆可到真如之地。每說一法門，莫
X24n0460_p0535a19║非丁寧實語。欲使一切眾生，各隨所見法門，入自心
X24n0460_p0535a20║地，到自心地，見自佛性，證自身佛，即同如來。是故如
X24n0460_p0535a21║來於諸經，說有者，欲使一切眾生，覩相生善。說無者，
X24n0460_p0535a22║欲使一切眾生，離相見性。所說色空，亦復如是。然而
X24n0460_p0535a23║眾生執著，見有非真有，見無非真無，其見色見空，皆
X24n0460_p0535a24║如是執著。復起斷常二見，轉為生死根蒂，不示以無
X24n0460_p0535b01║二法門，又將迷錯顛倒，流浪生死，甚於前日。故如來
X24n0460_p0535b02║又為說大般若法，破斷常二見。使一切眾生，知真有
X24n0460_p0535b03║真無，真色真空，本來無二。亦不遠人，湛然寂靜，只在
X24n0460_p0535b04║自己性中。但以自己性智慧，照破諸妄，則曉然自見。
X24n0460_p0535b05║是故《大般若經》六百卷，皆如來為菩薩果人說佛性。
X24n0460_p0535b06║然而其間，猶有為頓漸者說。惟《金剛經》，為發大乘者
X24n0460_p0535b07║說，為發最上乘者說。是故其經，先說四生四相。次云：
X24n0460_p0535b08║「凡所有相，皆是虗妄。若見諸相非相，即見如來。」盖顯
X24n0460_p0535b09║一切法，至無所住，是為真諦。故如來於此經，凡說涉
X24n0460_p0535b10║有，即破之以非，直取實相，以示眾生。盖恐眾生不解
X24n0460_p0535b11║佛所說，其心反有所住故也。如所謂佛法，即非佛法
X24n0460_p0535b12║之類是也。
X24n0460_p0535b13║
X24n0460_p0535b14║金剛經口訣（終）
X24n0460_p0535b15║
X24n0460_p0535b16║
X24n0460_p0535b17║
X24n0460_p0535b18║金剛經疏論纂要二卷
X24n0460_p0535b19║唐　宗密述
X24n0460_p0535b20║
X24n0460_p0535b21║金剛經疏論纂要刊定記四卷
X24n0460_p0535b22║宋　子璿記