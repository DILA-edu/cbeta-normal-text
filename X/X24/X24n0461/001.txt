X24n0461_p0535c01║
X24n0461_p0535c02║
X24n0461_p0535c03║
X24n0461_p0535c04║
X24n0461_p0535c05║
X24n0461_p0535c06║No. 461-A
X24n0461_p0535c07║ 川老金剛經序
X24n0461_p0535c08║此一卷經，如儒家論語，辭有盡，理無窮。自佛法西來，
X24n0461_p0535c09║雖載於大般若經第五百七十七卷，而其文義，經六
X24n0461_p0535c10║朝法師翻譯。今之所行者，廼秦羅什本也。前後解注，
X24n0461_p0535c11║議論不一，唯草堂宗密禪師所得最多。觀其序云：住
X24n0461_p0535c12║一十七處，密示階差；斷二十七疑，潛通血脉。至有慧
X24n0461_p0535c13║徹三空，檀含萬行之說，非深於般若，未易臻此會首。
X24n0461_p0535c14║正將劉侯同化緣范師榮，近得是本，鏤板於橋庵，屬
X24n0461_p0535c15║予為序。然世尊演說般若，凡四處十六會，此祇園之
X24n0461_p0535c16║答善現第九會也。即刊諸善人，須得兔忘蹄，而川老
X24n0461_p0535c17║子，不免畫蛇添足云。
X24n0461_p0535c18║淳凞己亥結制日西隱五戒（惠藏）無盡書
X24n0461_p0535c19║
X24n0461_p0535c20║金剛經啟請
X24n0461_p0535c21║若有人受持金剛經者，先須志心念淨口業真言，然
X24n0461_p0535c22║後啟請八金剛、四菩薩名號，所在之處常當擁護。
X24n0461_p0535c23║淨口業真言
X24n0461_p0535c24║修唎修唎摩訶修喇修修唎薩婆訶
X24n0461_p0536a01║開經偈
X24n0461_p0536a02║無上甚深微妙法，百千萬劫難遭遇，
X24n0461_p0536a03║我今見聞得受持，願解如來真實義。
X24n0461_p0536a04║
X24n0461_p0536a05║
X24n0461_p0536a06║
X24n0461_p0536a07║
X24n0461_p0536a08║
X24n0461_p0536a09║No. 461
X24n0461_p0536a10║金剛般若波羅蜜經註卷上
X24n0461_p0536a11║
X24n0461_p0536a12║金剛般若波羅蜜經
X24n0461_p0536a13║川老曰：法不孤起，誰為安名？　頌曰：
X24n0461_p0536a14║摩訶大法王，無短亦無長，本來無皂白，
X24n0461_p0536a15║隨處現青黃。華發看朝艶，林凋逐晚霜。
X24n0461_p0536a16║疾雷何太急。迅電亦非光。九聖猶難測。
X24n0461_p0536a17║龍天豈度量，古今人不識，權立號金剛。
X24n0461_p0536a18║（本註六祖所述也，頌著語川老所述也。）
X24n0461_p0536a19║新注：　此經雙喻法為名，實相為體，無注為宗，斷
X24n0461_p0536a20║疑為用，大乘為教相。初釋法喻名者，金剛喻也，
X24n0461_p0536a21║般若法也，金中精剛至堅至利能碎萬物，此經能
X24n0461_p0536a22║斷眾生疑執取以為喻，故大品般若十六分中以
X24n0461_p0536a23║此經名能斷分。波羅蜜是梵語，華言到彼岸，眾生
X24n0461_p0536a24║在生死海中無有窮極，修此般若到涅槃彼岸，蓋
X24n0461_p0536b01║大乘菩薩達生死即涅槃，則非度而度、非到而到
X24n0461_p0536b02║也。經者訓法訓常，梵語曰修多羅，此翻契經，謂契
X24n0461_p0536b03║理契機故也。二、辨實相體者，即一實相理也。經
X24n0461_p0536b04║曰：若人得聞是經，即生實相。三、明無住為宗者。
X24n0461_p0536b05║宗者，要也。經曰：應無所住。經中多以無住破著，故
X24n0461_p0536b06║以無住為宗也。四、論斷疑為用者，由經力用能
X24n0461_p0536b07║斷妄執，故以斷疑為用也。五、判大乘為教相者，
X24n0461_p0536b08║經曰為最上乘者說，故以大乘為教相也。此經乃
X24n0461_p0536b09║姚秦三藏法師鳩摩羅什所譯，分三十二分者，相
X24n0461_p0536b10║傳為梁昭明太子所立，元譯本無，又與本論科節
X24n0461_p0536b11║不同，破碎經意，今不取焉。今註一本慈氏天親偈
X24n0461_p0536b12║論，取其意而不盡用其語，以其語深，難便初學故
X24n0461_p0536b13║也。
X24n0461_p0536b14║姚秦三藏法師鳩摩羅什奉　詔譯。
X24n0461_p0536b15║○法會因由分第一
X24n0461_p0536b16║丞相張無盡居士云：非法無以談空，非會無以
X24n0461_p0536b17║說法。萬法森然曰因，一心應感曰由。故首以法
X24n0461_p0536b18║會因由分。
X24n0461_p0536b19║如是我聞：
X24n0461_p0536b20║如者指義是者定詞。阿難自稱如是之法，我從佛
X24n0461_p0536b21║聞，明不自說也，故言如是我聞。又我者，性也，性即
X24n0461_p0536b22║我也。內外動作，皆由於性，一切盡聞，故稱我聞也。
X24n0461_p0536b23║一時，佛在舍衛國祇樹給孤獨園。
X24n0461_p0536b24║言一時者，師資會遇齊集之時也。佛者，是說法之
X24n0461_p0536c01║主。在者，欲明處所。舍衛國者，波斯匿王所居之國。
X24n0461_p0536c02║祗者，太子名也。樹是祗陀太子所施，故言祗樹也。
X24n0461_p0536c03║給孤獨者，須達長者之異名。園者，本屬須達，故言
X24n0461_p0536c04║給孤獨園。佛者，梵語，唐言覺也。覺義有二：一者、外
X24n0461_p0536c05║覺，觀諸法空；二者、內覺，知心空寂。不被六塵所深，
X24n0461_p0536c06║外不見人過惡，內不被邪迷所惑，故名曰覺。覺即
X24n0461_p0536c07║是佛也。
X24n0461_p0536c08║與大比丘眾千二百五十人俱。
X24n0461_p0536c09║言與者，佛與比丘同住金剛般若無相道場，故言
X24n0461_p0536c10║與也。大比丘者，是大阿羅漢故。比丘者，梵語唐言，
X24n0461_p0536c11║能破六賊故名比丘。眾，多也。千二百五十人者，其
X24n0461_p0536c12║數也。俱者，同處平等法會。
X24n0461_p0536c13║如　古人道，喚作如如，早是變了也。且道變向甚
X24n0461_p0536c14║麼處去？咄！不得亂走。畢竟作麼生道火不曾燒却
X24n0461_p0536c15║口？　頌曰：
X24n0461_p0536c16║如靜夜長天，一月孤。
X24n0461_p0536c17║是水不離波，波是水。
X24n0461_p0536c18║鏡水塵風不到時，應現無瑕照天地。
X24n0461_p0536c19║看！看！
X24n0461_p0536c20║我　淨躶躶，赤洒洒，沒可把。　頌曰：
X24n0461_p0536c21║我認得分明，成兩箇。
X24n0461_p0536c22║不動纖毫合本然，知音自有松風和。
X24n0461_p0536c23║聞　切忌隨佗去。　頌曰：
X24n0461_p0536c24║猿啼嶺上，鶴唳林間。斷雲風捲，水激長湍。
X24n0461_p0537a01║最愛晚秋霜午夜，一聲新鴈覺天寒。
X24n0461_p0537a02║一　相隨來也。　頌曰：
X24n0461_p0537a03║一破二成三從此出。
X24n0461_p0537a04║乾坤混沌未分前，以是一生參學畢。
X24n0461_p0537a05║時　如魚飲水，冷暖自知。　頌曰：
X24n0461_p0537a06║時清風明月鎮相隨。
X24n0461_p0537a07║桃紅李白薔薇紫，問著東君自不知。
X24n0461_p0537a08║佛　無面目說是非漢。　頌曰：
X24n0461_p0537a09║小名悉達，長號釋迦，度人無數，攝伏群邪。
X24n0461_p0537a10║若言佗是佛，自己却成魔。
X24n0461_p0537a11║祗把一枚無孔笛，為君吹起大平歌。
X24n0461_p0537a12║在　客來須看，也不得放過。隨後便打。　頌曰：
X24n0461_p0537a13║獨坐一爐香，金文誦兩行。
X24n0461_p0537a14║可憐車馬客，門外任佗忙。
X24n0461_p0537a15║舍衛（至）人俱　獨掌不浪鳴。　頌曰：
X24n0461_p0537a16║巍巍堂堂，萬法中王，三十二相，
X24n0461_p0537a17║百千種光。聖凡瞻仰，外道歸降，
X24n0461_p0537a18║莫謂慈容難得見，不離祗園大道場。
X24n0461_p0537a19║新注：　如是者，指一經所聞法體也。我聞者，阿難
X24n0461_p0537a20║謂如是之法，我從佛而聞也。一時者，即如來說法，
X24n0461_p0537a21║機應和合時也。佛者，覺也。佛是教主，尊極名佛。舍
X24n0461_p0537a22║衛者，國名也，華言豐德。祗樹給孤獨園者，祗陀太
X24n0461_p0537a23║子施樹，給孤長者買園，共立精舍，請佛而住，此說
X24n0461_p0537a24║法處也。與大比丘眾者，聞法之侶也。比丘者，梵語
X24n0461_p0537b01║也，華言乞士。上乞法以資慧命，下乞食以資色身。
X24n0461_p0537b02║又折己慢幢，生彼福德。千二百五十人俱者，此諸
X24n0461_p0537b03║弟子，凡佛說法之處，常隨侍也。已上如是等六事，
X24n0461_p0537b04║冠於諸經之首，謂之通序。如來臨滅度時，阿難問
X24n0461_p0537b05║佛：一切經前，當安何語？佛言：當安如是我聞等語。
X24n0461_p0537b06║非但我法如是，三世諸佛皆如是。
X24n0461_p0537b07║爾時，世尊食時，著衣持鉢，入舍衛大城，乞食於其城
X24n0461_p0537b08║中。
X24n0461_p0537b09║爾時者，當此之時，是今辰時，齊時欲至也。著衣持
X24n0461_p0537b10║鉢者，為顯教示跡故也。入者，為自城外而入也。舍
X24n0461_p0537b11║衛大城者，名舍衛國豐德城也，即波斯匿王所居
X24n0461_p0537b12║之城，故言舍衛大城也。言乞食者，表如來能下心
X24n0461_p0537b13║於一切眾生也。
X24n0461_p0537b14║次第乞已，還至本處。飯食訖，收衣鉢，洗足已，敷座而
X24n0461_p0537b15║坐。
X24n0461_p0537b16║次第者，不擇貧富平等以化也。乞已者，如多乞不
X24n0461_p0537b17║過七家，七家數滿更不至餘家也。還至本處者，佛
X24n0461_p0537b18║意制諸比丘，除請召外不得輙向白衣舍，故云爾。
X24n0461_p0537b19║洗足者，如來示現順同凡夫，故言洗足。又大乘法
X24n0461_p0537b20║不獨以洗手足為淨，蓋言洗手足不若淨心，一念
X24n0461_p0537b21║心淨則罪垢悉除矣。如來欲說法時，常儀敷栴檀
X24n0461_p0537b22║座，故言敷座而坐也。
X24n0461_p0537b23║爾時（至）而坐　惺惺著。　頌曰：
X24n0461_p0537b24║飯食訖兮洗足已，敷座坐來誰共委。
X24n0461_p0537c01║向下文長知不知，看看平地波濤起。
X24n0461_p0537c02║新注：　此別敘也，亦名發起。序以乞食為發起者，
X24n0461_p0537c03║蓋佛欲說無住相施，故先乞食以表之。然佛以禪
X24n0461_p0537c04║悅法喜為食而行乞者，示同凡僧耳。爾時者，當是
X24n0461_p0537c05║時也。世尊者，世間所尊十號之一也。食時者，辰時
X24n0461_p0537c06║也。著衣者，服僧伽梨衣也。持鉢者，持應量器也。次
X24n0461_p0537c07║第乞者，佛心平等不擇貧富也。本處者，給孤園也。
X24n0461_p0537c08║洗足者，天竺跣足而食，故食訖而洗足也。敷座而
X24n0461_p0537c09║坐者，敷坐具而跏趺也。
X24n0461_p0537c10║○善現起請分第二
X24n0461_p0537c11║從空起慧，請答雙彰，故受之。以善現起請分。
X24n0461_p0537c12║時，長老須菩提！
X24n0461_p0537c13║何名長老？德尊年高，故名長老。須菩提，是梵語，唐
X24n0461_p0537c14║言解空也。
X24n0461_p0537c15║在大眾中即從座起，偏袒右肩，右膝著地，合掌恭敬
X24n0461_p0537c16║而白佛言：
X24n0461_p0537c17║隨眾生所坐，故云即從座起。弟子請益，先行五種
X24n0461_p0537c18║儀：一者從座而起，二者端整衣服，三者偏袒右肩
X24n0461_p0537c19║右膝著地，四者合掌瞻仰尊顏目不暫捨，五者一
X24n0461_p0537c20║心恭敬以伸問辭。
X24n0461_p0537c21║希有，世尊！
X24n0461_p0537c22║希有略說三義：第一、希有能捨金輪王位；第二、希
X24n0461_p0537c23║有身長丈六，紫磨金容，三十二相，八十種好，三界
X24n0461_p0537c24║無比；第三、希有性能含吐八萬四千法，三身圓備。
X24n0461_p0538a01║以具上三義，故云希有也。世尊者，智慧超過三界，
X24n0461_p0538a02║無有能及者，德高更無有上，一切咸恭敬，故曰世
X24n0461_p0538a03║尊。
X24n0461_p0538a04║如來善護念諸菩薩，善付屬諸菩薩。
X24n0461_p0538a05║護念者，如來以般若波羅蜜法護念諸菩薩；付屬
X24n0461_p0538a06║者，如來以般若波羅蜜法付屬須菩提諸大菩薩。
X24n0461_p0538a07║言善護念者，令諸學人以般若智護念自身心，不
X24n0461_p0538a08║令妄起憎愛染外六塵墮生死苦海，於自心中念
X24n0461_p0538a09║念常正不令邪起自性，如來自善護念。言善付屬
X24n0461_p0538a10║者，前念清淨付屬後念，後念清淨無有間斷究竟
X24n0461_p0538a11║解脫，如來委曲誨示眾生及在會之眾當常行此，
X24n0461_p0538a12║故云善付屬也。菩薩者，梵語，唐言道心眾生，亦云
X24n0461_p0538a13║覺有情。道心者，常行恭敬，乃至蠢動含靈普敬愛
X24n0461_p0538a14║之無輕慢心，故名菩薩。
X24n0461_p0538a15║時長老（至）諸菩薩。　如來不措一言，須菩提便興
X24n0461_p0538a16║讚嘆：具眼勝流，試著眼看。　頌曰：
X24n0461_p0538a17║隔墻見角，便知是牛；隔山見煙，便知是火。
X24n0461_p0538a18║獨坐巍巍，天上天下。南北東西，鑽龜打瓦。
X24n0461_p0538a19║咄！
X24n0461_p0538a20║新注　長老須菩提，乃此經發起之人，稱長老者，
X24n0461_p0538a21║以其德長年老也。梵語須菩提，華言空生，亦名善
X24n0461_p0538a22║現。從座起至恭敬，乃請法之敬義。希有者，讚佛之
X24n0461_p0538a23║辭也。善護念者，為護念現在根熟菩薩，與智慧力，
X24n0461_p0538a24║令其成熟，自行與教化力，令其攝受眾生也。善付
X24n0461_p0538b01║屬者，為付屬未來根未熟菩薩，已得大乘者，令其
X24n0461_p0538b02║不捨，未得大乘者，令其勝進也。護念付屬，即希有
X24n0461_p0538b03║事也。佛德之大，無過眾生，然雖注意於般若度生，
X24n0461_p0538b04║必待請問，故善現觀相知意，即首稱歎希有，而後
X24n0461_p0538b05║請問也。
X24n0461_p0538b06║世尊！善男子、善女人！
X24n0461_p0538b07║善男子者，平坦心也，亦是正定心也，能成就一切
X24n0461_p0538b08║功德，所往無礙也。善女人者，是正慧心也，由正慧
X24n0461_p0538b09║心能出生一切有為、無為功德也。
X24n0461_p0538b10║發阿耨多羅三藐三菩提心，云何應住？云何降伏其
X24n0461_p0538b11║心？
X24n0461_p0538b12║須菩提問：一切發菩提心人，應云何住？云何降伏
X24n0461_p0538b13║其心？須菩提見一切眾生，躁擾不停，猶如隙塵；搖
X24n0461_p0538b14║動之心，起如飄風；念念相續，無有間歇。問：欲修行，
X24n0461_p0538b15║如何降伏？
X24n0461_p0538b16║世尊（至）其心。　這一問從甚處來？　頌曰：
X24n0461_p0538b17║你喜我不喜，君悲我不悲。
X24n0461_p0538b18║鴈思飛寒北，燕憶舊巢歸。
X24n0461_p0538b19║秋月春華無限意，箇中只許自家知。
X24n0461_p0538b20║新注：　此發問之端也。阿耨多羅三藐三菩提者，
X24n0461_p0538b21║華言無上正等正覺也。問意以如來護念，付屬現
X24n0461_p0538b22║在未來菩薩，令成佛果，是菩薩雖發道心，誓度眾
X24n0461_p0538b23║生，求成佛道，未知其心云何安住大乘，云何降伏
X24n0461_p0538b24║妄心，使至佛果不退失耶也。
X24n0461_p0538c01║佛言：善哉，善哉！須菩提！如汝所說，如來善護念諸菩
X24n0461_p0538c02║薩、善付囑諸菩薩。
X24n0461_p0538c03║是佛讚嘆須菩提善得我心，善得我意也。
X24n0461_p0538c04║汝今諦聽，當為汝說。
X24n0461_p0538c05║佛欲說法，常先戒勅，令諸聽者一心靜默，吾當為
X24n0461_p0538c06║說。
X24n0461_p0538c07║善男子、善女人發阿耨多羅三藐三菩提心，應如是
X24n0461_p0538c08║住，如是降伏其心。
X24n0461_p0538c09║阿之言無，耨多羅之言上，三之言正，藐之言徧，菩
X24n0461_p0538c10║提之言知。無者，無諸垢染。上者，三界無能比。正者，
X24n0461_p0538c11║正見也。徧者，一切智也。智者，知一切有情皆有佛
X24n0461_p0538c12║性，但能修行，盡得成佛。三者，即是無上清淨般若
X24n0461_p0538c13║波羅蜜也。是以一切善男子、善女人，若欲修行，應
X24n0461_p0538c14║知無上菩提道，應知無上清淨般若波羅蜜多法，
X24n0461_p0538c15║以此降伏其心也。
X24n0461_p0538c16║唯然，世尊！願樂欲聞。
X24n0461_p0538c17║唯然者，應諾之辭。願樂者，願佛廣說，令中下根機
X24n0461_p0538c18║盡得開悟。樂者，樂聞深法。欲聞者，渴仰慈誨也。
X24n0461_p0538c19║佛言（至）欲聞　住住事因丁囑生。　頌曰：
X24n0461_p0538c20║七手八脚，神頭鬼面。棒打不開，刀割不斷。
X24n0461_p0538c21║閻浮踔躑幾千迴，頭頭不離空王殿。
X24n0461_p0538c22║新注：　善現既讚嘆請問，妙稱佛心，故印可云：善
X24n0461_p0538c23║哉！善哉！當為汝說也。而又誡絇云：應如是住，如是
X24n0461_p0538c24║降伏其心。善現即會佛意，故唯然應之，願聞是法。
X24n0461_p0539a01║然一經之大要，不過善現所問安住大乘，降伏妄
X24n0461_p0539a02║心，如來所答修行之法，亦不出乎理事二行，破執
X24n0461_p0539a03║斷疑而已。具見下文。
X24n0461_p0539a04║○大乘正宗分第三
X24n0461_p0539a05║宗絕正邪，乘無大小，隨三根而化度，簡異說而
X24n0461_p0539a06║獨尊，故受之以大乘正宗分。
X24n0461_p0539a07║佛告須菩提：諸菩薩摩訶薩應如是降伏其心。
X24n0461_p0539a08║前念清淨，後念清淨，名為菩薩。念念不退，雖在塵
X24n0461_p0539a09║勞，心常清淨，名摩訶薩文。慈悲喜捨，種種方便，化
X24n0461_p0539a10║度眾生，名為菩薩。能化所化，心無取著，是名摩訶
X24n0461_p0539a11║薩。恭敬一切眾生，即是降伏自心處。真者不變，如
X24n0461_p0539a12║者不異，遇諸境界，心無變異，名曰真如。亦云：外不
X24n0461_p0539a13║假曰真，內不虗曰如。念念無差，即是降伏其心也。
X24n0461_p0539a14║不虗，一本作不亂。
X24n0461_p0539a15║新注　善現雙問安住降伏，如來但答降伏其心
X24n0461_p0539a16║者，善降伏妄心，安住大乘，則接安住矣。
X24n0461_p0539a17║所有一切眾生之類，若卵生、若胎生、若濕生、若化生。
X24n0461_p0539a18║新注：　人與旁生，具有四生。諸天地獄中陰，惟是
X24n0461_p0539a19║化生鬼通。胎化二生，皆屬欲界。
X24n0461_p0539a20║若有色（色界天）、若無色（無色界天）、若有想（識處天）、若無想（無處有處
X24n0461_p0539a21║天）、若非有想非無想（非想非非想處天），我皆令入無餘涅槃。
X24n0461_p0539a22║卵生者，迷性也；胎生者，習性也；濕生者，隨邪性也；
X24n0461_p0539a23║化生者，見趣性也。迷故造諸業，習故常流轉，隨邪
X24n0461_p0539a24║心不定，見趣多淪墜。起心修心，妄見是非，內不契
X24n0461_p0539b01║無相之理，名為有色；內心守直，不行恭敬供養，但
X24n0461_p0539b02║言直心是佛，不修福慧，名為無色；不了中道，眼見
X24n0461_p0539b03║耳聞，心想思惟，愛著法相，口說佛行，心不依行，名
X24n0461_p0539b04║為有想；迷人坐禪，一向除妄，不學慈悲喜捨智慧
X24n0461_p0539b05║方便，猶如木石，無有作用，名為無想。不著二法想，
X24n0461_p0539b06║故名若非有想；求理心在，故名若非無想。煩惱萬
X24n0461_p0539b07║差，皆是垢心；身形無數，總名眾生。如來大悲普化，
X24n0461_p0539b08║皆令得入無餘涅槃。云多淪墜，一作墮阿鼻也。
X24n0461_p0539b09║而滅度之。
X24n0461_p0539b10║如來指示三界九地眾生，各有涅槃妙心，令自悟
X24n0461_p0539b11║入無餘。無餘者，無習氣煩惱也。涅槃者，圓滿清淨
X24n0461_p0539b12║義。滅盡一切習氣，令永不生，方契此也。度者，渡生
X24n0461_p0539b13║死大海也。佛心平等，普願與一切眾生，同入圓滿
X24n0461_p0539b14║清淨無餘涅槃，同渡生死大海，同諸佛所證也。有
X24n0461_p0539b15║人雖悟雖修，作有所得心者，却生我相，名為法我。
X24n0461_p0539b16║除盡法我，方名滅度也。
X24n0461_p0539b17║如是滅度無量無數無邊眾生，實無眾生得滅度者。
X24n0461_p0539b18║如是者，指前法也。滅度者，大解脫也。大解脫者，煩
X24n0461_p0539b19║惱及習氣、一切諸業障滅盡，更無有餘，是名大解
X24n0461_p0539b20║脫。無量無數無邊眾生，元各自有一切煩惱、貪嗔
X24n0461_p0539b21║惡業，若不斷除，終不得解脫，故言如是滅度無量
X24n0461_p0539b22║無數無邊眾生。一切迷人悟得自性，始知佛不見
X24n0461_p0539b23║自相，不有自智，何曾度眾生？祗為凡夫不見自本
X24n0461_p0539b24║心，不識佛意，執著諸法相，不達無為之理，我人不
X24n0461_p0539c01║除，是名眾生。若離此病，實無眾生得滅度者，故言
X24n0461_p0539c02║妄心無處即菩提，生死涅槃本平等，何滅度之有？
X24n0461_p0539c03║何以故？須菩提！若菩薩有我相、人相、眾生相、壽者相，
X24n0461_p0539c04║即非菩薩。
X24n0461_p0539c05║眾生、佛性無有異緣，有四相不入無餘涅槃。有四
X24n0461_p0539c06║相即是眾生，無四相即是佛。迷即佛是眾生，悟即
X24n0461_p0539c07║是眾生是佛。迷人恃有財寶、學問、族姓，輕慢一切
X24n0461_p0539c08║人，名我相；雖行仁、義、禮、智、信，而意高自負，不行普
X24n0461_p0539c09║敬，言我解行仁、義、禮、智、信，不合敬爾，名人相；好事
X24n0461_p0539c10║歸己，惡事施於人，名眾生相；對境取捨分別，名壽
X24n0461_p0539c11║者相。是謂凡夫四相。修行人亦有四相：心有能、所，
X24n0461_p0539c12║輕慢眾生，名我相；恃持戒、輕破戒者，名人相；厭三
X24n0461_p0539c13║塗苦，願生諸天，是眾生相；心愛長年，而勤修福業，
X24n0461_p0539c14║諸執不忘，是壽者相。有四相即是眾生，無四相即
X24n0461_p0539c15║是佛也。
X24n0461_p0539c16║佛告（至）菩薩　頂天立地鼻直眼橫。　頌曰：
X24n0461_p0539c17║堂堂大道，赫赫分明。人人本具，箇箇圓成。
X24n0461_p0539c18║祗因差一念，現出萬般形。
X24n0461_p0539c19║新注：　此一段是菩薩所修理觀，具乎四心，謂廣
X24n0461_p0539c20║大心、勝心、常心、不顛倒心。慈氏頌曰：廣大第一常，
X24n0461_p0539c21║其心不顛倒。第一即勝心也。經云所有一切眾生
X24n0461_p0539c22║之類者，所懷之境，此廣大心也。云我皆令入無餘
X24n0461_p0539c23║涅槃者，此勝心也。無餘涅槃，即如來究竟彼岸也。
X24n0461_p0539c24║云實無眾生得滅度者，了生佛一如，此常心也。云
X24n0461_p0540a01║無我人眾生壽者，此不顛倒心也。若有四相，謂之
X24n0461_p0540a02║四倒。若一眾生不令滅度，及見眾生實滅度者，則
X24n0461_p0540a03║未能了達本源，遂有我人眾生壽者四相，不名菩
X24n0461_p0540a04║薩。我者，於五薀中妄計有我我所。人者，妄計我生
X24n0461_p0540a05║人中異於餘趣。眾生者，妄計五蘊和合而生。壽者，
X24n0461_p0540a06║妄計我受一期果報，即若長若短壽命也。此皆顛
X24n0461_p0540a07║倒妄想，亦名四見。菩薩能用般若妙智，照了性空
X24n0461_p0540a08║本無四相，名降伏其心，否則非菩薩也。
X24n0461_p0540a09║○妙行無住分第四
X24n0461_p0540a10║得宗而行，不住於相，故受之以妙，行無住分。
X24n0461_p0540a11║復次，須菩提！菩薩於法應無所住行於布施，所謂不
X24n0461_p0540a12║住色布施，不住聲、香、味、觸、法布施。
X24n0461_p0540a13║凡夫布施，祗求身相端嚴、五欲快樂故，報盡却墮
X24n0461_p0540a14║三塗。世尊大慈，教行無相布施者，不求身相端嚴、
X24n0461_p0540a15║五欲快樂，但令內破慳心，外利益一切眾生。如是
X24n0461_p0540a16║相應，名不住色布施。
X24n0461_p0540a17║須菩提！菩薩應如是布施，不住於相。
X24n0461_p0540a18║應如是無相心布施者，為無能施之心，不見有施
X24n0461_p0540a19║之物，不分別受施之人，是名不住相布施也。
X24n0461_p0540a20║新注：　此一段，理觀兼事行也。不住是理觀，布施
X24n0461_p0540a21║是事行。於法者，六塵諸法也。布者，普也。施者，捨也。
X24n0461_p0540a22║菩薩所修六度梵行，以布施為初度，攝後五度。蓋
X24n0461_p0540a23║施有三種：資生施、無畏施、法施也。資生施者，施以
X24n0461_p0540a24║財物資佗生也。無畏施者，持戒不惱無冤，忍辱不
X24n0461_p0540b01║報有冤。法施者，精進不倦說法，禪定不差機說法，
X24n0461_p0540b02║智慧不顛倒說法。然一切布施，不過六塵。所謂六
X24n0461_p0540b03║塵，如床敷、臥具、飲食、湯藥之類是也。世人行施，心
X24n0461_p0540b04║希果報，是為著相。菩薩行施，了達三輪體空，故能
X24n0461_p0540b05║不住於相。三輪者，謂施者、受者及所施物也。佛告
X24n0461_p0540b06║善現：應如是不住於相而行施者，蓋欲菩薩降伏
X24n0461_p0540b07║妄心也。
X24n0461_p0540b08║何以故？若菩薩不住相布施，其福德不可思量。
X24n0461_p0540b09║菩薩行施，無所希求，其所獲福德，如十方虗空，不
X24n0461_p0540b10║可較量。言復次者，連前起後之辭。一說：布者，普也；
X24n0461_p0540b11║施者，散也。能普散盡心中妄念、習氣、煩惱，四相泯
X24n0461_p0540b12║絕，無所蘊積，是真布施。又說：布施者，由不住六塵
X24n0461_p0540b13║境界，又不有漏分別，惟當返歸清淨，了萬法空寂。
X24n0461_p0540b14║若不了此意，惟增諸業。故須內除貪愛，外行布施，
X24n0461_p0540b15║內外相應，獲福無量。見人作惡，不見其過，自性不
X24n0461_p0540b16║生分別，是名離相。依教修行，心無能所，即是善法。
X24n0461_p0540b17║修行人心有能所，不名善法。能所心不滅，修未得
X24n0461_p0540b18║解脫，念念常行般若智，其福無量無邊。依如是修
X24n0461_p0540b19║行，感得一切人天恭敬供養，是名為福德。常行不
X24n0461_p0540b20║住相布施，普敬一切倉生，其功德無有邊際，不可
X24n0461_p0540b21║稱計。
X24n0461_p0540b22║須菩提！於意云何？東方虗空可思量不？不也，世尊！
X24n0461_p0540b23║緣不住相布施，所得功德不可稱量。佛以東方虗
X24n0461_p0540b24║空為譬喻故，問須菩提：東方虗空可思量不？不也，
X24n0461_p0540c01║世尊者。須菩提言：東方虗空不可思量也。
X24n0461_p0540c02║須菩提！南西北方四維上下虗空，可思量不？不也，世
X24n0461_p0540c03║尊！須菩提！菩薩無住相布施福德，亦復如是不可思
X24n0461_p0540c04║量。
X24n0461_p0540c05║佛言：虗空無有邊際、不可度量，菩薩無住相布施，
X24n0461_p0540c06║所得功德亦如虗空不可度量、無邊際也。世界中
X24n0461_p0540c07║大者莫過虗空，一切性中大者莫過佛性。何以故？
X24n0461_p0540c08║凡有形相者不得名為大，虗空無形相故得名為
X24n0461_p0540c09║大。一切諸性皆有限量不得名為大，佛性無有限
X24n0461_p0540c10║量故名為大。此虗空中無東西南北，若見東西南
X24n0461_p0540c11║北亦是住相，不得解脫。佛性本無我、人、眾生、壽者，
X24n0461_p0540c12║若有此四相可見，即是眾生性，不名佛性，亦所謂
X24n0461_p0540c13║住相布施也。雖於妄心中說有東西南北，在理則
X24n0461_p0540c14║何有？所謂東西不真、南北苟異，自性本來空寂混
X24n0461_p0540c15║融無所分別，故如來深讚不生分別也。
X24n0461_p0540c16║復次（至）思量。　若要天下行，無過一藝強。　頌曰：
X24n0461_p0540c17║蜀川十樣錦，添華色轉鮮。
X24n0461_p0540c18║欲知端的意，北斗向南看。
X24n0461_p0540c19║虗空不礙絲頭念，所以彰名大覺仙。
X24n0461_p0540c20║須菩提！菩薩但應如所教住。
X24n0461_p0540c21║應者，唯也。但唯如上所說之教，住無相布施即是
X24n0461_p0540c22║菩薩也。
X24n0461_p0540c23║須菩提（至）教住　可知禮也。　頌曰：
X24n0461_p0540c24║虗空境界豈思量，大道情幽理事長。
X24n0461_p0541a01║但得五湖風月在，春來依舊百華香。
X24n0461_p0541a02║新注：　此段恐人疑云：既離相施，則無福報。故佛
X24n0461_p0541a03║告：離相之施，其福轉多。良由不住相施，施契性空。
X24n0461_p0541a04║性空無邊，施福無邊。故舉十方虗空以為喻也。論
X24n0461_p0541a05║云：其義有三：一、徧一切處，二、寬廣高大，三、究竟不
X24n0461_p0541a06║窮。已上答降伏安住問竟。
X24n0461_p0541a07║○如理實見分第五
X24n0461_p0541a08║行行皆如，謂之實見，故受之以如理實見分。
X24n0461_p0541a09║新注：一、斷求佛行施住相疑。　此疑從前之不住
X24n0461_p0541a10║相布施來，一經始終二十七疑，此第一斷疑。
X24n0461_p0541a11║須菩提！於意云何？可以身相見如來不？不也，世尊！不
X24n0461_p0541a12║可以身相得見如來。
X24n0461_p0541a13║色身即有相，法身即無相。色身者，四大和合，父母
X24n0461_p0541a14║所生，肉眼所見。法身者，無有形段，非有青黃赤白，
X24n0461_p0541a15║無一切相貌，非肉眼能見，慧眼乃能見之。凡夫但
X24n0461_p0541a16║見色身如來，不見法身如來。法身量等虗空，是故
X24n0461_p0541a17║佛問須菩提：可以身相見如來不？須菩提知凡夫
X24n0461_p0541a18║但見色身如來，不見法身如來，故言：不也，世尊！不
X24n0461_p0541a19║可以身相得見如來。
X24n0461_p0541a20║何以故？如來所說身相即非相。
X24n0461_p0541a21║色身是相，法身是性。一切善惡，盡由法身，不由色
X24n0461_p0541a22║身。法身若作惡，色身不生善處；法身作善，色身不
X24n0461_p0541a23║墮惡處。凡夫唯見色身，不見法身，不能行無住相
X24n0461_p0541a24║布施，不能於一切處行平等行，不能普敬一切眾
X24n0461_p0541b01║生。見法身者，即能行無住相布施，即能普敬一切
X24n0461_p0541b02║眾生，即能修般若波羅蜜行，方信一切眾生同一
X24n0461_p0541b03║真性，本來清淨，無有垢穢，具足恒河妙用。
X24n0461_p0541b04║須菩（至）身相。　且道只今行住坐臥是甚麼相？休
X24n0461_p0541b05║瞌睡。　頌曰：
X24n0461_p0541b06║身在海中休覓水，日行山嶺莫尋山。
X24n0461_p0541b07║鸚吟燕語皆相似，莫問前三與後三。
X24n0461_p0541b08║佛告須菩提：凡所有相皆是虗妄，若見諸相非相則
X24n0461_p0541b09║見如來。
X24n0461_p0541b10║如來欲顯法身，說一切諸相皆虗妄。若見是一切
X24n0461_p0541b11║諸相虗妄不實，即見如來無相之理也。
X24n0461_p0541b12║佛告（至）如來。　山是山，水是水，佛在甚麼處？　頌
X24n0461_p0541b13║曰：
X24n0461_p0541b14║有相有求俱是妄，無形無見墮偏枯。
X24n0461_p0541b15║堂堂密密何曾問，一道寒光爍大虗。
X24n0461_p0541b16║新注：　前段說無住相施，降伏其心，是成佛之因
X24n0461_p0541b17║也。恐善現疑佛果是有為身相，故佛問云：可以身
X24n0461_p0541b18║相見如來不？善現悟佛問意，乃答：不可以身相見。
X24n0461_p0541b19║然有相者，應身也。無相者，法身也。法身是體，應身
X24n0461_p0541b20║是用。若知用從體起，應即是法也，所以無相。故論
X24n0461_p0541b21║云：如來所說，相即非相。若能了達此意，則一切世
X24n0461_p0541b22║間之相，無非真如無為佛體。故佛印可善現云：若
X24n0461_p0541b23║見諸相非相，即見如來。
X24n0461_p0541b24║○正信希有分第六
X24n0461_p0541c01║見而信之，善根深固，故受之以正信希有分。
X24n0461_p0541c02║新注：　二、斷因果俱深無信疑。　此疑從前兩段經
X24n0461_p0541c03║文而來。
X24n0461_p0541c04║須菩提白佛言：世尊！頗有眾生得聞如是言說章句
X24n0461_p0541c05║生實信不？
X24n0461_p0541c06║須菩提問：此法甚深，難信難解，末世凡夫，智慧微
X24n0461_p0541c07║劣，云何信入？佛答：在次下。
X24n0461_p0541c08║新注　論云：無住行施，因深也；無相見佛，果深也。
X24n0461_p0541c09║因果之法既深，疑末世在迷鈍根眾生，不如是能
X24n0461_p0541c10║生信心。
X24n0461_p0541c11║佛告須菩提：莫作是說：如來滅後後五百歲，有持戒
X24n0461_p0541c12║修福者，於此章句能生信心，以此為實。
X24n0461_p0541c13║須菩（至）為實　金佛不渡爐、木佛不渡火、泥佛不
X24n0461_p0541c14║渡水。　頌曰：
X24n0461_p0541c15║三佛威儀總不真，眼中瞳子面前人。
X24n0461_p0541c16║若能信得家中寶，啼鳥山華一樣春。
X24n0461_p0541c17║新注：　佛答：末世自有具福慧人，聞此般若，能生
X24n0461_p0541c18║實信。言後五百歲者，大集經中云：有五箇五百歲，
X24n0461_p0541c19║今乃最後五百歲時也。持戒，戒也；修福，定也；生信，
X24n0461_p0541c20║慧也。三學俱備，能生實信。
X24n0461_p0541c21║當知是人不於一佛、二佛、三、四、五佛而種善根，已於
X24n0461_p0541c22║無量千萬佛所種諸善根，聞是章句乃至一念生淨
X24n0461_p0541c23║信者。
X24n0461_p0541c24║於我滅後後五百歲，若復有人能持大乘無相戒，
X24n0461_p0542a01║不妄取諸相，不造生死業，一切時中心常空寂，不
X24n0461_p0542a02║被諸相所縛，即是無所住心，於如來深法心能信
X24n0461_p0542a03║入，此人所有言說真實可信。何以故？此人不於一
X24n0461_p0542a04║劫、二劫、三、四、五劫而種善根，已於無量千萬億劫
X24n0461_p0542a05║種諸善根。是故如來說：我滅後後五百歲，有能離
X24n0461_p0542a06║相修行者，當知是人不於一、二、三、四、五佛種諸善
X24n0461_p0542a07║根。何名種諸善根？略述次下。所謂於諸佛所，一心
X24n0461_p0542a08║供養，隨順教法；於諸菩薩、善知識、師僧、父母、耆年、
X24n0461_p0542a09║宿德、尊長之處，常行恭敬，承順教命，不違其意，是
X24n0461_p0542a10║名種諸善根。於一切貧苦眾生，起慈愍心，不生輕
X24n0461_p0542a11║厭，有所須求，隨力惠施，是名種諸善根。於一切惡
X24n0461_p0542a12║類，自行和柔忍辱，歡喜逢迎，不逆其意，令彼發歡
X24n0461_p0542a13║喜心，息剛戾心，是名種諸善根。於六道眾生，不加
X24n0461_p0542a14║殺害，不欺不賤，不毀不辱，不騎不箠，不食其肉，常
X24n0461_p0542a15║行饒益，是名種諸善根。信心者，信般若波羅蜜能
X24n0461_p0542a16║除一切煩惱，信般若波羅蜜能成就一切出世功
X24n0461_p0542a17║德，信般若波羅蜜能出生一切諸佛，信自身中佛
X24n0461_p0542a18║性本來清淨，無有染污，與諸佛性平等無二，信六
X24n0461_p0542a19║道眾生本來無相，信一切眾生盡能成佛，是名清
X24n0461_p0542a20║淨信心也。
X24n0461_p0542a21║新注：　若論實信之由，從多佛所已種善根，聞此
X24n0461_p0542a22║大乘之法，則能生信。至於一念少時生信，亦從佛
X24n0461_p0542a23║所種諸善根而然也。
X24n0461_p0542a24║須菩提！如來悉知悉見是諸眾生得如是無量福德。
X24n0461_p0542b01║當知（至）福德　種瓜得瓜種菓得菓。　頌曰：
X24n0461_p0542b02║一佛二佛千萬佛，各各眼橫兼鼻直。
X24n0461_p0542b03║昔年親種善根來，今日依前得渠力。
X24n0461_p0542b04║須菩提！須菩提！
X24n0461_p0542b05║着衣喫飯尋常事，何須特地却生疑。
X24n0461_p0542b06║新注　信心生，一念諸佛悉皆知。凡有眾生聞是
X24n0461_p0542b07║章句，乃至一念淨信，佛智、佛眼無不知見，所以得
X24n0461_p0542b08║福無量。
X24n0461_p0542b09║何以故？是諸眾生無復我相、人相、眾生相、壽者相，無
X24n0461_p0542b10║法相亦無非法相。
X24n0461_p0542b11║若有人於如來滅後，發般若波羅蜜心，行般若波
X24n0461_p0542b12║羅蜜行，修習悟解，得佛深意者，諸佛無不知之。若
X24n0461_p0542b13║有人聞上乘法，一心受持，即能行般若波羅蜜無
X24n0461_p0542b14║相無著之行，了無我、人、眾生、壽者四相。無我者，無
X24n0461_p0542b15║色、受、想、行、識也。無人者，了四大不實，終歸地、水、火、
X24n0461_p0542b16║風也。無眾生者，無生滅心也。無壽者，我身本無，寧
X24n0461_p0542b17║有壽者？四相既亡，即法眼明徹，不著有無，遠離二
X24n0461_p0542b18║邊，自心如來，自悟自覺，永離塵勞妄念，自然得福
X24n0461_p0542b19║無邊。無法相者，離名絕相，不拘文字也。亦無非法
X24n0461_p0542b20║相者，不得言無般若波羅蜜法。若言無般若波羅
X24n0461_p0542b21║蜜法者，即是謗法。
X24n0461_p0542b22║新注：　此順釋生信得福之故。若有四相，生信不
X24n0461_p0542b23║深，得法不廣，其福德無量者，為無四相也。無法相
X24n0461_p0542b24║者，相執空也。亦無非法相者，性執空也。
X24n0461_p0542c01║何以故？是諸眾生若心取相，即為著我、人、眾。
X24n0461_p0542c02║何以故（至）人眾　圓同大虗無欠無餘。　頌曰：
X24n0461_p0542c03║法相非法相，開拳復成掌。
X24n0461_p0542c04║浮雲散碧空，萬里天一樣。
X24n0461_p0542c05║生、壽者；若取法相，即著我、人、眾生、壽者。何以故？若取
X24n0461_p0542c06║非法相，即著我、人、眾生、壽者。
X24n0461_p0542c07║取此三相，竝著邪見，盡是迷人，不悟經意。故修行
X24n0461_p0542c08║人，不得愛著如來三十二相，不得言我解般若波
X24n0461_p0542c09║羅蜜法，亦不得言不得般若波羅蜜行而得成佛。
X24n0461_p0542c10║新注　此一節，是返顯違經非福。
X24n0461_p0542c11║是故不應取法，不應取非法。
X24n0461_p0542c12║生壽者（至）取非法　金不博金水不洗水。　頌曰：
X24n0461_p0542c13║得樹攀枝未足奇，懸崖撒手丈夫兒。
X24n0461_p0542c14║水寒夜冷魚難覔，留得空船載月歸。
X24n0461_p0542c15║以是義故，如來常說：汝等比丘！知我說法如筏喻者，
X24n0461_p0542c16║法尚應捨，何況非法？
X24n0461_p0542c17║法者，是般若波羅蜜法；非法者，生天等法。般若波
X24n0461_p0542c18║羅蜜法，能令一切眾生過生死大海；既得過已，尚
X24n0461_p0542c19║不應住，何況生天等法而得樂著！
X24n0461_p0542c20║以是義（至）非法　水至成渠。　頌曰：
X24n0461_p0542c21║終日忙忙，那事無妨。不求解脫，不樂天堂。
X24n0461_p0542c22║但能一念歸無念，高步毗盧頂上行。
X24n0461_p0542c23║新注：　我人眾生壽者四相，該乎生法二執。生即
X24n0461_p0542c24║眾生假名也，法乃五陰實法也，亦名我所。此二執
X24n0461_p0543a01║中，各有性相二執，此二執非性相二空妙觀不能
X24n0461_p0543a02║破也。故龍樹云：於生於法，破性破相。謂於假名中
X24n0461_p0543a03║破性相二執，於實法中亦破性相二執也。不應取
X24n0461_p0543a04║法者，忘能觀之智也。不應取非法者，忘所觀之境
X24n0461_p0543a05║也。所觀如病，觀智如藥，境智俱泯，如病去藥忘也。
X24n0461_p0543a06║言如筏喻者，筏乃渡河之具，到岸則不用之，借喻
X24n0461_p0543a07║法尚應捨，何況非法。
X24n0461_p0543a08║○無得無說分第七
X24n0461_p0543a09║無得之得，是名真得。無說之說，是名真說。故受
X24n0461_p0543a10║之以無得無說分。
X24n0461_p0543a11║新注：三、斷無相云何得說疑。　此疑從前第一疑
X24n0461_p0543a12║中，不可以身相得見如來而來。
X24n0461_p0543a13║須菩提！於意云何？如來得阿耨多羅三藐三菩提耶？
X24n0461_p0543a14║如來有所說法耶？
X24n0461_p0543a15║新注　向說不可以身相見佛，佛非有為，恐有疑。
X24n0461_p0543a16║云何故釋迦樹下得道諸會說法耶？
X24n0461_p0543a17║須菩提言：如我解佛所說義，無有定法名阿耨多羅
X24n0461_p0543a18║三藐三菩提，亦無有定法如來可說。
X24n0461_p0543a19║阿耨多羅非從外得，但心無我所即是也。祗緣對
X24n0461_p0543a20║病設藥，隨機宜為說，何有定法乎？如來說無上正
X24n0461_p0543a21║法，心本無得，亦不言不得，但為眾生所見不同。如
X24n0461_p0543a22║來應彼根性，種種方便開誘化導，俾其離諸執著，
X24n0461_p0543a23║指示一切眾生妄心生滅不停，逐境界動，於前念
X24n0461_p0543a24║瞥起，後念應覺，覺既不住，見亦不存。若爾，豈有定
X24n0461_p0543b01║法為如來可說也？阿者，心無妄念；耨多羅者，心無
X24n0461_p0543b02║驕慢；三者，心常在正定；藐者，心常在正慧；三菩提
X24n0461_p0543b03║者，心常空寂。一念凡心頓除，即見佛性。
X24n0461_p0543b04║須菩（至）可說　寒則言寒熱則言熱。　頌曰：
X24n0461_p0543b05║雲起南山雨北山，驢名馬字幾多般。
X24n0461_p0543b06║請看浩渺無（性情）水，幾處隨方幾處圓。
X24n0461_p0543b07║何以故？如來所說法，皆不可取、不可說，非法、非非法。
X24n0461_p0543b08║恐人執著如來所說文字章句，不悟無相之理，妄
X24n0461_p0543b09║生知解，故言不可取。如來為化種種眾生，應機隨
X24n0461_p0543b10║量，所有言說亦何有定乎？學人不解如來深意，但
X24n0461_p0543b11║誦如來所說教法，不了本心，終不成佛，故言不可
X24n0461_p0543b12║說。口誦心不行即非法，口誦心行了無所得即非
X24n0461_p0543b13║非法。
X24n0461_p0543b14║何以（至）非法　是甚麼。　頌曰：
X24n0461_p0543b15║凭麼也不得，不恁麼也不得。
X24n0461_p0543b16║廓落太虗空，鳥飛無影迹。
X24n0461_p0543b17║咄！
X24n0461_p0543b18║撥轉機輪却倒迴，南北東西任往來。
X24n0461_p0543b19║所以者何？一切賢聖皆以無為法而有差別。
X24n0461_p0543b20║三乘根性，所解不同，見有深淺，故言差別。佛說無
X24n0461_p0543b21║為法者，即是無住，無住即是無相，無相即無起，無
X24n0461_p0543b22║起即無滅，蕩然空寂，照用齊皎，鑒覺無礙，乃真是
X24n0461_p0543b23║解脫佛性。佛即是覺，覺即是觀照，觀照即是智慧，
X24n0461_p0543b24║智慧即是般若波羅蜜多。又本云：聖賢說法，具一
X24n0461_p0543c01║切智，萬法在性。隨問差別，令人心開，各自見性。
X24n0461_p0543c02║所以（至）差別。　毫釐有差，天地懸隔。　頌曰：
X24n0461_p0543c03║正人說邪法，邪法悉歸正。
X24n0461_p0543c04║邪人說正法，正法悉皆邪，
X24n0461_p0543c05║江北成枳江南橘，春來都放一般華。
X24n0461_p0543c06║新注：　真如法體，離有無相，離言說相，豈可以耳
X24n0461_p0543c07║聞心得耶？當知樹下得道，諸會說法，但應身耳。其
X24n0461_p0543c08║報身法身，無得無說。然應即法報，說即無說，是故
X24n0461_p0543c09║不可以有取，不可以無取也。善現解佛問意，即答
X24n0461_p0543c10║以無道可證，無法可說。何以故下，又自徵釋由不
X24n0461_p0543c11║可取不可說，非法非非法。言非法者，不可以有取。
X24n0461_p0543c12║言非非法者，不可以無取。由不可取，故不可說。然
X24n0461_p0543c13║如來垂應有證有說者，蓋得非有非無之體也。一
X24n0461_p0543c14║切賢聖者，三世十方佛菩薩也。以，用也。無為乃自
X24n0461_p0543c15║證之理，真諦也。差別乃化他用，俗諦也。諸佛說法，
X24n0461_p0543c16║不離二諦，吾佛亦然。
X24n0461_p0543c17║○依法出生分第八
X24n0461_p0543c18║無得無說，怖於沉空。一切諸佛皆從此經出故
X24n0461_p0543c19║受之，以依法出生分。
X24n0461_p0543c20║須菩提！於意云何？若人滿三千大千世界七寶以用
X24n0461_p0543c21║布施，是人所得福德寧為多不？須菩提言：甚多，世尊！
X24n0461_p0543c22║何以故？是福德即非福德性，是故如來說福德多。
X24n0461_p0543c23║三千大千世界七寶持用布施，福德雖多，於性上
X24n0461_p0543c24║一無利益；依摩訶般若波羅蜜多修行，令自性不
X24n0461_p0544a01║墮諸利，是名福德性。心有能、所，即非福德性；能、所
X24n0461_p0544a02║心滅，是名福德性。心依佛教，行同佛行，是名福德
X24n0461_p0544a03║性；不依佛教，不能踐履佛行，即非福德性。
X24n0461_p0544a04║若復有人於此經中，受持乃至四句偈等，為佗人說，
X24n0461_p0544a05║其福勝彼。
X24n0461_p0544a06║十二部教，大意盡在四句中。何以知其然？以諸經
X24n0461_p0544a07║中讚嘆四句偈，即是摩訶般若波羅蜜多。以摩訶
X24n0461_p0544a08║般若為諸佛母，三世諸佛皆依此經修行，方得成
X24n0461_p0544a09║佛。般若心經云：三世諸佛依般若波羅蜜多故，得
X24n0461_p0544a10║阿耨多羅三藐三菩提。從師所學曰受，解義修行
X24n0461_p0544a11║曰持。自解自行是自利，為人演說是利佗。功德廣
X24n0461_p0544a12║大，無有邊際。
X24n0461_p0544a13║須菩（至）勝彼　事向無心得。　頌曰：
X24n0461_p0544a14║寶滿三千及大千，福緣不可離人天，
X24n0461_p0544a15║若知福德元無性，買得風光不用錢。
X24n0461_p0544a16║何以故？須菩提！一切諸佛及諸佛阿耨多羅三藐三
X24n0461_p0544a17║菩提法，皆從此經出。
X24n0461_p0544a18║此經者，非指此一卷之文也。要顯佛性從體起用，
X24n0461_p0544a19║妙利無窮。般若者，即慧也。智以方便為功，慧以決
X24n0461_p0544a20║斷為用，即一切時中覺照心是。一切諸佛及阿耨
X24n0461_p0544a21║多羅三藐三菩提法，皆從覺照生，故云此經出也。
X24n0461_p0544a22║何以故（至）經出。　且道此經從甚處出？須彌頂上
X24n0461_p0544a23║大海波心。　頌曰：
X24n0461_p0544a24║佛祖垂慈實者權，言言不離此經宣。
X24n0461_p0544b01║此經出處還相委，便向雲中駕鐵船。
X24n0461_p0544b02║切忌錯會。
X24n0461_p0544b03║須菩提！所謂佛法者，即非佛法。
X24n0461_p0544b04║所說一切文字章句，如標如指。標指者，影響之義。
X24n0461_p0544b05║依標取物，依指觀月。月不是指，指不是物。但依經
X24n0461_p0544b06║取法，經不是法。經文則肉眼可見，法則慧眼能見。
X24n0461_p0544b07║若無慧眼者，但見其文，不見其法。若不見法，即不
X24n0461_p0544b08║解佛意。不解佛意，則誦經不成佛道。
X24n0461_p0544b09║須菩（至）佛法　能持蜜菓子換汝苦葫蘆。　頌曰：
X24n0461_p0544b10║佛法非法，能縱能奪，有放有收，有生有殺。
X24n0461_p0544b11║眉間常放白毫光，癡人猶待問菩薩。
X24n0461_p0544b12║新注：　此乃較量持說功德。佛乃發問：假如人以
X24n0461_p0544b13║大千世界七寶為施，其福多不？善現會意，答云：甚
X24n0461_p0544b14║多。蓋此福德，離福德自性，故言多也。然世間布施
X24n0461_p0544b15║福報，乃有漏因果，受持此經，為人演說，能趣菩提，
X24n0461_p0544b16║所以其福勝彼。言乃至四句偈者，舉少以況多耳。
X24n0461_p0544b17║其故何哉？蓋諸佛之身，及所證之法，無不從是般
X24n0461_p0544b18║若而生，般若稱為佛母者，良有故也。然猶恐於此
X24n0461_p0544b19║取著，故告云：所謂佛法者，即非佛法。
X24n0461_p0544b20║○一相無相分第九
X24n0461_p0544b21║果雖有四，相本無二，故受之以一，相無相分。
X24n0461_p0544b22║新注四斷聲聞得果是取疑，　此疑從第三疑中
X24n0461_p0544b23║不可取說而來。
X24n0461_p0544b24║須菩提！於意云何？須陀洹能作是念：我得須陀洹果。
X24n0461_p0544c01║不？須菩提言：不也，世尊！
X24n0461_p0544c02║須陀洹者，梵語，唐言逆流。逆生死流，不染六塵，一
X24n0461_p0544c03║向修無漏業，得麤重煩惱不生，決定不受地獄、畜
X24n0461_p0544c04║生、修羅異類之身，名須陀洹果。若了無相法，即無
X24n0461_p0544c05║得果之心，㣲有得果之心，即不名須陀洹，故言不
X24n0461_p0544c06║也。
X24n0461_p0544c07║何以故？須陀洹名為入流而無所入，不入色、聲、香、味、
X24n0461_p0544c08║觸、法，是名須陀洹。
X24n0461_p0544c09║流者，聖流也，須陀洹人也。離麤重煩惱故，得入聖
X24n0461_p0544c10║流而無所入，無得果之心也。須陀洹者，乃修行人
X24n0461_p0544c11║初果也。
X24n0461_p0544c12║新注：　梵語須陀洹，華言入流，此聲聞所證初果
X24n0461_p0544c13║也。已斷見惑，離四趣生，預入聖人之流，故云入流。
X24n0461_p0544c14║言無所入者，是不著於所入之流，又不著於六塵
X24n0461_p0544c15║境界，故言不也也。
X24n0461_p0544c16║須菩提！於意云何？斯陀含能作是念：我得斯陀含果。
X24n0461_p0544c17║不？須菩提言：不也，世尊！何以故？斯陀含名一往來，而
X24n0461_p0544c18║實無往來，是名斯陀含。
X24n0461_p0544c19║斯陀含者，梵語，唐言一往來。捨三界結縛，三界結
X24n0461_p0544c20║盡，故名斯陀含。斯陀含名一往來。往來從天上却
X24n0461_p0544c21║到人間生，從人間却生天上竟，遂出生死，三界業
X24n0461_p0544c22║盡，名斯陀含果。大乘斯陀含者，目觀諸境，心有一
X24n0461_p0544c23║生滅，無第二生滅，故名一往來。前念起妄，後念即
X24n0461_p0544c24║止；前念有著，後念即離，故實無往來。
X24n0461_p0545a01║新注：　梵語斯陀含華。一往來，此聲聞第二果也。
X24n0461_p0545a02║蓋欲界有九品思惑，前六品已斷，後三品未斷，更
X24n0461_p0545a03║須欲界一度受生，故云一來。言實無往來者，謂不
X24n0461_p0545a04║著於往來之相。
X24n0461_p0545a05║須菩提！於意云何？阿那含能作是念：我得阿那含果。
X24n0461_p0545a06║不？須菩提言：不也，世尊！何以故？阿那含名為不來，而
X24n0461_p0545a07║實無來，是故名阿那含。
X24n0461_p0545a08║阿那含，梵語，唐言不還，亦名出欲。出欲者，外不見
X24n0461_p0545a09║可欲之境，內無欲心可行，定不向欲界受生，故名
X24n0461_p0545a10║不來。而實無來，亦名不還。以欲習永盡，決定不來
X24n0461_p0545a11║受生，是故名阿那含。
X24n0461_p0545a12║須菩（至）那含　諸行無常一切皆苦。　頌曰：
X24n0461_p0545a13║三位聲聞已出塵，往來求靜有疎親。
X24n0461_p0545a14║明明四果元無果，幻化空身即法身。
X24n0461_p0545a15║新注：　梵語阿那含，華言不來，此聲聞第三果也。
X24n0461_p0545a16║斷欲界思惑盡，不來欲界受生，故曰不來。言實無
X24n0461_p0545a17║不來者，謂不著不來之相也。
X24n0461_p0545a18║須菩提！於意云何？阿羅漢能作是念：我得阿羅漢道。
X24n0461_p0545a19║不？須菩提言：不也，世尊！
X24n0461_p0545a20║諸漏已盡，無復煩惱，名阿羅漢。阿羅漢者，煩惱永
X24n0461_p0545a21║盡，與物無諍。若作得果之心，即是有諍。
X24n0461_p0545a22║何以故？實無有法名阿羅漢。世尊！若阿羅漢作是念：
X24n0461_p0545a23║我得阿羅漢道。即為著我、人、眾生、壽者。
X24n0461_p0545a24║阿羅漢，梵語，唐言無諍。無煩惱可斷，無貪瞋可離，
X24n0461_p0545b01║性無違順，心境俱空，內外常寂。若有得果之心，即
X24n0461_p0545b02║同凡夫，故言不也。
X24n0461_p0545b03║新注：　梵語阿羅漢，華言無學，此聲聞第四果也。
X24n0461_p0545b04║此位斷三界煩惱俱盡，究竟真理，無法可學，故名
X24n0461_p0545b05║無學。言實無有法名阿羅漢者，謂不著於無學果
X24n0461_p0545b06║位，若著於此，即著四相也。此一段明四果離著。論
X24n0461_p0545b07║云：向說無佛果可成，無佛法可說，云何四果各取
X24n0461_p0545b08║所證而說？恐起此疑，故佛約此而問，善現皆答以
X24n0461_p0545b09║離著，深會佛之意也。
X24n0461_p0545b10║世尊！佛說我得無諍三昧人中最為第一，是第一離
X24n0461_p0545b11║欲阿羅漢。我不作是念：我是離欲阿羅漢。
X24n0461_p0545b12║何名無諍三昧？謂阿羅漢心無生滅去來，唯有本
X24n0461_p0545b13║覺常照，故名無諍三昧。三昧梵語，此云正受，亦云
X24n0461_p0545b14║正見。遠離九十（六五）種邪見，是名正見。然空中亦有
X24n0461_p0545b15║明暗諍，性中有邪正諍，念念常正，無一念邪心，即
X24n0461_p0545b16║是無諍三昧。修此三昧，人中最為第一。若有一念
X24n0461_p0545b17║得果心，即不名無諍三昧。
X24n0461_p0545b18║須菩（至）羅漢。　把定則雲橫谷口，放行也月落寒
X24n0461_p0545b19║潭。　頌曰：
X24n0461_p0545b20║喚馬何曾馬，呼牛未必牛。
X24n0461_p0545b21║兩頭都放下，中道一時休。
X24n0461_p0545b22║六門迸出遼天鶻，獨步乾坤總不收。
X24n0461_p0545b23║世尊！我若作是念：我得阿羅漢道。世尊即不說須菩
X24n0461_p0545b24║提是樂阿蘭那行者，以須菩提實無所行，而名須菩
X24n0461_p0545c01║提是樂阿蘭那行。
X24n0461_p0545c02║阿蘭那，梵語，唐言無諍行。無諍即是清淨行，清淨
X24n0461_p0545c03║行者，為除去有所得心也。若存有所得心，即是有
X24n0461_p0545c04║諍，有諍即非清淨道。常得無所得心，即是無諍行
X24n0461_p0545c05║也。
X24n0461_p0545c06║世尊（至）那行　認著依前還不是。　頌曰：
X24n0461_p0545c07║蚌腹隱明珠，石中藏碧玉。
X24n0461_p0545c08║有麝自然香，何用臨風立。
X24n0461_p0545c09║活計看來恰似無，應用頭頭皆具足。
X24n0461_p0545c10║新注：　此乃善現引自己所證離著，令人生信也。
X24n0461_p0545c11║然善現所證之果，不過無學，而世尊特稱其為第
X24n0461_p0545c12║一者，以無諍故也。梵語阿蘭那，華言無諍。無諍者，
X24n0461_p0545c13║謂離二障：一者惑障，二者智障。離智則不著於法，
X24n0461_p0545c14║離惑則不著於非法。言實無所行者，謂不著於所
X24n0461_p0545c15║行之行也。