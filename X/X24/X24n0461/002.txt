X24n0461_p0545c16║
X24n0461_p0545c17║
X24n0461_p0545c18║
X24n0461_p0545c19║金剛般若波羅蜜經注卷中
X24n0461_p0545c20║
X24n0461_p0545c21║○莊嚴淨土分第十
X24n0461_p0545c22║清淨心生是淨土，莊嚴諸相即非莊嚴，故受之
X24n0461_p0545c23║以莊嚴淨土分。
X24n0461_p0545c24║新注五斷釋迦然燈取說疑，　此疑亦從第三疑
X24n0461_p0546a01║不可取不可說而來。
X24n0461_p0546a02║佛告須菩提：於意云何？如來昔在然燈佛所，於法有
X24n0461_p0546a03║所得不？世尊！如來在然燈佛所，於法實無所得。
X24n0461_p0546a04║佛恐須菩提有得法之心，為遣此疑故問之。須菩
X24n0461_p0546a05║提知法無所得，而白佛言：不也！然燈佛是釋迦佛
X24n0461_p0546a06║授記之師，故問須菩提：我於師處，有法可得不？須
X24n0461_p0546a07║菩提即謂：法因師開示，而實無所得；但悟自性本
X24n0461_p0546a08║來清淨，本無塵勞，寂然常照，即自成佛。當知世尊
X24n0461_p0546a09║在然燈佛所，於法實無所得。如來法者，譬如日光
X24n0461_p0546a10║明照，無有邊際而不可取。
X24n0461_p0546a11║佛告（至）所得。　川老曰：古之今之　頌曰：
X24n0461_p0546a12║一手指天，一手指地，南北東西，秋毫不覩。
X24n0461_p0546a13║生來心膽大如天，無限群魔倒赤幡。
X24n0461_p0546a14║新注　此段，斷釋迦然燈授記之疑。善現述己所
X24n0461_p0546a15║證離著，固已得矣。而如來又恐善現疑佛昔受然
X24n0461_p0546a16║燈之記，於法實有所得，故興此問。善現答以實無
X24n0461_p0546a17║所得，是無疑矣。然燈者，大論云：然燈生時，身光如
X24n0461_p0546a18║燈，以至成佛，亦名然燈。
X24n0461_p0546a19║新注六斷嚴土違於不取疑，　此疑亦從第三疑
X24n0461_p0546a20║中不可取而來。
X24n0461_p0546a21║須菩提！於意云何？菩薩莊嚴佛土不？不也，世尊！何以
X24n0461_p0546a22║故？莊嚴佛土者，即非莊嚴，是名莊嚴。
X24n0461_p0546a23║清淨佛土，無相無形，何物而能莊嚴耶？唯以定慧
X24n0461_p0546a24║之寶，假名莊嚴。事理莊嚴有三：第一、莊嚴世間佛
X24n0461_p0546b01║土，造寺寫經，布施供養是也。第二、莊嚴見佛土，見
X24n0461_p0546b02║一切人普行恭敬是也。第三、莊嚴心佛土，心淨即
X24n0461_p0546b03║佛土淨，念念常行佛心是也。
X24n0461_p0546b04║須菩（至）莊嚴　孃生袴子青州布衫。　頌曰：
X24n0461_p0546b05║抖擻渾身白勝霜，芦花雪月轉爭光。
X24n0461_p0546b06║幸有九臯翹足勢，更添朱頂又何妨。
X24n0461_p0546b07║是故，須菩提！諸菩薩摩訶薩應如是生清淨心，不應
X24n0461_p0546b08║住色生心，不應住聲、香、味、觸、法生心。
X24n0461_p0546b09║是故（至）生心。　雖然，凭麼爭奈目前何？　頌曰：
X24n0461_p0546b10║見色非干色，聞聲不是聲。
X24n0461_p0546b11║色聲不礙處，親到法王城。
X24n0461_p0546b12║應無所住而生其心。
X24n0461_p0546b13║此修行人不應談佗是非，自言我能我解，心輕未
X24n0461_p0546b14║學，此非清淨心也。自性常生智慧，行平等慈，下心
X24n0461_p0546b15║恭敬一切眾生，是修行人清淨心也。若不自淨其
X24n0461_p0546b16║心，愛著清淨處，心有所住，即是著法相。見色著色，
X24n0461_p0546b17║住色生心，即是迷人也。見色離色，不住色生心，即
X24n0461_p0546b18║是悟人。住色生心，如雲蔽天。不住色生心，如空無
X24n0461_p0546b19║雲，日月長照。住色生心，即是妄念。不住色生心，即
X24n0461_p0546b20║是真智。妄念生則暗，真智照則明。明即煩惱不生，
X24n0461_p0546b21║暗則六塵競起。
X24n0461_p0546b22║應無（至）其心　退後。退後看看頑石動。　頌曰：
X24n0461_p0546b23║山堂靜夜坐無言，寂寂寥寥本自然。
X24n0461_p0546b24║何事西風動林野，一聲寒鴈唳長天。
X24n0461_p0546c01║新注：　問意，以菩薩修六度梵行，莊嚴淨土，現身
X24n0461_p0546c02║說法，是有所取，云何不取？答意，以菩薩雖修梵行
X24n0461_p0546c03║莊嚴，是無作行，稱性莊嚴，故曰即非莊嚴，是名莊
X24n0461_p0546c04║嚴。既而如來又囑善現云：為菩薩者，應如是生清
X24n0461_p0546c05║淨心，乃非取而取。如維摩經云：隨其心淨，則佛土
X24n0461_p0546c06║淨。斯之謂也。若於六塵生著，不名清淨。故又告云：
X24n0461_p0546c07║應無所住而生其心。
X24n0461_p0546c08║新注七斷受得報身是取疑，　此疑亦從第三疑
X24n0461_p0546c09║中不可取而來。
X24n0461_p0546c10║須菩提！譬如有人，身如須彌山王。於意云何，是身為
X24n0461_p0546c11║大不？須菩提言：甚大，世尊！何以故？佛說非身，是名大
X24n0461_p0546c12║身。
X24n0461_p0546c13║色身雖大，內心量小，不名大身；內心量大，等虗空
X24n0461_p0546c14║界，方名大身。色身縱如須彌，終不為大也。
X24n0461_p0546c15║須菩（至）大身。　設有，向甚麼處看？　頌曰：
X24n0461_p0546c16║擬把須彌作幻軀，饒君膽大更心鹿。
X24n0461_p0546c17║目前指出千般有，我道其中一也無。
X24n0461_p0546c18║便從這裡入。
X24n0461_p0546c19║新注：　須彌山者，梵語須彌盧，華言妙高。此山四
X24n0461_p0546c20║寶所成，高出眾山之上，故稱山王。佛之報身，遠離
X24n0461_p0546c21║諸漏，名之為非。尊重奇特，名之為大。佛之問意，以
X24n0461_p0546c22║聖人之法，既無為無取，所得報身，豈非有取。恐有
X24n0461_p0546c23║此疑，故設喻為問。而善現即知須彌自無分別我
X24n0461_p0546c24║是山王，故得為大。報身離著，亦復如是。故曰佛說
X24n0461_p0547a01║非身，是名大身。
X24n0461_p0547a02║○無為福勝分第十一
X24n0461_p0547a03║有為之福限量有窮，無為之福殊勝無比，故受
X24n0461_p0547a04║之以無為福勝分。
X24n0461_p0547a05║須菩提！如恒河中所有沙數，如是沙等恒河。於意云
X24n0461_p0547a06║何？是諸恒河沙寧為多不？須菩提言：甚多，世尊！但諸
X24n0461_p0547a07║恒河尚多無數，何況其沙。
X24n0461_p0547a08║須菩提（至）其沙。　前三三，後三三。　頌曰：
X24n0461_p0547a09║一二三四數恒沙，沙等恒河數更多，
X24n0461_p0547a10║算盡目前無一法，方能靜處薩婆訶。
X24n0461_p0547a11║須菩提！我今實言告汝，若有善男子、善女人，以七寶
X24n0461_p0547a12║滿爾所恒河沙數三千大千世界，以用布施，得福多
X24n0461_p0547a13║不？須菩提言：甚多，世尊！佛告須菩提：若善男子、善女
X24n0461_p0547a14║人，於此經中，乃至受持四句偈等，為佗人說，而此福
X24n0461_p0547a15║德，勝前福德。
X24n0461_p0547a16║布施七寶，得三界中富貴報。講說大乘經典，令諸
X24n0461_p0547a17║聞者生大智慧，成無上道。當知受持福德，勝前七
X24n0461_p0547a18║寶福德。
X24n0461_p0547a19║須菩提（至）福德　真鍮不換金。　頌曰：
X24n0461_p0547a20║入海算沙徒費力，區區未免走塵埃。
X24n0461_p0547a21║爭如運出家珍寶，枯木生花別是春。
X24n0461_p0547a22║新注：　恒河，天竺之河，周四十里。佛多近是說法，
X24n0461_p0547a23║故取為喻。前說一大千世界七寶布施，以喻持說
X24n0461_p0547a24║福勝。今以無量大千世界七寶布施，不如持說此
X24n0461_p0547b01║經四句，其福轉勝於彼。此則前少後多，蓋漸化眾
X24n0461_p0547b02║生，令起信心故也。
X24n0461_p0547b03║○尊重正教分第十二
X24n0461_p0547b04║是經所在，天龍敬事，故受之以尊重正教分。
X24n0461_p0547b05║復次，須菩提！隨說是經乃至四句偈等，當知此處一
X24n0461_p0547b06║切世間天、人、阿修羅，皆應供養如佛塔廟。
X24n0461_p0547b07║所在之處，如有人即說是經，若念念常行無念心、
X24n0461_p0547b08║無所得心，不作能所心說。若能遠離諸心，常依無
X24n0461_p0547b09║所得心，即此身中有如來全身舍利，故言如佛塔
X24n0461_p0547b10║廟。以無所得心說此經者，感得天龍八部悉來聽
X24n0461_p0547b11║受。心若不清淨，但為名聲利益而說是經者，死墮
X24n0461_p0547b12║三塗，有何利益？心若清淨，為說是經，令諸听者除
X24n0461_p0547b13║迷妄心，悟得本來佛性，常行真寶，感得天、人、阿修
X24n0461_p0547b14║羅等，皆來供養持經人也。
X24n0461_p0547b15║何況有人盡能受持讀誦。須菩提。當知是人成就最
X24n0461_p0547b16║上第一希有之法。若是經典所在之處。即為有佛若
X24n0461_p0547b17║尊重弟子。
X24n0461_p0547b18║自心誦得此經，自心解得經義，自心體得無著無
X24n0461_p0547b19║相之理，所在之處常修佛行，念念心無有間歇，即
X24n0461_p0547b20║自心是佛，故言所在之處則為有佛。
X24n0461_p0547b21║復次（至）弟子　合。如是　頌曰：
X24n0461_p0547b22║似海之深，如山之固。左旋右轉，不去不住。
X24n0461_p0547b23║出窟金毛獅子兒，全威哮吼眾狐疑。
X24n0461_p0547b24║深思不動干戈處，直攝天魔外道歸。
X24n0461_p0547c01║新注：　藏佛舍利之處謂之塔，奉佛形像之處謂
X24n0461_p0547c02║之廟，成就最上第一希有之法者，成無上佛果菩
X24n0461_p0547c03║提也。隨說此經四句偈處，天人當敬之如佛塔庿，
X24n0461_p0547c04║況能具足持誦者耶？經典所在之處，固當敬了如
X24n0461_p0547c05║佛現在。若尊重弟子者，若猶及也，言說經弟子亦
X24n0461_p0547c06║當重之，蓋能續佛慧命故也。
X24n0461_p0547c07║○如法受持分第十三
X24n0461_p0547c08║至道無名，假之方便，以是名字，行者受持，故受
X24n0461_p0547c09║之以如法受持分。
X24n0461_p0547c10║爾時須菩提白佛言：世尊！當何名此經？我等云何奉
X24n0461_p0547c11║持？佛告須菩提：是經名為金剛般若波羅蜜，以是名
X24n0461_p0547c12║字汝當奉持。
X24n0461_p0547c13║爾時（至）奉持　今日小出大遇。　頌曰：
X24n0461_p0547c14║火不能燒，水不能溺，風不能飄，刀不能劈。
X24n0461_p0547c15║軟似兜羅，硬如鐵璧。天上人間，古今不識。
X24n0461_p0547c16║咦！
X24n0461_p0547c17║所以者何？須菩提，佛說般若波羅蜜，即非般若波羅
X24n0461_p0547c18║蜜。
X24n0461_p0547c19║佛說般若波羅蜜，令諸學人用智慧除却愚心生
X24n0461_p0547c20║滅，生滅除盡即到彼岸。若心有所得不到彼岸，心
X24n0461_p0547c21║無一法可得即是彼岸，口說心行乃是到彼岸。
X24n0461_p0547c22║所以（至）羅蜜　猶較些子。　頌曰：
X24n0461_p0547c23║一手擡，一手搦。左邊吹，右邊拍。
X24n0461_p0547c24║無絃彈出無生樂。
X24n0461_p0548a01║不囑宮商格調新，知音知後徒名邈。
X24n0461_p0548a02║須菩提，於意云何？如來有所說法不？須菩提白佛言：
X24n0461_p0548a03║世尊，如來無所說。
X24n0461_p0548a04║佛問須菩提：如來說法，心有所得不？須菩提知如
X24n0461_p0548a05║來說法，心無所得，故言無所說也。如來意者，欲令
X24n0461_p0548a06║世人離有所得之心，故說般若波羅蜜法，令一切
X24n0461_p0548a07║人聞之，皆發菩提心，悟無生理，成無上道。
X24n0461_p0548a08║須菩（至）所說　低聲。低聲　頌曰：
X24n0461_p0548a09║入草求人不奈何，利刀斫了手摩挲。
X24n0461_p0548a10║雖然出入無蹤迹，紋彩全彰見也麼。
X24n0461_p0548a11║新注：　善現既聞是希有之法，則生忻樂，故問經
X24n0461_p0548a12║名及受持之法。佛答：此經名金剛般若者，為能斷
X24n0461_p0548a13║一切疑執，故當如是奉持。能斷疑執，雖用般若智，
X24n0461_p0548a14║然法性本空，不可取著，故云即非般若波羅蜜也。
X24n0461_p0548a15║如來又慮善現未達般若性空，謂有言說，故又詰
X24n0461_p0548a16║云：如來有所說不？而善現了知說即無說，乃答云：
X24n0461_p0548a17║如來無所說也。
X24n0461_p0548a18║須菩提！於意云何？三千大千世界所有微塵，是為多
X24n0461_p0548a19║不？須菩提言：甚多，世尊！須菩提！諸微塵，如來說非微
X24n0461_p0548a20║塵，是名微塵。如來說世界非世界，是名世界。
X24n0461_p0548a21║如來說眾生性中妄念，如三千大千世界中所有
X24n0461_p0548a22║微塵，一切眾生被妄念微塵起滅不停，遮蔽佛性，
X24n0461_p0548a23║不得解脫。若能念念真正修般若波羅蜜，無著無
X24n0461_p0548a24║相之行，了妄念塵勞即清淨法性，妄念既無，即非
X24n0461_p0548b01║微塵，是名微塵。了真即妄，了妄即真，真妄俱泯，無
X24n0461_p0548b02║別有法，故云是名微塵。性中無塵勞，即是佛世界；
X24n0461_p0548b03║心中有塵勞，即是眾生世界。了諸妄念空寂，故云
X24n0461_p0548b04║非世界。證得如來法身，普見塵剎，應用無方，是名
X24n0461_p0548b05║世界。
X24n0461_p0548b06║須菩（至）世界。　南瞻部州，北𣠵單越。　頌曰：
X24n0461_p0548b07║頭指天，脚踏地，飢則飡，困則眠。
X24n0461_p0548b08║此土西天，西天此土。
X24n0461_p0548b09║到處元正便是年，南北東西祗者是。
X24n0461_p0548b10║新注：　此節文意，由前施寶得福而來。蓋以無量
X24n0461_p0548b11║大千世界七寶布施，得福雖多，然是貪等煩惱染
X24n0461_p0548b12║因，流轉生死，遂以世界微塵為喻。塵乃無情之物，
X24n0461_p0548b13║不生貪等煩惱染因，是則有為福報，不及微塵之
X24n0461_p0548b14║無情。況持說此經，是遠離煩惱之因，能取菩提而
X24n0461_p0548b15║不勝耶？非微塵非世界者，非煩惱染因微塵世界
X24n0461_p0548b16║也乃是無記微塵世界無記猶無情，謂不起善惡
X24n0461_p0548b17║也。
X24n0461_p0548b18║須菩提，於意云何？可以三十二相見如來不？不也，世
X24n0461_p0548b19║尊。不可以三十二相得見如來。何以故？如來說三十
X24n0461_p0548b20║二相，即是非相，是名三十二相。
X24n0461_p0548b21║三十二相者，是三十二清淨行。三十二清淨行者，
X24n0461_p0548b22║於五根中修六波羅蜜，於意根中修無相、無為，是
X24n0461_p0548b23║名三十二清淨行。常修此三十二清淨行，即得成
X24n0461_p0548b24║佛；若不修三十二相清淨行，終不成佛。但愛著如
X24n0461_p0548c01║來三十二相，自不修三十二相行，終不得見如來。
X24n0461_p0548c02║須菩（至）二相　借婆衫子拜婆年。　頌曰：
X24n0461_p0548c03║你有我亦有，君無我亦無。
X24n0461_p0548c04║有無俱不立，相對觜盧都。
X24n0461_p0548c05║新注：　三十二相者，應身相也。非相者，非法身相
X24n0461_p0548c06║也。是名三十二相者，有感即應，不妨說三十二相
X24n0461_p0548c07║也。施寶之福，縱能成佛身相，但是應身，不及持說
X24n0461_p0548c08║功德，能成法身之體也。
X24n0461_p0548c09║須菩提！若有善男子、善女人，以恒河沙等身命布施；
X24n0461_p0548c10║若復有人，於此經中，乃至受持四句偈等，為他人說，
X24n0461_p0548c11║其福甚多。
X24n0461_p0548c12║世間重者，莫過於身命。菩薩為法，於無量劫中，捨
X24n0461_p0548c13║施身命，與一切眾生。其福雖多，亦不如受持此經
X24n0461_p0548c14║四句之福。多劫捨身，不了空義。妄心不除，元是眾
X24n0461_p0548c15║生。一念持經，我人頓盡。妄想既除，言下成佛。故知
X24n0461_p0548c16║多劫捨身，不如持經四句之福。
X24n0461_p0548c17║須菩（至）甚多　兩彩一賽。　頌曰：
X24n0461_p0548c18║伏手滑槌不換劒，善使之人皆總便。
X24n0461_p0548c19║不用安排本現成，箇中須是英靈漢。
X24n0461_p0548c20║囉囉哩，哩囉囉。山花笑，野鳥歌。
X24n0461_p0548c21║此時如得意，隨處薩婆訶。
X24n0461_p0548c22║新注：　七寶布施，外財也。身命布施，內財也。身施
X24n0461_p0548c23║者，如尸毗王代鴿是也。命施者，如薩埵飼虎是也。
X24n0461_p0548c24║以輕重較之，則外財輕而易，內財重而難。然此二
X24n0461_p0549a01║施，皆有為有漏因果，總不如持說四句，能取菩提
X24n0461_p0549a02║之妙果也。
X24n0461_p0549a03║○離相寂滅分第十四
X24n0461_p0549a04║聞經解義，獨悟實相，故受之以離相寂滅分。
X24n0461_p0549a05║爾時，須菩提聞說是經，深解義趣，涕淚悲泣而白佛
X24n0461_p0549a06║言：希有，世尊！佛說如是甚深經典，我從昔來所得慧
X24n0461_p0549a07║眼，未曾得聞如是之經。
X24n0461_p0549a08║爾時（至）之經　好笑當面諱了。　頌曰：
X24n0461_p0549a09║自小來來慣遠方，幾迴衡嶽渡瀟湘。
X24n0461_p0549a10║一朝蹈著家鄉路，始覺途中日月長。
X24n0461_p0549a11║世尊！若復有人得聞是經，信心清淨則生實相，當知
X24n0461_p0549a12║是人成就第一希有功德。
X24n0461_p0549a13║自性不痴名慧眼，聞法自悟名法眼。須菩提，是阿
X24n0461_p0549a14║羅漢於五百弟子中解空第一，已曾勤奉多佛，豈
X24n0461_p0549a15║得不聞如是深法？豈於釋迦牟尼佛所始言聞之？
X24n0461_p0549a16║然或是須菩提於往昔所得乃聲聞慧眼，至今方
X24n0461_p0549a17║悟佛意，故始得聞如是深經，悲昔未悟故涕淚悲
X24n0461_p0549a18║泣，聞經諦念謂之清淨，從清淨體中流出般若波
X24n0461_p0549a19║羅蜜多深法，當知決定成就諸佛功德也。
X24n0461_p0549a20║世尊！是實相者即是非相，是故如來說名實相。
X24n0461_p0549a21║雖行清淨行，若見垢淨二相，當情並是垢也，即非
X24n0461_p0549a22║清淨心也。但心有所得，即非實相也。
X24n0461_p0549a23║世尊（至）實相。　山河大地甚處得來？　頌曰：
X24n0461_p0549a24║遠觀山有色，近聽水無聲。
X24n0461_p0549b01║春去華猶在，人來鳥不驚。
X24n0461_p0549b02║頭頭皆顯露，物物體元平。
X24n0461_p0549b03║如何言不會，祗為太分明。
X24n0461_p0549b04║世尊！我今得聞如是經典，信解受持，不足為難。
X24n0461_p0549b05║世尊（至）為難。　若不得後語，前語也難圓。　頌曰：
X24n0461_p0549b06║難難難，如平地上青天。
X24n0461_p0549b07║易易易，似和衣一覺睡。
X24n0461_p0549b08║行船盡在把梢人，誰道波濤從地起。
X24n0461_p0549b09║若當來世後五百歲，其有眾生得聞是經信解受持，
X24n0461_p0549b10║是人即為第一希有。
X24n0461_p0549b11║若當（至）希有。　行住坐臥著衣喫飯，更有甚麼事？
X24n0461_p0549b12║　頌曰：
X24n0461_p0549b13║氷不熱，火不寒，土不濕，水不乾。
X24n0461_p0549b14║金剛脚蹈地，幡竿頭指天。
X24n0461_p0549b15║若人信得及，北斗向南看。
X24n0461_p0549b16║何以故？此人無我相、無人相、無眾生相、無壽者相。所
X24n0461_p0549b17║以者何？我相即是非相，人相、眾生相、壽者相即是非
X24n0461_p0549b18║相。何以故？離一切諸相即名諸佛。
X24n0461_p0549b19║須菩提深悟佛意，蓋自見業盡垢除，慧眼明徹，信
X24n0461_p0549b20║解受持，即無難也。世尊在世諸法之時，亦有無量
X24n0461_p0549b21║眾生不能信解受持，何必獨言後五百歲？蓋佛在
X24n0461_p0549b22║之日，雖有中下根不信及懷疑者，即往問佛，佛即
X24n0461_p0549b23║隨宜為說，無不契悟。佛滅後後五百歲，漸至末法，
X24n0461_p0549b24║去聖遙遠，但存言教，人若有疑，無處咨決，愚迷抱
X24n0461_p0549c01║執，不悟無生，著相馳求，輪迴諸有，於此時中，得聞
X24n0461_p0549c02║深經，清心敬信，悟無生理者，甚為希有，故言第一
X24n0461_p0549c03║希有。於如來滅後後五百歲，若復有人能於般若
X24n0461_p0549c04║波羅蜜甚深經典信解受持者，即知此人無我、人、
X24n0461_p0549c05║眾生、壽者之相，無此四相，是名實相，即是佛心，故
X24n0461_p0549c06║曰離一切諸相，則名諸佛。
X24n0461_p0549c07║何以（至）諸佛　心不負人無面慚色。　頌曰：
X24n0461_p0549c08║舊竹生新筍，新華長舊枝。
X24n0461_p0549c09║雨催行客路，風送片帆皈。
X24n0461_p0549c10║竹密不妨流水過，山高豈礙白雲飛。
X24n0461_p0549c11║新注：　善現知捨身命之重，所感之福，不如持說
X24n0461_p0549c12║之勝，得聞此法，感佛恩深，遂悲泣流涕，讚言希有。
X24n0461_p0549c13║自謂從昔以來，未曾聞是經典，蓋由信經清淨，能
X24n0461_p0549c14║生乎實相。又謂我今值佛，獲聞是經，不以為難，而
X24n0461_p0549c15║未來眾生，得聞是經法，始為希有。所以希有者，以
X24n0461_p0549c16║依此經修行，不起我人眾生壽者四相，即我空也。
X24n0461_p0549c17║言非相者，即法空也。離此諸相，即成正覺，故曰即
X24n0461_p0549c18║名諸佛也。
X24n0461_p0549c19║佛告須菩提：如是，如是！
X24n0461_p0549c20║佛印可須菩提所解，善契我心，故重言如是也。
X24n0461_p0549c21║若復有人得聞是經，不驚、不怖、不畏，當知是人甚為
X24n0461_p0549c22║希有。
X24n0461_p0549c23║聲聞久著法相，執有為解，不了諸法本空，一切文
X24n0461_p0549c24║字皆是假立，忽聞深經，諸相不生，言下即佛，所以
X24n0461_p0550a01║驚怖。唯是上根菩薩，得聞此理，歡喜受持，心無畏
X24n0461_p0550a02║怖退轉。如此之流，甚為希有。
X24n0461_p0550a03║佛告（至）希有　祗是自家底。　頌曰：
X24n0461_p0550a04║毛吞巨海水，芥子納須彌。
X24n0461_p0550a05║碧漢一輪滿，清光六合輝。
X24n0461_p0550a06║蹈得故關田地穩，更無南北與東西。
X24n0461_p0550a07║何以故？須菩提！如來說第一波羅蜜，即非第一波羅
X24n0461_p0550a08║蜜，是名第一波羅蜜。
X24n0461_p0550a09║口說心不行即非，口說心行即是；心有能所即非，
X24n0461_p0550a10║心無能所即是也。
X24n0461_p0550a11║何以（至）羅蜜　八字。打開兩手分付。　頌曰：
X24n0461_p0550a12║是名第一波羅蜜，萬別千差從此出。
X24n0461_p0550a13║鬼面神頭對面來，此時莫道不相識。
X24n0461_p0550a14║新注：　如是如是者，然之辭也。大乘之法，本是難
X24n0461_p0550a15║信難解，然非大乘根器，卒聞是法，未免驚愕疑怖
X24n0461_p0550a16║畏懼。能聞是法而不驚畏者，實為希有。此希有法，
X24n0461_p0550a17║無與等者，故名第一。然猶慮其於法取著，其法本
X24n0461_p0550a18║離言說，故云非第一波羅蜜。有因緣故，亦可得說，
X24n0461_p0550a19║故名第一波羅蜜。
X24n0461_p0550a20║新注八斷持說未脫苦果疑，　此疑從第七疑中
X24n0461_p0550a21║捨身布施而來。
X24n0461_p0550a22║須菩提！忍辱波羅蜜，如來說非忍辱波羅蜜。
X24n0461_p0550a23║見有辱境當情即非，不見辱境當情即是；見有身
X24n0461_p0550a24║相當彼所害即非，不見有身相當彼所害即是；
X24n0461_p0550b01║何以故？須菩提！如我昔為歌利王割截身體，我於爾
X24n0461_p0550b02║時，無我相、無人相、無眾生相、無壽者相。
X24n0461_p0550b03║須菩（至）者相　智不責愚。　頌曰：
X24n0461_p0550b04║如刀斷水，似火吹光。明來暗去，那事無妨。
X24n0461_p0550b05║歌利王，歌利王，
X24n0461_p0550b06║誰知遠煙浪，別有好思量。
X24n0461_p0550b07║何以故？我於往昔節節支解時，若有我相、人相、眾生
X24n0461_p0550b08║相、壽者相，應生瞋恨。
X24n0461_p0550b09║如來因中，在初地時，為忍辱仙人，被歌利王割截
X24n0461_p0550b10║身體，無一念痛惱之心。若有痛惱之心，即生嗔恨。
X24n0461_p0550b11║歌利王是梵語，此云無道極惡君也。一說如來因
X24n0461_p0550b12║中，曾為國王，常行十善，利益蒼生。國人歌讚此王，
X24n0461_p0550b13║故云歌利王求無上菩提，修忍辱行。爾時天帝釋
X24n0461_p0550b14║化作旃陀羅，乞王身肉，即割施，殊無嗔惱。今存二
X24n0461_p0550b15║說，於理俱通。
X24n0461_p0550b16║須菩提！又念過去於五百世作忍辱仙人，於爾所世
X24n0461_p0550b17║無我相、無人相、無眾生相、無壽者相。
X24n0461_p0550b18║如來因中於五百世修行忍辱波羅蜜，以得四相
X24n0461_p0550b19║不生。如來自述性因者，欲令一切修行人成就忍
X24n0461_p0550b20║辱波羅蜜。行忍辱波羅蜜行人既行忍辱行者，不
X24n0461_p0550b21║見一切人過惡冤親，平等無是無非，被他打罵殘
X24n0461_p0550b22║害，歡喜受之倍加恭敬。行如是行者，即能成就忍
X24n0461_p0550b23║辱波羅蜜也。
X24n0461_p0550b24║何以（至）者相。　目前無法，從教柳綠華紅；耳畔無
X24n0461_p0550c01║聞，一任鸎吟燕語。　頌曰：
X24n0461_p0550c02║四大元無我，五蘊歸皆空。
X24n0461_p0550c03║廓落虗無理，乾坤萬古同。
X24n0461_p0550c04║妙峯巍巍常如故，誰管顛號括地風。
X24n0461_p0550c05║新注：　忍辱者，六度之一也。安受曰忍也，毀害曰
X24n0461_p0550c06║辱。前云捨身命之福報，是生死苦因，不及持說福。
X24n0461_p0550c07║此之行忍辱，亦捨身命，不成苦因者，何耶？蓋能達
X24n0461_p0550c08║法無我，到於彼岸。說非忍辱波羅蜜者，即遣著也。
X24n0461_p0550c09║如是忍行，佛昔行故，引歌利王之事以證之。梵語
X24n0461_p0550c10║歌利王，華言極惡。佛於宿世，曾作仙人，山中修道。
X24n0461_p0550c11║王因田獵，見而不喜，遂割其耳鼻，截其手足。時仙
X24n0461_p0550c12║人略無嗔恨，以慈忍力，身復如故。蓋能了達我、人、
X24n0461_p0550c13║眾生、壽者，四相皆空，非惟無苦，亦乃有樂也。又引
X24n0461_p0550c14║過去五百世中，作忍辱仙以證之者，明行忍行，非
X24n0461_p0550c15║止一世也。
X24n0461_p0550c16║是故，須菩提！菩薩應離一切相，發阿耨多羅三藐三
X24n0461_p0550c17║菩提心。
X24n0461_p0550c18║是故（至）提心。　是即此用、離此用。　頌曰：
X24n0461_p0550c19║得之在心，應之於手。雪月風華，天長地久。
X24n0461_p0550c20║朝朝鷄向五更啼，春來處處山華秀。
X24n0461_p0550c21║不應住色生心，不應住聲、香、味、觸、法生心，應生無所
X24n0461_p0550c22║住心。
X24n0461_p0550c23║不應住色生心者，是都標也。聲香等別列其名也。
X24n0461_p0550c24║於此六塵起憎愛心，由此安心積集無量業結覆
X24n0461_p0551a01║蓋佛性，雖種種勤苦修行，不除心垢無解脫之理，
X24n0461_p0551a02║推其根本都由色上住心。如能念念常行般若波
X24n0461_p0551a03║羅蜜，推諸法空不生計著，念念常自精進，一心守
X24n0461_p0551a04║護無令放逸。淨名經云：上求一切智無非時求。大
X24n0461_p0551a05║般若經云：菩薩摩訶薩晝夜精勤，常住般若波羅
X24n0461_p0551a06║蜜多相應作意，無時暫捨。
X24n0461_p0551a07║若心有住，則為非住。
X24n0461_p0551a08║若心住涅槃，非是菩薩住處。不住涅槃，不住諸法，
X24n0461_p0551a09║一切處不住，方是菩薩住處。上文說應無所住而
X24n0461_p0551a10║生其心是也。
X24n0461_p0551a11║是故佛說：菩薩心不應住色布施。須菩提！菩薩為利
X24n0461_p0551a12║益一切眾生，應如是布施。
X24n0461_p0551a13║菩薩不為求望自身快樂而行布施，但為內破慳
X24n0461_p0551a14║心，外利益一切眾生而行布施也。
X24n0461_p0551a15║不應（至）布施。　有佛處不得住，無佛處急走過，三
X24n0461_p0551a16║十年後莫言不道。　頌曰：
X24n0461_p0551a17║朝遊南岳，暮住天台。追而不及，忽然自來。
X24n0461_p0551a18║獨行獨坐無拘繫，得寬懷處且寬懷。
X24n0461_p0551a19║如來說一切諸相即是非相，又說一切眾生則非眾
X24n0461_p0551a20║生。
X24n0461_p0551a21║如者，不生；來者，不滅。不生者，我、人不生；不滅者，覺、
X24n0461_p0551a22║照不滅。下文云：如來者，無所從來，亦無所去，故名
X24n0461_p0551a23║如來。如來說我、人等相畢竟可破壞，非真實體也。
X24n0461_p0551a24║一切眾生盡是假名，若離妄心，即無眾生可得，故
X24n0461_p0551b01║言即非眾生。
X24n0461_p0551b02║如來（至）眾生　別有長處不妨拈出。　頌曰：
X24n0461_p0551b03║不是眾生不是相，春暖黃鶯啼柳上。
X24n0461_p0551b04║說盡山雲海月情，依前不會空惆悵。
X24n0461_p0551b05║休惆悵，萬里無雲天一樣。
X24n0461_p0551b06║新注：　佛累世行忍，以無我故，得成菩提。故發菩
X24n0461_p0551b07║提之心，應須離一切相。離相即不住色等六塵，當
X24n0461_p0551b08║生無所住心，即菩提因。若心有住，不名菩薩，故曰
X24n0461_p0551b09║非住。菩薩所行六度，皆應離相。色為六塵之首，施
X24n0461_p0551b10║為六度之初，故云不應住色布施。如是行施，為利
X24n0461_p0551b11║群生。若存施受之心，又非妙行，故曰非眾生也。
X24n0461_p0551b12║新注九斷能證無體非因疑，　此疑從第八疑中
X24n0461_p0551b13║利生行施而來。
X24n0461_p0551b14║須菩提！如來是真語者、實語者、如語者、不誑語者、不
X24n0461_p0551b15║異語者。
X24n0461_p0551b16║真語者，說一切有情無情皆有佛性。實語者，說眾
X24n0461_p0551b17║生造惡業定受苦報。如語者，說眾生修善法定有
X24n0461_p0551b18║樂報。不誑語者，說般若波羅蜜法出生三世佛決
X24n0461_p0551b19║定不虗。不異語者，如來所說初善中善後善旨意
X24n0461_p0551b20║微妙，一切天魔外道無有能超勝及破壞佛語者也。
X24n0461_p0551b21║須菩（至）語者。　知恩者少，負恩者多。　頌曰：
X24n0461_p0551b22║兩箇五百是一貫，阿爺元是丈夫漢。
X24n0461_p0551b23║分明對面報渠言，爭奈好心無好報。
X24n0461_p0551b24║真語者，實語者。阿呵呵，喏喏喏。
X24n0461_p0551c01║須菩提！如來所得法，此法無實無虗。
X24n0461_p0551c02║無實者，以法體空寂，無相可得，然中有恒沙性德，
X24n0461_p0551c03║用之不匱，故言無虗。欲言其實，無相可得；欲言其
X24n0461_p0551c04║虗，用而無間。是故不得言無，不得言有。無而不無，
X24n0461_p0551c05║言譬不及者，其惟真智乎！若不離相修行，無由臻
X24n0461_p0551c06║此。
X24n0461_p0551c07║須菩（至）無虗　水中鹹味色裏膠青。　頌曰：
X24n0461_p0551c08║硬似鉄，軟如酥。看時有，覓還無。
X24n0461_p0551c09║雖然步步常相守，要且無人識得渠。
X24n0461_p0551c10║咦！
X24n0461_p0551c11║新注：　如來所得妙果，如理而證，離於言說。何故
X24n0461_p0551c12║累稱持說功德，勝餘布施等福耶？然佛無所證而
X24n0461_p0551c13║證，無所說而說。所證所說，無不當理。恐善現未達
X24n0461_p0551c14║此意，故又告云是真實等語。真語者，說佛菩提也。
X24n0461_p0551c15║實語者，說小乘法也。不異語者，說授記事也。不誑
X24n0461_p0551c16║語者，不誑眾生也。古譯無此一句。無實無虗者，如
X24n0461_p0551c17║來所證之法，本離言說，故曰無實。對機有說，故曰
X24n0461_p0551c18║無虗也。
X24n0461_p0551c19║新注：十、斷如徧有得無得疑。　此疑遠從第三疑
X24n0461_p0551c20║中一切賢聖皆以無為法得名而來。
X24n0461_p0551c21║須菩提！若菩薩心住於法而行布施，如人入闇即無
X24n0461_p0551c22║所見。
X24n0461_p0551c23║於一切法心有住著，則不了三輪體空，如盲者處
X24n0461_p0551c24║暗，無所曉了。華嚴經云：聲聞在如來會中，聞法如
X24n0461_p0552a01║盲如聾，為住諸法相故也。
X24n0461_p0552a02║若菩薩心不住法而行布施，如人有目，日光明照，見
X24n0461_p0552a03║種種色；
X24n0461_p0552a04║若菩薩常行般若波羅蜜多，無著無相行，如人有
X24n0461_p0552a05║目處於皎日之中，何所不見也？
X24n0461_p0552a06║新注：　聖人以無為真如得名。然真如之體，徧一
X24n0461_p0552a07║切時，徧一切處。何故眾生有得者，有不得者？蓋心
X24n0461_p0552a08║有住法不住法之異耳。住者，住著也。如行布施，不
X24n0461_p0552a09║達三輪體空，名為住法。心既住法，不成檀波羅蜜。
X24n0461_p0552a10║如入暗中，則無所見。若達三輪體空，則心無所住，
X24n0461_p0552a11║即成檀波羅蜜。如人有目，在日光中，見諸色相也。
X24n0461_p0552a12║須菩提！當來之世，若有善男子、善女人，能於此經受
X24n0461_p0552a13║持讀誦，則為如來以佛智慧，悉知是人、悉見是人，皆
X24n0461_p0552a14║得成就無量無邊功德。
X24n0461_p0552a15║當來之世者，如來滅後，後五百歲，濁惡之世，邪法
X24n0461_p0552a16║競起，正法難行。於此時中，若有善男子、善女人，得
X24n0461_p0552a17║遇此經，從師稟受，讀誦在心，精進不妄，依義修行，
X24n0461_p0552a18║悟入佛之知見，則能成就阿耨菩提，以是三世諸
X24n0461_p0552a19║佛無不知之。
X24n0461_p0552a20║須菩（至）功德　因地而倒。因地而起地，向你道甚
X24n0461_p0552a21║麼？　頌曰：
X24n0461_p0552a22║世間萬事不如常，又不驚人又久長。
X24n0461_p0552a23║如常恰似秋風至，無意涼人人自涼。
X24n0461_p0552a24║新注：　言未來世中，若有受持讀誦者，佛眼佛智，
X24n0461_p0552b01║悉能知見，既行勝因，必成妙果，故曰成就無量無
X24n0461_p0552b02║邊功德也。
X24n0461_p0552b03║○持經功德分第十五
X24n0461_p0552b04║受持讀誦，自利利佗，功德無邊，不可稱量，故受
X24n0461_p0552b05║之以持經功德分。
X24n0461_p0552b06║須菩提！若有善男子、善女人，初日分以恒河沙等身
X24n0461_p0552b07║布施，中日分復以恒河沙等身布施，後日分亦以恒
X24n0461_p0552b08║河沙等身布施，如是無量百千萬億劫以身布施。若
X24n0461_p0552b09║復有人聞此經典，信心不逆，其福勝彼，何況書寫、受
X24n0461_p0552b10║持、讀誦、為人解說。
X24n0461_p0552b11║佛說末法之時，得聞此經，信心不逆，四相不生，即
X24n0461_p0552b12║是佛之知見。此人功德，勝前多劫捨身功德，百千
X24n0461_p0552b13║萬億，不可譬喻。一念聞經，其福尚多，何況更能書
X24n0461_p0552b14║寫、受持、讀誦、為人解說。當知此人，決定成就阿耨
X24n0461_p0552b15║多羅三藐三菩提。所以種種方便，為說如是甚深
X24n0461_p0552b16║經典，俾離諸相，得阿耨多羅三藐三菩提，所得福
X24n0461_p0552b17║德，無有邊際。蓋緣多劫捨身，不了諸法本空，心有
X24n0461_p0552b18║能所，未離眾生之見。如能聞經悟道，我人頓盡。言
X24n0461_p0552b19║下即佛將捨身有漏之福，比持經無漏之慧，實不
X24n0461_p0552b20║可及。故雖十方聚寶，三世捨身，不如持經四句偈
X24n0461_p0552b21║注云：心有能所四字。一本云：有能捨所捨，心有元
X24n0461_p0552b22║來未離眾生之見。此解意又分明，故兩存之。
X24n0461_p0552b23║須菩（至）解說　人天福報。即不無佛法，未夢見在。
X24n0461_p0552b24║　頌曰：
X24n0461_p0552c01║初中後日發施心，功德無邊算莫窮。
X24n0461_p0552c02║爭似信心心不立，一拳打透太虗空。
X24n0461_p0552c03║新注：　初日分者，寅卯辰時也。中日分者，巳午未
X24n0461_p0552c04║時也。後日分者，申酉戌時也。如是一日三時，捨無
X24n0461_p0552c05║量身，歷無量劫，而行布施，世間固無此事。然佛設
X24n0461_p0552c06║此喻者，以況聞經生信，福德之勝，何況書寫受持
X24n0461_p0552c07║誦說者耶。信力曰受，念力曰持，對文曰讀，背文曰
X24n0461_p0552c08║誦。所謂書寫受持讀誦者，自行也。為人解說者，化
X24n0461_p0552c09║佗也。
X24n0461_p0552c10║須菩提！以要言之，是經有不可思議、不可稱量、無邊
X24n0461_p0552c11║功德。
X24n0461_p0552c12║持經之人心無我所，無我所故是佛心，佛心功德
X24n0461_p0552c13║無有邊際，故言不可稱量。
X24n0461_p0552c14║如來為發大乘者說？為發最上乘者說？
X24n0461_p0552c15║須菩（至）者何　如。斬一握絲，一斬一切斷。　頌曰：
X24n0461_p0552c16║一拳打倒化城關，一脚踢飜玄妙塞。
X24n0461_p0552c17║南北東西信步行。
X24n0461_p0552c18║休覓大悲觀自在，大乘說最上乘說。
X24n0461_p0552c19║一棒一條痕，一掌一握血。
X24n0461_p0552c20║若有人能受持、讀誦、廣為人說，如來悉知是人、悉見
X24n0461_p0552c21║是人，皆得成就不可量、不可稱、無有邊、不可思議功
X24n0461_p0552c22║德，如是人等即為荷擔如來阿耨多羅三藐三菩提。
X24n0461_p0552c23║大乘者，智慧廣大，善能建立一切法。最上乘者，不
X24n0461_p0552c24║見垢法可厭，不見淨法可求，不見眾生可度，不見
X24n0461_p0553a01║涅槃可證，不作度眾生心，不作不度眾生心，是名
X24n0461_p0553a02║最上乘，亦名一切智，亦名無生忍，亦名大般若。若
X24n0461_p0553a03║有人發心求佛無上道，聞此無相無為甚深之法，
X24n0461_p0553a04║即當信解受持，為人解說，令其深悟，不生毀謗，得
X24n0461_p0553a05║大忍力、大智慧力、大方便力，方能流通此經也。上
X24n0461_p0553a06║根之人，聞此經典，得深悟佛意，持自心經，見性究
X24n0461_p0553a07║竟，復起利佗之行，能為人解說，令諸學者，自悟無
X24n0461_p0553a08║相理，得見本性如來，成無上道。當知說法之人，所
X24n0461_p0553a09║得功德，無有邊際，不可稱量。聞經解義，如教修行，
X24n0461_p0553a10║復能廣為人說，令諸眾生，得悟修行無相無著之
X24n0461_p0553a11║行。以能行此行，有大智慧光明，出離塵勞。雖離塵
X24n0461_p0553a12║勞，不作離塵勞之念，即得阿耨多羅三藐三菩提，
X24n0461_p0553a13║故名荷擔如來。當知持經之人，自有無量無邊不
X24n0461_p0553a14║可思議功德。
X24n0461_p0553a15║若復（至）菩提。　擘開大華手，須是巨靈神。　頌曰：
X24n0461_p0553a16║堆山積岳來，一一盡塵埃。
X24n0461_p0553a17║眼裏瞳人碧，胸中氣若雷。
X24n0461_p0553a18║出邊沙塞靜，入國貫英才。
X24n0461_p0553a19║一片寸心如大海，波濤幾見去還來。
X24n0461_p0553a20║何以故？須菩提！若樂小法者，著我見、人見、眾生見、壽
X24n0461_p0553a21║者見，即於此經不能聽受讀誦、為人解說。
X24n0461_p0553a22║何名樂小法者？為二乘、聲聞人樂小果，不發大心
X24n0461_p0553a23║故，即於如來深法不能受持、讀誦、菩人解說。
X24n0461_p0553a24║何以（至）解說。　仁者見之謂之仁，智者見之謂之
X24n0461_p0553b01║智。　頌曰：
X24n0461_p0553b02║不學英雄不讀書，波波伇伇走長途。
X24n0461_p0553b03║娘生寶藏無心用，甘作無知餓死夫。
X24n0461_p0553b04║新注：　此般若之體，本絕言思，其功德廣大，不可
X24n0461_p0553b05║得而稱量，非樂小乘者所可得聞，故曰為發大乘
X24n0461_p0553b06║者說，為發最上乘者說。發大乘者，元住大乘之人
X24n0461_p0553b07║也。發最上乘者，初聞最妙大乘而能信解之人也。
X24n0461_p0553b08║如是之人，修行此法，則成就不可思議功德，故能
X24n0461_p0553b09║荷擔如來無上菩提。彼小乘不能聽受讀誦，為人
X24n0461_p0553b10║解說，為著此四見故也。
X24n0461_p0553b11║須菩提！在在處處若有此經，一切世間天、人、阿修羅
X24n0461_p0553b12║所應供養，當知此處則為是塔，皆應恭敬作禮圍繞，
X24n0461_p0553b13║以諸華香而散其處。
X24n0461_p0553b14║若人口誦般若，心行般若，在在處處，常行無為無
X24n0461_p0553b15║相之行。此人所在之處，如有佛塔，感得一切天人，
X24n0461_p0553b16║各持供養，作禮恭敬，與佛無異。能受持經者，是人
X24n0461_p0553b17║心中自有世尊，故云如佛塔。庿！當知所得福德，無
X24n0461_p0553b18║量無邊。
X24n0461_p0553b19║須菩（至）其處　鎮州蘿蔔雲門胡餅。　頌曰：
X24n0461_p0553b20║與君同步又同行，起坐相將歲月長。
X24n0461_p0553b21║渴飲飢飡常對面，不須迴首更思量。
X24n0461_p0553b22║新注：　塔為藏舍利之處，若天、人、阿修羅，固當敬
X24n0461_p0553b23║事。此般若經卷所在之處，是真法身舍利寶塔，可
X24n0461_p0553b24║不敬乎？
X24n0461_p0553c01║○能淨業障分第十六
X24n0461_p0553c02║恒沙罪業，一念消除，果報不空，豈經多劫？故受
X24n0461_p0553c03║之以能淨業障分。
X24n0461_p0553c04║復次，須菩提！若善男子、善女人受持讀誦此經，若為
X24n0461_p0553c05║人輕賤，是人先世罪業應墮惡道。以今世人輕賤故，
X24n0461_p0553c06║先世罪業則為銷滅，當得阿耨多羅三藐三菩提。
X24n0461_p0553c07║佛言：持經之人，各得一切天人恭敬供養。為前生
X24n0461_p0553c08║有重業障故，今生雖得受持諸佛如來甚深經典，
X24n0461_p0553c09║常被人輕賤，不得人恭敬供養。自以受持經典故，
X24n0461_p0553c10║不起人我等相，不問冤親，常行恭敬，心無惱恨，蕩
X24n0461_p0553c11║然無所計校，念念常行般若波羅蜜行，曾無退轉。
X24n0461_p0553c12║以能如是修行故，得無量劫以至今生，所有極惡
X24n0461_p0553c13║罪障，並能消滅。又約理而言，先世即是前念妄心，
X24n0461_p0553c14║今世即是後念覺心。以後念覺心，輕賤前念妄心，
X24n0461_p0553c15║妄不得住，故云先世罪業，即為消滅。妄念既滅，罪
X24n0461_p0553c16║業不成，即得菩提也。
X24n0461_p0553c17║復次（至）三菩提　不因一事不長一智。　頌曰：
X24n0461_p0553c18║讚不及，毀不及，若了一，萬事畢。
X24n0461_p0553c19║無欠無餘若大虗，為君題作波羅蜜。
X24n0461_p0553c20║新注：　持誦此經者，人當恭敬。而反被人輕賤者，
X24n0461_p0553c21║以宿罪業，可招惡報。由經力故，轉重為輕。被輕賤
X24n0461_p0553c22║故，其罪消滅，當得無上佛果。持經功德，可謂大矣。
X24n0461_p0553c23║須菩提！我念過去無量阿僧祗劫，於然燈佛前，得值
X24n0461_p0553c24║八百四千萬億那由佗諸佛，悉皆供養承事，無空過
X24n0461_p0554a01║者。若復有人，於後末世，能受持讀誦此經，所得功德，
X24n0461_p0554a02║於我所供養諸佛功德，百分不及一，千萬億分，乃至
X24n0461_p0554a03║算數譬喻所不能及。
X24n0461_p0554a04║供養恒沙諸佛，施寶滿三千界，捨身如微塵數，種
X24n0461_p0554a05║種福德不及。持經一念，悟無生理，息希望心，遠離
X24n0461_p0554a06║眾生顛倒知見，即到波羅蜜彼岸，永出三塗，證無
X24n0461_p0554a07║餘涅槃也。
X24n0461_p0554a08║須菩（至）能及　功不浪施。　頌曰：
X24n0461_p0554a09║億千供佛福無邊，爭似常將古教看。
X24n0461_p0554a10║白紙上邊書黑字，請君開眼目前觀。
X24n0461_p0554a11║風寂寂兮水連連，謝家人祗在魚船。
X24n0461_p0554a12║新注　阿僧祗，翻無數。時那由佗者，十億為洛叉，
X24n0461_p0554a13║十洛叉為俱胝，十俱胝為那由佗。如來於過去然
X24n0461_p0554a14║燈佛前供養無數諸佛，其功德可謂深且大矣，乃
X24n0461_p0554a15║言不及末世持經功德者何？然持經能生理解，得
X24n0461_p0554a16║證菩提，供佛雖感福報，但是事相，較以持經功德，
X24n0461_p0554a17║百千萬億分中不及一分者以此。又言算數譬喻
X24n0461_p0554a18║所不能及者，蓋事相之福是可思議之法，而般若
X24n0461_p0554a19║妙智忘能所，絕待對，不可得而思議者也。
X24n0461_p0554a20║須菩提！若善男子、善女人，於後末世，有受持讀誦此
X24n0461_p0554a21║經，所得功德，我若具說者，或有人聞，心則狂亂，狐疑
X24n0461_p0554a22║不信。
X24n0461_p0554a23║佛言：末法眾生，德薄垢重，嫉妬彌深，邪見熾盛。於
X24n0461_p0554a24║此時中，如有善男子、善女人，受持讀誦此經，圓成
X24n0461_p0554b01║法相，了無所得，念念常行慈悲喜捨，謙下柔和，究
X24n0461_p0554b02║竟成就無上菩提。或有人不知如來正法常在不
X24n0461_p0554b03║滅，聞說如來滅後，後五百歲，有人能成就無相心，
X24n0461_p0554b04║行無相行，得阿耨多羅三藐三菩提，則必心生驚
X24n0461_p0554b05║怖，狐疑不信。
X24n0461_p0554b06║須菩提！當知是經義不可思議，果報亦不可思議。
X24n0461_p0554b07║是經義者，即無著無相行也。云不可思議者，讚歎
X24n0461_p0554b08║無著無相行能成就阿耨多羅三藐三菩提也。
X24n0461_p0554b09║須菩（至）思議　各各眉毛眼上橫。　頌曰：
X24n0461_p0554b10║良藥多苦，忠言逆耳，冷暖自知，如魚飲水。
X24n0461_p0554b11║何須佗日待龍華，今朝先授菩提記。
X24n0461_p0554b12║新注：　此經非大乘根器不能持誦，而持誦所感
X24n0461_p0554b13║功德，豈常人可聞？聞必狐疑不信，故不具說。蓋此
X24n0461_p0554b14║經之義趣與其果報，不可思議故也。
X24n0461_p0554b15║○究竟無我分第十七
X24n0461_p0554b16║本來無我，安得有人？為度彼人故，權立我故，受
X24n0461_p0554b17║之以究竟無我分。
X24n0461_p0554b18║新注十一，斷安住降伏存我疑。　此疑從前諸文
X24n0461_p0554b19║無我人等相而來也。
X24n0461_p0554b20║爾時，須菩提白佛言：世尊！善男子、善女人發阿耨多
X24n0461_p0554b21║羅三藐三菩提心，云何應住？云何降伏其心？
X24n0461_p0554b22║新注：　善現初問此善至是復問者，何耶？問辭雖
X24n0461_p0554b23║同，其意則別，蓋所問不過住大乘降伏妄心而已。
X24n0461_p0554b24║初之問意，但問能住能降之法，此之問意，若謂我
X24n0461_p0554c01║能住我能降，存此分別，障於真證無住之道，故又
X24n0461_p0554c02║興此問也。
X24n0461_p0554c03║佛告須菩提：善男子、善女人發阿耨多羅三藐三菩
X24n0461_p0554c04║提心者，當生如是心：我應滅度一切眾生。滅度一切
X24n0461_p0554c05║眾生已，而無有一眾生實滅度者。
X24n0461_p0554c06║須菩提問佛：如來滅後後五百歲，若有人發阿耨
X24n0461_p0554c07║多羅三藐三菩提心，依何法而住？如何降伏其心？
X24n0461_p0554c08║佛言：當發度脫一切眾生心。度脫一切眾生盡得
X24n0461_p0554c09║成佛已，不得見有一眾生是我滅度者。何以故？為
X24n0461_p0554c10║除能所心，除有眾生心，亦除我見心也。
X24n0461_p0554c11║爾時（至）度者　有時因好月不覺過滄州。　頌曰：
X24n0461_p0554c12║若問云何住，非中及有無？
X24n0461_p0554c13║頭無纖草蓋，足不履閻浮。
X24n0461_p0554c14║細似隣虗㭊，輕如蝶舞初。
X24n0461_p0554c15║眾生滅盡知無滅，此是隨流大丈夫。
X24n0461_p0554c16║何以故？須菩提！若菩薩有我相、人相、眾生相、壽者相，
X24n0461_p0554c17║則非菩薩。
X24n0461_p0554c18║菩薩若見有眾生可度者，即是我相；有能度眾生
X24n0461_p0554c19║心，即是人相；謂涅槃可求，即是眾生相；見有涅槃
X24n0461_p0554c20║可證，即是壽者相。有此四相，即非菩薩也。
X24n0461_p0554c21║所以者何？須菩提！實無有法發阿耨多羅三藐三菩
X24n0461_p0554c22║提心者。
X24n0461_p0554c23║有法者，我、人等四法是也。不除四法，終不得菩提。
X24n0461_p0554c24║若言我發菩提心者，亦是人、我等法，人、我等法是
X24n0461_p0555a01║煩惱根本。
X24n0461_p0555a02║何以（至）心者　少佗一分又爭得。　頌曰：
X24n0461_p0555a03║獨坐修然一室空，更無南北與西東。
X24n0461_p0555a04║雖然不借陽和力，爭奈桃華一樣紅。
X24n0461_p0555a05║新注　此一節，文意亦與前同。但前是破情顯智，
X24n0461_p0555a06║所破之情，即我人等四相粗執。所顯之智，即般若
X24n0461_p0555a07║真智。自此而下，忘智顯理，破我人等四相細執。由
X24n0461_p0555a08║此賢位，漸入聖階矣。
X24n0461_p0555a09║新注十二斷佛因是有菩薩疑，　此疑從第十一
X24n0461_p0555a10║疑中實無有法發菩提心者而來。
X24n0461_p0555a11║須菩提！於意云何？如來於然燈佛所，有法得阿耨多
X24n0461_p0555a12║羅三藐三菩提不？
X24n0461_p0555a13║新注　由前云實無有法發菩提心者，意謂無發
X24n0461_p0555a14║心者，則無菩薩。若無菩薩，云何釋迦於然燈佛所，
X24n0461_p0555a15║名曰善慧，布髮掩泥，行菩薩道，得發記耶？佛恐善
X24n0461_p0555a16║現潛有此疑，故舉以問。
X24n0461_p0555a17║不也，世尊。如我解佛所說義，佛於然燈佛所，無有法
X24n0461_p0555a18║得阿耨多羅三藐三菩提。
X24n0461_p0555a19║新注　善現答意云：善慧彼時都無所得，離諸分
X24n0461_p0555a20║別，由悟無法，故得授記。
X24n0461_p0555a21║佛言：如是，如是！
X24n0461_p0555a22║佛告須菩提：我於師處不除四相，得授記不？須菩
X24n0461_p0555a23║提深解無相之理，故言：不也。善契佛意故。佛言：如
X24n0461_p0555a24║是，如是。言是，印可之辭也。
X24n0461_p0555b01║須菩（至）如是。　若不同床睡，爭知紙被穿。　頌曰：
X24n0461_p0555b02║打皷弄琵琶，相逢兩會家。
X24n0461_p0555b03║君行楊柳岸，我宿渡頭沙。
X24n0461_p0555b04║江上晚來初雨過，數峯蒼翠接天霞。
X24n0461_p0555b05║須菩提！實無有法如來得阿耨多羅三藐三菩提。須
X24n0461_p0555b06║菩提！若有法如來得阿耨多羅三藐三菩提者，然燈
X24n0461_p0555b07║佛則不與我授記：汝於來世，當得作佛，號釋迦牟尼。
X24n0461_p0555b08║以實無有法得阿耨多羅三藐三菩提，是故然燈佛
X24n0461_p0555b09║與我授記，作是言：汝於來世，當得作佛，號釋迦牟尼。
X24n0461_p0555b10║須菩（至）牟尼　貧似范丹氣如項羽。　頌曰：
X24n0461_p0555b11║上無片瓦，下無卓錐。日來月往，不知是誰。
X24n0461_p0555b12║噫！
X24n0461_p0555b13║新注：　善現既會法無所得，佛然其說，乃言如是
X24n0461_p0555b14║如是。既而又反覆告者，要令善現知法無所得，深
X24n0461_p0555b15║契至理，故得授記。蓋如來所證妙果，乃心地本具
X24n0461_p0555b16║法門，離諸名相，無授受中而論授受者也。
X24n0461_p0555b17║新注十三，斷無因則無佛疑。　此疑從第十一二
X24n0461_p0555b18║疑中而來。
X24n0461_p0555b19║何以故？如來者，即諸法如義。
X24n0461_p0555b20║佛言：實無我、人、眾生、壽者，始得受菩提記。我若有
X24n0461_p0555b21║發菩提心，然燈佛則不與我授記。以實無所得，然
X24n0461_p0555b22║燈佛始與我授記。此一段文，總成須菩提無我義。
X24n0461_p0555b23║佛言：諸法如義者，諸法即是色、聲、香、味、觸、法，於此
X24n0461_p0555b24║六塵中，善能分別，而本體湛然，不染不著，曾無變
X24n0461_p0555c01║異，如空不動，圓通瑩徹，歷劫常存，是名諸法如義。
X24n0461_p0555c02║菩薩瓔珞經云：毀譽不動，是如來行。入佛境界經
X24n0461_p0555c03║云：諸欲不染故，敬禮無所觀。
X24n0461_p0555c04║何以（至）如義　住住。動著則三十棒。　頌曰：
X24n0461_p0555c05║上是天兮下是地，男是男兮女是女。
X24n0461_p0555c06║牧童撞著放牛兒，大家齊唱囉囉哩。
X24n0461_p0555c07║是何曲調萬年歡。
X24n0461_p0555c08║若有人言：如來得阿耨多羅三藐三菩提。須菩提！實
X24n0461_p0555c09║無有法佛得阿耨多羅三藐三菩提。
X24n0461_p0555c10║新注：　何以故者，徵起之辭也。由前云實無有法
X24n0461_p0555c11║得菩提果，故受然燈之記，遂疑既無佛果，豈有佛
X24n0461_p0555c12║法耶？釋云：如來者，即諸法如義。如者，真如也。不偽
X24n0461_p0555c13║曰真，不異曰如。此真如體，貫徹三世，綿亘十方，非
X24n0461_p0555c14║空非有，不變不遷，名如來性。若有所得，即非佛菩
X24n0461_p0555c15║提也。
X24n0461_p0555c16║須菩提！如來所得阿耨多羅三藐三菩提，於是中無
X24n0461_p0555c17║實無虗。
X24n0461_p0555c18║佛言：實無所得心而得菩提，以所得心不生，是故
X24n0461_p0555c19║得菩提。離此心外，更無菩提可得，故言無實也。所
X24n0461_p0555c20║得心寂滅，一切智本有，萬行悉圓備，恒沙德性用
X24n0461_p0555c21║無乏少，故言無虗也。
X24n0461_p0555c22║若有（至）無虗。　富嫌千口少，貧恨一身多。　頌曰：
X24n0461_p0555c23║生涯如夢若浮雲，活計都無絕六親。
X24n0461_p0555c24║留得一隻青白眼，笑看無限往來人。
X24n0461_p0556a01║是故如來說一切法皆是佛法。
X24n0461_p0556a02║是故（至）佛法　明明百草頭，明明祖師意。　頌曰：
X24n0461_p0556a03║會造逡巡酒，能開頃刻華。
X24n0461_p0556a04║琴彈碧玉調，爐煉白硃砂。
X24n0461_p0556a05║幾般伎倆從何得，須信風流出當家。
X24n0461_p0556a06║須菩提！所言一切法者，即非一切法，是故名一切法。
X24n0461_p0556a07║能於諸法，心無取捨，亦無能所，熾然建立一切法，
X24n0461_p0556a08║而心常空寂，故知一切法皆是佛法。恐迷者貪著
X24n0461_p0556a09║一切法為佛法，為遣此病，故言即非一切法。心無
X24n0461_p0556a10║能所，寂而常照，定慧齊行，體用一致，是故名一切法。
X24n0461_p0556a11║須菩（至）一切法　上大人丘乙己。　頌曰：
X24n0461_p0556a12║是法非法不是法，死水藏龍活鱍鱍。
X24n0461_p0556a13║是心非心不是心，逼塞虗空古到今。
X24n0461_p0556a14║祗是絕追尋。
X24n0461_p0556a15║無限埜雲風捲盡，一輪孤月照天心。
X24n0461_p0556a16║新注：　所得者，忘情而證也。無實者，非有為相也。
X24n0461_p0556a17║無虗者，是真如體也。然此真如，非別有法。即一切
X24n0461_p0556a18║色等諸法，離性離相，名真如體。唯佛與佛，乃能證
X24n0461_p0556a19║此。故一切法，皆是佛法。真如之體，雖不離於諸法，
X24n0461_p0556a20║然亦不可取著。故云：即非一切法，是名一切法。
X24n0461_p0556a21║須菩提！譬如人身長大。須菩提言：世尊！如來說人身
X24n0461_p0556a22║長大，則為非大身，是名大身。
X24n0461_p0556a23║如來說人身長大，則為非大身者，以顯一切眾生
X24n0461_p0556a24║法身不二，無有限量，是名大身。法身本無處所，故
X24n0461_p0556b01║言則非大身。文以色身雖大，內無智慧，即非大身。
X24n0461_p0556b02║色身雖小，內有智慧，得名大身。雖有智慧，不能依
X24n0461_p0556b03║行，即非大身。依教修行，悟入諸佛無上智見，心無
X24n0461_p0556b04║能所限量，是名大身也。
X24n0461_p0556b05║須菩（至）大身　喚作一物即不中。　頌曰：
X24n0461_p0556b06║天產英靈六尺軀，能文能武善經書。
X24n0461_p0556b07║一朝識破娘生面，方信閑名滿五湖。
X24n0461_p0556b08║新注：　上說如來所證真如之體，徧一切處，可謂
X24n0461_p0556b09║長大矣。又恐善現起長大之見，故佛又說喻徵之
X24n0461_p0556b10║曰：譬如人身長大。善現因喻有悟，即曰非大身，是
X24n0461_p0556b11║名大身。論云：大身有二義：一者徧一切處，即法身；
X24n0461_p0556b12║二者功德大，即報身。此之二身，皆離諸相，故名為
X24n0461_p0556b13║非相也。
X24n0461_p0556b14║新注十四斷無人度生嚴土疑，　此疑同十二疑，
X24n0461_p0556b15║皆從十一疑中實無有法發心者而來。
X24n0461_p0556b16║須菩提！菩薩亦如是，若作是言：我當滅度無量眾生。
X24n0461_p0556b17║則不名菩薩。
X24n0461_p0556b18║菩薩若言：由我說法，除得彼人煩惱。即是法我。若
X24n0461_p0556b19║言：我度得眾生。即有我所。雖度脫眾生，心有能所，
X24n0461_p0556b20║我人不除，不得名為菩薩熾然。說種種方便化度
X24n0461_p0556b21║眾生，心無能所，即是菩薩也。
X24n0461_p0556b22║何以故？須菩提，實無有法名為菩薩，是故佛說一切
X24n0461_p0556b23║法無我、無人、無眾生、無壽者。
X24n0461_p0556b24║須菩（至）壽者　喚牛即牛呼馬即馬。　頌曰：
X24n0461_p0556c01║借婆衫子拜婆門，禮數周旋已十分。
X24n0461_p0556c02║竹影掃堦塵不動，月穿潭底水無痕。
X24n0461_p0556c03║須菩提！若菩薩作是言：我當莊嚴佛土。是不名菩薩。
X24n0461_p0556c04║何以故？如來說莊嚴佛土者，即非莊嚴，是名莊嚴。
X24n0461_p0556c05║菩薩若言我能建立世界者，即非菩薩。雖然建立
X24n0461_p0556c06║世界，心有能所，即非菩薩。熾然建立世界，能所心
X24n0461_p0556c07║不生，是名菩薩最勝妙定。經云：假使有人造得白
X24n0461_p0556c08║銀精舍，滿三千大千世界，不如一念禪定心。心有
X24n0461_p0556c09║能所，即非禪定。能所不生，是名禪定。禪定即是清
X24n0461_p0556c10║淨心也。
X24n0461_p0556c11║須菩提！若菩薩通達無我法者，如來說名真是菩薩。
X24n0461_p0556c12║於諸法相無所滯碍，是名通達。不作解法心，是名
X24n0461_p0556c13║無我法。無我法者，如來說名真是菩薩。隨分行特，
X24n0461_p0556c14║亦得名為菩薩，然未為真菩薩。解行圓滿，一切能
X24n0461_p0556c15║所心盡，方得名真是菩薩。
X24n0461_p0556c16║須菩（至）菩薩。　寒即普天寒，熱則普天熱。　頌曰：
X24n0461_p0556c17║有我元無我，寒時燒軟火。
X24n0461_p0556c18║無心似有心，半夜拾金針。
X24n0461_p0556c19║無心無我分明道，不知道者是何人。
X24n0461_p0556c20║呵呵！
X24n0461_p0556c21║新注：　法界混然，身土平等，尚無佛道可成，安有
X24n0461_p0556c22║眾生可度？是則起度生之心，修習梵行，淨佛國土，
X24n0461_p0556c23║即凡夫見，不名菩薩。畢竟起何等心，名為菩薩？能
X24n0461_p0556c24║通達無我法者，真菩薩也。
X24n0461_p0557a01║○一體同觀分第十八
X24n0461_p0557a02║一眼攝五眼，一沙攝恒河沙，一世界攝多世界，
X24n0461_p0557a03║一心攝若干心，故受之以一體同觀分也。
X24n0461_p0557a04║新注十五斷諸佛不見諸法疑，　此疑從第十四
X24n0461_p0557a05║疑中而來。
X24n0461_p0557a06║須菩提！於意云何？如來有肉眼不？如是，世尊！如來有
X24n0461_p0557a07║肉眼。須菩提！於意云何？如來有天眼不？如是，世尊！如
X24n0461_p0557a08║來有天眼。須菩提！於意云何？如來有慧眼不？如是，世
X24n0461_p0557a09║尊！如來有慧眼。須菩提！於意云何？如來有法眼不？如
X24n0461_p0557a10║是，世尊！如來有法眼。須菩提！於意云何？如來有佛眼
X24n0461_p0557a11║不？如是，世尊！如來有佛眼。
X24n0461_p0557a12║一切人盡有五眼，為迷所覆，不能自見，故佛教除
X24n0461_p0557a13║却迷心，即五眼開明，念念修行般若波羅蜜法。初
X24n0461_p0557a14║除迷心，名為第一肉眼；見一切眾生皆有佛性，起
X24n0461_p0557a15║憐愍心，是名為第二天眼；癡心不生，名為第三慧
X24n0461_p0557a16║眼；著法心除，名為第四法眼；細惑永盡，圓明徧照，
X24n0461_p0557a17║名為第五佛眼。又云：見色身中有法身，名為天眼；
X24n0461_p0557a18║見一切眾生各具般若性，名為慧眼；見性明徹，能
X24n0461_p0557a19║所永除，一切佛法本來自備，名為法眼；見般若波
X24n0461_p0557a20║羅蜜能生三世一切法，名為佛眼。
X24n0461_p0557a21║須菩（至）佛眼　盡在眉毛下。　頌曰：
X24n0461_p0557a22║如來有五眼，張三祗一雙。
X24n0461_p0557a23║一般分皂白，的的別青黃。
X24n0461_p0557a24║其間些子誵訛處，六月炎天下雪霜。
X24n0461_p0557b01║須菩提！於意云何？恒河中所有沙，佛說是沙不？如是，
X24n0461_p0557b02║世尊！如來說是沙。須菩提！於意云何？如一恒河中所
X24n0461_p0557b03║有沙，有如是沙等恒河，是諸恒河所有沙數佛世界，
X24n0461_p0557b04║如是寧為多不？甚多，世尊！
X24n0461_p0557b05║恒河者，西國祗園精舍側近河。如來說法，指此河
X24n0461_p0557b06║為喻。佛說此河中沙，一沙況一佛世界，以為多不？
X24n0461_p0557b07║須菩提言：甚多。世尊！佛舉此眾多國土者，欲明其
X24n0461_p0557b08║中所有眾生，一一眾生皆有若許心數也。
X24n0461_p0557b09║佛告須菩提：爾所國土中所有眾生若干種心，如來
X24n0461_p0557b10║悉知。
X24n0461_p0557b11║佛告（至）悉知。　曾為蕩子偏憐客，慣愛貪盃識醉
X24n0461_p0557b12║人。　頌曰：
X24n0461_p0557b13║眼觀東南，意在西北。將謂猴白，更有猴黑。
X24n0461_p0557b14║一切眾生一切心，盡遂無窮聲與色，
X24n0461_p0557b15║喝！
X24n0461_p0557b16║何以故？如來說諸心皆為非心，是名為心。
X24n0461_p0557b17║爾所國土中所有眾生，一一眾生皆有若干差別
X24n0461_p0557b18║心數。心數雖多，總名妄心。識得妄心非心，是名為
X24n0461_p0557b19║心。此心即是真心、常心、佛心、般若波羅蜜心、清淨
X24n0461_p0557b20║菩提涅槃心。
X24n0461_p0557b21║何以（至）為心　病多諳藥性。　頌曰：
X24n0461_p0557b22║一波纔動萬波隨，似蟻循環豈了期。
X24n0461_p0557b23║咄！
X24n0461_p0557b24║今日為君都割斷，出身方號丈夫兒。
X24n0461_p0557c01║所以者何？須菩提，過去心不可得，現在心不可得，未
X24n0461_p0557c02║來心不可得。
X24n0461_p0557c03║過去心不可得者，前念妄心，瞥然已過，追尋無有
X24n0461_p0557c04║處所。現在心不可得者，真心無相，憑何得見？未來
X24n0461_p0557c05║心不可得者，本無可得，習氣已盡，更不復生。了此
X24n0461_p0557c06║三心皆不可得，是名為佛。
X24n0461_p0557c07║所以（至）可得　低聲。低聲真得鼻孔裏出氣。　頌
X24n0461_p0557c08║曰：
X24n0461_p0557c09║三際求心心不見，兩眼依前對兩眼。
X24n0461_p0557c10║不須遺劒尅舟尋，雪月風光常見面。
X24n0461_p0557c11║新注：　前說不見彼是眾生，不見我為菩薩，不見
X24n0461_p0557c12║淨佛國土，如是則不見諸法，名為諸佛如來。然而
X24n0461_p0557c13║如來具足五根，豈都無所見耶？五眼者，肉眼、天眼、
X24n0461_p0557c14║慧眼、法眼、佛眼。古德偈曰：天眼通非碍，肉眼碍非
X24n0461_p0557c15║通。法眼唯觀俗諦，慧眼了知空。佛眼如千日，照異
X24n0461_p0557c16║體還同。此之五眼，通該十界，而優劣有殊。如經所
X24n0461_p0557c17║說，五眼皆如來所具者，無非佛眼也。恒沙世界一
X24n0461_p0557c18║切眾生之心，如來無不知見。然眾生之心，種種顛
X24n0461_p0557c19║倒。言非心者，妄識本空也。是名為心者，真如不滅
X24n0461_p0557c20║也。所以者何者，徵起非心所以而釋之。三世心者，
X24n0461_p0557c21║虗妄生滅之心也，求之皆不可得。蓋過去已滅，未
X24n0461_p0557c22║來未至，現在不住，此即如來所知之心也。
X24n0461_p0557c23║
X24n0461_p0557c24║金剛般若波羅蜜經註卷中