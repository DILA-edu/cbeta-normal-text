X24n0461_p0558a01║
X24n0461_p0558a02║
X24n0461_p0558a03║
X24n0461_p0558a04║金剛般若波羅蜜經註卷下
X24n0461_p0558a05║
X24n0461_p0558a06║○法界通化分第十九
X24n0461_p0558a07║遍周法界，一化普通，七寶福田，寧如四句，故受
X24n0461_p0558a08║之以法界通化分。
X24n0461_p0558a09║新注十六斷福德例心顛倒疑，　此疑從第十五
X24n0461_p0558a10║疑中而來。
X24n0461_p0558a11║須菩提！於意云何？若有人滿三千大千世界七寶以
X24n0461_p0558a12║用布施，是人以是因緣得福多不？如是，世尊！此人以
X24n0461_p0558a13║是因緣得福甚多。須菩提！若福德有實，如來不說得
X24n0461_p0558a14║福德多；以德福無故，如來說得福德多。
X24n0461_p0558a15║七寶之福，不能成就佛果菩提，故言無也。以其無
X24n0461_p0558a16║量數限，故名曰多。如能超過，即不說多也。
X24n0461_p0558a17║須菩（至）能多　由勝別勞心。　頌曰：
X24n0461_p0558a18║羅漢應供薄，象身七寶珍，
X24n0461_p0558a19║雖然多濁富，爭似少清貧。
X24n0461_p0558a20║罔象祇因無意得，離婁失在有心親。
X24n0461_p0558a21║新注：　前說眾生心有住著，是為顛倒。然福由心
X24n0461_p0558a22║造，豈亦是顛倒？若是，何名善法耶？恐潛此疑，故佛
X24n0461_p0558a23║斷之。福德有實者，住相布施，成有漏因，其福則寡。
X24n0461_p0558a24║福德無者，離相布施，成無漏因，其福乃多。是則不
X24n0461_p0558b01║住於相，心離顛倒，所作之福，無非善法也。
X24n0461_p0558b02║○離色離相分第二十
X24n0461_p0558b03║三身具足，諸相圓成，人法俱忘，即非具足，故受
X24n0461_p0558b04║之以於離色離相分。
X24n0461_p0558b05║新注十七斷無為何有相好疑：　此疑從第三之
X24n0461_p0558b06║中無為得名而來。
X24n0461_p0558b07║須菩提！於意云何？佛可以具足色身見不？不也，世尊！
X24n0461_p0558b08║如來不應以具足色身見。何以故？如來說具足色身，
X24n0461_p0558b09║即非具足色身，是名具足色身。
X24n0461_p0558b10║佛意恐眾生不見法身，但見三十二相、八十種好、
X24n0461_p0558b11║紫磨金耀，以為如來真身。為遣此迷故，問須菩提：
X24n0461_p0558b12║佛可以具足色身見不？三十二相，即非具足色身；
X24n0461_p0558b13║內具三十二淨行，是名具足色身。淨行者，即六波
X24n0461_p0558b14║羅蜜是也。於五根中修六波羅蜜，於意根中定慧
X24n0461_p0558b15║雙修，是名具足色身。徒愛如來三十二相，內不行
X24n0461_p0558b16║三十二淨行，即非具足色身。不愛如來色身，能自
X24n0461_p0558b17║持清淨行，亦名得具足色身。
X24n0461_p0558b18║須菩提！於意云何？如來可以具足諸相見不？不也，世
X24n0461_p0558b19║尊！如來不應以具足諸相見。何以故？如來說諸相具
X24n0461_p0558b20║足，即非具足，是名諸相具足。
X24n0461_p0558b21║如來者，即無相法身是也，非肉根所見，慧眼乃能
X24n0461_p0558b22║見之。慧眼未明，具足生我人等相，以觀三十二相
X24n0461_p0558b23║為如來者，即不名為具足也。慧眼明徹，我人等相
X24n0461_p0558b24║不生，正智光明常照，是名諸相具足，三毒未泯。言
X24n0461_p0558c01║見如來真身者，固無此理，縱能見者，秪是化身，非
X24n0461_p0558c02║真實無相之法身也。
X24n0461_p0558c03║須菩（至）具足　官不容針私通車馬。　頌曰：
X24n0461_p0558c04║請君仰面看虗空，廓落無邊不見蹤。
X24n0461_p0558c05║若解轉身些子力，頭頭物物總相逢。
X24n0461_p0558c06║新注：　上說諸佛所證乃無為法，云何佛身有八
X24n0461_p0558c07║十種好、三十二相而可見耶？為斷此疑，故有此問。
X24n0461_p0558c08║善現乃會如來法身固非色身可見，而未甞離於
X24n0461_p0558c09║色相而不可見，故云即非具足色身，是名具足色
X24n0461_p0558c10║身，即非具足諸相，是名具足諸相。良由全法身無
X24n0461_p0558c11║為之體，起應身相好之用，是故應身即是法身，乃
X24n0461_p0558c12║無相而相，相而無相，無見而見，見而無見者也。
X24n0461_p0558c13║○非說所說分第二十一
X24n0461_p0558c14║終日談空，不談一字。若云有說謗如來故受之，
X24n0461_p0558c15║以非說所說分。
X24n0461_p0558c16║新注十八，斷無身何以說法疑。　此疑從第一疑
X24n0461_p0558c17║中即非身相而來。
X24n0461_p0558c18║須菩提！汝勿謂如來作是念：我當有所說法。莫作是
X24n0461_p0558c19║念。何以故？若人言：如來有所說法。即為謗佛，不能解
X24n0461_p0558c20║我所說故。
X24n0461_p0558c21║須菩（至）說故　是即是。大藏小藏從甚處得來？
X24n0461_p0558c22║　頌曰：
X24n0461_p0558c23║有說皆成謗，無言亦不容。
X24n0461_p0558c24║為君通一線，日向嶺東紅。
X24n0461_p0559a01║須菩提！說法者，無法可說，是名說法。
X24n0461_p0559a02║凡夫說法，心有所得，故告須菩提：如來說法，心無
X24n0461_p0559a03║所得。凡夫作能解心說。如來語默皆如所發，言辭
X24n0461_p0559a04║如響應聲，任用無心，不同凡夫作生滅心說。若言
X24n0461_p0559a05║如來說法，心有生滅者，即為謗佛。維摩經云：真說
X24n0461_p0559a06║法者，無說無示；聽法者，無聞無得。了萬法空寂，一
X24n0461_p0559a07║切名言皆是假立。於自空性中，熾然建立一切言
X24n0461_p0559a08║辭，演說諸法無相無為，開導迷人，令見本性，修證
X24n0461_p0559a09║無上菩提。
X24n0461_p0559a10║須菩（至）說法　兔角杖龜毛拂。　頌曰：
X24n0461_p0559a11║多年石馬放毫光。䥫牛哮吼入長江。
X24n0461_p0559a12║虗空一唱無蹤跡，不覺潛身北斗藏。
X24n0461_p0559a13║且道是說法不是說法？
X24n0461_p0559a14║新注　既云如來色身相好不可得見，如何為人
X24n0461_p0559a15║演說之耶？然如來悲願深重，隨感而應，無說而說，
X24n0461_p0559a16║說即無說，不達此意，是為謗佛。言無法可說，是名
X24n0461_p0559a17║說法者，離性執已，不妨稱性而說也。
X24n0461_p0559a18║爾時，慧命須菩提白佛言：世尊！頗有眾生於未來世，
X24n0461_p0559a19║聞說是法生信心不？
X24n0461_p0559a20║新注：　善現解空第一，與般若空慧相應，以慧為
X24n0461_p0559a21║命，故稱慧命。前云身乃非身之身，法乃非說而說，
X24n0461_p0559a22║身說俱妙，難信難解，所以有此疑問。
X24n0461_p0559a23║佛告須菩提：彼非眾生、非不眾生。
X24n0461_p0559a24║新注：　眾生有聖有凡，而凡夫眾生於此般若不
X24n0461_p0559b01║能生信，聖體眾生乃能信解。言彼非眾生者，非凡
X24n0461_p0559b02║夫眾生也。非不眾生者，非不是聖體眾生也。聖體
X24n0461_p0559b03║眾生即大乘根器，人豈可視為凡夫眾生不能生
X24n0461_p0559b04║信？尚恐善現未悟，又自釋云：
X24n0461_p0559b05║何以故？須菩提！眾生、眾生者，如來說非眾生，是名眾
X24n0461_p0559b06║生。
X24n0461_p0559b07║靈幽法師加此慧命。須菩提六十二字，是長慶二
X24n0461_p0559b08║年，今見在濠州鐘离寺。石碑上記六祖解在前，故
X24n0461_p0559b09║無解，今亦存之。
X24n0461_p0559b10║爾時（至）眾生　火熱風動水濕地堅。　頌曰：
X24n0461_p0559b11║指鹿豈能成駿馬，言鳥誰謂是翔鸞。
X24n0461_p0559b12║雖然不許纖毫異，馬字驢名幾百般。
X24n0461_p0559b13║新注：　眾生眾生者，言凡夫眾生也。如來說非眾
X24n0461_p0559b14║生是名眾生者，言非是凡夫眾生，是聖體眾生能
X24n0461_p0559b15║生信解者。
X24n0461_p0559b16║○無法可得分第二十二
X24n0461_p0559b17║無上正智實無少法，法無所得，正偏歷然，故受
X24n0461_p0559b18║之以無法可得分。
X24n0461_p0559b19║新注十九斷無法如何修證疑，　此疑從十二十
X24n0461_p0559b20║三疑中而來。
X24n0461_p0559b21║須菩提白佛言：世尊！佛得阿耨多羅三藐三菩提，為
X24n0461_p0559b22║無所得耶？佛言：如是，如是！須菩提！我於阿耨多羅三
X24n0461_p0559b23║藐三菩提，乃至無有少法可得，是名阿耨多羅三藐
X24n0461_p0559b24║三菩提。
X24n0461_p0559c01║須菩提言：所得心盡即是菩提。佛言：如是，如是！我
X24n0461_p0559c02║於菩提實無希求心亦無所得心，以如是故得名
X24n0461_p0559c03║阿耨多羅三藐三菩提。
X24n0461_p0559c04║須菩（至）菩提　求人不如自求己。　頌曰：
X24n0461_p0559c05║滴水生水信有之，綠楊芳草色依依。
X24n0461_p0559c06║秋月春華無限事，不妨閑聽鷓鴣啼。
X24n0461_p0559c07║新注：　前既云實無有法得無上正覺，如何却有
X24n0461_p0559c08║修證？故疑而問之。佛答有三：一、答無法可得，二、答
X24n0461_p0559c09║平等為正覺，三、答正助修善成正覺。初答如文可見。
X24n0461_p0559c10║○淨心行善分第二十三
X24n0461_p0559c11║一法存心，情生高下。淨心修善，法何窮故？受之
X24n0461_p0559c12║以淨，心行善分。
X24n0461_p0559c13║復次，須菩提！是法平等，無有高下，是名阿耨多羅三
X24n0461_p0559c14║藐三菩提。
X24n0461_p0559c15║新注：　二、答平等為正覺也。
X24n0461_p0559c16║以無我、無人、無眾生、無壽者，修一切善法，則得阿耨
X24n0461_p0559c17║多羅三藐三菩提。
X24n0461_p0559c18║此菩提法者，上至諸佛，下至昆虫，盡含種智，與佛
X24n0461_p0559c19║無異，故言平等，無有高下。以菩提無二故，但離四
X24n0461_p0559c20║相修一切善法，則得菩提。若不離四相修一切善
X24n0461_p0559c21║法，轉增我人欲證解脫之心，無由可了。若離四相
X24n0461_p0559c22║修一切善法，解脫可期。修一切善法者，於一切法
X24n0461_p0559c23║無有染著，對一切境不動不搖，於出世法不貪不
X24n0461_p0559c24║著不愛，於一切處常行方便，隨順眾生使之歡喜
X24n0461_p0560a01║信服，為說正法令悟菩提，如是始名修行，故言修
X24n0461_p0560a02║一切善法。
X24n0461_p0560a03║復次（至）菩提　山高海深日生月落。　頌曰：
X24n0461_p0560a04║僧是僧兮俗是俗，喜則笑兮悲則哭。
X24n0461_p0560a05║若能於此善參詳，六六從來三十六。
X24n0461_p0560a06║須菩提！所言善法者，如來說即非善法，是名善法。
X24n0461_p0560a07║修一切善法，希望果報，即非善法。六度萬行，熾然
X24n0461_p0560a08║俱作，心不望報，是名善法。
X24n0461_p0560a09║須菩（至）善法。　面上夾竹桃華，肚裏侵天荊棘。
X24n0461_p0560a10║　頌曰：
X24n0461_p0560a11║是惡非惡，從善非善。將逐符行，兵隨印轉。
X24n0461_p0560a12║有時獨立妙香峯，却來端坐閻羅殿。
X24n0461_p0560a13║見盡人間祇點頭，大悲手眼多方便。
X24n0461_p0560a14║新注：　三、答正助修善成正覺也。正助者，正謂正
X24n0461_p0560a15║觀空四相也，助謂緣助修一切善法也。初、答以無
X24n0461_p0560a16║法可得為正覺者，達妄即真也。二、以平等為正覺
X24n0461_p0560a17║者，法無高下也。三、以正助成正覺者，離相修善也。
X24n0461_p0560a18║由離相故，名為善法。
X24n0461_p0560a19║○福智無比分第二十四
X24n0461_p0560a20║施寶如山，山非無盡，大身妙智，斯即寶山，故受
X24n0461_p0560a21║之以福，智無比分。
X24n0461_p0560a22║新注二十斷所說無記非因疑，　此疑從第十九
X24n0461_p0560a23║中修善法而來。
X24n0461_p0560a24║須菩提！若三千大千世界中，所有諸須彌山王，如是
X24n0461_p0560b01║等七寶聚，有人持用布施；若人以此般若波羅蜜經，
X24n0461_p0560b02║乃至四句偈等，受持讀誦，為佗人說，於前福德，百分
X24n0461_p0560b03║不及一，百千萬億分，乃至算數譬喻所不能及。
X24n0461_p0560b04║大鉄圍山高廣二百二十四萬里，小鉄圍山高廣
X24n0461_p0560b05║一百一十二萬里，須彌山高廣三百三十六萬里，
X24n0461_p0560b06║以此名為三千大千世界。就理而言，即貪、嗔、癡、妄
X24n0461_p0560b07║念各具一千也。如爾許山，盡如須彌。以況七寶數
X24n0461_p0560b08║持用布施，所得福德無量無邊，終是有漏之因，而
X24n0461_p0560b09║無解脫之理。摩訶般若波羅蜜多四句經文雖少，
X24n0461_p0560b10║依之修行即得成佛。是知持經之福能令眾生證
X24n0461_p0560b11║得菩提，故不可比。
X24n0461_p0560b12║須菩（至）能及　千錐劄地不如鈍鍬一捺。　頌曰：
X24n0461_p0560b13║麒麟鸞鳳不成群，璧璧寸珠那入市。
X24n0461_p0560b14║逐日之馬不競馳，倚天長劒人難比。
X24n0461_p0560b15║乾坤不覆載，劫火不能壞。
X24n0461_p0560b16║凜凜威光混大虗，天上人間總不知。
X24n0461_p0560b17║噫！
X24n0461_p0560b18║新注：　前既云從修善法得菩提，佛所說法不能
X24n0461_p0560b19║得菩提耶？蓋所說之法是無記故。恐有此疑，故佛
X24n0461_p0560b20║舉大千世界中施七寶聚如須彌山之多，且大較
X24n0461_p0560b21║之持說四句功德，百千萬億分中乃不及其一。言
X24n0461_p0560b22║無記者，謂所說法離言說相也。以離相故，能作菩
X24n0461_p0560b23║提之因。故慈氏偈云：雖言無記法，而說是彼因。彼
X24n0461_p0560b24║即菩提也。
X24n0461_p0560c01║○化無所化分第二十五
X24n0461_p0560c02║化門建立，未脫筌蹄。以要言之，實無所化。故受
X24n0461_p0560c03║之以化，無所化分。
X24n0461_p0560c04║新注二十一斷平等云何度生疑，　此疑從第十
X24n0461_p0560c05║九疑中是法平等而來。
X24n0461_p0560c06║須菩提！於意云何？汝等勿謂如來作是念：我當度眾
X24n0461_p0560c07║生。須菩提！莫作是念。何以故？實無有眾生如來度者。
X24n0461_p0560c08║若有眾生如來度者，如來則有我、人、眾生、壽者。
X24n0461_p0560c09║須菩提意謂如來有度眾生心，佛為遣須菩提如
X24n0461_p0560c10║是疑心故，言莫作是念：一切眾生本自是佛。若言
X24n0461_p0560c11║如來度得眾生成佛，即為妄語。以妄語故，即是我、
X24n0461_p0560c12║人、眾生、壽者，此為遣我所心也。夫一切眾生雖有
X24n0461_p0560c13║佛性，若不因諸佛說法，無由自悟，憑何修行得成
X24n0461_p0560c14║佛道？
X24n0461_p0560c15║須菩（至）壽者　春蘭秋菊各自馨香。　頌曰：
X24n0461_p0560c16║生下東西七步行，人人鼻直兩眉橫。
X24n0461_p0560c17║哆和悲喜皆相似，那時誰更向尊堂。
X24n0461_p0560c18║還記得在麼？
X24n0461_p0560c19║須菩提！如來說有我者，則非有我，而凡夫之人以為
X24n0461_p0560c20║有我。須菩提！凡夫者，如來說即非凡夫，是名凡夫。
X24n0461_p0560c21║如來說有我者，是自性清淨常樂我淨之我，不同
X24n0461_p0560c22║凡夫貪嗔無明虗妄不實之我，故言凡夫之人以
X24n0461_p0560c23║為有我。有我人者即是凡夫，我人不生即非凡夫；
X24n0461_p0560c24║心有生滅即是凡夫，心無生滅即非凡夫；不悟般
X24n0461_p0561a01║若波羅蜜多即是凡夫，若悟般若波羅蜜多即非
X24n0461_p0561a02║凡夫；心有能所即是凡夫，心無能所即非凡夫。
X24n0461_p0561a03║須菩（至）凡夫。　前念眾生後念佛，佛與眾生是何
X24n0461_p0561a04║物？　頌曰：
X24n0461_p0561a05║不現三頭六臂，却能拈匙放筯。
X24n0461_p0561a06║有時醉酒罵人，忽爾燒香作禮。
X24n0461_p0561a07║手把破砂盆，身披羅綿綺。
X24n0461_p0561a08║做摸打樣百千般，驀鼻牽來我是你。
X24n0461_p0561a09║新注　既云是法平等，無有高下，云何如來却度
X24n0461_p0561a10║眾生？故偈曰：平等真法界，佛不度眾生。以各共彼
X24n0461_p0561a11║陰，不離於法界。各即眾生假名也，陰即五陰實法
X24n0461_p0561a12║也。此假名實法，皆即法界，故云即不離於法界。既
X24n0461_p0561a13║即法界，凡聖一如，豈有眾生可度？故云佛不度眾
X24n0461_p0561a14║生。如來若謂我為能度，眾生為所度，此則著於四
X24n0461_p0561a15║相。由離四相，則非度而度。度而非度，則是如來說
X24n0461_p0561a16║有我者，真我也。則非有我者，非妄我也。若凡夫之
X24n0461_p0561a17║我，是我執也。非凡夫者，論云非生，謂不生聖人法，
X24n0461_p0561a18║即毛道凡夫也。
X24n0461_p0561a19║○法身非相分第二十六
X24n0461_p0561a20║色見聲求，是行邪道。於慈妙契，獨露真常。故受
X24n0461_p0561a21║之以法，身非相分。
X24n0461_p0561a22║新注二十二，斷以相比知真佛疑。　此疑從第十
X24n0461_p0561a23║七疑中，如來不應以色身諸相而來。
X24n0461_p0561a24║須菩提！於意云何？可以三十二相觀如來不？須菩提
X24n0461_p0561b01║言：如是，如是！以三十二相觀如來。
X24n0461_p0561b02║須菩（至）如來　錯。　頌曰：
X24n0461_p0561b03║泥塑木雕縑彩畵，堆青抹綠更粧金。
X24n0461_p0561b04║若將此是如來相，笑殺南無觀世音。
X24n0461_p0561b05║佛言：須菩提！若以三十二相觀如來者，轉輪聖王則
X24n0461_p0561b06║是如來。須菩提白佛言：世尊！如我解佛所說義，不應
X24n0461_p0561b07║以三十二相觀如來。
X24n0461_p0561b08║世尊大慈，恐須菩提執相之病未除，故作此問。須
X24n0461_p0561b09║菩提未知佛意，乃言如是如是之言，早是迷心，更
X24n0461_p0561b10║言以三十二相觀如來，又是一重迷心，離真轉遠，
X24n0461_p0561b11║故如來為說除彼迷心。若以三十二相觀如來者，
X24n0461_p0561b12║轉輪聖王即是如來，轉輪聖王雖有三十二相，豈
X24n0461_p0561b13║得同如來世尊。引此言者，以遣須菩提執相之病，
X24n0461_p0561b14║令其所悟深徹。須菩提被問，迷心頓釋，故云如我
X24n0461_p0561b15║解佛所說義，不應以三十二相觀如來。須菩提是
X24n0461_p0561b16║大阿羅漢，所悟甚深，得方便不生迷路，以冀世尊
X24n0461_p0561b17║除遣細惑，令後世眾生所見不謬也。
X24n0461_p0561b18║佛言（至）如來　錯。　頌曰：
X24n0461_p0561b19║有相身中無相身，金香爐下鉄崑崙。
X24n0461_p0561b20║頭頭盡是吾家物，何必靈山問世尊。
X24n0461_p0561b21║如王秉劒。
X24n0461_p0561b22║爾時，世尊而說偈言：若以色見我，以音聲求我，是人
X24n0461_p0561b23║行邪道，不能見如來。
X24n0461_p0561b24║若以兩字，是發語之端。色者，相也。見者，識也。我者，
X24n0461_p0561c01║是一切眾生身中自性清淨，無為無相，真常之體，
X24n0461_p0561c02║不可高聲念佛而得成就。念須正念分明，方得悟
X24n0461_p0561c03║解。若以色聲求之，不可見也。是知於相中觀佛，聲
X24n0461_p0561c04║中求法，心有生滅，不悟如來矣。
X24n0461_p0561c05║爾時（至）能見如來。　直饒不作聲求色見，亦未見
X24n0461_p0561c06║如來在。且道如何得見？不審不審。　頌曰：
X24n0461_p0561c07║見色聞聲世本常，一重雪上一重霜。
X24n0461_p0561c08║君如要見黃龍老，走入摩耶腹內藏。
X24n0461_p0561c09║噫！此語三十年後擲地金聲在。
X24n0461_p0561c10║新注：　三十二相者，應身相也。觀如來者，觀法身
X24n0461_p0561c11║如來。問意謂可於應身相好中觀見法身不？善現
X24n0461_p0561c12║乃知應身相好從法身流出，若見相好即見法身，
X24n0461_p0561c13║故答云如是如是。佛又恐善現於應身取著不達
X24n0461_p0561c14║法體，故又以輪王即如來為難，而善現解佛難意，
X24n0461_p0561c15║故云不可以三十二相觀如來也。既而佛乃說偈
X24n0461_p0561c16║以證之，法身之體固不離於聲色，但凡夫墮於聞
X24n0461_p0561c17║見，是行邪道不能見於如來也。
X24n0461_p0561c18║○無斷無滅分第二十七
X24n0461_p0561c19║相而無相，空而且不空，亘古亘今，孰云斷滅？故
X24n0461_p0561c20║受之以無斷無滅分。
X24n0461_p0561c21║新注二十三斷佛果非關福相疑，　此疑從第二
X24n0461_p0561c22║十二疑中而來。
X24n0461_p0561c23║須菩提！汝若作是念：如來不以具足相故，得阿耨多
X24n0461_p0561c24║羅三藐三菩提。須菩提！莫作是念：如來不以具足相
X24n0461_p0562a01║故，得阿耨多羅三藐三菩提。須菩提！汝若作是念：發
X24n0461_p0562a02║阿耨多羅三藐三菩提心者，說諸法斷滅相。莫作是
X24n0461_p0562a03║念！何以故？發阿耨多羅三藐三菩提心者，於法不說
X24n0461_p0562a04║斷滅相。
X24n0461_p0562a05║須菩提聞說真身離相，便謂不修三十二淨行而
X24n0461_p0562a06║得菩提。佛語須菩提：莫言如來不修三十二淨行
X24n0461_p0562a07║而得菩提，汝若言不修三十二淨行得阿耨菩提
X24n0461_p0562a08║者，即是斷佛種性，無有是處。
X24n0461_p0562a09║須菩（至）滅相。　剪不齊兮理還亂，拽起頭來割不
X24n0461_p0562a10║斷。　頌曰：
X24n0461_p0562a11║不知誰解巧安挑，揑聚依前又放開。
X24n0461_p0562a12║莫謂如來成斷滅，一聲還續一聲來。
X24n0461_p0562a13║新注：　上明如來所證菩提，不從福德而致，是則
X24n0461_p0562a14║菩薩所修福德，不成菩提之因，亦不克果報耶？為
X24n0461_p0562a15║斷此疑，故告之曰：莫作是念，如來不以具足相而
X24n0461_p0562a16║得菩提。具足相，即福德相也。蓋大乘所修福德之
X24n0461_p0562a17║因，所得福德之果，但離取著之相，不因小乘斷滅
X24n0461_p0562a18║之見，故曰於法不說斷滅相也。下又說喻以告。
X24n0461_p0562a19║○不受不貪分第二十八
X24n0461_p0562a20║大心成忍，本自無貪，世福甚多，云何有受？故受
X24n0461_p0562a21║之以不受不貪分。
X24n0461_p0562a22║須菩提！若菩薩以滿恒河沙等世界七寶持用布施，
X24n0461_p0562a23║若復有人知一切法無我得成於忍，此菩薩勝前菩
X24n0461_p0562a24║薩所得功德。
X24n0461_p0562b01║須菩（至）功德。　耳聽如聾，口說如噁。　頌曰：
X24n0461_p0562b02║馬下人因馬上君，有高有下有疎親。
X24n0461_p0562b03║一朝馬死人歸去，親者如同陌路人。
X24n0461_p0562b04║祇是舊時人改却舊時行履處。
X24n0461_p0562b05║須菩提，以諸菩薩不受福德故。須菩提白佛言：世尊，
X24n0461_p0562b06║云何菩薩不受福德？須菩提，菩薩所作福德不應貪
X24n0461_p0562b07║著，是故說不受福德。
X24n0461_p0562b08║通達一切法無能所心，是名為忍。此人所得福德，
X24n0461_p0562b09║勝前七寶福。菩薩所作福德，不為自己，意在利益
X24n0461_p0562b10║一切眾生，故言不受福德。
X24n0461_p0562b11║何以（至）福德　裙無腰袴無口。　頌曰：
X24n0461_p0562b12║似水如雲一夢身，不知此外更何親。
X24n0461_p0562b13║箇中不許容佗物，分付黃梅路上人。
X24n0461_p0562b14║新注：　假使有人，以無量世界七寶行施，心有所
X24n0461_p0562b15║著，所感之福，則成有漏，心若離著，即成無漏，故云
X24n0461_p0562b16║若有人知一切法無我，得成於忍。無我者，無人法
X24n0461_p0562b17║二執也。忍即無生法忍，初住菩薩所證也。既得無
X24n0461_p0562b18║生法忍，則與彼住相行施者不同，故云勝前菩薩
X24n0461_p0562b19║所得福德。言不受福德者，不受有漏福德也。善現
X24n0461_p0562b20║又疑：既不受福報，云何能獲無生法忍？須知有漏
X24n0461_p0562b21║果報，則不應受，無漏果報，則受而不取。取謂取著，
X24n0461_p0562b22║故云菩薩所作福德，不應貪著也。
X24n0461_p0562b23║○威儀寂靜分第二十九
X24n0461_p0562b24║去來坐臥，無不如如，故受之以威儀寂靜分。
X24n0461_p0562c01║新注二十四斷化身出現受福疑，　此疑從二十
X24n0461_p0562c02║三疑中不受福德而來。
X24n0461_p0562c03║須菩提！若有人言：如來若來若去、若坐若臥。是人不
X24n0461_p0562c04║解我所說義。何以故？如來者，無所從來亦無所去，故
X24n0461_p0562c05║名如來。
X24n0461_p0562c06║如來非來非不來，非去非不去，非坐非不坐，非臥
X24n0461_p0562c07║非不臥，行住坐臥四威儀中常在空寂，即是如來也。
X24n0461_p0562c08║須菩（至）如來　山門頭合掌佛殿裏燒香。　頌曰：
X24n0461_p0562c09║衲捲秋雲去復來，幾迴南岳與天台。
X24n0461_p0562c10║寒山拾得相逢笑。
X24n0461_p0562c11║且道笑箇甚麼？笑道同行步不擡。
X24n0461_p0562c12║新注：　有去來坐臥者，乃如來應身也。無來無去
X24n0461_p0562c13║者，法身也。然如來昔行菩薩道時，不受福報，云何
X24n0461_p0562c14║至果有去來坐臥之相，使諸眾生供養獲福？恐有
X24n0461_p0562c15║此疑，故告以釋之。良以如來法身，如如不動，所有
X24n0461_p0562c16║動作，乃應身耳。
X24n0461_p0562c17║○一合相理分第三十
X24n0461_p0562c18║信心不斷，斯即微塵。信寶徧充，是名世界。界塵
X24n0461_p0562c19║一合，法爾如然。故受之以一，合相理分。
X24n0461_p0562c20║新注二十五斷法身化身一異疑，　此疑從二十
X24n0461_p0562c21║四、二十三、二十二疑中而來。
X24n0461_p0562c22║須菩提！若善男子、善女人，以三千大千世界碎為微
X24n0461_p0562c23║塵。於意云何，是微塵眾寧為多不？世尊！
X24n0461_p0562c24║須菩（至）世尊　若不入水爭見長人。　頌曰：
X24n0461_p0563a01║一塵纔起翳虗空，碎抹三千數莫窮。
X24n0461_p0563a02║野老不能收拾得，任教隨雨又隨風。
X24n0461_p0563a03║新注：　上明應身去來是異，法身無去來是一。佛
X24n0461_p0563a04║恐善現有一異之見，故說喻以釋之。釋中，初舉世
X24n0461_p0563a05║界微塵一異斷疑，次舉言說我法離見。初釋中，文
X24n0461_p0563a06║有三科：一、標界塵一異，以顯無性。言世界者，喻法
X24n0461_p0563a07║身也。微塵者，喻應身也。世界一也，微塵異也。碎界
X24n0461_p0563a08║作塵，塵無異性。合塵為界，界無一性。喻全法起應，
X24n0461_p0563a09║應無異性。全應即法，法無一性。故偈云：去來化身
X24n0461_p0563a10║佛，法身常不動。於是法界處，非一亦非異。然如來
X24n0461_p0563a11║體用互融，所以能一能異，非一非異，自在無碍者，
X24n0461_p0563a12║由煩惱淨盡故也。
X24n0461_p0563a13║何以故？若是微塵眾實有者，佛則不說是微塵眾。所
X24n0461_p0563a14║以者何？佛說微塵眾，即非微塵眾，是名微塵眾。
X24n0461_p0563a15║佛說三千大千世界，以喻一切眾生性上微塵之
X24n0461_p0563a16║數。如三千大千世界中所有微塵，一切眾生性上妄
X24n0461_p0563a17║念微塵，即非微塵。聞經悟道，覺慧常照，趣向菩提，
X24n0461_p0563a18║念念不住，常在清淨。如是清淨微塵，是名微塵眾。
X24n0461_p0563a19║新注：　此釋微塵，喻應身無異性。若知碎世界作
X24n0461_p0563a20║微塵，全微塵是即世界，則世界之與塵，皆無實性。
X24n0461_p0563a21║故曰：即非微塵，是名微塵。得此喻意，則應身是全
X24n0461_p0563a22║法之應，何異性之有哉也。
X24n0461_p0563a23║世尊！如來所說三千大千世界，則非世界，是名世界。
X24n0461_p0563a24║三千者，約理而言，則貪嗔癡妄念，各具一千數也。
X24n0461_p0563b01║心為善惡之本，能作凡作聖，其動靜不可測度，廣
X24n0461_p0563b02║大無邊，故名大千世界。
X24n0461_p0563b03║何以故？若世界實有者，則是一合相。如來說一合相，
X24n0461_p0563b04║則非一合相，是名一合相。
X24n0461_p0563b05║心中明了，莫過悲、智二生，由此二法而得菩提。說
X24n0461_p0563b06║一合相者，心有所得故，即非一合相；心無所得，是
X24n0461_p0563b07║名一合相。一合相者，不壞假名而談實相。
X24n0461_p0563b08║須菩提，一合相者即是不可說，但凡夫之人貪著其
X24n0461_p0563b09║事。
X24n0461_p0563b10║由悲、智二法成就佛果，菩提說不可盡，妙不可言。
X24n0461_p0563b11║凡夫之人貪著文字事業，不行悲、智二法，若不行
X24n0461_p0563b12║悲、智二法而求無上菩提，何由可得？
X24n0461_p0563b13║須菩（至）其事　揑聚放開兵隨印轉。　頌曰：
X24n0461_p0563b14║渾崙成兩片，擘破却團圓。
X24n0461_p0563b15║細嚼莫空碎，方知滋味全。
X24n0461_p0563b16║新注：　此釋世界，喻法身無一性。前以世界是一，
X24n0461_p0563b17║喻法身是一。世界若定是一，世尊何故說三千大
X24n0461_p0563b18║千世界？是則世界實性了不可得，故云則非世界，
X24n0461_p0563b19║是名世界。言一合相者，乃眾塵和合為一世界。言
X24n0461_p0563b20║非一合相者，非性執之一合，乃離性一合，故云是
X24n0461_p0563b21║名一合相。此一合相不可思議，而凡夫不了，自生
X24n0461_p0563b22║著耳。良以即應是法，法叵得，何一性之有哉？
X24n0461_p0563b23║○知見不生分第三十一
X24n0461_p0563b24║四見俱非，是名四見，故受之以知見不生分。
X24n0461_p0563c01║須菩提！若人言：佛說我見、人見、眾生見、壽者見。須菩
X24n0461_p0563c02║提！於意云何？是人解我所說義不？世尊！是人不解如
X24n0461_p0563c03║來所說義。何以故？世尊說我見、人見、眾生見、壽者見，
X24n0461_p0563c04║即非我見、人見、眾生見、壽者見，是名我見、人見、眾生
X24n0461_p0563c05║見、壽者見。
X24n0461_p0563c06║如來說此經者，令一切眾生自悟般若智慧，自修
X24n0461_p0563c07║行菩提果。凡夫人不解佛意，便謂如來說我人等
X24n0461_p0563c08║見，不知如來說甚深無相無為般若波羅蜜法。如
X24n0461_p0563c09║來所說我人等見，不同凡夫我人等見。如來說一
X24n0461_p0563c10║切眾生皆有佛性，是真我見；說一切眾生有無漏
X24n0461_p0563c11║智性本自具足，是人見；說一切眾生性本自無煩
X24n0461_p0563c12║惱，是眾生見；說一切眾生性本不生不滅，是壽者
X24n0461_p0563c13║見。
X24n0461_p0563c14║新注：　此明離我法二見。初離我見。夫我見者，有
X24n0461_p0563c15║真我之見，有妄我之見。妄我見者，虗妄分別，眾生
X24n0461_p0563c16║見也。真我見者，遠離執著，如來見也。既離執著，示
X24n0461_p0563c17║有我見、人見、眾生見、壽者見。此不見而見，在迷眾
X24n0461_p0563c18║生以為如來實有四見，故云不解如來所說義也。
X24n0461_p0563c19║善現既解如來所說義，即知四見皆非虗妄分別，
X24n0461_p0563c20║是真我之見，故云是名我見、人見、眾生見、壽者見
X24n0461_p0563c21║也。
X24n0461_p0563c22║須菩提！發阿耨多羅三藐三菩提心者，於一切法應
X24n0461_p0563c23║如是知、如是見、如是信解，不生法相。須菩提！所言法
X24n0461_p0563c24║相者，如來說即非法相，是名法相。
X24n0461_p0564a01║發菩提心者，應見一切眾生皆有佛性，應見一切
X24n0461_p0564a02║眾生無漏種智本自具足，應信一切眾生自性本
X24n0461_p0564a03║無生滅。雖行一切智慧方便，接物利生，不作能所
X24n0461_p0564a04║之心。口設無相法，而心有能所，即非法相。口說無
X24n0461_p0564a05║相法，心行無相行，而能所心滅，是名法相也。
X24n0461_p0564a06║須菩提若人言（至）是名法相　飯來開口睡來合
X24n0461_p0564a07║眼。　頌曰：
X24n0461_p0564a08║千尺絲綸直下垂，一波纔動萬波隨。
X24n0461_p0564a09║夜靜水寒魚不食，滿船空載月明歸。
X24n0461_p0564a10║新注：　次離法見。夫如來說法，要令眾生發菩提
X24n0461_p0564a11║心，修行契理，故聞如來所說，當如法受持。乃告善
X24n0461_p0564a12║現：當如是知見信解，不生法相。不生法相者，不於
X24n0461_p0564a13║法取著也。法本離相，如來稱性而說，故云即非法
X24n0461_p0564a14║相，是名法相。此一段文，雖正釋離於法執，亦是總
X24n0461_p0564a15║結降住正行。由經初善現請問：若人發無上菩提
X24n0461_p0564a16║者，應云何住，降伏其心？如來答云：應如是住，如是
X24n0461_p0564a17║降伏其心。故今結云：發菩提心者，於一切法如是
X24n0461_p0564a18║知見信解。此結如是住也。不生法相，此結降伏妄
X24n0461_p0564a19║心也。
X24n0461_p0564a20║○應化非真分第三十二
X24n0461_p0564a21║一念發心，獲福亦爾。應身化物，豈得已哉？真佛
X24n0461_p0564a22║流通，於事畢矣。故受之以應，化非身分。
X24n0461_p0564a23║新注二十六斷化身說法無福疑，　此疑從二十
X24n0461_p0564a24║五疑中而來。
X24n0461_p0564b01║須菩提！若有人以滿無量阿僧祇世界七寶持用布
X24n0461_p0564b02║施，若有善男子、善女人發菩薩心者，持於此經乃至
X24n0461_p0564b03║四句偈等，受持讀誦為人演說，其福勝彼。云何為人
X24n0461_p0564b04║演說？
X24n0461_p0564b05║須菩（至）演說。　要說有何難，即今便請，諦聽諦聽。
X24n0461_p0564b06║　頌曰：
X24n0461_p0564b07║行住坐臥，是非人我，忽喜忽嗔，不離這箇。
X24n0461_p0564b08║祇這箇，驀面唾。
X24n0461_p0564b09║平生肝膽一時傾，四句妙門都說破。
X24n0461_p0564b10║不取於相，如如不動。
X24n0461_p0564b11║七寶福雖多，不如有人發菩提心，受持此經四句，
X24n0461_p0564b12║為人演說，其福勝彼百千萬億不可譬喻。說法善
X24n0461_p0564b13║巧方便，觀根應量，種種隨宜，是名為人演說。所聽
X24n0461_p0564b14║法人，有種種相貌不等，不得作分別之心，但了空
X24n0461_p0564b15║寂如如之心，無所得心，無勝負心，無希望心，無生
X24n0461_p0564b16║滅心，是名如如不動也。
X24n0461_p0564b17║不取於相，如如不動。　末後一句，始到牢關。直得
X24n0461_p0564b18║三世諸佛，四目相觀。六代祖師，退身有分。可謂是
X24n0461_p0564b19║江河徹凍，水泄不通。極目荊榛，難為措足。到這裏
X24n0461_p0564b20║添一絲毫，如眼中著刺減一絲毫，似肉上剜瘡。非
X24n0461_p0564b21║為坐斷要津，蓋為識法者恐。雖然恁麼，佛法只如
X24n0461_p0564b22║此，便見陸地平沈，豈有燈燈續焰川上坐。今日不
X24n0461_p0564b23║免向虎口中奪食，獰龍頷下穿珠。豁開先聖妙門，
X24n0461_p0564b24║後學進身有路。放開一線，又且何妨。語則全彰法
X24n0461_p0564c01║體，默則獨露真常。動則隻鶴片雲，靜則安山列岳。
X24n0461_p0564c02║舉一步如象王迴顧，退一步若獅子嚬呻。法王法
X24n0461_p0564c03║令當行，便能於法自在。祇如末後一句，又作麼生
X24n0461_p0564c04║道。還委悉麼。雲在嶺頭閑不徹，水流㵎下太忙生。
X24n0461_p0564c05║　頌曰：
X24n0461_p0564c06║得優游處且優游，雲自高飛水自流。
X24n0461_p0564c07║祇見黑風飜大浪，未聞沉却釣魚舟。
X24n0461_p0564c08║新注　此段文有三節：初以無量阿僧祇世界七
X24n0461_p0564c09║寶布施，是假喻也；自若善男子以下，明持說福勝；
X24n0461_p0564c10║自云何為人演說以下，是釋福勝。所以據經文但
X24n0461_p0564c11║明持說功德而論，乃謂化佛說法有無量功德者，
X24n0461_p0564c12║蓋化佛是說經教主，持說是弘經之人，然所弘之
X24n0461_p0564c13║經是佛所說，佛之所說離言說相，而弘經之人若
X24n0461_p0564c14║能離著，其福亦能勝彼也。如如者，法身理也。化身
X24n0461_p0564c15║既即法身，則無去來，故云如如不動。
X24n0461_p0564c16║新注　二十七斷入寂如何說法疑。　此疑從第
X24n0461_p0564c17║二十六疑中演說與不動而來。
X24n0461_p0564c18║何以故？
X24n0461_p0564c19║新注：　上言如如不動，則佛常住世間為眾生說
X24n0461_p0564c20║法，何故言如來入涅槃耶？恐有此疑，故說偈以釋
X24n0461_p0564c21║云：
X24n0461_p0564c22║一切有為法，如夢幻泡影，如露亦如電，應作如是觀。
X24n0461_p0564c23║夢者是妄身，幻者妄念；泡者是煩惱，影者業障。夢
X24n0461_p0564c24║幻泡影業，是名有為法，真實離名相，悟者無諸業。
X24n0461_p0565a01║何以（至）如是觀　行船盡在把櫓人。　頌曰：
X24n0461_p0565a02║水中捉月，鏡裏尋頭。刻舟求劒，騎牛覓牛。
X24n0461_p0565a03║空華陽焰，夢幻浮漚。一筆句下，要休便休。
X24n0461_p0565a04║巴歌杜酒村田樂，不風流處自風流。
X24n0461_p0565a05║新注：　一切有為法者，一切世間生滅之法也。佛
X24n0461_p0565a06║生人中，示同生滅，亦屬有為無常之法。無常之法，
X24n0461_p0565a07║虗假不實，故以夢、幻、泡、影、露、電六種為喻。應作如
X24n0461_p0565a08║是觀者，觀即般若妙智，以此妙智，觀有為法，如夢
X24n0461_p0565a09║幻等。能觀既是妙智，所觀無非妙境。妙境者，一境
X24n0461_p0565a10║三諦也。妙智者，一心三觀也。三觀者，空、假、中也。三
X24n0461_p0565a11║諦者，真、俗、中也。即觀有為之法，離性離相之謂空，
X24n0461_p0565a12║無法不具之謂假，非空非假之謂中。諦者，審實不
X24n0461_p0565a13║虗之謂。全諦發觀，以觀照諦，諦既即一而三，觀豈
X24n0461_p0565a14║前後而照？故云如是觀也。能如是觀，乃了化身即
X24n0461_p0565a15║法身，無常即常也。雖即法身，不碍涅槃，常即無常
X24n0461_p0565a16║也。良以如來究竟非常非無常之旨故，所以能常
X24n0461_p0565a17║能無常也。是則終日涅槃，終日說法，不住有為，不
X24n0461_p0565a18║住無為，不可得而思議者也。一經始末，皆稱如是。
X24n0461_p0565a19║始云如是住，如是降伏心，中間節節云如是，至此
X24n0461_p0565a20║又云如是觀。論乃釋云妙智正觀，故知妙智寔一
X24n0461_p0565a21║經之宗也。正宗竟。
X24n0461_p0565a22║佛說是經已，長老須菩提，及諸比丘、比丘尼、優婆塞、
X24n0461_p0565a23║優婆夷，一切世間天、人、阿修羅，聞佛所說，皆大歡喜，
X24n0461_p0565a24║信受奉行。
X24n0461_p0565b01║佛說（至）奉行　三十年後，莫教忘却老僧。不知誰
X24n0461_p0565b02║是知恩者，呵呵將謂無人。　頌曰：
X24n0461_p0565b03║飢得食，渴得漿，病得瘥，熱得凉。
X24n0461_p0565b04║貧人遇寶，嬰子見娘。飄舟到岸，孤客皈鄉。
X24n0461_p0565b05║旱逢甘澤，國有忠良。四夷拱手，八表來降。
X24n0461_p0565b06║頭頭總是，物物全彰。古今凡聖，地獄天堂。
X24n0461_p0565b07║東西南北，不用思量。
X24n0461_p0565b08║利塵沙界諸群品，盡入金剛大道場。
X24n0461_p0565b09║新注：　此流通分也。流通般若，使之不壅，利益後
X24n0461_p0565b10║世眾生也。天親偈云：佛說希有總持法，不可稱量
X24n0461_p0565b11║深句義，從尊者聞及廣說，回此福德施群生。
X24n0461_p0565b12║金剛般若波羅蜜經
X24n0461_p0565b13║金剛（至）蜜經。　崇奉三寶弟子陳友諒窒，湯氏五
X24n0461_p0565b14║娘，男改過善，來家眷算，敬重楮毫，書寫最上乘經，
X24n0461_p0565b15║命工刊梓，施入徐林獨坦東際菴印行。上答四恩，
X24n0461_p0565b16║下資三有。普願一切有情，俱明般若之因，盡入金
X24n0461_p0565b17║剛之地。　伏冀　莊嚴先所生考君千五監務注
X24n0461_p0565b18║公，先妣閔氏百三娘子，及累世冤親，仗此良因，齊
X24n0461_p0565b19║登佛域者也。
X24n0461_p0565b20║補闕真言
X24n0461_p0565b21║南無喝羅怛那。哆囉夜耶。佉羅佉羅。摩囉摩囉。虎囉
X24n0461_p0565b22║吽賀賀。蘇怛拏吽。潑抹拏。婆婆訶。
X24n0461_p0565b23║
X24n0461_p0565b24║金剛般若波羅蜜經註卷下（終）
X24n0461_p0565c01║
X24n0461_p0565c02║金剛經義一卷
X24n0461_p0565c03║宋　可觀注