X24n0466_p0635b05║
X24n0466_p0635b06║No. 466-A
X24n0466_p0635b07║（可明）謹以為法之心，修書上呈
X24n0466_p0635b08║大居士。仰惟
X24n0466_p0635b09║大教利生，唯般若空慧，可以導萬行，福羣生，祛惑累，
X24n0466_p0635b10║臻極理。四處十有六會，咸彰此道。至摧萬有，蕩一無，
X24n0466_p0635b11║金剛力最堅最利，故世人多持誦之。幽明顯應，不易
X24n0466_p0635b12║悉數。翻譯有六經，申通有三論，隨機見別，仍有異同。
X24n0466_p0635b13║至我
X24n0466_p0635b14║天台大禪師，妙悟通經，作為此疏，以釋秦本。五代亂
X24n0466_p0635b15║離，流之東海。諸師別有所述，皆依傍諸論，彌縫別譯，
X24n0466_p0635b16║破碎不能貫通。此疏復還，反有以為偽者。樝菴嘗力
X24n0466_p0635b17║辯焉，人始信受。愚頃於南湖觀室，伏讀此疏，喜不自
X24n0466_p0635b18║勝。且曰：分實是方便二周，明不可思議十事。前後科
X24n0466_p0635b19║判，自非
X24n0466_p0635b20║大師，疇克若是？迴視諸家述作，雖共有弘通美意，莫
X24n0466_p0635b21║能及也。有僧善義，勇化緣，遂尋訪別本，與之讐校，刊
X24n0466_p0635b22║留南湖。後　毒皷甞建講，比以城居失火，燎其板，深
X24n0466_p0635b23║為嗟惜。茲承下諭，知留意探討，欲入疏從經，以便看
X24n0466_p0635b24║閱，誠殊勝事也。將以刊行，乃蒙示及，因得考其大略
X24n0466_p0635c01║而評論焉。蓋欲傳遠以廣利四眾，是不可卒爾。謹別
X24n0466_p0635c02║紙繕寫呈上，切祈詳覽。不宣。（可明）謹白
X24n0466_p0635c03║
X24n0466_p0635c04║
X24n0466_p0635c05║
X24n0466_p0635c06║No. 466-B
X24n0466_p0635c07║（行善）欲便於檢閱，將疏入經，皈
X24n0466_p0635c08║西山虗室講師，求　印可。即蒙考校，開示此疏源流。
X24n0466_p0635c09║又別紙批敷，漏失句意，俾添入完備。（行善）於是不敢
X24n0466_p0635c10║泯其所自，併刊行此書，勸眾信流通焉。
X24n0466_p0635c11║至元甲午年　　　　　四明　徐（行善）　謹誌
X24n0466_p0635c12║
X24n0466_p0635c13║No. 466
X24n0466_p0635c14║金剛經科釋
X24n0466_p0635c15║金剛般若波羅蜜經
X24n0466_p0635c16║天台智者大師疏。
X24n0466_p0635c17║略釋經題，法譬標名。般若幽玄，微妙難測，假斯譬況，
X24n0466_p0635c18║以顯深法。金即三義：一、寶中真上，不可侵毀；二、利用
X24n0466_p0635c19║自在，摧破諸物；三、表裏清淨，影現分明。剛是堅義，謂
X24n0466_p0635c20║身、命、財。身即法身，命即慧命，財即法財。功德助道用，
X24n0466_p0635c21║譬三種般若：實相般若，理性常住；觀照般若，破五住
X24n0466_p0635c22║惑；文字般若，解脫自在。如此三法，不縱不橫，非並非
X24n0466_p0635c23║別，成祕密藏。佛三種身，亦復如是。實相即法身，如大
X24n0466_p0635c24║經金剛身品；觀照即報身，如金剛三昧，破諸煩惱；文
X24n0466_p0636a01║字即應身，隨機利益，普現無邊。舊云金剛譬十地後
X24n0466_p0636a02║心因圓之位，今言初心至後，即有六種金剛也。○體
X24n0466_p0636a03║者，若見諸相非相，即見如來，是經之正體也。○宗者，
X24n0466_p0636a04║約實相之慧，行無相之檀。如人有目，日光明照，見種
X24n0466_p0636a05║種色是因，見諸相非相是果。此之因果，同約實相。○
X24n0466_p0636a06║用者，破執為用，一切封著，通名為執。破諸相惑，顯出
X24n0466_p0636a07║功能，亦自無滯，即力用也。○教相有五：一、摩訶，二、金
X24n0466_p0636a08║剛，三、天王問，四、光讚，五、仁王。廣略雖異，同名般若。摩
X24n0466_p0636a09║訶以廣歷色心，乃至種智，皆摩訶衍。此文略說金剛
X24n0466_p0636a10║為喻也。次廣解釋。言金剛般若者，此乃摧萬有於性
X24n0466_p0636a11║空，蕩一無於畢竟，甚堅甚銳，名曰金剛。智名決斷，慧
X24n0466_p0636a12║曰解知。萬像雖繁，物我無相，有為斯絕，寂其機照，假
X24n0466_p0636a13║名般若。西云䟦闍羅，亦云斫迦羅，此翻金剛，云是利
X24n0466_p0636a14║鐵，亦名破具。引大經云：佛告迦葉：汝今決斷，譬若剛
X24n0466_p0636a15║刀。又云：劫火起時，一切皆銷。利銳者在下，名金剛際。
X24n0466_p0636a16║又云：往古諸佛舍利，變為金剛如意珠。今通取堅利
X24n0466_p0636a17║為譬。舊云：體堅用利。體堅眾惑不侵，用利能摧萬物。
X24n0466_p0636a18║今問：體唯堅不利，用唯利不堅。亦應體則不利，用則
X24n0466_p0636a19║不堅。此乃不堅不利，何謂堅利？百論云：眼非知，意非
X24n0466_p0636a20║見。別既非見，合云何見？今依中論通此問，即無滯義。
X24n0466_p0636a21║今言堅利者，不堅不利，假言堅利。如言苦以不苦為
X24n0466_p0636a22║義，無常以常為義，空以不空為義。此一例語，任運不
X24n0466_p0636a23║畏。斯難般若，如大火聚，四邊不可觸，豈可定作體用
X24n0466_p0636a24║耶？體用因緣，不一不異。體堅用亦堅，用利體亦利。既
X24n0466_p0636b01║其不一，假名義辨。若說體堅，即說用利，此是假名義
X24n0466_p0636b02║一邊之說。離用無體，離體無用。用即寂，寂即用。無別
X24n0466_p0636b03║有無用之體，體主於用也。亦無別有無體之用，用主
X24n0466_p0636b04║於體也。不一亦不異，有因緣故，亦可說一說異。為破
X24n0466_p0636b05║一說異，破異說一，假說一異，欲（一無欲字）令眾生悟非一
X24n0466_p0636b06║非異。只名此因緣不一不異，離斷常戲論，戲論不得
X24n0466_p0636b07║入，即是堅。能破斷常，即是利也。問：何者為般若如是
X24n0466_p0636b08║堅利？答：一往性空為般若，不斷不常、不一不異、性空
X24n0466_p0636b09║畢竟空為般若。萬相一無，皆悉盡淨。大論云：般若有
X24n0466_p0636b10║三種：實相、觀照、文字。實相即境理第一義諦，觀照即
X24n0466_p0636b11║行人智慧。智慧鑑此實相，說智及智處，皆名為般若。
X24n0466_p0636b12║文字能為作詮，亦為般若。故云：無離文字，說乎解脫。
X24n0466_p0636b13║一體三名，同祕密藏。問：有翻無翻？答：翻為智慧。問：大
X24n0466_p0636b14║論云：智慧輕薄，般若深重。云何相翻？釋論七十卷，釋
X24n0466_p0636b15║須菩提五歎不可稱、不可量、無等等、無有邊、如虗空，
X24n0466_p0636b16║解不可稱句云：稱名智慧。此是稱量檀度，非智慧不
X24n0466_p0636b17║能準量，故稱名智慧。般若定實相，此釋不可量。何意
X24n0466_p0636b18║不可量？欲明佛所得般若，明鑑實相甚深，窮邊極底。
X24n0466_p0636b19║菩薩因中智慧，不能稱量佛果地般若。此是因中智
X24n0466_p0636b20║慧輕薄，不能稱量果地般若。何得妄引無翻耶？大經
X24n0466_p0636b21║云：慧有三種：般若、毗婆舍那、闍那。同一氣類，隨名而辨。
X24n0466_p0636b22║約人，般若屬眾生；毗婆舍那一切聖人；闍那諸佛菩薩。
X24n0466_p0636b23║就法者，毗婆舍那總相；般若別相；闍那破相。毗婆舍
X24n0466_p0636b24║那翻正知見，此即是總相知見。離出慧即是般若，屬
X24n0466_p0636c01║眾生，眾生有慧數故；闍那諸佛十地，菩薩有決斷義
X24n0466_p0636c02║故，共為一位耳。波羅蜜亦阿羅蜜，波羅伽等翻度彼
X24n0466_p0636c03║岸，亦彼岸到，亦度無極，此假名無度為度耳。佛已度，
X24n0466_p0636c04║智慧度，名一切智。菩薩未度亦不名度，度時亦不名
X24n0466_p0636c05║度，不離已度未度故。而今言度，此乃假名說度：一、行
X24n0466_p0636c06║度，二、時度，三、果度，六、度。善修滿足為行度，三僧祇滿
X24n0466_p0636c07║為時度，得大菩提為果度。彼岸者，生死為此岸，涅槃
X24n0466_p0636c08║為彼岸，煩惱為中流，八正為船筏。又慳貪為此岸，佛
X24n0466_p0636c09║果為彼岸，布施為河中，正勤為船筏。又取相為此岸，
X24n0466_p0636c10║無相為彼岸，智慧為河中，精進為船筏。一往如此。又
X24n0466_p0636c11║即生死涅槃俱為此，非生死涅槃俱為彼，故云遠離
X24n0466_p0636c12║彼此岸，乃名波羅蜜。又前生死涅槃雙非中道為二，
X24n0466_p0636c13║非生死涅槃中道為不二，二不二俱為此，非二非不
X24n0466_p0636c14║二俱為彼，故遠離二邊及以中道，名波羅蜜。修多羅
X24n0466_p0636c15║翻契經，經字訓法訓常，由聖人心口也。○次部軸者，
X24n0466_p0636c16║第一部十萬偈，第二部二萬偈，並不來此土。第三部
X24n0466_p0636c17║一萬八千偈，即大品，亦名放光。第四部八千偈，即小
X24n0466_p0636c18║品，亦名道行。第五部四千偈，即光讚。第六部二千五
X24n0466_p0636c19║百偈，即天王問。第七部六百偈，即文殊問般若。第八
X24n0466_p0636c20║部三百偈，即此金剛般若。叡師云：並是如來隨機之
X24n0466_p0636c21║說。般若非稱量過諸數量，豈是一、多、四、五之可說？○
X24n0466_p0636c22║次簡前後。言金剛前後者，肇師注云：五種般若，此說
X24n0466_p0636c23║最初。文說千二百五十人，後說大品大數五千人。受
X24n0466_p0636c24║化轉多，故摩訶在後。若金剛在後者，仁王經云：初摩
X24n0466_p0637a01║訶，次金剛。又護念付囑，及得慧眼，未聞此經，似宜（一作
X24n0466_p0637a02║如）在後。俱有證據，由人用耳。對機設教，廣略不同。從
X24n0466_p0637a03║得道夜，訖泥洹夕，常說般若，明理一等。若依光讚，如
X24n0466_p0637a04║來十九出家，三十成道，至四十二二月十五日食後，
X24n0466_p0637a05║為諸菩薩說般若。次譯經者，羅什法師，秦弘始三年，
X24n0466_p0637a06║即晉安帝十一年譯。又後魏末，菩提流支譯。論本八
X24n0466_p0637a07║十偈，彌勒作偈，天親長行釋。總三卷，分文十二分：一、
X24n0466_p0637a08║序分，二、護念分，三、住分，四、修行分，五、法身非身分，六、
X24n0466_p0637a09║信者分，七、校量顯勝分，八、顯性分，九、利益分，十、斷疑
X24n0466_p0637a10║分，十一、不住道分，十二、流通分。講說時，別一塗開章
X24n0466_p0637a11║耳。就此一經，開為三段：序、正、流通。
X24n0466_p0637a12║序為緣起，說教之前必有由漸，分衛、放光、雨華、獻
X24n0466_p0637a13║蓋等也。由漸既起，正教宜陳，緣教相感，其猶影響，
X24n0466_p0637a14║故有正說。又非止近被一時，乃欲遠傳來際，故有
X24n0466_p0637a15║流通。三段各二序，有通有別。正說前後二周，流通
X24n0466_p0637a16║付囑奉行。
X24n0466_p0637a17║如是我聞：一時，佛在舍衛國祇樹給孤獨園，與大比
X24n0466_p0637a18║丘眾千二百五十人俱。
X24n0466_p0637a19║文五。如是者，佛說般泥洹時，侍者請問。佛答云：一
X24n0466_p0637a20║切經初，皆安如是。我聞者，親承金口而聞，事非謬
X24n0466_p0637a21║也。一時者，言則當理，理亦如言。當理得時，令人開
X24n0466_p0637a22║悟。聖不虗說，言必會機，故言一時也。佛者，大師之
X24n0466_p0637a23║名。佛者，覺義。異凡夫故自覺，異二乘故覺他，異菩
X24n0466_p0637a24║薩故覺滿。在舍衛者，法王行運，應物而游，在舍衛
X24n0466_p0637b01║城憍薩羅國。舍衛名聞物國，勝物多出此境，嘉名
X24n0466_p0637b02║遠振諸國，故名聞物。又舍婆提者，昔有二仙，弟名
X24n0466_p0637b03║舍婆，此云幼小；兄阿䟦提，此名不可害。合此二人，
X24n0466_p0637b04║以名城也。祇樹給園者，須達市園、祇陀施樹，共立
X24n0466_p0637b05║精舍，廣出他經。與大比丘者，聖化無祕，聽必有儔，
X24n0466_p0637b06║俱聞如林，可明信矣。應有四眾，略而不載。比丘云
X24n0466_p0637b07║怖魔，乞士破惡。千二百五十人者，三迦葉一千，目
X24n0466_p0637b08║連、身子二百五十。此名通序，所以證信。
X24n0466_p0637b09║爾時，世尊食時，著衣持鉢，入舍衛大城乞食。於其城
X24n0466_p0637b10║中次第乞已，還至本處。飯食訖，收衣鉢，洗足已，敷座
X24n0466_p0637b11║而坐。
X24n0466_p0637b12║今辨別序以發起，具上十號，故曰世尊。食時者，食
X24n0466_p0637b13║熟之時，人家皆有施心易生。著衣，僧伽梨衣也。佛
X24n0466_p0637b14║觀良田區塍，命出家人著此服也。持鉢執四天王
X24n0466_p0637b15║所奉應器，入舍衛城乞食。法身無得，何須乞食？天
X24n0466_p0637b16║人妙供，百味日盈，自行分衛福物之宜。乞食有十
X24n0466_p0637b17║利：一、見相好；二、去疾；三、除慢；四、為女人監護；五、天
X24n0466_p0637b18║龍從；六、四天王鉢；七、富貧等；八、不雜；九、息謗；十、常
X24n0466_p0637b19║在三昧，其實不食。此城縱廣千二百由旬，九億人
X24n0466_p0637b20║家，園（一作國）南城北，精舍在東，自外以適，故言入也。
X24n0466_p0637b21║食時如法食，眾生有此勝智，機緣將發，以表般若。
X24n0466_p0637b22║著衣是被弘誓鎧，慈悲之心。持鉢是行鉢，鉢能盛
X24n0466_p0637b23║飯，行能趣理，即表解脫。城即法性涅槃之城，觀五
X24n0466_p0637b24║陰舍，悉皆空寂，不動如城，以表法身也。次第乞食，
X24n0466_p0637c01║不越貧從富，不捨貴從賤，大慈平等故，即表菩薩
X24n0466_p0637c02║次第行、次第學、次第道行。行因圓故，為還至本處。
X24n0466_p0637c03║本處即一切智處，歷色心觀，至一切智飯食。乞收
X24n0466_p0637c04║衣鉢者，即是（一作表）果後，無復願行，無誓故收衣，不
X24n0466_p0637c05║復進行故併鉢。洗足已，即是（一作表）定慧，無復垢累
X24n0466_p0637c06║塵沙，無明永去，法水清淨，故言洗足。敷座者，即諸
X24n0466_p0637c07║法空為座，四無畏處，此說般若也。別序竟。
X24n0466_p0637c08║時，長老須菩提在大眾中即從座起，偏袒右肩，右膝
X24n0466_p0637c09║著地，合掌恭敬而白佛言：希有，世尊！如來善護念諸
X24n0466_p0637c10║菩薩，善付囑諸菩薩。
X24n0466_p0637c11║長老須菩提是對揚主，有長人之德。夫神（一作鉅）鍾
X24n0466_p0637c12║雖朗，非扣不鳴，聖不孤應，影響惟仁。須菩提翻空
X24n0466_p0637c13║生，亦名善吉，或云東方青龍陀佛。從座起者，請業
X24n0466_p0637c14║之儀，即事請道，側身避席。袒右肩者，隨國法以袒
X24n0466_p0637c15║為敬，亦示弟子執作為便。右膝著地，屈曲伏從，示
X24n0466_p0637c16║無違拒之皃。合掌斂容祗肅，顯師尊道重，故克敬
X24n0466_p0637c17║盡恭，專一之至。白佛言：述讚希有者，佛從前代八
X24n0466_p0637c18║萬四千歲皆輪王位，至釋尊身若不出家，當二千
X24n0466_p0637c19║五百歲作金輪王，而能捨位從門乞食，是為希有。
X24n0466_p0637c20║此歎身密，護念歎意密，付囑歎口密。又是述讚大
X24n0466_p0637c21║品中意。護念即般若實道，如母能護念。付囑即方
X24n0466_p0637c22║便權道，如父能教詔。付囑
X24n0466_p0637c23║世尊！善男子、善女人發阿耨多羅三藐三菩提心。
X24n0466_p0637c24║還躡前述，更起今問。發菩提心者，一切智也。總標
X24n0466_p0638a01║旨歸，翻云無上正徧知覺，標心擬向遠期正覺。
X24n0466_p0638a02║應云何住？
X24n0466_p0638a03║入理般若名為住，此即實智也。
X24n0466_p0638a04║云何降伏其心？
X24n0466_p0638a05║方便即權智。如善財言：我已先發菩提心，云何修
X24n0466_p0638a06║行？云何學道？
X24n0466_p0638a07║佛言：善哉，善哉！須菩提！如汝所說，如來善護念諸菩
X24n0466_p0638a08║薩、善付囑諸菩薩。
X24n0466_p0638a09║如汝所說讚請之儀，當理會機，盡善盡美，誠如所
X24n0466_p0638a10║言。
X24n0466_p0638a11║汝今諦聽，當為汝說。善男子、善女人發阿耨多羅三
X24n0466_p0638a12║藐三菩提心，應如是住，如是降伏其心。
X24n0466_p0638a13║若不審諦，即漏言遺理。誡令諦聽，言理弗虗。
X24n0466_p0638a14║唯然，世尊！願樂欲聞。
X24n0466_p0638a15║慈誡許說，敬肅傾心也。
X24n0466_p0638a16║佛告須菩提：諸菩薩摩訶薩應如是降伏其心。所有
X24n0466_p0638a17║一切眾生之類，若卵生、若胎生、若濕生、若化生，若有
X24n0466_p0638a18║色、若無色，若有想、若無想、若非有想非無想。
X24n0466_p0638a19║降心約願，住心約行，皆無所有為無相因，法身無
X24n0466_p0638a20║色為無得果。許中先住後降。答中先降後住者，若
X24n0466_p0638a21║約發心，前願後行，廣發誓願，權引於前，次入實相，
X24n0466_p0638a22║以無住法住於妙理。若約修行，要須先修實慧，次
X24n0466_p0638a23║用權道，故有二觀次第，前住後降。若就證時，權實
X24n0466_p0638a24║一心中悟，不復前後。今就誓願中有四：一、廣大，二、
X24n0466_p0638b01║第一，三、常心，四、不顛倒。初廣大心者，菩薩發願普
X24n0466_p0638b02║濟萬物無邊曠遠，故橫亘四生，竪窮三界。四生是
X24n0466_p0638b03║能住，三界為所住。依㲉謂卵，含藏曰胎，假潤稱濕，
X24n0466_p0638b04║欻現曰化。若有色即欲色二界，無色即空處，有想
X24n0466_p0638b05║是識處，無想不用處，非有想非無想即最上天。
X24n0466_p0638b06║我皆令入無餘涅槃而滅度之。
X24n0466_p0638b07║欲與涅槃寂滅極樂，故名第一也。法不自起，因緣
X24n0466_p0638b08║故生。但是因緣，自性皆空。順理為解，乖宗成惑。惑
X24n0466_p0638b09║即生死流轉，受身心苦。解即累滅苦盡，寂然永樂，
X24n0466_p0638b10║謂之滅度。小乘涅槃，灰身滅智，為無餘。大乘以累
X24n0466_p0638b11║無不盡，德無不圓，為無餘。生滅觀在，名有餘也。
X24n0466_p0638b12║如是滅度無量無數無邊眾生，實無眾生得滅度
X24n0466_p0638b13║者。
X24n0466_p0638b14║若有能所即懈息，以無休倦故，名常心度。無量無
X24n0466_p0638b15║邊實無度者，大品？度空品云：度眾生如度虗空。明
X24n0466_p0638b16║眾生無毫末可得，只解眾生本來無所有即是悟，
X24n0466_p0638b17║悟即名度。若有眾生可度者，佛菩薩等即得殺罪。
X24n0466_p0638b18║於一身理而為論，實無有眾生。眾生顛倒，妄執謂
X24n0466_p0638b19║有。今佛菩薩怜愍說法，令悟本無所有，名此悟為
X24n0466_p0638b20║度，實無別有眾生異理而度著涅槃中也。
X24n0466_p0638b21║何以故？須菩提！若菩薩有我相、人相、眾生相、壽者相，
X24n0466_p0638b22║即非菩薩。
X24n0466_p0638b23║以失顯得。若有我人，可言有滅，但是假名，橫計人
X24n0466_p0638b24║我，執我為非，忘我為是，是非既彰，得失明矣。大品
X24n0466_p0638c01║具明十六知見：一、我，二、眾生，三、壽者，四、命者，五、生
X24n0466_p0638c02║者，六、養育，七、眾數，八、人者，九、作者，十、使作者，十一、
X24n0466_p0638c03║起者，十二、使起者，十三、受者，十四、使受者，十五、知
X24n0466_p0638c04║者，十六、見者。此中略明四耳。
X24n0466_p0638c05║復次，須菩提！菩薩於法應無所住行於布施，所謂不
X24n0466_p0638c06║住色布施，不住聲、香、味、觸、法布施。
X24n0466_p0638c07║依無住本，行於布施，即住般若中也。娑婆世界，宜
X24n0466_p0638c08║用檀義攝六，資生攝施，無畏攝戒，忍法攝後三。但
X24n0466_p0638c09║舉一檀，即攝六也。捨心無吝，謂之布施。無相可存，
X24n0466_p0638c10║何吝之有？施為六度之首，塵為生法之機，二法皆
X24n0466_p0638c11║空，于何不盡？
X24n0466_p0638c12║須菩提！菩薩應如是布施，不住於相。何以故？若菩薩
X24n0466_p0638c13║不住相布施，其福德不可思量。
X24n0466_p0638c14║施受皆不可得，不住相也。正以虗心而施，福不可
X24n0466_p0638c15║量。理既無量，心不應限。稱理行施，其福彌廣。
X24n0466_p0638c16║須菩提！於意云何？東方虗空可思量不？不也，世尊！須
X24n0466_p0638c17║菩提！南西北方四維上下虗空可思量不？不也，世尊！
X24n0466_p0638c18║須菩提！菩薩無住相布施福德，亦復如是不可思
X24n0466_p0639a01║量。
X24n0466_p0639a02║理行既顯，如說而行，其福甚多，齊太虗也。
X24n0466_p0639a03║須菩提！菩薩但應如所教住。
X24n0466_p0639a04║聖言無謬，理不可越，如佛所教，安心住實相也。
X24n0466_p0639a05║須菩提！於意云何？可以身相見如來不？
X24n0466_p0639a06║願行皆無相為因，法身無色為無得果。菩薩發心
X24n0466_p0639a07║有三義：一化眾生，二修萬行，三向菩提。降伏明化
X24n0466_p0639a08║物，辨住示修行。如來身相，即菩提果體。若識法身，
X24n0466_p0639a09║菩提可登；若計性實，乖之遠矣。此舉法身明菩提
X24n0466_p0639a10║空也。
X24n0466_p0639a11║不也，世尊。不可以身相得見如來。何以故？如來所說
X24n0466_p0639a12║身相，即非身相。
X24n0466_p0639a13║善吉深識法身，故言不可以身相而見。或一身一
X24n0466_p0639a14║智，或言真應，或言法報應，皆是明果。若至果理不
X24n0466_p0639a15║生不生，而般若生理不生不生，即法身不可說。習
X24n0466_p0639a16║報二果不生不生，即報身不可說。慈誓不生不生，
X24n0466_p0639a17║即應身不可說。如此三身，皆不可說，那得以身相
X24n0466_p0639a18║見如來？以因緣故，若得道人，聞說即悟，得見如來。
X24n0466_p0639a19║若聞不悟，雖說身相，即非身相，故不可見。
X24n0466_p0639a20║佛告須菩提：凡所有相皆是虗妄，若見諸相非相則
X24n0466_p0639a21║見如來。
X24n0466_p0639a22║非因非果，有因緣故，可得言因，亦可言果。如非初
X24n0466_p0639a23║炎非後炎，不離初後炎，即此意也。今只以相為非
X24n0466_p0639a24║相，非謂遣相別有一非相。若能如此，即見如來。
X24n0466_p0639b01║須菩提白佛言：世尊！頗有眾生得聞如是言說章句
X24n0466_p0639b02║生實信不？
X24n0466_p0639b03║佛告須菩提：莫作是說：如來滅後後五百歲，有持戒
X24n0466_p0639b04║修福者，於此章句能生信心，以此為實。當知是人不
X24n0466_p0639b05║於一佛、二佛、三、四、五佛而種善根，已於無量千萬佛
X24n0466_p0639b06║所種諸善根，聞是章句乃至一念生淨信者。須菩提！
X24n0466_p0639b07║如來悉知悉見，是諸眾生得如是無量福德。
X24n0466_p0639b08║初、非一佛。二、多積者，能信此經。出家持戒，在俗修
X24n0466_p0639b09║福，後五百歲者，從六百至一千，亦云最後五百，始
X24n0466_p0639b10║有佛法之名。能生信者，非值一二佛也。應以如來
X24n0466_p0639b11║滅後，是其得道之時，如優波掘因緣。若尋其本，非
X24n0466_p0639b12║一兩佛也。淨信，無所得信也。無相者為淨信。五百
X24n0466_p0639b13║論師，非不持戒，不信大乘，四依久植，故能信耳。既
X24n0466_p0639b14║得實相淨信，如來以種智知，以佛眼見，見其一念
X24n0466_p0639b15║淨信，得無量之福。如一人以華自供佛，一人以華
X24n0466_p0639b16║與他供佛，所得福德，問羅漢不能見，問彌勒，彌勒
X24n0466_p0639b17║云：自者，畢苦得辟支，與他得成佛。是菩薩心，故如
X24n0466_p0639b18║來知見。般若為佛母，佛常眼觀此經及受持者，福
X24n0466_p0639b19║與虗空齊，非下所測，唯佛能知見耳。
X24n0466_p0639b20║何以故？是諸眾生無復我相、人相、眾生相、壽者相。
X24n0466_p0639b21║我是自在之名，人為主宰之目，眾生取續前為義，
X24n0466_p0639b22║壽者以接後為能。此四同為人執，隨用以立四名，
X24n0466_p0639b23║廣即十六知見。取著此見，不信般若。
X24n0466_p0639b24║無法相，亦無非法相。
X24n0466_p0639c01║今言法者，五陰空為法，五陰相為非法，即以陰空
X24n0466_p0639c02║為藥名法，陰有為病名非法。陰病既除，空藥亦遣；
X24n0466_p0639c03║非法既謝，在法亦亡。又持戒為法，破戒為非法。次
X24n0466_p0639c04║若持若犯並非法，非持非犯為法，是中道義。此信
X24n0466_p0639c05║達中道，離有無二邊，乃信此經耳。
X24n0466_p0639c06║何以故？是諸眾生若心取相，即為著我、人、眾生、壽者；
X24n0466_p0639c07║若取法相，即著我、人、眾生、壽者。何以故？若取非法相，
X24n0466_p0639c08║即著我、人、眾生、壽者。
X24n0466_p0639c09║是故不應取法，不應取非法。
X24n0466_p0639c10║以是義故，如來常說：汝等比丘！知我說法如筏喻者，
X24n0466_p0639c11║法尚應捨，何況非法？
X24n0466_p0639c12║譬欲濟河，構筏自運。既登彼岸，棄筏而去。將度生
X24n0466_p0639c13║死，假乘萬行。既到涅槃，萬善俱捨。道法尚捨，而況
X24n0466_p0639c14║非法。初以善捨惡，後則俱捨。
X24n0466_p0639c15║須菩提！於意云何？如來得阿耨多羅三藐三菩提耶？
X24n0466_p0639c16║如來有所說法耶？
X24n0466_p0639c17║須菩提言：如我解佛所說義，無有定法名阿耨多羅
X24n0466_p0639c18║三藐三菩提，亦無有定法如來可說。
X24n0466_p0640a01║無定即是性空，解窮相盡謂之菩提。無相故不有，
X24n0466_p0640a02║假名即不無。不有不無，何實可得？何定可說？應化
X24n0466_p0640a03║非真佛，亦非說法者。應既不說，真亦復然。離真無
X24n0466_p0640a04║應，真應不同。由來真不說應說，說即不說，不說而
X24n0466_p0640a05║說。若知如來常不說，是謂具足多聞。
X24n0466_p0640a06║何以故？如來所說法，皆不可取、不可說，非法、非非法。
X24n0466_p0640a07║所以者何？一切賢聖皆以無為法而有差別。
X24n0466_p0640a08║諸法空不可說，非法即不有，非非法即不無，有無
X24n0466_p0640a09║並無，理之極也。所以者何？理無生滅，謂之無為，無
X24n0466_p0640a10║為之理，眾聖同解。解會無為，結盡道成，一解脫義，
X24n0466_p0640a11║同入法性。無為雖一，解有明昧，淺深差別也。
X24n0466_p0640a12║須菩提！於意云何？若人滿三千大千世界七寶，以用
X24n0466_p0640a13║布施，是人所得福德，寧為多不？須菩提言：甚多，世尊！
X24n0466_p0640a14║何以故？是福德，即非福德性，是故如來說福德多。若
X24n0466_p0640a15║復有人，於此經中，受持乃至四句偈等，為他人說，其
X24n0466_p0640a16║福勝彼。何以故？須菩提！一切諸佛，及諸佛阿耨多羅
X24n0466_p0640a17║三藐三菩提法，皆從此經出。須菩提！所謂佛法者，即
X24n0466_p0640a18║非佛法。
X24n0466_p0640a19║前舉虗空，此豈可盡？今一念信解，復一番格量。積
X24n0466_p0640a20║寶多而功薄四句，約而福厚。金玉三千，止以養身
X24n0466_p0640a21║一偈，雖約妙極資神，愛佛功德，七住未忘，妙著難
X24n0466_p0640a22║覺，宜應虗心也。七寶是事善緣因，人天果報，不動
X24n0466_p0640a23║不出，故以動出之慧導之，得成菩提。一念圓信，能
X24n0466_p0640a24║導眾善，此心為勝實相，能出諸法。法即非法者，諸
X24n0466_p0640b01║法不生，般若生也。
X24n0466_p0640b02║須菩提！於意云何？須陀洹能作是念：我得須陀洹果。
X24n0466_p0640b03║不？須菩提言：不也，世尊！何以故？須陀洹名為入流而
X24n0466_p0640b04║無所入，不入色、聲、香、味、觸、法，是名須陀洹。
X24n0466_p0640b05║此云修習無漏，亦逆生死流，亦入道流。不入色塵
X24n0466_p0640b06║是逆流，至論在觀，無逆無入。言不入色者，即是六
X24n0466_p0640b07║塵過去無明所感。無明不實，所感六塵那得是實？
X24n0466_p0640b08║既其不實，那作定有無六十二見計？以不定性，故
X24n0466_p0640b09║名不入。海為眾流之川，菩提神極之淵，始會無生
X24n0466_p0640b10║必盡源也。理無乖順，何入之有？違理故入六塵，背
X24n0466_p0640b11║塵即會於理。下眾果類然。
X24n0466_p0640b12║須菩提！於意云何？斯陀含能作是念：我得斯陀含果。
X24n0466_p0640b13║不？須菩提言：不也，世尊！何以故？斯陀含名一往來，而
X24n0466_p0640b14║實無往來，是名斯陀含。
X24n0466_p0640b15║此云住薄，亦一往來。欲界九品思惑已斷六品，餘
X24n0466_p0640b16║三品在，故言薄。人天各一生，便成羅漢，故名一往
X24n0466_p0640b17║來。而實無往來者，已得生、法二空故。
X24n0466_p0640b18║須菩提！於意云何？阿那含能作是念：我得阿那含果。
X24n0466_p0640b19║不？須菩提言：不也，世尊！何以故？阿那含名為不來，而
X24n0466_p0640b20║實無不來，是故名阿那含。
X24n0466_p0640b21║此云不還，亦云不來。欲界結盡，上界證無學，應云
X24n0466_p0640b22║不來。略以無兼不字者，互文現耳。
X24n0466_p0640b23║須菩提！於意云何？阿羅漢能作是念：我得阿羅漢道。
X24n0466_p0640b24║不？須菩提言：不也，世尊！何以故？實無有法名阿羅漢。
X24n0466_p0640c01║世尊！若阿羅漢作是念：我得阿羅漢道。即為著我、人、
X24n0466_p0640c02║眾生、壽者。
X24n0466_p0640c03║此云無著，亦曰不生。三界生盡，所作已辦。羅漢稱
X24n0466_p0640c04║道，前三皆果。果實通四，而獨稱道者，得盡、無生二
X24n0466_p0640c05║智。聲聞道極，故以道名。
X24n0466_p0640c06║世尊！佛說我得無諍三昧，人中最為第一，是第一離
X24n0466_p0640c07║欲阿羅漢。我不作是念：我是離欲阿羅漢。世尊！我若
X24n0466_p0640c08║作是念：我得阿羅漢道。世尊則不說須菩提是樂阿
X24n0466_p0640c09║蘭那行者，以須菩提實無所行，而名須菩提是樂阿
X24n0466_p0640c10║蘭那行。
X24n0466_p0640c11║以己所解，驗理非虗，心空恒靜，諍從何起？蘭那者，
X24n0466_p0640c12║寂靜行相盡於外，心息於內，內外俱寂，何時不靜？
X24n0466_p0640c13║得名不虗，必稱實也。蘭那，此云無事。若自謂是離
X24n0466_p0640c14║欲，即是有事，何謂無事？
X24n0466_p0640c15║須菩提！於意云何？如來昔在然燈佛所，於法有所得
X24n0466_p0640c16║不？不也，世尊！如來在然燈佛所，於法實無所得。
X24n0466_p0640c17║如來在昔佛所行般若時，非但於假名不入色香
X24n0466_p0640c18║等，亦不入涅槃，亦不入中道，是故得成菩提。四、依
X24n0466_p0640c19║齊。此明一念信人，降伏其心無我相等。
X24n0466_p0640c20║須菩提！於意云何？菩薩莊嚴佛土不？不也，世尊！何以
X24n0466_p0640c21║故？莊嚴佛土者，即非莊嚴，是名莊嚴。是故，須菩提！諸
X24n0466_p0640c22║菩薩摩訶薩應如是生清淨心，不應住色生心，不應
X24n0466_p0640c23║住聲、香、味、觸、法生心，應無所住而生其心。
X24n0466_p0640c24║證一念淨信，辨其應住，以無所住，住於般若，而取
X24n0466_p0641a01║佛土，即是四種莊嚴。若自嚴淨，即是寂光；若論化
X24n0466_p0641a02║他，即具四土。相惑則土穢，虗明即國淨。嚴土之義，
X24n0466_p0641a03║亦在虗心。如是嚴淨土，應行檀等，生清淨心，不住
X24n0466_p0641a04║色香。其心無住三番：法、非法等。一念淨心，無住之
X24n0466_p0641a05║住，即是非因而因，而降住等也。
X24n0466_p0641a06║須菩提！譬如有人，身如須彌山王。於意云何，是身為
X24n0466_p0641a07║大不？須菩提言：甚大，世尊！何以故？佛說非身，是名大
X24n0466_p0641a08║身。
X24n0466_p0641a09║此即非果而果。須彌，翻云安，明四寶所成。是十山
X24n0466_p0641a10║中一：一、雪山，二、香山，三、軻梨羅山，四、仙聖山，五、由
X24n0466_p0641a11║乾陀山，六、馬耳山，七、尼民陀羅山，八、斫迦羅山，九、
X24n0466_p0641a12║宿慧山，十、須彌山。因大故果大，得法性五陰，成就
X24n0466_p0641a13║法身，故言大如須彌。須彌以譬法性色，色大故般
X24n0466_p0641a14║若大，如山大神亦大。習果既圓，報果亦滿，法身非
X24n0466_p0641a15║身，故言大身。
X24n0466_p0641a16║須菩提！如恒河中所有沙數，如是沙等恒河，於意云
X24n0466_p0641a17║何？是諸恒河沙，寧為多不？須菩提言：甚多，世尊！但諸
X24n0466_p0641a18║恒河，尚多無數，何況其沙。須菩提！我今實言告汝，若
X24n0466_p0641a19║有善男子、善女人，以七寶滿爾所恒河沙數三千大
X24n0466_p0641a20║千世界，以用布施，得福多不？須菩提言：甚多，世尊！佛
X24n0466_p0641a21║告須菩提：若善男子、善女人，於此經中，乃至受持四
X24n0466_p0641a22║句偈等，為他人說，而此福德，勝前福德。
X24n0466_p0641a23║恒河者，是神名，此河長八千由旬，廣四千由旬，甚
X24n0466_p0641a24║深象度皆沒，沙細如麫，水白如乳。初言三千不即
X24n0466_p0641b01║恒河者，自少至多一恒河為本，復數諸恒河之沙
X24n0466_p0641b02║三重為數，捨寶多而福少，持經少而福多者，經之
X24n0466_p0641b03║勝用也，故云此福勝前福也。
X24n0466_p0641b04║復次，須菩提！隨說是經乃至四句偈等，當知此處一
X24n0466_p0641b05║切世間天、人、阿修羅，皆應供養如佛塔廟，何況有人
X24n0466_p0641b06║盡能受持讀誦。
X24n0466_p0641b07║一切世間，總明處貴天、人、修羅，略明三善道。供養
X24n0466_p0641b08║如塔，此云方墳，亦云靈廟。尊法身故敬塔，為重經
X24n0466_p0641b09║故貴說經處。大品舍利起塔，不及般若，何故說處
X24n0466_p0641b10║如塔？其義實爾，但世人敬塔故，令說處如塔。
X24n0466_p0641b11║須菩提！當知是人成就最上第一希有之法。
X24n0466_p0641b12║法妙人稱，理故宜然。希有之法，是菩提成就，即人
X24n0466_p0641b13║可尊。如法華說最實事，即是第一義諦最上之法
X24n0466_p0641b14║也。
X24n0466_p0641b15║若是經典所在之處，則為有佛。若尊重弟子。
X24n0466_p0641b16║人能弘法，即人有法。以法成人，即法有人。人法所
X24n0466_p0641b17║處，理當貴矣。非果而果，即為有佛。若因而因，即以
X24n0466_p0641b18║尊重弟子，謂普賢、文殊等。
X24n0466_p0641b19║爾時，須菩提白佛言：世尊！當何名此經？我等云何奉
X24n0466_p0641b20║持？
X24n0466_p0641b21║遵修為奉，任弘為持，在三成範，請問其軌。
X24n0466_p0641b22║佛告須菩提：是經名為金剛般若波羅蜜，以是名字
X24n0466_p0641b23║汝當奉持。
X24n0466_p0641b24║名貫題目，義已備矣。境慧相從，通名般若。那要宜
X24n0466_p0641c01║別歸乎聖心，挈綱目舉，詮合義從，名正理顯，宜應
X24n0466_p0641c02║修習。
X24n0466_p0641c03║所以者何？須菩提，佛說般若波羅蜜，即非般若波羅
X24n0466_p0641c04║蜜。
X24n0466_p0641c05║夫名不虗設，必當其實。金剛所擬，物莫不碎。此慧
X24n0466_p0641c06║所照，法無不空。即非般若，即慧空也。境滅慧忘，何
X24n0466_p0641c07║相不盡？弘持之旨，宜在於此。釋中，初無所有，二亦
X24n0466_p0641c08║無所有，而意異故，明不無所有。此簡性空義。一者
X24n0466_p0641c09║性自是空，二者破性說空。前有所無空，後無所有
X24n0466_p0641c10║空。大品云：諸法無所有，如是有，如是無所有。是事
X24n0466_p0641c11║不知，名為無明。有所無望前，無所有望後。前三藏
X24n0466_p0641c12║中，說性義皆破，即屬破性說空所攝。而此性義，前
X24n0466_p0641c13║時為緣為有者，今日悉無。故言有所無，而言無所
X24n0466_p0641c14║有。望後明諸法無所有，而復有不無所有義，即明
X24n0466_p0641c15║如是有。故經云：不知名無明，破性說性空。橫論破
X24n0466_p0641c16║病，一切悉皆洗淨，是盡亦盡，是淨亦淨。竪論入道，
X24n0466_p0641c17║盡復有不盡義。此望道為論，即此盡淨為道。道有
X24n0466_p0641c18║革凡成聖之用，不同二頭三手之無所有。復有不
X24n0466_p0641c19║無所有義，即是如是有義。若是前無所有，一向無
X24n0466_p0641c20║所有，無所有亦復無所有。後明無所有，即是不無
X24n0466_p0641c21║所有。無所有名雖同，而意有異。就前中，初明如空，
X24n0466_p0641c22║次明如不空。所以者何？佛說般若，即非般若，此是
X24n0466_p0641c23║如空。既以性空為般若，般若即非般若。性空如亦
X24n0466_p0641c24║空，
X24n0466_p0642a01║須菩提，於意云何？如來有所說法不？須菩提白佛言：
X24n0466_p0642a02║世尊，如來無所說。
X24n0466_p0642a03║境慧都空，復何所說？說不說，如不如，二智皆空也。
X24n0466_p0642a04║須菩提！於意云何？三千大千世界所有微塵，是為多
X24n0466_p0642a05║不？須菩提言：甚多，世尊！須菩提！諸微塵，如來說非微
X24n0466_p0642a06║塵，是名微塵。如來說世界非世界，是名世界。
X24n0466_p0642a07║微塵即非微塵，是名微塵，故是無所有。如是有，大
X24n0466_p0642a08║品云：不知名無明。今明了此如是有，即智慧也。散
X24n0466_p0642a09║為微塵，合成世界，世界無性，故非假名，即是
X24n0466_p0642a10║須菩提，於意云何？可以三十二相見如來不？不也，世
X24n0466_p0642a11║尊。不可以三十二相得見如來。何以故？如來說三十
X24n0466_p0642a12║二相，即是非相，是名三十二相。
X24n0466_p0642a13║非相假名身相，只以身為非身，不是遣除身別有
X24n0466_p0642a14║非身也，亦非遣相別有無相。相無相，不一不異。
X24n0466_p0642a15║須菩提！若有善男子、善女人，以恒河沙等身命布施；
X24n0466_p0642a16║若復有人，於此經中，乃至受持四句偈等，為他人說，
X24n0466_p0642a17║其福甚多。
X24n0466_p0642a18║說經名已，復一番校量。前寄捨財以明勝，此寄捨
X24n0466_p0642a19║身以辨多。依報易捨，正報難捐。自易至難，示化漸
X24n0466_p0642a20║也。身命布施，不免有生。弘持四句，累滅道成。
X24n0466_p0642a21║爾時，須菩提聞說是經，深解義趣，涕淚悲泣而白佛
X24n0466_p0642a22║言：希有，世尊！佛說如是甚深經典，我從昔來所得慧
X24n0466_p0642a23║眼，未曾得聞如是之經。
X24n0466_p0642a24║嗟我晚悟，兼悲未聞，愍念一切眾生不知此法故
X24n0466_p0642b01║悲，聞此法喜故悲，深嗟小乘嗚呼自責故悲，不善
X24n0466_p0642b02║觀空名得慧眼故爾。前雖聞而未聞，如此降伏應
X24n0466_p0642b03║住也。
X24n0466_p0642b04║世尊！若復有人得聞是經，信心清淨則生實相，當知
X24n0466_p0642b05║是人成就第一希有功德。世尊！是實相者則是非相，
X24n0466_p0642b06║是故如來說名實相。
X24n0466_p0642b07║實相即是非相，若有少相，即非實相，故以無相為
X24n0466_p0642b08║實相。如來說此，而人能信，豈非第一希有？而言生
X24n0466_p0642b09║實相者，即是無生生也。大品云：色不生故，般若波
X24n0466_p0642b10║羅蜜生。若解色無生，即是無生，觀智起故，般若生
X24n0466_p0642b11║也。
X24n0466_p0642b12║世尊！我今得聞如是經典，信解受持，不足為難。
X24n0466_p0642b13║過佛道成，證聖方信，何難生值佛世，親得解悟，解
X24n0466_p0642b14║故信之易也。
X24n0466_p0642b15║若當來世後五百歲，其有眾生得聞是經信解受持，
X24n0466_p0642b16║是人則為第一希有。
X24n0466_p0642b17║生不值佛，而能信如是無相之法，斯豈不難？故末
X24n0466_p0642b18║法時信最可稱美。
X24n0466_p0642b19║何以故？此人無我相、人相、眾生相、壽者相。
X24n0466_p0642b20║由無我相能信此經，若才有少許我人等相，即不
X24n0466_p0642b21║信也。
X24n0466_p0642b22║所以者何？我相即是非相，人相、眾生相、壽者相即是
X24n0466_p0642b23║非相。
X24n0466_p0642b24║我相即是非相，無片許相可得，故其能不顛倒。我
X24n0466_p0642c01║人等從本以來，無一相可得，故其體本來無相，即
X24n0466_p0642c02║為希有。此是反釋。
X24n0466_p0642c03║何以故？離一切諸相即名諸佛。
X24n0466_p0642c04║相盡解極，即是為佛，能離有無，畢竟常住。前亦云：
X24n0466_p0642c05║若見諸相非相，即見如來。
X24n0466_p0642c06║佛告須菩提：如是，如是！若復有人得聞是經，不驚、不
X24n0466_p0642c07║怖、不畏，當知是人甚為希有。何以故？須菩提！如來說
X24n0466_p0642c08║第一波羅蜜，即非第一波羅蜜，是名第一波羅蜜。
X24n0466_p0642c09║若善吉自言容可不定，言無我人即是佛者，佛今
X24n0466_p0642c10║印定如汝所說，是故非虗。一往怛愕名驚，心膽怯
X24n0466_p0642c11║弱名怖，深惡前事名畏。又驚是始行，怖是二乘，畏
X24n0466_p0642c12║是外道。亦初聞經不驚，二思義不怖，三修行不畏。
X24n0466_p0642c13║第一即般若，諸度中最第一，從後數起亦第一。
X24n0466_p0642c14║須菩提！忍辱波羅蜜，如來說非忍辱波羅蜜。
X24n0466_p0642c15║安耐名忍，加毀為辱。既無我人，誰加誰忍？非忍為
X24n0466_p0642c16║忍，忍為非忍，為般若體也。
X24n0466_p0642c17║何以故？須菩提！如我昔為歌利王割截身體，我於爾
X24n0466_p0642c18║時，無我相、無人相、無眾生相、無壽者相。何以故？我於
X24n0466_p0643a01║往昔節節支解時，若有我相、人相、眾生相、壽者相，應
X24n0466_p0643a02║生瞋恨。
X24n0466_p0643a03║歌利，此云惡生。王何故忍即非忍？引事為證，有苦
X24n0466_p0643a04║能忍，有忍無苦，既無我人，割忍何生？若有人我，必
X24n0466_p0643a05║生忿恚，而能恬然無我明矣。
X24n0466_p0643a06║須菩提！又念過去於五百世作忍辱仙人，於爾所世
X24n0466_p0643a07║無我相、無人相、無眾生相、無壽者相。
X24n0466_p0643a08║菩薩知身無所有，捨不足難；若有此身，捨大難也。
X24n0466_p0643a09║尸毗代鴿，由是三藏中事。忍，前明有忍無苦，今明
X24n0466_p0643a10║無苦有樂。有慈悲故無恨，無恨故即樂也。
X24n0466_p0643a11║是故，須菩提！菩薩應離一切相，發阿耨多羅三耨三
X24n0466_p0643a12║菩提心。
X24n0466_p0643a13║此是般若之中心，故須精解。初勸離相發心，菩薩
X24n0466_p0643a14║以相盡為極，故宜以忘懷而期心也。
X24n0466_p0643a15║不應住色生心，不應住聲、香、味、觸、法生心；
X24n0466_p0643a16║即是前誡不住色心中，離一切相，不住聲香等也。
X24n0466_p0643a17║應生無所住心，若心有住則為非住。
X24n0466_p0643a18║般若無相可緣，心何所住？若心有住，即為非住。住
X24n0466_p0643a19║相即心動，故非住也。
X24n0466_p0643a20║是故佛說：菩薩心不應住色布施。
X24n0466_p0643a21║令不住六塵行施，還舉前宗會，以成義理無住，故
X24n0466_p0643a22║應忘心而施，不住色無財物也。
X24n0466_p0643a23║須菩提！菩薩為利益一切眾生故，應如是布施。
X24n0466_p0643a24║令（一作今）為利益而行施，施不望報，利益必深也。
X24n0466_p0643b01║如來說一切諸相即是非相，又說一切眾生則非眾
X24n0466_p0643b02║生。
X24n0466_p0643b03║舉佛說為證，諸相皆無不見施者，我說一切相即
X24n0466_p0643b04║非相，不應住相生心行施。又說一切眾生即非眾
X24n0466_p0643b05║生，受者亦無，不應化眾生而受度也。
X24n0466_p0643b06║須菩提！如來是真語者、實語者、如語者、不誑語者、不
X24n0466_p0643b07║異語者。
X24n0466_p0643b08║舉能說人為證，真是不偽，實是無虗。如必當理不
X24n0466_p0643b09║誑，非妄不異，即始終恒一，聖言不謬，故宜修行也。
X24n0466_p0643b10║須菩提！如來所得法，此法無實無虗。
X24n0466_p0643b11║寄實以非虗，何實之可得耶？若疑我說法非者，及
X24n0466_p0643b12║能說人亦非者，今我所證得法，只自如此心實作
X24n0466_p0643b13║此證，不實不虗兩捨，無生無滅等例然。故所說如
X24n0466_p0643b14║所得，非虗言也。
X24n0466_p0643b15║須菩提！若菩薩心住於法而行布施，如人入暗，則無
X24n0466_p0643b16║所見。若菩薩心不住法而行布施，如人有目，日光明
X24n0466_p0643b17║照，見種種色。
X24n0466_p0643b18║顯住相，非曉冥，若夜游。前舉有得為非，後舉無得
X24n0466_p0643b19║為是。若住色等行施，不能得見諸法；若不住法行
X24n0466_p0643b20║施，如有目日光，能得見色。無惑三事，即不住相也。
X24n0466_p0643b21║慧見為目，理境為日，萬行顯別為種種色。諸法本
X24n0466_p0643b22║來空，菩薩觀心，復知其無所有而行施者，即所見
X24n0466_p0643b23║明了。此中先法後譬，直說譬耳。
X24n0466_p0643b24║須菩提！當來之世，若有善男子、善女人，能於此經受
X24n0466_p0643c01║持讀誦，則為如來以佛智慧，悉知是人、悉見是人，皆
X24n0466_p0643c02║得成就無量無邊功德。
X24n0466_p0643c03║如來所見，理用非謬，明將來宜加勤修也。
X24n0466_p0643c04║須菩提！若有善男子、善女人，初日分以恒河沙等身
X24n0466_p0643c05║布施，中日分復以恒河沙等身布施，後日分亦以恒
X24n0466_p0643c06║河沙等身布施，如是無量百千萬億劫以身布施。若
X24n0466_p0643c07║復有人聞此經典，信心不逆，其福勝彼，何況書寫、受
X24n0466_p0643c08║持、讀誦、為人解說。
X24n0466_p0643c09║若能如是信者，勝一日三時，以恒沙身命布施，分
X24n0466_p0643c10║一日為三分，故言初中後。施重又多，功德彌曠，若
X24n0466_p0643c11║於此經生心不逆，福勝前施。施即有限，信心無極，
X24n0466_p0643c12║何況書持讀誦說，但言以信，況復弘持也。
X24n0466_p0643c13║須菩提！以要言之，是經有不可思議、不可稱量、無邊
X24n0466_p0643c14║功德。
X24n0466_p0643c15║答：上無所有，如是有，不可思議事也。能知諸法本
X24n0466_p0643c16║來無所有，而以無所有為有，即不可思議。此文有
X24n0466_p0643c17║十：第一、經不可思議。理圓道極，言即盡美，提宗積
X24n0466_p0643c18║實，約言之耳。物莫能測，不思議也；算數不該，不可
X24n0466_p0644a01║稱量也；蕩然無涯，無邊耳。以要言之，略此三句矣。
X24n0466_p0644a02║文理平等，無所有，如是有，非般若為般若，非身相
X24n0466_p0644a03║為身相，皆不可思議也。
X24n0466_p0644a04║如來為發大乘者說、為發最上乘者說，若有人能受
X24n0466_p0644a05║持讀誦廣為人說，如來悉知是人、悉見是人，皆得成
X24n0466_p0644a06║就不可量、不可稱、無有邊、不可思議功德，如是人等
X24n0466_p0644a07║則為荷擔如來阿耨多羅三藐三菩提。
X24n0466_p0644a08║此經在始，便為大乘，不為三乘。廣運無涯，謂之大
X24n0466_p0644a09║乘。超三乘之勝，謂之最上。自非其人，不謬說也。包
X24n0466_p0644a10║含名大，無勝最上。如來悉知見者，人高道曠，唯佛
X24n0466_p0644a11║見之。荷擔菩提，千載不墜，由於人弘，任持運行，荷
X24n0466_p0644a12║擔義也。背荷肩擔，非身而身，實相法身，非因非果，
X24n0466_p0644a13║即是兩肩也。
X24n0466_p0644a14║何以故？須菩提！若樂小法者，著我見、人見、眾生見、壽
X24n0466_p0644a15║者見，則於此經不能聽受讀誦、為人解說。
X24n0466_p0644a16║三乘不堪聞，不信受，樂小是二乘，著我是凡夫，著
X24n0466_p0644a17║見是外道，不能讀誦，以失釋得也，故為人不可思
X24n0466_p0644a18║議。
X24n0466_p0644a19║須菩提！在在處處若有此經，一切世間天、人、阿脩羅
X24n0466_p0644a20║所應供養，當知此處則為是塔，皆應恭敬作禮圍繞，
X24n0466_p0644a21║以諸華香而散其處。
X24n0466_p0644a22║地是無知法處，故貴。雖復廢言息義，此處常有天
X24n0466_p0644a23║龍圍繞，如帝王所居之處，人皆宗重。天人供養此
X24n0466_p0644a24║處是塔，恭敬作禮而散香華。
X24n0466_p0644b01║復次，須菩提！善男子、善女人受持讀誦此經，若為人
X24n0466_p0644b02║輕賤，是人先世罪業應墮惡道，以今世人輕賤故，先
X24n0466_p0644b03║世罪業則為消滅。
X24n0466_p0644b04║轉障為輕也。本有重障，習學般若，先世重罪，現在
X24n0466_p0644b05║輕受，止為人輕賤，過去重罪，即得消滅。罪起由惑，
X24n0466_p0644b06║福生於解，福解既積，則宿殃滅矣。
X24n0466_p0644b07║當得阿耨多羅三藐三菩提。
X24n0466_p0644b08║即受記也。累滅解生，菩提可登，故佛懸記也。
X24n0466_p0644b09║須菩提！我念過去無量阿僧祇劫，於然燈佛前，得值
X24n0466_p0644b10║八百四千萬億那由他諸佛，悉皆供養承事，無空過
X24n0466_p0644b11║者。若復有人，於後末世，能受持讀誦此經，所得功德，
X24n0466_p0644b12║於我所供養諸佛功德，百分不及一，千萬億分，乃至
X24n0466_p0644b13║算數譬喻所不能及。
X24n0466_p0644b14║明能持經者所得福德，勝佛往行然燈佛時，始獲
X24n0466_p0644b15║無生忍。今能無所得心而持經者，得福勝我阿僧
X24n0466_p0644b16║祇佛所值八百四千萬億那由他佛供養，無空過
X24n0466_p0644b17║者。福德算數不及，心限即福少，意曠則功德多也。
X24n0466_p0644b18║須菩提！若善男子、善女人，於後末世，有受持讀誦此
X24n0466_p0644b19║經，所得功德，我若具說者，或有人聞，心即狂亂，狐疑
X24n0466_p0644b20║不信。
X24n0466_p0644b21║具說無所得，持經所得福。時人聞則狂亂，狐疑不
X24n0466_p0644b22║信。解通人曠，德必無涯。狂亂不信，不足明道也。
X24n0466_p0644b23║須菩提！當知是經義不可思議。
X24n0466_p0644b24║萬行淵深，義誰能測？以無所得、無所有，如是有無
X24n0466_p0644c01║所有為義，以非般若而為般若，是故經義不可思
X24n0466_p0644c02║議。
X24n0466_p0644c03║果報亦不可思議。
X24n0466_p0644c04║菩提妙果，豈有心之所議？如華嚴經明初發心便
X24n0466_p0644c05║成正覺，與微塵法界眾生為眷屬，故知果報不可
X24n0466_p0644c06║思議也。
X24n0466_p0644c07║爾時，須菩提白佛言：世尊！善男子、善女人發阿耨多
X24n0466_p0644c08║羅三藐三菩提心，云何應住？云何降伏其心？
X24n0466_p0644c09║佛告須菩提：善男子、善女人發阿耨多羅三藐三菩
X24n0466_p0644c10║提心者，當生如是心：我應滅度一切眾生。滅度一切
X24n0466_p0644c11║眾生已，而無有一眾生實滅度者。
X24n0466_p0644c12║就體中辨於三假：初受假，次名假，後法假。受是人，
X24n0466_p0644c13║人即有名。此人之與名，有能成之法也。三假是立
X24n0466_p0644c14║法，云何將三假釋無所有？三假乃是立法，亦是壞
X24n0466_p0644c15║法。今欲明無所有，故須將來釋。若橫排（一作論）破病，
X24n0466_p0644c16║則實是一無所有。若竪論望道，即無所有而不無
X24n0466_p0644c17║所有。此三假亦然，能成能破故（一有既字）。言假有，竟何
X24n0466_p0644c18║所有？既言假有，何為而不有？初約釋迦因無所有。
X24n0466_p0645a01║初明得者，明發心欲度眾生，起弘誓願：我當滅度
X24n0466_p0645a02║一切眾生。實無眾生得滅度者，此明菩薩知眾生
X24n0466_p0645a03║如有，何可滅？若實有眾生可度，釋論云：菩薩得殺
X24n0466_p0645a04║眾生罪。又大品如化品：佛語須菩提：諸法本有今
X24n0466_p0645a05║無耶？此即責須菩提意。眾生非本時有，今時無，何
X24n0466_p0645a06║須慰喻始行？菩薩本自無生，今何可滅也？
X24n0466_p0645a07║何以故？須菩提！若菩薩有我相、人相、眾生相、壽者相，
X24n0466_p0645a08║則非菩薩。
X24n0466_p0645a09║以失明得，理可見矣。
X24n0466_p0645a10║所以者何？須菩提！實無有法發阿耨多羅三藐三菩
X24n0466_p0645a11║提心者。
X24n0466_p0645a12║無發心者，故知無我即是行人；空計我有惑，故非
X24n0466_p0645a13║菩薩。
X24n0466_p0645a14║須菩提！於意云何？如來於然燈佛所，有法得阿耨多
X24n0466_p0645a15║羅三藐三菩提不？
X24n0466_p0645a16║即引自昔得記之解，以證前說。
X24n0466_p0645a17║不也，世尊。如我解佛所說義，佛於然燈佛所，無有法
X24n0466_p0645a18║得阿耨多羅三藐三菩提。
X24n0466_p0645a19║聖心難測，義推可圖。得記由於無相，無相之中，即
X24n0466_p0645a20║無所得也。
X24n0466_p0645a21║佛言：如是，如是！須菩提！實無有法如來得阿耨多羅
X24n0466_p0645a22║三藐三菩提。須菩提！若有法如來得阿耨多羅三藐
X24n0466_p0645a23║三菩提者，然燈佛則不與我授記：汝於來世當得作
X24n0466_p0645a24║佛，號釋迦牟尼。以實無有法得阿耨多羅三藐三菩
X24n0466_p0645b01║提，是故然燈佛與我授記，作是言：汝於來世當得作
X24n0466_p0645b02║佛，號釋迦牟尼。
X24n0466_p0645b03║佛述：如汝所說者，在因時已自無所有，故無所得
X24n0466_p0645b04║菩提。佛與我記，若見有法則乖菩提，何容得記？無
X24n0466_p0645b05║法得菩提，是故然燈授記。無法則會理，會理則向
X24n0466_p0645b06║極，故得記也。
X24n0466_p0645b07║何以故？如來者，即諸法如義。若有人言：如來得阿耨
X24n0466_p0645b08║多羅三耨三菩提。須菩提！實無有法佛得阿耨多羅
X24n0466_p0645b09║三藐三菩提。須菩提！如來所得阿耨多羅三藐三菩
X24n0466_p0645b10║提，於是中無實無虗。
X24n0466_p0645b11║同如，故無所有。諸法性空，理無乖異，謂之為如。會
X24n0466_p0645b12║如解極，故名如來也。若有人說如來得菩提者，此
X24n0466_p0645b13║人俗間語，非理言也。實無法得菩提。佛，人也；菩提，
X24n0466_p0645b14║道也。既無人法，誰得菩提？菩提之中，不見是非。非
X24n0466_p0645b15║實即無是，非虗即無非也。
X24n0466_p0645b16║是故如來說一切法皆是佛法。須菩提！所言一切法
X24n0466_p0645b17║者，即非一切法，是故名一切法。
X24n0466_p0645b18║如來在一切數，故凡夫違一切法為邪，聖人順一
X24n0466_p0645b19║切法為正。正即覺悟，故皆佛法矣。
X24n0466_p0645b20║須菩提！譬如人身長大。須菩提言：世尊！如來說人身
X24n0466_p0645b21║長大，則為非大身，是名大身。
X24n0466_p0645b22║直舉人身類上諸法，緣假故長大，無性即非身。既
X24n0466_p0645b23║非般若為般若者，寧不以非身為身耶？
X24n0466_p0645b24║須菩提！菩薩亦如是，若作是言：我當滅度無量眾生。
X24n0466_p0645c01║則不名菩薩。何以故？須菩提！實無有法名為菩薩。
X24n0466_p0645c02║滅度眾生不名菩薩者，元無眾生橫見眾生，見則
X24n0466_p0645c03║乖道非菩薩也。何以故下，釋菩薩自無何有眾生。
X24n0466_p0645c04║是故佛說：一切法無我、無人、無眾生、無壽者。
X24n0466_p0645c05║無菩薩亦無眾生，一切法都無人我也。
X24n0466_p0645c06║須菩提！若菩薩作是言：我當莊嚴佛土。是不名菩薩。
X24n0466_p0645c07║何以故？如來說莊嚴佛土者，即非莊嚴，是名莊嚴。
X24n0466_p0645c08║虗襟進道，嚴土濟物。濟物之行，方便慧也。解空無
X24n0466_p0645c09║相，謂之為慧。若言我能莊嚴國土，眾生可化，見惑
X24n0466_p0645c10║違道，何名菩薩也？如來說非莊嚴，是名莊嚴者，無
X24n0466_p0645c11║存於化，而土自嚴也。明應住義。受假竟。
X24n0466_p0645c12║須菩提！若菩薩通達無我法者。
X24n0466_p0645c13║既云一切法皆無所有，何名菩薩？今實無一切諸
X24n0466_p0645c14║法，而今言菩薩但有其名，今明此名亦無所有，何
X24n0466_p0645c15║名此為菩薩？通達諸法無我等相，故名菩薩。真菩
X24n0466_p0645c16║薩故，所以能通達無我也。
X24n0466_p0645c17║如來說名真是菩薩。
X24n0466_p0645c18║通達非偽，真菩薩也。名假竟。
X24n0466_p0646a01║須菩提！於意云何？如來有肉眼不？如是，世尊！如來有
X24n0466_p0646a02║肉眼。須菩提！於意云何？如來有天眼不？如是，世尊！如
X24n0466_p0646a03║來有天眼。須菩提！於意云何？如來有慧眼不？如是，世
X24n0466_p0646a04║尊！如來有慧眼。須菩提！於意云何？如來有法眼不？如
X24n0466_p0646a05║是，世尊！如來有法眼。須菩提！於意云何？如來有佛眼
X24n0466_p0646a06║不？如是，世尊！如來有佛眼。
X24n0466_p0646a07║即上如來悉知悉見，是人法雖多，不過功德、智慧
X24n0466_p0646a08║二種嚴心為其體，故備空也。智慧雖多，不過五眼。
X24n0466_p0646a09║舊云：肉眼見障內，天眼見障外，慧眼見真，法眼見
X24n0466_p0646a10║俗，佛眼通知內外法。今言但是一智，差別說之，故
X24n0466_p0646a11║有五耳。釋論云：法眼知聲聞、緣覺等法，故名法眼。
X24n0466_p0646a12║是以知俗名法眼。然此中本明智慧空，而直辨五
X24n0466_p0646a13║眼，不言其空者，意現於後。後既將智體心空，智寧
X24n0466_p0646a14║不空？後明功德空，前智豈不空？以前明智有，後明
X24n0466_p0646a15║功德無，無有雖殊，智不乖也。
X24n0466_p0646a16║須菩提！於意云何？恒河中所有沙，佛說是沙不？如是，
X24n0466_p0646a17║世尊！如來說是沙。須菩提！於意云何？如一恒河中所
X24n0466_p0646a18║有沙，有如是沙等恒河，是諸恒河所有沙數佛世界，
X24n0466_p0646a19║如是寧為多不？甚多，世尊！佛告須菩提：爾所國土中
X24n0466_p0646a20║所有眾生若干種心，如來悉知。何以故？如來說諸心
X24n0466_p0646a21║皆為非心，是名為心。所以者何？須菩提！過去心不可
X24n0466_p0646a22║得，見在心不可得，未來心不可得。
X24n0466_p0646a23║以舉恒沙等來，為欲校量取心，明其空耳。如來說
X24n0466_p0646a24║心，皆為非心，只以非心為心，此與前不異。五眼照
X24n0466_p0646b01║理，無不周備，舉色心，收境盡矣。三世不可得，說非
X24n0466_p0646b02║心名心。何者？以三世心無性可得，故可從緣而生
X24n0466_p0646b03║心也。
X24n0466_p0646b04║須菩提！於意云何？若有人滿三千大千世界七寶以
X24n0466_p0646b05║用布施，是人以是因緣得福多不？如是，世尊！此人以
X24n0466_p0646b06║是因緣得福甚多。須菩提！若福德有實，如來不說得
X24n0466_p0646b07║福德多；以福德無故，如來說得福德多。
X24n0466_p0646b08║明福有實，此則有量，豈得多耶？以無福為福，故多
X24n0466_p0646b09║也。金玉無性，故可積滿三千；福德無實，則可曠施
X24n0466_p0646b10║而多。心之無性，惑滅解生也。法假竟。
X24n0466_p0646b11║須菩提，於意云何？佛可以具足色身見不？不也，世尊。
X24n0466_p0646b12║如來不應以具足色身見。何以故？如來說具足色身，
X24n0466_p0646b13║即非具足色身，是名具足色身。須菩提，於意云何？如
X24n0466_p0646b14║來可以具足諸相見不？不也，世尊。如來不應以具足
X24n0466_p0646b15║諸相見。何以故？如來說諸相具足，即非具足，是名諸
X24n0466_p0646b16║相具足。
X24n0466_p0646b17║色身者，法身如空月，色身若水像，世間之色無實
X24n0466_p0646b18║可覩，尋其本實即法身也。慧為萬善之主，施為眾
X24n0466_p0646b19║行之首，總為丈六金容，別則眾相云娑婆，隨現則
X24n0466_p0646b20║為相，豈可一方盡極？
X24n0466_p0646b21║須菩提！汝勿謂如來作是念：我當有所說法。莫作是
X24n0466_p0646b22║念。何以故？若人言：如來有所說法。則為謗佛，不能解
X24n0466_p0646b23║我所說故。須菩提！說法者，無法可說，是名說法。
X24n0466_p0646b24║道成（一作感）應出，說法化人。謬傳毀聖，名為謗佛。無
X24n0466_p0646c01║法可說，是名說法。故傳說法之意，向言無說，非杜
X24n0466_p0646c02║默不語，但無存而說，即說滿大下，無乖法理之過也。
X24n0466_p0646c03║爾時，慧命須菩提白佛言：世尊！頗有眾生於未來世，
X24n0466_p0646c04║聞說是法生信心不？佛言：須菩提！彼非眾生、非不眾
X24n0466_p0646c05║生。何以故？須菩提！眾生、眾生者，如來說非眾生，是名
X24n0466_p0646c06║眾生。
X24n0466_p0646c07║此六十二字，秦譯無而魏譯有，故天台疏中無科
X24n0466_p0646c08║釋。
X24n0466_p0646c09║須菩提白佛言：世尊！佛得阿耨多羅三藐三菩提，為
X24n0466_p0646c10║無所得耶？
X24n0466_p0646c11║佛，人也；菩提，道也。佛得道故，說以示人，而言無法
X24n0466_p0646c12║可說，未審得道不？
X24n0466_p0646c13║佛言：如是，如是！須菩提！我於阿耨多羅三藐三菩提，
X24n0466_p0646c14║乃至無有少法可得，是名阿耨多羅三藐三菩提。
X24n0466_p0646c15║相盡虗通，謂之菩提。菩提無相，有何可得？寂滅無
X24n0466_p0646c16║得，道之至也。
X24n0466_p0646c17║復次，須菩提！是法平等，無有高下，是名阿耨多羅三
X24n0466_p0646c18║藐三菩提。
X24n0466_p0647a01║結成菩提義也。人無貴賤，法無好醜，平等菩提義
X24n0466_p0647a02║也。
X24n0466_p0647a03║以無我、無人、無眾生、無壽者，修一切善法，則得阿耨
X24n0466_p0647a04║多羅三藐三菩提。須菩提！所言善法者，如來說非善
X24n0466_p0647a05║法，是名善法。
X24n0466_p0647a06║無我人修一切善，即是修義。夫形端故影直，聲和
X24n0466_p0647a07║則響順。忘我人而修因，必剋無相之菩提。所言善
X24n0466_p0647a08║法，下人既不有善，何得實耶？善是離惡之名，法是
X24n0466_p0647a09║軌持之義。
X24n0466_p0647a10║須菩提！若三千大千世界中，所有諸須彌山王，如是
X24n0466_p0647a11║等七寶聚，有人持用布施。若人以此般若波羅蜜經，
X24n0466_p0647a12║乃至四句偈等，受持讀誦，為他人說，於前功德，百分
X24n0466_p0647a13║不及一，百千萬億分，乃至算數譬喻所不能及。
X24n0466_p0647a14║聚寶有盡，妙解無窮，一偈法寶，勝無量珍也。
X24n0466_p0647a15║須菩提！於意云何？汝等勿謂如來作是念：我當度眾
X24n0466_p0647a16║生。須菩提！莫作是念。何以故？實無有眾生如來度者。
X24n0466_p0647a17║若有眾生如來度者，如來則有我、人、眾生、壽者。須菩
X24n0466_p0647a18║提！如來說有我者，則非有我，而凡夫之人以為有我。
X24n0466_p0647a19║須菩提！凡夫者，如來說則非凡夫。
X24n0466_p0647a20║菩提無得為果，故以忘言而說。勿謂如來見眾生
X24n0466_p0647a21║可度，若見有眾生，則為我見。何謂？如來但說假名
X24n0466_p0647a22║我耳，故非實我。而凡夫者，聞說假名，不達言旨，以
X24n0466_p0647a23║為實我。如來說非凡夫者，凡夫不實，故可化而成
X24n0466_p0647a24║佛也。
X24n0466_p0647b01║須菩提！於意云何？可以三十二相觀如來不？
X24n0466_p0647b02║謂眾生是有，可化而成，聖法身不無，可以妙相而
X24n0466_p0647b03║期，故發問也。
X24n0466_p0647b04║須菩提言：如是，如是！以三十二相觀如來。
X24n0466_p0647b05║聽者實爾，用三十二相見如來也。
X24n0466_p0647b06║佛言：須菩提！若以三十二相觀如來者，轉輪聖王則
X24n0466_p0647b07║是如來。
X24n0466_p0647b08║即以近事質之，令其自解。
X24n0466_p0647b09║須菩提白佛言：世尊！如我解佛所說義，不應以三十
X24n0466_p0647b10║二相觀如來。
X24n0466_p0647b11║時情謂然，我解不爾。
X24n0466_p0647b12║爾時，世尊而說偈言：若以色見我，以音聲求我，是人
X24n0466_p0647b13║行邪道，不能見如來。
X24n0466_p0647b14║金容煥眼而非形，八音盈耳而非聲，偏謬為邪？愚
X24n0466_p0647b15║邪？隔，不見也。
X24n0466_p0647b16║須菩提！汝若作是念：如來不以具足相故，得阿耨多
X24n0466_p0647b17║羅三藐三菩提。須菩提！莫作是念。
X24n0466_p0647b18║功用無所有，即是有不斷滅義。有因有果，一切宛
X24n0466_p0647b19║然，即是般若方便用。論云：得般若氣分，故有居空
X24n0466_p0647b20║涉有之用，無復滯礙。有義雖多，不過因果，得菩提
X24n0466_p0647b21║是果也。明果中二：初誡，次有。汝莫作是念，誡也。
X24n0466_p0647b22║如來不以具足相故得阿耨多羅三藐三菩提。
X24n0466_p0647b23║勿言諸法一向無所有故，謂不以具足相故得菩
X24n0466_p0647b24║提，不偏在色聲故向言非，非不身相故復言是也。
X24n0466_p0647c01║須菩提！汝若作是念：發阿耨多羅三藐三菩提心者，
X24n0466_p0647c02║說諸法斷滅。莫作是念。
X24n0466_p0647c03║誡莫起斷滅相，盡寂滅故不有。道至（一作王）十方非
X24n0466_p0647c04║謂無，應畢而謝即不常，感至隨現故不斷。體合中
X24n0466_p0647c05║道，軌物之式，限之一方，豈不謬哉？
X24n0466_p0647c06║何以故？發阿耨多羅三藐三菩提心者，於法不說斷
X24n0466_p0647c07║滅相。
X24n0466_p0647c08║須菩提！若菩薩以滿恒河沙等世界七寶，持用布施。
X24n0466_p0647c09║就忍行中，先校量施寶。
X24n0466_p0647c10║若復有人知一切法無我得成於忍，此菩薩勝前菩
X24n0466_p0647c11║薩所得功德。何以故？須菩提！以諸菩薩不受福德故。
X24n0466_p0647c12║忘我則忍成，超出故勝也。
X24n0466_p0647c13║須菩提白佛言：世尊！云何菩薩不受福德？
X24n0466_p0647c14║須菩提！菩薩所作福德不應貪著，是故說不受福德。
X24n0466_p0647c15║乃云不受亦不受，受其報種，已名貪著無存，我人
X24n0466_p0647c16║邪染何生？
X24n0466_p0647c17║須菩提！若有人言：如來若來若去、若坐若臥。是人不
X24n0466_p0647c18║解我所說義。何以故？如來者，無所從來亦無所去，故
X24n0466_p0648a01║名如來。
X24n0466_p0648a02║若言從真如實際中來，善逝自及化人去，至般涅
X24n0466_p0648a03║槃，皆是不解佛所說義。如來，道蔭之主；世界，權應
X24n0466_p0648a04║之宅；眾生，慈育之子。舉此三事，大旨彰矣。無來無
X24n0466_p0648a05║去，故名如來。解極會如，體無方所，緣至物現，來無
X24n0466_p0648a06║所從，感畢為隱，亦何所去也？
X24n0466_p0648a07║須菩提！若善男子、善女人，以三千大千世界碎為微
X24n0466_p0648a08║塵。於意云何？是微塵眾寧為多不？甚多，世尊！何以故？
X24n0466_p0648a09║若是微塵眾實有者，佛則不說是微塵眾。所以者何？
X24n0466_p0648a10║佛說微塵眾，即非微塵眾，是名微塵眾。
X24n0466_p0648a11║以微塵成世界有合，世界有合故起見，見者則失。
X24n0466_p0648a12║謂有此四妄想得者，非見為見乃至非塵為塵，為
X24n0466_p0648a13║得此四並是般若用。塵界等是依報，見是正報，合
X24n0466_p0648a14║通色心，即此下是碎塵用。善男子！並是大行，同華
X24n0466_p0648a15║嚴佛說非微塵為塵。
X24n0466_p0648a16║世尊！如來所說三千大千世界，即非世界，是名世界。
X24n0466_p0648a17║微塵非實，故可碎而為多；世界非有，則可假借而
X24n0466_p0648a18║成也。
X24n0466_p0648a19║何以故？若世界實有者，則是一合相。如來說一合相，
X24n0466_p0648a20║則非一合相，是名一合相。須菩提！一合相者，則是不
X24n0466_p0648a21║可說，但凡夫之人貪著其事。
X24n0466_p0648a22║以非合為合，故是不可說；只復言是合，此復非復
X24n0466_p0648a23║是。故假名說合，何為而非合？以非合為合，竟何有
X24n0466_p0648a24║合？大經四句皆不可說，有因緣故亦可得說。今亦
X24n0466_p0648b01║無合，假說合耳。中論、大品皆破合，當知無合。今經
X24n0466_p0648b02║中說合，順俗假說耳。凡夫貪著事，不知事即理，理
X24n0466_p0648b03║無所有即是事無所有，何故非世界名世界？若實
X24n0466_p0648b04║是有，即應一性，合不可分。假眾生名一，無合可得；
X24n0466_p0648b05║假名無體，不可實說。疑惑則凡夫貪著，故計實
X24n0466_p0648b06║須菩提！若人言：佛說我見、人見、眾生見、壽者見。須菩
X24n0466_p0648b07║提！於意云何？是人解我所說義不？不也，世尊！是人不
X24n0466_p0648b08║解如來所說義。何以故？世尊說我見、人見、眾生見、壽
X24n0466_p0648b09║者見，即非我見、人見、眾生見、壽者見，是名我見、人見、
X24n0466_p0648b10║眾生見、壽者見。
X24n0466_p0648b11║凡夫謂諸見決定是見，今佛說非見，以本來無所
X24n0466_p0648b12║有，諸見非實，可改為正。眾生虗假，從凡至聖。○正
X24n0466_p0648b13║說竟。
X24n0466_p0648b14║須菩提！發阿耨多羅三藐三菩提心者，於一切法應
X24n0466_p0648b15║如是知、如是見、如是信解，不生法相。須菩提！所言法
X24n0466_p0648b16║相者，如來說即非法相，是名法相。
X24n0466_p0648b17║非止近益當時，亦且遠傳千載。始終既畢，故指宗
X24n0466_p0648b18║勸人。凡欲發心成佛，淨國土，化眾生，當如上所說
X24n0466_p0648b19║理而生知見也。如是信解者，理深未明，推信為解
X24n0466_p0648b20║耳。不生法相，但是虗假，非實法也。如來說非法相，
X24n0466_p0648b21║是名法相。相窮理盡，明其唯如來說言非實，故應
X24n0466_p0648b22║從信矣。
X24n0466_p0648b23║須菩提！若有人以滿無量阿僧祇世界七寶持用布
X24n0466_p0648b24║施；若有善男子、善女人發菩薩心者，持於此經乃至
X24n0466_p0648c01║四句偈等，受持讀誦為人演說，其福勝彼。
X24n0466_p0648c02║七寶有竭，四句無窮。明以無所得心，持經一偈，其
X24n0466_p0648c03║福勝彼有所得施。
X24n0466_p0648c04║云何為人演說？
X24n0466_p0648c05║徵起也。
X24n0466_p0648c06║不取於相，如如不動。
X24n0466_p0648c07║弘通此經，若為方法，須不取法相，須如真如，上如
X24n0466_p0648c08║是智，下如是境，心境快（一作扶）合，故得不動，不動空
X24n0466_p0648c09║有等法。
X24n0466_p0648c10║何以故？一切有為法，如夢幻泡影，如露亦如電，應作
X24n0466_p0648c11║如是觀。
X24n0466_p0648c12║明觀也。觀諸法夢幻等，而為人說句偈，有真實及
X24n0466_p0648c13║有此假有也。大品十喻：一幻，二𦦨，三水月，四虗空，
X24n0466_p0648c14║五響，六乾城，七夢，八影，九鏡像，十化。此中舉六，論
X24n0466_p0648c15║本明九。然流通方法，不出止觀，故今略舉。即止為
X24n0466_p0648c16║觀，故見一切皆空夢幻；即觀而止，故一切夢幻等
X24n0466_p0648c17║皆悉如如也。
X24n0466_p0648c18║佛說是經已，長老須菩提，及諸比丘、比丘尼、優婆塞、
X24n0466_p0648c19║優婆夷，一切世間天、人、阿脩羅，聞佛所說，皆大歡喜，
X24n0466_p0648c20║信受奉行。
X24n0466_p0648c21║聞法歡喜，既能信受，復如說行，說人如法，受者得
X24n0466_p0648c22║解。般若真正之法，非是有所得，斷常等法，三事具
X24n0466_p0648c23║足。說人是佛，一切智人，所說之法，即中道正法。般
X24n0466_p0648c24║若無所得法，受者最上乘人，久種三多，持戒修福，
X24n0466_p0649a01║三德斯備，聞不驚怖，即能信解，是故歡喜。道蘊聖
X24n0466_p0649a02║心，持授則彰，宿感冥構，不謀而集，同聽齊悟，法喜
X24n0466_p0649a03║蕩心，服玩遵承，永不朽也。
X24n0466_p0649a04║
X24n0466_p0649a05║金剛般若波羅蜜經
X24n0466_p0649a06║
X24n0466_p0649a07║
X24n0466_p0649a08║
X24n0466_p0649a09║
X24n0466_p0649a10║
X24n0466_p0649a11║No. 466-C
X24n0466_p0649a12║金剛經者，諸家疏抄不可勝數，而智者大師科註未
X24n0466_p0649a13║流傳此方久矣。咲菴南遊，曾獲斯本，雖欲刊行，所費
X24n0466_p0649a14║難辦，故命余作一偈，徧叩緇素，以求樂施。若有破慳
X24n0466_p0649a15║者，則泯諸有於六喻，證般若於當念，徑登金剛不壞
X24n0466_p0649a16║場，豈不快哉。其偈曰：
X24n0466_p0649a17║般若群談同不同，䒶台科註要流通。
X24n0466_p0649a18║時人欲識金剛體，只在方兄一諾中。
X24n0466_p0649a19║旹應永十九年龍集壬辰南呂下澣吉日寓龍華梵
X24n0466_p0649a20║芳謹書
X24n0466_p0649a21║
X24n0466_p0649a22║
X24n0466_p0649a23║
X24n0466_p0649a24║
X24n0466_p0649b01║
X24n0466_p0649b02║鎖釋金剛經科儀會要一卷
X24n0466_p0649b03║宋　宗鏡述