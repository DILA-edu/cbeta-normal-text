X24n0467_p0664b11║
X24n0467_p0664b12║
X24n0467_p0664b13║
X24n0467_p0664b14║銷釋金剛科儀會要註解卷第二
X24n0467_p0664b15║姚泰三藏法師　鳩摩羅什　　譯
X24n0467_p0664b16║隆興府百福院　宗鏡禪師　　述
X24n0467_p0664b17║曹洞正宗嗣祖沙門　覺連　重集
X24n0467_p0664b18║野狐尚聽百丈法。
X24n0467_p0664b19║洪州百丈懷海禪師，福州長樂人也。得法於馬祖。
X24n0467_p0664b20║每上堂，有一老人聽法，隨眾散去。一日眾退，唯老
X24n0467_p0664b21║人不去。師問：汝是何人？老人曰：某非人也，乃野狐
X24n0467_p0664b22║耳。先於過去迦葉佛時，曾住此山，集眾演法。有學
X24n0467_p0664b23║人問：大修行人還落因果也無？某對曰：不落因果，
X24n0467_p0664b24║遂五百生墮野狐身。今請和尚代一轉語，破疑解
X24n0467_p0664c01║脫野狐身。師曰：汝試問來。老人曰：大修行人還落
X24n0467_p0664c02║因果也無？師拈轉曰：不昧因果。老人於言下大悟。
X24n0467_p0664c03║方知不落因果，是撥無斷見；不昧因果，是隨流得
X24n0467_p0664c04║玅。所以惺悟作禮曰：某已脫野狐身，住在山後，乞
X24n0467_p0664c05║師依亡僧殯送。師令維那白推，告眾云：食後送亡
X24n0467_p0664c06║僧。大眾聚議，一眾咸安。涅槃堂亦無病人，何故如
X24n0467_p0664c07║是？師領大眾至山後岩，以杖挑出一死野狐，乃依
X24n0467_p0664c08║法火葬埋矣。
X24n0467_p0664c09║螺螄猶護金剛經。
X24n0467_p0664c10║唐時所有待制，船至漢江阻風，波濤洶湧，滿船驚
X24n0467_p0664c11║怖，急將平昔持誦金剛經一卷，拋棄江中，遂得風
X24n0467_p0664c12║恬浪靜。待制曰：深憶此經，受持年遠，鬱鬱不樂，經
X24n0467_p0664c13║涉兩月，方到鎮江。見船尾後百步，而有一袍，似裘
X24n0467_p0664c14║之狀，出沒無時。眾人疑慮，待制令一漁人取來，乃
X24n0467_p0664c15║螺螄輥成一團，剖而外濕內乾。待制用手分開視
X24n0467_p0664c16║之，即是所持之經，毫髮無損。待制驚喜，拜而頂受，
X24n0467_p0664c17║歎曰：漢水會於九江，至南徐有數千里，舟船往來，
X24n0467_p0664c18║豈有數目？然未聞所持之經，自彼至此，螺螄一見
X24n0467_p0664c19║而不捨，其為名耶？利耶？財耶？色耶？將必脫輪迴，免
X24n0467_p0664c20║死生者也。嗚呼！萬物之中，最靈者人也，有畢竟不
X24n0467_p0664c21║聞是經，有聞而不見，見而不信，信而為名利所繫
X24n0467_p0664c22║而後信者，不若螺螄也。
X24n0467_p0664c23║十千游魚聞佛號，化為天子。
X24n0467_p0664c24║金光明經：佛告菩提樹神：昔流水長者，於天自在
X24n0467_p0665a01║光王國內，治眾生病苦已。長者妻名水肩藏，有二
X24n0467_p0665a02║子，一名水滿，二名水藏。長者與二子，到一大澤中，
X24n0467_p0665a03║見枯涸無水，魚將死至，生大悲心。時有樹神，示現
X24n0467_p0665a04║半身，語長者言：此魚可憐，汝可與水。長者曰：魚有
X24n0467_p0665a05║幾何？答言：此魚十千，日曝水少，將入死門。長者遶
X24n0467_p0665a06║池經行，魚隨視長者，尋取樹枝，覆於池上，用作陰
X24n0467_p0665a07║涼，四面覓水。忽見一河，名曰水生。長者悲喜，至大
X24n0467_p0665a08║王所，具拜告王，說如上事。王令自選有力大象二
X24n0467_p0665a09║十頭，於其城中，復借皮囊，至河䭾水，速到池邊，瀉
X24n0467_p0665a10║水而滿。選一力大之象，令子白於祖父，家中所用
X24n0467_p0665a11║之食，悉已運至池邊，安置池內。長者依教所說，高
X24n0467_p0665a12║聲稱念南無寶髻如來應供等十號，及唱十二因
X24n0467_p0665a13║緣。以此之故，十千游魚，聞法得食，化生忉利，皆為
X24n0467_p0665a14║天子。各悟前因，悉來酬謝。十千天子，各持瓔珞，至
X24n0467_p0665a15║於長者之家，以十千天妙瓔珞，置於頭邊，十千瓔
X24n0467_p0665a16║珞，安於足邊，左脇右脇亦然。又雨四華，作天音樂。
X24n0467_p0665a17║早旦王問羣臣：昨夜何故有如此瑞？羣臣對曰：說
X24n0467_p0665a18║如上因。詔令長者，問如上緣。長者奏王：恐十千魚
X24n0467_p0665a19║而得生天，待臣至池，驗魚死活，復來奏王。遂到池
X24n0467_p0665a20║邊，見魚悉死，多有四華，徧滿池中。還白大王：是十
X24n0467_p0665a21║千游魚，定生忉利天。王聞歡喜，長者欣然。佛告大
X24n0467_p0665a22║眾：此長者，我身也。長子即羅睺羅，次子即阿難，樹
X24n0467_p0665a23║神即今善女天也，十千游魚即今十千天子是也。
X24n0467_p0665a24║五百蝙蝠聽法音，總作聖賢。
X24n0467_p0665b01║昔佛正法之時，有五百蝙蝠穴於枯樹。時有商人
X24n0467_p0665b02║附火樹下，常有道人誦阿毗達磨論，故走火燒其
X24n0467_p0665b03║樹。五百蝙蝠貪聽法音，被火焚斃。次夕，見五百人
X24n0467_p0665b04║來禮拜曰：向蒙法力，今脫惡報。皆生人中，悉皆聰
X24n0467_p0665b05║慧，棄家學道，俱登聖果。其後迦尼色迦與脇尊者
X24n0467_p0665b06║招集五百賢聖，於迦濕彌羅國作毗婆論。其五百
X24n0467_p0665b07║賢聖即五百蝙蝠，因識宿命，遂共作論，以酬法力
X24n0467_p0665b08║之恩也。
X24n0467_p0665b09║蟒聞懺以生天。
X24n0467_p0665b10║昔梁武帝后郗氏，國母薨後數月，帝追悼之。晝則
X24n0467_p0665b11║怱怱不樂，宵乃耿耿不𥧌。聞外有聲，視之乃一蟒
X24n0467_p0665b12║耳。睒睛呀口，以向於帝。帝大驚，謂曰：朕宮嚴謹，爾
X24n0467_p0665b13║必崇也。蟒作人言曰：蟒則昔日郗氏妾，以生存嫉
X24n0467_p0665b14║妬六宮，其性慘毒，害人多矣。故罪謫蠎之身，無食
X24n0467_p0665b15║充口，無窟安身，苦不可勝。鱗甲小虫，唼嚙肌肉，猶
X24n0467_p0665b16║似錐刀。帝聞已，嗚呼感嘆，忽爾潛去。帝次日大集
X24n0467_p0665b17║沙門，問其所由。寶誌公曰：若非禮佛懺悔，莫能救
X24n0467_p0665b18║濟。遂採藏經，集成十卷，依法禮懺。乃聞宮中異香
X24n0467_p0665b19║許久，忽見雲上有一天人，容儀美麗，謂帝曰：吾蟒
X24n0467_p0665b20║後身，蒙帝法力，生忉利天也。再三致謝，言訖而隱
X24n0467_p0665b21║不現也。
X24n0467_p0665b22║龍聽法而悟道。
X24n0467_p0665b23║龍者，乃龍女也。於時下方多寶世尊所從菩薩，名
X24n0467_p0665b24║曰智積，白多寶佛言：當還本土。釋迦佛告智積曰：
X24n0467_p0665c01║且待須臾，此有菩薩，名文殊師利，可與相見，論說
X24n0467_p0665c02║妙法，可還本土。爾時文殊與無量三乘之眾，從海
X24n0467_p0665c03║湧出，來詣靈山。智積言：仁者於海宮中，說何法要？
X24n0467_p0665c04║文殊答曰：唯說妙法華經。智積言：頗有眾生修行
X24n0467_p0665c05║此經，速得佛否？文殊言：有娑竭羅龍王女，年始八
X24n0467_p0665c06║歲，智慧利根，善知眾生諸根行業，得陀羅尼，諸佛
X24n0467_p0665c07║法藏，悉能受持，深入禪定，了達諸法，於剎那頃，發
X24n0467_p0665c08║菩提心，得不退轉，慈念眾生，猶如一子。智積言：我
X24n0467_p0665c09║見釋迦如來，於三千大千世界，乃至無有如芥子
X24n0467_p0665c10║許不是佛捨身命處而求佛道，不信此女於須臾
X24n0467_p0665c11║頃而得成佛。爾時龍女有一寶珠，奉上於佛，佛即
X24n0467_p0665c12║受之。龍女謂智積菩薩、尊者舍利弗言：我獻寶珠，
X24n0467_p0665c13║世尊納受，是事疾否？答言：甚疾。龍女言：以汝神力，
X24n0467_p0665c14║觀我成佛，復速於此。當時眾會，皆見龍女，忽然之
X24n0467_p0665c15║間，變成男子，具菩薩行，即往南方無垢世界，坐寶
X24n0467_p0665c16║蓮華，成等正覺，號曰華僊如來也。
X24n0467_p0665c17║彼物尚能領悟，況人何不回心。
X24n0467_p0665c18║此是結前之義也。彼之異類，一聞妙法，尚能領悟
X24n0467_p0665c19║得道，而況我等為人，其性最靈，何不回轉心華向
X24n0467_p0665c20║道也。
X24n0467_p0665c21║或有埋頭喫飯，而空過一生。
X24n0467_p0665c22║乃是科家伸後人之病也。或有一等緇白，雖居釋
X24n0467_p0665c23║教門中，不修如來戒定慧，只是狥俗而打閧，埋頭
X24n0467_p0665c24║喫飯度日而已。警䇿云：可惜一生空過，後悔難追。
X24n0467_p0666a01║教理未甞措懷，玄道無因契悟，豈不哀哉也。
X24n0467_p0666a02║或有錯路修行而不省這意。
X24n0467_p0666a03║此一節，廣伸禪病也。雖在禪門學道，不得明師指
X24n0467_p0666a04║教，偶遇偏見之師，授與邪法，錯路而修，不省大道
X24n0467_p0666a05║也。所以永明云：或起殊勝知解，而好肉剜瘡；或住
X24n0467_p0666a06║本性清淨，而執藥成病；或尋文探義，而飲客水；或
X24n0467_p0666a07║守靜閒居，而坐法塵；或認昭昭靈靈，而為自己；或
X24n0467_p0666a08║認著識神，而為本來人。長沙禪師頌：學道之人不
X24n0467_p0666a09║識真，只為從前認識神。無量劫來生死本，痴人喚
X24n0467_p0666a10║作本來人。此明真理之中，但起毫𨤲執著之見，即
X24n0467_p0666a11║是錯路而修也。
X24n0467_p0666a12║豈識菩提覺性箇箇圓成，爭知般若善根人人具足。
X24n0467_p0666a13║乃是結前埋頭喫飯，錯路修行之義也。斯二種人，
X24n0467_p0666a14║豈識菩提人人具足哉。豈識者，即爭知也。菩提覺
X24n0467_p0666a15║性者，即般若善根也。個個圓成者，即人人具足也。
X24n0467_p0666a16║文之異而義同矣。
X24n0467_p0666a17║莫問大隱小隱。
X24n0467_p0666a18║若明此一段太事，大隱亦可，小隱亦可。若不明者，
X24n0467_p0666a19║大隱小隱，總是徒勞也。大隱者，居塵不染，對境無
X24n0467_p0666a20║心，不欣聖位，不重己靈，如是之人，方可大隱也。若
X24n0467_p0666a21║是初心行人，須居小隱。所以白樂天云：大隱居朝
X24n0467_p0666a22║市，小隱入丘樊。丘樊大冷落，朝市大囂喧。不如作
X24n0467_p0666a23║小隱，隱作留司官。
X24n0467_p0666a24║休別在家出家。
X24n0467_p0666b01║佛讚淨名云：雖為白衣，奉持沙門清淨律儀；雖處
X24n0467_p0666b02║居家，不著三界；示有妻子，常修梵行；雖有眷屬，常
X24n0467_p0666b03║樂遠離也。麻谷南泉謁徑山，路逢一婆子，乃問：徑
X24n0467_p0666b04║山路向甚麼處去？婆云：驀直去。谷云：前頭水深，過
X24n0467_p0666b05║得否？婆答：不濕脚。谷云：上岸稻好，下岸稻怯。婆曰：
X24n0467_p0666b06║摠被螃蠏喫了也。然此婆子論作在家人說話，何
X24n0467_p0666b07║得能奉律儀，修梵行，善知過河不濕脚，螃蠏喫了
X24n0467_p0666b08║稻？雖有在家模樣，不可作在家人論也。
X24n0467_p0666b09║不拘僧俗，而只要辨心。
X24n0467_p0666b10║心者有四：其一、肉團心，五臟中是也；其二、賴耶心，
X24n0467_p0666b11║能分別是也；其三、緣慮心，能緣外境是也；其四、堅
X24n0467_p0666b12║實心，即本覺菩提心是也。此心聖凡本具，所以云
X24n0467_p0666b13║只要辨心也。昔有一僧參米胡，路逢一婆子，僧問：
X24n0467_p0666b14║婆子有眷屬否？婆曰：有。僧云：在甚麼處？婆曰：山河
X24n0467_p0666b15║大地，若草若木，皆是眷屬。僧云：莫作師姑否？婆曰：
X24n0467_p0666b16║汝見我是甚麼人？僧云：俗人。婆曰：汝不是僧。僧云：
X24n0467_p0666b17║汝莫混濫佛法好！婆曰：我不曾混濫佛法。僧云：汝
X24n0467_p0666b18║恁麼說話，豈不是混濫佛法？婆云：你是男子，我是
X24n0467_p0666b19║女人，豈曾混濫？似這婆子如此說話，雖是俗人，此
X24n0467_p0666b20║心已辨了也。
X24n0467_p0666b21║本無男女，而何須著相？
X24n0467_p0666b22║此明般若真智外，幻境緣空也。若以識見分別，有
X24n0467_p0666b23║差別相，若以實智觀之，諸法洩然，豈分男女之異
X24n0467_p0666b24║哉。本無男女者，且如淨名室中，有一天女散華，此
X24n0467_p0666c01║女即法身大士現身也。華至諸菩薩身邊，即皆墮
X24n0467_p0666c02║落，以菩薩惑習永斷，所以墮落也。華至二乘身上，
X24n0467_p0666c03║便著不墮，以二乘人惑習未盡，所以便著也。女言，
X24n0467_p0666c04║結習盡者，華不著身，未盡者，華乃著身也。女又曰，
X24n0467_p0666c05║我止此室，十二年來，祇聞佛功德香，不聞二乘之
X24n0467_p0666c06║香。舍利弗言，汝何不轉女成男。天女曰，我從十二
X24n0467_p0666c07║年來，求女人相，了不可得，當何所轉。此明一切諸
X24n0467_p0666c08║法，無有定相，譬如幻師，化作男女等相，幻無實體，
X24n0467_p0666c09║當何所轉。即時天女，以神通力，令舍利弗化為天
X24n0467_p0666c10║女身，女自化身為舍利弗，而問舍利弗言，汝何不
X24n0467_p0666c11║轉女身成男子。舍利弗以女相答言，我今不知何
X24n0467_p0666c12║故變為女身耶。天女曰，汝今能轉此身，一切女身，
X24n0467_p0666c13║悉當能轉。如舍利弗非女，而現女身，一切女人，亦
X24n0467_p0666c14║復如是，雖現女身，而非女也。是故佛說，一切諸法，
X24n0467_p0666c15║非男非女。即時天女，還攝神力，令舍利弗身，還復
X24n0467_p0666c16║如故。天女問舍利弗言，女身色相，今何所在。舍利
X24n0467_p0666c17║弗言，無在無不在。天女曰，一切諸法，亦復如是，無
X24n0467_p0666c18║在無不在也。可謂本無男女也。以神力故，變自身
X24n0467_p0666c19║為舍利弗，變男相作女身，到這裡，任是天眼龍睛。
X24n0467_p0666c20║覷他不著，所謂千手大悲難摸𢱢，爍迦羅眼覷無
X24n0467_p0666c21║門。是以科家道，本無男女，而何須著相者也。
X24n0467_p0666c22║未明人妄分三教，了得底同悟一心。
X24n0467_p0666c23║此明三教所顯者，皆是一個道理也。未明此道，妄
X24n0467_p0666c24║分有三。劉謐先生曰，甞觀中國有三教者，自伏羲
X24n0467_p0667a01║氏畫八卦，而儒教始於此也。自老子說道德經，而
X24n0467_p0667a02║道教始於此也。自漢明帝夢金人，而佛教始於此
X24n0467_p0667a03║也。於是中國而有三教之序也。未明人者，各執己
X24n0467_p0667a04║見，互相是非，了得底者，原無二也。大抵儒以正設
X24n0467_p0667a05║教，道以尊設教，釋以大設教。觀其好生惡殺，則同
X24n0467_p0667a06║一仁也。視人猶己，則同一公也。懲忿窒慾，禁過防
X24n0467_p0667a07║非，則同一操修也。雷霆眾聵，日月羣盲，則同一化
X24n0467_p0667a08║風也。由粗迹而論，則天下之理，不過善惡二途。而
X24n0467_p0667a09║三教之意，無非要人去惡遷善。所以為善者降祥，
X24n0467_p0667a10║為惡者受殃。古德云，天下無二道，聖賢無兩心。此
X24n0467_p0667a11║言同悟一心者，心能作佛，心能作眾生，心作天堂，
X24n0467_p0667a12║心作地獄。心異則千差兢起，心平則法界坦然。若
X24n0467_p0667a13║了諸法皆空，無非一心實相。故云同悟一心也。
X24n0467_p0667a14║若能返照迴光，皆得見性成佛。
X24n0467_p0667a15║乃結前之義也。在家出家，僧俗男女，俱無實體，若
X24n0467_p0667a16║能返照，不逐假相五蘊根塵，然後迴光，自悟本者
X24n0467_p0667a17║之性，故結云皆得見性成佛也。
X24n0467_p0667a18║又況人身易失，佛法難逢。
X24n0467_p0667a19║此下之文歎人身容易失，美大法難逢也。易失者，
X24n0467_p0667a20║身如朝霜曉露倐忽即無，岸樹井藤豈能長久？難
X24n0467_p0667a21║逢者，罕遇也。大法難逢龜值木，勝緣罕遇芥投針，
X24n0467_p0667a22║譬如優曇華實為希有也。華嚴經云：寧地獄中多
X24n0467_p0667a23║劫受苦，常要見佛聞法，不願離三途而生無佛法
X24n0467_p0667a24║處矣。
X24n0467_p0667b01║欲超六道之周流，唯有一乘之徑捷。
X24n0467_p0667b02║此勉行人欲超六道，須仗一乘也。六道者，即天、人、
X24n0467_p0667b03║修羅、地獄、餓鬼、畜生是也。欲要超越六道，免逐周
X24n0467_p0667b04║流者，唯有一乘，是為捷徑之法門也。一乘者，顯般
X24n0467_p0667b05║若真空也。所謂真不立妄本空，有無俱遣不空，空
X24n0467_p0667b06║即中道，一乘乃為徑捷哉。
X24n0467_p0667b07║須求正見，莫信邪師。
X24n0467_p0667b08║乃科家指示。後人欲究一乘，須得明師指教，方纔
X24n0467_p0667b09║無咎也。正見者，直顯中道，不落二邊也。邪師者，不
X24n0467_p0667b10║體正道，妄傳邪法也。圓悟禪師示眾云：嗟見末
X24n0467_p0667b11║法之流，拍盲野狐種族。自不曾夢見祖師之道，妄
X24n0467_p0667b12║傳達磨以胎息傳人，謂之傳法救迷情，以至妄引
X24n0467_p0667b13║從上年高宗師如安國師、趙州之類，皆行此氣得
X24n0467_p0667b14║道。及誇初祖隻履西歸，普化空棺而去，皆謂此術
X24n0467_p0667b15║有驗，遂至渾身解脫，謂之形神俱妙而去。愚人厚
X24n0467_p0667b16║愛此者，怕臘月三十日，慞惶兢傳歸真之法，除夜
X24n0467_p0667b17║望影，喚主人翁以卜日月，聽樓頭鼓，驗玉池水，覘
X24n0467_p0667b18║眼光，以為脫生死法。此真誑諕閭閻，揑偽造窠，貽
X24n0467_p0667b19║高人𠷣鄙。復有一種邪見之徒，假託初祖達磨行
X24n0467_p0667b20║此胎息，說趙州十二時別歌、龐居士轉河車頌，遞
X24n0467_p0667b21║互指授，密傳行持，以圖長年及全身脫去，或希三
X24n0467_p0667b22║五百壽。殊不知真妄想愛見也，本是善因，返招惡
X24n0467_p0667b23║果，不覺墮在荒草。而豪傑俊穎之士、高談大辯之
X24n0467_p0667b24║人，往往而信之，是為邪師也。古德云：歸空邪妄誑
X24n0467_p0667c01║愚癡，運氣施功透頂皮。揑目生華稱佛現，糊窻傳
X24n0467_p0667c02║法怕人知。通風定與三千棒，泄漏親遭八百鎚。莫
X24n0467_p0667c03║學這般男女輩，生逢王難死阿鼻。
X24n0467_p0667c04║悟了方是入頭，行得始能脫俗。
X24n0467_p0667c05║既是正見修行，直須以悟為期，徹法源底，了悟真
X24n0467_p0667c06║智，方是入頭處也。脫俗者，既悟此理，須要稱理而
X24n0467_p0667c07║修，如說而行，始能脫得俗諦之生死也。永嘉云：爭
X24n0467_p0667c08║似無為實相門，一超直入如來地也。
X24n0467_p0667c09║步步踏著實地，頭頭頂掛虗空。
X24n0467_p0667c10║此明行人既悟此理，了死脫生，不離日用尋常。故
X24n0467_p0667c11║行時脚踏實地，頭上頂掛虗空，不離喫飯穿衣，摠
X24n0467_p0667c12║是西來妙意。可謂念念釋迦出世，步步彌勒下生，
X24n0467_p0667c13║分別現文殊之心，動止運普賢之行也。
X24n0467_p0667c14║用時則萬境全彰，放下則一塵不立。
X24n0467_p0667c15║修行之人到此田地，能應眾緣，不隨諸有，萬境全
X24n0467_p0667c16║彰，一貫之理，可謂法法不隱藏，古今常顯露，山河
X24n0467_p0667c17║及大地，全露法王身也。一塵不立者，若是收來，一
X24n0467_p0667c18║念元空，諸緣不昧。古德云：實際理地不受一塵，萬
X24n0467_p0667c19║行門中不捨一法。
X24n0467_p0667c20║超生死不相關之地，了鬼神覷不破之機。
X24n0467_p0667c21║此明行人修行之驗也。果能於諸法中得大自在，
X24n0467_p0667c22║便能超越生死，鬼神難拘。古人道：若論此事，離心
X24n0467_p0667c23║意識，參出聖凡路頭學，千聖難測量，五眼窺不見。
X24n0467_p0667c24║故云生死不相關，鬼神覷不破也。
X24n0467_p0668a01║是凡是聖，而同箇路頭；或冤或親，而共一鼻孔。
X24n0467_p0668a02║此明向上一事，凡聖同途，冤親一體。故云：一箇路
X24n0467_p0668a03║頭，一箇鼻孔也。傅大士曰：眾生與南無殊，大智不
X24n0467_p0668a04║異於愚。何須身外求寶，身田自有明珠。正道邪道
X24n0467_p0668a05║不二，了知凡聖同途。迷悟本無差別，涅槃生死一
X24n0467_p0668a06║如。究竟萬緣空寂，推求意想清虗。無有一法可得，
X24n0467_p0668a07║倏然自入無餘。
X24n0467_p0668a08║如斯實悟，尚滯半途。
X24n0467_p0668a09║如斯者，乃指法之辭也。斯者，此也。指前來如此真
X24n0467_p0668a10║實領悟，猶是第二頭說話也。喚作途路之談，未得
X24n0467_p0668a11║到家，故云半途也。
X24n0467_p0668a12║休沉向上三玄，要了末後一著。
X24n0467_p0668a13║休沉者，乃科家與後人拈情，休認前來悟處，皆是
X24n0467_p0668a14║三玄邊事，不可執著也。三玄者，體中玄，句中玄，玄
X24n0467_p0668a15║中玄。此三玄因機而說，未是聲前之道，故云休沉
X24n0467_p0668a16║向上三玄也。末後一著者，言當人動靜，一著子超
X24n0467_p0668a17║出，語言玄妙，似世尊拈華，迦葉微笑，以目前見理
X24n0467_p0668a18║分明，謂之末後一著。又如達磨安心，神光覓心，了
X24n0467_p0668a19║不可得，亦謂末後一著。此是明佛明祖末後一著
X24n0467_p0668a20║也。若論行人末後之事，平生所作行業，要在臨終
X24n0467_p0668a21║捨命之際，一念於理相當，洞明真性，安然脫去者，
X24n0467_p0668a22║此是行人末後一著，故云休沉向上三玄，要了末
X24n0467_p0668a23║後一著也。
X24n0467_p0668a24║且道即今喚那箇做末後一著？
X24n0467_p0668b01║此是審察之辭，急要行人著意參詳，向下露矣。
X24n0467_p0668b02║青山低處見天闊，紅藕開時聞水香
X24n0467_p0668b03║此二句明宗發揚末後一著也。若是行人向見天
X24n0467_p0668b04║闊處、聞水香時，見聞不昧此理，豈不是末後一著？
X24n0467_p0668b05║所謂三平禪師頌云：見聞知覺本非因，當體虗玄
X24n0467_p0668b06║絕妄真。見相不生癡愛業，洞然全是釋迦身。此是
X24n0467_p0668b07║末後句之榜樣者哉！
X24n0467_p0668b08║棄却瓢囊擊碎琴，如今不戀汞中金。
X24n0467_p0668b09║自從一見黃龍後，始覺從前錯用心。
X24n0467_p0668b10║此四句元是洞賓見黃龍悟道之偈，科家取來與
X24n0467_p0668b11║行人拈情解疑。言洞賓已得神仙而參黃龍，發明
X24n0467_p0668b12║真性，始知仙道未出三界，縱活千歲，不免沉淪。所
X24n0467_p0668b13║以棄却瓢囊，汞金不戀，自知從前所學仙法錯用
X24n0467_p0668b14║而矣。此述神仙與天齊壽，點銕成金，尚問道而歸
X24n0467_p0668b15║禪，何況尋常生死凡夫，豈可錯過者也。
X24n0467_p0668b16║始知生死是無常，莫道先從老者亡。
X24n0467_p0668b17║大限到來無定準，後生年少也隄防。
X24n0467_p0668b18║此是舉前之義者，既明自性真心，方知生死無常
X24n0467_p0668b19║也。前二句警䇿行人，後二句行容上義。生死無常
X24n0467_p0668b20║者，始自生之少壯，老必形容遷改，病疾摧殘，死即
X24n0467_p0668b21║氣絕神往，故云無常。莫道先從老者亡矣，不可定
X24n0467_p0668b22║謂老者先亡，少者後亡，若是大限到來，就是後生，
X24n0467_p0668b23║難逃死苦，故云莫待老來方學道，孤墳多是少年
X24n0467_p0668b24║人。
X24n0467_p0668c01║富貴貧窮各有由，宿緣分定莫剛求。
X24n0467_p0668c02║不曾下得春時種，空守荒田望有秋。
X24n0467_p0668c03║此四句偈，是如如居士勸在家人種福田頌。前二
X24n0467_p0668c04║句是法，後二句是喻。各有由者，富貴貧窮，各有分
X24n0467_p0668c05║定。大藏經？通偈云：欲知前世因，今生受者是；欲知
X24n0467_p0668c06║後世果，今生修者是。取以目前觀之，人生貧富貴
X24n0467_p0668c07║賤，壽夭榮枯，種種不同，無非宿業所踐。如前生布
X24n0467_p0668c08║施，恩惠於人，今生富貴；前生慳貪，障人布施，今生
X24n0467_p0668c09║貧窮；前生殺生害命，今生壽夭；前生不殺，今生壽
X24n0467_p0668c10║長。古德云：富貴貧窮各有緣，身遭危厄總由天。功
X24n0467_p0668c11║勳運退翻為罪，善行時衰返作愆。祿少非千愚共
X24n0467_p0668c12║魯，家豪不在智和賢。古來貴賤皆由命，萬事無過
X24n0467_p0668c13║聽自然。不曾下種者，猶如春無所種，秋無所收，前
X24n0467_p0668c14║世不曾種福，今生豈能得福？故云：空守荒田望有
X24n0467_p0668c15║秋。此言人生在世，須要廣種福田，種瓜得瓜，種豆
X24n0467_p0668c16║得豆，故曰：春種一粒粟，秋收萬顆子。人生為善惡，
X24n0467_p0668c17║果報亦如此。
X24n0467_p0668c18║修唎修唎，摩訶修唎
X24n0467_p0668c19║此科淨口業真言向下十句之文，是科家所立提
X24n0467_p0668c20║綱，於每科經文之前，安立南嘉孩之辭，提舉經義
X24n0467_p0668c21║而不亂也。
X24n0467_p0668c22║普供養，我牟尼。
X24n0467_p0668c23║此科普供養真言。普供十方三世一切諸佛，然後
X24n0467_p0668c24║供養我牟尼者，即本師釋迦牟尼佛是矣。
X24n0467_p0669a01║將欲誦經，先安土地。
X24n0467_p0669a02║此科安土地真言。凡欲讀誦此經，必先安慰土地，
X24n0467_p0669a03║以求加護也。
X24n0467_p0669a04║金剛菩薩永護壇儀
X24n0467_p0669a05║此科八金剛四菩薩也。壇儀者，即壇場軌儀也。准
X24n0467_p0669a06║千手千眼觀自在菩薩儀軌經說，今以金剛為外
X24n0467_p0669a07║護，菩薩為內護，如此則外魔不能侵，內魔不能起，
X24n0467_p0669a08║以斯內外俱淨，可謂修習誦持也。
X24n0467_p0669a09║云何梵畢？發願謹受持。
X24n0467_p0669a10║此科發願文：稽首三界尊，歸命十方佛。我今發弘
X24n0467_p0669a11║願，持此金剛經。然後作云何梵，請佛說法矣。
X24n0467_p0669a12║一相元無垢。體性離塵緣。專心持四句。
X24n0467_p0669a13║且要誦真言
X24n0467_p0669a14║此四句，乃科家復於每段經文之前，安此四句，以
X24n0467_p0669a15║為要旨，如衣有領，而衣則順，故曰要旨也。前二句，
X24n0467_p0669a16║頌理有何修而不修，持與不持也。所謂一相者，無
X24n0467_p0669a17║相之相，名為一相，直指法身真理，元無煩惱垢染，
X24n0467_p0669a18║故云體性離塵緣也。後二句者，既是受持此經，須
X24n0467_p0669a19║當先念真言，斯真言者，是諸佛而密用之心印，持
X24n0467_p0669a20║之則功德難量，誦之則現生獲益，故須誦念也。
X24n0467_p0669a21║金剛經啟請。若有人受持金剛經者，先須至心念淨
X24n0467_p0669a22║口業真言，然後啟請八金剛、四菩薩名號，所在之處
X24n0467_p0669a23║常當擁護。
X24n0467_p0669a24║此明行人凡欲誦經，祈求加護者哉。
X24n0467_p0669b01║淨口業真言。修唎修唎摩訶修唎修修唎薩婆訶
X24n0467_p0669b02║誦此真言者，一切口業悉皆清淨；不誦真言，以恒
X24n0467_p0669b03║河水漱亦不淨也。
X24n0467_p0669b04║安土地真言。南無三滿哆。母䭾喃。唵。度嚕度嚕。地尾
X24n0467_p0669b05║薩婆訶
X24n0467_p0669b06║此言土地者，即堅牢地神也。凡有三寶建立道場，
X24n0467_p0669b07║誦經坐禪講解之處，此堅牢地神稟報上天，常來
X24n0467_p0669b08║擁護，故乃誦此真言也。
X24n0467_p0669b09║普供養真言。唵。誐誐曩。三婆嚩。韈日囉斛。
X24n0467_p0669b10║此明行人念真言時，運心作觀想此所供之物，用
X24n0467_p0669b11║淨法界嚂字真言及以吉祥手印加持二十一遍，
X24n0467_p0669b12║以為清淨法食，自然周徧法界。手印者，以右手大
X24n0467_p0669b13║拇指與無名指相捻，餘三指皆捨散。次念變食真
X24n0467_p0669b14║言：娜謨薩縛怛他㜸多縛盧枳帝唵三婆囉三婆
X24n0467_p0669b15║囉吽行人念此真言，或三遍、七遍、或二十一遍，由
X24n0467_p0669b16║此真言之力，其所供物自然變成種種諸天，餘餚
X24n0467_p0669b17║饍皆有五種色香上味，一一如須彌山。後念此普
X24n0467_p0669b18║供養真言：承斯真言之力，自然普供十方法界。故
X24n0467_p0669b19║云：此食色香味，上供十方佛，中奉諸賢聖，下及六
X24n0467_p0669b20║道品，等施無差別，隨感皆飽滿。
X24n0467_p0669b21║請八金剛。
X24n0467_p0669b22║奉請青除災金剛奉請辟毒金剛
X24n0467_p0669b23║奉請黃隨求金剛奉請白淨水金剛
X24n0467_p0669b24║奉請赤聲火金剛奉請定除災金剛
X24n0467_p0669c01║奉請紫賢金剛奉請大神金剛
X24n0467_p0669c02║青除災金剛者，即青色金剛，能消災厄也。辟毒金
X24n0467_p0669c03║剛者，能降伏一切惡毒鬼神，及惡龍獸，損害一切
X24n0467_p0669c04║有情也。黃隨求金剛者，即黃色金剛，能令一切所
X24n0467_p0669c05║求，皆得遂意，為求遷官延壽，福德聰明，錢財妻子，
X24n0467_p0669c06║伏藏寶珠，仙藥神通等也。白淨水金剛者，即白色
X24n0467_p0669c07║金剛，能清濁水，為除惡業重罪，煩惱等種種災難，
X24n0467_p0669c08║官事口舌，鬼魅所著，惡星淩逼等也。赤聲火金剛
X24n0467_p0669c09║者，即紅色金剛，為求賢聖加護，天龍歡喜，說法辯
X24n0467_p0669c10║才，言音清雅也。定除災金剛者，即碧色金剛，能除
X24n0467_p0669c11║諸毒灾障，即彼出世間法，欲速滿足福德智慧也。
X24n0467_p0669c12║紫賢金剛者，為求聖賢位，皆得遂意也。大神金剛
X24n0467_p0669c13║者，為求廣大神通，亦得遂意者哉。
X24n0467_p0669c14║請四菩薩。
X24n0467_p0669c15║奉請金剛眷菩薩奉請金剛索菩薩
X24n0467_p0669c16║奉請金剛愛菩薩奉請金剛語菩薩
X24n0467_p0669c17║金剛眷者，此菩薩有廣大眷屬也。金剛索者，此菩
X24n0467_p0669c18║薩手持罥索能縛魔魅也。金剛愛者，此菩薩能慈
X24n0467_p0669c19║愛有情無不度脫也。金剛語者，此菩薩能以軟語
X24n0467_p0669c20║勸化眾生也。
X24n0467_p0669c21║發願文
X24n0467_p0669c22║發願者，教中有行願二途。如云：有行無願，行必茫
X24n0467_p0669c23║然；有願無行，願為虗設。須假行願相稱，方得無咎，
X24n0467_p0669c24║故乃發願也。
X24n0467_p0670a01║稽首三界尊，歸命十方佛。我今發弘願，持此金剛經。
X24n0467_p0670a02║上報四重恩，下濟三途苦。若有見聞者，悉發菩提心。
X24n0467_p0670a03║盡此一報身，同生極樂國。
X24n0467_p0670a04║此節之文，未及誦經，先須發願。所謂三界尊十方
X24n0467_p0670a05║佛者，先禮釋迦一佛，次禮十方諸佛也。發願持經
X24n0467_p0670a06║者，先發四弘誓願，後乃受持此經也。上報四恩，下
X24n0467_p0670a07║濟三途者，此明發願，所以將此歸佛誦經功德，用
X24n0467_p0670a08║報四重之恩，普濟三途之苦也。見聞發心者，以今
X24n0467_p0670a09║發願持經，是自利之義也。見聞發心，是利他之義
X24n0467_p0670a10║也。盡此報身，同生極樂者，斯即總伸回向，凡有誦
X24n0467_p0670a11║持見聞讀誦，從此世界報身命盡，神識定生極樂
X24n0467_p0670a12║國也。
X24n0467_p0670a13║云何梵？
X24n0467_p0670a14║梵者，梵語，唐言淨也。即梵天離欲，空居清淨之義
X24n0467_p0670a15║也。世界始成之際，劫初之時，光音天人，來生人間，
X24n0467_p0670a16║所出音聲，還是梵音，宛轉曲折之音。古時都講維
X24n0467_p0670a17║那，於此八句，請法師講說也。
X24n0467_p0670a18║云何得長壽，金剛不壞身？復以何因緣，得大堅固力？
X24n0467_p0670a19║云何於此經，究竟到彼岸？願佛開微密，廣為眾生說。
X24n0467_p0670a20║長壽不壞者，即第一請問也，此文出大般若經長
X24n0467_p0670a21║壽品，佛告迦葉言：欲得長壽者，應當護念一切眾
X24n0467_p0670a22║生同一子想，生大慈悲喜捨，授不殺戒，以是因緣
X24n0467_p0670a23║則得壽命無量也。金剛不壞身，文出金剛品，佛言：
X24n0467_p0670a24║如來身者，是常住金剛不壞身也。復以何因緣，得
X24n0467_p0670b01║大堅固力者，即第二請問也，佛言：我於往昔以護
X24n0467_p0670b02║法因緣，今得成就金剛堅固不壞之身也。云何於
X24n0467_p0670b03║此經，究竟到彼岸者，即第三請問也，文出名字功
X24n0467_p0670b04║德品，佛言：若有人聞大般涅槃經典，依教修習，能
X24n0467_p0670b05║斷煩惱及諸魔魅，不墮惡趣，故到彼岸也。願佛開
X24n0467_p0670b06║微密，廣為眾生說者，即第四請問也，文出四相品，
X24n0467_p0670b07║開微密者即口密，謂請佛廣為眾生說法矣。
X24n0467_p0670b08║開經偈。
X24n0467_p0670b09║無上甚深微妙法，百千萬劫難遭遇，
X24n0467_p0670b10║我今見聞得受持，願解如來真實義。
X24n0467_p0670b11║前二句，讚美妙法，難遇難遭也。無上者，出世之因，
X24n0467_p0670b12║獨為最上，更無過此者也。甚深者，不同世間之法，
X24n0467_p0670b13║泛常浮淺，易遇易知。此出世之法，深奧而難遇難
X24n0467_p0670b14║解，微妙而難測難思，可謂萬劫難逢龜值木，千生
X24n0467_p0670b15║罕遇芥投針。後二句，慶幸發願，我今得遇斯經，如
X24n0467_p0670b16║貧得寶，似渴逢漿。願解者，即希募仰望之義，願要
X24n0467_p0670b17║曉解如來真實之理也。
X24n0467_p0670b18║恭聞法身無相，非相可觀；至理絕言，非言所及。
X24n0467_p0670b19║此下之文，是科家所立，以長行為略釋也。法身無
X24n0467_p0670b20║相者，即法身無為，不墮諸數，故云無相。雖言無相，
X24n0467_p0670b21║不同斷滅之無，一向全無也。此即無相之相，名為
X24n0467_p0670b22║實相，故云非相可觀。如云三光猶未照，五眼尚難
X24n0467_p0670b23║窺。至理絕言者，至者是揀別之義，不同對事之理，
X24n0467_p0670b24║而有名相言說。名是言之路，相是心之路。法身至
X24n0467_p0670c01║理，既無名相，故乃絕言也。如云言語道斷，心行處
X24n0467_p0670c02║滅是矣。
X24n0467_p0670c03║盖以因興四願，果滿三身，酬願現身，彰言化物。
X24n0467_p0670c04║前節明理中絕言忘相，此節明事上四願三身。科
X24n0467_p0670c05║家意謂，盖以我釋迦佛於因地中興起四願，即四
X24n0467_p0670c06║弘誓願也。經歷三大阿僧祇劫方成佛果，乃感三
X24n0467_p0670c07║身也。三身者，即法、報、化是也。佛初成道乃現三身：
X24n0467_p0670c08║一、毗盧遮那，即清淨法身也；二、盧舍那，即圓滿報
X24n0467_p0670c09║身也；三、釋迦牟尼，即千百億化身也。又化身所被
X24n0467_p0670c10║之機優劣不同，故能被之。化身復有三者：一、大化
X24n0467_p0670c11║身，現千丈，被大乘四加行等菩薩也；二、小化身，現
X24n0467_p0670c12║丈六，被三資粮位菩薩與二乘凡夫也；三、隨類化
X24n0467_p0670c13║身，即三根普被六趣皆霑，如為拘尸羅長者現三
X24n0467_p0670c14║尺身是也。酬願現身者，酬昔因中之願故現三身，
X24n0467_p0670c15║須假彰顯言教化生利物，物雖性分本有，必假明
X24n0467_p0670c16║師指示，故曰譬如暗中寶，無燈不可見，佛法無人
X24n0467_p0670c17║說，雖慧莫能了也。
X24n0467_p0670c18║我釋迦聖主，利物情深，愍娑婆流浪之鄉，讚嚴土常
X24n0467_p0670c19║樂之界。
X24n0467_p0670c20║前文總顯諸佛出世，皆因四願而現三身也。此獨
X24n0467_p0670c21║言釋迦居此穢土，以利物情深，故處娑婆。梵語娑
X24n0467_p0670c22║婆，唐言堪忍。此五濁惡世，有種種苦，一切眾生，甘
X24n0467_p0670c23║心忍受，不生厭離，故云堪忍。如水之東流，波浪之
X24n0467_p0670c24║相接，去而不返，滅而復生。佛愍此苦，諄諄勸導也。
X24n0467_p0671a01║讚嚴土者，如大彌陀經，而釋迦如來，廣說殊妙奇
X24n0467_p0671a02║特之事，又說四十八種清淨大願，十方恒河沙數
X24n0467_p0671a03║諸佛，讚歎阿彌陀佛不可思議功德。又小彌陀經
X24n0467_p0671a04║中，六方諸佛，出廣長舌，說誠實言，汝等當信是稱
X24n0467_p0671a05║讚不可思議功德也。嚴者，莊嚴也。其土之中，宅宇
X24n0467_p0671a06║宮殿樓閣池流華樹等，悉以無量雜寶，百千種香，
X24n0467_p0671a07║而合成之。此是一種莊嚴，其餘莊嚴，亦有無量。常
X24n0467_p0671a08║樂者，無央數劫，常受快樂，故云讚嚴土常樂之界
X24n0467_p0671a09║也。
X24n0467_p0671a10║國名極樂，佛號彌陀。四十八願弘深，百萬行門廣大。
X24n0467_p0671a11║小彌陀經云：爾時佛告長老舍利弗：從是西方過
X24n0467_p0671a12║十萬億佛土，有世界名曰極樂，其土有佛號阿彌
X24n0467_p0671a13║陀，今現在說法。舍利弗！彼土何故名為極樂？其國
X24n0467_p0671a14║眾生無有眾苦，但受諸樂，故名極樂也。四十八願
X24n0467_p0671a15║者，願有通別二願，前來四願諸佛共發為通願也，
X24n0467_p0671a16║此則別願，如藥師佛十二上願亦別願也。今四十
X24n0467_p0671a17║八願者，無量壽經云：過去久遠劫前有佛出世，名
X24n0467_p0671a18║曰錠光，乃至五十三佛名世自在王佛，其佛廣為
X24n0467_p0671a19║法藏比丘說二百一十億佛剎莊嚴之事，而法藏
X24n0467_p0671a20║比丘聞已皆悉覩見，遂取諸剎中無量無邊莊嚴
X24n0467_p0671a21║中最上微妙清淨殊特莊嚴，總為四十八種，而成
X24n0467_p0671a22║四十八種大願，此願則總二百一十億佛剎莊嚴
X24n0467_p0671a23║也。百萬行門廣大者，爾時法藏比丘發是願已，是
X24n0467_p0671a24║故入三摩地經歷阿僧祇劫行菩薩行，故云廣大
X24n0467_p0671b01║者矣。
X24n0467_p0671b02║雙明真化，應接高低。地前地上皆生，是聖是凡俱往。
X24n0467_p0671b03║雙明者，明真應身化應身，即勝應劣應也。應接者，
X24n0467_p0671b04║有能應所應能接所接高低普應也。地前地上皆
X24n0467_p0671b05║生者，佛告彌勒云：此界有七百二十億不退轉地
X24n0467_p0671b06║菩薩往生彼剎，次如彌勒者皆當作佛，及修習少
X24n0467_p0671b07║功德者不可勝計，皆當往生也。聖凡俱往者，意云
X24n0467_p0671b08║不但地前地上菩薩往生，乃至四聖六凡俱同往
X24n0467_p0671b09║生彼剎也。
X24n0467_p0671b10║彌陀緣願，於是彰焉；淨土真詮，由斯顯矣。
X24n0467_p0671b11║彌陀緣願者，緣即因緣，是彌陀於世自在王佛所，
X24n0467_p0671b12║初聞法出家等因緣也。願者，即四十八種大願也。
X24n0467_p0671b13║於是者，即指法之辭，指經中所說，彰然而明，顯然
X24n0467_p0671b14║而著矣。所謂真詮者，即實有之說，故曰真詮者矣。
X24n0467_p0671b15║經來自久，久缺宣傳，奉報佛恩，當明經旨。
X24n0467_p0671b16║乃是科家指金剛經自漢唐而來，故曰自久。雖有
X24n0467_p0671b17║註釋偈頌者，未有結歸指示安養，故云久缺宣傳
X24n0467_p0671b18║也。奉報佛恩者，此是科主致斯科文。略顯淨土法
X24n0467_p0671b19║門者，只是用報釋迦如來開導之恩也。當明經旨
X24n0467_p0671b20║者，以行人雖達此法門之高勝，必須當要發明經
X24n0467_p0671b21║中旨趣。此是自問，下文自答者也。
X24n0467_p0671b22║透關妙達如來境，及第高登本分鄉
X24n0467_p0671b23║此二句，乃是結類前義之辭也。科家意云：佛祖言
X24n0467_p0671b24║教，只明唯心淨土，本性彌陀，行人不明自己靈光，
X24n0467_p0671c01║透過語言文字，故云關也。若得根塵頓脫，靈光獨
X24n0467_p0671c02║耀，西方東土，淨穢何殊，室地荊棘，本來不異，此謂
X24n0467_p0671c03║妙達如來境也。及第者，如禹門三級，浪魚跳過者，
X24n0467_p0671c04║成龍而去，謂之及第。以此比類，將來須要行人妙
X24n0467_p0671c05║達佛心，單明自性也。本分者，自性分中本有之極
X24n0467_p0671c06║樂，故云本分鄉也。
X24n0467_p0671c07║佛在靈山莫遠求，靈山只在汝心頭。
X24n0467_p0671c08║人人有箇靈山塔，好去靈山塔下修。
X24n0467_p0671c09║此四句，是科家當面拈出本有之靈山，本有之佛
X24n0467_p0671c10║性，要人莫向外求，遠指佛在靈山，近指佛及靈山，
X24n0467_p0671c11║總在汝心，是謂心佛不二也。人人有者，乃科家廣
X24n0467_p0671c12║為開示，不但一人獨有此佛此山，乃至四生六道，
X24n0467_p0671c13║人人皆具也。好去靈山塔下修者，要人努力勤修，
X24n0467_p0671c14║向五蘊身中，識取無位真人也。下文而顯勤修之
X24n0467_p0671c15║驗矣。
X24n0467_p0671c16║外道天魔皆拱手，梵王帝釋為呈祥。
X24n0467_p0671c17║願今合會諸男女，同證金剛大道場。
X24n0467_p0671c18║此四句，明行人識得自心是佛，於二六時中，行住
X24n0467_p0671c19║坐臥，心心念念，對境無情，好也是佛，惡也是佛。若
X24n0467_p0671c20║能如是，感得外道天魔，拱手歸降，梵王帝釋，呈祥
X24n0467_p0671c21║獻瑞，所謂天龍恭敬，神鬼欽崇。願今合會者，行人
X24n0467_p0671c22║既有如斯利益，普令合會男女眾等，同證心佛不
X24n0467_p0671c23║二法門，金剛般若大智，故云同證金剛大道場也。
X24n0467_p0671c24║早起忙忙直到昏，不愁生死只愁貧。
X24n0467_p0672a01║饒君使盡千條計，直至無常不稱心。
X24n0467_p0672a02║此四句，明一切眾生貪染無厭。法句經云：舍衛國
X24n0467_p0672a03║中，有一婆羅門，自造前雅後堂，涼臺溫室。老年八
X24n0467_p0672a04║十，猶自經營。佛觀老人不久命終，佛生憐愍，令其
X24n0467_p0672a05║聞法，存沒皆益。遂往其家，慰問老翁，得無勞倦。復
X24n0467_p0672a06║問：此何房室？老翁答曰：前雅待客。又問：此何所安？
X24n0467_p0672a07║答曰：後堂自處，東西廂房，男女大小財物，僕使居
X24n0467_p0672a08║之。夏上凉臺，冬潛溫室。唯此距陽，此含未了。佛言：
X24n0467_p0672a09║久聞宿德，思遲談講。吾有要偈，存亡利益，特來勸
X24n0467_p0672a10║勉。答曰：欲得暇隙，後日再來，共相論之。再三止佛，
X24n0467_p0672a11║佛即回去。未遠，老翁自授屋椽，椽落翁頭而死。一
X24n0467_p0672a12║家啼哭。佛言：愚之甚也！死在目前，尚不回心，何由
X24n0467_p0672a13║出離生死？故云直至無常，不稱心也。科主引經之
X24n0467_p0672a14║義，比類一切羣生，從早旦至昏夜，不念生死，只愁
X24n0467_p0672a15║貧窮，使心用計，直至無常，不稱其心矣。
X24n0467_p0672a16║般若大教六百餘，卷佛如來金口宣。
X24n0467_p0672a17║此一節乃提綱之文義，發明八部般若共六百有
X24n0467_p0672a18║二卷，總二十萬偈頌，唯一般若大智演說八十一
X24n0467_p0672a19║科，獨顯真空之理也。佛金口宣者，其餘六百卷多
X24n0467_p0672a20║有佛勑聲聞人轉教菩薩所說，此一卷金剛經是
X24n0467_p0672a21║佛親口自說，故云佛如來金口宣哉。
X24n0467_p0672a22║六朝翻譯，東土流傳。
X24n0467_p0672a23║六朝翻譯者，言此一卷金剛經，歷六朝翻譯也。一、
X24n0467_p0672a24║姚秦三藏鳩摩羅什，於弘始五年在長安草堂寺
X24n0467_p0672b01║譯成十五紙，名金剛般若波羅蜜也。二、元魏菩提
X24n0467_p0672b02║流支三藏，於天平二年在洛陽譯成十四紙，亦名
X24n0467_p0672b03║金剛般若波羅蜜也。三、陳朝真諦三藏，於太康元
X24n0467_p0672b04║年在金陵郡譯成十四紙，名金剛斷割般若波羅
X24n0467_p0672b05║蜜也。四、隋笈多，開皇十年於洛陽譯成十六紙，亦
X24n0467_p0672b06║名金剛斷割般若波羅蜜也。五、唐玄奘法師，於貞
X24n0467_p0672b07║觀二十二年在玉華宮譯成十八紙，名能斷金剛
X24n0467_p0672b08║般若波羅蜜也。六、唐義淨，於證聖二年在佛授記
X24n0467_p0672b09║寺譯成十二紙，亦名能斷金剛般若波羅蜜也。故
X24n0467_p0672b10║云六朝翻譯也。翻者，翻梵言成華言，故曰翻也。譯
X24n0467_p0672b11║者，以彼之有，譯此之無，故曰譯也。東土者，以西天
X24n0467_p0672b12║指此國為東土也。譯出此經，傳於天下，教法通行，
X24n0467_p0672b13║故謂流傳也。
X24n0467_p0672b14║頻頻持誦，四句真詮。無為福勝，果報利人天。
X24n0467_p0672b15║此文明此經流通之處，若有行人慇懃持誦，只以
X24n0467_p0672b16║四句之偈，乃是無為之福，所得功德，世世生生，常
X24n0467_p0672b17║在人間天上，受用無盡，故云無為福勝，果報利人
X24n0467_p0672b18║天也。此經中凡五處以七寶布施，功德皆不及四
X24n0467_p0672b19║句之福，布施是有漏，持經是無漏，故云無為福勝
X24n0467_p0672b20║也。
X24n0467_p0672b21║稽首三界主，大孝釋迦尊，累劫報親恩。
X24n0467_p0672b22║積因成正覺
X24n0467_p0672b23║稽首者，周禮有九品，此即一也。稽者，以首至地稽
X24n0467_p0672b24║留少時，如臣拜君之禮也。大孝者，呈上句兼讚詞，
X24n0467_p0672c01║云大孝釋迦之尊也。轉句行容大孝之因，佛於無
X24n0467_p0672c02║量劫中在四生十二類處處行孝，如闍提割肉供
X24n0467_p0672c03║親、睒子侍盲父母、鸚鵡啣穀等之大孝至於成佛，
X24n0467_p0672c04║迦維省父、忉利寧親，舉愛道之床足、擔淨飯之金
X24n0467_p0672c05║棺，謂累劫報恩也。結句乃大孝之果矣。茲以累劫
X24n0467_p0672c06║孝行之因，今感成佛之果，儒謂孝乃百行之先，釋
X24n0467_p0672c07║謂孝為萬行之本，故云積因成正覺也。
X24n0467_p0672c08║此經乃大乘教菩薩摩訶薩人之所修。
X24n0467_p0672c09║此經者，指此金剛經，乃大乘終實之教也。大以揀
X24n0467_p0672c10║小為義，乘以運載得名也。大乘有二種：一、大乘始
X24n0467_p0672c11║教，但說諸法皆空，未盡大乘法理，故名為始，以始
X24n0467_p0672c12║入大乘也。又五時中第三方等大乘，方正平等，三
X24n0467_p0672c13║根普被，四教並明故。二、大乘終教，說如來藏隨緣
X24n0467_p0672c14║成阿賴耶識，緣起無性，一切皆如定性，二乘無性
X24n0467_p0672c15║闡提悉當成佛，方盡大乘至極之說，故名為終。又
X24n0467_p0672c16║名實教，以稱實理，故名為實。此般若經即五教中
X24n0467_p0672c17║終實教攝也。菩薩者，即地前、地上菩薩也。地前菩
X24n0467_p0672c18║薩修大乘始教之法，地上菩薩修大乘終實教之
X24n0467_p0672c19║法也。教中道：菩薩清涼月，常遊畢竟空，眾生心水
X24n0467_p0672c20║湛，菩提影現中。
X24n0467_p0672c21║般若為六波羅蜜之最勝者也，所以名為般若波羅
X24n0467_p0672c22║蜜。
X24n0467_p0672c23║以施、戒、忍、進、禪、智之六度，唯智般若波羅蜜為總
X24n0467_p0672c24║也。如有女人端正巨富，若無夫主所守護者，易為
X24n0467_p0673a01║惡人之所凌辱。布施等五度亦復如是，若無般若
X24n0467_p0673a02║威力之所攝持，易為魔壞，故云最勝者也。所以者，
X24n0467_p0673a03║因此智度為六度之主，故立此般若波羅蜜以為
X24n0467_p0673a04║題名也。
X24n0467_p0673a05║故下經云：如來為發大乘者說，為發最上乘者說。
X24n0467_p0673a06║引經之義證，此釋成上文此經乃為大乘菩薩人
X24n0467_p0673a07║所修而說也。為發最上乘者，釋成上文般若為最
X24n0467_p0673a08║勝，佛為最上乘，圓頓教菩薩人而說也。
X24n0467_p0673a09║以此佛說大般若經有六百卷，凡一十六會。此經乃
X24n0467_p0673a10║第五百七十七卷給孤獨園第二處第九會說也。
X24n0467_p0673a11║乃是科家敘佛說此般若卷數處所會名，如斯來
X24n0467_p0673a12║例明白者矣。
X24n0467_p0673a13║所以道。昔日如來金口演，至今拈起又重新
X24n0467_p0673a14║所以道者，是科家自謂既是佛說般若，我所以科
X24n0467_p0673a15║文又道也。昔日者，明佛在給孤獨園說此般若，金
X24n0467_p0673a16║口親談。至今者，自佛說經之後，至大宋第十四帝
X24n0467_p0673a17║理宗淳祐二年立此科儀，如佛在世重宣一遍相
X24n0467_p0673a18║似，故云至今拈起又重新者也。
X24n0467_p0673a19║此經佛說數千年，無量人天得受傳，
X24n0467_p0673a20║憶得古人曾解道，更須會取未聞前。
X24n0467_p0673a21║前二句明此經。自佛說此經以來，至宋淳祐間，三
X24n0467_p0673a22║千二百二十餘年，故云數千年。詣我大明嘉靖四
X24n0467_p0673a23║千年有餘，此經受持傳寫，或人我天，而有無量無
X24n0467_p0673a24║邊，傳之不盡，故云流通天上人間，普徧微塵剎海
X24n0467_p0673b01║也。後二句顯衲僧境界。憶得古人者，言此經人人
X24n0467_p0673b02║有一卷經，莫向外求，要人聲前領旨，句外明宗。故
X24n0467_p0673b03║永明云：若欲研究佛乘，披尋寶藏，一一消歸自己，
X24n0467_p0673b04║言言冥合真心。但莫執義上之文，隨語中生解，只
X24n0467_p0673b05║須探詮下之旨，契會本宗，則無師之智現前，天真
X24n0467_p0673b06║之道不昧矣。
X24n0467_p0673b07║人間陽壽真難得，一寸光陰一寸金。
X24n0467_p0673b08║莫待老來方學道，孤墳盡是少年人。
X24n0467_p0673b09║此四句偈，歎世無常也。初句嘆光陰易度，壽不久
X24n0467_p0673b10║留。次句勉人過一寸光陰，如一寸金相似，須要貴
X24n0467_p0673b11║重覺照，不可空消歲月，虗喪光陰。不見古人道：尺
X24n0467_p0673b12║璧非寶，寸陰是競。三句意謂修行不在老少，生死
X24n0467_p0673b13║豈在朝夕。古德云：一盞孤燈照夜臺，上床脫了襪
X24n0467_p0673b14║和鞋。三魂七魄夢中去，未委明朝來不來。結句說
X24n0467_p0673b15║出生死不揀年少，所以孤墳多是少年人也。
X24n0467_p0673b16║在家菩薩智非常，閙市叢中作道場，
X24n0467_p0673b17║心地若能無罣礙，高山平地總西方。
X24n0467_p0673b18║起句言在家之人行菩薩六度者，是有智之人，如
X24n0467_p0673b19║維摩龐居士是也。故如如居士曰：身不出家心出
X24n0467_p0673b20║家者，教中謂之菩薩，所謂在欲行禪知見力，火中
X24n0467_p0673b21║生蓮終不壞。般若經云：菩薩俱有妻子眷屬而修
X24n0467_p0673b22║菩薩行，或有菩薩先受五欲而後厭捨勤修梵行，
X24n0467_p0673b23║或有菩薩方便善巧為欲成熟諸有情故，示受五
X24n0467_p0673b24║欲而實無染著。次句呈上義，言非常人智之所以，
X24n0467_p0673c01║要行人向閙市叢中為修道之場，可謂是非海裡
X24n0467_p0673c02║安身、荊棘林中著脚。後二句是科家分明指示、徹
X24n0467_p0673c03║底掀翻，若心地於諸緣無染、於萬境無情，了無罣
X24n0467_p0673c04║碍，或隱高山、或居平地，總是西方淨土，所謂淨土
X24n0467_p0673c05║周沙界，云何獨指西？心心常不昧，處處是阿彌，故
X24n0467_p0673c06║曰高山平地總西方。
X24n0467_p0673c07║金剛般若體如如，翠竹黃華滿路途。
X24n0467_p0673c08║八百餘家呈妙手，大家依樣𦘕葫蘆。
X24n0467_p0673c09║初句言謂智之大體即是真如，盖真如體上自有
X24n0467_p0673c10║本智，能知動靜也。次句指出真如智體徧在一切
X24n0467_p0673c11║色非色處，所謂青青翠竹總是真如，鬱鬱黃華無
X24n0467_p0673c12║非般若。三句言八百餘家者，羅什門下有八百學
X24n0467_p0673c13║徒，秦主勑僧䂮等八百沙門咨受什旨，翻譯經論
X24n0467_p0673c14║三百八十卷。八百人中有四聖：道生、僧肇、道融、僧
X24n0467_p0673c15║叡。又有十哲：加曇影、慧嚴、慧觀、僧䂮、道常、道標。於
X24n0467_p0673c16║弘始五年在草堂寺譯出此經，故云八百餘家。所
X24n0467_p0673c17║言呈妙手者，美八百家善通華梵，單譯重翻，度語
X24n0467_p0673c18║潤文，依經繩墨，文義精明，皆合佛意，故褒云妙手
X24n0467_p0673c19║也。結句言依樣𦘕葫蘆者，是貶也。謂八百人雖皆
X24n0467_p0673c20║妙手，總是依經解義，如依樣𦘕葫蘆相似。科家要
X24n0467_p0673c21║人向如來所說經文之外薦取本有之智。且道何
X24n0467_p0673c22║者是本有之智？金剛般若體如如，翠竹黃華滿路
X24n0467_p0673c23║途是矣。
X24n0467_p0673c24║金剛般若，人人本具，割斷智為初。白雲散處，一輪顯
X24n0467_p0674a01║露。
X24n0467_p0674a02║前文總判六百卷般若，此文別判此經題目金剛
X24n0467_p0674a03║般若波羅蜜經八字，故以法喻雙彰指歸當人也。
X24n0467_p0674a04║割斷智為初者，約喻義以為名，以金剛鋒利故能
X24n0467_p0674a05║斷一切，喻般若智最利能斷煩惱，即六譯中第三
X24n0467_p0674a06║真諦、第四笈多同譯為斷割，第五玄奘、第六義淨
X24n0467_p0674a07║同譯為能斷也。白雲散處者，前文言金剛般若是
X24n0467_p0674a08║體割斷為用，此二句言用之功効，故喻雲散月出
X24n0467_p0674a09║妄盡真顯耳。
X24n0467_p0674a10║影落千江。無來無去，諸人薦取，凡聖一同居。
X24n0467_p0674a11║呈前妄盡真顯，如雲散月孤。此文喻若水澄月映，
X24n0467_p0674a12║來去無情。水不曾天上邀月，來沉於水。月不曾天
X24n0467_p0674a13║上而來，投於水底。如云：心如皎月連天淨，性寂寒
X24n0467_p0674a14║潭徹底清。所以無來無去也。後二句是科家分明
X24n0467_p0674a15║指示，我前來如此法喻，分明說出此理，汝諸人何
X24n0467_p0674a16║不薦取去。方知凡聖一體，事理無別，故云一同居
X24n0467_p0674a17║也。
X24n0467_p0674a18║摩訶大法王，無短亦無長，本來非皁白。
X24n0467_p0674a19║隨處現青黃
X24n0467_p0674a20║摩訶大者，乃華梵兼舉也。法王者，指般若智為王，
X24n0467_p0674a21║於一切法自在，內不為根識所埋，外不為塵境所
X24n0467_p0674a22║惑，故云自在。此心王之體，無長短之相，無皁白之
X24n0467_p0674a23║色也。隨處現青黃者，此之心王雖無色相，內含三
X24n0467_p0674a24║類種子，遇境逢緣而能變現根身器界之法，故云
X24n0467_p0674b01║隨處現青黃也。
X24n0467_p0674b02║【經】金剛般若波羅蜜經。
X24n0467_p0674b03║此經以法喻名題，金剛是喻，般若是法也。金剛者，
X24n0467_p0674b04║金中精堅者也。剛生金中，百煉不銷，取此堅利，能
X24n0467_p0674b05║斷壞萬物也。梵語般若，唐言智慧。性體虗融，照用
X24n0467_p0674b06║自在，能斷絕貪嗔痴煩惱，一切顛倒之見也。梵語
X24n0467_p0674b07║波羅蜜，唐言到彼岸。不著諸相，得證涅槃，即到彼
X24n0467_p0674b08║岸。若著諸相，輪迴生死，即是此岸。欲至彼岸，須憑
X24n0467_p0674b09║般若也。經者，徑也。此經乃見性成佛之徑路也。
X24n0467_p0674b10║宗鏡云：只這一卷經，六道含靈，一切性中，皆悉具足。
X24n0467_p0674b11║宗鏡二字，以古金剛註文，元是如如居士顏丙所
X24n0467_p0674b12║註經題之文。只這一卷經，六道含靈，乃至明了自
X24n0467_p0674b13║性是也。從免逐輪迴，不為六根六塵，乃至心華，發
X24n0467_p0674b14║明在甚麼處？此之一段，是宗鏡所說之文，乃科家
X24n0467_p0674b15║善能點化，裁長補短，續成一段文義，祇是於人發
X24n0467_p0674b16║明自性也。只這一卷經者，不但六道具足，乃至情
X24n0467_p0674b17║與無情，悉皆具足。華嚴經云：有一大經卷，量等三
X24n0467_p0674b18║千界，在一微塵中，一切塵亦然也。優曇老祖頌曰：
X24n0467_p0674b19║一卷真經念處真，言言流出盡黃金，幾多紙上尋
X24n0467_p0674b20║文義，錯過西來佛祖心是也。
X24n0467_p0674b21║盖為受身之後，妄為六根六塵埋沒此一段靈光，終
X24n0467_p0674b22║日冥冥，不知不覺。
X24n0467_p0674b23║此是科家自伸問答之辭。曰：既是此經具足，如何
X24n0467_p0674b24║不似聖人放光動地？故答：盖為受身之後，妄被根
X24n0467_p0674c01║塵埋沒。妄者，非真實之有也。心經云：是故空中無
X24n0467_p0674c02║色，無受想行識，無眼耳鼻舌身意，無色聲香味觸
X24n0467_p0674c03║法。此明般若體上既無根塵，故云妄為六根六塵
X24n0467_p0674c04║埋沒。古人道：可惜無價之寶，隱在陰入之坑，何日
X24n0467_p0674c05║得靈光獨耀，逈脫根塵去也？終日冥冥者，言此眾
X24n0467_p0674c06║生雖具此經，背覺合塵，迷己逐物，故云不覺不知
X24n0467_p0674c07║也。
X24n0467_p0674c08║故我佛生慈悲心，願救一切眾生，齊超苦海，共證菩
X24n0467_p0674c09║提。
X24n0467_p0674c10║故者，所以也。因眾生本具此段光明，迷惑不知，所
X24n0467_p0674c11║以佛興四無量心，慈能與樂，悲能拔苦，願救一切
X24n0467_p0674c12║眾生，起四弘誓願，化五乘眾生也。苦海者，以生死
X24n0467_p0674c13║苦無邊，故喻如海。故我佛出世，種種言教，普令齊
X24n0467_p0674c14║超苦海，共證菩提之道也。
X24n0467_p0674c15║所以在舍衛國為說是經。
X24n0467_p0674c16║所以者，結前也。為說者，生後也。茲因前來眾生，以
X24n0467_p0674c17║本有之經埋沒，不知所以，為說此經，發明本有之
X24n0467_p0674c18║智也。
X24n0467_p0674c19║大意只是為人解粘去縛，直下明了自性，免逐輪廻，
X24n0467_p0674c20║不為六根六塵所惑。
X24n0467_p0674c21║大意者，明佛說此金剛經大端主意，要人解去我
X24n0467_p0674c22║人眾生四相，及於我所，直下明了真空之性，超出
X24n0467_p0674c23║輪迴，不被根塵所惑也。粘縛者，眾生認我，則六根
X24n0467_p0674c24║粘湛，妄認我所，則六塵拴縛，我尚空無，根塵何有，
X24n0467_p0675a01║我法兩空，故云解粘去縛也。我粘既解，法縛既去，
X24n0467_p0675a02║自性既明，輪迴自免，六根六塵，自然不能所惑也。
X24n0467_p0675a03║若人具上根上智，不撥自轉，是胸中自有此經。
X24n0467_p0675a04║此是科家勉勵行人也。若是上根之人，不撥自轉
X24n0467_p0675a05║者，靈機活落，不勞指撥，不假佛祖言教，向自己胸
X24n0467_p0675a06║中拈出此經，可謂不從千聖借，豈向萬機求。如云：
X24n0467_p0675a07║一生慵懶作，憎重祇便輕。他家學事業，余持一卷
X24n0467_p0675a08║經。無心裝標軸，來去省人擎。應病則說藥，方便度
X24n0467_p0675a09║眾生。但自心無事，何處不惺惺。斯亦胸中自有此
X24n0467_p0675a10║經也。
X24n0467_p0675a11║且將置三十二分於空間無用之地，亦不是過。
X24n0467_p0675a12║乃是科家與人拈情也。恐人向此經上作活計，故
X24n0467_p0675a13║將此三十二分置於空間之地，亦不是過。欲使行
X24n0467_p0675a14║人離言說，捨筌罤，直下薦取本有真經矣。
X24n0467_p0675a15║如或未然，且聽山埜與汝打葛藤去也。
X24n0467_p0675a16║此是科家先奪後縱也。未然者，如或未薦本有之
X24n0467_p0675a17║經，且聽山埜與汝鋪舒梗槩，註解分明。如云若有
X24n0467_p0675a18║中流之士，未能頓超，且於教法留心，溫尋貝葉，精
X24n0467_p0675a19║搜義理，傳唱敷揚，報佛恩德，故云打葛藤去也。凡
X24n0467_p0675a20║有語言文字，謂之葛藤也。
X24n0467_p0675a21║夫金剛經者，自性堅固，萬刼不壞，況金性堅剛也。
X24n0467_p0675a22║金剛者，標喻也。以自性堅固，萬刼不壞，故比況金
X24n0467_p0675a23║性堅剛。引喻論云：帝釋金剛寶，能滅阿修羅，智碎
X24n0467_p0675a24║煩惱山，能壞亦如是。
X24n0467_p0675b01║般若者，智慧也。
X24n0467_p0675b02║梵語般若，唐言智慧。是故如來以智慧力鑿人我
X24n0467_p0675b03║山，以智慧因取煩惱鑛，以智慧火煉成佛性也。
X24n0467_p0675b04║波羅蜜者，登波岸義也。
X24n0467_p0675b05║梵語波羅蜜，唐言到彼岸。迷則此岸，悟則彼岸者
X24n0467_p0675b06║矣。
X24n0467_p0675b07║見性得度，即登彼岸；未得度者，即是此岸。
X24n0467_p0675b08║此乃解釋登彼岸之義也。若見自性，度生死流，登
X24n0467_p0675b09║涅槃之岸也。
X24n0467_p0675b10║經者，徑也。我佛若不開箇徑路，後代兒孫又向甚麼
X24n0467_p0675b11║處進步？
X24n0467_p0675b12║諸家解釋經之一字，以貫攝常法四字註解。今科
X24n0467_p0675b13║家以徑之義而釋經者，引喻指示。如遠行人，依徑
X24n0467_p0675b14║路而進，則無顛險迷錯。此比修道行人，依經中般
X24n0467_p0675b15║若智而修，則得成佛。故云：我佛若不開箇徑路，後
X24n0467_p0675b16║代兒孫向甚麼處進步也。
X24n0467_p0675b17║且道這一步又如何進？
X24n0467_p0675b18║撒手懸崖下，分身萬象中。頭頭元是道，法法現真
X24n0467_p0675b19║容。
X24n0467_p0675b20║看取下文提綱。
X24n0467_p0675b21║此一著語，分明指示，要人著眼薦取。
X24n0467_p0675b22║此經深旨，無相為宗，顯妄明真。
X24n0467_p0675b23║此是科家將此經深旨從頭解釋，以無相為宗，即
X24n0467_p0675b24║無住也。以明真為用，顯妄體本空，真理自顯也。此
X24n0467_p0675c01║經深旨者，即所詮真理不屬有為，故云無相。顯妄
X24n0467_p0675c02║者，不言斷妄明真，却云顯妄明真者，盖妄即真故，
X24n0467_p0675c03║如波即水，不必離波求水，故云顯妄明真也。
X24n0467_p0675c04║提綱要旨。劒鋒微露，掃萬法之本空。
X24n0467_p0675c05║提綱要旨者，以般若真空為此經提綱緊要之旨，
X24n0467_p0675c06║如網有綱繩，眾目不亂也。劒鋒者，喻般若大智慧
X24n0467_p0675c07║劒，能斷眾生我人壽者四相，掃除凡夫二乘人法
X24n0467_p0675c08║執情，故云掃萬法之本空也。
X24n0467_p0675c09║心華發明，照五蘊之非有。
X24n0467_p0675c10║心華者，心喻理，華喻身，人人本具此心，被五陰身
X24n0467_p0675c11║盖覆，所以不明此心。今以此經般若智照破五蘊，
X24n0467_p0675c12║非有顯出真心之體，故經云觀自在菩薩行深般
X24n0467_p0675c13║若波羅蜜多時，照見五蘊皆空，度一切苦厄是也。
X24n0467_p0675c14║直得雲收雨霽，海湛空澄。
X24n0467_p0675c15║雲收者，喻人空理也。呈上照五蘊之非有，而空我
X24n0467_p0675c16║執之情也。雨霽者，唯顯一色晴空，譬般若智顯也。
X24n0467_p0675c17║海湛者，喻法空理也。言大海波浪，以喻諸法。今言
X24n0467_p0675c18║海湛者，波浪息矣。喻諸法皆空，則法執破矣。故上
X24n0467_p0675c19║文云：掃萬法之本空也。空澄者，海既澄清，十方虗
X24n0467_p0675c20║空現於海中。空海不分，虗融湛寂，上下交映，朗然
X24n0467_p0675c21║無別。此是人法兩空，混元之體相也。
X24n0467_p0675c22║快登般若慈舟，直到菩提彼岸。
X24n0467_p0675c23║此是科家誡勉修進之義。快者，速疾也。慈航者，喻
X24n0467_p0675c24║般若智為慈航也。菩提彼岸者，喻本覺真心也。要
X24n0467_p0676a01║人登般若之舟，而出生死苦海，直到涅槃之彼岸
X24n0467_p0676a02║矣。
X24n0467_p0676a03║且道心華發明在甚麼處？
X24n0467_p0676a04║乃是科家徵審前義之辭。前文以般若智掃除萬
X24n0467_p0676a05║法，心華發明，照破五蘊。此云發明之後，向甚麼處
X24n0467_p0676a06║安身立命？此是問義要人著眼。
X24n0467_p0676a07║太湖三萬六千頃，月在波心說向誰
X24n0467_p0676a08║此是科家伸答上文之義，分明指示安身處，唯要
X24n0467_p0676a09║學人自惺也。誌書云：五湖者，一太湖，二謝陽湖，三
X24n0467_p0676a10║洞庭湖，四丹陽湖，五官亭湖，又名彭蠡澤，今鄱陽
X24n0467_p0676a11║湖是也。太湖周五百里，有三萬六千頃，水面長八
X24n0467_p0676a12║百餘里，只見日月出沒水上，故云月在波心也。說
X24n0467_p0676a13║向誰者，喻上文心華發明向甚麼處，到此言語道
X24n0467_p0676a14║斷，心行處滅也。如云：月到天心處，風來水面時，一
X24n0467_p0676a15║般清意味，料得少人知。
X24n0467_p0676a16║法王權實令雙行，電捲風馳海嶽傾。
X24n0467_p0676a17║霹𮦷一聲雲散盡，到家元不涉途程。
X24n0467_p0676a18║法王者，言佛於諸法自在，謂之王也。出現世間，說
X24n0467_p0676a19║權實教，以權智能說法，以實智能證理，非權無以
X24n0467_p0676a20║說法，非實無以證理，前二十年言權教，後二十年
X24n0467_p0676a21║言般若，權實並進，故云令雙行也。電捲者，明佛說
X24n0467_p0676a22║般若時，直顯真空，掃除萬法，如電捲風馳，海竭山
X24n0467_p0676a23║碎也。霹𮦷一聲者，喻般若現前，心外無法，如雲散
X24n0467_p0676a24║長空，心月獨朗，唯一真智，無證無修，本來具足，所
X24n0467_p0676b01║以到家元不涉途程也。
X24n0467_p0676b02║西方淨土人人有，不假修持已現前。
X24n0467_p0676b03║諸上善人如見性，阿彌陀佛便同肩。
X24n0467_p0676b04║前二句言淨土唯心，不從外得，人人皆有，不待修
X24n0467_p0676b05║持，自然現前。所以淨名云：心淨即佛土淨是也。後
X24n0467_p0676b06║二句言自性彌陀，若能見得，不離動用。故傅大士
X24n0467_p0676b07║云：夜夜抱佛眠，朝朝還共起。起坐鎮相隨，語默同
X24n0467_p0676b08║居止。纖毫不曾離，如身影相似。欲知佛去處，只這
X24n0467_p0676b09║語聲是。
X24n0467_p0676b10║無始無明幻色迷，夢魂生死幾千廻。
X24n0467_p0676b11║一條直路超三界，但念彌陀歸去來。
X24n0467_p0676b12║無明者，乃十二因緣之首，此流轉門也。無始者，言
X24n0467_p0676b13║最初無明，不覺生三細境界，為緣長六粗。自無明
X24n0467_p0676b14║緣行，行緣識，識緣名色已來，名為幻色。是無明所
X24n0467_p0676b15║幻之色，既有一迷，執之為我，便有我所。因我所故，
X24n0467_p0676b16║起惑造業，受種種身，過去因，現在果，現在因，未來
X24n0467_p0676b17║果，相續不斷，死了生，生了死，如夢中作夢相似，不
X24n0467_p0676b18║知幾千廻，只在三界，無因得出。故科家慈悲太切，
X24n0467_p0676b19║指出方便之門，故云一條直路超三界，無曲遶也。
X24n0467_p0676b20║此法門名為橫出三界，但有信願念佛，決定往生，
X24n0467_p0676b21║故云但念彌陀歸去來也。
X24n0467_p0676b22║
X24n0467_p0676b23║銷釋金剛科儀會要註解卷第二
X24n0467_p0676b24║
X24n0467_p0676c01║釋音
X24n0467_p0676c02║爰（音原，為也，於也。）握（音岳。）帙（音直，小槖也，書衣也。）蔀（音部草名。）鐫（音鎸，鑽也。尖□，錐也。）
X24n0467_p0676c03║愔（音因安和㒵悅㒵。）㲲（音□，毛布。）鑿（音作，穿也。）篡（音繤，沮類也，又鑽上聲。）茞（音臣，
X24n0467_p0676c04║草名也。）碩（音石，天也。）懇（音墾，悲也，誠也，信也。）涘（音士，水涯也。）肘（音帚，臂節也。）閬
X24n0467_p0676c05║（音浪。）苑（音遠，養禽獸園也。）挨（音矮，推也。）拶（音雜，逼〡也。）瞥（音撇，目〡也。）剩（音勝，
X24n0467_p0676c06║不啻也。）誵（音肴，言不恭謹也。）訛（音囮，謬也，舛也。）綟（音利。）刎（音吻，割也。）矜（勤經二音。）
X24n0467_p0676c07║潺（音說〡湲流㒵。）髑（音獨〡婁頭也。）髏（音婁，髑婁也。）瑗（音願，玉名也。）滯（音致，凝也，
X24n0467_p0676c08║淹也。）筋（音斤，肉之力。）疲（音皮，乏也，勞也。）鑊（音活，鼎〡也。）娛（音魚，樂也。）掣（音徹，挽也。）
X24n0467_p0676c09║汾（音焚。）隰（音習，下濕也。）啖（音淡。）鱠（音貴，魚膾細切肉也。）蕚（音鄂，花鄂也。）庖（音袍）
X24n0467_p0676c10║縻（音迷，牛迷也。）絆（音辨。覊，〡也。）鱉（音別，俗鼈也。）啄（音卓，鳥食也。）罩（音掉。）撤
X24n0467_p0676c11║（音摺，剝也。）陂（音𢍉，澤鄣也，池也。）雱（音滂，雪盛㒵。）譴（音欠，謫問也，責也。）廐（音救。〡，馬
X24n0467_p0676c12║舍也。）笟（音罩，篱也。）脇（音恊，身左右腋下也。）誕（音旦，大也。天子生曰降旦。）餌（音貳，食也，餅也，
X24n0467_p0676c13║餻也。）齡（音零。）鄂（音惡，口中上惡也。）詰（音乞，治也，問罪也。）軾（音式，車前𨋩，又兵車也。）
X24n0467_p0676c14║姬（音基。皇帝居其水以為姓。）偉（音葦。）訐（音結，攻人之陰私也。）牾（音悟，相觸也，逆也。）蕃
X24n0467_p0676c15║（音煩，茲也，息也。又音番，屏也。）躡（音聶，踐也。）笻（音窮，竹名為杖。）皴（音逡，皵也。）皹（音軍，足折
X24n0467_p0676c16║裂也。）弭（音米，息也，忘也，止也。）葦（音委，葭也。）諡（音示，謙行之號，又音益笑㒵。）裰（音鐸，補鐸，
X24n0467_p0676c17║被衣裳也。）塢（音五，村五也。）袴（音褲，[月*(ㄠ/土)]衣也。亦作。）逶（音威。迱也。行㒵。）迤（音以，邐也，又音
X24n0467_p0676c18║移。）嵐（音蘊，大風也。）湫（音啾，水多，又音秋。）涸（音霍，水竭也，盡也。）襁（音講。〡褓，負兒
X24n0467_p0676c19║衣也。織縷為之，廣八寸，長二尺，以負兒於背，二也。）褓（音保，小兒衣也。）轍（音褶，車行迹也。）洶
X24n0467_p0676c20║（音凶。）蝙（音編〡蝠，亦名蠟䘃，亦名仙鼠，又名服翼。）蝠（音幅，蝙〡也。）斃（音被，仆也，斃也，止也，
X24n0467_p0676c21║敗也，壞也。）薨（音轟，王逝也。）悼（音到，惧也。儀禮云：七，一曰悼也。）唼（音雜。）嚙（音交，齧也。）緇
X24n0467_p0676c22║（音支，黑色也。）謐（音密，靜也。）倐（音束，光動也。）捷（音節。）閭（音廬。）貽（音移，玄□也。）[口*(強-ㄙ+口)]
X24n0467_p0676c23║（音痴。）𭌯（音縛。）韈（音襪。）嚂（音爛。）娜（音那，上聲，美㒵。）謨（音模，議謀也。）餚（音肴，饌也。）㜸
X24n0467_p0676c24║（音業，妖也。又姓也。）罥（音絹，佳也。係，取也。）隙（音乞，壁孔也，裂也，門也。）叡（音泣，明也，聖也，
X24n0467_p0677a01║智也，與睿同。）䂮（音略，利也。）鄱（音婆。豫章有鄱陽縣。）蟸（音离旬傳有谷离主谷又音鹿。）距
X24n0467_p0677a02║（音巨，鷄距也。）酢（醋昨二音。）誄（音畾，累也。）萇（音長。詩曰：隰有長楚，蔓生如桃。）囮（音由。）奩
X24n0467_p0677a03║（音連，香車也。）衠（音迍，真也，正也。）諄（音衠，誡衠正也。）