X24n0467_p0677a04║
X24n0467_p0677a05║
X24n0467_p0677a06║
X24n0467_p0677a07║銷釋金剛科儀會要註解卷第三
X24n0467_p0677a08║姚秦三藏法師　鳩摩羅什　　譯
X24n0467_p0677a09║隆興府百福院　宗鏡禪師　　述
X24n0467_p0677a10║曹洞正宗嗣祖沙門　覺連　重集
X24n0467_p0677a11║法會因由。
X24n0467_p0677a12║斯謂標舉提綱科文釋義之辭，乃依昭明太子所
X24n0467_p0677a13║判，謂之法會。因由分第一。言此說法之會，皆因佛
X24n0467_p0677a14║入城乞食之由也。
X24n0467_p0677a15║教起根源
X24n0467_p0677a16║此四字就是解釋法會由因之義也。法即教法，會
X24n0467_p0677a17║即人天眾會。欲得教法興起，必須會集人天。因由
X24n0467_p0677a18║即根源也。
X24n0467_p0677a19║如是法，我佛宣。
X24n0467_p0677a20║此科如是我聞。今言我佛宣者，當爾之時，佛將入
X24n0467_p0677a21║滅，阿難請問四事云：經首當安何名？佛言：安如是
X24n0467_p0677a22║我聞。是佛親口自宣說也。
X24n0467_p0677a23║舍衛國中，乞食為先。
X24n0467_p0677a24║此科一時佛在舍衛國，與千二百五十人入舍衛
X24n0467_p0677b01║大城乞食，故云乞食為先矣。
X24n0467_p0677b02║次第乞已，本處安然，結跏趺坐，終日默無言。
X24n0467_p0677b03║此科佛入城中，次第乞食，佛心平等，不揀貧富，令
X24n0467_p0677b04║人均種福田也。本處安然者，此科還至本處，飯食
X24n0467_p0677b05║已訖。結跏者，此科收衣鉢，洗足已，敷座而坐，即敷
X24n0467_p0677b06║尼師壇而坐也。終日者，佛乃無言入定也。前乞食
X24n0467_p0677b07║以資色身壽命，此入定以資法身慧命。又乞食令
X24n0467_p0677b08║他種福，說法令他覺悟，是利他之道。入定乃返本
X24n0467_p0677b09║還源，自受法樂，是利己之道也。
X24n0467_p0677b10║金剛般若智，箇箇體如然，白雲消散盡。
X24n0467_p0677b11║明月一輪圓
X24n0467_p0677b12║起句是法喻齊彰，乃唐梵雙舉。呈句明般若之智，
X24n0467_p0677b13║人人本具也。白雲消散者，以般若智照破五蘊，能
X24n0467_p0677b14║空四相，猶如白雲消散盡，而顯明月當空也。
X24n0467_p0677b15║姚秦三藏法師鳩摩羅什。譯。
X24n0467_p0677b16║姚秦者，即後秦姚氏也。三藏者，即經律論三藏也。
X24n0467_p0677b17║法師者，傳譯弘通之人也。鳩摩羅什者，略梵語，具
X24n0467_p0677b18║云鳩摩羅琰耆婆，此云童壽，謂童年有老成之德。
X24n0467_p0677b19║什者，以斯法師深通此方文字，華梵兼舉，故稱羅
X24n0467_p0677b20║什。譯者，翻梵語成華言也。
X24n0467_p0677b21║○法會因由分第一。
X24n0467_p0677b22║【經】如是我聞：一時，佛在舍衛國（至）洗足已，敷座而坐。
X24n0467_p0677b23║註曰：如是者，指法之辭也。如是之法我從佛聞。一
X24n0467_p0677b24║時者，說此般若之時也。舍衛者，即波斯匿王所居
X24n0467_p0677c01║之國也。祇樹者，祇即匿王之太子祇陀名也。樹是
X24n0467_p0677c02║祇陀所施，故云祇樹也。給孤者，有一長者名須達
X24n0467_p0677c03║挐，常施孤獨貧窮，故云給孤獨也。園者，惟祇陀太
X24n0467_p0677c04║子有園，長者欲買建寺，太子戲曰：若布金滿園，我
X24n0467_p0677c05║當賣之。須達運金布八十頃園而滿，是太子不受
X24n0467_p0677c06║其金，同建精舍請佛說法，故曰祇樹給孤獨園也。
X24n0467_p0677c07║大比丘者，言得道之深，乃菩薩阿羅漢之類也。千
X24n0467_p0677c08║二百五十人者，優樓頻螺等五百人，那提三百人，
X24n0467_p0677c09║伽耶二百人，舍利弗一百人，目犍連一百人，耶舍
X24n0467_p0677c10║長者五十人，故云千二百五十人俱也。爾時者，彼
X24n0467_p0677c11║時也。佛為三界之尊，故為世尊。食時者，正當午前
X24n0467_p0677c12║將行乞食之時也。著衣持鉢者，著僧伽之衣，即二
X24n0467_p0677c13║十五條大衣也。持鉢而持四天王所獻之鉢也。入
X24n0467_p0677c14║城者，寺在城外，故云入也。乞食者，佛是金輪王子
X24n0467_p0677c15║尚自乞食，為欲教化眾生捨離憍慢也。又為後世
X24n0467_p0677c16║比丘不積聚財寶也。於其城中次第乞者，如來慈
X24n0467_p0677c17║悲不擇貧富平等普化也。還至本處者，乞食而歸
X24n0467_p0677c18║也。飯食已畢收衣鉢洗足者，謂收起袈裟於鉢盂
X24n0467_p0677c19║然後洗足，以佛行則跣足住則必洗也。敷座者，乃
X24n0467_p0677c20║敷設高座而坐入定也。天台智者頌曰：法身本非
X24n0467_p0677c21║食，應化亦如然，為長人天福，慈悲作福田。收衣息
X24n0467_p0677c22║勞慮，洗足離塵緣，欲證三空理，加趺示入禪。
X24n0467_p0677c23║調御師親臨舍衛，威動乾坤；阿羅漢雲集祇園，輝騰
X24n0467_p0677c24║日月。
X24n0467_p0678a01║調御者，十號之一也。親臨者，降臨赴感，有威可畏，
X24n0467_p0678a02║有儀可則，即正容悟物也。梵語阿羅漢，華言殺賊，
X24n0467_p0678a03║謂殺煩惱賊，即千二百五十之眾，如雲而來，集於
X24n0467_p0678a04║祗園，各各神通變化，光明洞達，故云輝騰日月也。
X24n0467_p0678a05║入城持鉢，良由悲愍貧窮；洗足收衣，正是宴安時節。
X24n0467_p0678a06║入城次第行乞，是佛悲愍之心令其種福。洗足者，
X24n0467_p0678a07║前入城行乞是利他之意也，此收衣宴坐是利己
X24n0467_p0678a08║之意也，故云宴安時節也。
X24n0467_p0678a09║若向世尊未舉已前薦得，猶且不堪，開口已後承當，
X24n0467_p0678a10║自救不了。
X24n0467_p0678a11║此是科家以祖師門下之機，單明向上一路。若向
X24n0467_p0678a12║世尊未舉已前會得，可謂釋迦不出世，四十九年
X24n0467_p0678a13║說，達磨不西來，少林有妙訣，於斯薦得，猶且不堪。
X24n0467_p0678a14║若向世尊開口已後，承當依文解義，紙上鑽研，思
X24n0467_p0678a15║慮而知，意解而會，故云自救不了也。
X24n0467_p0678a16║宗鏡急為提撕，早遲八刻。何故？
X24n0467_p0678a17║科家意云：我前來與諸人提持此事，還是遲了一
X24n0467_p0678a18║時也。一時者，八刻為一時。又云：晝夜十二時，總一
X24n0467_p0678a19║百刻，每時八刻，還有四刻，在子午卯酉時中也。何
X24n0467_p0678a20║故者，重審之辭也。重審上義，何故不堪，何故不了，
X24n0467_p0678a21║又遲八刻者也。
X24n0467_p0678a22║良馬已隨鞭影去，阿難依舊世尊前
X24n0467_p0678a23║良馬者，昔外道問佛：不問有言，不問無言。世尊良
X24n0467_p0678a24║久，外道讚歎曰：世尊大慈大悲，開我迷雲，令我得
X24n0467_p0678b01║入。乃作禮領會而去。阿難白佛言：外道得何道理，
X24n0467_p0678b02║稱讚而去？佛言：如世良馬，見鞭影而行。科家引此
X24n0467_p0678b03║之義答之。若向世尊未舉已前，會得此理，如外道
X24n0467_p0678b04║向默領悟，似良馬已隨鞭影去也。若向世尊開口
X24n0467_p0678b05║處，承當此理，如阿難依舊向世尊言上尋討也。
X24n0467_p0678b06║乞食歸來會給孤，收衣敷座正安居。
X24n0467_p0678b07║真慈洪範超三界，調御人天得自如。
X24n0467_p0678b08║前二句頌佛儀範，後二句令人倣效，悉獲利益。真
X24n0467_p0678b09║慈者，讚佛也。佛真三界之師，四生之父。若人倣效
X24n0467_p0678b10║承襲，乞食說法利生，即得超出三界，調伏御化一
X24n0467_p0678b11║切人天，一切有情，皆成佛道，得自如也。
X24n0467_p0678b12║西方寶號能宣演，九品蓮臺必往生。
X24n0467_p0678b13║直下相逢休外覓，何勞十萬八千程。
X24n0467_p0678b14║前二句依教而修，若能專心持念彌陀聖號，必得
X24n0467_p0678b15║往生九品蓮臺也。後二句消歸自己，莫向外求，直
X24n0467_p0678b16║下相逢，自性彌陀，唯心淨土。優曇云：自性彌陀無
X24n0467_p0678b17║別念，佛行佛坐佛同眠，自從這裡相逢後，彈指高
X24n0467_p0678b18║超八萬千。
X24n0467_p0678b19║百歲光陰瞬息迴，其身畢竟化為灰。
X24n0467_p0678b20║誰人肯向生前悟，悟取無生歸去來。
X24n0467_p0678b21║前二句歎無常迅速身不久留，如目睛一瞬氣息
X24n0467_p0678b22║一出，言百歲光陰剎那便過也。其身畢竟者，此身
X24n0467_p0678b23║畢竟化為灰塵，識心隨業牽去也。後二句既是此
X24n0467_p0678b24║身不久終歸變滅，好向生前悟取此心不生不滅
X24n0467_p0678c01║真常真樂，故云悟取無生歸去來也。
X24n0467_p0678c02║善現啟請。頓起疑心。合掌問世尊。云何應住。降伏其
X24n0467_p0678c03║心。
X24n0467_p0678c04║此科。昭明太子。判此一段經文。為善現啟請分第
X24n0467_p0678c05║二。盖善現請佛說法為眾決疑，故立此名也。頓起
X24n0467_p0678c06║者，言善現這一啟請，即為當來有情眾生所以頓
X24n0467_p0678c07║然而起疑心，請問世尊而為決通也。合掌者，此科
X24n0467_p0678c08║長老須菩提在大眾中即從座起，偏袒右肩右膝
X24n0467_p0678c09║著地，合掌恭敬而白佛言：希有世尊！如來善護念
X24n0467_p0678c10║諸菩薩，善付囑諸菩薩也。云何應住者，此科世尊
X24n0467_p0678c11║云：善男子善女人發阿耨多羅三藐三菩提心，云
X24n0467_p0678c12║何應住？云何降伏其心也？
X24n0467_p0678c13║佛教如是，仔細分明。氷消北岸，無花休怨春。
X24n0467_p0678c14║此科佛言：善男子、善女人，發阿耨多羅三藐三菩
X24n0467_p0678c15║提心，應如是住，如是降伏其心。佛答：如是安住理
X24n0467_p0678c16║中，如是降伏煩惱。說得仔細明白，無有藏隱。須菩
X24n0467_p0678c17║提於此領解佛意，故應云：唯然，世尊！願樂欲聞也。
X24n0467_p0678c18║氷消北岸者，此總科須菩提問安住降伏，佛答：如
X24n0467_p0678c19║是住，如是降伏。如陽春一布，萬物生輝，氷消北岸，
X24n0467_p0678c20║花發南枝也。無花休怨春者，科家意云：佛如此酬
X24n0467_p0678c21║答，太煞分明。汝等後人，不悟如來所說之旨，似枯
X24n0467_p0678c22║木無花，蕉芽敗種，莫怨春光，不曾與你，自恨無枝
X24n0467_p0678c23║葉，莫怨太陽偏也。
X24n0467_p0678c24║金剛般若智，莫向外邊求。空生來請問：
X24n0467_p0679a01║教起有因由
X24n0467_p0679a02║前二句，叮嚀切囑此般若智，當人本具，莫向外求。
X24n0467_p0679a03║後二句，明須菩提這一問佛，是為當來眾生起教
X24n0467_p0679a04║之因由也。
X24n0467_p0679a05║○善現啟請分第二。
X24n0467_p0679a06║【經】時長老須菩提在大眾中（至）唯然，世尊！願樂欲聞。
X24n0467_p0679a07║註曰：長老者，以德長年老也。須菩提解空第一，於
X24n0467_p0679a08║此般若是當機人，欲發起此經，為眾請也。從座起
X24n0467_p0679a09║者，請佛說法，恭敬之儀也。右膝著地者，文殊問般
X24n0467_p0679a10║若經云：右是正道，左是邪道。今欲說般若正道，用
X24n0467_p0679a11║正去邪也。諸佛希有者，如優曇華三萬年開金華
X24n0467_p0679a12║一次，乃得一現耳。善護念者，為護念根熟。菩薩記
X24n0467_p0679a13║云：根熟者，三賢已上菩薩信根成熟，永無退轉，佛
X24n0467_p0679a14║即護念也。善付囑者，為付囑根未熟。菩薩記云：十
X24n0467_p0679a15║信菩薩信根未成熟故。付者，將小付大。囑者，囑大
X24n0467_p0679a16║化小。如此護念付囑，即希有事也。善男女者，即未
X24n0467_p0679a17║發大乘心之凡夫也。阿耨多羅三藐三菩提者，即
X24n0467_p0679a18║發無上正等正覺心也。云何應住降伏者，須菩提
X24n0467_p0679a19║意云：雖發此心，未知修何等觀降伏煩惱，故發此
X24n0467_p0679a20║二問：一問眾生發無上心欲求般若，云何可以安
X24n0467_p0679a21║住諦理？二問降伏惑心，云何可以折攝散亂見思
X24n0467_p0679a22║塵沙煩惱也？善哉者，佛深許須菩提所問奇妙，故
X24n0467_p0679a23║云善哉。是佛讚歎須菩提能知我意，善教諸人不
X24n0467_p0679a24║起妄念也。汝今諦聽者，諦則諦審明白，汝當了達
X24n0467_p0679b01║聲塵本來不生，勿逐語言詳審而聽。應如是住者，
X24n0467_p0679b02║佛答須菩提：既發菩提心，應當安住諦理降伏惑
X24n0467_p0679b03║心也。唯然者，乃須菩提領諾之辭也。聞佛所答如
X24n0467_p0679b04║是發心、如是應住、如是降伏，即便領解，故應之唯
X24n0467_p0679b05║然也。如夫子云：參乎！吾道一以貫之。曾子聞之曰：
X24n0467_p0679b06║唯。即應之速而無疑也。願樂欲聞者，盖為眾生請
X24n0467_p0679b07║問而發起此教也。
X24n0467_p0679b08║昔奇哉之善現，讚希有之慈尊，悲憐濁世眾生，咨決
X24n0467_p0679b09║菩提心要。
X24n0467_p0679b10║此是科家讚美須菩提奇哉，昔日請佛說法，讚歎
X24n0467_p0679b11║希有，如優曇華三萬年方始一現，故云希有也。悲
X24n0467_p0679b12║憐眾生者，是他善現慈愍之心，為五濁惡世有情
X24n0467_p0679b13║眾生咨請佛決，通菩提心之總要，故云奇哉也。
X24n0467_p0679b14║可謂一經正眼，三藏絕詮，千聖不傳，諸祖不說。
X24n0467_p0679b15║一經正眼者，即爍迦羅金剛堅固眼也。明經中須
X24n0467_p0679b16║菩提問：發菩提心，云何應住？云何降伏？佛答：應如
X24n0467_p0679b17║是住，如是降伏。單顯菩提心為金剛經正眼也。三
X24n0467_p0679b18║藏絕詮者，似此菩提心，三藏之文，詮註不及，故云
X24n0467_p0679b19║絕詮也。千聖不傳者，呈上正眼絕詮之道，可謂向
X24n0467_p0679b20║上一路，千聖不遊。如云：父母未生前，凝然一相圓，
X24n0467_p0679b21║釋迦猶不會，迦葉豈能傳？
X24n0467_p0679b22║如是降伏，扁舟已過洞庭湖；護念叮嚀，何啻白雲千
X24n0467_p0679b23║萬里。
X24n0467_p0679b24║科家意云：此理既是三藏絕詮之道，諸祖不傳之
X24n0467_p0679c01║旨，今日世尊說個如是降伏，早是扁舟已過洞庭
X24n0467_p0679c02║湖，於理中去之遠矣。護念叮嚀者，科家云：如來說
X24n0467_p0679c03║個護念，說個付囑，不止白雲萬里而矣。如云：聲前
X24n0467_p0679c04║一句口如眉，佛祖從來總不知。
X24n0467_p0679c05║為甚麼如此？
X24n0467_p0679c06║此是科家重審上義，因其扁舟已過，白雲萬里，下
X24n0467_p0679c07║文伸答。
X24n0467_p0679c08║毗婆尸佛早留心，直至而今不得妙
X24n0467_p0679c09║言此菩提心，自過去毗婆尸佛至釋迦牟尼佛，以
X24n0467_p0679c10║心傳心，佛佛授受，西天四七，東土二三，至今不斷，
X24n0467_p0679c11║謂之傳心。端的此心有何傳受？可謂少林九年垂
X24n0467_p0679c12║一則語，直至而今諸方賺舉，故云不得妙也。
X24n0467_p0679c13║問處孤高答處深，妙圓真淨不須尋。
X24n0467_p0679c14║瞥然如是知端的，默契菩提大道心。
X24n0467_p0679c15║此四句頌經文之義也。問處孤高者，即須菩提所
X24n0467_p0679c16║問云何應住，今既發菩提心，便要修菩提行，然後
X24n0467_p0679c17║成菩提道，欲修此行，未知以何諦安住即是。又問
X24n0467_p0679c18║欲修菩提行，十使煩惱妄念之心，於一剎那頃，有
X24n0467_p0679c19║九百生住異滅，相續不斷，以何等法降伏妄心。如
X24n0467_p0679c20║此二問，其實孤高也。答處深者，佛答應如是住，如
X24n0467_p0679c21║是降伏，其心乃全體顯露，如即真如之理，是即允
X24n0467_p0679c22║許之辭，三諦真如之理，三諦融通，應當稱理而修，
X24n0467_p0679c23║方纔許是。世尊答此兩個如是，其實深也。妙圓真
X24n0467_p0679c24║淨者，明問處甚深，答處微妙，顯密圓融，真實清淨
X24n0467_p0680a01║之道，故云妙圓真淨也。不須尋者，指示行人向佛
X24n0467_p0680a02║答處會取，再不須別處尋求也。瞥然如是者，明須
X24n0467_p0680a03║菩提向佛兩翻答處，就知端的，默識心通，領其旨
X24n0467_p0680a04║趣，即得契合菩提大道也。
X24n0467_p0680a05║阿彌陀佛元無相，遍界明明不覆藏。
X24n0467_p0680a06║文潞尚然修淨土，東坡猶願往西方。
X24n0467_p0680a07║前二句明阿彌陀佛不住有為，不住無為，故云無
X24n0467_p0680a08║相。遍界明明者，言彌陀法身周遍法界，無有覆藏
X24n0467_p0680a09║也。後二句者，引古勸今也。文潞公姓文諱彥愽，守
X24n0467_p0680a10║洛陽，甞致齋往龍華寺瞻禮聖像，忽見像毀墮地，
X24n0467_p0680a11║略不加敬，但瞻視而出。傍有僧曰：何不作禮？曰：像
X24n0467_p0680a12║毀矣，吾何禮乎？僧曰：先德道：譬如官路土，人取以
X24n0467_p0680a13║為像。智者知是土，凡人謂像生。後乃於行時，還將
X24n0467_p0680a14║像填路。像本不生滅，路亦無新故。公聞之有省，盖
X24n0467_p0680a15║悟無生之生，幻相宛然；生之無生，真性湛然；無生
X24n0467_p0680a16║法忍，自然契矣。由是慕道，專念彌陀，期生淨土，晨
X24n0467_p0680a17║香夜坐，未甞少廢。每發願曰：願我常精進，勤修一
X24n0467_p0680a18║切善。願我了心宗，廣度諸含識。每見一切人，則勸
X24n0467_p0680a19║念佛，誓結十萬人緣，同生淨土也。如如居士讚曰：
X24n0467_p0680a20║知君膽氣大如天，要結西方十萬緣。不為一身求
X24n0467_p0680a21║活計，大家齊上渡頭船。東坡者，姓蘇名軾，字子瞻，
X24n0467_p0680a22║號東坡居士。宋元祐初除翰林，遷內翰。初參東林
X24n0467_p0680a23║總禪師，與論無情話有省，遂献投機偈曰：溪聲盡
X24n0467_p0680a24║是廣長舌，山色無非清淨身。夜來八萬四千偈，他
X24n0467_p0680b01║日如何舉似人。公謫黃州，又謫惠州，仍被命遷儋
X24n0467_p0680b02║州。南行之日，擕阿彌陀佛像一軸，人問何故事，答
X24n0467_p0680b03║曰：往生西方公據也。時作者咸曰：東坡篤信無疑，
X24n0467_p0680b04║實淨土之果人也。母夫人程氏歿，以簪珥遺物，命
X24n0467_p0680b05║工胡錫畫彌陀像，自製贊曰：佛以大圓覺，充滿十
X24n0467_p0680b06║方界。我以顛倒想，出沒生死中。云何以一念，得往
X24n0467_p0680b07║生淨土。我造無始業，本從一念生。既從一念生，還
X24n0467_p0680b08║從一念滅。生滅滅盡處，則我與佛同。如投水海中，
X24n0467_p0680b09║如風中鼓橐。雖有大聖智，亦不能分別。願我先父
X24n0467_p0680b10║母，及一切眾生。在在為西方，所遇皆極樂。人人無
X24n0467_p0680b11║量壽，無去亦無來。然先生云：既以一念生，還從一
X24n0467_p0680b12║念滅。生滅滅盡處，則我與佛同。此同金剛三昧經
X24n0467_p0680b13║云：因緣所生義，是義滅非生。滅諸生滅義，是義非
X24n0467_p0680b14║生滅。然東坡四句與經符合，可謂冥契佛心者矣。
X24n0467_p0680b15║纔出胞胎又入胎，聖人觀此慟悲哀。
X24n0467_p0680b16║幻身究竟無香潔，打破畫瓶歸去來。
X24n0467_p0680b17║纔出胞胎者，五母子經云：時一沙彌，七歲出家得
X24n0467_p0680b18║道，自識宿命而笑曰：故我一身，令五母悲惱。為第
X24n0467_p0680b19║一母子時，鄰家亦生小兒，與我同年，然我命短，母
X24n0467_p0680b20║見隣子即悲惱。為第二母子時，天命早亡，母若見
X24n0467_p0680b21║人乳兒，即為悲惱。為第三母子時，十歲而亡，母見
X24n0467_p0680b22║人兒類我食時，即為悲惱。為第四母子時，少年先
X24n0467_p0680b23║死，母見同輩娶妻，即為悲惱。為第五母子時，七歲
X24n0467_p0680b24║出家，我母憶念，即為悲惱。故云纔出胞胎，又入胎
X24n0467_p0680c01║也。聖人悲哀者，見六道眾生，妄念不止，輪迴不息，
X24n0467_p0680c02║故慟悲哀也。幻身究竟者，因幻化而成，有七種不
X24n0467_p0680c03║淨：一、種子不淨，此婬慾身，從無明貪愛煩惱為種
X24n0467_p0680c04║子。二、愛生不淨，此身從父母赤白滴和合，托識其
X24n0467_p0680c05║中。三、住處不淨，此身處母胎，生臟之下，熟臟之上。
X24n0467_p0680c06║四、食噉不淨，在母胎中，唯食母血。五、初生不淨，此
X24n0467_p0680c07║身產時，與血俱出，臭穢狼籍。六、舉體不淨，此身薄
X24n0467_p0680c08║皮之內，膿血徧一切處。七、究竟不淨，此身死後，肨
X24n0467_p0680c09║脹爛壞，骨肉縱橫，狐狼食噉也。今言此身，從生至
X24n0467_p0680c10║究竟，無有香潔。所以大覺璉云：屎尿渠，膿血聚，筭
X24n0467_p0680c11║來有甚風流處。九孔常流不淨坑，六門盡是狼籍
X24n0467_p0680c12║鋪。打破畫瓶者，昔有一初果人，托陰有昏，不知宿
X24n0467_p0680c13║命。後納一妻，房事無休。夫出遠行，素供一僧，忽來
X24n0467_p0680c14║問：主在否？曰：不在。僧欲迴，婦留齋，向僧具訴上事。
X24n0467_p0680c15║僧曰：但向他道，汝須陀洹人，太甚貪之。如此三說。
X24n0467_p0680c16║夫聞之，宿命即通，遂乃愧乎。從此止息，晏坐不臥。
X24n0467_p0680c17║妻却怒恨曰：厭汝頻繁，孰言止息？夫言：汝不知道，
X24n0467_p0680c18║我知道了。妻每問此，夫必此答。妻會父母，共問此
X24n0467_p0680c19║夫，亦如此答。夫以畵瓶，令妻抱持，云：汝若能知此
X24n0467_p0680c20║中何物，吾便依汝。妻遂愛惜如寶。一時偶失，足撲
X24n0467_p0680c21║落地，渾身糞穢。妻甚嫌惡。夫曰：吾識破汝，亦如畫
X24n0467_p0680c22║瓶。其妻省悟，遂捨紅塵，歸向佛道。故云打破畫瓶
X24n0467_p0680c23║歸去來也。
X24n0467_p0680c24║大乘正宗。指示叮嚀。空生意，分明如是，應住降伏其
X24n0467_p0681a01║心。
X24n0467_p0681a02║此科昭明太子判此一段經文為大乘正宗分第
X24n0467_p0681a03║三。此經以菩提心是大乘中之正宗，盖佛教菩薩
X24n0467_p0681a04║六度，令一切眾生滅度，故立此名。指示叮嚀者，言
X24n0467_p0681a05║佛重重切囑之義。前分言應如是住，如是降伏，此
X24n0467_p0681a06║又言應如是降伏其心，故云叮嚀也。空生意分明
X24n0467_p0681a07║者，言須菩提蒙佛叮嚀，其意開廓分明，以大乘菩
X24n0467_p0681a08║薩六度圓修，三觀一體，普令含識皆證菩提涅槃
X24n0467_p0681a09║也。如是應住者，此科佛告須菩提，諸菩薩摩訶薩
X24n0467_p0681a10║應如是降伏其心。此中不言安住，單言降伏者，既
X24n0467_p0681a11║是降伏妄心，必然安住大乘，即是真心者也。
X24n0467_p0681a12║四生六道，無我無人，誰歸滅度，拈來却在心。
X24n0467_p0681a13║此科經中所有一切眾生之類也。四生者，即胎、卵、
X24n0467_p0681a14║濕、化也。六道者，即天、人、阿修羅、地獄、鬼、畜生也。無
X24n0467_p0681a15║我無人者，此科如是滅度無量無邊眾生，實無眾
X24n0467_p0681a16║生得滅度者。何以故？須菩提！若菩薩有我相、人相、
X24n0467_p0681a17║眾生相、壽者相，即非菩薩。科主意云：既四生六道
X24n0467_p0681a18║無我人等四相，即是不顛倒心，誰歸滅度？了生佛
X24n0467_p0681a19║一如，即是常心，故云拈來却在心，即第一義心也。
X24n0467_p0681a20║故慈氏頌云廣大第一常，其心不顛倒是也。
X24n0467_p0681a21║獨坐寂寥寥。平地起波濤。風來波浪起。
X24n0467_p0681a22║水漲見船高
X24n0467_p0681a23║前二句言，大乘正宗所顯涅槃妙心，生佛具足本
X24n0467_p0681a24║無滅度，故世尊前來收衣宴坐，故云獨坐寂寥寥
X24n0467_p0681b01║也。平地起波濤者，因善現啟請，世尊應機而詶云：
X24n0467_p0681b02║菩薩應如是降伏其心，所有一切眾生之類，我皆
X24n0467_p0681b03║令入無餘涅槃。即是平地起波濤也。風來波浪起
X24n0467_p0681b04║者，科家意云：波浪因風而起，此大乘正宗涅槃妙
X24n0467_p0681b05║心，因問而有說也，故云水漲見船高也。
X24n0467_p0681b06║○大乘正宗分第三。
X24n0467_p0681b07║【經】佛告須菩提：諸菩薩（至）眾生相、壽者相即非菩薩。
X24n0467_p0681b08║註曰：此言大乘正宗者，以九類生悉入涅槃，故為
X24n0467_p0681b09║此經之宗也。佛於此招告當機菩薩，如是降伏其
X24n0467_p0681b10║心者，言降伏見思二惑塵沙煩惱之妄心也。所有
X24n0467_p0681b11║一切眾生之類者，一切者，是總標也。眾生者，是別
X24n0467_p0681b12║列九類眾生也。凡有生者，皆謂之眾生。上至諸天，
X24n0467_p0681b13║下自蠢動，不免乎有生，故云一切眾生也。眾生雖
X24n0467_p0681b14║無數無邊，不過九種，下文所言是也。若卵生者，如
X24n0467_p0681b15║大而金翅鳥，細而蟣虱是也。若胎生者，如大而獅
X24n0467_p0681b16║象，中而人者，小而猫鼠是也。若濕生者，如魚鼈黿
X24n0467_p0681b17║鼉，以至水中極細虫是也。若化生者，經云：如上而
X24n0467_p0681b18║天人，下而地獄，中而人間，米麥果實等所生之虫
X24n0467_p0681b19║皆是也。上四者，謂欲界眾生也。若有色者，色謂色
X24n0467_p0681b20║身，謂初禪天至四禪天。諸天人但有色身，而無男
X24n0467_p0681b21║女之形，已絕情欲矣。此之謂色界也。若無色者，謂
X24n0467_p0681b22║無色界諸天人也。此在四禪天之上，唯有靈識，而
X24n0467_p0681b23║無色身，故名無色界也。若有想者，此謂有想天諸
X24n0467_p0681b24║天人也。以天人唯有想念，不復有色身故也。自此
X24n0467_p0681c01║以上，皆謂之無色界也。若無想者，此謂無想天諸
X24n0467_p0681c02║天人也。在有想天之上，此天人一念寂然不動，故
X24n0467_p0681c03║名無想天也。若非有想，若非無想者，此謂非想非
X24n0467_p0681c04║非想天諸天人也。此天又在無想天之上，其天人
X24n0467_p0681c05║一念寂然不動，故云非有想。然不似木石，而不能
X24n0467_p0681c06║有想，故云非無想。此天於三界諸天為極高，其壽
X24n0467_p0681c07║為極長，不止八萬劫而已。我皆令入涅槃者，我者，
X24n0467_p0681c08║佛自謂也。如來指示三界九地眾生，各有涅槃妙
X24n0467_p0681c09║心，令自悟入無餘涅槃。而滅度者，言滅盡習氣，度
X24n0467_p0681c10║生死海，同證圓滿清淨涅槃也。如是滅度，乃至實
X24n0467_p0681c11║無眾生得滅度者，言九類生，雖業果不同，無非自
X24n0467_p0681c12║業緣而生，故實無此眾生也。此菩薩發心化之，而
X24n0467_p0681c13║得涅槃，實無一眾生入涅槃者，以本無眾生故也。
X24n0467_p0681c14║言第一義中，無生可度，即真常心也。若見可度，即
X24n0467_p0681c15║生滅心也。良由一切眾生，本來是佛，何生可度，可
X24n0467_p0681c16║謂平等真法界佛，不度眾生也。何以故者，明上實
X24n0467_p0681c17║無眾生得滅度者所以也。若菩薩有我相等者，是
X24n0467_p0681c18║佛招告當機，如菩薩心存四相，未能直下頓空，即
X24n0467_p0681c19║非菩薩，以有能所故，同於眾生者哉。
X24n0467_p0681c20║涅槃清淨，盡令含識歸依；四相俱忘，實無眾生滅度。
X24n0467_p0681c21║如斯了悟，便能脫死超生；其或未然，依舊迷封滯殻。
X24n0467_p0681c22║會麼？
X24n0467_p0681c23║涅槃者，即圓滿清淨真常湛寂之理也。佛令菩薩
X24n0467_p0681c24║應如是降伏其心，運以慈力，令一切九類含識之
X24n0467_p0682a01║眾生，悉令歸向涅槃，故云我皆令入涅槃也。四相
X24n0467_p0682a02║者，即我、人、眾生、壽者，即四顛倒也。今以大乘離四
X24n0467_p0682a03║相四顛倒，故云四相俱忘也。四相既無，無生可度，
X24n0467_p0682a04║無佛可成，何滅度之有哉？可謂隨順眾緣無罣礙，
X24n0467_p0682a05║涅槃生死等虗花也。如斯了悟者，科家意云：行人
X24n0467_p0682a06║如此了悟我人等四相，無涅槃滅度之執，豁然大
X24n0467_p0682a07║悟，便能超出二種生死，證大涅槃也。其或未然者，
X24n0467_p0682a08║其或於此四相不能了達，依舊被無明之所封蔀，
X24n0467_p0682a09║生死胎殻之所纏縛也。會麼者，審察也。如上所言，
X24n0467_p0682a10║會麼不會也。
X24n0467_p0682a11║生死涅槃本平等，妄心盡處即菩提
X24n0467_p0682a12║此二句是伸答上義也。果能會得真常之道，生死
X24n0467_p0682a13║涅槃元無異體，菩提妄想悉是假名，可謂癡愛成
X24n0467_p0682a14║解脫真源，貪嗔運菩提大用，妄想興而涅槃現，塵
X24n0467_p0682a15║勞起而佛道成也。
X24n0467_p0682a16║頂門具眼辨來端，眾類何曾入涅槃。
X24n0467_p0682a17║絕後再甦無一物，了知生死不相干。
X24n0467_p0682a18║此四句頌經中之義也。頂門具眼者，言佛具爍迦
X24n0467_p0682a19║羅金剛正眼，能照一切諸法皆悉空寂，以空寂故
X24n0467_p0682a20║諸法平等，能辨善現來例端由。世尊付囑諸菩薩
X24n0467_p0682a21║護念，諸菩薩應如是住如是降伏，此是辨來端之
X24n0467_p0682a22║義也。眾類何曾者，世尊又於此理上指出一條活
X24n0467_p0682a23║路，云菩薩應如是降伏所有一切眾生令入涅槃，
X24n0467_p0682a24║又云實無眾生得滅度者，故云眾類何曾入涅槃。
X24n0467_p0682b01║絕後再甦者，此明實無眾生得滅度者，謂之絕後
X24n0467_p0682b02║再甦。無有一物無涅槃可入、無生死可出，方是了
X24n0467_p0682b03║知生死不相干之地，可謂撒手到家人不識，更無
X24n0467_p0682b04║一物献尊堂也。
X24n0467_p0682b05║七重寶樹人人有，九品蓮花處處開。
X24n0467_p0682b06║不涉一程親見佛，圓音時聽悟心懷。
X24n0467_p0682b07║此四句言唯心淨土，本性彌陀也。七重寶樹，九品
X24n0467_p0682b08║蓮花者，即極樂世界之境也。人人有，處處開，乃直
X24n0467_p0682b09║指蓮邦而不遠，只在當人也。不涉一程者，此明自
X24n0467_p0682b10║性彌陀不離方寸，唯心淨土豈向外求也。圓音時
X24n0467_p0682b11║聽者，不但只是見佛，又能時時聽法，可謂松風澗
X24n0467_p0682b12║水琅琅語，盡是潮音與梵音，此無情說法之義也。
X24n0467_p0682b13║擲却閻浮似草鞋，更無一物可開懷。
X24n0467_p0682b14║靈明一點輝千古，超日月光歸去來。
X24n0467_p0682b15║此四句頌歎世勸人也。閻浮草鞋者，言眾生貪著
X24n0467_p0682b16║五欲等種種之樂，如一隻破草鞋相似，最為鄙賤，
X24n0467_p0682b17║五欲之中無有一物可作開懷為樂之法也。靈明
X24n0467_p0682b18║一點者，此這一點靈明，輝天鑑地，耀古騰今，全超
X24n0467_p0682b19║威音之前，獨步劫空之後，可作開懷之法，明超日
X24n0467_p0682b20║月之光，故云超日月光歸去來者也。
X24n0467_p0682b21║妙行無住。日月分明，本體離根塵。四維上下，朗耀無
X24n0467_p0682b22║窮。
X24n0467_p0682b23║此科昭明太子判此一段經文為妙行無住分第
X24n0467_p0682b24║四，言菩薩所行之行，於一切法心無住著，故云妙
X24n0467_p0682c01║行。不即不離，故曰無住也。日月分明者，呈上妙行
X24n0467_p0682c02║無住，已達三輪體空，謂施者、受者及所施物，悉皆
X24n0467_p0682c03║如空。如此指示，似日月光，甚是分明也。本體離根
X24n0467_p0682c04║塵者，此之妙行，不住六塵，不著六根，內外根塵，皆
X24n0467_p0682c05║悉空寂，故云本體離根塵也。四維上下者，此科菩
X24n0467_p0682c06║薩不住相布施，其福德不可思量。所施之福，稱理
X24n0467_p0682c07║而周，猶如虗空，四維上下，朗然明耀，無窮無盡，不
X24n0467_p0682c08║可思量者矣。
X24n0467_p0682c09║世尊指教，一一分明，空生信受。鶯來處處春。
X24n0467_p0682c10║此科世尊指教，即指教菩薩無住相布施，但應如
X24n0467_p0682c11║所教住，當依佛教行無所住，必得悟入，故云一一
X24n0467_p0682c12║分明也。空生信受者，即領荷之辭。菩薩既不住相
X24n0467_p0682c13║布施，不著六塵，其福猶如虗空，法法皆為布施，塵
X24n0467_p0682c14║塵盡是菩提，故喻如鶯來處處皆春，那裏不是發
X24n0467_p0682c15║生之處？所以云色自色兮聲自聲，新鶯啼處柳烟
X24n0467_p0682c16║輕，門門有路通京國，三島橫斜海月明也。
X24n0467_p0682c17║摩訶般若宗，性相體皆同。四生并六道，
X24n0467_p0682c18║盡在默然中
X24n0467_p0682c19║摩訶般若者，指此大般若智為宗也。性相者，即性
X24n0467_p0682c20║相二宗，於此般若事理雖殊，同一法界真心，故云
X24n0467_p0682c21║體皆同也。四生并六道者，明四生六道從一法界
X24n0467_p0682c22║真心變現，而有十法界之異也，故云盡在默然心
X24n0467_p0682c23║體之內也。
X24n0467_p0682c24║○妙行無住分第四。
X24n0467_p0683a01║【經】復次，須菩提！菩薩於法（至）菩薩但應如所教住。
X24n0467_p0683a02║註曰：此分大意，言菩薩行施，於法不生執著，謂之
X24n0467_p0683a03║妙行。於五塵等法，其心不住，謂之無住也。復次者，
X24n0467_p0683a04║此乃敘經，明佛再說也。亦乃連前起後之辭耳。於
X24n0467_p0683a05║法應無所住者，此明菩薩行布施之時，皆應無住。
X24n0467_p0683a06║不見我為能施人，不見他為受施者，不見中間有
X24n0467_p0683a07║物可施。三輪體空，謂之無相布施也。何以故者，此
X24n0467_p0683a08║徵問之義。佛答須菩提：若菩薩不住相布施，其福
X24n0467_p0683a09║德不可思量。又云：東方虗空可思量不者，佛乃引
X24n0467_p0683a10║喻證法也。四方、四隅、上下，總為十方。佛問：十方虗
X24n0467_p0683a11║空可思量不？須菩提答：不可思量。佛所以借此虗
X24n0467_p0683a12║空無邊，喻所行布施，稱理而周。故所獲功德，亦不
X24n0467_p0683a13║可思量也。佛又云：菩薩但應如所教住者，此誡勸
X24n0467_p0683a14║菩薩當如佛所教，而安住於大乘也。傅大士頌曰：
X24n0467_p0683a15║若論無相施，功德極難量。行悲濟貧乏，果報不須
X24n0467_p0683a16║望。凡夫情行劣，初且略稱揚。欲知檀狀貌，如空遍
X24n0467_p0683a17║十方。
X24n0467_p0683a18║住相布施，猶日月之有窮；不著六塵，若虗空之無際。
X24n0467_p0683a19║自他俱利，福德難量。
X24n0467_p0683a20║科家意云：布施有二種：有拙施，有巧施。此住相布
X24n0467_p0683a21║施，人天受福，福盡還墜三途。以有為之法，必有窮
X24n0467_p0683a22║盡，如日月有出有沒，故云有窮也，謂之拙施。可謂
X24n0467_p0683a23║住相布施，生天福，猶如仰箭射虗空也。不著六塵
X24n0467_p0683a24║者，此明不住六塵之相，謂之巧施。若十方虗空，無
X24n0467_p0683b01║有邊際，不住相布施，亦無邊際也。自他俱利者，此
X24n0467_p0683b02║明菩薩無住。明布施心無取著，是自利，亦是理觀
X24n0467_p0683b03║也。能行布施，廣濟貧乏，是利他，亦是事觀也。二事
X24n0467_p0683b04║兼行，故云福德難量也。
X24n0467_p0683b05║豁然運用靈通，廓爾縱橫自在。且道還有住著處麼？
X24n0467_p0683b06║運用靈通者，明菩薩運用施度通於五度，即戒、忍、
X24n0467_p0683b07║進、禪、智，故云靈通。外則不著六塵，內觀六度圓修，
X24n0467_p0683b08║故云廓爾縱橫自在也。且道者科家徵問前義，上
X24n0467_p0683b09║來既是如此，這裡還有住著處麼？到頭霜夜月，任
X24n0467_p0683b10║運落前溪。
X24n0467_p0683b11║妙體本來無處所，通身何更有蹤由
X24n0467_p0683b12║此二句答前無住所也。妙體者，明此真心之體，已
X24n0467_p0683b13║絕色相之形，謂之體妙。從本已來，元無處所，有名
X24n0467_p0683b14║呼不得，無位可安排。通身者，明法身無相，徧界絕
X24n0467_p0683b15║蹤，可謂通身無向背，徧界不曾藏。傅大士曰：有物
X24n0467_p0683b16║先天地，無形本寂寥。能為萬象主，不逐四時凋。
X24n0467_p0683b17║運心檀度契真常，福等虗空不可量。
X24n0467_p0683b18║無影樹頭花爛熳，從他採献法中王。
X24n0467_p0683b19║此四句頌經義也。初句明菩薩行施，以般若大智
X24n0467_p0683b20║運一檀度攝後五度。智度論云：一念之中能行六
X24n0467_p0683b21║般若波羅蜜。故云契真常也。福等虗空者，果能六
X24n0467_p0683b22║度圓修三諦齊運，如空性無際施福無邊，故云不
X24n0467_p0683b23║可量也。無影樹者，無影樹喻真諦，花爛熳喻俗諦
X24n0467_p0683b24║也。採献法王者，行人果能真俗併用，此是大乘圓
X24n0467_p0683c01║修之法，從他採献般若法王，可謂法中王最高勝，
X24n0467_p0683c02║恒沙諸佛同共證者哉。
X24n0467_p0683c03║步步頭頭皆是道，彌陀元不住西方。
X24n0467_p0683c04║法身徧滿三千界，化佛權為十二光。
X24n0467_p0683c05║此四句是科家指示行人，斯道不可心外別求，步
X24n0467_p0683c06║步踏著實地，頭頭頂掛虗空，皆是其道也。彌陀者，
X24n0467_p0683c07║此明自性彌陀不在西方，可謂一句彌陀有悟由，
X24n0467_p0683c08║西方不向外邊求，頭頭盡是歸家路，了了方知不
X24n0467_p0683c09║用修。法身徧滿者，此理徧滿世界，總是一箇法身，
X24n0467_p0683c10║何勞妄起知見，分別淨穢也。化佛者，解難釋疑。有
X24n0467_p0683c11║難云：既是一箇法身，如何又有十二光佛名號？故
X24n0467_p0683c12║答意云：雖有十二光佛不同，亦是化佛權為也。十
X24n0467_p0683c13║二光佛者，無量壽佛、無量光佛、無礙光佛、無對光
X24n0467_p0683c14║佛、炎王光佛、清淨光佛、歡喜光佛、智慧光佛、不斷
X24n0467_p0683c15║光佛、難思光佛、無稱光佛、超日月光佛，總是一佛
X24n0467_p0683c16║所化也。
X24n0467_p0683c17║道過邙山古墓排，淮陰功業事堪哀。
X24n0467_p0683c18║貧富貴賤皆如夢，夢覺來時歸去來。
X24n0467_p0683c19║此四句偈嘆貴賤如夢也。道過邙山者，北邙山在
X24n0467_p0683c20║河南洛陽，皆前代天下官員命終皆葬於此，新墳
X24n0467_p0683c21║舊塚遍地排列，行人路過此山，嗟而自嘆，似淮陰
X24n0467_p0683c22║侯韓信功高天下，位至王侯，當得常在世間，永享
X24n0467_p0683c23║榮華則可，何故今朝亦葬於此，惟伴一堆土塚而
X24n0467_p0683c24║矣，故云事堪哀也。後二句總嘆，意云不獨韓信一
X24n0467_p0684a01║人如此，就是貧者上無片瓦根椽盖覆，下無卓錐
X24n0467_p0684a02║之地容身；富者家有四海之地，寶有千庫之盈；貴
X24n0467_p0684a03║者三公之位，萬鍾之祿；賤者使作傭賃，奉侍尊長。
X24n0467_p0684a04║雖貴賤差別不同，總是一個無常大夢也。歸去來
X24n0467_p0684a05║者，乃科家誡勉，令人向夢中醒悟，覺世浮花，放下
X24n0467_p0684a06║萬緣，單提一念，觀想彌陀，同登淨土，故云歸去來。
X24n0467_p0684a07║如理實見。分明說，破空生意如何？
X24n0467_p0684a08║此科昭明太子判此一段經文為如理實見分第
X24n0467_p0684a09║五。此言不以身相見佛者，此名稱理之見，理本無
X24n0467_p0684a10║見，以無見之見名為實見也。分明說破者，言佛說
X24n0467_p0684a11║若見諸相非相，即見如來，是佛分明說破了矣，不
X24n0467_p0684a12║曾隱藏也。空生意如何者，此科佛問須菩提：於意
X24n0467_p0684a13║云何？可以身相見如來不？言前分中說無住相布
X24n0467_p0684a14║施是成佛之因，恐善現執著，疑佛果是有為身相，
X24n0467_p0684a15║故佛問云：可以三十二相身見如來法身不？不者，
X24n0467_p0684a16║乃不定之辭也。
X24n0467_p0684a17║地水火風，四大和合。雲來雲去，本更無他。漚生漚滅，
X24n0467_p0684a18║元非一與多。
X24n0467_p0684a19║此科須菩提答佛之義。世尊，不可以身相得見如
X24n0467_p0684a20║來。何以故？如來所說身相，即非身相。佛告須菩提：
X24n0467_p0684a21║凡所有相，皆是虗妄。若見諸相非相，即見如來。此
X24n0467_p0684a22║言須菩提悟佛問義，故答不可以身相見如來。科
X24n0467_p0684a23║家意云：身相者，地水火風和合而成故。喻如雲去
X24n0467_p0684a24║雲來，漚生漚滅。即是凡所有相，皆是虗妄也。本更
X24n0467_p0684b01║無他者，言法身無相，元非一，叉非異，不墮於諸數。
X24n0467_p0684b02║即是若見諸相非相，即見如來也。可謂雲去雲來
X24n0467_p0684b03║天本淨，華開華謝樹常存。
X24n0467_p0684b04║如如真妙理。湛湛自然觀。圓明真實見。
X24n0467_p0684b05║隨處得安然
X24n0467_p0684b06║言如如者，即事即理，故稱之為如如也。真妙理者，
X24n0467_p0684b07║即法身無妄之理矣。亦本覺真心，即般若實相也。
X24n0467_p0684b08║湛湛自然觀者，喻法身非相，湛寂凝然，萬境雖殊，
X24n0467_p0684b09║真心無異，故云自然觀也。圓明真實見者，行人若
X24n0467_p0684b10║能於佛所說凡所有相皆是虗妄，若見諸相非相，
X24n0467_p0684b11║若能於此真實見得此理，所以處處即得安然，可
X24n0467_p0684b12║謂婬房酒肆尋彌勒，滿目青黃更是誰？一切世法
X24n0467_p0684b13║無非佛法，一切煩惱總是菩提也。
X24n0467_p0684b14║○如理實見分第五。
X24n0467_p0684b15║【經】須菩提！於意云何（至）若見諸相非相，即見如來。
X24n0467_p0684b16║註曰：此分經義，明稱理真實而見法身也。因前分
X24n0467_p0684b17║中，以無相布施求成佛之因，恐善現起疑，執佛果
X24n0467_p0684b18║有為身相，認為法身。佛乃呼須菩提而問之云：可
X24n0467_p0684b19║以三十二相見如來法身不？須菩提悟佛問義，故
X24n0467_p0684b20║答云：不也。又白世尊云：不可以身相得見如來。須
X24n0467_p0684b21║菩提意云：色身即有相，法身即無相。今言身相者，
X24n0467_p0684b22║即地水火風假合而成也。法身者，即無形段相貌。
X24n0467_p0684b23║故答云：不可以身相見也。何以故者，徵問前義。言
X24n0467_p0684b24║須菩提自問：何故不可以身相見如來？乃自答云：
X24n0467_p0684c01║如來所說身相，非是真實，應緣而現。故云：即非身
X24n0467_p0684c02║相，謂無有真實身相也。佛告者，是佛招告須菩提
X24n0467_p0684c03║印可之義。不但如來身相是虗妄，乃至十法界諸
X24n0467_p0684c04║相皆然。故云：凡所有相，皆是虗妄。若見諸相者，佛
X24n0467_p0684c05║恐須菩提聞說虗妄，離相別求真佛。故云：若見諸
X24n0467_p0684c06║相非相，了相體本空，即見如來。可謂：無明實性即
X24n0467_p0684c07║佛性，幻化空身即法身。法身覺了無一物，本元自
X24n0467_p0684c08║性天真佛。傅大士曰：如來舉身相，為順世間情。恐
X24n0467_p0684c09║人生斷見，權且立虗名。假言三十二，八十也空聲。
X24n0467_p0684c10║有身非覺體，無相乃真形。
X24n0467_p0684c11║金身顯煥，巍巍海上孤峰；妙相莊嚴，皎皎星中圓月。
X24n0467_p0684c12║此科可以身相見如來之義也。讚佛相好，微妙莊
X24n0467_p0684c13║嚴，可謂身色如金山，端嚴甚微妙，如淨瑠璃中，內
X24n0467_p0684c14║現真金相者矣。
X24n0467_p0684c15║然雖如是，畢竟非真。經云：真非真恐迷，我常不開演。
X24n0467_p0684c16║此科凡所有相，皆是虗妄之義也。科家意云：然雖
X24n0467_p0684c17║金身顯煥如此，是應化之身，約法身上畢竟非真
X24n0467_p0684c18║也。真非真恐迷者，此言凡夫錯認八識為真理。楞
X24n0467_p0684c19║嚴經云：陀那微細識，習氣成瀑流，真非真恐迷，我
X24n0467_p0684c20║常不開演。論云：阿陀那識甚深細，一切種子如瀑
X24n0467_p0684c21║流，我於凡愚不開演，只恐分別執為我。溫陵曰：梵
X24n0467_p0684c22║語陀那，華言執持，謂執持根身種子起現行故，即
X24n0467_p0684c23║第八阿賴耶也。含藏種子為習氣，積生識浪為瀑
X24n0467_p0684c24║流，湛由是分，結由是起也。若以為真，恐迷妄習而
X24n0467_p0685a01║自誤，以為非真，恐迷自性而外求，故權小教中不
X24n0467_p0685a02║開演也。
X24n0467_p0685a03║且道意在於何？
X24n0467_p0685a04║此是科家徵問之義也。既云身相非真，畢竟如何，
X24n0467_p0685a05║即是下文伸答顯露而矣。
X24n0467_p0685a06║一月普現一切水，一切水月一月攝
X24n0467_p0685a07║此二句真妄不分，心境一體也。意云：色身不離法
X24n0467_p0685a08║身，法身不離色身也。一月普現者，言一月喻法身，
X24n0467_p0685a09║一切水喻萬境，故法身遍在一切境上。優曇頌曰：
X24n0467_p0685a10║境智如如絕證修，更無間事滯心頭。情盡見除消
X24n0467_p0685a11║息斷，一輪明月掛中秋。所以道：以一統萬，一月普
X24n0467_p0685a12║現一切水；會萬歸一，一切水月一月攝。
X24n0467_p0685a13║報化非真了妄緣，法身清淨廣無邊。
X24n0467_p0685a14║千江有水千江月，萬里無雲萬里天。
X24n0467_p0685a15║此四句頌經義。經云：凡所有相，皆是虗妄。故云報
X24n0467_p0685a16║化非真也。問云：既報化非真，何必用耶？答云：雖分
X24n0467_p0685a17║報化元一法身也，因機有妄緣分別，故有報化之
X24n0467_p0685a18║應。若了妄緣元一清淨法身，何有分別之說也？千
X24n0467_p0685a19║江有水千江月者，呈初一句，機喻千江，月喻法身。
X24n0467_p0685a20║有水此月皆現，實非天上真月，故云報化非真了
X24n0467_p0685a21║妄緣也。萬里無雲者，呈第二句，法身清淨廣無邊
X24n0467_p0685a22║也。
X24n0467_p0685a23║人命無常呼吸間，眼觀紅日落西山。
X24n0467_p0685a24║寶山歷盡空回首，一失人身萬劫難。
X24n0467_p0685b01║前二句嘆人命不久留，時不可待。後二句引喻勉
X24n0467_p0685b02║人不可錯過也。人命無常者，如朝存夕亡，剎那異
X24n0467_p0685b03║世，故喻如紅日落山，須臾便沒。寶山歷盡者，言人
X24n0467_p0685b04║從無量劫得個人身，如須彌山輥芥投針相似。今
X24n0467_p0685b05║此身喻如一座寶山，有人於此寶山中，若取寸草
X24n0467_p0685b06║焚向爐中，烟氣到處，土木瓦石，樓臺殿閣，悉作黃
X24n0467_p0685b07║金，因名為寶山。既是經過遊歷此山，不可空手而
X24n0467_p0685b08║歸。若不取一草一葉歸家，可謂癡人矣。喻人不以
X24n0467_p0685b09║此身修戒定慧，不但空迴，又恐一失人身，萬劫難
X24n0467_p0685b10║復者也。
X24n0467_p0685b11║稽首彌陀真聖主，身乘七寶紫金臺。
X24n0467_p0685b12║四十八願常無間，攝受眾生歸去來。
X24n0467_p0685b13║前二句言能禮之機起觀，觀所禮之佛故稽首而
X24n0467_p0685b14║禮，佛身相好寶座莊嚴，佛身乘七寶金臺，一一觀
X24n0467_p0685b15║想分明瞻禮，此名俗諦禮也。後二句言四十八願
X24n0467_p0685b16║者，佛因中曾發此願攝受眾生，佛為能攝、機為所
X24n0467_p0685b17║攝，以佛因中發願故果上不捨因門，願云：若有眾
X24n0467_p0685b18║生稱我名號、禮我形像、不生我國者，我決不成佛。
X24n0467_p0685b19║故云因該果海、果徹因源也。
X24n0467_p0685b20║正信希有。一念無差。心外休取法，心若取法，凡聖皆
X24n0467_p0685b21║差。
X24n0467_p0685b22║此科昭明太子判此一段經文為正信希有分第
X24n0467_p0685b23║六。盖如來滅後後五百歲，信解受持此經者，名為
X24n0467_p0685b24║希有也。一念無差者，若能於一切法不信，唯信般
X24n0467_p0685c01║若，名為正信，名為希有，故云一念無差也。心外休
X24n0467_p0685c02║取法者，此言三界唯心，萬法為識。性宗云：出真心
X24n0467_p0685c03║外，無片事可得。又云：未達境唯心，起種種分別，達
X24n0467_p0685c04║境唯心已，分別即不生。若能如此，豈肯心外求法
X24n0467_p0685c05║也？心若取法者，言四聖六凡各有取著之執，故雖
X24n0467_p0685c06║一理，所證有差，若無取著，有何差別？此明若心取
X24n0467_p0685c07║相，則著我人，若取法相，亦著我人，故云凡聖皆差
X24n0467_p0685c08║也。
X24n0467_p0685c09║心若無念，却被雲霞，圓明一點。春來樹樹華。
X24n0467_p0685c10║此科若取非法相，即著我、人、眾生、壽者。行人若執
X24n0467_p0685c11║著非法相，一向執空，都無一法，名為無事界，成斷
X24n0467_p0685c12║滅空無，乃無想天之種類。故云即被雲霞也。可謂
X24n0467_p0685c13║不見一法存無見，大似浮雲遮日面。不知一法守
X24n0467_p0685c14║空知，還似太虗生閃電。圓明一點者，此科是故不
X24n0467_p0685c15║應取法，不應取非法之文。言行人到此，已破人法
X24n0467_p0685c16║二執，證二空之理，不生偏見，雙眼圓明。圓則無不
X24n0467_p0685c17║包容，明則無不照徹。若識得此一點圓明之心，如
X24n0467_p0685c18║春普至，大地生輝。故云圓明一點春來樹。樹，華也。
X24n0467_p0685c19║邪心俱蕩盡。正信勿生疑。念念無差別。
X24n0467_p0685c20║處處發真機
X24n0467_p0685c21║邪心蕩盡者，即前第四分中菩薩行施不著六塵，
X24n0467_p0685c22║第五分中無相見法身佛，故名邪心俱蕩盡也。正
X24n0467_p0685c23║信者，即此第六分中唯信般若名為正信，於前無
X24n0467_p0685c24║住布施無相見佛心不生疑，故云勿生疑也。念念
X24n0467_p0686a01║無差者，行人已證人法二空，心無四相凡聖無差，
X24n0467_p0686a02║故乃念念無差，處處真機發現矣。
X24n0467_p0686a03║○正信希有分第六
X24n0467_p0686a04║【經】須菩提白佛言世尊（至）如是言說章句生實信不。
X24n0467_p0686a05║註曰：此分之名為正信希有分。以須菩提聞前無
X24n0467_p0686a06║住行施，即是因深。無相見佛，即是果深。既談因果，
X24n0467_p0686a07║切恐如來滅後，末法惡世之中，迷鈍眾生，得聞如
X24n0467_p0686a08║是言說章句，心生疑惑，不能生信。故發此問，望佛
X24n0467_p0686a09║決疑，令生實信者哉。
X24n0467_p0686a10║【經】佛告須菩提莫作是說（至）能生信心，以此為實。
X24n0467_p0686a11║註曰：莫作是說者，言佛恐壞末世眾生實信之心，
X24n0467_p0686a12║故且告之以莫作是說。我滅度後，後五百歲，即二
X24n0467_p0686a13║千五百年後，當末法惡世之時，若有人修戒定慧
X24n0467_p0686a14║三學者，於此般若章句能生信心，以此為實也。
X24n0467_p0686a15║【經】當知是人不於一佛二佛（至）無法相亦無非法相。
X24n0467_p0686a16║註曰：當知是人者，即指末世眾生能信此法，不於
X24n0467_p0686a17║一佛二佛等種諸善根，必於無量諸佛所種諸善
X24n0467_p0686a18║根也。聞是章句乃至一念生信者，言此眾生聞是
X24n0467_p0686a19║大乘般若章句，一念生淨信者，信此般若能除煩
X24n0467_p0686a20║惱，能成出世功德，如來以五眼六通悉知悉見，是
X24n0467_p0686a21║諸眾生得無量福德。何以故者，徵審前義。是諸眾
X24n0467_p0686a22║生無復我相等者，此人已離四相人執，證人空理
X24n0467_p0686a23║也。無法相亦無非法相者，此人已破法執，證法空
X24n0467_p0686a24║理也。既證人法二空，方於般若生信者焉。
X24n0467_p0686b01║【經】何以故是諸眾生（至）即著我、人、眾生、壽者。
X24n0467_p0686b02║此文返釋前義，前來人法二空即能生信，此即未
X24n0467_p0686b03║離人法不能生信也。若心取相等者，心起妄念執
X24n0467_p0686b04║著四相，即是人執也。若取法相非法相者，執心外
X24n0467_p0686b05║有法故著四相，即是法執也。此人於般若章句必
X24n0467_p0686b06║不生信也。
X24n0467_p0686b07║【經】是故不應取法（至）法尚應捨，何況非法。
X24n0467_p0686b08║註曰：是故者，總結上義。以是之故，不應取法，是遣
X24n0467_p0686b09║法執之情。不應取非法，是遣空執之情。有無俱遣，
X24n0467_p0686b10║語默兩忘，信心清淨也。以是義故者，乃指上文所
X24n0467_p0686b11║言之義也。佛常謂：汝等比丘，當知我之說法，如船
X24n0467_p0686b12║筏之譬喻。未得渡河，須借船筏。既渡之後，竟當捨
X24n0467_p0686b13║却。汝等比丘，亦復如是。未悟真性，須借佛法。既悟
X24n0467_p0686b14║之後，佛法當捨。佛法向當捨去，何況凡夫外道之
X24n0467_p0686b15║法，猶當捨去也。傅大士頌曰：渡河須用筏，到岸不
X24n0467_p0686b16║須船。人法知無我，悟理豈勞詮。中流乃被溺，誰論
X24n0467_p0686b17║在二邊。有無如取一，即被汙心田。
X24n0467_p0686b18║因勝果勝，信心明了無疑；人空法空，真性本來平等。
X24n0467_p0686b19║直饒名相雙泯，取捨兩忘，要且猶存筏見。咦！
X24n0467_p0686b20║因勝者，即前四分中，無住行施，不著六塵也。果勝
X24n0467_p0686b21║者，即前五分中，無相見佛也。信心明了者，即此六
X24n0467_p0686b22║分中，信此因勝果勝，於般若章句，明了無疑也。人
X24n0467_p0686b23║空者，即無四相人執也。法空者，即無不取法相等
X24n0467_p0686b24║之法執也。真性平等者，行人若能於一切諸法不
X24n0467_p0686c01║著，可謂了達諸法實性本來平等也。名相雙泯者，
X24n0467_p0686c02║人執有人空名相，法執有法空名相，此二雙泯也。
X24n0467_p0686c03║取捨兩忘者，取於善法，捨於非法，此二兩忘也。要
X24n0467_p0686c04║且猶存筏見者，科家意謂，佛說我之說法，如筏之
X24n0467_p0686c05║喻，法尚應捨，何況非法。佛雖能所兩遣，猶有遣遣
X24n0467_p0686c06║之情尚存，故云猶存筏見也。咦，此是科家當人不
X24n0467_p0686c07║讓之義，此喝掃踪滅跡，掃去世尊筏見，可謂眼中
X24n0467_p0686c08║撥去黃屑，觸處縱橫鳥道玄也。
X24n0467_p0686c09║彈指已超生死海，何須更覓渡人舟
X24n0467_p0686c10║此二句，答上文之辭也。言世尊說法，如筏之喻渡
X24n0467_p0686c11║人。科家把住，猶存筏見。此答出不存之意。故云：彈
X24n0467_p0686c12║指已超生死海，何須更覓渡人舟。此是不涉修證，
X24n0467_p0686c13║不立階級。不施一功，成就楞嚴之夫定；不披一字，
X24n0467_p0686c14║徧覽普眼之真經。四句之義頓融，百非之路杳絕
X24n0467_p0686c15║也。
X24n0467_p0686c16║善根成熟信無疑，取相求玄轉背馳。
X24n0467_p0686c17║一念頓超空劫外，元來不許老胡知。
X24n0467_p0686c18║前二句，依經解義也。言此眾生於無量千萬佛所，
X24n0467_p0686c19║種諸善根，薰習成熟，今聞此經，信解受持，而心無
X24n0467_p0686c20║疑惑也。取相求玄者，若是善根不具，取著人空之
X24n0467_p0686c21║名相，法空之名相，執著四相，而欲求玄妙之理，轉
X24n0467_p0686c22║求轉遠，轉逾背馳也。後二句，以衲僧巴鼻，一念頓
X24n0467_p0686c23║超空劫，那畔無佛無祖，那個道理不可心思，不可
X24n0467_p0686c24║言議，故云不許老胡知。可謂發迦不出世，四十九
X24n0467_p0687a01║年說，達磨不西來，少林有妙訣。
X24n0467_p0687a02║頻伽尚能知歸向，孔雀猶聞得化生。
X24n0467_p0687a03║時節因緣休蹉過，樓頭畫鼓恰初更。
X24n0467_p0687a04║前二句，指出異類尚能念佛往生淨土也。宋元祐
X24n0467_p0687a05║間，長沙郡人養鸜鵒鳥，俗呼為八八兒。偶見僧念
X24n0467_p0687a06║阿彌陀佛，隨口稱念，旦暮不絕，因與僧。久之鳥亡，
X24n0467_p0687a07║僧具棺葬。俄葬之處，見青蓮華一枝，掘出其根，從
X24n0467_p0687a08║鳥舌根中生出。頌曰：有一靈禽八八兒，解隨僧口
X24n0467_p0687a09║念阿彌。死埋平地蓮花發，我輩為人豈不知。樂土
X24n0467_p0687a10║本無三惡道，禽聲渾是佛宣流。當機未盡眾生界，
X24n0467_p0687a11║啼斷春風卒未休。又頌：鸚鵡頻伽繞樹鳴，妙音和
X24n0467_p0687a12║雅正堪聞。殷勤不斷緣何事，曲為勞生昧己靈。後
X24n0467_p0687a13║二句，勸人不可蹉過時光也。懈怠耕者。經云：有一
X24n0467_p0687a14║耕夫，見佛行過，心中雖喜，不去禮佛。或謂：何不禮
X24n0467_p0687a15║佛？乃曰：耕田未竟，種又未下，若要見佛，須待閒暇。
X24n0467_p0687a16║佛告阿難：佛難值遇，懈怠如此。斯人已蹉過六佛
X24n0467_p0687a17║不得度者，非但今日也。科家意云：有等不精進人，
X24n0467_p0687a18║正與此耕夫一般。善人勸云：何不念佛？便推托云：
X24n0467_p0687a19║因衣食故，終日忙忙，未暇念佛。科家道：縱汝晝忙，
X24n0467_p0687a20║夜豈忙乎？故云：樓頭畫鼓恰初更。此時閒靜，正好
X24n0467_p0687a21║念佛，若不肯念，只是懶惰，豈非蹉過者哉？
X24n0467_p0687a22║勢至觀音悲滿懷，寶瓶楊柳灑三灾。
X24n0467_p0687a23║誓隨淨土彌陀主，接引眾生歸去來。
X24n0467_p0687a24║此四句，菩薩悲心勸修淨土也。大勢至菩薩，乃於
X24n0467_p0687b01║恒河沙劫前有佛，名超日月光佛，彼佛教我念佛
X24n0467_p0687b02║三昧，以念佛心得無生忍，今於此界攝念佛人歸
X24n0467_p0687b03║於淨土也。觀世音菩薩者，於無數恒河沙劫有佛
X24n0467_p0687b04║出世，名觀世音如來，我於彼時發菩提心，彼佛教
X24n0467_p0687b05║我從聞思修入三摩地，初於聞中入流亡所，所入
X24n0467_p0687b06║既寂，動靜二相了然不生，忽然超越世出世間，今
X24n0467_p0687b07║我身成三十二應，入諸國土教化眾生，彼佛授我
X24n0467_p0687b08║觀世音號也。悲滿懷者，此二菩薩以四無量盈滿
X24n0467_p0687b09║其懷，普化懷生也。寶瓶、楊柳者，是二菩薩之器用
X24n0467_p0687b10║也。三灾者，有大小不同。大三災者，至一大劫盡，火
X24n0467_p0687b11║燒初禪，水渰二禪，風刮三禪也。小三災者，至一小
X24n0467_p0687b12║劫盡，刀兵、疫病、饑饉也。菩薩以不思議神力，能以
X24n0467_p0687b13║柳頭一滴之水徧洒三灾，故云：紫竹嵒阿觀世音，
X24n0467_p0687b14║九蓮池畔現童真，楊枝一點天甘露，散作山河大
X24n0467_p0687b15║地春。又云：慧日破諸暗，能伏灾風火。後二句，菩薩
X24n0467_p0687b16║本願也。悲華經云：彌陀於恒河沙劫前，有轉輪王，
X24n0467_p0687b17║名無諍念。王有大臣，名曰寶海。而生一子，出家成
X24n0467_p0687b18║道，號寶藏佛。入定放光，照十方國。光中現無量淨
X24n0467_p0687b19║穢國土。王見是已，發願云：願我成佛時，國中無三
X24n0467_p0687b20║惡道，皆真金色，種種莊嚴。佛告王言：汝於西方，過
X24n0467_p0687b21║一恒河沙阿僧祇劫，是時世界，轉名安樂。汝當作
X24n0467_p0687b22║佛，號無量壽如來。第一太子不眴，號觀世音。第二
X24n0467_p0687b23║太子尼摩，號大勢至。是以二大菩薩，皆承往昔誓
X24n0467_p0687b24║願，依隨彌陀聖至，而接引眾生，往生淨土。菩薩受
X24n0467_p0687c01║記經云：德藏菩薩句，佛言：觀世音、大勢至二大士，
X24n0467_p0687c02║於何國土成等正覺？佛言：阿彌陀佛正法滅後，觀
X24n0467_p0687c03║世音成等正覺，號普光功德山王如來。彼佛國土，
X24n0467_p0687c04║號曰眾寶善集莊嚴。入涅槃後，得大勢，即於其國
X24n0467_p0687c05║成等正覺，號善住功德寶王如來。劫國教化，皆悉
X24n0467_p0687c06║無二。此三聖同垂金臂，接引眾生，皆生淨土者矣。
X24n0467_p0687c07║無得無說。誰為安名？空生意分明。如來所說，無始無
X24n0467_p0687c08║終。
X24n0467_p0687c09║無得無說者，此科昭明太子判此一段經文為無
X24n0467_p0687c10║得無說分第七，盖以須菩提答佛之問，無有定法
X24n0467_p0687c11║得阿耨菩提，無有定法可說，故名無得無說也。誰
X24n0467_p0687c12║為安名者，此科佛問菩提有得耶？佛法有說耶？須
X24n0467_p0687c13║菩提領解佛意，即安箇名為無得無說也。空生意
X24n0467_p0687c14║分明者，此科佛問須菩提，於意云何？如來得阿耨
X24n0467_p0687c15║多羅三藐三菩提耶？如來有所說法耶？此問佛恐
X24n0467_p0687c16║須菩提起疑云：前說無相見佛，如何樹下成道也？
X24n0467_p0687c17║無法可說，何故四十九年說法也？故發此問。須菩
X24n0467_p0687c18║提言：如我解佛所說義，無有定法得菩提，無有定
X24n0467_p0687c19║法可說，此是空生意分明處也。如來所說無始無
X24n0467_p0687c20║終者，此科佛問有得有說，正顯無得無說之理，故
X24n0467_p0687c21║云無始無終也。意云：通三際而無始無終，括十方
X24n0467_p0687c22║而無邊無際，乃清淨法身無為之理也。
X24n0467_p0687c23║雲生晚谷，月照長空。千法萬法，皆從一法生。
X24n0467_p0687c24║此乃分明指出無得無說之理。如雲生晚谷堪對
X24n0467_p0688a01║暮雲歸，未合遠山無限碧層層。長空雲掃，明月獨
X24n0467_p0688a02║輝也。千法萬法，皆從一法者。此科一切賢聖，皆以
X24n0467_p0688a03║無為法而有差別之義。言四聖六凡十法界差別
X24n0467_p0688a04║之法，皆從一無為理而生。可謂千途盡向於彼生，
X24n0467_p0688a05║萬法皆從於此出。洞千古之淵源，造萬像之模則。
X24n0467_p0688a06║取捨皆難得，無心體自然。本來常寂寂，
X24n0467_p0688a07║無說亦無傳
X24n0467_p0688a08║此四句，明經中無得無說之理，故佛說得阿耨菩
X24n0467_p0688a09║提，則有取有捨，所以難得也。無心者，言須菩提答
X24n0467_p0688a10║佛之問，無菩提可得，無佛法可說，故云無心，體自
X24n0467_p0688a11║然也。後二句，歎美之辭。其實菩提之道，本來寂寂，
X24n0467_p0688a12║無說無傳也。可謂有口說不得，無言心自明。
X24n0467_p0688a13║○無得無說分第七。
X24n0467_p0688a14║【經】須菩提！於意云何（至）皆以無為法而有差別。
X24n0467_p0688a15║註曰：此分之義，妨疑而問。向說不可以身相見佛，
X24n0467_p0688a16║恐須菩提起疑云：既非身相見佛，云何釋迦樹下
X24n0467_p0688a17║得道，諸會說法耶？此分佛順疑以問之，言菩提有
X24n0467_p0688a18║得，而意顯無得也。言佛法有說，而意顯無說也。故
X24n0467_p0688a19║名無得無說分。佛問須菩提：於意云何？如來得菩
X24n0467_p0688a20║提耶？如來有所說法耶？須菩提言：如我解佛所說
X24n0467_p0688a21║義者，言空生領解佛旨，乃云第一義中，無有定實
X24n0467_p0688a22║之法可得，無有定實之法可說。柰以根器有利鈍，
X24n0467_p0688a23║學性有淺深，隨機設教，對病用藥，但不執著，自契
X24n0467_p0688a24║中道，豈有定法可說也。何以故者，徵問前義也。如
X24n0467_p0688b01║來所說菩提之法，皆不可取，即無得也。不可說，即
X24n0467_p0688b02║無說也。非法者，此法為眾生而設，非有真實之法，
X24n0467_p0688b03║故云非法也。然亦假此法開悟眾生，又不可全謂
X24n0467_p0688b04║之非法，故云非是非法也。總釋上文無定法之義
X24n0467_p0688b05║也。所以者何者，此乃釋呈上文不可取，不可說，非
X24n0467_p0688b06║法，非非法也。意謂一切賢聖所證者，即不可取，不
X24n0467_p0688b07║可說，無為之理也。而有差別者，盖於無為法得之
X24n0467_p0688b08║淺者，則為賢人，若須陀洹之類是也。於無為法得
X24n0467_p0688b09║之深者，則為聖人，若佛與菩薩是也。此所以有差
X24n0467_p0688b10║別也。傅大士頌曰：菩提離言說，從來無得人。須依
X24n0467_p0688b11║一空理，當證法王身。有心俱是妄，無執乃名真。若
X24n0467_p0688b12║悟非非法，逍遙出六塵。
X24n0467_p0688b13║得亦非，說亦非，能仁機輪電掣；取不可，捨不可，空生
X24n0467_p0688b14║舌本瀾翻。且道無為法為甚麼有差別？
X24n0467_p0688b15║此文言菩提之道，得也不是，說也不是，無有定法。
X24n0467_p0688b16║今世尊說箇菩提，有得正顯無得，說個佛法，有說
X24n0467_p0688b17║正顯無說，可謂世尊說法之機輪，如長空電掣相
X24n0467_p0688b18║似，東湧西沒，無有定止也。須菩提言，如來所說法，
X24n0467_p0688b19║不可取，不可說，可謂舌本瀾翻，如海口鼓浪，航舌
X24n0467_p0688b20║駕流相似，所以舌上起風雷，眉間藏血刃也。且道
X24n0467_p0688b21║無為者，此是科家出手眼，令人詳審，既是一無為
X24n0467_p0688b22║理，如何又有差別也。
X24n0467_p0688b23║萬古碧潭空界月，再三撈漉始應知
X24n0467_p0688b24║此二句答上問辭，明無為中有差別，所以如萬古
X24n0467_p0688c01║碧潭空界月相似。月印澄潭，光水不分，看時似有，
X24n0467_p0688c02║取之則無。愚者不知水中撈取，枉費工夫，徒勞無
X24n0467_p0688c03║益。以喻無為中差別之道，理事難分，心境不二。欲
X24n0467_p0688c04║言其有，不見其形；欲言其無，聖以之靈也。可謂昭
X24n0467_p0688c05║昭於心目之間，相不可覩；晃晃於色塵之內，理不
X24n0467_p0688c06║可分也。
X24n0467_p0688c07║雲捲秋空月印潭，寒光無際與誰談。
X24n0467_p0688c08║豁開透地通天眼，大道分明不用參。
X24n0467_p0688c09║前二句言一色晴空，明月獨朗，喻菩提之道，無得
X24n0467_p0688c10║無說，如心月孤圓，光吞萬像，光非照境，境亦非存
X24n0467_p0688c11║也。後二句指示行人，正恁麼時，祇須著眼，不可錯
X24n0467_p0688c12║過。若於此境此時，豁開通天正眼，豈非大道分明，
X24n0467_p0688c13║無得無說，不用參詳也。故寒山云：吾心似秋月，碧
X24n0467_p0688c14║潭光皎潔，無物堪比倫，教我如何說？
X24n0467_p0688c15║西方勝境無明暗，不比人間夜半深。
X24n0467_p0688c16║五鼓分明當子位，一輪正滿對天心。
X24n0467_p0688c17║前二句言西方境界勝妙，無有晝夜明暗，以菩薩
X24n0467_p0688c18║之人各有身光，故不屬明暗也，不比此娑婆國土
X24n0467_p0688c19║人間有晝有夜也。後二句行容無明無暗，不比人
X24n0467_p0688c20║間，所以夜六時都與子時一般，晝六時都與午時
X24n0467_p0688c21║一般，故云當子位也。一輪正滿者，言晝夜常明，無
X24n0467_p0688c22║有明暗也。對天心者，即午時者矣。
X24n0467_p0688c23║休插龍釵與鳳釵，莫將胭粉汙唇腮。
X24n0467_p0688c24║法身清淨元無垢，體露堂堂歸去來。
X24n0467_p0689a01║此四句，單誡女人情好莊飾，不知法身本淨也。初
X24n0467_p0689a02║二句，言龍釵鳳釵，頭上之莊飾；脂粉，面門之莊飾。
X24n0467_p0689a03║意云：如此莊飾，雖是美好，要且不常，辰莊午變，少
X24n0467_p0689a04║狀則老也。可謂玉帶暫時華，金釵非久飾，張翁與
X24n0467_p0689a05║鄭婆，一去無消息。後二句，指出法身本淨，不假莊
X24n0467_p0689a06║飾，亦無老少，不遷不變，不更不改，描之不成，畫之
X24n0467_p0689a07║不就，本來現成，法身清淨，元無垢染，萬刼不壞，千
X24n0467_p0689a08║古常存，故云體露堂堂歸去來也。
X24n0467_p0689a09║
X24n0467_p0689a10║銷釋金剛科儀會要註解卷第三