X24n0467_p0734a17║
X24n0467_p0734a18║
X24n0467_p0734a19║
X24n0467_p0734a20║銷釋金剛科儀會要註解卷第八
X24n0467_p0734a21║姚秦三藏法師　鳩摩羅什　　譯
X24n0467_p0734a22║隆興府百福院　宗鏡禪師　　述
X24n0467_p0734a23║曹洞正宗嗣祖沙門　覺連　重集
X24n0467_p0734a24║不受不貪。知足常足，無罪亦無福。隨緣過日，切忌分
X24n0467_p0734b01║訴。
X24n0467_p0734b02║昭明太子判此一段經文為不受不貪分第二十
X24n0467_p0734b03║八。盖佛說以菩薩不受福德，乃三界有漏果報，則
X24n0467_p0734b04║不應受，故云不受。又以所作福德不應貪著，乃是
X24n0467_p0734b05║出世無漏果報，雖受而不貪著，故云不貪。故立此
X24n0467_p0734b06║名為不受不貪也。知足常足者，既不受有漏福德，
X24n0467_p0734b07║即是知足。既不貪著無漏果報，即是常足。佛告獅
X24n0467_p0734b08║子吼言：少欲者，不求不取。知足者，得少之時，心不
X24n0467_p0734b09║悔恨。故云知足常足也。無罪亦無福者，明此菩薩
X24n0467_p0734b10║知一切法無我，得成於忍。所作福德不應貪著，即
X24n0467_p0734b11║無福德可受。既是無福可受，即無罪可受。以了人
X24n0467_p0734b12║法二執，罪福性空也。隨緣過日者，釋呈上文知足
X24n0467_p0734b13║常足。以此菩薩不受福德，又不貪著，只是隨緣過
X24n0467_p0734b14║日。龍潭信曰：任性逍遙，隨緣放曠。但盡凡情，別無
X24n0467_p0734b15║聖解。所以道：飲啄隨緣過便休，知身倘寄若浮漚。
X24n0467_p0734b16║自從識破娘生面，水牯元來却是牛。切忌分訴者，
X24n0467_p0734b17║亦是釋呈無罪亦無福。而此菩薩既不貪著，於罪
X24n0467_p0734b18║福之中，無有分別取捨之心。則所修功德，即成無
X24n0467_p0734b19║漏清淨果報。故云切忌分訴也。
X24n0467_p0734b20║千家一鉢，衲子活路。雖無一物，與眾生增福。
X24n0467_p0734b21║千家一鉢者，釋呈上文。隨緣過日之衲僧家，除三
X24n0467_p0734b22║衣一鉢之外，分寸不蓄，著糞掃衣，餐腐爛食，不立
X24n0467_p0734b23║烟爨，依法求乞，可謂一鉢千家飯，孤身萬里遊，即
X24n0467_p0734b24║衲子之活路也。故佛成道至於涅槃，皆依樹下三
X24n0467_p0734c01║衣一鉢，隨緣乞食。古德云：有箇安樂法，傳從諸聖
X24n0467_p0734c02║賢，但能依佛訓，何用置庄田？饑則托鉢乞，困來伸
X24n0467_p0734c03║脚眠，絲毫念不起，受用福無邊。雖無一物者，美上
X24n0467_p0734c04║隨緣過日之衲僧，雖是身貧，無有一物能與有情
X24n0467_p0734c05║眾生而為福田。所以淨名曰：施者無一物可施，受
X24n0467_p0734c06║者無一物可受，而為福田。謂此真空妙道，施受與
X24n0467_p0734c07║物，皆不可得。溫陵曰：普門之中，本無施受，所謂三
X24n0467_p0734c08║輪體空也。
X24n0467_p0734c09║不覺塵緣起，貪愛轉見深。若得迴光照，
X24n0467_p0734c10║當生即不生
X24n0467_p0734c11║前二句，顯示無明最初生起之相，此屬生門也。因
X24n0467_p0734c12║無明熟習晦昧，故名不覺也。塵即所緣之六塵，緣
X24n0467_p0734c13║即能緣之六根，以第六意識，能緣三世獨影境，故
X24n0467_p0734c14║起能緣之識。塵即所緣之父母，為現量境，於六根
X24n0467_p0734c15║發起六識，了別成種，無明為根，後起染著，便要貪
X24n0467_p0734c16║取，因貪生愛，潤業受生，故於貪愛，為生死根本，以
X24n0467_p0734c17║此相續，無有窮盡，故云貪愛轉見深也。後二句，若
X24n0467_p0734c18║得迴光照者，此名不受不貪，即還滅門也。顯此無
X24n0467_p0734c19║明，非實有體，如夢中人，夢時非無，及至於醒，了無
X24n0467_p0734c20║所得，但能不逐六塵外境，其餘十一支，悉皆空寂，
X24n0467_p0734c21║而迴光返照，本來面目，無欠無餘，故於當生，即是
X24n0467_p0734c22║不生也。所以般若經最勝天王白佛言：菩薩於無
X24n0467_p0734c23║生法，而見有生。佛言：諸法無滅，是故無生，若行深
X24n0467_p0734c24║般若，實知無明，生十一支法，若斷無明，十一支皆
X24n0467_p0735a01║盡，如人身若斷，命則隨滅，邪見外道，為求解脫，斷
X24n0467_p0735a02║欲斷死，不知斷生也。生即無明妄念，若法無生，即
X24n0467_p0735a03║無有滅，譬如有人，塊擲獅子，獅逐人而塊自滅，菩
X24n0467_p0735a04║薩亦爾，但斷其生，而死自滅，若塊擲犬，犬惟逐塊，
X24n0467_p0735a05║不知逐人，塊終不息，外道亦爾，不知斷生，終不離
X24n0467_p0735a06║死，以菩薩深知諸法生滅，故無生死也。
X24n0467_p0735a07║○不受不貪分第二十八。
X24n0467_p0735a08║【經】菩提！若菩薩以滿恒河沙（至）是故說不受福德。
X24n0467_p0735a09║註曰：此分名為不受不貪也。因前分中菩薩行施，
X24n0467_p0735a10║雖了福德性空，尚有所受之義。故佛告云：若菩薩
X24n0467_p0735a11║以滿恒河沙等世界七寶持用布施。此述前分中
X24n0467_p0735a12║菩薩，即第八分善現云：菩薩了福德性空，如來說
X24n0467_p0735a13║福德多。至第十九分善現亦云：以福德無故，如來
X24n0467_p0735a14║說福德多。此二布施是菩薩功德，盖了有為布施
X24n0467_p0735a15║性空故也。佛又云：若復有人知一切法無我，得成
X24n0467_p0735a16║於忍等者，顯此中菩薩以有漏果報則不應受，無
X24n0467_p0735a17║漏果報雖受而不取著。又知一切法空亦無我執，
X24n0467_p0735a18║故獲無生法忍，所以勝前菩薩也。反顯菩薩心有
X24n0467_p0735a19║所著，所感之福則成有漏，心若離著即成無漏。故
X24n0467_p0735a20║云：若復有人知一切法無我，得成於忍。以法中無
X24n0467_p0735a21║我人二執俱空，故獲無生法忍，所以勝前菩薩所
X24n0467_p0735a22║得功德也。佛復再告須菩提言：何故此中菩薩勝
X24n0467_p0735a23║前菩薩？以諸菩薩不受福德故，不受有漏福報，所
X24n0467_p0735a24║以勝前菩薩也。於是須菩提復白佛言：世尊！云何
X24n0467_p0735b01║菩薩不受福德？以須菩提又疑云：菩薩既不受福
X24n0467_p0735b02║報，云何能獲無生法忍也？佛答須菩提言：菩薩所
X24n0467_p0735b03║作福德不應貪著，是故說不受福德。意云：不受福
X24n0467_p0735b04║德者，以有漏果報則不應受，無漏果報雖受而不
X24n0467_p0735b05║取著，故得法忍。故云：菩薩所作福德不應貪著也。
X24n0467_p0735b06║天台智者頌曰：布施有為相，三生却被吞，七寶多
X24n0467_p0735b07║行慧，那知捨六根？但離諸有欲，旋棄愛情恩，若得
X24n0467_p0735b08║無貪相，應到法王門。
X24n0467_p0735b09║有求有苦，八風五欲交煎；無著無貪，三明六通自在。
X24n0467_p0735b10║便恁麼去，水邊林下，月冷風清；不恁麼去，橋斷路窮，
X24n0467_p0735b11║別通消息。還委悉麼？
X24n0467_p0735b12║有求有苦者，牒經中以恒河沙七寶，持用布施，惟
X24n0467_p0735b13║求福報，雖獲福報，而報盡還入三途，故有苦也。而
X24n0467_p0735b14║現世被八風五欲交煎，亦是苦也。八風者，即利、衰、
X24n0467_p0735b15║毀、譽、稱、譏、苦、樂也。五欲者，即財、色、名、食、睡，謂之五
X24n0467_p0735b16║愛欲也。因八風五欲交煎逼迫，溺愛不明，泛濫營
X24n0467_p0735b17║求也。十誦律云：盜心有九：一者乞憐狀取，二者現
X24n0467_p0735b18║威儀取，三者稱善知識取，四者以法伏人取，五者
X24n0467_p0735b19║設巧計取，六者以錢出息取，七者軟語取，八者不
X24n0467_p0735b20║與強取，九者與而復取，皆犯盜心，必入三途，豈非
X24n0467_p0735b21║苦也。無著無貪者，牒經中若復有人，知一切法無
X24n0467_p0735b22║我，得成於忍，雖作無漏果報，亦不貪著，故得法忍，
X24n0467_p0735b23║即不著相，乃得三明六通，不被生死所繫，得大自
X24n0467_p0735b24║在也。佛告獅子吼言：著能相生癡，癡故能生愛，愛
X24n0467_p0735c01║故繫縛，繫縛故受生，生故有死，死故無常也。不著
X24n0467_p0735c02║相者，則不生癡，不生癡故，則無有愛，無有愛故，則
X24n0467_p0735c03║無繫縛，無繫縛故，則不受生，不受生故，則無有死，
X24n0467_p0735c04║無有死故，則名涅槃真常也。如是則豈非三明六
X24n0467_p0735c05║通自在耶。三明者，一天眼智，明三乘諸佛，於天勝
X24n0467_p0735c06║妙，得彼天眼也。二宿命智，明佛於三世境界，無有
X24n0467_p0735c07║不知，不同二乘也。三漏盡智，明證見道時，遠離四
X24n0467_p0735c08║漏，不同二乘所證也。六通者，一神境通，震動十方，
X24n0467_p0735c09║變一為多，變多為一等，此即身如意通也。二天耳
X24n0467_p0735c10║通，過人天耳，如實能聞種種音聲也。三他心通，能
X24n0467_p0735c11║知十方諸有情類心心所法也。四宿命通，能知十
X24n0467_p0735c12║方有情心日年□□處名姓死生自他等事也。五
X24n0467_p0735c13║天眼通，能見十方有情非情色係死生善惡等報
X24n0467_p0735c14║也。六漏盡通，能知十方有情自他漏盡不盡等也。
X24n0467_p0735c15║故云三明六通自在也。便恁麼去者，呈上之義，於
X24n0467_p0735c16║無著無貪處，便恁麼去，則向水邊林下，優游自在，
X24n0467_p0735c17║凡聖情忘，不可住著，此是無作無為境界，可謂觀
X24n0467_p0735c18║月色以逍遙，聽泉聲而自在。所以佛慈云，參禪之
X24n0467_p0735c19║法，別無奇特，祇要命根斷絕，疑情頓脫，屏却諸緣，
X24n0467_p0735c20║痛著精彩，七穿八穴，百了千當，向水邊林下，長養
X24n0467_p0735c21║聖胎，然後出世利生，猶未出建化玄門之事也。不
X24n0467_p0735c22║恁麼去者，此是科家手眼，別行一路，於無著無貪
X24n0467_p0735c23║處，更進一步，故云不恁麼去。不守無為境界，謂之
X24n0467_p0735c24║向上一路，千聖不遊，所以橋斷路窮，不容履踐也。
X24n0467_p0736a01║橋者，乃江河渡人之方便也。路者，乃入王城之徑
X24n0467_p0736a02║路也。以喻教中進道之方，有大小乘，從初發心，至
X24n0467_p0736a03║成正覺，始以五品觀行，三種資糧，四加行，各有通
X24n0467_p0736a04║途津濟之橋梁路，即五十五位真菩提路也。今科
X24n0467_p0736a05║家意謂不恁麼去者，以此理本來現成，不因修得，
X24n0467_p0736a06║故不用此資糧之行，不行此菩提之路，所以橋斷
X24n0467_p0736a07║路窮也。別通消息者，此理不從千聖借，豈向萬機
X24n0467_p0736a08║求，在聖不增，在凡不減，祇要行人於行住坐臥，出
X24n0467_p0736a09║不隨應，入不居空，外不尋枝，內不住定，撤開金鎻，
X24n0467_p0736a10║打破玄關也。還委悉麼者，乃科家徵問之義，我前
X24n0467_p0736a11║來如此說話，你還知麼，下文伸答是也。
X24n0467_p0736a12║老僧笑指猿啼處，更有靈踪在上方
X24n0467_p0736a13║此二句答上橋斷路窮，別通消息之義也。言此理
X24n0467_p0736a14║既是本來現成，不假修證，所以橋斷路窮，超出方
X24n0467_p0736a15║便，別有一段奇特處。今科家要人向人境交參，猿
X24n0467_p0736a16║啼之處領會，但能於聞聲見色，當人不昧，返聞自
X24n0467_p0736a17║性，返見真理，即聲色上顯露真心，故云更有靈踪
X24n0467_p0736a18║在上方。所以永明曰：孤猿呌落中秋月，野客吟殘
X24n0467_p0736a19║半夜燈。此境此時誰會得，白雲深處坐禪僧。
X24n0467_p0736a20║數行梵字雲中鴈，一曲無生澗底琴。
X24n0467_p0736a21║德勝河沙渾不用，清風明月是知音。
X24n0467_p0736a22║前二句，是科家顯露無字真經，不落紙墨，故云數
X24n0467_p0736a23║行梵字，如雲中鴻鴈，次序排空，無有造作，以喻大
X24n0467_p0736a24║乘圓融境界，雲騰鳥飛，塵說剎說，無不宣演此經，
X24n0467_p0736b01║可謂風柯月渚，盡演真如，烟靄雲林，咸宣妙法。又
X24n0467_p0736b02║以一曲無生，如澗水之聲，皆為琴韻，水流風動，悉
X24n0467_p0736b03║演摩訶，白雲為盖，流泉作琴也。後二句，科家意謂
X24n0467_p0736b04║此金剛般若，若有受持讀誦，為人解說者，只以四
X24n0467_p0736b05║句功德，勝過恒河沙數寶施之功德。若以無字真
X24n0467_p0736b06║經，無生之曲，雲鳥飛騰，水流風動，情與無情，皆悉
X24n0467_p0736b07║共演，所以受持功德，雖勝於此，法界理中，渾然不
X24n0467_p0736b08║用也。唯有清風明月，始是知音之者，於無情說法，
X24n0467_p0736b09║無生琴韻，方堪聽受知音賞鑒也。
X24n0467_p0736b10║春來秋去幾時休，堪嘆眾生又白頭。
X24n0467_p0736b11║東廓郊中多古墓，北邙山下有骷髏。
X24n0467_p0736b12║前二句嘆光陰似箭，日月如梭。春去秋來，催人易
X24n0467_p0736b13║老。故云：堪嘆眾生。又白頭慈明禪師云：昨日作嬰
X24n0467_p0736b14║孩，今朝年已老。浮生夢幻身，人命久難保。天堂并
X24n0467_p0736b15║地獄，皆由心所造。南山北嶺松，北嶺南山草。一雨
X24n0467_p0736b16║潤無邊，根苗壯枯稿。五湖參學人，但問虗空討。死
X24n0467_p0736b17║脫夏天衫，生著冬月襖。分明無事人，特地生煩惱。
X24n0467_p0736b18║後二句嘆死亡也。有子孫者，新墳古墓。無子孫者，
X24n0467_p0736b19║野棄屍骸。梵天琦云：富謂無貧日，貪思有富年。由
X24n0467_p0736b20║來人作鬼，枉用紙為錢。白骨深泥下，青苔古墓前。
X24n0467_p0736b21║虗空猶可料，生死莫知邊。
X24n0467_p0736b22║白侍文章世間稀，尚求兜率厭輪迴。
X24n0467_p0736b23║我今奉勸文章士，念佛西方歸去來。
X24n0467_p0736b24║前二句引古為例。侍郎姓白名居易，乃唐時人，贈
X24n0467_p0736c01║尚書左僕射。善文章，晚節向佛施所居宅為香山
X24n0467_p0736c02║寺，自號香山居士。經月不食葷，嘗述讚曰：十方世
X24n0467_p0736c03║界，天上天下，我今盡知，無如佛者。巍巍堂堂，為天
X24n0467_p0736c04║人師，故我禮足，讚嘆歸依。由是會昌初，有客舟遭
X24n0467_p0736c05║風漂至一大山，有一道士曰：此蓬萊山一院，鎻鑰
X24n0467_p0736c06║甚固。曰：此白樂天所居，在中國未來耳。樂天聞之，
X24n0467_p0736c07║為詩曰：吾學真空不學仙，恐君此語是虗傳。海山
X24n0467_p0736c08║不是吾歸處，歸即須歸兜率天。嘗立願曰：吾勸一
X24n0467_p0736c09║百八人同為一志，結上生會。行念慈氏名，坐想慈
X24n0467_p0736c10║氏容，願當來世必生兜率。晚歲風痺，捨俸祿三十
X24n0467_p0736c11║萬，命工人杜宗鏡𦘕西方極樂世界一部，高九尺，
X24n0467_p0736c12║廣丈三尺，中彌陀，左觀音，右勢至，人天瞻仰，眷屬
X24n0467_p0736c13║圍遶，花鳥池樹，栴檀莊嚴。弟子居易焚香稽首，跪
X24n0467_p0736c14║於佛前，發願云：願此禮念功德，回施一切眾生。一
X24n0467_p0736c15║切眾生有如我老者，如我病者，離苦得樂，斷惡修
X24n0467_p0736c16║善，隨願往生青蓮華上。重說偈曰：極樂世界清淨
X24n0467_p0736c17║土，無諸惡道及眾苦。願如我身老病者，同生無量
X24n0467_p0736c18║壽佛所。即儼然而化，故云尚求兜率厭輪迴也。後
X24n0467_p0736c19║二句是科家舉例，勸今文章之士皆效白侍郎厭
X24n0467_p0736c20║世念佛，同歸西方淨土也。
X24n0467_p0736c21║威儀寂靜。塔丈心路，不用巧分訴。行住坐臥，無盡無
X24n0467_p0736c22║餘。
X24n0467_p0736c23║此科昭明太子判此一段經文為威儀寂靜分。言
X24n0467_p0736c24║威儀者，即行住坐臥四威儀中是佛應身也。寂靜
X24n0467_p0737a01║者，即佛法身也。以如來法身無所從來亦無所去，
X24n0467_p0737a02║故立此名也。塔丈心路者，釋呈上義。或塔丈二字
X24n0467_p0737a03║恐書者悞之，應作曷仗。然有疑惑者，謂如來昔行
X24n0467_p0737a04║菩薩道時不受福報，云何至果有去來相，使諸眾
X24n0467_p0737a05║生供養獲福？如此疑惑，正是心路意識分別。故佛
X24n0467_p0737a06║告之云：如來威儀應用示有動作，而法身之體如
X24n0467_p0737a07║如不動，故云寂靜。盖如來法應之身隱顯度生，非
X24n0467_p0737a08║三乘聖賢而可測量，故云曷仗心路。可謂非思量
X24n0467_p0737a09║處識情難測，真如法界無自無他也。不用巧分訴
X24n0467_p0737a10║者，既法身之理在威儀之中，豈仗心路測量？不用
X24n0467_p0737a11║分別去來之相，故云不用巧分訴也。行住坐臥無
X24n0467_p0737a12║盡無餘者，以行住坐臥釋下威儀也。無盡無餘者，
X24n0467_p0737a13║釋上寂靜也。以法身之理既不仗心路分別，於四
X24n0467_p0737a14║威儀中無欠無餘，可謂放去虗空包不住，收來不
X24n0467_p0737a15║見一毫踪，無邊妙用神通事，盡在尋常動用中。
X24n0467_p0737a16║無所從來，亦無所去。若人會得，全不費工夫。
X24n0467_p0737a17║無所從來，亦無所去者，此科佛謂須菩提：若有人
X24n0467_p0737a18║言：如來若來若去，若坐若臥。是人不解我所說義。
X24n0467_p0737a19║何以故？如來者，無所從來，亦無所去，故名如來。此
X24n0467_p0737a20║明法身無去來之相也。若人會得者，總結前來如
X24n0467_p0737a21║此說話。若是行人會得法身無去無來，只在威儀
X24n0467_p0737a22║動靜之中彰顯，其實省力，可謂即石名山真省力，
X24n0467_p0737a23║離波求水實應難。盖離色身外無法身，離法身外
X24n0467_p0737a24║無色身。永嘉云：無明實性即佛性，幻化空身即法
X24n0467_p0737b01║身。故云全不費工夫也。
X24n0467_p0737b02║人人具四大。我見萬法空。行住并坐臥。
X24n0467_p0737b03║來去與真同
X24n0467_p0737b04║初句明一切眾生，各有身相，乃是地水火風四大，
X24n0467_p0737b05║以受想行識五蘊，假合而成，與如來三十二相，八
X24n0467_p0737b06║十種好，應身四大名同，故云人人具四大。次句明
X24n0467_p0737b07║如來雖具四大，有行住坐臥，與眾生應用不同，故
X24n0467_p0737b08║云我見萬法空。我見者，即執著義，以能見者是我，
X24n0467_p0737b09║所見者是萬法，能見之我，既無所見，萬法自空，人
X24n0467_p0737b10║法既空，法身寂靜也。末二句明如來既了萬法皆
X24n0467_p0737b11║空，證法身理，雖有應身相好，但為度生而現，故於
X24n0467_p0737b12║行住坐臥四威儀中，或來或去，無不與真皆同，若
X24n0467_p0737b13║明此旨，洞達其源，方知動靜施為，經行坐臥，頭頭
X24n0467_p0737b14║合道，念念歸宗，那裏不是平等一真法界，故云來
X24n0467_p0737b15║去與真同也。
X24n0467_p0737b16║○威儀寂靜分第二十九。
X24n0467_p0737b17║【經】須菩提！若有人言（至）亦無所去故名如來。
X24n0467_p0737b18║註曰：此分佛乃招告須菩提，以三稱如來者，皆顯
X24n0467_p0737b19║法身真性佛也。佛云：若有人言：如來若來若去，若
X24n0467_p0737b20║坐若臥，是人不解我所說義者，意云：若以來去坐
X24n0467_p0737b21║臥行容法身者，則是有相，故不解如來所說義也。
X24n0467_p0737b22║以真佛無相，常住寂滅，本無來去動靜可以行容。
X24n0467_p0737b23║今佛現有來去坐臥者，乃如來應身，為化眾生故。
X24n0467_p0737b24║所以慈氏云：是福德應報，為化諸眾生，自然如是
X24n0467_p0737c01║業，諸佛現十方故也。何以故者，佛自徵問：何故不
X24n0467_p0737c02║解我所說義乎？乃自答云：我所謂如來者，顯法性
X24n0467_p0737c03║真佛也。以真佛無相，亦無來去，法身普徧，如如不
X24n0467_p0737c04║動。偈云：去來化身佛，如如常不動。故無所從來，亦
X24n0467_p0737c05║無所去，故名如來也。放光般若經云：如者，一無有
X24n0467_p0737c06║二，以謂法性空故。如來者，法空義也。以法空故，而
X24n0467_p0737c07║無有來，亦無有去。智者禪師頌曰：如來何所來？修
X24n0467_p0737c08║因幾劫功？斷除人我見，方用達真宗。見相不求相，
X24n0467_p0737c09║身空法亦空，往來無所著，來去盡皆通。
X24n0467_p0737c10║坐臥經行，本自無來無去；威儀不動，寂然非靜非搖。
X24n0467_p0737c11║初一節文牒經義也。如來應身有來去之相，為化
X24n0467_p0737c12║眾生，其法身無為，本無來去。所以肇法師云：解極
X24n0467_p0737c13║會如，體無方所，明即應之真也。從真界起，水月頓
X24n0467_p0737c14║呈，明即真之應也。次一節文亦牒經義。威儀者，顯
X24n0467_p0737c15║應身若來若去，若坐若臥，即俗諦也。不動者，顯法
X24n0467_p0737c16║身無所從來，亦無所去，即真諦也。寂然非動非搖
X24n0467_p0737c17║者，雙遮二邊，顯中道者也。
X24n0467_p0737c18║要解如來所說義否？
X24n0467_p0737c19║此一句是科家著力為人處，審問行人解佛深義，
X24n0467_p0737c20║而下文答出也。
X24n0467_p0737c21║隨緣赴感靡不周，而恒處此菩提座
X24n0467_p0737c22║此二句，答上問義也。此文出華嚴經如來現相品。
X24n0467_p0737c23║一切勝音菩薩而說頌曰：佛身充滿於法界，普現
X24n0467_p0737c24║一切如來前，隨緣赴感靡不周，而恒處此菩提座。
X24n0467_p0738a01║科家借後二句，顯如來應身，隨緣赴感，無處不周。
X24n0467_p0738a02║其法身寂然，未離本座。可謂處一座而十方俱現，
X24n0467_p0738a03║演一音而沙界齊聞也。
X24n0467_p0738a04║巍巍不動法中王，那有獼猴跳六窓。
X24n0467_p0738a05║笑指真空無面目，連雲推月下千江。
X24n0467_p0738a06║前二句，頌經義也。明如來者，無所從來，亦無所去，
X24n0467_p0738a07║顯法身不動，那逐根塵？故喻獼猴不跳六窓也。今
X24n0467_p0738a08║言法中王者，起信論云：法身者，自體有大智慧光
X24n0467_p0738a09║明，徧照法界，真實識知自性清淨，心常樂我淨，清
X24n0467_p0738a10║涼不變，自在不動。是明如來法身，於諸法中得大
X24n0467_p0738a11║自在，故名法中王。行人若悟此理，六根門頭放光
X24n0467_p0738a12║動地，獼猴安然，六窓閴寂也。後二句，科家直指法
X24n0467_p0738a13║身無相，至理無形，有何面目？古德云：通身無向背，
X24n0467_p0738a14║徧界絕形踪。科家末後盡力提持，所以連雲推月，
X24n0467_p0738a15║齊下千江，境智不分，人法一體，可謂混淪無內外，
X24n0467_p0738a16║和融上下平。
X24n0467_p0738a17║蘆花影裏一骷髏，半臥黃沙半土丘。
X24n0467_p0738a18║骷髏但有心頭氣，爭名奪利幾時休。
X24n0467_p0738a19║初二句嘆人死，屍骸送於郊外，骷髏遍地縱橫，日
X24n0467_p0738a20║炙風吹，狼籍穢惡，醜不可觀。盡大地人，悉皆如此。
X24n0467_p0738a21║所謂昔時要笑紅顏，翻成灰燼；今日荒園白骨，變
X24n0467_p0738a22║作泥推也。末二句歎此骷髏，今朝如此零落，昔年
X24n0467_p0738a23║三寸氣在，自恃豪強，爭名奪利，無有休息。丹霞先
X24n0467_p0738a24║生詩云：自待烟霞物外求，何須谷口傲扁舟。三皇
X24n0467_p0738b01║社稷今何在，五帝山河總是休。無限豪傑埋土塚，
X24n0467_p0738b02║幾多文武臥荒丘。在生祇管爭名利，更不回頭向
X24n0467_p0738b03║早修。
X24n0467_p0738b04║漢末殘唐甚苦哉，人心上下極相乖。
X24n0467_p0738b05║貪婪虗偽那堪說，亂世如麻歸去來。
X24n0467_p0738b06║此四句，科家歎時世澆薄，人心乖戾。言漢末者，即
X24n0467_p0738b07║吳、魏、劉三國，後有五胡及十六國，各霸為王也。殘
X24n0467_p0738b08║唐者，有十國十王，皆僭偽之主。今言甚苦哉者，悲
X24n0467_p0738b09║夫！時者，澆漓之世；人者，浮薄之流。所謂貪婪虗偽，
X24n0467_p0738b10║不可稱說，乃是科主痛切之言，故深嗟之。末句亂
X24n0467_p0738b11║世如麻者，言說主多則亂，兵戈遍地，男罷耕鋤，女
X24n0467_p0738b12║罷機織，率土之民，十亡八九。古詩云：世亂兵荒殺
X24n0467_p0738b13║氣紛，美人抱子入宮門。寧干壯士揮戈手，不負男
X24n0467_p0738b14║兒結髮恩。玉貌花顏何處是，形骸血跡至今存。吾
X24n0467_p0738b15║來傷感前朝事，為吊禾川烈女魂。歸去來者，科家
X24n0467_p0738b16║意云：似此世亂如麻，不如念佛歸去，早離穢土，徑
X24n0467_p0738b17║達淨邦。若是五逆十惡之人，臨命終時，勸令念佛，
X24n0467_p0738b18║承佛願力，生於下品華中，受樂猶若天宮。故乃相
X24n0467_p0738b19║勸亂世如麻歸去來也。
X24n0467_p0738b20║一合相理。不在分別，處處任宣說。九年面壁，斬釘截
X24n0467_p0738b21║鐵。
X24n0467_p0738b22║此科昭明太子判此一段經文為一合相理分，以
X24n0467_p0738b23║須菩提答佛，若是徵塵眾實有者，若世界實有者，
X24n0467_p0738b24║此二節文以顯界塵無性，以喻法應無有一異之
X24n0467_p0738c01║性，以顯圓融一合相理，故立斯名也。不在分別者，
X24n0467_p0738c02║上所謂一合相理，塵界一異不可分別，故須菩提
X24n0467_p0738c03║答云：非微塵、非世界、非一合相者，名為一合相。遣
X24n0467_p0738c04║除一合相理，故云不在分別也。處處任宣說者，以
X24n0467_p0738c05║一合相理豈有言說？世俗諦中為化眾生，故有分
X24n0467_p0738c06║別言說，所以處處任宣說也。九年面壁者，此一節
X24n0467_p0738c07║釋呈上文不在分別言，謂達磨九年面壁大有逕
X24n0467_p0738c08║挺，不近人情、不涉言詮，單明真性、直顯第一義諦，
X24n0467_p0738c09║實具斬釘截銕之手段。
X24n0467_p0738c10║神光三拜，花開時節，分明點破秤錘。原是鐵。
X24n0467_p0738c11║此一節呈前不在分別之義。昔達磨初祖在少林
X24n0467_p0738c12║面壁，一日謂門人曰：時將至矣，吾欲返西竺，汝各
X24n0467_p0738c13║言所得。時道副云：如我所見，不執文字相，不離文
X24n0467_p0738c14║字相，而為道用。祖曰：汝得吾皮也。尼總持云：如我
X24n0467_p0738c15║所見，如慶喜見阿閦佛國，一見更不在見。祖曰：汝
X24n0467_p0738c16║得吾肉也。道育云：四大本空，五蘊非有，而我見處
X24n0467_p0738c17║無一法可得。祖曰：汝得吾骨也。慧可禮拜，依位而
X24n0467_p0738c18║立。祖曰：汝得吾髓也。復曰：昔如來正法眼藏、涅槃
X24n0467_p0738c19║妙心付與迦葉，展轉至吾，今付與汝。偈曰：吾本來
X24n0467_p0738c20║茲土，傳法度迷情，一花開五葉，結果自然成。今科
X24n0467_p0738c21║家言神光三拜，領言外旨，是他時節因緣正與一
X24n0467_p0738c22║合，相理無二無別也。分明點破者，此節呈前達磨
X24n0467_p0738c23║面壁，神光三拜，分明顯露不言之道，恰似秤錘原
X24n0467_p0738c24║來是鐵也。
X24n0467_p0739a01║三千界微塵，俱來一念心，如來一合相。
X24n0467_p0739a02║推倒大虗空
X24n0467_p0739a03║前二句牒經之義也。以三千界微塵者，舉能喻之
X24n0467_p0739a04║界塵，兼所喻之法應也。長水謂界塵法應，皆是我
X24n0467_p0739a05║法所緣之境，此境俱不離能緣一念之心，所以三
X24n0467_p0739a06║界唯心，萬法唯識，故云俱來一念心也。如來一合
X24n0467_p0739a07║相者，此二句亦牒經義，結歸圓融不二之理。既云
X24n0467_p0739a08║一合相理，即是不見虗空，唯見真如，所謂除真心
X24n0467_p0739a09║外，無片事可得，故云推倒太虗空也。
X24n0467_p0739a10║○一合相理分第三十
X24n0467_p0739a11║【經】須菩提！若善男子、善女人（至）須菩提言。甚多，世尊！
X24n0467_p0739a12║註曰：此一分文義，因前來二十九分中，應身有去
X24n0467_p0739a13║來是異，法身無去來是一。佛恐善現有一異之見，
X24n0467_p0739a14║故此分中設喻問之。先舉世界微塵一異斷疑，次
X24n0467_p0739a15║舉言說我法離見。且初釋文總有三科：一、操界塵
X24n0467_p0739a16║一異以顯無性；二、釋微塵以喻應身無有異性；三、
X24n0467_p0739a17║釋世界以喻法身無有一性。今且先標塵界為喻，
X24n0467_p0739a18║故佛問云：以三千界碎為微塵，是微塵眾寧為多
X24n0467_p0739a19║否？此喻界塵一異以顯無性。今言世界者，喻法身
X24n0467_p0739a20║也；微塵者，喻應身也。世界是一也，微塵是異也。碎
X24n0467_p0739a21║界為塵，界無一性，以喻從法起應，法無一性，即異
X24n0467_p0739a22║破一也。聚塵為界，塵無異性，以喻應空即法，應無
X24n0467_p0739a23║異性，即一破異也。此互破者，雙遮顯中即非一非
X24n0467_p0739a24║異也。故偈云：去來化身佛，法身常不動，於是法界
X24n0467_p0739b01║中，非一亦非異。
X24n0467_p0739b02║【經】何以故若是微塵眾（至）則非微塵眾。是名微塵眾。
X24n0467_p0739b03║此節經義即第二科，釋微塵喻應身無異性也。何
X24n0467_p0739b04║以故者，徵前甚多微塵之義，若是微塵眾實有者，
X24n0467_p0739b05║佛則不說是微塵眾。此言佛不說者，意顯塵體本
X24n0467_p0739b06║空故，以喻如來應身雖具足相好，而體實非真，故
X24n0467_p0739b07║偈曰應化非真佛，亦非說法者是也。所以者何者，
X24n0467_p0739b08║徵釋前文界塵也。佛說微塵眾者，牒前佛說碎為
X24n0467_p0739b09║微塵也。若知碎世界作微塵，微塵全是世界，則塵
X24n0467_p0739b10║無實性，故云則非微塵也。以離性計而說微塵，故
X24n0467_p0739b11║曰是名微塵也。
X24n0467_p0739b12║【經】世尊！如來所說三千大千（至）則非世界，是名世界。
X24n0467_p0739b13║此節經義，言如來所說三千世界者，牒前以三千
X24n0467_p0739b14║世界也。若知合塵為世界，世界全是微塵，則世界
X24n0467_p0739b15║無實性，故曰則非世界也。以離性計而說世界，故
X24n0467_p0739b16║曰是名世界也。所以塵無別塵，全界為塵，以喻應
X24n0467_p0739b17║無別應，全法起應也。界無別界，聚塵成界，以喻法
X24n0467_p0739b18║無別法，全應即法，此是雙照顯中道也。
X24n0467_p0739b19║【經】何以故若世界實有者（至）非一合相。是名一合相。
X24n0467_p0739b20║此節經義，即第三科釋世界，以喻法身無一性也。
X24n0467_p0739b21║何以故者，徵前世界也。若世界實有者，則是一合
X24n0467_p0739b22║相。此以一合相理，返顯世界非是實有，則知一合
X24n0467_p0739b23║相理，乃是界塵法應圓融無礙之理明矣。故偈云：
X24n0467_p0739b24║世界作微塵，此喻是彼義也。如來說一合相者，以
X24n0467_p0739c01║界塵法應皆具足名相，即俗諦也。則非一合相者，
X24n0467_p0739c02║以界塵法應雖具名相，其性本空，即真諦也。是名
X24n0467_p0739c03║一合相者，以法身能一能異，非一非異，圓融無礙，
X24n0467_p0739c04║即中諦也。
X24n0467_p0739c05║【經】須菩提！一合相者（至）但凡夫之人貪著其事。
X24n0467_p0739c06║此節經義，言一合相，理不可說者。意云：若言法身
X24n0467_p0739c07║是一，恐聞者定執為一，則不可說。若說應身是異，
X24n0467_p0739c08║而聞者便執為異，則不可說。若謂法身非一，聞之
X24n0467_p0739c09║者又執為非一，則不可說。若言應身非異，而聞者
X24n0467_p0739c10║又執為非異，則不可說。此一合相，理亦不可思議。
X24n0467_p0739c11║但凡夫不了，自生貪著耳。傅大士頌曰：界塵何一
X24n0467_p0739c12║異，報應亦同然。非因亦非果，誰後復誰先。事中通
X24n0467_p0739c13║一合，理上兩俱捐。欲達無生路，應當識本源。
X24n0467_p0739c14║以世界碎如微塵，慈尊喻巧於玄要；立權名談其實
X24n0467_p0739c15║相，凡夫意絕於貪求。
X24n0467_p0739c16║初一節牒經義，明如來設教，為化眾生，說種種法，
X24n0467_p0739c17║恐諸眾生未得通曉圓融之道，故引種種譬喻，令
X24n0467_p0739c18║人易解。今此經中，以界塵喻法應者，故云巧也。所
X24n0467_p0739c19║以聚塵成界，碎界為塵，喻全法起應，全應即法，巧
X24n0467_p0739c20║之甚也。玄要者，玄妙總要也。然此一喻，總該世出
X24n0467_p0739c21║世之八義也。能喻界塵，有非一非異，能一能異之
X24n0467_p0739c22║四義。法應亦有非一非異，能一能異之四義。如此
X24n0467_p0739c23║八義，一喻明矣。豈非玄妙總要者乎。次一節亦牒
X24n0467_p0739c24║經義，明佛說四十九年，法有三乘五教，正眼觀來，
X24n0467_p0740a01║都是權也。只是談其一乘實相，真空實際之中，道
X24n0467_p0740a02║箇能一能異，非一非異者，皆世數而矣。真空之中，
X24n0467_p0740a03║皆無此說。淨名曰，法身無為，不墮諸數。使諸凡夫，
X24n0467_p0740a04║悉知如來法應之身，尚是權立之假名，而實不可
X24n0467_p0740a05║得。況我凡夫色身識心，及所有諸法，豈是實乎。故
X24n0467_p0740a06║使凡夫貪著之心，自然息矣。
X24n0467_p0740a07║與麼會得，返本還源，背塵合覺。不與麼會，慈同諸佛，
X24n0467_p0740a08║悲合眾生。總不與麼。
X24n0467_p0740a09║此是科家誡勉行人也。始一節文，謂與麼會得者，
X24n0467_p0740a10║意云法應之身，既屬名數，尚不可得，況我色身識
X24n0467_p0740a11║心，及所緣諸法，皆即虗妄，實不可得，故使凡夫意
X24n0467_p0740a12║絕貪求，自然返本還源，背塵合覺也。次一節文，謂
X24n0467_p0740a13║不與麼會者，乃科家拈情，要行人不在返本還源，
X24n0467_p0740a14║背塵合覺處著脚，須要入纏垂手，和光同塵也。正
X24n0467_p0740a15║同觀音大士，初獲圓通，得二種殊勝，一者上與諸
X24n0467_p0740a16║佛同一慈力，二者下與眾生同一悲仰，而入十法
X24n0467_p0740a17║界，現三十二應，說法利生也。總不與麼者，斯一節
X24n0467_p0740a18║文，是科家將上二法，一齊掃除，與麼不與麼，總拈
X24n0467_p0740a19║向一邊，直顯頓宗即心之道，上不見諸佛可成，下
X24n0467_p0740a20║不見眾生可度，而向下伸答是也。
X24n0467_p0740a21║巨靈擡手無多子，分破華山千萬重
X24n0467_p0740a22║此二句答上總不與麼之義也。謂不住一真法界，
X24n0467_p0740a23║諸佛眾生了無所有，如巨靈神大用現前，以斧劈
X24n0467_p0740a24║開華嶽也。言巨靈者，乃太華山之神，巨靈即乃名
X24n0467_p0740b01║也。因母昔有染緣之業，受罪於斯山底，巨靈欲救
X24n0467_p0740b02║母罪，力所不能，後入華山西，恭禮鏡月峰光照禪
X24n0467_p0740b03║師處，拜告曰：吾母受罪於此山未出，今欲請師求
X24n0467_p0740b04║救。師即書一唵字與神斧上，於是持斧于山頂，用
X24n0467_p0740b05║斧一劈，山即兩開，其母承斯總持神呪之力，即生
X24n0467_p0740b06║忉利天。巨靈求道三年，立化於華山之頂，後為金
X24n0467_p0740b07║剛密跡大神也。所以云：劈開華嶽連天色，放出黃
X24n0467_p0740b08║河至海聲。
X24n0467_p0740b09║一段生涯六不收，從前萬法盡非儔。
X24n0467_p0740b10║輕輕劈破三千界，直得恒河水逆流。
X24n0467_p0740b11║前二句謂一段生涯，指般若真空而言也。六不收
X24n0467_p0740b12║者，此理以六根、六塵、六識收他不得，即我空之義
X24n0467_p0740b13║也。從前萬法者，科家意謂此般若真空，就是從前
X24n0467_p0740b14║第二分中至此三十分，以文字總持，雖說無量玄
X24n0467_p0740b15║妙之法，到此行容不出，比類不及，故云非儔，即法
X24n0467_p0740b16║空之義也。後二句牒經義，以法身之妙用，輕輕劈
X24n0467_p0740b17║破三千世界，碎為微塵，直得塵塵即毗盧境界，法
X24n0467_p0740b18║法具常住真心，所以法應不分，界塵無礙，同歸圓
X24n0467_p0740b19║融廣大之理也。直得黃河水逆流者，既是碎界作
X24n0467_p0740b20║塵，聚塵成界，以喻法身即應，全應即法，直得大地
X24n0467_p0740b21║平沉，虗空粉碎，心外無法，獨顯真空，故云水逆流
X24n0467_p0740b22║也。
X24n0467_p0740b23║九曲黃河直指君，分明全不涉途程。
X24n0467_p0740b24║不知白日青天裏，開眼許多迷路人。
X24n0467_p0740c01║始二句，明昔有僧問石霜圓曰：如何是南源境？霜
X24n0467_p0740c02║云：黃河九曲，水出崑崙。僧又問曰：如何是境中人？
X24n0467_p0740c03║霜云：流水人不顧，斫手望扶桑。乃科家引古人以
X24n0467_p0740c04║九曲黃河直指於君，分明說出水之源頭出自崑
X24n0467_p0740c05║崙。此喻世尊大慈，雖設種種言教方便譬喻，如黃
X24n0467_p0740c06║河九曲，大意直指般若真源，澤機潤物，故不涉途
X24n0467_p0740c07║程，當央顯露也。末二句，科家嗟嘆錯過者多，明世
X24n0467_p0740c08║尊雖是分明直指般若真源，長安大道，爭奈眾生
X24n0467_p0740c09║不能履踐，如白日青天開眼迷路也。
X24n0467_p0740c10║東晉遠公曾結社，遺民房翥總奇才。
X24n0467_p0740c11║淵明入會多耽飲，今晚休盃歸去來。
X24n0467_p0740c12║此四句科家誡人識破幻境，同歸淨土也。東晉遠
X24n0467_p0740c13║公者，師諱慧遠，鴈門樓煩人，今河東代州是也。姓
X24n0467_p0740c14║賈氏，生於石趙。二十四歲聽道安法師講般若經，
X24n0467_p0740c15║大悟。於孝武帝大元九年至廬山，以杖卓地曰：有
X24n0467_p0740c16║泉則住。起杖，水隨杖出，遂居之。所居之處有潭，一
X24n0467_p0740c17║日忽水涸，遂成平地。無何，雷電風雨，天地陡暗，山
X24n0467_p0740c18║川震動，久而暗霽。其地四方平坦潔淨，並無草木。
X24n0467_p0740c19║又一日，如前雷電風雨俱作。次日，忽見棟梁椽柱
X24n0467_p0740c20║斧鑿皆淨，已成規矩，積而成𧂐。師與江東太守奏
X24n0467_p0740c21║準建寺畢，請題曰東林寺，殿名神運。於中立彌陀
X24n0467_p0740c22║像，建白蓮社，共集十八大賢同脩淨業。師三十年
X24n0467_p0740c23║跡不下山。初十一年間，三覩聖像而不令人知。後
X24n0467_p0740c24║十九年七月晦夕，從定起，忽見阿彌陀佛身滿虗
X24n0467_p0741a01║空，圓光之中有諸化佛、觀音、勢至侍立左右。佛言：
X24n0467_p0741a02║我以本願力故來安慰汝，汝七日後當生我國。又
X24n0467_p0741a03║見佛陀耶舍、慧持、曇順在佛之側，前揖曰：師志在
X24n0467_p0741a04║吾前，何來之遲也？既知時至，謂其徒曰：吾始居此，
X24n0467_p0741a05║三覩聖像，今復再見，吾生淨土決矣。於義熈十二
X24n0467_p0741a06║年八月六日示眾曰：遺屍於松林下。言訖而逝。晉
X24n0467_p0741a07║時劉程之，字仲思，號遺民，彭城人，楚莊王之後。妙
X24n0467_p0741a08║善老莊，通百氏。少孤，事母以孝聞。自負其志，不干
X24n0467_p0741a09║時俗。初解褐為參軍，謝安、劉裕嘉其賢，相推薦，皆
X24n0467_p0741a10║力辭。性好佛理，乃與雷次宗、周續之、宗炳、張銓、畢
X24n0467_p0741a11║之等同來廬山。遠公謂曰：諸君之來，豈宜忘淨土
X24n0467_p0741a12║之遊乎？程之乃鑱石為誓文，以志其事。遂於西林
X24n0467_p0741a13║澗北別立禪房，養道安貧，精研玄理，兼持禁戒。宗、
X24n0467_p0741a14║張等咸仰嘆之。甞貽書關中，與什、肇揚確經義，著
X24n0467_p0741a15║念佛三昧詩，以見專誦坐禪之意。始涉半載，即於
X24n0467_p0741a16║定中見佛光照地，皆作金色。居十五年，於正念佛
X24n0467_p0741a17║中見阿彌陀佛，玉毫光照，垂手慰接。程之曰：安得
X24n0467_p0741a18║如來為我摩頂，覆我以衣。俄爾佛為摩頂，引袈裟
X24n0467_p0741a19║以披之。他日念佛，又見人入七寶池，蓮華青白，其
X24n0467_p0741a20║水湛湛。有人項有圓光，胸出卍字，指池水曰：八功
X24n0467_p0741a21║德水，汝可飲之。程之飲水甘美，及覺，異香發於毛
X24n0467_p0741a22║孔。乃自謂曰：吾淨土之緣至矣。復請僧轉法華經，
X24n0467_p0741a23║近數百遍。後時廬阜請僧畢集，程之對像焚香，再
X24n0467_p0741a24║拜祝之曰：我以釋迦遺教，知有阿彌陀佛。此香先
X24n0467_p0741b01║當供養釋迦牟尼如來，次供阿彌陀佛。復以妙法
X24n0467_p0741b02║蓮華經所以得生淨土，由此經功德，願令一切有
X24n0467_p0741b03║情俱生淨土。即與眾別臥床上，面西合掌而化矣。
X24n0467_p0741b04║晉時房翥暴死，入冥府見王。王曰：據汝薄中，曾勸
X24n0467_p0741b05║一人念佛，已得生淨土。君承斯福，亦令得生淨土。
X24n0467_p0741b06║翥曰：尚誦金剛經萬卷，併禮五臺，故未欲往生。王
X24n0467_p0741b07║曰：誦經禮拜，故為好事，不如且生淨土。翥良久，王
X24n0467_p0741b08║知其志不可奪，乃放還人間。所謂三軍可奪其帥
X24n0467_p0741b09║也，匹夫不可奪其志也。
X24n0467_p0741b10║晉時陶潛，字淵明，事如前已引。居士居柴桑時，與
X24n0467_p0741b11║廬山相近，同陸脩靜常來訪遠公。遠愛其曠達，招
X24n0467_p0741b12║之入社。潛性嗜酒，謂若許飲則住，遠許之。潛入山，
X24n0467_p0741b13║久而無酒，攢眉而去。曾著搜神記，多載佛靈驗事
X24n0467_p0741b14║也。
X24n0467_p0741b15║知見不生。返照還源，本性離言詮。見聞覺知，無正無
X24n0467_p0741b16║偏，無垢無淨，無缺無圓。
X24n0467_p0741b17║此科昭明太子判此一段經文，為知見不生分。盖
X24n0467_p0741b18║須菩提下，以四相見，佛乃許之。於一切法，如是知，
X24n0467_p0741b19║如是見，如是信解，不生法相，故立斯名為知見不
X24n0467_p0741b20║生也。返照還源者，此明奢摩陀定也。以定力故，能
X24n0467_p0741b21║除人法二執，雙顯人法二空理，故云返照還源也。
X24n0467_p0741b22║本性離言詮者，此明毗婆舍那慧也。以慧力故，能
X24n0467_p0741b23║開演藏乘，說出種種法門，導利羣生。雖演諸法，了
X24n0467_p0741b24║文性空，得真解脫，故云本性離言詮也。見聞覺知
X24n0467_p0741c01║等者，明三摩鉢提，即中道觀也。前文單明定慧，此
X24n0467_p0741c02║中定慧雙融。見聞者，即如是見，乃慧也。覺知者，即
X24n0467_p0741c03║如是知，乃定也。總言見聞覺知者，雙照顯中道也。
X24n0467_p0741c04║無正無偏等者，雙遮顯中道也。今科家教令行人，
X24n0467_p0741c05║不可偏局尋常日用之中，於見聞覺知處，不可執
X24n0467_p0741c06║著根塵境上，不可離了根塵而別有性。所以無正
X24n0467_p0741c07║即不住寂寂之中，無偏即不住惺惺之上，無垢即
X24n0467_p0741c08║不隨掉舉，無淨即不沉無記。無缺無圓者，出三諦
X24n0467_p0741c09║之外，三觀圓融也。無缺即三觀一心，三諦一境也。
X24n0467_p0741c10║無圓即一體圓融無礙，三諦歷然，乃是一乘深入
X24n0467_p0741c11║之法門也。
X24n0467_p0741c12║靈光浩浩，杲日正當天。
X24n0467_p0741c13║此二句法喻雙明，三諦圓融之處也。乃至釋迦出
X24n0467_p0741c14║世，達磨西來，都顯此一段靈光，如杲日麗天，無處
X24n0467_p0741c15║不照。所以玄沙云：盡大地情與無情，森羅萬象，一
X24n0467_p0741c16║切諸法，悉在我這光明裏自在受用。故云靈光浩
X24n0467_p0741c17║浩，杲日正當天也。
X24n0467_p0741c18║知見度眾生，眾生亦復盲。如來非法相，
X24n0467_p0741c19║方到涅槃城
X24n0467_p0741c20║上二句牒經義，謂地前菩薩加行方便位中，有能
X24n0467_p0741c21║所分別知見度生，非但菩薩著相，則所度眾生亦
X24n0467_p0741c22║著四相也。如云：若菩薩有我相、人相、眾生相、壽者
X24n0467_p0741c23║相，即非菩薩。斯言能度菩薩既有四相，所度眾生
X24n0467_p0741c24║亦有四相，故云眾生亦復盲也。下二句亦牒經義，
X24n0467_p0742a01║明如來斷分別見不著法相，謂非法相者不生法
X24n0467_p0742a02║相也。此非法相即勝諦中不容他物，離性離相不
X24n0467_p0742a03║屬因緣，乃寂滅坦實之體，故云方到涅槃城也。
X24n0467_p0742a04║○知見不生分第三十一。
X24n0467_p0742a05║【經】須菩提！若人言佛說（至）我見、人見、眾生見、壽者見。
X24n0467_p0742a06║註曰：此分經文，明離我法二見。因前三十分中，界
X24n0467_p0742a07║塵法應，皆是我法所緣之境，令知不實。今破能緣
X24n0467_p0742a08║我法見心，見心乃是凡夫所起虗妄分別。茲今拈
X24n0467_p0742a09║却，令忘分別，即入聖位也。且初離我見者，有真我
X24n0467_p0742a10║之見，有妄我之見。妄我之見者，乃虗妄分別，眾生
X24n0467_p0742a11║見也。真我之見者，遠離執著，即如來見也。既離執
X24n0467_p0742a12║著，示有我見、人見、眾生見、壽者見者，此不見中而
X24n0467_p0742a13║示有見也。在迷眾生，以為如來實有四見，故云不
X24n0467_p0742a14║解如來所說義也。是故佛以四見，審問善現：是人
X24n0467_p0742a15║解我所說義否？善現解佛問義，答云：是人不解如
X24n0467_p0742a16║來所說義也。何以故者，善現自徵前義：是人何故
X24n0467_p0742a17║不解如來所說義？以善現既解如來所說之義，即
X24n0467_p0742a18║知四見皆非虗妄分別，是真我之見，故云是名我
X24n0467_p0742a19║見、人見、眾生見、壽者見也。長水曰：佛說我見等非
X24n0467_p0742a20║寶，我人等見是假名。我人等見，眾生不解，謂之實
X24n0467_p0742a21║有也。
X24n0467_p0742a22║【經】須菩提！發阿耨多羅三藐（至）即非法相，是名法相。
X24n0467_p0742a23║上文已離我見，此文却離法見，亦是總結降伏安
X24n0467_p0742a24║住正行也。前第二分中，善現初問：發菩提心者，云
X24n0467_p0742b01║何應住？云何降伏其心？如來答：應如是住，如是降
X24n0467_p0742b02║伏其心。故今結云：發菩提心者，於一切法，應如是
X24n0467_p0742b03║知見信解。此結前應如是住大乘知見也。不生法
X24n0467_p0742b04║相者，即不於諸法取著。此結前降伏其妄心也。此
X24n0467_p0742b05║明如來說要，令眾生發菩提心，修行契理。是故善
X24n0467_p0742b06║現聞佛所說之法，即解其義。故佛叮嚀：發菩提心
X24n0467_p0742b07║者，於一切法，應如是知見信解，不生法相也。須菩
X24n0467_p0742b08║提！所言法相等者，佛乃招告善現，重徵上義。謂所
X24n0467_p0742b09║言法相者，知見信解，皆是法相。既有法相數量之
X24n0467_p0742b10║名，即屬俗諦也。如來說即非法相者，以三方便中，
X24n0467_p0742b11║無分別之心，故云即非法相，即真諦也。是名法相
X24n0467_p0742b12║者，以三方便中，分別心空，入無分別之理，非俗非
X24n0467_p0742b13║真，離性離相，故云是名法相，即中道諦也。
X24n0467_p0742b14║若著知見信解，難契如來妙義。悟無我人壽命，還同
X24n0467_p0742b15║陽焰空花。楞嚴云：知見立知，即無明本。知見無見，斯
X24n0467_p0742b16║即涅槃。祇如法相不生時，還信解麼？
X24n0467_p0742b17║若著知見信解等者，此一節，謂發菩提心者，於一
X24n0467_p0742b18║切法取著知見信解，則有分別；既有分別，則成法
X24n0467_p0742b19║見；既有法見，則不能證無分別之理，所以難契如
X24n0467_p0742b20║來妙義也。本科中言：若著見聞覺知，恐謄刻者悞
X24n0467_p0742b21║矣。悟無我人壽命等者，此一節，明善現悟佛問義。
X24n0467_p0742b22║世尊雖說我人等四見，是如來真我也，非同凡夫
X24n0467_p0742b23║實有妄我也。既非凡夫我見，則知佛之示現假名
X24n0467_p0742b24║我也，如同陽焰空花，皆不可得也。楞嚴云：知見等
X24n0467_p0742c01║者，此引經文，釋呈上義。若著知見信解，難契如來
X24n0467_p0742c02║妙義，此明法見存而迷理也。知見無見等者，亦呈
X24n0467_p0742c03║上文。悟無我人壽命，還同陽焰空花，此明我見空
X24n0467_p0742c04║而不實也。祇如法相不生等者，乃是科家手眼，徵
X24n0467_p0742c05║問行人，明前發菩提心人，於一切法上不起分別
X24n0467_p0742c06║之念。佛印云：如是知見信解，即今法相不生，還信
X24n0467_p0742c07║解麼？科家要人於知見信解無分別之智，此三皆
X24n0467_p0742c08║空，且道還信解麼？下文出其所以也。
X24n0467_p0742c09║大千世界海中漚，一切聖賢如電拂
X24n0467_p0742c10║此二句明法相不生之義也。依報正報了不可得，
X24n0467_p0742c11║此明人境如漚如電，誰起知見分別，所謂百千世
X24n0467_p0742c12║界猶如空華亂起亂滅，故云大千沙界海中漚也。
X24n0467_p0742c13║一切聖賢者，上明法見已空，此明人見不存，於實
X24n0467_p0742c14║相中非唯三賢十聖皆空，縱是佛之境界亦空，故
X24n0467_p0742c15║云一切聖賢如電拂也。
X24n0467_p0742c16║法空非我道非親，樹倒藤枯笑轉新。
X24n0467_p0742c17║風掃止啼黃葉盡，千林全體露天真。
X24n0467_p0742c18║首句牒經義，即經中一離法見也。然有三種發菩
X24n0467_p0742c19║提心者，不分別也。二於一切法亦不分別也。三於
X24n0467_p0742c20║方便門知見信解。故離於法見，即法空也。非我者，
X24n0467_p0742c21║即第一義離我見也。此之我見，即能緣我法之見
X24n0467_p0742c22║心。此之見心，乃是所起分別之念。此念亦空，故云
X24n0467_p0742c23║非我也。道非親者，即經中不生法相。此法不生，是
X24n0467_p0742c24║無分別之理。此理亦遣，故云非親。乃破執情也。次
X24n0467_p0743a01║句引宗證明。此世尊道，應如是知，如是見，如是信
X24n0467_p0743a02║解，不生法相，於樹倒藤枯笑轉新一般也。昔疎山
X24n0467_p0743a03║到溈山，便問，承師之言，有句無句，如藤倚樹。忽然
X24n0467_p0743a04║樹倒藤枯，句歸何處。溈山呵呵大笑。疎山曰，某甲
X24n0467_p0743a05║四千里賣布單，來參和尚，何得相弄。溈喚侍者，取
X24n0467_p0743a06║錢還這上座。遂囑云，向後有獨眼龍，為子點破去
X24n0467_p0743a07║在。後到明昭，舉前話。昭云，溈山可謂頭正尾正，祇
X24n0467_p0743a08║是不遇知音。疎便問，樹倒藤枯，句歸何處。昭云，更
X24n0467_p0743a09║使溈山笑轉新。疎於言下有省。乃云，溈山元來笑
X24n0467_p0743a10║裏有刀也。末二句，明佛說三藏十二部，諸祖千七
X24n0467_p0743a11║百葛藤，盡是止啼黃葉。為化眾生，暫止其妄念。及
X24n0467_p0743a12║到理極玄微之處，皆用不著。所以世尊祇得拈花，
X24n0467_p0743a13║迦葉祇得微笑。今此經中，謂發菩提心者，於一切
X24n0467_p0743a14║法，應如是知見信解，不生法相。正是風掃止啼黃
X24n0467_p0743a15║葉盡處，千林全體，獨露天真。可謂皮膚脫落盡，唯
X24n0467_p0743a16║有一真實。
X24n0467_p0743a17║朝日忙忙暮日忙，眾生何不早思量。
X24n0467_p0743a18║人如春夢終須短，命若風燈豈久長。
X24n0467_p0743a19║前二句嗟嘆世事無窮，奔忙不定，勸人省悟，急早
X24n0467_p0743a20║修行也。後二句喻人命不能長久，今日雖安，明朝
X24n0467_p0743a21║未保。如春夢而短，似風燈無常。故石屋詩云：風檣
X24n0467_p0743a22║來往塞官塘，站馬如飛日夜忙。冐寵貪榮謀仕宦，
X24n0467_p0743a23║爭名奪利作經商。人間富貴一時樂，地獄辛酸萬
X24n0467_p0743a24║劫長。古往今來無藥治，如何不早去修行。春夢短
X24n0467_p0743b01║者，如黃粱一夢。古云：珊瑚枕上片時間，遊盡江南
X24n0467_p0743b02║數千里。
X24n0467_p0743b03║淨土緣生稱本懷，一靈更不墮胞胎。
X24n0467_p0743b04║法身解脫俱齊等，瞥地回頭歸去來。
X24n0467_p0743b05║初句謂淨土所生之緣，隨心所欲，九品池中即得
X24n0467_p0743b06║稱心而生。既生，欲往十方國土供佛，隨心即往。或
X24n0467_p0743b07║衣或食，即得隨心而至。故曰稱本懷也。淨土詩云：
X24n0467_p0743b08║一朵蓮含一聖胎，一生功就一華開。稱身瓔珞隨
X24n0467_p0743b09║心現，盈器酥酡逐念來。金殿有光吞日月，玉樓無
X24n0467_p0743b10║地著塵埃。法王為我談真諦，直得虗空笑滿腮。次
X24n0467_p0743b11║句言此土眾生所生之緣，有三緣會合，十月懷胎，
X24n0467_p0743b12║種種之苦不得隨心。所以科家誡勉行人一靈真
X24n0467_p0743b13║性，直往蓮胎托質，休更入母胞胎也。末二句謂此
X24n0467_p0743b14║土行人果能生在淨土，即得三德俱備。故云法身
X24n0467_p0743b15║解脫俱齊等，與佛無殊。既是如斯妙處，此土眾生
X24n0467_p0743b16║何不瞥然急早回頭，萬緣一齊放下，晝夜專念南
X24n0467_p0743b17║無阿彌陀佛，歸淨土去也。
X24n0467_p0743b18║應化非真。如露如電。有為法，不牢堅，住相布施，果報
X24n0467_p0743b19║人天。
X24n0467_p0743b20║此科昭明太子判此一段經文為應化非真分，盖
X24n0467_p0743b21║不取於相。又一切有為如夢如幻，故立此名為應
X24n0467_p0743b22║化非真也。如露如電者，明佛現應化之身，示同生
X24n0467_p0743b23║滅，亦屬有為無常之法，虗假不實，故以六喻而譬
X24n0467_p0743b24║之。如露者，以喻妄身念念遷㓔，生滅無常，似草上
X24n0467_p0743c01║之露，日出則晞也。如電者，以喻現在所念之法，剎
X24n0467_p0743c02║那不住，猶如電光。既屬有為，豈有牢堅？了此不堅，
X24n0467_p0743c03║方證真常也。住相布施者，此明經中以滿無量阿
X24n0467_p0743c04║僧祗世界七寶持用布施，盖是有為果報，只在人
X24n0467_p0743c05║間天上受福而已也。
X24n0467_p0743c06║持經四句，入聖超凡。頻頻轉念，金剛體最堅。
X24n0467_p0743c07║上二句明持經即無為福而得成佛。謂四句者，即
X24n0467_p0743c08║一切有為法，如夢幻泡影，如露亦如電，應作如是
X24n0467_p0743c09║觀。以此經即化身佛所說。盖化身佛說法，離言說
X24n0467_p0743c10║相而無取著，弘經行人亦能離著，故功德無量，所
X24n0467_p0743c11║以入聖超凡。故演說之福，勝彼無量阿僧祇布施
X24n0467_p0743c12║也。下二句乃科家誡勉後學。但凡持誦，須要以圓
X24n0467_p0743c13║融妙觀，專住一心，觀三諦理，不可循行數墨，轉益
X24n0467_p0743c14║見知。其猶春禽晝啼，秋蟲夜鳴，風氣所使，終無意
X24n0467_p0743c15║謂也。今言頻頻轉念者，要人孜孜切切，正念不忘，
X24n0467_p0743c16║一念萬年，萬年一念。斯一念非紙墨文字而可詮
X24n0467_p0743c17║註，乃無字真經，金剛妙體，水火難壞，故云最堅也。
X24n0467_p0743c18║昔東印土國王請二十七祖般若多羅齋，王問云：
X24n0467_p0743c19║何不看經？祖曰：貧道入息不居陰界，出息不涉眾
X24n0467_p0743c20║緣，常轉如是經，百千萬億卷。此即頻頻轉念之意
X24n0467_p0743c21║也。玄沙亦云：仁者在甚麼處？汝今欲得出他五蘊
X24n0467_p0743c22║身田，但識汝秘密金剛體。古人道：圓成正徧，徧周
X24n0467_p0743c23║沙界。乃至大地山河、十方國土、明暗色空等，無非
X24n0467_p0743c24║是汝金剛體也。
X24n0467_p0744a01║演說四句偈，六度已為初，縱橫無罣礙。
X24n0467_p0744a02║般若自如如
X24n0467_p0744a03║初一句，即是為人宣演解說一切有為法等四句
X24n0467_p0744a04║之偈也。次句言六度者，即布施、持戒、忍辱、精進、禪
X24n0467_p0744a05║定、智慧。以布施度慳貪，以持戒度破戒，以忍辱度
X24n0467_p0744a06║嗔恚，以精進度懈怠，以禪定度散亂，以智慧度愚
X24n0467_p0744a07║癡，故云六度也。已為初者，以布施為五度之首。布
X24n0467_p0744a08║施有二種：一財施，二法施。今科家言為人演說四
X24n0467_p0744a09║句偈等即法施，故云為五度之初也。末二句，科家
X24n0467_p0744a10║意要為人演說四句偈以為法施，欲令行人均脩
X24n0467_p0744a11║萬行，成就四心，六度圓融，縱橫無礙，了一切法體
X24n0467_p0744a12║空不可得者，獨顯般若如如理也。
X24n0467_p0744a13║○應化非真分第三十二。
X24n0467_p0744a14║【經】須菩提！若有人（至）如露亦如電。應作如是觀。
X24n0467_p0744a15║註曰：此分之義，由前十七分中，佛告善現，發菩提
X24n0467_p0744a16║心者，無能度所度之念。至二十六分，二十七分，重
X24n0467_p0744a17║誡執著，相好俱空，則成斷滅。及二十八分，但以相
X24n0467_p0744a18║好修福德故，而不取著，即證法身，謂有漏不受，無
X24n0467_p0744a19║漏受而不著也。二十九分，應身有去來，法身無去
X24n0467_p0744a20║來。乃至三十分，如來以碎界作塵，喻法應二身，能
X24n0467_p0744a21║一能異，非一非異。三十一分，於一切法，不生法相。
X24n0467_p0744a22║故此分經文，而有三節：初節以無量阿僧祇世界
X24n0467_p0744a23║七寶，持用布施，此是假喻校量。二節若有善男子
X24n0467_p0744a24║善女人，發菩提心者，乃至其福勝彼，此明持說福
X24n0467_p0744b01║勝。三節從云何為人演說等，此釋福勝所以也。前
X24n0467_p0744b02║以七寶布施，但得有漏因果，人天受福而已，福盡
X24n0467_p0744b03║還墜。此以發菩提心者，持於此經四句偈等，直下
X24n0467_p0744b04║明了般若真智，即得見性成佛。復兼受持讀誦，為
X24n0467_p0744b05║人演說，亦令見性，所以功德轉勝。又況此經，乃是
X24n0467_p0744b06║化佛所說，以為經教之主。受持演說，是弘經之人。
X24n0467_p0744b07║所弘之經，既是化佛稱性所說，離言說相，故功德
X24n0467_p0744b08║無量。弘經之人，亦能離言說相，所以其福勝彼也。
X24n0467_p0744b09║云何為人演說者，佛自問云：如何為人演說？乃自
X24n0467_p0744b10║答云：不取於相，如如不動。意云：為人演說，若能不
X24n0467_p0744b11║以生滅心行，說實相法，則稱真理。不取於相，唯顯
X24n0467_p0744b12║真如故。此即心如境如，故曰如如。盖以心境皆真
X24n0467_p0744b13║如，是法身不動也。何以故者，佛自徵起上文何故
X24n0467_p0744b14║為人演說，不取於相，如如不動。佛恐或者疑云：既
X24n0467_p0744b15║言為人演說，則諸佛如來常在世間，為眾生說法，
X24n0467_p0744b16║何故言如來入般涅槃耶？以涅槃即是不動無為
X24n0467_p0744b17║之義。今涅槃寂靜，與說法喧動，動靜相返，云何兩
X24n0467_p0744b18║存？恐有此疑，故說偈以釋其疑也。此偈謂一切有
X24n0467_p0744b19║為法者，即一切世間依正、染淨、生滅之法。以佛生
X24n0467_p0744b20║人中，示同生滅，亦屬有為無常之法。無常之法，虗
X24n0467_p0744b21║假不實，故以夢、幻、泡、影、露、電六喻而喻之。既知無
X24n0467_p0744b22║常虗假不實，無非真常之道也。應作如是觀者，觀
X24n0467_p0744b23║即般若妙智。盖般若具空、假、中三觀也。以斯妙智，
X24n0467_p0744b24║觀一切有為法，有依正、染淨等無量差別，此即假
X24n0467_p0744c01║觀觀俗諦也。以斯妙智，觀一切有為法，皆生滅無
X24n0467_p0744c02║常，如夢、幻、泡、影、露、電，此即空觀觀真諦也。以斯妙
X24n0467_p0744c03║智，觀一切有為法，即真即俗，非空非有，此即中觀
X24n0467_p0744c04║觀第一義諦也。能如此觀一切有為法，具足圓融
X24n0467_p0744c05║三觀三諦者，以能觀既是妙智，即一心三觀也。所
X24n0467_p0744c06║觀無非妙境，即一境三諦也。能達此義，而如來法
X24n0467_p0744c07║身常在世間，豈有滅也？言入滅者，乃應身耳。故舉
X24n0467_p0744c08║喻以顯無常，令人易曉，故曰應作如是觀也。亦云
X24n0467_p0744c09║一經始末皆稱如是者，始云應如是住，如是降伏
X24n0467_p0744c10║其心，中間節節云如是。主此又云如是觀者，論乃
X24n0467_p0744c11║釋云妙智正觀，故知妙智實一經之宗也。從第三
X24n0467_p0744c12║分至此正宗分已竟。
X24n0467_p0744c13║【經】佛說是經已，長老須菩提（至）皆大歡喜，信受奉行。
X24n0467_p0744c14║此節經文即流通分也。流通者，如水之不壅塞，喻
X24n0467_p0744c15║流通般若利益羣生，使聞經而出離苦海，令聽法
X24n0467_p0744c16║而必證菩提。天親偈曰：佛說希有總持法，不可稱
X24n0467_p0744c17║量深句義，從尊者聞及廣說，回此福德施羣生。經
X24n0467_p0744c18║初但言與大比丘眾，今經末兼言四眾八部，顯前
X24n0467_p0744c19║說經之始，此八部亦在會也。聞佛所說皆大歡喜
X24n0467_p0744c20║者，文殊請問經云：歡喜奉行有三種義：一、說者清
X24n0467_p0744c21║淨，不為取著利養所染故；二、所說法清淨，以如實
X24n0467_p0744c22║知法體，說理如理，說事如事故；三、得果清淨，起信
X24n0467_p0744c23║解行，得無漏果故。三種既皆清淨，孰不歡喜奉行
X24n0467_p0744c24║者哉？傅大士頌曰：如星翳燈幻，皆為喻無常，漏識
X24n0467_p0745a01║修因果，誰言得久長？危脆同泡露，如雲影電光，饒
X24n0467_p0745a02║經八萬劫，終是落空亡。
X24n0467_p0745a03║施七寶，滿僧祇，福有求而即妄；持此經，演四句，德雖
X24n0467_p0745a04║勝而非真。晏坐水月道場，成就空華佛事。度幻化之
X24n0467_p0745a05║含識，證寂滅之菩提。凡情聖解俱空，生死涅槃如夢。
X24n0467_p0745a06║初節施七寶等者，牒經中喻，以七寶布施，惟在人
X24n0467_p0745a07║天受福，即屬有求，而即是妄，未離有為，故須遣也。
X24n0467_p0745a08║二節持此經等者，乃是科家拈情，以受持演說四
X24n0467_p0745a09║句之偈，福德雖勝，而福德非真，以執著無為，亦須
X24n0467_p0745a10║遣矣。所以云：真不立，妄本空，有無俱遣不空空是
X24n0467_p0745a11║也。宴坐水月道場等者，此文呈前非真之義，指示
X24n0467_p0745a12║行人以般若真空之中，受持演說，皆是不真，所以
X24n0467_p0745a13║宴坐道場，即同水中之月，持經演說，成就佛事，猶
X24n0467_p0745a14║如空裏之華，總言不實之義也。永明壽云：建立水
X24n0467_p0745a15║月道場，莊嚴性空世界，羅列幻化供具，禮拜影現
X24n0467_p0745a16║法會，施為谷嚮度門，修習空華萬行是也。度幻化
X24n0467_p0745a17║之含識等者，此文亦呈前非真之義，以為人演說，
X24n0467_p0745a18║只要度脫眾生，既是幻化不實，云何度之？所證菩
X24n0467_p0745a19║提，既是寂滅，寂滅理中，無取證故。佛告清淨慧言：
X24n0467_p0745a20║於實相中，實無菩薩及與眾生。何以故？菩薩眾生，
X24n0467_p0745a21║皆是幻化。幻化滅故，無取證者。永明壽曰，常遊如
X24n0467_p0745a22║幻法門，出入無礙觀門。降伏鏡像魔軍，大作夢中
X24n0467_p0745a23║佛事。廣度如化含識，同證寂滅菩提也。凡情聖解
X24n0467_p0745a24║俱空等者，乃是科家手眼，拈人執情。我前來如此
X24n0467_p0745b01║說話，將凡情聖解，俱要拈了。以生死涅槃，猶如夢
X24n0467_p0745b02║事。所以封慧上堂曰，未陞座前，大地人成佛已畢。
X24n0467_p0745b03║更有何法可說，更有何生可利。況菩提煩惱，本自
X24n0467_p0745b04║寂然。生死涅槃，猶如作夢。施設門庭，誑惑初機。方
X24n0467_p0745b05║便門開，羅紋結角。於衲僧面前，皆成幻惑。且道衲
X24n0467_p0745b06║僧有甚長處？卓杖一下曰，孤根自有擎天勢，不比
X24n0467_p0745b07║尋常曲彔枝。真如元云，凡見聖見，春雲掣電。真說
X24n0467_p0745b08║妄說，空華水月。翻憶長髭見石頭，解道紅爐一點
X24n0467_p0745b09║雪。
X24n0467_p0745b10║
X24n0467_p0745b11║銷釋金剛科儀會要註解卷第八