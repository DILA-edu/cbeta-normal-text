X25n0476_p0100a01║
X25n0476_p0100a02║
X25n0476_p0100a03║
X25n0476_p0100a04║
X25n0476_p0100a05║No. 476-A
X25n0476_p0100a06║ 林子自書金剛統論卷端
X25n0476_p0100a07║
X25n0476_p0100a08║古人有言曰：天地設位，聖人成能。何謂也？林子曰：無
X25n0476_p0100a09║始氏然後有泰始氏。泰始氏始為擘破洪濛，而以其
X25n0476_p0100a10║虗空中一點真陽，以胎天生天，而天開於子也。胎地
X25n0476_p0100a11║生地，而地闢於丑也。廼今正值天地之運，午將過中
X25n0476_p0100a12║也。誰有能大發誓願，以豫為數萬年真陽來復之計，
X25n0476_p0100a13║以再造天地之乾坤，重立天地之性命者乎？然非有
X25n0476_p0100a14║古今之一大聖人，不能為己。由午而未、而申、而酉、而
X25n0476_p0100a15║戊、而亥，以漸收真陽而終之者，此聖人之所以前天
X25n0476_p0100a16║地而藏諸用，豫之以成其能也。卒成之終，廼反其始，
X25n0476_p0100a17║而天之所以復開於子，地之所以復闢於丑，以漸
X25n0476_p0100a18║還真陽而始之者，此聖人之所以參天地而顯諸用，
X25n0476_p0100a19║贊之以成其能也。由是觀之，天地不能自始，不得聖
X25n0476_p0100a20║人之終，則無以為始。天地不能自終，不得聖人之始，
X25n0476_p0100a21║則無以為終。而其所以終而始之，始而終之，以來復
X25n0476_p0100a22║萬古之真陽者，斯其有功於天地也大矣。然惟此一
X25n0476_p0100a23║真陽也，始於泰始氏而無所於始者，無始氏也，而天
X25n0476_p0100a24║地人共之矣。放而彌之，而周流於六虗之外，而無不
X25n0476_p0100b01║足。收而斂之，而退藏於一人之身，而非有餘。其天地
X25n0476_p0100b02║聖人之所以能相陰陽而迭終始者乎？易曰：原如反
X25n0476_p0100b03║終，故知死生之說。夫豈惟人哉？而天地且不能違矣。
X25n0476_p0100b04║故不知我之所以始所以終，而曰我能再造我之乾
X25n0476_p0100b05║坤，重立我之性命者，未也。不知天地之所以始所以
X25n0476_p0100b06║終，而曰我能再造天地之乾坤，重立天地之性命者，
X25n0476_p0100b07║未也。龍江兆恩
X25n0476_p0100b08║
X25n0476_p0100b09║
X25n0476_p0100b10║
X25n0476_p0100b11║
X25n0476_p0100b12║No. 476
X25n0476_p0100b13║金剛經統論（并小引）
X25n0476_p0100b14║
X25n0476_p0100b15║統論也者，統而論之，以余之疎淺，不能句釋而字訓
X25n0476_p0100b16║之，故特言其槩爾。或問何者謂之金剛？佛性是也。又
X25n0476_p0100b17║問何者謂之佛性？如如是也。佛性如如，是我真經，而
X25n0476_p0100b18║亘天亘地，亘古亘今，不可得而變，不可得而壞也，故
X25n0476_p0100b19║曰金剛經。余嘗覽金剛經，乃知釋迦如來之所為作
X25n0476_p0100b20║也。其言婉而微，其意疊而複，惟冀以發明佛性之如
X25n0476_p0100b21║如不變不壞之實義也。豈非老婆心切，欲以盡滅度
X25n0476_p0100b22║無量無數無邊眾生，以共荷擔此如來也。後世之釋
X25n0476_p0100b23║之者甚眾，惟有六祖直指，乃得金剛經實義。餘或剿
X25n0476_p0100b24║拾套語，以為證據，而使釋迦如來之秘旨，反晦而不
X25n0476_p0100c01║明，故為撰著金剛經統論。三教主人龍江兆恩
X25n0476_p0100c02║
X25n0476_p0100c03║
X25n0476_p0100c04║
X25n0476_p0100c05║
X25n0476_p0100c06║
X25n0476_p0100c07║
X25n0476_p0100c08║○如來所說我義卷之一
X25n0476_p0100c09║林子曰：古之人有此如來也，而以其如來說如來也。
X25n0476_p0100c10║今之人亦有此如來也，而以其如來說如來。及說古
X25n0476_p0100c11║如來之所說如來也，或言我，或言如來，如來即我，我
X25n0476_p0100c12║即如來也。故以我說我，而我之義可得而明也。不以
X25n0476_p0100c13║我說我，而我之義不可得而明也。經曰：是人不解我
X25n0476_p0100c14║所說義，故為說如來，題曰如來所說我義。而所謂如
X25n0476_p0100c15║來者，乃釋迦之所以為釋迦者，如來也。
X25n0476_p0100c16║林子曰：徧滿虗空界則皆道也，皆道則皆我也。故我
X25n0476_p0100c17║也者，如來也。夫如來者，豈其無所從來與？而我之如
X25n0476_p0100c18║來，蓋從不空中來爾。然而何處不是我？故來而無所
X25n0476_p0100c19║於來者，如來也。又問：何以謂之如也？林子曰：如也者，
X25n0476_p0100c20║如也。如如不動，只如是爾。以其不可得而明言也，而
X25n0476_p0100c21║強形容之曰如，又曰如如。縱我絡曰言之，亦不能明
X25n0476_p0100c22║言之以告人，而只曰如，曰如如而已矣。即千經萬卷，
X25n0476_p0100c23║亦不能明言之以告人，而只曰如，曰如如而已矣。夫
X25n0476_p0100c24║既不能明言之以告人，而必強言以形容之者，何也？
X25n0476_p0101a01║蓋欲以度脫有情，以同證此如來爾。
X25n0476_p0101a02║林子曰：我也者，我也，無我之我也。若計有我，即不名
X25n0476_p0101a03║我。
X25n0476_p0101a04║林子曰：我如如也，如如即道。渾然一道而萬理全備
X25n0476_p0101a05║者，我之如如，我之虗空也。何處不是虗空，則何處不
X25n0476_p0101a06║是如如？何處不是如如，則何處不是道？故虗空之無
X25n0476_p0101a07║邊，即是如如之充塞；如如之充塞，即是斯道之流行。
X25n0476_p0101a08║林子曰：我無我也，即我即道也。我無我也，即我即如
X25n0476_p0101a09║如也。我無我也，即我即虗空也。
X25n0476_p0101a10║林子曰：我其真我與？而無我之我者，真我也。我其無
X25n0476_p0101a11║我與？而真我之我者，無我也。
X25n0476_p0101a12║林子曰：我其有我乎？我其無我乎？若以我而求我，非
X25n0476_p0101a13║我也。而必離我以求我，亦非我也。故我不離我，而亦
X25n0476_p0101a14║無我相。非離非不離者，我也。我不離如如，而亦無如
X25n0476_p0101a15║如相。非離非不離者，我之如如也。我不離虗空，而亦
X25n0476_p0101a16║無虗空相。非離非不離者，我之虗空也。
X25n0476_p0101a17║林子曰：即如如即我，即我即道。道固不可離矣，而我
X25n0476_p0101a18║也者，其可離乎哉？我固不可離矣，而如如也者，其可
X25n0476_p0101a19║離乎哉？故不知有如如，則是不知有我；不知有我，則
X25n0476_p0101a20║是不知有道。
X25n0476_p0101a21║林子曰：道在天地，而天地之所以如如者，我也，我虗
X25n0476_p0101a22║空而已矣。道在萬物，而萬物之所以如如者，我也，我
X25n0476_p0101a23║虗空而已矣。
X25n0476_p0101a24║林子曰：如如之在天地也，天地得之以造以化，在如
X25n0476_p0101b01║如固不知天地之造之化，在天地亦不知如如而為
X25n0476_p0101b02║我造我化也。如如之在萬物也，萬物得之以生以成，
X25n0476_p0101b03║在如如固不知萬物之生之成，在萬物亦不知如如
X25n0476_p0101b04║而為我生我成也。
X25n0476_p0101b05║林子曰：天地之所以造、所以化者，道也，如如也，虗空
X25n0476_p0101b06║也。萬物之所以生、所以成者，道也，如如也，虗空也。謂
X25n0476_p0101b07║如如之道即是虗空乎？則亦何者謂之道？何者謂之
X25n0476_p0101b08║如如？何者謂之虗空？謂如如之道不是虗空乎？則亦
X25n0476_p0101b09║何者不謂之道？何者不謂之如如？何者不謂之虗空？
X25n0476_p0101b10║道，道而已矣；如如，如如而已矣；虗空，虗空而已矣。三
X25n0476_p0101b11║世謂佛，其道與！道不知也，三世諸佛不知也。非不知
X25n0476_p0101b12║也，而道則無有可知焉者也。其如如與！如如不知也，
X25n0476_p0101b13║三世諸佛不知也。非不知也，而如如即無有可知焉
X25n0476_p0101b14║者也。其虗空與！虗空不知也，三世諸佛不知也。非不
X25n0476_p0101b15║知也，而虗空則無有可知焉者也。無知則無得，無得
X25n0476_p0101b16║則無說。若曰：我則有所於知，我則有所於得，我則有
X25n0476_p0101b17║所於說。即不可謂之道，即不可謂之如如，即不可謂
X25n0476_p0101b18║之虗空。
X25n0476_p0101b19║林子曰：天地之所以造所以化者，是諸法如義也。萬
X25n0476_p0101b20║物之所以生所以成者，是諸法如義也。豈非如如不
X25n0476_p0101b21║動之中，能具一切法邪？
X25n0476_p0101b22║林子曰：諸法本空，即是諸法無我也。而無我之我，是
X25n0476_p0101b23║諸法之所以如如也。
X25n0476_p0101b24║林子曰：天地不知有我，我不知有天地；萬物不知有
X25n0476_p0101c01║我，我不知有萬物。如如而已矣，虗空而已矣，此其所
X25n0476_p0101c02║以為道也。
X25n0476_p0101c03║林子曰：如來如如也，而如來之心有不如如乎？如來
X25n0476_p0101c04║之心如如也，而如來之法有不如如乎？若不識如如，
X25n0476_p0101c05║而曰我能見如來矣，而謂之如來，可乎？既非如來矣，
X25n0476_p0101c06║而謂之如來之心，可乎？既非如來之心矣，而謂之如
X25n0476_p0101c07║來之法，可乎？然如來無心也，而謂之如來之心者，何
X25n0476_p0101c08║與？而如如其心者，如來之心也。如來無法也，而謂之
X25n0476_p0101c09║如來之法者，何與？而如如其法者，如來之法也。故謂
X25n0476_p0101c10║如來有心焉，不可也；謂如來無心焉，不可也；若如來
X25n0476_p0101c11║也者，無心而有心也。謂如來有法焉，不可也；謂如來
X25n0476_p0101c12║無法焉，不可也；若如來也者，無法而有法也。
X25n0476_p0101c13║林子曰：或執或著而執著，此如如也，而如來之，即不
X25n0476_p0101c14║可謂之如來，即不可謂之如來之心，即不可謂之如
X25n0476_p0101c15║來之法。不執不著而不執不著，此如如也，而如來之，
X25n0476_p0101c16║方可謂之如來，方可謂之如來之心，方可謂之如來
X25n0476_p0101c17║之法。然如如不動之中有如來乎？不有如來之心乎？
X25n0476_p0101c18║不有如來之法乎？不若謂如如不動之中而有如來
X25n0476_p0101c19║焉，便非如如，便非如來；若謂如如不動之中而有如
X25n0476_p0101c20║來之心焉，便非如如，便非如來之心；若謂如如不動
X25n0476_p0101c21║之中而有如來之法焉，便非如如，便非如來之法。殊
X25n0476_p0101c22║不知如來者，如如而已矣；如來之心，如如而已矣；如
X25n0476_p0101c23║來之法，如如而已矣。而非有如來也，而非無如來也；
X25n0476_p0101c24║而非有如來之心也，而非無如來之心也；而非有如
X25n0476_p0102a01║來之法也，而非無如來之法也。
X25n0476_p0102a02║林子曰：謂如來，其如來乎？謂如來，其非如來乎？謂非
X25n0476_p0102a03║如來，其如來乎？謂非如來，其非如來乎？要而言之，如
X25n0476_p0102a04║來者，如如而已矣。而惡有所謂如來者乎？惡有所謂
X25n0476_p0102a05║非如來者乎？惡有所謂非如來而如來者乎？惡有所
X25n0476_p0102a06║謂非如來而非如來者乎？要而言之，如來者，如如而
X25n0476_p0102a07║已矣。故未感之先，而應用不窮之妙，只如是爾。既感
X25n0476_p0102a08║之際，而如如不動之體，只如是爾。若也不知如如，而
X25n0476_p0102a09║曰此如來也，此非如來也，便不可謂之如來。
X25n0476_p0102a10║林子曰：即心即如，而心本虗空者，如如也。
X25n0476_p0102a11║林子曰：先乎我而我之，我固不可得而我也。我固不
X25n0476_p0102a12║可得而我矣，而況我也可得而先乎？後乎我而我之，
X25n0476_p0102a13║我固不可得而我也。我固不可得而我矣，而況我也
X25n0476_p0102a14║可得而後乎？至於東而東之，而我不可得而東也。南
X25n0476_p0102a15║而南之，西而西之，北而北之，而我不可得而南之、而
X25n0476_p0102a16║西之、而北之。而又至於四維上下，而我亦不可得而
X25n0476_p0102a17║四維之、而上下之。我如如也，而徧滿虗空界，而莫非
X25n0476_p0102a18║我也。我其可得而我乎？我其不可得而我乎？如如虗
X25n0476_p0102a19║空之不可度量也，有如是夫！
X25n0476_p0102a20║林子曰：即如即心，即心即法，而如有所住乎？不若曰
X25n0476_p0102a21║如有所住矣，則是心亦有所住與？故無所住而生其
X25n0476_p0102a22║心者，如來也。若曰心有所住矣，則是法亦有所住與？
X25n0476_p0102a23║故諸法如義者，如來也。
X25n0476_p0102a24║林子曰：如其有相乎？不如其有相，則是心亦有相與？
X25n0476_p0102b01║心其有相乎？不心其有相，則是法亦有相與？故如如
X25n0476_p0102b02║如也，而如無如相；心如如也，而心無如相；法如如也，
X25n0476_p0102b03║而法無如相。
X25n0476_p0102b04║林子曰：如其有如相與，便是有如，不可以言如。心其
X25n0476_p0102b05║有心相與，便是有心，不可以言如。法其有法相與，便
X25n0476_p0102b06║是有法，不可以言如。故如本無如也，而又安有如相？
X25n0476_p0102b07║心本無心也，而又安有如相？法本無法也，而又安有
X25n0476_p0102b08║如相？
X25n0476_p0102b09║林子曰：法，法也，心也；心，心也，法也。若曰法必本於心，
X25n0476_p0102b10║有心而後有法，即是不解如來之所說義。
X25n0476_p0102b11║林子曰：夫如來者，亦有說法與？而曰如來時乃設之
X25n0476_p0102b12║者，何也？而金剛經一部，乃釋迦如來之所演說也。抑
X25n0476_p0102b13║豈知無說之說，是謂真說。故謂如來有所說法，不可
X25n0476_p0102b14║也；謂如來無所說法，不可也。
X25n0476_p0102b15║林子曰：如如者，寂滅也。寂滅無相，如如而已矣。
X25n0476_p0102b16║林子曰：夫既曰如來矣，而文何以謂之法身也？即如
X25n0476_p0102b17║來，即法身。以諸法如義，故謂之如來。以清淨之體，而
X25n0476_p0102b18║一切佛法皆從此出，故謂之法身。如來法身，則皆我
X25n0476_p0102b19║也。而或者以如來為釋迦者，非也。然釋迦始而具足
X25n0476_p0102b20║此如來，終而圓滿此如來，而以釋迦為如來也，不亦
X25n0476_p0102b21║可乎？但非金剛經所說如來義。
X25n0476_p0102b22║金剛經曰：以實無有法，得阿耨多羅三藐三菩提，是
X25n0476_p0102b23║故燃燈佛與我授記：汝於來世，當得作佛，號釋迦牟
X25n0476_p0102b24║尼。何以故？如來者，即諸法如。義林子曰：真性如如也，
X25n0476_p0102c01║故諸佛如如。如如之中，亦豈有法而作佛者？不過欲
X25n0476_p0102c02║以復還我如來真性之本體爾。然如來真性，本自如
X25n0476_p0102c03║如。若實有法，如來得阿耨多羅三藐三菩提，則是如
X25n0476_p0102c04║來元無此真性如如之本體與？殊不知阿耨多羅三
X25n0476_p0102c05║藐三菩提，乃我真性如如中之所有者，殆非求之在
X25n0476_p0102c06║外，而有所於得者得也。既無所得，又焉用法？故曰：以
X25n0476_p0102c07║實無有法，如來得阿耨多羅三藐三菩提。
X25n0476_p0102c08║林子曰：以實無有法如來得阿耨多羅三藐三菩提
X25n0476_p0102c09║者，是諸法如義也。
X25n0476_p0102c10║林子曰：寂然而常感，叩之而即應者，如來也。若必待
X25n0476_p0102c11║於安排而擬議者，即不名如來。
X25n0476_p0102c12║林子曰：云何應住？住於無所住而住之，只如是爾。云
X25n0476_p0102c13║何降伏其心？降伏於無所降伏而降伏之，只如是爾。
X25n0476_p0102c14║林子曰：何以謂之真如也？如如者，真如也。真如其有
X25n0476_p0102c15║相乎？而真如則無相也。真如其有住乎？而真如則無
X25n0476_p0102c16║住也。惟其無相，故其無住。有相有住，便非如如。
X25n0476_p0102c17║林子曰：真如其有體乎？其無體乎？夫真如既無相矣，
X25n0476_p0102c18║惡得有體？而不知其體，則以無相為體焉者也。故有
X25n0476_p0102c19║相之體，體不虗空，而不名為大者，色身也。無相之體，
X25n0476_p0102c20║體即虗空，而名之為大者，法身也。
X25n0476_p0102c21║林子曰：人孰不曰我能得我之本體矣，而我之所言
X25n0476_p0102c22║者，皆以言我之本體也。林子曰：夫本體者，如如也，豈
X25n0476_p0102c23║其可得而言哉？故凡我之所言者，都從本體中發出
X25n0476_p0102c24║來者，如來也。
X25n0476_p0103a01║林子曰：過去心不可得，見在心不可得，未來心不可
X25n0476_p0103a02║得者，如來也。
X25n0476_p0103a03║林子曰：如來能離一切相而不離一切相，如來能不
X25n0476_p0103a04║離一切相而離一切相，故一切相應用則皆如來之
X25n0476_p0103a05║如如也。
X25n0476_p0103a06║林子曰：無我相，無人相，無眾生相，無壽者相，而如如
X25n0476_p0103a07║不動中，自有一如來也。故如來也者，不可以有相見，
X25n0476_p0103a08║不可以無相見，無相無無相，乃見如來。
X25n0476_p0103a09║林子曰：有身則有相，而如來既無身矣，惡有身相？有
X25n0476_p0103a10║心則有相，而如來既無心矣，惡有心相？故不以身為
X25n0476_p0103a11║身，而以心為身；不以心為身，而以無心之心為身。無
X25n0476_p0103a12║心之心，心本虗空。虛空充滿，是名大身。大身非身，乃
X25n0476_p0103a13║見如來。
X25n0476_p0103a14║林子曰：如來無身相，又安可以身相見？然而徧滿虗
X25n0476_p0103a15║空者，乃其無身之真身也。
X25n0476_p0103a16║林子曰：如來無心相，又安可以心相見？然而徧滿虗
X25n0476_p0103a17║空者，乃其無心之真心也。
X25n0476_p0103a18║林子曰：有相則有見，惟其有我相、人相、眾生相、壽者
X25n0476_p0103a19║相，故有我見、人見、眾生見、壽者見。然而惡得無相？而
X25n0476_p0103a20║有相之中能見無相，不亦可乎？林子曰：此猶有見之
X25n0476_p0103a21║心者在，是亦相也。夫如是，則無相之相而以不見見
X25n0476_p0103a22║也，不亦可乎？
X25n0476_p0103a23║林子曰：此猶有不見之心者在，是亦相也。
X25n0476_p0103a24║林子曰：凡夫色身也，而亦有法身。佛法身也，而亦有
X25n0476_p0103b01║色身。但凡夫住於色身，故有我相、人相、眾生相、壽者
X25n0476_p0103b02║相，而貪著其事而凡夫矣。而佛則不住於色身，故無
X25n0476_p0103b03║我相、人相、眾生相、壽者相，而不貪著其事而佛矣。
X25n0476_p0103b04║林子曰：如來者，如如也，豈有心相？若取心相，即不名
X25n0476_p0103b05║如來。如來者，如如也，豈有法相？若取法相，即不名如
X25n0476_p0103b06║來。如來者，如如也，豈有非法相？若取非法相，即不名
X25n0476_p0103b07║如來。
X25n0476_p0103b08║林子曰：如如不動中，雖無有法，而法則從如如不動
X25n0476_p0103b09║中來。爾故如如不動中，實無有法，實無無法，無法而
X25n0476_p0103b10║有法，有法而無法，如是而已矣。
X25n0476_p0103b11║林子曰：汝勿謂如來有大智慧能到彼岸矣，而如來
X25n0476_p0103b12║之如如不動，元無大智慧，元無彼岸之可到也。如來
X25n0476_p0103b13║若曰：我有大智慧，我能到彼岸。則非如來矣。
X25n0476_p0103b14║林子曰：我者，真我也。如來法身，乃真我也。真我者，實
X25n0476_p0103b15║相也。
X25n0476_p0103b16║林子曰：色身者，我也。有我相，有人相，有眾生相，有壽
X25n0476_p0103b17║者相，有相之相，不名實相。法身者，真我也。無我相，無
X25n0476_p0103b18║人相，無眾生相，無壽者相，無相之相，是名實相。
X25n0476_p0103b19║林子曰：性本無相也，而如如之相，乃實相也。
X25n0476_p0103b20║林子曰：有生有滅則有相，無生無滅則無相。
X25n0476_p0103b21║林子曰：實相者，如來也。不可以色見，不可以音聲見，
X25n0476_p0103b22║而無色無音聲，自有一如來之實相在也。故天地形
X25n0476_p0103b23║氣也，有時而壞；而實相虗空也，無時而壞。
X25n0476_p0103b24║林子曰：如來無眼、耳、鼻、舌、身、意矣，又惡有色、聲、香、味、
X25n0476_p0103c01║觸、法耶？故住色，住聲、香、味、觸、法而起分別心者，妄心
X25n0476_p0103c02║也；不住色，不住聲、香、味、觸、法而有分別性者，真心也。
X25n0476_p0103c03║
X25n0476_p0103c04║○如來所說我義卷之二
X25n0476_p0103c05║林子曰：如來法身充滿於法界矣，則能盡諸法界之
X25n0476_p0103c06║卵生、胎生、濕生、化生，有色、無色，有想、無想，非有想、非
X25n0476_p0103c07║無想，而皆在我如來法身中而寂滅之，而普度之。如
X25n0476_p0103c08║來不知也，故曰：我皆令入無餘涅槃而滅度之，渾然
X25n0476_p0103c09║一虗空也。如如不動，而所以盡滅度之而無餘者，殆
X25n0476_p0103c10║有不可得而思量之矣。
X25n0476_p0103c11║林子曰：日出而天地皆明，明則容光必照而不住。相
X25n0476_p0103c12║布施者，日之光也。日沒而天地皆黑，黑則藉火之光
X25n0476_p0103c13║而住。相布施者，火之光也。
X25n0476_p0103c14║林子曰：月落萬川，處處俱圓。夫月何曾有心於川，而
X25n0476_p0103c15║川亦何曾有心於月邪？至於細而溝渠之水，又細而
X25n0476_p0103c16║盂盆之水，而莫不一水一月。知此，則所謂不住色布
X25n0476_p0103c17║施，不住聲、香、味、觸、法布施，抑亦可少槩見矣。而曰卵
X25n0476_p0103c18║生、胎生、濕生、化生，有色、無色，有想、無想，非有想、非無
X25n0476_p0103c19║想，而盡滅度之而無餘者，則又何疑焉？
X25n0476_p0103c20║林子曰：月其有所住心乎？月無心也，而安有住？川其
X25n0476_p0103c21║有所住心乎？川無心也，而安有住？故施者如月，施而
X25n0476_p0103c22║無所於施也；受者如川，受而無所於受也。
X25n0476_p0103c23║林子曰：天地無心也，而以美利利於一切，不惟不自
X25n0476_p0103c24║尸其功，亦且不自知其功者，不住相布施也。
X25n0476_p0104a01║林子曰：不住於相，無為而已矣。即如是而布施，如是
X25n0476_p0104a02║而滅度，非有二也。若必以財與人而謂之布施，以法
X25n0476_p0104a03║與人而謂之滅度，則是生分別心，有相而有為也。
X25n0476_p0104a04║林子曰：譬人之一身焉，一呼一吸，一動一靜，而一身
X25n0476_p0104a05║之內，無不周徧圓滿，充塞之而無遺矣。而所謂不住
X25n0476_p0104a06║色布施，不住聲、香、味、觸、法布施，與夫卵生、胎生、濕生、
X25n0476_p0104a07║化生，有色、無色，有想、無想，非有想、非無想，盡滅度之
X25n0476_p0104a08║而無與也，何以異此？然而有所謂布施邪？無有所謂
X25n0476_p0104a09║布施邪？有所謂住色、住聲、香、味、觸、法而布施邪？無有
X25n0476_p0104a10║所謂住色、住聲、香、味、觸、法而布施邪？有所謂滅度邪？
X25n0476_p0104a11║無有所謂滅度邪？有所謂眾生可滅度邪？無有所謂
X25n0476_p0104a12║眾生可滅度邪？如來無相也，無相則無心，無心則無
X25n0476_p0104a13║知，無知則無為，而所謂布施者只如是爾，滅度者只
X25n0476_p0104a14║如是爾。
X25n0476_p0104a15║林子曰：如來無知也，知之於無所知，無所知而無不
X25n0476_p0104a16║知也。如來無為也，為之於無所為，無所為而無不為
X25n0476_p0104a17║也。故謂如來無所知不可也，有所知不可也，知之於
X25n0476_p0104a18║無所知，無所知而有所知不可也。謂如來無所為不
X25n0476_p0104a19║可也，有所為不可也，為之於無所為，無所為而有所
X25n0476_p0104a20║為不可也。凡此皆不識所謂如來焉者也。惟其不識
X25n0476_p0104a21║如來，故其不見如來。
X25n0476_p0104a22║林子曰：若卵生、胎生、濕生、化生，有色、無色，有想、無想，
X25n0476_p0104a23║非有想、非無想，各各皆有佛性，各各元非眾生，何待
X25n0476_p0104a24║於滅而亦何有於滅也？何待於度而亦何有於度也？
X25n0476_p0104b01║此其不住相布施而無邊功德之在虗空中者，夫誰
X25n0476_p0104b02║得而思議之、得而稱量之也？至於卵生、胎生、濕生、化
X25n0476_p0104b03║生，有色、無色，有想、無想，非有想、非無想，或迷佛性而
X25n0476_p0104b04║眾生也，而其實則非眾生，雖若有所於滅而非有所
X25n0476_p0104b05║於滅也，雖若有所於度而非有所於度也，此其不住
X25n0476_p0104b06║相布施而無邊功德之在虗空中者，夫誰得而思議
X25n0476_p0104b07║之、得而稱量之也？
X25n0476_p0104b08║林子曰：色身則有相，有相則有說，有相有說，則滅度
X25n0476_p0104b09║之有盡。法身則無相，無相則無說，無相無說，則滅度
X25n0476_p0104b10║之無餘。
X25n0476_p0104b11║林子曰：靈山會上，佛菩薩之所相授受，而必曰如來，
X25n0476_p0104b12║如來不一而足者，以其所說非我也，乃空寂中之我。
X25n0476_p0104b13║能使我神通朗發，菩提日長者，我之如來也。不見如
X25n0476_p0104b14║來，豈證佛果？故金剛經一部，釋迦言如來者五十有
X25n0476_p0104b15║九，須菩提言如來者二十有七。
X25n0476_p0104b16║林子曰：若謂如來有所於說矣，而如來則無色相音
X25n0476_p0104b17║聲，惡得謂之有說？若謂如來無所於說矣，而如來則
X25n0476_p0104b18║善護念付囑，惡得謂之無說？然護念付囑而曰善者，
X25n0476_p0104b19║何也？蓋我如如不動之中，則若有以啟我翼我，而護
X25n0476_p0104b20║念之，而付囑之，惡得謂之無說？而其實則無所於啟，
X25n0476_p0104b21║無所於翼，有何護念？有何付囑？惡得謂之有說？
X25n0476_p0104b22║林子曰：說者，其有所於說乎？有說而無說也。說者，其
X25n0476_p0104b23║無所於說乎？無說而有說也。聞者，其有所於聞乎？有
X25n0476_p0104b24║聞而無聞也。聞者，其無所於聞乎？無聞而有聞也。要
X25n0476_p0104c01║之，說不以言，聞不以耳，而真機之相為感通者，蓋有
X25n0476_p0104c02║不可以心思而測量之矣。
X25n0476_p0104c03║林子曰：如來者，我之如來也。以我之如來而見我之
X25n0476_p0104c04║如來，豈其無所於見耶？然我之如來者，無相也。無相
X25n0476_p0104c05║則無見，而曰能見我之如來者，則是能見其所不見
X25n0476_p0104c06║矣，不亦難乎？
X25n0476_p0104c07║林子曰：如來者，不可以見見，而其見也以不見見，不
X25n0476_p0104c08║見而見乃是真見；不可以聞聞，而其聞也以不聞聞，
X25n0476_p0104c09║不聞而聞乃是真聞；不可以覺覺，而其覺也以不覺
X25n0476_p0104c10║覺，不覺而覺乃是真覺；不可以知知，而其知也以不
X25n0476_p0104c11║知知，不知而知乃是真知。故真見無見，無見而無不
X25n0476_p0104c12║見；真聞無聞，無聞而無不聞；真覺無覺，無覺而無不
X25n0476_p0104c13║覺；真知無知，無知而無不知。然如來無見也、無聞也、
X25n0476_p0104c14║無覺也、無知也，而其所以善護念、善付囑者誰與？而
X25n0476_p0104c15║其所謂不護念而護念、不付囑而付囑者，則固有不
X25n0476_p0104c16║見而見、不聞而聞、不覺而覺、不知而知也，夫孰得而
X25n0476_p0104c17║測識之？
X25n0476_p0104c18║林子曰：非惟諸菩薩為然也，至於眾生之所以能發
X25n0476_p0104c19║菩提心者，是皆如來有所護念而付囑之矣。夫如來
X25n0476_p0104c20║者，果有所護念，有所付囑與不可得而知也；果無所
X25n0476_p0104c21║護念，無所付囑與不可得而知也；果有所護念，有所
X25n0476_p0104c22║付囑，而非有所護念，有所付囑與不可得而知也；果
X25n0476_p0104c23║無所護念，無所付囑，而非無所護念，無所付囑與不
X25n0476_p0104c24║可得而知也。然而所謂護念而付囑者，亦惟求之在
X25n0476_p0105a01║我而已矣。故在我若有可以護念，有可以付囑，而如
X25n0476_p0105a02║來則便為之護念，便為之付囑。若在我無可以護念，
X25n0476_p0105a03║無可以付囑，而如來則孰得而護念之？孰得而付囑
X25n0476_p0105a04║之？要而言之，如來者，我也，而非他也，以我之激發真
X25n0476_p0105a05║心，而有不容己之機也。故其思若啟，其行若翼，而其
X25n0476_p0105a06║啟我翼我者，我之如來也。
X25n0476_p0105a07║林子曰：徧滿天地間者，氣也。氣之靈者，神也。神之所
X25n0476_p0105a08║以神者，性也。性本空也，如如也。空而不空，而有所謂
X25n0476_p0105a09║來者，蓋自如如不動中發出來者，如來也。夫如來者，
X25n0476_p0105a10║雖曰如如不動矣，而真心之所感發而興起者，是亦
X25n0476_p0105a11║如來之啟我翼我，而護念之，而付囑之，則又不可不
X25n0476_p0105a12║知也。
X25n0476_p0105a13║林子曰：眾生豈有佛性邪？而卵生、胎生、濕生、化生，有
X25n0476_p0105a14║色、無色，有想、無想，非有想、非無想，則皆有佛性也。皆
X25n0476_p0105a15║有佛性，則皆一如來也。惟其無作佛之心，則亦已矣。
X25n0476_p0105a16║如其有作佛之心，以自願自證如來也，則如來固在
X25n0476_p0105a17║我矣，而我之如來有不啟我、翼我、而護念我、而付囑
X25n0476_p0105a18║我邪？若曰我非無作佛之心也，而我原無有乎佛性
X25n0476_p0105a19║也，我原無有乎如來也，則誰為之啟我？誰為之翼我、
X25n0476_p0105a20║而護念我、而付囑我邪？此蓋因迷失性，而不能自見
X25n0476_p0105a21║如來也。而曰我無有佛性也，我無有如來也，不亦惑
X25n0476_p0105a22║乎？然性也者，與生俱生。我之所自有者，性也。性即如
X25n0476_p0105a23║來，如來即性。若我果有見性之實心矣，而我之如來
X25n0476_p0105a24║有不啟我、翼我、而護念我、而付囑我邪？但無夙緣，亦
X25n0476_p0105b01║不能信。
X25n0476_p0105b02║林子曰：如來善為說法，而未嘗說一字，此其所以巧
X25n0476_p0105b03║於方便，而令人且不能覺。縱或覺之，抑又疑之，而不
X25n0476_p0105b04║自知其所以能發菩提心者，果何心也。要而言之，如
X25n0476_p0105b05║來者，我之性也。我之性真呈露者，我之如來自現也。
X25n0476_p0105b06║我自現之，我自不察，此其所以日用不知，而不能自
X25n0476_p0105b07║見如來也。
X25n0476_p0105b08║林子曰：如來者，眾生之性也，而眾生之性，如來也，故
X25n0476_p0105b09║曰非眾生。夫佛非有異於眾生也，而眾生之能盡其
X25n0476_p0105b10║性焉，則佛矣。故以如來言之，本無佛也，悟而得見如
X25n0476_p0105b11║來，則名之為佛；本無眾生也，迷而不見如來，則名之
X25n0476_p0105b12║為眾生。然而眾生之如來則固在焉，不可不知也。
X25n0476_p0105b13║林子曰：有所於說，便是說其所能說者，所可使知之
X25n0476_p0105b14║道也。無所於說，便是不能說其所不能說者，所不可
X25n0476_p0105b15║使知之道也。
X25n0476_p0105b16║林子曰：微密妙義，可得而說乎？不可得而說乎？故能
X25n0476_p0105b17║說其所能說，而護念之，而付囑之，而謂之善護念、善
X25n0476_p0105b18║付囑者，未可也。不能說其所不能說，而護念之，而付
X25n0476_p0105b19║囑之，而謂之善護念、善付囑者，斯為至矣。
X25n0476_p0105b20║林子曰：汝勿謂金剛經一部，乃如來之微密妙義也；
X25n0476_p0105b21║而金剛經一部非如來之微密妙義也汝勿謂金剛
X25n0476_p0105b22║經一部非如來之微密妙義也而金剛經一部非如
X25n0476_p0105b23║來不能說金剛經一部乃如來為發大乘者說為發
X25n0476_p0105b24║最上乘者說非有大乘最上乘者其孰能知之而中
X25n0476_p0105c01║乘下乘間之心即狂亂狐疑不信。
X25n0476_p0105c02║林子曰聞人之言心即開悟者是由我之一如來有
X25n0476_p0105c03║以啟我翼我也以彼之如來觸我之如來然其實非
X25n0476_p0105c04║有二如來也但我之如來既無所言矣而我又安得
X25n0476_p0105c05║而聞之此其所以善護念付囑而為如來之微密妙
X25n0476_p0105c06║義也若或有可得而言之有可得而聞之便非如來
X25n0476_p0105c07║之微密妙義而謂之善護念善付囑不可也。
X25n0476_p0105c08║林子曰如來之微密妙義即如來不可得而說之若
X25n0476_p0105c09║如來之微密妙義如來得而說之便非如來之微密
X25n0476_p0105c10║妙義也。
X25n0476_p0105c11║林子曰金剛經一部皆如來所以善護念付囑諸菩
X25n0476_p0105c12║薩者，令摘取其所以善護念付囑諸菩薩者而歷言
X25n0476_p0105c13║之。曰：如汝所說，如來善護念諸菩薩、善付囑諸菩薩，
X25n0476_p0105c14║應如是住、如是降伏其心。曰：如來不應以具足色相
X25n0476_p0105c15║見。曰：如來不應以具足諸相見。曰：若菩薩有我相、人
X25n0476_p0105c16║相、眾生相、壽者相，即非菩薩。曰：菩薩於法應無所住
X25n0476_p0105c17║行於布施。曰：菩薩但應如所教住。曰：諸菩薩摩訶薩
X25n0476_p0105c18║應如是生清淨心，不應住色生心、不應住聲香味觸
X25n0476_p0105c19║法生心，應無所住而生其心。曰：菩薩應離一切相發
X25n0476_p0105c20║阿耨多羅三藐三菩提心。曰：若作是言：我當滅度無
X25n0476_p0105c21║量眾生。即不名菩薩。曰：若菩薩作是言：我當莊嚴佛
X25n0476_p0105c22║土。是不名菩薩。曰：若菩薩通達無我法者，如來說名
X25n0476_p0105c23║真是菩薩。曰：若復有人知一切法無我得成於忍，此
X25n0476_p0105c24║菩薩勝前菩薩所得功德。曰：菩薩所作福德不應貪
X25n0476_p0106a01║著，是故說不受福德。夫所謂應、所謂不應、所謂但應、
X25n0476_p0106a02║所謂應、如是所謂、若所謂、若作是言，所謂即是、所謂
X25n0476_p0106a03║即非、所謂皆是、所謂真是、所謂名為、所謂即不名。如
X25n0476_p0106a04║有能明此十數字之義，則便知如來口氣作經微旨，
X25n0476_p0106a05║而所以善護念付囑諸菩薩者可槩見矣。
X25n0476_p0106a06║林子曰：經也者，經也，即如如不動之真經也。然此經
X25n0476_p0106a07║無相，而有一切諸佛也不？諸佛阿耨多羅三藐三菩
X25n0476_p0106a08║提也不？若謂無此一切諸佛及諸佛阿耨多羅三藐
X25n0476_p0106a09║三菩提，而一切諸佛及諸佛阿耨多羅三藐三菩提，
X25n0476_p0106a10║則從何處而來？若謂有此一切諸佛及諸佛阿耨多
X25n0476_p0106a11║羅三藐三菩提，而如如不動之中，則惡有所謂一切
X25n0476_p0106a12║諸佛及諸佛阿耨多羅三藐三菩提者？
X25n0476_p0106a13║林子曰：不知如如則不知真經，不知真經則不知金
X25n0476_p0106a14║剛不變不壞之體，不知金剛不變不壞之體而謂之
X25n0476_p0106a15║佛可乎？不可謂之佛而謂之虗空可乎？不可謂之虗
X25n0476_p0106a16║空而謂之得見如來可乎？謂之清淨法身可乎？謂之
X25n0476_p0106a17║無我相、人相、眾生相、壽者相可乎？謂之不住色布施、
X25n0476_p0106a18║不住聲香味觸法布施可乎？謂之盡滅度之無餘、實
X25n0476_p0106a19║無眾生得滅度者可乎？謂之無法相、無非法相可乎？
X25n0476_p0106a20║謂之非身而名大身可乎？謂之希有世尊最上第一
X25n0476_p0106a21║希有之法可乎？謂之第一波羅蜜可乎？謂之實無有
X25n0476_p0106a22║法得阿耨多羅三藐三菩提可乎？謂之能成就不可
X25n0476_p0106a23║量、不可稱、無有邊、不可思議功德可乎？
X25n0476_p0106a24║林子曰：四句偈者，乃如來所說四句偈也。古今爭辨，
X25n0476_p0106b01║而不知金剛經之所指者，果何偈也？或曰：以色見我
X25n0476_p0106b02║之偈。或曰：如露如電之偈。或曰：若見諸相非相，即見
X25n0476_p0106b03║如來。或曰：無色、聲、香、味、觸、法。或曰：無我相、人相、眾生
X25n0476_p0106b04║相、壽者相。或曰：摩訶般若波羅蜜。以上數語，未知孰
X25n0476_p0106b05║是？而我則曰：皆是也。豈其不有非是者乎？而我則曰：
X25n0476_p0106b06║皆非是也。故我能轉四句偈，而令人得見如來，則皆
X25n0476_p0106b07║是也。我若為四句偈所轉，而不能令人得見如來，則
X25n0476_p0106b08║皆非是也。
X25n0476_p0106b09║林子曰：如我能見如來矣，或隨取金剛經中四句偈
X25n0476_p0106b10║為他人說、或隨取他諸經中四句偈為他人說、或我
X25n0476_p0106b11║所自說四句偈為他人說，能令人通達無我得見如
X25n0476_p0106b12║來，便是真四句偈也。奚必爭辨此是彼非，徒增人我？
X25n0476_p0106b13║豈曰能知四句偈而復能為他人說邪？
X25n0476_p0106b14║林子曰：若所謂四句偈者，豈必索之於經，而鳥啼華
X25n0476_p0106b15║放，無假施為，乃我之真四句偈也。然而四句偈可得
X25n0476_p0106b16║而說乎？不而，不屬言語，非關文字，而為人說四句偈
X25n0476_p0106b17║者，乃我之真說四句偈也。
X25n0476_p0106b18║林子曰：有說則有聞，有聞則能聞其所聞，而不能聞
X25n0476_p0106b19║其所不聞也。無說則無聞，無聞則雖曰無所於聞，而
X25n0476_p0106b20║其實則無聞而無不聞也。然而何以謂之無聞而無
X25n0476_p0106b21║不聞也？昔者釋氏曾有言曰：盡大地是箇法王身。法
X25n0476_p0106b22║王身者，我也，如來也。故我而靜也，而盡大地則與我
X25n0476_p0106b23║而俱靜；我而動也，而盡大地則與我而俱動。而百脉
X25n0476_p0106b24║之相為宣節，一氣之相為流通，固不待有所於說而
X25n0476_p0106c01║後得而知之。無說無聞，乃真說四句偈也。故以此無
X25n0476_p0106c02║聞無說而布施也，則謂之不住相布施；以此無聞無
X25n0476_p0106c03║說而滅度也，則謂之實無眾生得滅度者。或者疑之。
X25n0476_p0106c04║林子曰：有所布施而曰布施者，而非如來之所謂布
X25n0476_p0106c05║施也；有所滅度而曰滅度者，而非如來之所謂滅度
X25n0476_p0106c06║也；有所說四句偈而曰說四句偈者，而非如來之所
X25n0476_p0106c07║謂說四句偈也。若如來者，則無所於布施，而無非布
X25n0476_p0106c08║施也；無所於滅度，而無非滅度也；無所於說四句偈，
X25n0476_p0106c09║而四句偈亦非有待於說也。而汝以為如來有所布
X25n0476_p0106c10║施邪？有所滅度邪？有所說四句偈邪？汝以為如來無
X25n0476_p0106c11║所布施邪？無所滅度邪？無所說四句偈邪？而如如不
X25n0476_p0106c12║動之中，只如是爾。而汝若曰：我能布施矣。而必如是，
X25n0476_p0106c13║然後方可謂之真布施，即不名菩薩，不能見如來。而
X25n0476_p0106c14║汝若曰：我能滅度矣。而必如是，然後方可謂之真滅
X25n0476_p0106c15║度，即不名菩薩，不能見如來。而汝若曰：我能說四句
X25n0476_p0106c16║偈矣。而必如是，然後方可謂之真說四句偈，即不名
X25n0476_p0106c17║菩薩，不能見如來。
X25n0476_p0106c18║
X25n0476_p0106c19║○如來所說我義卷之三
X25n0476_p0106c20║林子曰：天地之內，天地之外，則皆虗空也。未有天地，
X25n0476_p0106c21║先有虗空。虗空，我也，我本如如也。由是而天而地，而
X25n0476_p0106c22║盈天地間之生生化化而無盡者，亦皆我之虗空，我
X25n0476_p0106c23║之如如也。我其有所來與？來而無所來也。我其無所
X25n0476_p0106c24║來與？無所來而無所不來也。
X25n0476_p0107a01║林子曰：虗空不二也，如如不二也，不二故一。而其所
X25n0476_p0107a02║謂一者，乃一片之一也。故天地之內，口此一如來也；
X25n0476_p0107a03║天地之外，只此一如來也。先天地之始，而始只此一
X25n0476_p0107a04║如來也；後天地之終，而終只此一如來也。如來一虗
X25n0476_p0107a05║空也，虗空則盡東西南北、四維上下而無復有邊際
X25n0476_p0107a06║矣。而如來之虗空，則亦盡東西南北、四維上下而無
X25n0476_p0107a07║復有邊際者。夫虗空之虗空既不可以思量矣，而如
X25n0476_p0107a08║來之虗空獨可以思量乎哉？此其所以無所於來、無
X25n0476_p0107a09║所放去者，如來也。若如來之有我相、人相、眾生相、壽
X25n0476_p0107a10║者相而不虗空也，即可得而東西南北之、四維之、上
X25n0476_p0107a11║下之；而以其無有我相、無有人相、無有眾生相、無有
X25n0476_p0107a12║壽者相而虗空也，是惡得而東西南北之、四維之、上
X25n0476_p0107a13║下之？故虗空如來也，如來虗空也。
X25n0476_p0107a14║林子曰：盡東、西、南、北、四維、上、下而無復有邊際者，是
X25n0476_p0107a15║皆如來之一法身也，而無量為一。若卵生、胎生、濕生、
X25n0476_p0107a16║化生，有色、無色，有想、無想，非有想、非無想，而莫不各
X25n0476_p0107a17║足，此如來也，而一為無量。譬之四肢百骸雖異，總是
X25n0476_p0107a18║我之一身也。
X25n0476_p0107a19║林子曰：夫盡東西南北四維上下，而無復有邊際以
X25n0476_p0107a20║為我之身者，而其所荷擔也，不亦重乎？然非有所於
X25n0476_p0107a21║加也，而如來之分量本如是爾。以此而荷擔如來，則
X25n0476_p0107a22║盡東西南北四維上下無有邊際，而無復有能外我
X25n0476_p0107a23║之身者，此其所以不可思議不可稱量無邊功德，而
X25n0476_p0107a24║其實則無有所謂不可思議不可稱量無邊功德者。
X25n0476_p0107b01║若以為有所謂不可思議不可稱量無邊功德，則雖
X25n0476_p0107b02║諸大聲聞及至菩薩，不免有所擬議而測量。若以為
X25n0476_p0107b03║無有所謂不可思議不可稱量無邊功德，則是如來
X25n0476_p0107b04║亦有誑語者，必不然矣。
X25n0476_p0107b05║林子曰：所謂福德性者，以是福德皆在我如來之真
X25n0476_p0107b06║性中爾。性本虗空，不可思議，不可稱量，此其所以謂
X25n0476_p0107b07║之無邊福德，而實無有乎所謂福德也，故曰福德性。
X25n0476_p0107b08║林子曰：若以福德有實，即是有貪、有著、有受而有得
X25n0476_p0107b09║矣；而以福德無故，即是無貪、無著、無受而無得矣。故
X25n0476_p0107b10║有得則有相，有相則有盡，而如來不說得福德多；無
X25n0476_p0107b11║得則無相，無相則無盡，而如來說得福德多。
X25n0476_p0107b12║林子曰：夫曰福德者，是有為之福德也。有為之福德，
X25n0476_p0107b13║是世間之福德也。以其可得而思議也，可得而稱量
X25n0476_p0107b14║也，而福德則有時而盡。而曰福德性者，是無為之福
X25n0476_p0107b15║德也。無為之福德，是出世間之福德也。以其不可得
X25n0476_p0107b16║而思議也，不可得而稱量也，而福德性則無時而盡。
X25n0476_p0107b17║林子曰：以世界言之，則有所謂三千大千世界與夫
X25n0476_p0107b18║微塵而不虗空也。以虗空言之，則無有所謂三千大
X25n0476_p0107b19║千世界與夫微塵而一皆虗空也。而其所謂無有乎
X25n0476_p0107b20║三千大千世界與夫微塵者，豈其世界終於變壞，微
X25n0476_p0107b21║塵終於斷滅耶？此非釋氏之秘密妙義也。而所謂無
X25n0476_p0107b22║此三千大千世界與夫微塵者，真有不可說。不可說，
X25n0476_p0107b23║說亦不得矣。若曰可得而說之，即非釋氏之秘密妙
X25n0476_p0107b24║義也。我乃今則強而說之，我能虗空矣，而三千大千
X25n0476_p0107c01║世界與夫微塵悉皆虗空也。此乃真語，此乃實語，豈
X25n0476_p0107c02║非所謂虗空本體、本體虗空邪？夫誰得而知之？
X25n0476_p0107c03║林子曰：即我即虗空，即虗空即我。虛空無相貌，我亦
X25n0476_p0107c04║無相貌。虗空無邊際，我亦無邊際。故非身之身充滿
X25n0476_p0107c05║於一切，而無音之音普順於十方。
X25n0476_p0107c06║林子曰：我，真我也；真我，如如也。有真我而後有虗空，
X25n0476_p0107c07║有虗空而後有天地，有天地而後有萬物。萬物之生
X25n0476_p0107c08║成，原於天地之造化；天地之造化，原於太虗之虗空；
X25n0476_p0107c09║太虗之虗空，原於真我之如如。真我之如如，空而不
X25n0476_p0107c10║空也。而不空也者，乃所以主乎其空焉者也。故如來
X25n0476_p0107c11║者，雖曰從空中來，而其實則自不空中來也。不空者，
X25n0476_p0107c12║真我也。然而空也，非真我與？故空也者，我也。由是而
X25n0476_p0107c13║天地，由是而萬物，而莫非我也，但不可謂之真我。真
X25n0476_p0107c14║我無我，真空不空。夫惟其不空也，故能生虗空；虗空
X25n0476_p0107c15║無際，故能生天地；天地廣大，故能生萬物。夫虗空之
X25n0476_p0107c16║無際，而曰能生天地；天地之廣大，而曰能生萬物，是
X25n0476_p0107c17║皆真空不空者之有以主之也。而其所謂不住相布
X25n0476_p0107c18║施者，夫誰得而測識之？若夫卵生、胎生、濕生、化生，有
X25n0476_p0107c19║色、無色，有想、無想，非有想、非無想，而皆在我天地廣
X25n0476_p0107c20║大之中，虗空無際之內爾。余於是而知日月星辰之
X25n0476_p0107c21║不有我焉，而日月星辰則無以照以臨；雷霆風雨之
X25n0476_p0107c22║不有我焉，而雷霆風雨則無以鼓以潤；山嶽河海之
X25n0476_p0107c23║不有我焉，而山嶽河海則無以流以峙；昆虫草木之
X25n0476_p0107c24║不有我焉，而昆虫草木則無以長以養。故萬物之所
X25n0476_p0108a01║以為萬物者，雖曰木於天地矣，而其所以主張乎萬
X25n0476_p0108a02║物者，是亦天地也，是亦我也。天地之所以為天地者，
X25n0476_p0108a03║雖曰本於虗空矣，而其所以主張乎天地者，是亦虗
X25n0476_p0108a04║空也，是亦我也。則其所謂不住相布施者，夫誰得而
X25n0476_p0108a05║測識之？
X25n0476_p0108a06║林子曰：萬物之所以為萬物者，以其有我也。我而我
X25n0476_p0108a07║之，而萬物之所以生成者，我也。天地之所以為天地
X25n0476_p0108a08║者，以其有我也。我而我之，而天地之所以造化者，我
X25n0476_p0108a09║也。虗空之所以為虗空者，以其有我也。我而我之，而
X25n0476_p0108a10║虗空之所以為虗空者，我也。
X25n0476_p0108a11║林子曰：天之道高也、明也，若不有我之虗空、我之如
X25n0476_p0108a12║如焉，則無以高以明。地之道博也、厚也，若不有我之
X25n0476_p0108a13║虗空、我之如如焉，則無以博以厚。先天地之始而始，
X25n0476_p0108a14║若不有我之虗空、我之如如焉，而天地雖大，則無以
X25n0476_p0108a15║始其始。後天地之終而終，若不有我之虗空、我之如
X25n0476_p0108a16║如焉，而天地雖大，則無以終其終。由是觀之，天地之
X25n0476_p0108a17║高也、明也、博也、厚也、始也、終也，而皆有賴於我之虗
X25n0476_p0108a18║空、我之如如也。如此，夫誰得而測識之？
X25n0476_p0108a19║林子曰：始而以神氣而造化之，而猶知有性命也。既
X25n0476_p0108a20║而以性命而造化之，而猶知有虗空也。然而無生者，
X25n0476_p0108a21║虗空也。豈曰不知有性命焉已哉？亦且不知有虗空。
X25n0476_p0108a22║故無虗而無不虗，無空而無不空，無生而無不生，然
X25n0476_p0108a23║後方可謂之圓滿清淨無餘涅槃，而為釋氏之最上
X25n0476_p0108a24║一乘極則之地也。
X25n0476_p0108b01║林子曰：夫無虗而無不虗矣，無空而無不空矣，則命
X25n0476_p0108b02║自我立，性自我出，而天地且不得而性我而命我也。
X25n0476_p0108b03║夫命自我立矣，性自我出矣，則不神而神，非氣而氣，
X25n0476_p0108b04║而天地且不得而神我而氣我也。豈曰天地不得而
X25n0476_p0108b05║神我、氣我、性我、命我焉已哉？我將以神氣而神氣乎
X25n0476_p0108b06║天地，神氣乎萬物矣，而天地萬物有不賴我之神以
X25n0476_p0108b07║為神，賴我之氣以為氣乎？我將以性命而性命乎天
X25n0476_p0108b08║地，性命乎萬物矣，而天地萬物有不賴我之性以為
X25n0476_p0108b09║性，賴我之命以為命乎？此其不住相布施，而又在於
X25n0476_p0108b10║神氣性命也如此，夫誰得而測識之？
X25n0476_p0108b11║林子曰：何以謂之如來方便？深入眾生之性也。而眾
X25n0476_p0108b12║生之性，如來也。此其所以善於方便，而非有所於方
X25n0476_p0108b13║便也。
X25n0476_p0108b14║林子曰：如來也者，無為也，無不為也。惟其無為無不
X25n0476_p0108b15║為也，故能深入萬物之性，以主張萬物而方便之。汝
X25n0476_p0108b16║毋謂如來能深入萬物之性，以主張萬物而方便之
X25n0476_p0108b17║也；抑亦能深入天地之性，以主張天地而方便之也。
X25n0476_p0108b18║汝毋謂如來能深入天地之性，以主張天地而方便
X25n0476_p0108b19║之也；抑亦能深入虗空之性，以主張虗空而方便之
X25n0476_p0108b20║也。而其布施之　真，無有過於此者。不惟不住於相，
X25n0476_p0108b21║而又且無相之可住。微乎其微，夫誰得而測識之？
X25n0476_p0108b22║林子曰：不能忘生，則不能無上。不能無生，則不能成
X25n0476_p0108b23║佛。故以父母之性命以為性命者，則是猶知有身。猶
X25n0476_p0108b24║知有身，則是不能忘生。不以父母之性命而自造性
X25n0476_p0108c01║命者，則是不知有身。不知有身，則是能證無生。故必
X25n0476_p0108c02║至於節節支解而不生嗔恨者，然後方可謂之忘生
X25n0476_p0108c03║無生。
X25n0476_p0108c04║林子曰：如如虗空中，豈有三千大千世界？豈有微塵？
X25n0476_p0108c05║如如虗空中，上不見天，下不見地，東西南北四維不
X25n0476_p0108c06║見邊際，而況於天地之內，所謂世界微塵者乎？
X25n0476_p0108c07║林子曰：三千大千世界都在我法身虗空中，非世界
X25n0476_p0108c08║也；而世界其心者，世界也。三千大千世界碎為微塵，
X25n0476_p0108c09║都在我法身虗空中，非微塵也；而微塵其心者，微塵也。
X25n0476_p0108c10║林子曰：有出世界心者，便是有礙於世界而故出之，
X25n0476_p0108c11║謂之無世界之心可乎？有離微塵心者，便是有礙於
X25n0476_p0108c12║微塵而故離之，謂之無微塵之心可乎？
X25n0476_p0108c13║林子曰：有心則有相，有相則有世界，有世界則有微
X25n0476_p0108c14║塵。無心則無相，無相則無世界，無世界則無微塵。故
X25n0476_p0108c15║一念纔起，便是有相，便是世界，便是微塵。一毫罣礙，
X25n0476_p0108c16║便是有相，便是世界，便是微塵。
X25n0476_p0108c17║林子曰：汝勿謂般若波羅蜜非般若波羅蜜與，汝勿
X25n0476_p0108c18║謂非般若波羅蜜是般若波羅蜜與，汝以何者為是
X25n0476_p0108c19║汝之般若波羅蜜與，汝以何者為非汝之般若波羅
X25n0476_p0108c20║蜜與。若汝之心有所住於般若波羅蜜矣，亦是有相，
X25n0476_p0108c21║亦是世界，亦是微塵，便非般若波羅蜜。若汝之心有
X25n0476_p0108c22║所住於非般若波羅蜜矣，亦是有相，亦是世界，亦是
X25n0476_p0108c23║微塵，便非般若波羅蜜。
X25n0476_p0108c24║林子曰：有法相，世界也，微塵也。非法而有非法相，世
X25n0476_p0109a01║界也，微塵也。非非法而有非非法相，世界也，微塵也。
X25n0476_p0109a02║有能所，世界也，微塵也。無能所而有無能所相，世界
X25n0476_p0109a03║也，微塵也。無無能所而有無無能所相，世界也，微塵
X25n0476_p0109a04║也。
X25n0476_p0109a05║林子曰：有能作佛心，世界也、微塵也；無能作佛心而
X25n0476_p0109a06║起無能作佛心，世界也、微塵也。有能度眾生心，世界
X25n0476_p0109a07║也、微塵也；無能度眾生心而起無能度眾生心，世界
X25n0476_p0109a08║也、微塵也。
X25n0476_p0109a09║林子曰：謂我有所得於無上正等正覺，而猶存能得
X25n0476_p0109a10║之心者，世界也、微塵也。謂我無所得於無上正等正
X25n0476_p0109a11║覺，而猶存無所得之心者，世界也、微塵也。
X25n0476_p0109a12║林子曰：謂我能具大智慧到彼岸矣，而猶存能證之
X25n0476_p0109a13║心者，世界也，微塵也。豈曰不存能證之心，而猶存無
X25n0476_p0109a14║所證之心者，世界也，微塵也？
X25n0476_p0109a15║林子曰：以塵垢心而世界之，而世界一塵垢也；以清
X25n0476_p0109a16║淨心而世界之，而世界一清淨也；以虗空心而世界
X25n0476_p0109a17║之，而世界一虗空也。然猶有所謂虗空者在也。有所
X25n0476_p0109a18║謂虗空，則有所謂世界，而必至於不知有世界，不知
X25n0476_p0109a19║有虗空。虗空而世界之，而又不知世界之虗空；世界
X25n0476_p0109a20║而虗空之，而又不知虗空之世界，然後方可謂之虗
X25n0476_p0109a21║空。虗空者，如如也。此豈非自造神氣，自造性命，而虗
X25n0476_p0109a22║空之，而如如之者，我之如來邪？
X25n0476_p0109a23║林子曰：夫人孰不有真性？孰不有真我？孰不有如來？
X25n0476_p0109a24║而自見如來，是自見真性也；自見真性，是自見真我
X25n0476_p0109b01║也。而阿耨多羅三藐三菩提，則亦從如如不動中來
X25n0476_p0109b02║爾。自覺覺他，清淨圓滿，故名之曰佛。
X25n0476_p0109b03║林子曰：不識如來即不識我，既不識我，安能作佛？
X25n0476_p0109b04║林子曰：如來之我能普現於一切，而眾生之我則具
X25n0476_p0109b05║足乎如來矣。若眾生之所以不如來者，非如來以如
X25n0476_p0109b06║來之無我以迷眾生，乃眾生以眾生之有我而迷如
X25n0476_p0109b07║來也。
X25n0476_p0109b08║林子曰：眾生具足乎如來矣，而如來曰非眾生。若眾
X25n0476_p0109b09║生能見如來，即能無我相、人相、眾生相、壽者相，而不
X25n0476_p0109b10║眾生也。惟其有我相、人相、眾生相、壽者相，而不能見
X25n0476_p0109b11║如來者，眾生也。
X25n0476_p0109b12║林子曰：徧滿虗空界，則無一不是如來藏裏；無一不
X25n0476_p0109b13║是如來藏裏，則無一不是佛。然而眾生之我且具足
X25n0476_p0109b14║乎如來矣，而徧滿虗空界鮮有能作佛者，何與？
X25n0476_p0109b15║林子曰：我無佛也，迷我而眾生之，則眾生矣。我無眾
X25n0476_p0109b16║生也，悟我而佛之，則佛矣。
X25n0476_p0109b17║林子曰：佛一我也，佛而我矣，即我是佛，又焉有佛之
X25n0476_p0109b18║可做邪？眾生亦一我也，眾生而我矣，即非眾生，又焉
X25n0476_p0109b19║有眾生之可度邪？
X25n0476_p0109b20║林子曰：真性者，本性也。而所謂本性者，豈非未生以
X25n0476_p0109b21║前，是我本來之所自有者，真性與？故真性者，真我也。
X25n0476_p0109b22║林子曰：凡言我者，真我也。而曰有我者，以身相而我
X25n0476_p0109b23║之者，非我也。豈曰不有身相？若以性命而我之，非我
X25n0476_p0109b24║也。豈曰不有性命？若以虗空而我之，非我也。故有我
X25n0476_p0109c01║則有我相，有人相，有眾生相，有壽者相，乃有一切相
X25n0476_p0109c02║者，我也，我而非我也。無我則無我相，無人相，無眾生
X25n0476_p0109c03║相，無壽者相，乃無一切相者，我也，我乃真我也。
X25n0476_p0109c04║林子曰：夫作佛豈無法哉？而世之所謂佛法者，非佛
X25n0476_p0109c05║法也。故始而以神氣而自為造化，以還性命；既而以
X25n0476_p0109c06║性命而自為造化，以了無生。似此佛法，乃余之所謂
X25n0476_p0109c07║以道教為入門者是也。既了無生，又且忘法，豈非所
X25n0476_p0109c08║謂最上、第一、希有之佛法與？然必有此最上、第一、希
X25n0476_p0109c09║有之佛法，以證此無上甚深微妙之佛果，而後方可
X25n0476_p0109c10║言如如，方可言虗空，方可言真經，方可言金剛不變
X25n0476_p0109c11║不壞之體，方可言無我相、人相、眾生相、壽者相，方可
X25n0476_p0109c12║言不住色布施、不住聲香味觸法布施，方可言盡滅
X25n0476_p0109c13║度之而無餘、實無眾生得滅度者，方可言無法相、無
X25n0476_p0109c14║非法相，方可言非身大身，方可言第一波羅蜜，方可
X25n0476_p0109c15║言實無有法得阿耨多羅三藐三菩提，方可言成就
X25n0476_p0109c16║不可量、不可稱、無有邊、不可思議功德，方可言如來、
X25n0476_p0109c17║言希有世尊。而所謂清淨法身毗盧遮那佛、圓滿報
X25n0476_p0109c18║身盧舍那佛、千百億化身釋迦牟尼佛者，由此其選矣。
X25n0476_p0109c19║
X25n0476_p0109c20║○如來所說我義卷之四
X25n0476_p0109c21║林子曰：賴父母之造化以造化我之色身，而色身之
X25n0476_p0109c22║如來非我之如來也；立吾身之造化以造化我之法
X25n0476_p0109c23║身，而法身之如來乃我之如來也。夫法身之如來固
X25n0476_p0109c24║曰虗空本體矣，而色身之如來謂之虗空本體可乎？
X25n0476_p0110a01║林子曰：汝勿謂此三千大千世界，而曰三千大千世
X25n0476_p0110a02║界也；其所謂三千大千世界者，而非此所謂三千大
X25n0476_p0110a03║千世界也。汝勿謂此三千大千世界之微塵，而曰三
X25n0476_p0110a04║千大千世界之微塵也；其所謂三千大千世界之微
X25n0476_p0110a05║塵者，而非此所謂三千大千世界之微塵也。世界無
X25n0476_p0110a06║盡，而各各世界各各包含三千大千世界及三千大
X25n0476_p0110a07║千世界之微塵亦無盡；微塵無盡，而各各微塵各各
X25n0476_p0110a08║包含三千大千世界及三千大千世界之微塵亦無
X25n0476_p0110a09║盡。譬之鏡鏡交映，相為徹入；珠珠互照，乃爾圓融。故
X25n0476_p0110a10║曰：即非一合相，是名一合相。又曰：一合相者，即是不
X25n0476_p0110a11║可說。
X25n0476_p0110a12║林子曰：法身之如來，徧滿於虗空矣。而三千大千世
X25n0476_p0110a13║界之在如來虗空中者，是特海中之一漚爾。若夫色
X25n0476_p0110a14║身之如來，而可以為如來乎不？故有時而悟，雖以名
X25n0476_p0110a15║佛；而忽爾而迷，又是眾生。
X25n0476_p0110a16║林子曰：無量無數無邊眾生，皆籠罩於我之性命而
X25n0476_p0110a17║虗空之者，滅度也。而非謂無量無數無邊眾生，能自
X25n0476_p0110a18║滅眾生而自度之為佛也。
X25n0476_p0110a19║林子曰：一切眾生元有此性命，而所謂自造性命者，
X25n0476_p0110a20║乃以復我之所自有者，由是而虗空之，而所謂本來
X25n0476_p0110a21║面目者是也。本來面目豈曰眾生？但以其迷故，而以
X25n0476_p0110a22║父母之所謂性命以為性命者，眾生也。
X25n0476_p0110a23║林子曰：如來說第一波羅蜜，即非第一波羅蜜。若能
X25n0476_p0110a24║自為造化而虗空之者，而不可以得此第一波羅蜜
X25n0476_p0110b01║乎？要而言之，而所謂第一波羅蜜者，殆非有所於得，
X25n0476_p0110b02║而亦非色相中所可得而得之也。
X25n0476_p0110b03║林子曰：自造性命而虗空之，而虗空中自有一實相
X25n0476_p0110b04║在也。故曰：即是非相。是故如來說名實相。實相者，法
X25n0476_p0110b05║身也。故必以此虗空之實相，實相之法身也，然後方
X25n0476_p0110b06║可名之為如來。
X25n0476_p0110b07║林子曰：可以身相見如來不？而如來無身相也，而如
X25n0476_p0110b08║來之身相乃自為造化，而身相之者非身相也，故曰：
X25n0476_p0110b09║如來所說身相即非身相。
X25n0476_p0110b10║林子曰：法身如來既無眼、耳、鼻、舌、身、意矣，又安有色
X25n0476_p0110b11║可住而生心邪？又安有聲、香、味、觸、法可住而生心邪？
X25n0476_p0110b12║林子曰：菩薩應離一切相，發阿耨多羅三藐三菩提
X25n0476_p0110b13║心。若或不知自為造化而虗空之，即是不能離此色
X25n0476_p0110b14║身。不能離此色身，即是不能無我相、無人相、無眾生
X25n0476_p0110b15║相、無壽者相。不能無我相、人相、眾生相、壽者相，而曰
X25n0476_p0110b16║能發阿耨多羅三藐三菩提心，我弗知之矣。
X25n0476_p0110b17║林子曰：如來所得阿耨多羅三藐三菩提，乃自為造
X25n0476_p0110b18║化而虗空之，而得此阿耨多羅三藐三菩提，而非世
X25n0476_p0110b19║之所謂阿耨多羅三藐三菩提者。
X25n0476_p0110b20║林子曰：如來有所得阿耨多羅三藐三菩提邪？如來
X25n0476_p0110b21║有所說法邪？如來虗空也，無所得於阿耨多羅三藐
X25n0476_p0110b22║三菩提，而阿耨多羅三藐三菩提皆從虗空中來，爾
X25n0476_p0110b23║則又安有所謂法，而又安有所謂法之可說邪？
X25n0476_p0110b24║林子曰：我而自造性命矣，我而復返虗空矣，而阿耨
X25n0476_p0110c01║多羅三藐三菩提則從此而出。故曰：乃至無有少法
X25n0476_p0110c02║可得。若所謂自造性命，復返虗空，而謂之非法而何？
X25n0476_p0110c03║其曰：法尚應捨者，捨此法也。然乃至二字之義，不可
X25n0476_p0110c04║不知也。始於有所得，有所得而得，得而非有所得也；
X25n0476_p0110c05║終於無所得，無所得而得，得而非無所得也。文殊大
X25n0476_p0110c06║士曰：乃至於無有言語文字，乃真入不二法門。而文
X25n0476_p0110c07║殊乃至二字，亦此義也。我於是而知，未到彼岸，不能
X25n0476_p0110c08║無法；既到彼岸，又焉用法？古人有言曰：渡河須用筏，
X25n0476_p0110c09║到岸不須船。若也不能離法，即是未到岸之人。夫豈
X25n0476_p0110c10║有既到岸之人，乃反濡滯於筏之中邪？故必乃至於
X25n0476_p0110c11║無有少法可得，無有言語文字，然後方可謂之真到
X25n0476_p0110c12║彼岸，方可謂之真入不二法門，方可謂之真得阿耨
X25n0476_p0110c13║多羅三藐三菩提。
X25n0476_p0110c14║林子曰：應如是住，應如是降伏其心，乃所以發阿耨
X25n0476_p0110c15║多羅三藐三菩提心也。
X25n0476_p0110c16║林子曰：如來說一切法，非世間之所謂一切法也，乃
X25n0476_p0110c17║自為造化而虗空之，而自然有所謂一切法也。若世
X25n0476_p0110c18║間之所謂一切法，而謂之一切法，可乎？故曰：即非一
X25n0476_p0110c19║切法，是故名一切法。
X25n0476_p0110c20║林子曰：虗空中安有善法？其所謂一法不立而萬法
X25n0476_p0110c21║俱備者乎？故曰：如來說非善法，是名善法。
X25n0476_p0110c22║林子曰：若以色見我，以音聲求我，是蓋不知自性虗
X25n0476_p0110c23║空之如來也。不知自性虗空之如來，而謂之非外道
X25n0476_p0110c24║而何？
X25n0476_p0111a01║林子曰：如來其以具足相故，得阿耨多羅三藐三菩
X25n0476_p0111a02║提邪？如來其不以具足相故得阿耨多羅三藐三菩
X25n0476_p0111a03║提邪汝若以如來具足相故得阿耨多羅三藐三菩
X25n0476_p0111a04║提則是如來亦有一切相非如來也汝若以如來不
X25n0476_p0111a05║以具足相故，得阿耨多羅三藐三菩提則是如來亦
X25n0476_p0111a06║有斷滅相，非如來也。夫虗空中雖具一切法，而實無
X25n0476_p0111a07║一切法；雖具一切相，而實無一切相。夫既無一切法
X25n0476_p0111a08║矣，而又焉有一切法之可說邪？夫既無一切相矣，而
X25n0476_p0111a09║又焉有一切相之可斷滅耶？
X25n0476_p0111a10║林子曰：自性虗空之如來，不知有相，而況有法乎？不
X25n0476_p0111a11║知有法，而況有說乎？故如如不動之中無相也，無相
X25n0476_p0111a12║而有相；如如不動之中無法也，無法而有法；如如不
X25n0476_p0111a13║動之中無說也，無說而有說。
X25n0476_p0111a14║林子曰：如來本虗空也，故其量等虗空。
X25n0476_p0111a15║林子曰：有真虗空則有真世界，而所謂世界者，非世
X25n0476_p0111a16║界之世界也。故曰：即非世界，是名世界。有真虗空則
X25n0476_p0111a17║有真佛土，而所謂佛土者，非佛土之佛土也。故曰：即
X25n0476_p0111a18║非莊嚴，是名莊嚴。
X25n0476_p0111a19║林子曰：有真虗空，則有真阿耨多羅三藐三菩提。汝
X25n0476_p0111a20║以何者謂汝之阿耨多羅三藐三菩提邪？而汝之所
X25n0476_p0111a21║謂阿耨多羅三藐三菩提者，即非阿耨多羅三藐三
X25n0476_p0111a22║菩提。
X25n0476_p0111a23║林子曰：有真虗空，則有真般若波羅蜜。汝以何者謂
X25n0476_p0111a24║汝之般若波羅蜜邪？而汝之所謂般若波羅蜜者，即
X25n0476_p0111b01║非般若波羅蜜。
X25n0476_p0111b02║林子曰：佛說如是甚深經典者，即所謂甚深法界及
X25n0476_p0111b03║般若三昧者。若非自造性命以復還我虗空，而有此
X25n0476_p0111b04║甚深經典乎不？有此甚深法界乎不？有此般若三昧
X25n0476_p0111b05║乎不？
X25n0476_p0111b06║林子曰：如來有所說法邪？如來無所說法也。昔者釋
X25n0476_p0111b07║迦臨入涅槃，文殊大士請佛再轉法輪，釋迦咄曰：文
X25n0476_p0111b08║殊！吾四十九年住世，未嘗說一字，汝請吾再轉法輪，
X25n0476_p0111b09║是吾曾轉法輪邪？靈山會上，乃今不可得而考矣，而
X25n0476_p0111b10║其所論著諸經，謂非曾轉法輪邪？而曰未嘗說一字
X25n0476_p0111b11║者，何與？余每叩之高明之士，未有能解釋迦之真實
X25n0476_p0111b12║義者，況其下乎？而謂靈山會上未嘗說一字也，其然
X25n0476_p0111b13║與？其不然與？然而諸佛所說十二部經，全無所用於
X25n0476_p0111b14║世乎？林子曰：釋迦之真實義，亦惟在我如來之真經
X25n0476_p0111b15║中爾。故以我之如來，以通釋迦之如來，則釋迦之真
X25n0476_p0111b16║經在我矣。真經在我，則又奚必古之所謂十二部經？
X25n0476_p0111b17║而又奚患古之十二部經之不可得而明邪？
X25n0476_p0111b18║林子曰：何者謂之金剛？曰：不知也。林子曰：汝之真經，
X25n0476_p0111b19║汝之金剛也。何者謂之真經？曰：不知也。林子曰：汝之
X25n0476_p0111b20║虗空，汝之真經也。何者謂之虗空？曰：不知也。林子曰：
X25n0476_p0111b21║此非世之所謂虗空也。汝能知所以自造性命而虗
X25n0476_p0111b22║空之者，虗空也。惟此虗空，乃汝之真經，乃汝之金剛
X25n0476_p0111b23║也。
X25n0476_p0111b24║林子曰：以父母之性命而性命之者，色身之如來也；
X25n0476_p0111c01║以自造之性命而虗空之者，法身之如來也。故色身
X25n0476_p0111c02║之如來則在此岸，法身之如來則到彼岸；色身之如
X25n0476_p0111c03║來則障礙於形骸，法身之如來則包羅乎空界；色身
X25n0476_p0111c04║之如來有聰明而無有乎智慧，法身之如來有智慧
X25n0476_p0111c05║而無事於聰明；色身之如來則屬於見聞覺知，法身
X25n0476_p0111c06║之如來則不屬於見聞覺知；色身之如來則有一切
X25n0476_p0111c07║心相、有一切法相、有一切非法相，法身之如來則無
X25n0476_p0111c08║一切心相、無一切法相、無一切非法相；色身之如來
X25n0476_p0111c09║則於諸法有斷滅相，法身之如來則於諸法無斷滅
X25n0476_p0111c10║相；色身之如來則於法有取捨心，法身之如來則於
X25n0476_p0111c11║法無取捨心；色身之如來則於法有生有滅，法身之
X25n0476_p0111c12║如來則於法無生無滅。然而色身亦有如來與？林子
X25n0476_p0111c13║曰：色身如來不知出何典籍，而六祖直解亦嘗有是
X25n0476_p0111c14║言矣。而其所謂色身之如來者，豈非識神邪？林子曰：
X25n0476_p0111c15║非也。蠢動含靈皆有佛性，而此佛性則含於父母種
X25n0476_p0111c16║性之中，乃己靈也。而釋氏所謂不重己靈者，蓋指此
X25n0476_p0111c17║含靈之性而言也。從古以來，佛佛相傳，莫不藉此含
X25n0476_p0111c18║靈之性而自為造化，以再立性命，以復還虗空，然後
X25n0476_p0111c19║方能得見如來而證無上正覺矣。又問：佛性非佛與？
X25n0476_p0111c20║林子曰：非佛也。然則何以能作佛也？林子曰：以其有
X25n0476_p0111c21║此佛性也，故能作佛。汝獨不見雀之為蛤乎？夫雀，羽
X25n0476_p0111c22║虫也，而得氣翼之以翱翔；蛤，介虫也，而得水乘之以
X25n0476_p0111c23║涵泳。抑豈其形之有所不類哉？而即其性若情，則亦
X25n0476_p0111c24║有大相遼者矣。然雀化為蛤，人之所知也。汝曾見月
X25n0476_p0112a01║令之書與夫正朔之曆乎未？汝勿謂雀無知也，惡能
X25n0476_p0112a02║變而化之而蛤邪？殊不知此乃得之於天，而有所謂
X25n0476_p0112a03║含靈之真知者在焉。惟人亦然，故謂此佛性也，有所
X25n0476_p0112a04║待於自造性命而變化之以成佛，則可；若謂此佛性
X25n0476_p0112a05║也，無所待於自造性命而變化之以成佛，則不可。
X25n0476_p0112a06║林子曰：余又嘗譬之果核之仁焉，是亦母胎中一點
X25n0476_p0112a07║之種性也。含藏因地，萌蘖其芽，由是而復枝之，而復
X25n0476_p0112a08║葉之，而復華之，而復果之，豈非所謂依法修行，以證
X25n0476_p0112a09║最上一乘之佛果耶？若徒觀靜以空其心，而曰含靈
X25n0476_p0112a10║種性可以當下成佛，必不然矣。
X25n0476_p0112a11║林子曰：若卵生，若胎生，若濕生，若化生，若有色，若無
X25n0476_p0112a12║色，若有想，若無想，若非有想非無想，則皆有佛性也。
X25n0476_p0112a13║皆有佛性，則皆能作佛也。故曰：一念回機，便同本得。
X25n0476_p0112a14║然而何以謂之回機？
X25n0476_p0112a15║林子曰：虗化之為神，神化之為氣，氣化之為形，形復
X25n0476_p0112a16║返之為氣，氣復返之為神，神復返之為虗者，回機也。
X25n0476_p0112a17║林子曰：以色身而曰如來者，雖曰非真如來也，然以
X25n0476_p0112a18║其有此佛性也，有此含靈也，時或善念，時有作佛之
X25n0476_p0112a19║心，抑亦可以名如來與？但此善念與夫作佛之心，每
X25n0476_p0112a20║每為情識所奪而去，而謂之真如來也，可乎？不可乎？
X25n0476_p0112a21║蓋此特在於操存舍亡之間爾，克念罔念，聖狂逈別。
X25n0476_p0112a22║林子曰：汝謂此含靈之性是真常性邪？非真常性邪？
X25n0476_p0112a23║而諸佛以此自為造化以見如來。汝謂此含靈之性
X25n0476_p0112a24║是真常性邪？非真常性邪？若心以此含靈之性不自
X25n0476_p0112b01║造化，直可成佛以見如來，抑亦難矣。然究其極焉，是
X25n0476_p0112b02║亦不過一陰靈之鬼爾。
X25n0476_p0112b03║林子曰：一切種性都有含靈，一切含靈都有佛性，故
X25n0476_p0112b04║含靈佛性乃佛種也。然必賴此以自造性命而虗空
X25n0476_p0112b05║之者，佛種也。
X25n0476_p0112b06║林子曰：以父母之造化而正性命言之，即名種性，種
X25n0476_p0112b07║性則入生死。以吾身之造化而正性命言之，即名法
X25n0476_p0112b08║性，法性則不入生死。
X25n0476_p0112b09║林子曰：有四大則有身相，有身相則有生有死。乃今
X25n0476_p0112b10║自造性命而歸還於太虗矣，而惡有所謂生所謂死
X25n0476_p0112b11║者哉？
X25n0476_p0112b12║林子曰：何以謂之離假即心真也？蓋惟離此色身之
X25n0476_p0112b13║假相，以復還我法身之實相已爾，而非他也。
X25n0476_p0112b14║林子曰：何以謂之依法修行邪？而自為造化者，是乃
X25n0476_p0112b15║依法以修行也，而實相固在我矣。
X25n0476_p0112b16║林子曰：何以謂之清淨心體？而又曰：得入者而應如
X25n0476_p0112b17║是住，如是降伏，豈非所以得入清淨心體耶？故曰：若
X25n0476_p0112b18║聞開示，即得悟入，本來真性，自得出現。
X25n0476_p0112b19║林子曰：於實性上建立一切教門，而曰建立一切教
X25n0476_p0112b20║門者，非所謂自為造化耶？
X25n0476_p0112b21║林子曰：何以謂之報身佛？自性自見，即是報身佛。若
X25n0476_p0112b22║不自悟自修，不見自性，豈曰能自歸依？故悟也者，是
X25n0476_p0112b23║自悟自性也；修也者，是自修自性也；歸依也者，是自
X25n0476_p0112b24║歸依自性也。然而何者謂之自性也？自性者，本性也；
X25n0476_p0112c01║本性者，實性也。若或不知所以自造性命，而又安能
X25n0476_p0112c02║得此本來所自有之實性耶？
X25n0476_p0112c03║林子曰：佛本非身，而於非身中能見自性如來，乃是
X25n0476_p0112c04║真見如來也。
X25n0476_p0112c05║林子曰：以父母之性命而性命之，是外求有相佛也；
X25n0476_p0112c06║以自造之性命而性命之，是內求無相佛也。
X25n0476_p0112c07║易曰：乾道變化，各正性命。而圓覺經則曰：皆以婬欲
X25n0476_p0112c08║而正性命者，何也？夫既以婬欲而性命之，而又曰正
X25n0476_p0112c09║者，豈不以男女之媾精，地天之交泰也？若以男女之
X25n0476_p0112c10║媾精為非正，而地天之交泰抑亦不可以為正乎？然
X25n0476_p0112c11║終不免有所夾雜混淆，於是始有天命之性，始有氣
X25n0476_p0112c12║質之性，而清濁厚薄從此分矣。若或不知所以，自外
X25n0476_p0112c13║形骸，自為造化，以盡去此氣質之性焉，其能卒反天
X25n0476_p0112c14║命之性，以復還我虗空邪？
X25n0476_p0112c15║林子曰：頓悟無生，則知所以自為造化。既知所以自
X25n0476_p0112c16║為造化，則方能得見此法身之如來矣。若或不知自
X25n0476_p0112c17║為造化，則必求之色身中以為如來，所謂門外漢者
X25n0476_p0112c18║此也。說有苦行歷於塵劫，豈曰能證無上正覺，而得
X25n0476_p0112c19║見此法身之如來邪？
X25n0476_p0112c20║林子曰：自造性命而虗空之，是以我之真法而得我
X25n0476_p0112c21║之真體也。若或不知真法，而曰能知得我之真體者，
X25n0476_p0112c22║未也。真體者，真常性也。真常之性，無生無死。而六祖
X25n0476_p0112c23║曰：即物物皆有自性，容受生死。豈非真常性有不徧
X25n0476_p0112c24║之處邪？此其所以自為造化，而復性命之，而復虗空
X25n0476_p0113a01║之之不可以已也。而復性命，而復虗空，不謂之自為
X25n0476_p0113a02║造化我之真常性邪？而此真常性也，豈曰容受生死，
X25n0476_p0113a03║豈曰有不徧之處？到此地位，方可名之為如來。
X25n0476_p0113a04║林子曰：到此地位，乃是菩提道場，乃是涅槃實地，乃
X25n0476_p0113a05║是不垢不淨，乃是非色非空，乃是人法兩忘，乃是罪
X25n0476_p0113a06║福無主，乃是大道虗曠，乃是性相平等，乃是本性虗
X25n0476_p0113a07║無虗無實體，乃是常住真心隨心自在，乃是佛之妙
X25n0476_p0113a08║用快樂無量，乃是煩惱業淨本來空寂，乃是一切因
X25n0476_p0113a09║果皆如夢幻，乃是生滅已寂滅為樂。
X25n0476_p0113a10║
X25n0476_p0113a11║
X25n0476_p0113a12║
X25n0476_p0113a13║
X25n0476_p0113a14║No. 476-B
X25n0476_p0113a15║ 䟦
X25n0476_p0113a16║
X25n0476_p0113a17║林子曰：如來者，佛母也。而以如來為佛母者，又何也？
X25n0476_p0113a18║以一切諸佛則皆從此而生者，佛母也。佛母者，如如
X25n0476_p0113a19║之義也。而以其自如如中來者，如來也。故佛母則具
X25n0476_p0113a20║足乎清淨法身，而未嘗有清淨法身；佛母則具足乎
X25n0476_p0113a21║圓滿法身，而未嘗有圓滿報身；佛母則具足乎千百
X25n0476_p0113a22║億化身，而未嘗有千百億化身。佛母其無極乎！由是
X25n0476_p0113a23║而太極、而兩儀、而五行，佛母其未始一乎！由是而一、
X25n0476_p0113a24║而二、而三生萬物，老子則謂之無名，天地之始也。孔
X25n0476_p0113b01║子則謂之先天，而天弗違也。乃今則謂之夏，而未有
X25n0476_p0113b02║儒、未有道、未有釋者，夏也，如如而已矣。由是而名之
X25n0476_p0113b03║為儒、為道、為釋者，如如也。又謂之先，而未有天、未有
X25n0476_p0113b04║地、未有日、未有月者，先也，如如而已矣。由是而衍之
X25n0476_p0113b05║為天、為地、為日、為月者，如來也。
X25n0476_p0113b06║
X25n0476_p0113b07║
X25n0476_p0113b08║
X25n0476_p0113b09║附答儒氏
X25n0476_p0113b10║不住相
X25n0476_p0113b11║林子曰：夫儒者之盛，莫過於仲尼，而仲尼則亦有然
X25n0476_p0113b12║者。大學曰：上老老而民興孝，上長長而民興弟，上恤
X25n0476_p0113b13║孤而民不倍。不住相布施，滅度之而無餘矣。中庸曰：
X25n0476_p0113b14║博厚所以載物也，高明所以覆物也，悠久所以成物
X25n0476_p0113b15║也。不住相布施，滅度之而無餘矣。至善之止，而家齊，
X25n0476_p0113b16║而國治，而天下平；未發之中，而位天地，而育萬物。不
X25n0476_p0113b17║住相布施，滅度之而無餘矣。而其所謂不見而章，不
X25n0476_p0113b18║動而變，無為而成者，豈惟天下之人不知所以章、所
X25n0476_p0113b19║以變、所以成也？是雖聖人亦且曰：我未嘗有所見、有
X25n0476_p0113b20║所動、有所為，而何為乎能章、能變、能成之如是耶？故
X25n0476_p0113b21║曰：諸大聲聞及至諸大菩薩不能測佛智者，此也。
X25n0476_p0113b22║林子曰：擊壤之民，帝力何有？唐堯之不住相也。無為
X25n0476_p0113b23║而治，恭已南面，虞舜之不住相也。立之斯立，道之斯
X25n0476_p0113b24║行，綏之斯來，動之斯和，仲尼之不住相也。他如形之
X25n0476_p0113c01║而著，著之而明、而動、而變、而化；又如盡人之性，盡物
X25n0476_p0113c02║之性，以參天地，以贊化育；又如未施敬而民敬，未施
X25n0476_p0113c03║信而民信；又如因民之所利而利之，惠之而不費；又
X25n0476_p0113c04║如雖勞而不怨，雖死而不怨殺；又如至禮無文而與
X25n0476_p0113c05║天地同節，至樂無聲而與天地同和；又如擊石拊石
X25n0476_p0113c06║而百獸率舞，簫韶九成而鳳凰來儀；又如兩階千羽
X25n0476_p0113c07║而有苗來格，中國聖人而海不揚波；又如凡有血氣
X25n0476_p0113c08║莫不尊親；又如山川鬼神亦莫不寧，暨鳥獸魚鼈咸
X25n0476_p0113c09║若；又如民無能名，無得而稱；又如不顯之德，百辟其
X25n0476_p0113c10║刑，而為治之至也；又如予欲無言無隱乎爾，而為教
X25n0476_p0113c11║之神也；又如五百餘歲見知聞知，曠世相感，不可致
X25n0476_p0113c12║思也；又如知禘之說，其於天下而視之掌，祭義深微，
X25n0476_p0113c13║不可擬議也；又如天地竝立，參為三才，非曰口代天
X25n0476_p0113c14║言，身代天事焉已也。而造化且在吾手，而元命自我
X25n0476_p0113c15║作矣。而斡旋之，而成能之，微乎其微，不可測識也。而
X25n0476_p0113c16║所謂不住相布施，盡滅度之而無餘者，則豈惟釋氏
X25n0476_p0113c17║為然哉？
X25n0476_p0113c18║大身
X25n0476_p0113c19║林子曰：達而堯舜也，而太和元氣則能流行於宇宙
X25n0476_p0113c20║之內矣。惟其太和元氣能流行於宇宙之內也，則宇
X25n0476_p0113c21║宙之內不謂堯舜之一大身耶？窮而仲尼也，而浩然
X25n0476_p0113c22║正氣則能充塞於天地之間矣。惟其浩然正氣能充
X25n0476_p0113c23║塞於天地之間也，則天地之間不謂仲尼之一大身
X25n0476_p0113c24║耶？然此猶在於宇宙之內、天地之間也，而況曰虗空
X25n0476_p0114a01║本體、本體虗空者乎？而儒者所謂大虗同體者是也。
X25n0476_p0114a02║故說非身，是名大身。
X25n0476_p0114a03║易曰：變動不居，周流六虗。而論語又曰：仰之彌高，鑽
X25n0476_p0114a04║之彌堅。瞻之在前，忽焉在後。豈不以道本虗空也，無
X25n0476_p0114a05║高無下，無內無外，無遠無近，而直性如如之分量者，
X25n0476_p0114a06║則固有若是其大也。然即性即道，即道即仁，而天地
X25n0476_p0114a07║萬物則咸囿於我如來之法身矣。程子曰：仁者，以天
X25n0476_p0114a08║地萬物為一體。儒氏之仁者，釋氏之如來也。故曰：能
X25n0476_p0114a09║仁是釋迦。然而釋氏亦稱仁矣。曾子曰：仁以為己任，
X25n0476_p0114a10║不亦重乎？似此重任，不謂之荷擔如來而何？萬物皆
X25n0476_p0114a11║備，反身而誠。先立其大，是謂大人。
X25n0476_p0114a12║無說
X25n0476_p0114a13║子貢曰：夫子之言性與天道，不可得而聞也。今由子
X25n0476_p0114a14║貢之言觀之，則所謂性與天道，豈其有可得而言耶
X25n0476_p0114a15║有可得而聞耶？故曰：予欲無言，所以教之者至矣。子
X25n0476_p0114a16║貢不悟，而曰：子如不言，則小子何述焉？夫言之不可
X25n0476_p0114a17║得而言矣，而況可得而聞也？聞之不可得而聞矣，而
X25n0476_p0114a18║況可得而述也？孔子曰：吾無隱乎爾。豈不以無言之
X25n0476_p0114a19║中，而自有至言者在乎？故不知道者，則以道隱於無
X25n0476_p0114a20║言；而知道者，則以道隱於有言。
X25n0476_p0114a21║佛果羅漢果
X25n0476_p0114a22║林子曰：自度而不度人者，羅漢果也。未先自度，先要
X25n0476_p0114a23║度人，而其誓願之大，雖曰能盡度世間人矣，而其心
X25n0476_p0114a24║猶然以為未至者，佛果也。夫豈惟釋氏，而所謂老者
X25n0476_p0114b01║安之，朋友信之，少者懷之，孔子之佛果也。善而無伐，
X25n0476_p0114b02║勞而無施，車馬輕裘，共敝無憾，顏淵、季路之羅漢果
X25n0476_p0114b03║也。禹思天下有溺，由己溺之，稷思天下有饑，由己饑
X25n0476_p0114b04║之者，佛果也。若當其時，則有巢父、許由，豈不曰清風
X25n0476_p0114b05║之足以襲人哉？而獨修一身以為高且潔者，羅漢果
X25n0476_p0114b06║也。
X25n0476_p0114b07║如來
X25n0476_p0114b08║林子曰：無思也，無為也，寂然不動，感而遂通天下之
X25n0476_p0114b09║故者，如來也。天下何思何慮，天下同歸而殊途，百慮
X25n0476_p0114b10║而一致者，如來也。天何言哉，而四時行百物生者，如
X25n0476_p0114b11║來也。溥愽淵泉而時出之者，如來也。誠者天之道也，
X25n0476_p0114b12║而不思而得不勉而中者，如來也。無聲無臭而未發
X25n0476_p0114b13║之中發皆中節者，如來也。鳶飛魚躍而察上下者，如
X25n0476_p0114b14║來也。乍見孺子入井而皆有𪫟惕惻隱之心者，如來
X25n0476_p0114b15║也。故者以利為本而順以出之者，如來也。良知則不
X25n0476_p0114b16║慮而知，良能則不慮而能者，如來也。原泉混混不舍
X25n0476_p0114b17║晝夜者，如來也。居之安資之深取之左右逢其原者，
X25n0476_p0114b18║如來也。常明常覺之體廓然大公而已矣，而物來順
X25n0476_p0114b19║應者，如來也。一點靈光炯炯不昧，而忠臣之忠孝子
X25n0476_p0114b20║之孝勃乎其不可得而遏者，如來也。然如來我也，而
X25n0476_p0114b21║如來之法身，則充滿於法界矣。語大而天下莫載，語
X25n0476_p0114b22║小而天下莫破，故曰：萬物皆備於我。而聖人之所以
X25n0476_p0114b23║通天下為一身者，此也。然天地是亦我道中之一物
X25n0476_p0114b24║也，我而致中，我而致和，既中而和，而天地有不自我
X25n0476_p0114c01║而位耶？故以我而為儒氏之學，而吾身自是一孔子
X25n0476_p0114c02║也，而我其不孔子乎？以我而為道氏之學，而吾身自
X25n0476_p0114c03║是一老子也，而我其不老子乎？以我而為釋氏之學，
X25n0476_p0114c04║而吾身自是一釋迦也，而我其不釋迦乎？然而吾身
X25n0476_p0114c05║之我之如來，而有釋迦、老子、孔子之異與？曰：無以異
X25n0476_p0114c06║也。抑豈知通乎天地之內，通乎天地之外，是皆一我
X25n0476_p0114c07║也。是皆一我，是皆一如來也。故以我而時中焉，而立
X25n0476_p0114c08║本以為教者，即我之如來而孔子也。以我而清淨焉，
X25n0476_p0114c09║而入門以為教者，即我之如來而老子也。以我而寂
X25n0476_p0114c10║定焉，而極則以為教者，即我之如來而釋迦也。
X25n0476_p0114c11║已上五章，皆儒氏之言，而釋氏之所謂不可思議
X25n0476_p0114c12║不可稱量者。如有能比而觀之，則釋氏之言悉皆
X25n0476_p0114c13║實語，但以其未能到此地位，則亦不免驚駭而疑
X25n0476_p0114c14║謗矣。論語曰：子罕言命與仁，而性與天道。是雖子
X25n0476_p0114c15║貢之頴悟，亦且不可得而聞也，況其他乎？故以答
X25n0476_p0114c16║問附錄末簡。林子兆恩