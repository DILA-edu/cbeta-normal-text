X25n0491_p0373a01║
X25n0491_p0373a02║
X25n0491_p0373a03║No. 491-A
X25n0491_p0373a04║佛藏奧衍閎博，至汗牛充棟，靡可殫究，奚非三乘之
X25n0491_p0373a05║妙諦，五蘊之覺緣矣。金剛經者，廣敷般若，顯示波羅。
X25n0491_p0373a06║自姚秦譯後，而唐有圭峯之疏，宋有長水之記。逮明
X25n0491_p0373a07║僧大璸彚為科會，於是辭義宛然，喻陳惟遠。𮨇以無
X25n0491_p0373a08║多流布，未廣津梁，眾善人等每以不及徧睹為恨。友
X25n0491_p0373a09║人吉川朱君爰出所獲雲捿舊本，發願重刊，普施大
X25n0491_p0373a10║眾，暢佛慧之宏略，開發請之教源，俾苾芻中睹指知
X25n0491_p0373a11║歸，有同棒喝。由是超悟禪旨，洞明心鏡，微玅不可思
X25n0491_p0373a12║議，功德亦不可思議。丞於經首，敘而辨之，以證世之
X25n0491_p0373a13║受持是經者。乾隆壬寅浴佛日滄浪居士孫效曾
X25n0491_p0373a14║
X25n0491_p0373a15║
X25n0491_p0373a16║No. 491-B
X25n0491_p0373a17║二乘菩薩，學佛度生。初則人我之見未除，繼則我法
X25n0491_p0373a18║之執尚在。故空生于般若會上，兩以如何應住，叩請
X25n0491_p0373a19║如來。如來以金剛實智，重重指破，決斷羣疑。使知真
X25n0491_p0373a20║空本體，不涉二邊。為入道之初門，實成佛之究竟。宗
X25n0491_p0373a21║門諸祖，曾以此經印心，與楞伽等。至于緇白之流，讀
X25n0491_p0373a22║誦此經，著有靈騐，不可勝記。葢摩訶般若，為諸經第
X25n0491_p0373a23║一。而此金剛般若，又為八部中第一。自無著菩薩之
X25n0491_p0373a24║十八住，天親菩薩之二十七疑，依偈成解，無異親承
X25n0491_p0373b01║佛旨。嗣是而後，青龍大雲智度之類，各有譔述。文詞
X25n0491_p0373b02║灝瀚，有同淵海。其最顯者，有唐圭峰大師。疏論纂要，
X25n0491_p0373b03║依文衍義，統會諸家。又得長水大師刊定，重為作記。
X25n0491_p0373b04║至明雲棲沙門大璸，轍復科會，釐為十卷。雖條件繁
X25n0491_p0373b05║多，觀者望洋，而此經微言大義，要稱具在。夫儒者之
X25n0491_p0373b06║學，有十三經注疏，雖後人崇尚宋儒，而鄭、孔之言，歷
X25n0491_p0373b07║久不廢。今此之經，或者類是。歷年未久，經版殘缺，有
X25n0491_p0373b08║密雲師，教中龍象，嘗欲募刻此經，懷願未界。今了修
X25n0491_p0373b09║師廣植善緣，繼續前志，請于居士孫君效曾、朱君玉
X25n0491_p0373b10║擎等，徵材集工，不日而成。竣事刻成，問序于余。余惟
X25n0491_p0373b11║毗耶杜口，摩竭掩室，不二之門，不在語言文字。然末
X25n0491_p0373b12║法既遠，義學尤珍，經之存亡，教將焉繫？況諸君由此
X25n0491_p0373b13║一經，了悟自心，斷疑生信，直使般若現前，是為諸佛
X25n0491_p0373b14║種子。如所教住者，豈直為前三大師功臣而已？是經
X25n0491_p0373b15║凡七譯，此則專依秦譯。科會之文，各有義門，惟觀者
X25n0491_p0373b16║能自領之。訶泉居士顧光
X25n0491_p0373b17║大清乾隆四十七年巧月吉旦
X25n0491_p0373b18║
X25n0491_p0373b19║
X25n0491_p0373b20║
X25n0491_p0373b21║
X25n0491_p0373b22║
X25n0491_p0373b23║
X25n0491_p0373b24║
X25n0491_p0373c01║
X25n0491_p0373c02║No. 491
X25n0491_p0373c03║金剛經疏記科會卷第一
X25n0491_p0373c04║
X25n0491_p0373c05║唐　圭峰大師　疏
X25n0491_p0373c06║宋　長水大師　記
X25n0491_p0373c07║後學雲棲寺沙門大璸科會
X25n0491_p0373c08║【記】金剛經纂要刊定記并序
X25n0491_p0373c09║釋氏教金剛經，世所由來尚矣。自秦至今，凡幾百
X25n0491_p0373c10║載，諷誦無卑高，感應盈簡牘，利及幽壤而達乎神
X25n0491_p0373c11║明，葢趣大之坦途，破小之宏略也。故補處頌以為
X25n0491_p0373c12║本，二論釋而有貫，諸疏互解，或依或違。圭山大師
X25n0491_p0373c13║撮掇精英，黜逐浮偽，命曰纂要，葢取中庸，復申紀
X25n0491_p0373c14║略，用備傳習。石壁師仍貫義意，別為廣錄，美則美
X25n0491_p0373c15║矣，辭或繁長，後學多不便用。今更刊定，剪利煩亂，
X25n0491_p0373c16║俾流而無滯，學而思講，庶吾道無墜地之患也已。
X25n0491_p0373c17║大宋天聖紀號之明年季冬月甲子日序云。
X25n0491_p0373c18║【記】金剛經纂要刊定記。　長水沙門子璿錄
X25n0491_p0373c19║△釋金剛經纂要疏分三：初、標題目，二、序宗旨，三、
X25n0491_p0373c20║解本文。初、標題目二。初經疏名題。二作者嘉號。
X25n0491_p0373c21║初經疏名題。
X25n0491_p0373c22║【疏】金剛般若經疏論纂要（并序）
X25n0491_p0373c23║【記】疏文分三：初、標題目二：初、經疏名題。
X25n0491_p0373c24║【記】金剛般若經疏論纂要者，此題九字，從寬至狹，
X25n0491_p0374a01║能所六重。一、能所釋，謂金剛等五字是所，疏論下
X25n0491_p0374a02║四字屬能。二、能所詮，謂經疏屬能，金剛等四字是
X25n0491_p0374a03║所。三、能所簡，有二：一、簡通，謂經通一代時教，般若
X25n0491_p0374a04║唯局當部。二、簡別，般若猶通八部，金剛但屬一經。
X25n0491_p0374a05║五、能所喻，金剛是能，般若屬所。六、能所纂，纂字屬
X25n0491_p0374a06║能，謂疏主也。要字是所，謂正義也。若著并序二字，
X25n0491_p0374a07║復加一重二字，是能。上皆所攝。然此七重，不出教、
X25n0491_p0374a08║行、人、理。謂經及疏論并序五字是教，謂能詮、能釋、
X25n0491_p0374a09║能序也。般若通行，謂觀照也。纂字屬人，疏主也。金
X25n0491_p0374a10║剛要字屬理，金剛喻實相，即真理。要字是正義，即
X25n0491_p0374a11║道理。
X25n0491_p0374a12║【記】既知一題能所去著，須知題內義理淺深。金剛
X25n0491_p0374a13║有三義，謂堅、利、明也。般若亦三義，謂實相、觀照、文
X25n0491_p0374a14║字也。經有三義，謂常、貫、攝也。疏亦三義，謂疎、決、布
X25n0491_p0374a15║也。論者，議也，亦三義，謂議理、議智、議行也。纂要亦
X25n0491_p0374a16║三義，謂要義、要行、要文也。
X25n0491_p0374a17║【記】且金剛三義者，以萬物不能壞，能壞於萬物，復
X25n0491_p0374a18║能有照用，可喻三種般若矣。堅喻實相，以其雖經
X25n0491_p0374a19║多劫，流迸六道，未甞生滅，未甞虧缺，故云堅也。故
X25n0491_p0374a20║心經云：是諸法空相，不生不滅，不垢不淨，不增不
X25n0491_p0374a21║減等。利喻觀照般若，謂此顯時，照諸法空，故言利
X25n0491_p0374a22║也。故心經云：觀自在菩薩，行深般若波羅蜜多時，
X25n0491_p0374a23║照見五蘊皆空，度一切苦厄。乃至云：無智亦無得
X25n0491_p0374a24║等。明喻文字般若，以文字能詮顯彰明，實相觀照，
X25n0491_p0374b01║令顯現故。由斯三義，似彼金剛，故舉金剛，以喻般
X25n0491_p0374b02║若。然此般若，諸佛眾生，悉皆有之。由彼在纏，故不
X25n0491_p0374b03║能利用。苟能聞教解悟，內外熏力，則能斷煩惱，出
X25n0491_p0374b04║生死。理智相冥，能起大用，與佛無異。其猶金在鑛
X25n0491_p0374b05║中，不能隨用。苟能出鑛，必能成器斷物。故知此慧，
X25n0491_p0374b06║無不有之。故知此慧，能建大義。今云般若，葢大慧
X25n0491_p0374b07║之梵音也。金剛，即般若之正喻也。法喻雙彰，故曰
X25n0491_p0374b08║金剛般若也。
X25n0491_p0374b09║【記】若準經題，具足合云波羅蜜，即歎慧之功也。唐
X25n0491_p0374b10║言彼岸到。此猶西域之風，若順此方，合云到彼岸。
X25n0491_p0374b11║彼岸者，即是涅槃。為對生死之此，故號涅槃為彼。
X25n0491_p0374b12║意明般若是到彼岸慧，斯則慧之別相也。然到彼
X25n0491_p0374b13║岸慧，略有二意，所謂頓、漸也。頓者，此慧顯時，一剎
X25n0491_p0374b14║那間，照諸法空，即是到彼岸，故名到彼岸慧。以不
X25n0491_p0374b15║歷多時，乃名為頓。漸者，雖則頓照法空，且習以性
X25n0491_p0374b16║成，任運計執，所以䇿彼頓悟之慧，觀察妄情，損之
X25n0491_p0374b17║又損之，以至於無為，此則究竟到於彼岸，亦名到
X25n0491_p0374b18║彼岸慧。以歷多時，故名為漸。漸之與頓，遲速雖殊，
X25n0491_p0374b19║一種得名到彼岸慧。所以具足合云金剛般若波
X25n0491_p0374b20║羅蜜，今略不言也。
X25n0491_p0374b21║【記】次明經字具三義者。然準諸家解釋，共有多義，
X25n0491_p0374b22║謂湧泉、出生、繩墨、結鬘之類。若佛地論中，唯說二
X25n0491_p0374b23║義，謂貫也、攝也。貫穿所應說義，攝持所化眾生。且
X25n0491_p0374b24║如來入滅二千餘年，遺風若存，得聞正法者，斯皆
X25n0491_p0374c01║經之貫穿之義也。眾生流浪，莫知所從，得佛教門，
X25n0491_p0374c02║咸歸正趣者，斯皆經之攝持之義也。具此二義，故
X25n0491_p0374c03║名為經。今以此二，復加常義，以對三種般若，謂實
X25n0491_p0374c04║相常、觀照貫、文字攝也。然此一經，羅什所譯，句偈
X25n0491_p0374c05║清潤，令人樂聞，至今長幼高卑，盈於寰宇，靡不受
X25n0491_p0374c06║持此經也。
X25n0491_p0374c07║【記】疏論纂要者，即此一卷疏文也。疏即青龍、大雲、
X25n0491_p0374c08║資聖、塵外等疏。疏謂疎通理趣，決擇義相，布致文
X25n0491_p0374c09║言也。論即天親、無著、智度、金剛、仙功、德施等論。一
X25n0491_p0374c10║一論中，任運議於理智行也。問：既有疏論釋經，何
X25n0491_p0374c11║必更製斯疏？答：以纂要故，即是纂他疏論之要義，
X25n0491_p0374c12║而成此疏也。然纂要之設，總有兩意：一則上符聖
X25n0491_p0374c13║旨，二則下叶人心。意顯諸說有不符聖旨，不叶人
X25n0491_p0374c14║心者。且初意者，只如此經是空無有宗，有以法相
X25n0491_p0374c15║行位廣列而釋，此則不符聖旨，失於宗故。故序云：
X25n0491_p0374c16║或配入名相，著事乖宗。有人聞是空宗，便作一味
X25n0491_p0374c17║無相道理解釋，此亦不符聖旨。以宗雖無相，義乃
X25n0491_p0374c18║千端，既以一味解釋，此則迷於末也。故序云：或但
X25n0491_p0374c19║云一真，望源迷派。前則乖宗不迷派，此則迷派不
X25n0491_p0374c20║乖宗，互有得失，俱未圓暢。復有縱於僻見，以之注
X25n0491_p0374c21║釋，宗派俱失，不足評量。故序云：其餘胸談臆注，不
X25n0491_p0374c22║足論矣。然其諸說，雖各有舛的，以未兼暢，故皆判
X25n0491_p0374c23║云不符聖旨也。今製此疏，不添法相，免乖於宗；隨
X25n0491_p0374c24║文釋之，不迷於派。離前二過，宛乎得中。此則超然，
X25n0491_p0375a01║獨符聖旨。然今疏內，皆用聖言。故序云：故今所述，
X25n0491_p0375a02║不攻異端。疏是論文，乳非城內。況二菩薩，師補處
X25n0491_p0375a03║尊；補處如來，師釋迦佛。展轉推本，佛佛相承。降及
X25n0491_p0375a04║無著、天親，更無異說。故知此疏，便是佛言。謗此疏
X25n0491_p0375a05║者，即同謗佛也。故序云：且天親、無著，師補處尊。後
X25n0491_p0375a06║學何疑，或添或棄。次下，叶人心者。且諸家章疏，在
X25n0491_p0375a07║理未當，於文且繁，致令學人，少敢措意。故轉念者
X25n0491_p0375a08║廣，通會者稀。故序云：致使口諷牛毛，心通麟角。然
X25n0491_p0375a09║今此疏，撮其樞要，直下銷經。經疏相兼，盈五十紙。
X25n0491_p0375a10║不問緇侶塵俗，可以留心；不唯上、中、下根，可以學
X25n0491_p0375a11║習。有斯兩意，所以述之。此則前智後悲，自他兼利
X25n0491_p0375a12║也。故云金剛般若經疏論纂要。
X25n0491_p0375a13║【記】并序者。并，謂共兼及也。序者，敘也，敘述經疏之
X25n0491_p0375a14║意故。又序者，緒也，謂頭緒也。意明此半紙之言，是
X25n0491_p0375a15║入疏述作之頭緒也。
X25n0491_p0375a16║△二、作者嘉號。
X25n0491_p0375a17║【疏】京大興福寺沙門宗密述。
X25n0491_p0375a18║【記】二、作者嘉號。京者，都也，大也，即士庶貴賤都會
X25n0491_p0375a19║之大處也。然是西京，非謂東北，以有大興福寺闇
X25n0491_p0375a20║揀，故不言西也。沙門，梵語，此云勤息，即釋眾之通
X25n0491_p0375a21║號，謂勤修諸行，息煩惱故。述者，明非製作，符上纂
X25n0491_p0375a22║要之言，但是敘述先聖之旨，非別製作故也。例如
X25n0491_p0375a23║夫子云：述而不作，信而好古，竊比於我老彭。
X25n0491_p0375a24║【疏】長水沙門子璿治定。
X25n0491_p0375b01║△二、序宗旨二：初、序讚經旨，二、述造疏意。初、序讚
X25n0491_p0375b02║經旨二：初、通明起教之緣，二、別明說教之意。初、通
X25n0491_p0375b03║明起教之緣二：初、明迷真起妄，二、明習妄流轉。初、
X25n0491_p0375b04║明迷真起妄二。初真空。二妄有。初真空。
X25n0491_p0375b05║【疏】鏡心本淨，像色元空。
X25n0491_p0375b06║【記】二、序宗旨二：一、序讚經旨二：一、通明起教之緣
X25n0491_p0375b07║二：一、明迷真起妄二：一、真空。
X25n0491_p0375b08║【記】言鏡心等者，以要言之，上句即真性離緣，下句
X25n0491_p0375b09║即緣無自性，大約如此。若其委明，應先略配，後當
X25n0491_p0375b10║廣釋。
X25n0491_p0375b11║【記】略配者，此兩句中。鏡像是喻，心色是法，本淨元
X25n0491_p0375b12║空，通於法喻。以鏡喻於心，以像喻於色。像是鏡之
X25n0491_p0375b13║所現，如色是心之所現。鏡雖現像，其像元空，即顯
X25n0491_p0375b14║鏡本淨也；心雖現色，其色元空，即顯心本淨也。言
X25n0491_p0375b15║本淨者，即是性淨，通因果凡聖故。故華嚴云：非識
X25n0491_p0375b16║所能識，亦非心境界，其性本清淨，開示諸群生。此
X25n0491_p0375b17║略指配也。
X25n0491_p0375b18║【記】若廣釋者，鏡即人間所用之鏡。然有塵薶不堪
X25n0491_p0375b19║用者；有雖淨而在匣者；有淨無塵垢，挂之高臺，萬
X25n0491_p0375b20║像斯鑒者。今取後者為喻。○心者，性相二宗，所說
X25n0491_p0375b21║各異。相宗說者，或以集起為心，唯第八識，集諸種
X25n0491_p0375b22║子，起現行故。或以緣慮為心，通於八識，俱能緣慮
X25n0491_p0375b23║自分境故。然此所說，但是有為生滅，非今所喻。性
X25n0491_p0375b24║宗說者，即如來藏本源自性清淨心也。然今所明，
X25n0491_p0375c01║正是此心。以是迷悟根本，凡聖通依，世出世間，皆
X25n0491_p0375c02║不離此。所以起信論中，立為大乘法體。故論云：摩
X25n0491_p0375c03║訶衍者，一法二義。所言法者，謂眾生心。是心則攝
X25n0491_p0375c04║一切世間、出世間法。依於此心，顯示摩訶衍義。又
X25n0491_p0375c05║云：依一心法，有二種門：一者心真如門，二者心生
X25n0491_p0375c06║滅門。是二種門，皆各總攝一切法。此義云何？以是
X25n0491_p0375c07║二門不相離故。以真如門是通相，故攝一切。生滅
X25n0491_p0375c08║門雖是別相，以是即真如之生滅，亦攝一切。以此
X25n0491_p0375c09║二門，同依一心為源，則知萬法不出此心。又如華
X25n0491_p0375c10║嚴，是圓極一乘，亦以此心為一真法界之體。故彼
X25n0491_p0375c11║疏說：統四法界為一真法界，謂寂寥虗曠，沖深包
X25n0491_p0375c12║博，總該萬有，即是一心。體絕有無，相非生滅。乃至
X25n0491_p0375c13║云：諸佛證此妙覺圓明，現成菩提，為物開示等。然
X25n0491_p0375c14║此一心，有性有相。相則凡聖、迷悟、因果、染淨等異；
X25n0491_p0375c15║性則靈靈不昧，了了常知。然此性相，不即不離。以
X25n0491_p0375c16║相不離性故，只向同處異；性不離相故，只於異處
X25n0491_p0375c17║同。性不即相故，未始有差別；相不即性故，未嘗不
X25n0491_p0375c18║殊異。葢緣性相一味，所以同異兩存。其猶一水波
X25n0491_p0375c19║溼，性相同異可知。然此靈心，本非一切能為，一切
X25n0491_p0375c20║心之名字，亦由此立。今云淨者，但約畢竟空義，非
X25n0491_p0375c21║是揀染名淨。以但唯一心，貫通染淨。故荷澤云：知
X25n0491_p0375c22║之一字，眾妙之門。一切諸法，依此建立。既為得失
X25n0491_p0375c23║之秘府，乃是昇降之玄樞。稱眾妙門，實為至矣。今
X25n0491_p0375c24║所辨者，即是此心。然前所說相宗二種，乃是此心
X25n0491_p0376a01║之內生滅一門。對辨淺深，故須料揀。和會通攝，則
X25n0491_p0376a02║實無所遺。○本淨者，喻則可知。法中有二意：一則
X25n0491_p0376a03║此心從本已來性畢竟空故，二則現為煩惱所纏
X25n0491_p0376a04║而無染故。此當起信論中真如門也。故大集經云：
X25n0491_p0376a05║善男子！一切眾生心性本淨。心本淨故，煩惱諸結
X25n0491_p0376a06║不能染著，猶如虗空不可玷汙。心性、空性等，無有
X25n0491_p0376a07║二等。○像即鏡中所現萬像。○色即本淨之心所
X25n0491_p0376a08║現諸法。然所現法，不出色、心。今唯言色，而不言心
X25n0491_p0376a09║者，一為文句窄故，二為影在下故，三為以初攝後
X25n0491_p0376a10║故。前二可知。後意者，一切諸法，不出五蘊。色之一
X25n0491_p0376a11║字，貫五之初。今言色者，舉初攝後也。故大般若中，
X25n0491_p0376a12║每例諸法，皆以色字為初。如云：善現！般若波羅蜜
X25n0491_p0376a13║多清淨故，色清淨。色清淨故，一切智智清淨等。由
X25n0491_p0376a14║是文雖標色，而意兼於心。色、心既彰，萬法備矣。○
X25n0491_p0376a15║元空者，喻則可知。法中有二意：一即本來是空。論
X25n0491_p0376a16║云：一切諸法，唯依妄念而有差別。若離心念，則無
X25n0491_p0376a17║一切境界之相。二即現見空故。色等諸法，本來自
X25n0491_p0376a18║空。迷人不知，妄執為有。雖然執有，未始不空。故中
X25n0491_p0376a19║論云：諸法若不空，即無道無果。又云：以有空義故，
X25n0491_p0376a20║一切法得成。○然此一句，亦是釋疑。恐人聞說心
X25n0491_p0376a21║性本淨，復見論云是心則攝世間法等，便謂本具
X25n0491_p0376a22║染等，不合言淨。故下句釋云：像色元空也。意云：色
X25n0491_p0376a23║等若實，則汙淨心。色等既空，憑何汙心？如鏡現穢
X25n0491_p0376a24║像，穢像元空，似有實無，云何染汙？故云鏡心本淨，
X25n0491_p0376b01║像色元空也。無上依經云：清淨有二義：一者自性
X25n0491_p0376b02║清淨，是其通相。二者離垢清淨，是其別相。寶性論
X25n0491_p0376b03║中，亦有二義：一自性清淨，謂性淨解脫。二離垢清
X25n0491_p0376b04║淨，謂障盡解脫。魏譯唯識論云：心有二種：一者相
X25n0491_p0376b05║應心，所謂一切煩惱受想行等。二者不相應心，所
X25n0491_p0376b06║謂第一義諦常住不變自性清淨心也。今所明者，
X25n0491_p0376b07║即自性清淨，及第一義諦心，故云本淨。○復次，兩
X25n0491_p0376b08║句更互釋成。以上句釋下句，成色空義。以下句釋
X25n0491_p0376b09║上句，成心淨義。色若不空，心則不淨。心若不淨，色
X25n0491_p0376b10║即不空。由心淨故色空，由色空故心淨，以色心二
X25n0491_p0376b11║法不相離故。當知由心淨故，方能現色。如鏡淨故，
X25n0491_p0376b12║方能現像，染則不能。又由色空故，不能染心。如像
X25n0491_p0376b13║空故，不能汙鏡，實則汙也。上句下句，法喻對明，反
X25n0491_p0376b14║覆相成，故云互釋。
X25n0491_p0376b15║△二妄有
X25n0491_p0376b16║【疏】夢識無初，物境成有。
X25n0491_p0376b17║【記】疏夢識下，二、明妄有，即正當起信論中心生滅
X25n0491_p0376b18║門。然此亦具法喻：以夢喻識，以夢中所現之物喻
X25n0491_p0376b19║境。如人睡後作夢，於無物處見物；喻心迷成識，於
X25n0491_p0376b20║無境處見境。然雖物依夢現，而夢物皆虗；雖境從
X25n0491_p0376b21║識生，而識境俱妄也。
X25n0491_p0376b22║【記】夢者，如常人被睡葢所覆，心識昧略，恍忽成夢。
X25n0491_p0376b23║準切韻中：夢者，心亂之貌。亦云：𥧌見曰夢。意明心
X25n0491_p0376b24║識昏亂，見於異事，名之為夢。○識者，本淨一心，忽
X25n0491_p0376c01║然不覺。不覺是妄，心性乃真。真妄和合，目之為識。
X25n0491_p0376c02║即是第八阿棃耶識也。故起信云：依如來藏，故有
X25n0491_p0376c03║生滅心。所謂不生不滅，與生滅和合，非一非異，名
X25n0491_p0376c04║阿梨耶識。○無初者，初，始也。意明此識無前際故。
X25n0491_p0376c05║然真心妄識雖虗實有殊，若究其源，俱無初際。然
X25n0491_p0376c06║有兩意：一則如佛頂經說：煩惱菩提，二俱無始。謂
X25n0491_p0376c07║自有此真心已來，便有此妄識。非謂真先妄後，亦
X25n0491_p0376c08║非妄先真後。若言真先妄後，即應諸佛更起無明。
X25n0491_p0376c09║若言妄先真後，何有無真之妄居然獨立？由是故
X25n0491_p0376c10║知二俱無始。此則夢喻不齊，却似金之與鑛。若言
X25n0491_p0376c11║鑛先金後，即合所棄之鑛鍊之得金。若言金先鑛
X25n0491_p0376c12║後，應可純淨金器重生於鑛。由是二物俱無初際，
X25n0491_p0376c13║於法可知。問：如論云：依如來藏故，有生滅心。既言
X25n0491_p0376c14║依真有妄，則是妄後真先。何得說云二俱無始？答：
X25n0491_p0376c15║不然。所言依者，明妄無自體，依真而成。顯本末之
X25n0491_p0376c16║義，非先後之義。故起信云：以如來藏無前際故，無
X25n0491_p0376c17║明之相亦無有始。若說三界外更有眾生始起者，
X25n0491_p0376c18║即是外道經說：二者謂妄體全空，都無生起之蹤
X25n0491_p0376c19║跡。故言妄無始也。故起信云：覺心初起，心無初相。
X25n0491_p0376c20║即斯義也。若據此意，夢喻正同。以夢生時，無縱跡
X25n0491_p0376c21║故。有茲兩意，故云妄無初也。然上夢鑛二喻之中，
X25n0491_p0376c22║各取少分，共況一識。無初之義，方盡其理。夢則喻
X25n0491_p0376c23║無初法，鑛則喻無初時。若單用鑛喻，則妄識有實。
X25n0491_p0376c24║若唯取夢喻，則妄識有始。今既分取相似之處，理
X25n0491_p0377a01║極成矣。○物者，即夢中所現之物也。○境者，即是
X25n0491_p0377a02║識中所變我法等境。○成有者，且如夢中所見自
X25n0491_p0377a03║他境界，覺來反想，即定是無。正在夢時，決定為有。
X25n0491_p0377a04║若不然者，何有讚喜謗嗔厭苦欣樂等事耶？故知
X25n0491_p0377a05║有也。如莊子中說：莊周夢為蝴蝶，都來忘却莊周。
X25n0491_p0377a06║及乎睡覺夢除，何曾更有蝴蝶？為莊周時，既不羨
X25n0491_p0377a07║蝴蝶。為蝴蝶時，亦不羨莊周。彼此各行，互不相識。
X25n0491_p0377a08║然準彼書意，以顯生死齊平。今之所引，意明執實
X25n0491_p0377a09║之義。謂依於妄識，變起我法等相。悟來了達，則誠
X25n0491_p0377a10║知是空。若正迷時，定執為有。若不然者，何有貪瞋
X25n0491_p0377a11║愛惡取捨等事耶？故知是有。故成唯識論云：依識
X25n0491_p0377a12║所變，妄見我法，猶如幻夢。幻夢力故，心似種種外
X25n0491_p0377a13║境相現。緣此執為實有外境。○然雖夢中見種種
X25n0491_p0377a14║事，推其根本，唯一夢心。以夢心滅時，夢事皆滅。法
X25n0491_p0377a15║中亦爾，境雖無量，原其根本，唯一識心。識心滅時，
X25n0491_p0377a16║境界隨滅。故起信論云：一切諸法，唯依妄念而有
X25n0491_p0377a17║差別。若離心念，即無一切境界之相。則知三界唯
X25n0491_p0377a18║心，萬法唯識，諒不虗哉。由是三界世間一切有漏
X25n0491_p0377a19║染法，皆從妄識而生，故名此識以為妄本。○然一
X25n0491_p0377a20║切有漏染法，生起微著次第，總有兩重：一、無始根
X25n0491_p0377a21║本，二、展轉枝末。展轉枝末，即後逐妄科中所明。無
X25n0491_p0377a22║始根本，正當此段。言根本者，即根本無明。言無明
X25n0491_p0377a23║者，謂無妙覺之明故。以就通相言之，故當此識。然
X25n0491_p0377a24║根本無明，其有二義：所謂迷真、執妄也。迷真者，即
X25n0491_p0377b01║真心本不生滅，德相業用，量過塵沙。日用不知，如
X25n0491_p0377b02║狂如醉。若貧女宅中寶藏，窮子衣內明珠。雖有如
X25n0491_p0377b03║無，枉受艱苦。故華嚴云：於第一義不了，名曰無明。
X25n0491_p0377b04║執妄者，妄即五蘊。色之與心，如幻如化，本無實體。
X25n0491_p0377b05║眾生認此為自身心，計虗為實，故名執妄。故圓覺
X25n0491_p0377b06║經云：妄認四大為自身相，六塵緣影為自心相。乃
X25n0491_p0377b07║至結云：由此妄有，輪轉生死，故名無明。然此二義，
X25n0491_p0377b08║遞互相成。舉一則兼，未嘗獨立。但若執妄，必須迷
X25n0491_p0377b09║真。但若迷真，必須執妄。譬如有人，迷東必執西，亦
X25n0491_p0377b10║互相成立。思之可見。
X25n0491_p0377b11║△二、明習妄流轉。
X25n0491_p0377b12║【疏】由是惑業襲習，報應綸輪，塵沙劫波，莫之遏絕。
X25n0491_p0377b13║【記】疏由是下，二、明習妄流轉，即當妄法生起第二
X25n0491_p0377b14║門展轉枝末也。○由是等者，由，因也。是，此也。因此
X25n0491_p0377b15║迷真成識，現起世間一切境界。緣此境界，起惑造
X25n0491_p0377b16║業，受報無窮。○此中惑、業、報、應四字，但是三道。然
X25n0491_p0377b17║此三法，諸教之中，有名三障，障聖道故。或名三道，
X25n0491_p0377b18║引心邐迤至業報故。或名三雜染，以性不清淨故。
X25n0491_p0377b19║又此三障，更相由藉，由煩惱故起惡業，由惡業因
X25n0491_p0377b20║緣故得苦果。○初言惑者，即煩惱也。品類即根本
X25n0491_p0377b21║及隨。根本有六，謂貪、瞋、癡、慢、疑、惡見。隨煩惱有二
X25n0491_p0377b22║十，謂忿、恨、覆、惱、嫉、慳，乃至散亂、不正知等。若以要
X25n0491_p0377b23║言之，不出根本中三，謂貪、瞋、癡。即此三種，便能成
X25n0491_p0377b24║就三界世間。故華嚴云：由貪、瞋、癡，發身、口、意，作諸
X25n0491_p0377c01║惡業，無量無邊等。此惑因起，由前無明迷平等理，
X25n0491_p0377c02║妄認五蘊身心，即此身心是過患根本。故肇公云：
X25n0491_p0377c03║約天地為高下，約日月為東西，約身為彼此，約心
X25n0491_p0377c04║為是非。老子亦云：吾有大患，為吾有身。及吾無身，
X25n0491_p0377c05║吾有何患？故知此身是一切過患根本。既執之為
X25n0491_p0377c06║有，遂分自他。依此身心，起諸煩惱。於一切順情境
X25n0491_p0377c07║上，起於貪心。於一切違情境上，起於瞋心。以護自
X25n0491_p0377c08║身，將為主宰也。於此二中，不知是妄，任運而起，乃
X25n0491_p0377c09║名為癡。此等煩惱，究其所因，皆從根本無明而有
X25n0491_p0377c10║也。○次云業者，然業雖無量，統唯有三，謂善、惡、不
X25n0491_p0377c11║動也。由前貪瞋熾盛，發動身口，作諸惡業，即身三、
X25n0491_p0377c12║口四、意三等十惡業也。或有稍知因果，貪來生榮
X25n0491_p0377c13║樂之事，即翻惡為善，持不殺等五八十戒，即善業
X25n0491_p0377c14║也。或厭下苦麤障，欣上淨妙離，脩有漏禪定，名不
X25n0491_p0377c15║動業。然此三種業，雖勝劣不同，皆由迷心所造，俱
X25n0491_p0377c16║有漏攝。故圓覺經中結三業云：皆輪迴故，不成聖
X25n0491_p0377c17║道。由是則知前之三業，皆依煩惱所成也。○言報
X25n0491_p0377c18║應者，應即是報。既有業種，蘊在藏識，因緣會時，必
X25n0491_p0377c19║須受報。涅槃經云：非空非海中，非入山石間，無有
X25n0491_p0377c20║地方所，脫之不受報。尚書云：天作孽，猶可違。自作
X25n0491_p0377c21║孽，不可逭。由是有業，必有報應。然若推諸業，體相
X25n0491_p0377c22║都無，及受報時，未嘗差錯。惡因苦果，善因樂果，如
X25n0491_p0377c23║影如響，的無差謬。然泛論果報，六道不同。以類收
X25n0491_p0377c24║之，但唯三種，謂苦、樂、捨。由前惡業為因，則感三塗
X25n0491_p0378a01║苦報，謂地獄、餓鬼、畜生也。由前善業為因，即感人
X25n0491_p0378a02║天樂報，謂四洲六欲也。由前不動業為因，即感上
X25n0491_p0378a03║界差別之報，即色無色界也。然於三界之中，所受
X25n0491_p0378a04║苦樂之身，是別業正報。所居勝劣器界，即共業依
X25n0491_p0378a05║報。正報有生老病死，依報有成住壞空。器界空而
X25n0491_p0378a06║復成，有情死而還生。無始至今，聯緜不絕。迷惑耽
X25n0491_p0378a07║戀，誠可悲夫。故法華云：三界無安，猶如火宅。由是
X25n0491_p0378a08║報因業感，業由惑成，惑因無明。無明無始，一念妄
X25n0491_p0378a09║有也。則知三界六道，有情無情，究其所從，皆因夢
X25n0491_p0378a10║識而有。○襲習綸輪者，襲謂承襲，即相續義。由惑
X25n0491_p0378a11║發業，業能招苦，次第相續故。習謂熏習，即相斆義。
X25n0491_p0378a12║意明惑業，念念斆學，念念熏習。故唯識云：由諸業
X25n0491_p0378a13║習氣，二取習氣俱，故名為習。然此二義，必互相資。
X25n0491_p0378a14║謂相續故相斆，相斆故相續，故云襲習。故唯識云：
X25n0491_p0378a15║前異熟已盡，復生餘異熟也。譬如有人，習儒學文。
X25n0491_p0378a16║由承襲於儒故，方能學習於文。又由學習於文故，
X25n0491_p0378a17║方能承襲於儒也。相資之義，豈不昭然。綸即綸緒
X25n0491_p0378a18║也。謂眾生業種，雖復無邊，終不一時受六道報。報
X25n0491_p0378a19║有次緒，故名綸緒也。然有兩意：一如人負債，強者
X25n0491_p0378a20║先牽故。二如人種物，潤者先生故。輪謂輪轉。謂生
X25n0491_p0378a21║已復死，死已還生，生死不停，故名輪轉。或天上死，
X25n0491_p0378a22║人間生。人間死，畜生生等。故無常經云：循環三界
X25n0491_p0378a23║內猶如汲井輪。然此二義亦互相資，由綸緒故輪
X25n0491_p0378a24║轉，由輪轉故綸緒也。其猶繰繭抽絲，由彼絲輪轉
X25n0491_p0378b01║而不止，故使絲緒起之不絕；亦由絲緒起之不絕，
X25n0491_p0378b02║故使絲輪轉而不止。或可淪子，其義亦通，即沒溺
X25n0491_p0378b03║義也。謂於生死大河長受沒溺，故云淪。涅槃經云：
X25n0491_p0378b04║若有眾生樂諸有為，造作諸業，是人迷失真常，是
X25n0491_p0378b05║名暫出還沒。疏中且用輪字。如向所說，惑業則言
X25n0491_p0378b06║其襲習，報應則言其綸輪。然二二對辨，亦互相資。
X25n0491_p0378b07║謂由惑業襲習，故使報應綸輪；實由報應綸輪，故
X25n0491_p0378b08║令惑業襲習。斯則乘因感果，依果造因，因果相資，
X25n0491_p0378b09║以之不絕。此即十二因緣前前為因，後後為果之
X25n0491_p0378b10║義。故唯識頌云：由諸業習氣二取習氣俱前異熟
X25n0491_p0378b11║已盡復生餘異熟。○或曰：如是起惑造業，受報輪
X25n0491_p0378b12║轉，時劫長短耶？故次云塵沙劫波，莫之遏絕也。塵，
X25n0491_p0378b13║即碎十方世界之微塵。沙，即殑伽河中如麵之沙。
X25n0491_p0378b14║謂此河周四十里，沙細如麵。劫波者，梵音，此云時
X25n0491_p0378b15║分。大劫小劫，長時短時，延促雖殊，通名時分。莫之
X25n0491_p0378b16║者，猶不能也。遏絕者，止滅也。意言六道眾生，起惑
X25n0491_p0378b17║造業，受生輪轉已來，將一沙為一劫波，沙盡而劫
X25n0491_p0378b18║波不盡。又將一塵為一劫波，塵盡而劫波無盡。塵
X25n0491_p0378b19║沙有限，劫波無窮，相續至今，不能止之滅之，故云
X25n0491_p0378b20║莫之遏絕也。
X25n0491_p0378b21║【記】然此二段，字句雖多，若論實事，不過五字，謂心、
X25n0491_p0378b22║識、惑、業、報。其餘並是顯敘真妄，成立輪迴之辭。意
X25n0491_p0378b23║謂本是一心，不覺成識，起惑造業，生死無窮。是故
X25n0491_p0378b24║如來現身說教，故大科云起教緣也。
X25n0491_p0378c01║△二、別明說教之意二：初、敘說阿含之意，二、敘說
X25n0491_p0378c02║般若之意。初、敘說阿含之意二：初、正敘，二、結判。初、
X25n0491_p0378c03║正敘二。初現身。二設教。初現身。
X25n0491_p0378c04║【疏】故我滿淨覺者，現相人中。
X25n0491_p0378c05║【記】疏故我下，二、別明說教之意。如法華經云：我以
X25n0491_p0378c06║佛眼觀見六道眾生貧窮無福慧入生死嶮道相
X25n0491_p0378c07║續苦不斷乃至為是眾生故而起大悲心等。文二：
X25n0491_p0378c08║一、敘說阿含之意，二：一、正敘。今初，兩句標佛現身
X25n0491_p0378c09║也。○故者，所以義。我即指佛也。言滿淨者，揀異分
X25n0491_p0378c10║淨，以佛無明永盡，無念之極故。覺即覺悟，者即指
X25n0491_p0378c11║人，謂佛是覺悟之人也。若梵語菩提，此翻為覺，斯
X25n0491_p0378c12║則約法。梵語佛陀，此云覺者，斯則約人。今此辨人，
X25n0491_p0378c13║故言覺者。亦可滿字是總，淨覺為別。者字屬人，即
X25n0491_p0378c14║明如來是滿淨。滿覺之者，揀諸聖人覺淨未滿，唯
X25n0491_p0378c15║佛如來三障都盡，三覺俱圓，故號如來為滿淨覺
X25n0491_p0378c16║者。若以此二望眾生、二乘、菩薩、諸佛及本性，料揀
X25n0491_p0378c17║有兩種四句：一者眾生不淨，二乘菩薩分淨，諸佛
X25n0491_p0378c18║滿淨，本性但淨。二者眾生不覺，二乘菩薩分覺，諸
X25n0491_p0378c19║佛滿覺，本性但覺。今於此二四句中，皆當第三也。
X25n0491_p0378c20║○現相者，即化身相也。人中者，即現化之處也。唯
X25n0491_p0378c21║向人中示相者，天上著樂，無由發心。三塗極苦，正
X25n0491_p0378c22║當難處。唯於人中，苦樂相兼。對苦必能發心，所以
X25n0491_p0378c23║佛出現化。天上如病未發，豈須針艾？三塗似膏肓
X25n0491_p0378c24║之病，不足醫治。人中如小瘵所縈，堪可與藥。故佛
X25n0491_p0379a01║出現。然如來現相，總有四種：謂他受用、報身、大化、
X25n0491_p0379a02║小化、隨類化身等。今明說此教者，即小化身也。然
X25n0491_p0379a03║有八相：謂一、從兜率天退，二、入胎，三、住胎，四、出胎，
X25n0491_p0379a04║五、出家（年十九），六、道成（年二十五），七、轉法輪（經五十五年），八、入
X25n0491_p0379a05║涅槃（年八十）。此論現身，但明成道之相。次明說法，即
X25n0491_p0379a06║轉法輪相。佛成道之相，身長丈六，紫磨金容，項佩
X25n0491_p0379a07║圓光，胸題卍字，三十二相，八十種好，八部擁衛，四
X25n0491_p0379a08║眾欽崇，巍巍峨峨，光映日月。德相繁廣，不可具陳。
X25n0491_p0379a09║此小化身，其相劣弱。若望受用，即雲泥有殊。故法
X25n0491_p0379a10║華經說：長者脫珍御服，著弊垢衣。珍御之服，以喻
X25n0491_p0379a11║受用之身。弊垢之衣，即況紫磨金體。葢以眾生垢
X25n0491_p0379a12║重，不堪見勝妙之身。既不能見，亦無所聞，則於眾
X25n0491_p0379a13║生都無利益。大悲接物，故現小化。亦如法華經說：
X25n0491_p0379a14║窮子見父踞師子牀，寶几承足，富貴殊勝，威德特
X25n0491_p0379a15║尊。窮子見之，竊作是念：此或是王，或是王等，非我
X25n0491_p0379a16║傭力得物之處。長者見子，默而識之。乃至云：即脫
X25n0491_p0379a17║瓔珞細軟上服嚴飾之具，更著麤弊垢膩之衣，右
X25n0491_p0379a18║手執持除糞之器。以此方便，得近窮子。此喻如來
X25n0491_p0379a19║隱彼勝身，現於劣相也。
X25n0491_p0379a20║△二設教
X25n0491_p0379a21║【疏】先說生滅因緣，令悟苦集滅道。
X25n0491_p0379a22║【記】疏先說下，正明設教。以此方佛事，藉以音聲，若
X25n0491_p0379a23║無言教，現相何益？○教先設小，後方說大。或曰：此
X25n0491_p0379a24║明般若，何論小乘？答：雖同佛言，有深有淺，若不對
X25n0491_p0379b01║辯，安知淺深？○然一代佛教，不出大乘、小乘，乃至
X25n0491_p0379b02║圓宗，亦大乘攝。其所宗者，皆宗因緣。雖則同宗因
X25n0491_p0379b03║緣，於中淺深有異。小乘即生滅因緣，大乘即無性
X25n0491_p0379b04║因緣。無性因緣者，如中論云：因緣所生法，我說即
X25n0491_p0379b05║是空。空即無性義也。今明小乘，故云生滅因緣。生
X25n0491_p0379b06║滅因緣者，諸法緣會即生，緣離即滅。既生既滅，足
X25n0491_p0379b07║知無常。然則不無生滅之法，以有法執故也。然佛
X25n0491_p0379b08║出世，先說小者，有二對治。故說生滅，對治凡夫外
X25n0491_p0379b09║道執我。我是主宰義。既言生滅，則知無主。無主無
X25n0491_p0379b10║宰，則無我也。說因緣，對治外道自然之計。外道所
X25n0491_p0379b11║執，多執神我。有作受故，兼執自然。既言因緣，則非
X25n0491_p0379b12║神我自然也。為治此二，是故先說生滅因緣。即佛
X25n0491_p0379b13║初成道，始從鹿苑度五俱輪，次度舍利弗、目連、迦
X25n0491_p0379b14║葉三兄弟等。於十二年間所說，即諸部阿含等經
X25n0491_p0379b15║是也。○令悟等者，佛說此法，意令眾生悟四真諦
X25n0491_p0379b16║也。此有兩種因果，謂集是世間因，苦是世間果。道
X25n0491_p0379b17║是出世因，滅是出世果也。苦即三苦、八苦。三苦謂
X25n0491_p0379b18║苦苦、壞苦、行苦。八苦謂生、老、病、死、求不得、五陰盛、
X25n0491_p0379b19║愛別離、怨憎會。集即業惑，如逐妄中說。滅即有餘、
X25n0491_p0379b20║無餘二種涅槃，入經可見。道即八正道，謂正見、正
X25n0491_p0379b21║思惟、正語、正業、正命、正精進、正念、正定也。諦者，誠
X25n0491_p0379b22║實義。如世間苦集，逼迫和合，事無虗謬，名為實義。
X25n0491_p0379b23║非謂不生不滅名實，即說苦定苦、集定集等。以是
X25n0491_p0379b24║義故，四皆實也。故遺教經云：日可令冷，月可令熱，
X25n0491_p0379c01║佛說苦諦實，苦不可令樂。即如佛於鹿苑，為五比
X25n0491_p0379c02║丘三轉四諦法輪之例也。三轉者，一、示相轉。示謂
X25n0491_p0379c03║顯示苦行相等，令其悟解，云此是苦，此是集等。二、
X25n0491_p0379c04║勸修轉。勸謂誡勸，令其修斷，云此是苦，汝須知。此
X25n0491_p0379c05║是集，汝須斷等。三、作證轉。作證謂引己所作，令其
X25n0491_p0379c06║信受，云此是苦，我已知。此是集，我已斷等。意言我
X25n0491_p0379c07║已知、已斷、已修、已證，汝等斆我當知、當斷、當修、當
X25n0491_p0379c08║證。如是說已，一類小根之人，如言啟悟，厭生死苦，
X25n0491_p0379c09║樂求涅槃，發心進修，作五停心等七種方便，斷三
X25n0491_p0379c10║界四諦下，分別麤惑，得初果證。乃至進修，漸斷三
X25n0491_p0379c11║界俱生細惑，證餘三果，得阿羅漢。則令世間因亡
X25n0491_p0379c12║果喪，出世間因生果證。法華云：為求聲聞者，說應
X25n0491_p0379c13║四諦法，度生老病死，究竟涅槃。是故疏云：先說生
X25n0491_p0379c14║滅因緣，令悟苦集滅道。
X25n0491_p0379c15║△二、結判。
X25n0491_p0379c16║【疏】既除我執，未達法空。
X25n0491_p0379c17║【記】疏既除下，二、結判。○我執者，即於五蘊總相，計
X25n0491_p0379c18║有主宰，名為我執。若一一推求色等性中，不見我
X25n0491_p0379c19║體，名為我空。○若見五蘊之法實有體性，名為法
X25n0491_p0379c20║執。若了五蘊如幻如化，從緣無性，名為法空。○既
X25n0491_p0379c21║除者，已盡也。以小乘人聞說生滅因緣，不執於我，
X25n0491_p0379c22║故云既除我執。○未達者，以未聞說無性因緣，猶
X25n0491_p0379c23║計蘊法為實，故云未達法空。○若具言之，合云既
X25n0491_p0379c24║除我執，已達我空，未達法空，未除法執。今則上執
X25n0491_p0380a01║下空，文影略故。又除我執，便是已達我空。未達法
X25n0491_p0380a02║空，便是未除法執故也。
X25n0491_p0380a03║△二、敘說般若之意二：初、總示大部，二、別示今經。
X25n0491_p0380a04║初、總示大部二：初、敘教釋意，二、顯瑞彰會。初、敘教
X25n0491_p0380a05║釋意二。初敘教。二釋意。初敘教。
X25n0491_p0380a06║【疏】欲盡病根，方談般若。
X25n0491_p0380a07║【記】疏欲盡下。二、敘說般若意二：一、總示大部二：一、
X25n0491_p0380a08║敘教釋意。○病根者，喻法執也。如人有病，令人不
X25n0491_p0380a09║安。如木有根，能生枝葉。意云：二執如病，令諸眾生
X25n0491_p0380a10║不得安樂。若取法執為病，病即是根，持業釋也。若
X25n0491_p0380a11║取我執為病，是病之根，即依主釋。今則病通二執，
X25n0491_p0380a12║根喻法執，以能、所依二體異故。我是能依，法是所
X25n0491_p0380a13║依。以能從所生，故能非根，根唯局所也。由是凡夫
X25n0491_p0380a14║有我執，必兼有法執。二乘有法執，不必具我執。又
X25n0491_p0380a15║二乘無我執，則未必無法執。菩薩無法執，則必無
X25n0491_p0380a16║我執。如因迷杌，方可見人等。○般若即慧也。為顯
X25n0491_p0380a17║此法，故遺言成教。教即文字，般若即觀照、實相二
X25n0491_p0380a18║般若也。今約佛論，故通法、教，俱名般若也。此中意
X25n0491_p0380a19║云：如來意欲盡眾生有執之病根，方談空宗之般
X25n0491_p0380a20║若。然大乘教法無量無邊，何故此中唯談般若？謂
X25n0491_p0380a21║正能破執。大乘初門，二執若除，真性自現。故唯談
X25n0491_p0380a22║此，除其病也。故古德云：華嚴經如治國之法，養性
X25n0491_p0380a23║之藥。般若教如定亂之將，治病之藥。二經既爾，餘
X25n0491_p0380a24║可例知。
X25n0491_p0380b01║△二、釋意。
X25n0491_p0380b02║【疏】心境齊泯，即是真心；垢淨雙亡，一切清淨。
X25n0491_p0380b03║【記】心境等者。然佛初說小乘心境俱有，說大乘法
X25n0491_p0380b04║相即境空心有，說般若教即心境俱空。今正明此，
X25n0491_p0380b05║故云齊泯。心即心心所法，境即諸識相分。心通能
X25n0491_p0380b06║變能緣，境通本質影像。心境等亡，故云齊泯。謂約
X25n0491_p0380b07║徧計，則都無所有，如繩上蛇；約依他，則緣無自性，
X25n0491_p0380b08║如麻上繩。由心故境，由境故心，境滅心空，心如境
X25n0491_p0380b09║謝。然諸法雖多，不出心境，心境既泯，則一切皆泯
X25n0491_p0380b10║也。心經亦云：無眼、耳、鼻、舌、身、意，無色、聲、香、味、觸、法，
X25n0491_p0380b11║無眼界乃至無意識界等。故云齊泯。○即是真心
X25n0491_p0380b12║者，顯非斷滅。恐聞一切諸法，泯之皆無。諸法既無，
X25n0491_p0380b13║應成斷滅。故此顯云即是真心。然此心與上心字
X25n0491_p0380b14║不同。上是緣生妄心，即前夢識也。此是常住真心，
X25n0491_p0380b15║即前鏡心也。為揀別故，故特言真。以一切諸法，皆
X25n0491_p0380b16║依此心。若離此心，無別有法。故經云：一切世界，因
X25n0491_p0380b17║果微塵，因心成體。心之所現，名曰依他。執之為實，
X25n0491_p0380b18║乃名徧計。依計既泯，即是圓成。如繩依麻，有蛇託
X25n0491_p0380b19║繩生。繩蛇既亡，則麻著矣。○此是疏主出般若之
X25n0491_p0380b20║密意。若據經文，即但言諸法皆空，不言即是真心。
X25n0491_p0380b21║故下文云：離一切相，即名諸佛。文雖不彰，義實如
X25n0491_p0380b22║此。若法性宗，即直於諸法空處，顯出真心。故圓覺
X25n0491_p0380b23║經云：種種幻化，皆生如來圓覺妙心，猶如空華，從
X25n0491_p0380b24║空而有。乃至云：諸幻盡滅，覺心不動。故云即是真
X25n0491_p0380c01║心也。○垢淨雙亡者。上言心境染淨已含，文未顯
X25n0491_p0380c02║彰，故重明也。意云：非但無諸有漏心境之法，若於
X25n0491_p0380c03║法中，染淨之法亦復不有。為對治垢染，方彰淨法
X25n0491_p0380c04║之名。所治之垢既亡，能治之淨何立？如無慳貪，布
X25n0491_p0380c05║施亦遣等。則知若理若智，若因若果，一切行位諸
X25n0491_p0380c06║對治門，悉皆不有，垢淨並無，故曰雙亡。故心經云：
X25n0491_p0380c07║無無明，亦無無明盡等。○一切清淨者，此淨與上
X25n0491_p0380c08║淨字不同。上即對染之淨，此名真空曰淨。以聲聞
X25n0491_p0380c09║怖空，故言清淨。清淨即空義也。大般若中，或則云
X25n0491_p0380c10║空，或言清淨。然萬法雖多，不出心境，恐收不盡。又
X25n0491_p0380c11║約垢淨重明，斯則是法皆攝，竟無所遺，故言一切
X25n0491_p0380c12║也。故大般若云：善現！般若波羅蜜多清淨，故色清
X25n0491_p0380c13║淨，乃至諸佛無上菩提，悉皆清淨。○又非謂泯却
X25n0491_p0380c14║心境，顯真心了，然後亡垢淨，顯真空。此乃文家成
X25n0491_p0380c15║隔句對。若欲順義，應云：心境齊泯，垢淨雙亡，一切
X25n0491_p0380c16║清淨，即是真心。理則明矣。謂真心之中，本無心境
X25n0491_p0380c17║垢淨等法，名之為空。非謂無於心法，成於斷滅。故
X25n0491_p0380c18║唯識頌云：初即相無性，次無自然性，後由遠離前，
X25n0491_p0380c19║所執我法性。此諸法勝義，亦即是真如，常如其性
X25n0491_p0380c20║故，即唯識實性。○然此與前迷真習妄，正為翻對。
X25n0491_p0380c21║若無前意，焉起此文？
X25n0491_p0380c22║△二、顯瑞彰會二。初顯瑞。二彰會。初顯瑞。
X25n0491_p0380c23║【疏】三千瑞煥。
X25n0491_p0380c24║【記】疏三千下。二、顯瑞彰會。○三千即三千大千世
X25n0491_p0381a01║界，如下所明。瑞即祥瑞煥明也。佛說此經之時，放
X25n0491_p0381a02║大光明，照三千界，靡不煥然。復現種種奇異之事，
X25n0491_p0381a03║有此祥瑞，故云三千瑞煥。故大般若經第一云：爾
X25n0491_p0381a04║時世尊於師子座上，自敷尼師壇，結加趺坐，入等
X25n0491_p0381a05║持王三昧，安詳而起。一一身分，各放六十百千俱
X25n0491_p0381a06║胝那庾多光，各照三千大千世界。乃至云：令此世
X25n0491_p0381a07║界六種變動，盲者得視，聾者得聞等。又云：其諸天
X25n0491_p0381a08║人，佛神力故，各見於佛正坐其前，咸謂如來獨為
X25n0491_p0381a09║說法。
X25n0491_p0381a10║△二彰會。
X25n0491_p0381a11║【疏】十六、會彰。
X25n0491_p0381a12║【記】十六、會彰者。然般若類有八部，謂大品、小品、放
X25n0491_p0381a13║光、光讚、道行、勝天王、文殊問、金剛。唐譯六百卷，二
X25n0491_p0381a14║百七十五品，總一十六分。前五無名，後十一分有
X25n0491_p0381a15║名。前六分品，後十不分品。即初分七十九品，第二
X25n0491_p0381a16║分八十五品，第三三十一品，第四二十九品，第五
X25n0491_p0381a17║二十四品，第六勝天王般若分一十七品，第七曼
X25n0491_p0381a18║殊室利分，第八那伽室利分，第九能斷金剛分，第
X25n0491_p0381a19║十般若理趣分，第十一施波羅蜜多分，十二淨戒，
X25n0491_p0381a20║十三安忍，十四精進，十五靜慮，十六般若。即大明
X25n0491_p0381a21║度無極經四卷，同前五分。濡首菩薩無上清淨分
X25n0491_p0381a22║衛經二卷，即第九分。實相般若，即第十分。道行、小
X25n0491_p0381a23║品各十卷，同第四分。光讚十卷，放光三十卷，大品
X25n0491_p0381a24║三十卷，皆同第二分。然上諸本，開合大部，文勢、次
X25n0491_p0381b01║緒、事理，一一皆同。但廣略之異，唯仁王一本，不在
X25n0491_p0381b02║八部之中。
X25n0491_p0381b03║△二、別示今經二。初略標指。二廣序讚。初略標指。
X25n0491_p0381b04║【疏】今之所傳，即第九分。
X25n0491_p0381b05║【記】疏今之下，二、別示今經二：初、略標指，如文。
X25n0491_p0381b06║△二、廣序讚二：初、序歎幽玄，二、引文結顯。初、序歎
X25n0491_p0381b07║幽玄二：初、具序一經詮旨，二、結歎四法幽玄。初、具
X25n0491_p0381b08║序一經詮旨三：初、正敘，二、反顯，三、順結。初、正敘二：
X25n0491_p0381b09║初、就本經以敘歎，二、約二論以敘歎。初、就本經以
X25n0491_p0381b10║敘歎二：初、敘詮旨以歎經，二、舉慧福以彰相。初、
X25n0491_p0381b11║敘詮旨以歎經。
X25n0491_p0381b12║【疏】句偈隱略，旨趣深微。
X25n0491_p0381b13║【記】二、廣序讚二：一、序歎幽玄二：一、具序一經詮旨。
X25n0491_p0381b14║三句偈下，一、正序。○句有文句、義句，今通此二。偈
X25n0491_p0381b15║謂積句所成，亦通此二。隱謂潛隱，即現在無文，如
X25n0491_p0381b16║經中多無所斷之疑文及其住名。略謂少也，即現
X25n0491_p0381b17║雖有文而不廣故，如經中唯有能斷之文及有住
X25n0491_p0381b18║義。○旨謂意旨，趣謂旨之所歸。徹理曰深，難覺曰
X25n0491_p0381b19║微。難覺有二意：一為文隱略故義趣難覺，二為徹
X25n0491_p0381b20║理故甚深難覺。○然隱略深微之相，即下所云：
X25n0491_p0381b21║△二、舉慧福以彰相。
X25n0491_p0381b22║【疏】慧徹三空，檀含萬行。
X25n0491_p0381b23║【記】慧即返流淨用。約斷執觀空，得名般若。正翻云
X25n0491_p0381b24║慧，不云智也。下釋題中，廣辯體相。三空者，即我空、
X25n0491_p0381c01║法空、俱空也。如下經云：無我相、人相等，即我空也。
X25n0491_p0381c02║我相即是非相等，即法空也。離一切相，即名諸佛，
X25n0491_p0381c03║是俱空也。二空可知。俱空有三說：一、別觀人、法，名
X25n0491_p0381c04║二空。同一剎那，雙觀人、法，曰俱空。二、即二執既遣，
X25n0491_p0381c05║二空亦遣，名俱空。三、即能、所遣時，慧亦無住，即與
X25n0491_p0381c06║本性相應。此時自無人、法二相及非法相等，名俱
X25n0491_p0381c07║空。徹謂透徹。慧是能徹，三空是所徹。般若照時，透
X25n0491_p0381c08║過三空之表，即與本源相應。以本心源非空非有，
X25n0491_p0381c09║為對人執，方說人空；為對法執，方說法空；為對二
X25n0491_p0381c10║執，方說俱空。即空是能對，執為所對。所對之執既
X25n0491_p0381c11║遣，能對之空亦除。空、執兩亡，方契本性。若住空境，
X25n0491_p0381c12║未曰相應，所以疏中特言慧徹。由是四加行位菩
X25n0491_p0381c13║薩，為取空相，不名見道。故唯識偈云：現前立少物，
X25n0491_p0381c14║謂是唯識性，以有所得故，非真住唯識。今既徹於
X25n0491_p0381c15║空相，能、所兼亡，即同唯識。見道頌云：若時於所緣，
X25n0491_p0381c16║智都無所得，爾時住唯識，離二取相故。○檀含萬
X25n0491_p0381c17║行者，梵音檀那，此云布施。含謂含攝萬行，即菩薩
X25n0491_p0381c18║所行之行，不唯於萬，今舉大數耳。以布施含於三
X25n0491_p0381c19║施，三施該於六度，六度包於萬行，以本望末，故曰
X25n0491_p0381c20║檀含萬行也。所以佛答脩行，唯言布施。故彌勒頌
X25n0491_p0381c21║云：檀義攝於六，資生無畏法，此中一二三，是名脩
X25n0491_p0381c22║行住。
X25n0491_p0381c23║△二、約二論以敘歎二：初、約無著論顯位，二、約天
X25n0491_p0381c24║親論斷疑。初、約無著論顯位。
X25n0491_p0382a01║【疏】住一十八處，密示階差。
X25n0491_p0382a02║【記】住一十八下，約二論以敘歎。○準無著論中，從
X25n0491_p0382a03║佛正說已下，乃至經終，分為十八住處。謂第一發
X25n0491_p0382a04║心住，乃至第十八上求佛地住，即是脩大乘行人，
X25n0491_p0382a05║從因至果安住之處。○密示階差者，謂隱密示現
X25n0491_p0382a06║行人脩行入位階降差別之相。以經中都無十八
X25n0491_p0382a07║住名，含有十八住義，以不顯配，故云密示。前後淺
X25n0491_p0382a08║深不同，故云階差也。然階差之相，在下正宗文前，
X25n0491_p0382a09║疏文具明。
X25n0491_p0382a10║△二、約天親論斷疑。
X25n0491_p0382a11║【疏】斷二十七疑，潛通血脉。
X25n0491_p0382a12║【記】斷二十七疑者，準天親論，從佛答三問畢，便躡
X25n0491_p0382a13║跡斷疑，乃至經終。二十七段，謂第一求佛行施住
X25n0491_p0382a14║相疑，乃至第二十七入寂如何說法疑。○潛通血
X25n0491_p0382a15║脉者，潛，謂潛闇；通，謂通流；血脉者，喻也。以經中多
X25n0491_p0382a16║分唯有能斷之語，而無所斷之言，由是文起孤然，
X25n0491_p0382a17║勢意斷絕。及尋經旨，皆有所因，文雖不彰，理且連
X25n0491_p0382a18║貫，以不明顯，故曰潛通。其猶人身血脉，外雖不彰，
X25n0491_p0382a19║內宛流注，約喻顯法，故曰潛通血脉也。此意見於
X25n0491_p0382a20║逐段敘疑之文。
X25n0491_p0382a21║△二反顯。
X25n0491_p0382a22║【疏】不先遣遣，曷契如如！
X25n0491_p0382a23║【記】疏不先下，二、反顯。○不先遣遣者，即反顯慧徹
X25n0491_p0382a24║三空之義。謂二執為所遣，二空為能遣。又二空為
X25n0491_p0382b01║所遣，俱空為能遣。以俱空遣二空，空病亦空，故云
X25n0491_p0382b02║遣遣。如圓覺云：應當遠離一切幻化虗妄境界，由
X25n0491_p0382b03║堅執持遠離心故。心如幻者，亦復遠離。遠離為幻，
X25n0491_p0382b04║亦復遠離。離遠離幻，亦復遠離。○曷契如如者，曷，
X25n0491_p0382b05║何也；契，合也。如如者，即上三空之表，本源真性也。
X25n0491_p0382b06║二空破執，執喪空明，空病亦空，方契本源真性也。
X25n0491_p0382b07║意云：若不先遣，遣即滯有滯空，何能契合真如本
X25n0491_p0382b08║性？○然此語勢，亦是御注序文，彼云：咸歸遣遣之
X25n0491_p0382b09║旨，盡入如如之妙。
X25n0491_p0382b10║△三、順結。
X25n0491_p0382b11║【疏】故雖䇿修，始終無相。
X25n0491_p0382b12║【記】疏故雖下，三、順結。○如經中度四生即是䇿，脩
X25n0491_p0382b13║無生可度即是無相。行六度即是䇿，修不住相布
X25n0491_p0382b14║施等即是無相。如是類例，徧於經中。然度生脩行，
X25n0491_p0382b15║合是有相。今以無生可度，無住布施，無法可說，無
X25n0491_p0382b16║我修善，故順經宗無相之義。○一經前後無不談
X25n0491_p0382b17║此，故曰始終。又因心果心咸皆如是，斯則正䇿脩
X25n0491_p0382b18║時無相，正無相處䇿脩，非謂前後始終皆爾。
X25n0491_p0382b19║△二、結歎四法幽玄三。初正結歎。二示難了。三彰
X25n0491_p0382b20║謬解。初正結歎。
X25n0491_p0382b21║【疏】由斯教理皆密，行果俱玄。
X25n0491_p0382b22║【記】疏由斯下，二、結歎四法幽玄三：一、正結歎。若據
X25n0491_p0382b23║前正敘歎中，約教義分能詮、所詮。今於所詮之中，
X25n0491_p0382b24║別開行、果，即四法足矣。○然教密如前，句偈隱略；
X25n0491_p0382c01║理密如前，旨趣深微。行果二玄，前文未顯，故宜別
X25n0491_p0382c02║明。○行玄者，夫菩薩行不出二種，謂隨相行、離相
X25n0491_p0382c03║行也。隨相即同前䇿修，離相即同前無相。玄者，妙
X25n0491_p0382c04║也。若二行抗行，或先或後，不名為玄。二行同時，不
X25n0491_p0382c05║相妨閡，乃名為玄。若唯隨相，即同凡夫。若唯離相，
X25n0491_p0382c06║即同二乘。二行相資，宛符中道，即觀空而萬行沸
X25n0491_p0382c07║騰，涉有而一道清淨，是菩薩行矣。○果玄者，果即
X25n0491_p0382c08║佛果也。此中佛果總有二種，所謂真身、應身。應身
X25n0491_p0382c09║有相，真身無相。玄者，若二身各異，相無相殊，不名
X25n0491_p0382c10║為玄。以相即無相，無相即相，真應無閡，故曰玄也。
X25n0491_p0382c11║所以經中若以相觀佛，則是人行邪道，不以具足
X25n0491_p0382c12║相發心，則墮斷滅。以此真身、應身不一不二，故使
X25n0491_p0382c13║然也。○由斯者，因此也。即正指說此一卷經是密
X25n0491_p0382c14║是玄也。此則結指前文之所明，標為後說之所以
X25n0491_p0382c15║也。
X25n0491_p0382c16║△二、示難了。
X25n0491_p0382c17║【疏】致使口諷牛毛，心通麟角。
X25n0491_p0382c18║【記】疏致使下，二、示難了。○致，遂也。使，令也。由前四
X25n0491_p0382c19║法幽玄之故，遂令諷誦甚多，而解者極少。口諷，即
X25n0491_p0382c20║讀誦其文也。牛毛，喻其多也。妙解經意，乃名心通。
X25n0491_p0382c21║麟者，瑞獸，君聖則現。角者，麟唯一角，喻悟者少也。
X25n0491_p0382c22║此有兩重相望，以論多少，謂麟比牛而已少，角比
X25n0491_p0382c23║毛而又少，意謂讀誦者多中之多，通悟者少中之
X25n0491_p0382c24║少。
X25n0491_p0383a01║△三、彰謬解二：初、不符聖旨，二、正是邪謬。
X25n0491_p0383a02║【記】疏或配下，三、彰謬解。前四句，即但不符聖旨，別
X25n0491_p0383a03║作意度，不得圓暢，雖非邪僻，亦名謬解。後二句，胸
X25n0491_p0383a04║談臆注，正是邪謬。前言心通者少，不通者多，此之
X25n0491_p0383a05║三類，即是不通之相也。
X25n0491_p0383a06║△初、不符聖旨二：初、乖宗，二、迷派。
X25n0491_p0383a07║【記】此前兩家，皆先敘因，然後結過。
X25n0491_p0383a08║△初、乖宗二。初敘因。二結過。初敘因。
X25n0491_p0383a09║【疏】或配入名相。
X25n0491_p0383a10║【記】配入名相者，謂有疏將法相名句配入其中。
X25n0491_p0383a11║△二、結過。
X25n0491_p0383a12║【疏】著事乖宗。
X25n0491_p0383a13║【記】此則貪著其事，好尚法相也。如下經云：凡夫之
X25n0491_p0383a14║人，貪著其事。○乖宗者，以經宗無相真空，既以法
X25n0491_p0383a15║相解之，寧契經旨，以不順理，名之為乖。
X25n0491_p0383a16║△二、迷派二。初敘因。二結過。初敘因。
X25n0491_p0383a17║【疏】或但云一真。
X25n0491_p0383a18║【記】但云一真者。但，猶獨也。以聞說此經是空無相
X25n0491_p0383a19║宗，則首末作離心離境空無相道理，一味銷釋，故
X25n0491_p0383a20║云一真。
X25n0491_p0383a21║△二、結過。
X25n0491_p0383a22║【疏】望源迷派。
X25n0491_p0383a23║【記】望源迷派者，望謂瞻望，源謂水生之處也。迷謂
X25n0491_p0383a24║昏迷，派謂流派。路分曰岐，水分曰派。意云：此經雖
X25n0491_p0383b01║宗無相，而文義千差。今雖符大底宗源，而全乖差
X25n0491_p0383b02║別義理，故云望源迷派已。○斯言乃是曉公起信
X25n0491_p0383b03║序文，今雖用之，而意異彼。彼則以一心為源，隨緣
X25n0491_p0383b04║生滅為派。此則以經宗為源，義理為派。故不同也。
X25n0491_p0383b05║△二、正是邪謬
X25n0491_p0383b06║【疏】其餘胸談臆注，不足論矣。
X25n0491_p0383b07║【記】其餘等者，前則各有一長，此乃都來邪僻；前則
X25n0491_p0383b08║依人依教，此乃率意推胸。率爾疎謬之言，放曰胸
X25n0491_p0383b09║談臆注，不堪採覽，置之言外，故云不足論矣。○就
X25n0491_p0383b10║中此釋字內，偏多疏主云：予久志斯經，徧詢諸疏，
X25n0491_p0383b11║親見數十本。或假託金剛藏，或云志公，或云傅大
X25n0491_p0383b12║士，或云達磨，或云五祖，或題自名，皆好紙好墨，裝
X25n0491_p0383b13║飾甚華。其中文義，總不堪採。如釋舍衛國云：衛者，
X25n0491_p0383b14║百靈衛護。舉一例諸，首末皆爾。苟有無眼愚人，不
X25n0491_p0383b15║能甄別，寶為至妙，誠可悲哉！故云胸談等。
X25n0491_p0383b16║【記】若將源派約迷不迷，前後相望，有其四句：一、迷
X25n0491_p0383b17║源不迷派，即配入名相者；二、迷派不迷源，即但云
X25n0491_p0383b18║一真者；三、源派俱迷，即胸談臆注也；四、源派俱不
X25n0491_p0383b19║迷，即不不攻異端，是此疏也。
X25n0491_p0383b20║△二、引文結顯。
X25n0491_p0383b21║【疏】河沙珍寶，三時身命，喻所不及，豈徒然哉！
X25n0491_p0383b22║【記】疏河沙下。二、引文結顯。○河沙珍寶者，即經云：
X25n0491_p0383b23║如恒河中所有沙，有如是等恒河，是諸恒河沙寧
X25n0491_p0383b24║為多不？乃至此福德勝前福德。○三、時身命者，即
X25n0491_p0383c01║經云：須菩提！若有善男子、善女人，初日分以恒河
X25n0491_p0383c02║沙等身命布施，乃至何況書寫、受持、讀誦、為人解
X25n0491_p0383c03║說。○喻所下，有二意：一、即於此內外二財，喻之不
X25n0491_p0383c04║及。二、即如下文云：我念過去無量阿僧祗劫，於然
X25n0491_p0383c05║燈佛前，乃至譬喻所不能及。含茲二意，故云喻所
X25n0491_p0383c06║不及。○豈徒然哉者，豈者，可也。徒者，空也。意云可
X25n0491_p0383c07║空如此也。意謂此經句偈隱略，旨趣深微，尋波討
X25n0491_p0383c08║源，卒難得意。儻悟玄理，隨分受持，得福德多，不可
X25n0491_p0383c09║思議。既若如此，非聖智不能造其源，常情之流，豈
X25n0491_p0383c10║合措意。此文意含兩勢，一驗凡心不曉，二驗持者
X25n0491_p0383c11║福多也。
X25n0491_p0383c12║△二、述造疏意二：初、示疏論師承有據，二、示名題
X25n0491_p0383c13║義意在下。初、示疏論師承有據二：初、示論師承斥
X25n0491_p0383c14║他添削，二、示今述解不攻異端。初、示論師承斥他
X25n0491_p0383c15║添削二：初、示論可宗，二、斥其違論。初，示論可宗。
X25n0491_p0383c16║【疏】且天親無著，師補處尊。
X25n0491_p0383c17║【記】疏且天親下，二、述造疏意二：一、示疏論師承有
X25n0491_p0383c18║據二：一、示論師承斥他添削。○梵語提婆盤豆，此
X25n0491_p0383c19║云天親，是地前四加行位菩薩，即無著弟也。○無
X25n0491_p0383c20║著，梵語阿僧佉，是初地菩薩，即天親兄也。○補處，
X25n0491_p0383c21║即彌勒菩薩，見在兜率天上。次補佛處，號曰當來
X25n0491_p0383c22║下生彌勒尊佛。以二菩薩依稟彌勒菩薩偈頌，造
X25n0491_p0383c23║論解經，故云師補處尊。下懸談廣明。
X25n0491_p0383c24║△二、斥其違論。
X25n0491_p0384a01║【疏】後學何疑，或添或棄。
X25n0491_p0384a02║【記】後學下，斥其違。論即無著、天親之後，製疏之者
X25n0491_p0384a03║也。何疑者，責辭也。添即前云配入名相者，於本論
X25n0491_p0384a04║外，加以大小乘法相行位，故云添。棄即前云但云
X25n0491_p0384a05║一真者，棄却兩論，別自解釋也。○不知彼人云我
X25n0491_p0384a06║勝菩薩，為復不知菩薩所造論耶？若言不是我勝
X25n0491_p0384a07║菩薩，亦非不知造論。但以志道參玄，忘言取意，截
X25n0491_p0384a08║徑修進，不務枝流，誰有心力尋於論文者？即應責
X25n0491_p0384a09║之曰：尋論釋經，則推無心力。推胸率意，心力何多？
X25n0491_p0384a10║且者，約截之辭。以不論所餘截徑而斥意云：今不
X25n0491_p0384a11║論你有理無理，且論主是入位上流，復從彌勒所
X25n0491_p0384a12║受義句。此葢佛佛相傳，展轉師授。你之後學，何得
X25n0491_p0384a13║固違而自率意耶？一是凡聖愚智懸隔，二是師父
X25n0491_p0384a14║之言。背智率愚，悖師無禮。如父有所作，子乃故違，
X25n0491_p0384a15║豈合天道耶？故此引師以斥也。
X25n0491_p0384a16║△二、示今述解不攻異端二：初、對非顯是，二、出其
X25n0491_p0384a17║因由。初、對非顯是。
X25n0491_p0384a18║【疏】故今所述，不攻異端。
X25n0491_p0384a19║【記】疏故今下，二、明今述解，不攻異端。今初兩句，對
X25n0491_p0384a20║非顯是。○故今者，由菩薩展轉相授，所以今之述
X25n0491_p0384a21║作，不攻異端。攻謂攻擊，異謂別異，端即端倪，即顯
X25n0491_p0384a22║諸家却是異端也。故云對非顯是。故論語云：攻乎
X25n0491_p0384a23║異端，斯害也已。注云：善道有統，故殊塗而同歸，異
X25n0491_p0384a24║端不同歸也。
X25n0491_p0384b01║△二、出其因由
X25n0491_p0384b02║【疏】疏是論文，乳非城內。
X25n0491_p0384b03║【記】疏是下二句，出其因由。既用本論釋經，不攻異
X25n0491_p0384b04║端明矣。○乳非下，引經喻。涅槃第十云：復次善男
X25n0491_p0384b05║子！如牧牛女，為欲賣乳，貪多利故，加二分水，轉復
X25n0491_p0384b06║賣與餘牧牛女。彼牧牛女得已，復加二分水，轉賣
X25n0491_p0384b07║與近城女人。彼女得已，復加二分水，賣與城中女
X25n0491_p0384b08║人。彼女得已，復加二分水，詣市賣之。時有一人，為
X25n0491_p0384b09║子納婦，當須好乳，以待賓客，至市欲買。是賣乳者，
X25n0491_p0384b10║多索價數。是人答言：汝乳多水，不直爾許之直。今
X25n0491_p0384b11║我贍待賓客，是故當取。取已還家，煑用作麋，而無
X25n0491_p0384b12║乳味。然於苦味中，千倍為勝。何以故？乳之為味，諸
X25n0491_p0384b13║味中最。善男子！我涅槃後，正法未滅，餘八十年，爾
X25n0491_p0384b14║時是經，於閻浮提，當廣流布。是時當有諸比丘，抄
X25n0491_p0384b15║略是經，分作多分，抄前著後，抄後著前，前後著中，
X25n0491_p0384b16║中著前後，雜以世語，錯定是經，令多眾生，不得正
X25n0491_p0384b17║見。如彼女人，展轉賣乳，乃至成麋，而無乳味。然彼
X25n0491_p0384b18║經意，以喻涅槃。此借用之，以喻般若。此中城內之
X25n0491_p0384b19║言，語稍漫通。今取最初新搆之乳，未加水者，以為
X25n0491_p0384b20║喻也。或曰：此中豈無疏主自語，應同添水乳耶？答：
X25n0491_p0384b21║不然。雖有自言，但是連合前後，或引文之端，皆從
X25n0491_p0384b22║本義，而非添也。
X25n0491_p0384b23║△二示名題義意在下。
X25n0491_p0384b24║【疏】纂要名意及經題目，次下即釋，無煩預云。
X25n0491_p0384c01║【記】疏纂要下，二、示名題義意。在下諸家至此，皆略
X25n0491_p0384c02║判經題，今務簡削，繁下文委釋。
X25n0491_p0384c03║△三、解本文二：初、偈文歸請，二、開章正釋。初、偈文
X25n0491_p0384c04║歸請二：初、歸敬三寶，二、祈願利生。
X25n0491_p0384c05║【記】三、解本文。二。初、偈文歸請。將欲製疏，恐未上符
X25n0491_p0384c06║下合，故歸請也。意云：法華經說：假使滿世間，皆如
X25n0491_p0384c07║舍利弗，盡思共度量，不能測佛智。聖智尚難圖度，
X25n0491_p0384c08║凡心豈可測量？由是祈請加護，冀無紕繆。於中，前
X25n0491_p0384c09║三句歸敬三寶，後一句祈願利生。
X25n0491_p0384c10║△初、歸敬三寶二。初能歸至誠。二正舉三寶。初
X25n0491_p0384c11║能歸至誠。
X25n0491_p0384c12║【疏】稽首。
X25n0491_p0384c13║【記】初二字能歸至誠。○稽者，稽也。首即頭也。尚書
X25n0491_p0384c14║云：稽首拜手。注云：稽首，謂首至地也。拜手，首至手
X25n0491_p0384c15║也。今則屈頭至地，稽留少時，表敬之甚也。又禮有
X25n0491_p0384c16║三種，謂下揖，中跪，上稽首。今則上禮，表無慢心。○
X25n0491_p0384c17║然能歸之人，必具三業，表佛有天眼、天耳、他心知
X25n0491_p0384c18║故。謂以身業歸，表佛有天眼見。以口業歸，表佛有
X25n0491_p0384c19║天耳聞。以意業歸，表佛有他心知。又圓滿三業善
X25n0491_p0384c20║故，成就三輪因故。以未歸三寶之前，三業悉皆不
X25n0491_p0384c21║善。今歸三寶，故三業皆善也。三輪者，謂神通輪、記
X25n0491_p0384c22║心輪、教誡輪。因中身業歸果，獲神通輪。因中口業
X25n0491_p0384c23║歸果，獲教誡論。因中意業歸果，獲記心輪。據此，即
X25n0491_p0384c24║三業是因，三輪是果。三輪之因，依主釋也。今言稽
X25n0491_p0385a01║首，即當身業。但舉身業，餘者自具。謂稱三寶名，及
X25n0491_p0385a02║述所為事，即口業也。心不虔誠，寧肯歸禮，即意業
X25n0491_p0385a03║也。
X25n0491_p0385a04║△二、正舉三寶三：初、佛寶，二、法寶，三、僧寶。
X25n0491_p0385a05║【記】牟尼下，正舉三寶。謂佛、法、僧為福之田，三皆可
X25n0491_p0385a06║寶，故云三寶。帶數，釋也。○然有三種：一、住持，即塑
X25n0491_p0385a07║畵等像，佛也；三藏教文，法也；五眾和合，僧也。遵守
X25n0491_p0385a08║遺言，任持像法，名曰住持。二、別相者，佛即三身，法
X25n0491_p0385a09║即教理行果，僧即二乘菩薩。三、同體者，覺照名佛，
X25n0491_p0385a10║軌持名法，和合為僧。於中復有本性觀行融通之
X25n0491_p0385a11║異，皆一法上說之，故云同體。○於上三中，今所歸
X25n0491_p0385a12║者，即別相也。○五教之中，當其始教，以此經屬始
X25n0491_p0385a13║教故。今但取當宗之中，能說般若為佛，所說般若
X25n0491_p0385a14║為法，發起流通者為僧，故非餘教。
X25n0491_p0385a15║△初佛寶。
X25n0491_p0385a16║【疏】牟尼大覺尊。
X25n0491_p0385a17║【記】牟尼下，佛也。○梵音釋迦牟尼，此云能仁寂默。
X25n0491_p0385a18║能仁故，不住涅槃。寂默故，不住生死。又寂者，現相
X25n0491_p0385a19║無相。默者，示說無說。此則即真之應也。○大覺者，
X25n0491_p0385a20║覺即是佛，大揀餘聖。餘聖雖覺，未名為大。二乘偏
X25n0491_p0385a21║覺，菩薩分覺，皆非大也。唯佛如來，一覺永覺，無所
X25n0491_p0385a22║不覺，如大夢覺，如蓮華開，逈超群聖，故獨稱大。○
X25n0491_p0385a23║尊者，具上九號，為物所尊，下文廣辨。
X25n0491_p0385a24║△二法寶。
X25n0491_p0385b01║【疏】能開般若三空句。
X25n0491_p0385b02║【記】能開下，法也。○於中能字屬佛，開字通佛及法。
X25n0491_p0385b03║謂在佛為能開，在法為所開。般若三空句五字，唯
X25n0491_p0385b04║局法也。○然於此中，具教、理、行、果。般若，果也，以是
X25n0491_p0385b05║到彼岸慧故。三空，理也，句即教也。理、果，合論行也。
X25n0491_p0385b06║以慧照理，是菩薩行故。
X25n0491_p0385b07║△三僧寶。
X25n0491_p0385b08║【疏】發起流通諸上士。
X25n0491_p0385b09║【記】發起下，僧也。○發起上士，即須菩提，因興三問，
X25n0491_p0385b10║故佛說之。○流通上士，即是彌勒、無著、天親也。邐
X25n0491_p0385b11║迤解釋，方始弘傳。○上士者，高上之士也。或曰上
X25n0491_p0385b12║人，故馬鳴菩薩讚無常經歸敬偈云：八輩上人能
X25n0491_p0385b13║離染。或云大士，故大雲疏云：如斯大士皆歸命。斯
X25n0491_p0385b14║皆通用，故隨人稱。
X25n0491_p0385b15║△二、祈願利生
X25n0491_p0385b16║【疏】冥資所述契群機。
X25n0491_p0385b17║【記】疏冥資下一句，祈願利生也。○冥。闇。資，助也。所
X25n0491_p0385b18║述即此疏也。契，合也。群機即一切眾生也。○然資
X25n0491_p0385b19║助加護有二種：一即顯加，謂現身說法，有所見聞。
X25n0491_p0385b20║二即冥加，但得智力，無所視聽。今於二中，唯求冥
X25n0491_p0385b21║加也。以製疏釋經，唯藉智力，但得冥助，不須見聞。
X25n0491_p0385b22║以此經云：若以色見聲求，是行邪道。為順此教，故
X25n0491_p0385b23║不求顯。○然凡所設教，皆契理契機，今不言契理
X25n0491_p0385b24║者，以疏是論文已契理故。又疏主於二利中利他
X25n0491_p0385c01║偏甚，今唯言契機者，悲增之相也。
X25n0491_p0385c02║△二、開章正釋二。初標列章門。二依章正釋。初
X25n0491_p0385c03║標列章門。
X25n0491_p0385c04║【疏】將釋此經，未入文前，懸敘義門，略開四段：第一、辨
X25n0491_p0385c05║教起因緣，第二、明經宗體，第三、分別處會，第四、釋通
X25n0491_p0385c06║文義。
X25n0491_p0385c07║【記】將釋下，二、開章正釋。既蒙加祐，心通智明，約義
X25n0491_p0385c08║開章，遂申經旨。文二：初、標列章門。○將，猶欲也。○
X25n0491_p0385c09║此依崇聖寺塵外疏，唯開四門。若準大雲疏中，即
X25n0491_p0385c10║開六門：一、明經意，二、明宗旨，三、明經體，四、辨譯時，
X25n0491_p0385c11║五、解題目，六、釋經文。今雖四門，含六門義，謂此第
X25n0491_p0385c12║二攝彼二、三，第四攝彼五、六，其餘單攝，但小異耳。
X25n0491_p0385c13║△二、依章正釋四：初、辨教起因緣，二、明經宗體，三、
X25n0491_p0385c14║分別處會，四、釋通文義。初、辨教起因緣二：初、總論
X25n0491_p0385c15║諸教，二、別顯此經。初、總論諸教二：初、通赴機緣，二、
X25n0491_p0385c16║克就佛意。初、通赴機緣。
X25n0491_p0385c17║【疏】初中二。初總論諸教，謂酧因酬請，顯理度生也。
X25n0491_p0385c18║【記】二、依章，正釋二：初、總論諸教，如多藥共治一病；
X25n0491_p0385c19║二、別顯，則如一一藥各有功能也。初中二：初、通赴
X25n0491_p0385c20║機緣。○酬因者，酬謂酧報，因謂因地。以佛於因地
X25n0491_p0385c21║初發心時，希求無上正等菩提，遂啟四弘誓願：煩
X25n0491_p0385c22║惱無邊誓願斷，法門無邊誓願學，眾生無邊誓願
X25n0491_p0385c23║度，佛道無上誓願成。於此四中，三願皆畢，唯一未
X25n0491_p0385c24║圓。誓度眾生，眾生宛在。今雖證果，不捨因門，現身
X25n0491_p0386a01║說法，濟度群品，以報先願，故曰酬因。故法華云：我
X25n0491_p0386a02║本立誓願，欲令一切眾，如我等無異。如我昔所願，
X25n0491_p0386a03║今者已滿足，化一切眾生，皆令入佛道。○酬請者，
X25n0491_p0386a04║佛初成道，梵王、帝釋等請轉法輪。故法華云：爾時
X25n0491_p0386a05║諸梵王，及諸天帝釋，護世四天王，及大自在天，并
X25n0491_p0386a06║餘諸天眾，眷屬百千萬，恭敬合掌禮，請我轉法輪。
X25n0491_p0386a07║如來默然受請。既受其請，故始於鹿苑，終至鶴林，
X25n0491_p0386a08║四十九年說諸經教，救度眾生。故法華云即於波
X25n0491_p0386a09║羅奈，轉四諦法輪等也。○顯理度生者，此二相從
X25n0491_p0386a10║合說，然有通、別。通則佛以一音演說法，眾生隨類
X25n0491_p0386a11║各得解。別則說四諦法，顯生空理，度凡夫、外道。說
X25n0491_p0386a12║六波羅蜜，顯二空理，度不定性二乘，及利根凡夫，
X25n0491_p0386a13║令入大乘道。說一乘法，顯法界理，度定性、不定性
X25n0491_p0386a14║二乘，及地住菩薩，并上上利根凡夫，令入一乘究
X25n0491_p0386a15║竟佛道。
X25n0491_p0386a16║△二、克就佛意
X25n0491_p0386a17║【疏】若據佛本意，則唯為一大事因緣故出現於世，欲
X25n0491_p0386a18║令眾生開佛知見等。
X25n0491_p0386a19║【記】若據下，二、克就佛意。○唯為一大事等者，法華
X25n0491_p0386a20║經具云。諸佛世尊。唯為一大事因緣故。出現於世。
X25n0491_p0386a21║舍利弗。云何名諸佛世尊唯為一大事因緣故，出
X25n0491_p0386a22║現於世。諸佛世尊。欲令眾生開佛知見，使得清淨，
X25n0491_p0386a23║故出現於世。乃至欲令眾生入佛知見道，故出現
X25n0491_p0386a24║於世。準天長疏解云：佛之知見，非三非五，故云一。
X25n0491_p0386b01║廣博包含，故云大。諸佛儀式，說此化生，故云事。眾
X25n0491_p0386b02║生有此機，能感於佛，曰因。佛即應之，曰緣。故者，所
X25n0491_p0386b03║以義。由此一大事因緣，所以佛出於世。開、示、悟、入
X25n0491_p0386b04║者，此之四句，不出於二：初二句能化，後兩句所化。
X25n0491_p0386b05║能化有二，謂大開而曲示，此屬於佛。所化亦二，謂
X25n0491_p0386b06║始悟而終入，此屬眾生。若準法華論釋：開者，雙開
X25n0491_p0386b07║菩提、涅槃二無上果。示者，別示法身，顯三乘同體。
X25n0491_p0386b08║悟者，知義，別指報身，二乘不知，說令知故。入者，因
X25n0491_p0386b09║義，修因契入故。華嚴疏主解云：開者，開除惑障。示
X25n0491_p0386b10║者，示真實理。悟者，悟妄本空，了心體寂，只令悟上
X25n0491_p0386b11║真理。入者，冥於心體。石壁解云：一切眾生皆有佛
X25n0491_p0386b12║性，大開也。指云心中了了分明是佛性，曲示也。斬
X25n0491_p0386b13║新領解，決定印可不疑，始悟也。一切念想都亡，終
X25n0491_p0386b14║入也。諸家解釋，旨趣不同。白璧黃金，各為至寶。
X25n0491_p0386b15║△二、別顯此經二。初總標。二別列。初總標。
X25n0491_p0386b16║【疏】後別顯此經。五。
X25n0491_p0386b17║【記】疏後別顯者。近指一卷金剛，遠關諸部般若，以
X25n0491_p0386b18║同宗故。○意明有何所以說無相經。於中五段，具
X25n0491_p0386b19║列如疏。
X25n0491_p0386b20║△二、別列五：初、對治我、法二執，二、遮斷種、現二疑，
X25n0491_p0386b21║三、轉滅輕、重二業，四、顯示福、慧二因，五、發明真、應
X25n0491_p0386b22║二果。初、對治我、法二執三。初標。二釋三結。初標。
X25n0491_p0386b23║【疏】一、為對治我法二執故。
X25n0491_p0386b24║【記】初中三，初標。○對治者，如病設藥，義見序中。○
X25n0491_p0386c01║我執者，有二：一、凡夫情計我，即執五蘊總相，以為
X25n0491_p0386c02║主宰。二、外道神我，即蘊離蘊，或大或小，幽靈神聖，
X25n0491_p0386c03║動用難思，皆計為實，故云我執。○計一切法實有
X25n0491_p0386c04║體性，名為法執。○然佛說小乘已除我執，今說般
X25n0491_p0386c05║若重為此者，葢深必該淺也。由是正除法執，兼明
X25n0491_p0386c06║我空也。
X25n0491_p0386c07║△二、釋二：初、總標由執起障，二、別示二障過患。
X25n0491_p0386c08║初、總標由執起障。
X25n0491_p0386c09║【疏】由此二執，起煩惱、所知二障。
X25n0491_p0386c10║【記】由此下，二、釋二：初、總標由執起障。○煩惱即根
X25n0491_p0386c11║隨等，此依我執而起，如前逐妄中說。○所知，即根
X25n0491_p0386c12║本無明也。故起信論云：無明義者，名為智礙，即所
X25n0491_p0386c13║知障也。此依法執而起。
X25n0491_p0386c14║△二、別示二障過患二。初煩惱障。二所知障。初
X25n0491_p0386c15║煩惱障。
X25n0491_p0386c16║【疏】由煩惱障障心，心不解脫，造業受生，輪轉五道。
X25n0491_p0386c17║【記】由煩下，二、別示二障過患二：初、煩惱障。○心不
X25n0491_p0386c18║等者，心本清淨自在，功德妙用，過於塵沙。良由此
X25n0491_p0386c19║障覆蔽，不得顯現，故云心不解脫。解脫者，自在義。
X25n0491_p0386c20║○不唯令心不解脫，復能造業潤業。業即善惡不
X25n0491_p0386c21║動業也。○以有業因，必招果報，即受生也。○受生
X25n0491_p0386c22║之處，所謂五道。○生而復死，往而又來，故云輪轉。
X25n0491_p0386c23║輪轉之相，已如序中綸輪義也。○反推其源，即是
X25n0491_p0386c24║我執，故知我執是過患根本，故要除之。
X25n0491_p0387a01║△二、所知障
X25n0491_p0387a02║【疏】由所知障障慧，慧不解脫，不了自心，不達諸法性
X25n0491_p0387a03║相，縱出三界，亦滯二乘，不得成佛，故名障也。
X25n0491_p0387a04║【記】由所知下，二、所知障。○慧不等者，此即大乘深
X25n0491_p0387a05║慧，不論小乘淺慧。○此慧若發，照見五蘊皆空，唯
X25n0491_p0387a06║是心性。離自心外，無別有法。今為無明覆蔽，不得
X25n0491_p0387a07║開發。故華嚴云：若不了自心，云何知正道？彼由顛
X25n0491_p0387a08║倒慧，增長一切惡。○不達等者，然諸法性相，有別
X25n0491_p0387a09║有通。別則如水以濕為性，以動靜為相等。通則諸
X25n0491_p0387a10║法同以無為為性，有為為相。由無是慧，故不能了
X25n0491_p0387a11║之。○然了心即根本智，了性相即後得智。二智不
X25n0491_p0387a12║顯，葢由無明。無明不除，不成佛法。故云縱出三界，
X25n0491_p0387a13║亦滯二乘等。斯則雖出火宅，猶止化城，不到寶所。
X25n0491_p0387a14║○若反推其本，由於法執，將知法執是過患根本
X25n0491_p0387a15║也。
X25n0491_p0387a16║【記】然此二障，非謂抗行，皆由一心所為，但微著有
X25n0491_p0387a17║異。所知則細，煩惱則麤，麤細雖殊，都無別體。猶如
X25n0491_p0387a18║一水，起動成波，微著有異。於中亦有二義：纔動則
X25n0491_p0387a19║不能現像，同彼所知；猛盛則覆舟溺人，況於煩惱？
X25n0491_p0387a20║法喻相對，昭然可見。
X25n0491_p0387a21║【記】又心慧解脫，約人料揀，以成四句。謂心解脫，慧
X25n0491_p0387a22║不解脫，二乘也。心不解脫，慧解脫，大悲菩薩也。俱
X25n0491_p0387a23║解脫，佛也。俱不解脫，凡夫也。
X25n0491_p0387a24║△三、結。
X25n0491_p0387b01║【疏】二執若除，二障隨斷，為除二執，故說此經。
X25n0491_p0387b02║【記】疏二、執下，三、結。○以前推窮一切過患根本，是
X25n0491_p0387b03║其我法二執。二執若遣，二障即除。二障若除，則諸
X25n0491_p0387b04║過自滅。由是過患之源，即其二執。為除二執，故演
X25n0491_p0387b05║斯經。故知此經是大良藥。故心經云：般若波羅蜜
X25n0491_p0387b06║多是大神呪，是大明呪等。乃至云：能除一切苦，真
X25n0491_p0387b07║實不虗。○欲知此經除二執者，如經云：無我相、人
X25n0491_p0387b08║相、眾生相、壽者相，是除我執也。無法相，亦無非法
X25n0491_p0387b09║相，是除法執也。如此類例，徧於經中。
X25n0491_p0387b10║△二、遮斷種現二疑二。初標。二釋。初標。
X25n0491_p0387b11║【疏】二、為遮斷種現二疑故。
X25n0491_p0387b12║【記】疏二中二。初標，可知。
X25n0491_p0387b13║△二、釋二。初正釋。二指經。初正釋。
X25n0491_p0387b14║【疏】遮未起種子之疑，斷現起現行之疑。
X25n0491_p0387b15║【記】二、釋。○疑者，於理於事，猶豫不決。即心所法中，
X25n0491_p0387b16║煩惱一數。然有二種：一種子，二現行。種子，謂蘊在
X25n0491_p0387b17║藏識，未顯發者，名為未起。現行，謂動之於心，或形
X25n0491_p0387b18║之於口，名為現起。遮則遮其種子，不令起於現行。
X25n0491_p0387b19║斷則斷於現行，即自除其根本。其猶築堤防水，傾
X25n0491_p0387b20║津潑𦦨，其義可見。
X25n0491_p0387b21║△二、指經。
X25n0491_p0387b22║【疏】即經中答所問已，便躡跡節節斷疑，乃至經終，二
X25n0491_p0387b23║十七段。
X25n0491_p0387b24║【記】即經下，指經也。然準經即答三問已，展轉而斷，
X25n0491_p0387c01║起復連環，故云節節至二十七。○然遮斷之言，總
X25n0491_p0387c02║有兩意：一則經中有須菩提陳疑處是現行，即第
X25n0491_p0387c03║二、第十一、第十九。餘無問辭，皆種子也。二即當時
X25n0491_p0387c04║盡是現行，望於後代，總名種子。斯則斷現行時，即
X25n0491_p0387c05║是遮種子也。然二意中，後意稍切。故二十七疑，皆
X25n0491_p0387c06║言斷而不言遮也。
X25n0491_p0387c07║△三、轉滅輕重二業二。初標。二釋。初標。
X25n0491_p0387c08║【疏】三、為轉滅輕重二業故。
X25n0491_p0387c09║【記】疏三中二：初標。
X25n0491_p0387c10║△二、釋。
X25n0491_p0387c11║【疏】轉重業令輕受，滅輕業令不受。
X25n0491_p0387c12║【記】二、釋。○然汎論業有三種，謂善、惡、不動。受有三
X25n0491_p0387c13║時，謂現生、後。若今世造善惡，今世受苦樂者，名順
X25n0491_p0387c14║現報業。若今世造善惡，次生方受，名順生報業。若
X25n0491_p0387c15║今世造善惡，從第三生已去，乃至百千生方受，名
X25n0491_p0387c16║順後報業。今世有人造善惡業，目下無報，便疑無
X25n0491_p0387c17║因果者，良由不達此三時報也。故佛名經云：行善
X25n0491_p0387c18║之者，觸事轗軻。行惡之者，是事諧偶。致使世間愚
X25n0491_p0387c19║人，謂之善惡不分。我經中說有三種報，如上所敘。
X25n0491_p0387c20║今言轉滅者，三中唯轉惡業，以違理故，時則通三。
X25n0491_p0387c21║○然此惡業受報，準小乘宗說，有定、不定。如初篇
X25n0491_p0387c22║四重，名為定業。僧殘已下，名不定業。以此對時，應
X25n0491_p0387c23║成四句：謂時定、報不定、報定、時不定、俱定、俱不定。
X25n0491_p0387c24║若此經說者，則不然。以未入我法，名決定業。若入
X25n0491_p0388a01║我法，名不決定業。所言不定者，或輕或重，或受或
X25n0491_p0388a02║不受也。問：若然者，何以大般若中云：唯除決定業，
X25n0491_p0388a03║應受報耶？答：但轉重成輕，非令不受，故無違也。如
X25n0491_p0388a04║此經云：若有人受持讀誦此經，為人輕賤者，是人
X25n0491_p0388a05║先世罪業，應墮惡道。以今世人輕賤故，先世罪業，
X25n0491_p0388a06║則為消滅，當得阿耨菩提。○言先世者，有二意：一、
X25n0491_p0388a07║前生之前，名為先世。二、未持經前，名為先世。雖通
X25n0491_p0388a08║此二，後義為正也。今以三塗之業，用輕賤代之，令
X25n0491_p0388a09║報不定，生報現償，令時不定，此皆轉重令輕也。○
X25n0491_p0388a10║其滅輕不受，經則無文，經雖無文，義乃合有。然有
X25n0491_p0388a11║兩意：一者以重況輕，意云重業既轉之令輕，輕業
X25n0491_p0388a12║故宜不受。二則曾墮三塗之者，出在人中，猶有餘
X25n0491_p0388a13║業，即貧窮諸衰等苦，令既不墮三塗，則餘業必免，
X25n0491_p0388a14║亦是時報俱不定也。
X25n0491_p0388a15║△四、顯示福慧二因三。初標。二釋。三結。初標。
X25n0491_p0388a16║【疏】四、為顯示福慧二因故。
X25n0491_p0388a17║【記】疏四中三，初標。
X25n0491_p0388a18║△二、釋二。初未說失為凡小。二已說得為佛因。
X25n0491_p0388a19║初未說失為凡小。
X25n0491_p0388a20║【疏】佛成正覺，未說般若之前，眾生由無妙慧，施等住
X25n0491_p0388a21║相，皆成有漏，或滯二乘。
X25n0491_p0388a22║【記】二、釋二：初、未說失為凡小。○佛成正覺者，即菩
X25n0491_p0388a23║提樹下三十四心斷結五分法身，初圓示成正覺
X25n0491_p0388a24║也。○未說等者，即成道之後，十二年以前，但說人
X25n0491_p0388b01║天因果，及四諦緣生，未說三空般若。○無妙慧者，
X25n0491_p0388b02║妙慧，謂無相甚深般若也。此是法空之慧，以未說
X25n0491_p0388b03║般若，未顯法空，故無此慧也。○施等住相者，等於
X25n0491_p0388b04║戒忍等四，住於我人眾生等相，及住法非法相也。
X25n0491_p0388b05║○既住我法等相，則成世間因果，故皆有漏也。此
X25n0491_p0388b06║說凡夫依人天教者。○或滯二乘者，設有斷惑證
X25n0491_p0388b07║真，不無厭苦欣樂，縱出三界，亦墮聲聞、緣覺之地。
X25n0491_p0388b08║此依小乘教者。○若準凡夫，兼無麤慧，就勝通說，
X25n0491_p0388b09║故言無妙慧也。
X25n0491_p0388b10║△二、已說得為佛因二。初順釋。二反顯。初順釋。
X25n0491_p0388b11║【疏】故談般若，顯示妙慧為法身因，五度為應身因。
X25n0491_p0388b12║【記】疏故談下。二、已說得為佛因二：初、順釋。○即十
X25n0491_p0388b13║二年後，說諸部般若之教，詮顯妙慧。○妙慧即第
X25n0491_p0388b14║六般若波羅蜜。以法身是真如妙理，本不生滅，但
X25n0491_p0388b15║以煩惱覆之，名如來藏。若妙慧照破煩惱，真理顯
X25n0491_p0388b16║現，成大法身，故說妙慧為法身因也。○五度等者，
X25n0491_p0388b17║五度即施、戒、忍、進、定，應身即三十二相、八十種好、
X25n0491_p0388b18║紫磨金色之體也。此由積習五波羅蜜之所感得，
X25n0491_p0388b19║故言五度為應身因。
X25n0491_p0388b20║△二反顯。
X25n0491_p0388b21║【疏】若無般若，則施等五非波羅蜜不名佛因。
X25n0491_p0388b22║【記】疏若無下，二、反顯。○非波羅蜜等者，雖行施等，
X25n0491_p0388b23║由無慧導，皆成住相。由住相故，便成有漏。但成世
X25n0491_p0388b24║間善因樂果，故非佛因也。故菩提資糧論云：施戒
X25n0491_p0388c01║忍進定，及此五之餘，皆由智度故，波羅蜜所攝。
X25n0491_p0388c02║△三、結。
X25n0491_p0388c03║【疏】故須福慧二嚴，方成兩足尊矣。
X25n0491_p0388c04║【記】疏故須下，三、結。○福慧屬因，即五度、六度是能
X25n0491_p0388c05║嚴也。兩足是果，即真身、應身為所嚴也。然諸佛果
X25n0491_p0388c06║德，雖無量無邊，以要言之，不過此二。故法華云：如
X25n0491_p0388c07║其所得法，定慧力莊嚴，以此度眾生，自證無上道。
X25n0491_p0388c08║大意謂由無般若，致使施等非波羅蜜，不成佛因。
X25n0491_p0388c09║故須福慧二嚴，乃成兩足妙體。○然前五與第六，
X25n0491_p0388c10║互相資助，以真應二果，必須具故。其猶膠青彩色，
X25n0491_p0388c11║彩非膠而不著，膠非彩而無色，六非五而無相，五
X25n0491_p0388c12║非六而無因。如經云：應無所住，即修慧也。行於布
X25n0491_p0388c13║施，即修福也。又以無我、無人、無眾生、無壽者，即修
X25n0491_p0388c14║慧也。修一切善，即修福也。此例甚多。
X25n0491_p0388c15║△五、發明真應二果三。初標。二釋。三結。初標。
X25n0491_p0388c16║【疏】五、為發明真應二果故。
X25n0491_p0388c17║【記】疏五中三，初標。○真、應二果者，然諸經論皆說
X25n0491_p0388c18║三身。此中唯明二者，已合攝故。言三身者，即法、報、
X25n0491_p0388c19║化。如權宗所說：法身是理，無漏無為。報身是智，轉
X25n0491_p0388c20║識所成，有為無漏。雖證於理，智且非理，如日舍空。
X25n0491_p0388c21║由是理、智分為二也。化身是影，固宜不同。由此說
X25n0491_p0388c22║佛有三身也。今言二者，法、報合故。以智即是理，如
X25n0491_p0388c23║光即珠。是故合說為真身也。如淨名經云：佛身無
X25n0491_p0388c24║為，不墮諸數。豈言報體是有為耶？又涅槃經云：若
X25n0491_p0389a01║人言如來同有為者，死入地獄。是故此中不說於
X25n0491_p0389a02║三，但言二也。故智論云：佛有二身：一、真身，二、應身。
X25n0491_p0389a03║亦云生身、應身，皆化身也。○問：法報化等，皆是佛
X25n0491_p0389a04║身。法報既其不分，化體何故別說耶？答：法報皆實，
X25n0491_p0389a05║所以合論。化體唯虗，故宜別也。
X25n0491_p0389a06║△二、釋。
X25n0491_p0389a07║【疏】未聞般若之前，但言色相是佛，不知應化唯真之
X25n0491_p0389a08║影，不如實見真身應身。
X25n0491_p0389a09║【記】疏未聞下，二、釋。○謂十二年前小乘之人，唯取
X25n0491_p0389a10║三十二相金色之身以為真佛，不知更有真佛，故
X25n0491_p0389a11║云但言色相。○不知下。以未達法空，故不知此相
X25n0491_p0389a12║但是真身之中所現影像也。故唯識云：大圓鏡智
X25n0491_p0389a13║能現能生身土智影。既言是影，則知非真。故彌勒
X25n0491_p0389a14║頌云：應化非真佛，亦非說法者。○不知等者，若知
X25n0491_p0389a15║真身是實，應身是虗。又了相即無相，名為真身。無
X25n0491_p0389a16║相即相，名為應身。如是見者，名如實見。故華嚴云：
X25n0491_p0389a17║於實見真實，不實見不實，如是解法相，是則名為
X25n0491_p0389a18║佛。若不如是，名為不如實見。
X25n0491_p0389a19║△三、結。
X25n0491_p0389a20║【疏】故此發明二果，令知由前二因證得。
X25n0491_p0389a21║【記】疏故此下，三、結。○發明二果者，如經云：如來說
X25n0491_p0389a22║三十二相，即是非相者，發明真身也。是名三十二
X25n0491_p0389a23║相者，發明應身也。又云：則非具足色身，發明真身
X25n0491_p0389a24║也。是名具足色身，發明應身也。餘例此知。○二因
X25n0491_p0389b01║等者，真身由前慧因證得，應身由前福因證得也。
X25n0491_p0389b02║○前段中云故須福慧二嚴等，即是約果說因。今
X25n0491_p0389b03║云故此發明等，即是望因說果。如是說者，意令眾
X25n0491_p0389b04║生修二種因，證二種果也。
X25n0491_p0389b05║【記】然前五門，展轉相躡。謂說般若經，本除二執，故
X25n0491_p0389b06║有第一。二執雖遣，兩疑猶存，故有第二。縱使無疑，
X25n0491_p0389b07║爭奈先業，故有第三。惡業既滅，無漏因成，故有第
X25n0491_p0389b08║四。因既昭然，果證何遠，故有第五。由是一經大意，
X25n0491_p0389b09║極此五重矣。
X25n0491_p0389b10║△二、明經宗體二：初、總標別開，二、依開別釋。初、
X25n0491_p0389b11║總標別開。
X25n0491_p0389b12║【疏】第二、明經宗體。二。
X25n0491_p0389b13║【記】疏明經宗體者。宗即所詮，體即能詮。
X25n0491_p0389b14║△二、依開別釋二：初、明經宗，二、明經體。初、明經宗
X25n0491_p0389b15║二。初標。二釋。初標。
X25n0491_p0389b16║【疏】初宗。
X25n0491_p0389b17║【記】今初。宗者，尊也，重也。心，言之所尚也。然言由於
X25n0491_p0389b18║心故，故肇公云：情尚於空者，觸言而賓無。毛詩序
X25n0491_p0389b19║云：情動於中而形於言。餘皆例此。文二。
X25n0491_p0389b20║△二、釋二。初統明諸教。二別顯今經。初統明諸教。
X25n0491_p0389b21║【疏】統論佛教，因緣為宗。
X25n0491_p0389b22║【記】初、統明諸教。○然此方古今，教有三種，淺深既
X25n0491_p0389b23║異，所宗亦殊。一、儒教主，即文宣王，謂孔丘也。宗於
X25n0491_p0389b24║五常，仁、義、禮、智、信，意以修身慎行，理國理家，揚名
X25n0491_p0389c01║後代也。二、道教主，即玄元皇帝，謂老聃也。宗於自
X25n0491_p0389c02║然，自然即融蕩是非，齊平生死，終歸虗無也。三、釋
X25n0491_p0389c03║教主，即釋迦也。宗於因緣，意令識迷破惑，證真起
X25n0491_p0389c04║用也。是故疏云：因緣為宗。○然一代佛教，通宗因
X25n0491_p0389c05║緣，雖小乘生滅，大乘無性，淺深有異，大約統論，皆
X25n0491_p0389c06║因緣也。○然有二種：一世間，二出世間。世間有二：
X25n0491_p0389c07║一內，二外。外復有二：一謂種子為因，水土人時等
X25n0491_p0389c08║為緣，而芽得生。又泥團為因，輪繩陶師等為緣，而
X25n0491_p0389c09║器得成。二內謂無明為因，行支為緣，而生識等五
X25n0491_p0389c10║支，及生老死二支。前二器世間，後一即有情世間。
X25n0491_p0389c11║故知成此三界世間，只由因緣二字。二者出世間
X25n0491_p0389c12║有三種：一則本覺內熏為因，師教外熏為緣，而始
X25n0491_p0389c13║覺得生。二始覺為因，施等五度為緣，而佛果得成。
X25n0491_p0389c14║三則大悲為因，眾生為緣，而應化得興。故知出世
X25n0491_p0389c15║間一切淨妙等事，不出因緣二字。故法華云：佛種
X25n0491_p0389c16║從緣起，是故說一乘。中論云：未曾有一法，不從因
X25n0491_p0389c17║緣生。又云：我說是因緣，能滅諸戲論。○然統收世、
X25n0491_p0389c18║出世間一切諸法有義、空義、假義、中義，雖淺深不
X25n0491_p0389c19║同，皆墮因緣也。言有者，有生有滅也。謂諸法緣會
X25n0491_p0389c20║而生，緣離則滅。如馬勝比丘為舍利弗說偈曰：諸
X25n0491_p0389c21║法從緣生，緣離法即滅。如是滅與生，沙門如是說。
X25n0491_p0389c22║空者，既屬因緣，則知無體。無體即空義也。故中論
X25n0491_p0389c23║云：因緣所生法，我說即是空。假者，如鏡像水月，雖
X25n0491_p0389c24║則不實，緣會不得不現。故淨名云：是身如影，從業
X25n0491_p0390a01║緣現。中者，以假故非空，空故非假。非空非假，即空
X25n0491_p0390a02║即假，名為中義。故淨名云：說法不有亦不無，以因
X25n0491_p0390a03║緣故諸法生。又如中論都明有等四義云：因緣所
X25n0491_p0390a04║生法，我說即是空。亦名為假名，亦名中道義。即三
X25n0491_p0390a05║乘教中所說空、有、中、假等義，並不出因緣。故云佛
X25n0491_p0390a06║教統宗因緣也。
X25n0491_p0390a07║△二、別顯今經三：初、約法正立，二、約喻釋成，三、約
X25n0491_p0390a08║行結顯。
X25n0491_p0390a09║【記】疏別顯等者，所謂通中之別。隨何經中，所宗各
X25n0491_p0390a10║異，如華嚴法界、法華一乘、淨名不思議真如佛性
X25n0491_p0390a11║等也。文三：初、約法正立。
X25n0491_p0390a12║△初、約法正立。
X25n0491_p0390a13║【疏】別顯此經，則實相般若，觀照般若，不一不二，以為
X25n0491_p0390a14║其宗。
X25n0491_p0390a15║【記】然般若種類，諸說不同。準智度論，說有三種：一、
X25n0491_p0390a16║文字，即能詮教；二、觀照，即能觀智；三、實相，即所觀
X25n0491_p0390a17║境。羅什後來開為五種，謂於觀照中開出眷屬，即
X25n0491_p0390a18║隨行五蘊及煗等善根；於實相中開出境界，即俗
X25n0491_p0390a19║諦境。此五中，唯觀照、持業釋，餘皆依主。大雲解之，
X25n0491_p0390a20║五皆持業。謂文字性空，即般若故；眷屬、境界，同文
X25n0491_p0390a21║字故；實相，即是法身。起信論云：依此法身，說名本
X25n0491_p0390a22║覺故。然雖三雖五，三者為正。何則？般若所照，皆實
X25n0491_p0390a23║相故，不唯真如。故智論云：照色等空，即名實性。性
X25n0491_p0390a24║空實理，離於顛倒，非虗偽故。於空見空，亦名顛倒；
X25n0491_p0390b01║於空無著，乃是實法。色等虗偽，誑人眼根。故知但
X25n0491_p0390b02║約不顛倒、離虗偽，便為實相，則雙取真俗二諦為
X25n0491_p0390b03║一實相也。煗等眷屬，是慧性故；相應、隨行，俱觀照
X25n0491_p0390b04║故。故知觀照攝眷屬也。由是雖則說三，已攝於五。
X25n0491_p0390b05║既符智論，必契深經。故三為正。○然諸家立宗，或
X25n0491_p0390b06║唯觀照，或唯實相，此並未當。且此經所詮，一一離
X25n0491_p0390b07║相，豈唯觀照？又教化眾生，斷疑破執，豈唯實相？由
X25n0491_p0390b08║是今疏雙取為宗。○不一不二者，欲言其一，體用
X25n0491_p0390b09║有殊；欲言其二，寂照常俱，故非一二。
X25n0491_p0390b10║△二、約喻釋成。
X25n0491_p0390b11║【疏】以即理之智，觀照諸相，故如金剛，能斷一切。
X25n0491_p0390b12║【疏】即智之理，是為實相，故如金剛，堅牢難壞。
X25n0491_p0390b13║【記】疏以即下，二、約喻釋成，則顯雙取為正。且本舉
X25n0491_p0390b14║能堅、能利一金剛，以喻觀照、實相二種般若。若單
X25n0491_p0390b15║取觀照，則闕堅義；若單取實相，則闕利義。○又皆
X25n0491_p0390b16║言即者，釋成不二之相。以照而常寂，故理非智外。
X25n0491_p0390b17║寂而常照，故智非理外。既離理無智，離智無理，故
X25n0491_p0390b18║如金剛，即堅即利。
X25n0491_p0390b19║△三、約行結顯。
X25n0491_p0390b20║【疏】萬行之中，一一不得昧此，是故合之以為經宗。
X25n0491_p0390b21║【記】疏萬行下。三、約行結顯。○謂菩薩行中，必須具
X25n0491_p0390b22║此。若昧實相，則難亡分別，便成住相，即墮有漏。若
X25n0491_p0390b23║昧觀照，則闕智用，便滯偏空，同於二乘。故須二事
X25n0491_p0390b24║兼行，方契中道。此則如前行玄之義也。由是起信
X25n0491_p0390c01║論中，止觀合說；法華經內，定慧莊嚴。華嚴明定慧
X25n0491_p0390c02║二事，菩薩依賴；涅槃顯定慧不等，不見佛性。諸教
X25n0491_p0390c03║中說，無明邪見，自此而生。故華嚴疏云：萬行忘照
X25n0491_p0390c04║而齊修，頓漸無礙而雙入。皆此義也。
X25n0491_p0390c05║△二、明經體二。初標。二釋。初標。
X25n0491_p0390c06║【疏】二、體。
X25n0491_p0390c07║△二、釋三：初、標立，二、正釋，三、總結。初、標立。
X25n0491_p0390c08║【疏】文字般若，即是經體。
X25n0491_p0390c09║【記】二、體，分三。初、標立，可知。
X25n0491_p0390c10║△二、正釋二。初明具四法。二明攝所詮理。初明
X25n0491_p0390c11║具四法。
X25n0491_p0390c12║【疏】文字，即含聲名句文。
X25n0491_p0390c13║【記】文字下，二、正釋。○或曰：諸家所出教體，皆取聲
X25n0491_p0390c14║名句文，或通取所詮之法，今何單取文字耶？○由
X25n0491_p0390c15║是疏云：文字即含聲、名、句、文，此明具四法也。○聲
X25n0491_p0390c16║即言音名句文，三即聲上屈曲表示。名詮諸法自
X25n0491_p0390c17║性，句詮諸法差別，文即是字，為二所依也。○問：四
X25n0491_p0390c18║法之中，文字最居其末，云何攝聲等法耶？答：所以
X25n0491_p0390c19║能攝者，有二意：一、能顯文字，有其三處。謂心上顯，
X25n0491_p0390c20║即意識境。聲上顯，即耳識境。色上顯，即眼識境。今
X25n0491_p0390c21║取初者，故能攝之。二、有聲未必有名、句、文，有文則
X25n0491_p0390c22║必有聲、名、句。前前未必有後後，後後必有於前前。
X25n0491_p0390c23║如苗必有根，根未必有苗也。以是義故，故攝聲等。
X25n0491_p0390c24║△二、明攝所詮理。
X25n0491_p0391a01║【疏】文字性空，即是般若，無別文字之體。
X25n0491_p0391a02║【記】文字性空下，明攝所詮理也。謂依於般若，顯乎
X25n0491_p0391a03║文字，文字本空，即是般若，無別文字體也。然有二
X25n0491_p0391a04║意：一、體屬緣生，無自體故；二、非別有一法，為文字
X25n0491_p0391a05║體故。此皆意顯般若是文字體也。其猶鎔金成像，
X25n0491_p0391a06║像即是金也。
X25n0491_p0391a07║△三、總結。
X25n0491_p0391a08║【疏】故皆含攝，理無不盡，統為教體。
X25n0491_p0391a09║【記】疏故皆下，三、總結。○含攝之義，如上所明。能所
X25n0491_p0391a10║總該，故言理無不盡。此乃文字則該能詮盡，般若
X25n0491_p0391a11║則該所詮盡。詮旨既備，故云統為教體。
X25n0491_p0391a12║△三、分別處會二：初、總標別開，二、依開別釋。初、
X25n0491_p0391a13║總標別開。
X25n0491_p0391a14║【疏】第三、分別處會二。
X25n0491_p0391a15║【記】疏分別處，會文二。
X25n0491_p0391a16║△二、依開別釋二：初、總明佛說大部處會，二、別明
X25n0491_p0391a17║傳譯此卷時主。初、總明佛說大部處會二。初標。二
X25n0491_p0391a18║釋。初標。
X25n0491_p0391a19║【疏】初、總明佛說大部處會。
X25n0491_p0391a20║△二、釋二：初、總示大部，二、別顯此經。
X25n0491_p0391a21║【記】初中二：初、總示大部；此經下，二、別顯此經。
X25n0491_p0391a22║△初、總示大部二。初總標。二別列。初總標。
X25n0491_p0391a23║【疏】六百卷四處十六會說。
X25n0491_p0391a24║△二、別列。
X25n0491_p0391b01║【疏】一、王舍城鷲峰山七會（山中四會，山頂三會）；二、給孤獨園七
X25n0491_p0391b02║會；三、他化天宮摩尼寶藏殿一會；四、王舍城竹林園
X25n0491_p0391b03║白鷺池側一會。
X25n0491_p0391b04║△二、別顯此經。
X25n0491_p0391b05║【疏】此經則二處，第九會，第五百七十七卷。
X25n0491_p0391b06║【記】總可知。
X25n0491_p0391b07║△二、別明傳譯此卷時主二。初標。二釋。初標。
X25n0491_p0391b08║【疏】後別明傳譯此卷時主。
X25n0491_p0391b09║△二、釋三：初、正明東土翻譯前後，二、因辨西方解
X25n0491_p0391b10║釋異同，三、示今科判依據差別。初、正明東土翻譯
X25n0491_p0391b11║前後二：初、通辯諸譯，二、克示所傳。
X25n0491_p0391b12║【記】疏別明中，文三：初、正明東土翻譯前後二：初、通
X25n0491_p0391b13║辨諸譯。
X25n0491_p0391b14║△初、通辨諸譯二。初總標。二別列。初總標。
X25n0491_p0391b15║【疏】前後六譯。
X25n0491_p0391b16║△二、別列二。初列別名。二顯通號。初列別名。
X25n0491_p0391b17║【疏】一、後秦羅什。二、後魏菩提流支。三、陳朝真諦。四、隋
X25n0491_p0391b18║朝笈多。五、唐初玄奘。六、大周義淨。
X25n0491_p0391b19║【記】流支者，天平二年，於洛陽譯成十四紙，名金剛
X25n0491_p0391b20║般若。○真諦。太康元年，於金陵郡譯成十四紙，名
X25n0491_p0391b21║金剛斷割。○笈多。開皇十年，於洛陽譯成十六紙，
X25n0491_p0391b22║名金剛斷割。○玄奘。貞觀二十二年，於玉華宮譯
X25n0491_p0391b23║成十八紙，名能斷金剛。○義淨，證聖二年，於佛授
X25n0491_p0391b24║記寺，譯成十二紙，名能斷金剛。
X25n0491_p0391c01║△二顯通號。
X25n0491_p0391c02║【疏】上六人皆三藏。
X25n0491_p0391c03║△二克示所傳。
X25n0491_p0391c04║【疏】今所傳者，即羅什弘始四年於長安艸堂寺所譯。
X25n0491_p0391c05║【記】疏今所下，二、克示所傳。
X25n0491_p0391c06║△二、因辨西方解釋異同二：初、明偈受授，二、明論
X25n0491_p0391c07║異同。初、明偈受授二。初稟受彌勒。二轉授天親。
X25n0491_p0391c08║初稟受彌勒。
X25n0491_p0391c09║【疏】天竺有無著菩薩，入日光定，上昇兜率，親詣彌勒，
X25n0491_p0391c10║稟受八十行偈。
X25n0491_p0391c11║【記】疏天竺下，二、因辨西方解釋異同。
X25n0491_p0391c12║△二轉授天親。
X25n0491_p0391c13║【疏】又將此偈轉授天親。
X25n0491_p0391c14║【記】轉授天親者，有說云：以天親久習小乘，近從大
X25n0491_p0391c15║教，要滌情執，故轉授之。
X25n0491_p0391c16║△二、明論異同二：初、天親斷疑執，二、無著顯行位。
X25n0491_p0391c17║初、天親斷疑執。
X25n0491_p0391c18║【疏】天親作長行解釋，成三卷論，約斷疑執以釋。
X25n0491_p0391c19║△二、無著顯行位。
X25n0491_p0391c20║【疏】無著又造兩卷論，約顯行位以釋。
X25n0491_p0391c21║【記】斷疑執，顯行位，正宗文中可。見。
X25n0491_p0391c22║△三、示今科判依據差別二：初、正明科釋所依，二、
X25n0491_p0391c23║結成立題所以。初、正明科釋所依二：初、天親、無著，
X25n0491_p0391c24║二、餘論諸疏。初、天親無著。
X25n0491_p0392a01║【疏】今科經唯約天親，釋義即兼無著。
X25n0491_p0392a02║【記】疏今科下，三、示今科判依據差別二：初、正明科
X25n0491_p0392a03║釋所依。○兼無著者，以顯此疏正依天親，傍用無
X25n0491_p0392a04║著。
X25n0491_p0392a05║△二、餘論諸疏。
X25n0491_p0392a06║【疏】亦傍求餘論，採集諸疏。
X25n0491_p0392a07║【記】餘論諸疏，義見開題處。
X25n0491_p0392a08║△二、結成立題所以。
X25n0491_p0392a09║【疏】題云纂要，其在茲焉。
X25n0491_p0392a10║【記】疏題云下，二、結成立題所以。○不同。淨名集疏
X25n0491_p0392a11║備書四聖之名義，即如何晏集解論語，於孔安國、
X25n0491_p0392a12║馬融等注中，當者用之，不當者翦之。今疏亦爾，或
X25n0491_p0392a13║雙取以各有理，或共成一義，故兩存焉。
X25n0491_p0392a14║
X25n0491_p0392a15║金剛經疏記科會卷第一