X25n0491_p0433c14║
X25n0491_p0433c15║
X25n0491_p0433c16║金剛經疏記科會卷第六
X25n0491_p0433c17║唐　圭峰大師　疏
X25n0491_p0433c18║宋　長水大師　記
X25n0491_p0433c19║後學古杭雲棲釋大璸科會
X25n0491_p0433c20║△四、斷聲聞得果是取疑（疏）二：初、標章敘疑，二、依
X25n0491_p0433c21║經斷疑。初、標章敘疑三：初、標章，二、指疑起處，三、結
X25n0491_p0433c22║成疑。初標章。
X25n0491_p0433c23║【疏】四、斷聲聞得果是取疑。
X25n0491_p0433c24║【記】第四疏，初標章。
X25n0491_p0434a01║△二、指疑起處。
X25n0491_p0434a02║【疏】論云：向說聖人無為法，不可取說。
X25n0491_p0434a03║【記】向說下，指疑起處，此從第三中來。○不可取說
X25n0491_p0434a04║者，以前文云如來所說法，皆不可取，不可說。
X25n0491_p0434a05║△三、結成疑。
X25n0491_p0434a06║【疏】云何聲聞各取自果，如證而說？
X25n0491_p0434a07║【記】云何下，結成疑也。○前云一切賢聖通於三乘，
X25n0491_p0434a08║故疑聲聞得果是取。○如初果人證自初果，亦自
X25n0491_p0434a09║說言已證初果等。
X25n0491_p0434a10║△二、依經斷疑（經）四：初、入流果二：一、來果，三、不來
X25n0491_p0434a11║果，四、不生果。
X25n0491_p0434a12║【疏】斷疑之文四：初、入流果。
X25n0491_p0434a13║△初、入流果（疏）三：初、正釋經文，二、商較果證，三、結
X25n0491_p0434a14║斷疑情。初、正釋經文（經）四：初、問，二、答，三、徵，四、釋。
X25n0491_p0434a15║初、問。
X25n0491_p0434a16║須菩提！於意云何？須陀洹能作是念：我得須陀洹果。
X25n0491_p0434a17║不？
X25n0491_p0434a18║△二答
X25n0491_p0434a19║須菩提言：不也，世尊！
X25n0491_p0434a20║△三徵
X25n0491_p0434a21║何以故？
X25n0491_p0434a22║△四釋。
X25n0491_p0434a23║須陀洹名為入流而無所入，不入色、聲、香、味、觸、法，是
X25n0491_p0434a24║名須陀洹。
X25n0491_p0434b01║【記】入流果經。問意云：於汝意中如何？汝謂須陀洹
X25n0491_p0434b02║人，作念云得須陀洹果不？○答言：不也。○徵意云：
X25n0491_p0434b03║若如是者，以何義故，得名須陀洹？○釋意云：但約
X25n0491_p0434b04║不入色等境界，即名須陀洹。
X25n0491_p0434b05║【記】疏三：初、正釋經文。
X25n0491_p0434b06║【疏】須陀洹，此云入流，入聖人流故；亦云預流，預聖
X25n0491_p0434b07║人流故。
X25n0491_p0434b08║【記】入流者，四果名為聖人，今從凡夫剏入聖類，故
X25n0491_p0434b09║流類也。預，廁也。
X25n0491_p0434b10║【疏】秪由不入六塵，名入聖流，不是別有所入故。
X25n0491_p0434b11║【記】秪由下，釋得名所以。○入者，取著義。若取六塵，
X25n0491_p0434b12║即滯凡流。不取六塵，名入聖流。是知功過在人，不
X25n0491_p0434b13║在六塵境界。據此，則何有別法而為所入取？
X25n0491_p0434b14║【疏】論云：聖人得果，不取一法，不取六塵境界，故名
X25n0491_p0434b15║逆流。
X25n0491_p0434b16║【記】論云下，引證上義。○不取一法者，不唯六塵也。
X25n0491_p0434b17║○名逆流者，逆凡流也。謂若取六塵，即入凡流，逆
X25n0491_p0434b18║聖流。既不取著，即入聖流，逆凡流也。
X25n0491_p0434b19║【疏】乃至羅漢不取一法，以是義故，名阿羅漢。
X25n0491_p0434b20║【記】乃至下，例明餘果。○初果尚爾，況餘果耶？
X25n0491_p0434b21║△二、商較果證。
X25n0491_p0434b22║【疏】然非不取，無為自果。
X25n0491_p0434b23║【記】然非下，二、商較果證。○或問既皆不取，應亦不
X25n0491_p0434b24║證，故此釋也。
X25n0491_p0434c01║【疏】但於證時，離取我等煩惱，是故無如是心：我能
X25n0491_p0434c02║得果。
X25n0491_p0434c03║【記】但於下，轉釋。○意明但無取心，非謂不證。
X25n0491_p0434c04║【疏】若起如是心我能得果，即為著我等。
X25n0491_p0434c05║【記】若起下，反明。○凡夫著我，既由起心，聖人無我，
X25n0491_p0434c06║必不起也。
X25n0491_p0434c07║△三、結斷疑情。
X25n0491_p0434c08║【疏】故知得果是不取義，何得疑云是取？
X25n0491_p0434c09║【記】故知下，三、結斷疑情。○空生本謂證果是取，故
X25n0491_p0434c10║生疑。今明無取，方成證義，永異所疑也。
X25n0491_p0434c11║【記】若準斷疑，斯文已畢。以四果是小乘賢聖脩證
X25n0491_p0434c12║行位，是故經中具而明也。
X25n0491_p0434c13║【記】然此四果，復有四向，謂向於果故，即須陀洹向
X25n0491_p0434c14║等。
X25n0491_p0434c15║【記】於四果之中，初為見道，次二脩道，後一無學道。
X25n0491_p0434c16║【記】且初脩行，得入見道。謂十六心，斷三界四諦。下
X25n0491_p0434c17║八十八使，分別麤惑，得初果證。
X25n0491_p0434c18║【記】謂三界各有四諦。每諦下，各有煩惱，即貪、瞋、癡、
X25n0491_p0434c19║慢、疑、身見、邊見、邪見、見取、戒禁取。四諦之下，或具
X25n0491_p0434c20║或闕，故成八十八使。○雜心論云：苦下具一切，集
X25n0491_p0434c21║滅除三見，道除於二見，上界不行恚。○謂初句即
X25n0491_p0434c22║欲界苦諦，下全具十使。○次句即集滅二諦。下各
X25n0491_p0434c23║除三見，即身邊二見及戒禁取。○所以除此三者，
X25n0491_p0434c24║緣身是苦本，觀苦已，斷身見。○邊見依身而起，故
X25n0491_p0435a01║亦隨亡。○無戒禁取者，以集諦不計非道為道，滅
X25n0491_p0435a02║諦又非脩位，是故皆無戒禁取。○道當脩位，却或
X25n0491_p0435a03║有之，故不除矣，故云道除於二見，不除戒禁也。○
X25n0491_p0435a04║由是苦下，具十。集、滅二諦下，各七，通前即二十四。
X25n0491_p0435a05║道諦下，八，合三十二。○後句云：上界不行恚，即於
X25n0491_p0435a06║二四諦下，各除一瞋。每界各有二十八，共成五十
X25n0491_p0435a07║六。○兼下欲界三十二，即都合為八十八也。
X25n0491_p0435a08║【記】云何十六心？謂欲界四諦下，各一忍一智，以成
X25n0491_p0435a09║八心。又合上二界為一四諦，類下欲界觀斷，亦各
X25n0491_p0435a10║一忍一智，以成八心。二八即為十六心也。○忍即
X25n0491_p0435a11║無間道，是正斷惑時。智即解脫道，是斷了時。○所
X25n0491_p0435a12║謂苦法智忍苦法智，苦類智忍苦類智，乃至道法
X25n0491_p0435a13║智忍道法智，道類智忍道類智。○斷至十五心，道
X25n0491_p0435a14║類智忍，名初果向。○至第十六心道類智時，名證
X25n0491_p0435a15║初果，入於見道，為須陀洹。○分別麤惑，一時頓斷。
X25n0491_p0435a16║猶如劈竹，三節並開。○即以見諦八智為初果體。
X25n0491_p0435a17║【記】初果行相，略明如是。餘之三果，佇見次文。
X25n0491_p0435a18║△二、一來果（經）四：初、問，二、答，三、徵，四、釋。初問：
X25n0491_p0435a19║須菩提！於意云何？斯陀含能作是念：我得斯陀含果。
X25n0491_p0435a20║不？
X25n0491_p0435a21║△二答
X25n0491_p0435a22║須菩提言：不也，世尊！
X25n0491_p0435a23║△三徵
X25n0491_p0435a24║何以故？
X25n0491_p0435b01║△四釋。
X25n0491_p0435b02║斯陀含名一往來，而實無往來，是名斯陀含。
X25n0491_p0435b03║【疏】二、一來果，斯陀含，此云一來。
X25n0491_p0435b04║【記】一、來果經。問答及徵，意皆同上。○釋意明斯陀
X25n0491_p0435b05║含者，但於人間天上一度往來，雖復往來，實無往
X25n0491_p0435b06║來之者，只約此義，名斯陀含。
X25n0491_p0435b07║【疏】斷欲界六品脩惑。
X25n0491_p0435b08║【記】斷惑者，謂欲界脩惑有四，即貪、瞋、癡、慢。此是俱
X25n0491_p0435b09║生細惑，任運起者，障於脩道。以難斷故，分為九品，
X25n0491_p0435b10║所謂上上，乃至下下。此九品惑，二、三果人斷之。○
X25n0491_p0435b11║斷至五品，名二果。向斷六品盡，名第二果。故俱舍
X25n0491_p0435b12║云：斷至五，二向；斷六，一來果。
X25n0491_p0435b13║【疏】從此命終，一往天上，一來人間。
X25n0491_p0435b14║【記】一往等者，以九品脩惑，能潤欲界七生，謂上上
X25n0491_p0435b15║品潤兩生，次三各一生，次二品共一生。今斷六品
X25n0491_p0435b16║已損，六生猶殘，下三品潤欲界一生，是故一往天
X25n0491_p0435b17║上，更須一來人間受生，斷餘惑也。
X25n0491_p0435b18║【疏】便得阿羅漢果。
X25n0491_p0435b19║【記】便得等者。問：據此次第，合是第三，云何僭言便
X25n0491_p0435b20║得羅漢？答：所言便得羅漢等者，非謂踰越不證第
X25n0491_p0435b21║三，但約欲界惑盡，往而不來，望一去說，故云便得
X25n0491_p0435b22║等也。若改便得為直至，何也？餘下三品，一生斷盡，
X25n0491_p0435b23║便往羅漢，即不須前來和會也。
X25n0491_p0435b24║【疏】故名一來。
X25n0491_p0435c01║【記】故名下，結成第二果。○即以見道八品無為及
X25n0491_p0435c02║脩道六品無為為此果體。
X25n0491_p0435c03║【疏】而實無往來者，已悟無我，誰能往來！
X25n0491_p0435c04║【記】無我等者。由無我故，不計去來，非謂不去不來。
X25n0491_p0435c05║但不記去來之者，其猶魯般匠士，刻木為人，雖復
X25n0491_p0435c06║驅使往來，實無情慮所計。
X25n0491_p0435c07║△三、不來果（經）四：初、問，二、答，三、徵，四、釋。初問：
X25n0491_p0435c08║須菩提！於意云何？阿那含能作是念：我得阿那含果。
X25n0491_p0435c09║不？
X25n0491_p0435c10║△二答
X25n0491_p0435c11║須菩提言：不也，世尊！
X25n0491_p0435c12║△三徵
X25n0491_p0435c13║何以故？
X25n0491_p0435c14║△四釋。
X25n0491_p0435c15║阿那含名為不來，而實無不來，是故名阿那含。
X25n0491_p0435c16║【疏】三、不來果。
X25n0491_p0435c17║【記】不來果。經問答徵，意亦同上。○釋意云：阿那含
X25n0491_p0435c18║者，一往天上，更不再來，雖爾不來，亦無不來之者，
X25n0491_p0435c19║但約此義，名阿那含。
X25n0491_p0435c20║【疏】阿那含，此云不來，亦云不還。
X25n0491_p0435c21║【記】不來不還，葢是一義。
X25n0491_p0435c22║【疏】斷欲界九品脩惑盡。
X25n0491_p0435c23║【記】斷惑等者，謂前九品惑中，餘下三品，斷至八品，
X25n0491_p0435c24║名三果向；斷九品盡，名第三果。故俱舍云：斷惑七
X25n0491_p0436a01║八品，名第三果向；九品全斷盡，即得不還果。
X25n0491_p0436a02║【疏】命終一往天上，更不還來下界。
X25n0491_p0436a03║【記】更不還者。欲界脩惑，但餘三品，三品煩惱，共潤
X25n0491_p0436a04║一生。今已斷之，更無惑潤，杜絕紆絆，故無再來。
X25n0491_p0436a05║【疏】故云不來。
X25n0491_p0436a06║【記】故云下，結成第三果也。○即以見道八品無為
X25n0491_p0436a07║及修道九品無為為此果體。○此二三果人斷惑，
X25n0491_p0436a08║猶如截木橫斷，而已知之。
X25n0491_p0436a09║【疏】而實無不來，義同前釋。
X25n0491_p0436a10║【記】同前者，合云：已悟無我，誰能不來？
X25n0491_p0436a11║△四、不生果（疏）二：初、辨得名，二、正釋經。初、辨得名，
X25n0491_p0436a12║又二。初標科。二釋義。初標科。
X25n0491_p0436a13║【疏】四、不生果。
X25n0491_p0436a14║△二、釋義二。初總標。二別釋。初總標。
X25n0491_p0436a15║【疏】阿羅漢，此釋有三。
X25n0491_p0436a16║【記】四、不生下，二：初、辨得名。○三釋者，由是三義，故
X25n0491_p0436a17║存梵音。
X25n0491_p0436a18║△二、別釋三。初無賊。二不生。三應供。初無賊。
X25n0491_p0436a19║【疏】一、無賊，三界見修煩惱盡故。
X25n0491_p0436a20║【記】無賊者，意以煩惱為賊。謂斷人慧命，劫功德財，
X25n0491_p0436a21║致使行人失於聖道，流迸生死曠野，不達涅槃寶
X25n0491_p0436a22║所，為害頗深，故名為賊。○見修等者，謂上二界，各
X25n0491_p0436a23║有三種修惑，謂貪、癡、慢。此惑微細難除，故約八地
X25n0491_p0436a24║分之。每地分成九品，都合七十二品。每品各有一
X25n0491_p0436b01║無間，一解脫。斷至七十一品，名阿羅漢。向斷七十
X25n0491_p0436b02║二品惑盡，成阿羅漢。○此果斷惑，如登樓臺，漸陟
X25n0491_p0436b03║漸高。○見修合論兼欲界一地，總以八十九品無
X25n0491_p0436b04║為為此果體。
X25n0491_p0436b05║【記】若約四果有為出體者，即初果唯取道類智一
X25n0491_p0436b06║解脫道為體，第二唯取斷欲界九品修惑中第六
X25n0491_p0436b07║品一解脫道為體，第三唯取第九品一解脫道為
X25n0491_p0436b08║體，羅漢唯取有頂地第九品中一解脫道盡智為
X25n0491_p0436b09║體。○所言無為即離繫果，有為即等流果。
X25n0491_p0436b10║△二不生
X25n0491_p0436b11║【疏】二、不生不受後有故。
X25n0491_p0436b12║【記】不生等者，謂我生已盡，梵行已立，所作已辦，不
X25n0491_p0436b13║受後有。然前三句即是盡智，後句即是無生智，謂
X25n0491_p0436b14║不向三界之中受有苦身也。以世間因亡果喪，出
X25n0491_p0436b15║世間因成果證故。
X25n0491_p0436b16║△三、應供。
X25n0491_p0436b17║【疏】三、應供，應受人天廣大供養故。
X25n0491_p0436b18║【記】應受等者，為超出人天故，堪受人天供養。若或
X25n0491_p0436b19║一種淪溺，寧堪供之？故俱舍云：供養阿羅漢，得現
X25n0491_p0436b20║在福報。葢由業煩惱盡，福田勝故。當知未出三界，
X25n0491_p0436b21║受他供養者，大須隨出離，豈得安然免之哉？
X25n0491_p0436b22║△二、正釋經（經）三。初舉所得以問。二明無取以答。
X25n0491_p0436b23║三引己證令信。初舉所得以問。
X25n0491_p0436b24║須菩提！於意云何？阿羅漢能作是念：我得阿羅漢道。
X25n0491_p0436c01║不？
X25n0491_p0436c02║【疏】文三：初、舉所得以問。
X25n0491_p0436c03║【記】舉問經意，準前可知。
X25n0491_p0436c04║△二、明無取以答，又三。初答。二徵。三釋。初答。
X25n0491_p0436c05║須菩提言：不也，世尊！
X25n0491_p0436c06║△二徵
X25n0491_p0436c07║何以故？
X25n0491_p0436c08║△三、釋又二。初正釋。二反釋。初正釋。
X25n0491_p0436c09║實無有法名阿羅漢。
X25n0491_p0436c10║【疏】二、明無取以答。
X25n0491_p0436c11║【記】明答及徵意，準前。○釋意云：阿羅漢者，無煩惱，
X25n0491_p0436c12║不受生，應供養，以是義故，名阿羅漢。除此之外，更
X25n0491_p0436c13║無一法名阿羅漢。
X25n0491_p0436c14║△二、反釋。
X25n0491_p0436c15║世尊！若阿羅漢作是念：我得阿羅漢道。即為著我、人、
X25n0491_p0436c16║眾生、壽者。
X25n0491_p0436c17║【記】若阿下，反釋。○云：若或作念言：我得阿羅漢果，
X25n0491_p0436c18║便著我人等相，則與凡夫何所異哉？由此驗知，的
X25n0491_p0436c19║無是念。
X25n0491_p0436c20║△二、引己證令信三：初、明佛先印，二、彰己不取，三、
X25n0491_p0436c21║却釋佛意。
X25n0491_p0436c22║【疏】三、引己證令信。三。
X25n0491_p0436c23║【記】引己證令信者，以己方人也。亦令眾生皆亡是
X25n0491_p0436c24║念，入於聖道故。
X25n0491_p0437a01║△初、明佛先印
X25n0491_p0437a02║世尊！佛說我得無諍三昧人中最為第一，是第一離
X25n0491_p0437a03║欲阿羅漢。
X25n0491_p0437a04║【疏】初、明佛先印。
X25n0491_p0437a05║【記】先印。經意云：佛於往日，曾說於我得是三昧，人
X25n0491_p0437a06║中第一。
X25n0491_p0437a07║【疏】無諍者，不惱眾生，能令眾生不起煩惱，故佛讚
X25n0491_p0437a08║之。
X25n0491_p0437a09║【記】不惱等者，若人嫌立，則復為坐，乃至不向貧家
X25n0491_p0437a10║乞食，皆為不惱他也。○能令下，釋。既不惱之，煩惱
X25n0491_p0437a11║何起？
X25n0491_p0437a12║【疏】十弟子中，善現第一。
X25n0491_p0437a13║【記】第一等者，謂十大弟子，各有一能，皆稱第一。即
X25n0491_p0437a14║迦葉頭陀，阿難多聞，舍利弗智慧，目連神通，羅睺
X25n0491_p0437a15║羅密行，阿那律天眼，富樓那說法，迦旃延論義，優
X25n0491_p0437a16║波離持律，須菩提解空。今言無諍者，只由解空得
X25n0491_p0437a17║無諍故。亦如夫子十哲，各有能事。謂德行：顏淵、閔
X25n0491_p0437a18║子騫、冉伯牛、仲弓。言語：宰我、子貢。政事：冉有、季路。
X25n0491_p0437a19║文學：子游、子夏。
X25n0491_p0437a20║【疏】離欲者，三界煩惱，但有貪心，盡名為欲，非唯欲
X25n0491_p0437a21║界。
X25n0491_p0437a22║【記】離欲等者，謂貪使煩惱通於三界，斷盡此貪，方
X25n0491_p0437a23║真離欲也。○問：若然者，則但是羅漢，皆斷三界煩
X25n0491_p0437a24║惱，云何善現稱第一耶？答：所言第一者，葢約無諍，
X25n0491_p0437b01║不約離欲也。故經云：我得無諍三昧人中，最為第
X25n0491_p0437b02║一。又魏經云：我若作念，世尊則不記我無諍行第
X25n0491_p0437b03║一。意者，以空生獨得無諍三昧，故於諸離欲羅漢
X25n0491_p0437b04║之中，稱為第一也。
X25n0491_p0437b05║△二、彰己不取
X25n0491_p0437b06║我不作是念：我是離欲阿羅漢。
X25n0491_p0437b07║【疏】二、彰己不取。
X25n0491_p0437b08║【記】不取。經云：佛雖讚我，我於此時，輙無是念。
X25n0491_p0437b09║△三、却釋佛意，又二。初反釋。二正釋。初反釋。
X25n0491_p0437b10║世尊！我若作是念：我得阿羅漢道。世尊則不說須菩
X25n0491_p0437b11║提是樂阿蘭那行者。
X25n0491_p0437b12║△二、正釋。
X25n0491_p0437b13║以須菩提實無所行，而名須菩提是樂阿蘭那行。
X25n0491_p0437b14║【疏】三、却釋佛意。
X25n0491_p0437b15║【記】佛意。經云：若我當此之時，作如是念：我得阿羅
X25n0491_p0437b16║漢果。佛則不說我為樂寂靜者，只緣不作是念，故
X25n0491_p0437b17║佛讚之。○無所行者，即不作念也。故經中反說即
X25n0491_p0437b18║言若作是念，順釋即言實無所行。
X25n0491_p0437b19║【疏】論云：離二種障：一、煩惱障，得阿羅漢故離；二、三
X25n0491_p0437b20║昧障，得無諍故離，故無所行。
X25n0491_p0437b21║【記】離煩惱障者，謂貪等十使，麤細盡除。○離三昧
X25n0491_p0437b22║障者，三昧是定，障即是惑。三昧之障，依主釋也。不
X25n0491_p0437b23║同煩惱即障，持業釋故。○然此二障，離各有由。離
X25n0491_p0437b24║煩惱障，得羅漢故。離三昧障，得無諍故。
X25n0491_p0437c01║【疏】阿蘭那者，此云寂靜。
X25n0491_p0437c02║【記】寂靜者，寂靜即是無諍定意，言須菩提是樂寂
X25n0491_p0437c03║靜之者。
X25n0491_p0437c04║△五、斷釋迦然燈取說疑（疏）二：初、標章敘疑，二、依
X25n0491_p0437c05║經斷疑。初、標章敘疑三：初、標章，二、述疑意，三、指疑
X25n0491_p0437c06║起處便結成疑。初標章。
X25n0491_p0437c07║【疏】五、斷釋迦然燈取說疑。
X25n0491_p0437c08║【記】第五疏，初標章。
X25n0491_p0437c09║△二、述疑意
X25n0491_p0437c10║【疏】論云：釋迦昔於然燈佛所受法，彼佛為此佛說
X25n0491_p0437c11║法。
X25n0491_p0437c12║【記】釋迦下，先述疑意。○即釋迦因中，為善慧仙人，
X25n0491_p0437c13║蒙然燈如來授記云：汝於來世，當得作佛，號釋迦
X25n0491_p0437c14║牟尼。由此增進，入第八地，故云受法。廣有因緣，如
X25n0491_p0437c15║第十二中說。
X25n0491_p0437c16║△三、指疑起處，便結成疑。
X25n0491_p0437c17║【疏】云何言不可取，不可說？
X25n0491_p0437c18║【記】云何下，指疑起處，便結成疑。○此亦從前第三
X25n0491_p0437c19║中來，以彼文云：如來所說法，皆不可取，不可說故。
X25n0491_p0437c20║△二、依經斷疑（經）二：初、問；二、答。
X25n0491_p0437c21║【疏】依經斷疑。
X25n0491_p0437c22║△初、問：
X25n0491_p0437c23║佛告須菩提：於意云何？如來昔在然燈佛所，於法有
X25n0491_p0437c24║所得不？
X25n0491_p0438a01║【記】經問意云：於汝意中如何？謂我昔於然燈佛所，
X25n0491_p0438a02║於授記言說之中，有法為所得？為無所得？
X25n0491_p0438a03║△二答
X25n0491_p0438a04║不也，世尊。如來在然燈佛所，於法實無所得。
X25n0491_p0438a05║【記】答意云：如來昔在然燈佛所，於授記言說之中，
X25n0491_p0438a06║實無法為所得。
X25n0491_p0438a07║【疏】於法實無所得者，然燈佛說，說是語言；釋迦所
X25n0491_p0438a08║聞，唯聞語言。語言非實，智證法故。
X25n0491_p0438a09║【記】說是語言等者，以是語言，故無所得。○語言非
X25n0491_p0438a10║實者，謂語言從緣，緣無自性，舉體全空，空故無得
X25n0491_p0438a11║也。斯則聞而無聞，說而無說。○智證法者，釋得記
X25n0491_p0438a12║之由也。意明但以自無分別智，證自無差別理，智
X25n0491_p0438a13║與理冥，境與神會，豈有所說所得耶。
X25n0491_p0438a14║【疏】論云：釋迦於然燈所，言語所說，不取證法。以是
X25n0491_p0438a15║義故，顯彼證智不可說，不可取。
X25n0491_p0438a16║【記】論云下，引證上義。○證法離言說相，故不可說。
X25n0491_p0438a17║證法離心緣相，故不可取也。
X25n0491_p0438a18║△六、斷嚴土違於不取疑（疏）二：初、標章敘疑，二、依
X25n0491_p0438a19║經斷疑。初、標章敘疑三：初、標章，二、指疑起處，三、結
X25n0491_p0438a20║成疑。初標章。
X25n0491_p0438a21║【疏】六、斷嚴土違於不取疑。
X25n0491_p0438a22║【記】第六疏，初標章。
X25n0491_p0438a23║△二、指疑起處。
X25n0491_p0438a24║【疏】論云：若法不可取。
X25n0491_p0438b01║【記】若法下，指疑起處。○此亦從前第三中來。
X25n0491_p0438b02║△三、結成疑。
X25n0491_p0438b03║【疏】云何諸菩薩取莊嚴淨土？云何自受法王身？
X25n0491_p0438b04║【記】云何下，結成疑也。○既興功運行，六度齊修，迴
X25n0491_p0438b05║向發心，嚴淨佛土，此若非取，則孰為取耶？○佛身
X25n0491_p0438b06║之疑，意亦同此，以是二報不相離故。故論文中，二
X25n0491_p0438b07║疑雙敘。○然今此科，但斷一種。
X25n0491_p0438b08║△二、依經斷疑（經）三。初舉取相莊嚴。問。二釋離相
X25n0491_p0438b09║莊嚴答。三依淨心莊嚴勸。初舉取相莊嚴問。
X25n0491_p0438b10║須菩提！於意云何？菩薩莊嚴佛土不？
X25n0491_p0438b11║【疏】斷疑之文三：初、舉取相莊嚴。問：
X25n0491_p0438b12║【記】舉問。經意云：菩薩取形相，莊嚴佛土不？
X25n0491_p0438b13║【疏】佛意欲明法性真土，故問取形相莊嚴土不。
X25n0491_p0438b14║【記】佛意等者。空生本疑有取，佛意欲顯無取。取與
X25n0491_p0438b15║無取，在於性相二土，故且舉相問之，試其解不。
X25n0491_p0438b16║△二、釋離相莊嚴答（經）三：初、荅，二、徵，三、釋。初答。
X25n0491_p0438b17║不也，世尊。
X25n0491_p0438b18║【記】釋答意云：不取相莊嚴佛土也。
X25n0491_p0438b19║△二徵
X25n0491_p0438b20║何以故？
X25n0491_p0438b21║【記】徵意云：以何義故，不取相莊嚴佛土？
X25n0491_p0438b22║△三釋。
X25n0491_p0438b23║莊嚴佛土者，即非莊嚴，是名莊嚴。
X25n0491_p0438b24║【記】釋意云：不以相莊嚴，是真實莊嚴也。
X25n0491_p0438c01║【疏】二、釋離相莊嚴答。
X25n0491_p0438c02║【疏】偈云：智習唯識通，如是取淨土，非形第一體，非
X25n0491_p0438c03║嚴莊嚴意。
X25n0491_p0438c04║【記】偈云下，於中。前三句正釋經，後一句即却釋偈
X25n0491_p0438c05║之第三句也。○又前兩句釋經中莊嚴佛土者，非
X25n0491_p0438c06║形釋即非莊嚴，第一體釋是名莊嚴。非嚴顯偈中
X25n0491_p0438c07║非形，莊嚴意顯偈中第一體。○此但指配其文義，
X25n0491_p0438c08║意即邐迤次顯。
X25n0491_p0438c09║【疏】論釋云：諸佛無有莊嚴國土事，唯真實智慧習
X25n0491_p0438c10║識通達，故不可取。
X25n0491_p0438c11║【記】論釋下，轉釋偈文。○諸佛下至不可取釋偈之
X25n0491_p0438c12║前半。○謂修習無分別智，通達唯識真實之性。此
X25n0491_p0438c13║則以智契如，名為莊嚴，即是無取之義。所疑有取，
X25n0491_p0438c14║自此釋遣。
X25n0491_p0438c15║【疏】莊嚴有二：一、形相；二、第一義相。
X25n0491_p0438c16║【記】莊嚴有二。下釋後半。○先列二土。○形相即法
X25n0491_p0438c17║相，土謂金地寶池等。以要言之，但有所見聞，皆屬
X25n0491_p0438c18║形相。○第一義即法性土，謂離一切相，無所見聞，
X25n0491_p0438c19║即真如理是。
X25n0491_p0438c20║【疏】非嚴者，無形相故。莊嚴意者，即是第一莊嚴，以
X25n0491_p0438c21║一切功德成就莊嚴故。
X25n0491_p0438c22║【記】非嚴下，正釋。○即以後第三句為出所以，由是
X25n0491_p0438c23║故得非嚴及莊嚴也。○非嚴，即揀法相土，非今所
X25n0491_p0438c24║嚴之者。當於經中，則非莊嚴也。○莊嚴意者，即顯
X25n0491_p0439a01║法性土是。此所嚴之者，當於經中，是名莊嚴。所謂
X25n0491_p0439a02║顯發過恒河沙數功德，而為莊嚴。如金作器，器非
X25n0491_p0439a03║外來，即以此器，反嚴於金。是故前引論云：諸佛無
X25n0491_p0439a04║有莊嚴國土事等。是則於諸嚴中，更無過者，故云
X25n0491_p0439a05║第一莊嚴等也。○言意者，即指非形第一體，是非
X25n0491_p0439a06║嚴莊嚴之意也。意即所以也。
X25n0491_p0439a07║【記】問：諸佛身土，必須性相具足，方為了義。今既唯
X25n0491_p0439a08║嚴於性，豈不闕於相耶？答：身土之相，唯心之影，心
X25n0491_p0439a09║淨方能現之。苟能清淨其心，身土自然顯現。其猶
X25n0491_p0439a10║磨鏡，塵盡像生，自然而然，故非造作。故唯識云：大
X25n0491_p0439a11║圓鏡智，能現能生身土智影。況是即相亡相，非謂
X25n0491_p0439a12║棄相取性。但無執情，何閡於相？然以經宗無相，此
X25n0491_p0439a13║義稍增，首末皆爾。○用心之相，如次所明。
X25n0491_p0439a14║△三、依淨心莊嚴勸。
X25n0491_p0439a15║是故，須菩提！諸菩薩摩訶薩應如是生清淨心，不應
X25n0491_p0439a16║住色生心，不應住聲、香、味、觸、法生心，應無所住而生
X25n0491_p0439a17║其心。
X25n0491_p0439a18║【疏】三、依淨心莊嚴勸。
X25n0491_p0439a19║【記】淨心勸。經意云：以是義故，汝諸菩薩，應生無住
X25n0491_p0439a20║清淨之心。
X25n0491_p0439a21║【疏】論云：若人分別佛土是有為形相，而言我成就
X25n0491_p0439a22║者，彼住於色等境中。
X25n0491_p0439a23║【記】若人下，先敘所遮之心。○意以形相為真佛土，
X25n0491_p0439a24║由是見故，便欲形相莊嚴，故云我成就等。
X25n0491_p0439b01║【記】彼住下，顯失也。○意明本欲嚴淨，如何却生染
X25n0491_p0439b02║心？以住色等即生死心，何名淨耶？
X25n0491_p0439b03║【疏】為遮此故，故云應如是生清淨心，不應住色等
X25n0491_p0439b04║也。
X25n0491_p0439b05║【記】為遮下，躡前所遮，引起經意。○既以不住色等
X25n0491_p0439b06║為清淨心，當知住於色等，誠為染矣。
X25n0491_p0439b07║【疏】而生其心者，則是正智，此是真心。若都無心，便
X25n0491_p0439b08║同空見。
X25n0491_p0439b09║【記】正智者，無住之心。既是正智，當知有住所生之
X25n0491_p0439b10║心，同為妄識。○此中正智而言生者，所謂顯發，非
X25n0491_p0439b11║剏然而生。故大經云：於一切法不生，是般若波羅
X25n0491_p0439b12║蜜生也。○以此般若不生不滅，故云真心。○若都
X25n0491_p0439b13║下，顯意遮過。○恐墮空見，故令生此真心。○天真
X25n0491_p0439b14║之心，本無生滅。但緣住境，即不相應，亦非斷滅。心
X25n0491_p0439b15║若不住，般若了然，亦非生起。恐人迷此，故為顯而
X25n0491_p0439b16║遮之。
X25n0491_p0439b17║【記】是則前令不住色等是遮有，後令生心是遮無。
X25n0491_p0439b18║既離有無，即名中道。如斯體達，是真莊嚴，何有佛
X25n0491_p0439b19║土而不清淨？故淨名云：欲淨佛土，當淨其心。隨其
X25n0491_p0439b20║心淨，即佛土淨。淨其心者，即離有無也。
X25n0491_p0439b21║△七、斷受得報身有取疑（疏）二：初、標章敘疑，二、依
X25n0491_p0439b22║經斷疑。初、標章敘疑二。初標章。二敘疑。初標章。
X25n0491_p0439b23║【疏】七、斷受得報身有取疑。
X25n0491_p0439b24║【記】第七疏，初標章。
X25n0491_p0439c01║△二、敘疑。
X25n0491_p0439c02║【疏】疑意如前。
X25n0491_p0439c03║【記】疑起之意，前章已敘。○問：此與第三何別？答：前
X25n0491_p0439c04║化此報，故不同也。緣前聞應化非真，故無有取，便
X25n0491_p0439c05║云報身是實，應有取心。是故此疑躡彼第三而起
X25n0491_p0439c06║也。
X25n0491_p0439c07║△二、依經斷疑（經）二：初、問答斷疑，二、較量顯勝。
X25n0491_p0439c08║【疏】斷疑之文二：初、問答斷疑。
X25n0491_p0439c09║△初、問答斷疑（經）四：初、問，二、答，三、徵，四、釋。初問：
X25n0491_p0439c10║須菩提！譬如有人身如須彌山王。於意云何，是身為
X25n0491_p0439c11║大不？
X25n0491_p0439c12║△二答
X25n0491_p0439c13║須菩提言：甚大，世尊！
X25n0491_p0439c14║【記】斷疑經，問答可知。
X25n0491_p0439c15║△三徵
X25n0491_p0439c16║何以故？
X25n0491_p0439c17║【記】徵意云：以何義故，名之為大？
X25n0491_p0439c18║△四釋。
X25n0491_p0439c19║佛說非身，是名大身。
X25n0491_p0439c20║【記】釋意云：非有漏有為身，是無漏無為身。○若準
X25n0491_p0439c21║無著，則全異於此。大抵首末皆依二諦而釋也。今
X25n0491_p0439c22║此疏中有依天親，有依無著，則此一段且依天親
X25n0491_p0439c23║也。
X25n0491_p0439c24║△初、問答斷疑（疏）二：初、總釋喻旨，二、別解非身。
X25n0491_p0440a01║【記】疏二：初、總釋喻旨。
X25n0491_p0440a02║△初、總釋喻旨，又三。初先明能喻。二正明所喻。三
X25n0491_p0440a03║以偈結。初先明能喻。
X25n0491_p0440a04║【疏】論云：如須彌山王，勢力高遠，故名為大，而不取
X25n0491_p0440a05║我是山王，以無分別故。
X25n0491_p0440a06║【記】高遠等者，謂下據金輪，高八萬由旬，六萬諸山
X25n0491_p0440a07║而為眷屬，故名為大。故華嚴疏云：須彌橫海，落羣
X25n0491_p0440a08║峰之高。○而不取等者，彼山雖大，四寶所成，五位
X25n0491_p0440a09║法中，色法所攝，三性之內，無記性收，豈有分別而
X25n0491_p0440a10║取為王也？
X25n0491_p0440a11║△二、正明所喻
X25n0491_p0440a12║【疏】報佛亦如是，以得無上法王體故名大，而不取
X25n0491_p0440a13║我是法王，以無分別故。
X25n0491_p0440a14║【記】報佛下，正明所喻。○謂進修多劫，福智圓明，純
X25n0491_p0440a15║淨無垢，更無過此，故云無上。獨王（去聲）法界，故號
X25n0491_p0440a16║法王。大有二義：一、約體，身智廓周故；二、約位，諸聖
X25n0491_p0440a17║莫及故。○無分別者，非如色法是無記性，但以三
X25n0491_p0440a18║祗修習，萬慮都忘，如智寂然，故無分別。
X25n0491_p0440a19║△三、以偈結。
X25n0491_p0440a20║【疏】故偈云：如山王無取，受報亦復然。
X25n0491_p0440a21║【記】偈云下，以偈結也。
X25n0491_p0440a22║△二、別解非身二。初牒經略指。二引論廣釋。初
X25n0491_p0440a23║牒經略指。
X25n0491_p0440a24║【疏】非身名身者，非有漏有為身，是無漏無為身。
X25n0491_p0440b01║【記】非身下，二、別解非身二：初、牒經略指。○無漏、無
X25n0491_p0440b02║為者，無漏則簡異世間，無為則表非生滅。○問：今
X25n0491_p0440b03║明報身，即合有為無漏，云何此說無為耶？答：此據
X25n0491_p0440b04║實教，不約權宗，故是無為也。故淨名云：佛身無為，
X25n0491_p0440b05║不墮諸數。佛身無漏，諸漏已盡。
X25n0491_p0440b06║△二、引論廣釋二：初、本偈，二、引論文。初引本偈。
X25n0491_p0440b07║【疏】故偈云：遠離於諸漏，及有為法故。
X25n0491_p0440b08║【記】故偈云下，二、引論廣釋二：初、引本偈。○此偈標
X25n0491_p0440b09║遠離有為有漏意，顯唯有漏法體。
X25n0491_p0440b10║△二、引論文二。初雙標。二雙釋。三雙結。初雙標。
X25n0491_p0440b11║【疏】論云：若如是，即無有物；若如是，即名有物。
X25n0491_p0440b12║【記】論云下，二、引論，文三：初、雙標。○若如是者，指經
X25n0491_p0440b13║徵起以標也。
X25n0491_p0440b14║△二、雙釋。
X25n0491_p0440b15║【疏】以唯有清淨身故，以遠離有為法故。
X25n0491_p0440b16║【記】以唯下，二、雙釋。○清淨身，即法身也。此釋有物
X25n0491_p0440b17║之句，即是經中是名大身也。○問：此說報身，云何
X25n0491_p0440b18║言法？答：以法、報合說，二身不殊。以此實教，理、智無
X25n0491_p0440b19║二，故得云爾。
X25n0491_p0440b20║【記】以遠離下，釋無物之句也，即是經中佛說非身
X25n0491_p0440b21║也。○法身既是無為，則離有為生滅。○有為既離，
X25n0491_p0440b22║況有漏耶？故此釋文不言諸漏。
X25n0491_p0440b23║△三、雙結。
X25n0491_p0440b24║【疏】以是義故，實有我體，以不依他緣住故。
X25n0491_p0440c01║【記】以是下，三、雙結。○謂以是遠離及唯有故，顯得
X25n0491_p0440c02║法身真我，無漏無為，不生不滅，湛然清淨，故有實
X25n0491_p0440c03║體，名為有物。○不如凡夫徧計之我，有漏有為，即
X25n0491_p0440c04║生即滅，如彼夢幻，無有實體也。
X25n0491_p0440c05║【記】以不依下，結無有物，亦是重顯所以也。○以不
X25n0491_p0440c06║依於五蘊有為之緣而住，唯如如及如如智獨存，
X25n0491_p0440c07║故有實我。○當知凡夫，皆依五蘊有為緣住。五蘊
X25n0491_p0440c08║尚假，況所計我耶？○緣法非己，故云依他也。
X25n0491_p0440c09║△二、較量顯勝（經）二：初、約外財較量廣顯經勝，二、
X25n0491_p0440c10║約內財較量倍顯經勝。初、約外財較量廣顯經勝
X25n0491_p0440c11║二：初、較量勝劣，二、釋勝所以。初、較量勝劣三：初、約
X25n0491_p0440c12║多河以辨沙，二、約多沙以彰福，三、約多福以顯勝。
X25n0491_p0440c13║初、約多河以辨沙，又二：初、問，二、答。初問：
X25n0491_p0440c14║須菩提！如恒河中所有沙數，如是沙等恒河。於意云
X25n0491_p0440c15║何？是諸恒河沙寧為多不？
X25n0491_p0440c16║△二答
X25n0491_p0440c17║須菩提言：甚多，世尊！但諸恒河尚多無數，何況其沙！
X25n0491_p0440c18║【疏】二、較量顯勝二：一、約外財較量，廣顯經勝二：一、
X25n0491_p0440c19║較量勝劣三：初、多河以辨沙。
X25n0491_p0440c20║【記】辨沙，經意可見。
X25n0491_p0440c21║【疏】恒河者，從阿耨池東面流出，周四十里，沙細如
X25n0491_p0440c22║麫，金沙混流。
X25n0491_p0440c23║【記】阿耨池者，此贍部洲，從中向北，有九黑山，次有
X25n0491_p0440c24║大雪山，次有香醉山。於雪北香南，有阿耨池，此云
X25n0491_p0441a01║無熱惱，縱廣五十由旬，八功德水充滿中。其於中
X25n0491_p0441a02║四面，各出一大河，東名殑伽河，繞池一帀，流入東
X25n0491_p0441a03║海。南信渡河，西縛蒭，北徒多，皆繞池一帀，如次入
X25n0491_p0441a04║南、西、北海。今經恒河，即殑伽也。言恒者，譯者訛也。
X25n0491_p0441a05║○周四十里者，謂初出池口處也。
X25n0491_p0441a06║【疏】佛多近此說法，故取為喻。
X25n0491_p0441a07║【記】佛多下，出取喻之由。○然說此經時，但在祗園，
X25n0491_p0441a08║餘說法時，多近於彼，故以喻也。
X25n0491_p0441a09║△二、約多沙以彰福，亦二：初、問，二、答。初問：
X25n0491_p0441a10║須菩提！我今實言告汝，若有善男子、善女人，以七寶
X25n0491_p0441a11║滿爾所恒河沙數三千大千世界，以用布施，得福多
X25n0491_p0441a12║不？
X25n0491_p0441a13║△二答
X25n0491_p0441a14║須菩提言：甚多，世尊！
X25n0491_p0441a15║【疏】二、約多沙以彰福。
X25n0491_p0441a16║【記】彰福，經意可見。
X25n0491_p0441a17║△二、約多沙以彰福（疏）二：初、徵釋，二、難通。初、徵釋，
X25n0491_p0441a18║又二。初徵。二釋。初徵。
X25n0491_p0441a19║【疏】論云：前已說喻，何故復說？
X25n0491_p0441a20║【記】論云下，徵也。○謂三疑之後，四果之前，已說寶
X25n0491_p0441a21║施之喻。今復說者，豈不重耶？
X25n0491_p0441a22║△二釋。
X25n0491_p0441a23║【疏】偈云：說多義差別，亦成勝較量，後福過於前，故
X25n0491_p0441a24║重說勝喻。
X25n0491_p0441b01║【記】偈云下，釋也。○謂前以一三千界寶施，此說無
X25n0491_p0441b02║量三千界寶施。雖則總是多義，總是勝較量。然其
X25n0491_p0441b03║後者，即多中之多，勝中之勝，故重說也。斯則言說
X25n0491_p0441b04║重而義意不重。
X25n0491_p0441b05║△二、難通，亦二。初難。二通。初難。
X25n0491_p0441b06║【疏】何故不先說此喻？
X25n0491_p0441b07║【記】何故下，轉難。○意云何？不於前文中便說此喻
X25n0491_p0441b08║耶？
X25n0491_p0441b09║△二、通又二。初約人通。二約法通。初約人通。
X25n0491_p0441b10║【疏】為漸化眾生，令信上妙義故。
X25n0491_p0441b11║【記】為漸下，約人通也。○謂機淺法深，頓說難信，漸
X25n0491_p0441b12║次誘引，令知勝德。
X25n0491_p0441b13║△二、約法通。
X25n0491_p0441b14║【疏】又前未顯以何等勝功德能得菩提故。
X25n0491_p0441b15║【記】又前下，約法通也。○謂喻之前，未說四果無心，
X25n0491_p0441b16║釋迦無得。嚴淨國土，不嚴而嚴。修證佛身，無證而
X25n0491_p0441b17║證。是故較量之喻，亦未能勝。○後乃既明斯義，法
X25n0491_p0441b18║理兼深。由是較量之喻，亦復殊勝。○或可出生佛
X25n0491_p0441b19║法之義，亦在前喻之後也。○況後釋所以中五段
X25n0491_p0441b20║經文，亦屬於此，思之。
X25n0491_p0441b21║△三、約多福以顯勝。
X25n0491_p0441b22║佛告須菩提：若善男子、善女人，於此經中乃至受持
X25n0491_p0441b23║四句偈等為他人說，而此福德勝前福德。
X25n0491_p0441b24║【疏】三、約多福以顯勝。
X25n0491_p0441c01║【記】顯勝，經意可知。
X25n0491_p0441c02║【疏】施感生死，經趣菩提，大意同前。
X25n0491_p0441c03║【記】大意同前者，即福不趣菩提，二、能趣菩提是也。
X25n0491_p0441c04║△二、釋勝所以。（經）五：初、尊處歎人勝，二、約義辨名
X25n0491_p0441c05║勝，三、佛無異說勝，四、施福劣塵勝，五、感果離相勝。
X25n0491_p0441c06║初、尊處歎人勝三：初、明處可敬，二、顯人獲益，三、顯
X25n0491_p0441c07║處有佛。初、明處可敬。
X25n0491_p0441c08║復次，須菩提！隨說是經乃至四句偈等，當知此處一
X25n0491_p0441c09║切世間天、人、阿修羅，皆應供養如佛塔廟。
X25n0491_p0441c10║【疏】二、釋勝所以五：一、尊處歎人勝三：初、明處可敬。
X25n0491_p0441c11║【記】可敬經可知。
X25n0491_p0441c12║【疏】大般若說：天帝不在，諸天若來，但見空座，盡皆
X25n0491_p0441c13║作禮，供養而去。
X25n0491_p0441c14║【記】大般若下，引事證。○帝釋每於善法堂中，為天
X25n0491_p0441c15║眾說般若波羅蜜法。或有時不在，諸天若到，皆向
X25n0491_p0441c16║座恭敬作禮。為重於法，乃尊於處故。
X25n0491_p0441c17║【疏】窣堵波，此云高顯。塔者，邊國訛語。
X25n0491_p0441c18║【記】高顯者，以尊人故，令處高顯，俾遠近皆見敬而
X25n0491_p0441c19║生福也。
X25n0491_p0441c20║【疏】廟，貌也。於塔中安佛形貌。
X25n0491_p0441c21║【記】形貌等者，塔中有佛形貌，人見必生敬心，見於
X25n0491_p0441c22║說法之處，亦如見佛形貌。○若梵語制多，此云靈
X25n0491_p0441c23║廟，或云可供養處，與此大同。
X25n0491_p0441c24║△二、顯人獲益。
X25n0491_p0442a01║何況有人盡能受持讀誦？須菩提！當知是人成就最
X25n0491_p0442a02║上第一希有之法。
X25n0491_p0442a03║【疏】二、顯人獲益。
X25n0491_p0442a04║【記】獲益。經意云：宣說四句之處，尚得天人供養，何
X25n0491_p0442a05║況盡此經文，能受持耶？如經敘之。
X25n0491_p0442a06║【疏】前四句猶勝，況此盡能受持，故最上等也。
X25n0491_p0442a07║【記】前四句等者。據此經意，望於前段，有二勝劣。何
X25n0491_p0442a08║者為前說其處，此說於人？前明四句偈，此明盡受
X25n0491_p0442a09║持。由是前則劣中之劣，此乃勝中之勝。反覆而言，
X25n0491_p0442a10║故云何況也。○最上者，法身也。無漏無為，絕上上
X25n0491_p0442a11║故。第一者，報身也。眾聖中尊，更無過故。希有者，化
X25n0491_p0442a12║身也。如前所說四種事故。意明受持讀誦，具獲三
X25n0491_p0442a13║身，功德圓滿也。○有云：能趣菩提，故云最上。勝出
X25n0491_p0442a14║諸乘，故云第一。世間無比，故云希有。
X25n0491_p0442a15║△三、顯處有佛。
X25n0491_p0442a16║若是經典所在之處，則為有佛。若尊重弟子。
X25n0491_p0442a17║【疏】三、顯處有佛。
X25n0491_p0442a18║【記】有佛。經意云：如此經文，隨何方所，即為有佛及
X25n0491_p0442a19║諸弟子。
X25n0491_p0442a20║【疏】經顯如來法身，依法則有報化。
X25n0491_p0442a21║【記】經顯下，明有佛及有之所以。○謂報化必依法
X25n0491_p0442a22║身，法身又從經顯。既有能顯之教，必有所顯之佛。
X25n0491_p0442a23║○又經是教法，佛是果法。果由理顯，理由行致。斯
X25n0491_p0442a24║則三佛備足，四法具圓。所在之處，豈生輕劣。
X25n0491_p0442b01║【疏】又一切賢聖，皆以無為得名。經顯無為，必有賢
X25n0491_p0442b02║聖尊重弟子。
X25n0491_p0442b03║【記】又一切下，明有弟子之所以。○三乘賢聖，體是
X25n0491_p0442b04║無為，經顯無為，故有賢聖。○尊重者，謂證如者，皆
X25n0491_p0442b05║是入理聖人，可尊可重故。○若準魏經，即但言有
X25n0491_p0442b06║佛，使人尊重，不言別有弟子。故使文云：即為有佛，
X25n0491_p0442b07║尊重似佛。
X25n0491_p0442b08║△二、約義辨名勝（經）四：初、問，二、答，三、徵，四、釋。初問：
X25n0491_p0442b09║爾時，須菩提白佛言：世尊！當何名此經？我等云何奉
X25n0491_p0442b10║持？
X25n0491_p0442b11║【記】名勝經。問意云：未審此經有何名目？不有名目，
X25n0491_p0442b12║如何奉持？
X25n0491_p0442b13║△二答
X25n0491_p0442b14║佛告須菩提：是經名為金剛般若波羅蜜，以是名字
X25n0491_p0442b15║汝當奉持。
X25n0491_p0442b16║【記】答文可知。
X25n0491_p0442b17║△三徵
X25n0491_p0442b18║所以者何？
X25n0491_p0442b19║【記】徵意云：如來常說諸法名相皆空，今特立此名
X25n0491_p0442b20║者，有何所以？
X25n0491_p0442b21║△四釋。
X25n0491_p0442b22║須菩提！佛說般若波羅蜜，則非般若波羅蜜。
X25n0491_p0442b23║【記】釋意云：我所立者，名即無名，無名之名，豈違空
X25n0491_p0442b24║義？○為受持故，於無名中強立名耳。
X25n0491_p0442c01║【疏】二、約義辨名勝。佛立經名，約能斷惑，斷惑故勝
X25n0491_p0442c02║也。
X25n0491_p0442c03║【記】佛立下，釋立名之因。○因，即所依之義。謂金剛
X25n0491_p0442c04║有能壞之義，般若有觀照之功，法喻雙彰，故曰金
X25n0491_p0442c05║剛般若。○其實亦約能堅之義以立，今且就用釋
X25n0491_p0442c06║之。○具如題中及七義句中說也。○斷惑故勝者，
X25n0491_p0442c07║眾生流轉，為遭惑染。若斷惑染，成佛無疑，豈不勝
X25n0491_p0442c08║乎？
X25n0491_p0442c09║【疏】則非般若者，無著云：對治如言執故。
X25n0491_p0442c10║【記】對治等者。約名顯義，義實名虗。若執虗名，安得
X25n0491_p0442c11║實義？慮有斯執，是故對治。
X25n0491_p0442c12║△三、佛無異說勝（經）二：初、問，二、答。初問：
X25n0491_p0442c13║須菩提！於意云何？如來有所說法不？
X25n0491_p0442c14║【記】異說。勝經問意云：汝謂如來除所證之法外，更
X25n0491_p0442c15║有別異之說不？
X25n0491_p0442c16║△二答
X25n0491_p0442c17║須菩提白佛言：世尊！如來無所說。
X25n0491_p0442c18║【記】答意云：如來除所證之法外，更無別異之說。
X25n0491_p0442c19║【記】此段，躡於次前立名處。來意云：非唯立此經名，
X25n0491_p0442c20║名即無名。凡有所說，悉皆如此。又非我獨爾，諸佛
X25n0491_p0442c21║亦然。
X25n0491_p0442c22║△三、佛無異說勝（疏）三：初、標科，二、正釋，三、引證。
X25n0491_p0442c23║初、標科。
X25n0491_p0442c24║【疏】三、佛無異說勝。
X25n0491_p0443a01║△二、正釋四。初釋無說。二出所以。三結通諸佛。四
X25n0491_p0443a02║結成上義。初釋無說。
X25n0491_p0443a03║【疏】無所說者，無別異增減之說。
X25n0491_p0443a04║【記】無別等者，謂釋迦一佛，初、中、後說，竟無別異增
X25n0491_p0443a05║減。○然乃但據真實無差，不約言詞有異耳。
X25n0491_p0443a06║△二出所以
X25n0491_p0443a07║【疏】但如證而說，既如其證，則無所說。
X25n0491_p0443a08║【記】但如下，出所以也。○凡有說時，皆如其證。證中
X25n0491_p0443a09║無說，豈有異耶？
X25n0491_p0443a10║△三、結通諸佛。
X25n0491_p0443a11║【疏】三世佛皆然。
X25n0491_p0443a12║【記】三、世下，結通諸佛。○以諸佛同證，竟無二源，不
X25n0491_p0443a13║證則已，證則無別也。○若未至極位，在因地中，隨
X25n0491_p0443a14║其所說，各各差別。何以故？所證不同故。如地前、地
X25n0491_p0443a15║上十地，節級不同。○由是果人，決無異說。
X25n0491_p0443a16║△四、結成上義。
X25n0491_p0443a17║【疏】故云無異說。
X25n0491_p0443a18║【記】故云下，結成上義。○既一佛多佛，過去未來，所
X25n0491_p0443a19║說皆同，咸如其證。如證之說，不亦勝乎？
X25n0491_p0443a20║△三、引證二。初引本論。二引無著。初引本論。
X25n0491_p0443a21║【疏】故論云：無有一法，唯獨如來說，餘佛不說。
X25n0491_p0443a22║【疏】故論云下，引證。○唯獨等者，說般若能斷煩惱，
X25n0491_p0443a23║無有一佛不作此說。○餘皆若此。
X25n0491_p0443a24║△二、引無著。
X25n0491_p0443b01║【疏】無著云：第一義不可說。
X25n0491_p0443b02║【記】第一等者，以諦理離言說相，離名字相，故不可
X25n0491_p0443b03║說。○此證前既如其證，則無所說也。○然無著、天
X25n0491_p0443b04║親，語雖似異，其意實同。既如其證，豈非第一義耶？
X25n0491_p0443b05║△四、施福劣塵勝（經）三：初、問，二、答，三、釋。初問：
X25n0491_p0443b06║須菩提！於意云何？三千大千世界所有微塵是為多
X25n0491_p0443b07║不？
X25n0491_p0443b08║△二答
X25n0491_p0443b09║須菩提言：甚多，世尊！
X25n0491_p0443b10║【記】塵勝經，問答之文可見。
X25n0491_p0443b11║△三、釋。
X25n0491_p0443b12║須菩提！諸微塵，如來說非微塵，是名微塵。如來說世
X25n0491_p0443b13║界非世界，是名世界。
X25n0491_p0443b14║【記】釋意云：所言塵者，非煩惱塵，但是地塵；所言世
X25n0491_p0443b15║界者，非染因界，但是地塵界。
X25n0491_p0443b16║【疏】四、施福劣塵勝。
X25n0491_p0443b17║【記】此即躡前較量中來由。前說河沙寶施，不及持
X25n0491_p0443b18║經，惑者所聞，未能誠信。所以如來特說此義，使其
X25n0491_p0443b19║明見優劣，用滌所疑。具在疏文，昭然可見。
X25n0491_p0443b20║【疏】論云：寶施福德，是煩惱因，以能成就煩惱事故；
X25n0491_p0443b21║地塵無記，非煩惱因，故塵勝施劣。
X25n0491_p0443b22║【記】論云下，釋盡其意。○意云：碎界為塵，塵上不起
X25n0491_p0443b23║煩惱。寶施得福，即有貪瞋五欲自娛，無惡不造。故
X25n0491_p0443b24║相傳云：布施是第三生怨，所以塵界勝於寶施。○
X25n0491_p0443c01║且塵界但不起過，尚得為勝，況受持此經，定招佛
X25n0491_p0443c02║果，豈可以為劣哉。○由是相望，便有三重勝劣。謂
X25n0491_p0443c03║寶施不及塵界，塵界不及持經，持經尚勝於塵界，
X25n0491_p0443c04║豈得不如寶施？如百姓不如宰相，宰相不如天子，
X25n0491_p0443c05║天子尚勝於宰相，豈得不如百姓？喻中天子最勝
X25n0491_p0443c06║也，法中持經最勝也。經勝所以，豈不昭然？
X25n0491_p0443c07║【疏】大雲云：故諸地塵，則非貪等煩惱塵，是名無記
X25n0491_p0443c08║地塵。如來說三千界，非煩惱染因界，是名地塵無
X25n0491_p0443c09║記界。
X25n0491_p0443c10║【記】大雲下，但對經文以揀法喻，更無別義。○然其
X25n0491_p0443c11║意者，說微塵是塵，貪等亦是塵，以俱有坌汙之義
X25n0491_p0443c12║故。說三千為界，說煩惱染因亦為界，以皆有為因
X25n0491_p0443c13║之義故。亦可三千是器界，煩惱是有情界，故云今
X25n0491_p0443c14║則揀非貪等塵及染因界，但是地塵及三千界也。
X25n0491_p0443c15║【疏】是則界為塵因，塵不生煩惱；施為福因，福生煩
X25n0491_p0443c16║惱。
X25n0491_p0443c17║【記】是則下，結釋上義，並如前說。
X25n0491_p0443c18║△五、感果離相勝（經）四：初、問，二、答，三、徵，四、釋。初問：
X25n0491_p0443c19║須菩提！於意云何？可以三十二相見如來不？
X25n0491_p0443c20║△二答
X25n0491_p0443c21║不也，世尊。不可以三十二相得見如來。
X25n0491_p0443c22║【記】果勝經，問答之文可知。
X25n0491_p0443c23║△三徵
X25n0491_p0443c24║何以故？
X25n0491_p0444a01║【記】徵意云：以何義故，不以三十二相為法身如來？
X25n0491_p0444a02║△四釋。
X25n0491_p0444a03║如來說三十二相，即是非相，是名三十二相。
X25n0491_p0444a04║【記】釋意云：如來說三十二相，非是法身無為之相，
X25n0491_p0444a05║但是化身有為之相故。
X25n0491_p0444a06║△五、感果離相勝（疏）三：初、標章，二、正釋經文，三、轉
X25n0491_p0444a07║遮謬解。初、標科。
X25n0491_p0444a08║【疏】五、感果離相勝。
X25n0491_p0444a09║△二、正釋經文二：初、敘經起意，二、引證勝劣。初、
X25n0491_p0444a10║敘經起意。
X25n0491_p0444a11║【疏】恐施寶者云：我施求佛，誰言煩惱？故此經云：可
X25n0491_p0444a12║以相為佛不？
X25n0491_p0444a13║【記】恐施可敘經起之意也。○恐彼意云：若施不求
X25n0491_p0444a14║佛，即起煩惱。本為求佛，云何煩惱？○彼所求者，即
X25n0491_p0444a15║是三十二相之身。為破此見，故復問之。
X25n0491_p0444a16║△二、引證勝劣，又三。初標。二徵。三釋。初標。
X25n0491_p0444a17║【疏】論云：持說此法，能成菩提，勝彼福德。
X25n0491_p0444a18║【記】持說下，且標勝劣。○謂寶施但得色相，持經即
X25n0491_p0444a19║得菩提，故云勝彼福德。
X25n0491_p0444a20║△二徵
X25n0491_p0444a21║【疏】何以故？
X25n0491_p0444a22║【記】何以故者。徵。○意云：既得三十二相，何不得菩
X25n0491_p0444a23║提？
X25n0491_p0444a24║△三釋。
X25n0491_p0444b01║【疏】彼相於佛菩提，非法身相故。
X25n0491_p0444b02║【記】彼相下，釋也。○理法身是菩提相，彼三十二相
X25n0491_p0444b03║非菩提相。○所以言者，菩提無相故。○由法身即
X25n0491_p0444b04║菩提相，非菩提相空矣。
X25n0491_p0444b05║【記】又於其中，法身則勝，色身則劣。何以故？法身無
X25n0491_p0444b06║為，真實性故；色身有為，影像相故。○然由持說因
X25n0491_p0444b07║勝故，果中獲法身。寶施因劣故，果中獲色身。故上
X25n0491_p0444b08║標云：持說此經，勝彼福德。
X25n0491_p0444b09║△三、轉遮謬解，又二。初正遮。二結釋。初正遮。
X25n0491_p0444b10║【疏】經：福能降施福，得三十二相。
X25n0491_p0444b11║【記】經福下，轉遮謬解。○恐施寶者，聞上所說，便云：
X25n0491_p0444b12║雖知色身劣於法身，寶施不如持說。我以不能持
X25n0491_p0444b13║說，不要法身，恒將寶施成就色身。相好既圓，不亦
X25n0491_p0444b14║妙矣。為遮此見，故此云也。○謂前且約別義，分於
X25n0491_p0444b15║因果，故說施感相身。若據實義而論，空施不成相
X25n0491_p0444b16║果。何者？由無智慧，隨相生情，所施雖多，唯成有漏。
X25n0491_p0444b17║縱得三十二相，但是轉輪王。色相雖同，不名為佛。
X25n0491_p0444b18║若能持說此經，則智慧圓起，依慧行施，不住有空，
X25n0491_p0444b19║以無漏因，獲無漏果。如此三十二相，始得名為佛
X25n0491_p0444b20║焉。
X25n0491_p0444b21║△二、結釋。
X25n0491_p0444b22║【疏】意明經福降施，方得色相佛身；若但寶施，即煩
X25n0491_p0444b23║惱因。
X25n0491_p0444b24║【記】意明下，結釋上義，不逾前說。
X25n0491_p0444c01║△二、約內財較量倍顯經勝（經）二：初、較量勝劣，二、
X25n0491_p0444c02║釋勝所以。初、較量勝劣（經）二。初能較己勝。二所較
X25n0491_p0444c03║更勝。初能較己勝。
X25n0491_p0444c04║須菩提！若有善男子、善女人，以恒河沙等身命布施。
X25n0491_p0444c05║△二所較更勝。
X25n0491_p0444c06║若復有人，於此經中，乃至受持四句偈等，為他人說，
X25n0491_p0444c07║其福甚多。
X25n0491_p0444c08║【記】較量經意，如文可知。但甚多之言，顯超命施之
X25n0491_p0444c09║福也。
X25n0491_p0444c10║【疏】二、約內財較量，倍顯經勝二：初、較量勝劣。捨身
X25n0491_p0444c11║勝於寶施，持說又勝捨命。
X25n0491_p0444c12║【記】捨身等者，意恐人聞寶施不及受持，便謂以是
X25n0491_p0444c13║身外之財，所以劣於經福。若將身命布施，必勝受
X25n0491_p0444c14║持。為破其見，故有此文。○沙數猶劣，況一身耶？
X25n0491_p0444c15║△二、釋勝所以。（經）五。初泣歎未聞深法勝。二淨心
X25n0491_p0444c16║契實具德勝。三信解三空同佛勝。四聞時不動希
X25n0491_p0444c17║有勝。五大因清淨第一勝。初泣歎未聞深法勝。
X25n0491_p0444c18║爾時須菩提聞說是經，深解義趣，涕淚悲泣而白佛
X25n0491_p0444c19║言：希有，世尊！佛說如是甚深經典，我從昔來所得慧
X25n0491_p0444c20║眼，未曾得聞如是之經。
X25n0491_p0444c21║【記】泣歎經意者，謂空生聞上所說，喜極成悲，泣涕
X25n0491_p0444c22║連連，自宣心曲：身為羅漢，已是多時，慧眼雖聞，未
X25n0491_p0444c23║聞斯教。
X25n0491_p0444c24║【疏】二、釋勝所以五：初、泣歎未聞深法勝。
X25n0491_p0445a01║【疏】捨身之苦，已感人心，何況更聞，不及持說！是故
X25n0491_p0445a02║悲淚。
X25n0491_p0445a03║【記】捨身下，悲泣之由。○然有三意：一謂傷彼捨身
X25n0491_p0445a04║虗其功故。意云：捨命河沙，劣於持說，不達深旨，勞
X25n0491_p0445a05║而無功。二謂悲曩劫不逢遇故。意云：在凡不聞，故
X25n0491_p0445a06║當其分，自階聖果，亦未聞之。三謂慶今得聞，喜極
X25n0491_p0445a07║成悲。故善吉剏聞深法，非本所望，涕淚文流，以彰
X25n0491_p0445a08║極喜。○今此疏中且明前一也。
X25n0491_p0445a09║【疏】論云：念彼身苦尊重法故悲淚。
X25n0491_p0445a10║【記】論云下，引證。
X25n0491_p0445a11║【疏】慧眼，人空也，未聞法空也。
X25n0491_p0445a12║【記】慧眼等者，謂空生混跡，寄位小乘。自證人空已
X25n0491_p0445a13║來，未聞法空之理，以法空是大乘所證境故。
X25n0491_p0445a14║【記】然以此為經勝由者，有兩重意：一謂教若麤淺，
X25n0491_p0445a15║聞乃尋常，既感悲啼，乃知深妙。二謂常人啼泣，未
X25n0491_p0445a16║足為奇，善吉悲傷，當知最勝。勝之所以，不亦明乎？
X25n0491_p0445a17║△二、淨心契實具德勝（經）二：初、正明，二、拂跡。初、正
X25n0491_p0445a18║明。
X25n0491_p0445a19║世尊！若復有人得聞是經，信心清淨則生實相，當知
X25n0491_p0445a20║是人成就第一希有功德。
X25n0491_p0445a21║【記】正明。經意云：若人聞此，能生信心。此信若生，不
X25n0491_p0445a22║信諸法，故云清淨。諸法既泯，實相生焉。三身功德，
X25n0491_p0445a23║自此周備，豈不勝耶？○第一等者，如前所明，經文
X25n0491_p0445a24║存略，故標二也。
X25n0491_p0445b01║【疏】二、淨心契實，具德勝二：初、正明。論云：此中有實
X25n0491_p0445b02║相，餘者非實相。
X25n0491_p0445b03║【記】此中，即般若教。餘者，即未說般若之前，二乘人
X25n0491_p0445b04║天之教。○所言實相者，即無相之相也，謂無我法
X25n0491_p0445b05║之相。以要言之，離一切相，各為實相。故下文云：離
X25n0491_p0445b06║一切相，即名諸佛。○言餘教所無者，謂人、天教中
X25n0491_p0445b07║具足二執，小乘教內法相猶存，不可以二執之相
X25n0491_p0445b08║而為實相，故言餘者非實相。非，猶無也。○言此有
X25n0491_p0445b09║者，謂頓除二執，雙顯二空，空病亦空，二邊皆離，中
X25n0491_p0445b10║道斯顯，名實相焉，故云此中有也。
X25n0491_p0445b11║【記】問：實相之理，教但能詮，云何信心便生實相？答：
X25n0491_p0445b12║謂能信此經，必無二執。無二執處，即是實相，非謂
X25n0491_p0445b13║別有實相生也。
X25n0491_p0445b14║△二拂跡。
X25n0491_p0445b15║世尊！是實相者則是非相，是故如來說名實相。
X25n0491_p0445b16║【記】拂跡。經意云：此實相者，體當勝義，但唯無相，名
X25n0491_p0445b17║依世諦，故言實相。
X25n0491_p0445b18║【疏】二、拂跡。無著云：為離實相分別想故。
X25n0491_p0445b19║【記】為離等者，恐聞實相之名，便生實相之想。想，即
X25n0491_p0445b20║分別也。良以實相真妙，言念不及。雖假言念，唯證
X25n0491_p0445b21║相應。若起當情，但唯影像。恐認於此，故曰即非。
X25n0491_p0445b22║△三、信解三空同佛勝（經）三：初、總標信解，二、別顯
X25n0491_p0445b23║三空，三、如來印定。初、總標信解。
X25n0491_p0445b24║世尊！我今得聞如是經典，信解、受持，不足為難。若當
X25n0491_p0445c01║來世後五百歲，其有眾生得聞是經，信解、受持，是人
X25n0491_p0445c02║則為第一希有。
X25n0491_p0445c03║【記】信解。經意云：我為阿羅漢，親稟佛言：信解受持，
X25n0491_p0445c04║不為難事。若當來世，濁惡世中，去聖時遠，不聞佛
X25n0491_p0445c05║說，覽斯遺教，信解法空，領受任持，依解起行。若斯
X25n0491_p0445c06║等類，不亦難乎？
X25n0491_p0445c07║【疏】三、信解三空同佛勝三：初、總標信解。
X25n0491_p0445c08║【疏】無著云：未來法滅時，尚有菩薩受持，故無我、人
X25n0491_p0445c09║等取。云何汝等於正法時，遠離修行，不生慚愧？
X25n0491_p0445c10║【記】未來等者，謂無著出世，當正法中，故引來世之
X25n0491_p0445c11║勝人，以誡當時之劣者。是知小人君子，何代無之。
X25n0491_p0445c12║斯則指於第二疑中，所說後五百歲持戒修福者
X25n0491_p0445c13║也。
X25n0491_p0445c14║△二、別顯三空（經）三：初、我空，二、法空，三、俱空。初、我
X25n0491_p0445c15║空二。初徵。二釋。初徵。
X25n0491_p0445c16║何以故？
X25n0491_p0445c17║【記】三、空經。徵意云：設有能信解受持，以何義故，得
X25n0491_p0445c18║為希有？
X25n0491_p0445c19║△二釋。
X25n0491_p0445c20║此人無我相、人相、眾生相、壽者相。
X25n0491_p0445c21║【記】釋意云：以無我等相故。○此則我空也。
X25n0491_p0445c22║△二、法空二。初徵。二釋。初徵。
X25n0491_p0445c23║所以者何？
X25n0491_p0445c24║【記】徵意云：所以令無我等相者，何謂也？
X25n0491_p0446a01║△二釋。
X25n0491_p0446a02║我相即是非相，人相、眾生相、壽者相即是非相。
X25n0491_p0446a03║【記】釋意云：以我等相即非相故。○我相體是心心
X25n0491_p0446a04║所法，既無此體，即是法空也。
X25n0491_p0446a05║△三、俱空二。初徵。二釋。初徵。
X25n0491_p0446a06║何以故？
X25n0491_p0446a07║【記】又徵意云：以何義故，令無我法之相？
X25n0491_p0446a08║△二釋。
X25n0491_p0446a09║離一切諸相，即名諸佛。
X25n0491_p0446a10║【記】後釋。意云：離一切相，名為佛故。○諸相雖多，不
X25n0491_p0446a11║逾我法，今此統收，故云一切。○斯則是相皆離，為
X25n0491_p0446a12║俱空也。俱空之理，則名為佛。佛自此成，故言勝也。
X25n0491_p0446a13║【疏】二、別顯三空。
X25n0491_p0446a14║【疏】無著云：無我等者，無人取；我等即非相者，無法
X25n0491_p0446a15║取。
X25n0491_p0446a16║【記】人、法二取，其義可知。
X25n0491_p0446a17║【疏】離一切者，顯示諸菩薩隨順學相。諸佛世尊離
X25n0491_p0446a18║一切相，是故我等應如是學。
X25n0491_p0446a19║【記】顯示等者，為我、法二空，菩薩有分，離一切相，方
X25n0491_p0446a20║是如來。今顯示此義者，令諸菩薩方便隨順，學而
X25n0491_p0446a21║習之，見賢思齊，速成佛故。故云諸佛世尊，乃至如
X25n0491_p0446a22║是學也。
X25n0491_p0446a23║△三、如來印定。
X25n0491_p0446a24║佛告須菩提：如是，如是！
X25n0491_p0446b01║【疏】三、如來印定。
X25n0491_p0446b02║【記】印定經意，如文可知。
X25n0491_p0446b03║【記】然以前來從爾時須菩提聞說是經，乃至離一
X25n0491_p0446b04║切相，即名諸佛，盡是空生之言。於中邐迤有其六
X25n0491_p0446b05║重，所謂聞法悲啼，信生實相，對彰難易，明無我人，
X25n0491_p0446b06║法執兼亡，盡成佛故。如斯所說，皆當誠諦之言。故
X25n0491_p0446b07║佛世尊印云如是。○重言者，表言當之極耳。
X25n0491_p0446b08║△四、聞時不動希有勝。
X25n0491_p0446b09║若復有人得聞是經，不驚、不怖、不畏，當知是人甚為
X25n0491_p0446b10║希有。
X25n0491_p0446b11║【疏】四、聞時不動希有勝。
X25n0491_p0446b12║【記】不動經意云：此經深妙，難解難知，或有人聞，多
X25n0491_p0446b13║生驚畏。若得不生驚畏，豈不希有者哉！○實難其
X25n0491_p0446b14║人，葢緣經勝。經勝之義，昭然可知。
X25n0491_p0446b15║【疏】論云：驚者，謂非度生懼。怖者，不能斷疑心故；畏
X25n0491_p0446b16║者，一向怖故，其心畢竟墮驚怖故。
X25n0491_p0446b17║【記】驚畏者，此三行相不同。驚謂愕然而怪，怖則進
X25n0491_p0446b18║退慞惶，畏則一向恐懼。○如人欲往上京，行於大
X25n0491_p0446b19║路，以先未經歷，忽然而驚，心自念言：何謂至此？或
X25n0491_p0446b20║進或退，疑是疑非，遂無決定之心，謂此路元來不
X25n0491_p0446b21║是，或反而不進，或恐懼發狂，墜壑投巖，不終天命。
X25n0491_p0446b22║○法中亦爾。以佛於人天小乘教中，說空說有。不
X25n0491_p0446b23║達意者，隨言而執。及說此經，則顯非空非有中道
X25n0491_p0446b24║之理。先所執者，悉皆驚畏。却以為非，不能進趣。或
X25n0491_p0446c01║墮凡夫，或落小乘。菩提真空，從茲永失。○今之經
X25n0491_p0446c02║意則云：若人聞此不有不空難信之法，不生驚畏
X25n0491_p0446c03║之心，則能不捨菩提，進向大道。旨趣深玅，尠有其
X25n0491_p0446c04║人。若或有之，是為希有也。
X25n0491_p0446c05║△五、大因清淨第一勝（經）二。初徵。二釋。初徵。
X25n0491_p0446c06║何以故？
X25n0491_p0446c07║【記】大因經。徵意云：以何義故，聞而不驚等，得為希
X25n0491_p0446c08║有耶？
X25n0491_p0446c09║△二釋。
X25n0491_p0446c10║須菩提，如來說第一波羅蜜，非第一波羅蜜，是名第
X25n0491_p0446c11║一波羅蜜。
X25n0491_p0446c12║【記】釋意云：以此法門，於諸波羅蜜中，是第一波羅
X25n0491_p0446c13║蜜故。然此波羅蜜，若約勝義，則不可言，故言非第
X25n0491_p0446c14║一等。今所說者，約世諦說，為勝之義，不亦然乎？故
X25n0491_p0446c15║云是名等。
X25n0491_p0446c16║【疏】五、大因清淨第一勝。
X25n0491_p0446c17║【疏】何以故者，有二：一、躡前不驚等徵；二、都躡前勝
X25n0491_p0446c18║以徵。
X25n0491_p0446c19║【記】二、都下，為前來兩重較量，皆言經勝。釋勝所以，
X25n0491_p0446c20║已列九門，每門之中，各是一義，未知根本何謂勝
X25n0491_p0446c21║乎？斯於勝所以中，更徵勝所以也。
X25n0491_p0446c22║【疏】論云：此法門者，名為大因，勝餘修多羅故。
X25n0491_p0446c23║【記】大因者，謂第六般若波羅蜜也。以佛有三身，法
X25n0491_p0446c24║身最大，此能得故，名為大因。六中最勝，故稱第一。
X25n0491_p0447a01║○勝餘等者，謂人天二乘教中，不詮此法，今乃詮
X25n0491_p0447a02║之。彼以所詮劣，故能詮亦劣。此以所詮勝，故能詮
X25n0491_p0447a03║亦勝也。
X25n0491_p0447a04║【疏】名為清淨無量，諸佛同說。
X25n0491_p0447a05║【記】清淨等者，謂隨相之法，建言必異；離相之理，說
X25n0491_p0447a06║即無差，以平等一味故。平等一味，即勝義諦也。以
X25n0491_p0447a07║是勝義，故清淨矣。
X25n0491_p0447a08║【疏】故彼珍寶檀等，無如是功德，是故彼福德中，此
X25n0491_p0447a09║福為勝。
X25n0491_p0447a10║【記】故彼下，通釋都徵之意。○檀即是施，通於內外
X25n0491_p0447a11║二財，故云等也。○無如是功德者，謂在因無破惑
X25n0491_p0447a12║之功，在果無法身之德故。○此福者，受持讀誦也。
X25n0491_p0447a13║○然前門門，皆顯經勝。勝之根本，不過此門。能成
X25n0491_p0447a14║清淨法身，是故說名為勝。內外財施，安可較量。
X25n0491_p0447a15║
X25n0491_p0447a16║金剛經疏記科會卷第六