X25n0499_p0635b14║
X25n0499_p0635b15║
X25n0499_p0635b16║金剛般若波羅蜜經懸判疏鈔卷之二
X25n0499_p0635b17║勅建西天寺武林後學沙門性起述
X25n0499_p0635b18║△二、藏教分攝三：一、總標。
X25n0499_p0635b19║第二、藏教分攝者。
X25n0499_p0635b20║△二、釋文二：初、略釋。
X25n0499_p0635b21║藏即三藏、二藏，教即五教，分即十二分。
X25n0499_p0635b22║△二、廣釋三：一、釋三藏二藏文二：一、釋三藏文二：
X25n0499_p0635b23║一、列名。釋義又二：初、列名。
X25n0499_p0635b24║言三藏者：一、修多羅藏，二、毗奈耶藏，三、阿毗達摩藏。
X25n0499_p0635c01║△二、釋三藏義三：一、釋經藏名義三：初、標名。
X25n0499_p0635c02║今初、修多羅藏者，梵語。
X25n0499_p0635c03║△二、釋名義。
X25n0499_p0635c04║此云契經。謂上契二諦、三諦、四諦之理，下合異類眾
X25n0499_p0635c05║生之機，方名契經。即貫義．攝義．常義．法義。謂貫穿一
X25n0499_p0635c06║切義理，攝持所化眾生。常即古今不易，法即十界同
X25n0499_p0635c07║歸。
X25n0499_p0635c08║△三、引餘名證。
X25n0499_p0635c09║更有雜心五義：或曰涌泉，注而無竭故；或曰出生，則
X25n0499_p0635c10║輾轉滋多義味故；或曰顯示，以佛聖教顯示事理真
X25n0499_p0635c11║俗故；或曰繩墨，楷定邪正無偏曲故；或曰結蔓，能貫
X25n0499_p0635c12║能攝如結蔓故。總上五義，不出貫攝常法四義等故。
X25n0499_p0635c13║餘義等名，恐煩不引。
X25n0499_p0635c14║鈔：餘義等名者，西域更稱云席經，或曰線，或曰聖
X25n0499_p0635c15║教。古德見此儒、墨皆稱為經，遂借彼席經以目聖
X25n0499_p0635c16║教。雙含二義，俱順兩方。借義助名，更加契字，揀異
X25n0499_p0635c17║席經，甚為允當。故曰恐煩，不引。△二、釋律藏名義
X25n0499_p0635c18║三：初、標名。
X25n0499_p0635c19║一、毗奈耶藏者，梵語。
X25n0499_p0635c20║△二、釋名義。
X25n0499_p0635c21║此名調伏。調練三業，通於止作．制伏唯明于止。止即
X25n0499_p0635c22║三業七支，各各防非；作是三業七支，各各俱善。是以
X25n0499_p0635c23║不但永斷十惡而防非，轉更勤修十善而培德。即諸
X25n0499_p0635c24║惡莫作，眾善奉行之義也。
X25n0499_p0636a01║△三、引餘名證。
X25n0499_p0636a02║或曰毗尼，此翻滅義，從因至果有滅義故。或云尸羅，
X25n0499_p0636a03║此翻清凉，除煩惱熱有清凉義故。或云波羅提木叉，
X25n0499_p0636a04║此翻別解脫，離諸過惡有解脫義故。雖梵音楚夏，而
X25n0499_p0636a05║大旨無殊，悉調伏義故。
X25n0499_p0636a06║鈔：從因至果，有滅義故：一、滅業非，謂不殺、盜等，故
X25n0499_p0636a07║律中云毗尼；二、滅煩惱，是發業之本，故律云：為調
X25n0499_p0636a08║伏貪等令盡，是故世尊制增戒學；三、得滅果，即無
X25n0499_p0636a09║為果，故戒經云：戒淨有智慧便得第一道。故前二
X25n0499_p0636a10║是因，後一是果。解脫者，梵語波羅木叉，此翻別解
X25n0499_p0636a11║脫，此就因得名。然有二義：一、揀定道，名之為別；二、
X25n0499_p0636a12║三業七支，各各防非，故名為別。亦翻隨順解脫，此
X25n0499_p0636a13║據果立，隨順有為、無為二種解脫果故。亦云性善，
X25n0499_p0636a14║如十誦律；亦名守信，如昔所受，實能持故。△三、釋
X25n0499_p0636a15║論藏名義三：一、標名。
X25n0499_p0636a16║三、阿毗達摩藏者，梵語。
X25n0499_p0636a17║△二、釋名義。
X25n0499_p0636a18║此云對法。然法有二種：一、勝義法，謂涅槃是善是常，
X25n0499_p0636a19║故名勝義法；二、法相法，通四聖諦。相者，性也、狀也，二
X25n0499_p0636a20║俱名相。法既有二，對亦有二：一者、對向，謂向前涅槃
X25n0499_p0636a21║故；二者、對觀，觀前四真諦理故。其能對者，皆無漏淨
X25n0499_p0636a22║慧及相應心所故，由對果、對境分二名故。故慧但是
X25n0499_p0636a23║對而非是法，非所對故。舊譯為無比法，以詮勝慧故。
X25n0499_p0636a24║鈔：慧者，是五別境中慧相應心所，即五徧行心所
X25n0499_p0636b01║作意，觸、受、想、思與八識心王相應故。由對果、對境
X25n0499_p0636b02║下，謂涅槃為果，四諦為境。涅槃、四諦二種為所對，
X25n0499_p0636b03║無漏淨慧為能對，故云慧但是能對，屬心，而非是
X25n0499_p0636b04║果法及四諦境法為所對故。由斯淨慧心能對果、
X25n0499_p0636b05║境二法，而成論之義故。△三、引餘名證。
X25n0499_p0636b06║或曰優波提舍，此翻論義，賓主問答有往復故。或云
X25n0499_p0636b07║磨怛理迦，此翻本母，以教與義為本母故。或曰磨夷，
X25n0499_p0636b08║此翻行母，以依教義而成行之母故。雖梵音不同，皆
X25n0499_p0636b09║屬對之義故。
X25n0499_p0636b10║鈔：教為能詮，義為所詮，為依教義而成諸乘行故。
X25n0499_p0636b11║△二、攝屬所歸。
X25n0499_p0636b12║今此經者，正屬修多羅藏，兼律論故。文云：如來滅後，
X25n0499_p0636b13║後五百年，有持戒修福者，於此章句，能生信心，以此
X25n0499_p0636b14║為實。豈非般若之法，總以持戒而為其本？兼律義故。
X25n0499_p0636b15║前後上下之文，全以賓主問答，往復窮通，斷疑生信，
X25n0499_p0636b16║兼論義故。
X25n0499_p0636b17║鈔：前五百年解脫堅固，第二、五百年禪定堅固，第
X25n0499_p0636b18║三、五百年持戒堅固，第四、五百年多聞堅固，第五、
X25n0499_p0636b19║五百年塔寺堅固，後五百歲者近于鬪諍堅固。又
X25n0499_p0636b20║前兩個五百年正是正法一千年，次兩個五百年
X25n0499_p0636b21║乃像季一千年，次後兩個五百年正是末法一萬
X25n0499_p0636b22║年。初季尚有持戒、修福者，言此經有大根機而受
X25n0499_p0636b23║持者，總以多生劫來即持戒、定人為本基故，義兼
X25n0499_p0636b24║律儀。故須菩提謁而問之，世尊答而斷之，斯為賓
X25n0499_p0636c01║主往復問答，是為論義所攝故。以上三藏列名釋
X25n0499_p0636c02║義竟。△二、釋二藏，文二：一、正釋二藏名義，又二：初、
X25n0499_p0636c03║標立名。
X25n0499_p0636c04║言二藏者：
X25n0499_p0636c05║△二、釋義又二：一、示名義。
X25n0499_p0636c06║一聲聞藏，二菩薩藏，即前三藏之教。詮示聲聞理行
X25n0499_p0636c07║果，故名聲聞藏。詮示菩薩理行果，故名菩薩藏。
X25n0499_p0636c08║鈔：聲聞者，因聞苦、集、滅、道四諦法音，而依教奉行，
X25n0499_p0636c09║修自利法，名為聲聞；行六度萬行等，修二利法，名
X25n0499_p0636c10║為菩薩。即前經、律、論三藏教典詮示小乘生空，理
X25n0499_p0636c11║詮示小乘戒、定、慧，行詮示小乘偏真涅槃果德。由
X25n0499_p0636c12║斯詮示小乘教、行、理、果四法攝屬聲聞藏故。又前
X25n0499_p0636c13║教是能詮，理、行、果等為所詮。又菩薩藏中，教即十
X25n0499_p0636c14║二分，理即二空真如理，行即六度妙行等，果即是
X25n0499_p0636c15║無餘大涅槃果德。由斯四法攝屬菩薩藏故。△二、
X25n0499_p0636c16║攝歸半滿。
X25n0499_p0636c17║又由緣覺之人，多不習教，出無佛世時，攝屬聲聞，故
X25n0499_p0636c18║但分為二，即大小半滿之不同耳。
X25n0499_p0636c19║鈔：緣覺有二：一、聞十二因緣，悟得果者，名為緣覺；
X25n0499_p0636c20║二、出無佛世時，如釋迦往昔為忍辱仙人，獨自了
X25n0499_p0636c21║明，名為獨覺。獨覺又二：一、不發大乘者，自真獨覺；
X25n0499_p0636c22║二、已發大乘者，是假名獨覺。因由不籍教，故攝歸
X25n0499_p0636c23║聲聞藏；若已發大乘者，攝歸菩薩藏。半、滿之不同
X25n0499_p0636c24║耳者，一、九部法為半。法花云：我此九部法隨順眾
X25n0499_p0637a01║生說二十二部法為滿字教，如華嚴等故。又古德
X25n0499_p0637a02║判一代時教：一、有相教，二、無相教，三、同歸教，四、常
X25n0499_p0637a03║住教。前有相教為半，後之三教為滿。又三教中，前
X25n0499_p0637a04║無相教為半，以無相者未純顯中道義故；後之二
X25n0499_p0637a05║教為滿，以純顯常住中道了義故。是知半、滿未局
X25n0499_p0637a06║聲聞，故曰不同耳。△二、攝屬所歸。
X25n0499_p0637a07║今此經者，屬菩薩藏攝。文云此經如來為發大乘等，
X25n0499_p0637a08║即菩薩藏攝故。
X25n0499_p0637a09║鈔：此般若法是諸佛母，三藏之骨髓，萬行之本源，
X25n0499_p0637a10║菩薩之所歸，諸佛之所證，非菩薩藏攝而何？如來
X25n0499_p0637a11║為大乘等，等者，等下文故。經云：如來為發大乘說，
X25n0499_p0637a12║為發最上乘者說。又云：樂小法者，不能聽受，讀誦，
X25n0499_p0637a13║為人分別解說等。故不屬聲聞藏，屬菩薩藏攝，以
X25n0499_p0637a14║願示大乘二空真如圓頓法故。以上釋三藏二藏
X25n0499_p0637a15║若名若義一科已竟。△二、釋五教，文二：初、釋五教
X25n0499_p0637a16║名義，分三：初、標。
X25n0499_p0637a17║言五教者：
X25n0499_p0637a18║△二、釋名義，文五：初、釋小乘，又二：初、立名。
X25n0499_p0637a19║一、小乘者。
X25n0499_p0637a20║鈔：賢首大師依華嚴經判一代時教，立為五教。初
X25n0499_p0637a21║小乘法即天台藏教，以天台立藏教名，故受招難。
X25n0499_p0637a22║以濫三藏名義，故賢首立小教名耳。△二、釋。
X25n0499_p0637a23║所說唯是人空，縱少說法空，亦不明顯。以依六識三
X25n0499_p0637a24║毒，建立染淨根本，未盡法源故。
X25n0499_p0637b01║鈔：初、小乘中四：一、約法數多少，二、約二空差別，三、
X25n0499_p0637b02║約所依根本，四、結成有餘。今初，言七十五法者，五
X25n0499_p0637b03║類法中有多少故。謂色法十一。俱舍頌云：色者，五
X25n0499_p0637b04║根．五境．及無表色。二心法一，即是意識。三、心所有
X25n0499_p0637b05║法共四十六。謂大地法有十。俱舍頌云：受想思觸
X25n0499_p0637b06║欲，慧念與作意，勝解三摩地，遍於一切心。大善地
X25n0499_p0637b07║法有十。頌云：信及不放逸，輕安捨慚愧，二根及不
X25n0499_p0637b08║害，勤唯遍善心。大煩惱六。痴．逸．怠．不信．昏掉．恒唯
X25n0499_p0637b09║染。大不善有二。謂無慚及無愧。小煩惱法有十。頌
X25n0499_p0637b10║云：忿覆慳嫉惱，害恨諂誑驕。如是類名為煩惱地
X25n0499_p0637b11║法。不定有八。謂悔．眠．尋．伺．貪．嗔．并慢．疑。上之六類
X25n0499_p0637b12║有四十六。四者．不相應行法十四：一、得．二、非得．三、
X25n0499_p0637b13║同分．四、無想異熱．五、無想定．六、滅盡定．七、命根．八、
X25n0499_p0637b14║生．九、住．十、異．十二、名．十三句．十四句文。故頌云：得
X25n0499_p0637b15║非得同分無想二定命。及生住異滅并名句文身。
X25n0499_p0637b16║五者．無為有三：一、擇滅，二、非擇滅，三、虗空。總上五
X25n0499_p0637b17║類之法，合七十五法。於此大乘欠二十五，次下當
X25n0499_p0637b18║明。今文中雖不云數，義含在內。所說唯是人空下，
X25n0499_p0637b19║二、明二空差別。謂二乘人以其根劣，未堪聞說二
X25n0499_p0637b20║空真理故。故智論三十一云：小乘弟子鈍根故，為
X25n0499_p0637b21║眾說生空。起信論云：法我見者，依二乘根純故，如
X25n0499_p0637b22║來但為說人無我等。縱說二空，少未明顯。以依六
X25n0499_p0637b23║識三毒建立下，三、明所依根本。然小乘計生死根
X25n0499_p0637b24║本，雖有多種，略舉其三。一、計識心，如正理論第八
X25n0499_p0637c01║說。經部師以現在色心等為染淨因。意云：如大乘
X25n0499_p0637c02║中第八為所熏故。二者．三毒為因義。如大乘中明
X25n0499_p0637c03║前七識為能熏故，令引阿含但證三毒耳。而云等
X25n0499_p0637c04║者，謂以三毒為因緣故起於三業，三業因緣故起
X25n0499_p0637c05║於三界。是故一切法中論十二因緣品云眾生痴
X25n0499_p0637c06║所覆，為後起三行，以有此行故，識受六道身等，即
X25n0499_p0637c07║其義也。三者．今取上二義，同有能所熏，熏方流轉
X25n0499_p0637c08║故。若爾，焉異大乘？然則以參經意而不同者，但六
X25n0499_p0637c09║識非第八為所熏，縱說賴耶但有名字能熏，又非
X25n0499_p0637c10║七識，故全不同。四者．未盡法源故者，謂由無為法
X25n0499_p0637c11║只有擇滅、非擇滅．虗空等三種，而未有真如等無
X25n0499_p0637c12║為明二空故，所以未盡法源故耳。△二、釋始教。文
X25n0499_p0637c13║二：初、列名。
X25n0499_p0637c14║二、大乘始教
X25n0499_p0637c15║鈔：大者，簡小為義；乘者，運載為義。由前小乘教中
X25n0499_p0637c16║只能自利，今大乘中而普運一切，故云為大。始者，
X25n0499_p0637c17║因對後已盡之說，今此教中未盡之說，故名為始
X25n0499_p0637c18║耳。△二、釋文二：一、釋名義。
X25n0499_p0637c19║由第二時但明于空，第三時說三乘，不許定性闡提
X25n0499_p0637c20║成佛，未盡大乘至極之說，故名為始。有成佛，有不成
X25n0499_p0637c21║佛，復名為分。
X25n0499_p0637c22║鈔：第二時但明於空者，依智光論師判一代時教，
X25n0499_p0637c23║由前第一時小乘教中明心、境俱有；第二時為中
X25n0499_p0637c24║根人說法相大乘，境空心有，顯唯識道理，以中根
X25n0499_p0638a01║猶劣，未能全入平等真空故。今疏云：第二時但明
X25n0499_p0638a02║于空，第三時為最上根說無相大乘，辨心、境俱空，
X25n0499_p0638a03║平等一味故。疏第三時說三乘，不許下，非智光論
X25n0499_p0638a04║師第三時義，即單取戒賢大師。依深密經中意云：
X25n0499_p0638a05║初小乘中說獨佛一人有大覺性，餘不說有，故皆
X25n0499_p0638a06║不成。次一向成，是第二時中唯說一乘一切眾生
X25n0499_p0638a07║皆得成佛，為一向成。若盡成，為太過；若盡不成，為
X25n0499_p0638a08║太不及。故皆為方便，並為不了，以初未堪聞大，一
X25n0499_p0638a09║向抑故；第二時勸令欣佛，一向揚故；第三時中說
X25n0499_p0638a10║三乘，依理正說有性皆成佛，無性不成佛，非太過
X25n0499_p0638a11║也，故稱為了，以普發一切乘故。此依深密經中意，
X25n0499_p0638a12║是權說也。何則？夫深密中指第二時云許一切眾
X25n0499_p0638a13║生成佛，是法華最上一乘之實說，焉可依深密中
X25n0499_p0638a14║云第二時暗指法華為不了義乎？故清涼云：誰判
X25n0499_p0638a15║法華為不了義耶？又深密經中云：一切趣寂聲聞
X25n0499_p0638a16║種性，雖蒙諸佛教化，終不能當得阿耨菩提。斯皆
X25n0499_p0638a17║決定不許定性二乘及無性闡提成佛，豈實說耶？
X25n0499_p0638a18║故云未盡大乘至極之說。故今取智光論師第二
X25n0499_p0638a19║時判義，謂境空心有法相大乘，及依深密經中第
X25n0499_p0638a20║三時教義。今賢首大師總合一教，乃大乘之初門，
X25n0499_p0638a21║俱即不了，故立為始，復名為分，以有成佛云有不
X25n0499_p0638a22║成佛，故乃立分耳。△二、釋教義。
X25n0499_p0638a23║所說則廣談法相，少及法性。其所云性，亦是相數，以
X25n0499_p0638a24║依八識建立生死及涅槃因諸義類故。
X25n0499_p0638b01║鈔：所說則廣談法相，下云：大乘法相有一百數。謂
X25n0499_p0638b02║色法十一，心法有八，心所有五十一，心不相應行
X25n0499_p0638b03║有二十四，無為有六，故成百數。於前小乘七十五
X25n0499_p0638b04║中加二十五，謂心法加七，小乘唯一意識故。心所
X25n0499_p0638b05║加五、不相應行加十、無為加三，並如彼說。疏少及
X25n0499_p0638b06║法性者，法相法有九十四數，而無為屬性，只得六
X25n0499_p0638b07║數，故少及法性云耳。其所云性，亦是相、數。今無為
X25n0499_p0638b08║法是法性義，尚以決擇分明；而有六數者，則可知。
X25n0499_p0638b09║雖云其性，亦在名、相、數耳。疏以依八識下，謂小乘
X25n0499_p0638b10║法以第六意識為染、淨因。今始教中以依第八識
X25n0499_p0638b11║而有涅槃，故云：無始時來界一切法等依由此有
X25n0499_p0638b12║諸趣及涅槃證得。界即因義，謂種子等。疏云諸義
X25n0499_p0638b13║類者，即總結始教中多義也，乃是疏中敝煩意耳。
X25n0499_p0638b14║若欲廣知，具如唯識論及花嚴玄談中說。△三、終
X25n0499_p0638b15║教文二：初、立名。
X25n0499_p0638b16║三，大乘終教。
X25n0499_p0638b17║鈔：前大乘始教中未盡之說，故此教中已盡之說，
X25n0499_p0638b18║故名為終。若依智光論師判義，正是第三、無相大
X25n0499_p0638b19║乘中義。雖後頓、圓二教，亦在義中少分攝耳。△二、
X25n0499_p0638b20║釋文二：初、釋名義。
X25n0499_p0638b21║由出中道妙有定性闡提皆當作佛，方盡大乘至極
X25n0499_p0638b22║之說，故名為終。稱實理故，復名實教。
X25n0499_p0638b23║鈔由出中道妙有下，以實相離相。中道妙有非色
X25n0499_p0638b24║非空，故虗相本盡，真性本現。一切眾生本來是佛，
X25n0499_p0638c01║豈以定性二乘及無性闡提而無成佛者乎？前始
X25n0499_p0638c02║教中有成佛，有不成佛，故今此教中許一切眾生
X25n0499_p0638c03║悉當成佛，比前義勝，故云方盡。大乘至極之說，名
X25n0499_p0638c04║為終耳。由純顯實相妙理，故復名為實教。△二、釋
X25n0499_p0638c05║教義。
X25n0499_p0638c06║所說則多談法性，少及法相。其所云相，亦會歸于性，
X25n0499_p0638c07║以依如來藏隨緣成立諸義類故。
X25n0499_p0638c08║鈔所說，則多談法性下，以唯顯實相第一義故。其
X25n0499_p0638c09║所云相，亦會歸于性者，如說五蘊，五蘊即空，空即
X25n0499_p0638c10║法性。又華嚴云：三世五蘊法說名為世間彼滅非
X25n0499_p0638c11║世間如是但假名。又云：有諍說生死無諍說涅槃
X25n0499_p0638c12║生死及涅槃二俱不可得等。又如說心，心即離念。
X25n0499_p0638c13║即如此經，雖云行施度等行，皆歸離相。妙行是般
X25n0499_p0638c14║若性，故云其所云相，亦會歸于性耳。以依八識，如
X25n0499_p0638c15║來藏隨緣成立諸義類故者，如來藏隨緣成立有
X25n0499_p0638c16║二義：起信論云：一者、心真如門，二者、心生滅門。是
X25n0499_p0638c17║二種門，皆名總攝一切法。心生滅者，依如來藏，故
X25n0499_p0638c18║有生滅心。依，所謂：依不生不滅與生滅和合，非一，
X25n0499_p0638c19║非異，一切眾生平等一性，俱是真如隨緣成立。依
X25n0499_p0638c20║他無性，即圓成故。一理齊平，故說生界不減，佛界
X25n0499_p0638c21║不增。如是義類，廣多無盡故。△四、頓教文二：初、立
X25n0499_p0638c22║名。
X25n0499_p0638c23║四頓教者。
X25n0499_p0638c24║鈔：由前小、始、終三教，總名為漸。今此中離言絕待，
X25n0499_p0639a01║對前漸教，故名為頓，以頓者不立漸次義故。△二、
X25n0499_p0639a02║釋文義二：初、釋名義。
X25n0499_p0639a03║總不出說法相，唯辨真性。一念不生，即名為佛；無漸
X25n0499_p0639a04║次故，說名為頓。
X25n0499_p0639a05║鈔：一念不生，即名為佛。以觸處逢真，無漸次義，故
X25n0499_p0639a06║立頓字名耳。△二、釋教義。
X25n0499_p0639a07║五法、三自性俱無，八識、二無我俱遣，訶教勸離，毀相
X25n0499_p0639a08║泯心，諸義類故。
X25n0499_p0639a09║鈔：一、名．二、相．三、妄想．四、正智．五、如如。三自性者，一、
X25n0499_p0639a10║徧計．二、依他．三、圓成，即三自性也。二無我，一者、人
X25n0499_p0639a11║無我，二者、法無我。訶教勸離者，以達摩西來，不立
X25n0499_p0639a12║文字，以心印心，以法印法故。五法、三自性及八識、
X25n0499_p0639a13║二無我理，一切俱掃，以言語道斷故。如是義類，廣
X25n0499_p0639a14║如楞伽．金剛等經諸妙義故。△五、圓教。文二：初、立
X25n0499_p0639a15║名。
X25n0499_p0639a16║五，圓教者。
X25n0499_p0639a17║鈔：由前以漸而立頓名，以頓而立漸名，以漸而立
X25n0499_p0639a18║頓名者，即小、始、終三教。以是法不可示，言辭相寂
X25n0499_p0639a19║滅故，是名為頓也。以頓而立漸名者，一切聖賢皆
X25n0499_p0639a20║以無為法而有差別，故名為漸也。是以頓不礙漸，
X25n0499_p0639a21║即行布次第故；漸不礙頓，即觸處圓成故。由是頓、
X25n0499_p0639a22║漸無礙，得入圓宗。故今第五立圓教名也。△二、釋
X25n0499_p0639a23║文義二：初、釋名義。
X25n0499_p0639a24║統該前四圓滿具足，得名為圓也。
X25n0499_p0639b01║鈔：統該前四者，即小、始、終、頓四義，攝歸圓故。如海
X25n0499_p0639b02║百川，以普同一味，名圓滿具足也。是以圓信．圓解．
X25n0499_p0639b03║圓修．圓行．圓證，以因該果海，果徹因圓，得名為圓
X25n0499_p0639b04║義也。△二、釋教義。
X25n0499_p0639b05║所說唯是無盡法界，性海圓融，緣起無礙，相即相入，
X25n0499_p0639b06║帝網重重，主伴交參，無盡無盡故。
X25n0499_p0639b07║△三、結五教名義。
X25n0499_p0639b08║以上五教之義，廣如華嚴玄談中辨，恐煩不引。
X25n0499_p0639b09║鈔：恐煩不引者，指略在廣，義有所陳。△二、攝屬所
X25n0499_p0639b10║歸。文三：初、正屬所歸。
X25n0499_p0639b11║今此經者，正屬于終，兼通于頓，義該小始。
X25n0499_p0639b12║△二、引證，分三：初、證終教義。
X25n0499_p0639b13║文云：如來者，即諸法如義。又云：若見諸相非相．即見
X25n0499_p0639b14║如來。又云：如來者，無所從來，亦無所去，故名如來等。
X25n0499_p0639b15║斯為事理圓融，二諦無礙，特顯中道，即法華諸法實
X25n0499_p0639b16║相之妙義也。又云：信心清淨，即生實相，攝終教義也。
X25n0499_p0639b17║△二、證頓教義。
X25n0499_p0639b18║又云：離一切相，即名諸佛。即頓教毀相泯心之旨也。
X25n0499_p0639b19║又云：以無我等四相，修一切善，即得阿耨菩提等。亦
X25n0499_p0639b20║頓教義也。
X25n0499_p0639b21║△三證始教示顯性義。
X25n0499_p0639b22║又云可以三十二相觀如來不者，斯借小乘心外有
X25n0499_p0639b23║法以探尊者，是該小教義也。尊者領意，即轉破云不
X25n0499_p0639b24║可以三十二相觀如來者，破相顯性，即借始教之義
X25n0499_p0639c01║也。然此經者，雖借小始二門之用，攝歸終頓之源，直
X25n0499_p0639c02║指一乘無二法故。
X25n0499_p0639c03║△三、釋通妨難。
X25n0499_p0639c04║問：何得不攝歸圓教？答：但屬圓教少分，以不陳之故。
X25n0499_p0639c05║賢首大師判華嚴為圓教一乘，有二義故：一、同教一
X25n0499_p0639c06║乘；二、別一乘。同教一乘者，則同頓同終；別教一乘者，
X25n0499_p0639c07║則不可思議。今此經者，即華嚴同教一乘所攝，非別
X25n0499_p0639c08║教一乘攝也。
X25n0499_p0639c09║△三、釋十二分，文三：初、列名。
X25n0499_p0639c10║言十二分者：一、契經．二、應頌．三、授記．四、孤起．五、因緣．
X25n0499_p0639c11║六、無問自說．七、本事．八、本生．九、方廣．十、未曾有．十一、
X25n0499_p0639c12║譬喻．十二、論議。
X25n0499_p0639c13║△二、攝屬所歸。
X25n0499_p0639c14║今此經者，以屬八分所攝。此經既屬修多羅藏，豈非
X25n0499_p0639c15║契經所攝故？尊者因請而說，即因緣所攝故。若以色
X25n0499_p0639c16║見我及一切有為法等偈，即孤起所攝故。歌利王割
X25n0499_p0639c17║截身體，即本事所攝故。如來為發大乘者說，即方廣
X25n0499_p0639c18║所攝故。我從昔來所得慧眼，未曾得聞如是之經，即
X25n0499_p0639c19║未曾有所攝故。如夢幻泡影等，即譬喻所攝故。賓主
X25n0499_p0639c20║往復問答，即論議所攝故。雖文中過去然燈授記，及
X25n0499_p0639c21║五百世作忍辱仙人，俱屬本事所攝，非授記及本生
X25n0499_p0639c22║所攝故。至於應頌，文義全無，故非所攝。是以十二分
X25n0499_p0639c23║中，惟屬八分之所攝故。
X25n0499_p0639c24║△三、總結。
X25n0499_p0640a01║以上第二藏教分攝一科已竟。
X25n0499_p0640a02║
X25n0499_p0640a03║金剛般若波羅蜜經懸判疏鈔卷之二