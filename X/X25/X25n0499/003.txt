X25n0499_p0640a04║
X25n0499_p0640a05║
X25n0499_p0640a06║
X25n0499_p0640a07║金剛般若波羅蜜經懸判疏鈔卷之三
X25n0499_p0640a08║勅建西天寺武林後學沙門性起述
X25n0499_p0640a09║△三、會通餘部三：初、標。
X25n0499_p0640a10║第三，會通餘部者。
X25n0499_p0640a11║△二、釋文分六：初、通括大意。
X25n0499_p0640a12║既委此經，已屬同教一乘。然同教一乘，乃諸經之綱
X25n0499_p0640a13║領，三藏之本源。是以前後一貫，始終無別。應知教雖
X25n0499_p0640a14║分五，率本無殊。從初華嚴，次說阿含，次說方等，次唱
X25n0499_p0640a15║般若，玄宗而為其本。
X25n0499_p0640a16║△二、引經證成。文六：初、引小乘論明法空。
X25n0499_p0640a17║故阿含論云：無是老死，即法空也；無誰老死，即生空
X25n0499_p0640a18║也。
X25n0499_p0640a19║△二、引智論明法空。
X25n0499_p0640a20║又智論云：三藏中明法空為大空，摩訶衍中十方空
X25n0499_p0640a21║為大空，皆顯小乘已有二空。又智論中云：從初得道
X25n0499_p0640a22║乃至涅槃，常說般若。
X25n0499_p0640a23║鈔：從始至終，皆以般若而為其本故。△三、引淨名
X25n0499_p0640a24║明法空。
X25n0499_p0640b01║又淨名云：觀身實相，觀佛亦然。
X25n0499_p0640b02║鈔：淨名云：爾時世尊問維摩詰：汝欲見如來，為以
X25n0499_p0640b03║何等觀如來耶？維摩詰言：如自觀身實相，觀佛亦
X25n0499_p0640b04║然。我觀如來，前際不來，後際不去，今則不住。不觀
X25n0499_p0640b05║色．不觀色如，不觀色性；不觀受、想、行、識，不觀識如，
X25n0499_p0640b06║不觀識性等文。（斯取文義，指觀五蘊身，而即實相、真如、般若之妙理故。）△四、
X25n0499_p0640b07║引本經明法空。
X25n0499_p0640b08║此經云：信心清淨，即生實相等，是般若義。故仁王亦
X25n0499_p0640b09║說佛性名為般若。
X25n0499_p0640b10║△五、引般若明法空
X25n0499_p0640b11║大品云：欲得聲聞乘，當學般若波羅蜜；欲得緣覺乘，
X25n0499_p0640b12║（當學）般若波羅蜜；欲得菩薩乘，當學般若波羅蜜。是以
X25n0499_p0640b13║三獸度河，各說清淺，分河飲水，自有千差故爾。如來
X25n0499_p0640b14║法隨機便，則教有乘殊，細推根源，惟一法耳。
X25n0499_p0640b15║鈔：大品云：欲得聲聞下，以般若智水而入三乘故。
X25n0499_p0640b16║是故下智得聲聞菩提，中智得緣覺菩提，上智得
X25n0499_p0640b17║無上菩提。是以三獸度河下，一、兔．二、鹿．三、馬。以兔
X25n0499_p0640b18║過河，云水太深；以鹿過河，云水却好；以馬過河，云
X25n0499_p0640b19║水太淺。故云各說深、淺。分河飲水，自有千差者，云
X25n0499_p0640b20║西竺有河，名恒河，如此方秦淮河之類。謂各人門
X25n0499_p0640b21║口飲水，清、濁不等，味有差殊。斯則二喻：水喻般若，
X25n0499_p0640b22║水、性無二，機有深、淺，諍、惡不同故爾。如來法隨機
X25n0499_p0640b23║便下，合上二喻法及機宜。云細推根源，唯一法耳
X25n0499_p0640b24║者，言般若性、水無二別也。△六、引法華明法空。
X25n0499_p0640c01║經云：十方佛土中，惟有一乘法，無二亦無三，除佛方
X25n0499_p0640c02║便說。一乘法者，即般若法也。
X25n0499_p0640c03║鈔：引法華一乘實相，而分別說三。今直示本法無
X25n0499_p0640c04║二，亦無三故。若有三說，自隨他意、語、方便說也。△
X25n0499_p0640c05║三、釋通妨難二：初、問難。
X25n0499_p0640c06║問：既惟般若一法，何用初說華嚴，終唱涅槃？
X25n0499_p0640c07║△二、釋通答難，分二：初、從本起末。
X25n0499_p0640c08║答：華嚴為直示最上大根眾生，其奈中下未授，故于
X25n0499_p0640c09║一佛乘分別說三。
X25n0499_p0640c10║△二、攝末歸本。
X25n0499_p0640c11║循循善誘，引入般若。大乘空慧，先所出納，是子所知。
X25n0499_p0640c12║以至法華會上，仍將般若空慧，委付家財。三乘俱稟，
X25n0499_p0640c13║授記作佛。法王大寶，自然而至。攝末歸本，流入薩婆
X25n0499_p0640c14║若故。是知法華若無般若之法，將何付耶？
X25n0499_p0640c15║鈔：循循善誘者，即阿含時，廣說天、人、因、果小教，以
X25n0499_p0640c16║循循善誘引迷流而得入涅槃故。二、引入般若大
X25n0499_p0640c17║乘空慧者，即方等會上，以談法相大乘故。三、先所
X25n0499_p0640c18║出納，是子所知者，如來將般若空慧法財命須菩
X25n0499_p0640c19║提．迦葉．富樓那等化諸菩薩故，故曰是子所知。四、
X25n0499_p0640c20║以至法華會上，仍將般若空慧委付家財下，雖法
X25n0499_p0640c21║華授記作佛者，以般若法而付囑之，方能流入一
X25n0499_p0640c22║切智故。五、是知下，結歎云：是知若無般若，以心印
X25n0499_p0640c23║心，以法即法者，決不能授記作佛耳。△四、示般若
X25n0499_p0640c24║流入諸法。文五：初、指般若即法界義。
X25n0499_p0641a01║是以般若之法，在華嚴為一真法界，眾藝修之，令入
X25n0499_p0641a02║般若波羅密門。
X25n0499_p0641a03║鈔：善財先近徧友，一言不示（表法男徧一切處故），指歸眾藝
X25n0499_p0641a04║童子唱四十二字陀羅尼門。先阿，後茶，表示菩薩
X25n0499_p0641a05║入四十二位賢聖真菩提路，總依般若波羅密法
X25n0499_p0641a06║門而修之故。△二、指般若即實相義。
X25n0499_p0641a07║在諸大乘經，為實相般若。
X25n0499_p0641a08║鈔：如來一代時教，皆依實相為本。離此實相外，無
X25n0499_p0641a09║法可酬故。△三、指般若即金剛性
X25n0499_p0641a10║在此經為金剛般若。
X25n0499_p0641a11║鈔：經云：尊者問佛：此經，我等云何奉持？佛告須菩
X25n0499_p0641a12║提：是經名為金剛般若波羅蜜。以是名字，汝當奉
X25n0499_p0641a13║持！所以者何？佛說般若波羅蜜，即非般若波羅蜜
X25n0499_p0641a14║等。△四、指般若，即覺藏義。
X25n0499_p0641a15║在法華為本源覺藏。覺藏者，即般若義也。
X25n0499_p0641a16║鈔：本源者，即真如自性也。覺藏者，即般若智也。是
X25n0499_p0641a17║故起信論云：從本以來，自性滿足一切功德，所謂：
X25n0499_p0641a18║自體有大智慧光明義故，徧照法界義故，真實知
X25n0499_p0641a19║識義故，自性清淨心義故，常、樂、我、淨義故，清凉不
X25n0499_p0641a20║變自在義故。具足如是過於恒沙不離、不斷、不異、
X25n0499_p0641a21║不思議佛法，乃至滿足無所少義故，名為如來，亦
X25n0499_p0641a22║名如來法身。論又問曰：上說真如其體平等離一
X25n0499_p0641a23║切相，云何復說體有差別如是種種功德？答曰：雖
X25n0499_p0641a24║實有此諸功德義，而無差別之相，等同一味唯一
X25n0499_p0641b01║真如。此義云何？以無分別離分別相，是故無二。△
X25n0499_p0641b02║五、指般若即涅槃性二：初、正示名目。
X25n0499_p0641b03║在涅槃為常住妙性，亦般若義也。
X25n0499_p0641b04║△二、引經證成。
X25n0499_p0641b05║故世尊將入潛輝云：我以摩訶般若之力，徧觀三界，
X25n0499_p0641b06║諸山大海，大地含生。如是三界，根本離性，畢竟寂滅，
X25n0499_p0641b07║同虗空相等。
X25n0499_p0641b08║鈔：大覺世尊將入涅槃時，頓示三摩禪那、三摩鉢
X25n0499_p0641b09║底，反復三次出定，告眾云：我以摩訶般若之力至
X25n0499_p0641b10║同虗空相等者，以示諸佛如來成道、轉法輪、入涅
X25n0499_p0641b11║槃等，皆以般若之力而成就故。若無般若自性，將
X25n0499_p0641b12║何為本耶？△五、名別義同。
X25n0499_p0641b13║是知名雖有異，而妙旨無殊，豈非般若而為諸法之
X25n0499_p0641b14║本哉？
X25n0499_p0641b15║△六、賢聖同依。
X25n0499_p0641b16║故三賢之所依，十地之所證，十方三世諸佛皆依般
X25n0499_p0641b17║若故。得阿耨菩提者，以一體同觀無二法故。
X25n0499_p0641b18║鈔：般若既為三世諸佛之母，豈以三賢、十地而不
X25n0499_p0641b19║依此法之所修哉！故三賢為解行般若，十地為修
X25n0499_p0641b20║證般若，諸佛為究竟般若。是以從因至果，無非般
X25n0499_p0641b21║若性、力而已矣。△三、結。
X25n0499_p0641b22║以上第三會，餘部文義一科已竟。
X25n0499_p0641b23║
X25n0499_p0641b24║金剛般若波羅蜜經懸判疏鈔卷之三