X25n0499_p0641c01║
X25n0499_p0641c02║
X25n0499_p0641c03║
X25n0499_p0641c04║金剛般若波羅蜜經懸判疏鈔卷之四
X25n0499_p0641c05║敕建西天寺武林後學沙門性起述
X25n0499_p0641c06║△四乘所被三：初、標。
X25n0499_p0641c07║第四，乘所被機者。
X25n0499_p0641c08║△二、開列章文二：初、通括大意，分五：初、生佛均體。
X25n0499_p0641c09║夫以物我無虧，人人本具，是以般若空慧，上至聖人，
X25n0499_p0641c10║下至凡流，均本同源，照體獨立。
X25n0499_p0641c11║鈔：古德云：天地與我同根，萬物與吾同體。故一切
X25n0499_p0641c12║聖．凡皆以般若空慧而為其本。故曰：均本同源，照
X25n0499_p0641c13║體獨立。以從本以來，不變易故。△二、迷悟有殊
X25n0499_p0641c14║迷之者永劫沉淪，悟之者剎那而得。
X25n0499_p0641c15║鈔：迷者即是眾生，悟者即是諸佛。固能達本同源，
X25n0499_p0641c16║了妄即真，奚有生佛之可異哉？△三、見聞成種。
X25n0499_p0641c17║奈生迷而不覺，故聞說無生之義，或驚或疑，或信或
X25n0499_p0641c18║不信者，皆成般若之緣種也。何況信受奉持，如說修
X25n0499_p0641c19║行等，自然直至道場，無迂曲故。
X25n0499_p0641c20║△四徵何機得入。
X25n0499_p0641c21║然此經者，既惟一代時教始終一味，未知被何等機
X25n0499_p0641c22║而能可入。
X25n0499_p0641c23║△五、被機列數文。
X25n0499_p0641c24║然法雖一味，機分有十，前五揀非器，後五彰所為。
X25n0499_p0642a01║△二、正釋文二各五：初、科揀五非器。文中，一、揀無
X25n0499_p0642a02║信非器二：初、正揀。
X25n0499_p0642a03║一、無信非器，以聞般若空義不解，反生誹謗。
X25n0499_p0642a04║鈔：佛能度一切眾，不能度不信人及無緣人。是以
X25n0499_p0642a05║陳東老母與佛同生，尚不受化，況餘者乎！故曰：無
X25n0499_p0642a06║信非器，不堪領聞般若。設或聞者，不生信解，反生
X25n0499_p0642a07║誹謗。法華云：破法不信故，墮於三惡道；我寧不說
X25n0499_p0642a08║法，疾入于涅槃。△二、引經證義。
X25n0499_p0642a09║下經云：我若具說者，或有人聞，心即狂亂，狐疑不信，
X25n0499_p0642a10║墮惡道故。
X25n0499_p0642a11║鈔：我若具說下，證成不信之義。△二、揀違真非器
X25n0499_p0642a12║二：初、正揀。
X25n0499_p0642a13║二、違真非器。依傍此經以求名利，不淨說法集邪善
X25n0499_p0642a14║故。
X25n0499_p0642a15║鈔：違真下，心地不朗。單依語言、文字，而不求於真
X25n0499_p0642a16║實第一義諦，唯尚希求名聞、利養、恭敬而說法故，
X25n0499_p0642a17║所以心不淨也。故爾心清淨故，不為利養乃至沙
X25n0499_p0642a18║彌以求真實第一義諦，是佛說也。倘有絲毫為利
X25n0499_p0642a19║說法，是魔說也。故云集邪善故。△二、引經證義。
X25n0499_p0642a20║下經云：若心取相，即著我、人、眾生、壽者相故。
X25n0499_p0642a21║△三、揀乖實非器二：初、正揀。
X25n0499_p0642a22║三、乖實非器。謂如言取文，超情至理，不入心者。
X25n0499_p0642a23║鈔：乖實非器下，乖違真實第一義諦故。所以違實
X25n0499_p0642a24║義者，謂此人專依語言、文字執取見解，墮落筌蹄，
X25n0499_p0642b01║故不能超情量．脫見解，謂于至極玄妙理趣未得
X25n0499_p0642b02║入于心故。△二、引經論證三：初、先引論證。
X25n0499_p0642b03║故論云：隨聲取義，有五種過。
X25n0499_p0642b04║鈔：隨聲取義者，古德云：隨文生解，三世佛冤；離經
X25n0499_p0642b05║一字，即是魔說。有五種過者，一、不正解．二、退勇猛．
X25n0499_p0642b06║三、誑他．四者、謗佛．五者、輕法。△二、引經證義。
X25n0499_p0642b07║下文云：若取法相，即著我、人、眾生、壽者相故。
X25n0499_p0642b08║△三、結上三機。
X25n0499_p0642b09║上三，凡愚非其器故。
X25n0499_p0642b10║△四、狹劣非器二：初、揀機。
X25n0499_p0642b11║四、狹劣非器，謂一切二乘墮無為坑者皆不入故。
X25n0499_p0642b12║鈔狹劣非器下，華嚴經云：如來智慧大藥樹唯除
X25n0499_p0642b13║二處，不能為作生長利益，所謂：一切二乘墮於無
X25n0499_p0642b14║為廣大深坑及壞善根，非器眾生溺大邪見、貪愛
X25n0499_p0642b15║之水。然亦於彼曾無厭捨。△二、引經證義。
X25n0499_p0642b16║下文云：若樂小法者，著我見、人見、眾生見、壽者見。即
X25n0499_p0642b17║於此經不能聽受、讀誦、為人解說故。
X25n0499_p0642b18║△五、守權非器二：初、正揀守權。
X25n0499_p0642b19║五、守權非器。謂有權教大士，經無量劫，每日三時行
X25n0499_p0642b20║施，捨身命故，以及七寶滿大千界。
X25n0499_p0642b21║鈔：法華經中智積菩薩云：我見釋迦如來于三千
X25n0499_p0642b22║世界乃至無有如芥子許非是菩薩捨身命處。斯
X25n0499_p0642b23║則內施無盡；以及七寶下，外施不竭。由是內、外弘
X25n0499_p0642b24║施無量，所謂檀度之勝，無可比也。△二、非器假名
X25n0499_p0642c01║若未聞般若無我之法，或時聞已不信、不解、不順、不
X25n0499_p0642c02║入者，是等猶為假名諸菩薩故。
X25n0499_p0642c03║鈔：雖廣行施，亦在大士之數。若未有二種善根，是
X25n0499_p0642c04║為假名菩薩：一者、未聞般若。由未聞故，云何了知
X25n0499_p0642c05║無我．法也？二者、已聞般若。雖聞般若，不信；由不信
X25n0499_p0642c06║故，不解；由不解故，不順，不入。是為朦修狹劣之輩，
X25n0499_p0642c07║豈超十地、五忍之果哉！△後五、彰所為中分五：初、
X25n0499_p0642c08║正為機三：初、正揀。
X25n0499_p0642c09║一、正為謂一乘頓妙之法，原非下劣機宜可能承受。
X25n0499_p0642c10║鈔：法大機小，不能契合；機大法小，亦不能契合。是
X25n0499_p0642c11║以圓頓機契合圓頓法而承受之。△二、引經證義
X25n0499_p0642c12║三：初、為發大心機。
X25n0499_p0642c13║故經云：如來為發大乘者說，為最上乘者說。
X25n0499_p0642c14║△次證由具法器。
X25n0499_p0642c15║又云：如來悉知是人具大法器，成就無量不可思議
X25n0499_p0642c16║功德，如是人等荷擔如來阿耨多羅三藐三菩提故。
X25n0499_p0642c17║△三、證久種善因。
X25n0499_p0642c18║又云：若有持戒修福者，于此章句能生信心，以此為
X25n0499_p0642c19║實，當知是人已於無量千萬佛所種諸善根。
X25n0499_p0642c20║△三、結歎。
X25n0499_p0642c21║良以多生入正定聚，故聽文字般若，即入觀照生信，
X25n0499_p0642c22║了悟真常。苟非廣多供佛具善根者，何能成就者乎。
X25n0499_p0642c23║鈔：一、十信未滿，名為未入定聚。于六塵中，心不空
X25n0499_p0642c24║寂，故聞般若妙旨而不解；故專信十善因果，親覲
X25n0499_p0643a01║大乘知識，種諸善根熏習之力，故未入定聚。二者、
X25n0499_p0643a02║已入信位，頓發大心，故聞般若之法。一言之下，心
X25n0499_p0643a03║地開通，于六塵境廓徹清淨，了達自性本來即佛，
X25n0499_p0643a04║無用外求，名為入正定聚。故聽文字般若，即入觀
X25n0499_p0643a05║照生信，了悟真常。苟非廣多下，由多生佛前，勤修
X25n0499_p0643a06║戒、定、慧等，具諸善根般若種力，未得心地開悟；今
X25n0499_p0643a07║復重聞，自然於聲、色境、觸處圓明，照體獨立耳。△
X25n0499_p0643a08║二、兼為分三：初、正揀。
X25n0499_p0643a09║二兼為，謂或有人敬信此法，聽聞受持讀誦，雖未悟
X25n0499_p0643a10║入而能信向成種，如人食少金剛等。
X25n0499_p0643a11║鈔：問：經得意旨，心領神會，方能信向成種。今既單
X25n0499_p0643a12║信語言、文字，奚能信向成種乎？答：雖聞語言、文字
X25n0499_p0643a13║般若，信向成種者，即無漏妙法熏入第八識有漏
X25n0499_p0643a14║心中，或敬．或信．或受持．或讀誦．或供養，皆斯親厚
X25n0499_p0643a15║般若之法力也。由今生有漏心中熏入，至于因圓
X25n0499_p0643a16║果熟，即成無漏之種子也。如人食少金剛等，等者，
X25n0499_p0643a17║等餘文故。普賢大士告如來性啟菩薩云：如人食
X25n0499_p0643a18║少金剛，必竟要穿於身，出在其外。何以故？金剛不
X25n0499_p0643a19║與肉身而同住故。菩薩摩訶薩亦復如是，若聽聞
X25n0499_p0643a20║諸佛妙法，必竟要穿一切有為身過，到於無為一
X25n0499_p0643a21║切智地。故曰：金剛種入如來藏等（云云）。△二、引經
X25n0499_p0643a22║證義。
X25n0499_p0643a23║故經云：乃至一念生淨信者，如來悉知悉見等。是諸
X25n0499_p0643a24║眾生得如是無量諸福德故，雖今未解，後必得入。
X25n0499_p0643b01║鈔：淨信有二：一者、宿生多修施、戒，少聽大乘般若；
X25n0499_p0643b02║今生雖聽，唯信大乘，未得深悟，亦名淨信。二者、宿
X25n0499_p0643b03║生已信大乘，深解般若；今又重聞，得法眼淨，名為
X25n0499_p0643b04║淨信。今此淨信簡非久熏，即以凡夫有漏心中新
X25n0499_p0643b05║熏無漏文句之法，雖未明悟，即熏成文字般若，而
X25n0499_p0643b06║漸成無漏之福德耳。故云：如來悉知，悉見，得如是
X25n0499_p0643b07║無量諸福德故。所以然者，以無漏福德即達摩所
X25n0499_p0643b08║云：淨智妙圓，體自空寂。如是功德不向外求，則為
X25n0499_p0643b09║自性中常光受用之福德。法華經云：佛子住此地
X25n0499_p0643b10║是則佛受用常在于其中經行及坐臥。故云：雖今
X25n0499_p0643b11║未解，後必得入。△三、結歎。
X25n0499_p0643b12║當知是人聞熏種子不可思議，果報亦不可思議。
X25n0499_p0643b13║鈔：唯識論云：種子有三：一、聞熏種子，二、修習種子，
X25n0499_p0643b14║三、果德種子。今此三種種子義中復有其二：一者、
X25n0499_p0643b15║有漏種子，二者、無漏種子。夫熏有漏種子，即是人、
X25n0499_p0643b16║天十善因、果之法；若熏無漏種子，即是文字般若
X25n0499_p0643b17║無漏妙法。是知欲入道者，先得聞熏般若無漏種
X25n0499_p0643b18║子，後得修習及果德種子而成就也。故云聞熏種
X25n0499_p0643b19║子不可思議，果報亦不可思議矣。又聞熏種子即
X25n0499_p0643b20║是因不可思議，以熏無漏法故；果報即果德種子，
X25n0499_p0643b21║以成菩提、涅槃、常、樂、我、淨諸果德故，即果德不可
X25n0499_p0643b22║思議也。雖不云修習，而聞熏及果德二種種子義
X25n0499_p0643b23║含在其內，故不云耳。△三、引為機二：初、正揀。
X25n0499_p0643b24║三、引為，謂即前權教取相菩薩未能入者，故借大權
X25n0499_p0643c01║示現在小乘位者，啟請般若妙門，重重詳究，令破諸
X25n0499_p0643c02║疑，深契無生，豁然頓悟，感傷悲泣，俾令權教大士自
X25n0499_p0643c03║生慚愧。小乘尚以聞悟，況大乘乎？
X25n0499_p0643c04║△二、引經證義。
X25n0499_p0643c05║故下文中尊者涕淚悲泣而白佛言：我從昔來所得
X25n0499_p0643c06║慧眼，未曾得聞如是之經故。
X25n0499_p0643c07║△四、權為機二：初、正揀。
X25n0499_p0643c08║四、權為即一乘取相凡夫，謂既不聞，況能受持？故諸
X25n0499_p0643c09║菩薩權示聲聞，或在法會如聾若啞，五百之徒彰其
X25n0499_p0643c10║絕分。
X25n0499_p0643c11║鈔即一乘取相凡夫者，即人、天小教及聲聞機眾
X25n0499_p0643c12║之類。謂既不聞下，由是取相凡夫，可知。總在心外
X25n0499_p0643c13║有法，並不知諸法從本以來常自寂滅相故。諸菩
X25n0499_p0643c14║薩下，謂諸大士等，權示聲聞影響大化，利濟小乘
X25n0499_p0643c15║諸群類眾，令彼聲聞回心向大。故法華經中佛讚
X25n0499_p0643c16║富樓那等云：諸比丘諦聽佛子所行道善學方便
X25n0499_p0643c17║故不可得思議知眾樂小法而畏於大智是故諸
X25n0499_p0643c18║菩薩作聲聞緣覺以無數方便化諸眾生類自說
X25n0499_p0643c19║是聲聞去佛道甚遠度脫無量眾皆悉得成就等，
X25n0499_p0643c20║其文非一。或在法會下，即華嚴會上有富樓那．須
X25n0499_p0643c21║菩提及大迦葉等五百之眾，在佛法座，如聾若啞，
X25n0499_p0643c22║有眼不見，有耳不聞，故曰五百之徒，彰其絕分，非
X25n0499_p0643c23║實在法會而不聞也。△二、引經證義。
X25n0499_p0643c24║或示在道而啟悟者，如須菩提等，即斯類故。
X25n0499_p0644a01║鈔：謂須菩提等本自現住小乘位中，單明偏真生
X25n0499_p0644a02║空之法，未達二空真如妙理。然斯尊者久證無生，
X25n0499_p0644a03║善通佛慧，因見小乘羅漢等未達大乘妙理，故須
X25n0499_p0644a04║菩提等權示聲聞未解二空，啟請如來般若妙門，
X25n0499_p0644a05║重重詳究，自破諸疑，引令悟入。奇哉！觀彼須菩提
X25n0499_p0644a06║等向我同類，亦是小乘，尚已聞悟，而我等輩豈無
X25n0499_p0644a07║仰攀，焉不悟入？若如斯者，入大乘位，豈不快哉！故
X25n0499_p0644a08║古德云：彼既丈夫我亦爾何得自生而退怯。誠哉
X25n0499_p0644a09║斯語也！△五、遠為三：初、正揀。
X25n0499_p0644a10║五、遠為諸凡夫．外道．闡提悉有佛性，邪知傍見，自稱
X25n0499_p0644a11║教法，或混亂佛宗，法說非法，非法說法，求其利養。雖
X25n0499_p0644a12║今不解，後必得入。
X25n0499_p0644a13║鈔：遠為機者，現遇正法未解，反以錯謬，亦作未來
X25n0499_p0644a14║利益因緣，名為遠為。由種般若力故，謂諸凡夫．外
X25n0499_p0644a15║道．闡提下，西天有九十五種外道，永斷善根，不信
X25n0499_p0644a16║正法，名為外道闡提。疏云：邪知傍見，自稱教法者，
X25n0499_p0644a17║或計冥諦為宗，或想梵天為本，或謂時、方、微塵、虗
X25n0499_p0644a18║空等，而為世間及涅槃本。廣如華嚴玄談中說。或
X25n0499_p0644a19║混亂佛宗下，即此方攻乎異見之類也。或計無為
X25n0499_p0644a20║為宗，或想天主為本，或稱彌勒為因，或說無生老
X25n0499_p0644a21║母遠在靈山，妄立三乘、二乘、大乘教法，或說圓明
X25n0499_p0644a22║妙道為本，如斯等種種因緣，混亂佛宗，法說非法，
X25n0499_p0644a23║非法說法。所謂非法說法者，或立虗空斷滅之性，
X25n0499_p0644a24║而作常住無生之法。法說非法者，反以妄剝施等
X25n0499_p0644b01║六度，是為有漏之因。唯以一念無生，即是涅槃本
X25n0499_p0644b02║際，奚得徒勞苦行，反修無益之因。故取諸祖語錄
X25n0499_p0644b03║極易解者，以作憑據。及取金剛大乘妙典之文，亦
X25n0499_p0644b04║謂自云辟邪顯正。又恐世人未解深語，故拈取佛
X25n0499_p0644b05║典妙句，編作粗陋之言，而令世人種種易解，引入
X25n0499_p0644b06║他宗。又復採取玄門修身鍊氣之法，以為每日自
X25n0499_p0644b07║修工夫。還有種種異說，難以盡舉。更引儒門無極
X25n0499_p0644b08║而太極等語，發明各人本來面目，并引歷代祖師
X25n0499_p0644b09║妙句等語，皆係參詳在內，混亂佛宗，穿作一處，謂
X25n0499_p0644b10║之三教同源，可以廣化迷流，共成正覺。廣如此方
X25n0499_p0644b11║外道，似佛弟子，非佛弟子等。或以無為為宗，及三
X25n0499_p0644b12║乘等教，五部六冊書內等說。又復彼教，雖談空理，
X25n0499_p0644b13║的指目前虗空，以為無生大道。故爾妄闢施戒等
X25n0499_p0644b14║事，則為無益之行。貶斥小乘羅漢，實非大道而有。
X25n0499_p0644b15║令人獨坐，妄思修學。醍醐灌頂，腦後拔門。眼為明
X25n0499_p0644b16║珠寶，乃至身為現世寶等，是為七寶。在人身中，若
X25n0499_p0644b17║是識得，立地成佛，無施多力。毒哉！真魔說也。夫既
X25n0499_p0644b18║深信因果，求出苦輪，故爾等妄求一念無生，到歸
X25n0499_p0644b19║元處，永無生滅，云何而有令人醍醐灌頂、身中七
X25n0499_p0644b20║寶等說？若如斯者，豈非乃犯自語相違之過？又云：
X25n0499_p0644b21║無生焉得有生？爾既又念生死苦惱痛恨、貪嗔癡
X25n0499_p0644b22║等而為根本，云何執定不用出家以修道果，乃至
X25n0499_p0644b23║妻子五欲不礙菩提？既云妻子五欲不礙菩提，云
X25n0499_p0644b24║何專又教人戒殺，永斷葷酒？夫五欲者，是生死之
X25n0499_p0644c01║毒蛇；出五欲者，離煩惱之火宅。若不出家，云何能
X25n0499_p0644c02║裂斷愛網，絕諸五欲？設不出家，共同妻子五欲眷
X25n0499_p0644c03║屬，總然修行，得證道果者，無有是處。如非久證無
X25n0499_p0644c04║生。即若龐公．王日休之類者。百中無一二。若我等
X25n0499_p0644c05║果如龐公．日休高士之類。總然塵境修行。亦何有
X25n0499_p0644c06║礙。故文殊飛簡于裴國相云。大士入俗。小士出塵。
X25n0499_p0644c07║苟無此力。故古德云，毫𨤲繫念，三塗業因。故須要
X25n0499_p0644c08║永斷淫殺盜妄，飲酒食肉之戒，方有出塵消息。如
X25n0499_p0644c09║不然者，若不投禮明師，廣通經論，即若蒸沙作飯，
X25n0499_p0644c10║必無實果。故云，寧之千生不悟，不可一生著邪。然
X25n0499_p0644c11║雖如是，亦能遠作菩提。故曰，雖今未解，後必得入。
X25n0499_p0644c12║△二、引經證義。
X25n0499_p0644c13║故經云：或有人聞，心即狂亂，不生正解，起斷滅見。或
X25n0499_p0644c14║執邪見，狐疑不解，竟謗毀者，必墮惡道。罪報若竟，一
X25n0499_p0644c15║經於耳，果報緣種，亦不可思議耶？
X25n0499_p0644c16║△三、釋通妨難四：初、問。
X25n0499_p0644c17║問：既聞妙旨，不解生謗，何得還成果報之不思議耶？
X25n0499_p0644c18║△次答難。
X25n0499_p0644c19║答：先聞妙旨，不解生謗，是以罪報盡而福報生，由此
X25n0499_p0644c20║而增信入者也。
X25n0499_p0644c21║△三、引證義。
X25n0499_p0644c22║故法華經中，四眾聞常不輕語，謗墮苦處，罪報得出，
X25n0499_p0644c23║還遇不輕教化，豈非般若緣種深妙也哉！
X25n0499_p0644c24║△四結歎。
X25n0499_p0645a01║況一切眾生本具如來智慧德相，感應道交不可思
X25n0499_p0645a02║議，無一眾生而非不可被也。
X25n0499_p0645a03║鈔：華嚴云：如來成正覺時，作如是念：奇哉，怪哉！一
X25n0499_p0645a04║切眾生皆具如來智慧德相，只因妄想執著，不能
X25n0499_p0645a05║證得。若離妄想，一切智．自然智．無礙智即得現前。
X25n0499_p0645a06║故曰：無一眾生而不可被也。△三、結。
X25n0499_p0645a07║以上第四教所被機一科已竟。
X25n0499_p0645a08║金剛般若波羅蜜經懸判疏鈔卷之四