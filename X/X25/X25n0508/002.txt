X25n0508_p0874b12║
X25n0508_p0874b13║
X25n0508_p0874b14║
X25n0508_p0874b15║金剛經闡說卷下
X25n0508_p0874b16║
X25n0508_p0874b17║爾時須菩提白佛言（至）阿耨多羅三藐三菩提心者。
X25n0508_p0874b18║此段申明前文，而以無有法結云。葢須菩提敘述
X25n0508_p0874b19║前此問答之詞，有請益之意。所以者何以下，佛答
X25n0508_p0874b20║也。實無有法發阿耨多羅三藐三菩提心者，者字
X25n0508_p0874b21║自明自性，告人亦自明自性何法之有，乃實指菩
X25n0508_p0874b22║薩示之，菩薩應除能所心也。
X25n0508_p0874b23║須菩提！於意云何（至）即非一切法，是故名一切法。
X25n0508_p0874b24║此段佛又現身說法，以無上正等正覺，證實有得
X25n0508_p0874c01║阿耨多羅三藐三菩提也。如來，佛自謂也。正義云：
X25n0508_p0874c02║梵語釋迦，此云能仁。梵語牟尼，此云寂默。寂默為
X25n0508_p0874c03║體即是如，能仁為用即是來。先釋迦而後牟尼者，
X25n0508_p0874c04║攝用以歸體也。先如而後來者，從體以起用也。總
X25n0508_p0874c05║是一個真性，如號則為釋迦牟尼，通稱則為如來，
X25n0508_p0874c06║又為佛。諸法如義應前，以是義故之義，皆是佛法，
X25n0508_p0874c07║即無虗不滅相也。即非一切法，即無實不著相也。
X25n0508_p0874c08║須菩提！譬如人身長大（至）如來說名真是菩薩。
X25n0508_p0874c09║此段又申覆前文，而以無我法結之。佛復述前譬
X25n0508_p0874c10║之人身長大，須菩提既知非大身是名大身，是悟
X25n0508_p0874c11║非大身者即真心也，即此無四相之心也，故以菩
X25n0508_p0874c12║薩亦如是告之焉。按前佛言我應滅度眾生云云，
X25n0508_p0874c13║此云若作是言我當滅度無量眾生，即不名菩薩，
X25n0508_p0874c14║何也？葢此為菩薩未到佛地住者言之，未到佛地
X25n0508_p0874c15║住而作是言，即不名菩薩。佛欲菩薩先去四相為
X25n0508_p0874c16║要，故緊接以佛說一切法無四相，而以通達無我
X25n0508_p0874c17║法結之，此無我兼人眾壽者言。一說莫作是言，欲
X25n0508_p0874c18║菩薩去能所心也，亦通。
X25n0508_p0874c19║須菩提！於意云何（至）如是，世尊！如來有佛眼。
X25n0508_p0874c20║華嚴經云：肉眼見一切色故，天眼見一切眾生心
X25n0508_p0874c21║故，慧眼見一切眾生諸般境界故，法眼見一切法
X25n0508_p0874c22║如實相故，佛眼見如來十力故。大般若經所謂清
X25n0508_p0874c23║淨五眼是也。
X25n0508_p0874c24║須菩提！於意云何（至）未來心不可得。
X25n0508_p0875a01║此段重明不住心，而語益加切矣。王曰：佛世界者，
X25n0508_p0875a02║謂凡一大世界必有一佛設化，故凡大世界皆謂
X25n0508_p0875a03║之佛世界。若干種心，如來悉知，以五眼知之也。六
X25n0508_p0875a04║祖曰：爾所國土中所有眾生，一一眾生皆有若干
X25n0508_p0875a05║差別，心數雖多，總名妄心。識得妄心非心，是名為
X25n0508_p0875a06║心。顏云：思念前事為過去，思念今事為現在，思念
X25n0508_p0875a07║後事為未來，三念總放下著，謂之不可得。王曰：不
X25n0508_p0875a08║可得者，謂無也。言此三心本來無有，乃因事而有
X25n0508_p0875a09║耳。圓覺經所以言六塵緣影為自心相者，謂眾生
X25n0508_p0875a10║以六種塵緣之影為自己之心相也。過去、現在、未
X25n0508_p0875a11║來，讀斷下心不可得四字，連誦成句。
X25n0508_p0875a12║須菩提！於意云何（至）如來說得福德多。
X25n0508_p0875a13║因緣者，由因而緣，因布施緣及福德也。福德有實
X25n0508_p0875a14║者，布施有用之福德。福德無者，即福德性。此多字
X25n0508_p0875a15║與第八分多字異。彼以多為不足道，此則真為多
X25n0508_p0875a16║矣。張國維曰：此不是無福德，乃是福德無。無福德，
X25n0508_p0875a17║則為斷滅；福德無，乃是湛然清淨，即所謂福德性
X25n0508_p0875a18║也。疏：鈔云：若據捨大千珍寶布施，其福極多；若執
X25n0508_p0875a19║著希望福德有，得則有盡。故云：若福德執實有，如
X25n0508_p0875a20║來不說得福德多。此是反釋之義。言以福德無者，
X25n0508_p0875a21║希望心也。既無希望，即為無住相施，是名無為福。
X25n0508_p0875a22║若依無住、無為而施者，故如來說得福德多。訥曰：
X25n0508_p0875a23║福有者，取相也；福無者，離相也。離相故，稱性等虗
X25n0508_p0875a24║空，其福無量。
X25n0508_p0875b01║須菩提！於意云何（至）無法可說是名說法。
X25n0508_p0875b02║此段亦覆前文，而以無法可說結之。具足，無欠缺
X25n0508_p0875b03║也。具足諸相，則不止三十二相，凡種種變現神通
X25n0508_p0875b04║之相皆是。即非者不執有，是名者不執無，通經皆
X25n0508_p0875b05║然。王曰：說法者，實無有法。謂本來無法，特為眾生
X25n0508_p0875b06║除外妄而說耳。眾生既悟，則不用此法耳。故但虗
X25n0508_p0875b07║名為說法而已。
X25n0508_p0875b08║爾時慧命須菩提白佛言（至）說非眾生是名眾生。
X25n0508_p0875b09║此段佛若輕視視眾生，可見慈悲心無時無處不
X25n0508_p0875b10║有也。疏：鈔云：言慧命者，善現達佛智海，入深法門，
X25n0508_p0875b11║悟慧無生，覺本源之命非去非來，故曰慧命須菩
X25n0508_p0875b12║提。佛言：彼非眾生者，皆具真一之性，與佛同源，故
X25n0508_p0875b13║曰非眾生。言非不眾生者，背真逐妄，自喪己靈，故
X25n0508_p0875b14║曰非不是眾生。爾時慧命須菩提六十二字，秦譯
X25n0508_p0875b15║無，惟魏譯有。唐穆宗時，長安僧靈幽入冥誦經，少
X25n0508_p0875b16║此一段。冥王歎曰：貫花之線，何斷而不續乎！增壽
X25n0508_p0875b17║十年，令往濠州鐘離寺求石碑全文補入。
X25n0508_p0875b18║須菩提白佛言：世尊（至）是名阿耨多羅三藐三菩提。
X25n0508_p0875b19║此段，須菩提以如來說非眾生可見，各有自性。佛
X25n0508_p0875b20║之得阿耨多羅三藐三菩提，為得之自性，而非得
X25n0508_p0875b21║之自外也。是信詞，非疑詞。顏曰：有法可得，是名法
X25n0508_p0875b22║縛。無法可得，方名解脫。須菩提以無可得之辭，而
X25n0508_p0875b23║告世尊。世尊即以如是如是而證據之。佛又云：我
X25n0508_p0875b24║於無上正等正覺，乃至無少法可得，虗名而已。王
X25n0508_p0875c01║曰：無小法可得，則蕩然空空。是不可此形相求，不
X25n0508_p0875c02║可以言說求也。但說名為無上正等正覺而見。
X25n0508_p0875c03║復次，須菩提！是法平等（至）即非善法，是名善法。
X25n0508_p0875c04║言上自諸佛，下至蠢動含靈，其真性一同，故云平
X25n0508_p0875c05║等無有高下，即此名為無上正等正覺也。但眾生
X25n0508_p0875c06║雖同具此無上正等正覺之性，因迷於四相妄緣
X25n0508_p0875c07║而失之耳。若能以無四相而修一切善法，即得無
X25n0508_p0875c08║上正等正覺也。佛又呼須菩提，而謂所言善法者，
X25n0508_p0875c09║即非善法。謂本來無此善法，乃假此以開悟眾生
X25n0508_p0875c10║耳。故但虗名為善法而已。此段是佛至此，明示學
X25n0508_p0875c11║者受持之方。最喫緊處，全在以脩兩字著力。
X25n0508_p0875c12║須菩提！若三千大千世界中（至）算數譬喻所不能及。
X25n0508_p0875c13║五祖曰：自性若迷，福何可救？六祖曰：乘船永世求
X25n0508_p0875c14║珠，不知身是七寶。二佛之言，皆為世人不脩身脩
X25n0508_p0875c15║性，徒施寶以求福道。
X25n0508_p0875c16║須菩提！於意云何（至）即非凡夫，是名凡夫。
X25n0508_p0875c17║此段重戒人不當存有我私見也。呼汝等者，為提
X25n0508_p0875c18║醒會下諸大眾也。僧訥曰：如來雖設法施廣度眾
X25n0508_p0875c19║生，而不作是念，故誡云汝等勿謂也。莫作是念，重
X25n0508_p0875c20║誡也。度無度相，能所一空。又曰：如來既無我、人、眾
X25n0508_p0875c21║生等相，何有時稱我？須知假名稱我，對所度眾生
X25n0508_p0875c22║隨世說我。顏云：當人自性自度，迷來悟度，邪來正
X25n0508_p0875c23║度。從上諸佛所言，但有指出路頭，須是自行自履，
X25n0508_p0875c24║豈由他人？所以道：實無有眾生如來度者。若有可
X25n0508_p0876a01║度，是如來有四相：如來乃見性人也，所以無我；凡
X25n0508_p0876a02║夫未見性人也，所以我相未忘；佛又恐人落分別
X25n0508_p0876a03║界，故曰即非凡夫，所以見如來。凡夫本同一性，不
X25n0508_p0876a04║容分別。
X25n0508_p0876a05║須菩提！於意云何（至）是人行邪道不能見如來。
X25n0508_p0876a06║此段佛云云，上見就如來說。又云：不應以具足色
X25n0508_p0876a07║身、具足諸相見，此觀就學者說。轉輪聖王即四天
X25n0508_p0876a08║王，正、五、九月照南閻浮提，二、六、十月照西瞿耶尼，
X25n0508_p0876a09║三、七、十一月照北鬱單越，四、八、十二月照東弗婆
X25n0508_p0876a10║提，如輪之轉，管四天下。察人間善惡者，以業報福
X25n0508_p0876a11║德亦具三十二相。六祖曰：轉輪聖王雖有三十二
X25n0508_p0876a12║相，豈得同如來世尊？引此言者，以遣執相之病。須
X25n0508_p0876a13║菩提是大阿羅漢，所悟甚深，得方便門，不生迷路，
X25n0508_p0876a14║以冀世尊除遣細惑，令後世眾生所見不謬也。此
X25n0508_p0876a15║段是佛與須菩提恐會下大眾未能了悟非相之
X25n0508_p0876a16║說，故再細辨前論，而結以偈言，以釋眾惑也。不然，
X25n0508_p0876a17║須菩提前已知不應以三十二相見如來，此何以
X25n0508_p0876a18║又言色相如是也？疏：鈔曰：如來法身者，非色，非聲，
X25n0508_p0876a19║無相，無形，不可以心思不，不可以識識，在凡不少，
X25n0508_p0876a20║至聖不增，看時不見，悟則全彰。
X25n0508_p0876a21║須菩提！汝若作是念（至）於法不說斷滅相。
X25n0508_p0876a22║此段戒人不可存斷滅見也。王曰：諸法斷滅者，謂
X25n0508_p0876a23║一切法皆斷之滅之而不用也。相，謂凡法之相也。
X25n0508_p0876a24║法固不可以泥，然亦豈可以斷滅之哉？譬如渡水，
X25n0508_p0876b01║既渡之後固不須舟楫，未渡之前豈可無舟楫耶？
X25n0508_p0876b02║所以發求無上正等正覺真性之心，必須依佛法
X25n0508_p0876b03║脩行，不可遂斷滅佛法而謂不用法也。顏曰：此一
X25n0508_p0876b04║卷經雖然說無之一字，佛又恐人執著此無一面，
X25n0508_p0876b05║沉空滯寂，棄有著無，反成斷滅相，故此一分專戒
X25n0508_p0876b06║人不可斷滅。未見惟人，如何便說一切皆無？所以
X25n0508_p0876b07║佛告須菩提：汝莫作是念：如來不以具足相故，得
X25n0508_p0876b08║阿耨多羅三藐三菩提法。若果作是念：發心即是
X25n0508_p0876b09║諸法斷滅相。何以故？凡發無上正等正覺心，不可
X25n0508_p0876b10║說斷滅相。又云：昔張秀才拙參西堂禪師，問：山河
X25n0508_p0876b11║大地、三世諸佛是有是無？師答云：有。張云：錯。師云：
X25n0508_p0876b12║爾曾參見什麼人來？張云：參見徑山禪師來。某甲
X25n0508_p0876b13║問徑山，皆言無。師云：俟爾得似徑山時，一切皆無
X25n0508_p0876b14║即得。大凡
X25n0508_p0876b15║須菩提！若菩薩以滿恒河沙等（至）是故說不受福德。
X25n0508_p0876b16║知一切法二句，即宏毅，以任重而道遠也。不受福
X25n0508_p0876b17║德，即施德不望報意。此段承上文，言既不斷滅，而
X25n0508_p0876b18║於一切法，皆當成於堅忍。以無我念，而不應貪著
X25n0508_p0876b19║福德也。六祖曰：通達一切法，無能所心，是名為忍。
X25n0508_p0876b20║此人所得福德，勝前七寶之福。王曰：若為作福德，
X25n0508_p0876b21║而度眾生，則是貪著其福德，而欲亭受也。前以較
X25n0508_p0876b22║量福德，屬眾生說。此以較量布施福德，屬菩薩說。
X25n0508_p0876b23║亦以見是法平等也。
X25n0508_p0876b24║須菩提！若有人言（至）亦無所去故名如來。
X25n0508_p0876c01║此段云云。疏：鈔云：如來者，來而不來，去而不去，住
X25n0508_p0876c02║而不住，非動非靜，上合諸佛，下等羣生，一性平等，
X25n0508_p0876c03║故號如來至此段明如來真性法身。
X25n0508_p0876c04║須菩提！若善男子、善女人（至）但凡夫之人貪著其事。
X25n0508_p0876c05║此段又重戒貪著也。世界者，微塵之合也。微塵者，
X25n0508_p0876c06║世界之散也。舉世界微塵，而萬事萬物皆然。顧欲
X25n0508_p0876c07║合而不散，則貪著矣。六祖曰：一合相者，如眼見色，
X25n0508_p0876c08║愛色即與色合。耳聞聲，愛聲即與聲合。至於六塵
X25n0508_p0876c09║若散，即是真世界。合即凡夫，散即非凡夫。凡夫之
X25n0508_p0876c10║人，於一切法皆合相。若菩薩，於一切法皆不合而
X25n0508_p0876c11║散。何以故？合即繫縛起生滅，散即解脫亦不生不
X25n0508_p0876c12║滅。若有繫縛生滅者，即是凡夫。所以經云：但凡夫
X25n0508_p0876c13║之人，貪著其事。
X25n0508_p0876c14║須菩提！若人言：佛說我見（至）即非法相。是名法相。
X25n0508_p0876c15║黃蘗師曰：前說四相，此說四見。相粗而見精，因有
X25n0508_p0876c16║四見，故形四相也。又云：佛以見性為見，人以見相
X25n0508_p0876c17║為見。如是即指無四見言。顏曰：如是二字說來，若
X25n0508_p0876c18║發無上正等正覺心者，於一切法，應當如此知，如
X25n0508_p0876c19║此見，如此信解，不必外求法相。然初入道時，不假
X25n0508_p0876c20║法相，故無入頭處。既見性了，亦當遠離，不要執著。
X25n0508_p0876c21║所謂得魚忘却筌，到岸不須船之說。此段言人若
X25n0508_p0876c22║悟了，并此四見之名，亦當無有。故於一切法，應如
X25n0508_p0876c23║是知見信解也。
X25n0508_p0876c24║須菩提！若有人以滿無量（至）應作如是觀。
X25n0508_p0877a01║凡佛所言四句偈等者，謂不必專於偈，凡可以演
X25n0508_p0877a02║說者皆是，況其為言之要者乎？顏曰：如如不動，湛
X25n0508_p0877a03║然太虗。何以故？葢世間一切有為之法，如夢寐之
X25n0508_p0877a04║非真，如燈幻之眩惑，如水泡之暫時，如人影之易
X25n0508_p0877a05║滅，如朝露之易消，如閃電之倐忽。應作如是觀者，
X25n0508_p0877a06║應立如此見性之法。陳曰：佛所謂一切法者，真實
X25n0508_p0877a07║無相法也。故一切賢聖皆以無為法曰有為法，則
X25n0508_p0877a08║夢、幻、泡、影、露、電之如，不其妄乎？惟了真空無相者
X25n0508_p0877a09║能作是觀，以悟亦如之妄，則必離亦如以證如如
X25n0508_p0877a10║不動之理。昔優婆離尊者語阿難曰：諸有為法並
X25n0508_p0877a11║是無常想。夫觀六如而得是句，張國維云：佛法有
X25n0508_p0877a12║空、假、中三觀，末段仍歸於無為。而以偈語收結至
X25n0508_p0877a13║此，則無聲無臭至矣。
X25n0508_p0877a14║佛說是經已，長老須菩提（至）皆大歡喜，信受奉行。
X25n0508_p0877a15║優婆塞，華言覲事男。優婆夷，華言覲事女。覲事者，
X25n0508_p0877a16║謂在家全受五戒，恒以親供養三寶而為其事也。
X25n0508_p0877a17║
X25n0508_p0877a18║金剛經闡說卷下（終）
X25n0508_p0877a19║
X25n0508_p0877a20║
X25n0508_p0877a21║
X25n0508_p0877a22║
X25n0508_p0877a23║
X25n0508_p0877a24║
X25n0508_p0877b01║
X25n0508_p0877b02║No. 508-C
X25n0508_p0877b03║ 復題金剛經闡說後序
X25n0508_p0877b04║
X25n0508_p0877b05║陳子滋甫，予至契友也。常語予曰：昔先祖存吾公知
X25n0508_p0877b06║常州府事，公餘之暇，著作甚富，必有可觀。惜與先生
X25n0508_p0877b07║南北睽違，不能共閱手澤為憾。予曰：令先祖之著作
X25n0508_p0877b08║也，袖歸自八千里外，珍藏至五十年餘。其間有關名
X25n0508_p0877b09║教可傳後人者，自當亟付剞劂，以公於世，方不失為
X25n0508_p0877b10║繼述之盛事，奚止為觀閱鑒賞計哉？洛甫應之曰：唯
X25n0508_p0877b11║唯。迨至同治壬戌，彩屬擾亂，洛甫家被困，閱兩三月，
X25n0508_p0877b12║一旦圍解，轉危為安。人言伊家有巨人，手自室中出，
X25n0508_p0877b13║大如車輪，羣懼而散。後洛甫遍覽室中，並無他物，惟
X25n0508_p0877b14║架上有祖遺一書箱耳。啟閱，皆在署手犒，散帙飄颻，
X25n0508_p0877b15║纂成者惟金剛經闡說一編，方悟此手其印金剛手
X25n0508_p0877b16║歟？是編亦洛甫平日所虔誦也，不期已被蠧魚竊去
X25n0508_p0877b17║數十字矣。於是滋甫感予前言，膳寫就，質於予，屬予
X25n0508_p0877b18║補之。予曰：前言戲之耳，今竟有是事耶？但是事固吾
X25n0508_p0877b19║黨所不語，故予不敢敘之於前，而特書之於後者，乃
X25n0508_p0877b20║不自揣固陋也。今熟讀其文，細玩其說，竊取其意以
X25n0508_p0877b21║補之，方知存吾先生之用心苦而遺澤長。故其闡是
X25n0508_p0877b22║經也，不過緣經以聞義，因義以著說，而旨意了徹，人
X25n0508_p0877b23║易覺悟，大有儒宗之風，其不同於高談元妙也明矣。
X25n0508_p0877b24║予故樂倡而共襄之，庶不員闡說之婆心，亦足徵善
X25n0508_p0877c01║人之有後也。故謂之功德不可思議也可，即謂之果
X25n0508_p0877c02║報不可思議也亦無不可。
X25n0508_p0877c03║同治丁卯夏月臺陽洪壽椿載撰