X26n0513_p0154c01║
X26n0513_p0154c02║
X26n0513_p0154c03║
X26n0513_p0154c04║佛說仁王護國般若波羅蜜經疏卷中
X26n0513_p0154c05║姚秦三藏法師鳩摩羅什　譯
X26n0513_p0154c06║陳隋　天台　智者大師　疏
X26n0513_p0154c07║閩建州後學沙門　道霈　合
X26n0513_p0154c08║仁王護國般若波羅蜜經觀空品第二
X26n0513_p0154c09║言觀空者，謂無相玅慧照無相之境，內外竝寂緣
X26n0513_p0154c10║觀俱空，故言空觀品也。又凡夫不識、外道妄取、二
X26n0513_p0154c11║乘耽滯，今菩薩以般若正智觀空非空、超凡越聖，
X26n0513_p0154c12║故言觀空也。又凡夫著有、二乘著空，菩薩捨有而
X26n0513_p0154c13║後觀空也。又觀是能觀、空是所觀，能所俱空真佛
X26n0513_p0154c14║知見，故下文云見境見智非聖見也。
X26n0513_p0154c15║此下六品名為正說，大分為四：前之三品明內
X26n0513_p0154c16║護，護國一品明外護，散華品明報恩供養，受持
X26n0513_p0154c17║品明弘經相貌。初文更二：初、略開，二、護，次、問答
X26n0513_p0154c18║廣釋。今初。
X26n0513_p0154c19║爾時佛告大眾：知十六大國王意欲問護國土因緣，
X26n0513_p0154c20║吾今先為諸菩薩說護佛果因緣、護十地行因緣。諦
X26n0513_p0154c21║聽，諦聽！善思念之，如法脩行。時波斯匿王言：善！大事
X26n0513_p0154c22║因緣故。即散百億種色華，變成百億寶帳，葢諸大眾。
X26n0513_p0154c23║文四：一、知請意；二、略正開；三、勸發三慧；四、歡喜供
X26n0513_p0154c24║養。今初。爾時佛告大眾者，教所被機也。十六、大國
X26n0513_p0155a01║王意欲問護國土因緣者，生下外護經文，與護國
X26n0513_p0155a02║品為本也。吾今先為下，二、正略開二護，謂因果也。
X26n0513_p0155a03║護佛果因緣，即生此品也。護十地行因緣，即生教
X26n0513_p0155a04║化品。十地行者，謂護因也。問：王但請護國土因緣，
X26n0513_p0155a05║佛何故先為說護佛因果耶？答：人情麤淺，玅理難
X26n0513_p0155a06║知。王雖麤，情唯請一，而佛麤玅俱施。又若但為說
X26n0513_p0155a07║護國，國土安樂，增長憍慢。今佛說出世因果，令其
X26n0513_p0155a08║厭俗，樂入真也。又索少是弟子之禮，賜多是為師
X26n0513_p0155a09║之法。又索少表不貪，施多表不慳。又索少施多，表
X26n0513_p0155a10║慈導之志（云云）。諦聽諦聽下，三、勸發三慧。諦聽令
X26n0513_p0155a11║生聞慧，善思念之令生思慧，如法脩行令生脩慧
X26n0513_p0155a12║（云云）。時波斯匿王下，四、歡喜供養。王言善者，信順
X26n0513_p0155a13║之辭也。大事因緣，為茲出世，顯令眾生開示悟入
X26n0513_p0155a14║佛之知見。法華以佛知見為大事，涅槃以佛性為
X26n0513_p0155a15║大事，維摩、思益以不思議為大事，華嚴以法界為
X26n0513_p0155a16║大事。今此般若以成佛因果為大事，名字雖別，其
X26n0513_p0155a17║義一也。故智論：佛說般若，無央數眾生當續佛種，
X26n0513_p0155a18║是為大事。又大品云：須菩提白佛言：世尊！般若為
X26n0513_p0155a19║大事故起。龍樹釋云：能破眾生諸大煩惱，能與諸
X26n0513_p0155a20║佛無上大法，名為大事。散華表行因，成帳表得果，
X26n0513_p0155a21║葢眾表慈悲度物，蔭育羣生（云云）。
X26n0513_p0155a22║第二、問答廣釋，文二：先問，次答。今初：
X26n0513_p0155a23║爾時，大王復起作禮，白佛言：世尊！一切菩薩云何護
X26n0513_p0155a24║佛果？云何護十地行因緣？
X26n0513_p0155b01║先脩敬，二正發問。問中有二：一問護果，二問護因。
X26n0513_p0155b02║次答文大為三：一明自利行（即此品答前問），二明利他
X26n0513_p0155b03║行（教化品答二問），三明二護所依（二諦品）。就答初問文二：
X26n0513_p0155b04║初正釋觀空，二時眾得益。初文二：初正釋，後總
X26n0513_p0155b05║結。釋中二：初標宗正釋，後問答重釋。初文二：一
X26n0513_p0155b06║正釋，二結行。初又二：一所化境，二能化智。今初。
X26n0513_p0155b07║佛言：菩薩化四生。
X26n0513_p0155b08║天及地獄是化生，鬼有胎、化二生，畜生則鳥及龍
X26n0513_p0155b09║是四生，人中亦四。爾時，人胎生，毗舍佉子從三十
X26n0513_p0155b10║二卵生，大山、小山比丘從鶴卵生，菴羅波離婬女
X26n0513_p0155b11║從溼生，劫初人皆化生也（云云）。
X26n0513_p0155b12║二、明能化之智。文三：初、約法，二、解釋，三、結成。今
X26n0513_p0155b13║初。
X26n0513_p0155b14║不觀色如、受想行識如、眾生我人常樂我淨如、知見
X26n0513_p0155b15║壽者如、菩薩如、六度四攝一切行如、二諦如。
X26n0513_p0155b16║約五法：一、五陰；二、眾生；三、佛果；四、菩薩；五、真妄。五
X26n0513_p0155b17║陰是所依，眾生是能依；佛是果，菩薩是因；五陰眾
X26n0513_p0155b18║生是妄，佛菩薩是真也。今初，五陰是有，如是空。若
X26n0513_p0155b19║見色見如，不免斷常；如則是斷，色則是常。若觀色
X26n0513_p0155b20║滅方如，此三藏見；若體色即如，此通見；若如即色，
X26n0513_p0155b21║此別見；若知一切法性真實空、無生滅、同真際、等
X26n0513_p0155b22║法性，無二無別，此圓見。今言不觀色如等，是圓見
X26n0513_p0155b23║也。眾生我人如者，五陰眾共生，名眾生。我者，計內
X26n0513_p0155b24║五陰為假，名人也。常樂我淨如者，前五陰眾生是
X26n0513_p0155c01║顛倒法，非常樂我淨；今佛果得非顛倒法，是常樂
X26n0513_p0155c02║我淨。隨盡煩惱有殊，而性常無異，其猶冰水，故云
X26n0513_p0155c03║如也。知見壽者下，明菩薩有三：一、位；二、人；三、行。位
X26n0513_p0155c04║者，十信名知，十解十行名見，向至地名壽者。雖有
X26n0513_p0155c05║三別，而一如也。菩薩如者，二、明人如。六度下，三、明
X26n0513_p0155c06║行如。問：淨名云：一切眾生皆如也，一切法亦如也，
X26n0513_p0155c07║眾聖賢亦如也，至於彌勒亦如也。與今何異？答：彼
X26n0513_p0155c08║是真空，此是玅有。問：真空玅有云何？答：動即寂，真
X26n0513_p0155c09║空也；寂即動，玅有也。真空故非常，玅有故非斷。真
X26n0513_p0155c10║空不住生死，玅有不住涅槃。玅有故能起大悲，真
X26n0513_p0155c11║空故能生大慈。問：淨名云：一切皆如。此云：不觀色
X26n0513_p0155c12║如。何耶？答：若偏觀一切皆如，還是斷；若不觀如，還
X26n0513_p0155c13║是常。淨名云：如令離常見。此云：不觀令離斷見。二
X26n0513_p0155c14║見既離，中道自明矣（云云）。二諦如者，明真妄也。世
X26n0513_p0155c15║諦是妄，出世是真也。
X26n0513_p0155c16║二，解釋。
X26n0513_p0155c17║是故一切法性真實空，不來不去，無生無滅，同真際，
X26n0513_p0155c18║等法性，無二無別如虗空。
X26n0513_p0155c19║文三：一、釋，二、會通，三、舉況。今初。一切法性是真有，
X26n0513_p0155c20║真實空是真空。真空故不來，真有故不去。不去則
X26n0513_p0155c21║無滅，不來則無生。無滅無生，孰凡孰聖？既無聖凡，
X26n0513_p0155c22║誰論觀與不觀也？同真際下，二、會通。真際還是真
X26n0513_p0155c23║空？法性還是玅有？一色一香悉皆如是，故云同等
X26n0513_p0155c24║也。如虗空者，三、舉況。空中豈有五陰眾生、菩薩諸
X26n0513_p0156a01║佛、世諦真諦、生滅去來者乎？恐昧者不解，故舉斯
X26n0513_p0156a02║況（云云）。
X26n0513_p0156a03║三，結成。
X26n0513_p0156a04║是故陰、入、界無我、無所有相。
X26n0513_p0156a05║無我是結陰、入、界、眾生等如，無所有相是結佛、菩
X26n0513_p0156a06║薩及知見、壽者等如也。
X26n0513_p0156a07║第二，結行。
X26n0513_p0156a08║是為菩薩行化十地般若波羅蜜。
X26n0513_p0156a09║金剛云：一切賢聖皆以無為法而有差別，即同此
X26n0513_p0156a10║文也（云云）。
X26n0513_p0156a11║二、問答重釋，文二：初、明三般若教，二、明依教發
X26n0513_p0156a12║觀。今初。三般若即為三別：初、明實相般若，又二：
X26n0513_p0156a13║先問，後答。今初。
X26n0513_p0156a14║白佛言：若諸法爾者，菩薩護化眾生、為化眾生耶？
X26n0513_p0156a15║上云不觀色，如今問意者，若云是為菩薩行化十
X26n0513_p0156a16║地令諸法皆空者，菩薩為化何等眾生耶？
X26n0513_p0156a17║二答文二一、明真則無化；二、明俗則有化。今初。
X26n0513_p0156a18║大王，法性，色、受、想、行、識，常、樂、我、淨，不住色，不住非色，
X26n0513_p0156a19║不住非非色，乃至受、想、行、識亦不住非非住。何以故？
X26n0513_p0156a20║非色如，非非色如。
X26n0513_p0156a21║文四：一、境，二、觀，三、徵，四、釋。今初，五陰是地前菩薩
X26n0513_p0156a22║境，常、樂、我、淨是地上菩薩境（云云）。不住色下，二、明
X26n0513_p0156a23║觀。有人言：不住色者，遮住色；不住非色，遮住空；不
X26n0513_p0156a24║住非非色，雙遮住空、住有。又不住色，遮住色陰；不
X26n0513_p0156b01║住非色，遮住四陰；不住非非色，雙遮住五陰。又不
X26n0513_p0156b02║住色，遮住色法；不住非色，遮住心法；不住非非色，
X26n0513_p0156b03║遮住非色非心法。又不住色，不住有；不住非色，不
X26n0513_p0156b04║住空；不住非非色，不住空。空故，淨名云：空病亦空。
X26n0513_p0156b05║今解者，具足應云：不住色，不住非色，不住亦色亦
X26n0513_p0156b06║非色，不住非色非非色。此中略第三句及四句非
X26n0513_p0156b07║色兩字也。以色即空，故不住色；以空即色，故不住
X26n0513_p0156b08║非色；以色、空無二而二，故不住亦色亦非色；以色、
X26n0513_p0156b09║空二而無二，故不住非色非非色。次例四陰非非
X26n0513_p0156b10║住。上言不住，今言非不住，只以不住為住，住無所
X26n0513_p0156b11║住。金剛亦云：應無所住而生其心也。何以故者，三、
X26n0513_p0156b12║徵。意云：何故言住，又言不住也。非色如下，四、釋。非
X26n0513_p0156b13║色如故，不可定言住色；非非色如故，不可定言住
X26n0513_p0156b14║非色也。
X26n0513_p0156b15║二、明俗則有化。
X26n0513_p0156b16║世諦故、三假故，名見眾生；一切法性實故，乃至諸佛、
X26n0513_p0156b17║三乘、七賢、八聖亦名見，六十二見亦名見。大王！若以
X26n0513_p0156b18║名名見一切法，乃至諸佛、三乘、四生者，非非見一切
X26n0513_p0156b19║法也。
X26n0513_p0156b20║文四：初、明二緣故見有眾生可化；二、結成上無眾
X26n0513_p0156b21║生義；三、明邪正二見俱是見；四、結成正見。今初。言
X26n0513_p0156b22║世諦者，諦有三種：一、色諦；二、心諦；三、空諦也。三假
X26n0513_p0156b23║者，謂法假、受假、名假也。此中三假非成實中所明，
X26n0513_p0156b24║以無三藏故也。名見眾生者，以世諦及三假故有
X26n0513_p0156c01║眾生可化也。一切法性實故者，二、結成上真諦無
X26n0513_p0156c02║眾生義。一切眾生即涅槃相不復更滅，故云實也。
X26n0513_p0156c03║乃至諸佛下，三、明邪正二見俱是見。三乘，聲聞、緣
X26n0513_p0156c04║覺、菩薩也。七賢，謂七方便也。八聖，謂四果、四向也。
X26n0513_p0156c05║六十二見，釋者不同。且依大論，於五陰上皆作四
X26n0513_p0156c06║句，於色陰云過去色神及世間常是事實，餘妄語
X26n0513_p0156c07║無常等三句亦然，餘陰亦如是，成二十。現在有邊、
X26n0513_p0156c08║無邊等歷五陰上，有二十。死後如去、不如去等亦
X26n0513_p0156c09║有二十，成六十。是神與身一、神與身異，成六十二
X26n0513_p0156c10║見（云云）。大王！若以名名見下，四、結成正見。若知諸
X26n0513_p0156c11║法但有假名名之為見，非同世人見一切法也（云
X26n0513_p0156c12║云）。
X26n0513_p0156c13║第二、明觀照般若。文二：先問，後答。今初：
X26n0513_p0156c14║白佛言：般若波羅蜜有法非非法，摩訶衍云何照？
X26n0513_p0156c15║問意云：有法既非是大乘，云何照此從上非非見
X26n0513_p0156c16║一切法文而生此難也？
X26n0513_p0156c17║後答，文二：先略，後廣。今初。
X26n0513_p0156c18║大王！摩訶衍見非非法。
X26n0513_p0156c19║答意云：大乘見者，見法非法，以色等法空故也。
X26n0513_p0156c20║二、廣答。文二：初、正廣釋，二、明能觀之智雙照空
X26n0513_p0156c21║有。初文二：先明法空、性空，次歷法明空。今初。
X26n0513_p0156c22║法若非非法，是名非非法空。法性空。
X26n0513_p0156c23║法若非非法，是名法空也。法性空者，性本若不空，
X26n0513_p0156c24║不可令其得空，以性本自空故，諸法皆空也。
X26n0513_p0157a01║二、歷法明空。文二：先正明，後釋成空義。今初。
X26n0513_p0157a02║色、受、想、行、識空，十二入、十八界空，六大法空，四諦、十
X26n0513_p0157a03║二緣空。
X26n0513_p0157a04║約六門明空。大論云：五陰空是果報空，十二入空
X26n0513_p0157a05║是受用空，十八界空是性別空。以所病不同，說斯
X26n0513_p0157a06║三種。為疑心數者，說於五陰；為疑色者，說十二入；
X26n0513_p0157a07║為疑色心等者，說十八界。六大名遍到空。阿含云：
X26n0513_p0157a08║六王諍大地，云我能載水，云能漂潤火，云能燒照
X26n0513_p0157a09║風，云能生動空，云能容受識，云若無我者，色則敗
X26n0513_p0157a10║壞。五雖大而識為主，故云四大圍空，識居其中也。
X26n0513_p0157a11║四諦是境空，因緣是義空（云云）。
X26n0513_p0157a12║二、釋成空義。文二：初、就識陰，次、例四陰及諸法。
X26n0513_p0157a13║今初。
X26n0513_p0157a14║是法即生、即住、即滅，即有、即空，剎那、剎那亦如是，法
X26n0513_p0157a15║生、法住、法滅。何以故？九十剎那為一念，一念中一剎
X26n0513_p0157a16║那經九百生滅。
X26n0513_p0157a17║文四：一、標宗，二、類釋，三、徵詰，四、釋通。今初，以色法
X26n0513_p0157a18║中有五義故空。即生即住即滅者，諸小乘師或云
X26n0513_p0157a19║生前住次滅後，或云生住同時，皆不免難。何者？若
X26n0513_p0157a20║云生前住次滅後，則生時無住，以生前故。若無住
X26n0513_p0157a21║者，云何有生？以先無住，住於此生，生不得住，則無
X26n0513_p0157a22║生也。若住前無生，則亦無住，以無因故。若生前有
X26n0513_p0157a23║住，則生住同時。若生滅已，方有住者，住非生有。此
X26n0513_p0157a24║計異之過也。若生住同時，則因果一體，生死同相。
X26n0513_p0157b01║此計一之失。今云即生即住即滅者，不同二說。以
X26n0513_p0157b02║諸法體念念遷流，無有暫止，亦是生時即住時滅
X26n0513_p0157b03║時。如疾炎過鋒，奔緣經刃，不已則來，無暫住時。故
X26n0513_p0157b04║淨名云：汝今即時亦生亦老亦滅也。即有即空者，
X26n0513_p0157b05║色性自空，非色壞故空也。剎那剎那下，二、類釋。明
X26n0513_p0157b06║念念皆空，同上五也。剎那者，極短時也。何以故者，
X26n0513_p0157b07║三、徵詰。意云：生滅相違，云何言即生、即住、即滅等
X26n0513_p0157b08║（云云）。九十剎那下，四、釋通。以九十小剎那為一大
X26n0513_p0157b09║念，一念中一剎那復有九百生滅，是故生時即有
X26n0513_p0157b10║住滅也。又九十剎那為一念，一念中一剎那經九
X26n0513_p0157b11║百生滅，一念有九十剎那，合有八萬一千生滅。以
X26n0513_p0157b12║生滅攝剎那，剎那攝一念，如是心法不可得，此明
X26n0513_p0157b13║心空。以四大分諸根，諸根不可得；以四微分四大，
X26n0513_p0157b14║四大不可得；以麤微分四微，四微不可得；以極微
X26n0513_p0157b15║分麤微，麤微不可得。推色至於極微，窮心盡於生
X26n0513_p0157b16║滅。色盡心窮，豁然無住。無住之住，不可名之強，是
X26n0513_p0157b17║為空，即護三藏佛果也。若見色色空，見心心空，無
X26n0513_p0157b18║得無住，此護通佛果也。若見色心二法而一而異，
X26n0513_p0157b19║廣大如法界，究竟若虗空，函葢相稱，此護別佛果
X26n0513_p0157b20║也。若見色心二法本來空寂，不動不住，不生不滅，
X26n0513_p0157b21║此護圓佛果也（云云）。
X26n0513_p0157b22║第二、例釋四陰及諸法。
X26n0513_p0157b23║乃至色一切法亦如是。
X26n0513_p0157b24║謂類釋四陰及諸法，亦即生即滅，即有即空也。
X26n0513_p0157c01║第二、明能觀之智雙照空有。文二：先明觀照，次
X26n0513_p0157c02║明得失。初更二：一、照空，二、照有。初則無相，後是
X26n0513_p0157c03║有相。無相者，非但無所照，亦無能照，照無所照
X26n0513_p0157c04║也，大品經中名為真實般若。有相則接別凡聖
X26n0513_p0157c05║無量教門，大品經中名相似般若也。照空文中
X26n0513_p0157c06║更為二別：
X26n0513_p0157c07║初、明照相，以般若智中無毫釐實法故，照一切
X26n0513_p0157c08║法空；二、明空之分齊。今初。
X26n0513_p0157c09║以般若波羅蜜空故，不見緣，不見諦，乃至一切法空。
X26n0513_p0157c10║不見緣者，十二因緣空。不見諦者，四諦法空。乃至
X26n0513_p0157c11║一切法空者，六大法等空也（云云）。言不見者，觀諸
X26n0513_p0157c12║法空，故言不見。非謂不照，名為不見。故經云：非見
X26n0513_p0157c13║及見，名一切真實法也（云云）。
X26n0513_p0157c14║二，明空之分齊。
X26n0513_p0157c15║內空、外空、內外空、有為空、無為空、無始空、性空、第一
X26n0513_p0157c16║義空、般若波羅蜜空、因空、佛果空，空空故空。
X26n0513_p0157c17║分齊有十二種，大論有十八。空論問云：若少則應
X26n0513_p0157c18║一空，若多則應無量，何乃十八？龍樹答云：若略則
X26n0513_p0157c19║事不周，廣則事繁難悟。如服藥，少則病不差，多則
X26n0513_p0157c20║更增疾。今說空亦如是，少說則不能破邪見，多說
X26n0513_p0157c21║則近滋廣。此經隨時治病，不多不少，唯十二也。內
X26n0513_p0157c22║空者，謂內六入無神我。外空者，外六塵無我所。內
X26n0513_p0157c23║外空者，根塵合觀，無我我所。有為空者，色心和合，
X26n0513_p0157c24║生陰界入等，皆無所有。無為空者，虗空數滅非數
X26n0513_p0158a01║滅空也。無始空者，外道以冥初為始，破此見故，名
X26n0513_p0158a02║無始空。性空者，諸法本無，惑者計有，乃至執言如
X26n0513_p0158a03║來性等，決定是有。為破此見，故言性空。故經云：眼
X26n0513_p0158a04║空無我無我所。何以故？性自爾故。乃至意亦如是。
X26n0513_p0158a05║又華嚴云：觀眼無生無自性，識空寂滅無所有也。
X26n0513_p0158a06║第一義空者，本空世諦，世諦不有，此亦是空。般若
X26n0513_p0158a07║波羅蜜空者，大經云：大空者，是般若空。大論云：十
X26n0513_p0158a08║方俱空，名大空也。因空者，六度等空。果空者，菩提
X26n0513_p0158a09║涅槃空。空空者，大論云：以諸空破內外等法，復以
X26n0513_p0158a10║此空破諸空，是名空空。又以空破有，有者云空。若
X26n0513_p0158a11║執空為是，須以此空空破也。
X26n0513_p0158a12║二、照有。
X26n0513_p0158a13║但法集故有，受集故有，名集故有，因集故有，果集故
X26n0513_p0158a14║有，十行故有，佛果故有，乃至六道一切有。
X26n0513_p0158a15║文三：初、三假門明有，如上說。因集故有下，二、四諦
X26n0513_p0158a16║門明有。因集是生死因，即集諦。果集是生死果，即
X26n0513_p0158a17║苦諦。十行即道諦，從十信心乃至十地，各有十種
X26n0513_p0158a18║行門也。佛果是涅槃，即滅諦也。乃至六道一切有
X26n0513_p0158a19║者，三、約六道二十五有等明有（云云）。
X26n0513_p0158a20║第二、明得失。文二：初、明邪觀（是失也），二、明正觀（是得
X26n0513_p0158a21║也）。今初：
X26n0513_p0158a22║善男子！若菩薩見法、眾生、我、人、知見者，斯人行世間，
X26n0513_p0158a23║不異於世間。
X26n0513_p0158a24║若菩薩發心行學般若，見有法、有眾生、我、人、知見
X26n0513_p0158b01║者，世間凡夫無異也。
X26n0513_p0158b02║二、明正觀二：一、明行，二、明位。今初：
X26n0513_p0158b03║於諸法而不動、不到、不滅，無相、無無相，一切法亦如
X26n0513_p0158b04║也，諸佛、法、僧亦如也。
X26n0513_p0158b05║言不動者，即色是空，非析色也。不到者，大品云：平
X26n0513_p0158b06║等之法，一切聖人所不能到。須菩提白佛言：乃可
X26n0513_p0158b07║餘聖不到，佛何故不到？佛言：乃至佛亦不到。何以
X26n0513_p0158b08║故？佛即平等，平等即佛，佛與平等無二，故不到也。
X26n0513_p0158b09║不滅者，空即是色也。無相者，色空，空色皆無相也。
X26n0513_p0158b10║無無相者，無相亦無也。下例諸法（云云）。
X26n0513_p0158b11║二、明位。
X26n0513_p0158b12║是即初地一念心具足八萬四千般若波羅蜜，即載
X26n0513_p0158b13║名摩訶衍，即滅為金剛，亦名定，亦名一切行，如光讚
X26n0513_p0158b14║般若波羅蜜中說。
X26n0513_p0158b15║文二：初、明正觀，後、示說處。初文三：一、位，二、名，三、用。
X26n0513_p0158b16║今初也。言一念者，謂從第十回向，以般若慧一念
X26n0513_p0158b17║之中即有初地，是時具足八萬四千度也。依賢劫
X26n0513_p0158b18║經，始從光耀度，終至分布舍利度，合有三百五十
X26n0513_p0158b19║功德門。一一各脩六度，即二千一百。復將二千一
X26n0513_p0158b20║百對十法，謂四大六衰。又對十善，一一皆有二千
X26n0513_p0158b21║一百，即二萬一千。又將二萬一千對四眾生，多貪
X26n0513_p0158b22║多嗔多癡三毒等分，各有二萬一千，合之即有八
X26n0513_p0158b23║萬四千也（云云）。即載名下，二、就名明正觀。有本云：即
X26n0513_p0158b24║能運名摩訶衍。載運義同也。約體則是般若，約用
X26n0513_p0158c01║即是大乘。即滅為金剛下，三、約用。能滅煩惱如金
X26n0513_p0158c02║剛破物，謂第十地末後一念也。能離散亂故名定，
X26n0513_p0158c03║此中一行具無量門也。如光讚下，二、示說處也。
X26n0513_p0158c04║第三、讚文字般若。文五：一、名多佛共說，二、舉喻，
X26n0513_p0158c05║三、格量，四、舉況，五、明信解相。今初。
X26n0513_p0158c06║大王！是經名味句，百佛、千佛、百千萬佛說名味句。
X26n0513_p0158c07║論云：一字曰字，二字曰名。二字不合，不得為名；若
X26n0513_p0158c08║合說者，始得為名。四字等名句，句下所詮名味。
X26n0513_p0158c09║二、舉喻。
X26n0513_p0158c10║於恒河沙三千大千國土中，盛無量七寶，施三千大
X26n0513_p0158c11║千國土中眾生，皆得七賢四果。
X26n0513_p0158c12║百億須彌，百億日月，鐵圍大海等，是一大千界，如
X26n0513_p0158c13║河中沙，一沙是一世界，滿中七寶，以施眾生，及得
X26n0513_p0158c14║四果也。此中有財法二施意，但文似隱也（云云）。
X26n0513_p0158c15║三、格量
X26n0513_p0158c16║不如於此經中起一念信。
X26n0513_p0158c17║無漏之心，起一念信，勝前二施。
X26n0513_p0158c18║四舉況。
X26n0513_p0158c19║何況解一句者。
X26n0513_p0158c20║信但不謗，解能利他，則信淺解深，此約鈍根說。若
X26n0513_p0158c21║如法華云汝舍利弗尚於此經以信得入者，此乃
X26n0513_p0158c22║即信是解，約利根說也。
X26n0513_p0158c23║五、明信解相。
X26n0513_p0158c24║句非句，非非句故。般若非句，句非般若，般若亦非菩
X26n0513_p0159a01║薩。何以故？十地、三十生空故。始生、住生、終生不可得
X26n0513_p0159a02║地，地中三生空故。亦非薩婆若，非摩訶衍空故。
X26n0513_p0159a03║文三：一、明文空，二、明文義俱空，三、明人法俱空。今
X26n0513_p0159a04║初也。句是有，非句是無，非非句是非有非無，非有
X26n0513_p0159a05║非前有句，非無非前無句。又句即文字也，非句即
X26n0513_p0159a06║文字之性離也，非非句非前文字及性離之見也
X26n0513_p0159a07║（云云）。般若非句，句非般若者，二、明文義俱空。般若
X26n0513_p0159a08║非句是義空，句非般若是文空，以即文非般若，即
X26n0513_p0159a09║般若非文，離文無般若，離般若無文，文中無般若，
X26n0513_p0159a10║般若中無文，如是互求不可得故，即自空也。又文
X26n0513_p0159a11║及般若自他共離，求不可得故空也。般若亦非菩
X26n0513_p0159a12║薩下，三、明人法俱空。文中亦合明人空，但文略故
X26n0513_p0159a13║也。自為二別：一、約因位辨法空，二、約果位辨法空。
X26n0513_p0159a14║初文三。今初，標也。般若是法，菩薩是人，般若中求
X26n0513_p0159a15║菩薩不可得，即是法空。何以故者，二、徵也。十地下，
X26n0513_p0159a16║三、釋。若約通教，即三乘共行十地說始住終；若約
X26n0513_p0159a17║別教，即菩薩十地明始住終也。亦非薩婆若下，第
X26n0513_p0159a18║二、約果辨法空。梵云薩婆若，此翻一切種智，一切
X26n0513_p0159a19║種智即佛果也，佛果亦空，故云亦非薩婆若也。摩
X26n0513_p0159a20║訶衍是乘，能乘人既空，所乘之法亦空也（云云）。初、
X26n0513_p0159a21║明三般若教竟。
X26n0513_p0159a22║第二、依教發觀。文二：初、明邪觀，二、正觀。今初：
X26n0513_p0159a23║大王！若菩薩見境、見智、見說、見受者，非聖見也。倒想
X26n0513_p0159a24║見法，凡夫人也。
X26n0513_p0159b01║見境者，見實相般若也。見智者，見觀照般若也。見
X26n0513_p0159b02║說見受，見文字般若也。如是執見，是凡夫顛倒妄
X26n0513_p0159b03║想，非聖見也。又見境謂見塵，見智謂見識，見說見
X26n0513_p0159b04║受謂見人，妄執宛然，非聖見也。
X26n0513_p0159b05║第二、明正觀。文二：初、約染淨因果以明空相，二、
X26n0513_p0159b06║約無聽說以辨空相。初文二：初、明生死空，後、辨
X26n0513_p0159b07║佛果空。前更二：初、正明生死空，後、釋空所由。今
X26n0513_p0159b08║初。
X26n0513_p0159b09║見三界者，眾生果報之名也。六識起無量欲無窮，名
X26n0513_p0159b10║為欲界藏空；或色所起業果，名為色界藏空；或心所
X26n0513_p0159b11║起業果，名無色界藏空。三界空，三界根本無明藏亦
X26n0513_p0159b12║空。三地九生滅，前三界中餘無明習果報空。
X26n0513_p0159b13║文二：一、明正使空；二、明習氣空。初文二：一、明分段
X26n0513_p0159b14║生死；後、明變易生死。初更三。今初，明果空也。三界
X26n0513_p0159b15║是器世間，眾生是假名世間，果報是五陰世間，謂
X26n0513_p0159b16║三界依正也。六識起下，二、明業空。以六識取六塵，
X26n0513_p0159b17║起諸煩惱，貪著五欲，展轉無量，蘊集含藏，名之為
X26n0513_p0159b18║藏。無自性故，名之為空（云云）。三界空下，三、明煩惱
X26n0513_p0159b19║空。三界之木，一念癡心，闇於前境，名曰無明。有此
X26n0513_p0159b20║無明，即生三界。無明如地，能生萬物，故名本也。三
X26n0513_p0159b21║地九生下，二、明變易生死空。有人言：三地者：一、見
X26n0513_p0159b22║地，從十回向至三地；二、脩地，從四地至七地；三、究
X26n0513_p0159b23║竟地，從八地至十地。此別接通意也。九生滅者，前
X26n0513_p0159b24║三地中，各有始、住、終，云九生滅也。又變易生死，三
X26n0513_p0159c01║界中各有三種意生身，三界名三地，各有三種意
X26n0513_p0159c02║生身，生滅名九生滅也。從初地至五地，名三昧樂
X26n0513_p0159c03║意生身；六、七二地，名覺法自性意生身；八地已上，
X26n0513_p0159c04║名無作行意生身。此通別教意生也。餘無明習者，
X26n0513_p0159c05║上明五住正使，此第二、明習氣空也。
X26n0513_p0159c06║二、釋空所由。
X26n0513_p0159c07║金剛菩薩藏得理盡三昧故，惑果生滅空、有果空、因
X26n0513_p0159c08║空故空。
X26n0513_p0159c09║由此菩薩得理盡三昧故，一種生死煩惱業等皆
X26n0513_p0159c10║空。所言惑者，謂迷妄之心造生死業，不達心源名
X26n0513_p0159c11║之為惑，即是煩惱。果者即正報果，有生滅故得名
X26n0513_p0159c12║空。有果空者，即三界依報空故。又果空者，謂變易
X26n0513_p0159c13║生死空。因空者，謂三界業煩惱等空也。理盡三昧
X26n0513_p0159c14║者，謂菩薩得此三昧，達理盡源極無明本，故名理
X26n0513_p0159c15║盡三昧也（云云）。
X26n0513_p0159c16║二、明佛果空。
X26n0513_p0159c17║薩婆若亦空，滅果空。或前已空故，佛得三無為果：智
X26n0513_p0159c18║緣滅、非智緣滅，虗空、薩婆若果空也。
X26n0513_p0159c19║文三。今初，明智斷空。薩婆若亦空者，是智空。滅果
X26n0513_p0159c20║空者，是斷空。或前已空者，是正因佛性空。佛性本
X26n0513_p0159c21║自空，非推之使空，故言或前已空也。佛得三無為
X26n0513_p0159c22║下，二、明無為空。智緣滅者，觀心。佛正觀心滅於煩
X26n0513_p0159c23║惱，名智緣滅。非智緣滅者，謂正因佛性。性本自淨，
X26n0513_p0159c24║無煩惱垢，不勞觀行而滅惑也。虗空者，無色現處
X26n0513_p0160a01║是也。薩婆若下，三、結果空也（云云）。
X26n0513_p0160a02║第二、約無聽說以明空相。
X26n0513_p0160a03║善男子，若有脩習聽說，無聽無說，如虗空法同法性，
X26n0513_p0160a04║聽同說同，一切法皆如也。
X26n0513_p0160a05║文中法、喻、合可見。聽說如虗空者，大品云：聽如幻
X26n0513_p0160a06║人聽，說如幻人說，故無聽說。淨名云：夫法說者，無
X26n0513_p0160a07║說無示；其聽法者，無聞無得。法同法性者，淨名云：
X26n0513_p0160a08║法同法性，入諸法故。以此例諸，故皆如也。
X26n0513_p0160a09║第二，總結。
X26n0513_p0160a10║大王！菩薩脩護佛果為若此，護般若波羅蜜者為護
X26n0513_p0160a11║薩婆若，十力、十八不共法、五眼、五分法身、四無量心、
X26n0513_p0160a12║一切功德果為若此。
X26n0513_p0160a13║先、結能護體也；護般若下，二、結能護用（云云）。
X26n0513_p0160a14║第二，明時眾得益。
X26n0513_p0160a15║佛說法時，無量人眾皆得法眼、淨性地、信地，有百千
X26n0513_p0160a16║人皆得大空菩薩大行。
X26n0513_p0160a17║文二：先時，次益。法眼淨者，謂初地已上見中法，非
X26n0513_p0160a18║小乘中法眼也。性地者，謂三乘共行十地，略九舉
X26n0513_p0160a19║一也。信地者，即四不壞信、十信菩薩是也。大空大
X26n0513_p0160a20║行，即別教初地、圓教初住已上，皆名大空大行也
X26n0513_p0160a21║（云云）。問：佛說般若，何故得益不同？答：法華經云：一
X26n0513_p0160a22║地所生，一雨所潤，根莖大小，差別自殊，如其種性，
X26n0513_p0160a23║各得生長。今說般若，亦復如是，雖說一法，得益自
X26n0513_p0160a24║差也。
X26n0513_p0160b01║仁王護國般若波羅蜜經菩薩教化品第三
X26n0513_p0160b02║初三品明內護中，今當第二釋護十地行，即是明
X26n0513_p0160b03║利他答第二問也。言教化品者，菩薩以利物為德，
X26n0513_p0160b04║教諸眾生離一切惡，化諸眾生脩一切善。又佛將
X26n0513_p0160b05║此法教化眾生得成菩薩，故云教化品。又以此法
X26n0513_p0160b06║化諸國王，令識般若故也（云云）。
X26n0513_p0160b07║品。文二：一、發問，二、佛答。今初。
X26n0513_p0160b08║白佛言：世尊！護十地行菩薩，云何行可行？云何行化
X26n0513_p0160b09║眾生？一、以何相眾生可化？
X26n0513_p0160b10║文有二意：一揲前品中護十地行菩薩，即能護人
X26n0513_p0160b11║也。次云何行可行等者，正是問辭：一問菩薩自利
X26n0513_p0160b12║行法，二問利他行，三問所化眾生之相（云云）。又初
X26n0513_p0160b13║問自利依何脩行，故以五忍答之。次問利他依何
X26n0513_p0160b14║位行，故以十地行答之。後問何相眾生可化，故以
X26n0513_p0160b15║幻身見幻化眾生而教化之。又此經說通自他，而
X26n0513_p0160b16║就他說為正，故文多利他行，故譯者亦以教化標
X26n0513_p0160b17║目。
X26n0513_p0160b18║二、佛答。文二：初答前二問，次答第三問。前文三：
X26n0513_p0160b19║初正答二問，次月光偈讚，後如來述成。初文更
X26n0513_p0160b20║二：一、正答前問兼利他，二、正答後問兼自利。前
X26n0513_p0160b21║文更三：初略答，二廣答，後總結。今初。
X26n0513_p0160b22║佛言：大王！五忍是菩薩法，伏忍上中下、信忍上中下、
X26n0513_p0160b23║順忍上中下、無生忍上中下、寂滅忍上下，名為諸佛
X26n0513_p0160b24║菩薩脩般若波羅蜜。
X26n0513_p0160c01║復為三：初、標數；二、列名；三、總結。今初也。準下，結。諸
X26n0513_p0160c02║佛菩薩本所脩行，今隨問而答，故但云是菩薩法
X26n0513_p0160c03║耳。二、伏忍下，列名也。地前三賢未得無漏、未能證，
X26n0513_p0160c04║但能伏、不能斷，故為伏忍智也。以有智故，能伏煩
X26n0513_p0160c05║惱。初地、二地、三地得無漏信，名信忍；四、五、六地趣
X26n0513_p0160c06║向無生，名順忍；七、八、九地諸念不生，名無生忍；十、
X26n0513_p0160c07║十一、二地得菩薩果，名寂滅忍。以初地得無漏信，
X26n0513_p0160c08║此別教意也；七地得無生忍，即別接通意也。然此
X26n0513_p0160c09║五忍，諸經不同。若依本業纓絡，云六性：一、習種性；
X26n0513_p0160c10║二、性種性；三、道種性；四、聖種性；五、等覺性；六、妙覺
X26n0513_p0160c11║性。即是十住、十行、十回向、十地、等覺、玅覺也，亦名
X26n0513_p0160c12║四十二賢聖（云云）。名為諸佛下，三、總結也。
X26n0513_p0160c13║第二廣釋五忍，即為五別。初伏忍中三賢不同，
X26n0513_p0160c14║即為三別。先釋十住。
X26n0513_p0160c15║善男子！初發相信，恒河沙眾生脩行伏忍，於三寶中
X26n0513_p0160c16║生習種性十心：信心、精進心、念心、慧心、定心、施心、戒
X26n0513_p0160c17║心、護心、願心、迴向心。是為菩薩能少分化眾生已，超
X26n0513_p0160c18║過二乘一切善地，一切諸佛菩薩長養十心為聖胎
X26n0513_p0160c19║也。
X26n0513_p0160c20║文五：一、明方便，二、明入位，三、顯力用，四、釋超過，五、
X26n0513_p0160c21║成聖因。今初。言發想信者，十信之中未入十住，不
X26n0513_p0160c22║見道理但能想信，想信若成即入十住。言恒沙者，
X26n0513_p0160c23║發心者多也。如大經云：如菴羅樹華多果少，如大
X26n0513_p0160c24║魚母胎子雖無量成就者少。此言眾生欲求寶渚，
X26n0513_p0161a01║至於中路咸悉退還也。於三寶中下，二、明入位。於
X26n0513_p0161a02║三寶田中生此十心也。善順故信（不退名進，不忘名念），決斷
X26n0513_p0161a03║名慧，不動名定，能捨名施，防護名戒，不失名護，上
X26n0513_p0161a04║求曰願，至菩提名回向。是為菩薩下，三、明力用。以
X26n0513_p0161a05║十住菩薩作銅輪王，王南西二方，名少分化眾生
X26n0513_p0161a06║也。已超過二乘下，四、釋超過。此圓教大乘，十信則
X26n0513_p0161a07║與二乘齊，十住則斷無明過二乘地也（云云）。言一
X26n0513_p0161a08║切善者，十信名善，故下經云：十善菩薩發大心，長
X26n0513_p0161a09║別三界苦輪海。言超過二乘即聲聞緣覺，一切善
X26n0513_p0161a10║地即十信菩薩也。一切諸佛下，五、成聖因。十心是
X26n0513_p0161a11║因，諸佛菩薩是緣，因緣和合故成聖胎也。即以中
X26n0513_p0161a12║道一心三觀為種子，斷一品無明即能見佛性，故
X26n0513_p0161a13║成聖胎也。
X26n0513_p0161a14║第二，明十行。
X26n0513_p0161a15║次第起乾慧性，種種行十心，所謂四意止：身、受、心、法，
X26n0513_p0161a16║不淨、苦、無常、無我也。三意止：三善根，慈、施、慧也。三意
X26n0513_p0161a17║止：所謂三世，過去因忍、現在因果忍、未來果忍也。是
X26n0513_p0161a18║菩薩亦能化一切眾生，已能過我、人、知見，眾生等想
X26n0513_p0161a19║及外道倒想所不能壞。
X26n0513_p0161a20║有本云：復次，善男子！今且依次第解也。文四：一、明
X26n0513_p0161a21║位；二、辨體；三、明化他；四、釋離患。今初，明位，即三忍
X26n0513_p0161a22║中第二忍也。前下伏忍，即是聞慧；今中伏忍，即是
X26n0513_p0161a23║思慧。言乾慧者，無定水也，故云是思慧耳。經千字
X26n0513_p0161a24║者，非纓絡中有六性，亦名六慧。言六性者，即習種、
X26n0513_p0161b01║性種、道種、聖種、等覺、玅覺等也。言六慧者，謂聞、思、
X26n0513_p0161b02║脩、無相、照寂、寂照等也。習已成性，名種性。有十心
X26n0513_p0161b03║者，總標其數也。所謂四意止下，二、辨體。文三。今初，
X26n0513_p0161b04║明四念處。意止者，謂以智慧令心止住，意即心王
X26n0513_p0161b05║也。身、受、心、法者，明所觀之境也。苦、無常等，明能觀
X26n0513_p0161b06║之體也。觀身不淨，能除淨倒；觀受是苦，能除樂倒；
X26n0513_p0161b07║觀心無常，能滅常倒；觀法無我，能除我倒也。三意
X26n0513_p0161b08║止下，二、明三善根。以慈故無瞋，施故無貪，慧故無
X26n0513_p0161b09║癡也。三意止下，三、明三世忍。心緣過去無明及行，
X26n0513_p0161b10║名因忍；現在五果及現在三因，名因果忍；未來兩
X26n0513_p0161b11║果，名為果忍。又於一切法皆有此三，如種子但因，
X26n0513_p0161b12║如苽瓠亦因亦果，能作果等是因，結實成種是果，
X26n0513_p0161b13║種等但果非因，此約一時三世論也。是菩薩亦能
X26n0513_p0161b14║下，三、明化他也。已能過下，四、明離患。文中，先明離
X26n0513_p0161b15║內患，即我、人、知、見等也。及外道下，次、明離外患也。
X26n0513_p0161b16║第三，明十回向。
X26n0513_p0161b17║復有十道種性地，所謂觀色、識、想、受、行，得戒忍、知見
X26n0513_p0161b18║忍、定忍、慧忍、解脫忍；觀三界因果，空忍、無願忍、無相
X26n0513_p0161b19║忍；觀二諦虗實一切法無常，名無常忍；一切法空，得
X26n0513_p0161b20║無生忍。是菩薩十堅心作轉輪王，亦能化四天下生
X26n0513_p0161b21║一切眾生善根。
X26n0513_p0161b22║有本云：復次，善男子！脩行上伏忍，進入平等道，名
X26n0513_p0161b23║為道種性。地文有四。今初，標位也。謂欲入初地，能
X26n0513_p0161b24║與聖道為因性故，名道種性。所謂觀色下，二、出體。
X26n0513_p0161c01║文三：初、明五忍中，初、列五陰是所觀法；得戒下，是
X26n0513_p0161c02║能觀智。由觀色陰，便得戒忍，以作、無作戒皆色陰
X26n0513_p0161c03║也。準此經文，作、無作戒皆是色攝。觀識陰故，得知
X26n0513_p0161c04║見忍，以了別識與知見文類相似也。觀想陰，得定
X26n0513_p0161c05║忍，以從倒想能入於定，如無色界天，由想故成。觀
X26n0513_p0161c06║受陰，得慧忍，以依受故，立四禪天，由於禪故，能發
X26n0513_p0161c07║智慧。觀行陰，得解脫忍，以行無常故，得解脫忍。問：
X26n0513_p0161c08║何故色下而說識？答：四陰皆心為主，由識分別於
X26n0513_p0161c09║色，由色故，識方能行相生義，便如此說（云云）。觀三
X26n0513_p0161c10║界下，二、明三忍。以觀三界苦果空故，得空忍；觀三
X26n0513_p0161c11║界因空故，得無願忍，以煩惱、業為集諦故也；觀三
X26n0513_p0161c12║界因果空故，得無相忍，證因果空，成無相觀也。二
X26n0513_p0161c13║諦虗實下，三、明二忍。以觀俗諦是有為法，得無常
X26n0513_p0161c14║忍；觀真諦是無為法故，得無生忍。無常忍即小乘
X26n0513_p0161c15║藏教，無生忍即大乘通教也。出體竟。是菩薩十堅
X26n0513_p0161c16║心下，三、明攝化。以道種性菩薩作金輪王，化四天
X26n0513_p0161c17║下也。又十堅心者，即結上五、三二忍，成十堅也。生
X26n0513_p0161c18║一切眾生善根者，四、明勝用也。伏忍三品竟（云云）。
X26n0513_p0161c19║第二，明信忍。
X26n0513_p0161c20║又，信忍菩薩所謂善達明中行者，斷三界色煩惱縛，
X26n0513_p0161c21║能化百佛、千佛、萬佛，國中現百身、千身、萬身神通無
X26n0513_p0161c22║量功德，常以十五心為首：四攝法、四無量心、四弘願、
X26n0513_p0161c23║三解脫門。是菩薩從善地至於薩婆若，以此十五心
X26n0513_p0161c24║為一切行根本種子。
X26n0513_p0162a01║文四。今初，標名配位。言信忍者，以無漏信三寶等
X26n0513_p0162a02║故名信。言善達明中行者，配位如下經說善覺，初
X26n0513_p0162a03║地菩薩證人法二空故名善覺也。達即離達，謂二
X26n0513_p0162a04║地菩薩離破戒垢達真俗理故名離達。明即明慧，
X26n0513_p0162a05║謂三地菩薩智慧光明照諸法故故名明慧。五陰
X26n0513_p0162a06║假人於中脩行名中行者，下經云道行人，此道成
X26n0513_p0162a07║人名行人。斷三界下，二、明離障，以色煩惱麤故於
X26n0513_p0162a08║此三地而斷（云云）。能化百佛下，三、明攝化三等差
X26n0513_p0162a09║別，配對三地可解。問：信有幾種？答：略有三種：一、想
X26n0513_p0162a10║信，輕毛菩薩十信是；二、久信，三賢菩薩是；三、證信，
X26n0513_p0162a11║初二三地是也（云云）。常以十五心下，四、明發行種
X26n0513_p0162a12║子。四攝者，布施、愛語、利益、同事。四無量者，慈、悲、喜、
X26n0513_p0162a13║捨。四弘誓頥者，瓔絡經云願一切眾生度苦、斷集、
X26n0513_p0162a14║證滅、脩道，名四願也。乃至成佛從於初地，用此十
X26n0513_p0162a15║五心為根本（云云）。
X26n0513_p0162a16║第三，明順忍。
X26n0513_p0162a17║又順忍菩薩，所謂見勝現法，能斷三界心等煩惱縛
X26n0513_p0162a18║故，現一身於十方佛國中，無量不可說神通化眾生。
X26n0513_p0162a19║文三。今初，標名位。順無生忍觀而未正得，故名順
X26n0513_p0162a20║忍。見勝現法者，即是位也。見謂順忍。下品見理，道
X26n0513_p0162a21║品分明，即第四炎地勝，即中品第五難勝地。難勝
X26n0513_p0162a22║有二義：一、教化眾生；二、不從煩惱於二事得勝，名
X26n0513_p0162a23║難勝地。現法即第六現前地，因緣觀解現前故也。
X26n0513_p0162a24║能斷三界心等煩惱縛者，二、明除障。前斷色煩惱，
X26n0513_p0162b01║此斷心煩惱；又前斷見惑，此斷思惑，故言心也。故
X26n0513_p0162b02║現一身下，三、明攝化。前信忍明化身，故云現百身、
X26n0513_p0162b03║千身、萬身；今順忍明實身，故云現一身於十方佛
X26n0513_p0162b04║土化眾生也。問：云何一身現於多土？答：不思議力
X26n0513_p0162b05║神通變化令眾見也。
X26n0513_p0162b06║第四，明無生忍。
X26n0513_p0162b07║又無生忍菩薩，所謂遠不動觀慧，亦斷三界心色等
X26n0513_p0162b08║習煩惱故，現不可說不可說功德神通。
X26n0513_p0162b09║文三。今初，標名位。謂以自他共無因求色心二法
X26n0513_p0162b10║不可得，於此得智名無生忍。所謂遠不動觀慧者，
X26n0513_p0162b11║此配位也。遠即第七遠行地，能至有功用心後邊
X26n0513_p0162b12║故。不動即第八不動地，有相煩惱不能動故。觀慧
X26n0513_p0162b13║即第九善慧地，四無礙解化眾生故。亦能斷三界
X26n0513_p0162b14║心色等煩惱習者，二、明除障。前各斷二重，今雙斷
X26n0513_p0162b15║正習也。故現不可說下，三、明攝化分齊（云云）。
X26n0513_p0162b16║第五、辨寂滅忍。文四：初、標名位，二、辨除障，三、約
X26n0513_p0162b17║諦辨異，四、攝化分齊。今初：
X26n0513_p0162b18║復次，寂滅忍，佛與菩薩同用此忍入金剛三昧，下忍
X26n0513_p0162b19║中行名為菩薩，上忍中行名為薩婆若。
X26n0513_p0162b20║文三：一、標名者，前之四忍未盡法源，今之一忍寂
X26n0513_p0162b21║諸心色滅於想習，名寂滅忍（云云）。佛與菩薩下，二、
X26n0513_p0162b22║明證用。金剛是喻，三昧是定。有以煩惱如金剛，以
X26n0513_p0162b23║其堅靳不可即斷，非佛智力無能斷者，如經中龜
X26n0513_p0162b24║甲羊角所能破者，是此義也。有以智慧如金剛，能
X26n0513_p0162c01║破煩惱不為彼損，亦大經中言金剛寶瓶無嘶破
X26n0513_p0162c02║聲，是其義也。今佛與十地菩薩，同用寂滅忍入金
X26n0513_p0162c03║剛三昧也（云云）。下忍中行下，三、配位。下忍即法雲，
X26n0513_p0162c04║上忍即佛也。薩婆若，此云一切智。又無礙道因位
X26n0513_p0162c05║攝故名下忍，解脫道果攝故名上忍。又法雲與佛
X26n0513_p0162c06║同入金剛三昧，前心名菩薩、後心名佛，無有中間
X26n0513_p0162c07║故但上下。前之四忍但是因位，故有三品。問：諸經
X26n0513_p0162c08║有等覺，何故此中不立？答：若依餘經即合有三品：
X26n0513_p0162c09║下品十地、中品等覺、上品玅覺。今般若附通不同
X26n0513_p0162c10║別教，故但論法雲即及佛地，故大品云十地菩薩
X26n0513_p0162c11║當知如佛，如者未是義。大經亦云十地菩薩見性
X26n0513_p0162c12║未了，此皆通教意也（云云）。
X26n0513_p0162c13║第二，辨除障。
X26n0513_p0162c14║共觀第一義諦，斷三界心習，無明盡相為金剛，盡相、
X26n0513_p0162c15║無相為薩婆若。
X26n0513_p0162c16║文三：初、明所觀之境同觀真諦而明昧不同。如大
X26n0513_p0162c17║經云：如十地菩薩聞見佛性，諸佛如來眼見佛性。
X26n0513_p0162c18║又十地菩薩名有上士，佛名無上士。又菩薩如十
X26n0513_p0162c19║四夜月，佛如十五夜月等（云云）。斷三界心習者，二、
X26n0513_p0162c20║正辨除障。前無生忍中雙斷心色麤習，今此忍中
X26n0513_p0162c21║永斷心法細習也。無明盡相下，三、明二道差別之
X26n0513_p0162c22║相。無明盡相為金剛者，此無礙道也。言盡相者，未
X26n0513_p0162c23║盡之義，如煙是火相而未是火。金剛喻定，是盡無
X26n0513_p0162c24║明之相而無明未盡。問：若無明未盡，應是煩惱，何
X26n0513_p0163a01║故前文佛與菩薩同入此定？答：無明之性即是於
X26n0513_p0163a02║明，如燈生時即同滅時，只以一念無明心變為明，
X26n0513_p0163a03║微明即菩薩，大明即佛也。盡相無相為薩婆若者，
X26n0513_p0163a04║此解脫道。前金剛下定，但盡色心麤細之相，不得
X26n0513_p0163a05║名一切智。今佛地非但盡相，亦盡無相，故得名一
X26n0513_p0163a06║切智。可謂緣觀雙冥，境智俱寂也。
X26n0513_p0163a07║第三，約諦辨異。
X26n0513_p0163a08║超度世諦、第一義諦之外，為第十一地薩云若。覺非
X26n0513_p0163a09║有非無，湛然清淨，常住不變，同真際，等法性。
X26n0513_p0163a10║三賢多住世諦，十地多住真諦。真諦即無，世諦即
X26n0513_p0163a11║有；超世諦故非有，超真諦故非無；非有非無即薩
X26n0513_p0163a12║云若。問：薩婆若、薩云若有何差別？答：有二說：一云、
X26n0513_p0163a13║同，二云、異。同者，彼此無殊；異者，薩婆若是一切智，
X26n0513_p0163a14║薩云若一切種智。今謂說五忍文，寂滅忍中既唯
X26n0513_p0163a15║分二品，不應更有薩婆若、薩云若之別。復說即有
X26n0513_p0163a16║密明等覺之義，即於寂滅忍中有上、中、下，下即十
X26n0513_p0163a17║地中一切智、上一切種智。若依經超度二諦外，為
X26n0513_p0163a18║第十一地。薩云若者，即依前釋（云云）。
X26n0513_p0163a19║第四、明攝化分齊。文二：初、略，二、廣。今初：
X26n0513_p0163a20║無緣大悲教化一切眾生，乘薩婆若乘來化三界。
X26n0513_p0163a21║一切眾生在於三界，佛以大悲而濟拔之。法華云：
X26n0513_p0163a22║諸子游戲，來入此宅。長行即云：長者驚入火宅。淨
X26n0513_p0163a23║名云：菩薩病者，從大悲起。皆此意也。大悲是能化
X26n0513_p0163a24║心，眾生是所化境，薩婆若是能化體。大悲有三：一、
X26n0513_p0163b01║眾生緣悲，外道亦有；二、法緣悲，二乘亦有；三、無緣
X26n0513_p0163b02║悲，唯佛獨有。
X26n0513_p0163b03║第二、依宗廣釋。
X26n0513_p0163b04║善男子！一切眾生煩惱不出三界藏，一切眾生果報
X26n0513_p0163b05║二十二根不出三界，諸佛應化法身亦不出三界。三
X26n0513_p0163b06║界外無眾生，佛何所化？是故，我言三界外別有一眾
X26n0513_p0163b07║生界藏者，外道大有經中說，非七佛之所說。大王！我
X26n0513_p0163b08║常說一切眾生斷三界煩惱果報盡者名為佛，自性
X26n0513_p0163b09║清淨名覺薩云若性。
X26n0513_p0163b10║文三：初、約正理。三界者，欲、色、無色等三也。藏者，能
X26n0513_p0163b11║含六道四生也。果者，分段報果也。報者，苦樂等報
X26n0513_p0163b12║也。二十二根者，眼等六根，苦、樂、憂、喜、捨五，成十一
X26n0513_p0163b13║根；男、女、命三，信、進、念、定、慧等五，成十九根；未知根、
X26n0513_p0163b14║欲知根、知已根，成二十二根。二十一根不出分段
X26n0513_p0163b15║三界，知已根不出變易三界。諸佛三身亦不出三
X26n0513_p0163b16║界者，以法身即應化也。大經云：今我此身即是法
X26n0513_p0163b17║身。法華云：常在靈鷲山，及餘諸住處。普賢觀云：釋
X26n0513_p0163b18║迦牟尼名毗盧遮那，遍一切處。華嚴云：亦名釋迦，
X26n0513_p0163b19║亦名舍那等。既知三身即一身，亦須知界外即界
X26n0513_p0163b20║內也。三界外無眾生下，二、明聽說。說云界外有眾
X26n0513_p0163b21║生可化者，此外道說，非佛說也。問：界外實無眾生
X26n0513_p0163b22║耶？答：聖教不同，有無異說。此經則云界外無眾生，
X26n0513_p0163b23║餘經則有。法華云：餘國作佛，三百由旬外權置化
X26n0513_p0163b24║城。淨名云：上方界分度，如四十二恒佛土，有佛名
X26n0513_p0163c01║香積。若界外無人，豈容三界內上方更有爾許佛
X26n0513_p0163c02║土耶？故知亦有。問：此經云無、餘經云有，如何會通？
X26n0513_p0163c03║答：此經云無，無分段眾生；餘經云有，有變易眾生。
X26n0513_p0163c04║故大論云：聲聞生界外白銀世界，無煩惱名。只約
X26n0513_p0163c05║無煩惱即云無眾生，而聲聞無明未斷，豈實無耶？
X26n0513_p0163c06║此文正是通教意，偏論界內煩惱眾生也。衛世師
X26n0513_p0163c07║外道說有六諦，大有經是其一諦。彼經說云：此三
X26n0513_p0163c08║界外別有世界。若言三界外別有眾生，同彼外道
X26n0513_p0163c09║說也。實理而論，若言界外有眾生，即同外道；若言
X26n0513_p0163c10║無，即同二乘。諸佛菩薩見者即不有不無，不有不
X26n0513_p0163c11║無即非如非異，非如非異即不如三界見於三界。
X26n0513_p0163c12║如斯等事，法華中佛方顯了說也。大王！我常下，第
X26n0513_p0163c13║三、引昔證今。我昔常說斷三界煩惱果報盡名為
X26n0513_p0163c14║佛，豈於三界外別有眾生耶？自性清淨名薩云，若
X26n0513_p0163c15║性者即正因佛性，一切眾生佛及菩薩同共有此，
X26n0513_p0163c16║豈於三界外而更別有眾生可化也？
X26n0513_p0163c17║第三，總結。
X26n0513_p0163c18║眾生本業，是諸佛菩薩本所脩行，五忍中十四忍具
X26n0513_p0163c19║足。
X26n0513_p0163c20║文二：初、總結五忍。眾生本業即煩惱，諸佛菩薩未
X26n0513_p0163c21║成道時亦有煩惱，由煩惱故脩諸功德智慧，今得
X26n0513_p0163c22║成佛。佛本煩惱與今眾生無異，故名為本。五忍中
X26n0513_p0163c23║十四忍具足者，二、結廣略。略即五忍，廣即十四，謂
X26n0513_p0163c24║三賢是三十地，及佛地成十四也。上來答前問兼
X26n0513_p0164a01║利他竟。
X26n0513_p0164a02║（神寶記云：疏以五忍與六種性合釋，及所斷惑相，文
X26n0513_p0164a03║義交加，頗不易明。應先出異相，而後得以會之。所以
X26n0513_p0164a04║異相者，據常所釋，別教初地證道同圓，已破無明，即
X26n0513_p0164a05║能分身百界作佛。而此經所出十地，乃分為四，謂前
X26n0513_p0164a06║三後一。以對十地，則前二猶是信順二忍，後三始破
X26n0513_p0164a07║無明。若然，則與初地證道同圓，分果垂迹，其異一也。
X26n0513_p0164a08║又所斷惑，信順二忍，止斷三界色心麤重煩惱，此與
X26n0513_p0164a09║常途有異二也。於此須知，教證二途，約證道論，固當
X26n0513_p0164a10║如向同圓是也。今取教道為義，不妨十地殊品。故所
X26n0513_p0164a11║破惑，義有進否，是應義立無生忍位，分上中下，如今
X26n0513_p0164a12║文是也。以其根有利鈍，利者于初三品即破無明，其
X26n0513_p0164a13║次中三始破，又其次者後三方破。既許初破，不妨證
X26n0513_p0164a14║與圓同。其次未斷，猶居信順，亦影略互顯爾。至于後
X26n0513_p0164a15║三，斷位方定，猶下根受接，其位定故是也。而所破惑，
X26n0513_p0164a16║雖分色心麤細之異，於其利者，即是無明，鈍即見思，
X26n0513_p0164a17║復何固必？況復悉檀被物，初無定法，說有殊途，毋以
X26n0513_p0164a18║名相為惑。有志學者，所宜盡心。如其不然，置之可也。）
X26n0513_p0164a19║（○此經附通，故大師以通、別、圓三教釋五忍。但於常
X26n0513_p0164a20║途不同處，大師亦不會通，讀者不勝艱澀。今記主會
X26n0513_p0164a21║釋之，文義周足，可謂有益於學者，故竝錄于此。）
X26n0513_p0164a22║第二、答後問兼自利。文二：先問，後答。今初。
X26n0513_p0164a23║白佛言：云何菩薩本業清淨化眾生？
X26n0513_p0164a24║標前問，是故更重申。十地是菩薩本業，菩薩於生
X26n0513_p0164b01║死菩提無染，名本業清淨。以淨法教化眾生，不同
X26n0513_p0164b02║凡夫二乘雜煩惱法化眾生也。問：雜煩惱化眾生
X26n0513_p0164b03║有何失？答：自既有縛，豈能化他？凡夫則師既墮，弟
X26n0513_p0164b04║亦隨墮。二乘則謗佛敗法，於諸眾生而起怨心，豈
X26n0513_p0164b05║成利益耶？
X26n0513_p0164b06║二答文先略，後廣。今初。
X26n0513_p0164b07║佛言：從一地乃至後一地，自所行處及佛行處，一切
X26n0513_p0164b08║知見故。
X26n0513_p0164b09║文三：初、明淨業所依，謂從歡喜乃至法雲。問：何故
X26n0513_p0164b10║但說十地？答：地前三賢賢而非聖，不名本業清淨。
X26n0513_p0164b11║玅覺一地玅果已圓，故於因中舉十地答。自所行
X26n0513_p0164b12║下，簡二行：一、自行處，即十地境；二、佛行處，謂玅覺
X26n0513_p0164b13║地境。前十地但行自所行處，後金剛心通行二處，
X26n0513_p0164b14║故下文云得理盡三昧同佛行處。又纓絡云佛子！
X26n0513_p0164b15║菩薩爾時住大寂門，乃至過十地外與佛同坐也。
X26n0513_p0164b16║一切知見故者，三、釋成清淨。以佛五眼方能見一
X26n0513_p0164b17║切法，以佛三智方能知一切法也。
X26n0513_p0164b18║第二、廣答。文三：初標，次釋，後結。今初：
X26n0513_p0164b19║本業者。
X26n0513_p0164b20║可解。
X26n0513_p0164b21║二、釋（十地為十）。今初，善覺地。
X26n0513_p0164b22║若菩薩住百佛國中，作閻浮四天王，脩百法門、二諦
X26n0513_p0164b23║平等心，化一切眾生。
X26n0513_p0164b24║文五。今初，明土寬狹。言住百佛國者，國土有三：一、
X26n0513_p0164c01║說法土，百億日月化小乘；二、神通土，億億日月化
X26n0513_p0164c02║中乘；三、智慧土，無量世界化菩薩。今言百佛國土
X26n0513_p0164c03║者，說法土也。作閻浮提四天王者，二、配位。於四王
X26n0513_p0164c04║中作南方增長天王，以閻浮提勝於餘方，有佛出
X26n0513_p0164c05║此處故。又次第作四天王，依十地經，初地菩薩作
X26n0513_p0164c06║閻浮鐵輪王，不言四天王。纓絡云：脩行一劫、二劫、
X26n0513_p0164c07║三劫。十信善者，有三品：上品善鐵輪王化一天下，
X26n0513_p0164c08║中品善粟散王，下品善人中王。十住銅輪王，十行
X26n0513_p0164c09║銀輪王，十向金輪王，初地已上琉璃輪王。十地經
X26n0513_p0164c10║初地作鐵輪王，此別教意也。纓絡及此經十善作
X26n0513_p0164c11║鐵輪王，圓教意也。脩百法門者，三、顯法門也。即自
X26n0513_p0164c12║利行，於十善中一一更明十善，故言百法門。二諦
X26n0513_p0164c13║平等心者，四、釋地中別行也。即俗即真，故言平等。
X26n0513_p0164c14║化一切眾生者，五、釋地中通行也。地地皆用化生
X26n0513_p0164c15║為行，已下九地文句類此，可解。
X26n0513_p0164c16║二，釋離達地。
X26n0513_p0164c17║若菩薩住千佛國中，作忉利天王，脩千法門、十善道，
X26n0513_p0164c18║化一切眾生。
X26n0513_p0164c19║忉利天，此云三十三天也。地經云：二地作金光王
X26n0513_p0164c20║纓絡，與此經同。千法門者，於前十善中，一一各行
X26n0513_p0164c21║百善也（云云）。
X26n0513_p0164c22║三，釋發光地。
X26n0513_p0164c23║若菩薩住十萬佛國中，作焰天王，脩十萬法門、四禪
X26n0513_p0164c24║定，化一切眾生。
X26n0513_p0165a01║地經作忉利天王，纓絡同此。
X26n0513_p0165a02║四，釋炎慧地。
X26n0513_p0165a03║若菩薩住百億佛國中，作兜率天王，脩百億法門，行
X26n0513_p0165a04║道品化一切眾生。
X26n0513_p0165a05║地經作炎摩天王，纓絡同此，作兜率天王道品，即
X26n0513_p0165a06║三十七道品也。
X26n0513_p0165a07║五，釋難勝地。
X26n0513_p0165a08║若菩薩住千億佛國中，作化樂天王，脩千億法門，二
X26n0513_p0165a09║諦、四諦、八諦，化一切眾生。
X26n0513_p0165a10║二諦者，真俗也。四諦者，苦集滅道也。八諦者，有作
X26n0513_p0165a11║四，無作四也。又苦空無常無我，及常樂我淨，為八
X26n0513_p0165a12║也。地經作兜率天王，纓絡同此，作化樂天王。
X26n0513_p0165a13║六，釋現前地。
X26n0513_p0165a14║若菩薩住十萬億佛國中，作他化天王，脩十萬億法
X26n0513_p0165a15║門、十二因緣智，化一切眾生。
X26n0513_p0165a16║地經作化樂天王，纓絡同此，作他化天王。
X26n0513_p0165a17║七，釋遠行地。
X26n0513_p0165a18║若菩薩住百萬億佛國中，作初禪王，脩百萬億法門，
X26n0513_p0165a19║方便智、願智化一切眾生。
X26n0513_p0165a20║地經作他化天王。纓絡經云：梵王常以二智化眾
X26n0513_p0165a21║生也。
X26n0513_p0165a22║八，釋等觀地。
X26n0513_p0165a23║若菩薩住百萬微塵數佛國中，作二禪梵王，脩百萬
X26n0513_p0165a24║微塵數法門，雙照方便神通智，化一切眾生。
X26n0513_p0165b01║地經作梵天王，王一千界纓絡，云梵師子。纓絡光
X26n0513_p0165b02║光，天王雙照，真俗不相違，名為方便智。於入觀中，
X26n0513_p0165b03║能發神通，名神通智。
X26n0513_p0165b04║九，釋善慧地。
X26n0513_p0165b05║若菩薩住百萬億阿僧祇微塵數佛國中，作三禪大
X26n0513_p0165b06║梵王，脩百萬億阿僧祇微塵數法門、四無礙智，化一
X26n0513_p0165b07║切眾生。
X26n0513_p0165b08║地經作梵王，王二千界。纓絡經作淨天王。
X26n0513_p0165b09║十，釋法雲地。
X26n0513_p0165b10║若菩薩住不可說不可說佛國中，作第四禪大淨天
X26n0513_p0165b11║王三界主，脩不可說不可說法門，得理盡三昧，同佛
X26n0513_p0165b12║行處盡三界原，教化一切眾生如佛境界。
X26n0513_p0165b13║地經作大自在天王，王三千界。纓絡作大淨居天
X26n0513_p0165b14║王，大自在、大淨居、大淨天皆同也。學行已滿，名理
X26n0513_p0165b15║盡三昧。唯有一行，是如來行，所謂大般涅槃。菩薩
X26n0513_p0165b16║亦得名同佛行處。無明是三界之本，此惑已盡，即
X26n0513_p0165b17║三界原盡也。
X26n0513_p0165b18║第三，結。
X26n0513_p0165b19║是故，一切菩薩本業化行淨。若十方諸如來亦脩是
X26n0513_p0165b20║業，登薩婆若果，作三界王，化一切無量眾生。
X26n0513_p0165b21║文二：先、結菩薩業；若十方下，二、結如來業。又是答
X26n0513_p0165b22║釋玅覺地也。正答二問竟。
X26n0513_p0165b23║第二、月光偈讚。文三：一、時眾供養，二、月光讚佛，
X26n0513_p0165b24║三、大眾得益。今初。
X26n0513_p0165c01║爾時，百萬億恒河沙大眾各從座起，散無量不可思
X26n0513_p0165c02║議華，燒無量不可思議香，供養釋迦牟尼佛及無量
X26n0513_p0165c03║大菩薩，合掌聽波斯匿王說般若波羅蜜。
X26n0513_p0165c04║文二：初財供養；合掌下，次法供養（云云）。
X26n0513_p0165c05║二月光正讚，二一明讚處，
X26n0513_p0165c06║今於佛前以偈歎曰：
X26n0513_p0165c07║偈者竭也攝義竭盡，故名為偈。四句為偈，句有三、
X26n0513_p0165c08║四、五、七等差別。若梵天以三十二字為首，盧偈即
X26n0513_p0165c09║以八字為句也（云云）。
X26n0513_p0165c10║二、正發言，贊五十九行大，分為三：初、六行總頌
X26n0513_p0165c11║上義，二、四十五行別頌十四忍，三、八行總結頌
X26n0513_p0165c12║五忍。初又三：前三行歎別相三寶，次兩行歎五
X26n0513_p0165c13║忍，後一行歎一體三寶。今初。
X26n0513_p0165c14║世尊導師金剛體，心行寂滅轉法輪，八辨洪音為眾
X26n0513_p0165c15║說，時眾得道百萬億。時六天人出家道，成比丘眾菩
X26n0513_p0165c16║薩行。
X26n0513_p0165c17║文三佛、法、僧差別也。眾生及器二世間俱尊名世
X26n0513_p0165c18║尊，引導匠成名導師。導師不同，有世間導師、出世
X26n0513_p0165c19║導師。出世中有拙度、巧度、次第度、一心度等。金剛
X26n0513_p0165c20║體，歎法身也。心行下兩句，二、歎法寶。淨名云心靜
X26n0513_p0165c21║已度諸禪定，此中云寂滅。淨名云三轉法輪於大
X26n0513_p0165c22║千，其輪本來常清淨，此中云心行寂滅轉法輪。一
X26n0513_p0165c23║句包之，義理不失。又初句嘆佛身業，次句嘆心業，
X26n0513_p0165c24║次句嘆口業。又佛五事具足：一、世尊威德具足，二、
X26n0513_p0166a01║導師智慧具足，三、金剛體法身具足，四、心行寂滅
X26n0513_p0166a02║解脫具足，五、轉法輪化他具足（云云）。捷疾應機名
X26n0513_p0166a03║辯。八音者，梵摩喻經云：一、最好聲，二、易了聲，三、調
X26n0513_p0166a04║和聲，四、柔軟聲，五、不悞聲，六、不女聲，七、尊重聲，八、
X26n0513_p0166a05║深遠聲。洪者，大也。時眾下，三、歎僧寶。文中總前大
X26n0513_p0166a06║眾天無出家法，今言出家者，約心說也。三乘共行
X26n0513_p0166a07║十地，故云成比丘眾、菩薩行也。又人身出家成比
X26n0513_p0166a08║丘眾，天心出家行菩薩行也。
X26n0513_p0166a09║二、別嘆五忍。
X26n0513_p0166a10║五忍功德玅法門，十四正士能諦了，三賢十聖忍中
X26n0513_p0166a11║行，惟佛一人能盡源。
X26n0513_p0166a12║三賢十聖是因位，名忍中行。佛居果地，窮原盡理，
X26n0513_p0166a13║名能盡源。又十四皆云正士者，即四十一地也。十
X26n0513_p0166a14║地為十住、行、向及等覺，名為四成十四大士。圓教
X26n0513_p0166a15║十四聖人，皆以一心三觀，諦了諸法，名忍中行。毗
X26n0513_p0166a16║盧遮那，眾行休息，名能盡源（云云）。
X26n0513_p0166a17║三，歎一體三寶。
X26n0513_p0166a18║佛眾法海三寶藏，無量功德攝在中，
X26n0513_p0166a19║佛是佛寶，眾是僧寶，法是法寶，包含如海，蘊積如
X26n0513_p0166a20║藏，故無量功德攝在其中也。
X26n0513_p0166a21║第二、別頌十四忍。文五：初、九行頌伏忍，二、十行
X26n0513_p0166a22║頌信忍，三、八行頌順忍，四、十行頌無生忍，五、八
X26n0513_p0166a23║行頌寂滅忍。初文二：前兩行頌伏忍方便（即十信也），
X26n0513_p0166a24║後七行頌伏忍功德（即三賢也）。初文二：先明離過，次
X26n0513_p0166b01║明攝位。今初。
X26n0513_p0166b02║十善菩薩發大心，長別三界苦輪海，
X26n0513_p0166b03║古人云：十信菩薩由發大心求出三界，雖未能出，
X26n0513_p0166b04║已能遠離惡道等苦，故言長別。今則不然。若別教
X26n0513_p0166b05║十信是外凡，未能暫離，豈能長別？若圓教十信斷
X26n0513_p0166b06║三界惑，至十住初即斷界外無明等惑，以其但斷
X26n0513_p0166b07║三界四住，與羅漢齊長別苦海，與二乘人同生方
X26n0513_p0166b08║便有餘土。若羅漢、支佛於彼土遇餘佛為說法華
X26n0513_p0166b09║經，即成菩薩，進斷無明。若十信菩薩縱未聞法華，
X26n0513_p0166b10║亦能漸次自斷無明，豈以不生惡道，便是長別苦
X26n0513_p0166b11║海？問：此十信與別教中何位相似？答：奪而論之，別
X26n0513_p0166b12║教地前次第脩證，十住脩從假入空觀，十行脩從
X26n0513_p0166b13║空入假觀，十迴向脩中道正觀。圓教十信即能圓
X26n0513_p0166b14║脩三觀，不可論同。與而言之，即別教十迴向齊。問：
X26n0513_p0166b15║與前二教何位齊？答：奪而論之，藏、通二教巧拙雖
X26n0513_p0166b16║異，但見於空、不見不空，未識中道。圓教十信具脩
X26n0513_p0166b17║三觀，與前二教不可格量。與而為論，圓教十信、藏、
X26n0513_p0166b18║通，佛與二乘俱斷見思，即與藏、通等佛地齊也。所
X26n0513_p0166b19║言大心者，謂誓願大、度生大、說法大、慈悲喜捨大
X26n0513_p0166b20║也。區分各別名界，三苦、八苦、八萬四千名苦，迴轉
X26n0513_p0166b21║不息如輪，沈浮出沒如海（云云）。
X26n0513_p0166b22║二、明攝位。
X26n0513_p0166b23║中下品善粟散王，上品十善鐵輪王，
X26n0513_p0166b24║脩行十善，必具三心：中、下二心為粟散王，小王眾
X26n0513_p0166c01║多，猶如粟散。上品心行十善為鐵輪王，王閻浮提，
X26n0513_p0166c02║其鐵輪寶廣一俱盧舍（云云）。若纓絡上品，鐵輪中
X26n0513_p0166c03║品，粟散下品，人王（云云）。
X26n0513_p0166c04║第二、頌伏忍上中下功德。文二：初、兩行別歎三
X26n0513_p0166c05║品，為三輪王；次、五行總歎三品。今初：
X26n0513_p0166c06║習種銅輪二天下，銀輪三天性種性，道種堅德轉輪
X26n0513_p0166c07║王，七寶金光四天下。
X26n0513_p0166c08║十住菩薩習種性人，作銅輪王王二天下，其銅輪
X26n0513_p0166c09║寶廣二俱盧舍。十行菩薩性種性人，作銀輪王王
X26n0513_p0166c10║三天下，其銀輪寶廣三俱盧舍。十迴向菩薩道種
X26n0513_p0166c11║性人，作金輪王王四天下，其金輪寶廣四俱盧舍。
X26n0513_p0166c12║七寶者，女寶、珠寶、輪寶、主兵寶、主藏臣寶、象寶、馬
X26n0513_p0166c13║寶等也。
X26n0513_p0166c14║二、總歎三品。文二：初、列三十心，次、正歎功德。今
X26n0513_p0166c15║初。
X26n0513_p0166c16║伏忍聖胎三十人，十信十止十堅心。
X26n0513_p0166c17║與十聖作胎，故名聖胎。三、十人總標數。十住下，別
X26n0513_p0166c18║列經作信字。有人云：信即十信，止則十住，堅則十
X26n0513_p0166c19║行。此恐與經文義理相違。有人云：信即十住，止則
X26n0513_p0166c20║十行，堅則十迴向。此得義違文。今謂住、信相似，傳
X26n0513_p0166c21║寫者謬，應作住字讀之。
X26n0513_p0166c22║二，正歎功德。
X26n0513_p0166c23║三世諸佛於中行，無不由此伏忍生，一切菩薩行本
X26n0513_p0166c24║源，是故發心信心難。若得信心必不退，進入無生初
X26n0513_p0167a01║地道，教化眾生覺中行，是名菩薩初發心。
X26n0513_p0167a02║文四：初、歎伏忍能生。諸佛以伏忍為入道之初門、
X26n0513_p0167a03║菩提之關鍵，誰人出不由戶？故三世諸佛由此而
X26n0513_p0167a04║生。一切菩薩下，二、歎伏忍能生。菩薩大海有本所
X26n0513_p0167a05║謂眾流，眾流之本必有涓滴，菩薩之行本乎伏忍，
X26n0513_p0167a06║伏忍成立由於信心，若能發信心入圓十住即斷
X26n0513_p0167a07║無明，無明盤礴非一心三觀所不能斷，能斷之智
X26n0513_p0167a08║從十信生，故佛嘆云信心難也。若得信心下，三、明
X26n0513_p0167a09║功能。若得圓信心必不退轉，即得入於初地之道。
X26n0513_p0167a10║此中經文包含兩教，若約別教即從十信漸進不
X26n0513_p0167a11║退登於歡喜，若是圓教十信心菩薩即不退轉便
X26n0513_p0167a12║登初住，圓教初住即別教初地，故華嚴及下經文
X26n0513_p0167a13║亦以十住為十地也。必不退者，圓教十信必不退
X26n0513_p0167a14║墮凡夫二乘及於三界。問：本業纓絡說十住中第
X26n0513_p0167a15║六住正觀現前，值佛菩薩善知識所護，則出七住
X26n0513_p0167a16║常不退轉。七住以前名為退分，如佛初會有八萬
X26n0513_p0167a17║人退，如淨目天子、法才王子、舍利弗等，欲入七住
X26n0513_p0167a18║值惡因緣，退落凡夫不善惡中作大邪見。今此經
X26n0513_p0167a19║中不言退者何耶？答：人心如面各各不同，大聖隨
X26n0513_p0167a20║機故亦差別。有說十行菩薩性種性人猶退墮地
X26n0513_p0167a21║獄。又初阿僧祇劫猶退墮者，即入迴向人亦有退
X26n0513_p0167a22║墮纓絡。第一說十住，第七名住不退。七住已前即
X26n0513_p0167a23║有退義，約教而斷。初阿僧祇退者三藏意，十行退
X26n0513_p0167a24║者通意，十迴向退者別意，十信退者圓意。今云信
X26n0513_p0167b01║心不退進入初住之地，即圓義也。教化眾生下，四、
X26n0513_p0167b02║明利他。上句明化他之行，教化眾生令常覺悟必
X26n0513_p0167b03║不退轉。下句結歎初心也。大經云：發心畢竟二不
X26n0513_p0167b04║別，如是二心前心難。般若云：能生一念淨信，於無
X26n0513_p0167b05║量佛而種善根。法華云：於無量劫行五波羅蜜，不
X26n0513_p0167b06║如聞佛壽命生信等。皆斯義也。頌伏忍竟。
X26n0513_p0167b07║第二、頌信忍功德。文二：先頌三品，後結歎。初文
X26n0513_p0167b08║三：一、四行頌初地下忍，次、兩行頌二地中忍，後、
X26n0513_p0167b09║兩行頌三地上忍。今初。
X26n0513_p0167b10║善覺菩薩四天王，雙照二諦平等道，權化眾生遊百
X26n0513_p0167b11║國，始登一乘無相道。入理般若名為住，住生德行名
X26n0513_p0167b12║為地，初住一心足德行，於第一義而不動。
X26n0513_p0167b13║文二：初、一行半，歎作王功能。俗如幻有、真如幻無，
X26n0513_p0167b14║心雖非實不無於幻，於幻宛然故云雙照，真俗空
X26n0513_p0167b15║故故云平等。始登一乘下，二、兩行半，明入地功德。
X26n0513_p0167b16║以一心三智住於諦理名住，能生諸德名地。地即
X26n0513_p0167b17║別教初歡喜地，住即圓教初歡喜住也。於一心中
X26n0513_p0167b18║即脩三觀，萬德萬行竝在其中。華首經云一切功
X26n0513_p0167b19║德竝在初發心中，即其義也。於第一義而不動者，
X26n0513_p0167b20║別教則十迴向菩薩脩中道正觀未證故有動，至
X26n0513_p0167b21║初地證得則無動；圓教則十信脩一心三觀猶有
X26n0513_p0167b22║動，初住證得方無動也。
X26n0513_p0167b23║二頌信忍中品。
X26n0513_p0167b24║離達開士忉利王，現形六道千國土，無緣無相第三
X26n0513_p0167c01║諦，無無無生無二照。
X26n0513_p0167c02║離達者，離破戒垢通達三觀，別教二地圓教二住。
X26n0513_p0167c03║開士者，開空法道也。大士正士開士等竝一義也。
X26n0513_p0167c04║忉利明王位現形明化，無緣等明智，世諦無法可
X26n0513_p0167c05║緣，真諦無法可相，無緣無相即是中道第一義諦。
X26n0513_p0167c06║無無者，一無無緣一無無相，此二俱無云何有生？
X26n0513_p0167c07║故云無生。既真無生何得有照？云何無二照？照無
X26n0513_p0167c08║所照不二故也。
X26n0513_p0167c09║三頌信忍上品。
X26n0513_p0167c10║明慧空照𦦨天王，應形萬國導羣生。忍心無二三諦
X26n0513_p0167c11║中，出有入無變化生。
X26n0513_p0167c12║別則三地達人法二空，得忍成就，名空照。圓則三
X26n0513_p0167c13║住即空，即假即中，名空照也。應形下。明化也。忍心
X26n0513_p0167c14║下。明智。三諦即一諦，三心即一心，故云無二。即有
X26n0513_p0167c15║即空，故云出有入無。即空即有，故云變化生也。
X26n0513_p0167c16║第二、總結信忍。
X26n0513_p0167c17║善覺離明三道人，能滅三界色煩惱。還觀三界身口
X26n0513_p0167c18║色，法性第一無遺照。
X26n0513_p0167c19║能滅三界色煩惱，即色是空。還觀三界身口色，即
X26n0513_p0167c20║空是色。法性第一無遺，照無非中道也。有本作唯
X26n0513_p0167c21║照，非經意也。
X26n0513_p0167c22║第三、頌順忍。文二：前六行正頌，後兩行總結。初
X26n0513_p0167c23║文三：初兩行頌下品，次兩行頌中品，後兩行頌
X26n0513_p0167c24║上品。今初。
X26n0513_p0168a01║𦦨慧玅光大精進，兜率天王遊億國。實智緣寂方便
X26n0513_p0168a02║道，達無生照空有了。
X26n0513_p0168a03║𦦨慧玅光等者，即別教四地菩薩得精進波羅蜜，
X26n0513_p0168a04║成就圓教，即四住菩薩於三觀精進。緣寂即實智，
X26n0513_p0168a05║照空有即權智也。
X26n0513_p0168a06║次頌中品。
X26n0513_p0168a07║勝慧三諦自達明，化樂天王百億國，空空諦觀無二
X26n0513_p0168a08║相，變化六道入無間。
X26n0513_p0168a09║別教五地菩薩，入深禪定，得於勝慧。圓教五住菩
X26n0513_p0168a10║薩也。空空諦觀無二，即動是寂。變化六道，即寂是
X26n0513_p0168a11║動也。
X26n0513_p0168a12║三頌上品
X26n0513_p0168a13║法現開士自在王，無二無照達理空，三諦現前大智
X26n0513_p0168a14║光，照千億土教一切。
X26n0513_p0168a15║別教六地菩薩得般若圓滿，故云法現等。圓教六
X26n0513_p0168a16║住中，無二無照等即寂也，智光普照即動也。
X26n0513_p0168a17║第二，總結。
X26n0513_p0168a18║焰勝法現無相定，能灑三界迷心惑，空慧寂然無緣
X26n0513_p0168a19║觀，還觀心空無量報。
X26n0513_p0168a20║𦦨即前四地，勝即五地，法現即六地。此三菩薩得
X26n0513_p0168a21║中道觀，不起有無二相，以正觀水洗無明垢也。空
X26n0513_p0168a22║慧等者，即色心俱空也。還觀等者，即色心俱假也。
X26n0513_p0168a23║第四、頌無生忍。文三：前五行頌七地下忍，次三
X26n0513_p0168a24║行頌八地中忍，後兩行頌九地上忍。初文二：初、
X26n0513_p0168b01║釋行相，二、斷惑分齊。今初。
X26n0513_p0168b02║遠達無生初禪王，常萬億土教眾生。未度報身一生
X26n0513_p0168b03║在，進入等觀法流地。始入無緣金剛忍，三界報形永
X26n0513_p0168b04║不受。觀第三義無二照，二十一生空寂行。
X26n0513_p0168b05║遠達無生，大品云七地深入無生，深入遠達義相
X26n0513_p0168b06║似也。不同六地證有間斷至法之源，故云深入，深
X26n0513_p0168b07║入即遠行地。鄰近第八地，故復云遠行，遠行地即
X26n0513_p0168b08║遠達也。常萬億等者，明化用，略舉大數故云萬億。
X26n0513_p0168b09║未度下，明損生。未度報身者，分段身是也。盡此一
X26n0513_p0168b10║身即入變易，故智論云七地菩薩未捨肉身。又二
X26n0513_p0168b11║十一生中未度末後一生也。雙觀二諦故云等觀。
X26n0513_p0168b12║又色心二法無差別相，故云等觀。別教七地猶有
X26n0513_p0168b13║功用，進入八地無功用心，中道法流至薩婆若海，
X26n0513_p0168b14║此別接通意也。始入無緣金剛忍，則不受三界分
X26n0513_p0168b15║段身，此乃預說八地已上功德，以其必能致此勝
X26n0513_p0168b16║神不久的得，故先說也。亦猶教聲聞人先歎當果
X26n0513_p0168b17║矣。中道第一義諦，對真俗即是第三，一中一切中，
X26n0513_p0168b18║故云無二照。從初地至七地各有下中上三品，三
X26n0513_p0168b19║七即二十一，生生之中皆觀諸法空寂，以此為行
X26n0513_p0168b20║也。
X26n0513_p0168b21║二、明斷惑分齊。
X26n0513_p0168b22║三界愛習順道定，遠達正士獨諦了。
X26n0513_p0168b23║六地菩薩斷現行，此斷習氣，如十地經云：此遠行
X26n0513_p0168b24║地不名有煩惱者，一切煩惱不行故，貪求如來智
X26n0513_p0168c01║者未滿足故，不名有煩惱。此經亦爾，愛佛智者習
X26n0513_p0168c02║未斷故，故名順道定。諦謂審實，以前六地但斷煩
X26n0513_p0168c03║惱，未斷無明習氣，今第七地煩惱麤重早已斷盡，
X26n0513_p0168c04║故能諦了未斷無明習也。愛謂癡愛，由癡愛故受
X26n0513_p0168c05║生死身，故淨名云：從癡有愛，則我病生。今七地中
X26n0513_p0168c06║永已斷故。
X26n0513_p0168c07║第二，頌無生中品忍。
X26n0513_p0168c08║等觀菩薩二禪王，變生法身無量光。入百恒土化一
X26n0513_p0168c09║切，圓照三世恒劫事。反照樂虗無盡源，於第三諦常
X26n0513_p0168c10║寂然。
X26n0513_p0168c11║即八地菩薩也。此句標名舉位。變生法身者，七地
X26n0513_p0168c12║分段報身已捨，變彼分段得變易法身，故云變生。
X26n0513_p0168c13║證法性理以成此身，故云法身。入百恒土下。明勝
X26n0513_p0168c14║用。道前為過去，道中為現在，道後為未來。返照者，
X26n0513_p0168c15║照過去七地已前事。樂虗者，緣現在事。無盡源者，
X26n0513_p0168c16║照未來事。七地雖得無二之照，以其初證不明寂
X26n0513_p0168c17║然，今至八地心更淳熟，故常寂然也。
X26n0513_p0168c18║三頌無生上品忍。
X26n0513_p0168c19║慧光開士三禪王，能於千恒一時現，常在無為空寂
X26n0513_p0168c20║行，恒沙佛藏一念了。
X26n0513_p0168c21║即九地善慧菩薩也。常在無為等者。即動寂齊行
X26n0513_p0168c22║也。
X26n0513_p0168c23║第五、頌寂滅忍。文二：前五行頌下品，後一行頌
X26n0513_p0168c24║上品。今初。
X26n0513_p0169a01║灌頂菩薩四禪王，於億恒土化羣生，始入金剛一切
X26n0513_p0169a02║了，二十九生永已度。寂滅忍中下忍觀，一轉玅覺常
X26n0513_p0169a03║湛然，等慧灌頂三品士，除前餘習無明緣。無明習相
X26n0513_p0169a04║故煩惱，二諦理窮一切盡，
X26n0513_p0169a05║言灌頂者，在十二法師之上，故名頂。華嚴二十七
X26n0513_p0169a06║云：譬如輪王太子成就王相，取四大海水灌于頂
X26n0513_p0169a07║上，即名灌頂大王。菩薩亦如是，受佛職時，諸佛以
X26n0513_p0169a08║智水灌是菩薩頂，名灌頂法王，是名菩薩入智慧
X26n0513_p0169a09║職地，即法雲地菩薩也。為第四禪天王，有本云五
X26n0513_p0169a10║禪王者，即取欲界及四禪也。始入金剛等者，以此
X26n0513_p0169a11║定破無明一切皆了也。從初歡喜終竟法雲有三
X26n0513_p0169a12║十生，今但言二十九生者，以第三十生是其現受
X26n0513_p0169a13║之身，於前二十九生已過，故云永已度也。下忍觀
X26n0513_p0169a14║者，結因分齊。一轉玅覺者，結果分齊，雖即未得，轉
X26n0513_p0169a15║心即得也。等即等觀八地菩薩，慧即慧光九地菩
X26n0513_p0169a16║薩，灌頂即十地菩薩，此三品大士共除餘習無明
X26n0513_p0169a17║之緣，無明習相是舊煩惱，名之為故，即四住客塵
X26n0513_p0169a18║是新煩惱也。二諦即真俗，理窮即中道，得此三觀
X26n0513_p0169a19║諦，現行習氣皆盡也。
X26n0513_p0169a20║二、頌玅覺地（即寂滅上忍也）。
X26n0513_p0169a21║圓智無相三界王，三十生盡等大覺。大寂無為金剛
X26n0513_p0169a22║藏，一切報盡無極悲。第一義諦常安穩，窮源盡性玅
X26n0513_p0169a23║智存。
X26n0513_p0169a24║得一切種智圓滿，盡無明之相，故云圓智無相。得
X26n0513_p0169b01║此無相，方為三界之主。法華亦云：今此三界皆是
X26n0513_p0169b02║我有。喻云：是時宅主在門外立等也。十地菩薩受
X26n0513_p0169b03║第三十生，未名為盡；今玅覺菩薩不受此生，故名
X26n0513_p0169b04║盡也。前三十生未盡，不名大覺；佛地生盡，故名大
X26n0513_p0169b05║覺。得涅槃名大寂，無餘無為，四魔不能破壞，如金
X26n0513_p0169b06║剛藏。前三十生竝有因盡果生，今大果圓滿，更不
X26n0513_p0169b07║復生，故云報盡。盡未來際，拔眾生苦，故悲無窮極
X26n0513_p0169b08║也。第一義諦即涅槃，故常安穩，即常樂我淨。窮無
X26n0513_p0169b09║明之原，盡煩惱之性，不同外道斷見，聲聞證空，雖
X26n0513_p0169b10║無得無成，而玅智常照。上來頌五忍竟。長行、偈頌
X26n0513_p0169b11║互明五忍，而十地、玅覺出沒不同，是乃大聖隨機
X26n0513_p0169b12║轉文顯義者也。
X26n0513_p0169b13║第三、八行總結歎五忍。文三：一、歎淨土果，次、歎
X26n0513_p0169b14║法身果，後、歎利益果。今初。
X26n0513_p0169b15║三賢十聖住果報，唯佛一人居淨土。一切眾生暫住
X26n0513_p0169b16║報，登金剛原居淨土。
X26n0513_p0169b17║將明其勝，先且舉劣。三賢即地前三十心，十聖即
X26n0513_p0169b18║十地菩薩，此四十心同生華藏果報之土，非藏通
X26n0513_p0169b19║教中果報。若藏教，唯是凡聖同居；若論通教，唯生
X26n0513_p0169b20║有餘化城之土。今言果報，即是別圓教人得無障
X26n0513_p0169b21║礙，生無障礙土。問：此中三賢十聖，為是別教？為是
X26n0513_p0169b22║圓教？答：正是圓教。問：圓教即合生常寂光，何故生
X26n0513_p0169b23║華藏？答：華藏之中別圓共生，以是因非果，不得生
X26n0513_p0169b24║於寂光之土，故華藏土中有別教十地、圓教四十
X26n0513_p0169c01║心共生也。玅覺極果毗盧遮那，唯獨一人生於寂
X26n0513_p0169c02║光淨土。問：前三二中亦有淨土，何故寂光獨名淨
X26n0513_p0169c03║土？答：凡聖同居，聖少凡多，是穢非淨，方便有餘，但
X26n0513_p0169c04║除見思，未斷無明，偏真之淨，非是真淨。華藏世界
X26n0513_p0169c05║帶別方便，未為純淨，寂光無此，故受淨土之名也。
X26n0513_p0169c06║一切眾生暫住報者，有云：眾生雖即無始而有終，
X26n0513_p0169c07║暫時受報，佛無始終，故居淨土。今謂佛登玅覺，應
X26n0513_p0169c08║在寂光，為化眾生，暫時應現壽命長短而受果報，
X26n0513_p0169c09║故云也。
X26n0513_p0169c10║二，嘆法身果。
X26n0513_p0169c11║如來三業德無極，我今月光禮三寶。
X26n0513_p0169c12║淨土即是依報，今明法身即是正報。上句正歎，下
X26n0513_p0169c13║句頂禮一體三寶。
X26n0513_p0169c14║三、歎化他界（即前標中利益果是也）。
X26n0513_p0169c15║法王無上人中樹，覆葢大眾無量光，口常說法非無
X26n0513_p0169c16║義，心智寂滅無緣照。人中師子為眾說，大眾歡喜散
X26n0513_p0169c17║金華，百億萬土六大動，含生之生受玅報。天尊快說
X26n0513_p0169c18║十四王，是故我今略歎佛。
X26n0513_p0170a01║文中初一行舉喻歎，即是形益。次一行法說歎，佛
X26n0513_p0170a02║口業是聲益。外道全無義，二乘偏等，菩薩未圓，唯
X26n0513_p0170a03║佛有文義也。心智即觀，寂滅即緣，觀緣寂名無緣
X26n0513_p0170a04║照。又外色無可緣，內心無可照。次一行明大眾供
X26n0513_p0170a05║養。次一行明地動。次一行結歎，佛在人為人尊，在
X26n0513_p0170a06║天為天尊。又大經云：人王即天王也，十四王即三
X26n0513_p0170a07║賢十聖等也。廣說恐時眾受難，故略歎也。又佛德
X26n0513_p0170a08║無量，不可歎盡，故略歎也。
X26n0513_p0170a09║
X26n0513_p0170a10║佛說仁王護國般若波羅蜜經疏卷中