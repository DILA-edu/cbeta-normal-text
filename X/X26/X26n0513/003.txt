X26n0513_p0170a11║
X26n0513_p0170a12║
X26n0513_p0170a13║
X26n0513_p0170a14║佛說仁王護國般若波羅蜜經疏卷下
X26n0513_p0170a15║姚秦三藏法師鳩摩羅什　譯
X26n0513_p0170a16║陳隋　天台　智者大師　疏
X26n0513_p0170a17║閩建州後學沙門　道霈　合
X26n0513_p0170a18║第三，辨大眾得益。
X26n0513_p0170a19║時，諸大眾聞月光王歎十四王無量功德藏，得大法
X26n0513_p0170a20║利，即於座中，有十恒河沙天王、十恒河沙梵王、十恒
X26n0513_p0170a21║河沙鬼神王，乃至三趣，得無生法忍；八部阿須輪王，
X26n0513_p0170a22║現轉鬼身，天上受道；三生入正位者，或四生、五生，乃
X26n0513_p0170a23║至十生，得入正位，證聖人性，得一切無量報。
X26n0513_p0170a24║文三：一、天及三趣得益；二、八部得益；三、得道賖促。
X26n0513_p0170b01║初中言無生忍者，通教三地已上，別教初地已上，
X26n0513_p0170b02║圓教初住已上矣。問：云何惡道得無生忍？答：大經
X26n0513_p0170b03║云：一切眾生皆有佛性必當成佛，今遇佛善知識
X26n0513_p0170b04║故得道也。又戒乘緩急前已具明，以三品戒緩生
X26n0513_p0170b05║惡道，大乘急故以惡道身見佛聞法。八部下，二、八
X26n0513_p0170b06║部得益也。三、生入正位者下，三、得道賖促，由根有
X26n0513_p0170b07║利鈍、悟有淺深也。正位二義：一、人空，別教十解、圓
X26n0513_p0170b08║十信得；二、法空，別教初地、圓教初住得。聞法已後，
X26n0513_p0170b09║一生乃至十生得正位也。例如法華中損生（云云）。
X26n0513_p0170b10║月光偈贊竟。
X26n0513_p0170b11║大章第三、如來述成。文二：初、讚能說，後、讚所說。
X26n0513_p0170b12║初文二：先、正讚，後、述讚。今初。
X26n0513_p0170b13║佛告諸得道果實大眾：善男子！是月光王已於過去
X26n0513_p0170b14║十千劫中龍光王佛法中為四住開士，我為八住菩
X26n0513_p0170b15║薩，今於我前大師子吼。
X26n0513_p0170b16║文二：一、告眾而告實。得道果者，以權行自知月光
X26n0513_p0170b17║本迹，實則不知故告之也。善男子是月光下，二、發
X26n0513_p0170b18║迹。昔於龍光所為第四住炎慧開士，我為第八等
X26n0513_p0170b19║觀菩薩，我今成佛則月光為法雲菩薩。何以知然？
X26n0513_p0170b20║師子吼者名決定說，若非十地不能堪也。又淨名
X26n0513_p0170b21║歎十地菩薩云能師子吼名聞十方也。
X26n0513_p0170b22║二，述讚。
X26n0513_p0170b23║如是，如是，如汝所解，得真義說不可思議、不可度量，
X26n0513_p0170b24║惟佛與佛乃知斯事。
X26n0513_p0170c01║先讚勝解，王所說教稱所詮理，教理相稱故再言
X26n0513_p0170c02║如是，自九地已下心口不能思不能議也。次明解，
X26n0513_p0170c03║般若云唯佛與佛乃知斯事，經有作以佛非也。唯
X26n0513_p0170c04║汝解此乃同佛地，不為菩薩發問如是也。
X26n0513_p0170c05║第二、讚所說法。文三：初、正讚，二、勸修，後、大眾供
X26n0513_p0170c06║養。初文三：初、釋不可思議，次、釋不可度量，後、釋
X26n0513_p0170c07║唯佛乃知。初更三：一、略說，次、假徵，二、藏，後、廣釋。
X26n0513_p0170c08║今初。
X26n0513_p0170c09║善男子！其所說十四般若波羅蜜、三忍地地上中下
X26n0513_p0170c10║三十忍一切行藏一切佛藏不可思議。
X26n0513_p0170c11║文四一標數謂十四般若也三忍下二配位三忍
X26n0513_p0170c12║謂伏忍三品十信十止十堅心也地地上中下三
X26n0513_p0170c13║十忍者，從初地至十地各有上中下，十地成三十
X26n0513_p0170c14║忍也。一切行藏下，三、藏攝，一切行藏謂十三忍，一
X26n0513_p0170c15║切佛藏即上品寂滅，此二攝諸功德故名藏。不可
X26n0513_p0170c16║思議者，四、結不可思議也。
X26n0513_p0170c17║二、假徵二藏
X26n0513_p0170c18║何以故？
X26n0513_p0170c19║即徵行佛二藏也。
X26n0513_p0170c20║三、依義廣釋，文三：初、就佛明不可思議，二、合釋
X26n0513_p0170c21║二藏明不可思議，後、雙結二藏明不可思議。今
X26n0513_p0170c22║初。
X26n0513_p0170c23║一切諸佛是中生，是中滅，是中化，無生無滅無化，無
X26n0513_p0170c24║自無他，第一無二，非化非不化，非無無相，無來去如
X26n0513_p0171a01║虗空故。
X26n0513_p0171a02║文二：先、就化身明無生滅，二、逐難重釋。今初。文二：
X26n0513_p0171a03║一、立，二、蕩。今初。法身無相，為物故形。王宮生，雙林
X26n0513_p0171a04║滅，以生滅化眾生也。而無生下，二、蕩。其用彌廣，其
X26n0513_p0171a05║體彌寂，故無生滅化也。無自他下，逐難重釋。先法，
X26n0513_p0171a06║後喻。今初。彼我兩亡，故無自他；境智俱絕，故無二；
X26n0513_p0171a07║中道最上，故第一。即動是寂，故非化；即寂是動，故
X26n0513_p0171a08║非不化。非無無相者，釋其潛疑。恐人聞無生死化
X26n0513_p0171a09║等，即謂無有出世無相之法，故釋其疑云：非無無
X26n0513_p0171a10║相，無去來等。但求去來不可得，故云無去來耳。如
X26n0513_p0171a11║虗空者，二、舉喻也。
X26n0513_p0171a12║二、合釋二藏，明不可思議。文二：先釋，後結。釋中
X26n0513_p0171a13║二：初人、法相對，辨不思議；後境、智相對，辨不思
X26n0513_p0171a14║議。初中更二：一、明人空，二、明法空。今初。
X26n0513_p0171a15║一切眾生無生滅、無縛解、非因非果非不因果、煩惱、
X26n0513_p0171a16║我、人、知見、受者、我所者，一切苦受行空故。
X26n0513_p0171a17║文二：初以三義辨眾生空，後就眾名辨我人空。今
X26n0513_p0171a18║初也。言三義者：一、無生滅，二、無縛解，三、非因果非
X26n0513_p0171a19║不因果。眾生義無所得，離苦故無生無滅，離集故
X26n0513_p0171a20║無縛無脫。離集則非因，離苦則非果。雖非因果，而
X26n0513_p0171a21║因果宛然，故云非不因果。又大品云：色空，受、想、行、
X26n0513_p0171a22║識空。以五陰空故，將何受生？故無生。既無生，何有
X26n0513_p0171a23║滅？故無滅。無縛無解者，大論五十一云：五眾無縛
X26n0513_p0171a24║無脫。若畢竟空，無有作者，誰縛誰解？凡夫人法虗
X26n0513_p0171b01║假不可得，故非縛。聖人畢竟不可得，故非解。乃至
X26n0513_p0171b02║菩薩住是道中，諸煩惱不牽墮凡夫中，故言不縛。
X26n0513_p0171b03║不以諸無漏法破煩惱，故言不解。具如彼說。衛世
X26n0513_p0171b04║師計我為作者名因，僧佉計我為受者名果。今我
X26n0513_p0171b05║既空，故非因果。真諦則無，俗諦則有，故言非不因
X26n0513_p0171b06║果煩惱。我人下，二、就我眾名以辨我人空。文二：一、
X26n0513_p0171b07║正明我空，二、明我所空。今初，有五：一、我，二、人，三、知
X26n0513_p0171b08║者，四、見者，五、受者。我所者下，次、明我所空。一切苦
X26n0513_p0171b09║受者，苦受名苦苦，樂受名壞苦，捨受名行苦。此三
X26n0513_p0171b10║者皆有為行，同是我所等法，故言一切苦受行空
X26n0513_p0171b11║故也。
X26n0513_p0171b12║二、明法空。
X26n0513_p0171b13║一切法集，幻化五陰無合無散，法同法性寂然空故。
X26n0513_p0171b14║一切法集者，謂因緣共成，此名假也。幻化五陰者，
X26n0513_p0171b15║五陰無實，此為法假也。無合無散者，此受假也。因
X26n0513_p0171b16║緣共生故無散，因緣即空故無合也。法同法性者，
X26n0513_p0171b17║一切諸法皆同真如之性，以其本來寂然空故。
X26n0513_p0171b18║二、境智相對辨不思議二：初辨境空，後釋智空。
X26n0513_p0171b19║今初。
X26n0513_p0171b20║法境界空，空無相，不轉不顛倒，不順幻化，無三寶，無
X26n0513_p0171b21║聖人，六道如虗空故。
X26n0513_p0171b22║文二：先法，後喻。法中言法境界空者，明總空，謂一
X26n0513_p0171b23║切法無不是空者。空無相下，二、明別空。文三：初、明
X26n0513_p0171b24║法空。言空者，是空定。無相者，是無相定。不轉者，以
X26n0513_p0171c01║苦集染法不可轉為無漏淨法。又實相門中無相
X26n0513_p0171c02║不相，故云空無相。相不能動，故云不轉。離惑故無
X26n0513_p0171c03║顛倒，離解故名不順，知諸法空故名幻化。無三寶
X26n0513_p0171c04║者，二、雙顯人法二空。無聖人六道者，三、明人空。如
X26n0513_p0171c05║虗空者，二、舉況也。
X26n0513_p0171c06║二、釋智空。
X26n0513_p0171c07║般若無知無見，不行不緣，不因不受，不得一切照相
X26n0513_p0171c08║故行道相，斯行道相如虗空故。法相如是，何可有心
X26n0513_p0171c09║得、無心得？
X26n0513_p0171c10║文三：法、喻、合。今初。知無故言無知，見無故言無見。
X26n0513_p0171c11║不行生滅法，不染無明緣。又觀緣並寂，故云不行
X26n0513_p0171c12║不緣。不從因生，故云不因。無法可受，故云不受。不
X26n0513_p0171c13║得一切照相故者，豈是無心不知、無因不見？但以
X26n0513_p0171c14║理觀照不可得故也。斯行道相下，二、舉況。法相如
X26n0513_p0171c15║是下，三、合。心境俱空，何可有心得？心境俱假，何可
X26n0513_p0171c16║無心得？
X26n0513_p0171c17║二結。
X26n0513_p0171c18║是以般若功德，不可眾生中行而行，不可五陰法中
X26n0513_p0171c19║行而行，不可境中行而行，不可解中行而行。
X26n0513_p0171c20║上四義文即為四：不可眾生中行結人空，不可法
X26n0513_p0171c21║中行結法空，不可境中行結境空，不可解中行結
X26n0513_p0171c22║智空也。
X26n0513_p0171c23║第三，雙結二藏不可思議。
X26n0513_p0171c24║是故般若不可思議，而一切諸菩薩於中行故亦不
X26n0513_p0172a01║可思議，一切諸如來於幻化無住法中化亦不可思
X26n0513_p0172a02║議。
X26n0513_p0172a03║文二：初、依智總結；而一切諸下，二、約人別結。文二：
X26n0513_p0172a04║初、明菩薩不行而行不思議；一切諸如來下，二、明
X26n0513_p0172a05║諸佛無化而化不思議。
X26n0513_p0172a06║第二，釋上不可度量。
X26n0513_p0172a07║善男子！此功德藏，假使無量恒河沙第十二灌頂開
X26n0513_p0172a08║士說是功德，百千億分中，如王所說，如海一滴。
X26n0513_p0172a09║十地菩薩所說如海一渧，月光所說如大海。又如
X26n0513_p0172a10║王所說如海一渧，十地所說如大海。問：何意王說
X26n0513_p0172a11║勝菩薩？答：王本無地，云何可知？
X26n0513_p0172a12║第三、釋上唯佛能知。
X26n0513_p0172a13║我今略述分義功德，有大利益一切眾生，亦為過去
X26n0513_p0172a14║來今無量諸如來之所述可，三賢十聖讚歎無量，是
X26n0513_p0172a15║月光王分義功德。
X26n0513_p0172a16║月光之德無量，略述即盡，故言分義。
X26n0513_p0172a17║第二、勸脩。文三：初、正歎勸脩，二、徵，後、廣釋。今初：
X26n0513_p0172a18║善男子！是十四法門，三世一切眾生、一切三乘、一切
X26n0513_p0172a19║諸佛之所脩習，未來諸佛亦復如是。若一切諸佛菩
X26n0513_p0172a20║薩不由此門得薩婆若者，無有是處。
X26n0513_p0172a21║先明凡聖自脩也。若一切下。正勸脩也。
X26n0513_p0172a22║二徵
X26n0513_p0172a23║何以故？
X26n0513_p0172a24║三廣釋。
X26n0513_p0172b01║一切諸佛及菩薩，無異路故。是故一切諸善男子，若
X26n0513_p0172b02║有人聞諸忍法門，信忍、止忍、堅忍、善覺忍、離達忍、明
X26n0513_p0172b03║慧忍、𦦨慧忍、勝慧忍、法現忍、遠達忍、等覺忍、慧光忍、
X26n0513_p0172b04║灌頂忍、圓覺忍者，是人超過百劫、千劫、無量恒河沙
X26n0513_p0172b05║生生苦難，入此法門，現身得報。
X26n0513_p0172b06║文三：一、標正路。前言門者以無滯故，今言路者以
X26n0513_p0172b07║能通故。是故一切下，二乘正路當依十四忍修學
X26n0513_p0172b08║也。是人超過下，三、舉果歎勝。有二利益：一、離苦；二、
X26n0513_p0172b09║得樂。
X26n0513_p0172b10║第三，大眾供養。
X26n0513_p0172b11║時諸眾中十億，同名虗空藏海菩薩歡喜法樂，各各
X26n0513_p0172b12║散華於虗空中，變成無量華臺，上有無量大眾說十
X26n0513_p0172b13║四正行。十八梵、六欲天王亦散寶華，各坐虗空臺上
X26n0513_p0172b14║說十四正行，受持讀誦解其理義。無量諸鬼神現身
X26n0513_p0172b15║脩行般若波羅蜜。
X26n0513_p0172b16║文三：先菩薩供養功德，次天供養，後鬼神脩行，從
X26n0513_p0172b17║勝至劣也。上來答第一第二問自利利他行竟。
X26n0513_p0172b18║大章第二、答所化眾生之相。文三：一、牒前問，次、
X26n0513_p0172b19║正答，後、得益。今初。
X26n0513_p0172b20║佛告大王汝先言：云何眾生相可化？
X26n0513_p0172b21║重牒前問，何相眾生可化也。
X26n0513_p0172b22║二、正答。文二：一、略，二、廣。今初。
X26n0513_p0172b23║若以幻化身見幻化者，是菩薩真行化眾生。
X26n0513_p0172b24║能化所化皆因緣生，故俱是幻化。能如是者，真是
X26n0513_p0172c01║行化眾生。淨名云：譬如幻士為幻人說法也。
X26n0513_p0172c02║二、廣答。文二：初、明所化如幻；後、明能化如幻。初
X26n0513_p0172c03║文二：先釋，後結。初中六假為六別。第一、釋法假。
X26n0513_p0172c04║文二：一、正明法假；二、明凡聖境差。初文更二：一、
X26n0513_p0172c05║明本識能生色心；
X26n0513_p0172c06║眾生識初一念，識異木石，生得善，生得惡，惡為無量
X26n0513_p0172c07║惡識本，善為無量善識本。初一念金剛，終一念於中
X26n0513_p0172c08║生不可說不可說識，成眾生色心。
X26n0513_p0172c09║本識者，即正因佛性，不同木石，非有非無，不知不
X26n0513_p0172c10║忘。如水溼性、火熱性、黃石金性等，但隨境界而有
X26n0513_p0172c11║差殊，得善境生善，得惡境生惡，乃至成地獄等身。
X26n0513_p0172c12║但最初一念，乃至金剛，於其中間，生不可說善惡
X26n0513_p0172c13║身心。大經云：如雪山藥，唯是一味，隨其流處，有種
X26n0513_p0172c14║種名。其味真正，停留在山，藥菓叢林，不能覆沒也。
X26n0513_p0172c15║問：諸眾生等，有本際不？若言有者，何故中阿含云
X26n0513_p0172c16║眾生本際不可得者？答：略為二說：一、理中不可說
X26n0513_p0172c17║煩惱與身，有前後二事說，即有一念識生之文。
X26n0513_p0172c18║二、明色心成陰界等。文二：初、成五陰。
X26n0513_p0172c19║眾生根本，色名色葢，心名識葢、想葢、受葢、行葢。葢者，
X26n0513_p0172c20║陰覆為用，身名積聚。
X26n0513_p0172c21║初一點赤白名色，葢業行力故，識托其中，名識葢。
X26n0513_p0172c22║即是開心為四葢，葢即陰也。陰者，陰覆為義，葢亦
X26n0513_p0172c23║如是。身名積聚者，三十六物共成此身也。
X26n0513_p0172c24║二、明成十二處。
X26n0513_p0173a01║大王！此一色法生無量色，眼所得為色，耳所得為聲，
X26n0513_p0173a02║鼻所得為香，舌得為味，身得為觸，堅持名地，水名潤，
X26n0513_p0173a03║火名熱，輕動名風，生五識處名根。如是一色一心，有
X26n0513_p0173a04║不可思議色心。
X26n0513_p0173a05║文三：初、明一色生無量色，謂五塵、四大等生五識
X26n0513_p0173a06║處名根者；二、明能成五根，謂四大所造能生五識，
X26n0513_p0173a07║故名為根也。如是一色下，三、總結一色生五塵、五
X26n0513_p0173a08║根、四大，不明法入色也。一心動十二入中能生意
X26n0513_p0173a09║根，於十八界中能生六識及與空界，釋中略不說
X26n0513_p0173a10║也。
X26n0513_p0173a11║二、明凡聖境差。
X26n0513_p0173a12║大王！凡夫六識麤故，得假名青、黃、方、圓等無量假色
X26n0513_p0173a13║法；聖人六識淨故，得實法色、香、味、觸一切實色法。
X26n0513_p0173a14║文二：先明凡境並假，次明聖境真實。初文可見。聖
X26n0513_p0173a15║人六識下，次明聖境。假名雖一見則不同，凡夫妄
X26n0513_p0173a16║見執著，聖人滅無常色，獲得常色別圓之意也。
X26n0513_p0173a17║第二，明受假。
X26n0513_p0173a18║眾生者，世諦之名也。若有若無，但生眾生憶念，名為
X26n0513_p0173a19║世諦。世諦假誑，幻化故有，乃至六道幻化，眾生見幻
X26n0513_p0173a20║化，幻化見幻化，婆羅門、剎利、毗舍、首陀神，我等色心，
X26n0513_p0173a21║名為幻諦。
X26n0513_p0173a22║文四：一、約二諦；二、明有無；三、約六道；四、約四姓。今
X26n0513_p0173a23║初也。上明五陰是法假，計有眾生即受假也。世諦
X26n0513_p0173a24║則有，真諦則無也。若有若無下，二、明有無。外道以
X26n0513_p0173b01║實有為有，豁達為無，此六十二見之本也。但生眾
X26n0513_p0173b02║生憶念下，釋有所以。凡夫妄計謂有受者，聖人見
X26n0513_p0173b03║受猶幻化，此皆以聖對凡也。乃至六道下，三、約六
X26n0513_p0173b04║道明受假也。幻化見幻化下，四、約四姓。所言見者
X26n0513_p0173b05║照真幻，化人化實幻者，真幻即別教人也。此就能
X26n0513_p0173b06║化所化明受假也。
X26n0513_p0173b07║三、釋名假。文二：一、明佛前無名，二、明佛為立名。
X26n0513_p0173b08║今初。
X26n0513_p0173b09║幻諦法無，佛出世前無名字、無義名，幻法幻化無名
X26n0513_p0173b10║字、無體相、無三界名字、無善惡果報六道名字。
X26n0513_p0173b11║文三：一、明無義名。為佛未出世，無大聖，不說名，是
X26n0513_p0173b12║假也。幻法幻化下，二、明無名體。肇云：名無得物之
X26n0513_p0173b13║功，物無當名之實也。無三界下，三、明無三界六道
X26n0513_p0173b14║也。
X26n0513_p0173b15║二、明佛為立名。
X26n0513_p0173b16║大王！是故佛佛出現於世，為眾生故說作三界六道
X26n0513_p0173b17║名字，是名無量名字，如空法、四大法、心法、色法。
X26n0513_p0173b18║文二：一、佛立名，具知識假也。是名無量下，二、結名，
X26n0513_p0173b19║非一也。
X26n0513_p0173b20║四明相續。
X26n0513_p0173b21║相續假法，非一非異，一亦不續，異亦不續，非一非異，
X26n0513_p0173b22║故名續諦。
X26n0513_p0173b23║文三：一、標宗。一亦不續下，二、釋。一亦不續，以其一
X26n0513_p0173b24║故；異亦不續，以其別故。非一非異下，三、順結。此如
X26n0513_p0173c01║芽莖，不可言一異也。
X26n0513_p0173c02║五，釋相待假。
X26n0513_p0173c03║相待假法，一切名相待，亦名不定相待。如五色等法、
X26n0513_p0173c04║有無一切等法一切法皆緣成假成眾生。
X26n0513_p0173c05║文中有二意一切相待是相避待中論云若法有
X26n0513_p0173c06║待成是法還成待如五色等法即是相對待相對
X26n0513_p0173c07║如眼見色耳聞聲等若長短相待者此是相形待
X26n0513_p0173c08║也一切法皆緣成假五陰等法為緣假成眾生也。
X26n0513_p0173c09║六，釋因生假。
X26n0513_p0173c10║俱時因果。異時因果。三世善惡。
X26n0513_p0173c11║如五果三因是俱時因果，過去二因、現在五果是
X26n0513_p0173c12║異時因果。又緣見是俱時，觀因是異時。又梁椽成
X26n0513_p0173c13║舍是俱時，十二時為日是異時。又燈及明是俱時，
X26n0513_p0173c14║闇與明是異時也。
X26n0513_p0173c15║二、結假文。
X26n0513_p0173c16║一切幻化是幻諦眾生。
X26n0513_p0173c17║即先結所化如幻也。
X26n0513_p0173c18║第二、明能化如幻。
X26n0513_p0173c19║大王！若菩薩如上所見眾生幻化，皆已假誑如空中
X26n0513_p0173c20║華，十住菩薩、諸佛五眼如幻諦而見，菩薩化眾生為
X26n0513_p0173c21║若此。
X26n0513_p0173c22║以菩薩見眾生不實，猶如病眼見空華，眾生不知，
X26n0513_p0173c23║故為宣說，皆是假菩薩之力用也。
X26n0513_p0173c24║第三，時眾得益。
X26n0513_p0174a01║時，諸有無量天子及諸大眾，得伏忍者，得空、無生忍，
X26n0513_p0174a02║乃至一地、十地不可說德行。
X26n0513_p0174a03║文二：一、明得忍，謂地前地上乃至一地下。二、明地
X26n0513_p0174a04║上德行。
X26n0513_p0174a05║佛說護國般若波羅蜜經二諦品第四
X26n0513_p0174a06║上內護中文有三別，今二諦品即是第三明二護
X26n0513_p0174a07║所依。言二諦者，是佛教之大宗，有實有幻，有別入
X26n0513_p0174a08║通、圓入通別教、圓入別圓教等七種，廣如法華玄
X26n0513_p0174a09║義（云云）。但以凡夫見淺名俗，聖人見深名真，審實
X26n0513_p0174a10║故名諦。又上觀空品明實智、方便智皆空，而護諸
X26n0513_p0174a11║未達，事須行化，化必有由，所謂二諦，故於此明也。
X26n0513_p0174a12║品文二：一、問答，二、勸持。初文三：一、明二諦不二，
X26n0513_p0174a13║二、明說法不二，三、明法門不二。初文二：先問，次
X26n0513_p0174a14║答。今初。
X26n0513_p0174a15║爾時，波斯匿王言：第一義諦中有世諦否？若言無者，
X26n0513_p0174a16║智不應二；若言有者，智不應一。一二之義，其事云何？
X26n0513_p0174a17║問中有三：初、雙標；爾時下，將欲設難，故作兩徵；二、
X26n0513_p0174a18║若言無者下，雙難。有人云：若言無者，凡夫智不應
X26n0513_p0174a19║有二，謂真俗二諦也；若言有者，聖人智不應一，一
X26n0513_p0174a20║即第一義也。今謂若言有者，不應言有無皆空；若
X26n0513_p0174a21║言無者，不應二見差別。一二之義下，三、雙結也。
X26n0513_p0174a22║二、答。文三：一、正答，二、引證，三、釋成。今初。
X26n0513_p0174a23║佛告大王：汝於過去七佛已問一義、二義，汝今無聽，
X26n0513_p0174a24║我今無說，無聽、無說即為一義、二義故。諦聽！諦聽！善
X26n0513_p0174b01║思念之，如法脩行。
X26n0513_p0174b02║文三：初、嘆月光往因，可解。汝今無聽下，二、正答。聽
X26n0513_p0174b03║說皆空即不二，聽說宛然即不一。故諦聽下，三、誡
X26n0513_p0174b04║聽勸脩三慧也。
X26n0513_p0174b05║第二，引證。頌有八行半，分為三別：初三行正
X26n0513_p0174b06║伸二諦；次三行釋義，正是答問；後二行半結成
X26n0513_p0174b07║上義。今初。
X26n0513_p0174b08║七佛偈如是。
X26n0513_p0174b09║無相第一義，無自無佗作，因緣本自有，無自無佗作。
X26n0513_p0174b10║法性本無性，第一義空如，諸有本有法，三假集假有。
X26n0513_p0174b11║無無諦實無，寂滅第一空，諸法因緣有，有無義如是。
X26n0513_p0174b12║文三：初、一行明別教二諦。上半明真諦即有空，下
X26n0513_p0174b13║半明俗諦即空有。大論云：十二因緣是誰所作？佛
X26n0513_p0174b14║言：非佛、非菩薩乃至非一切聖人作。故云無自無
X26n0513_p0174b15║佗作也。法性本無性下，二、一行明通教二諦。上半
X26n0513_p0174b16║明真，下半明俗。三假者，法受名也。無無諦實無下，
X26n0513_p0174b17║三、一行明圓教二諦。無別俗是一無，無別真是一
X26n0513_p0174b18║無，故云無無諦也。上二句明真，次句明俗，下句總
X26n0513_p0174b19║結。
X26n0513_p0174b20║第二，正答難，明不一不二。
X26n0513_p0174b21║有無本自二，譬若牛二角，照解見無二，二諦常不即。
X26n0513_p0174b22║解心見不二，求二不可得，非謂二諦一，非二何可得？
X26n0513_p0174b23║於解常自一，於諦常自二，通達此無二，真入第一義。
X26n0513_p0174b24║文三：初、一行，智理相對遣一異。上半明一二，下半
X26n0513_p0174c01║明不一不二（云云）。解心是不二下，二、一行，智理相
X26n0513_p0174c02║對以遣執。上半明解心求二不可得，下半明遣著。
X26n0513_p0174c03║所謂解者見二諦皆空便著此空，二尚叵得，非二
X26n0513_p0174c04║何可得也？於解常自一下，三、一行，理智相對讚入
X26n0513_p0174c05║真義也。
X26n0513_p0174c06║第三、結成上義。
X26n0513_p0174c07║世諦幻化起，譬如虗空華，如影三手無，因緣故誑有。
X26n0513_p0174c08║幻化見幻化，眾生名幻諦，幻師見幻法，諦實則皆無。
X26n0513_p0174c09║名為諸佛觀，菩薩觀亦然，
X26n0513_p0174c10║初一行，明世諦有無三喻：一、舉空華；二、舉影；三、舉
X26n0513_p0174c11║三手皆無實，雖無實而不無也。幻化見幻化下，二
X26n0513_p0174c12║一行，明聖見有無也。名為諸佛觀下半行，三、結正
X26n0513_p0174c13║觀也。
X26n0513_p0174c14║第三、釋成，文二：先明二義，後明一義。今初：
X26n0513_p0174c15║大王！菩薩摩訶薩於一義中常照二諦化眾生。
X26n0513_p0174c16║照俗化凡夫，照真化二乘。
X26n0513_p0174c17║二、明一義。文三：初、能所相對明一義。
X26n0513_p0174c18║佛及眾生一而無二。何以故？以眾生空故得置菩提
X26n0513_p0174c19║空，以菩提空故得置眾生空。
X26n0513_p0174c20║有三，謂：標、徵、釋。今初，標也。何以故？二，徵也。以眾生
X26n0513_p0174c21║下，釋也。以眾生空得置菩提空，釋佛能化也。以菩
X26n0513_p0174c22║提空故得置眾生空，釋所化也。又眾生空是人空，
X26n0513_p0174c23║菩提空是法空也。
X26n0513_p0174c24║二、境智相對明一義。
X26n0513_p0175a01║以一切法空故空空。何以故？般若無相，二諦虗空。般
X26n0513_p0175a02║若空於無明，乃至薩婆若無自相、無他相故。五眼成
X26n0513_p0175a03║就時，見無所見，行亦不受，不行亦不受，非行非不行
X26n0513_p0175a04║亦不受，乃至一切法亦不受。
X26n0513_p0175a05║文三：謂標、徵、釋也。今初，以一切法者，謂境、智二此
X26n0513_p0175a06║皆空，故言空空。何以故者，二、徵也。般若無相下，釋
X26n0513_p0175a07║中文二：初、正釋一義，可解；次、般若空於無明下，二、
X26n0513_p0175a08║逐難重釋。何者？一切空相，事顯可知。般若之空有
X26n0513_p0175a09║何差別？故今釋云從於無明至於佛果，以明別也。
X26n0513_p0175a10║文二：初、約迷悟；次、位明空相，可解；二、五眼成就時
X26n0513_p0175a11║下，約佛果顯空相。文二：初、明無見而見。肉、天等四
X26n0513_p0175a12║眼在佛，名佛五眼也。行亦不受下，二、明無行而行。
X26n0513_p0175a13║方離五非，
X26n0513_p0175a14║第三，染淨相對明一義。
X26n0513_p0175a15║菩薩未成佛時，以菩提為煩惱；菩薩成佛時，以煩惱
X26n0513_p0175a16║為菩提。何以故？於第一義而不二故，諸佛如來乃至
X26n0513_p0175a17║一切法如故。
X26n0513_p0175a18║文中三：謂標、徵、釋。初標可見。何以故？徵也。於第一
X26n0513_p0175a19║義而不二下，三、釋也。生死菩提其如明暗，雖二空
X26n0513_p0175a20║不二也。
X26n0513_p0175a21║第二、明說法不二。文二：先問，次答。今初：
X26n0513_p0175a22║白佛言：云何十方諸如來、一切菩薩不離文字而行
X26n0513_p0175a23║諸法相？
X26n0513_p0175a24║問意云：若諸空如如，即無文字，何故聖人以此教
X26n0513_p0175b01║化？
X26n0513_p0175b02║二答文二一、明說空，二、明脩空。今初。
X26n0513_p0175b03║大王！法輪者，法本如、重誦如、受記如、不誦偈如、無問
X26n0513_p0175b04║而自說如、戒經如、譬喻如、法界如、本事如、方廣如、未
X26n0513_p0175b05║曾有如、論義如，是名味、句、音聲、果、文字、記句一切如。
X26n0513_p0175b06║若取文字者，不行空也。
X26n0513_p0175b07║文三：一、明名空。言法輪者，凡有二種：一、行；二、教。法
X26n0513_p0175b08║本者，脩多羅經也。重誦者，祗夜經也。受記者，和伽
X26n0513_p0175b09║那經也。不誦偈者，伽陀經也。無問而自說者，優陀
X26n0513_p0175b10║那經也。戒經者，尼陀那經也。譬喻者，阿婆陀那經
X26n0513_p0175b11║也。法界者，伊帝目多伽經也。大經云：戒經本事者，
X26n0513_p0175b12║闍多伽經也。方廣者，毗佛略經也。未曾有者，阿浮
X26n0513_p0175b13║陀達摩經也。論議者，優婆提舍經也。此十二皆空，
X26n0513_p0175b14║即如也。是名味句下，二、明教空。以此土音聲為佛
X26n0513_p0175b15║事，文字性離，故皆如也。若取文字者下，三、明不行
X26n0513_p0175b16║空。行空則非王觀也。
X26n0513_p0175b17║第二、明脩空。文三：初、辨脩習。
X26n0513_p0175b18║大王！如如文字脩諸佛智母，一切眾生性根本智母，
X26n0513_p0175b19║即為薩婆若體。諸佛未成佛，以當佛為智母；未得為
X26n0513_p0175b20║性，已得薩婆若。
X26n0513_p0175b21║文二：初、明因位。因教生智，教為智母。又空如文字，
X26n0513_p0175b22║文字如空，故云如如。因此如如能生佛智，故云智
X26n0513_p0175b23║母也。一切眾生下，二、明果位。在眾生身為佛性，在
X26n0513_p0175b24║佛身名一切種智。未成佛時當必得成，當能成故
X26n0513_p0175c01║名當為母。未得道時名佛性，已得道時名一切種
X26n0513_p0175c02║智也。
X26n0513_p0175c03║二，逐難重釋。
X26n0513_p0175c04║三乘般若不生不滅自性常住，一切眾生以此為覺
X26n0513_p0175c05║性故。若菩薩無受無文字，離文字非非文字，脩無脩
X26n0513_p0175c06║為脩為脩文字者，得般若真性般若波羅蜜。
X26n0513_p0175c07║謂前云佛智母，又云性根本智母，恐人難解，故今
X26n0513_p0175c08║重釋。文二：一、理性釋；二、行性釋。理即如如智母。今
X26n0513_p0175c09║初，理性釋前根本智母也；若菩薩無下，二、行性釋
X26n0513_p0175c10║如如智母也。若菩薩無文字而學，無脩而脩，即得
X26n0513_p0175c11║真智般若也。
X26n0513_p0175c12║三、結脩成。
X26n0513_p0175c13║大王！若菩薩護佛、護化眾生、護十地行，為若此。
X26n0513_p0175c14║第三、明法門不二：先問，後答。今初：
X26n0513_p0175c15║白佛言：無量品眾生，根亦無量、行亦無量，法門為一、
X26n0513_p0175c16║為二、為無量耶？
X26n0513_p0175c17║問中三：初、是問根也；行亦無量，二、問行也；法門為
X26n0513_p0175c18║一下，三、問法門也。又問意云：眾生根性志懷不同，
X26n0513_p0176a01║所說觀門為一為二？
X26n0513_p0176a02║二答文三：一、略答；二、廣答；後、結答。
X26n0513_p0176a03║大王！一切法觀門非一非二，乃有無量一切法，亦非
X26n0513_p0176a04║有相非非無相。
X26n0513_p0176a05║文二：初、明觀門，後、明所觀法。今初，文可解也。乃有
X26n0513_p0176a06║無下，二、明所觀法。非有相，相不實故；非無相，離空
X26n0513_p0176a07║過故。
X26n0513_p0176a08║二、廣答。
X26n0513_p0176a09║若菩薩見眾生見一、見二，即不見一、不見二。一、二者，
X26n0513_p0176a10║第一義諦也。大王！若有、若無者，即世諦也。以三諦攝
X26n0513_p0176a11║一切法：空諦、色諦、心諦。故我說一切法不出三諦：我、
X26n0513_p0176a12║人、知見、五受陰空，乃至一切法空。
X26n0513_p0176a13║文三：初、約二諦顯。若菩薩觀眾生下，二、是俗諦。不
X26n0513_p0176a14║見一二是真諦，即俗即空，故言不二是第一義諦。
X26n0513_p0176a15║若有若無，即諸見本，名世諦也。以三諦下，二、約三
X26n0513_p0176a16║諦顯諸法。有人言：空即真也，色即五根，心即六識。
X26n0513_p0176a17║今云一切法者，則理事俱該。空則始從虗空乃至
X26n0513_p0176a18║般若，亦有真俗；色則始從實色乃至真色，亦有真
X26n0513_p0176a19║俗；心則始從生滅乃至無作，亦有真俗。攝法實廣
X26n0513_p0176a20║也。五種三諦，如法華玄義說。我人知見下，三、約三
X26n0513_p0176a21║假顯法。我人知見是名假，五陰是受假，一切法是
X26n0513_p0176a22║法假也。
X26n0513_p0176a23║三、結答。
X26n0513_p0176a24║眾生品品根行不同，故非一非二法門。
X26n0513_p0176b01║問答竟。
X26n0513_p0176b02║大章第二、勸持。文二：一、歎教，二、舉名勸持。今初：
X26n0513_p0176b03║大王！七佛說摩訶般若波羅蜜，我今說般若波羅蜜，
X26n0513_p0176b04║無二無別。汝等大眾受持、讀誦、解說是經功德，有無
X26n0513_p0176b05║量不可說不可說諸佛，一一佛教化無量不可說眾
X26n0513_p0176b06║生，一一眾生皆得成佛，是佛復教化無量不可說眾
X26n0513_p0176b07║生皆得成佛。是上三佛說般若波羅蜜經八萬億偈，
X26n0513_p0176b08║於一偈中復分為千分，於一分中說一分句義不可
X26n0513_p0176b09║窮盡，況復於此經中起一念信！是諸眾生超百劫、千
X26n0513_p0176b10║劫、十地等功德，何況受持、讀誦、解說者功德！即十方
X26n0513_p0176b11║諸佛等無有異，當知是人即是如來，得佛不久。時諸
X26n0513_p0176b12║大眾聞說是經，十億人得三空忍，百萬億人得大空
X26n0513_p0176b13║忍、十地性。
X26n0513_p0176b14║文為五：一、明說同七佛，可解。汝等大眾下，二、舉益
X26n0513_p0176b15║勸持也。況復於此下，第三、明勝信。能信此經成就
X26n0513_p0176b16║三智，即超通教十地功德。何況受持下，四、明得入
X26n0513_p0176b17║圓教初住成佛，能百佛世界化眾生也。時諸大眾
X26n0513_p0176b18║下，五、明得益也。
X26n0513_p0176b19║二、舉名勸持。
X26n0513_p0176b20║大王！此經名為仁王問般若波羅蜜經。汝等受持般
X26n0513_p0176b21║若波羅蜜經，是經復有無量功德，名為護國土功德，
X26n0513_p0176b22║亦名一切國王法藥服行無不大用護舍宅功德，亦
X26n0513_p0176b23║護一切眾生身。即此般若波羅蜜是護國土，如城壍
X26n0513_p0176b24║牆壁、刀劒鉾楯，汝應受持般若波羅蜜亦復如是。
X26n0513_p0176c01║文二：先、舉名，可解；亦名一切下，二、明用，可見。
X26n0513_p0176c02║仁王護國般若波羅蜜經護國品第五
X26n0513_p0176c03║正說有四：初、三品明內護竟；今護國品是第二、明
X26n0513_p0176c04║外護也。國土有二：一、世間二乘凡夫；二、出世間十
X26n0513_p0176c05║信至十地。賊有二：一、外劫盜等；二、內煩惱結使。護
X26n0513_p0176c06║亦有二：一、外，即百步鬼神；二、內，所謂智慧。若內若
X26n0513_p0176c07║外悉是諸佛菩薩神力，能護人之國土，故名護國
X26n0513_p0176c08║品。約觀，觀生滅法護同居土，觀無生滅法護有餘
X26n0513_p0176c09║土，觀無量法護果報土，觀無作法護寂光土。又百
X26n0513_p0176c10║步鬼神護依報國，脩行般若護正報國。又鬼神護
X26n0513_p0176c11║護命等。
X26n0513_p0176c12║品文為三：一、誡聽勸持，二、廣釋，三、明眾得益。今
X26n0513_p0176c13║初。
X26n0513_p0176c14║爾時，佛告大王：汝等善聽！吾今正說護國土法用，汝
X26n0513_p0176c15║當受持般若波羅蜜。
X26n0513_p0176c16║可解。
X26n0513_p0176c17║二、廣釋。文三：一、廣釋護法，二、引古證今，三、結示
X26n0513_p0176c18║勸持。初文三：一、護國，二、護福，三、護難。初文四：一、
X26n0513_p0176c19║護時，二、護法，三、護體，四、顯所護難。今初。
X26n0513_p0176c20║當國土欲亂破壞劫燒賊來破國時。
X26n0513_p0176c21║以無難時，王心不怖，有難方怖，故明時也。亦以實
X26n0513_p0176c22║害為燒，未必火灾之時。
X26n0513_p0176c23║二、明護法。文三：初明福田，次明供養，後明說時。
X26n0513_p0176c24║今初。
X26n0513_p0177a01║當請百佛像、百菩薩像、百羅漢像、百比丘眾、四大眾、
X26n0513_p0177a02║七眾，共聽請百法師講般若波羅蜜。
X26n0513_p0177a03║文三：一、請賢聖。以實身難見，故置形像以表敬儀。
X26n0513_p0177a04║百比丘眾下，二、明聽眾。天龍人鬼為四眾，又當機
X26n0513_p0177a05║結緣發起影響等四眾也。七眾者，出家五眾：比丘、
X26n0513_p0177a06║比丘尼、沙彌、沙彌尼、式叉摩那；在家二眾：清信士
X26n0513_p0177a07║女也。請百法師下，三、請師講說也。
X26n0513_p0177a08║二、明供養。
X26n0513_p0177a09║百師子吼高座前，然百燈，燒百和香，百種色華，以用
X26n0513_p0177a10║供養三寶。三衣什物，供養法師。小飯中食，亦復以時。
X26n0513_p0177a11║文三：一、供養方法有三，謂燈、華、香也。三衣下，二、供
X26n0513_p0177a12║養法師什物者，三衣、三鉢、四坐具、五剃刀、六刀子、
X26n0513_p0177a13║七漉水囊、八鉢袋、九針筒十也。小飯下，三、供養飯
X26n0513_p0177a14║食也。
X26n0513_p0177a15║三、明說時。
X26n0513_p0177a16║大王一日二時講經。
X26n0513_p0177a17║第三、明能護（即是護體也）。
X26n0513_p0177a18║汝國土中有百部鬼神，是一一部復有百部，樂聞是
X26n0513_p0177a19║經，此諸鬼神護汝國土。
X26n0513_p0177a20║外國有金眼仙人義，經中說根本鬼神有十，各開
X26n0513_p0177a21║十為百。一大神，二童子神，三母神，四梵神，五鴈頭
X26n0513_p0177a22║神，六龍神，七脩羅，八沙神，九夜叉神，十羅神也。
X26n0513_p0177a23║第四，明所護難。
X26n0513_p0177a24║大王，國土亂時先鬼神亂，鬼神亂故萬民亂，賊來劫
X26n0513_p0177b01║國，百姓亡喪，君臣、太子、王子、百官共生是非，天地恠
X26n0513_p0177b02║異，二十八宿、星道、日月失時失度，多有賊起。大王，若
X26n0513_p0177b03║火難、水難、風難、一切諸難，亦應講此經法，用如上說。
X26n0513_p0177b04║文三：一、明鬼。人難有八：一、鬼亂，二、民亂，三、賊來，四、
X26n0513_p0177b05║百姓亡喪，五、君臣是非，六、天地恠異，七、星辰失度，
X26n0513_p0177b06║八、日月失度。二十八宿者，大集攝受品云：東方七
X26n0513_p0177b07║星：角、亢、底、房、星、尾、箕。南方七宿：井、鬼、柳、星、張、翼、軫。
X26n0513_p0177b08║西方七宿：奎、婁、胃、卯、畢、嘴、參。北方七宿：斗、牛、女、虗、
X26n0513_p0177b09║危、室、壁也。大王若火難下二，三灾難也。一切諸難
X26n0513_p0177b10║下三，對難明護。
X26n0513_p0177b11║二、明護福。
X26n0513_p0177b12║大王，不但護國，亦有護福，求富貴、官位、七寶、如意行
X26n0513_p0177b13║來，求男女，求慧解名聞，求六天果報、人中九品果報，
X26n0513_p0177b14║亦講此經，法用如上說。
X26n0513_p0177b15║問：富貴者應得辦百座，貧賤者云何？答：若準此文，
X26n0513_p0177b16║即以講為正。
X26n0513_p0177b17║三，明護諸難。
X26n0513_p0177b18║大王，不但護福，亦禳眾難。若疾病苦難，杻械枷鎻檢
X26n0513_p0177b19║繫其身，破四重罪，作五逆因，作八難罪，行六道事，一
X26n0513_p0177b20║切無量苦難，亦講此經，法用如上說。
X26n0513_p0177b21║四重者，婬、盜、殺、妄。五逆者，殺父、殺母、破僧、殺阿羅
X26n0513_p0177b22║漢、出佛身血。八難者，一、地獄，二、畜生，三、餓鬼，四、長
X26n0513_p0177b23║壽天，五、邊地，六、諸根不具，七、邪見，八、不見佛。
X26n0513_p0177b24║第二、引古證今。文二：先、引天證護國；次、引人證
X26n0513_p0177c01║護身。今初：
X26n0513_p0177c02║大王！昔日有王釋提桓因，為頂生王來上天，欲滅其
X26n0513_p0177c03║國。時帝釋天王即如七佛法用，敷百高座，請百法師
X26n0513_p0177c04║講般若波羅蜜，頂生即退，如滅罪經中說。
X26n0513_p0177c05║賢愚經云：於過去世，有大國王，名善住。時頂上歘
X26n0513_p0177c06║生一胞，其形如繭，撤亦不痛。後轉轉大，便得童子，
X26n0513_p0177c07║甚為端正，頭髮紺青，身紫金色。即召（相師占）有德，必
X26n0513_p0177c08║為聖王，統領四域，因立名字。頂生年遂長大，其德
X26n0513_p0177c09║遂著。父王既崩，諸王臣等，願付國位。頂生答言：吾
X26n0513_p0177c10║有福應為王者，要令四王乃帝釋來相迎，爾乃登
X26n0513_p0177c11║位。立誓已竟，四天王下，各持寶瓶，盛滿香水，以灌
X26n0513_p0177c12║其頂。時天帝釋，復持寶冠，來與葢之。於閻浮提，五
X26n0513_p0177c13║欲自恣，經八萬四千歲。時夜叉神，從地涌出，請遊
X26n0513_p0177c14║東洲，經八億歲。復請西洲，經十四億歲。上四天王
X26n0513_p0177c15║天，經十四億歲。意中復念，昇忉利天，五百仙人，扶
X26n0513_p0177c16║車共飛天上。遙覩王城，城有千二百門。諸天怖畏，
X26n0513_p0177c17║悉閉諸門，以著重關。頂生兵眾，直趣不礙。吹貝扣
X26n0513_p0177c18║彈，千二百門，一時自開。帝釋尋出，與共相見。自請
X26n0513_p0177c19║入宮，與共分座。天上受欲，頂生復出。吹貝扣彈，惡
X26n0513_p0177c20║心既發，因而墮落。後患惡病，即便命終。爾時帝釋
X26n0513_p0177c21║者，迦葉佛是也。言頂生者，今我身是也。若依此經，
X26n0513_p0177c22║爾時天帝，如七佛法，敷百高座，請百法師，講誦此
X26n0513_p0177c23║經。頂生即退也。
X26n0513_p0177c24║二、引人王證護身。文二：一、明難事，二、明能護難。
X26n0513_p0178a01║今初。
X26n0513_p0178a02║大王！昔有天羅國王，有一太子欲登王位，一名班足。
X26n0513_p0178a03║太子為外道羅陀師，受教應取千王頭以祭家神。自
X26n0513_p0178a04║登其位已，得九百九十九王，少一王。即北行萬里，即
X26n0513_p0178a05║得一王，名普明王。
X26n0513_p0178a06║賢愚經云：昔波羅摩達王得四種兵，入山遊獵，逢
X26n0513_p0178a07║牸師子，與王從欲。師子得胎，日月滿足，生一男兒，
X26n0513_p0178a08║遍身似人，班足似母。師子含子來歸王所，王取為
X26n0513_p0178a09║子，立名班足。是王常供一仙人，恒奉淨食。仙人一
X26n0513_p0178a10║日不來王所，即有天神化作仙人，即入王宮，求魚
X26n0513_p0178a11║肉食。舊仙凌辰依時還來，王奉肉食。仙人嗔恠，因
X26n0513_p0178a12║起誡誓，令王後當十二年中，恒食人肉。仙人語竟，
X26n0513_p0178a13║還往山中。是後厨監竟不辦順，出外不見肉，見死
X26n0513_p0178a14║小兒，急取其肉，作食奉王。王食甚美，即問由來，厨
X26n0513_p0178a15║人具答。王言：自今以後，當用此肉。厨人常捕小兒，
X26n0513_p0178a16║殺以為食，日日供王。國人失兒，處處趣覓，乃見厨
X26n0513_p0178a17║人捕佗小兒，捉縛厨人。國人告王，王言：我教國人，
X26n0513_p0178a18║皆言是大賊，伺王池浴，伏兵捉王。王既被捉，即告
X26n0513_p0178a19║國人：願見一恕，後更不殺。國人不許，王即起願：願
X26n0513_p0178a20║我生來所脩諸善，迴令今日返成羅剎，飛行食人。
X26n0513_p0178a21║語已即隱，空中唱言：自今以後，當食汝等所愛妻
X26n0513_p0178a22║子。人聞急走，多有羅剎附著相從，徒眾漸多，所害
X26n0513_p0178a23║轉廣。後諸羅剎言：我等為從今王敕令，當為我等
X26n0513_p0178a24║輩捉取千王設一大會。班足言：好。一一往取已得
X26n0513_p0178b01║九百九十九王，唯少一王不得作會。諸王各言：我
X26n0513_p0178b02║等今日無所歸告，若當捕得須陀素王，有大方便
X26n0513_p0178b03║能救我今。作是計已白班足言：王欲作會，須陀素
X26n0513_p0178b04║王有大名德，若得彼王來會當圓滿。時羅剎王即
X26n0513_p0178b05║急往取。時須陀素王出城向園入池欲洗浴，見乞
X26n0513_p0178b06║人從王，王言：且待洗還施與。王始入池，羅剎王從
X26n0513_p0178b07║空隱下，捉須陀素而愁悲泣。班足王言：聞汝名德
X26n0513_p0178b08║第一丈夫，云何悲啼？須陀王言：我不愛身命，朝出
X26n0513_p0178b09║見乞許施，值王得來不行，以是悲耳。願王放我七
X26n0513_p0178b10║日布施道人。班足許王還七日布施道人。時婆羅
X26n0513_p0178b11║門為王說偈同此經，王聞歡喜，即立太子代位，相
X26n0513_p0178b12║別就死。班足王言：汝今就死，何以歡喜？須陀答曰：
X26n0513_p0178b13║大王恩廣，放我七日布施道人，聞微玅法心自開
X26n0513_p0178b14║解，我願即滿。班足問言：汝聞何法？須陀即為宣說
X26n0513_p0178b15║妙法，并更為說殺生罪報。班足聞已，即放須陀及
X26n0513_p0178b16║諸王等各還本國。時須陀王者，今我身是。班足王
X26n0513_p0178b17║者，殃掘摩羅是也。
X26n0513_p0178b18║二、明能護難。文三：一、請脩福，二、聽許，三、正明護
X26n0513_p0178b19║難。今初。
X26n0513_p0178b20║其普明王白班足王言：願聽一日飯食沙門，頂禮三
X26n0513_p0178b21║寶。
X26n0513_p0178b22║可解。
X26n0513_p0178b23║二、聽許。
X26n0513_p0178b24║其班足。王許之。一日。
X26n0513_p0178c01║三、正明護難。文二：初、長行依教請護，二、說偈加
X26n0513_p0178c02║護。今初。
X26n0513_p0178c03║時，普明王即依過去七佛法，請百法師，敷百高座，一
X26n0513_p0178c04║日二時講般若波羅蜜八千億偈竟。
X26n0513_p0178c05║二、說偈加護。文二：一、說偈；二、護益。初偈八行，為
X26n0513_p0178c06║四：初、說無常理；
X26n0513_p0178c07║其第一法師為王即說偈言：劫燒終訖，乾坤洞然，須
X26n0513_p0178c08║彌巨海，都為灰颺。天龍福盡，於中凋喪，二儀尚殞，國
X26n0513_p0178c09║有何常？
X26n0513_p0178c10║乾訓天，天行健，健不息也。坤訓順也，坤順四時二
X26n0513_p0178c11║儀，即天地也。
X26n0513_p0178c12║二、說苦理。
X26n0513_p0178c13║生老病死，輪轉無際。事與願違，憂悲為害。欲深禍重，
X26n0513_p0178c14║瘡疣無外。三界皆苦，國有何賴。
X26n0513_p0178c15║欲是集，禍是苦，苦集是瘡疣，即是自身與心，豈在
X26n0513_p0178c16║外也？
X26n0513_p0178c17║三、說空理。
X26n0513_p0178c18║有本自無，因緣成諸。盛者必衰，實者必虗。眾生蠢蠢，
X26n0513_p0178c19║都如幻居。聲響俱空，國土亦如。
X26n0513_p0178c20║四，說無我理。
X26n0513_p0178c21║識神無形，假乘四蛇，無明寶象，以為樂車。形無常主，
X26n0513_p0178c22║神無常家，形神尚離，豈有國耶？
X26n0513_p0178c23║二，明聞者護益。
X26n0513_p0178c24║爾時法師說此偈已，時普明王眷屬得法眼空。王自
X26n0513_p0179a01║證得虗空等定，聞法悟解，還至天羅國班足王所，眾
X26n0513_p0179a02║中即告九百九十九王言：就命時到，人人皆應誦過
X26n0513_p0179a03║去七佛仁王問般若波羅蜜經中偈句。時班足王問
X26n0513_p0179a04║諸王言：皆誦何法？普明王即以上偈答王。王聞是法，
X26n0513_p0179a05║得空三昧。九百九十九王亦聞法已，皆證三空門。是
X26n0513_p0179a06║時班足王極大歡喜，告諸王言：我為外道邪師所誤，
X26n0513_p0179a07║非君等過。汝可還本國，各各請法師講般若波羅蜜
X26n0513_p0179a08║名味句。時班足王以國付弟，出家為道，證無生法忍。
X26n0513_p0179a09║文三：初、聞法益。法眼空即是人空也，虗空等定即
X26n0513_p0179a10║法空也。聞法悟解下，二、明王轉教時班足。王問下，
X26n0513_p0179a11║三、諸王悟道。文二：先明得道，後明放捨。初文二：先
X26n0513_p0179a12║明班足得道；九百九十九下，次、諸王得道時班足。
X26n0513_p0179a13║王極大下，二、放捨諸王。文三：一、放捨；各各下，二、勸
X26n0513_p0179a14║脩時班足；王以下，三、入道也。
X26n0513_p0179a15║第三，結示勸持。
X26n0513_p0179a16║如十王經中說：五千國王常誦是經，現世生報。大王！
X26n0513_p0179a17║十六大國王脩護國之法，應亦如是，汝當受持。天上
X26n0513_p0179a18║人中六道眾生，皆應受持七佛名味句。未來世中有
X26n0513_p0179a19║無量小國王，欲讚國土亦復爾者，應請法師說般若
X26n0513_p0179a20║波羅蜜。
X26n0513_p0179a21║文二：初、結示。次、大王下，勸持三：初、勸月光；天上人
X26n0513_p0179a22║中下，二、勸六道也；未來世中下，三、勸諸小王也。
X26n0513_p0179a23║第三，時眾得益。
X26n0513_p0179a24║爾時，釋迦牟尼佛說般若波羅蜜時，眾中五百億人
X26n0513_p0179b01║得入初地，復有六欲諸天子八十萬人得性空地，復
X26n0513_p0179b02║有十八梵得無生忍、得無生法樂忍，復有先已學菩
X26n0513_p0179b03║薩者證一地、二地、三地乃至十地，復有八部阿須輪
X26n0513_p0179b04║王得一三昧門、得二三昧門、得轉鬼身天上正受，在
X26n0513_p0179b05║此會者皆得自性信乃至無量空信。吾今略說天等
X26n0513_p0179b06║功德不可具盡。
X26n0513_p0179b07║文二：初、六益；二、略結。得入初地者，即圓教十信。初
X26n0513_p0179b08║心地性空，則十住一心三觀，觀無明性空也。無生
X26n0513_p0179b09║法忍，即十行也。無生法樂忍，十迴向也。十三昧，即
X26n0513_p0179b10║十一切入也。三三昧，即真俗中三諦三昧也，亦空
X26n0513_p0179b11║無相等也。自性信，通教聲聞也。無量空信，通教支
X26n0513_p0179b12║佛也。吾今略說下，第二、略結也。
X26n0513_p0179b13║仁王護國般若波羅蜜經散華品第六
X26n0513_p0179b14║大章第三、報恩供養，故有散華品。華表因，散佛表
X26n0513_p0179b15║行，因至果也。
X26n0513_p0179b16║品。文三：一、散華供養，二、現通利益，三、歎教勸持。
X26n0513_p0179b17║初文三：一、聞經勸持，二、散華供養，後、諸王發願。
X26n0513_p0179b18║今初。
X26n0513_p0179b19║爾時，十六大國王聞佛說十萬億偈般若波羅蜜，歡
X26n0513_p0179b20║喜無量。
X26n0513_p0179b21║文三：初、聞經人，可解。聞佛所說下，二、所聞法。此經
X26n0513_p0179b22║三處說偈不同：一、二諦品中說八百萬億偈，二、護
X26n0513_p0179b23║國品末說八千億偈，今散華品說十萬億偈。初二
X26n0513_p0179b24║諦品即合說三時教，次護國品別引過去佛說，今
X26n0513_p0179c01║此品中明今佛說。阿難觀機略結如此。歡喜無量
X26n0513_p0179c02║者，三、結歡喜也。
X26n0513_p0179c03║二、散華供養。文三：初、行華；二、般若華；三、玅覺華。
X26n0513_p0179c04║此三、表別教地位：初、行華，表三賢位；次、般若華，
X26n0513_p0179c05║表十地位；後、妙覺華，表佛地位。今初。
X26n0513_p0179c06║即散百萬億行華，於虗空中變為一座。十方諸佛共
X26n0513_p0179c07║坐一座，說般若波羅蜜。無量大眾共坐一座，持金羅
X26n0513_p0179c08║華散釋迦牟尼佛上，成萬輪華葢葢大眾上。
X26n0513_p0179c09║文四：一者、王散華；於虗空中下，二、華變為座；十方
X26n0513_p0179c10║諸佛下，三、化佛說法；無量大眾下，四、化眾散華。
X26n0513_p0179c11║第二，散般若華。
X26n0513_p0179c12║復散八萬四千般若波羅蜜華，於虗空中變成白雲
X26n0513_p0179c13║臺，臺中光明王佛共無量大眾說般若波羅蜜。臺中
X26n0513_p0179c14║大眾持雷吼華，散釋迦牟尼佛及諸大眾。
X26n0513_p0179c15║文四：初、明散華；於虗空中下，二、華變為臺；臺中光
X26n0513_p0179c16║明下，三、化佛說法；臺中大眾下，四、化眾散華。
X26n0513_p0179c17║第三，散玅覺華。
X26n0513_p0179c18║復散妙覺華於虗空中，變作金剛城。城中師子吼王
X26n0513_p0179c19║佛，共十方佛大菩薩，論第一義諦。時城中菩薩持光
X26n0513_p0179c20║明華，散釋迦牟尼佛上，成一華臺。臺中十方佛及諸
X26n0513_p0179c21║天人，散天華於釋迦牟尼佛上。虗空中成紫雲葢，覆
X26n0513_p0179c22║三千大千世界。葢中天人散恒河沙華，如雲而下。
X26n0513_p0179c23║文四：一、散華。於虗空中下，二、華變為城，城即涅槃
X26n0513_p0179c24║也。城中師子吼下，三、化佛說法，即圓教中菩薩於
X26n0513_p0180a01║別中說法也。時城中菩薩下，四、化菩薩散華。
X26n0513_p0180a02║第三，諸王發願。
X26n0513_p0180a03║時，諸國王散華供養已，願過去佛、現在佛、未來佛常
X26n0513_p0180a04║說般若波羅蜜，願一切受持者，比丘、比丘尼、信男、信
X26n0513_p0180a05║女所求如意，常行般若波羅蜜。佛告大王：如是，如是，
X26n0513_p0180a06║如王所說，般若波羅蜜應說應受，是諸佛母、諸菩薩
X26n0513_p0180a07║母神通生處。
X26n0513_p0180a08║文二：先、王發願，可知。佛告大王下，二、如來述成。諸
X26n0513_p0180a09║佛母即實相般若，菩薩母即觀照般若，神通即文
X26n0513_p0180a10║字般若。文字能發智慧，智慧生即神通發也。金剛
X26n0513_p0180a11║云：一切諸佛及諸佛法，皆從般若經生也。
X26n0513_p0180a12║第二、佛現神變，令眾得益。文二：先現變，後得益。
X26n0513_p0180a13║今初：
X26n0513_p0180a14║時，佛為王現五不思議神變：一華入無量華，無量華
X26n0513_p0180a15║入一華；一佛土入無量佛土，無量佛土入一佛土；無
X26n0513_p0180a16║量佛土入一毛孔土，一毛孔土入無量毛孔土；無量
X26n0513_p0180a17║須彌、無量大海入芥子中；一佛身入無量眾生身，無
X26n0513_p0180a18║量眾生身入一佛身；入六道身，入地、水、火、風身；佛身
X26n0513_p0180a19║不可思議，眾生身不可思議，世界不可思議。
X26n0513_p0180a20║文三：先、標章舉數。陰陽不測謂之神，轉易常相謂
X26n0513_p0180a21║之變。心不能思，口不能說，佛之神力也。一華入無
X26n0513_p0180a22║量華下，二、別敘：一、華；二、佛土；三、須彌；四、佛身；五、入；
X26n0513_p0180a23║四、大。文相可見。問：山大芥小，云何能入？答：有人言：
X26n0513_p0180a24║佛之神力故入。又有人言：山、芥二如，如故相入。又
X26n0513_p0180b01║有人言：三界唯心，心喻芥子，山喻三界，心能造界，
X26n0513_p0180b02║故名入。有人云：山、芥皆無法無性故空，空故相入。
X26n0513_p0180b03║今謂若以空釋，一空一切空，山乃芥俱空，空故能
X26n0513_p0180b04║相入；一假一切假，山、芥俱假，假故論相入；一中一
X26n0513_p0180b05║切中，山、芥俱中，中故論相入。空除見、思即般若，假
X26n0513_p0180b06║除無知即解脫，中除無明即法身。即一而三，即三
X26n0513_p0180b07║而一，如天三目，不縱不橫，名不思議。佛身不可思
X26n0513_p0180b08║議下，三、結讚。
X26n0513_p0180b09║二、時眾得益。
X26n0513_p0180b10║佛現神足時，十方諸天人得佛華三昧，十恒河沙菩
X26n0513_p0180b11║薩現身成佛，三恒河沙八部王成菩薩道，十千女人
X26n0513_p0180b12║現身得神通三昧。
X26n0513_p0180b13║文中四益：一、得佛華定，即華藏法界定。十恒河下，
X26n0513_p0180b14║二、得成佛益也。三、恒河沙下，三、得成菩薩益也。十
X26n0513_p0180b15║千下，四、得神通三昧也。
X26n0513_p0180b16║第三，歎教勸脩。
X26n0513_p0180b17║善男子，是般若波羅蜜有三世利益，過去已說，現在
X26n0513_p0180b18║今說，未來當說。諦聽！諦聽！善思念之，如法脩行。
X26n0513_p0180b19║仁王護國般若波羅蜜經受持品第七
X26n0513_p0180b20║大章第四、示弘經相貌。言受持者，大論云：信力故
X26n0513_p0180b21║聞而奉行為受，念力故久久不失為持。此品中正
X26n0513_p0180b22║明十三法師受持般若，又令他人受持，故名受持
X26n0513_p0180b23║品。
X26n0513_p0180b24║品文三：初、問答須受持，二、勸諸王受持，後、時眾
X26n0513_p0180c01║得益。初文二：一、月光請，二、如來答。今初。
X26n0513_p0180c02║爾時，日光王心念口言：見釋迦牟尼佛現無量神力；
X26n0513_p0180c03║亦見千華臺上寶滿佛，是一切佛化身主；復見千華
X26n0513_p0180c04║葉世界上佛，其中諸佛各各說般若波羅蜜。白佛言：
X26n0513_p0180c05║如是無量般若波羅蜜，不可說、不可解、不可以識識。
X26n0513_p0180c06║云何諸善男子於此經中明了覺解，如法為一切眾
X26n0513_p0180c07║生開空法道？
X26n0513_p0180c08║文二：一、疑念；二、正請。疑念中三佛：一、見釋迦現身
X26n0513_p0180c09║即法身；二、現寶滿即報身；三、見千華上佛即化身。
X26n0513_p0180c10║問：何以知然？答：普賢觀云釋迦牟尼佛名毗盧遮
X26n0513_p0180c11║那，華嚴云亦名釋迦亦名舍那，大經云我今此身
X26n0513_p0180c12║即是法身。盧舍那此云淨滿，淨即寶也。問：梵網云
X26n0513_p0180c13║舍那為本，今何言釋迦為本？答：梵網明迹本，此經
X26n0513_p0180c14║明本迹，本迹雖殊不思議一也。問：此經於法華寶
X26n0513_p0180c15║塔品何異？答：有同有異，同者同明釋迦為本，異者
X26n0513_p0180c16║此經帶方便，法華正直捨方便也。白佛言如是下，
X26n0513_p0180c17║第二、正問。文二：先、讚不可以口說智解識識此法
X26n0513_p0180c18║門也。云何諸下，二、請也。空者即般若智慧也，由此
X26n0513_p0180c19║智慧能得神通變化一切，眾生不知請佛開發也。
X26n0513_p0180c20║二，如來答。答意：但以菩薩上求下化為言解
X26n0513_p0180c21║說，方得此道。開空甚多，略說三種：若色即是空，
X26n0513_p0180c22║開一切智；空即是色，開道種智；色空不二，開一
X26n0513_p0180c23║切種智。色若不空，則見思惑；空若不色，即無知
X26n0513_p0180c24║惑；不得中道，則無明惑。三皆是門。如是三觀，即
X26n0513_p0181a01║三智開，大略如是也。文三：初總標，次別釋，後總
X26n0513_p0181a02║結。今初。
X26n0513_p0181a03║大牟尼言：有脩行十三觀門諸善男子，為大法王，從
X26n0513_p0181a04║習忍至金剛頂，皆為法師，依持建立。汝等大眾，應如
X26n0513_p0181a05║佛供養而供養之，應持百萬億天華、天香而以奉上。
X26n0513_p0181a06║文三：一、標文，可見。從習忍下，二、別敘。依謂依止，持
X26n0513_p0181a07║謂攝持，言此法師為眾生依止建立正法也。汝等
X26n0513_p0181a08║大眾下，三、勸供養。
X26n0513_p0181a09║二、別釋（十三法師即為爾別）。今初。第一、習種性法師。文為
X26n0513_p0181a10║五別：一、標位，二、辨差，三、行業，四、舉劣明勝，五、入
X26n0513_p0181a11║位時節。今初。
X26n0513_p0181a12║善男子！其法師者，是習種性菩薩。
X26n0513_p0181a13║習、種、性、標，位也。
X26n0513_p0181a14║二、辨差
X26n0513_p0181a15║若在家婆蹉、優婆蹉，若出家比丘、比丘尼，
X26n0513_p0181a16║婆蹉即優婆塞也，優婆蹉即優婆夷也。
X26n0513_p0181a17║三、明行業。
X26n0513_p0181a18║脩行十善，自觀己身地水火風空識分分不淨。復觀
X26n0513_p0181a19║十四根，所謂五情、五受、男女意命等根，有無量罪過
X26n0513_p0181a20║故，即發無上善根心。常脩三界一切念念皆不淨故，
X26n0513_p0181a21║得不淨忍觀門。住在佛家脩六和敬，所謂三業：同戒、
X26n0513_p0181a22║同見、同學，行八萬四千波羅蜜道。
X26n0513_p0181a23║文三：初、脩十善行，謂十善即十信心也。自觀己身
X26n0513_p0181a24║下，二、脩不淨行。初觀六大，次觀諸根，後觀三界。五
X26n0513_p0181b01║情即五識，五受即苦樂憂喜捨也。住在佛家行六
X26n0513_p0181b02║和敬也。
X26n0513_p0181b03║四、舉劣況勝。文二：先舉劣，次況勝。今初。
X26n0513_p0181b04║善男子！習忍以前，行十善菩薩有退、有進。譬如輕毛
X26n0513_p0181b05║隨風東、西；是諸菩薩亦復如是，雖以十千劫行十正
X26n0513_p0181b06║道、發三菩提心，乃當入習忍位，亦常學三伏忍法，而
X26n0513_p0181b07║不可字名是不定人。
X26n0513_p0181b08║文二：先、釋劣位法。喻、合可知。雖以十千劫下，二、通
X26n0513_p0181b09║伏難。文二：初、徵伏難，三、伏忍法。云何向言有退有
X26n0513_p0181b10║進而不可名字下，二、釋通有三。而不可名字，故有
X26n0513_p0181b11║退。
X26n0513_p0181b12║二，顯勝位。
X26n0513_p0181b13║是定人者，入生空位，聖人性故，必不起五逆、六重、二
X26n0513_p0181b14║十八輕。佛法經書作反逆罪，言非佛說，無有是處。
X26n0513_p0181b15║文二：初、明得者，謂十住菩薩初證生空理得聖人
X26n0513_p0181b16║性故名為定，異前十信不定，以十信未解純脩假
X26n0513_p0181b17║入空觀也。必不起五逆下，二、明離過。文四：一、不起
X26n0513_p0181b18║五逆；二、不作大重；三、不作二十八輕；四、不謗佛法
X26n0513_p0181b19║經典。初文可見。六重者，如優婆塞戒經第四卷受
X26n0513_p0181b20║戒品說：一、殺；二、盜；三、婬；四、妄語；五、沽酒；六、說出家
X26n0513_p0181b21║在家四眾過失。二十八輕者，亦如優婆塞經說：一、
X26n0513_p0181b22║不供養父母師長；二、專飲酒；三、不能瞻病苦；四、不
X26n0513_p0181b23║能多少捨施；五、見四眾不起承迎禮拜；六、見四眾
X26n0513_p0181b24║毀戒心生憍慢；七、每月不能受持八戒供養三寶；
X26n0513_p0181c01║八、四十里中有講不聽；九、受招提僧臥具牀座；十、
X26n0513_p0181c02║疑水有虫故飲；十一、險處獨行；十二、獨宿尼寺；十
X26n0513_p0181c03║三、為財命打罵奴婢等；十四、以殘食施四眾；十五、
X26n0513_p0181c04║畜猫狸；十六、畜象馬等一切畜生，不作淨施未受
X26n0513_p0181c05║戒者；十七、儲畜長衣鉢等；十八、為身田作；十九、市
X26n0513_p0181c06║賣斗秤不平；二十、非時行欲；二十一、不輸王稅；二
X26n0513_p0181c07║十二、犯國戒；二十三、得新菓菜不奉三寶；二十四、
X26n0513_p0181c08║僧若不聽說法而輙自作；二十五、道路上在一切
X26n0513_p0181c09║出家人前行；二十六、僧中時食偏為師長；二十七、
X26n0513_p0181c10║養蠶；二十八、行逢病人不住瞻視付囑所在而便
X26n0513_p0181c11║捨去。佛法經書下，四、不謗佛法經典，言非佛說也。
X26n0513_p0181c12║五，入位時節。
X26n0513_p0181c13║能以一阿僧祇劫脩伏道忍行，始得入僧伽臨位。
X26n0513_p0181c14║日月歲數所不能知，故云阿僧祇僧伽陀位，此云
X26n0513_p0181c15║離著也。
X26n0513_p0181c16║第二、明性種性法師。
X26n0513_p0181c17║復次，性種性行十慧觀，滅十顛倒，乃我人知見分分
X26n0513_p0181c18║假偽，但有名，但有受，但有法，不可得，無定相，無自他
X26n0513_p0181c19║相故。脩護空觀，亦常行百萬波羅蜜，念念不去心，以
X26n0513_p0181c20║二阿僧祇劫行十正道法，住波羅陀位。
X26n0513_p0181c21║文三：初、標位。初學名習，習已成性，故名性種性也。
X26n0513_p0181c22║行十慧觀下，二、辨差。十慧觀者，四念處四，三善根
X26n0513_p0181c23║七，三世觀十，如教化品中說。滅十顛倒者，四念除
X26n0513_p0181c24║四倒，三善除三毒，三世觀除三世定執也。我人知
X26n0513_p0182a01║見，是法上假立而非實也。無定相者，我法無定住
X26n0513_p0182a02║處相。無自他相者，我自無體，相上亦無也。以二阿
X26n0513_p0182a03║僧下，三、入位時節。波羅陀位者，此云守護。十行菩
X26n0513_p0182a04║薩其行堅牢，不失自性，以能從空入假，不為假染，
X26n0513_p0182a05║能守自行故。
X26n0513_p0182a06║第三、明十回向菩薩。
X26n0513_p0182a07║復次，道種性住堅忍中，觀一切法無生、無住、無滅，所
X26n0513_p0182a08║謂五受、三界、二諦，無自他相，如實性不可得故，而常
X26n0513_p0182a09║入第十第一義諦，心心寂滅而受生三界。何以故？業
X26n0513_p0182a10║習果報未壞盡故順道生。復以三阿僧祇劫脩八萬
X26n0513_p0182a11║億波羅蜜，當得平等聖人地故，住阿毗䟦致正位。
X26n0513_p0182a12║文三：一、標位。以其脩中道正觀，故云道種性也。住
X26n0513_p0182a13║堅忍中下，二、辨差。文二：先、明觀差別。觀受五陰得
X26n0513_p0182a14║五分法身，觀三界得三空，觀二諦得無常、無生二
X26n0513_p0182a15║忍，第十、第一義諦即無生中道空也。而受生三界
X26n0513_p0182a16║下，二、受報殊勝。文三：初、標，可解。何以故？二、徵。己心
X26n0513_p0182a17║寂滅云何受生也。業習果報下，三、釋。由未登初地
X26n0513_p0182a18║不斷無明所薰，見愛猶在故得生也。復以三阿僧
X26n0513_p0182a19║下，三、入位時節。爾許時脩方得初地，雙照二諦故
X26n0513_p0182a20║云平等聖人也。此地不退故云䟦致正者，即證初
X26n0513_p0182a21║地此因中說果也。
X26n0513_p0182a22║第四，法師。文五：初標位。
X26n0513_p0182a23║復次，善覺摩訶薩！
X26n0513_p0182a24║文可見。
X26n0513_p0182b01║二、辨脩行差別。文二：初、明二智為相，後、顯二智
X26n0513_p0182b02║同異。初文二：先、標章，次、別釋。今初。
X26n0513_p0182b03║住平等忍，脩行四攝，念念不去心。
X26n0513_p0182b04║平等忍者，即標實智，雙照有無而不染也。四攝等，
X26n0513_p0182b05║標方便智也。
X26n0513_p0182b06║二、別釋，文二：先釋實相智，後釋方便智。今初。
X26n0513_p0182b07║入無相，捨滅三界貪煩惱，於第一義諦而不二。為法
X26n0513_p0182b08║性無為，緣理而滅一切相故。為智緣滅無相無為，住
X26n0513_p0182b09║初忍時未來無量生死不由智緣而滅故。非智緣滅
X26n0513_p0182b10║無相無為，無自佗相無無無相故。
X26n0513_p0182b11║文三：一、總舉，二、別釋，後、明離相。今初，文可見。於第
X26n0513_p0182b12║一義諦下，二、別釋。文三：一、法性無為，亦名虗空無
X26n0513_p0182b13║為。緣理而滅下，二、擇滅無為，佛真智滅一切結無
X26n0513_p0182b14║相無為。住初忍時下，三、非擇滅無為，謂無相等法
X26n0513_p0182b15║也。無相無為下，三、明離有無二相。
X26n0513_p0182b16║二、顯方便智。
X26n0513_p0182b17║無量方便皆現前。觀實相方便者，於第一義諦不沈、
X26n0513_p0182b18║不出、不轉、不顛倒。遍學方便者，非證、非不證而一切
X26n0513_p0182b19║學。迴向方便者，非住果、非不住果而向薩婆若。魔自
X26n0513_p0182b20║在方便者，於非道而行佛道，四魔所不動。一乘方便
X26n0513_p0182b21║者，於不二相通達眾生一切行故。變化方便者，以願
X26n0513_p0182b22║力自在生一切淨佛國土。
X26n0513_p0182b23║文二：初、標，可解；實相方便者下，二、釋，有六種方便。
X26n0513_p0182b24║今初、明實相方便，次、遍學方便，次、迴向方便，次、自
X26n0513_p0182c01║在方便，次、一乘方便，次、變化方便（云云）。
X26n0513_p0182c02║第二，釋二智同異。
X26n0513_p0182c03║如是，善男子，是初覺智於有無相而不二，是實智照；
X26n0513_p0182c04║巧用不證、不沈、不出、不到，是方便觀。譬如水之與波
X26n0513_p0182c05║不一不異，乃至一切行波羅蜜、禪定、陀羅尼不一不
X26n0513_p0182c06║二故，而一一行成就。
X26n0513_p0182c07║文三：初、結上異相者，先明實智相。初覺中道，故云
X26n0513_p0182c08║初覺智也。巧用不證下，是方便智相也。譬如下，二、
X26n0513_p0182c09║舉喻顯非。明不一不二而一一行成就者，三、明行
X26n0513_p0182c10║成就。以得即空即假即中，一行無量行，無量行一
X26n0513_p0182c11║行，故云成就也。
X26n0513_p0182c12║第三，明時節。
X26n0513_p0182c13║以四阿僧祇劫行行故，入此功德藏門。
X26n0513_p0182c14║證初地施成就，故云入功德藏門也。
X26n0513_p0182c15║第四，明生淨土。
X26n0513_p0182c16║無三界業習生故，畢故不造新，以願力故變化生一
X26n0513_p0182c17║切淨土。
X26n0513_p0182c18║即方便有餘及實報等土也。
X26n0513_p0182c19║第五登位
X26n0513_p0182c20║常脩捨觀故，登鳩摩羅伽位，以四大寶藏常授與人。
X26n0513_p0182c21║以脩捨故得施度滿。鳩摩羅伽，此云勝怨，以離三
X26n0513_p0182c22║界及二乘恐也。四寶藏者，有人云：三藏及雜藏也。
X26n0513_p0182c23║今但依勝鬘經，一者無價藏，菩薩乘也；二者上價
X26n0513_p0182c24║藏，緣覺乘也；三者中價藏，聲聞乘也；四者下價藏，
X26n0513_p0183a01║人天乘也。又亦四攝為四藏也。
X26n0513_p0183a02║第五法師。
X26n0513_p0183a03║復次，德慧！菩薩以四無量心，滅三有嗔等煩惱，住中
X26n0513_p0183a04║忍中，行一切功德故，以五阿僧祇劫行大慈觀，心心
X26n0513_p0183a05║常現在前，入無相闍陀波羅，化一切眾生。
X26n0513_p0183a06║文三：一、標位者，謂尸羅清淨與慧俱生，住於三德
X26n0513_p0183a07║故名德慧也。以四無量心下，二、辨觀差別。文三：初、
X26n0513_p0183a08║顯地別行，為欲對治嗔等煩惱故脩四等。滅三有
X26n0513_p0183a09║嗔下，二、明除障。依薩婆多宗嗔惟欲界，依成實宗
X26n0513_p0183a10║嗔通三界，依法華譬喻品中上亦有嗔也。住中忍
X26n0513_p0183a11║中下，三位分齊，順忍中品也。以五阿僧下，三、入位
X26n0513_p0183a12║時節。闍陀波羅此云滿足，亦名無畏，尸羅圓滿故。
X26n0513_p0183a13║第六法師。
X26n0513_p0183a14║復次，明慧道人常以無相忍中行三明觀，知三世法
X26n0513_p0183a15║無來、無去、無住處，心心寂滅，盡三界癡煩惱。得三明
X26n0513_p0183a16║一切功德觀故，常以六阿僧祇劫集無量明波羅蜜
X26n0513_p0183a17║故，入伽羅陀位無相行，受持一切法。
X26n0513_p0183a18║文三：初、標位也。得忍成就故名明慧。常以無相下，
X26n0513_p0183a19║二、辨觀。文三：一、明地別行。知三世空為三，明觀也。
X26n0513_p0183a20║盡三界癡煩惱者，二、明除障也。得三明下，三、明位
X26n0513_p0183a21║滿足。常以六阿僧下，三、明入位時節。伽羅陀者，此
X26n0513_p0183a22║云度邊，度度等邊也。
X26n0513_p0183a23║第七法師。
X26n0513_p0183a24║復次，爾𦦨聖覺達菩薩，脩行順法忍，逆五見流，集無
X26n0513_p0183b01║量功德，住須陀洹位。常以天眼、天耳、宿命、他心、身通，
X26n0513_p0183b02║於念念中，滅三界一切見。亦以七阿僧祇劫，行五神
X26n0513_p0183b03║通，恒河沙波羅蜜，常不離心。
X26n0513_p0183b04║文三：一、標。言爾𦦨者，此云智母。謂此地中能生禪
X26n0513_p0183b05║智，故云智母也。脩行順法忍下，二、明地別行。文三：
X26n0513_p0183b06║一、標住位。言須陀洹者，借小名大。五見，即五利便
X26n0513_p0183b07║也。常以天眼下，二、起通。未具漏盡，故但言五也。於
X26n0513_p0183b08║念念中下，三、滅障。謂此位配初果，故滅五見。又亦
X26n0513_p0183b09║是別入通意也。亦以七阿下，三、入位時節。
X26n0513_p0183b10║第八法師。
X26n0513_p0183b11║復次，勝達！菩薩於順道忍，以四無畏觀那由佗諦內
X26n0513_p0183b12║道論、外道論、藥方、工巧、呪術故，我見一切智人滅三
X26n0513_p0183b13║界疑等煩惱故，我相已盡。知地地有所出故名出道，
X26n0513_p0183b14║有所不出故名障道。逆三界疑脩集無量功德故，即
X26n0513_p0183b15║入斯陀含位。復集行八阿僧祇劫中行諸陀羅尼門
X26n0513_p0183b16║故，常行無畏觀不去心。
X26n0513_p0183b17║文三：初、標位。深脩禪定故得神通，達色心法故名
X26n0513_p0183b18║勝達。於順道忍下，二、明地中別行。文三：初、明得無
X26n0513_p0183b19║畏觀。通達五相即一切智無畏，滅三界疑等煩惱
X26n0513_p0183b20║即漏盡無畏，知地地有所出等即說盡苦道無畏，
X26n0513_p0183b21║有所不出等即說鄣道無畏也。逆三界疑者，二、除
X26n0513_p0183b22║障也。脩習無量功德下，三、入位分齊，亦是借小說
X26n0513_p0183b23║大。復集行入阿僧祇下，三、脩行分齊。
X26n0513_p0183b24║第九法師。
X26n0513_p0183c01║復次，常現真實住順忍中作中道觀，盡三界集因集
X26n0513_p0183c02║業一切煩惱故，觀非有非無、一相無相而無二。證阿
X26n0513_p0183c03║那含位後，是九阿僧祇劫習照明中道故，樂力生一
X26n0513_p0183c04║切佛國土。
X26n0513_p0183c05║文三：初、標位中道。真明般若實，故常現真實。住順
X26n0513_p0183c06║忍中下，二、別行。一切煩惱為集因，苦等名集業，此
X26n0513_p0183c07║地中並盡也。諸法本空故非有，建立諸法故非無，
X26n0513_p0183c08║無有俱實故一相，實相亦如故無相。復於九阿僧
X26n0513_p0183c09║下，三、入位時節。樂力即願力也。
X26n0513_p0183c10║第十法師。
X26n0513_p0183c11║復次，玄達！菩薩十阿僧祇劫中，脩無生法樂忍，滅三
X26n0513_p0183c12║界習因業果，住後身中，無量功德皆成就，無生智、盡
X26n0513_p0183c13║智、五分法身皆滿足，住第十地阿羅漢梵天位，常行
X26n0513_p0183c14║三空門，觀百千萬三昧，具足弘化法藏。
X26n0513_p0183c15║文三：初、標位。玄，遠也。達，通也。此位得無生忍無功
X26n0513_p0183c16║用心，故云玄達也。十阿僧下，二、入位時分，滅三界
X26n0513_p0183c17║習煩惱也。住第十地者，即十三法師下，第十法師
X26n0513_p0183c18║地，非謂十地菩薩也。常行三空門中，三、辨觀差別，
X26n0513_p0183c19║行三空觀弘佛三法藏故也。
X26n0513_p0183c20║第十一法師。
X26n0513_p0183c21║復次，等覺者住無生忍中，觀心心寂滅而無相相、無
X26n0513_p0183c22║身身、無知知，而用心乘於羣方之方，惔怕住於無住，
X26n0513_p0183c23║方住在有，常脩空處，空常萬化，雙照一切法故，知是
X26n0513_p0183c24║處非是處，乃至一切智十力觀故，而能摩訶羅伽位
X26n0513_p0184a01║化一切國土眾生，千阿僧祇劫行十力法，心心相應，
X26n0513_p0184a02║常入見佛三昧。
X26n0513_p0184a03║文三：初、標位。此地中真俗雙照名等覺者，亦非第
X26n0513_p0184a04║十一地之等覺也。住無生下，二、明觀差別。文三：一、
X26n0513_p0184a05║明有無觀。又二：先、配位也。觀心心下，二、正辨有無
X26n0513_p0184a06║觀。文三：初、別釋。文二：先、明寂而常用。心心寂滅者，
X26n0513_p0184a07║念念空也，即明寂義。雖無相而相，雖無身而身，雖
X26n0513_p0184a08║無知而知，此明用義。而用心下，二、明用而常寂。在
X26n0513_p0184a09║有常脩空下，二、合釋有無。在有脩空，釋上用而常
X26n0513_p0184a10║寂。處空常萬化，釋上寂而常用。雙照一切法故者，
X26n0513_p0184a11║三、雙結也。知是處非是處下，二、明十力觀。但明後
X26n0513_p0184a12║一，餘行略之。而登摩訶羅伽位化一切國土眾生，
X26n0513_p0184a13║第三、登位差別。摩訶羅伽，此云大得，或云龍象等。
X26n0513_p0184a14║千阿僧下，三、明脩行時節。
X26n0513_p0184a15║第十二法師。
X26n0513_p0184a16║復次，慧光神變者，住上上無生忍，滅心心相法眼，見
X26n0513_p0184a17║一切法三昧色空見，以大願力常生一切淨土，萬阿
X26n0513_p0184a18║僧祇劫集無量佛光三昧，而能現百萬恒河沙諸佛
X26n0513_p0184a19║神力，住婆伽梵位，亦常入佛華三昧。
X26n0513_p0184a20║文三：初、標位。以此地菩薩得無礙智，化諸眾生現
X26n0513_p0184a21║諸神通，名為慧光神變也。住上上下，二、明觀差別。
X26n0513_p0184a22║文四：今初、配位。滅心心相者，二、明滅心。滅意等名
X26n0513_p0184a23║滅心，滅心數名滅相。法眼見下，三、明見境。法眼見
X26n0513_p0184a24║一切法即別明，三眼色空見即總明。三眼者，佛、法、
X26n0513_p0184b01║慧也。慧眼見色空，法眼見色假，佛眼見中道。空假
X26n0513_p0184b02║不二而二、二而不二，雙照即不二而二，雙亡即二
X26n0513_p0184b03║而不二。舉三眼對色二境見之一字，總明三見之
X26n0513_p0184b04║差別也。見色空即空諦，見色假即有諦，雙照即第
X26n0513_p0184b05║一義諦。此三約教有五：一、別入通，以幻色為有、見
X26n0513_p0184b06║空為真、非有非空為第一義；二、圓入通，三諦同前，
X26n0513_p0184b07║加一切法趣；三、別教，以幻有即空為俗、不空為真、
X26n0513_p0184b08║不有不空為中道；四、圓入別中，加一切法趣；五、圓
X26n0513_p0184b09║教三諦，皆云一切法趣也。問：菩薩地云何言佛眼？
X26n0513_p0184b10║答：法華云開佛知見，即別教初地、圓教初住發三
X26n0513_p0184b11║種智：一、正因理心發，用中道觀開一切種智；二、了
X26n0513_p0184b12║因智心發，用即空觀開一切智；三、緣因善心發，用
X26n0513_p0184b13║即假觀開道種智。初地尚得，況九地耶？此但分得，
X26n0513_p0184b14║非具得也。以大願力下，四、生淨土。萬阿僧下，三、明
X26n0513_p0184b15║入位時節。薄伽梵，此云世尊，非真佛世尊，是補處
X26n0513_p0184b16║世尊也。
X26n0513_p0184b17║第十三、法師。文四：一、標位，二、明證時分，三、對位
X26n0513_p0184b18║辨別，四、明入定位。今初：
X26n0513_p0184b19║復次，觀佛菩薩。
X26n0513_p0184b20║觀佛菩薩者，若開玅覺，此是等覺，猶名菩薩。來至
X26n0513_p0184b21║此地，保為究竟，乃是未極，更須觀察。別佛猶有三
X26n0513_p0184b22║十二品無明智，去圓佛尚遠，故云觀也。通佛即有
X26n0513_p0184b23║四十二品無明，此更遠矣。
X26n0513_p0184b24║二、明證時分。
X26n0513_p0184c01║住寂滅忍者，從始發心至今，經百萬阿僧祇劫，脩百
X26n0513_p0184c02║萬阿僧祇劫功德故，證一切法解脫，住金剛臺。
X26n0513_p0184c03║文四：一、配位。第五、寂滅忍自有二別：一下、二上。今
X26n0513_p0184c04║第十地即是寂滅忍下品也。從如發心下，二、經時
X26n0513_p0184c05║多少，謂從習種性至灌頂忍經百萬阿僧祇劫也。
X26n0513_p0184c06║脩百萬下，三、辨脩證。證一切法下，四、明登位。一切
X26n0513_p0184c07║法解脫者，真脫也。金剛臺即金剛三昧。
X26n0513_p0184c08║三、對位辨別。文五：一、伏斷差別。
X26n0513_p0184c09║善男子！從習忍至頂三昧，皆名為伏一切煩惱而無
X26n0513_p0184c10║相信，滅一切煩惱，生解脫智，照第一義諦。
X26n0513_p0184c11║從習至頂三昧，先明伏忍也。而無相信下，明斷滅
X26n0513_p0184c12║一切煩惱，即大涅槃也。生解脫即解脫，智照即般
X26n0513_p0184c13║若，第一義即法身位。
X26n0513_p0184c14║二、信見異。
X26n0513_p0184c15║不名為見，所謂見者是薩婆若。是故我從昔以來，常
X26n0513_p0184c16║說惟佛所知見覺，頂三昧以下至於習忍，所不知不
X26n0513_p0184c17║見不覺。
X26n0513_p0184c18║先明不見也。所謂見者是薩婆若，次明見也。是故
X26n0513_p0184c19║我從昔以來下，引證也。
X26n0513_p0184c20║三，漸頓差別。
X26n0513_p0184c21║惟佛頓解，不名為信。漸漸伏者，
X26n0513_p0184c22║四，常無常異。
X26n0513_p0184c23║慧雖起滅，以能無生無滅。此心若滅，則累無不滅，無
X26n0513_p0184c24║生無滅。
X26n0513_p0185a01║無生則累無不遣，無滅則德無不圓。無生則斷德，
X26n0513_p0185a02║無滅則智德也。
X26n0513_p0185a03║五等無等異。
X26n0513_p0185a04║入理盡金剛三昧，同真際、等法性，而未能等無等等。
X26n0513_p0185a05║譬如有人登大高臺，下觀一切無不斯了，住理盡三
X26n0513_p0185a06║昧亦復如是。
X26n0513_p0185a07║文中法、喻、合，可解。
X26n0513_p0185a08║四、明入定位。
X26n0513_p0185a09║常脩一切行滿功德藏，入婆伽度位，亦復常住佛慧
X26n0513_p0185a10║三昧。
X26n0513_p0185a11║此中一切行滿、智慧滿，名功德藏婆伽度位，此云
X26n0513_p0185a12║世尊。亦復常住佛慧三昧者，必應受脩，義言亦復
X26n0513_p0185a13║在別利物，故云常住。
X26n0513_p0185a14║第三，結歎。
X26n0513_p0185a15║善男子！如是，諸菩薩皆能一切十方諸如來國土中
X26n0513_p0185a16║化眾生，正說正義，受持、讀誦、解達實相，如我今日等
X26n0513_p0185a17║無有異。
X26n0513_p0185a18║明其施化，與佛無異。一、問答須受持已竟。
X26n0513_p0185a19║第二、勸諸王受持。文四：一、讚用勸持，二、讚名付
X26n0513_p0185a20║勸持，三、釋勸所由，四、稱名付囑。初文二：一、略歎，
X26n0513_p0185a21║二、廣歎。今初。
X26n0513_p0185a22║佛告波斯匿王：我當滅度後，法滅盡時，受持般若波
X26n0513_p0185a23║羅蜜，大作佛事。一切國土安立，萬姓快樂，皆由此般
X26n0513_p0185a24║若波羅蜜。是故付囑諸國王，不付囑比丘、比丘尼、清
X26n0513_p0185b01║信男、清信女。何以故？無王力故，故不付囑。汝當受持
X26n0513_p0185b02║讀誦，解其義理。
X26n0513_p0185b03║文四：一、舉滅勸持。一切國土下，二、明般若之力。是
X26n0513_p0185b04║故付囑下，三、釋付囑所以。以無王威力故，故不付
X26n0513_p0185b05║囑也。汝當受持下，四、別付月光也。
X26n0513_p0185b06║二、廣歎勸持。文二：初、標除難福生，二、問答分別。
X26n0513_p0185b07║今初。
X26n0513_p0185b08║大王，吾今所化百億須彌、百億日月，一切須彌有四
X26n0513_p0185b09║天下，其南閻浮提有十六大國、五百中國、十千小國，
X26n0513_p0185b10║其國土中有七災難，一切國王為是難故講讀般若
X26n0513_p0185b11║波羅蜜，七難即滅，七福即生，萬姓安樂，帝王歡喜。
X26n0513_p0185b12║文可解。
X26n0513_p0185b13║二，問答分別。
X26n0513_p0185b14║云何為難？日月失度，時節反逆，或赤日出、黑日出、二
X26n0513_p0185b15║三四五日出，或日蝕無光，或日輪一重、二三四五重
X26n0513_p0185b16║輪現，當變恠時，讀說此經，為一難也。二十八宿失度，
X26n0513_p0185b17║金星、彗星、輪星、鬼星、火星、水星、風星、刀星、南斗、北斗、
X26n0513_p0185b18║五鎮大星、一切國主星、三公星、百官星，如是等星各
X26n0513_p0185b19║各變現，亦講說此經，為二難也。大火燒國，萬姓燒盡，
X26n0513_p0185b20║或鬼火、龍火、天火、山神火、人火、樹木火、賊火，如是變
X26n0513_p0185b21║恠，亦讀說此經，為三難也。大水漂沒百姓，時節反逆，
X26n0513_p0185b22║冬雨夏雪，冬時雷電霹𮦷，六月雨氷霜雹，雨赤水、黑
X26n0513_p0185b23║水、青水，雨土山、石山，雨砂礫石，江河逆流，浮山流石，
X26n0513_p0185b24║如是變時，亦讀說此經，為四難也。大風吹殺萬姓，國
X26n0513_p0185c01║土、山河、樹木一時滅沒，非時大風、黑風、赤風、青風、天
X26n0513_p0185c02║風、地風、火風，如是變時，亦讀說此經，為五難也。天地
X26n0513_p0185c03║國土亢陽，炎火洞然，百艸亢旱，五穀不登，土地赫然，
X26n0513_p0185c04║萬姓滅盡，如是變時，亦讀說此經，為六難也。四方賊
X26n0513_p0185c05║來侵國，內外賊起，火賊、水賊、風賊、鬼賊，百姓荒亂，刀
X26n0513_p0185c06║兵劫起，如是恠時，亦讀誦此經，為七難也。
X26n0513_p0185c07║先問可解。日月失度下，二、答七難為七。第一、日月
X26n0513_p0185c08║失度難，謂時節變易多饑饉，數量變易多刀兵，色
X26n0513_p0185c09║相變易多疫病也。二十八下，二、星宿失度難也。大
X26n0513_p0185c10║火燒國下，三、災火難也。大水漂沒下，四、雨水變易
X26n0513_p0185c11║難也。大風吹殺萬姓下，五、惡風難也。天地國土下，
X26n0513_p0185c12║六、亢陽難也。四方賊來下，七、惡賊難也。並如文可
X26n0513_p0185c13║見。
X26n0513_p0185c14║第二、讚名勸持。文二：先讚名勝，後勸供養。今初：
X26n0513_p0185c15║大王，是般若波羅蜜，是諸佛、菩薩、一切眾生心識之
X26n0513_p0185c16║神本也，一切國王之父母也，亦名神符，亦名辟鬼珠，
X26n0513_p0185c17║亦名如意珠，亦名護國珠，亦名天地鏡，亦名龍寶神
X26n0513_p0185c18║王。
X26n0513_p0185c19║辨三般若。心識之本，即實相般若。王之父母，即觀
X26n0513_p0185c20║照般若，以能生王慧解心故。下六名，即文字般若
X26n0513_p0185c21║也。
X26n0513_p0185c22║二，勸供養。
X26n0513_p0185c23║佛告大王：應作九色幡長九丈，九色華高二丈，千支
X26n0513_p0185c24║燈高五丈，九玉箱、九玉巾，亦作七寶案，以經置上。若
X26n0513_p0186a01║王行時，常施其前足一百步，是經常放千光明，令千
X26n0513_p0186a02║里內七難不起，罪過不生。若王住時，作七寶帳，帳中
X26n0513_p0186a03║七寶高座，以經卷置上，日日供養，散華燒香，如事父
X26n0513_p0186a04║母，如事帝釋。
X26n0513_p0186a05║文二：先示供養法，後別明行住供養。初中皆言九
X26n0513_p0186a06║者，九表眾生苦，幡者標顯行得勝，明九苦之內建
X26n0513_p0186a07║解脫勝幡也。九色華表九苦眾生行般若因也。青
X26n0513_p0186a08║黃赤白黑五塵華，地水火風四大華也。二丈表二
X26n0513_p0186a09║諦，千燈表十善功德，各以般若展轉相資成千智
X26n0513_p0186a10║慧，高五丈明照五道也。九玉箱表九苦居清淨為
X26n0513_p0186a11║法器，九玉巾表九苦居眾生得般若巾。案者平喻
X26n0513_p0186a12║實相，般若以經置上者，文字能令實理顯也。七寶
X26n0513_p0186a13║者，表七方便人皆為人寶也。若王行時下，二、別明
X26n0513_p0186a14║行住供養。先明行供養，若王住時下，是明住供養
X26n0513_p0186a15║也。
X26n0513_p0186a16║第三，釋勸所由。
X26n0513_p0186a17║大王！我今五眼明見三世一切國王，皆由過去侍五
X26n0513_p0186a18║百佛得為帝王主，是為一切聖人羅漢，而為來生彼
X26n0513_p0186a19║國作大利益。若王福盡時，一切聖人皆為捨去；若一
X26n0513_p0186a20║切聖人去時，七難必起。大王！若未來世國王受持三
X26n0513_p0186a21║寶者，我使五大力菩薩往護其國：一、金剛吼菩薩，手
X26n0513_p0186a22║持千寶相輪往護彼國；二、龍王吼菩薩，手持金輪燈
X26n0513_p0186a23║往護彼國；三、無畏十力吼菩薩，手持金剛杵往護彼
X26n0513_p0186a24║國；四、雷電吼菩薩，手持一寶羅網往護彼國；五、無量
X26n0513_p0186b01║力吼菩薩，手持五十劒輪往護彼國。五大士、五千大
X26n0513_p0186b02║神王，於汝國中大作利益，當立像形而供養之。
X26n0513_p0186b03║文二：初、明王福盡，文可解。大王！若未來世下，二、明
X26n0513_p0186b04║來世利益。文三：一、舉數，可解。一、金剛吼菩薩下，二、
X26n0513_p0186b05║別釋，可見。是五大士下，三、結釋也。
X26n0513_p0186b06║四，稱名付囑。
X26n0513_p0186b07║大王，吾今三寶付囑汝等一切諸王，憍薩羅國、毗舍
X26n0513_p0186b08║離國、舍衛國、摩竭提國、波羅奈國、迦夷羅衛國、鳩尸
X26n0513_p0186b09║那國、鳩睒彌國、鳩留國、罽賓國、伽羅乾國、乾陀衛國、
X26n0513_p0186b10║沙陀國、僧伽陀國、揵拏掘闍國、波提國，如是一切國
X26n0513_p0186b11║受持般若波羅蜜。
X26n0513_p0186b12║文三：初、總明付囑，可解；憍薩羅國下，二、稱名；如是
X26n0513_p0186b13║一切下，三、結勸；二、勸諸王受持已竟。
X26n0513_p0186b14║第三，時眾得益。文五：一、脩羅益。
X26n0513_p0186b15║時，諸大眾阿須輪王，聞佛說未來世七可畏，身毛為
X26n0513_p0186b16║豎，呼聲大叫而言：願不生彼國！
X26n0513_p0186b17║二人王益。
X26n0513_p0186b18║時十六大國王，即以國事付弟出家脩道，觀四大四
X26n0513_p0186b19║色勝出相，四大四色不用識空入行相，三十忍初地
X26n0513_p0186b20║相，第一義諦九地相，是為大王捨凡夫身入六住身，
X26n0513_p0186b21║捨七報身入八法身，證一切行般若波羅密。
X26n0513_p0186b22║益中，初明八勝處，地、水、火、風能造；四大，青、黃、赤、白
X26n0513_p0186b23║所造。出離貪欲，故名勝出。四大下，次明十一切處，
X26n0513_p0186b24║地、水、火、風、青、黃、赤、白、空處、識處，所緣覺廣，無處不
X26n0513_p0186c01║入故也。三十忍是初地方便，名初地相。第一義諦
X26n0513_p0186c02║即初地，初地是九地相。故攝論頌云：如竹破初節，
X26n0513_p0186c03║餘節速能破；得初地真智，諸地疾當成。捨凡身得
X26n0513_p0186c04║六住身，捨七地分段報身，得八地變易法身。故智
X26n0513_p0186c05║論云：七捨生身、肉身。此通教益也。
X26n0513_p0186c06║三天益
X26n0513_p0186c07║十八梵天、阿須輪王，得三乘觀同無生境，復散華供
X26n0513_p0186c08║養空華、法性華、聖人華、順華、無生華、法樂華、金剛華、
X26n0513_p0186c09║緣觀中道華、三十七品華，而散佛上及九百億大菩
X26n0513_p0186c10║薩眾。
X26n0513_p0186c11║脩羅及天，皆同益也。空華表人空，法性華表法空，
X26n0513_p0186c12║此顯伏忍。聖人華表信忍，順華表順忍，無生華表
X26n0513_p0186c13║無生忍。四辨自在說法，即法樂華，下品寂滅忍也。
X26n0513_p0186c14║金剛三昧能斷結使，即上品寂滅忍。
X26n0513_p0186c15║四，大眾益。
X26n0513_p0186c16║其餘一切眾證道迹果，散心空華、心樹華、六波羅蜜
X26n0513_p0186c17║華、玅覺華，而散佛上及一切眾。
X26n0513_p0186c18║心空華者，定於三學之中，名為心學。心樹華者，觀
X26n0513_p0186c19║十二因緣生也。六度華者，十地行也。妙覺華，果行
X26n0513_p0186c20║也。
X26n0513_p0186c21║五，菩薩益。
X26n0513_p0186c22║十千菩薩念來世眾生，即證妙覺三昧、圓明三昧、金
X26n0513_p0186c23║剛三昧、世諦三昧、真諦三昧、第一義諦三昧，此三諦
X26n0513_p0186c24║三昧是一切三昧王三昧，亦得無量三昧、七財三昧、
X26n0513_p0187a01║二十五有三昧、一切行三昧。復有十億菩薩登金剛
X26n0513_p0187a02║頂現成正覺。
X26n0513_p0187a03║文二：先明十千益，可解。次復有十億下，明成佛益。
X26n0513_p0187a04║此中成別教佛也。大科正說分已竟。
X26n0513_p0187a05║仁王護國般若波羅蜜經囑累品第八
X26n0513_p0187a06║大章第三、流通分。囑謂付囑，累謂憑累。將此法付
X26n0513_p0187a07║囑國王，憑其宣演，故云囑累品。又付國王若有災
X26n0513_p0187a08║難，憑此救度，故云囑累。又付囑此經，令累代流行，
X26n0513_p0187a09║故名囑累品。問：何不如大品付囑聲聞，法華付囑
X26n0513_p0187a10║菩薩，而乃付囑國王耶？答：此佛隨病設藥，以王國
X26n0513_p0187a11║有災厄，弘宣得益，故付囑。又百事大，供養深廣，自
X26n0513_p0187a12║非王力，誰所能辦？故付囑也。又王若不信，法即不
X26n0513_p0187a13║行，行法在王，故付之也。
X26n0513_p0187a14║品文二：先付囑誡勅，後依教奉持。初更二：先略，
X26n0513_p0187a15║二廣。今初。
X26n0513_p0187a16║佛告波斯匿王：我誡勅汝：
X26n0513_p0187a17║誡謂誡勸，勅謂教勅。
X26n0513_p0187a18║二、廣文二：初、明付囑，二、明誡勅。初更二：先付時，
X26n0513_p0187a19║後正明付人法。今初。
X26n0513_p0187a20║吾滅度後，八十年、八百年、八千年中，無佛、無法、無僧、
X26n0513_p0187a21║無信男信女時。
X26n0513_p0187a22║八十年者，佛去百年內五人住持：一、迦葉；二、阿難；
X26n0513_p0187a23║三、末田地。三人見佛在世相，次住持經六十年法
X26n0513_p0187a24║行不滅。次商那和脩、優婆毱多，此二人不見佛相，
X26n0513_p0187b01║次住持經四十年威儀法滅，故於此時言無佛法
X26n0513_p0187b02║僧也。言八百年者，正法年內二十師住持佛法，並
X26n0513_p0187b03║是聖人法不滅。第六百年馬鳴菩薩，第七百年龍
X26n0513_p0187b04║樹，皆是菩薩法亦不滅。八百年中邪宗極盛，故於
X26n0513_p0187b05║此時付囑國王提婆菩薩，聲王鼓申法是也。八千
X26n0513_p0187b06║年者，像法盡末法時，眾生信邪故法滅。
X26n0513_p0187b07║二、明付人法。
X26n0513_p0187b08║此經三寶付囑諸國王、四部弟子，受持、讀誦、解義，為
X26n0513_p0187b09║三界眾生開空慧道，脩七賢行、十善行，化一切眾生。
X26n0513_p0187b10║文二：初、付法，可解；為三界眾生下，二、付人也。今教
X26n0513_p0187b11║三行：一、空行；二、七賢行；三、十善行。空即聖行，七賢
X26n0513_p0187b12║即七方便，十善即凡行，從深至淺也。
X26n0513_p0187b13║第二，誡勅。文七：一、誡諸滅法過，二、誡壞四眾行，
X26n0513_p0187b14║三、誡禁不依法，四、誡自毀，五、誡使役，六、誡自咎，
X26n0513_p0187b15║七、誡謬信。今第一，誡諸滅法過。文三：初、明滅法
X26n0513_p0187b16║人，次、辨滅法過，後、結成過。今初。
X26n0513_p0187b17║後五濁世，比丘、比丘尼、四部弟子、天龍八部、一切神
X26n0513_p0187b18║王、國王、大臣、太子、王子，自恃高貴，滅破吾法。
X26n0513_p0187b19║文二。先明滅法時，即五濁也：一、命濁，二、劫濁，三、煩
X26n0513_p0187b20║惱濁，四、見濁，五、眾生濁。文殊問經云：十歲眾生乃
X26n0513_p0187b21║至千歲有短長，為命濁；饑饉、疫病、刀兵，為劫濁；多
X26n0513_p0187b22║有貪、嗔、癡，名煩惱濁；邪見、戒取、見取、邊見，為見濁；
X26n0513_p0187b23║不孝、不義、譏師長等，是眾生濁。比丘下，二、滅法人
X26n0513_p0187b24║也。
X26n0513_p0187c01║二，辨滅法過。
X26n0513_p0187c02║明作制法，制我弟子比丘、比丘尼不聽出家行道，亦
X26n0513_p0187c03║復不聽造作佛像形、佛塔形，立統官、制眾、安籍、記僧，
X26n0513_p0187c04║比丘地立白衣高座，兵奴為比丘受別請法，知識比
X26n0513_p0187c05║丘共為一心，親善比丘為作齋會求福，如外道法，都
X26n0513_p0187c06║非吾法。
X26n0513_p0187c07║文中，先明制四正，後明立四邪。制四正者：一、不聽
X26n0513_p0187c08║出家，二、不聽行道，三、不聽造像，四、不聽造塔。立四
X26n0513_p0187c09║邪者：一、立統制眾，二、比丘地立白衣高座，三、兵奴
X26n0513_p0187c10║為比丘，四、受別請也。
X26n0513_p0187c11║三，結成過。
X26n0513_p0187c12║當知爾時正法將滅不久。
X26n0513_p0187c13║二，誡壞四眾行。
X26n0513_p0187c14║大王！壞亂吾道，是汝等作。自恃威力，制我四部弟子，
X26n0513_p0187c15║百姓疾病，無不苦難。是破國因緣，說五濁罪過，窮劫
X26n0513_p0187c16║不盡。
X26n0513_p0187c17║為王不行正法，則佛道壞也。
X26n0513_p0187c18║三，誡禁不依法。
X26n0513_p0187c19║大王！法末世時，有諸比丘四部弟子，國王多作非法
X26n0513_p0187c20║之行，橫與佛、法、眾僧作大非法，作諸罪過非法非律，
X26n0513_p0187c21║繫縛比丘如獄囚法。當爾之時，法滅不久。
X26n0513_p0187c22║四、誡自毀。文三：初、自段，二、起惡，後、招報。今初。
X26n0513_p0187c23║大王，我滅度後，未來世中四部弟子，諸小國王、太子、
X26n0513_p0187c24║王子，乃是住持護三寶者，轉更滅破三寶，如師子身
X26n0513_p0188a01║中虫自食師子，非外道也。
X26n0513_p0188a02║文二：先法，後喻。今初，文可見。如師子下，二、明喻也。
X26n0513_p0188a03║此喻如蓮華面經佛告阿難：譬如師子命終身死，
X26n0513_p0188a04║若空、若地、若水、若陸，所有眾生不敢食肉，惟師子
X26n0513_p0188a05║身生諸虫，還自食師子之肉。阿難！我佛法中非餘
X26n0513_p0188a06║破壞，是比丘破我三大阿僧祇法。彼經但喻出家，
X26n0513_p0188a07║此經通喻道俗。
X26n0513_p0188a08║二、起惡。
X26n0513_p0188a09║多壞我佛法，得大罪過。正教衰薄，民無正行，以漸為
X26n0513_p0188a10║惡，其壽日減，至於百歲。
X26n0513_p0188a11║三、招報。
X26n0513_p0188a12║人壞佛教，無復孝子，六親不和，天神不祐，疾疫惡鬼，
X26n0513_p0188a13║日來侵害，災恠首尾，連禍縱橫，死入地獄、餓鬼、畜生，
X26n0513_p0188a14║若出為人，兵奴果報，如影如響。如人夜書，火滅字存，
X26n0513_p0188a15║三界果報，亦復如是。
X26n0513_p0188a16║文中法、喻、合可見。六親，謂父母、兄弟、夫妻。喻有三：
X26n0513_p0188a17║初二喻現報，後一喻生報、後報也。
X26n0513_p0188a18║五誡使役
X26n0513_p0188a19║大王！未來世中，一切國王、太子、王子、四部弟子，橫與
X26n0513_p0188a20║佛弟子書記制戒，如白衣法，如兵奴法。若我弟子比
X26n0513_p0188a21║丘、比丘尼，立籍為官所使，都非我弟子，是兵奴法。立
X26n0513_p0188a22║統官，攝僧典，主僧籍，大小僧統共相攝縛，如獄囚法、
X26n0513_p0188a23║兵奴之法。當爾之時，佛法不久。
X26n0513_p0188a24║六誡自咎。
X26n0513_p0188b01║大王！未來世中諸小國王、四部弟子自作此罪，破國
X26n0513_p0188b02║因緣身自受之，非佛、法、僧。
X26n0513_p0188b03║七誡謬信
X26n0513_p0188b04║大王！未來世中流通此經，七佛法器，十方諸佛常所
X26n0513_p0188b05║行道。諸惡比丘多求名利，於國王、太子、王子前，自說
X26n0513_p0188b06║破佛法因緣、破國因緣。其王不別，信聽此語，橫作法
X26n0513_p0188b07║制，不依佛戒，是為破佛、破國因緣。當爾之時，正法不
X26n0513_p0188b08║久。
X26n0513_p0188b09║文中為四：初、示善。不壞正教曰流，開空法道曰通，
X26n0513_p0188b10║能盛福智曰器也。諸惡比丘下，二、示惡也。其王不
X26n0513_p0188b11║別下，三、謬信也。是為破佛下，四、示過。
X26n0513_p0188b12║第二、大眾奉持。文二：先奉持，次奉行。今初。
X26n0513_p0188b13║爾時，十六大國王聞佛七誡所說未來世事，悲啼涕
X26n0513_p0188b14║出，聲動三千，日月、五星、二十八宿失光不現。時諸王
X26n0513_p0188b15║等各各至心受持佛語，不制四部弟子出家，當如佛
X26n0513_p0188b16║教。爾時，大眾、十八梵天王、六欲諸天子歎言：當爾之
X26n0513_p0188b17║時，世間空虗，是無佛世。
X26n0513_p0188b18║文二：先、傷感；二、嗟歎。初文二：先、正明傷感；時諸國
X26n0513_p0188b19║王下，二、受持也。爾時大眾下，二、嗟歎，傷此時也。
X26n0513_p0188b20║二、奉行
X26n0513_p0188b21║爾時，無量大眾中，百億菩薩彌勒、師子月等，百億舍
X26n0513_p0188b22║利弗、須菩提等，五百億十八梵、六欲諸天，三界六道
X26n0513_p0188b23║阿須輪王，聞佛說護佛因緣、護國因緣，歡喜無量，為
X26n0513_p0188b24║佛作禮，受持般若波羅蜜。
X26n0513_p0188c01║文五：先、列大眾。聞佛所說下，二、明聞佛法義。歡喜
X26n0513_p0188c02║無量者，三、明歡喜也。為佛作禮者，四、禮佛也。受持
X26n0513_p0188c03║般若波羅蜜者，五、奉行也。
X26n0513_p0188c04║仁王護國般若波羅蜜經疏卷下（終）
X26n0513_p0188c05║性漖海極督刻
X26n0513_p0188c06║興課較對
X26n0513_p0188c07║興理錄藁