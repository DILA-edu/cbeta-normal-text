X26n0516_p0205a01║
X26n0516_p0205a02║No. 516
X26n0516_p0205a03║仁王護國般若波羅蜜多經科疏懸譚
X26n0516_p0205a04║
X26n0516_p0205a05║明京師慈慧寺開山比丘蜀東普真貴述
X26n0516_p0205a06║△將釋此經三：初、歸敬請加。
X26n0516_p0205a07║稽首牟尼徧知覺，仁王護國修多羅。
X26n0516_p0205a08║十四忍內諸菩薩，二八國中賢聖眾，
X26n0516_p0205a09║令我有限名句味，契彼無邊法性空。
X26n0516_p0205a10║七難仗此盡潛消，兆庶承斯增福慧。
X26n0516_p0205a11║回茲勝利祝
X26n0516_p0205a12║皇圖，向等金剛同實際。
X26n0516_p0205a13║△二、開章懸敘二：初、舉數列章。
X26n0516_p0205a14║將釋此經，未入文前，懸敘義門，開列十段：一教起因
X26n0516_p0205a15║緣，二藏教所攝，三諸宗對辨，四分齊幽深，五教所被
X26n0516_p0205a16║機，六總辨教體，七明經宗趣，八會通地位，九顯法護
X26n0516_p0205a17║國，十部類品會。
X26n0516_p0205a18║△二、依列牒釋十：初、釋教起因緣二：初、諸教因緣。
X26n0516_p0205a19║初中總明諸教因緣，顯諸佛設教，其意有五：一、法爾
X26n0516_p0205a20║故，謂一切諸佛法爾皆於無盡世界，從大悲心法爾
X26n0516_p0205a21║常轉如是法輪，令諸羣生開迷令悟。故華嚴？不思議
X26n0516_p0205a22║品明一切諸佛能於一身現化不可說不可說佛剎
X26n0516_p0205a23║微塵數頭，一一頭化爾所舌，一一舌出爾所音聲，乃
X26n0516_p0205a24║至文字句義，一一充滿一切法界，無有窮盡。問：此法
X26n0516_p0205b01║爾義唯屬華嚴，今何與此？答：此經既云諸佛同說，文
X26n0516_p0205b02║字句義皆同，即同華嚴法爾義也。況此經抑諸教之
X26n0516_p0205b03║一，攝法爾為因，甚為切當，否則何言諸佛同說耶？二、
X26n0516_p0205b04║酬因故，謂宿願彌綸，昔因廣大，因行既普，果轉法輪。
X26n0516_p0205b05║若無因行，教從何起？故法華云：我本立誓願，欲令一
X26n0516_p0205b06║切眾，乃至化一切眾生，皆令入佛道等。三、酬請故，謂
X26n0516_p0205b07║法不孤起，托請方興，如水澄月現，機感應生，離機說
X26n0516_p0205b08║法，誠無所用。故法華云：爾時諸梵王，及諸天帝釋，乃
X26n0516_p0205b09║至恭敬合掌禮，請我轉法輪等。四、顯理故，謂聖凡相
X26n0516_p0205b10║異，真性一如，迷之謂岸移，悟之實舟動，故佛出興。為
X26n0516_p0205b11║顯此理，故華嚴？出現品云：如來成道，即三嘆奇哉，一
X26n0516_p0205b12║切眾生莫不具有如來智慧德相，但以妄想執著而
X26n0516_p0205b13║不證得，若離妄想，佛智現前等。五、度生故，謂悲念無
X26n0516_p0205b14║窮，度生恒切，然一有情不成佛者，非佛本願，故出真
X26n0516_p0205b15║兆聖，專度有情。然上顯理、度生，相從合說，須知通、別。
X26n0516_p0205b16║通則佛以一音演說法，眾生隨類各得解；別則說四
X26n0516_p0205b17║諦法，顯生空理，度凡夫、外道；說六度法，顯二空理，度
X26n0516_p0205b18║不定性二乘及利根凡夫，令入大乘；說一乘法，顯法
X26n0516_p0205b19║界理，度定性、不定性二乘及地住菩薩并上上根凡
X26n0516_p0205b20║夫，令入一乘究竟佛道。若克就佛意，則唯為大事因
X26n0516_p0205b21║緣出現於世，欲令眾生開示悟入佛知見等，縱有多
X26n0516_p0205b22║說，同歸一乘，如法華所明。
X26n0516_p0205b23║△二、本經因緣二：初、正明因緣。
X26n0516_p0205b24║二、別明本經因緣。智度論云：如須彌山，非無因緣，非
X26n0516_p0205c01║小因緣，令得震動。今仁王教興亦復如是，有十因緣
X26n0516_p0205c02║方得興起。
X26n0516_p0205c03║一、明護果故。謂首明護果，端在度生。不住相以冥真，
X26n0516_p0205c04║觀體空而行化。理智無二，生佛一如。經云：觀身實相，
X26n0516_p0205c05║觀佛亦然。言忘慮絕，徹底唯空。
X26n0516_p0205c06║二、明護因故。謂人能弘道，法若離人，無自傳理；修先
X26n0516_p0205c07║悟法，人若離法，人憑何修？故法分三等，人列四依，總
X26n0516_p0205c08║五十二位熏修，括一十四忍克證，理智淺深差別，入
X26n0516_p0205c09║位長短各殊，憑此衛國，物阜民康。
X26n0516_p0205c10║三、破外執故。謂慧眼不徹，妄見空華，徧計性空，諸皆
X26n0516_p0205c11║真實。後明十八空門，專破邪外計執，如一塵全收大
X26n0516_p0205c12║地，百谷味具百川，慧鑑森然，幻影隨現，權小歸正，矧
X26n0516_p0205c13║乎外邪，明若杲日，徧載經中。
X26n0516_p0205c14║四、示真修故。謂因行萬種不出一心，斷伏證真正繇
X26n0516_p0205c15║五忍，諸位依為洪源，萬行恃作根本，佛不明示出世
X26n0516_p0205c16║無時，故茲剖分令資入證。
X26n0516_p0205c17║五、令知忍智故。謂般若妙慧，證入不離一源。地位增
X26n0516_p0205c18║明，究竟必依五忍。諸佛極造玄淵，方乃同聲。匿王久
X26n0516_p0205c19║居堂奧，故能讚頌。令知難思妙境，端在妙悟本心。脫
X26n0516_p0205c20║或以賤使貴，元來不是家珍。
X26n0516_p0205c21║六、示二護體故。謂勝義平等真俗有差，因果懸殊心
X26n0516_p0205c22║鑑無二，故所護一一從中，繇能護在在雙泯，圓滿玄
X26n0516_p0205c23║旨特為顯揚，豈同偏執離波求水？
X26n0516_p0205c24║七、護國法利故。謂內外兩護，理事雖分，世出世間，不
X26n0516_p0206a01║外真性。故內護方竟，護國即彰。引己驗之殊勳，作將
X26n0516_p0206a02║來之勝益。所謂藥效方，可傳方。
X26n0516_p0206a03║八、托事顯法。故謂真空妙利，已見神功。大法恩深，投
X26n0516_p0206a04║誠上報。故當機供華，而感吾佛變現，以應一多相即，
X26n0516_p0206a05║大小五陳。以華驗法，實難思之幽關。將事顯理，皆普
X26n0516_p0206a06║門之法界。
X26n0516_p0206a07║九、廣顯奉持。故謂法利深玄，聖凡叵測。獻華顯妙，變
X26n0516_p0206a08║化難思。此示演說之權宜，必依如法而建立。欲令永
X26n0516_p0206a09║遵聖教，愈久而愈不忘。
X26n0516_p0206a10║十、咐囑有在故。謂上之義趣，經中貫攝，流通未來，遐
X26n0516_p0206a11║益羣品，不落斷常，免墮偏執，令生般若慧光，同修波
X26n0516_p0206a12║羅蜜行，妙契勝義真空，觸事孤標實相。然此十因，全
X26n0516_p0206a13║是此經旨趣，佛欲演斯妙旨，故名本經因緣。約佛則
X26n0516_p0206a14║十義為因，以佛為此，方說此故。約生則十義為緣，以
X26n0516_p0206a15║生感佛，佛方說故。因緣和合，感應道交，簡非內外因
X26n0516_p0206a16║緣，故名教起因緣。
X26n0516_p0206a17║△二、明十利益
X26n0516_p0206a18║若一一言利益者，即一、泯相澄神益，二、幻修妙行益，
X26n0516_p0206a19║三、同證真空益，四、得入忍智益，五、體真難思益，六、明
X26n0516_p0206a20║解中道益，七、真慈護國益，八、稱性供法益，九、奉持建
X26n0516_p0206a21║立益，十、遐方遠為益。即十因緣，成十利益。一經大意，
X26n0516_p0206a22║極此十重，此經之興，有自來矣。智論因緣，亦有十義，
X26n0516_p0206a23║大同今經，避繁不引。
X26n0516_p0206a24║△二、釋藏教所攝二：初、明藏攝三：初、明三藏。
X26n0516_p0206b01║第二、藏教所攝者，於中二：一、藏攝，二、教攝。前中二：先
X26n0516_p0206b02║藏，後攝。今初，藏謂三藏、二藏。他處云藏，乘分攝。今云
X26n0516_p0206b03║教者，以乘分不離五教故。通稱藏者，有二義：一、含攝
X26n0516_p0206b04║義，謂含攝一切所應知義；二、出生義，出生一切無盡
X26n0516_p0206b05║功德故。光明三藏：一、修多羅，二、毗柰耶，三、阿毗達磨。
X26n0516_p0206b06║初修多羅，梵語名含四實，謂線、蓆、經、井、索。聖教西天
X26n0516_p0206b07║以線為經，謂線能貫花，文能持義故。然順西域，應翻
X26n0516_p0206b08║為線，但以線為經，不合方宜。古德欲順兩方，雙含二
X26n0516_p0206b09║義，遂隨此方經名，轉借西域蓆經。從義翻之，故目為
X26n0516_p0206b10║經；借義助名，又加契字。此即契經，即藏持業釋也。或
X26n0516_p0206b11║契經之藏，依主可知。二、毗柰耶，義翻調伏，謂調伏三
X26n0516_p0206b12║業，制伏過非。調練通於止作，制伏唯言止惡。就所調
X26n0516_p0206b13║之行彰名，即調伏之藏。或藏有調伏之能，俱有財釋。
X26n0516_p0206b14║三、阿毗達磨，此云無比法，即目論體，慧無比故。亦云
X26n0516_p0206b15║對法能對，亦慧所對，即涅槃四諦之法。然對有對觀、
X26n0516_p0206b16║對向二義，如次配之。所謂對法者，法之對故，故對法
X26n0516_p0206b17║藏特名慧論。然其所詮，如次三學，兼各通三。若如攝
X26n0516_p0206b18║論，尅體明之，則經通三學，律詮戒、定，論唯慧學，斷無
X26n0516_p0206b19║疑矣。然上三藏猶有異名、別說，廣如華嚴疏鈔。
X26n0516_p0206b20║△二明二藏
X26n0516_p0206b21║二藏者：一、聲聞藏，二、菩薩藏。謂於前三藏中，復有上
X26n0516_p0206b22║下差別，故分為二藏。謂如詮示大乘理、行、果者，名菩
X26n0516_p0206b23║薩藏；有詮示二乘理、行、果者，名聲聞藏。此就二乘之
X26n0516_p0206b24║理相同，合為二耳。若約教行差別，即三乘為三藏，如
X26n0516_p0206c01║大疏引普超經說。
X26n0516_p0206c02║△三、明藏相攝。
X26n0516_p0206c03║三、明攝者，有二：一、明三藏二：一、以彼三藏攝此經者，
X26n0516_p0206c04║正唯修多羅藏攝，餘二不攝，良以此經非律論故。二、
X26n0516_p0206c05║以此經攝彼三藏，三藏俱含，然通兼正，正攝修多羅，
X26n0516_p0206c06║兼攝餘二藏，以七誡遺囑及地位戒相亦言戒故，匿
X26n0516_p0206c07║王讚頌、如來述成有論議故。二、明二藏，亦二：一、彼二
X26n0516_p0206c08║藏中唯菩薩藏能攝此經，以此經中詮顯真空，廣明
X26n0516_p0206c09║二護，具彰五忍，開發無住廣大行故。二、以此經攝彼
X26n0516_p0206c10║二藏，二藏俱含，以此經明人空般若故，亦攝彼聲聞
X26n0516_p0206c11║藏，深必該淺故；以此全明雙空般若，正被菩薩故，全
X26n0516_p0206c12║攝彼菩薩藏。上明藏攝竟。
X26n0516_p0206c13║△二、明教攝二：初、總明諸師。
X26n0516_p0206c14║次明教攝者，有二：初、總顯諸師；二、別明五教。初謂一
X26n0516_p0206c15║代時教半滿兩分，所謂隨機方便總曰權乘，如理究
X26n0516_p0206c16║竟咸稱實教。繇此西域東夏聖師賢哲，立宗判教有
X26n0516_p0206c17║合有開，殊途同歸無二無別，即少有違順得失。古德
X26n0516_p0206c18║亦詳為會通，如云約法則一、約人則五，新熏有五、本
X26n0516_p0206c19║有無二等者是已。
X26n0516_p0206c20║△二、別明五教三：初、五教師宗。
X26n0516_p0206c21║二、別明五教。然求其此方集判教開宗之大成者，唯
X26n0516_p0206c22║賢首祖師一人也。祖師夙乘悲願，示生堪忍，妙智難
X26n0516_p0206c23║測，影響化世。故註釋則明如秉燭，端若析薪；講說則
X26n0516_p0206c24║神光入室，威神震地。金輪聖主，隆以國師之渥；清涼
X26n0516_p0207a01║圭峰，仰為開宗之範。所謂重明性月，大振玄風，師之
X26n0516_p0207a02║力也。所立五教，即小、始、終、頓、圓。謂理果俱偏，故目為
X26n0516_p0207a03║小；未盡大乘法理，故立為始；稱理俱成佛道，故名曰
X26n0516_p0207a04║終；一法叵得即證，故稱乎頓；信解行證，一具一切，帝
X26n0516_p0207a05║網重重，主伴無盡，即名為圓。此大師據一代教法，立
X26n0516_p0207a06║此五教之本意也。於此五中，天台不立頓教。以天台
X26n0516_p0207a07║所立四教中，皆有絕言思之妙。賢首謂此絕言思之
X26n0516_p0207a08║妙，為一類頓機所設，故立為頓，況順禪宗？故知別立
X26n0516_p0207a09║甚為允當。然此五教，璞玉渾金，義豐言簡，即諸佛再
X26n0516_p0207a10║世，不易其言。妙哉真模，萬代無斁也。
X26n0516_p0207a11║△二、五教法相
X26n0516_p0207a12║若約所說法相明五教者，如華嚴大疏云：一小教但
X26n0516_p0207a13║說七十五法，唯明人空。縱少說法空，亦不明顯，即依
X26n0516_p0207a14║六識、三毒建立染淨根本。故阿含云：貪欲、嗔、恚、癡是
X26n0516_p0207a15║世根本，未盡法源。故多諍論，部執不同。
X26n0516_p0207a16║二、始教廣說法相、少說法性。所說法性即法相數，如
X26n0516_p0207a17║六無為在百法中決擇分明，故少諍論。
X26n0516_p0207a18║三、終教少說法相，多說法性。所說法相，亦會歸性。如
X26n0516_p0207a19║華嚴明因果理事五對，一一不離法界。楞嚴明四科
X26n0516_p0207a20║七大，法法全歸如來藏性等。
X26n0516_p0207a21║四、頓教總不說法相，唯辯真性，亦無八識差別之相，
X26n0516_p0207a22║一切所有，唯是妄想，五法三性皆空，八識二我俱遣。
X26n0516_p0207a23║訶教勸離，毀相泯心，生心即妄，不生即佛，亦無佛不
X26n0516_p0207a24║佛，無生不生，如淨名杜口，釋迦掩室，是其義也。
X26n0516_p0207b01║五、圓教所說，唯是無盡法界，性海圓融，緣起無礙，相
X26n0516_p0207b02║即相入，如因陀羅網重重無際，微細相容，主伴無盡。
X26n0516_p0207b03║十、十法門各攝法界，如華嚴所明。然此五教非局一
X26n0516_p0207b04║經，以一經容有多教故，又一教亦攝多經故。
X26n0516_p0207b05║△三、明教相攝。
X26n0516_p0207b06║五教與此經相攝者，謂已知五教徧布羣經，未悉此
X26n0516_p0207b07║經與彼何攝。今顯此義，略作三門：一、彼全攝此，此分
X26n0516_p0207b08║攝彼，即圓教也。謂彼圓教與眾典為洪源，攝羣經為
X26n0516_p0207b09║眷屬。然此經乃眾典羣經之數，彼既與此為洪源，此
X26n0516_p0207b10║又與彼為眷屬，以深必該淺，故彼圓教全攝此經也。
X26n0516_p0207b11║此分攝彼者，謂此不思議品云：諸王大眾聞說此經，
X26n0516_p0207b12║散華空中，成寶華座，十方諸佛大眾同坐，說此般若。
X26n0516_p0207b13║乃至散曼殊沙華空中，變成金剛寶城，有師子奮迅
X26n0516_p0207b14║王佛，共十方諸佛菩薩大眾，說此般若。匿王大眾見
X26n0516_p0207b15║此境界，乃云：願三世諸佛常說般若。至於釋迦，亦印
X26n0516_p0207b16║讚云：此經是諸佛菩薩母，不共功德神通生處，諸佛
X26n0516_p0207b17║同說。且釋迦為眾，又現一華入無量華，一佛土入無
X26n0516_p0207b18║量佛土，一剎塵佛土入無量剎塵佛土，一佛身入無
X26n0516_p0207b19║量眾生身。此一入多既爾，多復入一亦然。海入毛孔，
X26n0516_p0207b20║芥納須彌，染淨互現，小大遞彰，生佛依正，俱不思議。
X26n0516_p0207b21║佛現此變時，女轉男身，得通三昧，乃至恒沙菩薩現
X26n0516_p0207b22║身成佛。然觀此現華變座，十方諸佛同說般若，亦可
X26n0516_p0207b23║謂常恒妙說通方極唱也。又剎塵互入無礙，因果相
X26n0516_p0207b24║攝交參，但非法爾如然，以是佛力變現，故謂此經分
X26n0516_p0207c01║攝彼也。二、此分攝彼，彼不攝此，即小始也。謂此經始
X26n0516_p0207c02║終明二空真理，小教但明人空始終，雖譚二空未顯
X26n0516_p0207c03║勝義真際法性，以此深亦該淺，故謂此經分攝彼二。
X26n0516_p0207c04║又彼小教雖除我執未達法空，始明二空淘汰空有，
X26n0516_p0207c05║但逐機顯示，不同此經佛佛同說，見聞隨喜共證圓
X26n0516_p0207c06║伊，故彼小始不攝此經。三、彼此克體互相攝者，唯終
X26n0516_p0207c07║頓二教也。謂彼終教備明染淨因果，凡有心者定當
X26n0516_p0207c08║作佛。今經從凡至聖，以五忍位歷三賢十地等妙二
X26n0516_p0207c09║覺，斷障證真但發大心俱成佛果，如後菩薩奉持二
X26n0516_p0207c10║品十四忍位廣明行相，故與終教敵體相攝。又彼頓
X26n0516_p0207c11║教明一念不生即名為佛，今經修證因果俱要忘心，
X26n0516_p0207c12║頓證不涉言思，後每段經標徵釋結俱明此義，故亦
X26n0516_p0207c13║與頓必全攝也。
X26n0516_p0207c14║△三、釋諸宗對辯三：初、敘師承。
X26n0516_p0207c15║三、諸宗對辨者，古謂權實對辨，以其不離始終二教
X26n0516_p0207c16║言之。既前教攝已明權實，故此立為諸宗，然亦不濫
X26n0516_p0207c17║教攝也。盖教出自吾佛金口，以一經容有多教故；宗
X26n0516_p0207c18║出自祖師情尚，以一宗容有多經故。意取佛祖心心
X26n0516_p0207c19║相印，口口相傳，立為標準，楷定正義，庶不支岐於邪
X26n0516_p0207c20║小也。然大小乘各有所崇，今唯取始終二教，所宗尚
X26n0516_p0207c21║者有三：一、法性宗，始自賢首祖師宗，華嚴大經并法
X26n0516_p0207c22║華、涅槃所立，清涼、圭峰等皆宗承也。二、法相宗，三、破
X26n0516_p0207c23║相宗，此二宗出自西域那爛陀寺。同時有二大德：一、
X26n0516_p0207c24║戒賢論師，依解深密經立三時教，以法相大乘為了
X26n0516_p0208a01║義；二、智光論師，依般若等經立三時教，以無相大乘
X26n0516_p0208a02║為真了義。
X26n0516_p0208a03║△二、列三宗三：初、列法性。
X26n0516_p0208a04║一、唯一乘，以佛性唯一，故唯一乘。初小乘、次三乘為
X26n0516_p0208a05║不了，後唯一乘為了，如法華等經云云。二、唯一性，以
X26n0516_p0208a06║依法華、涅槃皆言一切眾生平等一性，是以趣寂聲
X26n0516_p0208a07║聞餘國作佛，闡提有佛性故。三、唯心真，以八種識心
X26n0516_p0208a08║通如來藏故。四、真如隨緣，以立八識繇真妄和合而
X26n0516_p0208a09║成，非一非異，故是真如隨緣成立。五、三性空有，即以
X26n0516_p0208a10║依他無性即是圓成。六、生佛不增減，以一理齊平，故
X26n0516_p0208a11║不增減。七、二諦空有，即以第一義空該通真妄，真非
X26n0516_p0208a12║俗外，即俗而真故。八、四相同時，以四相同時，體性即
X26n0516_p0208a13║滅。九、能所斷證，即以緣境斷惑不二，即二有能所斷，
X26n0516_p0208a14║二而不二，誰為內證？照惑無本，即是智體；照體無自，
X26n0516_p0208a15║即是證如。非智外如為智所證，非如外智能證於如。
X26n0516_p0208a16║十、佛身無為，以世出世智依如來藏，始本不二，有為
X26n0516_p0208a17║無為非一非異，故佛化身即常即法，不墮諸類，況於
X26n0516_p0208a18║報體？即體之智，非相所遷。
X26n0516_p0208a19║△二、列法相
X26n0516_p0208a20║一、三乘，以有五性，故乘立三：初小乘，次一乘，俱為不
X26n0516_p0208a21║了；後具三乘為了。如深密云云。二、五性，以依楞伽等
X26n0516_p0208a22║文，皆說五性。又謂法爾種子有、無永別，是故五性決
X26n0516_p0208a23║定不同。三、唯心妄，以言八識從惑、業生，依生滅識建
X26n0516_p0208a24║立生死及涅槃因。四、真如凝然，以謂八識既從業生，
X26n0516_p0208b01║故立真如常、恒、不變。五、三性空、有、離，以依他起性似
X26n0516_p0208b02║有不無，非即無性，真空圓成。說經空義，但約所執。此
X26n0516_p0208b03║明徧計是空，依、圓是有。六、生、佛不增、減，以三性、五性
X26n0516_p0208b04║不同，故說一分眾生決不成佛，名生、界不減。七、二諦
X26n0516_p0208b05║空、有、離，以謂真、俗二諦迢然不同，非斷非常，果生因
X26n0516_p0208b06║滅。八、四相前、後，以謂四相前、後，滅表後無。九、能、所斷、
X26n0516_p0208b07║證、離，以謂根、後緣境斷惑，義說雙觀，決定別照。以有
X26n0516_p0208b08║為智證無為理，義說不異，而實非一。十、佛身有為，以
X26n0516_p0208b09║言出世智依生滅識種，故四智心品為相所遷，佛果
X26n0516_p0208b10║報身有為無漏。以上性、相二宗，清涼於華嚴大疏略
X26n0516_p0208b11║會通云：若知二教，權、實二宗亦不相違，謂就機則三，
X26n0516_p0208b12║約法則一，新熏則五，本有、無二等。
X26n0516_p0208b13║△三、列破相
X26n0516_p0208b14║三、破相有五：一、無性，謂以諸法無性為真如；二、真智，
X26n0516_p0208b15║謂以能了無性者為智；三、二諦，謂以色等為俗諦，空
X26n0516_p0208b16║為真諦；四、三性空有，謂有是徧計，空謂圓成；五、佛德
X26n0516_p0208b17║空，謂雖說佛身，五求不得，得乃虗妄，無得乃真，離一
X26n0516_p0208b18║切相，名佛功德。清涼以法性對破相，亦有五對，謂：一、
X26n0516_p0208b19║本性性，以常住真心為真如；二、真知性，以一心真實
X26n0516_p0208b20║本自能知為知；三、三諦性，於前二諦加第一義諦，謂
X26n0516_p0208b21║一真心性，非空非有，能空能有；四、三性空有性，謂徧
X26n0516_p0208b22║計情有理無，依他相有性無，圓成情無理有，相無性
X26n0516_p0208b23║有；五、佛德有性，謂諸佛常樂我淨真實功德，身智通
X26n0516_p0208b24║光，一一無盡，性自本有，不假機緣。略辨此五，餘可例
X26n0516_p0208c01║知。清涼會通云：然得意者亦不相違，謂一切法既皆
X26n0516_p0208c02║是真心緣起，緣起無性還是真心，始不異本，如外無
X26n0516_p0208c03║智。餘諦性等，例之可明。問：古德以法性對法相十別，
X26n0516_p0208c04║對破相五別，皆二宗合之而列。今子以三宗各別列
X26n0516_p0208c05║者，何也？答：古德意以法性超於法相、破相二宗，合而
X26n0516_p0208c06║列之，以顯法性優勝，令眾依之修道悟入，以證無上
X26n0516_p0208c07║覺道。今意將此經旨趣，對彼三宗數量攝屬，故各別
X26n0516_p0208c08║開列已竟，後便用今經明相屬也。
X26n0516_p0208c09║△三、明宗相攝。
X26n0516_p0208c10║三相攝者，謂三宗義相，剖列皎然。未審此經與彼三
X26n0516_p0208c11║宗，云何攝屬？略立三門：一彼不攝此，即法相一宗。以
X26n0516_p0208c12║是此經觀照般若，從凡至聖，乃至極果，所破法相，遣
X26n0516_p0208c13║之又遣，無遣遣故。二此分攝彼，即破相宗。謂是此經
X26n0516_p0208c14║所破法相，所顯空故，般若部中多譚空故。然彼但明
X26n0516_p0208c15║人法單空，未明重空亦遣之空，縱至重空，亦遣未極，
X26n0516_p0208c16║於同真際，等法性，故名此經分攝彼也。三敵體攝屬
X26n0516_p0208c17║者，即法性一宗，彼此互相攝也。何則？云：變現十方佛
X26n0516_p0208c18║土，各現百億師子寶座，佛坐其上，廣說法要，乃至其
X26n0516_p0208c19║中諸佛，各各宣說一乘實相般若。此即法性一乘為
X26n0516_p0208c20║了義也。後云：自性清淨，即本覺性，即是諸佛一切智
X26n0516_p0208c21║智，繇此得為眾生之本。又云：一切眾生，此為覺性，如
X26n0516_p0208c22║是之義，徧於一經。此即法性一性義也。後云：一切諸
X26n0516_p0208c23║佛，於般若中生，或滅或化，而實無生滅化相。此即俗
X26n0516_p0208c24║而真，明不生滅之真心，隨緣不變也。又云：然諸有情，
X26n0516_p0209a01║於久遠劫，初剎那識，異於木石（此明真識），生得染淨，各自
X26n0516_p0209a02║能為無量無數染淨識（此即真妄和合而生藏識）。經初剎那不可
X26n0516_p0209a03║說劫，乃至金剛，終一剎那，有不可說不可說識，生諸
X26n0516_p0209a04║有情色心二法。既云初剎那識生無量識等，則知皆
X26n0516_p0209a05║明具分唯識，故即性宗真唯心義也。後云一切眾生
X26n0516_p0209a06║性無生滅（即真如也），繇諸法集幻化而有（即隨緣也），蘊處界相
X26n0516_p0209a07║無合無散，法同法性，寂然空故（即不變義）。以此真如法性
X26n0516_p0209a08║正隨緣時，即不變故，非法相凝然，即法性隨緣義也。
X26n0516_p0209a09║後云教化四生，并觀染淨諸法，不觀色相，不觀色如，
X26n0516_p0209a10║以諸法性即真空故，無來無去，無生無滅，同真際，等
X26n0516_p0209a11║法性，無二無別，猶如虗空。據此，則經明無性即空，空
X26n0516_p0209a12║即實性，更無二體，不同法相，但空徧計依他猶存，故
X26n0516_p0209a13║即法性依他無性，即是圓成義也。後云佛及眾生一
X26n0516_p0209a14║而無二，又云若欲諸法而得不動不生不滅，無相（增也）
X26n0516_p0209a15║無無相（減也），不應起見。何以故？以一切法皆如也，諸佛
X26n0516_p0209a16║法僧皆如也。據此，則諸法三寶皆如如佛，何有增減？
X26n0516_p0209a17║真性既等，說一切眾生一時成佛，不可以法性增減。
X26n0516_p0209a18║法性猶如虗空，不可移西添東，減東增西，即法性一
X26n0516_p0209a19║理齊平，生佛二界不增減義也。後二諦品中，廣明真
X26n0516_p0209a20║非俗外，即俗而真，斯則二而不二，不二而二，一二自
X26n0516_p0209a21║在，為真勝義諦。即此勝義，真妄皆空，不落斷常，寧容
X26n0516_p0209a22║空有？逈出言思，非獨妄有真空，真空妄有義，故即法
X26n0516_p0209a23║性第一勝義，該通真妄相即義也。後云：一切法等，即
X26n0516_p0209a24║生即滅，即有即無，剎那剎那，亦復如是。盖若得無念，
X26n0516_p0209b01║四相平等，了無前後，冥同真際，所謂法性融通。故使
X26n0516_p0209b02║相非相而交參，生不生以無礙，即法性四相同時，體
X26n0516_p0209b03║性即滅，為滅義也。後奉持一品，廣明緣境斷惑，內證
X26n0516_p0209b04║無相，即斷證而無斷證之義。葢以法界寂然，理智無
X26n0516_p0209b05║二，明與無明，其性平等，若存能所，非真見證。故今經
X26n0516_p0209b06║初地中，即謂初無相智，照勝義諦，一相平等，非相非
X26n0516_p0209b07║無相等。據此，豈存能所斷證乎？故即法性能所斷證
X26n0516_p0209b08║即義也。後云：觀身實相，觀佛亦然。無前際，無後際，無
X26n0516_p0209b09║中際擴充之，寂寥於萬化之域，顯德於重玄之門。此
X26n0516_p0209b10║則即常即法，佛身無為，不墮諸數，全同藏性，總是無
X26n0516_p0209b11║為，無復本始之始，豈同有為而有遷相？故即法性佛
X26n0516_p0209b12║身無為義也。如是義類，徧布一經，名同般若，義詮法
X26n0516_p0209b13║性，故知此經具攝法性十義無疑。夫三宗相對法性，
X26n0516_p0209b14║深於相破二宗。今經義既同於法性，則知此經亦分
X26n0516_p0209b15║攝彼二宗。今從勝邊作此判之，吾宗義學，洗心翫之，
X26n0516_p0209b16║勿謂傷乎臆斷也。
X26n0516_p0209b17║△四、釋分齊幽深二：初、明有境智二：初、引論觀總
X26n0516_p0209b18║標。
X26n0516_p0209b19║四、分齊幽深者，夫諸佛出興唯為一事，千經所演無
X26n0516_p0209b20║有餘乘，但以眾生根有大小、惑有厚薄、智有淺深、行
X26n0516_p0209b21║有遲速，吾佛循此機宜，所逗法義亦異。故西域、東夏
X26n0516_p0209b22║弘宗樹教，或順佛意、或順物機，義立大小偏圓、教分
X26n0516_p0209b23║權實頓漸，若不取類顯揚，難知法義天壤。今欲盡此
X26n0516_p0209b24║玄微，先援論觀為據。論乃馬鳴傳佛心印者所造，必
X26n0516_p0209c01║傳佛心；觀乃文殊化身宗華嚴所立，必是實智。用此
X26n0516_p0209c02║較呈，旨趣如空。合空一體，略作三門：一、引起信五重
X26n0516_p0209c03║為所觀理境；二、引法界三觀為能觀妙智；三、結成旨
X26n0516_p0209c04║趣幽玄。
X26n0516_p0209c05║△二、依標別釋三：初、引起信五重二：初、論經合辨。
X26n0516_p0209c06║今初，論中五重者，初、唯一心為本源。二、依一心開二
X26n0516_p0209c07║門：一、真如門，二、生滅門。三、依後門明二義：一者、覺義，
X26n0516_p0209c08║二者、不覺義。四、依後義生三細：一、業相，二、轉相，三、現
X26n0516_p0209c09║相。五、依最後生六麤：一、智相，即法執俱生。二、相續相，
X26n0516_p0209c10║即法執分別。三、執取相，即我執俱生。四、計名字相，即
X26n0516_p0209c11║我執分別。上四皆惑。五、起業相，六、業繫苦相。上二業
X26n0516_p0209c12║果也。然論五重義相，即前法性宗中十欵所具者。此
X26n0516_p0209c13║經旨趣，既俱含攝法性義中，不必又引經中文義合
X26n0516_p0209c14║辨。況觀佛菩薩行品，朗然一心，源真如門，乃至護國，
X26n0516_p0209c15║潛消七難，即五、六麤。不思議奉持品，皆明修斷證真，
X26n0516_p0209c16║非因因果，而因果交徹。離空離有，而空有疊彰。寄位
X26n0516_p0209c17║權化，階降勝進，玄同五重法義，始終妙契心源也。
X26n0516_p0209c18║△二、通釋妨難。
X26n0516_p0209c19║難云：般若為破相空宗，古德名言刊定，今子云何以
X26n0516_p0209c20║始教全具性宗十義，而又引論五重為分齊耶？答：空
X26n0516_p0209c21║宗始教，古就所詮立此名目，八部玄文皆同此攝。然
X26n0516_p0209c22║仁王一經名同般若，所詮義旨逈異餘經，故後文明
X26n0516_p0209c23║行修地位空有雙彰，染淨心境真妄無二，義理幽遠
X26n0516_p0209c24║全是性宗，故十義明詮非為過也。況論五重，古今弘
X26n0516_p0210a01║教皆為能量，今論與經義味無二，實謂幽玄也。
X26n0516_p0210a02║△二、引法界三觀二：初、標列科目。
X26n0516_p0210a03║二、引法界三觀為能觀妙智，明分同者二：初、據經明
X26n0516_p0210a04║同；二、再釋妨難。初中有三：一、攝歸真實；二、彰其無礙；
X26n0516_p0210a05║三、周徧含容。然此三者，即名唯法界，義通此經。故略
X26n0516_p0210a06║錄大疏，皆顯此中所詮法義，與彼若合符節也。問：法
X26n0516_p0210a07║界圓融，一切即入，理極深玄，不可思議。華嚴詮此，是
X26n0516_p0210a08║所相應。今經譚空，何云同耶？答：宗雖不齊，理實可會。
X26n0516_p0210a09║且彼既全攝此經，此何礙分同於彼？況今經一切皆
X26n0516_p0210a10║空，宛同法界初門，有無相成，符合理事無礙。佛現神
X26n0516_p0210a11║力，略開周徧含容，所謂分同，良在茲矣。其猶百川雖
X26n0516_p0210a12║小，水性全同滄溟；眾星縱廣，森列皆拱北辰。而謂今
X26n0516_p0210a13║經分同法界，非臆斷也。古云：以深為淺，則有謗法之
X26n0516_p0210a14║愆；以淺為深，則有扶理之德。誠哉言也！且圭峰引此
X26n0516_p0210a15║而釋觀門，豈有理殊而引之耶？
X26n0516_p0210a16║△二、依標別釋四：初、攝歸真實。
X26n0516_p0210a17║初中攝歸真實，即真空絕相觀，正如今經心境、真妄、
X26n0516_p0210a18║聖凡、因果、理事、染淨等法，一切皆空故。此有四門：一
X26n0516_p0210a19║會色歸空觀，有四義門。前三同言色不即空，以即空
X26n0516_p0210a20║故，釋義有異，皆為揀情。第四顯解云：色即是空，以無
X26n0516_p0210a21║性故。一色既爾，萬法皆然。今經云一切法空，不即頑
X26n0516_p0210a22║空斷空，即揀情也。以色心無體，即是真空，即顯解也。
X26n0516_p0210a23║既爾，揀情顯解，即同彼初門之旨。二明空即色觀，亦
X26n0516_p0210a24║有四門。前三揀情，準前言同釋別，但翻前云空不即
X26n0516_p0210b01║色，以即色故。第四顯解云：空即是色，以凡是真空，必
X26n0516_p0210b02║不異色故。後經云：世諦幻法，無名無相無義。又云：菩
X26n0516_p0210b03║薩住無分別，無彼此相，無自他相（空也），常行化他（即色也）。
X26n0516_p0210b04║此皆同彼二門之義。三空色無礙觀，謂色不盡而空
X26n0516_p0210b05║現空，即色而空不隱，空色一味，真俗平等。後文云：一
X26n0516_p0210b06║切諸法，即有即空。又云：以有情空，置涅槃空；以菩提
X26n0516_p0210b07║空，置有情空。皆同彼三門義也。四泯絕無寄觀，謂此
X26n0516_p0210b08║真空，不可言即色不即色，不可言即空不即空，乃至
X26n0516_p0210b09║云不可亦不可，此語亦不受，逈絕無寄言，解不及此。
X26n0516_p0210b10║即同今十八空義，遣之又遣，以至於無遣，重空更空，
X26n0516_p0210b11║不立一塵者也。妙哉般若，全同法界。然彼前二八門，
X26n0516_p0210b12║揀情顯解；第三門中，解終趣行；第四一門，繇前解成
X26n0516_p0210b13║行，行起解絕。今經空諸一切，亦在揀情破妄，顯妙明
X26n0516_p0210b14║真，以成密多之行。此行成時，孰可思議者哉？
X26n0516_p0210b15║△二、彰其無礙。
X26n0516_p0210b16║第二、彰其無礙者，即彼理事無礙觀也。以約理事色
X26n0516_p0210b17║空相望明義。彼有五對十門：一、相徧對，即事理相徧
X26n0516_p0210b18║二門：一、謂理不異事，能徧事中。故今經一切同空，諸
X26n0516_p0210b19║法皆如，既空既如，理徧事矣。二、謂事無別體，還如理
X26n0516_p0210b20║徧。故今經以一空門即空一切，以一有門即有一切，
X26n0516_p0210b21║即同性宗一性義也。二、相作對，即事理相成二門：一、
X26n0516_p0210b22║謂以有空義故，一切法得成，如攬一水，方成萬波。故
X26n0516_p0210b23║今經明諸佛生化，皆依般若，若離真心，無別有體，此
X26n0516_p0210b24║即性宗具分唯識、真如隨緣兩義。二、謂以事相虗，能
X26n0516_p0210c01║顯實理。故今經法法皆空，全彰自性，了達不二，直入
X26n0516_p0210c02║勝義，此即性宗依他無性，即是圓成也。三、相害對，即
X26n0516_p0210c03║事理相違二門：一、謂理既全理，則事相皆盡。故今經
X26n0516_p0210c04║明了知一二，即勝義諦離般若外，非如實相，即性宗
X26n0516_p0210c05║生佛二界不增減無相平等義也。二、謂隨緣成事，動
X26n0516_p0210c06║顯靜隱。故今經明取著一二，即世俗事未成佛時，菩
X26n0516_p0210c07║提為煩惱故等。四、相即對即。理事相即二門：一謂事
X26n0516_p0210c08║必理故，舉體即事。例如空即是色，方隱真空。故今經
X26n0516_p0210c09║以諸有為法，因緣幻有，染著虗妄，便為相縛。二謂因
X26n0516_p0210c10║緣無性，全體即真。如金與器，器全是金。今經明文字
X26n0516_p0210c11║章句，即是真如，非一切相，如實觀身。然此理事相即
X26n0516_p0210c12║二門，盖顯如來藏與阿賴耶，非一非異，即理即事，非
X26n0516_p0210c13║斷非常，起滅同時，斷證亡相，皆是相即二門之義趣
X26n0516_p0210c14║也。五、相非對即。理事相非二門：一謂即妄之真，是真
X26n0516_p0210c15║非妄。如即波之水，是水非波。今經明諸法空處，真照
X26n0516_p0210c16║朗然。妙智明時，妄計撇爾。二謂即真之妄，是妄非真。
X26n0516_p0210c17║如即濕之動，是動非濕。故幻法無實，依真有相。妄惑
X26n0516_p0210c18║雖空，徧計成有。然此通前二門，即攝性宗有為無為，
X26n0516_p0210c19║不一不二之旨，了無餘蘊。上之十門，同一緣起，故云
X26n0516_p0210c20║無礙。若理望事，有成壞即離之四。若事望理，有隱顯
X26n0516_p0210c21║一異之殊。逆順自在，同時頓起，無障無礙。今經色空
X26n0516_p0210c22║相望，當知亦爾。深思令觀，明現
X26n0516_p0210c23║△三、周徧含融。
X26n0516_p0210c24║第三、周徧含融觀，即事事無礙明義也。盖理既具普
X26n0516_p0211a01║徧、廣容二義，融於諸事，故諸事稱理，皆能周徧含容。
X26n0516_p0211a02║然有眾多義門，皆依此二義而立，故古德立十玄門。
X26n0516_p0211a03║今依彼門名，廣演此經，分同彼義：一者、謂非空此法，
X26n0516_p0211a04║不空彼法；亦非空一，不空多法。以正空一法時，即空
X26n0516_p0211a05║一切法故；正空染法時，即空淨法故。般若圓明，真照
X26n0516_p0211a06║無際，同時俱空，非有前後故。後經十八空中，內空之
X26n0516_p0211a07║般若即空十七空門，十七空之般若即還空內空。不
X26n0516_p0211a08║思議品明一華入無量華，無量華入一華，俱明此義。
X26n0516_p0211a09║空既如此，諸法亦然。此分同同時，具足相應門。二者、
X26n0516_p0211a10║謂大空法界事理，細空剎那生滅。即空法界之般若，
X26n0516_p0211a11║能空剎那，廣而能狹；即空剎那之真觀，能空法界，狹
X26n0516_p0211a12║而能廣。空法界時，即空剎那之能、所，盡入法界空中，
X26n0516_p0211a13║而法界非廣；空剎那時，即空法界之能、所，盡入剎那
X26n0516_p0211a14║空中，而剎那非狹。以分即無分，無分即分故。下文明
X26n0516_p0211a15║大海入一毛孔，須彌入一芥中。狹既容廣，廣即容狹。
X26n0516_p0211a16║此分同廣狹，自在無礙門。三者、謂即此剎那空舒已，
X26n0516_p0211a17║遍入一切法空中，即攝一切法空，令入剎那空內。舒
X26n0516_p0211a18║攝同時，一、多鎔融。彼觀有攝入四句，謂一入一切，一
X26n0516_p0211a19║入一，一切入一切，一切入一。互攝亦然。下文明一佛
X26n0516_p0211a20║土入無量佛土，無量佛土入一佛土等，俱明此義，以
X26n0516_p0211a21║容方入故。此分同一多相容不同門。四者、謂空是即
X26n0516_p0211a22║有之空，有是即空之有，遂明即空即有，即俗即真。然
X26n0516_p0211a23║此勝義真空，廢己同他，空即是色，舉體全為一切諸
X26n0516_p0211a24║法，攝他同己，令彼萬法總成一味。勝義真空，一多相
X26n0516_p0211b01║即，溥容無礙。後云：一塵剎土入無量塵剎土，無量塵
X26n0516_p0211b02║剎土入一塵剎土。上句舉一體全即無量，下句攝廣
X26n0516_p0211b03║多還入一中。此分同諸法相即自在門。五者、謂繇法
X26n0516_p0211b04║等集故，一切皆有，則妄顯真隱；繇般若空故，一切皆
X26n0516_p0211b05║空，即理顯事隱。隱顯顯隱，同時無礙。如初八日之月，
X26n0516_p0211b06║隱顯同時。後云：未成佛時，以菩提為煩惱，則真隱妄
X26n0516_p0211b07║顯；已成佛時，以煩惱為菩提，則染隱淨顯。又云：了知
X26n0516_p0211b08║一二，即勝義諦；取著一二，即世俗諦。互相隱顯，亦如
X26n0516_p0211b09║上說。此分同秘密隱顯俱成門。六者、謂此勝義真空，
X26n0516_p0211b10║妄立一切法空，一切法空炳現一真空內，如琉璃瓶
X26n0516_p0211b11║盛多芥子，能含所含，一多不壞。後文云：無量入一，一
X26n0516_p0211b12║入無量，一佛身入無量眾生身，無量眾生身入一佛
X26n0516_p0211b13║身。此分同微細相容妄立門。七者、謂即此真空正智，
X26n0516_p0211b14║照一切諸法時，所空既已無盡，能空亦俱無窮，種類
X26n0516_p0211b15║出生，空而復空，重重影明，層層互顯。後云：佛身不可
X26n0516_p0211b16║思議，眾生身不可思議，乃至云：世界不可思議等。此
X26n0516_p0211b17║分同因陀羅網境界門。八者、謂觀諸法時，即觀真空，
X26n0516_p0211b18║如觀波即水，達器是金，非離有法，別有空相。托法明
X26n0516_p0211b19║空，無生自現，同彼華表其因，城表涅槃等義。下文即
X26n0516_p0211b20║文字而明般若，即生而明無生等，俱是此義。此分同
X26n0516_p0211b21║托事顯法生解門。九者、謂真空既遍一法，亦即徧一
X26n0516_p0211b22║切法時，三世各三，攝為一念，不住三際，無去來今，一
X26n0516_p0211b23║念亦無，唯是真際。後云諸法相續，念念不住，剎那剎
X26n0516_p0211b24║那，非一非異等，俱明此義。況時無別體，依法而成，此
X26n0516_p0211c01║同十世隔法異成門。十者、般若為一切佛母，故諸佛
X26n0516_p0211c02║同證同說；五忍是菩薩行本，故行行不即不離。是則
X26n0516_p0211c03║人不分於因果，普皆修說；法無間於一多，咸稱始本。
X26n0516_p0211c04║故後明變現十方淨土，而現百億師子座，佛坐其上，
X26n0516_p0211c05║廣說法要。一一座前，各現一華，是百億華，眾寶嚴飭。
X26n0516_p0211c06║於諸華上，一一復有無量化佛，無量菩薩，乃至其中
X26n0516_p0211c07║諸佛，各各宣說般若波羅蜜多，展轉流遍十方恒沙
X26n0516_p0211c08║諸佛國土等。又云：是時十億同名虗空藏菩薩，與無
X26n0516_p0211c09║量無數諸來大眾，歡喜踴躍，承佛威神，普見十方恒
X26n0516_p0211c10║沙諸佛，各於道場，說十四忍，與我世尊所說無異。故
X26n0516_p0211c11║知法義深玄，必攝眷屬隨主，是故十方此界，各不相
X26n0516_p0211c12║見，主伴伴主，圓明具德。此分同彼主伴圓明具德門。
X26n0516_p0211c13║△四、結成深玄。
X26n0516_p0211c14║上之十義，盖顯不共般若與法界同途，故慧明徧照，
X26n0516_p0211c15║一空俱空，真性融通，空無前後，廣狹一多，即入隱顯，
X26n0516_p0211c16║微細難思，顯法生解，諸法清淨，片念具足，無非一性
X26n0516_p0211c17║徧彰，通因果而一致，諸佛同說，齊理智而一源，良以
X26n0516_p0211c18║此經實難思之幽關，般若之堂奧也。
X26n0516_p0211c19║△三、再釋妨難。
X26n0516_p0211c20║再釋妨難者。問：般若、法界，旨趣天淵。今經詮理分齊，
X26n0516_p0211c21║必同彼法界者，何耶？答：交徹融攝曰法界，寂照常一
X26n0516_p0211c22║曰般若。是雖二名，實則一體。故裴公云：是眾生之本
X26n0516_p0211c23║源，故曰心地；是諸佛之所得，故曰菩提。乃至統眾德
X26n0516_p0211c24║而大備，爍羣昏而獨照，故曰圓覺。其實皆一法也。據
X26n0516_p0212a01║此，則法界、般若，何非同哉？應知法界之理，圓徧無礙，
X26n0516_p0212a02║皆繇性空；般若之照，真空一如，本因性徧。二義相成，
X26n0516_p0212a03║方為極理。若法性不空，圓理何顯？真界未徧，智照難
X26n0516_p0212a04║空。故此所說，義實通彼。況後不思議品，一眾獻華，顯
X26n0516_p0212a05║妙難思。吾佛變理，直示法界真境。是知一部仁王，名
X26n0516_p0212a06║唱空宗，義含法性交徹，實同法界性融也。不然，何前
X26n0516_p0212a07║說方竟，後說未張，而遽變現法界如斯哉？且此經明
X26n0516_p0212a08║萬法不空，同彼諸天偈讚；五位依忍，類彼諸聖行門。
X26n0516_p0212a09║弘護因果，似托法進修之章；引證古今，有勸樂生信
X26n0516_p0212a10║之義。寄位行化，假權克修。合加行於回向，明十忍於
X26n0516_p0212a11║等覺。十度真明，二諦雙顯。總其位位斷證，括乎行行
X26n0516_p0212a12║權實。乍觀則或廣或略，詳參則同理同事。況護國一
X26n0516_p0212a13║品，明般若之玄功叵測；奉持一品，顯般若之真修深
X26n0516_p0212a14║廣。前曰分同，有在斯乎？若株守文言，膠柱義旨，非承
X26n0516_p0212a15║言會宗，通方之見矣。
X26n0516_p0212a16║△二、明離境智。
X26n0516_p0212a17║後明離者，夫性海清涼，四面可入；苦實相火聚，萬方
X26n0516_p0212a18║難登。故大經八十餘科，總皆清淨；一十八空，諸所寂
X26n0516_p0212a19║滅。凡以淵澄妙體，一法叵得；虗玄奧域，眾滓俱盡。故
X26n0516_p0212a20║知今經明義，貼體同茲。是以世出世間，空空絕跡；淨
X26n0516_p0212a21║非淨界，幻幻非真。即涅槃菩提，等是空花；真如法界，
X26n0516_p0212a22║一皆水月。全彰般若之真光，直示性空之妙體。如是
X26n0516_p0212a23║觀時，此為正觀；若他觀者，即名邪觀。
X26n0516_p0212a24║△五、釋教所被機二：初、牒章總標。
X26n0516_p0212b01║第五、教所被機者，謂佛說一切法，為度一切心，若無
X26n0516_p0212b02║一切心，何用一切法？是知教因被機而設，離機則教
X26n0516_p0212b03║無所施，故前宗教既明，今當辨機也。然機有種種，總
X26n0516_p0212b04║明十類，於中先揀後收。
X26n0516_p0212b05║△二、依標別釋三：初、約揀非器。
X26n0516_p0212b06║初中有五：一、取著非器。故觀空品云：見境、見智、見說、
X26n0516_p0212b07║見受，即非聖見，是愚夫見。二、倒想非器。謂觀法如幻，
X26n0516_p0212b08║是真實觀；妄求一異，即是徧計。後文云：若著名相，分
X26n0516_p0212b09║別諸法六趣、四生、三乘行相，即是不見諸法實性。三、
X26n0516_p0212b10║邪執非器。謂有即空有，空即有空，有空無二，中道理
X26n0516_p0212b11║彰。然執空則斷，執有則常，二邊之見，是外道攝。故後
X26n0516_p0212b12║文云：若他觀者，名為邪觀。既云邪觀，非外而何？上三
X26n0516_p0212b13║皆是迷情妄計，不達真空，故是非器。四、二乘非器。今
X26n0516_p0212b14║經純明甚深般若真空一如二護之旨，皆為兩利雙
X26n0516_p0212b15║修，觀有如幻，權實並顯，了空無依。一經前後皆言菩
X26n0516_p0212b16║薩，不明二乘，知非是器。五、權教非器。謂忘失大心，業
X26n0516_p0212b17║皆魔攝；止修事行，慧豈到岸？此是守權，非為真實。豈
X26n0516_p0212b18║同今經五位修行，全依法忍十度建立，總云波羅？此
X26n0516_p0212b19║上二種，皆為擔麻棄金，認化城而作寶所；執礫為珠，
X26n0516_p0212b20║觀爝火而翳日城。同前三類，故並揀之，以為非器。
X26n0516_p0212b21║△二、普收是器
X26n0516_p0212b22║後普收有五：一、淨信是器，謂是般若向上機故。故觀
X26n0516_p0212b23║空品云：若人於恒沙三千大千世界滿中七寶以用
X26n0516_p0212b24║布施，還令大千眾生得阿羅漢，不如有人於此經中
X26n0516_p0212c01║乃至起於一念淨信，何況有人能受持讀誦解一句
X26n0516_p0212c02║者。盖文字性離即是般若，故淨信一念即是般若正
X26n0516_p0212c03║為之機。二、依真是器，謂智照澄明，觀空不滯，事修雖
X26n0516_p0212c04║別，一理齊平，如說而行，依真建立，總所作為，毫不著
X26n0516_p0212c05║相。故後文云：行斯道者，如虗空故。又云：法相如是，有
X26n0516_p0212c06║所得心、無所得心皆不可得。乃至云：菩薩所修諸行
X26n0516_p0212c07║而於中行。又云：若菩薩不著文字，不離文字，無文字
X26n0516_p0212c08║相，非無文字，能如是修，不見修相，是則名為修文字
X26n0516_p0212c09║者，而能得於般若真性。此亦般若正為之機。三、奉持
X26n0516_p0212c10║是器，謂法貴流通，方曰普皆饒益，依教奉行，故知真
X26n0516_p0212c11║為法器。是以佛云：此經是諸佛母，諸佛同說，能多利
X26n0516_p0212c12║益，是故汝等應當受持。奉持一品廣明斯義，如文云：
X26n0516_p0212c13║從初伏忍至金剛定，如法修行十三觀門，皆為法師
X26n0516_p0212c14║依持建立，汝等大眾應當如佛而供養等。據此即是
X26n0516_p0212c15║正所為機。四、護法是器，謂因果二法皆明真空，一著
X26n0516_p0212c16║相見，難成內護。故觀如來品、菩薩行品一一結云：菩
X26n0516_p0212c17║薩護果護因，為若此也。五、護國是器，謂題稱護國，名
X26n0516_p0212c18║不虗設，依此修行，法利無邊。故後廣顯般若錫福神
X26n0516_p0212c19║功，引古證今，事非唐蠲。且佛囑諸王常修，未來亦應
X26n0516_p0212c20║修學。如上二種，亦是正所為機。
X26n0516_p0212c21║△三、結前成種。
X26n0516_p0212c22║然上五種法器，依理修行，正是所為。若約揀收通攝，
X26n0516_p0212c23║則前五非器，亦不棄撝。故取著之執，從迷是起。顛倒
X26n0516_p0212c24║之妄，繇心所生。是雖凡夫，悉見佛性。儻結善種，自生
X26n0516_p0213a01║信心。此之二種，即是遠為。又邪外違真，謬生計執。一
X26n0516_p0213a02║蒙淨熏，始覺決生。縱經多劫，亦可歸正。此之一種，亦
X26n0516_p0213a03║是遠為。經明深慧，非止人空。二利齊修，悲智雙運。此
X26n0516_p0213a04║彼岸之行，二乘沈空滯寂，寧不緣熟開心，回小向大
X26n0516_p0213a05║耶？故屬兼為。權教菩薩，事行違真。緣了因發，正性自
X26n0516_p0213a06║顯。同入佛乘，無二別故。此乃引權入實，所謂引為者
X26n0516_p0213a07║也。若夫寄位修法，應物現形。普示淨業，為化眾生。此
X26n0516_p0213a08║經則攝權為一種之機矣。故知前五，約揀則成瓦礫
X26n0516_p0213a09║荊棘，約收則為白玉黃金。亦在四為之中。要之生信
X26n0516_p0213a10║依行，見聞隨喜。但除妄想，無不佛心。何非所為之機？
X26n0516_p0213a11║問：信等五根，是器可爾。取著等五，何亦名器？答：華嚴
X26n0516_p0213a12║大疏云：法性圓融，感應交徹。無有一法，而非所被。據
X26n0516_p0213a13║此，則無情亦在所被。取著等五，皆有情耳。何非器耶？
X26n0516_p0213a14║況色性智性，本無二體。無有情外，有非情也。此理深
X26n0516_p0213a15║玄，正是不共般若。凡吾遊心教海者，必審諦思之可
X26n0516_p0213a16║也。
X26n0516_p0213a17║△六、釋總辯教體三：初、列數類簡。
X26n0516_p0213a18║第六、總辯教體者，謂般若實相，寂照難思。括論教體，
X26n0516_p0213a19║略明五種：一、聲名句文體，二、通攝所詮體，三、諸法徧
X26n0516_p0213a20║空體，四、會相歸性體，五、理智無礙體。五中，前二通小，
X26n0516_p0213a21║後三唯大。又前二通諸教，後三唯性宗。又前二唯體，
X26n0516_p0213a22║後三亦體亦性。就前二中，大小乘宗通用四法為體。
X26n0516_p0213a23║然大小乘各有三說，如華嚴大疏廣引經論所明，今
X26n0516_p0213a24║略意引之。
X26n0516_p0213b01║△二、依數牒釋五：初、釋聲名句文體。
X26n0516_p0213b02║初中，先開後合。開謂假實，攝假從實，以聲為體，無別
X26n0516_p0213b03║名句等故。深密謂言音有三，明以聲為教體。雜集謂
X26n0516_p0213b04║成所引，聲謂諸聖說。若以體從用，即名等為體，以能
X26n0516_p0213b05║詮諸法自性差別二所依故。唯識破經部云：若名句
X26n0516_p0213b06║文不異聲者，法詞無礙，境應無別。然此三離聲，雖無
X26n0516_p0213b07║別體，而假實異，亦不即聲。後合者，然上二義，單明俱
X26n0516_p0213b08║執一邊，故須合取四法為體，符淨名、地論之言，融前
X26n0516_p0213b09║二說，教理無違。如清涼聖師，雙取四法，不偏假實，端
X26n0516_p0213b10║有定量，萬古難移。故彼文云：良以音聲一種，正就佛
X26n0516_p0213b11║說，容為教體，流傳後代，書之竹帛，曾何有聲？豈無教
X26n0516_p0213b12║體？至哉言也！後云：此般若密，多文字章句，百千萬億
X26n0516_p0213b13║諸佛而共同說。則諸佛同說，合取為體，甚為允當。然
X26n0516_p0213b14║此四法，大小乘雖通，理亦隨宗，有異今經，則文字性
X26n0516_p0213b15║空，即是般若，故四皆即假而真也。
X26n0516_p0213b16║△二、釋通攝所詮體。
X26n0516_p0213b17║二、通攝所詮體者，謂前義尅取能詮，故無所說。今明
X26n0516_p0213b18║能所不離，教義相成，為契經體，方顯真教。故華嚴云：
X26n0516_p0213b19║文隨於義，義隨於文。瑜伽云：契經體有二：一、文；二、義。
X26n0516_p0213b20║故知不取所詮，不成教體。如後文明文字、實相、觀照
X26n0516_p0213b21║三種般若者，此也。
X26n0516_p0213b22║△三、釋諸法徧空體。
X26n0516_p0213b23║三、諸法徧空體者，謂實相真體，諸法全彰，離法明空，
X26n0516_p0213b24║如撥波求水。故一切法體，乃為真體。若百草皆春，真
X26n0516_p0213c01║觀則頭頭呈露，慧照則在在昭揚。瓦礫荊棘，無非般
X26n0516_p0213c02║若；花樹月沼，同一真如。後謂諸法自性本真，正觀法
X26n0516_p0213c03║時，空性常顯。今依此義，以為教體。然光明香飯，語默
X26n0516_p0213c04║瞬息，皆為教體。況法空遍照，何法而非教體也耶？
X26n0516_p0213c05║△四、釋會相歸性體。
X26n0516_p0213c06║四、會相歸性體者，謂如來言教，皆順於如，是故虗相
X26n0516_p0213c07║本空，真體本現。以一切教法，從緣無性，即是真如，故
X26n0516_p0213c08║為教體。後云文字者，謂契經應頌，乃至希有論議，所
X26n0516_p0213c09║有宣說，音聲語言，文子章句，一切皆如，無非實相。然
X26n0516_p0213c10║若順明教之生起，如梁攝論第十卷云：真如於一一
X26n0516_p0213c11║切法最勝因，從真如起無分別智，繇此流出後得續
X26n0516_p0213c12║生大悲，因此如來安立教法，救度眾生，說大乘十二
X26n0516_p0213c13║部經。此法是大悲所流，一切法中最勝等。若逆推之，
X26n0516_p0213c14║此之教法，從後得智，此智繇根本智生。又此根本，繇
X26n0516_p0213c15║冥證真如，故今教體，以真如最勝而為根本。今從此
X26n0516_p0213c16║義，攝末歸本，以教即如，故名會相歸性。
X26n0516_p0213c17║△五、釋理智無礙體。
X26n0516_p0213c18║五、理智無礙體者，謂般若一法，約能所別。實相即理，
X26n0516_p0213c19║觀照即智。智即理，故觀照而實相全彰。理即智，故實
X26n0516_p0213c20║相而觀照本有。故以理智無礙之般若，觀心境平等
X26n0516_p0213c21║之性空。況能說之佛，既理智相應，湛然清淨。故所詮
X26n0516_p0213c22║之義，亦如智無礙，能所全空。即以此義，不一不二，而
X26n0516_p0213c23║為教體。如大疏云：一切教法，舉體即空，不礙十二分
X26n0516_p0213c24║教，事相宛然。雖真如舉體為一切法，不礙一味平等，
X26n0516_p0214a01║寂爾昭彰。如後文所明。
X26n0516_p0214a02║△三、結屬今經。
X26n0516_p0214a03║以上五門，皆是此經教體。然一切皆如今經明言，則
X26n0516_p0214a04║知一切法無非教體，亦一切空處無非教體也。
X26n0516_p0214a05║△七、釋明經宗趣二：初、敘義總標。
X26n0516_p0214a06║第七、明經宗趣者，大疏謂：語之所尚曰宗，宗之所歸
X26n0516_p0214a07║曰趣。於中總論佛教因緣為宗。若詳明者，而有通、別
X26n0516_p0214a08║二義。
X26n0516_p0214a09║△二、依標牒釋二：初、通明諸宗。
X26n0516_p0214a10║初通明諸宗者，一切諸經各自有宗，如華嚴宗法界、
X26n0516_p0214a11║法華宗一乘、淨名宗不思議、涅槃宗佛性等。故清涼
X26n0516_p0214a12║祖師總收一代時教以為十宗，謂第一我法俱有宗，
X26n0516_p0214a13║攝小乘二十部中五部之義，謂犢子部、法上部、賢胄
X26n0516_p0214a14║部、正量部、密林山部，亦取經部根本一分之義。二法
X26n0516_p0214a15║有我無宗，攝三部全，謂一切有部、雪山部、多聞部，更
X26n0516_p0214a16║兼化地部末計一分之義。三法無去來宗，攝七部全，
X26n0516_p0214a17║謂大眾部、鷄胤部、制多山部、西山住部、北山住部、法
X26n0516_p0214a18║藏部、飲光部，兼取化地部一分之義。四現通假實宗，
X26n0516_p0214a19║攝說假部全，兼末經部一分之義。以上四宗唯為小
X26n0516_p0214a20║乘。五俗妄真實宗，即說出世部。六諸法但名宗，即一
X26n0516_p0214a21║說部。此二通大小乘。七三性空有宗，即大乘法相師
X26n0516_p0214a22║所立應理圓實宗（彼在第八）。八真空絕相宗，即大乘法相
X26n0516_p0214a23║師所立勝義俱空宗（彼名第七）。此二唯大。然大乘法師依
X26n0516_p0214a24║深密三時，初四阿含言有，第二八部般若言空，第三
X26n0516_p0214b01║深密明不空不有中道之教，故先性後相。今言性宗，
X26n0516_p0214b02║故空宗居八，相宗居七耳。九空有無礙宗，即攝一切
X26n0516_p0214b03║終教。十圓融具德宗，即攝華嚴圓教。然此十宗，一宗
X26n0516_p0214b04║容有多經，隨何經中皆此宗故。若局判一經，則抑諸
X26n0516_p0214b05║大乘教也。
X26n0516_p0214b06║△二、別明此經四：初、約理智為宗趣。
X26n0516_p0214b07║二明別宗者，即是此經宗趣也。謂以實相觀照不一
X26n0516_p0214b08║不二以為經宗，或唯實相或唯觀照者，並未允當。且
X26n0516_p0214b09║此經所詮一一離相，豈唯觀照？又教化眾生不住一
X26n0516_p0214b10║相，豈唯實相？故今雙取為宗，以即理之智二護甚深
X26n0516_p0214b11║到岸，以即智之理萬法無相皆空，六度萬行五忍諸
X26n0516_p0214b12║位一一皆不離此。若離實相難忘分別，便成取相住
X26n0516_p0214b13║著即墮有漏；若昧觀照則闕於智用，便滯偏空有餘
X26n0516_p0214b14║同於二乘。故須理智不即不離，方契般若中道之旨。
X26n0516_p0214b15║起信止觀合說，法華定慧雙修，華嚴明權實二法大
X26n0516_p0214b16║心依賴，涅槃明定慧不等不見佛性，無明邪見自此
X26n0516_p0214b17║而生，皆明此義。
X26n0516_p0214b18║△約五對為宗趣。
X26n0516_p0214b19║若就台宗釋題，五重玄義為宗趣者，則以妙慧為體，
X26n0516_p0214b20║到彼岸為用，顯明內外二護為宗，尋宗令趨妙慧實
X26n0516_p0214b21║體故。於中分出五義相對，互為宗趣：一、教義；二、體用；
X26n0516_p0214b22║三、理智；四、因果；五、人法。初、舉教為宗，顯義為趣；以義
X26n0516_p0214b23║為宗，達教為趣，以知義深則教勝故。二、舉般若之體
X26n0516_p0214b24║意，顯波羅蜜之用故；舉波羅蜜之用意，顯般若之體
X26n0516_p0214c01║故。三、舉理，欲顯實相之觀照故；舉智，欲明觀照之實
X26n0516_p0214c02║相故。四、護果不住意，如理修因故；護因如幻，欲克證
X26n0516_p0214c03║妙果故。五、舉仁王護國，顯般若能護之法故；舉般若
X26n0516_p0214c04║法體，明仁王護國之本故。一經始終，不離此五。若五
X26n0516_p0214c05║對別明，是宗之趨；若五對相即，是宗即趣。如此五對，
X26n0516_p0214c06║不即不離，是名般若妙宗趣也。
X26n0516_p0214c07║△三、約十義為宗趣。
X26n0516_p0214c08║然此亦有十義五對，為此經宗趣。謂一、般若境有二：
X26n0516_p0214c09║一、性住般若，貫通凡聖，為所信境；二、至得般若，唯局
X26n0516_p0214c10║佛位，是所證境。二、般若心，此亦二義：一、實相心，正念
X26n0516_p0214c11║萬法本空故；二、觀照心，幻修諸行悲願故。三、般若行，
X26n0516_p0214c12║亦有二義：一、差別行，諸度斷證不一故；二、平等行，真
X26n0516_p0214c13║修俱到彼岸故。四、般若位，此亦二義：一、權現位，寄王
X26n0516_p0214c14║比證差別故；二、實證位，依真如智平等故。五、般若果，
X26n0516_p0214c15║此亦有二：一、始覺果，而今修生故；二、本覺果，本來具
X26n0516_p0214c16║足故。此上五對，皆初句為宗，次句為趨。如云：信境為
X26n0516_p0214c17║宗，證境為趨等。五義鎔融，則心、境、行、位、果，舉一全收。
X26n0516_p0214c18║如云：境即全果之境，果即全境之果，心為即行之心，
X26n0516_p0214c19║行為即心之行，乃至位為即果之位，果為即位之果，
X26n0516_p0214c20║體用一如，行證雙泯，千逕九逵，不離般若。故此十義，
X26n0516_p0214c21║乃今宗趣。
X26n0516_p0214c22║△四、約心觀為宗趣。
X26n0516_p0214c23║若會歸心觀，則此經宗趨，即照而遮，宗趨泯然。即遮
X26n0516_p0214c24║而照，宗趨廓爾。雙遮則遮前照遮，離即離非。雙照則
X26n0516_p0215a01║照前遮照，是即非即。圓明一觀，言亡理絕。方契般若
X26n0516_p0215a02║之真宗，能證般若之玄趨矣。
X26n0516_p0215a03║△八、釋會通地位二：初、敘義分科。
X26n0516_p0215a04║第八、會通地位者，周易云：聖人之大寶曰位。意謂聖
X26n0516_p0215a05║人處此而弘道優裕，非位則雖全道德而無有用，則
X26n0516_p0215a06║非所寶矣。故清涼云：若無此位，行無成故。然一切菩
X26n0516_p0215a07║薩修淺深之因行，證滿分之果位。修證從人，真似殊
X26n0516_p0215a08║分；位次依法，賢聖兩異。於中先明諸教不一，後明證
X26n0516_p0215a09║真無二。
X26n0516_p0215a10║△二、依科別釋三：初、引諸教不一五：初、引始教二：
X26n0516_p0215a11║初、正引位次四：初、引唯識。
X26n0516_p0215a12║唯識論云：具大乘二種性者，略於五位漸次悟入：一、
X26n0516_p0215a13║本性住種性，謂無始來依附本識，法爾所得無漏法
X26n0516_p0215a14║因；二、習所成種性，謂聞法界等流法已，聞所成等熏
X26n0516_p0215a15║習所成。要具此二大乘種性，方能漸次悟入唯識：一、
X26n0516_p0215a16║資糧位，謂修大乘順解脫分；二、加行位，謂修大乘順
X26n0516_p0215a17║决擇分；三、通達位，謂諸菩薩所住見道；四、修習位，謂
X26n0516_p0215a18║諸菩薩所住修道；五、究竟位，謂住無上正等菩提。云
X26n0516_p0215a19║何漸次悟入唯識？謂諸菩薩於識性相資糧位中，能
X26n0516_p0215a20║深信解；在加行位，能漸伏除所取能取，引發真見；在
X26n0516_p0215a21║通達位，如實通達；修習位中，如所見理數數修習，伏
X26n0516_p0215a22║斷除障；至究竟位，出障圓明，能盡未來化諸有情，後
X26n0516_p0215a23║令悟入唯識性相。
X26n0516_p0215a24║△二、引瓔珞。
X26n0516_p0215b01║瓔珞經中以六種性攝一切位：一、習種性，攝十信、十
X26n0516_p0215b02║住；二、性種性，攝十行；三、道種性，攝十向；四、聖種性，攝
X26n0516_p0215b03║十地；五、等覺種性；六、妙覺種性，即如次攝等、妙二位。
X26n0516_p0215b04║大品中以此六性約二義簡：一、約心觀，謂初性從假
X26n0516_p0215b05║入空，二性從定入假，三性觀修中道，後三性俱證中
X26n0516_p0215b06║道實相。二、約寄位，謂初性銅鐵，二性銀寶，三性金寶，
X26n0516_p0215b07║四性琉璃寶，五性摩尼寶，六性水晶寶輪，如大品經
X26n0516_p0215b08║中廣明義相。
X26n0516_p0215b09║△三、引地持
X26n0516_p0215b10║地持經中以七地位攝一切地，謂一種性地攝信住，
X26n0516_p0215b11║二解行地攝行向，三淨心地攝初地，四行迹地攝二
X26n0516_p0215b12║地至七地，五决定地攝九八兩地，六決定行地攝十
X26n0516_p0215b13║地，七畢竟地攝等妙二覺。於中前六地唯菩薩地，第
X26n0516_p0215b14║七通菩薩佛共地。
X26n0516_p0215b15║△四引金剛。
X26n0516_p0215b16║金剛十八住論，無著菩薩依彼經立其住名，所謂一
X26n0516_p0215b17║十八住，密示階荖也。然束為八住，攝盡十八：一、發心
X26n0516_p0215b18║住處，攝第一住；二、波羅蜜相應住處，攝第二住；三、欲
X26n0516_p0215b19║住處，攝三、四兩住；四、離障礙住處，總攝十二位，即第
X26n0516_p0215b20║五住至第十六住也；五、淨心住處，攝十七住；六、究竟
X26n0516_p0215b21║住處，攝其十八；七、廣大住處，八、甚深住處，各攝前六
X26n0516_p0215b22║住，以一一住位皆有深、廣二義故。然此中八，前四攝
X26n0516_p0215b23║十六住，即是三賢；第五淨心一住，即是初地；第六究
X26n0516_p0215b24║竟一地，即從二地極至佛果。又八中，前六別攝十八，
X26n0516_p0215c01║後二通攝十八，即知廣大、甚深二住攝十八住時，即
X26n0516_p0215c02║一一攝五十五位也。
X26n0516_p0215c03║△二、舉數簡異。
X26n0516_p0215c04║然前四所引，約唯識唯始非終，瓔珞兼別，大品亦始，
X26n0516_p0215c05║地持、金剛義通法性，亦始終攝。
X26n0516_p0215c06║△二、引終教。
X26n0516_p0215c07║若約法性終教明地位者，楞嚴明五十七位，謂乹、慧、
X26n0516_p0215c08║信、住、行、向、煖、頂、忍、世第一、十地、等妙。然統收多位，不
X26n0516_p0215c09║出於八，謂：一、乾慧地，義推即同天台五品觀行位；二、
X26n0516_p0215c10║十信，即相似位；三、三賢位；四、加行位；五、見道位；六、修
X26n0516_p0215c11║道位；七、等覺位。上五即分真位，第八妙覺即究竟位。
X26n0516_p0215c12║然彼文攝之，不出單複十二之位。上諸教中，並依地
X26n0516_p0215c13║位漸次修成，故總名為漸。
X26n0516_p0215c14║△二、引頓教
X26n0516_p0215c15║若約頓教明位者，但一念不生即名為佛，不依地位
X26n0516_p0215c16║漸次階荖。如思益經云：得諸法正性者，不從一地至
X26n0516_p0215c17║於一地。楞伽經云：十地即為初，初則為八地，第九則
X26n0516_p0215c18║為七，七亦復為八，第二為第三，第四為第五，第三為
X26n0516_p0215c19║第六，無所有何次？然初之七句約義配同，最後一句
X26n0516_p0215c20║據理都遣，非同漸圓，故不立位。
X26n0516_p0215c21║△四、引圓教二：初、約行布。
X26n0516_p0215c22║若圓教華嚴明位有二：一、行布位，以立位次有差別
X26n0516_p0215c23║故，如第二會明信；三、明住；四、明行；五、明向；六、明地；七、
X26n0516_p0215c24║明等妙。前淺後深，故名行布。
X26n0516_p0216a01║△二、約圓融。
X26n0516_p0216a02║二、圓融位，有二：一、總明相攝，一位即一切位故；二、五
X26n0516_p0216a03║位互攝，一一位圓即至佛故。又此二中，前唯約理、行
X26n0516_p0216a04║圓融，此兼明行、證相似。又前行布是教相施設，此圓
X26n0516_p0216a05║融是理性德用。又此二中，約能詮教道，則行布不同；
X26n0516_p0216a06║約所詮之理，則圓融無二。故大疏云相為即性之相，
X26n0516_p0216a07║故行布不礙圓融；性是即相之性，故圓融不礙行布
X26n0516_p0216a08║者，此也。
X26n0516_p0216a09║△五、結揀諸位二：初、配對結屬。
X26n0516_p0216a10║此上諸教所立地位，隱顯開合不同，皆明差別行證
X26n0516_p0216a11║之歸結。然曲分五對，略示不一。一、總別對，即唯識、瓔
X26n0516_p0216a12║珞總相立位以含攝，楞嚴等經別相明階而曲示。二、
X26n0516_p0216a13║隱顯對，即金剛、地持隱示少位之方，唯識、佛頂顯立
X26n0516_p0216a14║多種之相。三、開合對，開則五十五位詳明果證有差，
X26n0516_p0216a15║合則五六七種略示因修無二。四、立遣對，楞伽等經
X26n0516_p0216a16║明頓，故遣之又遣，楞嚴等經明漸，故立之更立。五、徧
X26n0516_p0216a17║圓對，謂諸教偏權，故差別有礙平等，華嚴圓宗，故行
X26n0516_p0216a18║布不礙圓融矣。
X26n0516_p0216a19║△二、結括他宗。
X26n0516_p0216a20║即知天台六，即理與名字，雖未入位，後四亦攝盡五
X26n0516_p0216a21║位而無餘。圓覺五位，眾生皆入，雖俱凡小五種，皆隨
X26n0516_p0216a22║順覺性而不減。況大品經明四十二字，古德用表四
X26n0516_p0216a23║十二位乎。既一字皆入一切字門，故一位亦攝一切
X26n0516_p0216a24║位也。應知他位隱顯開合偏圓不同，良繇此心一多
X26n0516_p0216b01║卷舒，大小自在故也。
X26n0516_p0216b02║△二、明證真不二二：初、立理標本。
X26n0516_p0216b03║次明證真不二者。夫真空性體，平等一源。雖位列高
X26n0516_p0216b04║低，而不逾此理。故下位證入，猶一室之空。極位所證，
X26n0516_p0216b05║如太虗之空。一空入大空，一空本相不壞。大空入一
X26n0516_p0216b06║空，而大空大體猶存。室空大空，空性是同。賢位聖位，
X26n0516_p0216b07║位體豈二。故知一切地位，總歸一真空也。故曰：同真
X26n0516_p0216b08║際，等法性者，此也。
X26n0516_p0216b09║△二、互相攝屬。
X26n0516_p0216b10║若諸教地位與今經攝者，五位斷證，同乎唯識；寄化
X26n0516_p0216b11║作王，有類瓔珞。位位波羅之行，有似華嚴因修；地地
X26n0516_p0216b12║依真之理，大同佛頂果證。以五種忍而含攝諸位，不
X26n0516_p0216b13║異地持；以一序品而密顯地相，義合金剛。十地三十
X26n0516_p0216b14║生皆空，即楞伽不立之宗；一念八萬行具足，即法界
X26n0516_p0216b15║圓融之旨。況一經要旨，含天台六即之談，一陀羅尼
X26n0516_p0216b16║具四十二字之妙耶？大哉！仁王般若之位次，不謀而
X26n0516_p0216b17║理契諸教者焉。唯加行一種，合於上賢，不同唯識、楞
X26n0516_p0216b18║嚴之開顯；等覺聖位，該於寂忍，亦不類諸經眾論之
X26n0516_p0216b19║分張。若諸經教攝此經地位，全攝無遺；而此經中地
X26n0516_p0216b20║位攝諸教地位，亦等該非爽。唯華嚴圓教全攝此經，
X26n0516_p0216b21║而此經地位亦分同法界矣。
X26n0516_p0216b22║△三、結歸觀心。
X26n0516_p0216b23║此中還須攝末歸本，會緣入實，同真空之實相，等妄
X26n0516_p0216b24║有之一如，不離般若正觀如是。
X26n0516_p0216c01║△九、釋顯法護國。
X26n0516_p0216c02║第九、顯法護國功德者。夫八部般若，總空諸法；唯仁
X26n0516_p0216c03║王一部，逈出羣經。盖以扶危拯溺，實有海之迅航；燭
X26n0516_p0216c04║暗照昏，信法幢之高炬。爰自晉譯微言，羅什初弘其
X26n0516_p0216c05║盛烈；唐翻大乘，不空繼纂其遺芳。御筆含彩，製金聲
X26n0516_p0216c06║玉振之章；寶軸流輝，符景星慶雲之瑞。然佛受諸王
X26n0516_p0216c07║之請，詳演護國之方。琅函西秘，無家傳戶曉之功；貝
X26n0516_p0216c08║葉東來，有保泰奠安之益。從此智慧劍剪稠林而無
X26n0516_p0216c09║餘，般若光耀古今而有永。其淨信也，速證菩提；其照
X26n0516_p0216c10║空也，足入聖見。故知大千之寶施，非可較量；恒沙之
X26n0516_p0216c11║聲聞，無能比及。良以福不證菩提，信等可入道也。慮
X26n0516_p0216c12║無徵也，引頂生王之蒙惡，帝釋依持而頓遣；憂再惑
X26n0516_p0216c13║也，舉普明王之興善，班足回心以入真。至於叮嚀勗
X26n0516_p0216c14║勸，無非因疾之方；付囑勉旃，全為安邦殄患。其他兩
X26n0516_p0216c15║儀資之奠位，三光賴以和明，與物無為，盡世有道，利
X26n0516_p0216c16║超思議，功逈凡情。若夫船遇風濤，則纔持玉偈而風
X26n0516_p0216c17║偃海澄；客逢鯨患，則一展靈文而波平惡息，又不足
X26n0516_p0216c18║論矣。其解說也，天台義疏，白璧絕瑕；神寶記章，出塵
X26n0516_p0216c19║瑩鏡。其受持也，念誦有法，明於指掌；讀持在人，端乎
X26n0516_p0216c20║一心。其利益也，七難氷消，八部雲擁；其功德也，眾聖
X26n0516_p0216c21║輔國，五方呪護。遠為無盡，故金口諄諄，有未來當依
X26n0516_p0216c22║之誡；正證難思，故佛令在在，結現前悟入之境。宜乎
X26n0516_p0216c23║洪鐘未扣之前，放光動地，花雨穹蒼；慈雲纔散之處，
X26n0516_p0216c24║發願垂泣，聲徹漢霄。以此護國，妙應如捊皷之神；仗
X26n0516_p0217a01║斯保民，難思邁金湯之固。信乎如來開示，不為鼷鼠
X26n0516_p0217a02║之細，輕發千鈞；即知斯王流通，如出干雲之材，用弘
X26n0516_p0217a03║大廈。然則今日保安
X26n0516_p0217a04║社稷，祝
X26n0516_p0217a05║國輔世，感召荒服，參天同地者，於此大法，應如是觀。
X26n0516_p0217a06║△十、釋部類品會二：初、通示大部。
X26n0516_p0217a07║第十部類品會者，於中有二：初通示大部。金剛纂要
X26n0516_p0217a08║云：佛說大部處會六百卷，文十六會說：一王舍城鷲
X26n0516_p0217a09║峰山七會（山中四會，三頂三會），二給孤園七會，三他化自在天
X26n0516_p0217a10║宮摩尼寶藏殿一會，四王舍城竹林園白鷺池側一
X26n0516_p0217a11║會。準金剛刊定記云：般若類有八部，謂大品、小品、放
X26n0516_p0217a12║光、光讚、道行、勝天王、文殊問。金剛，唐譯為六百卷，二
X26n0516_p0217a13║百七十五品，總一十六分。前五無名，後十一分有名。
X26n0516_p0217a14║前六分品，後十不分品。即初分七十九品，第二分八
X26n0516_p0217a15║十五品，第三分三十一品，第四分二十九品，第五分
X26n0516_p0217a16║二十四品，第六勝天王般若分一十七品，第七曼殊
X26n0516_p0217a17║室利分，第八那伽室利分，第九能斷金剛分，第十般
X26n0516_p0217a18║若理趨分，第十一施波羅蜜分，十二淨戒，十三安忍，
X26n0516_p0217a19║十四精進，十五靜慮，十六般若。即大明度無極經四
X26n0516_p0217a20║卷，同前五分。儒首菩薩無上清淨分衛經二卷，即第
X26n0516_p0217a21║九分。實相般若，即第十分。道行小品各十卷，同第四
X26n0516_p0217a22║分。光讚十卷，放光三十卷，大品三十卷，皆同第二分。
X26n0516_p0217a23║然上諸部開合，大部文勢，次緒事理，一一皆同。但廣
X26n0516_p0217a24║略之異，唯今仁王般若一本，不在八部之數。故今經
X26n0516_p0217b01║譚空不住之旨，猶有顯實同如之說。其他寄位行權，
X26n0516_p0217b02║化俗依真，廣明地位斷證，直顯諦理真空。法界叵思，
X26n0516_p0217b03║特明其關鑰唯此。仁王護國，洞示其膏肓極多。俾悟
X26n0516_p0217b04║之者，法界不離般若。令行之者，罪業原同真空矣。
X26n0516_p0217b05║△二、別顯今經三：初、通明二經傳譯。
X26n0516_p0217b06║二、別顯此經。於中又二：一、通明二經傳譯，二、別敘今
X26n0516_p0217b07║經疏解。今初。按開元釋教錄，西晉竺法護譯仁王般
X26n0516_p0217b08║若經一卷或二卷，闕本。梁承聖二年，波羅末陀，此云
X26n0516_p0217b09║真諦，譯仁王般若經一卷，與西晉法護同本，此亦闕
X26n0516_p0217b10║本。然今經時主前後二譯：一、後秦羅什於姚興弘始
X26n0516_p0217b11║之年創譯，二、唐不空於代宗永泰之載重譯。上二師
X26n0516_p0217b12║皆三藏，什師則東晉翻經獨擅其美，故古稱七佛以
X26n0516_p0217b13║來譯經一人，又云約義翻經什師為最。不空則大唐
X26n0516_p0217b14║傳譯罕匹其倫，故僧傳稱為瑜伽教法之二祖，東夏
X26n0516_p0217b15║秘密教之一人。所譯經凡一百二十餘卷七十七部，
X26n0516_p0217b16║今所傳者二譯並行焉。
X26n0516_p0217b17║△二則敘今經疏解。
X26n0516_p0217b18║然秦譯則古有疏記，而經文余曾製敘灾木，已二十
X26n0516_p0217b19║餘年。方今叢林流布，以為護國之寶。唯唐譯則深沈
X26n0516_p0217b20║貝葉，晦隱龍藏。代宗之製章空製，譯人之用心徒譯。
X26n0516_p0217b21║幸有
X26n0516_p0217b22║聖主，乘乾應運，秉籙嗣明。
X26n0516_p0217b23║御金輪而萬國來朝，握
X26n0516_p0217b24║玉符而九天送福。血氣皷其歡心，荒服沾夫
X26n0516_p0217c01║大造。實海晏河清之日，金甌玉燭之辰也。偶爾東虜
X26n0516_p0217c02║西夷，跳梁梗
X26n0516_p0217c03║化。起於戊午之春，繼於辛酉之秋。此乃尺霧蔽天，無
X26n0516_p0217c04║虧霄漢。寸雲毀日，不損光明。克捷凱歌，於今共
X26n0516_p0217c05║奏。蕩平大烈，不日旋收。然桑土之憂，
X26n0516_p0217c06║朝野切切。護
X26n0516_p0217c07║國之念，緇衲兢兢。遂閱
X26n0516_p0217c08║龍藏之文，冀合
X26n0516_p0217c09║仁王之道。得此妙法，實謂神符。慶感難思，欣愉無極。
X26n0516_p0217c10║普願見聞，同臻實相。洪扶磐石之安，永護嵩華之運。
X26n0516_p0217c11║但弘教者，每槩演經文。非唯淺見寡聞，實乃迷宗晦
X26n0516_p0217c12║教。貴惟此經，窮微盡妙。不假疏釋，無有指南。故心甘
X26n0516_p0217c13║膚淺之譏，身冒荒蕪之誚。定科立義，冀合真空。援古
X26n0516_p0217c14║證今，庶明極致。雖釋義有異舊說，而斷文稍合秦翻。
X26n0516_p0217c15║明經不專，但空會理，特貫圓實。庶幾護
X26n0516_p0217c16║國之悃少舒，為法之誠略罄。所冀
X26n0516_p0217c17║皇圖永固，
X26n0516_p0217c18║帝道遐昌。仁同五帝宏敷，德與三皇並劭。山河鞏峙，
X26n0516_p0217c19║日月貞明。
X26n0516_p0217c20║聖后三宮，根盤玉樹之春。
X26n0516_p0217c21║太子千秋，芳躅金枝之茂。文武百官，各增祿位。再願
X26n0516_p0217c22║十方界，五穀豐登，蒸民樂利。邊疆靜謐，宇宙康熈。涓
X26n0516_p0217c23║誠極此，勿謂無稽。
X26n0516_p0217c24║△三、唐譯御製經敘。
X26n0516_p0218a01║仁王護國般若波羅蜜多經敘
X26n0516_p0218a02║唐代宗皇帝製
X26n0516_p0218a03║皇矣至覺，子於元元。截有海以般若之舟，剪稠林以
X26n0516_p0218a04║智慧之劍。綿絡六合，羅罩十方。弘宣也深，志應也大。
X26n0516_p0218a05║自權輿天竺，泳沫漢庭。行無緣之慈，納常樂之域。信
X26n0516_p0218a06║其溥施，傾芥城而逾遠；仰天湛寂，超言象之又玄。五
X26n0516_p0218a07║始不究其初，一得罔根其本。以彼取此，何其遼哉。朕
X26n0516_p0218a08║恭嗣鴻休，丕承大寶。軫推搆以夕惕，方徹枕而假寐。
X26n0516_p0218a09║夫其鎮乾坤，遏𡨥虐，和風雨，著星辰，與物無為，乂人
X26n0516_p0218a10║艱止，不有般若，其能已乎。甞澡身定泉，宅心秘道。緬
X26n0516_p0218a11║尋龍宮之藏，稽合鷲峰之旨。懿夫護國，實在茲經。竊
X26n0516_p0218a12║景行於波斯，庶闡揚於調御。至若高張五忍，足明惻
X26n0516_p0218a13║隱之深；永祛眾難，寔惟化清之本。名假法假，心空色
X26n0516_p0218a14║空。推之於無，則境智都寂；引之於有，廼津梁不窮。思
X26n0516_p0218a15║與黎蒸，共臻實相。而緹紬貝葉，文字參差；東夏西天，
X26n0516_p0218a16║言音訛謬。致使古今翻譯，清濁不同；前後參詳，輕重
X26n0516_p0218a17║匪一。其猶大輅，終繼事而增華；譬彼堅氷，始積水而
X26n0516_p0218a18║非厲。先之所譯，語質未融；披讀之流，臨文三覆。凡諸
X26n0516_p0218a19║釋氏，良用慨然。
X26n0516_p0218a20║先聖翹誠玉毫，澹慮真境，發揮滿教，搜綴缺文，詔大
X26n0516_p0218a21║德三藏沙門不空推教詳譯，未周部卷。三藏學究二
X26n0516_p0218a22║諦，教傳三密，義了宗極，伊成字圓。褰裳西指，汎盃南
X26n0516_p0218a23║海，影與形對，勤將歲深。妙印度之聲明，洞中華之韻
X26n0516_p0218a24║曲，甘露沃朕，香風襲予。既而焚筴遠賷，洪鐘待扣，佇
X26n0516_p0218b01║延吹萬之籟，率訓開三之典。朕哀纏欒棘，悲感霜露，
X26n0516_p0218b02║捧戴
X26n0516_p0218b03║遺詔，不敢迨遑。延振錫之羣英，終為山之九仞。開府
X26n0516_p0218b04║朝恩，許國以身，歸佛以命，弼我真教，申夫妙門。爰令
X26n0516_p0218b05║集京城義學大德良賁等、翰林學士常袞等，於大明
X26n0516_p0218b06║宮南桃園詳譯護國般若畢，并更寫定密嚴等經。握
X26n0516_p0218b07║槧含毫，研精頥邃。曩者訛略，刊定較然；昔之沈隱，鈎
X26n0516_p0218b08║索煥矣。足可懸諸日月，大燭昏衢；潤之雲雨，橫流動
X26n0516_p0218b09║植。伏願
X26n0516_p0218b10║上資仙駕，飛慧雲於四天；逈出塵勞，躡金蓮於十地。
X26n0516_p0218b11║朕理昧幽關，文慙麗則，見推序述，惋撫空懷。聊紀之
X26n0516_p0218b12║於首篇，庶克開於厥後，將發皇永永，可推而行之。時
X26n0516_p0218b13║旃蒙歲木堇榮月也。
X26n0516_p0218b14║
X26n0516_p0218b15║仁王護國般若波羅蜜多經科疏懸譚