X26n0519_p0422a01║
X26n0519_p0422a02║No. 519
X26n0519_p0422a03║仁王護國般若經疏法衡抄卷第一
X26n0519_p0422a04║
X26n0519_p0422a05║譯經證義講經律論廣演大師遇榮　集
X26n0519_p0422a06║夫以般若宏廣，經旨幽深，古造疏以釋經，今述抄而
X26n0519_p0422a07║贊疏。釋此經疏，大分為三：初釋疏題目，二彰造疏人，
X26n0519_p0422a08║三釋疏本文。疏題分二：初釋一部之總名，後釋此卷
X26n0519_p0422a09║之別目。總名分二：初離釋，後合釋。離釋分二：初辨所
X26n0519_p0422a10║釋經題，後辨能釋疏字。且經題者，梵語磨努產捺囉
X26n0519_p0422a11║䟦囉囉瑟咤囉般囉枳穰（二合）波囉弭多素呾纜，華言
X26n0519_p0422a12║仁王護國慧到彼岸經。今取文詞穩順，諸教共談，所
X26n0519_p0422a13║以華梵相兼，仍存訛略，故云仁王護國般若波羅蜜
X26n0519_p0422a14║多經。釋此分二：初離釋，後合釋。離釋分二：初辨所詮
X26n0519_p0422a15║十字，後辨能詮經字。所詮分二：初離釋，後合釋。離釋
X26n0519_p0422a16║分二：初明能請之人，後明所請之法。且能請人者，謂
X26n0519_p0422a17║仁王也。周禮云：仁有六德。鄭氏注云：愛人及物曰仁，
X26n0519_p0422a18║上下相親曰仁，貴賢親親曰仁，殺身成人曰仁。仁者
X26n0519_p0422a19║忍也，善惡含忍曰仁，好生惡殺曰仁。韓詩云：王者往
X26n0519_p0422a20║也，天下往之。善養人也，故人尊之。善辨理也，故人安
X26n0519_p0422a21║之。善悅人也，故人親之。善粉飾人也，故人樂之。具此
X26n0519_p0422a22║四德，而天下往，謂之王矣。又仁者賢也，仁慈慧悟，具
X26n0519_p0422a23║賢德故。王者主也，威德臨民，獨尊勝故。正理論說：劫
X26n0519_p0422a24║初之時，為分香稻，共立田主三曼多王（此云共許王也）。眾許
X26n0519_p0422b01║此人有賢德故，所收香稻六分之一以奉於王，請治
X26n0519_p0422b02║不平，為田農之主也。亦名人王，人民之主獨尊勝故。
X26n0519_p0422b03║亦名天子，金光明偈云：雖生在人世，尊勝故名天，由
X26n0519_p0422b04║諸天護持，亦名為天子。波斯匿等諸大國王久修福
X26n0519_p0422b05║慧，具仁賢德，故名仁王。王有仁德，名曰仁王，分有財
X26n0519_p0422b06║釋。王行仁行，是仁之王，名曰仁王，依主釋也。第二、所
X26n0519_p0422b07║請法者，謂護國般若波羅蜜多釋。此分二：初、離釋，後、
X26n0519_p0422b08║合釋。離釋分二：初、明般若到岸通名，後、明護國此經
X26n0519_p0422b09║別用。且初文者，般若慧義鑒照理事，有簡擇故。般若
X26n0519_p0422b10║有五：一者、實相般若，謂真如理而與般若為實性故，
X26n0519_p0422b11║名為般若。故下文云：法性不住色，不住非色，受、想、行、
X26n0519_p0422b12║識乃至法空、人空，皆名般若。二者、觀照般若，謂清淨
X26n0519_p0422b13║慧觀照性相真俗諦故。故下文云：以甚深般若照見
X26n0519_p0422b14║諸法一切皆空，乃至體相平等，名一切智智，皆名般
X26n0519_p0422b15║若。三者、文字般若，謂能詮教詮般若故，亦名般若。故
X26n0519_p0422b16║下文云：般若波羅蜜多文字章句，百佛、千佛、百千萬
X26n0519_p0422b17║億一切諸佛而共同說十二分教，皆名般若。四者、眷
X26n0519_p0422b18║屬般若，謂六度萬行玅慧相應助般若故，亦名般若。
X26n0519_p0422b19║故下文云：菩薩摩訶薩依五忍法以為修行，乃至三
X26n0519_p0422b20║賢、十地一切玅行，皆名般若。五者、境界般若，謂二諦、
X26n0519_p0422b21║三性等般若境故，亦名般若。二諦品等廣明其相。此
X26n0519_p0422b22║經一部，上下文義皆顯般若，故以般若為經總題。慈
X26n0519_p0422b23║恩心經疏中釋五般若云：福、慧俱修，空、有齊照，尋詮
X26n0519_p0422b24║會旨，究理解生，慧性、慧資，皆名般若。能除障習，證法
X26n0519_p0422c01║真空，眾德之尊，萬行之導，強獨名慧。攝一切法，皆名
X26n0519_p0422c02║般若。即瑜伽云：諸法同體，巧相集成，名集成方便，以
X26n0519_p0422c03║智以識攝一切法故。意云：攝一切法，令同一體，蓋以
X26n0519_p0422c04║巧相所集成故。即巧相集成，是方便義。巧相有三：一、
X26n0519_p0422c05║文巧相，其語巧玅，文言峭麗，巧玅相故；二、義巧相，以
X26n0519_p0422c06║巧玅義顯諸法故；三、事巧相，如彩𦘕等，巧玅相故。此
X26n0519_p0422c07║義巧相略有二門，謂智與識。且以智為門，攝一切法
X26n0519_p0422c08║者，智性、智相、智因、智伴、智境。體即是前五種般若。約
X26n0519_p0422c09║義巧便攝一切法，令同一體，皆名為智。是謂巧相集
X26n0519_p0422c10║成方便。以識為門，攝一切法者，八識心王，識自性故；
X26n0519_p0422c11║五十一心所，識相應故；十一種色，識所變故；二十四
X26n0519_p0422c12║不相應行，識分位故；六種無為，識實性故。以此五種
X26n0519_p0422c13║攝一切法，皆名為識。是謂巧相集成方便。二門意者，
X26n0519_p0422c14║因位識強，立於識門；果位智強，立於智門。故此般若
X26n0519_p0422c15║攝一切法。波羅者，彼岸義。古說有二，謂菩提、涅槃。慈
X26n0519_p0422c16║恩說五：一、所知，二、教，三、理，四、行，五、果。蜜多者，離義、到
X26n0519_p0422c17║義。總此意云，由行般若離諸障染，境盡有無解窮六
X26n0519_p0422c18║藏，義洞真俗業備二因，覺滿寂圓斯昇彼岸，體用兼
X26n0519_p0422c19║舉故立此名。能到般若從所到岸以彰其名，波羅之
X26n0519_p0422c20║蜜多名波羅蜜多，依主釋也。般若體義通於因果，因
X26n0519_p0422c21║位般若分離障染分到彼岸，果位般若全離障染究
X26n0519_p0422c22║竟到岸，般若即波羅蜜多，名般若波羅蜜多，持業釋
X26n0519_p0422c23║也。依唯識論，所修諸行具七最勝，方可得名波羅蜜
X26n0519_p0422c24║多，隨闕一種非到彼岸。在於初劫名波羅蜜多，在第
X26n0519_p0423a01║二劫名近波羅蜜多，在第三劫名大波羅蜜多，佛果
X26n0519_p0423a02║位中更無異稱，今包因果故舉通名。五種般若通教、
X26n0519_p0423a03║理、行、果，謂依教詮理、依理起行、依行得果，皆般若故。
X26n0519_p0423a04║詮旨分別通教及理，因果分別通因及果，福智分別
X26n0519_p0423a05║通福及智，覺寂分別通滅道諦，菩提涅槃二利分別
X26n0519_p0423a06║通於二種自利利他。又由行者修習般若，通於二智
X26n0519_p0423a07║根本後得，觀於二理生空法空，斷於二障煩惱所知，
X26n0519_p0423a08║息於二死分段變易，證於二果菩提涅槃，圓於二滅
X26n0519_p0423a09║無餘無住。所以立此般若名者，六波羅蜜多經第一
X26n0519_p0423a10║卷云：諸佛世尊以八萬四千法門調伏有緣眾生，攝
X26n0519_p0423a11║為五分。若有眾生樂修靜慮威儀分別性相，如次為
X26n0519_p0423a12║說契經調伏對法。若樂修習大乘真實智慧，離於我
X26n0519_p0423a13║法執著分別，而為彼說般若波羅蜜多。若不能持三
X26n0519_p0423a14║藏般若，造重罪等種種不善，欲令消滅悟於涅槃，為
X26n0519_p0423a15║說陀羅尼。於此經意，正是第四樂修智慧離我法執，
X26n0519_p0423a16║為說般若令離我法，契無相故兼餘四分也。後明護
X26n0519_p0423a17║國此經別用者，國者邦域依止之義，理土事土凡聖
X26n0519_p0423a18║依止，王臣化治安身統王，目之為國。護者加衛覆攝
X26n0519_p0423a19║之義，般若威德而加衛之而覆攝之，灾害不生禍亂
X26n0519_p0423a20║不作，人天歡慶龍鬼施恩，般若興而不墜，賢聖護而
X26n0519_p0423a21║國安，法藉人以弘宣，人由法而建國，般若勝用其在
X26n0519_p0423a22║斯乎。然此護國而有內護外護，且內護者，如下文云：
X26n0519_p0423a23║佛告波斯匿王：吾今先為諸菩薩說護佛果、護十地
X26n0519_p0423a24║行、護化眾生。外護者，如世尊言：諸大國王！諦聽諦聽，
X26n0519_p0423b01║我為汝等說護國法。一切國土若欲亂時，有諸灾難
X26n0519_p0423b02║賊來破壞，汝等諸王應當受持讀誦此般若波羅蜜
X26n0519_p0423b03║多，嚴飾道場置百佛像、百菩薩像、百師子座，請百法
X26n0519_p0423b04║師解說此經，乃至若王大臣及四部眾，聽受讀誦如
X26n0519_p0423b05║法修行，灾難即滅。廣如下文。能護名護，是國之護名
X26n0519_p0423b06║為護國；所護名護，護即是國名為護國。第二合釋所
X26n0519_p0423b07║請法者，此通二釋。若依護國依主釋者，顯此般若而
X26n0519_p0423b08║能衛護諸國土故，護國即般若，名護國般若波羅蜜
X26n0519_p0423b09║多，攝用歸體持業釋也。若依護國持業釋者，能護般
X26n0519_p0423b10║若從所護國以彰其名，護國之般若名護國般若波
X26n0519_p0423b11║羅蜜多，依主釋也（收科可知）。第二、合釋所詮十字者，所請
X26n0519_p0423b12║之法從能請人以彰其名，仁王之護國般若名仁王
X26n0519_p0423b13║護國般若波羅蜜多，依主釋也（收科可知）。第二、辨能詮經
X26n0519_p0423b14║字者，天親解云：謂能貫穿依故、相故、法故、義故，說名
X26n0519_p0423b15║為經。謂於是處，由此、為此而有所說，名之為依；真俗
X26n0519_p0423b16║諦相，名之為相；善巧等法，名之為法；隨密意等以說
X26n0519_p0423b17║諸法，名之為義。具此四義，故名為經。然此經體，總以
X26n0519_p0423b18║聲、名、句、文四法為性，由此四法能詮義故。又瑜伽云：
X26n0519_p0423b19║經體有二：一、文，二、義。文之一法，進攝名、句，退攝於聲。
X26n0519_p0423b20║雖言文、義，具攝聲、名、句、文及所詮義五法為體。餘如
X26n0519_p0423b21║下釋（收科可知）。第二、合釋經題者，上之十字皆是所詮文
X26n0519_p0423b22║字，般若亦是經中所詮顯故。能詮之經，從彼所詮以
X26n0519_p0423b23║彰其名。仁王護國般若波羅蜜多之經，依主釋也。又
X26n0519_p0423b24║以教論攝五般若，文字能詮，餘四所詮。依瑜伽論，經
X26n0519_p0423c01║通教、理。仁王護國般若波羅蜜多即經，持業釋也（收科
X26n0519_p0423c02║可知）。第二、辨能釋疏字者，疏猶記也，纂錄之義。纂錄諸
X26n0519_p0423c03║教相應文、義，釋經意故。又疏者，疏（平聲）也，分也，決也。疏
X26n0519_p0423c04║通文、義，分別旨趣，決擇性、相，故名為疏。即以疏主聲、
X26n0519_p0423c05║名、句、文及所詮義五法為體。瑜伽論說：菩薩造論釋
X26n0519_p0423c06║經，有四意、五喻；造疏釋經，意趣亦爾。且四意者：一、嚴
X26n0519_p0423c07║顯佛經，莊嚴聖教，顯深意故；二、摧邪顯正，令解經義，
X26n0519_p0423c08║邪心不生故；三、令法久住，演教利他，法不滅故；四、佛
X26n0519_p0423c09║種不斷，令解義者修行成佛故。言五喻者：一、如見華
X26n0519_p0423c10║蘤，見雖生喜，不如開敷；見經雖喜，不如得疏開示道
X26n0519_p0423c11║理。二、如見他財，見雖生喜，不如攝為己有。三、如見家
X26n0519_p0423c12║書，見雖生喜，不如開之，知其吉事。四、如見金鋌，見雖
X26n0519_p0423c13║生喜，不如鍛為器物，得其受用。五、如飢遇美饍，見雖
X26n0519_p0423c14║生喜，不如飡之，得疏釋經。隨文，可知。（收科，可知。）第二、合釋
X26n0519_p0423c15║疏題者，造疏本為釋經文故，故能釋疏，從所釋經，以
X26n0519_p0423c16║彰其名。仁王護國般若波羅蜜多經之疏，依主釋也。
X26n0519_p0423c17║第二、釋此卷之別目者，謂卷第一。卷者，行布規矩之
X26n0519_p0423c18║義，目於文字。然此文字，墨等書之，從因、果說，意取聲、
X26n0519_p0423c19║名、句、文而為體也。聲等為因，方有字故；文字為因，引
X26n0519_p0423c20║聲等故。又卷者，捲舒之義，貝葉紙等而為體也。若唯
X26n0519_p0423c21║文字而無紙等，文字散滅；若唯紙等而無文字，則非
X26n0519_p0423c22║聖教。由是能依文字，所依紙等，互相依藉，捲舒規矩。
X26n0519_p0423c23║目之為卷第一者，初首之義，一部六卷。此軸標初，故
X26n0519_p0423c24║名第一卷。體即第一，名卷第一。元唯三卷，後人開成
X26n0519_p0424a01║六卷也。
X26n0519_p0424a02║【疏】青龍寺，翻經講論沙門良賁奉、賁述者，彰造疏人
X26n0519_p0424a03║也。其青龍寺，在長安城東南隅也。青龍寺記云：昔隋
X26n0519_p0424a04║朝時，創置長安，以於城南本是戰場，聚骨於此。帝曰：
X26n0519_p0424a05║以此處是國家青龍之首，多諸墳墓，有子孫親戚者，
X26n0519_p0424a06║令移葬之；其中無親戚者，官與移之。去城東南約七
X26n0519_p0424a07║里餘，穿坑埋之。後有鬼哭之聲，有司聞奏，有勑令於
X26n0519_p0424a08║埋骨之處，與置其寺，號靈感焉。後至唐太宗皇帝女
X26n0519_p0424a09║城陽公主有疾，請蘇州僧法朗持念觀音神呪，而獲
X26n0519_p0424a10║疾愈。公主上請所廢靈感寺地，可以置寺，以答聖恩。
X26n0519_p0424a11║至高宗大帝龍朔二年，勑旨宜令依舊置寺，改名觀
X26n0519_p0424a12║音寺。後至中宗皇帝，以寺標青龍之崗，於神龍二年，
X26n0519_p0424a13║改為青龍寺焉。寺者，嗣也，司也，治事者相嗣續於此
X26n0519_p0424a14║司也。漢書云：後漢第二主孝明皇帝，夜夢金人，身長
X26n0519_p0424a15║丈六，乘空西來，遂問朝臣。傅毅奏曰：准周異記，竺乾
X26n0519_p0424a16║有大聖人出現，滿一千年，後有聲教流於此國。陛下
X26n0519_p0424a17║所夢，必是此焉。帝遣王導等一十八人，西迎佛教。至
X26n0519_p0424a18║大月支國，逢摩騰、竺法蘭二僧，持四十二章經、梵本、
X26n0519_p0424a19║釋迦形相等。初來，權止鴻臚寺。永平七年乙丑歲（或云
X26n0519_p0424a20║甲子歲也）西迎，至十年戊辰歲十二月三十日，迴屆洛陽。
X26n0519_p0424a21║明帝喜悅，別創堂殿安之。二僧移入別居，不忘其本，
X26n0519_p0424a22║遂標寺號。又以白馬䭾經至此而死，建塔於寺中，因
X26n0519_p0424a23║名白馬寺焉。僧史略云：至後魏太武帝始光元年創
X26n0519_p0424a24║立伽藍，名為招提。隋煬帝大業年中改為道場，至唐
X26n0519_p0424b01║復為寺也。西天名僧伽藍摩，此云眾園，是出家眾所
X26n0519_p0424b02║住園故。翻經者，律論是經中一分之義，契經具攝三
X26n0519_p0424b03║藏義故，但言翻經也。翻者，倒也。倒西天語，傳授此方，
X26n0519_p0424b04║謂之翻譯。沙門者，具正應云沙迦懣曩，此云息惡，息
X26n0519_p0424b05║除諸惡故。亦名勤息，勤修眾善，息不善故。法華疏云：
X26n0519_p0424b06║沙門息義，以得法故，暫爾寧息，亦息惡也。正言室羅
X26n0519_p0424b07║摩拏，或云室摩那拏，此云功勞，精修道業有功勞故。
X26n0519_p0424b08║今存不正，復略梵語，故名沙門。沙門有四，如常可知。
X26n0519_p0424b09║良賁者，疏主名也。賁（彼義切）疏主是河中邑縣人也，俗
X26n0519_p0424b10║姓郭氏，法名良賁。家承官官，闕而不錄。艸歲出家，長
X26n0519_p0424b11║而獨德，講仁王經、唯識、因明論，善內外學，住青龍、安
X26n0519_p0424b12║國等寺，名望當時，緇素仰重。曾為代宗皇帝授菩薩
X26n0519_p0424b13║戒，不空三藏翻諸經論七十七部，內四十餘本疏主
X26n0519_p0424b14║筆受，并潤文也。於永泰二年二月十一日奉代宗勑
X26n0519_p0424b15║旨，在內南桃園修撰新譯仁王般若經疏，至當年十
X26n0519_p0424b16║一月八日繕寫畢功，文過萬言，部成三卷，并陀羅尼
X26n0519_p0424b17║念誦軌儀一卷、承明殿講密嚴經御記一卷，並同進
X26n0519_p0424b18║呈。勑批歎譽，略而不錄。奉詔述者，述猶敘也，撰也。親
X26n0519_p0424b19║奉宣詔，敘述義理，撰集聖教，成此疏文，名之為述。唯
X26n0519_p0424b20║識疏云：敘理名述，先來有故；作故名造，今新起故。
X26n0519_p0424b21║【疏】稽首等者，自下釋疏本文。如所釋經，亦分三分：初、
X26n0519_p0424b22║明序分，二、正宗分，三、流通分。且初序分，長分四段：初、
X26n0519_p0424b23║稽首三尊，陳造疏之情懇；二、歎佛身說，為經起之源
X26n0519_p0424b24║由；三、正顯此經，彰般若之幽致；四、釋經品題，明總別
X26n0519_p0424c01║之綱要。然此四段文意次第者，夫欲釋經，先敬三寶，
X26n0519_p0424c02║述造疏之情誠，求聖力而加護，故有初段。既已歸依
X26n0519_p0424c03║三寶，便應製疏，然以文字體式，欲正稱揚彼事，必先
X26n0519_p0424c04║汎述端由，即言在於遠，意在於近，為引事之由漸也。
X26n0519_p0424c05║此第二段，即是汎述之詞，汎述教興本末源由，所謂
X26n0519_p0424c06║真理湛然，性離有無，報身玅智，窮性相源，然後起他
X26n0519_p0424c07║化用，應機利物，體無生說，用有說生，如是汎述體用
X26n0519_p0424c08║本末，漸欲引至說此經事，故有第二段歎佛身說。汎
X26n0519_p0424c09║述已訖，方辨此經靈山集眾，示現羣祥，法雨遐滋，普
X26n0519_p0424c10║潤凡聖，陳經宗旨，大義所由，內護佛果五忍二諦之
X26n0519_p0424c11║門，外護仁王般若靈驗之事，華飛瑞應，德用難思，法
X26n0519_p0424c12║師奉持，灾消難息，如來悲念，垂誡付囑，乃至教流此
X26n0519_p0424c13║土，弘闡因由，褒揚稱讚，意表慇懃敬仰之誠，欲令學
X26n0519_p0424c14║者知其大義而生鄭重，故有第三段正顯此經般若
X26n0519_p0424c15║幽致。顯此義已，便合次第釋經文義，然以本文前有
X26n0519_p0424c16║經題目，所以先釋經題，後釋經文，以經題者，詮一部
X26n0519_p0424c17║之大綱，品題者，顯一品之要義，由釋題故，即顯一部
X26n0519_p0424c18║總別大意，故有第四段釋經品題，故四段文次第如
X26n0519_p0424c19║是。由此而言，序者，致也，序致大義本末意故。又序者，
X26n0519_p0424c20║緒也，如蠒之得緒，緒盡一蠒之絲；疏之得序，序盡一
X26n0519_p0424c21║部之意也。言稽首者，能敬之相也。無上覺等，所敬三
X26n0519_p0424c22║寶也。依俗釋云：稽者，至也；首者，頭也。以頭至地，故名
X26n0519_p0424c23║稽首。此即拜跪，首至地故。若依經論，稽首者，敬禮異
X26n0519_p0424c24║名。□□□□□□□□□禮。俱舍論云：稽首接足，故
X26n0519_p0425a01║稱敬禮。□□□□□□□□□□彼足，故名敬禮。虔
X26n0519_p0425a02║仰深故，以身比語。□□□□□□□□□輕可發，身
X26n0519_p0425a03║由意起，不說自成，故唯身敬。□□□□□□□□起
X26n0519_p0425a04║慇淨心，策殊勝業，伸誠歸仰，故名敬禮。即□□□諸
X26n0519_p0425a05║聖教中，或云稽首，藉身語業之稽首，伸三業之敬禮
X26n0519_p0425a06║也。無上覺者，覺體是慧，覺察斷障，覺照理事，故名為
X26n0519_p0425a07║覺。佛果位中，法身覺性，報身覺相，化身覺用，無比等
X26n0519_p0425a08║故，通名無上覺。次別示云：法身體遍，報相圓明，他化
X26n0519_p0425a09║應現塵沙數身，大悲拔苦，玅用難思，而無與佛齊等
X26n0519_p0425a10║者也。故華嚴云：菩薩有十種大悲，常觀眾生：一、無所
X26n0519_p0425a11║歸依，二、隨逐邪見，三、貧無善根，四、長寢生死，五、行不
X26n0519_p0425a12║善法，六、欲縛所縛，七、在生死海，八、久遠長病，九、無欲
X26n0519_p0425a13║善法，十、失諸佛法。以此十種大悲，拔眾生苦，菩薩尚
X26n0519_p0425a14║爾，何況如來？於利他中，大悲最勝，故此偏言大悲無
X26n0519_p0425a15║與等。
X26n0519_p0425a16║【疏】所說甘露法者，前能說佛，此所說法也。所說之法，
X26n0519_p0425a17║猶如甘露。世間甘露有二功能：一、能除疾病而得身
X26n0519_p0425a18║安，二、能除熱惱而得清涼。佛法亦爾，一、能除生死之
X26n0519_p0425a19║疾病，得聖身安；二、能除障染之熱惱，得涅槃清凉。故
X26n0519_p0425a20║涅槃云：世尊甘露藥，以施諸眾生，眾生既服已，不死
X26n0519_p0425a21║亦不生（餘文易解）。
X26n0519_p0425a22║【疏】住果勝果道者，聲聞四果，前之三果，現居有學，名
X26n0519_p0425a23║為住果。第四果人，已證無學，於自乘中最殊勝故，名
X26n0519_p0425a24║勝果道。麟喻部行尊者，初學記中，引諸家書籍，明麟
X26n0519_p0425b01║相貌，今直敘之。麟者，仁獸也，麕身，牛尾，一角，馬足，黃
X26n0519_p0425b02║色，角端有肉，音中黃鐘。王者至仁，則出一角，明海內
X26n0519_p0425b03║共一主也。生於火，游於土，含仁懷義，行步中規，游必
X26n0519_p0425b04║擇土，不履生蟲，不折生草，不羣居，不旅行，不犯陷穽，
X26n0519_p0425b05║文章彬彬。軒轅有麒麟之信，魯哀公十四年春，西狩
X26n0519_p0425b06║獲麟，以為不祥。仲尼曰：麟也，獨一而出，更無羣伴。獨
X26n0519_p0425b07║覺聖者，三千界中，獨一而出，如麟一角，名麟角喻獨
X26n0519_p0425b08║覺。復有一類獨覺聖者，於其現身，離稟至教，不依於
X26n0519_p0425b09║佛，而自悟道，名為獨覺。有各部眾而行行故，名部行
X26n0519_p0425b10║獨覺。此二獨覺，初皆見佛，聞法修行，得聖果已。麟角
X26n0519_p0425b11║聖者，定不見佛；部行獨覺，容可見佛。初是利根，後是
X26n0519_p0425b12║鈍根，皆離障染，證無學果，具無漏德，故名尊也。五、忍
X26n0519_p0425b13║諸聖凡者，忍謂忍可印證之義，以其玅慧印證境故，
X26n0519_p0425b14║名之為忍。於五忍中，初伏忍位，在於地前，名為凡夫。
X26n0519_p0425b15║信忍、順忍、無生忍、寂滅忍，此之四忍，從於初地至佛
X26n0519_p0425b16║果位，名為聖人。其寂滅忍，通佛、菩薩，今取菩薩敬僧
X26n0519_p0425b17║寶故。疏說：僧寶，聲聞、獨覺、菩薩，從劣向勝，為次第故。
X26n0519_p0425b18║我今盡敬禮者，前歸敬佛，有稽首言；此後句疏，通敬
X26n0519_p0425b19║法、僧。兩度言之，法及聖賢，我盡敬禮。此等佛、僧，總指
X26n0519_p0425b20║數類。下自有文，此不廣敘。
X26n0519_p0425b21║【疏】三寶等者，彰歸敬意也。佛、法、眾僧，如世金玉，可貴
X26n0519_p0425b22║可重，說名為寶。唯願三寶以悲智力加護於我，見示
X26n0519_p0425b23║愍念，幸無遺弃。今欲讚釋般若真文，願法久住，利濟
X26n0519_p0425b24║含識。故金剛頂瑜伽經云：歸依佛者，即得諸佛、五方
X26n0519_p0425c01║菩薩并諸眷屬皆來加護；歸依法者，即得帝釋并諸
X26n0519_p0425c02║眷屬、四天王等皆來加護；歸依僧者，即得色究竟天、
X26n0519_p0425c03║五淨居天并諸眷屬皆來加護。由三寶力，善願皆成，
X26n0519_p0425c04║諸惡不生。故今歸敬，希加護我。造疏釋經，心通玅理，
X26n0519_p0425c05║語巧身安。
X26n0519_p0425c06║【疏】粵真理湛寂，逈出有無之表者，粵者，辭也，發語之
X26n0519_p0425c07║端，入文之辭藻也。逈者，孤也，獨也；表者，外也。真理體
X26n0519_p0425c08║玅，澄湛不動，凝寂離喧，逈然獨出有無法之外也。
X26n0519_p0425c09║【疏】智鏡澄照，洞鑒性相之源者，鏡者，鑒照之義。性相
X26n0519_p0425c10║之源者，水本曰源，生流派故。法亦如是，約其根本，以
X26n0519_p0425c11║性為源，生一切法。無量義經云：義無量者，從一法生。
X26n0519_p0425c12║其一法者，所謂真如，從彼出生一切法故。若約其末，
X26n0519_p0425c13║以相為源，生一切法，謂第八識，含持諸法三性種子，
X26n0519_p0425c14║展轉變現無量差別色心之法，乃至佛果無漏第八，
X26n0519_p0425c15║持無漏種，展轉變現無量差別清淨之法。故一切法，
X26n0519_p0425c16║性相為源。佛果四智，猶如明鏡，澄淨遍照，洞達明鑒
X26n0519_p0425c17║性相本源、善惡因果無量差別，故疏云爾。
X26n0519_p0425c18║【疏】德海揚波，汩清流於塵剎者，此法喻合明，從於德
X26n0519_p0425c19║海現他化身也。德海者，真理湛然，無為之德；智鏡澄
X26n0519_p0425c20║照，有為之德。此之二德，深廣無窮，猶如大海。揚者，擊
X26n0519_p0425c21║也。汩（音骨，沒也，又于筆切，汲也，今取後呼）塵剎者，微塵剎土，世界多義。
X26n0519_p0425c22║世間大海，風所擊揚，起於波浪，清泉流派，遍諸川澤，
X26n0519_p0425c23║益濟黎元。如來亦爾，德海幽深，廣無邊際，由本願力，
X26n0519_p0425c24║悲智相應，擊於德海，起他化波，汲引玅用，化相清流，
X26n0519_p0426a01║他受用身遍諸淨剎，變化佛身遍淨穢剎，隨應利樂
X26n0519_p0426a02║凡聖有情。故唯識第十云：他受用身而依自土，謂平
X26n0519_p0426a03║等智大慈悲力，由昔所修利他無漏純淨佛土因緣
X26n0519_p0426a04║成熟，隨住十地菩薩所宜，變為淨土，或小或大，或劣
X26n0519_p0426a05║或勝，前後改轉，他受用身依之而住，能依身量亦無
X26n0519_p0426a06║定限。若變化身依變化土，謂成事智大慈悲力，由昔
X26n0519_p0426a07║所修利他無漏淨穢佛土因緣成熟，隨未登地有情
X26n0519_p0426a08║所宜，變為佛土，或淨或穢，或大或小，前後改轉，佛變
X26n0519_p0426a09║化身依之而住，能依身量亦無定限。
X26n0519_p0426a10║【疏】牟尼大聖故，現迹於王宮者，梵語牟尼，此云寂默。
X26n0519_p0426a11║所證真理，體性寂靜，離煩惱喧，故名寂默。聖者，正也，
X26n0519_p0426a12║以無漏智正合理故。三乘見諦，皆名聖人。其二乘者，
X26n0519_p0426a13║聖而非大。十地菩薩，大而未圓。今明佛果廣大圓滿，
X26n0519_p0426a14║故名大聖。大聖釋迦證寂默理，故云牟尼大聖。故者，
X26n0519_p0426a15║所以義。由前德海揚波，汩清流於塵剎，遂有釋迦牟
X26n0519_p0426a16║尼大聖。所以示現權迹，生於王宮，此屬迦毗羅城淨
X26n0519_p0426a17║飯王宮也。故本行、悲華經等說：護明菩薩居兜率天，
X26n0519_p0426a18║從彼天沒，七月十五日，乘日輪，御白象，入摩耶腹，示
X26n0519_p0426a19║同凡夫。十月處胎，四月八日降生，七歲作嬰兒，八年
X26n0519_p0426a20║為童子，四年學五明論，十年受欲樂，二十九歲出家
X26n0519_p0426a21║在於雪山，六年修苦行，三十五歲成等正覺，四十五
X26n0519_p0426a22║年住世說法。金光明說：釋迦牟尼佛壽八十歲。
X26n0519_p0426a23║【疏】從無生而生，則生無所生者，此顯如來現身之相
X26n0519_p0426a24║也。無生者，清淨法身，凝然常住，本無生滅，名曰無生；
X26n0519_p0426b01║圓滿報身，不斷常住，而無一期生滅之相，名曰無生。
X26n0519_p0426b02║從於法報無生真佛，而生他化應物權身，此則真佛
X26n0519_p0426b03║生彼，無所生他化權身也。或可唯從無生真理而生
X26n0519_p0426b04║他化，則真如理生彼，無所生他化也。故下經云：一切
X26n0519_p0426b05║諸佛，於般若中生，般若中化，般若中滅。而實諸佛，生
X26n0519_p0426b06║無所生，化無所化，滅無所滅。其疏釋云：實相般若，無
X26n0519_p0426b07║生化滅，諸佛化現，圓應十方，於般若中，示生示化示
X26n0519_p0426b08║滅，即王宮生，轉法輪化，雙林後滅也。
X26n0519_p0426b09║【疏】演無說之說，則說無所說者，此顯如來說法之相
X26n0519_p0426b10║也。諸法體性，本離言詮，名為無說。一切諸法，性離言
X26n0519_p0426b11║故，如來方便，令人曉解，遂於無名相法中，強以名相
X26n0519_p0426b12║方便顯示，名為之說。此則以其名相開示，說彼無所
X26n0519_p0426b13║說法。故下經云：佛未出前，無三界名，無善惡果報六
X26n0519_p0426b14║趣名字。諸佛出現，為有情故，說於三界六趣染淨無
X26n0519_p0426b15║量名字也。
X26n0519_p0426b16║【疏】動而寂若，清月陵空者，動謂權身，寂謂真身。若者，
X26n0519_p0426b17║如也；陵者，昇也。如清月非空，影隨水器。月體昇空，喻
X26n0519_p0426b18║於真佛而居淨土；月影千差，喻於權身隨機有異。影
X26n0519_p0426b19║離月無，亦非即月。真佛是體，權身是用，用離體無，亦
X26n0519_p0426b20║非即體。器喻眾生根性差別，水喻眾生信等善根。器
X26n0519_p0426b21║全水清，月影便現；器破水濁，月影便沉。眾生根熟，心
X26n0519_p0426b22║水澄清，身器圓淨，佛現權身而利益之；若根未熟，心
X26n0519_p0426b23║水渾濁，破器非根，佛不現身，如影沉隱。月體圓而昇
X26n0519_p0426b24║空，月影異而任器。真佛寂而端居，體無有異；權身動
X26n0519_p0426c01║而隨器，用有千差。總此意云，由前德海揚波，汩清流
X26n0519_p0426c02║於塵剎；牟尼大聖，故現迹於王宮。從無生而生，則生
X26n0519_p0426c03║無所生，諸如是等，動而寂若，清月陵空。
X26n0519_p0426c04║【疏】語而默等，摩尼照物者，語謂他化，權身說法；默謂
X26n0519_p0426c05║法報，真佛無言也。等者，齊等相似之義；摩尼者，如意
X26n0519_p0426c06║珠也。佛似彼珠，默而利物。摩尼瑩而無思，流光照物；
X26n0519_p0426c07║真佛默而無說，現身有語。應器宣揚，法利含識。總此
X26n0519_p0426c08║意云：由前德海揚波，汩清流於塵剎；牟尼大聖，故現
X26n0519_p0426c09║迹於王宮。演無說之說，則說無所說。諸如是等，語而
X26n0519_p0426c10║默等，摩尼照物。
X26n0519_p0426c11║【疏】所以者，承前起後之詞。由前德海揚波，現身說法
X26n0519_p0426c12║義故，所以如來在昔居于鷲峰，集眾說法也。於造疏
X26n0519_p0426c13║時，指說經時，名為在昔。具正梵語佶栗陀羅矩吒，此
X26n0519_p0426c14║云鷲峰，亦名鷲臺。既棲鷲鳥，又類高臺，故以為名。住
X26n0519_p0426c15║定者，安住定中，興悲現通集眾也。如下經云：入大寂
X26n0519_p0426c16║靜玅三摩地。梵語三摩地，此云等持，定之異名。離於
X26n0519_p0426c17║沉掉，平等持心，專注一境，故名等持；顯功能勝，故名
X26n0519_p0426c18║為玅。入大寂靜玅等持中，有其二意：一者、興悲，欲利
X26n0519_p0426c19║有情；二者、現通，光馳聚日。馳者，奔馳迅速之貌。佛光
X26n0519_p0426c20║迅發，猶如聚日，若唯一日，足以為明，多日聚之，明盛
X26n0519_p0426c21║至極也。放光意者，集有緣眾來聽法故。故下文云：佛
X26n0519_p0426c22║身毛孔放大光明，普照十方恒沙佛土，復放無量阿
X26n0519_p0426c23║僧祇光，其光雜色，一一光中現寶蓮華，乃至十方菩
X26n0519_p0426c24║薩皆來至此。
X26n0519_p0427a01║【疏】波斯匿等者，梵語鉢剌犀那恃特王，此云勝軍王，
X26n0519_p0427a02║舊云波斯匿王，訛也。等者，等餘國王及諸凡聖一切
X26n0519_p0427a03║大眾，爭趍法會，如霧競集，繁盛至甚，有類煙凝。
X26n0519_p0427a04║【疏】亂墜天華，坦夷巖谷者，坦，猶平也；夷者，等也。所散
X26n0519_p0427a05║天華，繽紛亂墜，高巖下谷，由華覆之，坦然平等，無高
X26n0519_p0427a06║下相，顯佛所說平等法故。以華供養，表聞法已，修因
X26n0519_p0427a07║行華，結菩提果。即下文云：欲界諸天雨眾玅華，色界
X26n0519_p0427a08║諸天亦雨天華，時無色界雨諸香華，香如須彌，華如
X26n0519_p0427a09║車輪，如雲而下，遍覆大眾。又云：十方菩薩皆來至此，
X26n0519_p0427a10║持種種香，散種種華，作無量音樂，供養如來。
X26n0519_p0427a11║【疏】遂得至法雨者，此顯說經利益之事也。遂得者，承
X26n0519_p0427a12║前起後之詞。由前眾集，機熟緣和，願聞玅法，如來慈
X26n0519_p0427a13║悲，應機為說，聞者獲益，故言遂得等也。淨土等者，佛
X26n0519_p0427a14║住靈山，隨機見異。若大菩薩，見佛報身而居淨土；若
X26n0519_p0427a15║小菩薩、二乘等眾，見佛化身居淨穢土。由佛身土一
X26n0519_p0427a16║處見異，報化雙彰，淨穢雙顯故然也。雲有二義：一、能
X26n0519_p0427a17║廕覆；二、能出雨。潤益草木，慈心如雲；廕覆有緣，施玅
X26n0519_p0427a18║法雨。潤益時機，如雲密而彌布，非卒暴雲也。由此三
X26n0519_p0427a19║乘，若凡若聖，皆霑潤益，生長善根，及得果證。故下經
X26n0519_p0427a20║中說觀如來品時，無量大眾得法眼淨；說菩薩行品
X26n0519_p0427a21║時，無量人天大眾得伏忍、空無生忍；一地、二地乃至
X26n0519_p0427a22║十地，無量菩薩得一生補處；乃至奉持品中，皆有悟
X26n0519_p0427a23║證，得道非一。
X26n0519_p0427a24║【疏】宗陳護國者，有內護、外護。內護者，教示菩薩護佛
X26n0519_p0427b01║果，護十地行，護化眾生。外護者，示諸王等護國土，護
X26n0519_p0427b02║自身，護人民，遣諸災難，國泰人安。此內外護，皆是經
X26n0519_p0427b03║宗所明之義，故云宗陳護國。於二護中，觀如來品理
X26n0519_p0427b04║事雙彰，於此理事包總攝括始終之位。境智俱寂，行
X26n0519_p0427b05║相云何？此品所明，觀照般若是事是智，實相般若是
X26n0519_p0427b06║理是境，泯相觀性，名境智俱寂。下云：聖智現前，最初
X26n0519_p0427b07║一念具足八萬四千波羅蜜多，名歡喜地。此名為始，
X26n0519_p0427b08║無漏聖智初證理故。又云：體相平等，名一切智智。此
X26n0519_p0427b09║是佛果，故名為終。餘五忍等，取下文意，略敘大義，隨
X26n0519_p0427b10║文可知。
X26n0519_p0427b11║【疏】華彰令德，力現難思者，令字，去聲，善也。不思議品
X26n0519_p0427b12║中，大眾散華，彰於般若善玅之德；如來神力，變現難
X26n0519_p0427b13║思之事，表於般若神功叵測。謂一華入無量華，無量
X26n0519_p0427b14║華入一華等也。
X26n0519_p0427b15║【疏】十三法師者，三賢十地持經菩薩也。師有彼法，名
X26n0519_p0427b16║為法師；法即是師，名為法師。昭昭炅炅者，明盛之貌
X26n0519_p0427b17║也。氛與芬同，呼氛，侵妖氣也。寰區者，宇宙也。帝王所
X26n0519_p0427b18║統，普天之下，封疆寬廣，謂之寰區。總此意云，十三法
X26n0519_p0427b19║師奉持般若，其文昭昭，明顯易曉，如觀指掌之內也。
X26n0519_p0427b20║由於般若威德力故，七難氣侵，妖氣息滅，般若威光，
X26n0519_p0427b21║炅炅照明，靜於寰區之內也。故奉持品云：從初習忍
X26n0519_p0427b22║至金剛定，如法修行十三觀門，皆為法師依持建立。
X26n0519_p0427b23║又云：若七難起，一切國王為除難故，受持解說般若
X26n0519_p0427b24║波羅蜜多，七難即滅，國土安樂。
X26n0519_p0427c01║【疏】恐季葉等者，季者，末也，禾熟結子，秋末之象也。又，
X26n0519_p0427c02║季者，昆季也，兄弟枝葉，子孫相繼，名為季葉。佛說般
X26n0519_p0427c03║若，利益當時，然恐末世遺法之中，王臣四眾，子孫枝
X26n0519_p0427c04║葉，漸漸凋殘，致令法滅，國土災興。是故永言垂誡，付
X26n0519_p0427c05║囑國王，令諸王等建立佛法，護國安民。如囑累品，學
X26n0519_p0427c06║者敘之。
X26n0519_p0427c07║【疏】若非等者，歎佛說法能滅苦集也。衢者，路也。生死
X26n0519_p0427c08║苦果，有情依此往返三界，昏迷遊歷，名曰昏衢。窒者，
X26n0519_p0427c09║滅也。慾與欲同。貪愛名欲，即是惑障，亦攝所知障及
X26n0519_p0427c10║所發業，皆是苦因，集諦攝故。愛欲過重，疏偏言之。故
X26n0519_p0427c11║法華云：諸苦所因，貪欲為本。若滅貪欲，無所依止。愛
X26n0519_p0427c12║欲有四，故言諸也。瑜伽五十五云：現有愛云何？謂於
X26n0519_p0427c13║自體瞻視藏護。後有愛云何？謂求當來自體差別。貪
X26n0519_p0427c14║喜俱行愛云何？謂於現前色等五境起貪著愛。彼彼
X26n0519_p0427c15║喜樂愛云何？謂於未得可愛色等起希望愛。總此意
X26n0519_p0427c16║云，若非如來大明作照，說法開迷，何以能破生死苦
X26n0519_p0427c17║果昏衢者矣？若非如來大振法音，何以能滅生死苦
X26n0519_p0427c18║因諸慾者矣？
X26n0519_p0427c19║【疏】皇唐八葉者，一高祖，二太宗，三高宗，四中宗，五睿
X26n0519_p0427c20║宗，六玄宗，七肅宗，八代宗。金枝玉葉，子孫相繼，代宗
X26n0519_p0427c21║第八也。造者，化也。玄者，聖也。垠者，（語斤切）界也。先帝上
X26n0519_p0427c22║昇，今帝再造，子育生靈，聖德聖化，無窮壃界，法令正
X26n0519_p0427c23║而無曲，刑憲清而有截。截者，剪也，齊如剪紙矣。
X26n0519_p0427c24║【疏】張墜網，震頺綱者，震者，舉也；頹者，墜下也；綱者，網
X26n0519_p0428a01║之總索也。欲張墜網，先舉總索，眾網皆張。自古不行
X26n0519_p0428a02║之事，猶如墜網，代宗治化，舉而行之，有似重張墜網，
X26n0519_p0428a03║再舉頹綱也。重張再舉，其意者何？駈黔庶於福壽之
X26n0519_p0428a04║場，導蒼生於無為之宅。黔者（琴劒二音），黑黃色也。黑黃等
X26n0519_p0428a05║類眾庶人民，謂之黔庶。福壽之場者，之，是語助也；場
X26n0519_p0428a06║者，處所依止之義。一切庶民，皆依福德壽命而住，福
X26n0519_p0428a07║壽如場，名福壽場。今之主上，以德化民，令於萬姓勤
X26n0519_p0428a08║修福壽，言含緊切之意，有似駈物上場，故疏云爾。蒼
X26n0519_p0428a09║生者，生靈之類，似於蒼草，謂之蒼生。無為之宅者，之，
X26n0519_p0428a10║亦語助也；為者，作也。真理凝然，無造作故，名曰無為。
X26n0519_p0428a11║宅者，依止居處之義。如人舍宅，外障風雨，內去毒蟲，
X26n0519_p0428a12║居之安隱。若有證得無為理者，外障六塵風雨，內去
X26n0519_p0428a13║三毒諸蟲，處之安隱，無為如宅，名無為宅。今之主上，
X26n0519_p0428a14║以德化民，導引生靈，漸入聖境安樂之處，故疏云爾。
X26n0519_p0428a15║【疏】廣運明德者，國語云：廣運百里，東西為廣，南北為
X26n0519_p0428a16║運。意敘仁君廣運聰明，聖德光顯，發揚佛法聖旨，乃
X26n0519_p0428a17║詔不空三藏重譯仁王經也。
X26n0519_p0428a18║【疏】三藏言善兩方者，不空三藏善解西天、此土兩方
X26n0519_p0428a19║之言也。三密者，謂即三業：說法語密，現通等為身密，
X26n0519_p0428a20║入定等為意密。如來三業隱秘難知，故名三密。不空
X26n0519_p0428a21║三藏獨善持呪秘密法門，故云教傳三密。
X26n0519_p0428a22║【疏】龍宮演奧，䆳旨聞天者，以其天子有龍威之德，從
X26n0519_p0428a23║喻名龍，彼所居宮，故名龍宮。此指大明宮，譯仁王經
X26n0519_p0428a24║處也。於此龍宮，演奧梵語，譯成華言，以顯此經幽邃
X26n0519_p0428b01║玅旨，聞奏天庭也。
X26n0519_p0428b02║【疏】佛日再中者，昔魯陽公共韓遘戰，午時為期。魯陽
X26n0519_p0428b03║公午後方至，韓公責之，魯陽公以戈揮日，却令正午。
X26n0519_p0428b04║如來在世，佛法熾盛，猶日正中；佛滅度後，教法漸微，
X26n0519_p0428b05║如午後日。今由翻經聞奏，王臣欽尚，佛法增暉，似佛
X26n0519_p0428b06║在世，教法熾盛，故云佛日再中。真風永扇者，爾雅中
X26n0519_p0428b07║說：東為谷風，南為凱風，西為泰風，北為涼風。草木稼
X26n0519_p0428b08║穡，如次四時，谷風生之，凱風長之，泰風結實，涼風調
X26n0519_p0428b09║熟。今明佛法，簡異世俗，名為真風。一切眾生，未生善
X26n0519_p0428b10║根，扇之令生；已生善根，扇之令長；已增長者，扇令趣
X26n0519_p0428b11║果；已趣果者，扇令圓滿。長時不息，故云真風永扇。
X26n0519_p0428b12║【疏】學孤先哲者，學而無友，名曰學孤，孤無先哲指訓
X26n0519_p0428b13║也。以其學孤，少見少聞，凡事鄙陋，點污釋子，清淨緇
X26n0519_p0428b14║流。叨接者，叨，濫；接，承；次也。膺者，當也，親也，文意可知。
X26n0519_p0428b15║【疏】幸揚天闕者，爾雅云：幸，謂非分而得。自惟無德，非
X26n0519_p0428b16║分舉揚，在於天子闕庭也。宸者，天子所居室也。避席
X26n0519_p0428b17║者，從座而起也。總此意云，幸得舉揚在於天闕，親奉
X26n0519_p0428b18║德音，令於大明宮內南桃園中，修述義疏，贊演新經。
X26n0519_p0428b19║實謂宸中出光而埀曲照，王意親切，不容避席退讓
X26n0519_p0428b20║也。
X26n0519_p0428b21║【疏】竊玄珠者，玄玅寶珠，喻於聖教。涅槃經云：諸行無
X26n0519_p0428b22║常，是生滅法，名如意珠。法華亦云：解髻上之明珠。貝
X26n0519_p0428b23║葉者，經也。天竺以經書之貝多樹葉，故以為名。私竊
X26n0519_p0428b24║取彼教義玄珠，釋此貝葉，自惟寡學，唯但增益，慚耻
X26n0519_p0428c01║兢惶也。捧白璧於丹墀者，國史云：卞和者，楚人也，於
X26n0519_p0428c02║荊山得玉璞，獻楚厲王。王使相者看之，不別，曰：石也。
X26n0519_p0428c03║厲王以和為慢，遂刖其左足。厲王崩，武王立，和又獻
X26n0519_p0428c04║之。武王使相者看之，還，不別，曰：石也。武王以和為慢，
X26n0519_p0428c05║刖其右足。武王崩，文王立，和乃抱玉璞，哭於荊山之
X26n0519_p0428c06║前。文王召之，問曰：刖足者眾，何獨怨乎？和曰：臣不敢
X26n0519_p0428c07║恨於刖足，所恨真玉以為石，忠士以為慢，所以悲耳。
X26n0519_p0428c08║文王乃使人剖其璞，果得真玉。文王曰：昔乎先君，而
X26n0519_p0428c09║難剖石，而易刖足，失之何甚！乃謝於和而重賞之。丹
X26n0519_p0428c10║墀者，往古天子堦墀，以丹漆之，謂之丹墀。寧勝報効
X26n0519_p0428c11║者，力小不任，名曰寧勝；賀酬恩德，名曰報効。總此意
X26n0519_p0428c12║云，親奉德音，宸光曲照，如斯恩澤，難以酬之。若如卞
X26n0519_p0428c13║和，心懷忠孝，刖足不辭，捧彼白璧，詣此丹墀，奉獻仁
X26n0519_p0428c14║君，不任報德矣。
X26n0519_p0428c15║【疏】仰酬等者，俯者，俛也，低首之貌。課者，課虗成疏也。
X26n0519_p0428c16║既者，已也。竭者，盡也。誠者，情也。庶者，冀也。玄造者，聖
X26n0519_p0428c17║化也。總此意云，仰酬皇澤，俛首課疏，唯忠唯勤，已盡
X26n0519_p0428c18║愚情，庶冀昭代永光聖化矣。
X26n0519_p0428c19║【疏】釋經等者。仁王護國般若波羅蜜多經者，總宏綱
X26n0519_p0428c20║之極唱，旌一部之通名。序品第一者，鏡義類之鴻標，
X26n0519_p0428c21║顯異詮之別目。
X26n0519_p0428c22║【疏】明境智之幽玄者，五般若中，觀照眷屬是智，餘三
X26n0519_p0428c23║是境。波羅彼岸義，是所到境。蜜多離到義，攝劣從勝，
X26n0519_p0428c24║則能到智。若境若智，幽深玄玅也。
X26n0519_p0429a01║【疏】仁者，五常之首者，仁義禮智信，謂之五常，仁居其
X26n0519_p0429a02║首。好生惡殺曰仁，知恩報恩曰義，長幼恭勤曰禮，敏
X26n0519_p0429a03║達多知曰智，立行可依曰信。又曰：不殺為仁，不盜為
X26n0519_p0429a04║義，不亂為禮，不淫為智，忠實為信。由此五行，王者以
X26n0519_p0429a05║之立國，君子以之立身，不可暫亡，謂之常也。王者，說
X26n0519_p0429a06║文云：德貫三才曰王。才之言氣，天地人三，是陰陽之
X26n0519_p0429a07║秀氣也。橫三為才，竪一為德，一貫於三，故為王也。
X26n0519_p0429a08║【疏】破識浪之煩籠者，有漏心識，煩惱相應，漂溺有情，
X26n0519_p0429a09║沉生死海，故言識浪。煩惱拘繫，不可出離，如籠籠於
X26n0519_p0429a10║飛禽，故言煩籠。清涼之室宅者，菩提、涅槃，離生死之
X26n0519_p0429a11║熱惱，自性清涼，眾聖所依，喻如室宅。菩提如室，有為
X26n0519_p0429a12║別故；涅槃如宅，無為總故。
X26n0519_p0429a13║【疏】序者，由也，始也，陳教起之因由，作法興之漸始。品
X26n0519_p0429a14║者，類也，別也，區玄旨而異類，派幽筌而彚別。第者，次
X26n0519_p0429a15║也，居也。一者，極也，首也。經有八類，條貫真宗，此品次
X26n0519_p0429a16║居極首，故名序品第一。序即是品，名為序品；或序之
X26n0519_p0429a17║品，名為序品；序品即第一，名序品第一。仁王護國等
X26n0519_p0429a18║是一部之通名，序品第一是此品之別稱。仁王護國
X26n0519_p0429a19║般若波羅蜜多經之序品第一，依主釋也。
X26n0519_p0429a20║【疏】將解等者，門者，收攝無擁趣入之義。欲釋經文，須
X26n0519_p0429a21║知大意，凡所解釋體、義、行、相有所歸著，故以四門陳
X26n0519_p0429a22║述大義，收攝一部經文意趣綱要，令其學者依此義
X26n0519_p0429a23║門入解經宗，達其理趣。然此四門次第意者，夫欲釋
X26n0519_p0429a24║經，先須知佛說經本意為何事故。佛說此經，故有初
X26n0519_p0429b01║門敘經起之意。既知此經起之所以，由為如是如是
X26n0519_p0429b02║事故，此經得起。次應總相知一部經根本宗趣、體性、
X26n0519_p0429b03║行相，故有第二明經宗體。宗者，崇尊主義，聖教所崇、
X26n0519_p0429b04║所尊、所主，名之為宗，此經即以般若為宗旨也。令其
X26n0519_p0429b05║學者知此經中凡所說義皆歸般若，寂照雙彰，遣相
X26n0519_p0429b06║談性。既知此義，然未委此經藏、乘時會如何收攝，被
X26n0519_p0429b07║何等機，故有第三所攝所被，顯於此經菩薩藏、攝，廣
X26n0519_p0429b08║說乃至大乘經也。被三乘機，如是三門總陳大義。已
X26n0519_p0429b09║知綱要，故第四門科經釋義。由此四門如是次第，
X26n0519_p0429b10║【疏】根緣感赴者，受法根熟，為緣感佛，佛起慈悲，赴感
X26n0519_p0429b11║說法。所說諸經，隨其一處一會，各對機緣，合宜聞者，
X26n0519_p0429b12║佛有多意，令其獲益。已下引經，但取大意，子細義理，
X26n0519_p0429b13║至文釋之。
X26n0519_p0429b14║【疏】廣明外護者，文云：應當受持讀誦般若波羅蜜多，
X26n0519_p0429b15║嚴飾道場，置百師子座，請百法師解說此經，乃至王
X26n0519_p0429b16║臣四眾聽受讀誦，如法修行，災難即滅。
X26n0519_p0429b17║【疏】有如等者，靈，猶神也。逮者，及也，至也。誕者，育也。育
X26n0519_p0429b18║者，長也。六義意云，有似世人慈母所生，從初降質，神
X26n0519_p0429b19║氣異常，及至長養，勝德超群，修學資德，立仁賢行，自
X26n0519_p0429b20║幼及長，次第積德，更藉師友同教誨之，遂乃立身為
X26n0519_p0429b21║官極品，揚名播美，為眾所欽。般若亦爾。
X26n0519_p0429b22║【疏】明佛母者，下引經文，雖顯般若通為佛菩薩母，出
X26n0519_p0429b23║生國王無上法等，有多義意，然於其中唯取佛母之
X26n0519_p0429b24║義，歸此初意也。
X26n0519_p0429c01║【疏】全身等者，涅槃經云：諸行無常，是生滅法，生滅滅
X26n0519_p0429c02║已，寂滅為樂。雪山童子捨於全身，供養夜叉。求下半
X26n0519_p0429c03║偈，廣如彼說。
X26n0519_p0429c04║【疏】外道等者，諸國外道，種種異見：或有一類，妄行苦
X26n0519_p0429c05║行，拔髮自餓；或有一類，邪見捨身，厭苦投巖；或有一
X26n0519_p0429c06║類，五熱炙身，四邊置火，頭上日炙。雖大劬勞，徒抂功
X26n0519_p0429c07║力，不能免苦，如拘逐塊，塊折轉多；邪見苦行，欲求出
X26n0519_p0429c08║苦，苦果轉多也。
X26n0519_p0429c09║【疏】諸佛等者，佛利有情，略有二門，謂語及默。宜聞說
X26n0519_p0429c10║法而得道者，佛便與語，說諸忻厭；宜見默然而得道
X26n0519_p0429c11║者，佛便默然，令生忻厭。又說法名語，所餘身、意、入定、
X26n0519_p0429c12║現通，皆名為默。此等語、默雖殊，然皆不離般若妙用；
X26n0519_p0429c13║若無般若，於其語、默不自在故。是故諸佛同說般若，
X26n0519_p0429c14║勸物修學。
X26n0519_p0429c15║【疏】果位菩提等者，佛果菩提，從種生現，是生因得，一
X26n0519_p0429c16║得已後，相續不斷。涅槃之果，從了因得，聖智了證，自
X26n0519_p0429c17║性凝然。既從生因、了因得佛二果，如何此說般若是
X26n0519_p0429c18║諸佛母，出生佛果耶？
X26n0519_p0429c19║【疏】由斷等者，二障二果，各別為障。由煩惱故，分別發
X26n0519_p0429c20║業，俱生潤生，發潤既備，續於後有，生死不絕，名續生
X26n0519_p0429c21║煩惱障。由斷此障而不發潤，生死永息，證真解脫。以
X26n0519_p0429c22║解脫者，棄背之義，棄背煩惱，證真理故，名得真解脫。
X26n0519_p0429c23║由所知障，礙於智解，於境不達，名礙解所知障。由斷
X26n0519_p0429c24║此障，得大菩提，知一切境，以所知障正障智故。障者，
X26n0519_p0430a01║礙義、覆義，礙智不生，覆理不顯，說名為障。由煩惱障，
X26n0519_p0430a02║覆理義勝，故說斷彼得真解脫；由所知障，礙智義勝，
X26n0519_p0430a03║故說斷彼得大菩提。理實通斷二障，通證二果，因此
X26n0519_p0430a04║經說十三法師皆由般若斷彼二障，當得二果，故此
X26n0519_p0430a05║般若為諸佛母也。
X26n0519_p0430a06║【疏】由斯等者，由斯六義，大覺世尊現化利生，說斯般
X26n0519_p0430a07║若。
X26n0519_p0430a08║【疏】翻譯年代者，前辨西天經起，此顯此土經起。此經，
X26n0519_p0430a09║唐時不空三藏之所譯也。三藏置灌頂道場，受灌頂
X26n0519_p0430a10║戒，以華擲佛，擲得北方不空成就，佛因以為號，謂之
X26n0519_p0430a11║不空。不空三藏行記及彼本傳，其文極廣，今略要云：
X26n0519_p0430a12║灌頂大師，法名智藏，號不空也。輔於三朝，向三十載，
X26n0519_p0430a13║傳法利人。大師本北天竺婆羅門族也，幼失父母，隨
X26n0519_p0430a14║叔遊方，因到此土。時年十三，事金剛智大弘教祖師。
X26n0519_p0430a15║師導梵本，悉談章及聲明論等，不經旬日而洞悟焉，
X26n0519_p0430a16║祖師大驚異之。十五落髮，三十具戒，善一切有部，解
X26n0519_p0430a17║諸國語，識異國書。先師翻經，常令譯語，對唐梵之義，
X26n0519_p0430a18║詞辯清巧。學聲明論十二年功，六日告畢，誦文殊、普
X26n0519_p0430a19║賢行願，一年之限，再夕而終。後於祖師處求新瑜伽
X26n0519_p0430a20║五部三密（東方金剛部，南方寶部，西方蓮華部，北方羯磨部，中方如來部），已經三載，
X26n0519_p0430a21║不遂所求，為求法故，欲歸天竺。師感靈應，知是法器，
X26n0519_p0430a22║所持法藏，盡總付之。後於他日傳授五部之法，餘可
X26n0519_p0430a23║傳法而盡付之。後數十年，祖師奉詔歸於本國，不空
X26n0519_p0430a24║侍奉至河南府，祖師示疾而終。大師承事凡經二十
X26n0519_p0430b01║四年，是時開元二十九年仲秋月矣。影塔既成，而奉
X26n0519_p0430b02║先師遺言，令往天竺及南天師子國等。後至南海郡，
X26n0519_p0430b03║採訪使劉巨鄰三請大師哀祈道場灌頂，大師許之，
X26n0519_p0430b04║權住法性寺。由劉公所請，四眾咸賴，度人百千萬億。
X26n0519_p0430b05║採訪使遂追集蕃客大首領舶主等設會，謂諸蕃曰：
X26n0519_p0430b06║大唐帝師不空三藏和尚奉勅往南天師子國，汝等
X26n0519_p0430b07║好將和尚及弟子含光等三七人并國信物到師子
X26n0519_p0430b08║國。劉公已下，舉州仕庶，大會陳設及香華等，送數百
X26n0519_p0430b09║里。是歲開元二十九年歲次辛巳十二月五日，於嶺
X26n0519_p0430b10║南廣州上崑崙舶，入於南海，任風飄舶，經於諸國。後
X26n0519_p0430b11║至師子國，住經三年。師子國正西行十五日兼夜，得
X26n0519_p0430b12║於好風，便達西岸，至東天竺國界。此國西北陸行三
X26n0519_p0430b13║月，至大菩提樹佛成道處，遍歷五天。後至天寶五載，
X26n0519_p0430b14║還歸西京，奉勅權住鴻臚寺。尋後詔請入內建曼荼
X26n0519_p0430b15║羅，為玄宗帝五部灌頂。是歲移住靜影寺，又請入內
X26n0519_p0430b16║祈雨及傳法。皇帝大悅，賜紫袈裟并絹三百疋。後詔
X26n0519_p0430b17║住大興善寺。至永泰元年十一月一日，制授大師特
X26n0519_p0430b18║進試鴻臚卿，號大廣智三藏。肅宗皇帝令內外侍臣
X26n0519_p0430b19║高品宰相百官並入灌頂，學法受緣。至大曆九年歲
X26n0519_p0430b20║次甲寅六月十一日，加開府儀同三司，封肅國公，食
X26n0519_p0430b21║邑三千戶。至六月十五日午時，香湯浴身，換新衣服，
X26n0519_p0430b22║端居正容，具表辭帝，北面瞻望，東首倚臥而滅。行年
X26n0519_p0430b23║七十，僧臘五十。聖上輟朝三月，中使勅葬，凡所破用，
X26n0519_p0430b24║並是宣賜。七月六日荼毗，賜贈司空，諡曰大辯正廣
X26n0519_p0430c01║智不空三藏。荼毗火滅，得舍利數百粒，進呈入內，勑
X26n0519_p0430c02║於大興善寺所住院內，置舍利塔。大師將終，諸僧夢
X26n0519_p0430c03║見千仞寶幢，無故摧倒，文殊閣壞。師所居寺，荷池周
X26n0519_p0430c04║迴數十畝，傍無灌注，中涌直泉，冬夏常滿。師遷化日，
X26n0519_p0430c05║先夕而涸。諸異相事，近數十條，略而不敘。然以三藏
X26n0519_p0430c06║親遊五天，求所未受，并諸經論，重廣學習，凡得梵本
X26n0519_p0430c07║瑜伽真言經論五百餘部。天寶五年，歸於上都，奉玄
X26n0519_p0430c08║宗皇帝恩命，翻諸經論，歷於肅宗、代宗。至大曆六年
X26n0519_p0430c09║十月十二日，代宗降誕之晨，總錄三朝所翻經論，始
X26n0519_p0430c10║自開元年，至大曆年，凡一百一卷，計七十七部，并都
X26n0519_p0430c11║錄一卷，表進請入錄流行。其仁王經，於永泰元年歲
X26n0519_p0430c12║次乙巳夏四月一日，宣詔三藏并義學沙門良賁等
X26n0519_p0430c13║十四人，於南桃園大明宮內，建置道場，譯仁王護國
X26n0519_p0430c14║般若經。不空出梵本譯語，良賁筆受，兼潤文建宗等
X26n0519_p0430c15║證義。一日起首，至十五日譯畢，繕寫進呈。尋至秋九
X26n0519_p0430c16║月，詔資聖、西明兩寺，各五十人，百座敷闡，下紫微而
X26n0519_p0430c17║千官作禮，經出內而百姓觀瞻。遂感卿（去聲）雲呈瑞，喜
X26n0519_p0430c18║氣浮空，兩街緇侶，威儀整肅，幡華前引，音樂後隨，內
X26n0519_p0430c19║外咸歡，京城共喜，千郭充滿，猶牆堵焉。
X26n0519_p0430c20║【疏】周星漢日者，星辰日月，皆取時景之義。謂周穆王
X26n0519_p0430c21║時，西天佛滅，慈光隱耀，至漢明帝時，遺法流通，津潤
X26n0519_p0430c22║此土，有緣者也。漢書引周書異記云：周昭王即位二
X26n0519_p0430c23║十四年甲寅之歲，四月八日，江河汎漲，井水滿溢，宮
X26n0519_p0430c24║殿人舍，山川大地，咸悉振動。其夜有五色光，入貫太
X26n0519_p0431a01║微，遍於西方，盡作金色。昭王問太史蘇由曰：是何祥
X26n0519_p0431a02║瑞？由對曰：西方有大聖人，生現此瑞矣。王曰：於天下
X26n0519_p0431a03║如何？由曰：即時無事，一千年後，聲教當流於此。王遣
X26n0519_p0431a04║鐫石記之，埋於南郊天祀之前，即佛生之瑞也。異記
X26n0519_p0431a05║又云：周穆王即位五十二年壬申之歲，二月十五日
X26n0519_p0431a06║平旦寅時，暴風忽起，發屋拔樹，山川大地，悉皆震動。
X26n0519_p0431a07║午後天陰，黑雲四起，有白虹一十二道，南北通貫，連
X26n0519_p0431a08║夜不滅。穆王問太史扈多，扈多對曰：西方有聖人入
X26n0519_p0431a09║滅，衰相現耳。穆王大悅：朕常恐此人來侵我國，今既
X26n0519_p0431a10║入滅，朕何憂哉！即佛滅之瑞也。後漢法本內傳云：後
X26n0519_p0431a11║漢第二主孝明皇帝永平七年甲子歲（或云乙丑歲也），帝夢
X26n0519_p0431a12║見丈六金人，頂佩日輪，光明赫奕，飛空而至，光明特
X26n0519_p0431a13║異，色相無比。明帝寤，已而不自安。至旦，大集群臣，以
X26n0519_p0431a14║占所夢。通人傅毅奏曰：臣聞西域有神人，號之為佛。
X26n0519_p0431a15║今陛下所夢，將必是乎？國子博士王導對曰：臣按周
X26n0519_p0431a16║書異記，周昭王時，有聖人出在西方。其時太史蘇由
X26n0519_p0431a17║奏於昭王，一千年後，聲教被此。陛下所夢，必是此焉。
X26n0519_p0431a18║明帝信然，即遣中書侍郎蔡愔、秦景，國子博士王導
X26n0519_p0431a19║等一十八人，往於西方，訪尋佛法。至中天竺國，遇摩
X26n0519_p0431a20║騰、竺法蘭二三藏。愔等求之東行，二人乃誓至弘通，
X26n0519_p0431a21║不辭疲苦，冐涉流沙，達于洛陽。明帝大悅而極重之，
X26n0519_p0431a22║別立精舍安止，今白馬寺是也。即漢地僧之初，寺之
X26n0519_p0431a23║始也。白氎上𦘕釋迦形相，出四十二章經一卷，即佛
X26n0519_p0431a24║法之始也。今依六十甲子算之，自周穆王即位五十
X26n0519_p0431b01║二年壬申之歲二月十五日釋迦入滅，至今大宋三
X26n0519_p0431b02║葉天禧二年歲次戊午，凡經一千九百六十七年也。
X26n0519_p0431b03║【疏】重昌堯化者，堯王治化，風雨順時，五穀豐熟，人民
X26n0519_p0431b04║康樂。庸宗亦爾，故曰重昌。革者，改也。黎元者，眾庶也。
X26n0519_p0431b05║急改姧弊，如救火焚；至憂眾蔗，如念赤子。澡心齋戒
X26n0519_p0431b06║者，周易注云：洗心曰齋，防患曰戒。
X26n0519_p0431b07║【疏】乾坤者，乾，天也；坤，地也。禮樂惟新者，孝經注云：風
X26n0519_p0431b08║俗移易，先入樂聲，變隨人心，正由君德，正之與變，因
X26n0519_p0431b09║樂而彰也。禮者，治民之大節也，所以正君臣父子之
X26n0519_p0431b10║道，明男女長幼之序，故可以安上化下也。明白四達
X26n0519_p0431b11║者，聖君德化，絕於淫蕩，謂之明白；遐方歸順，謂之四
X26n0519_p0431b12║達。
X26n0519_p0431b13║【疏】凡諸等者，法苑云：宗者，崇尊主義。聖教所崇、所尊、
X26n0519_p0431b14║所主，名之為宗。機所聞法，領解各異，隨機所敬，立以
X26n0519_p0431b15║為宗，而非一轍，故無量義。經云：眾生性欲無量故，法
X26n0519_p0431b16║亦無量；法無量故，義亦無量。義無量者，從一法生，其
X26n0519_p0431b17║一法者，謂真如理。無垢稱云：佛以一音演說法，眾生
X26n0519_p0431b18║隨類各得解。所以然者，無上法王昔於曠劫修習慈、
X26n0519_p0431b19║悲、喜、捨，隨順眾生智解淺深，應機設化而利益之。修
X26n0519_p0431b20║習圓滿，已至果位，不加功用，任運起心，運大慈悲，應
X26n0519_p0431b21║一切機，演微玅法。由任運力，發一語言，含種種義，隨
X26n0519_p0431b22║諸眾生信解淺深，領受各異。對小機宜，即此一言，顯
X26n0519_p0431b23║小乘法，令其悟入；對大機宜，即此一言，顯大乘法，令
X26n0519_p0431b24║其悟入。對頓悟機，即名頓教；對漸悟機，即名漸教。廣
X26n0519_p0431c01║說乃至，隨其所對，治貪、治嗔，淺深、性相等義，隨機有
X26n0519_p0431c02║異，各各不同。一切契經，大義如此。
X26n0519_p0431c03║【疏】維摩經等者，如彼疏云：此經以不思議解脫為宗。
X26n0519_p0431c04║然不思議略有五種：一、理，謂真如、法性；二、行，謂般若、
X26n0519_p0431c05║方便；三、報，謂淨土、佛身；四、用，謂神通、變化；五、教，謂聲、
X26n0519_p0431c06║名、句、文。正以真理為不思議，依理起行，依行得報，依
X26n0519_p0431c07║報起用，依用起教，是故五種皆不思議，故以為宗。經
X26n0519_p0431c08║文上下，多顯用不思議化眾生故。法華經以一乘為
X26n0519_p0431c09║宗，彼云：今此經中唯說一乘。又云：唯有一乘法，無二
X26n0519_p0431c10║亦無三。對彼聲聞、獨覺立一乘義，破彼執二以為真
X26n0519_p0431c11║極，立一乘極。會彼二乘所學教、理、行、果，皆是入一乘
X26n0519_p0431c12║之漸次故，故立一乘以為經宗。楞伽經以如來藏為
X26n0519_p0431c13║宗，彼云：阿梨耶識名空如來藏（新云阿賴耶識，翻為藏識），具足熏
X26n0519_p0431c14║習無漏法故，名不空如來藏。慈恩釋云：藏識有漏，虗
X26n0519_p0431c15║妄不實，故名為空。能含一切無漏種故，名如來藏。（空體
X26n0519_p0431c16║即藏，名為空藏。如來之空藏，名空如來藏也。）四智種子，體是無漏，非虗妄
X26n0519_p0431c17║法，名為不空。由近善友，多聞重習，漸次生長，當成四
X26n0519_p0431c18║智。四智之因，名不空如來藏。藏是含藏因性故。（含藏義，釋
X26n0519_p0431c19║前空如來藏。因性義，釋此不空如來藏。不空即藏，名不空藏。如來之不空藏，名不空如來藏也。）涅槃經
X26n0519_p0431c20║以佛性為宗。彼云：一切眾生，皆有佛性。凡有心者，皆
X26n0519_p0431c21║得阿耨菩提。譬如虗空，非過去、未來、現在。佛性亦爾，
X26n0519_p0431c22║非三世也。非佛性者，謂牆壁等無情之物。意云：佛性
X26n0519_p0431c23║有二：一、理性，二、行性。理性遍有，行性或無。以涅槃經
X26n0519_p0431c24║一性宗攝，顯理佛性遍諸眾生。性是因義，在纏真如。
X26n0519_p0432a01║理性因故，出纏真如，名為法身。是佛之性，名為佛性。
X26n0519_p0432a02║故涅槃經佛性為宗。
X26n0519_p0432a03║【疏】此諸經宗，約對待立者，隨諸有情機性樂欲，對待
X26n0519_p0432a04║立宗，形待思議立不思議，形待二乘立一乘等也。由
X26n0519_p0432a05║佛法王，於法於根得自在故，對機遣病，立宗有異，逗
X26n0519_p0432a06║令修學。
X26n0519_p0432a07║【疏】對治心量立宗之失者，眾生心識度量境界，起善
X26n0519_p0432a08║染等種種差別，為欲對治彼心量故，立能治宗，教示
X26n0519_p0432a09║修斷，隨此立宗而有其失。其失者何？楞伽頌云：隨其
X26n0519_p0432a10║所立宗，即有眾雜義。謂隨宗所顯善染無記、漏無漏
X26n0519_p0432a11║等眾雜之義，令人曉解不立相故，是立宗失。若不立
X26n0519_p0432a12║宗而無有失，其相云何？頌云：等觀自心量，言說不可
X26n0519_p0432a13║得。能觀、所觀兩相稱可，名為等觀。平等觀察自己心
X26n0519_p0432a14║量，法體離言，言說不及，不可得故。離言法體無差別
X26n0519_p0432a15║相，所以無失。問：何不普等教示眾生等觀心量，何用
X26n0519_p0432a16║立宗義類差別，翻成失耶？答：不然。立宗不立宗，佛有
X26n0519_p0432a17║多意，略敘三義：一者、廢詮談旨，法體離言，不可說於
X26n0519_p0432a18║立宗之相。若約將旨就詮，依詮顯示善染因果、有漏
X26n0519_p0432a19║無漏、權實等相義理差別，隨經立宗也。二者、對於上
X26n0519_p0432a20║位諸大菩薩，令彼遣相，契無相故，故不立宗。若對下
X26n0519_p0432a21║位，初機小器，未能亡相，佛為顯示修斷行相，由機性
X26n0519_p0432a22║異，隨機立宗，故說一乘為宗，佛性為宗等。若不立宗，
X26n0519_p0432a23║彼不曉解修斷意故。三者、依大智門，智證法性，豁虗
X26n0519_p0432a24║湛寂，無相凝然，故不立宗。依大悲門，為利有情，顯示
X26n0519_p0432b01║諸法有忻有厭、有淨有染、世出世等差別行相，令其
X26n0519_p0432b02║修學，對機設教，隨教立宗。由此廢詮談旨，對於上位，
X26n0519_p0432b03║智證真理，勝義無相，非宗絕待也。將旨就詮，對初小
X26n0519_p0432b04║機，悲心利物，是故立宗，皆是對治心量，為治大病，立
X26n0519_p0432b05║宗小失也。
X26n0519_p0432b06║【疏】若宗不生，宗還生矣者，離言真理，非緣生故，名為
X26n0519_p0432b07║不生。宗還生者，帶詮宗旨，藉教生故。若以言教，宗於
X26n0519_p0432b08║不生，真如之理，隨其言教，宗還生矣。故淨法界，性離
X26n0519_p0432b09║言詮，無宗無不宗。
X26n0519_p0432b10║【疏】依三等者，多說有教，多說空教，非空非有教也。此
X26n0519_p0432b11║三種教，詮三種宗，及下所明三時之教，立意有異，文
X26n0519_p0432b12║義大同。依所詮宗，定三種教，隨其宗教，分三時異，欲
X26n0519_p0432b13║令學者解於此等義意差別，識知如來說法意也。
X26n0519_p0432b14║【疏】謂佛等者，佛初成道，觀眾生機，未任大法，若說大
X26n0519_p0432b15║乘，彼不信解，誹謗墮落。故初成道十二年中，多說小
X26n0519_p0432b16║乘，顯法有教；於此時中，顯多分說，不遮其間，亦說大
X26n0519_p0432b17║乘，遇大機故。此小乘教，文言不了，義亦不了，隨機淺
X26n0519_p0432b18║說，唯小乘教也。於此教中亦說三乘，即是小乘教中
X26n0519_p0432b19║說三乘義，應於小機權宜說之。如說大乘因位，三無
X26n0519_p0432b20║數劫猶是凡夫，三十四心方成聖者。至佛果位，亦說
X26n0519_p0432b21║三身，即以戒、定、慧、解脫等五分功德法名為法身，丈
X26n0519_p0432b22║六金身名為報身，隨形六道名為化身。非大乘位有
X26n0519_p0432b23║此行相，由此第一多說有教。雖說三乘，皆不了義，小
X26n0519_p0432b24║乘諸師二十部宗，皆依此教也。
X26n0519_p0432c01║多明空宗者，佛成道已十二年後，四年之中多說此
X26n0519_p0432c02║教唯是大乘。由諸眾生已依於前多說有教悟解證
X26n0519_p0432c03║果，然多著有未契中道。佛欲令彼漸悟深理信向大
X26n0519_p0432c04║乘，為欲除彼著有病故，故說此等遣相之教，而多隱
X26n0519_p0432c05║相說諸法空。文言隱密，義亦隱密也。隱密者，含隱之
X26n0519_p0432c06║義，不顯了義。為除有病故密說空，亦不違前多說有
X26n0519_p0432c07║教。前言有者，總相說有，其意但顯依圓是有。此言空
X26n0519_p0432c08║者，總相說空，其意但顯遍計所執我法是空。故解深
X26n0519_p0432c09║密經云：諸說空教，皆依遍計所執說諸法空。故雖說
X26n0519_p0432c10║空，不違前有。非空非有宗者，佛成道已十六年後，至
X26n0519_p0432c11║般涅槃多說此教，遠除有病、近除空病，顯示中道顯
X26n0519_p0432c12║了之教。文言顯了，義亦顯了，具顯諸法非有非空。依
X26n0519_p0432c13║三性門聊簡說之，謂遍計非有、依圓非空故。
X26n0519_p0432c14║【疏】自雙等者，前引三教，顯三種宗，唯是佛經。此下所
X26n0519_p0432c15║明佛滅度後，聖賢造論，釋三種教，顯三宗義也。天親
X26n0519_p0432c16║傳云：佛滅度後三百年中，有阿羅漢，名迦旃延子，先
X26n0519_p0432c17║於薩婆多部出家，後往罽賓國，與五百阿羅漢共撰
X26n0519_p0432c18║薩婆多部阿毗達磨秘不流行，經於多時，五天不起。
X26n0519_p0432c19║後東天竺阿瑜闍國，有婆羅門子，名婆須䟦陀羅，聰
X26n0519_p0432c20║明大智，往彼習學，記後流行。眾生聞者，多執著有大
X26n0519_p0432c21║乘之教，而多隱沒。三百年外，有南天竺龍猛菩薩，造
X26n0519_p0432c22║大智度論，釋大般若經，造大無畏論，滿十萬偈。龍猛
X26n0519_p0432c23║弟子提婆菩薩，造百論等，為破小乘及諸外道執我
X26n0519_p0432c24║執法，說法為空，時多著空。後九百年，北天竺境富樓
X26n0519_p0433a01║沙國，有國師婆羅門，姓憍尸迦，彼有三子，同名伐蘇
X26n0519_p0433a02║畔度，此云世親，雖同一名，號即各別。第三，世親於薩
X26n0519_p0433a03║婆多部出家，得無學果。其第一者，菩薩之性，亦於有
X26n0519_p0433a04║部出家，後得離欲，思惟空義，不能得入，欲自殺身。有
X26n0519_p0433a05║賓頭盧阿羅漢，在東毗提訶，觀見此事，從彼方來，為
X26n0519_p0433a06║說小乘空觀，意猶未安，謂不應心樂，故因此乘，通往
X26n0519_p0433a07║覩史多天，諮問彌勒菩薩。彌勒為說大乘空觀，還下
X26n0519_p0433a08║思惟，即得悟入，因名無著。爾後數往覩史多天，諮問
X26n0519_p0433a09║彌勒大乘經義，為餘人說聞，聞多不信，即自發願，請
X26n0519_p0433a10║彌勒下，為說大乘，令見聞者，皆同信受。即如其願，於
X26n0519_p0433a11║夜分時，放大光明，集有緣眾，於阿瑜闍國，為說瑜伽
X26n0519_p0433a12║論，總一百卷，理無不窮，事無不盡，文無不釋，義無不
X26n0519_p0433a13║詮，雙離有空，契會中道，正為菩薩，令於諸乘境行果
X26n0519_p0433a14║等，而得善巧，兼為餘乘，令於自法，修自分行，得自果
X26n0519_p0433a15║證，即是大乘教中，說三乘義也。時阿瑜闍國，大講堂
X26n0519_p0433a16║中，無數億人，雖同一會，唯有無著，得近彌勒，自餘但
X26n0519_p0433a17║得遙聞其聲，或見異相，由是眾生，皆得遠離有空之
X26n0519_p0433a18║病，契於中道。此等諸論，佛滅後造也。據實亦有佛在
X26n0519_p0433a19║世時所造之論，但隨所依之經，三種不同，屬三種教，
X26n0519_p0433a20║由此判教，攝盡一切經律論也。
X26n0519_p0433a21║【疏】初、小等者，婆沙論九十九云：末吐羅國，賣主有子，
X26n0519_p0433a22║名曰大天。父出貨易，子漸長大，情染於母。後父歸家，
X26n0519_p0433a23║大天與母，遂殺其父。事漸彰露，將母逃避，至波吒釐
X26n0519_p0433a24║城，逢本供養無學苾蒭，恐事彰露，設計殺之。後復知
X26n0519_p0433b01║母與餘交通，大天怒曰：我為此事，造二重罪，流移他
X26n0519_p0433b02║國，今復捨我，而更好他！遂殺其母。雖造三逆，不斷善
X26n0519_p0433b03║根，深生憂悔，自惟罪重，何緣當滅？傳聞釋子有滅罪
X26n0519_p0433b04║法，遂往雞園僧伽藍所，見一比丘，徐步經行，誦伽陀
X26n0519_p0433b05║云：若人造重罪，修善得滅除，彼能照世間，如日出雲
X26n0519_p0433b06║翳。大天聞已，歡喜踊躍，知歸佛教，定當滅罪，便求出
X26n0519_p0433b07║家。時彼比丘，不審驗問，遂度出家，還名大天。大天聰
X26n0519_p0433b08║明，出家未久，便能誦持三藏文義，言詞清巧，善能化
X26n0519_p0433b09║導，波吒釐城，無不歸仰。時無憂王聞已，召請入內，恭
X26n0519_p0433b10║敬供養，而請說法。後歸伽藍，不正思惟，夢失不淨。然
X26n0519_p0433b11║彼先稱是阿羅漢，而令弟子洗所污衣。弟子白言：阿
X26n0519_p0433b12║羅漢者，諸漏已盡，云何有此？大天告曰：天魔所嬈，汝
X26n0519_p0433b13║不應恠。漏失有二：一者、煩惱漏失，羅漢已無；二者、不
X26n0519_p0433b14║淨漏失，如便唾等，羅漢猶有。有諸天魔，常於佛法而
X26n0519_p0433b15║生憎嫉，見修善者，便往壞之。故我漏失，是彼所為，不
X26n0519_p0433b16║應疑恠。此一事也。二者、時彼大天，欲令弟子歡喜親
X26n0519_p0433b17║附，矯設方便，次第記別四沙門果。弟子白言：阿羅漢
X26n0519_p0433b18║等，應有證知，如何我等都不自知得果之相？大天告
X26n0519_p0433b19║言：阿羅漢等亦有無知，汝不應疑。無知有二：一、染污
X26n0519_p0433b20║無知羅漢已無，二、不染污無知羅漢猶有，由此汝輩
X26n0519_p0433b21║不能自知。三者、時諸弟子而白師言：曾聞阿羅漢者
X26n0519_p0433b22║已度疑惑，如何我等於諦寶等猶懷疑惑？大天告言：
X26n0519_p0433b23║疑惑有二：一、隨眠疑，羅漢已斷；二、處非處疑，羅漢未
X26n0519_p0433b24║斷。獨覺於此猶未能斷，況汝聲聞於諸諦寶豈無疑
X26n0519_p0433c01║惑？四者、弟子白師：我讀諸經，說阿羅漢有聖慧眼，於
X26n0519_p0433c02║自解脫能自證知。不因師言：我等既得阿羅漢果，應
X26n0519_p0433c03║自證知。云何我等由師令入，都無現智能自證知？大
X26n0519_p0433c04║天告言：羅漢有二：一、鈍根，二、利根。鈍根羅漢由他令
X26n0519_p0433c05║入不能自知，如舍利子智慧第一，若佛未記彼不自
X26n0519_p0433c06║知，況於餘人而能自知？故汝於此不應窮詰。五者、然
X26n0519_p0433c07║彼大天雖造眾惡不斷善根，復於中夜自惟罪重必
X26n0519_p0433c08║當受苦，憂惱所逼數唱苦哉。近事弟子聞已驚恠，晨
X26n0519_p0433c09║朝參問：如何昨夜唱苦哉耶？大天告言：我呼聖道不
X26n0519_p0433c10║應有恠，謂諸聖道若不志誠稱苦言者終不現前，故
X26n0519_p0433c11║我昨夜唱言苦哉呼苦聖道。於後鷄園寺中諸上座
X26n0519_p0433c12║苾蒭多皆入滅，十五日夜布伽陀時，次當大天陞座
X26n0519_p0433c13║說戒，彼便自誦所造伽陀（頌云：餘所誘無知，猶預他令入，道因聲故起，是名真
X26n0519_p0433c14║佛教）：爾時眾中有學無學多聞持戒修淨慧者，聞彼所
X26n0519_p0433c15║說，無不驚呵：咄哉愚人！自作是說。此於三藏教中曾
X26n0519_p0433c16║所未聞。咸即對翻。彼所頌曰：餘所誘無知，猶預他令
X26n0519_p0433c17║入。道因聲故起，汝言非佛教。於是竟夜鬪諍紛然，乃
X26n0519_p0433c18║至終朝朋黨轉盛。城中仕庶乃至大臣而來和諍，皆
X26n0519_p0433c19║不能息。時無憂王聞已，自至僧中。時僧兩朋各執己
X26n0519_p0433c20║頌。王聞說已，亦自生疑。尋問大天：孰是孰非？我等今
X26n0519_p0433c21║者當寄何朋？大天白王：戒經中說：若欲滅諍，依多人
X26n0519_p0433c22║語。王遂令僧兩朋別住。賢聖眾內耆年雖多，而僧數
X26n0519_p0433c23║少。大天朋內耆年雖少，而僧數多。王遂從多依大天
X26n0519_p0433c24║眾，訶責餘眾，事竟還宮。爾時鷄園諍猶未息。時諸賢
X26n0519_p0434a01║聖知眾乖違，捨於鷄園，欲詣餘處。國王知之，勅令引
X26n0519_p0434a02║至殑伽河邊，載以破舡，中流墜溺，以驗斯輩是凡是
X26n0519_p0434a03║聖。時諸賢聖各起神通，猶如鴈行飛空而往。復以神
X26n0519_p0434a04║力接取舡中，同捨鷄園。未得通者現諸神變，作種種
X26n0519_p0434a05║形，相次乘空西北而去。時王聞已，深生悔恨，悶絕躃
X26n0519_p0434a06║地，水洒乃甦。速即遣人尋其所趣。使還，知在迦濕彌
X26n0519_p0434a07║羅國。王固請還，僧皆辭命。王於彼國造僧伽藍，安置
X26n0519_p0434a08║聖眾。王復遣使多賷珍寶，營辦捨物而供養之。於是
X26n0519_p0434a09║佛法初分二部：一上座部，住迦濕彌羅國。二大眾部，
X26n0519_p0434a10║住本鷄園。宗輪論云：佛涅槃後百有餘年，摩竭陀國
X26n0519_p0434a11║俱蘇摩城王號無憂，統攝贍部。是時佛法大眾初破，
X26n0519_p0434a12║分為兩部。大眾部中分為九部，上座部中分十一部，
X26n0519_p0434a13║總二十部。廣如彼說。
X26n0519_p0434a14║【疏】馬鳴者，無常經中前後頌文，起信論等皆馬鳴作
X26n0519_p0434a15║也。起信疏云：菩薩生時，眾馬嘶鳴，故以為名。摩耶經
X26n0519_p0434a16║云：佛滅度後六百年間，有一比丘名曰馬鳴，善說法
X26n0519_p0434a17║要，降伏外道。西域記第七卷說：北天竺月支國王將
X26n0519_p0434a18║諸兵事伐東天竺國，國人困乏，王欲請和。月支國王
X26n0519_p0434a19║乃索金錢三億，如無金錢者，請以佛鉢當一億金錢，
X26n0519_p0434a20║馬鳴菩薩當一億金錢，餘任多少。事不獲已，王遂與
X26n0519_p0434a21║之。北天竺國大臣咸言：佛鉢至貴，當一億金錢可爾，
X26n0519_p0434a22║馬鳴菩薩當一億金錢。王甚不明。爾時國王欲令臣
X26n0519_p0434a23║等知菩薩聰明神異，取馬七疋，不與草粟，已經六日。
X26n0519_p0434a24║至第七日，大集群臣，請菩薩說法，談吐如流，明經辨
X26n0519_p0434b01║理，洗悟人心。王於眾中令人以草粟等飼前餓馬，諸
X26n0519_p0434b02║馬不食，但唯悲鳴，垂淚聽法。於是國中咸知菩薩說
X26n0519_p0434b03║法神異無比也。龍猛者，順中論序云：梵語那伽夷離
X26n0519_p0434b04║淳那，此云龍勝，亦名龍猛。舊云龍樹，訛也。十卷楞伽
X26n0519_p0434b05║經偈云：於我滅度後，南天竺國內，有大德比丘，號名
X26n0519_p0434b06║為龍樹。住初極喜地，善說大乘法，能破有無見，往生
X26n0519_p0434b07║安樂國。廣如龍樹本傳說。
X26n0519_p0434b08║【疏】洎千等者，佛地論第四卷說：其聲聞藏，佛去世後
X26n0519_p0434b09║一百年外，即分多部。而菩薩藏，千年已前，清淨一味，
X26n0519_p0434b10║無有乖諍；千載已後，乃與空、有兩宗異論。是故如來
X26n0519_p0434b11║正法，但經千載。清辯者，西域記云：南印度境，大案達
X26n0519_p0434b12║羅國城南不遠，有大山巖，婆毗吠伽（唐言清辨）論師住阿
X26n0519_p0434b13║蘇洛宮，待見慈氏菩薩成佛之所。論師雅量弘遠，志
X26n0519_p0434b14║操幽邃，外示僧法之服，內弘龍猛之學。聞摩竭提國
X26n0519_p0434b15║護法菩薩宣揚法教，學徒數千，有懷談論，杖錫而往。
X26n0519_p0434b16║至波吒釐城，知護法菩薩在菩提樹下。論師乃命門
X26n0519_p0434b17║人曰：汝行詣菩提樹護法菩薩所，如我詞曰：菩薩宣
X26n0519_p0434b18║揚遺教，導誘迷徒，仰德虗心，為日已久。然以宿願未
X26n0519_p0434b19║果，遂乖禮謁。菩提樹者，誓不空見，見當有證，稱天人
X26n0519_p0434b20║師。護法菩薩謂其使曰：人世如幻，身命若浮，渴日勤
X26n0519_p0434b21║誠，未遑談議。人倍往復，竟不會見。論師既還本國，靜
X26n0519_p0434b22║而思曰：若非慈氏成佛，誰決我疑？於觀音菩薩像前，
X26n0519_p0434b23║誦隨心呪，絕粒飲水。時歷三歲，觀音菩薩乃現玅色
X26n0519_p0434b24║身，謂論師曰：何所志乎？對曰：願留此身，待見慈氏。觀
X26n0519_p0434c01║音曰：人命危脆，世間浮幻。宜修勝善，願生覩史多天。
X26n0519_p0434c02║於斯禮覲，當速得見。論師曰：志不可奪，心不可二。觀
X26n0519_p0434c03║音曰：若然者，宜往䭾那羯磔迦國城南有山巖執金
X26n0519_p0434c04║剛神所，志誠誦念執金剛呪者，當遂此願。論師於是
X26n0519_p0434c05║往而誦焉。三歲之後，神乃謂曰：伊何所須，若此勤勵？
X26n0519_p0434c06║論師曰：願留此身，待見慈氏。觀音菩薩指遣來請：成
X26n0519_p0434c07║我願者，其在神乎？神乃授祕方，謂論師曰：此巖石內
X26n0519_p0434c08║有阿素洛宮，如法行請，石壁當開。開即入中，可以待
X26n0519_p0434c09║見。論師曰：幽曠無覩，詎知佛興？執金剛神曰：慈氏出
X26n0519_p0434c10║世，我當相報。論師受命，專精誦持。復歷三歲，初無異
X26n0519_p0434c11║相。呪白芥子以擊石壁，豁然洞開。是時百千萬眾觀
X26n0519_p0434c12║覩忘返。論師跨其戶而告眾曰：吾久祈請，待見慈氏。
X26n0519_p0434c13║聖靈警祐，大願斯遂。宜可入此，同見佛興。聞者怖駭，
X26n0519_p0434c14║莫敢履戶。謂是毒蛇之窟，恐喪身命。再三告語，乃有
X26n0519_p0434c15║六人從入。論師𮨇謝時，眾即入石壁。入已，石壁還合。
X26n0519_p0434c16║眾皆嗟恨前言之過也。護法者，西域記說：護法菩薩
X26n0519_p0434c17║是達磨波羅毗茶波國建至城中大臣之子，幼懷雅
X26n0519_p0434c18║量，長而弘道，學乃深於海𤀹，解又朗於曦明，天親之
X26n0519_p0434c19║後，一人而已。年三十二，卒於菩提寺，空中響告波羅
X26n0519_p0434c20║門曰：此賢劫千佛之一佛也。此二菩薩，初是勝義皆
X26n0519_p0434c21║空宗主，後是應理圓實宗主，各依大乘了義之教，明
X26n0519_p0434c22║空明有。謂清辯菩薩依般若等經以為了義，勝義諦
X26n0519_p0434c23║中一切皆空，名勝義皆空宗，三種教中多說空教，三
X26n0519_p0434c24║時教中第二時也。護法菩薩依解深密經等以為了
X26n0519_p0435a01║義，具明諸法，其中有為、無為依圓是有，我及我所遍
X26n0519_p0435a02║計非有，名應理圓實宗，三種教中非空非有教，三時
X26n0519_p0435a03║教中第三時也。又前所指馬鳴、龍猛所造諸論，各隨
X26n0519_p0435a04║自意，定是空宗。若般若等經是佛所說，但文含隱，義
X26n0519_p0435a05║通兩宗。若勝義皆空宗主龍猛、提婆、清辯等，隨文釋
X26n0519_p0435a06║義，謂法皆空，即屬勝義皆空宗攝，顯此等經為不了
X26n0519_p0435a07║義，文言不了，義亦不了。若應理圓實宗主慈氏菩薩、
X26n0519_p0435a08║無著、天親亦各造論，釋般若等經，弘於此等多說空
X26n0519_p0435a09║教，即顯般若等經，文言隱密而義顯了。是故般若等
X26n0519_p0435a10║經通兩宗，弘兩宗，如次第二、第三時教攝也。
X26n0519_p0435a11║【疏】言空、有等者，一切諸法總為二類：一者、空，二者、有。空
X26n0519_p0435a12║法無差別，名遍計所執性；周遍計度，名為遍計。此遍
X26n0519_p0435a13║計心妄所執著我法性故，名遍計所執性。有法有差
X26n0519_p0435a14║別，總為二類：一者、無常法，謂有為法；二者、常法，謂無
X26n0519_p0435a15║為法。復有二類：一者、依他起性，二者、圓成實性。依他
X26n0519_p0435a16║起性者，依他眾緣所起之法，即是有為有體性法；因
X26n0519_p0435a17║緣所生，名依他起性。此有二類：一者、有漏，謂根隨二
X26n0519_p0435a18║十六惑、無想定、無想事、異生性、睡眠、惡作，計三十一
X26n0519_p0435a19║法全，并餘遍行、別境等六十二法，一分通有漏者；二
X26n0519_p0435a20║者、無漏，謂滅盡定全，及餘六十二法，一分通無漏者。
X26n0519_p0435a21║此等九十四法，皆是依他起性。圓成實性者，此復有
X26n0519_p0435a22║二：一者、無為，唯識論云：二空所顯，圓滿成就諸法實
X26n0519_p0435a23║性，名圓成實。顯此遍常，體非虗謬，簡自共相虗空我
X26n0519_p0435a24║等。此有三義：一、體遍，遍一切處故，即圓滿義；二、體常，
X26n0519_p0435b01║非生滅故，即成就義；三、體非虗謬，法真性故，即真實
X26n0519_p0435b02║義。具此三義，名圓成實性。二者、有為，即前無漏有為
X26n0519_p0435b03║淨分依他，亦名離倒圓成實性。故唯識云：無漏有為，
X26n0519_p0435b04║離倒究竟，勝用周遍，亦得此名。亦具三義：離倒故實，
X26n0519_p0435b05║究竟故成，勝用周遍故圓。論文以實成圓，如次三義。
X26n0519_p0435b06║今就義便，名圓成實。兩宗所諍依他起性，依常、無常
X26n0519_p0435b07║門也。
X26n0519_p0435b08║【疏】瑜伽學徒者，天親、護法等，朋從慈氏、深密等經造
X26n0519_p0435b09║論弘法，皆名瑜伽學徒。其中難陀、安慧等，或有偏執，
X26n0519_p0435b10║未契正理。第二、清辯等師，朋輔龍猛般若經意，說一
X26n0519_p0435b11║切法勝義諦中一切皆空，世俗諦中可說是有。第三、
X26n0519_p0435b12║護法菩薩破此兩宗，說有說空，皆未盡理，故立中道
X26n0519_p0435b13║非有非空。
X26n0519_p0435b14║【疏】今且等者，法苑章說：於大乘中，顯了言教，名了義
X26n0519_p0435b15║經；隱密言教，名非了義經。解深密云：世尊在昔第二
X26n0519_p0435b16║時中，以隱密相轉正法輪，猶未了義；第三時中，以顯
X26n0519_p0435b17║了相轉正法輪，是真了義。意說諸法性皆是空。三無
X26n0519_p0435b18║性教，言非顯了，所詮不究竟，名不了義；謂若顯了，詮
X26n0519_p0435b19║究竟理，名了義經。護法依此明於二諦，略辨正義，指
X26n0519_p0435b20║歸中道，息諸諍論，執有執空。
X26n0519_p0435b21║【疏】此世俗諦亦有亦空者，依他是有，緣生性故；遍計
X26n0519_p0435b22║是空，妄所執故。
X26n0519_p0435b23║【疏】此據等者。此依般若，親證真理，離言絕相，故此言
X26n0519_p0435b24║空。真性虗融，寂然無礙，真理名空，非是無體空也。
X26n0519_p0435c01║【疏】三、無性論等者：一、分別無相性；二、依他無生性；三、
X26n0519_p0435c02║真實無性性。立此意者，一切眾生無始已來，虗妄分
X26n0519_p0435c03║別執人執法，為遣彼病故，依真如立此分別無相性，
X26n0519_p0435c04║真理湛然無彼相故。復有眾生妄執色心從緣生法，
X26n0519_p0435c05║謂是實有，為遣彼病故，依真如立依他無生性，真性
X26n0519_p0435c06║常住無生相故。復有眾生知遍計無，依他不實，然謂
X26n0519_p0435c07║真理而是實有，起執著故，為遣彼病故，依真如立真
X26n0519_p0435c08║實無性性。上言性者，無彼所執真實體性；下言性者，
X26n0519_p0435c09║離執。言真性不無，為令眾生泯一切相契無相故，
X26n0519_p0435c10║所以依一真如立三無性，遣彼三性也。
X26n0519_p0435c11║【疏】論頌等者，唯識頌云：即依此三住，立彼三無性，故
X26n0519_p0435c12║佛密意說，一切法無性。初即相無性，次無自然性，後
X26n0519_p0435c13║由遠離前，所執我法性。先明三性，後三無性，故指前
X26n0519_p0435c14║云即依此也。密意者，含隱之義，不顯了義。說一切法
X26n0519_p0435c15║性皆是空，三無性教，名非了義。為治眾生執有病故，
X26n0519_p0435c16║密意說此三無性義：一者、相無自性，謂遍計所執，全
X26n0519_p0435c17║體是空，無體相故；二者、生無自性，謂依他起性，仗因
X26n0519_p0435c18║緣有，無自然生性故；三者、勝義無自性，謂圓成實性，
X26n0519_p0435c19║言勝義者，圓成真理勝義諦故。勝義之上，無彼所執
X26n0519_p0435c20║我法自性，名勝義無自性。復有顯了三無性義，如下
X26n0519_p0435c21║敘之。
X26n0519_p0435c22║【疏】於如是等者，心經疏中明空有已，總評議云：觀斯
X26n0519_p0435c23║聖意，空有無乖，法離智詮，何空何有？對機遣病，假說
X26n0519_p0435c24║有空。後諸學徒，隨文起執，己之所解，謂契中宗，他之
X26n0519_p0436a01║所知，將為謬說。今贊經義，伸其兩端，玅理是非，智者
X26n0519_p0436a02║當了（兩端者，勝義皆空宗，應理圓實宗，同此下疏性、相二宗也）。
X26n0519_p0436a03║【疏】幸而等者，義淨三藏云：所說大乘，不過二種：一者
X26n0519_p0436a04║中觀，二者瑜伽。中觀即俗有真空，體虗如幻；瑜伽即
X26n0519_p0436a05║外無內有，事皆唯識。斯遵聖教，孰是孰非？同契涅槃，
X26n0519_p0436a06║何真何偽？意在斷障，利濟眾生，豈欲廣致紛紜，重增
X26n0519_p0436a07║尤結？依行即俱昇彼岸，棄背即並溺迷津。西國雙行，
X26n0519_p0436a08║理無乖諍，既無慧目，誰鑒是非？但切勤修，無勞自害
X26n0519_p0436a09║矣。
X26n0519_p0436a10║【疏】生空、法空根本後得者，無漏本後，正是經宗遠加
X26n0519_p0436a11║行智，近加行智為本後之方便故，助成觀照故。亦是
X26n0519_p0436a12║宗資粮位，忍為遠加行，四善根位為近加行，近無漏
X26n0519_p0436a13║故。
X26n0519_p0436a14║【疏】有義，此二合為經宗者，合以實相觀照為此經宗。
X26n0519_p0436a15║宗者，崇尊主義。此經所崇、所尊、所主，正顯此二般若
X26n0519_p0436a16║法故，題云般若，符順經宗所崇意故。三義如疏。今又
X26n0519_p0436a17║解云：隨別所明，以般若為宗，護國為旨。宗如疏說。旨
X26n0519_p0436a18║者，意旨、旨趣。佛說此經，別顯二護，是正所為本旨意
X26n0519_p0436a19║趣，故於題中標云護國般若也。如下經文明般若已，
X26n0519_p0436a20║而結說云：菩薩摩訶薩護佛果，護十地行，護化有情，
X26n0519_p0436a21║為若此也。外護可知。
X26n0519_p0436a22║【疏】經體有二：一、文；二、義者。此言文者，進為所依，攝所
X26n0519_p0436a23║名句；退為能依，攝所依聲。故但言文，具攝四法并所
X26n0519_p0436a24║詮義，五法為經體也。
X26n0519_p0436b01║【疏】成所引聲者，意說諸聖及聖弟子成立教理，所引
X26n0519_p0436b02║發聲，名成所引聲，是故聖教以聲為體。
X26n0519_p0436b03║【疏】唯識至能詮者。此破小乘執名、句、文離聲實有，仍
X26n0519_p0436b04║是能詮。大乘正義名、句、文三，依聲假立，不離聲故。難
X26n0519_p0436b05║小乘云：聲上屈曲，表詮諸法，生物情解，唯聲之用。我
X26n0519_p0436b06║說名等不離聲體，故是能詮。汝宗所說名、句、文三，離
X26n0519_p0436b07║聲實有，應如色等非是能詮。並曰：色等是實有，色等
X26n0519_p0436b08║非能詮；名等亦實有，名等非能詮。由此應許色等是
X26n0519_p0436b09║實有，色等非能詮；名等非實有，名等是能詮。
X26n0519_p0436b10║【疏】謂名至連合者，婆沙、俱舍皆有此語。名身次第，行
X26n0519_p0436b11║列諸名，但詮自性，未顯差別安立義故；句身次第，安
X26n0519_p0436b12║立施布差別義門；文身次第，連合上下，令義不散。故
X26n0519_p0436b13║說佛教名、句、文三為體。
X26n0519_p0436b14║【疏】皆以二事而得究竟者，此言究竟，取滿足義。以聲
X26n0519_p0436b15║及字二事滿足，名為聖教。字即是文，進攝名、句，故聲
X26n0519_p0436b16║及字具攝四法。問：相攝建立，行相云何？答：謂於聲上
X26n0519_p0436b17║屈曲差別，有能顯義，假立為文。若顯自性義，轉名為
X26n0519_p0436b18║名；若顯差別義，轉名為句。梵語那（上聲）摩，此翻為名，是
X26n0519_p0436b19║隨義、歸義、赴義，謂隨音聲歸赴於境，呼名法故。如言
X26n0519_p0436b20║色時詮色自性，即是一字所成名攝；若言阿難、羅睺
X26n0519_p0436b21║羅等，即是二字、多字所成名攝，皆目法體詮自性故。
X26n0519_p0436b22║梵語鉢陀，義翻為句，正翻為跡。象有四跡，如頌四句：
X26n0519_p0436b23║尋跡見象，尋頌解理。如言諸行無常等，詮於諸行差
X26n0519_p0436b24║別義故，此即詮義差別句也。復有攝法滿足句、長句、
X26n0519_p0436c01║短句等（如別處說）。
X26n0519_p0436c02║【疏】文即是字，為二所依者，梵語便繕那，此云文。文者，
X26n0519_p0436c03║能顯義，近顯名、句，遠顯於義，通顯自性差別義故。梵
X26n0519_p0436c04║語惡剎那，此云字，如啞啊（上入聲，下上聲）等字。即以此字若
X26n0519_p0436c05║有詮表，令物生解者，名之為文，文即是字也。若無詮
X26n0519_p0436c06║表，不生物解者，唯字非文，文狹字寬故。名、句二種依
X26n0519_p0436c07║文而成，是彼所依，故云文即是字，為二所依。然聲、字、
X26n0519_p0436c08║文、名、句，五法相望，寬狹不同。謂若有聲字，其文、名、句
X26n0519_p0436c09║而不定有，如徑定聲，無屈曲故；但有聲字，無文、名、句。
X26n0519_p0436c10║若成字時，文等不定，無詮表字，不成於文，有詮表字，
X26n0519_p0436c11║方成文故。若成文時，名、句不定，言去言來，非名、句故。
X26n0519_p0436c12║若以名、句相望，互有寬狹，言色言聲，是名非句；去來
X26n0519_p0436c13║坐立，終不疲厭，是句非名。如言眼、耳、鼻、舌、身，色、聲、香、
X26n0519_p0436c14║味、觸，是名亦句。餘一切法，例此應知。今明教體，四中
X26n0519_p0436c15║聲實，名、句、文假，合此假實四法為體。此三離聲至詞
X26n0519_p0436c16║緣於聲者，此唯識文也。因破小乘名、句、文三離聲實
X26n0519_p0436c17║有，彼反詰云：若名、句、文依聲假立，無實體者，應不異
X26n0519_p0436c18║聲。若不異聲，即法、詞二無礙解，境無差別。若無差別，
X26n0519_p0436c19║如何能緣成四種異？故此釋云：此三離聲雖無別體，
X26n0519_p0436c20║而假實異，亦不即聲。聲、名、句、文假實既異，由此法無
X26n0519_p0436c21║礙解緣於名等，義無礙解緣所詮義，詞無礙解而緣
X26n0519_p0436c22║於聲，辯才無礙能應機說，所以法、詞二無礙解，境有
X26n0519_p0436c23║差別。引此意者，聲、名、句、文假實有異，以此四法為教
X26n0519_p0436c24║體也。
X26n0519_p0437a01║【疏】清淨等者，無量義。經云：眾生性欲無量故，法亦無
X26n0519_p0437a02║量；法無量故，義亦無量。義無量者，從一法生。其一法
X26n0519_p0437a03║者，即是無相真如玅理。乃至云：從於一法生百千義，
X26n0519_p0437a04║百千義中，一一復生百千萬數，如是展轉，生無量無
X26n0519_p0437a05║邊之義。此所生法，皆名為末。就事相中，一切諸法皆
X26n0519_p0437a06║從心生，心為本也。今明教體，復有本末。若就根本，能
X26n0519_p0437a07║說者心；若取於末，能聽者心。謂如佛言：諸行無常，由
X26n0519_p0437a08║悲願力擊動大圓鏡智，相應淨識現文義相。玅觀察
X26n0519_p0437a09║智託此為質，變於影像文義之相，觀機說之。即以鏡
X26n0519_p0437a10║智所變文義而為說者本質教體，玅觀察智所變文
X26n0519_p0437a11║義而為說者影像教體。若諸凡聖託佛所變文義為
X26n0519_p0437a12║質，各自本識變有漏聲而為聽者本質教體，各自耳
X26n0519_p0437a13║識、意識變影像聲而為聽者影像教體。聽者意識緣
X26n0519_p0437a14║變於聲，聲上屈曲名句文相及所詮義，皆為教體。然
X26n0519_p0437a15║說者教，質正影兼，為利有情，從於淨識現文義故；聽
X26n0519_p0437a16║者教體，影正質兼，耳識、意識能聽法故。上明說者，唯
X26n0519_p0437a17║顯佛說，其餘凡聖皆能說聽。但以說者為本，聽者為
X26n0519_p0437a18║末，類上可知。
X26n0519_p0437a19║【疏】世親等者，頌云：展轉增上力二識成決定。論曰：如
X26n0519_p0437a20║疏展轉者，更互之義。二識者，佛識、眾生識也。謂諸眾
X26n0519_p0437a21║生有信智決定，由此信解如來所說，為增上緣，有增
X26n0519_p0437a22║上力，擊動如來本願慈悲；如來有悲願決定，愍念眾
X26n0519_p0437a23║生，於佛識上現文義相，由悲願力為增上緣，有增上
X26n0519_p0437a24║力，令諸眾生識心之上文義相生。相續者，身義。身有
X26n0519_p0437b01║三義，謂體義名身、積集義名身、相續義名身。今取相
X26n0519_p0437b02║續義，前滅後生，常相續故。上言餘者，佛是眾生之餘；
X26n0519_p0437b03║下言餘者，眾生是佛之餘。為由於佛相續身中現差
X26n0519_p0437b04║別識，令餘眾生相續身中差別識生。何以故？佛與眾
X26n0519_p0437b05║生展轉互為增上緣故。言差別識者，即是直非直說
X26n0519_p0437b06║文義之相，見分、相分皆名識故，名差別識。
X26n0519_p0437b07║【疏】攝相歸性者，有為諸法，事相差別，皆是真如上之
X26n0519_p0437b08║義用故。攝於相用，歸真如性，故一切法皆以真如為
X26n0519_p0437b09║體。今明教法是真如上一分之義用也。故慈恩云：攝
X26n0519_p0437b10║法歸有為之主，故言諸法皆是唯識；攝法歸無為之
X26n0519_p0437b11║主，故言諸法一切皆如。是故立此唯識門、真如門也。
X26n0519_p0437b12║【疏】總別淺深者，總分二類，謂文與義；別開為五，文三
X26n0519_p0437b13║義二也。就文義中，文淺義深，詮旨異故；所詮義中，識
X26n0519_p0437b14║淺如深，相性異故。皆是從淺至深為次第矣。
X26n0519_p0437b15║【疏】瑜伽等說者，藏體是教含持之義，以教對機而含
X26n0519_p0437b16║其理，立於二藏：對菩薩故，名菩薩藏；對聲聞故，名聲
X26n0519_p0437b17║聞藏。由彼獨覺斷煩惱障，證生空理，與聲聞同，能詮
X26n0519_p0437b18║教少，從多為名，名聲聞藏。故顯揚等但立二藏。
X26n0519_p0437b19║【疏】諸教說三者，以教詮行而含其理，立三藏異，顯三
X26n0519_p0437b20║學故。素怛纜者，舊名修多羅、修妬路，皆訛也。此云契
X26n0519_p0437b21║經，契理契根故。能契即經，所契之經，名為契經；契經
X26n0519_p0437b22║即藏，名契經藏。毗奈耶者，舊名毗尼，毗尼皆訛也。此
X26n0519_p0437b23║云調伏，調和控禦身語意業，制伏滅除諸煩惱故。亦
X26n0519_p0437b24║調亦伏，名為調伏，通於教行，謂佛所說。調伏即藏，名
X26n0519_p0437c01║調伏藏；若凡聖持調伏之藏，名調伏藏。阿毗達磨者，
X26n0519_p0437c02║舊名阿毗曇，訛也。此云對法，以清淨慧對向對觀涅
X26n0519_p0437c03║槃、四諦、世出世法。法之對故，名為對法；對法之藏，名
X26n0519_p0437c04║對法藏。
X26n0519_p0437c05║【疏】三、四、五藏等者。問：經、律、論三藏，為同為異？答：法苑
X26n0519_p0437c06║二師：一云：經、律、論三，各別部類，各立一藏。二云：無別
X26n0519_p0437c07║部類。文殊問經等，多詮戒學，名調伏藏；楞嚴經等，多
X26n0519_p0437c08║詮定學，名契經藏；解深密經等，多詮慧學，名對法藏。
X26n0519_p0437c09║隨多所詮，以分三藏。又云：若唯詮定，或詮三學，名契
X26n0519_p0437c10║經藏；若唯詮戒，或詮戒、定，名調伏藏，俱是福故。若唯
X26n0519_p0437c11║詮慧，名對法藏；若詮定、慧，通經、論藏，福、慧異故；或契
X26n0519_p0437c12║經藏，契經寬故。若依初師，此經題標般若，顯由勝定
X26n0519_p0437c13║發般若故，正顯定學，意令修定引發般若，由此此經
X26n0519_p0437c14║契經藏攝。若依後師，此經正顯定學，教示修習遣相
X26n0519_p0437c15║空觀，令其忻趣；教示修習離執有觀，令其厭捨。又滅
X26n0519_p0437c16║妄想於空門，起真心於有觀，修此二觀，引勝般若，是
X26n0519_p0437c17║故題標般若之名。又修定、慧，必離殺等，亦具戒學，由
X26n0519_p0437c18║此此經具顯三學。然以正顯定學，兼顯戒、慧，依正非
X26n0519_p0437c19║兼，依總非別，契經藏攝。
X26n0519_p0437c20║仁王護國般若經疏法衡抄卷第一
X26n0519_p0437c21║
X26n0519_p0437c22║仁王經隨抄音切
X26n0519_p0437c23║枳穰（注云：二合指枳穰二字，是切脚也，仍上聲呼之。）弭多（上名婢切。）煬（余亮切。）宦（音患，
X26n0519_p0437c24║官也，亦音䆠。）丱（古患切。）麕（居筠切，鹿屬也。）穽（音靜，坑也。）狩（書救切，冬獵也。）佶（巨乙切。）
X26n0519_p0438a01║繽紛（上疋賓切，下芳文切。）炅（古逈切。）窒（陟栗切，塞也。）頹（杜迴切，俗作頹。）遘（古候切）
X26n0519_p0438a02║凱（苦海切，樂和也。）璞（疋角切。）剖（普口切，破也。）墀（直尼切，堦墀也。）枉（於往切，濫也，亦作狂。）
X26n0519_p0438a03║漲（知亮切。）甦（音蘇。）磔（張格切。）跨（苦化切，越也。）濬（私潤切。）曦（許宜切，日光也。）