X26n0519_p0438a04║
X26n0519_p0438a05║
X26n0519_p0438a06║
X26n0519_p0438a07║仁王護國般若經疏法衡抄卷第二
X26n0519_p0438a08║譯經證義講經律論廣演大師遇榮　集
X26n0519_p0438a09║【疏】十二分教者，先德翻為十二部經。以此部言，義含
X26n0519_p0438a10║二種：一謂部帙，二謂部類。世人疑有十二部帙也。又
X26n0519_p0438a11║言經者，亦濫契經，總別難明。今者翻為十二分教。分
X26n0519_p0438a12║者，類義、支義、數義。教者，教誡斷惡，教授修善，故名為
X26n0519_p0438a13║教。教體即分，名為分教。教有十二：義、類、支、條。分、類異
X26n0519_p0438a14║故，名十二分教，帶數釋也。問：何故但爾，數無增減？答：
X26n0519_p0438a15║涅槃經言：能聽法者，所宜聞故。三乘通說以轉法輪，
X26n0519_p0438a16║三周總說十二行相，能詮彼教分類十二。又以對破
X26n0519_p0438a17║十二有支，所以說法亦分十二。廣如法苑。
X26n0519_p0438a18║【疏】契經等者，此等顯示十二分教行相差別，文皆分
X26n0519_p0438a19║二：初辯相，後配經。隨文可解。能契即經，所契之經，名
X26n0519_p0438a20║為契經。
X26n0519_p0438a21║【疏】應頌者，應字，去聲，契應也；平聲，合也，合長行義，合
X26n0519_p0438a22║後來機也。頌者，歌也，美也，頌中文句極美玅故，歌詠
X26n0519_p0438a23║法故，是應之頌，名為應頌。
X26n0519_p0438a24║【疏】記別者，記謂驗識，驗識辨別彼彼人法也。記體即
X26n0519_p0438b01║別，所別之記，名為記別。
X26n0519_p0438b02║【疏】諷頌者，梵語伽陀，此翻為頌。顯揚論說：非應長行，
X26n0519_p0438b03║不名重頌。一句結成，或二、三句，四、五句等，皆是諷頌。
X26n0519_p0438b04║一、二、三句，相隱難知。諸經多以四句已上顯諷頌相。
X26n0519_p0438b05║經文句義，可諷詠之，可歎頌之，亦諷亦頌，名為諷頌，
X26n0519_p0438b06║同依持業釋。又諷者，所諷之法；頌者，能頌之言。諷之
X26n0519_p0438b07║頌故，名為諷頌。慈恩云：重頌是教，唯能詮故；諷頌是
X26n0519_p0438b08║言，通教理故。
X26n0519_p0438b09║【疏】自說者，自目於佛，說是言教，自之說故，名為自說。
X26n0519_p0438b10║【疏】緣起者，涅槃經云：舍衛國中有一丈夫，輔鳥放生。
X26n0519_p0438b11║世尊知已，為說偈言：莫輕小罪，以為無殃，水滴雖微，
X26n0519_p0438b12║漸盈大器。是因事說，餘二可知。由此三緣而起說故，
X26n0519_p0438b13║是緣之起，名為緣起。
X26n0519_p0438b14║【疏】譬喻者，譬者，況也，類也；喻者，開也，曉也。曉喻之譬，
X26n0519_p0438b15║譬體即喻，名為譬喻。
X26n0519_p0438b16║【疏】本事者，依瑜伽論，通說往昔凡聖人法，皆名本事。
X26n0519_p0438b17║本是過去所依時分，事是時中所作事業。本世之事，
X26n0519_p0438b18║本體即事，名為本事、本生。二釋准此。
X26n0519_p0438b19║【疏】方廣者，理正曰方，包總曰廣。方理之廣，名為方廣。
X26n0519_p0438b20║【疏】希法者，希謂希奇，異常玅事，教法詮彼，是希之法，
X26n0519_p0438b21║名為希法。
X26n0519_p0438b22║【疏】瑜伽等者，論自釋云：謂於是處，世尊自廣分別法
X26n0519_p0438b23║相，及聖弟子已見諦跡，依自所證，無倒分別諸法體
X26n0519_p0438b24║性，如是名為摩呾哩迦。言循環者，不斷之義。研覈者，
X26n0519_p0438c01║窮究之義。問答往復，文意不斷，研窮徵究性相法體，
X26n0519_p0438c02║故名論議。摩呾哩迦者，此云本母，論藏生慧，如本如
X26n0519_p0438c03║母也。亦名阿毗達磨，此云對法，義翻論議。論量性相，
X26n0519_p0438c04║詳議幽旨，故名論議。論體即議，名論議也。十二分中，
X26n0519_p0438c05║譬喻、本事、本生，望於分教作依主釋，餘皆持業。與前
X26n0519_p0438c06║二藏相攝者，菩薩、聲聞二藏之中，而皆具有十二分
X26n0519_p0438c07║教，瑜伽第二十一具列其相。與前三藏相攝者，瑜伽
X26n0519_p0438c08║等說緣起一分是調伏藏，論議一分是對法藏，自餘
X26n0519_p0438c09║十分是契經藏。然因事制戒，論難深理，各入一藏，非
X26n0519_p0438c10║契經中無餘二分。譬喻、本事、本生亦通調伏，但是眷
X26n0519_p0438c11║屬，非自性也。
X26n0519_p0438c12║【疏】法華經等者，為化二乘不定性者，令學一乘皆作
X26n0519_p0438c13║佛故，唯說一乘。無第二獨覺，無第三聲聞，有初大乘，
X26n0519_p0438c14║一乘即大乘，故隱劣彰勝，唯說一乘。
X26n0519_p0438c15║【疏】攝論等者，論說上乘性、下乘性，亦名大乘性、小乘
X26n0519_p0438c16║性，勝劣異故，以通從別，不言不定性也。
X26n0519_p0438c17║【疏】諸經論等者，依法華疏，三義同故，聲聞、獨覺合名
X26n0519_p0438c18║小乘；七義異故，分羊、鹿殊，羊、鹿、牛三，喻三乘故。三義
X26n0519_p0438c19║同者，所斷障同，所證理同，假擇滅同。七義異者，一、利
X26n0519_p0438c20║根、鈍根異，二、依佛自出異，三、藉教觀理異，四、觀諦緣
X26n0519_p0438c21║起異，五、一果、四果異，六、練根時節異，七、說法現通異。
X26n0519_p0438c22║【疏】四乘、五乘者，勝鬘經中說四乘性，謂三乘性及人、
X26n0519_p0438c23║天乘性。大般若經說四乘性，謂三乘定性及不定性。
X26n0519_p0438c24║瑜伽論中說五乘性，謂三乘定性及不定性，并人、天
X26n0519_p0439a01║乘性。其不定性復有四種，謂聲聞、獨覺性，聲聞、菩薩
X26n0519_p0439a02║性，獨覺、菩薩性，具有三乘性。
X26n0519_p0439a03║【疏】經詮等者，正被菩薩大乘經攝。然大乘經通被諸
X26n0519_p0439a04║乘，故下文中有得聲聞果者也。
X26n0519_p0439a05║【疏】古立一時者，菩提流支立一時教，猶如一雨，無有
X26n0519_p0439a06║差別，但稟潤異也。復有古德立二時教：一、頓；二、漸。隱
X26n0519_p0439a07║士劉虬立五時教，皆如法苑破。
X26n0519_p0439a08║【疏】初於等者，敘初時教，文意有五：初、說法處；二、所被
X26n0519_p0439a09║機；三、能被教；四、縱為希奇；五、奪未了義。隨文可解，下
X26n0519_p0439a10║准此知。波羅痆斯者，舊名波羅奈國，訛也。波羅者，幼
X26n0519_p0439a11║小義；痆斯者，仙住義。幼小仙人住此修道，得世五通，
X26n0519_p0439a12║因名小仙住國。仙人墮處者，婆沙論說：昔有國王將
X26n0519_p0439a13║諸宮人詣山遊翫，奏樂縱意，命諸女人露形而舞。時
X26n0519_p0439a14║有五百仙人乘通上過，見已失通，墮此處故。施鹿林
X26n0519_p0439a15║事，如西域記第七卷說。據其顯相，對漸悟機，施鹿林
X26n0519_p0439a16║中唯為發趣聲聞乘者轉四諦輪，理實通被餘乘機
X26n0519_p0439a17║性。大般若云：佛於鹿苑說四諦法，無量眾生發三乘
X26n0519_p0439a18║心，無量眾生得三乘果。而於彼時所轉法輪，更有第
X26n0519_p0439a19║二、第三時教，可過上故，容彼勝故，猶未了義。二十部
X26n0519_p0439a20║小乘諍論依此而起，名諸諍論安足處也。
X26n0519_p0439a21║【疏】第二時等者，第二時中，唯為發趣修大乘者，令其
X26n0519_p0439a22║亡相，密意談空，仍告聲聞，意令解此法空之義，成不
X26n0519_p0439a23║愚法。言中總相說一切法皆無自性等，別義意趣意
X26n0519_p0439a24║說三無性也：一、顯相無自性，說一切法皆無自性，謂
X26n0519_p0439b01║我法體相無自性故；二、顯生無自性，說一切法無生
X26n0519_p0439b02║無滅，謂因緣法而無自然生滅性故；三、顯勝義無自
X26n0519_p0439b03║性說一切法本來寂靜自性涅槃謂諸法性本來寂
X26n0519_p0439b04║靜離生死諠自性圓寂無彼生死妄執性故以隱密
X26n0519_p0439b05║相轉正法輪者言中含隱密意宣說三無性也此三
X26n0519_p0439b06║無性空教法輪更有第三時教可過上故容彼勝故
X26n0519_p0439b07║猶未了義清辨等師執空諍論自此而興也。
X26n0519_p0439b08║【疏】第三時等者普為發趣求三乘者顯了說法也下
X26n0519_p0439b09║云無自性性釋成此文依顯了相說三無性一顯相
X26n0519_p0439b10║無自性性說一切法皆無自性上言性者顯遍計空
X26n0519_p0439b11║下言性者遍計以無而為性故二顯生無自性性說
X26n0519_p0439b12║一切法無生無滅上言性者顯無自然生性下言性
X26n0519_p0439b13║者顯有從緣生性三顯勝義無自性性說一切法本
X26n0519_p0439b14║來寂靜自性涅槃上言性者顯勝義體上無彼生死
X26n0519_p0439b15║妄所執性；下言性者，顯有圓成實性。異第二時密意
X26n0519_p0439b16║三無性義，故經重言無自性性。第二性字是顯了說，
X26n0519_p0439b17║即是三無性家之體性也。
X26n0519_p0439b18║【疏】屬諸經者，如法苑云：阿笈摩等為初時教，諸說空
X26n0519_p0439b19║經為第二時教，以隱密言總說諸法無自性故。華嚴、
X26n0519_p0439b20║深密、唯識教等為第三時，以顯了相說三無性非空
X26n0519_p0439b21║非有中道教故。三時次第者，由諸異生無始已來，迷
X26n0519_p0439b22║執有我，不了我無，沉沒愛河，輪廻癡海，故佛初說四
X26n0519_p0439b23║諦法輪，令知我空唯有其法。憍陳那等最初得道，彼
X26n0519_p0439b24║聞法有說我皆空，便執諸法為真實有，執著小果，不
X26n0519_p0439c01║求大位，佛為方便，復說法空，破餘有病，故次時中說
X26n0519_p0439c02║般若等，言一切法本性皆無。須菩提等有趣大意，彼
X26n0519_p0439c03║聞法空隱密言教，便撥諸法性相都無，何所造修？何
X26n0519_p0439c04║所斷捨？佛為除此，復說唯識、三性等教。勝義生等信
X26n0519_p0439c05║解修學，遍計所執無知法我而俱遣之，依他圓成有
X26n0519_p0439c06║照真俗而雙存之。廣說乃至，約理及機漸入道者，大
X26n0519_p0439c07║由小起，乃有三時諸教前後；若非漸次而入道者，大
X26n0519_p0439c08║不由小起，即無三時諸教前後。頓教唯一，然頓漸法
X26n0519_p0439c09║無別教門，隨一會中所應益故。說華嚴經聲聞在會，
X26n0519_p0439c10║深密經中亦有聲聞發菩提心，法華經中有八世界
X26n0519_p0439c11║微塵數眾生發菩提心，如是等文，諸經非一，故法華
X26n0519_p0439c12║經亦被頓悟。華嚴亦被漸悟之人，隨其一會一部，通
X26n0519_p0439c13║被頓漸。此依證果說三時教，若說人天，即有四時也。
X26n0519_p0439c14║【疏】今者此經等者，如下經中，先為菩薩說護佛果、護
X26n0519_p0439c15║菩薩行、護化眾生，後為諸王說護國法，乃至廣說。諸
X26n0519_p0439c16║品經中而有三乘悟、證法門，由彼根性有大、小乘頓、
X26n0519_p0439c17║漸異故。此經大乘正為大機說於二護，般若之義亦
X26n0519_p0439c18║被二乘，大乘經中兼被小故。大乘根性復有二類，謂
X26n0519_p0439c19║定性、不定性。若對定性頓悟大機，大不由小起頓發
X26n0519_p0439c20║大心，此經被彼即名頓教，不立三時，教被唯一。其不
X26n0519_p0439c21║定性總有四類：一、聲聞、獨覺性，二、聲聞、大乘性，三、獨
X26n0519_p0439c22║覺、大乘性，四、具有三乘性。初之一類唯偏小乘，不說
X26n0519_p0439c23║頓、漸，無大性故；後之三類名漸悟性。發心求佛復有
X26n0519_p0439c24║二類：有從始初便發大心，修行大行，此即漸悟種性
X26n0519_p0440a01║起頓悟行，就行不就其性，廢劣不廢其勝，名為頓悟。
X26n0519_p0440a02║亦有一類：先發小心，修證小果，後向大乘，此即漸悟
X26n0519_p0440a03║種性起漸悟行，就性不就其行，廢劣不廢其勝，名為
X26n0519_p0440a04║漸悟大乘。此經被彼頓悟機性，即名頓教，教被唯一，
X26n0519_p0440a05║不立三時，但於第三時教中攝也。若被漸悟，即名漸
X26n0519_p0440a06║教，於此漸教可立三時：若對二乘未迴心者，令彼悟
X26n0519_p0440a07║空，漸入解故，即名漸教，第二時攝；若對先時已迴心
X26n0519_p0440a08║者，令彼修學非有非空中道之義，即名漸教，第三時
X26n0519_p0440a09║攝。是故此經通於頓、漸、第二、第三時教也。於此經中
X26n0519_p0440a10║為諸菩薩說三乘法，令諸菩薩通解三乘轉化眾生，
X26n0519_p0440a11║經文總相含多意趣，故般若經通兩宗弘，如前已說。
X26n0519_p0440a12║【疏】其猶等者，盪洋者，水闊貌也；渤澥者，海深廣貌也。
X26n0519_p0440a13║長山渤澥，喻大般若；一峰別浦，喻於此經。大部般若
X26n0519_p0440a14║二十萬頌，高而復大，猶如長山勢分聯綿；高大峻極，
X26n0519_p0440a15║文義深廣，猶如大海洪波盪洋。於廣部中別說此經，
X26n0519_p0440a16║高中更高，猶如長山內有一峰而獨出秀；五忍等義，
X26n0519_p0440a17║勝彼此故，亦如大海別分一浦，澄鑑天像皆現水中
X26n0519_p0440a18║也。
X26n0519_p0440a19║【疏】披之等者，問：一峰別浦，喻顯此經別說之意，其義
X26n0519_p0440a20║云何？故此釋之，略敘十義：一、解三祗；二、知十地；三、遣
X26n0519_p0440a21║疑滯；四、登聖位；五、達因行；六、曉佛果；七、增勝福；八、殄
X26n0519_p0440a22║灾殃；九、安庶民，萬姓康樂；十、護國土，兵戈永息。由此
X26n0519_p0440a23║義故，此經別行。配釋可解。覽者，視也。昇者，超也，超昇
X26n0519_p0440a24║聖位階級也。融者，明也，明鑑其心。餘文易解。
X26n0519_p0440b01║【疏】夫人經者，佛為勝鬘夫人說此經故。彼說四乘，謂
X26n0519_p0440b02║三乘性及人、天乘。今疏偏引人、天乘性，顯無種性者
X26n0519_p0440b03║也。無種性人離於說出世法善知識故，而無三乘聞、
X26n0519_p0440b04║思、修故，亦非三乘勝法器故，但以人、天善根、三歸、五
X26n0519_p0440b05║戒而成熟之。雖復者，縱奪之詞。無種性人闕依因故，
X26n0519_p0440b06║必不發心；設縱發心勤行精進，然終不得無上菩提，
X26n0519_p0440b07║無種性故。
X26n0519_p0440b08║【疏】兩宗等者，有二種性：一者、理性，謂法身因；二者、行
X26n0519_p0440b09║性，謂報身因。五性宗云：理性遍有，行性或無，談有藏
X26n0519_p0440b10║無，說皆作佛。故涅槃說：一切眾生皆有佛性，皆得阿
X26n0519_p0440b11║耨菩提也。一性宗云：理性遍有，行性由人，修之即有，
X26n0519_p0440b12║不修即無。斷善根輩，暫爾不修，名無種性。勝鬘經中，
X26n0519_p0440b13║約未發起趣聖之心，但以人天善根漸成熟之。大般
X26n0519_p0440b14║若中，二乘種性於此現身，不發大心，名為定性，非畢
X26n0519_p0440b15║竟定。五性問云：涅槃經說三種病人：一者、遇醫、不遇
X26n0519_p0440b16║醫決定可差，謂菩薩性；二者、遇醫即差，不遇不差，謂
X26n0519_p0440b17║二乘性；三者、遇與不遇決定不差，謂一闡提（此云無性）。既
X26n0519_p0440b18║說無性決定不差，如何成佛？一性會云：經文但說遇
X26n0519_p0440b19║醫不差，不言服藥不差。若有服藥，亦可差也。一性問
X26n0519_p0440b20║云：若說眾生一類不成佛者，二乘入滅即是減沒，違
X26n0519_p0440b21║世尊說諸眾生界法爾已來不增不減。五性會云：譬
X26n0519_p0440b22║如大海，除一滴水，二滴、多滴何所減乎？約大性者，言
X26n0519_p0440b23║其不減。理實言之，定性二乘亦有減也。
X26n0519_p0440b24║【疏】問有等者。金剛疏云：問：理有一長，不應俱是。開釋
X26n0519_p0440c01║教藏，須定指歸。今但和光作不定說，將令學者何所
X26n0519_p0440c02║承稟？答：義有可定、不可定者。不決定義，理通多解，豈
X26n0519_p0440c03║其一向要決定釋？佛尚不定，誰敢定乎？但眾生性有
X26n0519_p0440c04║二類殊，故不定說。大義同疏。
X26n0519_p0440c05║【疏】以教被者，依五性宗，此經正被諸菩薩眾，顯護佛
X26n0519_p0440c06║果，護十地行，護化眾生，護王國土，而兼被於二乘、人、
X26n0519_p0440c07║天之性。故下經文說如來品時，無量大眾得法眼淨，
X26n0519_p0440c08║乃至說奉持品時，十六國王皆得法忍，人、天、修羅等，
X26n0519_p0440c09║隨應皆得生空、法空、菩提分法，諸菩薩等皆證法門，
X26n0519_p0440c10║故此經文通被三乘。依一性宗，眾生根性，初有諸乘
X26n0519_p0440c11║漸入道者，然以眾生皆有佛性，皆得成佛，根性熟者，
X26n0519_p0440c12║此經被之，或頓或漸，皆被之也。
X26n0519_p0440c13║【疏】有財、依主如次者，仁王之名，通此二釋也。慈恩法
X26n0519_p0440c14║苑離合懸隔，云一切諸法二義已上而為名者，即當
X26n0519_p0440c15║此釋。唯一義名，即非此釋。一義為名，理目自體，不從
X26n0519_p0440c16║他法而立自名，不相濫故；二義為名，理有相濫，故合
X26n0519_p0440c17║釋之，釋疑簡濫也。初但別釋二義體相，後乃合之。如
X26n0519_p0440c18║言佛陀，此云覺者，者是主義，通目無漏五蘊假者也。
X26n0519_p0440c19║覺是察義，唯屬於慧，此別釋已。是覺之者，名為覺者，
X26n0519_p0440c20║此合釋也。如言菩提，雖有二字，但目覺之一義，無濫
X26n0519_p0440c21║可簡，不須合釋。釋此合名，有其六種，名六合釋；以義
X26n0519_p0440c22║釋之，名六離合釋。初各別釋，名之為離；後總合解，名
X26n0519_p0440c23║之為合。一者、持業釋，亦名同依。持謂任持，業者業用，
X26n0519_p0440c24║體能持用，名持業釋。名同依者，依謂所依，二用同依
X26n0519_p0441a01║一所依體，名同依釋。如言大乘，大者有遮簡之用，形
X26n0519_p0441a02║小運以為名；乘者運載之義，濟行者而為目。若乘若
X26n0519_p0441a03║大，同依一體，名同依釋。體即萬行也。若體大法有運
X26n0519_p0441a04║載功，大體即乘，名為大乘，持業釋也。二者、依主釋，亦
X26n0519_p0441a05║名依士。依謂能依，主謂法體，依佗主法以立自名，名
X26n0519_p0441a06║依主釋。或主謂君主，一切法體名為主者，從喻為名。
X26n0519_p0441a07║如言仁王，以仁為主，以王為依，是依主義。王依仁行
X26n0519_p0441a08║以彰其名，是仁之王，名為仁王。名依士者，士謂士夫，
X26n0519_p0441a09║所依法體，有力能故，名之為士。約法約喻，如依主釋。
X26n0519_p0441a10║三者有財釋，亦名多財釋，然不及有財義也。財謂財
X26n0519_p0441a11║物，自從佗財而立已稱，名為有財，亦是從喻而為名
X26n0519_p0441a12║也。如言菩薩，具云菩提薩埵。菩提覺義，智所求果；薩
X26n0519_p0441a13║埵有情義，悲所度生。今明行者，從彼所求所度二境，
X26n0519_p0441a14║以彰其名，有菩有薩，故名菩薩，全取佗名，有財釋也。
X26n0519_p0441a15║亦如仁王，王有仁德，名曰仁王，分有財釋。四者相違
X26n0519_p0441a16║釋，名中二義，法體各殊，兩法互乖，總立一名，是相違
X26n0519_p0441a17║義，名相違釋。如言名色支，四蘊名名，色蘊名色，二法
X26n0519_p0441a18║體殊，名與色異，名為名色，相違釋也。若望支言，作持
X26n0519_p0441a19║業釋，名色即支，名名色支。五者隣近釋，俱時之法，義
X26n0519_p0441a20║用增勝，自體從彼，以立其名，名隣近釋。如言念住，體
X26n0519_p0441a21║唯是慧，俱念用增，從念彰名，名為念住。謂由念力，令
X26n0519_p0441a22║慧住境，此住近於念故，名為念住，隣近釋也。或由慧
X26n0519_p0441a23║力，令念住境，念體即住，名為念住。今慧名念住者，此
X26n0519_p0441a24║慧近念住故，慧名念住，隣近釋也。前解從俱時法彰
X26n0519_p0441b01║名，名分隣近釋。後解隱已，從佗立號，名全隣近釋。六
X26n0519_p0441b02║者帶數釋，數謂一十百千等數，帶謂挾帶，而此法體，
X26n0519_p0441b03║挾帶彼數，名帶數釋。如言五蘊，蘊體帶彼五數，名為
X26n0519_p0441b04║五蘊，帶數釋也（廣如別記）。
X26n0519_p0441b05║【疏】有界有緣者，界是體義、性義，緣是助義。若字通目，
X26n0519_p0441b06║智慧之體，般若助之曰智，目慧不同也。
X26n0519_p0441b07║【疏】惑、業、苦三是生死海者，體即苦、集二諦。若小乘人，
X26n0519_p0441b08║度分段生死海；若大乘人，度二種生死海。過去、今生
X26n0519_p0441b09║無量生死，皆是已起苦、集而為此岸；未來更有無量
X26n0519_p0441b10║生死，皆是未起苦、集而為中流，般若等行而為船筏
X26n0519_p0441b11║（餘如疏配）。
X26n0519_p0441b12║【疏】彼岸之離到者，五種彼岸而為所到，菩薩分到，如
X26n0519_p0441b13║來全到。能到蜜多，從彼彰名，波羅之蜜多，名波羅蜜
X26n0519_p0441b14║多，依主釋也。般若體上有到彼岸之義用，故般若即
X26n0519_p0441b15║波羅蜜多，舉體就用，持業釋也。所護名護，名護國，能
X26n0519_p0441b16║護般若，從彼彰名，護國之般若波羅蜜多，依主釋也。
X26n0519_p0441b17║能護名護，名為護國，護國即般若波羅蜜多，持業
X26n0519_p0441b18║也。所請般若，從能請人以彰其名，仁王之護國般若
X26n0519_p0441b19║波羅蜜多，依主釋也。
X26n0519_p0441b20║【疏】素呾䌫者，法苑云：西域呼汲索、衣線、席經、聖教，皆
X26n0519_p0441b21║名素呾䌫。此有六義，藏教攝三，謂線、經、聖教。聖教者，
X26n0519_p0441b22║謂律與論。以是經中一分之義，所以皆名素呾䌫。天
X26n0519_p0441b23║親菩薩四義釋經（如前已錄），慈恩四義，雜心五義，由此多
X26n0519_p0441b24║義，故但言經，不言線等。
X26n0519_p0441c01║【疏】常則等者，依俗釋云：古今百王不改易，故常也；金
X26n0519_p0441c02║枝玉葉，王子依稟，故法也。依真釋云：經者，常也，經有
X26n0519_p0441c03║道德，軌範常定，百千法王不改易故。經者，法也，經有
X26n0519_p0441c04║勝德，可為摸範，法王之子，百千聖賢，金枝玉葉，依稟
X26n0519_p0441c05║經法，出生死故。葉者，枝葉，喻顯子孫相繼之義。經者，
X26n0519_p0441c06║攝也，攝持蘊集所詮玅理，令不散失。經者，貫也，如線
X26n0519_p0441c07║貫華，華不離散，教貫眾生，生不墮落。庸生者，凡庸生
X26n0519_p0441c08║類，眾生之異名，貫穿調御凡庸眾生也。
X26n0519_p0441c09║【疏】庶者，意也。意令眾生終畢離於生死河津，終畢登
X26n0519_p0441c10║於菩提涅槃之覺岸矣。
X26n0519_p0441c11║【疏】五義者：一、出生義，令生出苦故；二、涌泉義，義味無
X26n0519_p0441c12║盡故；三、顯示義，顯示因果故；四、繩墨義，去邪取直故；
X26n0519_p0441c13║五、結鬘義，如線貫華，集諸義故。
X26n0519_p0441c14║【疏】九、釋者，總為三類，共成九釋。初三釋者，上十字是
X26n0519_p0441c15║教，經唯是教，經唯是理，經通教、理。次三釋者，上十字
X26n0519_p0441c16║是理，經唯是教，經唯是理，經通教、理。後三釋者，上十
X26n0519_p0441c17║字通教、理，經唯是教，經唯是理，經通教、理。合有六依
X26n0519_p0441c18║主、三持業，共成九釋。於九釋中，末後持業攝義周盡，
X26n0519_p0441c19║謂般若是體，經是義用，利物證真，義用勝故。仁王護
X26n0519_p0441c20║國般若波羅蜜多即經，持業釋也。又此般若總有五
X26n0519_p0441c21║種，通教、理、行、果，文字般若亦是經中所詮法故。經者，
X26n0519_p0441c22║准教與理，一文二義，名為經故。能詮顯經，從所詮顯
X26n0519_p0441c23║五種般若，以彰其名。仁王護國般若波羅蜜多之經，
X26n0519_p0441c24║依主釋也。安布教相，總成十釋。末後二釋攝義周備，
X26n0519_p0442a01║所明雖有多義，二釋攝括宏綱，故為玅矣。
X26n0519_p0442a02║【疏】優波離者，正言鄔波離，翻為近執。佛為太子，彼為
X26n0519_p0442a03║從人，親近太子執事人也。阿㝹樓䭾者，亦名阿那律，
X26n0519_p0442a04║翻為無滅。於過去世，見佛燈昏，時為劫賊，以箭挑燈，
X26n0519_p0442a05║彼因不盡，感於天眼，而最第一，故名無滅。近執、無滅
X26n0519_p0442a06║二人，教請四事。准涅槃經，阿難具其八德，堪傳法藏，
X26n0519_p0442a07║故優波離令請四事，而不自請：一者、不受師主故衣；
X26n0519_p0442a08║二者、不隨佛受別請；乃至第八、能知一切秘密言教。
X26n0519_p0442a09║大術經云：佛初成道未久，魔王波旬來請世尊：何時
X26n0519_p0442a10║涅槃？佛言：吾未度得神通弟子、智慧弟子。後度目連、
X26n0519_p0442a11║舍利弗已，魔復請言：今既度訖，何不入滅？佛問阿難：
X26n0519_p0442a12║魔請我入滅。夫修神足者，能住一劫，或減一劫。我既
X26n0519_p0442a13║善修四神足法，汝意如何？佛三問之，阿難被魔閇其
X26n0519_p0442a14║耳故，不聞佛語。時波旬言：弟子尚不願住，何況我等？
X26n0519_p0442a15║於是世尊告波旬言：却後三月，當入涅槃。魔聞此語，
X26n0519_p0442a16║歡喜歸天。佛告阿難：汝於後園修諸禪觀。阿難承命，
X26n0519_p0442a17║遂至樹下，端坐思惟，昏然睡著。夢見一樹，上至有頂，
X26n0519_p0442a18║聳幹上昇，傍羅三有。一切眾生，採華食菓，皆言：賴於
X26n0519_p0442a19║此樹，身命得存。忽有猛風，吹此樹倒，枝葉華菓，皆悉
X26n0519_p0442a20║零落。阿難驚覺，心甚驚忙，知夢不祥，遂往白佛，說其
X26n0519_p0442a21║所夢。佛語阿難：吾入滅相也。我先三問，汝尚不答，何
X26n0519_p0442a22║勞說夢？阿難悲泣，不能自勝，悶絕躃地。阿泥樓逗，謂
X26n0519_p0442a23║阿難曰：一切有為，無常散壞，無上法王，將欲衰殄，甚
X26n0519_p0442a24║深法河將涸，大法明燈將滅，不久法山欲崩，法船欲
X26n0519_p0442b01║沉，法橋欲壞，法幢欲倒，法樹欲折，善友欲去，大怖將
X26n0519_p0442b02║至，佛日將沒。汝莫愁惱，如凡夫人。我佛大師，三僧祇
X26n0519_p0442b03║劫，難行苦行，所集法寶，親自付汝。汝若愁悶，忘失如
X26n0519_p0442b04║來真甘露味，有情漂沒，生死暴流，於苦海中，憑何解
X26n0519_p0442b05║脫？汝可諮問大牟尼尊，未來世事，徒悲何益？一旦遠
X26n0519_p0442b06║離無上世尊，設有疑惑，當後問誰？時阿難言：我懷憂
X26n0519_p0442b07║惱，知何諮問？尊者無滅，教問四事。又教阿難，請佛住
X26n0519_p0442b08║世，莫般涅槃。阿難受教，以偈請云：如來若入滅，眾聖
X26n0519_p0442b09║不莊嚴，猶如夜暗中，有星而無月。如來若在世，眾聖
X26n0519_p0442b10║即莊嚴，如月有星辰，四面常圍遶。佛告阿難曰：有會
X26n0519_p0442b11║必有離，有生還有滅，已受波旬請，決定入涅槃。有疑
X26n0519_p0442b12║應速問，吾當為汝說。故問四事。諸比丘等，以誰為師？
X26n0519_p0442b13║依何處住？惡性比丘，如何調伏？一切經首，當置何言？
X26n0519_p0442b14║【疏】波羅提木叉者，此云別解脫，各別防非，棄背惡故。
X26n0519_p0442b15║別解脫戒是汝等師。師者，訓匠軌範義。如來在日，以
X26n0519_p0442b16║佛為師，訓匠成德；如來滅後，以戒為師，作善止惡。有
X26n0519_p0442b17║軌範故，說戒為師。依四念處者，為治四倒，依身、受、心、
X26n0519_p0442b18║法四處而住。一者、觀身不淨，謂觀此身五種不淨：一、
X26n0519_p0442b19║種子不淨，謂攬父母赤白二物成此身故；二、住處不
X26n0519_p0442b20║淨，謂住生熟二藏兩中間故；三、自體不淨，三十六物
X26n0519_p0442b21║成此身故；四、外相不淨，九孔常流穢惡物故；五、究竟
X26n0519_p0442b22║不淨，命盡氣絕，身壞爛故。二者、觀受是苦，謂觀三受
X26n0519_p0442b23║生於三苦，如下釋之。三者、觀心無常，謂觀心品剎那
X26n0519_p0442b24║生滅，無暫停義，無常性故。四者、觀法無我，五蘊不實，
X26n0519_p0442c01║四大無主，生同聚沫，壞若飄塵，尚無一常，寧容有我？
X26n0519_p0442c02║常觀此等為所念處，依之而住。此通三乘，若唯大乘，
X26n0519_p0442c03║觀身如虗空，觀受內外無，觀心但有名，觀法善惡不
X26n0519_p0442c04║可得。梵壇治之者，梵是淨義、默義，壇是法義。惡性比
X26n0519_p0442c05║丘應以清淨默擯之法而以治之，不應打罵，恐喧雜
X26n0519_p0442c06║故。有云：梵王之法，默擯治過。佛法似彼，默擯治之。問：
X26n0519_p0442c07║何所以故唯請四事，不增減耶？答：戒能進止，所以為
X26n0519_p0442c08║師；念處破倒，依之修學。梵壇之法，能治惡人。初明正
X26n0519_p0442c09║行，次明正解，次明除障。此三依教，謂如是等。由此所
X26n0519_p0442c10║以，故請四事。
X26n0519_p0442c11║【疏】立之所以者，立如是我聞，令眾生信，是所以也。唯
X26n0519_p0442c12║識論曰：云何為信？於實德能深忍樂欲，心淨為信；能
X26n0519_p0442c13║治不信，樂善為業。論自釋云：信有三種：一、信實有，謂
X26n0519_p0442c14║於諸法實事理中，深信忍故；二、信有德，謂於三實真
X26n0519_p0442c15║淨德中，深信樂故；三、信有能，謂於一切世、出世善，深
X26n0519_p0442c16║信有力，能得能成，起希望故。信以淨心而為自性，有
X26n0519_p0442c17║二業用：一、能治不信，如水清珠，能清濁水故；二、樂善
X26n0519_p0442c18║為業，愛樂證修世、出世善故。
X26n0519_p0442c19║【疏】四、十心者，十信、十住、十行、十迴向，如下自釋。
X26n0519_p0442c20║【疏】具信等者，信、精進、念、定、慧。五根、五力中，信根，信力
X26n0519_p0442c21║也。出生善法，故名為根；無屈伏義，能伏諸障，故名為
X26n0519_p0442c22║力。資糧位中，名為五根，出生諸善，開七覺華，結菩提
X26n0519_p0442c23║果，根義勝故。加行位中，名為五力，將趣見道，觀名、義、
X26n0519_p0442c24║自性、差別空、所取空、能取空、能取空等，不被四魔屈
X26n0519_p0443a01║伏，能伏四魔，力義勝故。二位各勝，故偏說之。據實，五
X26n0519_p0443a02║根、五力，通漏、無漏，遍諸位有。
X26n0519_p0443a03║【疏】證淨等者，未入聖位，信敬三寶，生生不墮三惡趣
X26n0519_p0443a04║中，信戒修行，離貧賤因，常受富貴；後入聖位，於見道
X26n0519_p0443a05║中解脫道位，證於諦理，出解脫道；後得智位，得四證
X26n0519_p0443a06║淨，淨信證境，成勝德故。能證即淨，所證之淨，名為證
X26n0519_p0443a07║淨。隨境說別，立四證淨，即此亦名四不壞信，體堅用
X26n0519_p0443a08║利，如金剛故。科云：通玅真之證淨。玅真者，所通勝玅
X26n0519_p0443a09║真如之理。今明證淨，而能通達玅真理故，名通玅真
X26n0519_p0443a10║之證淨也。
X26n0519_p0443a11║【疏】荷至德之嘉依者，佛果位中，至極勝德，名為至德。
X26n0519_p0443a12║諸修行者，欲荷負此至極勝德，須依信心，是故說信
X26n0519_p0443a13║為嘉善之所依也。婆沙釋云：信者，淨也。如水清珠，能
X26n0519_p0443a14║清濁水；心有信珠，令心澄淨。又於四諦、三寶、善惡業
X26n0519_p0443a15║果，忍許名信。如大龍象者，象中一類，有大威勢，如龍
X26n0519_p0443a16║無異，名為龍象。學佛法者，有大威勢，如龍象也。捨者，
X26n0519_p0443a17║捨離沉、掉，令心平等，無警覺性。念謂於境明記不忘，
X26n0519_p0443a18║慧謂於境能有揀擇。以信為手者，凡欲食物，用手為
X26n0519_p0443a19║先；欲食法味，用信為先，故喻於手。以捨為牙者，牙能
X26n0519_p0443a20║噉嚼，受用飲食；捨能捨離昏沉、掉舉，令心平等，受用
X26n0519_p0443a21║法樂。以念為頸者，頸能連持身之與頭、牙、齒等物，令
X26n0519_p0443a22║有受用動作之事；念亦如是，由明記故，令不忘失善
X26n0519_p0443a23║淨之法，連持慧、捨，令有作用，於善境轉。以慧為頭者，
X26n0519_p0443a24║頭上安置牙、齒、眼、耳、鼻等，為一身之前導，善知通塞；
X26n0519_p0443b01║慧亦如是，而為諸法之所依止，為眾善之先導，揀擇
X26n0519_p0443b02║是非。捨等善法，由慧而轉，方得殊勝，故喻於頭。兩肩
X26n0519_p0443b03║者，謂定、慧也，或二利行。由此兩肩，擔集一切世、出世
X26n0519_p0443b04║間無量善法。
X26n0519_p0443b05║【疏】七聖財之元胎者，元，猶初也，胎，猶始也，信為七聖
X26n0519_p0443b06║財之初始也。一、除疑正見財，信也，由信除疑，心淨正
X26n0519_p0443b07║見，生眾善故。二、防非發善財，戒也，以思種上防發功
X26n0519_p0443b08║能為體。三、除愚愽達財，聞慧為體。四、越貪離惡財，捨
X26n0519_p0443b09║施也，無貪為體，或是善十一中行捨，行捨即依精進
X26n0519_p0443b10║及三善根而假立之。五、揀擇勝劣財，思修二慧為體。
X26n0519_p0443b11║六、崇重賢善財，以慚為體，崇敬賢人，鄭重善法故。七、
X26n0519_p0443b12║輕拒暴惡財，以愧為體，拒者，拒逆不順之義，不重暴
X26n0519_p0443b13║人，不順惡法故。
X26n0519_p0443b14║【疏】九、善因之俶落者，俶（昌六切），春之始也；落，秋之初也。
X26n0519_p0443b15║信等九法為眾善之因，善因之中，信為初始也。瑜伽
X26n0519_p0443b16║等者，夫欲趣入一切性相功德善法，欲為根本，希求
X26n0519_p0443b17║諸善功德法故。作意所生者，作意為能生？功德法為
X26n0519_p0443b18║所生？為由作意作動意識，數數驚覺，起善法故？觸者，
X26n0519_p0443b19║唯識論云：觸謂三和、分別、變異，令心、心所觸境為性，
X26n0519_p0443b20║受、想、思等所依為業。意說此觸依根、境、識三法和合
X26n0519_p0443b21║而生，故云觸謂三和。分別、變異者，謂根、境、識和合之
X26n0519_p0443b22║時，有順生心所之用，改異於前未和合位，無生心所
X26n0519_p0443b23║之用，名變異也。分別者，領似之義。根、境、識三和合之
X26n0519_p0443b24║位為因，生餘觸等心所；觸既生已，亦能順生諸心所
X26n0519_p0443c01║法，順生心所似變異故。變異即是根、境、識三領似義
X26n0519_p0443c02║邊，名為分別。如世子孫媚好似父，名分別父。今疏意
X26n0519_p0443c03║說：觸所集起餘心所法，同聚和合，對勝所緣生功德
X26n0519_p0443c04║法，是觸行相，令心、心所觸境為性，受、想、思等所依為
X26n0519_p0443c05║業。受者，領納義。由受引攝一切善法，領納在心，常不
X26n0519_p0443c06║失故。定為增上者，增上是殊勝義。熏修身、心，令成勝
X26n0519_p0443c07║德，莫過於定。由得定故，令心澄寂，諸功德法由斯殊
X26n0519_p0443c08║勝，故云定為增上。由俱時慧有揀擇之能，揀去惡法，
X26n0519_p0443c09║擇取善法，令所修習展轉殊勝，由此所以慧為最勝。
X26n0519_p0443c10║解脫者，棄背之義，無為解脫棄背煩惱而證得故。由
X26n0519_p0443c11║證解脫，息除煩惱纏縛，令不觸動內所成德，諸功德
X26n0519_p0443c12║法方得堅固。纏縛者，纏繞、繫縛諸有情類，難出離故。
X26n0519_p0443c13║十纏、三縛，如別處說。出離為後邊者，至於果位解脫
X26n0519_p0443c14║道中，纖瑕必去，片善無遺，二障皆盡，餘習亦亡，生死
X26n0519_p0443c15║有漏一切不攝，出障離苦，名出離道。此出離道是諸
X26n0519_p0443c16║功德修進後邊，自此已去，覺道滿故。如是功德無不
X26n0519_p0443c17║皆由欲為根本，此欲依信方得有故，所以此信為九
X26n0519_p0443c18║善因之俶落也。
X26n0519_p0443c19║【疏】啟機門之勝手者，夫欲開啟誘物機之教門者，信
X26n0519_p0443c20║為勝手也。
X26n0519_p0443c21║【疏】拔眾生出生死泥者，煩惱如水，業異熟如土，相雜
X26n0519_p0443c22║而位，成生死泥，如來慈悲，拔濟令出。
X26n0519_p0443c23║【疏】佛地等者，論以四義，正釋如是，兼解我聞。轉者，起
X26n0519_p0443c24║也，建立之義，依於四義而建立之。又轉者，說也，依於
X26n0519_p0444a01║四義而解說也。
X26n0519_p0444a02║【疏】一、依等者，疏有二解：前解阿難所聞，與佛所說無
X26n0519_p0444a03║異；後解以阿難結集時所說，與阿難為侍者時所聞
X26n0519_p0444a04║不異。前以阿難望佛，後以阿難自身相望。前解昔聞
X26n0519_p0444a05║同昔說，後解今說同昔聞。後解意云：今所說法，非昔
X26n0519_p0444a06║所聞，以時懸遠，生滅異故。約其前後，所變相似，故言
X26n0519_p0444a07║今所說法，如我昔日所聞法也。又言如是所傳之法
X26n0519_p0444a08║者，謂結集時所傳之法，似於昔日佛所說法，定無有
X26n0519_p0444a09║異，此即今說同昔說也。問：此言依譬喻轉者，阿難所
X26n0519_p0444a10║聞之法，即是佛所說法，何故更言所聞之法，如佛所
X26n0519_p0444a11║說，何者能似，何者所似，言依譬喻轉耶？答：佛所說法，
X26n0519_p0444a12║聲是無漏，無垢淨識所變現故。阿難聞時，而不親得
X26n0519_p0444a13║佛無漏聲，託彼為質，自第八識變有漏聲，似佛無漏
X26n0519_p0444a14║聲也。此有漏聲，從自識內聲種生起，自之耳識，託有
X26n0519_p0444a15║漏聲而為本質，變影像聲，亦是有漏。自第六識緣佛
X26n0519_p0444a16║聲時，亦即託自第八所變聲為本質，變影像聲。於三
X26n0519_p0444a17║識中，耳、意二識所變之聲，即是阿難昔所聞法，而為
X26n0519_p0444a18║所似，未見邊故；佛所說法，而為能似，已見邊故，定為
X26n0519_p0444a19║利樂方便之因。彼此相似，通二類故，故言依譬喻轉。
X26n0519_p0444a20║【疏】二、依等者，初義教誨修行，後義教令聽受。
X26n0519_p0444a21║【疏】四、依等者，疏中二義：初是阿難許可大眾，後是大
X26n0519_p0444a22║眾信許阿難。如是而思、而作、而說者，如次意、身、語三
X26n0519_p0444a23║業也。謂結集時諸菩薩眾者，地持論說文殊菩薩將
X26n0519_p0444a24║阿難陀於二鐵圍山間結集大乘經，聲聞不知，是故
X26n0519_p0444b01║此言菩薩眾也。
X26n0519_p0444b02║【疏】微細律者，真諦記說：律部有三：一、比丘律，二、百五
X26n0519_p0444b03║十戒；二、比丘尼律；三、雜誦律。此微細律即雜誦律。有
X26n0519_p0444b04║說微細律別有梵本，此土未飜。
X26n0519_p0444b05║【疏】光宅者，寺名也，在潤州江寧縣。先是梁武帝潛龍
X26n0519_p0444b06║時，所居之宅，曾七日七夜放異光明，帝曰：非我所居。
X26n0519_p0444b07║乃捨為寺。法師在此寺中，即是紫雲法師。法師生時，
X26n0519_p0444b08║有紫雲之瑞，因為法名。後出家時，年十三歲，講法華
X26n0519_p0444b09║經，前後可滿一百餘遍，常有鬼神來聽說法，如高僧
X26n0519_p0444b10║傳。即為我聞作呼轍耳者，若不先言如是，指所聞法，
X26n0519_p0444b11║便言我聞，我聞於何？所以先標如是，提舉一部經也。
X26n0519_p0444b12║如是兩字，與彼我聞而為軌轍，反能呼召彼我聞故。
X26n0519_p0444b13║耳者，語助也。
X26n0519_p0444b14║【疏】注法華經者，京兆韋詮、晉朝劉虬及僧叡法師皆
X26n0519_p0444b15║有注釋。此劉虬注也。
X26n0519_p0444b16║【疏】注無量義經者，後秦慧觀法師注也。至人者，佛為
X26n0519_p0444b17║至極之人，出過二乘及因位故。
X26n0519_p0444b18║【疏】瑤公者，古文寶字也，是梁朝時寶志法師，即志公
X26n0519_p0444b19║也。如者，稱實義；是者，無非義。稱實無非，故言如是，離
X26n0519_p0444b20║五謗故。第一句，如是者，表於此經離執有增益謗。如
X26n0519_p0444b21║有外道執於神我即是虗妄，增益有我，不稱法體，說
X26n0519_p0444b22║名為謗；如來所說一切諸法皆悉無我，離於執謗。餘
X26n0519_p0444b23║謗准說。第二句，如是者，表於此經離於執無損減謗。
X26n0519_p0444b24║如有外道撥無因果即是損減因果之法，說名為謗；
X26n0519_p0444c01║如來所說善惡因果，稱實而言，離於執謗。第三句，如
X26n0519_p0444c02║是者，表於此經離於妄執亦有亦無相違謗。如有外
X26n0519_p0444c03║道妄執我法亦有亦無，若爾，如言此人亦死亦活，死
X26n0519_p0444c04║活二義而自相違；有違於無，無違於有，有無二義而
X26n0519_p0444c05║自相違，佛法離之。第四句如是者，表於此經離於妄
X26n0519_p0444c06║執非有非無愚癡謗。如有外道，由見前說亦有亦無，
X26n0519_p0444c07║自語相違，自翻前說，計於我法非有非無。若爾，如言
X26n0519_p0444c08║此人非死非活，如此妄執，愚癡之甚，名愚癡謗。然佛
X26n0519_p0444c09║所說非有非無者，總說諸法，其中遍計非有，依圓非
X26n0519_p0444c10║無。若執一法非有非無，豈非愚癡？第五句如是者，表
X26n0519_p0444c11║於此經離於妄執非非有非非無戲論謗。第二、第四
X26n0519_p0444c12║非字，皆訓不也。非不有者，即是有義；非不無者，即是
X26n0519_p0444c13║無義。狂詞反復，有言無義，猶如童稚戲論，名戲論謗。
X26n0519_p0444c14║佛語誠諦，一一稱實，離於執謗。五句意者，由諸外道
X26n0519_p0444c15║計執多端，彼佛弟子依正義理迆邐徵難，諸師計執
X26n0519_p0444c16║不越五句，如來說法離諸過非，故於經首置如是言，
X26n0519_p0444c17║有所表矣。
X26n0519_p0444c18║【疏】長耳三藏者，隋開皇初人，梵語那連提梨耶舍（隋言
X26n0519_p0444c19║尊稱），是北印度烏萇國人，形貌希奇，頂有肉髻，耳長高
X26n0519_p0444c20║聳，因此立名。三解，是字皆無非之義。如字，初後二解
X26n0519_p0444c21║皆訓似也，亦不異義。就法一解，如謂如常，無變異義。
X26n0519_p0444c22║又言如如而說者，上如似也，下真如也。
X26n0519_p0444c23║【疏】三、就僧者，佛於眾中為上首僧，亦聖僧攝。佛是說
X26n0519_p0444c24║本質教僧，阿難是傳影像教僧。兩相似故，名之為如；
X26n0519_p0445a01║離過非故，名之為是。
X26n0519_p0445a02║【疏】妄所執我者，如勝論外道，執我常遍，量同虗空，隨
X26n0519_p0445a03║身生處，受苦樂報。獸主外道，執我常住至小，如一極
X26n0519_p0445a04║微，潛轉身中，作諸事業，所以能令大身遍動。無慚外
X26n0519_p0445a05║道，執我體常而量不定，隨身大小而有卷舒。此等所
X26n0519_p0445a06║執，皆無有體，妄計度故，名妄所執我。假施設我者，謂
X26n0519_p0445a07║佛世尊初說觀身不淨、觀受是苦、觀心無常、觀法無
X26n0519_p0445a08║我、四念住觀，除諸凡夫妄執常、樂、我、淨四種顛倒。諸
X26n0519_p0445a09║凡夫中，因修此觀，便有證得阿羅漢果者。彼雖得果，
X26n0519_p0445a10║時復猶觀。修此觀時，非但於自作無常、苦等解，乃至
X26n0519_p0445a11║於佛亦爾。彼計如來前十五界是有漏故，佛為除此
X26n0519_p0445a12║顛倒解心，遂於離言大般涅槃法身理上，假施設有
X26n0519_p0445a13║常、樂、我、淨，意令忻趣也。涅槃真理，離四相故，說名為
X26n0519_p0445a14║常；離眾苦故，說名為樂；為法實性，有主宰故，說名為
X26n0519_p0445a15║我；煩惱不染故，說名為淨。理實無為，無諸相故，不可
X26n0519_p0445a16║說有常、樂、我、淨，但為除遣二乘倒故，強施設之。
X26n0519_p0445a17║【疏】除無我怖等者，若言無我，不將謂但無一常之我，
X26n0519_p0445a18║便謂世流布我亦即是無。若如此者，為誰修學？恐錯
X26n0519_p0445a19║生此怖，故言我聞，除彼一類無我怖也。第四義意，若
X26n0519_p0445a20║言無我，即一切法悉皆無我，無我理邊都無差別，即
X26n0519_p0445a21║無自他、染淨等異。今言我聞，既有於自，對自立他，自
X26n0519_p0445a22║他既異，由此染淨、因果、善惡、事業等，一切皆成。
X26n0519_p0445a23║【疏】世間悉檀者（悉檀宗也），為欲隨順眾生世間，立世間悉
X26n0519_p0445a24║檀，顯世流布我（四悉檀，如下疏）。
X26n0519_p0445b01║【疏】薩婆多者，此師所說，根是色法，有對礙故，能聞於
X26n0519_p0445b02║聲；識無對礙，故不能聞。尊者玅音許眼識見，尊者法
X26n0519_p0445b03║救許眼根見，耳、鼻、舌、身根識求境，亦復如是。
X26n0519_p0445b04║【疏】以一切法無作用故者，一法獨立，必無作用。依根
X26n0519_p0445b05║發識，心所相應，聲境現前，諸法和合，假立為聞。
X26n0519_p0445b06║【疏】諸法自性，眾緣生故者，色、心諸法，各別自性，藉眾
X26n0519_p0445b07║緣生，闕緣不生。謂心、法四緣生，色、法二緣生，廣如論
X26n0519_p0445b08║中。
X26n0519_p0445b09║【疏】若約名、句，唯意識聞者，總論教體，有其五法，意識
X26n0519_p0445b10║皆緣。但今疏主別說名、句。於五法中，四是能詮，謂聲、
X26n0519_p0445b11║名、句、文；一是所詮，謂所詮義。以前五識任運緣境，唯
X26n0519_p0445b12║聲一法，耳識緣之；所餘四法，皆意識緣，有計度故。名、
X26n0519_p0445b13║句、文三，依聲假立，義對能詮，方得顯故，故唯意識緣
X26n0519_p0445b14║餘四法。今言名、句具攝四法，謂依聲立文，依文立名、
X26n0519_p0445b15║句，舉其名、句攝所依文，隨名、句、文有所詮義，是故名、
X26n0519_p0445b16║句具攝四句。
X26n0519_p0445b17║【疏】聞謂比量者，第六意識相應之慧為比量體，比度
X26n0519_p0445b18║境界無錯謬故。因明疏云：現量得境，親明比量，度義
X26n0519_p0445b19║無謬。若相應體，意俱一聚，心品為性，前五、第八而無
X26n0519_p0445b20║比度，唯是現量。若第七識，有漏位中恒與執俱，唯是
X26n0519_p0445b21║非量。故比量言唯是意識，第六意識通三量故。以此
X26n0519_p0445b22║證前，若緣名句，惟意識聞也。
X26n0519_p0445b23║【疏】然由等者。問：若緣名句唯意識者，何故佛地論云
X26n0519_p0445b24║聞謂耳根發識，聽受所說，名為聞耶？故此會釋，二義
X26n0519_p0445c01║如疏。
X26n0519_p0445c02║【疏】耳、意為緣，熏習在識者，熏習是熏種之義。耳識、意
X26n0519_p0445c03║識為能熏緣，熏於種子，在總聚我第八識內。此所熏
X26n0519_p0445c04║種，因聞所成，亦名為聞。
X26n0519_p0445c05║【疏】自有二解者，法苑第一云：大乘教體有二：一、顯邊
X26n0519_p0445c06║體。龍猛、清辨咸作是言：勝義諦中一切無相，諸法皆
X26n0519_p0445c07║空，何教何體？世俗諦中亦可說有句、言、章、論，聲為教
X26n0519_p0445c08║體。二、顯中道體。瑜伽八十一云：經體有二：一、文，二、義。
X26n0519_p0445c09║文是所依，義是能依，由能詮文，義得顯故。能詮文中
X26n0519_p0445c10║復有二解：一者、龍軍論師，無性菩薩及佛地論一師，
X26n0519_p0445c11║此諸師說宜聞法者，識上所變聲等直、非直說以為
X26n0519_p0445c12║教體，佛不說法。餘如疏引。二者、護法、勝子、親光等說，
X26n0519_p0445c13║佛身具有十八界故，應機說法。然依諸教，明佛說法
X26n0519_p0445c14║或不說法，總有四宗：一、小乘宗說，如來說法，十八界
X26n0519_p0445c15║中，前十五界而是有漏；佛所說法，聲界攝故，亦是有
X26n0519_p0445c16║漏。二、龍猛、提婆、清辨等諸空宗師，真諦無說，俗諦有
X26n0519_p0445c17║說。三、龍軍、無性及佛地論中一師，真、俗諦中，佛皆不
X26n0519_p0445c18║說，離戲論故。四、護法等師，明佛說法，是此正義。略如
X26n0519_p0445c19║疏引。
X26n0519_p0445c20║【疏】龍軍等者，此等諸師皆說如來無前十五界。以前
X26n0519_p0445c21║十五界為諸眾生帶煩惱緣故，生他漏故，是故如來
X26n0519_p0445c22║唯有後之三界。後三界中，大定、大智、大悲，以是諸佛
X26n0519_p0445c23║殊勝功德，故偏言之。諸佛如來久離戲論，曾不說法。
X26n0519_p0445c24║若佛說法者，則有戲論，便違諸經，佛無戲論也。
X26n0519_p0446a01║【疏】由佛等者，由佛慈悲及本願力，無邊眾生誓願度
X26n0519_p0446a02║故，以此慈悲願力為增上緣。有增上力，能令聞者識
X26n0519_p0446a03║心之上文義相生，名為我聞。佛實無言諸聞法者，識
X26n0519_p0446a04║變文義而為教體，通漏、無漏，隨識明之。
X26n0519_p0446a05║【疏】雖親等者，問：若眾生識上文義相生，佛不說法者，
X26n0519_p0446a06║何故經云眾生根熟，聞佛說法？故此釋之。聞者識心，
X26n0519_p0446a07║雖復親依自善根力起文義相，然就強緣慈悲願力，
X26n0519_p0446a08║名為佛說。欲顯主尊，法必勝故，令生敬信，種善根故。
X26n0519_p0446a09║龍軍等云：大般若經四百二十五文殊問經等，皆作
X26n0519_p0446a10║是言：我成道來，不說一字，汝亦不聞我之所說一字
X26n0519_p0446a11║之法。故知教體眾生心，變文義為性。
X26n0519_p0446a12║【疏】譬如天等者，昔有婆羅門子，為求聰明，於閑靜處
X26n0519_p0446a13║泥壇誦呪，求自在天，經一七日，自心志意想成心識，
X26n0519_p0446a14║昏昏如夢，見有天神授與呪論，因獲聰明。引斯意者，
X26n0519_p0446a15║大自在天雖有呪論之法，然不親來授與婆羅門子，
X26n0519_p0446a16║以婆羅門子自心志識，託自在天增上緣力，令於夢
X26n0519_p0446a17║中得呪論等。此亦如是，佛不說法，大定、智、悲為增上
X26n0519_p0446a18║緣，令聞法者自心變現文義之相為教體也。
X26n0519_p0446a19║【疏】親光至戲論者。此親光等，標自正義及破前師也。
X26n0519_p0446a20║十八界中，而舌根界是說法具，聲界、法界即是所說
X26n0519_p0446a21║三乘之法。然佛世尊由離分別名無戲論，豈不說法
X26n0519_p0446a22║名無戲論耶？莊嚴論云：戲論有三：一、分別名戲論，無
X26n0519_p0446a23║分別名無戲論；二、有漏名戲論，無漏名無戲論；三、說
X26n0519_p0446a24║法名戲論，不說法名無戲論。龍軍等師依第三義，親
X26n0519_p0446b01║光等師依第一義，故成差別。佛離虗妄分別心故，名
X26n0519_p0446b02║無戲論也。
X26n0519_p0446b03║【疏】謂宜等者，以信慧等善根緣力，本願樂欲聞法緣
X26n0519_p0446b04║力，此二緣力為增上緣。有增上力，擊動如來慈悲願
X26n0519_p0446b05║力，決定於無漏識上，應三乘機，現文義相，是佛往昔
X26n0519_p0446b06║三劫所修利他善根之所現起，名為佛說三乘法也。
X26n0519_p0446b07║然其經體，性用別論，詮旨齊說，總以聲、名、句、文及所
X26n0519_p0446b08║詮義五法為體。今言文義具攝五法，如常分別。
X26n0519_p0446b09║【疏】聞者等者，問：佛無漏識，現文義相，名為佛說；其聞
X26n0519_p0446b10║法者，稱為我聞。若得如來識上文義，即是聞者心外
X26n0519_p0446b11║取法，乖於唯識；若不得者，何稱我聞？故此釋之。聞者
X26n0519_p0446b12║識心，雖不親得佛無漏教，然仗佛變文義為質，聞者
X26n0519_p0446b13║自心變現文義，似佛所變文義之相，分明顯現。約相
X26n0519_p0446b14║似義，聞佛所說，故稱我聞。由此昇攝波喻經中：佛以
X26n0519_p0446b15║樹葉置於手中，謂阿難言：我已所說法少，如手中葉；
X26n0519_p0446b16║未所說法多，如林中葉。故佛如來決定說法。
X26n0519_p0446b17║【疏】阿難是佛成道夜生者，智度論云：後夜分時，菩提
X26n0519_p0446b18║樹神報淨飯王而說偈言：汝子已成道，魔軍已破散，
X26n0519_p0446b19║光明如日出，普能照十方。當於此夜，斛飯大王生於
X26n0519_p0446b20║王子，內外咸慶，因名慶喜。梵語阿難陀，此云慶喜。言
X26n0519_p0446b21║阿難者，略也。
X26n0519_p0446b22║【疏】本願力故者，賢愚經第十卷云：佛告諸比丘：乃往
X26n0519_p0446b23║過去阿僧祇劫，有一比丘，畜一沙彌，恒以嚴勅而令
X26n0519_p0446b24║讀經，日日課程。其經足者，師便歡喜；若經不足，苦切
X26n0519_p0446c01║責之。於是沙彌情懷懊惱，若疾得食，讀經便足，師徒
X26n0519_p0446c02║歡喜；乞食若遲，讀則不充，便被切責。沙彌愁悶，啼哭
X26n0519_p0446c03║而行。時有長者見而問之，沙彌具答。於是長者即語
X26n0519_p0446c04║沙彌：從今已往，常詣我家，當供飲食，令汝不憂。食已
X26n0519_p0446c05║讀經，我願當來多聞總持。爾時沙彌即得讀學，課限
X26n0519_p0446c06║不減，日日常度，師徒歡喜。佛告諸比丘：爾時師者，定
X26n0519_p0446c07║光佛是；時沙彌者，今我身是；時大長者供養食者，今
X26n0519_p0446c08║阿難是。乃由過去修是行故，今得無量總持。據此經
X26n0519_p0446c09║文，由於過去本願之力，於佛所說，多聞多解，是故皆
X26n0519_p0446c10║稱如是我聞。
X26n0519_p0446c11║【疏】佛入世俗心，令阿難知者，心緣俗諦，名世俗心，非
X26n0519_p0446c12║有漏也。雖世俗心，亦須加持，方能知之。略說等者，佛
X26n0519_p0446c13║地論云：由能說者，得陀羅尼，說一字義，一切皆了。由
X26n0519_p0446c14║能聽者，得淨耳意，聞一字義，一切皆解。
X26n0519_p0446c15║【疏】法性覺性自在王三昧者，此三昧力，如王威勢，縱
X26n0519_p0446c16║任自在，名自在王三昧。由此三昧，證知遍計法性都
X26n0519_p0446c17║無，依他法性從緣幻有，圓成覺性離餘虗妄，而此三
X26n0519_p0446c18║昧從境彰，名法性覺性之自在王三昧也。
X26n0519_p0446c19║【疏】聞法力等者，引二經意，顯由聞法增長智慧，能憶
X26n0519_p0446c20║過去無量劫事，二十年法，總言我聞，不以為多也。文
X26n0519_p0446c21║殊問經云：阿難未侍佛時，二十年在王宮，佛再三化
X26n0519_p0446c22║之，勸令出家為佛侍者。阿難白佛：有四種願，佛若許
X26n0519_p0446c23║我，我即出家為佛侍者：一者、不著師主，故退衣服；二
X26n0519_p0446c24║者、不受別請；三者、有人見佛，須由於我；四者、一世所
X26n0519_p0447a01║說之法，願佛為我再說一遍。佛咸依所請。後於二月
X26n0519_p0447a02║十五日一剎那間，佛以神力而為阿難再說一遍，所
X26n0519_p0447a03║以總言如是我聞。
X26n0519_p0447a04║【疏】阿難常隨等者，涅槃經第四十云：佛告文殊菩薩：
X26n0519_p0447a05║此大眾中雖有無量無邊菩薩，是諸菩薩皆有重任，
X26n0519_p0447a06║所謂大慈大悲，各各忩務，調伏眷屬，莊嚴自身。以是
X26n0519_p0447a07║因緣，我涅槃後不能宣說十二部經。若有菩薩或時
X26n0519_p0447a08║能說，人不信受（知諸菩薩不定隨佛，或不聞故）。阿難比丘是吾之堂
X26n0519_p0447a09║弟，給事我來二十餘年，我所說法具足受持，譬如瀉
X26n0519_p0447a10║水置之異器，故能宣說我所說法。
X26n0519_p0447a11║【疏】智論第二等者，彼云：迦葉以手摩阿難頂，令集法藏。
X26n0519_p0447a12║阿難合掌向涅槃方，而說偈言：佛初說法時，爾時我
X26n0519_p0447a13║不見，如是展轉聞（於其佛處展轉聞之，非從餘人展轉聞也）。佛在波羅柰，
X26n0519_p0447a14║為五比丘眾轉四諦法輪。時千阿羅漢聞是語已，上
X26n0519_p0447a15║昇虗空，高七多羅樹，皆作是言：無常力大，如我眼見
X26n0519_p0447a16║佛自說法，今者乃言如是我聞。言多羅樹者，有似此
X26n0519_p0447a17║方葼櫚樹也。其樹高四十九尺，以七尺為一仞，七仞
X26n0519_p0447a18║為一多羅。七多羅樹者，計三百四十三尺也。如者，似
X26n0519_p0447a19║也。無常力大，似於眼見。或可意云：如我等輩眼見佛
X26n0519_p0447a20║說，今言我聞無常迅速，實堪悲心。
X26n0519_p0447a21║【疏】意避增減異分過失者，加佛語名增，刪佛語名減，
X26n0519_p0447a22║改佛語名異。分過失之言，通上三類，離此三過，名為
X26n0519_p0447a23║避也。顯示聞昔傳法菩薩，有所堪能，具多聞德故。
X26n0519_p0447a24║【疏】有二義釋者：一、說、聽究竟名一時；二、說、聽會遇名
X26n0519_p0447b01║一時。初簡說、聽餘部時，後簡說、聽前後時。
X26n0519_p0447b02║【疏】此有二義等者，如下經云：於一念中有九百剎那，
X26n0519_p0447b03║一剎那經九百生滅，從初集會，始說此經。說者、聽者，
X26n0519_p0447b04║五蘊諸法，剎那剎那，生滅相續，前前引於後後，後後
X26n0519_p0447b05║續於前前，乃至說經終畢，齊是若干時節，總名一時。
X26n0519_p0447b06║若爾者，過、未無體，唯現是有；諸有為法，唯一生滅。又
X26n0519_p0447b07║言：時無別體，依法假立，過去已無，未來未有，不可依
X26n0519_p0447b08║之假立時故。此一時言，應唯目於現在一生滅時。既
X26n0519_p0447b09║爾，如何說經終畢，文義具足？以時促故。故疏釋云：此
X26n0519_p0447b10║有二義。且道理時者，依於現在說、聽五蘊，有酬前引
X26n0519_p0447b11║後之道理故，假立三世，總名一時。先縱之云：誠如所
X26n0519_p0447b12║難。說者、聽者，雖唯現在五蘊諸行剎那生滅，唯一生
X26n0519_p0447b13║滅，現在是有。然此五蘊有酬前引後之義，即以所酬
X26n0519_p0447b14║名為過去，是未來法之所酬故；即以所引名為未來，
X26n0519_p0447b15║是過去法之所引故。對此過、未，說為現在。此過、未世，
X26n0519_p0447b16║并於現在五蘊法上，約說、聽究竟，假立三世，總名一
X26n0519_p0447b17║時。此約體說，名道理時；下約心變，名唯識時。
X26n0519_p0447b18║【疏】如夢等者。問：如何三世容可時長，皆是現在，不離
X26n0519_p0447b19║識耶？亦如昨日聽法，聞三性義，豈皆不離於我今日
X26n0519_p0447b20║識耶？是事難解。舉喻釋云：如夢所見，謂有多生，覺位
X26n0519_p0447b21║唯心，都無實境，但是夢心變作多生相狀，無多生境。
X26n0519_p0447b22║此亦如是，但是識心變作三世相狀，無三世境，不離
X26n0519_p0447b23║現在，能變識故。故唯識云：未至真覺，恒處夢中。故佛
X26n0519_p0447b24║說為生死長夜。
X26n0519_p0447c01║【疏】唯意等者，疏以三門分別一時，謂八識所緣門、五
X26n0519_p0447c02║位法攝門、三科收攝門，配疏可知。
X26n0519_p0447c03║【疏】五、心集現者，法苑文廣，今略顯示，有其二類：初、能
X26n0519_p0447c04║集現心，後、所集現相。能集現心，有其五種：一、率爾，二、
X26n0519_p0447c05║尋求，三、決定，四、染淨，五、等流。凡聖聽法，略有二義：一
X26n0519_p0447c06║者、專注七心集現，二者、散亂十二心集現。且初義者，
X26n0519_p0447c07║如佛說言：諸行無常。其聽法者，聞諸字時，有率爾心，
X26n0519_p0447c08║謂率爾而聞諸字聲故。聞此聲時，亦不親得佛無漏
X26n0519_p0447c09║聲。而聽法者，自本識內諸聲種子而生現行，第八緣
X26n0519_p0447c10║之，即是性境，似於佛聲以為本質，於此聲上而立諸
X26n0519_p0447c11║字、諸文。若是耳識及第六識，同時率爾託前本質，各
X26n0519_p0447c12║變影像之聲，耳、意所變而是性境，亦名帶質境。下准
X26n0519_p0447c13║此知，於此聲上亦立諸字、諸文。從此無聞，耳識不續，
X26n0519_p0447c14║第八所變聲亦斷故，唯意識起，名尋求心。尋求諸字
X26n0519_p0447c15║為目何等？雖多剎那，行解唯一，總名尋求，未決定知
X26n0519_p0447c16║諸所目故。聞行字時，以專注故，便生決定，決定知諸
X26n0519_p0447c17║目一切行，由前字力展轉熏習，熏成種子，遂令後念
X26n0519_p0447c18║意識之上二字聚集，連帶解生。於此念中，聞法之者，
X26n0519_p0447c19║自第八識隨佛所說，自變行聲，於此聲上立行字、行
X26n0519_p0447c20║文、行名，詮自性故。若耳、意識託此為質，變影像聲，於
X26n0519_p0447c21║此二識所變聲上，各立行字、行文及立行名，詮自性
X26n0519_p0447c22║故。耳識變者，聞已便謝，無聚集義。意識變者，本質未
X26n0519_p0447c23║謝，即是性境行字影像，與前諸字獨影之聲聚集顯
X26n0519_p0447c24║現。本質謝已，皆獨影聲聚集顯現。於此聚集二聲之
X26n0519_p0448a01║上，復立二字所成名也，謂詮諸行有為自性故。其能
X26n0519_p0448a02║緣心即有三心，謂聞諸字已有二心率爾尋求，今聞
X26n0519_p0448a03║行字復生決定成三心也。聞無字時，亦第八識及耳
X26n0519_p0448a04║意識各變聲境，於上各立無字無文，以專注故。由前
X26n0519_p0448a05║字力復起尋求，尋求諸行無字為無何等之法，通前
X26n0519_p0448a06║三心共四心也。聞常字時，亦第八識及耳意識各變
X26n0519_p0448a07║聲境，於上各立常字常文，與前三字意識頭上影像
X26n0519_p0448a08║聚集即立一句，以詮諸法差別義故。其能緣心有三
X26n0519_p0448a09║心現，謂決定心相續不斷，決定心後即起染淨及等
X26n0519_p0448a10║流心，以決定知諸行無常即生染淨，次後後念續於
X26n0519_p0448a11║前前，以相似故名為等流。故約解義究竟總有七心，
X26n0519_p0448a12║於其最後由前前心熏習力故，於第六識見分頭上
X26n0519_p0448a13║諸心集現，謂諸行無常方能解義立為教體，聲名句
X26n0519_p0448a14║文四法具足。第六所變義之相分亦立為教，耳識聞
X26n0519_p0448a15║聲與意為門令意解義，故所變聲聲上名等皆立教
X26n0519_p0448a16║體。第八所變之聲是耳意識疎所聞故，由託第八所
X26n0519_p0448a17║變之聲，耳意二識方能變故。由此第八雖非能聞，所
X26n0519_p0448a18║變之聲是所聞故，有詮表故，為教體也（然有兼正可知）。第二
X26n0519_p0448a19║散亂十二心集現者，以散亂故，聞一一字皆有率爾尋
X26n0519_p0448a20║求。聞諸字時具初二心，謂率爾尋求。聞行字時起初
X26n0519_p0448a21║三心，謂率爾尋求。決定聞無字時起初二心，聞常字
X26n0519_p0448a22║時具起五心，合十二心。且約聞此四字散亂之者起
X26n0519_p0448a23║十二心，若聞多字其心轉多，准此可悉。又約下品極
X26n0519_p0448a24║散亂故具十二心，若中品心有散不散，即減十二心。
X26n0519_p0448b01║又聞一句聚集顯現，解釋如前。若聞多句多義，准此
X26n0519_p0448b02║可悉。第二所集現相者，總有十四相，說聽皆爾。此明
X26n0519_p0448b03║聽者聞諸字時有三種相，謂諸聲、諸文、諸名。聞後二
X26n0519_p0448b04║字各三亦爾，總成十二。說四字竟合成一句，隨此句
X26n0519_p0448b05║下一所詮義，故成十四相也。問：名詮自性，句詮差別。
X26n0519_p0448b06║初言諸字顯不一義，但是其文不詮自性，非是名攝。
X26n0519_p0448b07║何者諸字而有三相？答：瑜伽論意總顯一切十二分
X26n0519_p0448b08║教，隨舉一頌分別義門以為法式，故指諸行無常。此
X26n0519_p0448b09║諸字位於餘文中可有名故，如言色聲香味觸，其於
X26n0519_p0448b10║色字即當諸字位故，而是名攝，詮色自性故。餘准此
X26n0519_p0448b11║知。法苑云：問：何須辨此五心之義？答：為令眾生知心
X26n0519_p0448b12║分位入法無我唯識相故，辨此諸心集現，顯一切法
X26n0519_p0448b13║皆心現故。
X26n0519_p0448b14║【疏】佛地論等者，彼論正釋一時之言，顯時成就。其百
X26n0519_p0448b15║法論汎明時數之義，不釋經文，故不取之。法華疏云：
X26n0519_p0448b16║問：處中有淨穢，隨機定說處；時中凡聖殊，何容不定
X26n0519_p0448b17║說？答：說處標淨穢，淨穢可定知（標王舍城，十地菩薩謂是淨土，聲聞等眾
X26n0519_p0448b18║謂是穢土，一處見異，淨穢雙彰也）；說時有短長，凡聖不可准。一會機
X26n0519_p0448b19║宜，有利有鈍，長時短時，如何定准（一時之言，具含長短。利根謂短，悟解
X26n0519_p0448b20║速故；鈍根謂長，悟解遲故）？故處可定說，而時但總言一時也。
X26n0519_p0448b21║【疏】覺有三義等者：一、自覺，覺察斷障，覺照真俗，簡凡
X26n0519_p0448b22║夫故；二、覺他，現身說法，覺一切眾，簡二乘故；三、覺行
X26n0519_p0448b23║圓滿，簡諸菩薩。彼在因位，二覺未圓，不名佛也。者是
X26n0519_p0448b24║主義，總目如來無漏五蘊，有似主宰自在之義，故名
X26n0519_p0448c01║者也。此假者，內有智覺，故是覺之者，名為覺者也。
X26n0519_p0448c02║【疏】具一切智者，真如玅理遍於一切色心之法，與一
X26n0519_p0448c03║切法為實性故，名為一切本智。證彼一切性故，一切
X26n0519_p0448c04║之智名一切智也。一切種智者，有為色心種類非一，
X26n0519_p0448c05║名一切種，而後得智了達彼故，一切種之智名一切
X26n0519_p0448c06║種智。能自開覺，亦能開覺一切有情者，如次釋上二
X26n0519_p0448c07║智功能也。如睡夢覺者，喻根本智，金剛道後，解脫道
X26n0519_p0448c08║起，無明昏睡，生死夢境一切頓遣。如睡夢覺，一切夢
X26n0519_p0448c09║境皆悉頓遣，不可得也。如蓮華開者，喻後得智，蓮華
X26n0519_p0448c10║開敷，其華菡萏，其香馥郁，見聞生喜。若後得智，以能
X26n0519_p0448c11║現身，應機說法，如彼蓮華，令見聞者歡喜得道。具斯
X26n0519_p0448c12║二智，故名為佛。
X26n0519_p0448c13║【疏】一切種智等者，此有八對，一十六名：前八根本智，
X26n0519_p0448c14║後八後得智。初三對可知。次三對者：一、空有；二、理事；
X26n0519_p0448c15║三、真俗。本後二智，從境彰名；其第七對，當體彰名。無
X26n0519_p0448c16║分別智者，謂根本智證真如時，離分別相，任運契證，
X26n0519_p0448c17║此智無彼分別相故，名無分別智。後所得智者，根本
X26n0519_p0448c18║智後而起此智，若前位中未起根本智，不能起此後
X26n0519_p0448c19║得智故。根本無漏智，後所得緣事之智，通漏、無漏，皆
X26n0519_p0448c20║名後所得智。此明佛位後所得智，唯無漏也。其第八
X26n0519_p0448c21║對，約本來處而為名也。如所有智者，如謂真如，從真
X26n0519_p0448c22║如界流出一切有為法故。本智即是所流一切之數，
X26n0519_p0448c23║智復冥證真如玅理。此所有智，從能有之如以彰其
X26n0519_p0448c24║名，如之所有智也。盡所有智者，盡謂起盡，有為生滅，
X26n0519_p0449a01║名起盡法。此起盡法，具攝一切有為諸法。後所得智，
X26n0519_p0449a02║是起盡中一法之數，復能知彼起盡法故。此所有智，
X26n0519_p0449a03║從彼能有以彰其名，盡之所有智也。總相等者，總相
X26n0519_p0449a04║而言，無為真諦，本智契證；有為俗諦，後得了達。前八
X26n0519_p0449a05║根本智，後八後得智。若子細說四真、四俗共八諦之
X26n0519_p0449a06║義，真俗諦境，皆通本後二智，證達
X26n0519_p0449a07║【疏】薄伽梵聲者，論云：自在熾盛與端嚴，名稱吉祥及
X26n0519_p0449a08║尊貴，具足如是諸六義，應知總名薄伽梵。（解義如疏。）
X26n0519_p0449a09║【疏】十號者，法華疏云：一者、如來，是謂總序。是下九號
X26n0519_p0449a10║之總序也。般若經云：如來者，無所從來，亦無所去，故
X26n0519_p0449a11║名如來。即法身也。涅槃經云：如過去佛，修六度等，來
X26n0519_p0449a12║至菩提，故名如來。即報身也。成實論云：乘如實道，來
X26n0519_p0449a13║成正覺，故名如來。彼宗報身，即是大乘化身佛也。二
X26n0519_p0449a14║者、應永解脫煩惱障故，應無分段生死身故，應受世
X26n0519_p0449a15║間玅供養故。三者、正等覺，舊名正遍知，由永解脫所
X26n0519_p0449a16║知障故。謂正覺、等覺、正覺，如次簡異外道、小乘、菩薩
X26n0519_p0449a17║三種。外道邪覺，妄推非正；小乘分覺，缺而非等；菩薩
X26n0519_p0449a18║正覺、等覺，而未圓正。四者、明行圓滿。等覺，舊名明行
X26n0519_p0449a19║足。明者，三明，知三世故；行，謂遮行、行行也。遮行者，密
X26n0519_p0449a20║護根門，遮諸過故；行行者，謂三業清淨，現行正命。又
X26n0519_p0449a21║住四禪，現法樂住，亦名住行。五者、善逝。善，玅也；逝，往
X26n0519_p0449a22║也。謂於生死長夜具二利行，往菩提果，故名善逝。六
X26n0519_p0449a23║者、世間解。有情及器，二種世間，皆通達故。七者、無上
X26n0519_p0449a24║丈夫、調御士。此有二解：一云、佛智無等，無過上故；具
X26n0519_p0449b01║足相好，為大丈夫；調和控御，三業柔順，名調御士。二
X26n0519_p0449b02║者、云多分調御。彼諸丈夫，最第一故，極尊勝故。由此
X26n0519_p0449b03║後釋，舊名無上士、調御丈夫也。八者、天人師。以彼天
X26n0519_p0449b04║人解甚深義，勤修正行，有力能故；餘趣非勝，故不稱
X26n0519_p0449b05║師。九者、佛陀。謂畢竟斷煩惱、所知并餘習氣，證得無
X26n0519_p0449b06║上正等覺故。十者、薄伽梵。舊名世尊。坦然安坐玅菩
X26n0519_p0449b07║提座，具足六德，摧四魔故。
X26n0519_p0449b08║【疏】覺勝天皷者，攝論中說：帝釋有皷，修羅來時，即言
X26n0519_p0449b09║怨來；修羅去時，即言怨去；天不受樂，即言何不受樂；
X26n0519_p0449b10║太過，即言何不生厭。佛能驚覺，勝於天皷也。不由他
X26n0519_p0449b11║悟者，無師自覺，稱天人師故。離二無知者，惑、智二障，
X26n0519_p0449b12║於境不悟，名曰無知；佛已斷故，名離無知。自性無染
X26n0519_p0449b13║者，法身本有，自性清淨，非染污也。具三寶性者，同體
X26n0519_p0449b14║三寶，唯是真如，是覺性故，名為佛寶；軌持義故，名為
X26n0519_p0449b15║法寶；無違義故，名為僧寶。或別體三寶，三身皆具大
X26n0519_p0449b16║功德法；軌持義故，三身皆具和合；無違義故，為上首
X26n0519_p0449b17║僧。
X26n0519_p0449b18║【疏】三身俱說者，依楞伽經，夫說法者，令彼生解為義。
X26n0519_p0449b19║真如法身，合根本智，生於一味真常之解，親證解故，
X26n0519_p0449b20║名真說法。自受用身，窮盡諸法三性本源，後起他化，
X26n0519_p0449b21║隨宜開示無量差別。若以所說歸本三性，推功歸本，
X26n0519_p0449b22║即報身說。若以所說應機差別，六度、緣生、三科等義，
X26n0519_p0449b23║流類無量，種種不同，名他化說（餘如疏中）。
X26n0519_p0449b24║【疏】理實等者，法華疏云：准處准機，應聲聞而為化佛；
X26n0519_p0449c01║准文准理，教菩薩而即報身。感者機器不同，應現故
X26n0519_p0449c02║通報化。王城鷲嶺，劫盡火燒，鶖子聞經，即化佛也。我
X26n0519_p0449c03║土安隱，壽量長遠，文殊在中，即報身也。應化非真佛，
X26n0519_p0449c04║亦非說法者，推功歸本，即法身也。乃至云：據理而言，
X26n0519_p0449c05║實通三佛，應物現身，非定一故。楞伽經中，三身說法，
X26n0519_p0449c06║行相各別，皆說法故。由此劬師羅（此云玅音）長者，覩三尺
X26n0519_p0449c07║以發心；五百婆羅門，見灰身而起信；無邊身之菩薩，
X26n0519_p0449c08║窮上界而有餘；住小聖之凡夫，觀丈六而無盡。令顯
X26n0519_p0449c09║主尊，教隨定勝。初標教主，令生喜心，故言佛也。
X26n0519_p0449c10║【疏】遊化居止，目之為住者，居止在山，遊化城內，故通
X26n0519_p0449c11║名住。
X26n0519_p0449c12║【疏】摩揭陀者，宗輪疏云：舊名置甘露處，謂劫初時，大
X26n0519_p0449c13║梵天王以龍為繩，以山為鑽，鑽於乳海。于時眾生福
X26n0519_p0449c14║德所致，海變成乳，得其甘露，置於此地，因以為名。此
X26n0519_p0449c15║世俗說，若正應云阿摩揭陀，此云無毒害，今天帝釋
X26n0519_p0449c16║往昔因名也。性好治地，與三十二人同修勝業，現招
X26n0519_p0449c17║富貴，化治此方。立性仁慈，犯罪重者，駈令出國；犯罪
X26n0519_p0449c18║輕者，以寶贖之。不行毒害，因立國名也。姞呬（上巨乙切，下許
X26n0519_p0449c19║器切）。
X26n0519_p0449c20║【疏】智論第三等者，彼說往昔摩伽陀王，初生一子，一
X26n0519_p0449c21║頭兩面，而有四臂。時人恠異，以為不祥。王裂身首，棄
X26n0519_p0449c22║於壙野。有羅剎女，名曰利藍，還合其身，乳養長大（餘如
X26n0519_p0449c23║疏引）。五山者，東名象頭山，南名馬頭山，西名羊頭山，北
X26n0519_p0449c24║名師子頭山，中名鷲頭山。
X26n0519_p0450a01║【疏】羯尼迦樹者，黃華樹也，似此方槐而非是槐。其華
X26n0519_p0450a02║大小，量如手指，堪作塗身香油者是也。
X26n0519_p0450a03║【疏】頻毗娑羅王者，西域記云：此云影堅王也。舊云頻
X26n0519_p0450a04║婆娑羅王、瓶沙王，皆訛也。徧戶者，編次也，取眾多相
X26n0519_p0450a05║隣次義也。罹（呂支切，心憂也）。
X26n0519_p0450a06║【疏】吠舍釐者，此云廣嚴，廣博嚴淨所住城故。
X26n0519_p0450a07║【疏】未生怨王者，即阿闍世王也。未生已前，便結怨故。
X26n0519_p0450a08║四分律第四說：瓶沙王無子，因召相師問之。相師對
X26n0519_p0450a09║曰：南山之內，有一老仙，捨命已後，當生王宮。王聞是
X26n0519_p0450a10║語，便殺仙人。夫人無孕，再召相師問之。相師對曰：今
X26n0519_p0450a11║在王後苑之內，而為白兔。王又殺之。夫人懷孕，復問
X26n0519_p0450a12║相師。相師對曰：此子是王之怨。王語夫人：若生子時，
X26n0519_p0450a13║登高樓上，推於樓下。夫人依之，以業力故，墮樓不死，
X26n0519_p0450a14║唯損一指而收養之。後與提婆達多共搆，殺佛殺王。
X26n0519_p0450a15║我為新王，汝為新佛，教化世間，可不樂哉！（餘如常談）
X26n0519_p0450a16║【疏】無憂王者，梵語阿育王，此云無憂王。依宗輪疏，是
X26n0519_p0450a17║頻婆娑羅王之曾孫也。波吒釐者，樹名也。昔日有人
X26n0519_p0450a18║因此樹下納妻有子，名波吒釐子城；因樹兒立名，名
X26n0519_p0450a19║波吒釐子城（廣如宗輪疏說）。
X26n0519_p0450a20║【疏】自麓等者，麓者，山足也；之者，至也；跨者，越也。王發
X26n0519_p0450a21║人徒，自於山足，至於山峰，越跨溪壑，接於陵巖，編石
X26n0519_p0450a22║砌之，以為道路，登山聽法。一謂退凡者，此有二解：一
X26n0519_p0450a23║云，初二果人，通在家證，此未得聖，故簡退也；二云，非
X26n0519_p0450a24║王親屬所餘凡庶，故簡退也。
X26n0519_p0450b01║【疏】說法像者，佛像有三：一、入定像，斂手相重；二、降魔
X26n0519_p0450b02║像，垂手指地；三、說法像，舉手屈指。
X26n0519_p0450b03║【疏】法華論者，慈恩釋云：城乃摩揭陀國之正中，人王
X26n0519_p0450b04║之所都處，表說一乘乃三乘之中道，法王之所住境。
X26n0519_p0450b05║城既勝餘城，經勝餘經也。俱蘇摩城（此云華城，即是上茅城也）既
X26n0519_p0450b06║是山城，近於王舍，乃有多山，此山獨勝，高而顯故。表
X26n0519_p0450b07║法高顯，出過二乘，自在巍巍，功德滿故。又云：或城勝
X26n0519_p0450b08║餘城，無麗物而不出；法勝餘法，無嘉德而不具。山勝
X26n0519_p0450b09║餘山，為好鳥之所棲止；法勝餘法，為上人之所遊心。
X26n0519_p0450b10║喻通教理。又云：或教玅如城，含玅理故；理高如山，出
X26n0519_p0450b11║二乘故。所以此經在王舍城，居鷲嶺說，有所表矣。
X26n0519_p0450b12║【疏】住處有二等者，化境在城，居止在山。道緣道體者，
X26n0519_p0450b13║城中化食，助道之緣，依止山中，修習道體。
X26n0519_p0450b14║【疏】七義等者，謂佛與眾，同一說聽處，同一說聽時，同
X26n0519_p0450b15║一奉法心，同一出家戒，同一正見，同一出離道，同證
X26n0519_p0450b16║一無為解脫。總此七義，名之為與。
X26n0519_p0450b17║【疏】苾芻者，天竺草名。草具五德，況出家人：一、體性柔
X26n0519_p0450b18║軟，折伏三業，令柔軟故；二、不背日光，常向佛日故；三、
X26n0519_p0450b19║引蔓傍布，學三藏教，相傳授故；四、香氣遠聞，防護三
X26n0519_p0450b20║業，美聲播故；五、觸身安樂，人身疼痛，此草拂之，即得
X26n0519_p0450b21║安樂，況出家人，伏於三毒，息生死苦，究竟樂故。今名
X26n0519_p0450b22║苾芻，從喻為名。
X26n0519_p0450b23║【疏】因名怖魔、乞士、破惡等者，轉此三名成阿羅漢，三
X26n0519_p0450b24║義名應也。淨戒、淨命，通因果有，故不相翻。
X26n0519_p0450c01║疏：僧伽者，此云眾，亦云和合。理、事二和，故名和合。理
X26n0519_p0450c02║和者，謂諸聖人同證諦理，名理和僧。事和者，同受大
X26n0519_p0450c03║戒，具六和故，謂戒、見、利身、口、意。具此六義，名事和僧。
X26n0519_p0450c04║復有二僧：一、事和僧，如前；二、辦事僧，謂作羯磨，辦事
X26n0519_p0450c05║業故。極少四人，方成辦事：一、為能白，三、為所白。由是
X26n0519_p0450c06║白言：大德僧聽！若至三人：一、為能白，二、為所白。而於
X26n0519_p0450c07║所白無僧義故。若約六和義名僧，一人、兩人是僧類
X26n0519_p0450c08║故；亦得名僧，三千界中麟角聖者名僧寶故。若約辦
X26n0519_p0450c09║事名僧，四人已上方得名僧。故律中說：僧者，四人；若
X26n0519_p0450c10║過四人，方辦事故。
X26n0519_p0450c11║【疏】舊經者，羅什所譯，經云八百萬億人（謂凡聖通論也）。
X26n0519_p0450c12║【疏】五見者，百法論中總名惡見。唯識論中開為五見：
X26n0519_p0450c13║一、身見，二、邊見，三、邪見，四、見取，五、戒禁取，并貪等五，
X26n0519_p0450c14║成十煩惱。唯識又云：十煩惱中，六通俱生，四分別起。
X26n0519_p0450c15║分別起者，迷四諦理。故四諦下，皆有十法。十中，疑、邪
X26n0519_p0450c16║見、見取、戒禁取，唯分別起，不通俱生，唯迷理故，於見
X26n0519_p0450c17║道斷。餘貪等六，通迷理事，通見修斷。二十隨惑者，唯
X26n0519_p0450c18║識頌云：隨煩惱謂忿，恨覆惱嫉慳，誑諂與害憍，無慚
X26n0519_p0450c19║及無愧，掉舉與惛沉，不信并懈怠，放逸及失念，散亂
X26n0519_p0450c20║不正知。此二十中，初十小隨，次二中隨，後八大隨。
X26n0519_p0450c21║【疏】地法無瞋者，瞋性猛利，九品聊簡前八品攝。瞋唯
X26n0519_p0450c22║不善，色、無色界一切煩惱定力所伏，唯無記性，故彼
X26n0519_p0450c23║無瞋。小隨惑中，忿、恨、惱、嫉、害，此之五種是瞋等流，故
X26n0519_p0450c24║上二界隨瞋非有。覆、慳二種，上界無用，故亦非有。諂、
X26n0519_p0451a01║誑二種，唯初禪有，以初禪中大梵天王臣主相依，行
X26n0519_p0451a02║諂、誑故；餘禪不然，故無諂、誑。憍遍三界，於自所得禪
X26n0519_p0451a03║定等法生染著故。中隨二種，唯不善性，上二界無。大
X26n0519_p0451a04║隨八種，一切染心皆共相應，通遍三界。合上二界根
X26n0519_p0451a05║隨煩惱，除無明外，總有九十二法，為有漏體。
X26n0519_p0451a06║【疏】緣有之漏等者，雖知三界一切煩惱皆名為漏，漏
X26n0519_p0451a07║於三有，有之漏故。然下界煩惱，多緣欲起，從勝為名，
X26n0519_p0451a08║說為欲漏；上界諸惑，更無別勝，得其本名，名為有漏；
X26n0519_p0451a09║無明不以餘法為名，彰自行勝，名無明漏。
X26n0519_p0451a10║【疏】相應不共者，無明與餘貪等同起，名相應無明、不
X26n0519_p0451a11║共無明。此復有二：一、恒行不共，唯第七識俱，無始恒
X26n0519_p0451a12║行，餘識無故，名為不共；二、獨行不共，唯意識俱，由不
X26n0519_p0451a13║與餘貪等俱故，名為不共。此復有二：一、是主獨頭，與
X26n0519_p0451a14║大隨俱，迷理而起，非忿等俱，無明力勝，名為是主，非
X26n0519_p0451a15║貪等竝，名為獨頭；二、非主獨頭，謂此無明與忿等俱，
X26n0519_p0451a16║忿等力強，無明非主，非貪等竝，名為獨頭。此等皆是
X26n0519_p0451a17║無明漏體，無明不了，為諸惑本，故說與前二漏而作
X26n0519_p0451a18║所依也。
X26n0519_p0451a19║【疏】永得等者，現行諸漏能熏盡故，無復所熏煩惱種
X26n0519_p0451a20║子，名無復煩惱。如拔草根，既無根苗，無復子菓也。
X26n0519_p0451a21║【疏】謂阿羅漢有其二種者，俱舍頌云：阿羅漢有六，謂
X26n0519_p0451a22║退至不動，前五信解生，總名時解脫，後不時解脫，從
X26n0519_p0451a23║前見至生。依長行論，謂契經說：阿羅漢有六種：一、退
X26n0519_p0451a24║法，謂逢少緣退所得故；二、思法，謂懼退失，恒思自害
X26n0519_p0451b01║故；三、護法，謂於所得常自防護故；四、安住法，無勝退
X26n0519_p0451b02║緣亦不退故，無勝加行亦不增進故；五、堪達法，謂性
X26n0519_p0451b03║堪能好修練根，速達不動故；六、不動法，不為煩惱所
X26n0519_p0451b04║退動故。前五種性，從先學位信解性生，名時解脫，以
X26n0519_p0451b05║鈍根故，要待六時方能入定得解脫故；後不動性，名
X26n0519_p0451b06║不時解脫，以利根故，不待於時便能入定得解脫故。
X26n0519_p0451b07║從前學位見至性生，於見道前有二類人：一者、隨信
X26n0519_p0451b08║行人，以鈍根故，彼於先時隨信他言隨行義故；二者、
X26n0519_p0451b09║隨法行人，以利根故，彼於先時由自披閱契經等法
X26n0519_p0451b10║隨行義故。後入聖位，隨信行人名信解性，謂由信他
X26n0519_p0451b11║勝解顯故；隨法行人名見至性，謂由自見至果道故。
X26n0519_p0451b12║由此從初修習證阿羅漢，有鈍有利，兩類異也。
X26n0519_p0451b13║【疏】離煩等者，離於貪等，得聖道故，名慧解脫。離於想、
X26n0519_p0451b14║受，得滅盡定，名俱解脫。離定障時，必離慧障，離此二
X26n0519_p0451b15║障，得滅盡定，名心解脫。俱舍頌云：俱由得滅定，餘名
X26n0519_p0451b16║慧解脫。問：滅定無心，何名心解脫？答：由離二障，得滅
X26n0519_p0451b17║盡定，於一切時，心得自在，名心解脫。非以滅定當體，
X26n0519_p0451b18║名心解脫。此二句經，慈恩二解：一云：離性障故，名慧
X26n0519_p0451b19║解脫；離定障故，名心解脫（性障謂煩惱，定障謂劣受，定能令心專注一境，故定
X26n0519_p0451b20║名心，三學之中，名心學故）。二云：由離無明、貪、愛等體，名慧解脫；慧
X26n0519_p0451b21║相應心，得離縛故，名心解脫。無諍願智者，諍有三種：
X26n0519_p0451b22║一、煩惱諍，二、有情蘊諍，三、有情言諍。俱解脫人，離此
X26n0519_p0451b23║等諍，名無諍也。而有願智，以願為先，引四無礙勝玅
X26n0519_p0451b24║智故，如願而了，緣一切法。
X26n0519_p0451c01║【疏】且初盡智者，知盡苦諦，乃至修盡道諦，名為盡智。
X26n0519_p0451c02║得果智已，一切煩惱永不生故，復能證彼無生理故。
X26n0519_p0451c03║具此二義，名無生智。
X26n0519_p0451c04║【疏】鈍根等者，依俱舍論，退有三種：一、已得退，已所證
X26n0519_p0451c05║得諸功德法而有退故；二、未得退，未證得殊勝功德
X26n0519_p0451c06║而有退故；三、受用退，已所證得諸功德中，欲受用時
X26n0519_p0451c07║不現在前，故名為退。佛有後一，謂受用退，已具眾德，
X26n0519_p0451c08║無容一時頓現前故。利根羅漢而具中、後二種退義，
X26n0519_p0451c09║以利根故，無已得退；鈍根羅漢具三種退。
X26n0519_p0451c10║【疏】顯揚第二者，彼云：法智、類智、他心智、世俗智、苦智、
X26n0519_p0451c11║集智、滅智、道智、盡智、無生智。
X26n0519_p0451c12║【疏】所作已辦者，同大般若已作所作，已辦所辦也。已
X26n0519_p0451c13║離苦集，名已作所作；已具滅道諸勝德法，名已辦所
X26n0519_p0451c14║辦。
X26n0519_p0451c15║【疏】智有加行及以根本者，於見道前學修此觀，唯有
X26n0519_p0451c16║漏加行智；入聖位已，進趣修習，亦加行智通漏、無漏。
X26n0519_p0451c17║此加行智通觀假實、真俗諦境；若根本智唯是無漏，
X26n0519_p0451c18║照真諦境，觀實非假，別名假實，總名為法。此能觀智
X26n0519_p0451c19║從境彰，名法假實之觀，名法假實觀。
X26n0519_p0451c20║【疏】受假實觀等者，受自性、受相應、受境界、受業、受果，
X26n0519_p0451c21║以類相從，五皆名受。由受自性及相應法，領納順違
X26n0519_p0451c22║俱非境故，起貪、瞋、癡，作業、受果，生死不斷。是故如來
X26n0519_p0451c23║教示弟子，觀受假、受實，名受假實觀。餘准前釋。
X26n0519_p0451c24║【疏】諸法自性等者，釋觀名之所以也。一切諸法，性離
X26n0519_p0452a01║言詮。有情無智，起妄倒心，橫生執著，依能詮名計所
X26n0519_p0452a02║詮義，或依所詮義計能詮名。由此計執，順情起貪，違
X26n0519_p0452a03║情起嗔，不順不違而起於癡，三毒所使，造福等業，輪
X26n0519_p0452a04║迴生死。無始時來，妄計熏習，熏習力故，展轉相續，生
X26n0519_p0452a05║死無窮。為令眾生斷生死根，教示觀察能詮名假。名
X26n0519_p0452a06║依聲立，聲亦示虗幻，依他不實，故說為假。名既是假，
X26n0519_p0452a07║義亦假也。名中實性，即是真如，體非虗妄，故說為實。
X26n0519_p0452a08║觀此名假、名實也。又解：名假實觀，觀察於名為假為
X26n0519_p0452a09║實。由審觀故，知名唯假，應捨假名，趣真實相（廣如攝論）。
X26n0519_p0452a10║【疏】智度論者，彼釋大般若經，列聲聞眾千二百五十
X26n0519_p0452a11║人，多是菩薩，示作聲聞。以彼例此，即是菩薩，故具修
X26n0519_p0452a12║此三假實觀。今又解云：般若等說三假實觀，大乘教
X26n0519_p0452a13║中通被三乘，令各修習，趣自乘果。謂大乘者依二空
X26n0519_p0452a14║觀，小乘聲聞依生空觀，各各觀察法受名境，淺深分
X26n0519_p0452a15║全，斷障得聖，大小果異。故此經說諸阿羅漢三假實
X26n0519_p0452a16║觀皆悉成就。
X26n0519_p0452a17║【疏】三空門觀者，離我、我所，三性非有，名三空也。門者，
X26n0519_p0452a18║出入無擁之義，以此觀行而為門故。出苦入樂，門即
X26n0519_p0452a19║是觀，名為門觀。修此觀時，緣於三境，加行進趣，治障
X26n0519_p0452a20║染故。三空之門觀，名三空門觀。即此觀行，總有三名：
X26n0519_p0452a21║一名三空門觀，通漏、無漏及通定、散，以聞、思、修三慧
X26n0519_p0452a22║為體；二名三解脫門，唯定非散，唯是無漏，以解脫者
X26n0519_p0452a23║棄背義故；三名三三昧，唯定非散，通漏、無漏。次引三
X26n0519_p0452a24║論，如次釋三名。
X26n0519_p0452b01║【疏】俱舍者，觀於四諦，作十六行相。苦諦四行，謂非常、
X26n0519_p0452b02║苦、空、非我；集諦四行，謂因、集、生、緣；滅諦四行，謂滅、靜、
X26n0519_p0452b03║玅、離；道諦四行，謂道、如、行、出。以此四諦，攝一切法。今
X26n0519_p0452b04║觀四諦，作此三觀，即是總觀一切法盡。如是行相，修
X26n0519_p0452b05║習增長聞、思、修慧，攝十六行而為三觀，如疏可知。
X26n0519_p0452b06║【疏】佛地論等者，觀遍計、圓成、依他，如次三境。生老死
X26n0519_p0452b07║相者，病不定有，故不說之。
X26n0519_p0452b08║【疏】有部等者，明諸無學後兼前位，據圓滿說，總有八
X26n0519_p0452b09║十九品有為功德。謂見道中斷八諦下分別煩惱，修
X26n0519_p0452b10║道位中斷於九地八十一品俱生煩惱，此能斷道皆
X26n0519_p0452b11║有為德。其道所證擇滅無為，隨能證道亦八十九品
X26n0519_p0452b12║無為功德。
X26n0519_p0452b13║【經】比丘尼者，四分律說：佛姨母摩訶波闍波提，與五
X26n0519_p0452b14║百舍夷女人，詣世尊所，欲求出家。如來不許。後於異
X26n0519_p0452b15║時，姨母及五百舍夷女人，而自剃髮，各披袈裟，往舍
X26n0519_p0452b16║衛國祇園精舍，在門外立。阿難見已，即往問之。時彼
X26n0519_p0452b17║具說：欲求出家，受持大戒。世尊不許。阿難語言：且止
X26n0519_p0452b18║外門！我為汝等詣佛求請。爾時阿難禮佛足已，而白
X26n0519_p0452b19║佛言：善哉世尊！願聽女人於佛法中出家受大戒。佛
X26n0519_p0452b20║告阿難：且止！莫作是語！若聽女人於佛法中出家受
X26n0519_p0452b21║大戒，即令佛法不得久住。譬如長者，男少女多，即知
X26n0519_p0452b22║其家而漸衰微。如是阿難！若令女人出家受大戒，則
X26n0519_p0452b23║佛法不久。如好稻田而遭霜雹，即時破壞。女人出家，
X26n0519_p0452b24║亦復如是（此直請佛，不詳）。阿難白佛言：摩訶波闍波提於佛
X26n0519_p0452c01║有恩。佛母命過，乳養世尊長大。佛告阿難：如是！如是！
X26n0519_p0452c02║於我有恩。然我於摩訶波闍波提亦有大恩。若有人
X26n0519_p0452c03║因他得歸依佛、法、僧，受持五戒，知四諦法，無有狐疑；
X26n0519_p0452c04║若得須陀洹果，斷諸惡趣，得入正道，盡於苦際。如是
X26n0519_p0452c05║之人，恩難可報，非衣食、床臥、資具、醫藥所報。我出世
X26n0519_p0452c06║故，令摩訶波闍波提受三歸依，乃至決定得入正道，
X26n0519_p0452c07║亦復如是。（此恩德請，佛不許也。）阿難白佛言：女人於佛法中，出
X26n0519_p0452c08║家受戒，得須陀洹果，乃至阿羅漢果不？佛言：可得。阿
X26n0519_p0452c09║難白佛言：若女人於佛法中，出家受戒，得須陀洹果
X26n0519_p0452c10║等者，願聽出家受戒。（此名舉眾得道請也。餘處復有阿難問佛：過去佛有四眾弟子
X26n0519_p0452c11║否？佛答言：有。阿難白佛言：唯願世尊，度於姨母，令得四眾成就。）佛告阿難：今為女人，
X26n0519_p0452c12║制八盡形壽不可過法。若能行者，即是受戒。何等
X26n0519_p0452c13║為八？一者、雖百歲比丘尼，見新戒比丘，應起迎送禮
X26n0519_p0452c14║拜，與其敷座。此法應尊重、恭敬、讚歎，盡形壽不得犯。
X26n0519_p0452c15║（上十五字，下皆言之。）二者、比丘尼不應罵詈比丘，不應訶責，不
X26n0519_p0452c16║應謗言破戒、破見、破威儀。三者、比丘尼不應為比丘
X26n0519_p0452c17║作舉、作憶念、作自恣言，不應遮他覓罪、遮說戒、遮自
X26n0519_p0452c18║恣，應受比丘訶之。四者、式叉摩那（此云正學）受學戒已，從
X26n0519_p0452c19║比丘僧乞受大戒。五者、比丘尼犯僧殘罪，應在二部
X26n0519_p0452c20║僧中，半月行摩那埵。（善見論釋云：折伏貢高義，亦名下意）。六者比丘尼
X26n0519_p0452c21║半月一度從僧乞教授。七者比丘尼不應在無僧處
X26n0519_p0452c22║夏安居，恐有難事無人護助。八者比丘尼夏安居竟，
X26n0519_p0452c23║應往比丘僧中求三事自恣，謂見、聞、疑罪。如是阿難！
X26n0519_p0452c24║我今說此八不可過法，若女人能行即是受戒。譬如
X26n0519_p0453a01║有人於大水上安置橋梁而得渡之。阿難受教往姨
X26n0519_p0453a02║母所語言：女人得在佛法中出家受戒。世尊為女人
X26n0519_p0453a03║說八不可過法，若能行者即是受戒。即說八事如上。
X26n0519_p0453a04║摩訶波闍波提言：我及五百舍夷女人當共頂受。阿
X26n0519_p0453a05║難！譬如男子女人年少淨潔莊嚴，若有人與洒沐頭
X26n0519_p0453a06║已止於堂上，持種種華鬘繫置頭上歡喜頂受。如是
X26n0519_p0453a07║世尊為於女人說此八不可過法，我及五百舍夷女
X26n0519_p0453a08║人當共一心歡喜頂受。爾時阿難即往佛所，頭面禮
X26n0519_p0453a09║已而白佛言：已為女人說八不可過法，彼等聞已歡
X26n0519_p0453a10║喜頂受。佛告阿難：若女人不於佛法出家者，佛法當
X26n0519_p0453a11║得久住五百歲。阿難聞之不樂，心懷悔恨憂惱涕泣
X26n0519_p0453a12║流淚，前禮佛足繞已而去。然其正法滅與不滅兩解
X26n0519_p0453a13║如常。
X26n0519_p0453a14║【疏】依四弘等者，無上菩提誓願成，無邊眾生誓願度。
X26n0519_p0453a15║今明行者有彼所求菩提、所度薩埵，故名菩薩，全取
X26n0519_p0453a16║他名有財釋。又此行者有求菩提、度薩埵之義用故，
X26n0519_p0453a17║亦菩、亦薩二用，同依五蘊體故，名為菩薩，同依持業
X26n0519_p0453a18║釋。
X26n0519_p0453a19║【疏】薩埵者，勇猛義。勇悍猛利，不憚長時，於一切處求
X26n0519_p0453a20║大菩提，是菩之薩，名菩薩也。前目五蘊，此精進行，二
X26n0519_p0453a21║依主別。
X26n0519_p0453a22║【疏】菩提即是般若者，是根本智，斷證用故；薩埵謂方
X26n0519_p0453a23║便，是後得智，善巧用故。由此二法，利樂自他一切有
X26n0519_p0453a24║情，是故假者名為菩薩。亦菩提，亦薩埵，二用同依一
X26n0519_p0453b01║慧體故，名菩提薩埵，同依持業釋。
X26n0519_p0453b02║【疏】謂諸薩埵求菩提故者，三乘薩埵各求自乘果位
X26n0519_p0453b03║菩提，菩之薩故，名為菩薩，故通三乘。為簡小乘，加言
X26n0519_p0453b04║摩訶薩埵。然諸經論多以修大乘者別名菩薩，以行
X26n0519_p0453b05║勝故，別得總名；修小乘者，別名獨覺、聲聞也。
X26n0519_p0453b06║【疏】方便者，拔濟有則曰方，令他獲安名便，是便之方，
X26n0519_p0453b07║名為方便。
X26n0519_p0453b08║【疏】七地等者，於十地中，初、二、三、四，根本後得，前後而
X26n0519_p0453b09║起；五、六、七地，加行發起，本後俱起，若不加行，亦前後
X26n0519_p0453b10║起；八、九、十地，任運俱起。
X26n0519_p0453b11║【疏】得同體悲者，亦名於諸有情得同自體意樂。謂諸
X26n0519_p0453b12║如來、十地菩薩，等觀眾生皆如自己，由得攝他同己
X26n0519_p0453b13║想故，不見身外有別眾生，便常度之；若見身外有別
X26n0519_p0453b14║眾生，執生勞倦，便不能度。雖度不廣，亦不恒也。
X26n0519_p0453b15║【疏】顯揚等者，彼以四義釋無量名：一、行解廣大故；二、
X26n0519_p0453b16║為大梵王，福無量故；三、成如來果，德無量故；四、所緣
X26n0519_p0453b17║無量故。
X26n0519_p0453b18║【疏】又顯揚等者，法界有情，總為三類：一、於無苦無樂
X26n0519_p0453b19║者無倒與樂，名慈無瞋為體；二、於有苦者拔苦，名悲
X26n0519_p0453b20║不害為體；三、於有樂者助喜，名喜不嫉善根為體。復
X26n0519_p0453b21║於有苦者，由福劣故，形容可惡，凡愚於彼，多分起嗔；
X26n0519_p0453b22║於有樂者，以福德故，凡愚於彼，多分起貪。今此翻彼
X26n0519_p0453b23║於有苦者，起離嗔想；於有樂者，起離貪想；於彼一類
X26n0519_p0453b24║無苦無樂有情，既無貪瞋可翻，起離癡想。於諸有情，
X26n0519_p0453c01║離於如是不平等心，起平等行，欲令有情遠離諸惡，
X26n0519_p0453c02║是捨行相。然此行相，初習業者，稟性仁賢，或宿習力，
X26n0519_p0453c03║於諸有情，普修四行，與樂拔苦，忻慰有情平等。若不
X26n0519_p0453c04║能爾，應漸習之，於一切有情，想作七品。親分三品，謂
X26n0519_p0453c05║上、中、下；怨亦分三，謂上、中、下及中；容者，即非親非怨
X26n0519_p0453c06║也。以此七品，上品親為初，上品怨為末，中容者為中。
X26n0519_p0453c07║分品既定，從易至難，而漸習之，以快樂事，亦分三品，
X26n0519_p0453c08║謂上、中、下。先上品親與上品樂，中品親與中品樂，下
X26n0519_p0453c09║品親與下品樂；次中品親與上品樂，下品親與中品
X26n0519_p0453c10║樂，中容者與下品樂；及至第七番，上品怨與上品樂，
X26n0519_p0453c11║上品親與中品樂，中品親與下品樂。如是修慈，於諸
X26n0519_p0453c12║有情方便平等而與其樂。悲、喜亦然，准前可解。若捨
X26n0519_p0453c13║行相亦分三品，謂上、中、下。將前七品有情中容者為
X26n0519_p0453c14║第一，易起捨故，從易至難；下品親為第二，下品怨為
X26n0519_p0453c15║第三，中品親為第四，乃至上品怨為第七，起三品捨，
X26n0519_p0453c16║從易至難。從初向後，准前作法。四無量心差別有三：
X26n0519_p0453c17║一、有情緣，作有情想；二、法緣，不見有情，唯作三科法
X26n0519_p0453c18║想；三、無緣，而於諸法離分別心作真如想，名為無緣。
X26n0519_p0453c19║又復觀行漸勝，三境別觀。法緣者，緣教法起。有情、無
X26n0519_p0453c20║緣同前。問：後二種境不緣有情，不能與樂拔苦等故，
X26n0519_p0453c21║何名慈、悲等耶？答：此後二種雖不緣有情處起，若以
X26n0519_p0453c22║無嗔、不害等緣教、緣真如時，以無嗔、不嗔、不害、無害
X26n0519_p0453c23║等故，即名慈等。或緣教、緣如意，為於諸有情拔苦與
X26n0519_p0453c24║樂等也。若不悟教法、不證真如理，利物狹劣，不廣大
X26n0519_p0454a01║故。
X26n0519_p0454a02║【疏】雜集等者，引發殊勝定慧為體，相應助伴四蘊心
X26n0519_p0454a03║品而為其體，眷屬五蘊為體，有定、道、戒為色蘊故。
X26n0519_p0454a04║【疏】慈唯等者。問：與大慈、大悲、大喜、大捨有何差別？答：
X26n0519_p0454a05║依法華疏，四義不同：彼唯實觀，唯佛所起，緣三界生，
X26n0519_p0454a06║并無癡俱；此通假實，通凡聖起，緣界不定，悲、無癡俱。
X26n0519_p0454a07║由斯義故，彼四唯是不共之德；此是共德，通三乘故。
X26n0519_p0454a08║
X26n0519_p0454a09║仁王護國般若經疏法衡抄卷第二
X26n0519_p0454a10║
X26n0519_p0454a11║仁王經隨抄音切
X26n0519_p0454a12║研覈（下胡的切。）痆（女八切。）聯（音連。）盪漾（上徒曩切，下餘亮切。）浡澥（上蒲沒切，下胡
X26n0519_p0454a13║買切。）叡（以稅切，聖也。）聳幹（上息涌切，下古旱切，或作簳。）謔（許虐切。）迆邐（上移爾切，
X26n0519_p0454a14║下力爾切。）麓（音祿，山足也。）羂罥（古犬切。作[罷-(匕/匕)+(ㄙ/月)]同。）