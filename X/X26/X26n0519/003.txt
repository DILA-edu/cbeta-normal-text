X26n0519_p0454a15║
X26n0519_p0454a16║
X26n0519_p0454a17║
X26n0519_p0454a18║仁王護國般若經疏法衡抄卷第三
X26n0519_p0454a19║譯經證義講經律論廣演大師遇榮　集
X26n0519_p0454a20║【疏】宿住隨念智證明者，聖智自在，證達明鑒，名智證
X26n0519_p0454a21║明。智即證明，名智證明。隨念者，隨所憶念過去世事，
X26n0519_p0454a22║明記不忘。所隨之念，名為隨念。能隨即念，名為隨念。
X26n0519_p0454a23║或所隨是念，能隨是智。隨於念知過去，故所隨即念
X26n0519_p0454a24║也。此智證明近於念，故名隨念智證明。隣，近釋也。智
X26n0519_p0454b01║從於境，以彰其名，宿住之隨念智證明也。死生者，諸
X26n0519_p0454b02║有情類，死此生彼，受報好醜，悉能知故，死生之智證
X26n0519_p0454b03║明也。漏盡者，煩惱過失，說名為漏。聖道斷盡彼漏法
X26n0519_p0454b04║故，所顯滅性，名為漏盡。此智證彼漏盡理故，漏盡之
X26n0519_p0454b05║智證明也。或此智明知於自他漏染之法盡與未盡，
X26n0519_p0454b06║亦漏盡之智證明也。三明如次知去來今三世之境，
X26n0519_p0454b07║對治三際愚癡暗故，於六通內，別以三通立為三明。
X26n0519_p0454b08║問：如天眼通，乃是眼識相應之慧，緣現在境，如何即
X26n0519_p0454b09║是死生智證明知未來事？答：由天眼通，觀諸有情死
X26n0519_p0454b10║此生彼，由此引發死生智明，知未來世五趣有情死
X26n0519_p0454b11║此生彼，今歸能引，故相即之。
X26n0519_p0454b12║【疏】出三、明體者。俱舍十智，初世俗智唯是有漏，第八
X26n0519_p0454b13║他心智通漏、無漏，自餘八智皆是無漏。此初二，明緣
X26n0519_p0454b14║世俗事，即世俗智唯有漏也。漏盡智，明以四諦智及
X26n0519_p0454b15║盡智、無生智六智為體，證諸諦理漏盡性故，唯無漏
X26n0519_p0454b16║智。若事觀中，緣四諦理，通漏、無漏；或知自身煩惱漏
X26n0519_p0454b17║盡，漏盡身中有此十智，明證境界，名漏盡智。明總以
X26n0519_p0454b18║十智為體，通漏、無漏。
X26n0519_p0454b19║【疏】神境智證通者，神謂神變，靈玅之德，等持為體。境
X26n0519_p0454b20║謂境界，所變化事，神所變境，名為神境。或所變境，不
X26n0519_p0454b21║可測度，名之為神。神即是境，名為神境。聖智自在，證
X26n0519_p0454b22║達無擁，名智證通。智即證通，神境之智證通，名神境
X26n0519_p0454b23║智證通。天眼者，天謂色界，天趣有情，清淨色根，發識
X26n0519_p0454b24║照境，說名為眼。依天之眼，名為天眼，此報得者也。若
X26n0519_p0454c01║修得者，身通欲色，一類聖賢，身在欲界，由修習力，令
X26n0519_p0454c02║自身中上地所攝眼根種子，依下地身生起現行，能
X26n0519_p0454c03║見被障細遠等色。報得修得，勝劣雖異，然體不殊，清
X26n0519_p0454c04║淨色根而為性故，由此天眼發智證通也。天耳通准
X26n0519_p0454c05║此。
X26n0519_p0454c06║【疏】若就根本，知心非所，知所非心者，下言加行，反顯
X26n0519_p0454c07║此言。根本者，修習成滿位也。就此修習成滿之位，知
X26n0519_p0454c08║他心王善、染、無記非是心所，知他心所善、染、無記非
X26n0519_p0454c09║是心王。修加行時，觀他有情總聚心品善、染、無記，便
X26n0519_p0454c10║得名為他心智證通。宿住通名，如三明釋。
X26n0519_p0454c11║【疏】明五體者，若無間道，正為斷障，不發通故；解脫道
X26n0519_p0454c12║慧，為五通體。依前所引，十智出體，取捨如疏。
X26n0519_p0454c13║【疏】唯四根本者，四禪根本地，定慧均平，復增勝故，能
X26n0519_p0454c14║發神通，故偏依之；四近分地，定慧非勝，難發通故，故
X26n0519_p0454c15║不依彼。
X26n0519_p0454c16║【疏】顯揚等者，五通尅性，以慧為體。若引發體，定慧為
X26n0519_p0454c17║性；若相應體，彼慧俱時。一聚心品，四蘊為性；眷屬，五
X26n0519_p0454c18║蘊性。
X26n0519_p0454c19║【疏】三十七者，分為七位：一者、四念住觀，觀於內外身、
X26n0519_p0454c20║受、心、法也。通觀自佗，故言內外。謂觀身如虗空，觀受
X26n0519_p0454c21║內外無，觀心但有名，觀法善惡不可得，是謂菩薩四
X26n0519_p0454c22║念住觀。住近念故，名為念住；念住即觀，名念住觀。二
X26n0519_p0454c23║者、四正斷，精進為體，尅性能斷。體即是慧，精進遍䇿，
X26n0519_p0454c24║助慧斷故，立正斷名。謂未生惡法，修習斷斷；未生惡
X26n0519_p0455a01║法，是所應斷。由精進力，令惡不起，說名為斷；斷之斷
X26n0519_p0455a02║故，名為斷斷。已生惡法，修律儀斷；滅惡之方，法律軌
X26n0519_p0455a03║儀，名為律儀；律儀即斷，名律儀斷。未生善法，修修習
X26n0519_p0455a04║斷；由精進力，修習生長未生善法，令惡不起，說名為
X26n0519_p0455a05║斷；修習即斷，名修習斷。已生善法，修防護斷；由精進
X26n0519_p0455a06║力，護已生善，令轉增進，令惡不起，說名為斷；防護即
X26n0519_p0455a07║斷，名防護斷。三者、四神足，以定為體。神謂神變靈玅
X26n0519_p0455a08║之德，足者是定，神所依故，是神之足，名神足也。欲、勤、
X26n0519_p0455a09║心、觀四法為因，得神足故，四之神足，名四神足。故對
X26n0519_p0455a10║法云：謂由成滿三摩地力，發起種種神變事故，修習
X26n0519_p0455a11║四行，謂欲、勤、心、觀。欲三摩地者，謂由慇重、猛利、樂欲、
X26n0519_p0455a12║恭敬方便，得三摩地。勤三摩地者，謂由無間方便，觸
X26n0519_p0455a13║心一境性，而常精進，無時暫間。心三摩地者，謂先修
X26n0519_p0455a14║定，觸心一境性，由於前生數修定力，令彼種子功能
X26n0519_p0455a15║增長，由種子力令心任運，於三摩地隨順轉變，由此
X26n0519_p0455a16║速證心一境性（劣定名心，勝定名三摩地）。觀三摩地者，由聞教法
X26n0519_p0455a17║內自揀擇觸心一境性（聞思慧名觀也）。四者五根，五者五力，
X26n0519_p0455a18║出生眾善說名為根，勝難屈伏說名為力。六者七覺
X26n0519_p0455a19║分，覺謂聖道，分謂支分，為因之義是覺之分，名為覺
X26n0519_p0455a20║分。輕安者，唯識論云：遠離麤重調暢身心堪任為性，
X26n0519_p0455a21║對治昏沉轉依為業，名為輕安，由伏定障令所依身
X26n0519_p0455a22║轉安適故。捨者，體即行捨，唯識論云：云何行捨？精進
X26n0519_p0455a23║三根令心平等正直無功用住為性，對治掉舉靜住
X26n0519_p0455a24║為業，謂由精進及三善根對治掉舉靜住正直，故名
X26n0519_p0455b01║為捨，為簡捨受名為行捨，餘名可知。七者八正道，正
X26n0519_p0455b02║見正思惟皆慧為體。問：正思惟體何不取思？答：由正
X26n0519_p0455b03║思惟能發語言誨示於佗，若非慧者餘無此能，故對
X26n0519_p0455b04║法云：正思惟者是誨示義，如其所證方便安立發語
X26n0519_p0455b05║言故。正見者是分別義，如先所證而揀擇故。正語等
X26n0519_p0455b06║者，以無嗔癡所發身語名為正語正業，無貪所發總
X26n0519_p0455b07║名正命，此三遮防惡色不起，假立無表色名，以色思
X26n0519_p0455b08║為體，餘名可知。
X26n0519_p0455b09║【疏】故三十七體唯有十者，若依大乘，九法為體，十中
X26n0519_p0455b10║除尋，故對法說，慧能發語，誨示他故，名正思惟，餘同
X26n0519_p0455b11║俱舍。瑜伽論云：覺道者眾多，最勝三十七。又云：依止
X26n0519_p0455b12║菩薩無礙解，由善方便所攝玅智，於三十七菩提分
X26n0519_p0455b13║法如實了知。然大小乘皆修此行，有五義異：一、求果
X26n0519_p0455b14║異；二、斷障異；三、二死異，小乘修習盡分段生死，大乘
X26n0519_p0455b15║修習盡變易生死；四、悲智異，大乘由悲故修，小乘由
X26n0519_p0455b16║智故修；五、利行異，大乘二利，小乘自利。
X26n0519_p0455b17║【疏】修諸諦觀者，十地菩薩修十度行，遊二空觀，然為
X26n0519_p0455b18║降伏二乘者故。故四、五、六地，如次傍修菩提分法諦
X26n0519_p0455b19║緣生觀。
X26n0519_p0455b20║【疏】依緣辨觀者，依十二緣生辨三觀也。華嚴經中，先
X26n0519_p0455b21║明緣生，次下便云此地菩薩觀前緣生，得入空、無相、
X26n0519_p0455b22║無願門（如疏引之）。
X26n0519_p0455b23║【疏】異熟等者，五取蘊身，名異熟果；自害自損，名蘊魔
X26n0519_p0455b24║也。能招之業，為士用因，正捨壽時，所有五蘊，名之為
X26n0519_p0455c01║死，而此死果，從因得名。士用之果，名士用果，死有自
X26n0519_p0455c02║害，名為死魔。或蘊魔樂住，死魔樂滅，蘊死二魔，自相
X26n0519_p0455c03║害也。
X26n0519_p0455c04║【疏】體即是慧者，四無礙解多以後得智為體，緣事法
X26n0519_p0455c05║故；義無礙解亦通正智，證真諦故。初地分得，九地任
X26n0519_p0455c06║運，離障圓成，佛果滿足。
X26n0519_p0455c07║【疏】佛果十力者，能摧怨敵義，不可屈伏義，故名為力。
X26n0519_p0455c08║具云十智力。智體即力，名為智力。智力有十，名十智
X26n0519_p0455c09║力：一者、處非處智力，因果相當，名之為處；若不相當，
X26n0519_p0455c10║名為非處。處者，建立義、依義、起義，能建立果為依，能
X26n0519_p0455c11║起彼彼果故，因立處名。於此正知，名此智力。二者、自
X26n0519_p0455c12║業智力，一切眾生各自造業，受異熟果。於此正知，名
X26n0519_p0455c13║此智力。三者、靜慮、解脫、等持、等至智力，謂四靜慮、八
X26n0519_p0455c14║解脫。等持者，諸有心定；等至者，諸有心、無心定。於此
X26n0519_p0455c15║正知，名此智力。四者、根勝劣智力，大、小乘性有軟、中、
X26n0519_p0455c16║上，名根勝、劣。於此正知，名此智力。五者、種種勝解智
X26n0519_p0455c17║力，若從他信以為其先，或觀諸法以為其先，而修習
X26n0519_p0455c18║之，成軟、中、上，愛樂勝解，名種種勝解。於此正知，名此
X26n0519_p0455c19║智力。六者、種種界智力，界是性義，若廣建立種種種
X26n0519_p0455c20║性，一乘、二乘乃至八萬四千性行，名種種界，於此知
X26n0519_p0455c21║故。七者、遍趣行智力，諸趣門中隨順正行，如貪行者
X26n0519_p0455c22║修不淨觀等，名遍趣行。或趣一切五趣之門，名遍趣
X26n0519_p0455c23║行，於此知故。八者宿住隨念智力，於彼種種有情眾
X26n0519_p0455c24║中，四方名字假設安立品類差別，隨先過去宿所住
X26n0519_p0456a01║事，所有自體無量種類皆能知故。而此智力近隨念
X26n0519_p0456a02║故，名隨念智力，隣近釋也，於宿住境正了知故。九者
X26n0519_p0456a03║死生智力，有情命終名為死時，住在中有名為生時，
X26n0519_p0456a04║於善惡趣死時生時皆能知故。十者漏盡智力，一切
X26n0519_p0456a05║諸漏及餘隨眠，永斷無餘所顯實性，漏盡顯故名為
X26n0519_p0456a06║漏盡。或知眾生漏染盡故，名為漏盡智力。瑜伽論說：
X26n0519_p0456a07║此十智力以慧為體。若引發體，定慧為性。若相應體，
X26n0519_p0456a08║四蘊心品。故對法云：若定若慧及彼彼相應心心所
X26n0519_p0456a09║法為智力體。若尅實體，菩薩地說信等五根為性。若
X26n0519_p0456a10║眷屬體，五蘊為性，有定道戒為色蘊故。餘四蘊可知。
X26n0519_p0456a11║【疏】十體隨應者，初牢固力，及第六、七、八、九、十，此六以
X26n0519_p0456a12║慧為體；第二慈力，無嗔為體；第三悲力，不害為體；第
X26n0519_p0456a13║四精進；第五禪定。各如自名。
X26n0519_p0456a14║【疏】故一等者，金剛三昧屬等覺位，第十地菩薩近無
X26n0519_p0456a15║等等佛果之位，近金剛三昧等覺之位也。
X26n0519_p0456a16║【疏】七賢等者，大小乘教皆說三乘五位，行相有殊，應
X26n0519_p0456a17║各說之。今隨疏意，敘小乘教，以補闕略。且聲聞乘發
X26n0519_p0456a18║心修行，從生死地發心趣果，總分為二：初外凡位，後
X26n0519_p0456a19║內凡已去。外凡位者，俱舍第二十二云：云何方便勤
X26n0519_p0456a20║修趣見諦道？應先安住清淨尸羅，戒為本故。次應勤
X26n0519_p0456a21║修聞、思、修慧，謂先住戒以淨身器，方堪作諸加行善
X26n0519_p0456a22║法功德所依。應於解脫具深意樂，觀涅槃德，背生死
X26n0519_p0456a23║過，親近善友，聽聞正法，具聞等慧，而令修慧速得圓
X26n0519_p0456a24║滿。次具三因：一者、身心遠離。身遠離者，離相、離住、遠
X26n0519_p0456b01║惡朋黨；心遠離者，離惡尋思。二者、少欲知足。三者、次
X26n0519_p0456b02║應安住四種聖種：一、衣服喜足聖種，二、飲食喜足聖
X26n0519_p0456b03║種，三、臥具喜足聖種，四、樂斷樂修聖種。此四能為證
X26n0519_p0456b04║聖因種，故名聖種。四中，前三皆是喜足，第四即是樂
X26n0519_p0456b05║斷煩惱、樂修聖道。前三助道生具，第四助道事業。以
X26n0519_p0456b06║諸弟子歸佛出家，捨俗生具及俗事業，世尊哀愍，立
X26n0519_p0456b07║此助道生具、助道事業，令修行者解脫非久。俱舍又
X26n0519_p0456b08║云：以諸眾生於我、我所而起貪欲，如來為令暫止息
X26n0519_p0456b09║故，立前三聖種；永除滅故，立第四聖種。此四聖種，無
X26n0519_p0456b10║貪為體。內凡已去者，五位分五，資加二位，名七方便，
X26n0519_p0456b11║謂五停心觀等也。方便者，方法、便宜為因之義，為因
X26n0519_p0456b12║趣入見道位故。具此方便賢善之德，亦名七賢行。七
X26n0519_p0456b13║中，前三屬資粮位，後四屬加行位（隨疏可知）。
X26n0519_p0456b14║【疏】五、停心觀者，以諸眾生無始時來流轉生死，起諸
X26n0519_p0456b15║過失，隨境而轉，無由得定證會聖果，故佛令作五種
X26n0519_p0456b16║觀行，停息其心。總說過失八萬四千，約類分之，不過
X26n0519_p0456b17║五種：一、多貪，二、多嗔，三、多癡，四、著我，五、尋伺。對治如
X26n0519_p0456b18║是五種病行，如來教示，令修五停心觀而便得定。若
X26n0519_p0456b19║自覺知，或教誨他，若多貪者，作不淨觀；若多嗔者，作
X26n0519_p0456b20║慈悲觀；若多癡者，作十二因緣觀；若著我者，作界分
X26n0519_p0456b21║別觀；多尋伺者，作持息念觀。俱舍又云：觀雖有五，要
X26n0519_p0456b22║者有二：一、不淨觀，二、持息念觀。以諸眾生多此二種
X26n0519_p0456b23║過失增故，謂貪猛利，數現在前，如是有情名貪行者。
X26n0519_p0456b24║觀察不淨，能正入修，以諸眾生多於玅色起貪愛故。
X26n0519_p0456c01║貪有四種：一、顯色貪，二、形色貪，三、玅觸貪，四、供奉貪。
X26n0519_p0456c02║謂於美色相狀玅好，身體柔軟，折旋供奉，故起四貪。
X26n0519_p0456c03║為欲對治此四貪故，緣於四境假想勝解，作四觀行：
X26n0519_p0456c04║緣青瘀等，修不淨觀，治顯色貪；緣被虫食等，治形色
X26n0519_p0456c05║貪；緣虫蛆等，治玅觸貪；緣屍不動等，治供奉貪。如是
X26n0519_p0456c06║數修，令貪不起。又彼頌云：為通治四貪，且辨觀骨鏁
X26n0519_p0456c07║觀。廣至海復略，名初習業位；除足至頭半，名為已熟
X26n0519_p0456c08║修；繫心在眉間，名超作意位。此頌意說作骨鏁觀通
X26n0519_p0456c09║治四貪，以骨鏁中無四貪境故。修此觀行有三位殊：
X26n0519_p0456c10║一初習業位、二已熟修位、三超作意位。且初位者，修
X26n0519_p0456c11║骨鏁觀應先繫心於自身分，或於足指或額或餘，隨
X26n0519_p0456c12║所樂處安止其心。心得住已，依勝解力假想思惟，皮
X26n0519_p0456c13║肉爛墮漸令骨現，乃至具觀全身骨鏁。見一具已，復
X26n0519_p0456c14║觀餘人爛墮亦爾。觀第二具已，漸次一房一寺一村
X26n0519_p0456c15║乃至遍地，以海為邊骨鏁充滿。為令勝解得增長故，
X26n0519_p0456c16║漸略而觀，乃至唯觀一具白骨。齊此漸略不淨觀成，
X26n0519_p0456c17║名初習業位。二者為令略觀，以勝解力於一具中先
X26n0519_p0456c18║除足骨思惟餘骨，漸次乃至除頭半骨思惟半骨。齊
X26n0519_p0456c19║此轉略不淨觀成，名已熟修位。三者為令略觀，勝解
X26n0519_p0456c20║自在除頭半骨繫心眉間，專注一緣湛然而住。齊此
X26n0519_p0456c21║極略不淨觀成，名超作意位。如是修習乃至得定，此
X26n0519_p0456c22║不淨觀以治貪故，無貪為體。持息念觀者，梵語阿那、
X26n0519_p0456c23║阿波那念。阿那者，此云遣來，謂持息入，是引風入身
X26n0519_p0456c24║義。阿波那者，此云遣去，謂持息出，是引內風令出身
X26n0519_p0457a01║義。以義翻為持息念也。以慧為性，息者謂風念，能持
X26n0519_p0457a02║彼息故名持息念。分有財釋。今目慧者，為由念力，慧
X26n0519_p0457a03║於境中得分明故，名持息念。隣近釋也。修此觀行差
X26n0519_p0457a04║別有六：一數、二隨、三止、四觀、五轉、六淨。數者，謂從一
X26n0519_p0457a05║至十，入息為先、出息為後，由具四緣息方得轉。一息
X26n0519_p0457a06║所依地，謂欲界初二三禪名有息地。二風道通，謂口
X26n0519_p0457a07║鼻。三毛孔開，謂出母胎。四入出息地，謂麤心現前入
X26n0519_p0457a08║無心定，闕麤心緣在母胎中四緣不具，生無色界四
X26n0519_p0457a09║緣俱闕。此等諸位緣不具故，息皆不轉。具四緣處，以
X26n0519_p0457a10║念憶持入出息數，離三過失名為正數。一者數減，失
X26n0519_p0457a11║於二謂一等。二者數增，失於一謂二等。三者雜亂，失
X26n0519_p0457a12║於入謂出、於出謂入。若十中間心錯亂者，復應從一
X26n0519_p0457a13║次第數之，終而復始乃至得定。然以先入後出共為
X26n0519_p0457a14║一數，二三等亦爾。隨者，謂繫心緣入出息，不作加行
X26n0519_p0457a15║隨息而行，念息入時遠至何所？為行遍身、為行一分？
X26n0519_p0457a16║隨彼息入，唯心臍臗髀脛乃至足指，念恒隨逐。止者，
X26n0519_p0457a17║謂繫心唯在鼻端或在眉間乃至足指，隨所樂處安
X26n0519_p0457a18║止其心，觀息住身如珠中縷，為冷為煖、為損為益。觀
X26n0519_p0457a19║者，謂觀察息風體已，兼觀息俱大種造色，及依色住
X26n0519_p0457a20║心及心所，具觀五蘊以為境界。轉者，謂移轉，轉息風
X26n0519_p0457a21║覺安置後後勝善根中，乃至世第一法。淨者，所謂勝
X26n0519_p0457a22║進入見道等得無漏淨。尋伺是散亂之因，故令數於
X26n0519_p0457a23║入息出息能離散亂，不起尋伺即不散亂也。
X26n0519_p0457a24║【疏】心遠離等者，離染污作意者，及離無記作意者，翻
X26n0519_p0457b01║彼二類親近修習能引義利定地作意者也。
X26n0519_p0457b02║【疏】緣起觀等者，觀十二緣起，從緣而生，支支遷變，無
X26n0519_p0457b03║常、苦、空、無我，假和合故，輪迴不息，皆是無明為輪迴
X26n0519_p0457b04║本。如是觀察，對治愚癡。
X26n0519_p0457b05║【疏】界差別觀，能離憍慢故者，隨行者病，離憍慢也。前
X26n0519_p0457b06║不淨觀，足驗無我。又觀緣起及六界差別，皆具顯示
X26n0519_p0457b07║無常、苦、空、無我故，故與俱舍所治有異也。
X26n0519_p0457b08║【疏】總結者，瑜伽復云：若薄塵行者，即便安止於對面
X26n0519_p0457b09║念，不必修習五停心觀也。
X26n0519_p0457b10║【疏】別相念住等者，俱舍第二十三說：前修不淨觀等
X26n0519_p0457b11║已，成勝奢摩他（此云止品）。次為成觀品，修四念住。身、受、心、
X26n0519_p0457b12║法，名之為別。於此四境，或以自相別觀，或以共相別
X26n0519_p0457b13║觀，是故名為別相念住。除身、受、心，餘皆名法。謂觀身
X26n0519_p0457b14║不淨，觀受是苦，觀心無常，觀法無我。如是所觀四境，
X26n0519_p0457b15║各別自性，名為自相。言共相者，諸法共有此相，名為
X26n0519_p0457b16║共相。謂一切有為皆非常相，一切有漏皆是苦相，一
X26n0519_p0457b17║切諸法皆空、非我相。於觀身時，唯不淨性，謂三十六
X26n0519_p0457b18║物所成性故，名自相別觀。若觀此身與一切有為皆
X26n0519_p0457b19║非常相，與一切有漏皆是苦相，與一切法皆空、非我
X26n0519_p0457b20║相。空者，空其我所；非我者，無實我故。本意但觀於身，
X26n0519_p0457b21║不欲總觀一切諸法，是故名為共相觀。觀身既爾，餘
X26n0519_p0457b22║三亦然。雖有自相、共相二類不同，總得名為別相念
X26n0519_p0457b23║住。以諸眾生無始時來，由四顛倒流轉生死，於諸境
X26n0519_p0457b24║事起淨、樂、常、我四顛倒故。故諸行者為超生死，對治
X26n0519_p0457c01║此失，修四念住，不減不增。觀身乃至一極微色、一剎
X26n0519_p0457c02║那時，亦是苦性，亦是非常、空、非我性。如是名為四念
X26n0519_p0457c03║性成滿也。依俱舍論，二義釋名：一云：由念力持，慧得
X26n0519_p0457c04║住境，是念之住，名為念住，以慧為體。二云：謂由慧力，
X26n0519_p0457c05║令念住境，於所觀察，令得明記，念即是住，名為念住。
X26n0519_p0457c06║今慧名念性者，與彼相應，近念住故，名為念住。隣近
X26n0519_p0457c07║釋也。
X26n0519_p0457c08║【疏】雜緣法念住等者，引文闕略。正理論說：別相念住
X26n0519_p0457c09║所觀四境，前三唯不雜緣，第四法念住通雜、不雜。法
X26n0519_p0457c10║名寬通，攝餘境故；觀別、別法，名不雜緣。若以四境，二、
X26n0519_p0457c11║二合緣，三、三合緣，總緣四境。復以自相、共相總合雜
X26n0519_p0457c12║緣法念住境，即是別相念住修習成滿。於此雜緣法
X26n0519_p0457c13║念住之後，總相念住之前，修無我行，次觀生滅，次觀
X26n0519_p0457c14║緣起。次三義觀，謂蘊、處、界，乃至依於聞慧學作十六
X26n0519_p0457c15║行，次依思慧學作十六行，並是總相念住加行。此乃
X26n0519_p0457c16║遠從於前雜緣法念住起，總觀四境，攝一切法，修四
X26n0519_p0457c17║行相，謂非常、苦、空、非我，名總相念住，亦以慧為體。七
X26n0519_p0457c18║賢行中，已上三位，名資粮位。資粮者，為欲遠趣菩提
X26n0519_p0457c19║果故，積集福、慧二種資粮，名資粮位。亦名順解脫分，
X26n0519_p0457c20║解脫是果，涅槃果故；分是因義，因能順趣解脫果故。
X26n0519_p0457c21║順即是分，名為順分；解脫之順分，名順解脫分。
X26n0519_p0457c22║【疏】煖善根等者，七賢行中，此後四種名加行位也。此
X26n0519_p0457c23║加行位修習已久，近見道故，能與見道為加行故，名
X26n0519_p0457c24║加行位，亦名順決擇分。決擇者，無漏聖慧順分如前。
X26n0519_p0458a01║此加行因順趣彼故，決擇之順分，名順決擇分。又正
X26n0519_p0458a02║理云：分是段義，謂見道智是決擇中一分攝故。決擇
X26n0519_p0458a03║即分也。煗等善根順趣彼故，決擇分之順，名順決擇
X26n0519_p0458a04║分。
X26n0519_p0458a05║【疏】謂色界攝者，意取定善修慧相應善法也。小乘宗
X26n0519_p0458a06║說：四善根中，前二可動，後二不可動，各有下、上、劣、勝、
X26n0519_p0458a07║異，故成四善根。謂煗位中，容造無間等業，由福德故，
X26n0519_p0458a08║速出惡趣，必至涅槃；於頂位中，不造無間業，容造餘
X26n0519_p0458a09║惡業，忍、世第一不作惡業，名不可動。故俱舍頌云：煗
X26n0519_p0458a10║必至涅槃，頂終不斷善，忍不墮惡趣，世第一離生。
X26n0519_p0458a11║【疏】然此等者，疏但說緣而有八類，謂諦本名，說名為
X26n0519_p0458a12║緣，不說其行。謂一一諦各有三行，上下八諦共有二
X26n0519_p0458a13║十四行，若緣若行，合而說之，總三十二。於三品忍及
X26n0519_p0458a14║世第一，從廣至略，勤加修習，順趣見道。且下品忍具
X26n0519_p0458a15║觀四諦十六行相，謂觀欲界苦，修四行相，無常、苦、空、
X26n0519_p0458a16║非我；觀上界苦，亦四行相；如是乃至觀上界道，修四
X26n0519_p0458a17║行相，謂道如行出。如是名為下品忍位。下忍成已，復
X26n0519_p0458a18║觀欲界苦聖諦境，修四行相，乃至觀上界道諦，但修
X26n0519_p0458a19║三行，謂道如行減於一行，即中品忍是第一周。復觀
X26n0519_p0458a20║欲界乃至上界諦，修二行相，謂道及如，是第二周減
X26n0519_p0458a21║二行也。復觀欲界苦乃至觀上界道，唯修一行，是第
X26n0519_p0458a22║三周減三行也。復觀欲界苦乃至觀欲界道，具修四
X26n0519_p0458a23║行，不觀上界道諦，是減一緣。減一緣時，亦減一行，減
X26n0519_p0458a24║緣攝故。但說三周減行，一周減緣。如是漸次略觀，乃
X26n0519_p0458b01║至唯觀欲界苦諦，修四行相，不觀上界苦等諸諦，即
X26n0519_p0458b02║是七周減緣，二十一周減行。復觀欲界苦，修前三行
X26n0519_p0458b03║相，是第二十二周。乃至唯觀欲苦，但修二行，經二剎
X26n0519_p0458b04║那心，是中忍位滿。復觀此苦，修前一行，一剎那心，為
X26n0519_p0458b05║上忍位。總說名為忍位圓滿。依俱舍，疏：第六、苦諦四
X26n0519_p0458b06║行，隨留何行，理皆無遮。以觀行之人有其二種：一者、
X26n0519_p0458b07║利根。利根有二：若著我者，留無我行；著我所者，留於
X26n0519_p0458b08║空行。二者、鈍根。鈍根有二：若我慢者，留無常行，由於
X26n0519_p0458b09║有身迷無常理，恃著生慢故；懈怠增者，留於苦行，懈
X26n0519_p0458b10║怠不能強精進故。觀諦為苦，不安隱故，進修出離。隨
X26n0519_p0458b11║留何行，即以此行入見道也。
X26n0519_p0458b12║【疏】世第一善根等者，從上忍無間有善根生，緣前苦
X26n0519_p0458b13║諦一行一剎那心，如是名為世第一法。此與上品忍
X26n0519_p0458b14║有何差別？正理六十一云：色界善業而有九品，謂下
X26n0519_p0458b15║三品煗位所攝，若中三品頂位所攝，上下、上中名為
X26n0519_p0458b16║忍位。此二品善三忍攝者，上下品善下中二忍攝也，
X26n0519_p0458b17║上中品善上忍攝也，上上品善世第一攝也。由勝劣
X26n0519_p0458b18║殊，故成差別。此唯一剎那，必不相續，為等無間緣，即
X26n0519_p0458b19║能引生苦法智忍。此四善根以慧為體，相應四蘊，眷
X26n0519_p0458b20║屬五蘊。
X26n0519_p0458b21║【疏】有士用力等者，有漏心品引於有漏，無漏心品引
X26n0519_p0458b22║於無漏，如是二類，前因後果，自類相引，同等流類，名
X26n0519_p0458b23║同類因、等流果。今世第一位引於見道，離同類因，前
X26n0519_p0458b24║一剎那是有漏因，引次後念無漏聖道，前因後果，漏、
X26n0519_p0458c01║無漏異，因有士夫之力，果從彼生，中無間隔，名無間
X26n0519_p0458c02║士用果也。唯修爾所者，唯緣欲界苦諦，修一行相，為
X26n0519_p0458c03║入聖之緣，故不修多，即此一行一剎那心，似於見道
X26n0519_p0458c04║苦法智忍也。
X26n0519_p0458c05║【疏】八、勝處等者，初二勝處，內未伏除見者色想貪故，
X26n0519_p0458c06║名內有色想。後六勝處，由久修習，內已伏除見者色
X26n0519_p0458c07║想貪故，名內無色想。少色者，有情色、資具色。多色者，
X26n0519_p0458c08║大地、山、河等色。如是觀彼少多色時，一一復修七種
X26n0519_p0458c09║行相：一、若好色，謂一向淨玅；二、若惡色，與上相違；三、
X26n0519_p0458c10║若劣色，謂不可意；四、若勝色，與上相違；五、勝知，謂奢
X26n0519_p0458c11║摩他道；六、勝見，謂毗鉢舍那道（此云觀也）；七、得如實相，於
X26n0519_p0458c12║勝、未勝二種之中，離增上慢，生制伏想。後四勝處，青、
X26n0519_p0458c13║黃、赤、白，復各有四行相，謂青顯、青現、青光。四中，初是
X26n0519_p0458c14║總句，餘三別句。青顯者，謂俱生青，如青華等。青現者，
X26n0519_p0458c15║謂和合青，如衣青等。青光者，是前三青之上所有鮮
X26n0519_p0458c16║淨之光。如青既爾，黃等亦然。作如是等殊勝觀時，心
X26n0519_p0458c17║勝境處，名為勝處。非如餘生心劣境勝，被境牽迷也。
X26n0519_p0458c18║【疏】初二勝等者，依俱舍論，初三解脫，如次引發初二、
X26n0519_p0458c19║次二、後四勝處也。將能造色，隨所造攝，不言地等。初
X26n0519_p0458c20║四勝處，依初二禪觀色少多不淨相轉，對治欲界及
X26n0519_p0458c21║初禪中顯色貪故；後四勝處，依第四禪觀欲界色清
X26n0519_p0458c22║淨相轉，令心忻故，審成滿故。
X26n0519_p0458c23║【疏】十遍處等者，俱舍論說：由第三解脫引發前八遍
X26n0519_p0458c24║處，後二遍處即是空、識遍一切處。此亦內無色想而
X26n0519_p0459a01║觀外色，謂觀所造青、黃、赤、白遍一切處，復觀能造地、
X26n0519_p0459a02║水、火、風遍所造中，故總成八。為欲成滿前八周遍義
X26n0519_p0459a03║故，所緣遍滿不過於空，能緣遍滿不過於識，是故修
X26n0519_p0459a04║習後二遍處周遍境處，故名遍處。
X26n0519_p0459a05║【疏】後二等者，俱舍論說：後二遍處，如次空處、識處。無
X26n0519_p0459a06║色界中，定善為性，非無記染，亦非散善，性微劣故。然
X26n0519_p0459a07║通近分根本定善，各緣自地空識為境者，婆沙八十
X26n0519_p0459a08║四云：謂初習業者，先住思惟諸虗空相，取此相已，假
X26n0519_p0459a09║想勝解，觀察照了無邊空相而修加行，展轉引起初
X26n0519_p0459a10║無色定，故說此定名空無邊處。今明空一切遍處，即
X26n0519_p0459a11║是此定緣空為境。緣識，准此可知。
X26n0519_p0459a12║【疏】及道共等者，等於生等四相。小乘說此別有體性，
X26n0519_p0459a13║有相助力，斷諸煩惱，而與現觀同一事業，是故總說
X26n0519_p0459a14║名事現觀。
X26n0519_p0459a15║【疏】欲謂欲界者，由此界中有彼婬、食、睡眠三欲事故，
X26n0519_p0459a16║名為欲界，具有五趣。今明天趣，仁君有六，名六欲天
X26n0519_p0459a17║王。
X26n0519_p0459a18║【疏】四大王眾天者，謂此天王統攝四大洲，故名四大
X26n0519_p0459a19║王。一洲一王，類非一故，復名眾也。玅高四面，面各一
X26n0519_p0459a20║王，謂東名持國，南名增長，西名廣目，亦名醜目，北名
X26n0519_p0459a21║多聞。此四天王統領諸鬼神等，各護一方眾生之類。
X26n0519_p0459a22║玅高山者，梵語世羅蘇迷盧，此云山玅高，今順方言，
X26n0519_p0459a23║名玅高山。舊名須彌山，訛也。謂北金，東銀，南琉璃，西
X26n0519_p0459a24║頗胝迦（此云水精）。以此四寶成於山體，說名為玅。出水、入
X26n0519_p0459b01║水皆八萬瑜繕那量，故名為高。瑜繕那者，限量義，西
X26n0519_p0459b02║域記說往昔軍行之一程也。俗法八十里或四十里，
X26n0519_p0459b03║聖教所說十六里也。俱舍頌云：玅高層有四，相去各
X26n0519_p0459b04║十千，傍出十六千，八四二千量。堅手及持鬘，恒憍大
X26n0519_p0459b05║王眾，如次居四級，亦住餘七山。謂玅高山，形如腰皷，
X26n0519_p0459b06║上下俱濶，中腰細狹。於其下半，從水面上盡四萬瑜
X26n0519_p0459b07║繕那量，有四層級，上下相去各十千瑜繕那量。四層
X26n0519_p0459b08║傍出，繞玅高山，從水面上，第一層級出十六千瑜繕
X26n0519_p0459b09║那量，第二層八千，第三層四千，第四層二千有藥叉
X26n0519_p0459b10║神名為堅手守住初層級，有名持鬘住第二層，有名
X26n0519_p0459b11║恒憍住第三層，其第四層是四天王所住之處，亦住
X26n0519_p0459b12║所餘七金山上，是別聚落也。梵語忉利提婆，此云三
X26n0519_p0459b13║十三天。玅高山頂四方各有八殿，一殿一天為帝釋
X26n0519_p0459b14║臣，帝釋居中住善法堂而為其君，君臣合說三十三
X26n0519_p0459b15║天。夜摩天者，此云時分天，由彼諸天受其喜樂各有
X26n0519_p0459b16║時分故。又婆沙論說玅高山半已上而無日月，諸天
X26n0519_p0459b17║自依身光或珠光等作照導故，依華之開合、鳥之喧
X26n0519_p0459b18║靜，或依天眾寤寐建立晝夜。又以青蓮華合黃蓮華
X26n0519_p0459b19║開為晝，翻此為夜，依此等相建立晝夜時分，名時分
X26n0519_p0459b20║天。覩史多天者，此云知足天，由彼天眾於五塵境不
X26n0519_p0459b21║極貪著知欲樂足故。樂變化天者，樂自變化所用資
X26n0519_p0459b22║具而受用之，非如下二天所用資具從樹生故。他化
X26n0519_p0459b23║自在天者，謂劣天子變於資具與勝天子而受用故。
X26n0519_p0459b24║若彼此俱劣者互變受用，由彼有情性欲爾故。
X26n0519_p0459c01║【疏】摩揭陀國等者，是蠒兒為此處官，立性仁慈，不行
X26n0519_p0459c02║毒害之事，以德為名，名無毒害王也。因為國號，名無
X26n0519_p0459c03║毒害國。智度論中敘世俗說名，置甘露處。
X26n0519_p0459c04║【疏】帝釋往昔等者，舊抄曰：帝釋前身拘舍王家為奴，
X26n0519_p0459c05║眾人敬信。王放從良，結於三十二人，治街掃路，勸人
X26n0519_p0459c06║行善，名聞於上。王欲封官，佞臣讒之，付象令殺。象既
X26n0519_p0459c07║不殺，封本郡官。後娶四妻：一名善法，二名園生，三名
X26n0519_p0459c08║歡喜，四名清潔。時此郡主共於眾人而造法堂，善法
X26n0519_p0459c09║夫人作承露盤，歡喜夫人繞堂置園，園生夫人種植
X26n0519_p0459c10║樹木，清潔夫人不修福業。後命終已，皆生欲界第二
X26n0519_p0459c11║天中，隨因受果，故有善法堂等。唯清潔夫人先不修
X26n0519_p0459c12║福，生水鴛鳥中。時天帝釋天眼觀見，化身同彼，教持
X26n0519_p0459c13║不殺戒。由本妬忌，捨水鴛已，生阿修羅宮中，名為設
X26n0519_p0459c14║支。帝釋娶之，歸忉利天。言設支者，或名舍支，此翻為
X26n0519_p0459c15║縛，美色異常，縛男子故。修羅生男醜陋，生女端正，所
X26n0519_p0459c16║以帝釋娶之。然帝釋宮中有蘇陀味（此云甘露），由此天與
X26n0519_p0459c17║非天互爭色味，數興鬪諍。
X26n0519_p0459c18║【疏】色四靜慮者，色界四靜慮也。疏唯目定，靜即慮故。
X26n0519_p0459c19║又解：梵語禪那，此云靜慮。靜謂寂靜，定之異名；慮謂
X26n0519_p0459c20║籌度，慧之別稱。欲界有慮無靜，無色界中靜多慮少，
X26n0519_p0459c21║唯是色界定慧均平，有靜有慮，名為靜慮，目器界也。
X26n0519_p0459c22║四種別者，瑜伽論云：初有尋伺喜靜慮，第二離尋伺
X26n0519_p0459c23║有喜樂靜慮，第三離喜有樂靜慮，第四離喜樂有捨
X26n0519_p0459c24║念清淨靜慮。
X26n0519_p0460a01║【疏】梵眾天等者，其云梵覽摩，此云清淨，亦名極淨，離
X26n0519_p0460a02║欲界染法，於色界得極淨名。然四靜慮皆名梵天，初
X26n0519_p0460a03║禪居首，故偏言梵。中間禪者，下二天眾有尋有伺，二
X26n0519_p0460a04║禪已上無尋無伺，此大梵天有伺無尋，名中間禪。
X26n0519_p0460a05║【疏】雜修靜慮者，俱舍頌云：先雜修第四，成由一念雜，
X26n0519_p0460a06║為受生現樂，及遮煩惱退，由雜修五品，生有五淨居。
X26n0519_p0460a07║言雜修者，有漏、無漏間雜修故，必先雜修第四靜慮，
X26n0519_p0460a08║以第四靜慮最堪能故。若阿羅漢，或是不還，為雜修
X26n0519_p0460a09║故，必先入於第四靜慮，多念無漏相續現前，從此引
X26n0519_p0460a10║生多念有漏，次復引生多念無漏，是雜修定初起加
X26n0519_p0460a11║行。如是旋還，後後漸減，乃至最後二念無漏，次引二
X26n0519_p0460a12║念有漏現前，無間復生二念無漏，名雜修定加行成
X26n0519_p0460a13║滿。此後唯從一念無漏，引起一念有漏現前，無間復
X26n0519_p0460a14║生一念無漏，如是中間有漏剎那，前後剎那無漏雜
X26n0519_p0460a15║故，名雜修定根本成滿。前二剎那似無間道，第三剎
X26n0519_p0460a16║那似解脫道，由此能斷雜修定障。然雜修定勝劣不
X26n0519_p0460a17║同，總有五品，謂：一、下品，二、中品，三、上品，四、上勝品，五、
X26n0519_p0460a18║上極品。其所斷障亦有五品，謂：一、下品，二、中品，三、上
X26n0519_p0460a19║下品，四、上中品，五、上上品。修五品定，斷五品障，逆、順
X26n0519_p0460a20║相對，如斷煩惱，由雜修定及斷彼障各有五故。如其
X26n0519_p0460a21║次第生五淨居，以五淨居凡夫不生，唯是不還及阿
X26n0519_p0460a22║羅漢而居彼故，名淨居天，無始凡夫不生彼故。若得
X26n0519_p0460a23║彼定，證聖已後，不造新業，復無故業，諸不還者如何
X26n0519_p0460a24║生彼？故依下三天處。或初唯依廣果天處，以雜修定
X26n0519_p0460b01║前、後無間熏修中間有漏，助彼前生凡位所造下地
X26n0519_p0460b02║故業，令轉殊勝，感生淨居，由是聖修。雜修靜慮總有
X26n0519_p0460b03║三緣：一、為生淨居故，二、為受用現法樂住故，三、為遮
X26n0519_p0460b04║防煩惱退故。定所依地，初唯第四禪修習成已，承此
X26n0519_p0460b05║勢力，亦能雜修下三靜慮。身所依地，先於欲界人趣
X26n0519_p0460b06║三洲，若退失已，後生色界，承前勢力，依色界身亦起
X26n0519_p0460b07║雜修靜慮。疏中文略初、後二天，不言雜修。
X26n0519_p0460b08║【疏】娑婆者，正云索訶，翻為堪忍。諸菩薩等行利樂時，
X26n0519_p0460b09║多諸怨嫉，眾苦逼迫，堪耐勞倦而忍受之，因以為名。
X26n0519_p0460b10║悲華經云：諸有情類，忍耐煩惱，不生厭患，是故名為
X26n0519_p0460b11║娑婆世界。楞嚴經云：何名世界？世謂遷流，界謂方位。
X26n0519_p0460b12║十方為界，三世為世，故名世界。
X26n0519_p0460b13║【疏】化身變土者，彼諸梵王，或依定力，起變化身，來至
X26n0519_p0460b14║佛會；或依定力，運通來此。然欲界之地，麤而虗疎，不
X26n0519_p0460b15║堪梵王細身依止；梵王福德力故，宮殿隨身自變，器
X26n0519_p0460b16║界依之而住。
X26n0519_p0460b17║【經】諸趣變化者，變謂變改，變小令大，變大令小，變好
X26n0519_p0460b18║令醜等。無而忽有，說名為化。若變若化，無量形類，皆
X26n0519_p0460b19║來集會。
X26n0519_p0460b20║【疏】人唯有四，無生得故者，三乘修通，義如常談。婆沙
X26n0519_p0460b21║論說：有陀羅尼，名因持利，持此能往十方世界，名呪
X26n0519_p0460b22║得通。如龍樹菩薩，有勝玅藥，能隱身騰空，入水不溺
X26n0519_p0460b23║等，名藥得通。如班足王，以業力故，承通往來，名業得
X26n0519_p0460b24║通。鬼趣可知。傍生趣中，龍、金翅等，有生、業二通。俱舍
X26n0519_p0460c01║論說：地獄趣中，初受生時，得宿住通，能知過去作惡
X26n0519_p0460c02║業等，於受苦時，以苦逼故，即不能憶。有業通者，如次
X26n0519_p0460c03║疏引正法念說。
X26n0519_p0460c04║【疏】以彼等者，由佛動地，大悲變化，令彼三塗及八無
X26n0519_p0460c05║暇，皆離苦難，同詣佛所。復令一類，從彼捨命，得生人
X26n0519_p0460c06║天，憶宿住事，賀佛恩深，同詣佛所。
X26n0519_p0460c07║【疏】羅睺者，此云執日非天。與天戰時，時四天王先與
X26n0519_p0460c08║其戰，日月天子助四天王，放盛光明，射非天眼。此為
X26n0519_p0460c09║非天前鋒，以手執日，障蔽其光，故云執日。勇健者，舊
X26n0519_p0460c10║云婆稚，新云䟦稚迦，此云團圓，身力充實，有勝用故，
X26n0519_p0460c11║義翻勇健。次執日後，與天戰時，有勇健力故。華鬘者，
X26n0519_p0460c12║梵語佉羅騫駄（佉騫去聲，駄字平聲），此云廣肩髆，形貌最大，故
X26n0519_p0460c13║以為名，義翻華鬘。妻公者，公猶父也。
X26n0519_p0460c14║【疏】天神者，經文已列三界天眾，故言阿修羅等也。依
X26n0519_p0460c15║舍利弗問經，別有一類天趣中神，靈通變化，名為天
X26n0519_p0460c16║神，身有光明，住於空界宮殿中也。
X26n0519_p0460c17║【疏】龍神者，謂能變化，入水騰空，興雲量雨。阿含經說
X26n0519_p0460c18║龍有四種：一、天龍，持天宮殿令不墜故；二、人龍，在於
X26n0519_p0460c19║人間興雲雨故；三、地龍，持大地故；四、王龍，守王庫藏
X26n0519_p0460c20║故。正法念經，如奉持品引。
X26n0519_p0460c21║【疏】藥叉者，舊名夜叉，真諦翻為輕健神，慈恩翻為勇
X26n0519_p0460c22║健，亦云暴惡，飛行空中，食噉生類，此雄者也。雌者地
X26n0519_p0460c23║行，名羅剎娑，此云可畏鬼。
X26n0519_p0460c24║【疏】健達嚩者，此云尋香行，尋食香氣，作樂求故。經音
X26n0519_p0461a01║義云：海中有之，屬於非天。十寶山間而有樂神，名乾
X26n0519_p0461a02║闥婆。忉利天子意須音樂，此神身有異相，神知天意，
X26n0519_p0461a03║往娛樂之。有角者名緊那羅，無角者名乾闥婆。
X26n0519_p0461a04║【疏】玅翅鳥者，阿含經中，佛告諸比丘：有四生玅翅鳥，
X26n0519_p0461a05║謂卵、胎、濕、化。有四生龍，亦卵、胎、濕、化。卵生玅翅食卵
X26n0519_p0461a06║生龍，設爾欲食胎生龍等，鳥即喪命。如是胎生玅翅
X26n0519_p0461a07║食卵胎生龍，濕生玅翅食三生龍，化生玅翅食四生
X26n0519_p0461a08║龍。玅翅有四：一、大威德，迦樓羅王有大威德，諸龍怖
X26n0519_p0461a09║故；二、大身，兩翅相去三百三十六萬里故；三、大滿，腹
X26n0519_p0461a10║中有龍，食常飽故；四、如意，頷下有如意珠故。樓炭經
X26n0519_p0461a11║說：金翅鳥王住在須彌山南，大海之北，各有宮殿，廣
X26n0519_p0461a12║長二十四萬里，七重城壁皆是七寶，七重欄楯樹木
X26n0519_p0461a13║園苑，小鳥和鳴以為同類。
X26n0519_p0461a14║【疏】緊捺落者，慈恩翻為歌神，隨佛所說歌詠之故，如
X26n0519_p0461a15║世音樂歌君德故。正法華中列尋香行及此歌神，皆
X26n0519_p0461a16║云天子，顯是天趣。歌神有四，如法華經。
X26n0519_p0461a17║【疏】大腹者，腹肚大故。大蟒者，大蛇也。蛇，王也。田蚥者，
X26n0519_p0461a18║蚥（音斧）。切韻云：蜛蚥，螗蜋之別名。此等多於田野中有，
X26n0519_p0461a19║故名田蚥。無足者蟒，有足者蚥，皆名大腹。
X26n0519_p0461a20║【疏】以二種業者，總報惡業，別報善業，一趣受果。
X26n0519_p0461a21║【疏】人非人至正法者。於八部中，有是人形，有非人形
X26n0519_p0461a22║也。涅槃經說，機有四類：一者、乘急戒緩，於戒緩故，墮
X26n0519_p0461a23║傍生中；於乘急故，見佛聞法。二者、乘緩戒急，急持戒
X26n0519_p0461a24║故，生人天中；於乘緩故，不聞正法。三者、乘戒俱急，有
X26n0519_p0461b01║智凡夫及諸聖賢，常生人天，見佛聞法。四者、乘戒俱
X26n0519_p0461b02║緩，常處三塗，不聞正法。又云：於戒緩者，不名為緩，得
X26n0519_p0461b03║聞法故；於乘緩者，是名為緩，不聞正法，沉惡道故。此
X26n0519_p0461b04║等八部，多是戒緩乘急者也。
X26n0519_p0461b05║【疏】所變之土者，法華疏云：國土清淨者，示現一切佛
X26n0519_p0461b06║土清淨無比，勝出世間善根生，故大而且淨；世間善
X26n0519_p0461b07║根生，非淨而小也。瑜伽論說十八變中，此有四種：一
X26n0519_p0461b08║者、示現，示現十方淨土相故；二者、轉變，即此經文變
X26n0519_p0461b09║淨土也；三者、所作自在，謂現師子座，現種種華等也；
X26n0519_p0461b10║四者、能施安樂，謂師子座上現佛說法，施法樂故。
X26n0519_p0461b11║【疏】師子之座者，佛能降魔，猶如師子能伏眾獸；佛於
X26n0519_p0461b12║眾中威德自在，猶如師子獸中無畏。師子人所坐之
X26n0519_p0461b13║座，名師子座。然現淨土，表說般若淨土因故。現百億
X26n0519_p0461b14║座者，表大千界百億如來同說般若，得無畏故。
X26n0519_p0461b15║【經】其中等者。問：但可顯示化眾來集，何須示現諸佛
X26n0519_p0461b16║說法？答：意顯釋迦欲說般若，諸佛亦爾，表同說故。
X26n0519_p0461b17║【疏】法華等者，二禪眾生見於下地劫盡，火燒我佛淨
X26n0519_p0461b18║土如故，安隱菩薩、天、人充滿其中，以佛國土一處見
X26n0519_p0461b19║異，淨穢雙彰故爾。
X26n0519_p0461b20║【疏】法華白日者，經云：今日如來當說大乘經，名玅法
X26n0519_p0461b21║蓮華。無量義處者，若教若理，皆是真如所流之義。處
X26n0519_p0461b22║者，處所出生之義。真如從彼所生無量教理以彰其
X26n0519_p0461b23║名，無量義之處名無量義處三昧，從境彰名無量義
X26n0519_p0461b24║處之三昧也。
X26n0519_p0461c01║【疏】今茲等者，佛說此經，初年月八日入定放光，表說
X26n0519_p0461c02║般若八正道體，於諸法中為先首故。經言八日，顯非
X26n0519_p0461c03║夜說。下云今日如來放大光明，表其般若慧日皎然，
X26n0519_p0461c04║破癡暗故，其猶白日鑒照一切。故無垢稱云：如來動
X26n0519_p0461c05║用施為，能令所化有情調伏，皆轉法輪，事無虗設。皆
X26n0519_p0461c06║有表矣。
X26n0519_p0461c07║【疏】皇唐御曆，建寅為正者。皇，猶大也。曆算之官，御詔
X26n0519_p0461c08║造曆，故以名焉。建正歲首，在寅月也。昔夏、殷、周，建正
X26n0519_p0461c09║各異。夏時建正於寅，寅有引也，萬物引生之月也。殷
X26n0519_p0461c10║時建正於丑，丑者，冥昧之貌，萬物雖生，未萌之月也。
X26n0519_p0461c11║周時建正於子，子者，始生之貌，各至一陽始生，故為
X26n0519_p0461c12║歲首。西天三時，略有二說：一者、准起世經、寶積經及
X26n0519_p0461c13║諸部律，從十二月十六日至四月十五日為春時，從
X26n0519_p0461c14║四月十六日至八月十五日為夏時，從八月十六日
X26n0519_p0461c15║至十二月十五日為冬時。每時四月，月有黑白，西天
X26n0519_p0461c16║先黑後白，合成一月。若依此說，丑為正月，即今十二
X26n0519_p0461c17║月二十三日，是春際首黑日八日。二者、依僧祇律及
X26n0519_p0461c18║西域記，一年三時：從正月十六日至五月十五日為
X26n0519_p0461c19║熱際時，從五月十六日至九月十五日為雨際時，從
X26n0519_p0461c20║九月十六日至正月十五日為寒際時。若依此說，寅
X26n0519_p0461c21║為正月，即今正月二十三日，是熱際首黑月八日。故
X26n0519_p0461c22║云初年月八日。然翻譯者廢於佛出周時建正子月，
X26n0519_p0461c23║但就此方現今所用建正寅月也。
X26n0519_p0461c24║【疏】大寂靜者，定所證境也。謂即般若深廣無窮，說名
X26n0519_p0462a01║為大；離惑、業、苦，名為寂靜。大體即寂靜，名大寂靜。三
X26n0519_p0462a02║摩地者，此云等持。平等持心，專一境轉，名為等持。而
X26n0519_p0462a03║此等持通凡、聖得，如來所得勝餘凡、聖，故復稱玅。玅
X26n0519_p0462a04║即等持，名玅三摩地。此三摩地從境彰，名大寂靜之
X26n0519_p0462a05║玅三摩地也。玅觀察智相應勝定，觀所說法，然後出
X26n0519_p0462a06║定，如證而說。法華論云：三昧成就，而有二意：一、成就
X26n0519_p0462a07║自在力，身心不動故；二、離一切障，隨自在力故。初力
X26n0519_p0462a08║意云：若不入定，有分別動搖，於法不能證說自在；今
X26n0519_p0462a09║入三昧，身心不動，離於分別動搖，於法便能證說自
X26n0519_p0462a10║在。後力意云：由入三昧，離諸定障，隨順於法，證說自
X26n0519_p0462a11║在；若有定障，於證及說不自在故（廣如彼疏）。定所依地者，
X26n0519_p0462a12║謂第四靜慮，定、慧均平，功德勝故，佛多依之；餘地非
X26n0519_p0462a13║勝，佛多不依。
X26n0519_p0462a14║【疏】答：佛等者。佛無散心，常在定中。略由五義，示相入
X26n0519_p0462a15║定：一者、師範後學，令修定故；二者、顯慧必由依定引
X26n0519_p0462a16║發，示相入定，發勝慧故；三者、定慧雙修，不傾動故。入
X26n0519_p0462a17║定定滿，掉散不動；說法慧滿，問難不動；四者、入定放
X26n0519_p0462a18║光，現神變故。若不入定，恐非佛瑞故。又顯說法三業，
X26n0519_p0462a19║示導利眾生故。能示能導，名為示導。身業能起神變，
X26n0519_p0462a20║示導神通變化，利有情故；語業能起記心，示導記別
X26n0519_p0462a21║說於他心事故；意業能起教誡，示導教授修善，誡勗
X26n0519_p0462a22║斷惡故。俱舍說此名三示導，大乘諸教名為三輪。又
X26n0519_p0462a23║此入定，顯示如來三密滿故：放光身密，說法語密，入
X26n0519_p0462a24║定意密。三業深密而無比等，下位不測故。第五義如
X26n0519_p0462b01║疏。
X26n0519_p0462b02║【疏】若云等至通有無心者，九次第定中，滅定無心名
X26n0519_p0462b03║等至者，此有二解：一云等，謂正在定位，身心安和平
X26n0519_p0462b04║等，名之為等；在滅盡定，有第七、八識，亦名身心平等
X26n0519_p0462b05║安和。至謂定體，能至名至，是等之至，名為等至。二云
X26n0519_p0462b06║等者，定者，定前加行修加時，遠離沉掉、高下失故，名
X26n0519_p0462b07║之為等；修等加行至定中故，所至名至，是等之至，名
X26n0519_p0462b08║為等至。前八以定為體，第九滅盡定體（滅定如下）。等引者，
X26n0519_p0462b09║即前八種有心定也。准前等至二義釋名。
X26n0519_p0462b10║【疏】此云豐德者，上生疏云：室利羅筏悉底，舊云舍衛
X26n0519_p0462b11║國，訛略也。此云豐德城，中印度境憍薩羅國之都城
X26n0519_p0462b12║名也。為簡南憍薩羅，故以都城為國之稱。國中有彼
X26n0519_p0462b13║豐德城，故室羅筏之國也。
X26n0519_p0462b14║【疏】波斯匿者，上生疏云：鉢剌犀那侍特王，舊名波斯
X26n0519_p0462b15║匿王，此云勝軍王，象、馬、車、步四軍勝故。鴦掘摩羅，此
X26n0519_p0462b16║云指鬘，誓殺千人，取指為鬘，因為名也。
X26n0519_p0462b17║【疏】舍利弗者，具正云奢利弗呾羅。奢利，此云春鸎，亦
X26n0519_p0462b18║名鶖鷺，即今百舌鳥也。彼飲春水，即能巧語，若飲秋
X26n0519_p0462b19║水，即不能言，故得二名。尊者之母，由懷子故，善巧言
X26n0519_p0462b20║論，生子已後，而無詞辨，眼復俊相，如舍利故。弗呾羅
X26n0519_p0462b21║云：子是彼生。故鶖鷺之子，略言鶖子。
X26n0519_p0462b22║【疏】須菩提者，正云蘇補底，此云善現。初生之時，舍等
X26n0519_p0462b23║皆空，善相現故，因以為名，亦名善吉，亦名空生。鶖子、
X26n0519_p0462b24║善現，皆婆羅門種，入法因緣，如別處說。
X26n0519_p0462c01║【疏】彌勒者，正言梅呾利曳耶，此翻為慈。三義得名：一、
X26n0519_p0462c02║輔相家生，母懷子已，行慈愛故，子從母名；二、自行立
X26n0519_p0462c03║名，自性慈故；三、宿願立名，於古彌勒佛所，發弘誓願，
X26n0519_p0462c04║願作彌勒故。亦是姓者，因性行慈，立於姓氏，謂姓慈
X26n0519_p0462c05║氏，以姓標名也。師子吼者，內證無畏，吼法降魔也。
X26n0519_p0462c06║【疏】舉此等餘者，舉三類人，皆言等故，顯遍問也。其問
X26n0519_p0462c07║意云：如來現相，是何意趣？作何佛事？說何玅法？有此
X26n0519_p0462c08║種種異常瑞相。然此問眾，略有二解：一云、波斯匿王
X26n0519_p0462c09║位居因地，不知佛意，故問眾人；二云、波斯匿王雖不
X26n0519_p0462c10║知盡佛果境界，然亦分知，知佛欲說甚深般若。如下
X26n0519_p0462c11║文說龍光王佛時，王為四地，菩薩佛為，佛為八地。從
X26n0519_p0462c12║彼至今，足驗位高，逢緣不少，植業良多，豈復覩放光
X26n0519_p0462c13║而不知，觀等持而不了？但是示有不知之相，發問以
X26n0519_p0462c14║警群心也。
X26n0519_p0462c15║【疏】為法甚深者，此指佛意所欲說法也。下位不知上
X26n0519_p0462c16║位意，故無能答者也。
X26n0519_p0462c17║【經】廣作音樂者，以樂供養，表佛出定說法，音聲悅眾
X26n0519_p0462c18║意故。
X26n0519_p0462c19║【經】三千大千世界者，四洲日月，乃至初禪，各有一千，
X26n0519_p0462c20║以鐵圍山而總圍之，量等二禪，名小千界。復以十箇
X26n0519_p0462c21║小千是一萬，百箇小千是十萬，千箇小千是百萬，以
X26n0519_p0462c22║鐵圍山而總圍之，量等三禪，名中千界。復以十箇中
X26n0519_p0462c23║千是千萬，即此千萬總為一億，百箇中千是十億，千
X26n0519_p0462c24║箇中千是百億，此千中千即是大千世界，以鐵圍山
X26n0519_p0463a01║而總圍之，量等四禪，以大兼小，合此小千、中千、大千，
X26n0519_p0463a02║名為三千大千世界。
X26n0519_p0463a03║【經】一一光中等者，放無量無數光，表無量無數世界
X26n0519_p0463a04║諸佛皆說般若。於一一光中，現無量無數華，表眾聞
X26n0519_p0463a05║法，開因行華，結菩提果。其華千葉，皆作金色，表說此
X26n0519_p0463a06║經濟大千界諸有情類第一之珍寶故。如來三業，舉
X26n0519_p0463a07║足下足，皆轉法輪，故皆有表。
X26n0519_p0463a08║【經】恒河沙者，河有恒神，故名恒河。正云殑伽，訛略云
X26n0519_p0463a09║恒。西域記說：摩竭陀國西北，有九黑山。黑山北，有大
X26n0519_p0463a10║雪山。大雪山北，有香醉山。香氣芬馥，聞者醉故。雪山
X26n0519_p0463a11║北，香山南，有無熱惱池。其池縱廣五十瑜繕那量，唯
X26n0519_p0463a12║得通者，而能到彼。其池四岸，以金、銀、琉璃、頗胝迦四
X26n0519_p0463a13║寶所成。金沙布底，水味香美，具八功德。大地菩薩，以
X26n0519_p0463a14║願力故，於中潛宅，出清冷水，濟贍部洲諸有情類。於
X26n0519_p0463a15║池四面，各出一河：東名殑伽，南名信度，西名縛芻，北
X26n0519_p0463a16║名死多。各各出時，繞池一匝，隨自本方，流入海中。或
X26n0519_p0463a17║曰：地下潛流，貫中華境，即死多河，為孟津河之上源
X26n0519_p0463a18║也。其殑伽河，具五義故，經多為喻：一、由沙多；二、由世
X26n0519_p0463a19║人共為福水，入洗罪滅，投死生天；三、雖經劫壞，名字
X26n0519_p0463a20║常定；四、佛多近此，宣說玅法；五、眾人共委。故多為喻。
X26n0519_p0463a21║仍取初出池口，長四十里，廣二十里，沙為喻也。
X26n0519_p0463a22║【經】東方等者，大般若經四百一說：東方蓋殑伽沙等
X26n0519_p0463a23║世界，最後世界，名曰多寶，佛名寶性，現為菩薩宣說
X26n0519_p0463a24║般若。彼有菩薩，名曰普光，見此光明，雨華動地，而問
X26n0519_p0463b01║於佛。彼佛具說。普光請來，彼佛許之。爾時普光及諸
X26n0519_p0463b02║眷屬，到此會中，供養讚佛，禮佛足已，退坐一面。餘方
X26n0519_p0463b03║菩薩，來相皆爾。
X26n0519_p0463b04║【疏】聞思等者，慧體是一，約用就境，有多異名。謂聞所
X26n0519_p0463b05║成慧、思所成慧、修所成慧、生空智、法空智、俱空智、加
X26n0519_p0463b06║行智、根本智、後得智，皆為觀體。法苑章云：聞慧唯取
X26n0519_p0463b07║意識相應慧為體性，所引伴類亦通五識相應慧性。
X26n0519_p0463b08║七識不外緣，八識佛果起，皆無聞慧。思意唯取意識
X26n0519_p0463b09║俱慧，前五識無，行相殘故，非七識俱；在無漏位，行相
X26n0519_p0463b10║深勝，不思擇故，佛無思慧，非第八俱也。修慧之體，因
X26n0519_p0463b11║果通論，八識俱有。名聞所成慧者，聞謂能聽，即是耳
X26n0519_p0463b12║識能聞於聲；成是生長圓滿之義；慧者揀擇義，因聞
X26n0519_p0463b13║法故，成於此慧，名聞所成慧。思謂思數，由思籌慮，勝
X26n0519_p0463b14║慧方生，因相應思成此慧故，此所成慧近於思故，名
X26n0519_p0463b15║思所成慧。隣近釋也，或依主釋。修者證義，明證境故。
X26n0519_p0463b16║體即定數，因定相應成此慧故。隣近依主，如思慧說。
X26n0519_p0463b17║皆言所成者，顯此三慧是彼聞、思、修三因成也。但言
X26n0519_p0463b18║聞慧等，濫持業故。婆沙四十二說：聞所成慧，於一切
X26n0519_p0463b19║時，依名了義。念三藏教及師友教，隨其所念，皆能解
X26n0519_p0463b20║了。然成熟位，實唯緣義，據其初位，說唯緣名。思所成
X26n0519_p0463b21║慧，緣名義境，有時由文引義，有時由義引文，未全捨
X26n0519_p0463b22║文而觀義故。修所成慧，唯緣義境，已能捨文而觀義
X26n0519_p0463b23║故。譬如有人浮深駛水，曾未學者不捨所依，曾學未
X26n0519_p0463b24║成或捨或執，曾善學者不待所依自力浮渡。三慧亦
X26n0519_p0463c01║爾，然此三慧三乘凡聖而皆容起。發三乘心已去，於
X26n0519_p0463c02║見道前資粮位中散多定少，多住聞思少起修慧；加
X26n0519_p0463c03║行位中定多散少，多住修慧少起聞思。三乘見道唯
X26n0519_p0463c04║起修慧，內觀諦理非散心故。二乘修道及無學道三
X26n0519_p0463c05║慧容起，菩薩修道七地已前定散相間三慧容起，八
X26n0519_p0463c06║地已上無漏相續都無散心皆唯修慧。依十地論，八
X26n0519_p0463c07║地已上有聞思修。慈恩釋云：以修慧體一剎那中能
X26n0519_p0463c08║取外教而尋義理名為聞慧，能深籌度先理後文名
X26n0519_p0463c09║為思慧，於此二中能證明顯即名修慧。聖智迅速於
X26n0519_p0463c10║一念頃義分三慧，實無別體唯修慧故。於三界中欲
X26n0519_p0463c11║界無修有聞思慧，色界無思起心思時即入定故有
X26n0519_p0463c12║聞修慧，無色界中無聞思慧唯有修慧。其聞思慧不
X26n0519_p0463c13║通根本唯有修慧，通加行根本後得智也。今此經意，
X26n0519_p0463c14║三乘凡聖皆觀如來故通三慧。其中菩薩見道已去，
X26n0519_p0463c15║二空本智觀佛法身，加行後得觀報化身。凡位菩薩
X26n0519_p0463c16║以加行智觀佛三身，二乘凡聖以加行後得智觀佛
X26n0519_p0463c17║化身。彼雖證理不名法身，非功德法所依止故。經文
X26n0519_p0463c18║大意教示三乘凡聖觀察如來色相之身，即無相法
X26n0519_p0463c19║身也。
X26n0519_p0463c20║【疏】如來者，起信論意：心源本體，湛然常住，非生非滅，
X26n0519_p0463c21║性離昏迷，獨照明靈，名為本覺。依此本覺，一念心起，
X26n0519_p0463c22║說名不覺。由此不覺，迷本覺故，妄有輪迴，生死他國。
X26n0519_p0463c23║從於他國，他習玅行，返趣本覺，如從外來，故名如來。
X26n0519_p0463c24║返本覺時，虗妄皆滅，生死幻夢，事相俱寂，唯法身如
X26n0519_p0464a01║來，譬如大海，波浪息滅，湛然寂靜也。
X26n0519_p0464a02║【疏】當相者（當相皆去聲呼），由此品題，契當本文所詮行相，故
X26n0519_p0464a03║名當相。
X26n0519_p0464a04║【疏】結加趺坐者，婆沙論云：以兩足趺加其兩體䯗，名
X26n0519_p0464a05║結加趺坐。
X26n0519_p0464a06║【疏】如覆等者，攝論中說：攝耳專心，勿如覆器，故令諦
X26n0519_p0464a07║聽，令生恭敬；勿如漏器，故令善思，不令顛倒；勿如穢
X26n0519_p0464a08║器，故令念之，如次令生聞、思、修慧，猶如仰器、完器、淨
X26n0519_p0464a09║器。
X26n0519_p0464a10║【疏】云何住至作心思念也者。此是論文，明諸菩薩愍
X26n0519_p0464a11║念心切，求於眾生，勸令修行，出生死苦也。作者，起也。
X26n0519_p0464a12║於一切時，起心思念，願化四生，無厭倦故。
X26n0519_p0464a13║【疏】是男等者，中有末位。男子受生，於母起愛，於父起
X26n0519_p0464a14║恚，競色嗔故，居母腹中，倚腹向脊，以受生時向於母
X26n0519_p0464a15║故。女子受生，於父起愛，於母起恚，競色嗔故，居母腹
X26n0519_p0464a16║中，倚脊向腹，以受生時向於父故。男作事順，居母右
X26n0519_p0464a17║脇；女作事背，迂迴不順，故居左脇。
X26n0519_p0464a18║【疏】生之等者，瑜伽論說：初受生者，本居中有，極長七
X26n0519_p0464a19║日命終，極多不過七七日住。造惡業者，中有如黑羺
X26n0519_p0464a20║光，或陰暗夜（業有勝劣，中有二類也）；造善業者，如白衣光，或晴
X26n0519_p0464a21║明夜（中有二類，准惡業說）。隨當生相，所往無礙，見己同類及當
X26n0519_p0464a22║生處。造惡業者，眼視不淨，伏面而行，往天趣者上，往
X26n0519_p0464a23║人趣者傍。若造不律儀業，生地獄中，見昔同類，喜樂
X26n0519_p0464a24║馳趣，遂被拘礙，純苦鬼界；傍生亦爾。若餘雜業，隨業
X26n0519_p0464b01║善惡，隨處生也。居母腹中，初一七日內名羯剌藍，此
X26n0519_p0464b02║云雜穢，父母不淨共和名雜，深可厭惡名穢，若已結
X26n0519_p0464b03║凝，仍內稀故。二七日內名頞部曇，此云疱，猶如豌豆
X26n0519_p0464b04║瘡疱之形，表裏如酪，未生肉故。三七日內名為閇尸，
X26n0519_p0464b05║此云凝結，猶如熱血稍凝結故，雖已成肉，仍極柔軟。
X26n0519_p0464b06║四七日內名為健南，此云凝厚，漸凝厚故，由已堅厚，
X26n0519_p0464b07║稍堪摩觸。五七日內名鉢羅賖佉，此云形位，猶如泥
X26n0519_p0464b08║團五箇相連，一身四支內風向外，擊生根形差別相
X26n0519_p0464b09║故，即前肉團增長支分相現。六七日內名髮毛爪位，
X26n0519_p0464b10║髮毛生故。七七日內名具根位，五根圓滿明盛顯故。
X26n0519_p0464b11║經此初後方鈎三月種種成就，若不增減，如是合經
X26n0519_p0464b12║三十八七日在腹圓滿。更經四日，頭趣向下雙足向
X26n0519_p0464b13║上，胎衣遂裂逼趣產門，種種眾苦于時逼迫。然於腹
X26n0519_p0464b14║中，或由先業母食灰鹽，子髮毛稀尠；或由先業母食
X26n0519_p0464b15║煖熱，子黑暗色或赤色生；或由先業母食冷食或近
X26n0519_p0464b16║寒室，子多頑自母習婬欲，子多疥癩癬病等生；母多
X26n0519_p0464b17║跳躑威儀不整，子支缺減繚戾不安。如是穢身，初攬
X26n0519_p0464b18║父母不淨依之而住，後以母之不淨而資長之。現緣
X26n0519_p0464b19║既爾，故業招致百惡所成，三十六物不淨為體。如是
X26n0519_p0464b20║惡身不可受樂輪轉不窮，受胎微形世世增長（廣如寶積）。
X26n0519_p0464b21║【疏】瑜伽等者，四生合論，總四因緣：一、業思，二、卵殻，三、
X26n0519_p0464b22║胎藏，四、濕潤（配四生，如疏中）。化生最勝，具緣少故。然佛出世，
X26n0519_p0464b23║多化人趣，隨彼胎生。涅槃經說如來不受化生者，化
X26n0519_p0464b24║生滅已，無遺體故。佛欲留身遺形舍利，故受胎生。
X26n0519_p0464c01║【疏】人與等者，婆沙論說：般遮羅王妃生五百卵，生已
X26n0519_p0464c02║羞耻，以函盛之，棄殑伽河，隨流而去，隣國收得。經數
X26n0519_p0464c03║月後，各生一子，長大驍勇，所往皆伏，即與般遮羅王
X26n0519_p0464c04║以力共戰。夫人知之，具說前事：子若見母，必不致害。
X26n0519_p0464c05║夫人登城，告五百人，說前因緣：汝若不信，皆應張口。
X26n0519_p0464c06║妃按兩乳，有五百道乳，各注其口，應時信伏，兩國和
X26n0519_p0464c07║安。布洒陀王頂皰生子，顏貌端嚴，王抱入宮，諸人皆
X26n0519_p0464c08║言：我願養之。此頂生王，即是濕生，劫初化生，胎生如
X26n0519_p0464c09║常。傍生具四者，如四生玅翅，食四生龍，鬼多化生，少
X26n0519_p0464c10║分胎生。如有鬼母告目連言：我晝生五百子，夜五百
X26n0519_p0464c11║亦然，隨生即食之，終不能充飢。即胎生鬼。故俱舍云：
X26n0519_p0464c12║人傍生具四，鬼通胎化二，地獄及諸天，中有唯化生。
X26n0519_p0464c13║【疏】身量大小者，俱舍頌云：贍部洲人量，三肘半四肘，
X26n0519_p0464c14║東西北洲人，倍倍增如次。欲天俱盧舍，四分一一增，
X26n0519_p0464c15║色天瑜繕那，初四增半半，此上僧倍倍，唯無雲減三。
X26n0519_p0464c16║佛滅度後，一千年初，天親造論，說人身量。贍部洲人，
X26n0519_p0464c17║隨身大小，各如自肘，長三肘半，或長四肘。若東洲人
X26n0519_p0464c18║等，此洲人七肘，方等自肘三肘半量。若西洲人等，此
X26n0519_p0464c19║洲人一十四肘，方等自肘三肘半量。若北洲人等，二
X26n0519_p0464c20║十八肘，方等自肘三肘半量。或四肘量，准加可解。俱
X26n0519_p0464c21║盧舍者，此云鳴喚，大牛吼量，可應二里，故以為名。以
X26n0519_p0464c22║其二里開為四分，半里成一分也。四大王天，身長半
X26n0519_p0464c23║里，三十三天一里，夜摩天一里半，兜率天二里，化樂
X26n0519_p0464c24║天二里半，他化天三里。瑜繕那者，限量義，十六里也。
X26n0519_p0465a01║梵眾天，身長半瑜繕那，梵輔天一瑜繕那，大梵王天
X26n0519_p0465a02║一瑜繕那半，少光天二瑜繕那，無量光天四瑜繕那，
X26n0519_p0465a03║極光淨天八瑜繕那，少淨天十六瑜繕那，無量淨天
X26n0519_p0465a04║三十二瑜繕那，遍淨天六十四瑜繕那。其無雲天，若
X26n0519_p0465a05║依倍增，即一百二十八瑜繕那。論說減三，即長一百
X26n0519_p0465a06║二十五瑜繕那也。減三所以者，超於三禪變異受故，
X26n0519_p0465a07║一向捨受而修習故，身量減也。又以有情業力之差，
X26n0519_p0465a08║感報如是，不可以事而責，不容增減。福生天二百五
X26n0519_p0465a09║十瑜繕那，廣果天五百瑜繕那（無想有情同廣果也），無煩天一
X26n0519_p0465a10║千，無熱天二千，善現天四千，善見天八千，色究竟天
X26n0519_p0465a11║一萬六千，是謂色天身量差別。地獄、鬼趣、傍生、有情、
X26n0519_p0465a12║飛空、水陸，形量大小，無量差別，身量不定。然化生有
X26n0519_p0465a13║情，頓生頓滅。卵、胎、濕生，皆漸生長，漸而衰滅。
X26n0519_p0465a14║【疏】此明等者，菩薩利生，於三界中據四生類有情界
X26n0519_p0465a15║說，所依器界非此所要，樂者敘焉。
X26n0519_p0465a16║【疏】雖菩等者，問：所化四生，總攝五趣，其中三塗、八難
X26n0519_p0465a17║之類，如何化之？設人、天中根未熟者，如何強化？故此
X26n0519_p0465a18║釋云：雖菩薩願四生等化，然其理實，所化有情，隨對
X26n0519_p0465a19║根緣，八難之處及非難處，待機熟時，應時而濟，非強
X26n0519_p0465a20║化之也。
X26n0519_p0465a21║【疏】趣無中有者，無色天趣而無中有，不離欲、色二界
X26n0519_p0465a22║立無色界，故無所往趣，故無中有。
X26n0519_p0465a23║【疏】若無分別勝義相應者，有相觀心，名為分別。若已
X26n0519_p0465a24║其相無分別觀，冥勝義諦，玅觀相應，修一毫善，發跡
X26n0519_p0465b01║趣聖，必至佛果，豈況多善！故令不觀色相，不觀色如。
X26n0519_p0465b02║【疏】此無分別遍下言之者，此指經中不觀之言，應云
X26n0519_p0465b03║不觀受相，不觀受如。想等亦爾，我、人、知、見、常、樂、淨倒，
X26n0519_p0465b04║亦不觀相，不觀如；乃至力、無畏等一切諸行，亦不觀
X26n0519_p0465b05║相，不觀如。
X26n0519_p0465b06║【疏】謂於等者，謂於四蘊皆離分別，已蘊相故，攝相歸
X26n0519_p0465b07║性，如波歸水。離水無波，波即是水；離性無相，相即是
X26n0519_p0465b08║性。所以性相平等，境智皆如。如是觀察，泯一切相，意
X26n0519_p0465b09║令對治執有病故，能分別心依他起性而亦遣之。
X26n0519_p0465b10║【疏】依蘊妄執，先我後法者，一切有情，無始已來，盲無
X26n0519_p0465b11║慧目，不了五蘊，從緣虗幻，妄計此蘊，謂有實我，謂有
X26n0519_p0465b12║實法。若總執此五蘊之身，有實主宰，勝玅自在，名實
X26n0519_p0465b13║我相；別執此蘊，一一皆有軌持勝用，任持自體，名實
X26n0519_p0465b14║法相。凡夫外道，情見千差。總聚論之，執我執法，各有
X26n0519_p0465b15║四類，故各四倒（配數如疏）。
X26n0519_p0465b16║【疏】我，謂主宰者。我如國主，實自在故；我如宰輔，能割
X26n0519_p0465b17║斷故。又，主是我體，宰是我用；又，主是我體，宰是我所。
X26n0519_p0465b18║二十見中，即陰計我是主義，離陰計我是宰義。和合
X26n0519_p0465b19║十見，陰是所計，皆名為宰；能計妄情，名為主也。此我
X26n0519_p0465b20║是總人，及知見是我，名別相。
X26n0519_p0465b21║【疏】離陰計我者，如將車人，離車有人，離陰有我，名離
X26n0519_p0465b22║陰計我。
X26n0519_p0465b23║【疏】疏分別我故者，分別執著我及我所皆我倒也。
X26n0519_p0465b24║【疏】無著論者，彼云：取體相續，說為我相。相續者，不斷
X26n0519_p0465c01║義。總執五蘊，體常不斷，說為我相。此前世我，是今世
X26n0519_p0465c02║我所執取故，今明所取前世我也。
X26n0519_p0465c03║【疏】人者，無著論云：展轉趣餘趣，取為人相。意云：如今
X26n0519_p0465c04║世中，人趣之我，能趣後世；餘天趣等，說為人相。執取
X26n0519_p0465c05║未來、後生異趣，即後世我。
X26n0519_p0465c06║【疏】言知者，諸論皆說。數論外道執有實我，我即是思
X26n0519_p0465c07║受用諸法。此能知者，即現在我。
X26n0519_p0465c08║【疏】言見者，謂即我執。通執三世，推求計我，說名為見，
X26n0519_p0465c09║即身見也。執身為我體，是實有身，名有身見。
X26n0519_p0465c10║【疏】由斯等者，我執為頭，引生一切諸煩惱障；法執為
X26n0519_p0465c11║頭，引生一切諸所知障。由二障故，起或造業，生死輪
X26n0519_p0465c12║迴，永沉苦海。為障既重，故令菩薩修無住行。治我、法
X26n0519_p0465c13║執，於此四種，不觀相倒，不觀真如，澄心自在，豁虗湛
X26n0519_p0465c14║寂，修而無修，度而無度，是謂菩薩修無住行。
X26n0519_p0465c15║【疏】唯無分別者，無分別相也。無相定慧，能治我法二
X26n0519_p0465c16║種顛倒。若有相觀，分別觀察蘊相蘊如，我人知見常
X26n0519_p0465c17║樂淨倒，執相不除，亦即是病，必不能除我法二倒。為
X26n0519_p0465c18║令菩薩以無相觀對治二倒，故佛示云不觀色相，不
X26n0519_p0465c19║觀色如等。
X26n0519_p0465c20║【疏】即相觀無相即無相者，性相融貫，彼此無二，所以
X26n0519_p0465c21║即相觀無相，即無相即相也。說此觀行意者，欲使順
X26n0519_p0465c22║流者返本，迷途者悟道，著有者泯相，居因者證果，息
X26n0519_p0465c23║妄歸真，究竟常寂也。
X26n0519_p0465c24║【疏】謂令等者，為令菩薩無相勝觀而現在前，所修勝
X26n0519_p0466a01║行皆悉無相，所以能住即是所觀。諸大菩薩反觀自
X26n0519_p0466a02║身，而不見相、不見如故。或有一類勝行高者，已離相
X26n0519_p0466a03║故，觀於能住即是所觀。今復示之，令不起於分別之
X26n0519_p0466a04║心，所以觀彼不見相、不見如。總此兩類，正離自他分
X26n0519_p0466a05║別之心，住無相行。
X26n0519_p0466a06║【疏】又解等者，依金剛經，住、修、降伏三行，重釋前文三
X26n0519_p0466a07║段經意也。應如是住者，住無相心，趣大覺故。教化四
X26n0519_p0466a08║生者，修利他行，化眾生故。不觀蘊相，不觀蘊如，乃至
X26n0519_p0466a09║於佛菩薩，亦不觀相，不觀如。此等顯示降伏著相分
X26n0519_p0466a10║別之心，意令遣相，契無相理，證圓寂故。此三為因，當
X26n0519_p0466a11║成三德三身佛果（三德如下）。
X26n0519_p0466a12║【經】所以者何者，前說不觀蘊相，不觀蘊如，乃至觀佛
X26n0519_p0466a13║菩薩，亦復如是不觀之。所以者何？謂也。
X26n0519_p0466a14║【經】以諸等者，重廣前文不觀色等三節文意也。前文
X26n0519_p0466a15║雖說遣相之行，義意未盡，故此徵起而廣釋之。攝相
X26n0519_p0466a16║歸性，五蘊諸法皆勝義諦，是故不觀蘊相，不觀蘊如
X26n0519_p0466a17║等，此是所以。
X26n0519_p0466a18║【疏】釋法四倒等者，眾生無始依於五蘊，妄執常、樂、我、
X26n0519_p0466a19║淨，第八識心為能執心而熏習之，因此熏成我執熏
X26n0519_p0466a20║習在本識中，由此識浪流動不息，四相循環，有來有
X26n0519_p0466a21║去，有生有滅。若了彼倒妄計所執常、樂、我、淨，體即是
X26n0519_p0466a22║空，唯勝義諦，無來無去，無生無滅。是故前說常、樂、淨
X26n0519_p0466a23║倒，不觀相，不觀如。
X26n0519_p0466a24║【疏】同真際者，離妄名真，法本名際。萬行是用，真際是
X26n0519_p0466b01║體，廣遍相似，用於體故，言同真際。於諸行中，行一切
X26n0519_p0466b02║行，虗融無礙，等於法性也。以是義故，於四攝等一切
X26n0519_p0466b03║諸行，不觀相，不觀如。
X26n0519_p0466b04║【疏】雖諸等者，問：一切法性本來常住，無名無說，性離
X26n0519_p0466b05║言詮，何因緣故安立名字，而廣分別諸顛倒法、非顛
X26n0519_p0466b06║倒法，乃至四攝、六度、俗諦、真諦，致使聞者依言推度，
X26n0519_p0466b07║起諸妄幻，諸佛菩薩何用說乎？故此釋之，誠如所難。
X26n0519_p0466b08║雖諸法性本來常住，無名無說，性離言詮，然諸眾生
X26n0519_p0466b09║生無慧解，不識是非，若不以言顯示是非，愚迷有情
X26n0519_p0466b10║無由曉悟、修證、出離，所以於彼無名法中，方便以言
X26n0519_p0466b11║而顯示之，即以其言說無言法，令其曉解，捨離顛倒，
X26n0519_p0466b12║修不顛倒，起六度行，證真常果。故佛菩薩出現於世，
X26n0519_p0466b13║廣為開示種種法門，教示眾生學是除非。然諸學者
X26n0519_p0466b14║依教修行而未亡相，猶謂見有能說、所說及凡聖等
X26n0519_p0466b15║自他差別，由相拘礙，障於上位無相勝德，故佛令觀
X26n0519_p0466b16║佛菩薩等無二無別，無差別故猶如虗空。第二解意，
X26n0519_p0466b17║逐難廣前五蘊之義也。五蘊諸法所依真性，其體真
X26n0519_p0466b18║實，故言以諸法性即真實也。性被妄熏者，如烟熏珠，
X26n0519_p0466b19║珠不受熏，由烟熏故而於珠上有烟塵生，翳於明珠，
X26n0519_p0466b20║人不見珠但見珠上烟塵之相。真性亦爾，而被眾生
X26n0519_p0466b21║妄識熏之，性不受熏，由妄熏故而於性上有妄塵生，
X26n0519_p0466b22║翳於真性，人不見性但見妄相。五蘊事法來去生滅，
X26n0519_p0466b23║今即相以說性，五蘊諸法性本空寂，唯勝義諦無來
X26n0519_p0466b24║無去、無生無滅也。次二句意，以相同性存於相故名
X26n0519_p0466c01║同名等。後二句意，教示菩薩安止觀心泯性亡相，於
X26n0519_p0466c02║所觀境圓融絕待無二無別，如彼虗空無別無二。第
X26n0519_p0466c03║三解意，前文世尊教示菩薩不觀蘊相、不觀蘊如等，
X26n0519_p0466c04║彼等皆是差別之相，不應觀之，應觀法性常住真實。
X26n0519_p0466c05║所謂法性常住，離三世故無來無去；常住不變，離起
X26n0519_p0466c06║盡故無生無滅。餘文可知。
X26n0519_p0466c07║【經】蘊、處、界相者，大小乘教說三科義，少異多同。今釋
X26n0519_p0466c08║大乘經，略敘大乘說。如對法論第二卷說：蘊義有三：
X26n0519_p0466c09║一者、積聚義，所謂色有十一種：一、過去，二、未來，三、現
X26n0519_p0466c10║在，四、內五根色，五、外五塵色，六、麤有對色，七、細無對
X26n0519_p0466c11║色，八、劣不可意色，九、勝可意色，十、近自界色，十一、遠
X26n0519_p0466c12║他界色。總略攝義，說名為蘊；體不可聚，聚義名蘊。受、
X26n0519_p0466c13║想、行、識，蘊義准此。二者、廣大義，苦相廣大故。三者、荷
X26n0519_p0466c14║擔義，荷擔雜染故。初通凡、聖，佛非後二。次第爾者，如
X26n0519_p0466c15║識而住，初立色蘊，如其色相而領受故，如所領受取
X26n0519_p0466c16║像知故，如所取知而思作故，如所思作而了別故，故
X26n0519_p0466c17║色、受、想、行、識如是次第。然由世執我事有五，謂我身
X26n0519_p0466c18║具事、我受用事、我言說事、我造作事、我自體事。今顯
X26n0519_p0466c19║是蘊唯法功能，無實自性，非我、我所，故唯說五，不減
X26n0519_p0466c20║不增。彼論又說：處義有三：一者、生長義，生長心、心所
X26n0519_p0466c21║故；二者、種子義，諸法因故；三者、攝一切法差別義，攝
X26n0519_p0466c22║諸義故。然以世間相見、問訊、塗香、受膳、侍給、分別，故
X26n0519_p0466c23║佛說處次第如是。界者有三義：一者、能持自性義，由
X26n0519_p0466c24║根、境、識各持自性故；二者、能持因果性義，由根及境
X26n0519_p0467a01║能持六識故；三者、種族義，以此六類根、境、識相各為
X26n0519_p0467a02║族故。前處次第，識界隨生，故十八界次第如是。能取
X26n0519_p0467a03║於境是內六根界，眼等所取是外六境界相，依根緣
X26n0519_p0467a04║境似境了別是六識界相。由外道等執有實我能持
X26n0519_p0467a05║諸法，佛為破彼施設為界，界能持法非我持故。然般
X26n0519_p0467a06║若說蘊等皆空者，由外道等執有實我種種勝用，眾
X26n0519_p0467a07║生依學永沉生死，佛為破彼妄執我故，於非蘊等無
X26n0519_p0467a08║言法中，方便安立說為蘊等，教示眾生捨彼學此，引
X26n0519_p0467a09║令入真永出生死。其二乘等而不了此方便言說，遂
X26n0519_p0467a10║便執有蘊處界法。如來顯彼所執蘊等都無體性，於
X26n0519_p0467a11║因緣中無實蘊等，法性空理無蘊等相，依三無性說
X26n0519_p0467a12║蘊等空，故經說言五蘊皆空。又云：眼處但有名，乃至
X26n0519_p0467a13║法處但有名，眼處空乃至法處空，於十八界次第皆
X26n0519_p0467a14║空。然佛說法善染無記、色心因果、有為無為，隨機開
X26n0519_p0467a15║示無量差別。天親菩薩立一百法攝盡諸法，復以三
X26n0519_p0467a16║科攝一百法令易解故。廣說心所、略說色心，明於五
X26n0519_p0467a17║蘊攝一百法。頌曰：色攝十一全，受想各當一，七十三
X26n0519_p0467a18║行蘊，八王識蘊收，無為非積聚，故非蘊門攝。廣說色
X26n0519_p0467a19║法、略說心心所法，明十二處攝一百法。頌曰：內外各
X26n0519_p0467a20║五處，十色隨自名，八王意處收，八十二皆法。廣說色
X26n0519_p0467a21║心、略說心所，明十八界攝一百法。頌曰：根塵各五界，
X26n0519_p0467a22║十色隨自名，八王歸七心，八十二皆法。
X26n0519_p0467a23║【疏】種、族、界義者，眼根、色境、眼識為一種族，乃至意根、
X26n0519_p0467a24║法境、意識為一種族。即此種族為同類因，引生自類
X26n0519_p0467b01║等流果故，即界是因義。
X26n0519_p0467b02║【疏】執我一常者，有情異見，妄起計執，執我體一而性
X26n0519_p0467b03║常住，或執此我勝用領納，或執此我了知取像，或執
X26n0519_p0467b04║此我造作事業。佛為破彼，故說五蘊。於五蘊中，由受
X26n0519_p0467b05║領納，非我領納；由想取像，非我取像；由行造作，非我
X26n0519_p0467b06║造作。諸國外道，執我情見，乃有多端，妄見說法，誑誘
X26n0519_p0467b07║眾生。如來愍彼，說蘊、處、界，隨彼彼執，以此此破，是故
X26n0519_p0467b08║總成五蘊、十二處、十八界。
X26n0519_p0467b09║【經】若菩薩、眾生性無二者，前云：菩薩應如是住，教化
X26n0519_p0467b10║四生，不觀蘊相，不觀蘊如。乃至菩薩、如來亦不觀相，
X26n0519_p0467b11║不觀如。經自釋云：無二無別，猶如虗空。意顯一切諸
X26n0519_p0467b12║法、眾生、菩薩、如來皆無二也。故以者言，牒前問之。此
X26n0519_p0467b13║等所明三種般若，以此重廣前文住化眾生無相觀
X26n0519_p0467b14║行之義也。
X26n0519_p0467b15║【疏】後列四倒者，常樂我淨，重指前文也。眾生無始計
X26n0519_p0467b16║執五蘊，謂有常樂我淨，故先標此蘊及四倒，後顯彼
X26n0519_p0467b17║空。
X26n0519_p0467b18║【經】法性等者，經文大意，法性真如，謂即實相般若，不
X26n0519_p0467b19║住五蘊四倒中也。何以故？以諸法性悉皆空故，歸勝
X26n0519_p0467b20║義諦。一切諸法皆是真空，不可更說住彼彼處，是故
X26n0519_p0467b21║法性不住五蘊。
X26n0519_p0467b22║【疏】常、樂、我、淨者，具足應言：不住常，不住非常，乃至不
X26n0519_p0467b23║住淨，不住非淨。淨謂淨倒，餘名非淨。常等亦爾，法性
X26n0519_p0467b24║不住四倒中故。
X26n0519_p0467c01║【疏】言本等者，意顯境智俱空也。由修空觀，觀一切法
X26n0519_p0467c02║皆是真空，漸引聖智，見真空境，所證之境，能證之智，
X26n0519_p0467c03║悉皆是空。是故能化菩薩，所化眾生，不可更說住彼
X26n0519_p0467c04║彼處，以勝義諦一切皆空，無化相故。若有化相，即成
X26n0519_p0467c05║俗諦，屬後文故。
X26n0519_p0467c06║【經】以諸法性悉皆空故者，總論空義，略有四類：一者、
X26n0519_p0467c07║無法空。龍樹等說：第一義諦，一切不立，廓然凝寂，故
X26n0519_p0467c08║名為空。二者、遍計空。妄心所執實我、實法，情有理無，
X26n0519_p0467c09║故名為空。慈氏等說：三無性義，皆依此辨。三者、因緣
X26n0519_p0467c10║空。龍樹所造中論說言：諸心、心所元無自性，依四種
X26n0519_p0467c11║緣而假立之：一者、因緣，謂諸種子；二、所緣緣，謂所緣
X26n0519_p0467c12║境；三、等無間緣，謂前引後；四、增上緣，謂他緣助。由此
X26n0519_p0467c13║四緣，共成心、心所法。若離四緣而無心法，故心、心所
X26n0519_p0467c14║一切皆空。一切色法元無自性，依二種緣而假立之：
X26n0519_p0467c15║一、因緣，二、增上緣。由此二緣，合成色法。若離二緣而
X26n0519_p0467c16║無色法，故一切色皆是空也。如是色、心自性本空，愚
X26n0519_p0467c17║夫不知，固謂實有，故佛說言五蘊皆空。依世俗諦，說
X26n0519_p0467c18║因緣空，為遮斷見，亦名幻有。四者、勝義空，亦名真性
X26n0519_p0467c19║空。略言真空，謂真如理虗融無礙故，與空為性故，因
X26n0519_p0467c20║空所顯故，名之為空。此真空義，諸教共談。上、下疏文
X26n0519_p0467c21║多依第四空義兼顯餘空，隨文可見。
X26n0519_p0467c22║【疏】知斷證修者，說真令知，勸斷妄執；說俗令解，勸證
X26n0519_p0467c23║修學；真空俗有，次第明矣。
X26n0519_p0467c24║【經】造福等者，福是殊勝義。由諸善業自體及果，殊勝
X26n0519_p0468a01║可愛，名之為福。諸不善業自體及果，相鄙劣故，不可
X26n0519_p0468a02║愛樂，名為非福。感上二界天趣之業，名不動行，不可
X26n0519_p0468a03║改轉，異地受故，能感上界定地果故。此三行中，復有
X26n0519_p0468a04║順三時異，是故言等。因果皆有結文也。
X26n0519_p0468a05║【疏】雖下等者，尋、伺、憂、苦、喜、樂、入息、出息，名為八患。初
X26n0519_p0468a06║禪出憂，二禪出苦、尋、伺，三禪出喜，四禪出樂，無出入
X26n0519_p0468a07║息。火、水、風灾，如次壞初、二、三禪，唯第四禪離此三灾、
X26n0519_p0468a08║八患，捨、念、清淨。雖下三禪，有灾患動。今約上界定地，
X26n0519_p0468a09║名為不動；感不動地果之業，名不動業。第二義云：又
X26n0519_p0468a10║初禪業招初禪果，不可改轉，感果決定，名為不動。
X26n0519_p0468a11║【疏】業果處定立不動名者，雙結二解也。故慈恩云：若
X26n0519_p0468a12║定地名不動，即通一切；若不異處受名不動，從多分
X26n0519_p0468a13║說。如雜修靜慮資下故，業生五淨居有動轉故。
X26n0519_p0468a14║【疏】不同等者，如欲界中，純十善業感天趣果，間斷十
X26n0519_p0468a15║善感人趣果。謂若有人初修純十善業，必感天趣，後
X26n0519_p0468a16║時作惡，間彼善業却感人趣，即名動業。餘趣准知。
X26n0519_p0468a17║【疏】餘之三果者，斷盡三界分別煩惱，證須陀洹果；若
X26n0519_p0468a18║斷欲界前六品俱生，證斯陀含果；斷後三品，證阿那
X26n0519_p0468a19║含果；斷盡上二界俱生，證阿羅漢果。
X26n0519_p0468a20║【疏】獨覺地等者，依大乘教，明獨覺性修行得果。定、不
X26n0519_p0468a21║定性，總有四種。有一種一性，謂定性獨覺。有二種二
X26n0519_p0468a22║性，謂聲聞獨覺性及獨覺大乘性。有一種三性，謂具
X26n0519_p0468a23║有三乘性者。若定性者，亦如聲聞修資粮等，以與聲
X26n0519_p0468a24║聞行無異故。不定性中無大性者，於聲聞位資粮、加
X26n0519_p0468b01║行及聖有學，皆能迴趣獨覺菩提。若具大乘不定性
X26n0519_p0468b02║者，於獨覺乘資粮、加行、有學、無學，皆可迴趣無上菩
X26n0519_p0468b03║提。然無獨覺，得聖果已，迴趣聲聞。聲聞劣故，得聖果
X26n0519_p0468b04║時，無師自覺，名為獨覺。此獨證者，有彼覺故，名為獨
X26n0519_p0468b05║覺。或覺之獨，名獨覺也。梵語辟支迦佛陀，此云獨覺
X26n0519_p0468b06║者，略言獨覺，觀待緣起而證覺故，亦名緣覺。始從發
X26n0519_p0468b07║心至無學果，分之為二：一、外凡位，二、內凡已去。且外
X26n0519_p0468b08║凡位者，瑜伽三十四末云：云何獨覺種性？謂由三相
X26n0519_p0468b09║應正了知：一、薄塵種性，謂彼種性煩惱微薄，由此因
X26n0519_p0468b10║緣，於憒閙處心不愛樂，於寂靜處深心愛樂。二、薄悲
X26n0519_p0468b11║種性，由是因緣，於說正法利有情事心不愛樂，於內
X26n0519_p0468b12║思務寂靜住中深心愛樂。三、中根種性，謂慢行類。論
X26n0519_p0468b13║總結云：由是因緣，深心希願，無師無歒，自證菩提。准
X26n0519_p0468b14║此論文，獨覺種性，若遇佛世，化令修行；若不遇佛，亦
X26n0519_p0468b15║自依法修聲聞行。若資粮位，若加行位，若已證得聲
X26n0519_p0468b16║聞聖果，隨何位中，乃至迴趣獨覺菩提，起善法欲心
X26n0519_p0468b17║已去，皆是獨覺外凡位攝。第二、內凡位已去者，有其
X26n0519_p0468b18║二類：一、麟角喻，二、部行，皆有資粮等五位修證。且麟
X26n0519_p0468b19║角喻獨覺資粮位者，未起聲聞順決擇分，從資粮位
X26n0519_p0468b20║迴求獨覺，或有值佛，或不值佛，成熟相續，專心求證
X26n0519_p0468b21║獨覺菩提。初入資粮，不必更修五停心觀等，先聲聞
X26n0519_p0468b22║位已熟修故。依瑜伽論，資粮位中修六善巧，謂蘊、處、
X26n0519_p0468b23║界、緣起、處非處及諦善巧修習。然於緣起善巧多所
X26n0519_p0468b24║修習，是獨覺乘別緣境故。如修習過百劫已，出無佛
X26n0519_p0468c01║世，無師自能觀緣起故，即能修習三十七菩提分法，
X26n0519_p0468c02║謂四念住、四正斷、四神足。此後為欲起加行，修習五
X26n0519_p0468c03║根，復更修習前五善巧，謂蘊、處、界、緣起，即起觀處非
X26n0519_p0468c04║處，以處非處即是緣起差別義故。於此修習□□七
X26n0519_p0468c05║智，次復修習四十四智，即觀緣起歸四諦門，即是第
X26n0519_p0468c06║□□諦善巧，齊此總名資粮位也。此後即屬加行位
X26n0519_p0468c07║攝，具觀四諦，修十六行，起煖、頂、忍、世第一法，同聲聞
X26n0519_p0468c08║說，齊此總名加行位也。見道位者，亦如聲聞起一心
X26n0519_p0468c09║真見道，次起二心及十六心，名相見道，乃至第十六
X26n0519_p0468c10║心，皆見道位攝。修道位者，已於百劫資粮位中修習
X26n0519_p0468c11║玅行，必以世道伏下八地，修斷煩惱，雖未斷種，由世
X26n0519_p0468c12║道力已虧損故。入見道時，真見道位與分別惑種一
X26n0519_p0468c13║時俱斷，唯有頂地世道不伏。而此聖者起九無間道、
X26n0519_p0468c14║九解脫道，斷障證理。第九無間名金剛道，齊此總名
X26n0519_p0468c15║修道位攝。第九解脫道，即是證得獨覺菩提，名為盡
X26n0519_p0468c16║智。盡智無間起無生智，而具成就果位功德。定性獨
X26n0519_p0468c17║覺乃至涅槃不定性者，未趣大乘已來，如是總名無
X26n0519_p0468c18║學位攝。名麟角者，為彼一向樂處孤林，乃至樂住空、
X26n0519_p0468c19║無相、無願三解脫門。謂觀苦諦，修空、無我行，是空解
X26n0519_p0468c20║脫門。若觀苦諦，修苦、無常行，及集諦四行，是無願解
X26n0519_p0468c21║脫門，於此二諦不願樂故。若觀滅諦，修四行相，是無
X26n0519_p0468c22║相解脫門。□□□□□道諦，自是清淨行故，非三觀
X26n0519_p0468c23║境。是謂麟角喻獨覺也。第二、部行獨覺。謂於昔時，依
X26n0519_p0468c24║聲聞乘，修行已至順決擇分，煖、頂、□□，迴趣獨覺世
X26n0519_p0469a01║第一位，以時促故，不趣獨覺。於見道位，專□□諦，亦
X26n0519_p0469a02║無迴心。或有修行已得聲聞，隨何等果，迴趣獨覺□
X26n0519_p0469a03║□法欲心已去，皆名獨覺外凡位攝。自此已後，屬資
X26n0519_p0469a04║粮位□□□修習五停心觀。資粮位中，多觀緣起，修
X26n0519_p0469a05║六善巧，極速四生，極遲百劫。修習次第，例前說之。或
X26n0519_p0469a06║資粮位，經多生數，或於加行、煖、頂、忍位，亦容經生。資
X26n0519_p0469a07║粮位中，或有遇佛，或不遇佛，修習滿時，由彼因緣，出
X26n0519_p0469a08║無佛世，自能修習菩提分法。從四念住，經五根位，復
X26n0519_p0469a09║能修習六善巧位，作七十七智、四十四智觀。次復引
X26n0519_p0469a10║起加行位等，乃至圓證獨覺菩提。如是名為部行獨
X26n0519_p0469a11║覺，大義同前。部行獨覺，得聖果已，容可見佛。麟角聖
X26n0519_p0469a12║者，定不見佛。華嚴經說：菩薩在兜率天，將下生時，於
X26n0519_p0469a13║右手掌中，放大光明，名嚴淨世界。三千界中，若有獨
X26n0519_p0469a14║覺，遇斯光已，速入涅槃。若不入者，佛光力故，移置他
X26n0519_p0469a15║方，不得見佛。
X26n0519_p0469a16║【疏】三、中根性是慢行類者。對前二類，塵垢稍厚，悲心
X26n0519_p0469a17║稍勝，名中根種性；由此塵垢而稍厚故，名慢行類。
X26n0519_p0469a18║【疏】第二、道等者，以三類人依六善巧修習福慧，說名
X26n0519_p0469a19║為道。初二類人依凡夫身修六善巧，第三類人依得
X26n0519_p0469a20║聖身修六善巧，各求菩提。
X26n0519_p0469a21║【疏】百劫者，俱舍論說：獨覺修行，百增減劫，方成聖果。
X26n0519_p0469a22║是此類也。處非處者，處是依因義建立義，依善惡因
X26n0519_p0469a23║建立果，故因果相稱，說名為處。外道妄計，殺生祀天，
X26n0519_p0469a24║求生梵福，與上相違，名為非處。觀彼為境，精勤修習，
X26n0519_p0469b01║由斯入聖，故名處非處善巧。
X26n0519_p0469b02║【疏】二、有一類等者，法華疏云：若未入聲聞順解脫分
X26n0519_p0469b03║而作獨覺，便成麟角；入決擇分已後作者，皆成部行。
X26n0519_p0469b04║在解脫分未定生時作獨覺者，可成麟角，生數多故；
X26n0519_p0469b05║已定生者，亦成部行，生數少故。意云：練、修相對，生數
X26n0519_p0469b06║多者，練、修時長而根性利，名麟角喻；生數少者，練、修
X26n0519_p0469b07║時短而根性鈍，名為部行。前第一類定性獨覺，及修
X26n0519_p0469b08║聲聞順解脫分未定生者而趣獨覺，成麟角喻；此第
X26n0519_p0469b09║二類已定性者，故成部行。依此凡身，說當來世見道、
X26n0519_p0469b10║修道，漸次證彼獨覺菩提，得沙門果，究竟無學。
X26n0519_p0469b11║【疏】三、有一類等者，此第三類，依聲聞乘修行得聖，證
X26n0519_p0469b12║生空法，現量觀察四諦境故，名證法現觀。隨應獲得
X26n0519_p0469b13║初、二、三果，而無力能至極究竟，聲聞無學也。種性力
X26n0519_p0469b14║故，迴趣獨覺，復修蘊等六種善巧，於此聖身容可經
X26n0519_p0469b15║生，依出世道，於當來世至極果也。畢竟離垢者，煩惱
X26n0519_p0469b16║集盡，分段苦亡也。滅諦名梵，清淨義故。道諦名行，行
X26n0519_p0469b17║解義故。滅、道圓滿，名為邊際。獨覺無學，名阿羅漢。
X26n0519_p0469b18║【疏】第三、習等者，釋前三類修習行相也。如彼論云：云
X26n0519_p0469b19║何獨覺習？謂有三類（如疏引之）。初類意云：修六善巧，過百
X26n0519_p0469b20║劫已，出無佛世，種性力故，無師，自能修菩提分法，證
X26n0519_p0469b21║生空法，現量勝觀，得無學果。此依凡身，斷盡煩惱，究
X26n0519_p0469b22║竟果滿，故成麟角。其後二類，即次前文兩類部行。本
X26n0519_p0469b23║學聲聞，由彼種性因緣力故，出無佛世，迴趣獨覺。雖
X26n0519_p0469b24║無師友，自能修習菩提分法，如次從前第二、第三凡
X26n0519_p0469c01║位、聖位，迴心趣獨覺者也。然此行位，皆修六種善巧，
X26n0519_p0469c02║由前已說，故略不言。第四、住者，前三類人所住止處。
X26n0519_p0469c03║第五、行者，前三類人化行之事。隨文可解。
X26n0519_p0469c04║【疏】唯現等者，以說法者令人生解，獨覺之人現神通
X26n0519_p0469c05║相令人生解，決疑起信，隨求滿願，是故說法不發語
X26n0519_p0469c06║言。由諸獨覺性好寂靜，若形言說而必集眾，恐喧閙
X26n0519_p0469c07║故。
X26n0519_p0469c08║【疏】外道等者，所執雖無，能執之心是依他性，故六十
X26n0519_p0469c09║二見亦名為有。
X26n0519_p0469c10║【疏】賢劫等者，多類外道起此等見，謂色是我；或色是
X26n0519_p0469c11║我瓔珞，莊嚴我故；色是我僮僕，屬我驅使故；色是我
X26n0519_p0469c12║窟宅，我在其中住故。餘四蘊亦爾。
X26n0519_p0469c13║【經】若著名、相，分別諸法者。疏外釋云：分別是執著義，
X26n0519_p0469c14║教示行人不執世諦，但可了知因緣如幻，悟因緣空。
X26n0519_p0469c15║若着名、著相、著事法有為相所迷，即不能見諸法實
X26n0519_p0469c16║性。
X26n0519_p0469c17║【疏】顯揚瑜伽者，依常、無常門，一切諸法，五法攝盡。前
X26n0519_p0469c18║四無常攝諸有為，名依他起性；第五常法攝諸無為，
X26n0519_p0469c19║名圓成實性。遍計無體，五法不攝。就前四中，初三有
X26n0519_p0469c20║漏，第四無漏。就前三中，初二所緣，第三能緣。就前二
X26n0519_p0469c21║中，相是所詮，名是能詮。由不解相，以名詮之，故以五
X26n0519_p0469c22║法攝一切法。
X26n0519_p0469c23║【疏】言覺相者，覺，覺了也。妄幻心想，皆能了別自分境
X26n0519_p0469c24║相，故名覺相。自性二相者，釋上三法遍計自性、依他
X26n0519_p0470a01║自性二種行相。如如者，即是真如，但以二字稱呼，依
X26n0519_p0470a02║漏、無漏門，有為、無漏皆歸正智。離戲論故，說是離倒
X26n0519_p0470a03║圓成實性；諸無為法體凝然故，說是常住圓成實性。
X26n0519_p0470a04║故楞伽經合以正智如如為圓成實性。
X26n0519_p0470a05║【疏】後世等者，今詳後世諦文，通前四法，具三性義。三
X26n0519_p0470a06║界因果、生死之相、分別、妄想，此三依他。三乘因果，通
X26n0519_p0470a07║漏、無漏。若有漏者，名為分別依他性攝；若無漏者，名
X26n0519_p0470a08║為正智圓成實攝。六十二見、遍計，如疏。
X26n0519_p0470a09║【疏】顯揚瑜伽屬此經者，諸法實性不住色、不住非色
X26n0519_p0470a10║等，明勝義諦攝彼真如。三乘因果有為功德，通漏、無
X26n0519_p0470a11║漏，攝彼前四。謂有漏者，相、名、分別；無漏者，正智所攝。
X26n0519_p0470a12║然三乘所證無為功德，是勝義諦，非此所明。三界、五
X26n0519_p0470a13║趣、四生、六十二見，攝彼相、名、分別，皆有漏故。
X26n0519_p0470a14║【疏】二諦等者，前說法性，顯勝義空；此說三界、三乘因
X26n0519_p0470a15║果，顯世俗有。其義未了，故重廣之。說二諦品真俗次
X26n0519_p0470a16║第爾者，先明勝義，令其遣相，契無相理；後說世俗，勸
X26n0519_p0470a17║令修學，知妄幻故。二諦品廣明真俗，教示菩薩依二
X26n0519_p0470a18║諦門，修因趣果，圓成大覺也。
X26n0519_p0470a19║
X26n0519_p0470a20║仁王護國般若經疏法衡抄卷第三
X26n0519_p0470a21║
X26n0519_p0470a22║仁王經隨抄音切
X26n0519_p0470a23║臍臗（上音齊，下音寬。）髀脛（上毗米切，下胡定切。）卵生（上，落管切，作外，俗也。）蟒（莫黨切。）
X26n0519_p0470a24║頞（烏庠切。）黯（乙斬切。）癩癬（上力代切。下息淺切。）繚[戶@犮]（上音了，下郎計切。）驍（古堯
X26n0519_p0470b01║切。）𪖻（許救切。正作[鼻*(自/犮)]。）莠（音酉。）