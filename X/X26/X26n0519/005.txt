X26n0519_p0486c19║
X26n0519_p0486c20║
X26n0519_p0486c21║
X26n0519_p0486c22║仁王護國般若經疏法衡抄卷第五
X26n0519_p0486c23║譯經證義講經律論廣演大師遇榮　集
X26n0519_p0486c24║【疏】外草等者，第八識中，色法種子而無形相，本識變
X26n0519_p0487a01║之，令生現行，質礙色法，此種望現是親因緣。現行色
X26n0519_p0487a02║中，如穀種子而生苗稼，此是增上緣中說因緣義，非
X26n0519_p0487a03║親因緣。
X26n0519_p0487a04║【疏】三、世善惡者，由善惡業所感之果，通之世受。行相
X26n0519_p0487a05║云何？善惡之業，總有四種：謂今生作業，今生受報，名
X26n0519_p0487a06║順現受業；或復有業，順次第一生，即受其報，名順生
X26n0519_p0487a07║受業；或復有業，於第三生，乃至百生、千生，可定生數，
X26n0519_p0487a08║受其果報，名順後受業；或復有業，以輕微故，或受其
X26n0519_p0487a09║報，或容不受，若時若報，俱不決定，名不定受業。瑜伽
X26n0519_p0487a10║第六十四句分別：一者、報定時不定業，謂所作業定
X26n0519_p0487a11║受果報，或於今生，或於來生，或後後生，時不定故；二
X26n0519_p0487a12║者、時定報不定，即前三種業，定於時分而受果報，如
X26n0519_p0487a13║不善業，由遇勝緣懺悔力故，不必受報；三者、時報俱
X26n0519_p0487a14║定，即前三種業也；四者、時報俱不定，即前第四類不
X26n0519_p0487a15║定受業也。
X26n0519_p0487a16║【疏】種於識中等者，本識持種種無形相，即是本識相
X26n0519_p0487a17║分攝也。本識如空，色心如雲，晴空皎潔，瑩淨無霞，龍
X26n0519_p0487a18║皷雲飛，隨空廣遍，復增雷雨，種種差別。法亦如是，本
X26n0519_p0487a19║識皎淨，種子無形，遇緣變現色法、心法種種差別，隨
X26n0519_p0487a20║應遍於三界九地，各隨因業受苦樂報，意令遣此虗
X26n0519_p0487a21║妄色心，淨其本識。所以示此法門，乃至三世善惡因
X26n0519_p0487a22║果，皆如空中雲也。第二解意，空喻真性，雲喻色心。虗
X26n0519_p0487a23║空瑩淨，由雲翳之；若遣浮雲，空即瑩淨。真性本淨，由
X26n0519_p0487a24║蘊翳之；若遣妄蘊，本性即淨。教示菩薩觀本性淨，遣
X26n0519_p0487b01║妄相也。霈（普蓋切，大雨也）
X26n0519_p0487b02║【疏】然上等者，總十句。疏：初一句標，次四句能治之行，
X26n0519_p0487b03║次四句所治之障，後一句結。初、觀法體，若色若心，皆
X26n0519_p0487b04║如幻故，明法是假，對治執法實有倒也。二、觀法用，作
X26n0519_p0487b05║業受果，如夢所見，明受不實，治執領納倒。三、觀體用
X26n0519_p0487b06║名，權假施設，如呼聲響，顯名是假，治執名字倒。四、觀
X26n0519_p0487b07║法生滅，猶如陽焰，明相續假，治執斷常倒。五、觀十八
X26n0519_p0487b08║界，藉緣暫有，猶如電光，有無一異，如第二月，明相待
X26n0519_p0487b09║假，治執自然倒。六、觀法緣成，現蘊、處、界，如水上泡，顯
X26n0519_p0487b10║法緣成，治執空倒。七、觀法因生，因果同異，三世善惡，
X26n0519_p0487b11║如空中雲，明因生假，治執無因倒。教示菩薩治七顛
X26n0519_p0487b12║倒，住不顛倒，安處無相，自利利他，如實觀察。
X26n0519_p0487b13║【疏】垢識者，前七識聚煩惱相應，故名垢識；或是有漏
X26n0519_p0487b14║八識，總名垢識，同於相縛遍八識故。
X26n0519_p0487b15║【疏】相縛者，有漏八識緣境之時，境相縛見，令不自在，
X26n0519_p0487b16║相即能縛，名為相縛。二縛如下。
X26n0519_p0487b17║【疏】世俗即諦者，依瑜伽論釋四諦云：苦諦有三：苦事、
X26n0519_p0487b18║苦理、苦如，皆名為諦；餘諦名三。此中事、相名諦，世俗
X26n0519_p0487b19║即諦，名世俗諦；理、如名諦，世俗之諦，名世俗諦。此中
X26n0519_p0487b20║二諦攝彼四諦，故作是釋。
X26n0519_p0487b21║【疏】勝義即諦者，通依圓性也。審實名諦，勝義之諦名
X26n0519_p0487b22║勝義諦。
X26n0519_p0487b23║【疏】中智等者，涅槃經說：凡夫智緣而不能證，名為下
X26n0519_p0487b24║智。對中、上智也。
X26n0519_p0487c01║【疏】依法辨諦等者，諸宗立諦，總有四種：一者、小乘所
X26n0519_p0487c02║立，彼依初時，多說有教，立二諦義。俱舍頌云：如瓶衣
X26n0519_p0487c03║世俗，異此名勝義。瓶及衣等虗假之法為世俗諦，餘
X26n0519_p0487c04║五塵等有為、無為有實體法為勝義諦。二者、勝義皆
X26n0519_p0487c05║空宗，依第二時，多說空教，立二諦義。俗諦門中，歷位
X26n0519_p0487c06║修證，可說是有；真諦門中，無修無證，一切皆空。三者、
X26n0519_p0487c07║應理圓實宗，亦依第二時，多說空教，立二諦義。般若
X26n0519_p0487c08║論說：有為事相而為俗諦，無為實相而為真諦。四者、
X26n0519_p0487c09║應理圓實宗，依第三時，非空非有中道之教，立二諦
X26n0519_p0487c10║義：一、世俗諦，二、勝義諦。二諦各四，共成八諦，如疏中
X26n0519_p0487c11║說。
X26n0519_p0487c12║【疏】法有勝劣等者，法有勝劣，互相形待而為真俗。總
X26n0519_p0487c13║依五法，相對四重，共成八諦：一、真假二諦，瓶、林等假
X26n0519_p0487c14║為世俗諦，蘊、處、界實為勝義諦；二、理事二諦，蘊等事
X26n0519_p0487c15║法麤為世俗諦，四諦道理細為勝義諦；三、淺深二諦，
X26n0519_p0487c16║四諦安立淺為世俗諦，二空真如深為勝義諦；四、詮
X26n0519_p0487c17║旨二諦，二空真如帶詮為世俗諦，一真法界亡詮為
X26n0519_p0487c18║勝義諦。四真四俗，各有異名。法苑釋云：世俗諦四者：
X26n0519_p0487c19║一、世間世俗諦，亦名有名無實諦。隱覆真理，當世情
X26n0519_p0487c20║有，墮虗偽中，名曰世間；凡流謂有，依情立名，假名世
X26n0519_p0487c21║俗。世間即世俗諦，名世間世間世俗諦，餘皆持業。二、
X26n0519_p0487c22║道理世俗諦，亦名隨事差別諦。謂蘊、處、界，隨彼彼義，
X26n0519_p0487c23║立蘊、處、界，名為道理；事相顯現，差別易知，名為世俗。
X26n0519_p0487c24║三、證得世俗諦，亦名方便安立諦。謂苦、集、滅、道，施設
X26n0519_p0488a01║染淨因果差別，令其趣果，名為證得；有相可知，名為
X26n0519_p0488a02║世俗。四、勝義世俗諦，亦名假名非安立諦。謂二空真
X26n0519_p0488a03║如玅出眾法聖者所知，名為勝義。假相安立非體離
X26n0519_p0488a04║詮，名為世俗。謂名生空真如、法空真如，假名施設帶
X26n0519_p0488a05║於詮故。勝義諦四者，一世間勝義諦，亦名體用顯現
X26n0519_p0488a06║諦。謂蘊處界事相麤顯墮虗偽中，名曰世間。亦聖所
X26n0519_p0488a07║知過第一俗，名為勝義。世間即勝義諦，名世間勝義
X26n0519_p0488a08║諦。餘皆持業。二道理勝義諦，亦名因果差別諦。謂苦
X26n0519_p0488a09║集滅道知斷證修因果差別，名為道理。無漏智境過
X26n0519_p0488a10║前二俗，名為勝義。三證得勝義諦，亦名依門顯實諦。
X26n0519_p0488a11║謂二空真如無相聖智依詮空門顯證真理，名為證
X26n0519_p0488a12║得。凡愚不測過前三俗，名為勝義。四勝義勝義諦，亦
X26n0519_p0488a13║名廢詮談旨諦。謂一真法界體玅離詮逈超眾法，名
X26n0519_p0488a14║為勝義。聖智內證過前四俗，復名勝義。廣如彼文。
X26n0519_p0488a15║【疏】一云等者，俗諦門中，有說聽相，由對俗諦，立於真
X26n0519_p0488a16║諦，故成二諦，名為不一。依第一義諦，無說聽相，不立
X26n0519_p0488a17║俗諦，無俗諦故，亦無真諦，真俗相形，俗泯真亡，名不
X26n0519_p0488a18║二也。真俗之外，非真非俗，亡詮之法，名第一義諦。如
X26n0519_p0488a19║瑜伽說：四諦之外，有非安立諦，此二諦外，有第一義
X26n0519_p0488a20║諦。
X26n0519_p0488a21║【疏】二、云等者，有說有聽，名為不一，即顯二諦差別之
X26n0519_p0488a22║義；無說無聽，名為不二，即顯二諦亡詮法體，無差別
X26n0519_p0488a23║義也。不一不二即是第一義諦者，譬如依水而起波
X26n0519_p0488a24║浪，若無波浪，存舊水體，非別有水。法亦如是，依於真
X26n0519_p0488b01║諦而有俗諦，若無俗諦，在舊真諦。真諦即是第一義
X26n0519_p0488b02║諦，非真俗外別有第一義諦。意遮初解，故疏言非。
X26n0519_p0488b03║【疏】因緣如幻有者，若色若心，成有情身，由善惡業為
X26n0519_p0488b04║招感因，由諸煩惱為發潤緣，以此因緣，受異熱果，名
X26n0519_p0488b05║為有情。此增上緣，非親因緣，故言似因似緣。因緣不
X26n0519_p0488b06║實，故如幻事。或可因即是緣，謂親因緣種子為因，親
X26n0519_p0488b07║辦自果，生諸有為，若心若色，如幻有也。或因緣者，十
X26n0519_p0488b08║二因緣藉待之義。由前前支，為因勢力，藉待為緣；引
X26n0519_p0488b09║後後支，謂無明緣行，乃至生緣老死。此皆虗妄，故如
X26n0519_p0488b10║幻有。有情各自前能引後為因緣義，非自我作，非佗
X26n0519_p0488b11║我作，非苦我作，非無因作。
X26n0519_p0488b12║【疏】中論者，諸有為法，不從自種因緣而生，自無力能
X26n0519_p0488b13║藉他助故，要具眾緣和合方生。故彼頌云：諸法不自
X26n0519_p0488b14║生，亦不從佗生，不共不無因，是故知無生。
X26n0519_p0488b15║【經】法性本無性者，諸法真性本無妄性。何以故？由勝
X26n0519_p0488b16║義諦唯是空性真如理故。
X26n0519_p0488b17║【經】無無等者。前第一頌，顯勝義諦。以無相故，離依他
X26n0519_p0488b18║性。第二頌中，離遍計性。此第三頌，雙離二性。勝義之
X26n0519_p0488b19║上，無所執故，名曰無無上。上是能無，下是所無也。亡
X26n0519_p0488b20║詮勝義，實相真無，名諦實無。勝義之體，離生死喧，名
X26n0519_p0488b21║為寂滅。虗融無礙，名勝義空。
X26n0519_p0488b22║【經】於解等者。前經問云：勝義諦中有世俗諦不？若言
X26n0519_p0488b23║無者，智不應二；若言有者，智不應一。一、二之義，其事
X26n0519_p0488b24║云何？世尊答中，初三行頌雙明二諦，顯法令解；次兩
X26n0519_p0488c01║行頌境、智對辨一、二行相；此一行頌境、智雙陳，結成
X26n0519_p0488c02║一、二之義也。於能解智而常是一，無分別相，照勝義
X26n0519_p0488c03║故；於所解諦而常是二，不壞俗諦，證真諦故。若能達
X26n0519_p0488c04║此一義、二義，安立說、聽，俗故不一，是謂二義；亡於說、
X26n0519_p0488c05║聽，真故不二，是謂一義。菩薩摩訶薩如是照解，是真
X26n0519_p0488c06║入解勝義諦者也。若不達此一、二之義，是似入解勝
X26n0519_p0488c07║義諦者，或是謬解勝義諦者也。
X26n0519_p0488c08║【經】世諦等者，有情無始多著有病，故此重廣。世諦不
X26n0519_p0488c09║實，幻化而起，幻似於化，名幻化也。如空中華，由眼病
X26n0519_p0488c10║有；喻遍計性，由亡情有。空喻圓成，依圓成性有虗妄
X26n0519_p0488c11║故。如形帶影，從形發喻；依佗性影，有情之身從業緣
X26n0519_p0488c12║現。如毛輪者，合顯二性：依佗不實，從因緣有；遍計都
X26n0519_p0488c13║無，隨妄情有。猶如毛輪，由眼病有也。
X26n0519_p0488c14║【疏】維摩等者，維摩居士受長者子善德所奉瓔珞，分
X26n0519_p0488c15║作二分，一分施於最下乞人，一分奉施難勝如來，無
X26n0519_p0488c16║所分別。佛及眾生平等施故，其福齊等，名為法施，觀
X26n0519_p0488c17║行法故，功德法故。
X26n0519_p0488c18║【經】空空故空者，上能破空，次所破空，故空是結。以此
X26n0519_p0488c19║空義，破彼空病，故說此空。
X26n0519_p0488c20║【疏】有說等者，法相宗說，無明為本，行等是末，觀十二
X26n0519_p0488c21║支，修行趣聖，乃至成佛，得一切智，如是諸法，無自佗
X26n0519_p0488c22║相，故名為空。第二性宗意說，久遠劫前，本覺為因，無
X26n0519_p0488c23║明為緣，擊靜令動，初起三細，次起六麤，輪迴生死，從
X26n0519_p0488c24║本起末，本覺是本，餘皆是末，根本無明，順自迷暗，違
X26n0519_p0489a01║他本覺，故眠生死，覺迷返本，從生死末，歸本覺性，違
X26n0519_p0489a02║自迷暗，順他本覺，歷住修證，至佛果位，得一切智也。
X26n0519_p0489a03║生死界中，辨迷悟相，故以無明為自，本覺為他，自他
X26n0519_p0489a04║之相，依對待立，無分別慧，照解勝義，泯相絕待，無自
X26n0519_p0489a05║他相，一切皆空。此文釋成於前，佛及有情，一而無二，
X26n0519_p0489a06║行相所以也。
X26n0519_p0489a07║【疏】有說等者，此相宗義。菩薩未成佛時，以菩提相而
X26n0519_p0489a08║為煩惱，以煩惱相依覺性故，隨性以說相，故言以菩
X26n0519_p0489a09║提為煩惱。菩薩成佛時，以煩惱性而為菩提，煩惱相
X26n0519_p0489a10║滅，覺性存故，隨相以說性，故言以煩惱為菩提。如鹽
X26n0519_p0489a11║在水，未煎之時，鹽即是水；若已煎之，水即是鹽。此亦
X26n0519_p0489a12║如是。第二，性宗意云：如波依水，水之動相轉名為波，
X26n0519_p0489a13║對波說水，分波、水異，其實是一。法亦如是，煩惱是相，
X26n0519_p0489a14║依菩提性，性之染相轉名煩惱，對煩惱相說菩提性，
X26n0519_p0489a15║分為二類，其實煩惱即是菩提（餘如疏說）。
X26n0519_p0489a16║【經】應頌、諷頌者。梵語祇焰，此云應頌，亦云重頌。伽陀，
X26n0519_p0489a17║此云諷頌，或單言頌。有作誦字，不順梵語。
X26n0519_p0489a18║【經】實相即是等者，十二分教詮實相故，文字般若為
X26n0519_p0489a19║佛智母。母者，因也，生長之義。由聞此教，熏習智種，漸
X26n0519_p0489a20║次生長諸佛智故，詮實相教。復為聖位有情智慧之
X26n0519_p0489a21║母，凡夫有情生善根本，由契經等生彼德故。若歸勝
X26n0519_p0489a22║義，十二分教即是實相，即以實相為佛智母。凡聖有
X26n0519_p0489a23║情生善根本智慧之母，同無量義。經義無量者，從一
X26n0519_p0489a24║法生也。
X26n0519_p0489b01║【經】諸佛等者。何所以故？前云：實相即是智母。次云：此
X26n0519_p0489b02║即名為一切智體。故此釋云：未成佛時，名為智母；若
X26n0519_p0489b03║已成佛，名為智體。約位因果，得名別故。復次，未證實
X26n0519_p0489b04║相，名為因性；已證實相，名為果智。以此二番，釋成前
X26n0519_p0489b05║文智母、智體、名、義、相、行也。有四為字（皆平聲，呼作也是也）。
X26n0519_p0489b06║【疏】由聞熏力等者，謂由聞說詮實相教文字般若熏
X26n0519_p0489b07║習聞慧，復由聞慧引生思慧，復由思慧引生修慧，復
X26n0519_p0489b08║由有漏修慧引生無漏修慧，由有漏修慧熏本識內
X26n0519_p0489b09║本無漏種令漸增長，由無漏修慧熏無漏種令生現
X26n0519_p0489b10║行，始從見道生玅平智證實相理，乃至佛位圓證實
X26n0519_p0489b11║相。此皆因聞詮實相教，緣實相理引生佛智，故說實
X26n0519_p0489b12║相為佛智母。諸佛已成佛，即為一切智智實性，故瑜
X26n0519_p0489b13║伽論云：菩提菩提斷，皆名為菩提。此一切智即菩提
X26n0519_p0489b14║斷也。
X26n0519_p0489b15║【疏】未得為性者，性是因義。未證理時，聞法熏習，令無
X26n0519_p0489b16║漏種漸次增長，當生佛智，即此實相，是彼佛智之因
X26n0519_p0489b17║性也。若已證得實相理者，即為佛果智實性也。
X26n0519_p0489b18║【疏】覺解圓極即為智也者，此性宗意，即此實相便是
X26n0519_p0489b19║覺解也。因中本覺有勝功能，令無明等漸漸輕微，實
X26n0519_p0489b20║相本覺分分顯現，猶如磨鏡，一分塵盡，一分明現。凡
X26n0519_p0489b21║夫伏障，如初磨鏡，明相未現；十地菩薩，障分分滅，覺
X26n0519_p0489b22║分分明；等覺末位解脫道中，爾時本覺乃現圓極，名
X26n0519_p0489b23║一切智。
X26n0519_p0489b24║【疏】未得為性者，性是因義。於因位中，障覆本覺，理性
X26n0519_p0489c01║因故；離障本覺，名佛果故。故說實相為佛因性也。
X26n0519_p0489c02║【疏】因聲詮顯名言故熏者，音聲屈曲，立於名言，詮顯
X26n0519_p0489c03║實相。因由聞此詮實相之名言故，數數熏習，發動識
X26n0519_p0489c04║中本無漏種，令漸生長，乃至得佛之智，證實相理。皆
X26n0519_p0489c05║因聞彼實相之名，緣實相理，正智得生，故說實相為
X26n0519_p0489c06║佛智母。
X26n0519_p0489c07║【經】護佛果者，結觀如來品，護佛果及化有情也。護十
X26n0519_p0489c08║地行者，結菩薩行品，護諸凡聖十四忍行及化有情
X26n0519_p0489c09║也。經依殊勝，偏說十地。前之二品，顯示能依果德因
X26n0519_p0489c10║行；此二諦品，顯示所依世俗勝義。前別後總，俱明內
X26n0519_p0489c11║護。
X26n0519_p0489c12║【疏】明前理事等者，前三品文，明理及事，逗令修學。此
X26n0519_p0489c13║下，結釋前文大義，及顯前文未了之義也。
X26n0519_p0489c14║【經】云：由諸有情，色法、心法、五取蘊相，乃至非相、非無
X26n0519_p0489c15║相，而非無量。此遠結釋前二品中所化機、性、根、行無
X26n0519_p0489c16║量，能被法門亦復無量。法門雖多，究竟皆契實相真
X26n0519_p0489c17║理。又云：若菩薩隨諸有情，見一、見二，乃至是故法門
X26n0519_p0489c18║非一、非二。此近結釋二諦品中一、二之義。見有一、二，
X26n0519_p0489c19║即是俗諦；了知一、二，非一、非二，即是真諦也。又云：一
X26n0519_p0489c20║切諸佛皆說般若，乃至得三菩提。此通顯示前三品
X26n0519_p0489c21║中未明之義。顯此般若功德勝玅，說不可盡。生淨信
X26n0519_p0489c22║者，超諸苦難；有受持者，當得菩提也。此二義中，初二
X26n0519_p0489c23║結前，後義顯德。二義結中，初義遠而通結，後義近而
X26n0519_p0489c24║別結也。
X26n0519_p0490a01║【疏】而非無量者，隨能證智，雖有眾多，然所證理，一無
X26n0519_p0490a02║漏相，一解脫味，非無量也。
X26n0519_p0490a03║【經】何況等者。前舉一念淨信之心，尚超苦難，何況有
X26n0519_p0490a04║人書寫持說，修多法行，所得功德，乃與諸佛因中果
X26n0519_p0490a05║位功德無異，所以當得三菩提果。
X26n0519_p0490a06║【疏】名護國品者。問：此經總題名護國般若，云何此品
X26n0519_p0490a07║獨得彼名？答：波斯匿等請佛世尊說護國法，因此如
X26n0519_p0490a08║來先為菩薩明其內護，顯示般若有勝功能，稟之修
X26n0519_p0490a09║行，降伏魔怨，乃至成佛。次酬所請，而為諸王說護國
X26n0519_p0490a10║法，意顯般若勝用功高，尚能降魔，斷生死苦，護國安
X26n0519_p0490a11║民，故為小事。由應諸王本所求請，所以此品獨得護
X26n0519_p0490a12║國之名。問：佛未出前，堯舜治化，國界豐樂，既無佛法，
X26n0519_p0490a13║何者能護？答：彼時人民煩惱輕微，仁慈孝順，王臣德
X26n0519_p0490a14║勝，上令下從，民安國泰，不須護之。佛不出世，說護國
X26n0519_p0490a15║法，今時不爾，故須護之。問：只如梁武帝崇建三寶，精
X26n0519_p0490a16║研釋典，御服節儉，奉佛治民，如何候景致其身亡？答：
X26n0519_p0490a17║此蓋梁帝候景，宿結怨讎，故致然也。若不奉佛，聖運
X26n0519_p0490a18║不久。由建立三寶，盛興佛教，所以在位近五十年，國
X26n0519_p0490a19║土豐樂。洎乎壽數老邁，又令忠臣會遇宿因，上昇御
X26n0519_p0490a20║駕（梁帝在位四十八年，壽八十六歲，臣侯景作叛，帝憂慮而崩）。諸如此例，不須致
X26n0519_p0490a21║疑。故經頌云：假使經百劫，所作業不亡，因緣會遇時，
X26n0519_p0490a22║果報還自受。問：既說宿因，若灾若福，皆由宿因，何須
X26n0519_p0490a23║護國之法？答：因有二種：一者、酬宿業因。如梁武帝，亦
X26n0519_p0490a24║如阿闍世王殺父是也。二者、初起業因。剏造惡因，必
X26n0519_p0490b01║有惡果；剏造善因，必有善果。又有二因：一者、宿因；二
X26n0519_p0490b02║者、現因。由宿因業，現因助之，其果必生；隨闕一因，果
X26n0519_p0490b03║必不生。如此所說，依法積善，內德增長，外灾殄滅。又
X26n0519_p0490b04║有二因：一者、順現受業；二者、順生等業。如史記云：鄒
X26n0519_p0490b05║拘齊獄，夏日降霜；丹質秦邦，烏頭變白。周易云：積善
X26n0519_p0490b06║之家，必有餘慶；積惡之家，必有餘殃。此等皆是順現
X26n0519_p0490b07║因果。問：若以凡僧講誦而灾難除，亦應凡僧作惡而
X26n0519_p0490b08║灾難起？答：應須分別。諸佛設教，諸天奉行，不敢違佛；
X26n0519_p0490b09║王臣治化，法天而行，不敢違天。若違天者，即不順佛，
X26n0519_p0490b10║為天所棄；由天棄故，魔鬼作亂，國土灾興。若依佛法，
X26n0519_p0490b11║建國安民，順諸天故，為天守護，善神警衛，國土豐樂。
X26n0519_p0490b12║凡僧奉佛，依法講誦，即與王臣同契佛心。王臣有位，
X26n0519_p0490b13║威勢自在，能致國土人民苦樂；凡僧無位，若有作惡，
X26n0519_p0490b14║自禍一身，不禍人民。若有講誦，福助王臣，國安民泰，
X26n0519_p0490b15║正由王臣，僧兼非正。
X26n0519_p0490b16║【疏】亦得淨命勝玅茵蓐者，無垢稱云：四靜慮為床，淨
X26n0519_p0490b17║命為茵蓐。淨命，即是無貪所起身語意業也。茵蓐，謂
X26n0519_p0490b18║文縟華氈之類。
X26n0519_p0490b19║【經】每日二時者，辰朝將暮之時，表說般若，如日初出，
X26n0519_p0490b20║破幽暗故。日將暮時，暗相漸增，末代眾生，癡暗轉盛，
X26n0519_p0490b21║表說般若，破癡暗故。又解：說金剛經，日正午時，明盛
X26n0519_p0490b22║之極，表說般若，照明一切。說上生經，於初夜時，表說
X26n0519_p0490b23║深經，發生明慧，破癡暗故。合彼二經，即此經意也。
X26n0519_p0490b24║【疏】去年等者，大唐永泰元年乙未歲四月內譯經畢，
X26n0519_p0490c01║至永泰二年二月十一日，勅良賁法師入內，於南桃
X26n0519_p0490c02║園修述義疏，故指去年也。神曉抄云：譯此經時，詔不
X26n0519_p0490c03║空三藏於承明殿建置道場，及詔懷感等十人大德，
X26n0519_p0490c04║於南桃園與三藏對首翻譯。四月一日起首，至十五
X26n0519_p0490c05║日譯畢，繕寫進呈。其日酉時，勅詔良賁、子璘二法師，
X26n0519_p0490c06║取來日於承明殿道場中讀新經。時三藏執梵本，御
X26n0519_p0490c07║案舒舊經，帝手執新經而對讀之，不起于座，一部告
X26n0519_p0490c08║畢。帝極嘉慶，禮經稱讚，詔諸大德：至五月盡，在內道
X26n0519_p0490c09║場轉讀。至八月八日，勅於資聖、西明兩寺各五十人，
X26n0519_p0490c10║共成百座而講讀之。自七月中旬，秋霖連霔，至八月
X26n0519_p0490c11║盡，建無遮會。勅九月一日，京城釋子竝集於光華門
X26n0519_p0490c12║迎經。其日卯時，經從內出，忽爾晴開，澄空如鏡。百寮
X26n0519_p0490c13║慶賀，勅諸近臣宰相已下，與朝仕九品，皆悉迎經。至
X26n0519_p0490c14║望仙門，南北長街，車騎圓噎，歌樂沸天。日邊五色雲
X26n0519_p0490c15║現，廣十餘頃，千變萬化，繢𦘕不及。道俗士庶數十萬
X26n0519_p0490c16║眾，觀雲禮經，涕淚如雨。香華引前，經擔徐徐南行七
X26n0519_p0490c17║八里，至資聖寺，彩雲漫覆，宛轉空中。經擔入寺，雲隨
X26n0519_p0490c18║經捲，徘徊少頃，分一半經送西明寺。幡華出寺，人馬
X26n0519_p0490c19║翼從，至天門街，日邊彩雲，依前而現，術衢士庶，無不
X26n0519_p0490c20║覩之。經入寺已，五色雲收（恩勑獎譽如疏）。自九月初，至其月
X26n0519_p0490c21║半，天晴月皎，煙塵不飛。時十五日，西明寺設散講齋，
X26n0519_p0490c22║軍容使得牒，知僕固懷恩不義集兵，西戎北狄數十
X26n0519_p0490c23║萬眾，西北至奉天縣，西南至𥂕屋縣，東北至同州，京
X26n0519_p0490c24║國振驚，百寮失色。郭令公（子儀）河東兵馬，未至關中，神
X26n0519_p0491a01║䇿將士，亦未備擬。軍容使魚（朝恩）於西明寺佛殿上，焚
X26n0519_p0491a02║香發願曰：香從百座，天極澄霽，此之晴明，表經威力。
X26n0519_p0491a03║今既蕃戎天下，三面俱至，國家兵馬，又未相接，仁王
X26n0519_p0491a04║般若波羅蜜多，實能護國者，願從明日至二十四五
X26n0519_p0491a05║日，秋雨復下，使其蕃醜，不得進兵。河東令公，復來至
X26n0519_p0491a06║此，容有准擬，免其失守，即是般若護國之力也。流淚
X26n0519_p0491a07║至誡，言畢歸苑。從十六日午後，直至月末，晝夜連注，
X26n0519_p0491a08║河東兵馬，盡至京師，城中將士，屯軍苑北。時奉天縣
X26n0519_p0491a09║來使奏云：二十六日晚後，天雨稍歇，土蕃大軍，圍奉
X26n0519_p0491a10║天縣，可百餘迊，雖填濠了，不敢近城。番問其由，蕃軍
X26n0519_p0491a11║中說：遠見城上，有被甲人，身長丈餘，土蕃驚退，自互
X26n0519_p0491a12║相殺，西奔涼外，遍臥溝壑，僕固自死。勅諸軍營，置天
X26n0519_p0491a13║王像，每日申時，精嚴百味，而以祭之，報其功焉。
X26n0519_p0491a14║【疏】善法堂號豈虗也哉者，資聖寺講堂之號也。九月
X26n0519_p0491a15║十五日，西明寺百座畢後，時諸大德移入資聖寺。時
X26n0519_p0491a16║冦盜侵逼，內出天香，詔良賁法師於講堂中依舊講
X26n0519_p0491a17║經，道液法師於西明寺般若院講經，其諸大德宜加
X26n0519_p0491a18║精誠，轉念讀誦。時諸大德每夜集於講堂中，念摩訶
X26n0519_p0491a19║般若波羅蜜多，眾意䖍誠，而願蕃軍退散。至閏十月
X26n0519_p0491a20║二十三日，勅於資聖寺設無遮大會，勅曰：百座道場，
X26n0519_p0491a21║幸依此寺，八旬講誦，宿夜苦勤，遂得海內澄清，蕃夷
X26n0519_p0491a22║併服。即知般若神力，寧殊善法之堂；寶位天長，自同
X26n0519_p0491a23║帝釋之壽。如無旌記，何表玄功？賜善法堂號額，長講
X26n0519_p0491a24║仁王經，其額御書般若經說。天帝釋宮有善法堂，修
X26n0519_p0491b01║羅軍眾與天鬪時，覺勝天皷，即云怨來。天主即集天
X26n0519_p0491b02║眾於善法堂，念摩訶般若波羅蜜多，修羅即退，天眾
X26n0519_p0491b03║安樂。
X26n0519_p0491b04║【疏】二十八部者，孔雀經說：二十八部藥叉大將，有四
X26n0519_p0491b05║藥叉住在東方，其名曰：地㗚伽（此云長大）、蘇甯涅囉（此云玅目）、
X26n0519_p0491b06║布囉拏迦（此云圓滿）、劫比羅（此云黃色）。其餘三方，上下各四，四
X26n0519_p0491b07║維各一，共二十八，各領無量眷屬，於十方界擁護有
X26n0519_p0491b08║情，除灾難事。
X26n0519_p0491b09║【疏】出佛身血者，佛不可殺，但言出血。如提婆達多推
X26n0519_p0491b10║山壓佛，迸於小片，傷佛脚指出血也。殺父、殺母，壞恩
X26n0519_p0491b11║田故，餘棄德田，反背恩德，故成逆罪。殺阿羅漢，有其
X26n0519_p0491b12║二類：一者應化，起後教故，能殺、所殺俱示現也；二者
X26n0519_p0491b13║稱實，初二果人於此現身，不久當得無學果故，與阿
X26n0519_p0491b14║羅漢名。殺業未盡，故被殺之。破和合僧，此逆有二：一、
X26n0519_p0491b15║破羯磨僧，二、破轉法輪僧。復有二義：一、破事和僧，二、
X26n0519_p0491b16║破理和僧。如提婆達多於象頭山，與五百愚癡比丘
X26n0519_p0491b17║別作羯磨，於一界中，僧分二部：事不和合，名破事和
X26n0519_p0491b18║僧；別作羯磨，名破羯磨僧。彼復別說五法是道：一、著
X26n0519_p0491b19║糞掃衣，二、常乞食，三、樹下坐，四、不食酥油，五、不食魚
X26n0519_p0491b20║肉。此非沙門喬答摩所說八支是道，愚癡比丘而生
X26n0519_p0491b21║信受，信別異法，乖真正理，名破理和僧；說別異法，名
X26n0519_p0491b22║破轉法輪僧。此等破僧，此竝攝盡。由彼作亂，三千界
X26n0519_p0491b23║中人天疑惑，難分邪正，廢於斷證教行，法輪不轉，故
X26n0519_p0491b24║成大罪。依法華疏，殺父母等，名三乘通逆，通對三乘
X26n0519_p0491c01║說此罪故。薩遮尼乾子經云：五逆罪者：一、破塔壞寺，
X26n0519_p0491c02║焚燒經像，盜用三寶財物；二、謗三乘法，言非正法，障
X26n0519_p0491c03║礙留難，隱蔽覆藏；三、於出家人，有戒無戒，持戒破戒，
X26n0519_p0491c04║打罵呵責，說其過惡，或脫袈裟，逼令還俗，禁閇牢獄，
X26n0519_p0491c05║駈促斷命；四、殺父害母，出佛身血，殺阿羅漢，破和合
X26n0519_p0491c06║僧；五、起大邪見，長夜常行十不善業。此名大乘別逆，
X26n0519_p0491c07║別對大機說此罪故。僧殘者，梵語僧伽婆尸沙，此云
X26n0519_p0491c08║眾殘。式叉摩那者，此云正學。毗柰耶云：謂勤䇿尼，受
X26n0519_p0491c09║十戒已，復受六法戒，名正學女。二年學女，二年學持，
X26n0519_p0491c10║方受大戒。大犯棄之，小犯許懺。而重修學六法者：一、
X26n0519_p0491c11║不得獨在道行；二、不得獨渡河水；三、不得染心觸男
X26n0519_p0491c12║子；四、不得與男子同室宿；五、不得為媒嫁；六、不得覆
X26n0519_p0491c13║尼重罪。是正學女六法戒相，當勤修學。
X26n0519_p0491c14║【疏】涅槃說者，彼經第十二說：過去世時，有大國王，名
X26n0519_p0491c15║為善住，於其頂上忽生一皰，滿足十月，其皰乃開，生
X26n0519_p0491c16║一童子，形容端正，字曰頂生。時善住王以國付之，入
X26n0519_p0491c17║山學道。時頂生王福德所致，統四天下，七寶千子，一
X26n0519_p0491c18║切具足，國土豐樂。問諸大臣：四洲歸化，更何所為？諸
X26n0519_p0491c19║臣白王：三十三天自恃天福，未來歸化，可往討之。王
X26n0519_p0491c20║與七寶，一切營從，上忉利天。時天帝釋出門迎之，與
X26n0519_p0491c21║王執手，陞善法堂，分座而坐，形貌無別，唯目眴異。時
X26n0519_p0491c22║頂生王念奪天位。爾時帝釋受持讀誦大乘經典，開
X26n0519_p0491c23║示分別，為眾演說，以是因緣，有大威德，能却頂生。時
X26n0519_p0491c24║頂生王即便墮落而還閻浮提，後患惡病，即便命終。
X26n0519_p0492a01║【疏】班足者，賢愚經第一卷說：過去此瞻部洲波羅柰
X26n0519_p0492a02║國，王名波羅達磨，入山遊獵，下馬小息。有女師子，逼
X26n0519_p0492a03║王行欲，王乃從事。師子去已，後生一子，形皆似人，唯
X26n0519_p0492a04║足班駮。師子銜兒，送至王前。王憶前事，即便收養，因
X26n0519_p0492a05║名班足，亦名鹿足，亦名兩翅。父王崩已，班足嗣位。十
X26n0519_p0492a06║二年後，忽於一時，厨人少肉。時王須肉，厨人出門，見
X26n0519_p0492a07║死小兒，以充王食。王食此肉，讚美倍常。王問厨人，厨
X26n0519_p0492a08║人具說。王言：常以此肉，供於我膳。厨人白王：前者偶
X26n0519_p0492a09║見，後從何覔？王言：密而取之。厨人夜間，密捕小兒，每
X26n0519_p0492a10║日供王。城中人民，各各行哭。諸臣議之，夜伺求捉，乃
X26n0519_p0492a11║獲厨人。縛已見王，王言：我教諸人怨王，臣議除之。城
X26n0519_p0492a12║外有園中浴池，候王入浴，伏兵殺之。後園時王浴，臣
X26n0519_p0492a13║等欲殺。王知必死，便發願言：我先福業，迴此變作飛
X26n0519_p0492a14║行羅剎。語已即變。於是飛行羅剎翼從，黨類漸多，害
X26n0519_p0492a15║人漸廣。諸羅剎等，白班足言：我為翼從，當取千王，拘
X26n0519_p0492a16║閇深山，充王常饍。班足依之，已得九百九十九王，唯
X26n0519_p0492a17║少一王，未滿千數。諸王念言：須陀索彌王（此云普明王也）有
X26n0519_p0492a18║大方便，若得彼王，濟我等苦。作是計已，白羅剎王。時
X26n0519_p0492a19║羅剎王，即便取之。須陀索彌王，愁憂悲泣，白羅剎王：
X26n0519_p0492a20║我一生來，未曾妄語。有婆羅門，從我乞馬，我許施之。
X26n0519_p0492a21║我今不施，違誠信也。願王放我七日之暇（此經云一日也），施
X26n0519_p0492a22║已就死。班足放去，既到國已，見婆羅門，歡喜供養。時
X26n0519_p0492a23║婆羅門（此云飯食沙門也。故俱舍云：所說沙門性，亦名婆羅門），知王之意，為王
X26n0519_p0492a24║說偈（大同此經）。王聞法已，思惟歡喜，國付太子，與諸臣別，
X26n0519_p0492b01║而還赴死。諸臣白王：王住勿憂，以鐵為舍，王居其中。
X26n0519_p0492b02║班足若來，有何患乎？王告臣言：誠信為本，我寧信死，
X26n0519_p0492b03║不違信生。王乃出城，國人皆送，悲啼悶絕。時班足王，
X26n0519_p0492b04║山頂遙見，顏容怡悅。班足問言：誰不惜命？汝何歡喜？
X26n0519_p0492b05║遂即答言：我於七日，供養聞法，心少開解。我雖就死，
X26n0519_p0492b06║忻慰如生。班足問言：汝聞何法？即為班足，方便演說
X26n0519_p0492b07║殺生苦報、不殺之福，乃至廣說。班足聞已，敬承信受，
X26n0519_p0492b08║即放諸王，各還本國。
X26n0519_p0492b09║【疏】九山、八海者，瑜伽、俱舍皆有廣文。玅高山王處於
X26n0519_p0492b10║中間，外有七重金山圍遶，復有一重鐵輪圍山而總
X26n0519_p0492b11║圍之。九山中間各有一海，故成八海。山海皆深八萬
X26n0519_p0492b12║瑜繕那量，玅高山王出水亦八萬瑜繕那量。自餘八
X26n0519_p0492b13║山半半漸下，至第九鐵圍山，高二百十二瑜繕那半。
X26n0519_p0492b14║於八海中，玅高山下大海廣八萬瑜繕那量，餘六半
X26n0519_p0492b15║半漸狹。第八重海廣三億二萬二千瑜繕那量，四大
X26n0519_p0492b16║洲界在此海內。九山通計闊一十五萬九千六百八
X26n0519_p0492b17║十七瑜繕那半，八海通計闊四十八萬七百五十瑜
X26n0519_p0492b18║繕那（山海通論，其量可知）。劫火洞然，大千俱壞，齊初靜慮，橫遍
X26n0519_p0492b19║八方，其中所有百億須彌乃至巨海，磨滅無餘。
X26n0519_p0492b20║【疏】成住壞空等者，劫章頌云：劫名次第及數量，成住
X26n0519_p0492b21║壞空并始終，餘三無定不可准，故約住劫論多少。且
X26n0519_p0492b22║成劫者，謂此世界前已經壞空住時久等二十增減
X26n0519_p0492b23║劫，方成劫興。前火灾壞，從初禪成；前水灾壞，從二禪
X26n0519_p0492b24║成；前風灾壞，從三禪成。且初禪成者，瑜伽第二云：謂
X26n0519_p0492c01║一有情能感成劫業增上力，爾時最初於虗空中，最
X26n0519_p0492c02║初靜慮器世間成，如有雲地及宮殿等，猶如化出。爾
X26n0519_p0492c03║時第二靜慮中有諸有情，由壽盡故、業盡故、福盡故，
X26n0519_p0492c04║從彼天沒而來生此諸宮殿中。言壽盡故者，業所招
X26n0519_p0492c05║果時分盡故，應時而死。業盡故者，由於順生順後受
X26n0519_p0492c06║業受用盡故，應時而死。此二別者，前約總報，果盡故
X26n0519_p0492c07║死；後約總別異熟，因盡故死。福盡故者，由彼有情貪
X26n0519_p0492c08║著定味，福力滅盡，因此命終，名福盡死。論文意說，初
X26n0519_p0492c09║一有情極光淨天沒，生初靜慮梵世界中，為大梵王，
X26n0519_p0492c10║獨一而住，經一增減劫。由一獨故，而懷不悅，作是念
X26n0519_p0492c11║云：云何當令諸餘有情生我同分？由希念故，餘諸有
X26n0519_p0492c12║情由壽等盡，亦從彼沒生初靜慮，為梵眾天、梵輔天，
X26n0519_p0492c13║次成他化自在天、樂變化天、兜率天、夜摩天，宮殿器
X26n0519_p0492c14║界皆如化出。諸有情類從極光淨天沒，來生此處諸
X26n0519_p0492c15║宮殿中（依劫章頌，頌欲界空居，四天情器俱生）。然後於下空中有微風
X26n0519_p0492c16║起，漸廣漸堅，時經久遠，盤結成輪，運持世界深厚十
X26n0519_p0492c17║六億瑜繕那量，即是三千大千世界底也。由諸有情
X26n0519_p0492c18║業增上力，於虗空界，金藏雲興，從此降雨，滴如車軸，
X26n0519_p0492c19║注風輪上，深十一億二萬瑜繕那量。上八落叉水餘，
X26n0519_p0492c20║凝結成金，即此金輪，厚三億二萬瑜繕那量。水金二
X26n0519_p0492c21║輪，廣闊量等二十落叉，三千四百半瑜繕那量。又由
X26n0519_p0492c22║有情業增上力，而復降雨，注金輪上，深八萬瑜繕那
X26n0519_p0492c23║量。由其種種威德猛風，鼓擊此水，復令凝結，成九山
X26n0519_p0492c24║八海地獄鬼界。於此洲下，與洲同成，成器界也。次成
X26n0519_p0493a01║有情。先成人趣劫章頌云：二禪福盡生瞻部，身長千
X26n0519_p0493a02║尺二千尺，光明皎潔能飛騰，所食地肥地味餅，香味
X26n0519_p0493a03║具足資諸大，漸次生貪競多取，地餅失沒林藤生，復
X26n0519_p0493a04║競林藤失粳米生，貯積復失香稻生，食漸麤澁成便
X26n0519_p0493a05║利，男女爾時差別形，由躭染情身光滅，世界黑暗失
X26n0519_p0493a06║光明，菩薩慈悲興日月星，競取香稻食地利，於是竊
X26n0519_p0493a07║盜乃初行，共立□□□□□，□□界畔布均平等，瑜
X26n0519_p0493a08║伽婆沙起世經等大義，□□□□□□□，彼劫初業
X26n0519_p0493a09║增上力。此業殊勝，欲界所攝，內□□□□□□□，二
X26n0519_p0493a10║禪有情，由壽等盡，而來生此。初食地肥，□□□□□
X26n0519_p0493a11║□□馥，其色鮮白，猶如珂雪，味如石蜜，經於多□□
X26n0519_p0493a12║□□□□□一人，稟性躭味，齅香便食，餘人隨學，競
X26n0519_p0493a13║取食□□□□□□地餅生，如雨際後，地皮捲起，色
X26n0519_p0493a14║黃明淨，其味□□□□□□地餅隱沒，有林藤生，亦
X26n0519_p0493a15║名林條，從地而起，其□□□□□□大，皆生菓實，滿
X26n0519_p0493a16║枝條上，色藍婆，柯華割之，汁流如□，競取食之，林藤
X26n0519_p0493a17║隱沒。有粳米生，可長七寸，而無糠麧，次□□稻，而有
X26n0519_p0493a18║糠麧，皆取食之。此食雖美，麤於前三，便利在身。為欲
X26n0519_p0493a19║蠲除，便生二道：一分有情，男根生起；一分有情，女根
X26n0519_p0493a20║生起。宿習力故，由此便生非理作意，失意猖狂，行非
X26n0519_p0493a21║梵行，耻於□□，方造室宅，以自蔽隱。由食香稻，躭染
X26n0519_p0493a22║情欲，失於身光，□□□悲，興日月星。法華疏云：有經
X26n0519_p0493a23║中說，觀音菩薩名寶意，作日天子；大勢至名寶吉祥，
X26n0519_p0493a24║作月天子；虗空藏名寶光，作星□□□。次法華經中，
X26n0519_p0493b01║寶光天子名月天子，普香天子名日天子也。復由□
X26n0519_p0493b02║□□稻因故，遂於其地復起攝受。由此因緣，更相爭
X26n0519_p0493b03║奪，犯□□□。即由此緣，立有德人，封為田主三滿陀
X26n0519_p0493b04║王，各以所□□□□□一，以奉於王，求王守護。如是
X26n0519_p0493b05║乃至十種業道，皆悉具足。以造惡故，如次墮於鬼界、
X26n0519_p0493b06║傍生、地獄。復有利智，覩斯三惡，□遂心生，修行十善。
X26n0519_p0493b07║以此善因，漸次生餘東西北州四王忉利，□成劫終。
X26n0519_p0493b08║始從梵王，終忉利天，有情器界，皆以成立。如是量□
X26n0519_p0493b09║二十增減，總名成劫。第二住劫者，謂前有情初生瞻
X26n0519_p0493b10║部□□□億歲，仍屬成劫，成未終故。乃至有情生忉
X26n0519_p0493b11║利天瞻部洲□□八萬四千歲時，名成劫。終劫章頌
X26n0519_p0493b12║云：爾時瞻部人長命八萬四千為最上乃後百年減
X26n0519_p0493b13║一年至十歲時減劫終從□子年倍父增還登八萬
X26n0519_p0493b14║四千歲一增一減為一劫數滿二十劫□時即此住
X26n0519_p0493b15║劫稱賢劫。瑜伽論說：二十增，二十減，合四十增減，為
X26n0519_p0493b16║住劫量。最後增已，爾時那落迦有情唯沒不生，為壞
X26n0519_p0493b17║劫。□子年倍父者，中阿含經說：十歲時，人互相殺害，
X26n0519_p0493b18║仙人相誡，遠離殺生。彼人受生，倍二十歲。復離不與
X26n0519_p0493b19║取，倍四十歲。復離邪婬，倍八十歲。復離妄語，倍一百
X26n0519_p0493b20║六十歲。復離兩舌，倍三百二十歲。復離麤語，倍六百
X26n0519_p0493b21║四十歲。復離綺語，倍二千五百歲。此行難行，故超壽
X26n0519_p0493b22║量。復離貪嫉，倍五千歲。復離嗔恚，倍一萬歲。復離邪
X26n0519_p0493b23║見，倍二萬歲。復離非法惡貪邪行，倍四萬歲。復由孝
X26n0519_p0493b24║順父母，尊重恭敬沙門梵志，修福業等，倍八萬歲。若
X26n0519_p0493c01║依餘教，八萬四千歲者，即超倍中增出也。經就整數
X26n0519_p0493c02║故下，□□□□增減中，每於減劫，人壽三二十歲時，
X26n0519_p0493c03║復有小三災現，謂儉、病、刀。且儉災者，瑜伽論說：人壽
X26n0519_p0493c04║三十歲時，方始建立飢饉災□。當此之時，精玅飲食
X26n0519_p0493c05║不可復得，唯煎朽骨共為醼會。若遇得一粒稻、夌粟、
X26n0519_p0493c06║稗子等，重若末尼，藏置箱篋而守護之。彼諸有情多
X26n0519_p0493c07║無氣力，蹎僵在地，不復能起。由此飢儉，有情之類亡
X26n0519_p0493c08║沒欲盡。儉災時，經七年七月七日七夜，方乃得過。婆
X26n0519_p0493c09║沙一百三十四云：謂彼時人為非法貪，染污相續不
X26n0519_p0493c10║平等愛，邪法縈纏，嗔毒增盛，天龍忿賁，不降甘雨，久
X26n0519_p0493c11║遭飢饉，既無支濟，多分命終。由飢饉故，便有聚集白
X26n0519_p0493c12║骨運籌。聚集有二：一、人眾集。謂彼時人，由極飢羸，聚
X26n0519_p0493c13║集而無。二、種聚集。謂彼時人，為益後人，輟其所食，置
X26n0519_p0493c14║箱篋中，擬為種子。故飢饉時，名有聚集。白骨亦二：一、
X26n0519_p0493c15║謂彼時人，身形枯燥，命終未久，白骨便現。二、謂彼時
X26n0519_p0493c16║人，飢饉所逼，聚集白骨，煎汁飲之。運籌亦二：一、由粮
X26n0519_p0493c17║食少，行籌食之。謂一家中，從長至幼，隨籌至曰，得少
X26n0519_p0493c18║麤食。二、謂以籌挑故倉場，得少穀粒，多用水煎，而共
X26n0519_p0493c19║飲之，以濟餘命，死亡略盡。瞻部洲內，存萬餘人。瑜伽
X26n0519_p0493c20║論云：彼諸有情，復共聚集，起下厭離。由此因緣，壽不
X26n0519_p0493c21║退減，儉災遂息。人壽二十歲時，病災起者。瑜伽論說：
X26n0519_p0493c22║本起厭患，今乃退捨。爾時多有疾氣障厲，災橫熱惱，
X26n0519_p0493c23║相續而生。彼諸有情，遇此疾病，多分殞沒。如是病災，
X26n0519_p0493c24║經七月七日七夜，方乃得過。婆沙論云：由具如前諸
X26n0519_p0494a01║過失故，非人吐毒，疾疫流行，遇輙命終，難可救療，都
X26n0519_p0494a02║不聞有醫藥之名。疾疫流行，死亡略盡。瞻部洲內，存
X26n0519_p0494a03║萬餘人。瑜伽論云：彼諸有情，復共聚集，起中厭離。由
X26n0519_p0494a04║此因緣，壽量無減，病災乃息。人壽十歲時，刀災起者。
X26n0519_p0494a05║瑜伽論云：本起厭患，今還退捨。爾時有情，展轉相見，
X26n0519_p0494a06║各起猛利殺害之心。由此因緣，隨執草木，及以瓦石，
X26n0519_p0494a07║皆成刀劒，更相殘害，死亡略盡。如是刀災，極經七日
X26n0519_p0494a08║七夜，方乃得過。爾時有情，復有三種最極衰損：一者
X26n0519_p0494a09║壽量衰損，所謂壽量極至十歲；二者依止衰損，謂其
X26n0519_p0494a10║身量極長一磔，或復一握；三者資具衰損。爾時有情，
X26n0519_p0494a11║唯以粟稗為食中第一，以髮褐為衣中第一，以鐵為
X26n0519_p0494a12║莊嚴具中第一。五種上味，悉皆隱沒，謂酥、蜜、油、鹽、甘
X26n0519_p0494a13║蔗。婆沙論云：時瞻部洲人，壽極為十歲。由具如前諸
X26n0519_p0494a14║過失故，嗔毒增上，相見便起猛利害心。如今獵師，見
X26n0519_p0494a15║野禽畜，隨手所執，皆成刀仗，各逞兇狂，互相殘害，七
X26n0519_p0494a16║日七夜，死亡略盡。瞻部洲內，存萬餘人。瑜伽論云：爾
X26n0519_p0494a17║時有情，屍轉聚集，起上厭離，刀災遂息。又捨損壽惡
X26n0519_p0494a18║不善法，受行增長壽量善法。由此因緣，壽量色力，富
X26n0519_p0494a19║樂自在，皆漸增長，乃至壽量，經八萬四千歲。瑜伽次
X26n0519_p0494a20║云：然有聖言：若能一日一夜，持不殺戒，於未來世，決
X26n0519_p0494a21║定不逢刀兵災起；若能以一訶梨坦雞，起慇淨心，奉
X26n0519_p0494a22║施僧眾，於未來世，決定不逢疾疫災起；以一摶食，起
X26n0519_p0494a23║慇淨心，奉施僧眾，於未來世，決定不逢飢饉災起。問：
X26n0519_p0494a24║如是三災，餘洲有不？答：無根本災，有相似災，謂數加
X26n0519_p0494b01║飢渴，身力羸劣，嗔毒增盛。此說二洲，北洲亦無相似
X26n0519_p0494b02║之災，以無罪業□□□□□□無有嗔增盛故。第三
X26n0519_p0494b03║壞劫者，謂火、水、風。且火□□□□□□過二十劫住
X26n0519_p0494b04║已，壞劫便起。壞有二種：一有情壞，二外器壞。□隨義
X26n0519_p0494b05║便，合而說之。瑜伽論謂：諸有情能感壞□□□□□，
X26n0519_p0494b06║爾時無間那落迦有情唯沒不生，為壞劫始，乃至餘
X26n0519_p0494b07║那□□皆當沒盡，爾時名為壞那落迦。傍生、鬼界亦
X26n0519_p0494b08║復如是。（俱舍□□□各先壞本□住處者，若人天雜居者，與人天同時壞也。）爾時人天
X26n0519_p0494b09║法爾自然起厭離心，樂修諸□□善，命終者多生上
X26n0519_p0494b10║界。劫章頌云：人多厭世樂修定，無間有情死不生，壞
X26n0519_p0494b11║劫爾時初漸起，地獄鬼畜三惡盡，狗盧勝身牛貨洲，
X26n0519_p0494b12║瞻部四王忉利空，六欲諸天次第捨，始從無間終他
X26n0519_p0494b13║化，時經十九增減同。又云：下界虗空無有情，日加四
X26n0519_p0494b14║倍增常熱，溝池乾涸草木燋，二三日出江河竭，四五
X26n0519_p0494b15║日出海泉盡，六七興時山石融，爾時大地竝炎暉，三
X26n0519_p0494b16║千世界猛火聚，聳焰上騰交梵眾，諸天奔走趣二禪，
X26n0519_p0494b17║梵輔梵王次第昇，三千世界竝灰燼，從地火起梵王
X26n0519_p0494b18║去，復經一箇增減同，十九從多壞有情，一劫約少唯
X26n0519_p0494b19║論器。第四空劫者，謂此世界都無所有，空曠而住，時
X26n0519_p0494b20║分等於二十中劫，過此空劫成劫復興。劫章頌云：從
X26n0519_p0494b21║是虗空如黑穴，還同二十增減時，過此空時成劫興，
X26n0519_p0494b22║大梵天王最初建。若水災者，謂如前說，火災壞界無
X26n0519_p0494b23║間七火，此後方是水災壞之。先壞有情，次壞器界，如
X26n0519_p0494b24║火災說。如是從下乃至第二靜慮，隨一有情法爾自
X26n0519_p0494c01║然得第二靜慮，其餘有情展轉隨學亦復得定，皆此
X26n0519_p0494c02║沒已生上諸天。婆沙論說：如契經言：既空曠已，次於
X26n0519_p0494c03║第二靜慮中，有俱生水界起壞器世間。如水消鹽，水
X26n0519_p0494c04║界與器一時俱沒。如是沒已，復二十劫空曠而住。若
X26n0519_p0494c05║風災者，如前所說，水災壞已，并前七火總名水災，後
X26n0519_p0494c06║兼前故。空曠而住二十中劫，過空劫已世界復成，爾
X26n0519_p0494c07║時最初於虗空中，第二靜慮器世間成，猶如化出。爾
X26n0519_p0494c08║時第三靜慮中有諸有情，由壽業福隨一盡故，從彼
X26n0519_p0494c09║沒已生第二靜慮，餘一切處漸次成立，如前應知。次
X26n0519_p0494c10║火災壞，如是次第七火災已，復水災壞，為第二水災
X26n0519_p0494c11║也。復七火災世界成已而住，復水災壞，即說名為第
X26n0519_p0494c12║三水災，後兼前故。如是總有七七火災，一七水災總
X26n0519_p0494c13║說名為七水災劫。七水災已，復七火災，次後方有一
X26n0519_p0494c14║風災壞，謂如前說有情漸捨，乃至第三靜慮隨一有
X26n0519_p0494c15║情，法爾自然得第四靜慮，其餘有情展轉隨學亦得
X26n0519_p0494c16║彼定，皆此沒已生上諸天，爾時名壞。有情世間既空
X26n0519_p0494c17║曠已，從此無間於第三靜慮中，有俱生風界起壞器
X26n0519_p0494c18║世間，此之風界與器俱沒都無所有，復經二十中劫
X26n0519_p0494c19║空住，如是總說八七火災。一七水災後一風災，名一
X26n0519_p0494c20║風災劫，後兼前故。次後復有七火災等，終而復始。風
X26n0519_p0494c21║災壞已世界成時，最初於虗空中，第三靜慮器世間
X26n0519_p0494c22║成，猶如化出等，廣說如前。前引婆沙說俱生風水者，
X26n0519_p0494c23║以諸色法四大所成，由劫初時諸有情類業增上力，
X26n0519_p0494c24║感此四大與身器俱，名俱生地水火風。復由有情共
X26n0519_p0495a01║業力故，變現身器任持不壞。後能感業勢分盡時，俱
X26n0519_p0495a02║生風水能壞器界也。一風災劫等，八水災劫量，亦等
X26n0519_p0495a03║六十四火災劫量，內有五千一百二十增減劫也。婆
X26n0519_p0495a04║沙云：問：火災起時，火從何出？答：世界成時，有七日輪
X26n0519_p0495a05║俱時而起，持雙山後隱伏而住。然後彼處一日輪昇，
X26n0519_p0495a06║達蘇迷盧而為照曜。至劫將末火災起時，餘六漸出
X26n0519_p0495a07║能壞世界。由諸有情業增上力令世界成，至劫末時
X26n0519_p0495a08║業力盡故，隨於近處有災火生，乃至梵宮皆被焚燒。
X26n0519_p0495a09║瑜伽論云：能感壞業增上力故，火災壞時復有六日
X26n0519_p0495a10║輪漸次出現。婆沙又云：第二靜慮邊雨熱灰水，由此
X26n0519_p0495a11║器界皆被浸蕩。第三靜慮大風卒起，傾拔器界令互
X26n0519_p0495a12║相擊，上下翻騰如麨摶空中散滅。皆由有情業增上
X26n0519_p0495a13║力令世界成，至劫末時業力盡故，隨於近處災水風
X26n0519_p0495a14║生能壞器界。言近處者，俱生風水也。（更有諸師如婆沙論。）俱舍
X26n0519_p0495a15║論云：何緣不說地界為災？答：以器世間即是地故。但
X26n0519_p0495a16║可火等與地相違，不可說言地還違地。問：如何火水
X26n0519_p0495a17║風三如其次第壞下三禪？答：由初靜慮諸煩惱品與
X26n0519_p0495a18║尋伺俱燒惱身心，引外火災。第二靜慮而有喜受遍
X26n0519_p0495a19║潤身心，如水流潤，引外水災。第三靜慮有出入息，引
X26n0519_p0495a20║外風災。第四靜慮離八災患，無此等事。若爾，第四靜
X26n0519_p0495a21║慮應常住耶？俱舍頌云：然彼器非常，情俱生滅故。
X26n0519_p0495a22║【經】生老等者。上二句四相交侵，下二句餘苦逼迫，合
X26n0519_p0495a23║為八苦也。一者生苦。對法論云：生苦者，眾苦所依故，
X26n0519_p0495a24║眾苦逼迫故。九月、十月處胎藏間，如在糞穢坑中，長
X26n0519_p0495b01║受寒熱等苦。生熟藏間，如兩山逼迫，正趣產門，其苦
X26n0519_p0495b02║難堪。乍出風飄，如刀割錐㓨，不覺失聲，廢忘已前所
X26n0519_p0495b03║有事業，名為生苦。故有頌云：識託胎胞起，生從受欲
X26n0519_p0495b04║來。昔時曾長大，今日復嬰孩。星眼隨人轉，朱脣向乳
X26n0519_p0495b05║開。為迷真覺性，還却受輪迴。二者老苦。時分異變故
X26n0519_p0495b06║苦。身分沈重，諸根熟昧，皮肉緩，行步傴曲，寢膳不安，
X26n0519_p0495b07║起坐呻吟，喘息氣逆，所為遲緩，為人所輕，世情迷篤，
X26n0519_p0495b08║世事皆息，名為老苦。故有頌云：對鏡容顏改，登堦氣
X26n0519_p0495b09║力羸。咄哉身已老，趍拜禮還虧。命似臨崖樹，心同念
X26n0519_p0495b10║水龜。尚猶躭有漏，不肯學無為。三者病苦。四大變異
X26n0519_p0495b11║乖違故苦。百節酸疼，四支苦楚，能壞一切安穩樂事，
X26n0519_p0495b12║如雹損苗，頓傷興盛。涅槃經云：如人壯美，王妃竊愛，
X26n0519_p0495b13║遣使私通。王便捉獲，挑其眼目，截其耳鼻，刖其手足，
X26n0519_p0495b14║形容頓改，為人惡賤。病苦所逼，為人所惡，亦復如是，
X26n0519_p0495b15║名為病苦。故有頌云：忽染纏縈疾，俄成臥病身。妻兒
X26n0519_p0495b16║慊共語，明友厭相親。楚痛抽千脉，聲吟徹四隣。不知
X26n0519_p0495b17║前路險，猶自縱貪嗔。四者死苦。壽命變異故苦。風刀
X26n0519_p0495b18║解支節，無處不苦痛。張口太息，手足紛亂。翻睛吐沫，
X26n0519_p0495b19║捫摸虗空。汗液交流，便洟雜落。涅槃經云：死者於險
X26n0519_p0495b20║難處，無有資粮。去處懸遠，無有伴侶。晝夜常行，不知
X26n0519_p0495b21║邊際。深邃黑暗，無有燈明。入無門戶，而有處所。雖無
X26n0519_p0495b22║痛處，不可療治。往無遮止，到不得脫。雖非惡色，而令
X26n0519_p0495b23║人怖。雖無破壞，見者愁毒。叫在耳邊，不可覺知。名為
X26n0519_p0495b24║死苦。故有頌云：精魄辭生路，遊魂入死關。只聞千萬
X26n0519_p0495c01║去，不見一人還。寶馬空嘶立，庭華永絕攀。早求無上
X26n0519_p0495c02║法，定免四方山。（四方山謂四相。）五者愛別離苦。可意人物，忽
X26n0519_p0495c03║爾分離。或世不寧，或因官事，父母夫妻，男女親知，兄
X26n0519_p0495c04║弟姉妹。或因事以分離，或恩深而身卒。情懷痛切，違
X26n0519_p0495c05║逆愛心。名愛別離苦。故有頌云：愛別情偏苦，生離最
X26n0519_p0495c06║可傷。子行五百里，慈母半千強。衰聲徹心骨，泣淚洒
X26n0519_p0495c07║襟裳。痴貪無慧解，寸寸斷肝膓。六者怨憎會苦。兒女
X26n0519_p0495c08║不孝，夫婦不和，兄弟相嫌，姉妹生分。宿業緣會，一處
X26n0519_p0495c09║同居。心恨貌恭，情懷忿毒。願死而命不早殞，欲病而
X26n0519_p0495c10║身不著床。呪詛麤言，憎嫌互起。或由宿業，利刃相殘。
X26n0519_p0495c11║或現違緣，暗行陷損。諸如是等，名怨憎會苦。故有頌
X26n0519_p0495c12║云：夫婦如怨賊，宗親若鼠狼。因緣同處住，不喜恨心
X26n0519_p0495c13║膓。伺便謀相害，遮防怨被傷。嗚呼緣業力，何日悟真
X26n0519_p0495c14║常。七者求不得苦。求名求利，搆獲不成。求色求榮，計
X26n0519_p0495c15║謀不遂。已得貪著，未得追求。搆獲五塵，皆生苦惱。法
X26n0519_p0495c16║華經云：亦以五欲財利故，受種種苦。乃至又以貪著
X26n0519_p0495c17║追求故，現受眾苦，後受地獄畜生餓鬼之苦。若生天
X26n0519_p0495c18║上，及在人間，貧窮困苦，愛別離苦，怨憎會苦，如是等
X26n0519_p0495c19║種種諸苦。故有頌云：貪恚與愚癡，駈遣爾疲。晝謀財
X26n0519_p0495c20║色苦，夜想利名悲。有者憂離散，無時起濫思。空王垂
X26n0519_p0495c21║拔濟，何謂不知之。八者略攝一切五取蘊苦。（取蘊之義，如前
X26n0519_p0495c22║已釋。舊名五盛陰苦，五陰熾盛，生滅遷流，無常性故。）總略攝彼三界有漏四蘊
X26n0519_p0495c23║五蘊，而為此苦麤重性故。能顯行苦，無常所隨，不安
X26n0519_p0495c24║隱故。除前七苦，餘有漏法，皆此苦攝。故有頌云：取蘊
X26n0519_p0496a01║無樂，長年行苦隨。輪迴增有漏，流轉益無知。愚者剛
X26n0519_p0496a02║生愛，賢人見起悲。空王示出路，汝等意何之。憂悲苦
X26n0519_p0496a03║惱者，稻秆經云：追感往事，言聲衰慼，名為憂。追思相
X26n0519_p0496a04║續，名為悲。苦事逼迫，名為苦。煩惱纏縛，名為惱。十地
X26n0519_p0496a05║經云：死別離時，愚人貪著心熱，名憂。發聲號哭，名悲。
X26n0519_p0496a06║五根相對，名苦。意根相對，名憂。憂苦轉多，名惱。
X26n0519_p0496a07║【疏】又生等者，生、老、病、死四相交侵，逼迫義名苦，唯欲
X26n0519_p0496a08║界有。今約流轉義名苦，即生、住、異、滅，與五盛陰苦合
X26n0519_p0496a09║為行苦，通三界有；怨、憎、愛別，約相違義，合為苦苦，苦
X26n0519_p0496a10║上加苦，重言苦苦，唯欲界有；求不得苦，所欲不遂，得
X26n0519_p0496a11║已散壞，乏受用義，名為壞苦，由壞生苦，名為壞苦，唯
X26n0519_p0496a12║欲界有。總攝八苦，約流轉義、相違義、乏受用義，立此
X26n0519_p0496a13║三苦。
X26n0519_p0496a14║【疏】結有等者，九中。初七即唯識說十根本煩惱，後二
X26n0519_p0496a15║即是隨煩惱也。由初七結八萬四千塵勞本故，說名
X26n0519_p0496a16║為結。所執三見，能執二取，各立一結，餘五各依相自
X26n0519_p0496a17║名結。在家白衣慳恡財物為貧窮因，出家外道嫉妬
X26n0519_p0496a18║名利為惡道因，立慳結、嫉結，故成九結。
X26n0519_p0496a19║【疏】識謂本識恒轉如流者，現行本識，無始恒續，展轉
X26n0519_p0496a20║因果，如流不斷。問：何因緣故，本識恒轉，如流不斷？答：
X26n0519_p0496a21║由業如風，能起識浪，識隨業遷，恒轉如流也。如緣生
X26n0519_p0496a22║中，行支如風，識支如浪，浪即流也。由風漂擊，其浪展
X26n0519_p0496a23║轉，相續不斷；由業招集，識支現起，展轉相續，念念不
X26n0519_p0496a24║斷。故說本識恒轉如流，名識由業漂。故唯識第三云：
X26n0519_p0496b01║阿賴耶識，為斷為常？答：非斷非常，以恒轉故。論自釋
X26n0519_p0496b02║云：恒謂此識，無始時來，一類相續，常無間斷，是界趣
X26n0519_p0496b03║生，施設本故，性堅持種，令不共故。轉謂此識，無始時
X26n0519_p0496b04║來，念念生滅，前後變異，因滅果生，非常一故。乃至云：
X26n0519_p0496b05║生滅相續，非常非斷，漂溺有情，令不出離。第二解意，
X26n0519_p0496b06║證由業漂者，識異熟現行本識，善惡之業，與六識俱，
X26n0519_p0496b07║即此業識種子，依本識住，藉於現緣，方可現起業識
X26n0519_p0496b08║現行。藉現緣者，其義云何？境界如風，本識如海，業識
X26n0519_p0496b09║如浪。少風漂擊，少浪隨生；多風漂擊，多浪隨起。一境
X26n0519_p0496b10║緣擊，一識隨生；多境緣擊，多識隨起。如是現識，隨境
X26n0519_p0496b11║界風，動本識海，起業識浪，作善惡因，漂轉三界，故云
X26n0519_p0496b12║識由業漂。故唯識論第二義云：又如暴流，隨風等擊，
X26n0519_p0496b13║起諸波浪，而流不斷。此識亦爾，隨遇眾緣，起眼識等，
X26n0519_p0496b14║而恒不斷。乃至云：謂此識性，無始時來，剎那剎那，果
X26n0519_p0496b15║生因滅。果生故非斷，因滅故非常。非斷非常，是緣起
X26n0519_p0496b16║理，故說此識恒轉如流（上皆論文）。
X26n0519_p0496b17║【疏】楞伽等者，疏：第二、解業識為浪，唯前六識。楞伽經
X26n0519_p0496b18║意，藏識如海，前七如浪，寬、狹少異，識、浪意同。初頌舉
X26n0519_p0496b19║喻，後頌法合。溟壑者，溟渤之壑，海之異名。常住者，藏
X26n0519_p0496b20║識恒轉，故名常住。騰躍者，騰波躍起，大浪之貌。餘文
X26n0519_p0496b21║可知。
X26n0519_p0496b22║【疏】由境等者，境風動海，起業識浪，故云識由業漂。
X26n0519_p0496b23║【疏】乘四大起者，色身運用，故謂之乘。前說心、法、識由
X26n0519_p0496b24║業漂，此說色身乘四大起。眾生無始於其內身生過
X26n0519_p0496c01║重故，經偏說之，實通內外。寶積經云：生母腹內，臥糞
X26n0519_p0496c02║穢中，如處鍋中，身根及識同居一處，壯熱煎熬，名羯
X26n0519_p0496c03║邏藍（此云雜穢），狀如粥汁，或如酪漿。於七日中，內熱煎煑，
X26n0519_p0496c04║地界堅性，水界濕性，火界煖性，風界動性，方始現前。
X26n0519_p0496c05║羯邏藍身，有地無水，便即乾燥，而皆分裂，譬如手握
X26n0519_p0496c06║乾麨、乾灰；有水無地，便即分散，如油滴水；有地、水界
X26n0519_p0496c07║而無火者，便即爛壞，譬如夏月陰處肉團；若無風界，
X26n0519_p0496c08║即便不能增長廣大；若不增減，經三十八、七日，穢惡
X26n0519_p0496c09║資長，成熟此身；更經四日，迴頭向下，雙足向上，胎衣
X26n0519_p0496c10║遂裂，逼趣產門。種種之苦，于時逼迫，乍出風飄，如刀
X26n0519_p0496c11║□切。初攬父母不淨，依之而住；後以母之不淨，而資
X26n0519_p0496c12║長之。現□既爾，故業不善，百惡所感；三十六物，不淨
X26n0519_p0496c13║為體。如是惡身，□非堅實、衰變、滅壞，不可妄執有我、
X26n0519_p0496c14║我所。
X26n0519_p0496c15║【疏】識隨等者，第八本識，隨業遷逝，而往餘趣，身即無
X26n0519_p0496c16║主，主識去故，即成空也。第二解意，舉前二句，顯無我
X26n0519_p0496c17║義。我者，主宰義。識不隨業，可有主宰；識隨業遷，此滅
X26n0519_p0496c18║彼生，身即無主，故無有我。
X26n0519_p0496c19║【經】證空三昧者，由聞前說有為不實顯法空義，識隨
X26n0519_p0496c20║業遷顯我空義，是故普明證二空之三昧也。
X26n0519_p0496c21║【經】釋迦者，能義；牟尼者，寂義。法華疏說：謂能證彼寂
X26n0519_p0496c22║默理故，復能離煩惱諠故，故名能寂。又釋迦是姓，牟
X26n0519_p0496c23║尼是號，如別處說。
X26n0519_p0496c24║【疏】對法等者，彼說佛不共德，略有十八種：一、無誤失
X26n0519_p0497a01║法，謂身無失，如阿羅漢遊行城邑，逢惡象馬，齊足越
X26n0519_p0497a02║坑，如來永無；二、無卒暴音，謂語無失，如阿羅漢遊行
X26n0519_p0497a03║林野，或迷道路揚聲叫喚，或由習氣聚露脣齒而現
X26n0519_p0497a04║大笑，如來永無；三、無種種想，謂意無失，離怨等想故；
X26n0519_p0497a05║四、無不定心，常在定故；五、無妄失念，唯正念故；六、無
X26n0519_p0497a06║不擇捨，善觀機故；七、欲無減；八、念無減；九、精進無減；
X26n0519_p0497a07║十、定無減；十一、慧無減；十二、解脫無減，謂勝解數。此
X26n0519_p0497a08║之六法，於善境轉，勝用無減，唯佛有也。十三、身業隨
X26n0519_p0497a09║智慧行；十四、語業隨智慧行；十五、意業隨智慧行，常
X26n0519_p0497a10║以智慧為先導故，不隨貪等行也；十六、知過去世無
X26n0519_p0497a11║著無礙；十七、知未來世無著無礙；十八、知現在世無
X26n0519_p0497a12║著無礙。此十八法，唯如來有，不共二乘有，故名不共
X26n0519_p0497a13║德。瑜伽三十八說一百四十種不共功德，謂：三十二
X26n0519_p0497a14║相、八十種好、四一切清淨、十力、四無所畏、三念住、三
X26n0519_p0497a15║不護、大悲心、無忘失法、永害習氣、一切種玅智，總一
X26n0519_p0497a16║百四十，唯佛有之，餘聖所無，名不共德。相好功德如
X26n0519_p0497a17║般若說，十力如前四，無所畏如後四。一切清淨者，一
X26n0519_p0497a18║所依清淨，謂內五根；二所緣清淨，謂外五境；三心清
X26n0519_p0497a19║淨，謂八識；四智清淨，謂四智。心智俱時觸等心所，隨
X26n0519_p0497a20║心智說不別標勝，是助伴故。三念住者，一緣順境不
X26n0519_p0497a21║生歡喜念住，二緣違境不生憂蹙念住，三緣俱境不
X26n0519_p0497a22║生喜戚念住。三不護者，如來三業任運無過不須護
X26n0519_p0497a23║之。大悲心者，謂大慈大悲大喜大捨，舉悲攝餘也。無
X26n0519_p0497a24║忘失法者，謂身語意無過失故。永害習氣者，二乘菩
X26n0519_p0497b01║薩猶有餘習，佛永無故。一切種玅智者，佛具遍知，非
X26n0519_p0497b02║如餘聖有未知境。然諸如來隨所化機，略指爾許功
X26n0519_p0497b03║德，令知敬令欣趣證理實諸佛不共功德，而無數量
X26n0519_p0497b04║不可說盡。
X26n0519_p0497b05║【疏】三、意等者，且初意云：示散華事，一、多、互入、互遍無
X26n0519_p0497b06║礙，顯體空義。所以然者，由依般若修大乘行，離法執
X26n0519_p0497b07║故，欲令一類不樂大乘者，除不樂心，起忻樂故，故有
X26n0519_p0497b08║散華一、多、互入、遍空之義。第二意者，佛土互入，塵剎
X26n0519_p0497b09║互入，山芥互入，如是名為轉變無礙，為遣一類我、我
X26n0519_p0497b10║所執也。第三意者，凡聖互入，大小互現，淨穢互現，如
X26n0519_p0497b11║是名為顯了無礙（本記文略，不言大小、淨穢）。為諸小乘怖畏生死，
X26n0519_p0497b12║急自求出，不樂利他，不求作佛，故此顯示眾生身中
X26n0519_p0497b13║而有佛身，佛身之中有眾生身，不即不離，彼此互有，
X26n0519_p0497b14║苦厭生死，即厭佛故。意全小乘不怖生死，藉生死身
X26n0519_p0497b15║欣求作佛，故有凡、聖、一、多、互入、顯了之義。此三意中，
X26n0519_p0497b16║初、遣所知障，迷大乘故；二、遣煩惱障，我、我所執不自
X26n0519_p0497b17║在故；三、通遣二障，令諸行人不怖生死，依生死身修
X26n0519_p0497b18║成佛故。
X26n0519_p0497b19║【疏】略作等者，由諸如來或大菩薩已斷法執礙，解所
X26n0519_p0497b20║知障故，得大菩提，於境自在；由斷續生煩惱障故，證
X26n0519_p0497b21║無礙理，心得自在。由此心、境勝用無礙，略有三義，巨、
X26n0519_p0497b22║細互容，無礙自在：一者、由斷煩惱障故，證無礙理；理
X26n0519_p0497b23║無礙故，事亦無礙。二者、由斷所知障故，得智自在；達
X26n0519_p0497b24║有為法從因緣生，緣無自性，和合而成，猶如幻化，於
X26n0519_p0497c01║境無礙，轉變自在。三者、由離有漏，得無漏識、無漏淨
X26n0519_p0497c02║識，變現諸法，隨心自在；心無礙故，境亦無礙。由此三
X26n0519_p0497c03║義，一切自在：一、多互入，大、小互入，凡、聖互入，小中現
X26n0519_p0497c04║大，大中現小，如是乃至延促時景，增減壽命，一切自
X26n0519_p0497c05║在。疏敘三解，即此三義，不詳勝、劣，有多意故。
X26n0519_p0497c06║【疏】第五等者，經有七義：初之二句，結第五凡聖互入，
X26n0519_p0497c07║亦結第六大小互現；世界不可思議者，結前四義一
X26n0519_p0497c08║多互入，亦結第七淨穢互現也。
X26n0519_p0497c09║【疏】治地住者，鑄鍊義故，名之為治。治前玅行，轉生諸
X26n0519_p0497c10║善，猶如治地而下種子，生苗稼故。華嚴經云：此住菩
X26n0519_p0497c11║薩發十種心，所謂利益心、大悲心、安樂心、安住心、怜
X26n0519_p0497c12║愍心、攝受心、守護心、同己心、事師心、導師心，如是菩
X26n0519_p0497c13║薩名治地住。
X26n0519_p0497c14║【疏】修行住者，審觀自身多法聚集，虗幻有故，自性空
X26n0519_p0497c15║故，離有空邊，修習福慧，名修行住。華嚴經云：此住菩
X26n0519_p0497c16║薩以十種行觀一切法，所謂：一切法無常，一切法苦，
X26n0519_p0497c17║一切法空，一切法無我，一切法無作，一切法無味，一
X26n0519_p0497c18║切法不如名，一切法無處所，一切法離分別，一切法
X26n0519_p0497c19║無堅實。如是菩薩名修行住。
X26n0519_p0497c20║【疏】生貴住者，所有福慧從正法生，種姓尊貴，生婆羅
X26n0519_p0497c21║門、剎帝利貴姓家故，勝二乘故，名生貴住。華嚴經云：
X26n0519_p0497c22║此住菩薩成就十法，謂永不退轉，供養諸佛，深生淨
X26n0519_p0497c23║信，善觀察諸法，了知眾生，了知世界，知業果報（業果為二），
X26n0519_p0497c24║知生死涅槃。具此十法，名生貴住。
X26n0519_p0498a01║【疏】具足方便住者，巧慧觀真，不滯真諦；起悲愍物，不
X26n0519_p0498a02║滯俗諦。於真於俗，能雙修習，名為具足；方法要便，名
X26n0519_p0498a03║為方便。
X26n0519_p0498a04║【疏】法王軌度等者，華嚴經說：此住菩薩有十種善巧，
X26n0519_p0498a05║如王太子：一者、法王處善巧，善巧言論及諸伎藝，悅
X26n0519_p0498a06║可王心；菩薩善巧，方便說法，稱諸佛意。二者、法王處
X26n0519_p0498a07║軌度，坐立軌儀，進退法度，有規矩故，法、喻皆爾。三者、
X26n0519_p0498a08║法王處宮殿，父王在宮行父子禮，父王處殿行君臣
X26n0519_p0498a09║禮；菩薩亦爾，依涅槃殿，即一切法皆皈實性，處慈悲
X26n0519_p0498a10║室，行一切行，恩及有情。四者、法王處趣入，令諸小國
X26n0519_p0498a11║皆皈王化；菩薩亦爾，化一切機，令入佛法。五者、法王
X26n0519_p0498a12║處觀察，觀王聲色，察臣賢愚；菩薩亦爾，觀佛法意，察
X26n0519_p0498a13║眾生根。六者、法王處灌頂，隣於灌頂，未即灌頂也。七
X26n0519_p0498a14║者、法王處力持，智力謀安，慎危利民；菩薩亦爾，修一
X26n0519_p0498a15║切行，力能任持，安樂自他。八者、法王處無畏，王子仁
X26n0519_p0498a16║慈，不畏小國；菩薩修行，不怖生死。九者、法王處晏寢，
X26n0519_p0498a17║晝無內晏，夜無外寢；菩薩修定，內離昏沉，不滯於境，
X26n0519_p0498a18║外止散亂，不異其心。十者、法王處讚歎，讚佛功德，歎
X26n0519_p0498a19║眾生苦；
X26n0519_p0498a20║【疏】灌頂住者，前之九住，觀無生理，修習已久，至此滿
X26n0519_p0498a21║足，成就智身。下賢位極，佛以法水灌其心首，喻名灌
X26n0519_p0498a22║頂。
X26n0519_p0498a23║【疏】金剛頂經等者，彼說五種灌頂：一者、寶冠灌頂，謂
X26n0519_p0498a24║諸法王與諸菩薩摩頂受記，付囑傳法，喻如王子戴
X26n0519_p0498b01║寶冠故；二者、印契灌頂，諸佛、菩薩手結印契，密加持之，
X26n0519_p0498b02║灌其頂故；三者、海水灌頂，義如常談；四者、光明灌頂，
X26n0519_p0498b03║謂諸菩薩修行位滿，於色究竟天玅淨土中大寶華
X26n0519_p0498b04║王座上諸佛流光灌頂，成佛果故。廣如下疏。五者、名
X26n0519_p0498b05║號灌頂，謂三賢、十地，隨修一位，而得成滿，立彼名號，
X26n0519_p0498b06║順彼意樂，皆名灌頂。此明下賢位滿，名灌頂位。本業
X26n0519_p0498b07║經云：由上九住觀察，得無生心，此最勝故，名灌頂位。
X26n0519_p0498b08║如王太子堪受王位，行漸勝故，而與灌頂。
X26n0519_p0498b09║【疏】十智者，華嚴經說：此住菩薩學修十智。今隨釋之：
X26n0519_p0498b10║一者、三世智，知三世境不離其心，隨心轉故，亦名隨
X26n0519_p0498b11║心轉智；二者、佛法智，知三世佛法之智也，正覺照明
X26n0519_p0498b12║三世佛法，亦名正覺照智；三者、法界無礙智，照了十
X26n0519_p0498b13║方法界無滯礙故，亦名照法界智；四者、法界無邊智，
X26n0519_p0498b14║通達普知十方三世事相智也，入解彼彼事故，亦名
X26n0519_p0498b15║自在普入智；五者、充滿一切法界智，變現嚴淨十方
X26n0519_p0498b16║界故，亦名至一切處皆嚴淨智；六者、普照一切世界
X26n0519_p0498b17║智，照了一切眾生界之智也，了知眾生心行染淨差
X26n0519_p0498b18║別，亦名知一切眾生心行智；七者、住持一切世界智，
X26n0519_p0498b19║於十方界隨眾生心敬三寶者，住持在彼世界中故，
X26n0519_p0498b20║亦名知心境界智，知眾生心樂住彼彼界故；八者、知
X26n0519_p0498b21║一切眾生智，知諸眾生三乘五性善根成熟、未成熟
X26n0519_p0498b22║故，亦名知諸根性智；九者、知一切法智，知諸根器樂
X26n0519_p0498b23║廣樂略，應根說之，亦名當根說法智；十者、知無邊諸
X26n0519_p0498b24║佛智，無邊諸佛皆能說法，令眾滅障，我亦應爾，亦名
X26n0519_p0498c01║滅一切惑智。前五自利，後五利他，皆是上位佛菩薩
X26n0519_p0498c02║智，此位菩薩勤學修此十種智也。
X26n0519_p0498c03║【經】習忍已前等者，住外凡位，在資粮等五位外故，僧
X26n0519_p0498c04║祇外故。入正定聚，住內凡位，五位內故，僧祇內故。
X26n0519_p0498c05║【疏】此明直往者。瓔珞經說：三劫三劫修習福慧，入初
X26n0519_p0498c06║僧祇。此經十千劫者，性有利鈍，行有遲速，故劫數異，
X26n0519_p0498c07║皆顯頓悟直往者也。涅槃經說：漸悟迴心，五果如次。
X26n0519_p0498c08║八、六、四、二萬十千劫，經爾許時，住外凡位，修大乘行，
X26n0519_p0498c09║方到十信，入內凡位。初僧祇數，四果相望，煩惱輕重
X26n0519_p0498c10║有無異故，聲聞、獨覺利鈍有異，由此劫數多少不同。
X26n0519_p0498c11║然漸悟者，是鈍根故，非勇猛故；頓悟直往，是利根故，
X26n0519_p0498c12║必勇猛故。故直往者，住外凡位，劫數少也。十千劫等，
X26n0519_p0498c13║古有二解：一云此是中劫，謂增減劫；二云是風災劫。
X26n0519_p0498c14║大乘修行，多用此故。
X26n0519_p0498c15║【疏】入正定聚者，作五逆業，誹謗正法，名邪定聚；入伏
X26n0519_p0498c16║忍位，名正定聚；所餘眾生，名不定聚。同起信論：十善
X26n0519_p0498c17║位中，厭生死苦，求無上覺，遇佛菩薩，承侍供養。彼修
X26n0519_p0498c18║諸行，經十千劫，信乃成就，而能發心。既發心已，入正
X26n0519_p0498c19║定聚，畢竟不退，住佛種性，勝因相應，不同小乘。俱舍
X26n0519_p0498c20║論說：造五逆者，名邪定聚；得聖果者，名正定聚；餘名
X26n0519_p0498c21║不定聚。
X26n0519_p0498c22║【疏】此伏等者，此伏二執及執相應、分別二障也。地前
X26n0519_p0498c23║所伏、分別二障，有其二類：一者、因邪師、邪教起我、法
X26n0519_p0498c24║執，引生二障，行相麤顯，資粮位中伏令不起；二者、由
X26n0519_p0499a01║自分別起我、法執，引生二障，行相微細，及俱生障，加
X26n0519_p0499a02║行位中伏令不起。
X26n0519_p0499a03║【疏】不共等者，意識相應不共無明，及俱時起貪、嗔、忿
X26n0519_p0499a04║等伴類煩惱，皆伏不起，故言永盡（無明有四，如前已釋）。
X26n0519_p0499a05║【疏】內法異生者，已入佛法，住內凡位，有二類人：一、放
X26n0519_p0499a06║逸者，未得定故，佛說彼人無明發行；二、不放逸者，已
X26n0519_p0499a07║得定故，伏於麤顯二分別障，佛不說彼因邪師故無
X26n0519_p0499a08║明發行。
X26n0519_p0499a09║【疏】住解脫位等者，疏文太略，應云：伏忍位中，初資粮
X26n0519_p0499a10║位而有二名。等資粮者，為欲求趣佛果菩提，積集福、
X26n0519_p0499a11║慧二種資粮，從喻為名，名資粮位，亦名順解脫分。解
X26n0519_p0499a12║脫者，涅槃果德，分是因義，此因順趣解脫果故。順即
X26n0519_p0499a13║是分，名為順分；解脫之順分，名順解脫分。故唯識云：
X26n0519_p0499a14║為趣無上正等菩提，修集種種勝資粮故，名資粮位。
X26n0519_p0499a15║為有情故，勤求解脫，由此亦名順解脫分。智忍已前，
X26n0519_p0499a16║經十千劫修十善行，是趣解脫位之方便故，入正定
X26n0519_p0499a17║聚，名住解脫位也。
X26n0519_p0499a18║【疏】一百二十四等者，新華嚴中無一、十、百、千、萬數。從
X26n0519_p0499a19║落叉為始，百落叉為一俱胝，俱胝俱胝為一阿庾多，
X26n0519_p0499a20║乃至第一百二十四不可說不可說轉，自此已上無
X26n0519_p0499a21║數名位也。落叉云億，俱胝云十萬。依瑜伽論，菩薩修
X26n0519_p0499a22║行所經之劫，積風災劫，滿三無數劫，方成正覺。此有
X26n0519_p0499a23║二解：一云、以風災為劫，超過一切算數名位，謂一百
X26n0519_p0499a24║二十四數所不攝故，名無數劫；二云、即一百二十四
X26n0519_p0499b01║數中，第一百四數名為無數。此言無數者，是數目之
X26n0519_p0499b02║名。數風災劫至此數位，名一無數劫。隨前二解，如是
X26n0519_p0499b03║無數復積至三，總說名為三無數劫。過此三劫，方成
X26n0519_p0499b04║大覺也。
X26n0519_p0499b05║【疏】瓔珞經者，彼云：譬如八百里石，方廣正等，以淨居
X26n0519_p0499b06║天衣而重三銖。即淨居天以千寶光明鏡為日月歲
X26n0519_p0499b07║數，三年一拂，此石乃盡，為一阿僧祇劫。彼天歲數難
X26n0519_p0499b08║顯時量，今以欲天日月歲數倍之，擬附積數，計彼時
X26n0519_p0499b09║量。謂梵眾天望他化天，及少光天望大梵天，皆過一
X26n0519_p0499b10║倍壽量，即知晝夜亦復過倍。今亦倍倍計之，彼淨居
X26n0519_p0499b11║處總有五天，其壽短者，以人間一百五十二億六萬
X26n0519_p0499b12║七千二百年為一晝夜；其壽長者，以人間二千四百
X26n0519_p0499b13║四十二億七萬五千二百年為一晝夜，三十晝夜為
X26n0519_p0499b14║月，十二月為年。以彼天日月之量，三年一拂，拂盡此
X26n0519_p0499b15║石，是一無數劫量。
X26n0519_p0499b16║【疏】超九等者，婆沙論說：釋迦菩薩百劫修相好業時，
X26n0519_p0499b17║逢底沙佛，七日七夜翹足讚之，□超於九劫。金光明
X26n0519_p0499b18║說：薩埵王子捨身飼虎，超十一劫。涅槃經說：雪山童
X26n0519_p0499b19║子於夜叉所求半偈法，而捨全身，超十二劫。婆沙又
X26n0519_p0499b20║說：摩納仙人逢然燈佛，布髮淹泥，超於八劫（總四十劫）。慈
X26n0519_p0499b21║恩釋云：翹足超九劫，百劫中超。布髮超八劫者，第二
X26n0519_p0499b22║無數劫將滿時超。餘總相說，僧祇內超，不指時位。問：
X26n0519_p0499b23║小、中、大劫，超何劫耶？答：依唯識疏第九卷說：釋迦菩
X26n0519_p0499b24║薩超四十劫，是增減劫，謂小三災劫也。
X26n0519_p0499c01║【疏】處夢等者，生死流轉，無有時限，迷情悅識，經劫常
X26n0519_p0499c02║儀，不厭時長。謂若發心修行作佛，有定時限，樂道進
X26n0519_p0499c03║修，經劫常儀，不厭時長。又初心修學，多在人中，福慧
X26n0519_p0499c04║微劣，煩惱增勝，障礙事多，行業未勝，故有厭退者也。
X26n0519_p0499c05║若久修習，天上、人間，福慧殊勝，煩惱輕微，障礙事少，
X26n0519_p0499c06║行業增勝，故無厭退。歷位斷證，以為常式，成佛非難。
X26n0519_p0499c07║如貧病人厭光陰長，富樂不爾。
X26n0519_p0499c08║【疏】三、練磨心者，陶練磨瑩菩提心也。三種練磨心，對
X26n0519_p0499c09║治三退屈，謂菩提廣大屈，萬行難修屈，轉依難證屈。
X26n0519_p0499c10║如其次第，引他況己練，省己增修練，引麤況玅練（如論
X26n0519_p0499c11║廣論）。
X26n0519_p0499c12║【經】修十慧觀者，次明十行。體即六度，開為十行。十行
X26n0519_p0499c13║相應，慧觀為王，最尊勝故。十行對治十種顛倒，慧正
X26n0519_p0499c14║對治，餘行助之。故此標云修十慧觀。
X26n0519_p0499c15║【疏】即行之行者，十體即行，名為十行，持業釋也。有十
X26n0519_p0499c16║菩薩修此行故，是十之行，名為十行，依主釋也。
X26n0519_p0499c17║【疏】捨財命等者，施有三種，謂財施、法施、無畏施。捨於
X26n0519_p0499c18║世財及捨法財，又捨身命，上供聖賢，下濟含識，拔苦
X26n0519_p0499c19║救命，是無畏施，亦施他命。
X26n0519_p0499c20║【疏】持淨戒者，戒有三種，謂：攝律儀戒、攝善法戒、饒益
X26n0519_p0499c21║有情戒。此以思種防發功能而為體也。
X26n0519_p0499c22║【疏】無違逆行者，此三十心，皆華嚴經列名也。餘教第
X26n0519_p0499c23║三名無恚行，由忍力故，對治嗔恚，不逆他意也。忍有
X26n0519_p0499c24║三種，謂耐怨害忍、安受苦忍、諦察法忍。怨害不酬，苦
X26n0519_p0500a01║逼不恨，審察真俗，故此忍度，名無違逆行。餘教第四
X26n0519_p0500a02║名無盡行，第八名尊重行，餘名同此。
X26n0519_p0500a03║【疏】利自他者，精進度也。精進有三，謂被甲精進、攝善
X26n0519_p0500a04║精進、利樂有情精進。被甲自利，利樂濟他，攝善通二。
X26n0519_p0500a05║【疏】生死無亂者，生時、死時心無亂故；得勝靜慮，正念
X26n0519_p0500a06║相應，離癡亂故。靜慮有三，謂安住、引發、辦事、住受法
X26n0519_p0500a07║樂、引發神通、辦福慧故。問：唯識論說死生二位皆住
X26n0519_p0500a08║散心，云何此說生死無亂是靜慮耶？答：由靜慮力，生
X26n0519_p0500a09║時、死時正念分明而離癡亂，非是生時、死時與靜慮
X26n0519_p0500a10║俱。
X26n0519_p0500a11║【疏】無相甚深者，此十行位，依十度立。此第六行，唯是
X26n0519_p0500a12║根本無相般若觀甚深理，故云無相甚深，此位菩薩
X26n0519_p0500a13║學、修、證故。般若有三，謂生空、法空、俱空。疏引華嚴，如
X26n0519_p0500a14║次觀遍計、圓成、依他三性甚深也。
X26n0519_p0500a15║【疏】無著行者，依方便度，立此行名也。善修方便，知我
X26n0519_p0500a16║法無，故不滯有；知因緣有，故不滯空；不滯空有，名無
X26n0519_p0500a17║著行。方便有二，謂迴向方便善巧、拔濟方便善巧。
X26n0519_p0500a18║【疏】難得行者，依願度立行名也。願者，邀期之義，凡所
X26n0519_p0500a19║修善，邀期進趣所求果故。願有二種，謂求菩提願、利
X26n0519_p0500a20║樂他願。唯識二師出體：一云願以後得智為體，脩善
X26n0519_p0500a21║進趣善巧智故；二云欲、信、勝解三法為體，原以三此
X26n0519_p0500a22║為自性故。疏依相應助伴之體，說思念等。
X26n0519_p0500a23║【疏】善法行者，依力度立行名也。力者，無屈伏義，能摧
X26n0519_p0500a24║壞義，能伏異計，摧不信等，令生信故。力有二種，謂思
X26n0519_p0500b01║擇力、修習力。
X26n0519_p0500b02║【疏】真實□者，依智度立行名也。智有二種，謂受用法
X26n0519_p0500b03║樂智，成熟有情智。
X26n0519_p0500b04║【疏】三世等者，達過去因，起過去因忍；達現在因果，起
X26n0519_p0500b05║現在因果忍；達現在因為緣，能引未來果故，起未來
X26n0519_p0500b06║果忍。以第七行雙治過、現二世顛倒，達有如幻，經意
X26n0519_p0500b07║寘故。第八行云：不求果報，治執未來倒（因果忍義，如第三疏）。
X26n0519_p0500b08║【疏】住堅忍中者，伏忍位中，十住、十行，伏忍未勝，不名
X26n0519_p0500b09║為堅；十迴向位，行巳殊勝，立堅忍名。
X26n0519_p0500b10║【疏】然出體者，總攝諸善，通以行、願為迴向體，行、願相
X26n0519_p0500b11║扶，方出世故。若別體者，以慧為性，於諸善中最勝玅
X26n0519_p0500b12║故。能、所引發，定、慧為性；二、運用廣，定、慧、大悲三法為
X26n0519_p0500b13║性；行、願相扶，定、慧、悲、願四法為性。相應總論，意識心
X26n0519_p0500b14║品總為其體；眷屬助伴，五蘊為體。
X26n0519_p0500b15║【疏】四、無量心者，慈、悲、喜、捨，救護眾生，玅慧相應，能破
X26n0519_p0500b16║癡暗，不著有相，離眾生相，名此迴向。故華嚴云：此位
X26n0519_p0500b17║菩薩，念諸眾生在生、老、病、死諸苦難處，隨業流轉，我
X26n0519_p0500b18║為眾生作明智炬，破無明暗而救護之。
X26n0519_p0500b19║【疏】三寶及戒為不壞信者，依四不壞信，立此迴向名
X26n0519_p0500b20║也。故華嚴云：此位菩薩，於三寶所得不壞信，悉能承
X26n0519_p0500b21║事一切諸佛，誓修一切菩薩善根。
X26n0519_p0500b22║【疏】一切善根至一切處者，菩薩所修福慧善根，似於
X26n0519_p0500b23║實際，遍一切處，名此迴向。故華嚴云：此位菩薩修習
X26n0519_p0500b24║善根，願此善根功德之力，至一切處，猶如實際，無處
X26n0519_p0500c01║不至。
X26n0519_p0500c02║【疏】離垢繒者，華嚴頌云：菩薩師子王，頂擊解脫繒。繒
X26n0519_p0500c03║喻解脫，頂喻智慧，諸功德中為先首故。以智慧首緣
X26n0519_p0500c04║解脫理，不馳散故，如繒繫之。
X26n0519_p0500c05║【疏】習種未亡，未離相縛者，分別二障，習種未亡，被相
X26n0519_p0500c06║抅縛，故所修行，受分段生，未出三界。
X26n0519_p0500c07║【經】業習果報者，習謂習氣，通種現也。能熏現行，所熏
X26n0519_p0500c08║種子，皆名為習。入見道時，斷分別習所作善業，趣菩
X26n0519_p0500c09║提果，而不招感生死果報。此見道前，若業若習，分段
X26n0519_p0500c10║果報，未壞盡故，受生三界分段身也。
X26n0519_p0500c11║【疏】此略明者，此加行位，即第十迴向攝也。初劫滿已，
X26n0519_p0500c12║方修習之，仍屬初劫。唯識論中加行頌云：現前立少
X26n0519_p0500c13║物，謂是唯識性，以有所得故，非實住唯識。長行論曰：
X26n0519_p0500c14║菩薩先於初無數劫，先修福慧資粮順解脫分，既圓
X26n0519_p0500c15║滿已，為入見道，住唯識性，復修加行，伏除二取。名加
X26n0519_p0500c16║行者，如人意欲至於遠方，初舉意時，但思所至，行路
X26n0519_p0500c17║至晚，加功用行，而求宿處。此亦如是，始初立意，趣菩
X26n0519_p0500c18║提果，積集福慧，藉以為緣，至極果故，名資粮位。修習
X26n0519_p0500c19║時久，近見道故，加功用行，入於見道，名加行位，亦名
X26n0519_p0500c20║順決擇分。分者，因義；決擇者，無漏智也。此加行因，而
X26n0519_p0500c21║能順趣決擇智故。順即是分，名為順分；決擇之順分，
X26n0519_p0500c22║名順決擇分。又婆沙云：分是支分，在見道故。決擇即
X26n0519_p0500c23║分，名決擇分。此煖等四，順趣彼故。決擇分之順，名順
X26n0519_p0500c24║決擇分。加行有四，謂煖、頂、忍、世第一法。由依四尋思
X26n0519_p0501a01║觀、四如實觀，初後位殊，立四加行。四尋思者，既於前
X26n0519_p0501a02║位緣法義境，故於此位作尋思觀。一尋思名假施設
X26n0519_p0501a03║有實不可得，二尋思義假施設有實不可得，三尋思
X26n0519_p0501a04║名義自性，四尋思名義差別亦爾。無性攝論云：此中
X26n0519_p0501a05║名者，謂色受等一切法名，名詮法勝。亦攝名因果，謂
X26n0519_p0501a06║文及文身，句及句身。尋思此名，唯是意言，唯假非實。
X26n0519_p0501a07║義者，謂名身等詮表蘊等，若體若義，總名為義，以義
X26n0519_p0501a08║寬故。而推求此名所詮義，亦唯意言。義名言者，由言
X26n0519_p0501a09║顯故。一切有為無為，皆義中攝。名之與義，皆意言性，
X26n0519_p0501a10║假有實無。名本無義，義不屬名。尋思自性及差別者，
X26n0519_p0501a11║依此二法觀其自性，心外亦無，唯是假立。如我法等，
X26n0519_p0501a12║本體無故，差別亦爾。如無常等，亦唯是假，實不可得。
X26n0519_p0501a13║證知四種虗妄顯現，依他起攝。了達四種遍計所執，
X26n0519_p0501a14║皆不可得。（已上攝論大義）瑜伽三十六云：此諸菩薩於彼名
X26n0519_p0501a15║事，或離相觀，或合相觀。依合相觀，通達二種自性差
X26n0519_p0501a16║別，皆是假立。依離相觀，別觀二種之自性故。四如實
X26n0519_p0501a17║智者，前四尋思觀計所執四種之境，離識非有，觀所
X26n0519_p0501a18║取無，未觀能取。此如實智忍可前境離識非有，所取
X26n0519_p0501a19║空已，復能遍知能取彼識離識內境決定非有，能取
X26n0519_p0501a20║亦空，了知內識及所變相互不相離，如幻事等唯識
X26n0519_p0501a21║之相。此依他上無計所執，便謂二空。依此為門，觀彼
X26n0519_p0501a22║空理，入圓成實。此善根位似三性觀，未證真故。前四
X26n0519_p0501a23║尋思，煖是下位，頂是上位，以初伏除所取難故，分下
X26n0519_p0501a24║上位。至如實智，下忍印無所取，中忍順無能取；未印
X26n0519_p0501b01║無故，上忍印無能取。合此三忍，俱是四如實智下品。
X26n0519_p0501b02║世第一法雙印所取、能取二俱空故，為如實智上品。
X26n0519_p0501b03║由此尋思、如實各有下上、劣勝不同，分成四加行位
X26n0519_p0501b04║也。問：何故名義各別觀察，名義自性及與差別合而
X26n0519_p0501b05║觀耶？答：唯識論云：名義相異，故別尋求；二二相同，故
X26n0519_p0501b06║合思察。意云：名之與義，能所詮異，故各別觀。名義一
X26n0519_p0501b07║種，自性同故，差別同故，合而觀之。二二者，上二是名
X26n0519_p0501b08║義，下二是自性、差別。尋求、思察，文迴互耳，即釋尋思
X26n0519_p0501b09║之義也。尋思如實尅性，以慧為體，
X26n0519_p0501b10║【疏】初獲等者，唯識疏云：明得者，初得無漏慧之明相，
X26n0519_p0501b11║名為明得。明得之定，名明得定。即此所獲道火前相，
X26n0519_p0501b12║說名為煖。煖即是位，名煖位也。
X26n0519_p0501b13║【疏】明相轉盛者，由久修習，漸近見道，明慧轉盛，故名
X26n0519_p0501b14║明增。明增之定，名明增定。尋思觀行，此位至極，說名
X26n0519_p0501b15║為頂。頂是極義，頂即是位，名頂位也。
X26n0519_p0501b16║【疏】印順定者，順有二義：一、樂順；二、印順。下忍起時，名
X26n0519_p0501b17║為印忍，印所取無。中忍起時，名為樂順，樂無能取，順
X26n0519_p0501b18║修習故。上忍起時，名為印順，印能取無，順觀察故。印
X26n0519_p0501b19║通下、上品，集唯中品，順通中、上品。合此三忍，名為印
X26n0519_p0501b20║順。印順俱時之定，名印順定。於無所取決定印持者，
X26n0519_p0501b21║下忍位也。無能取中亦順樂忍者，中、上忍位也。既無
X26n0519_p0501b22║等者，既無遍計所執實境，離能取識，何有能執遍計
X26n0519_p0501b23║之識？離所取境，所取、能取遍計情境相待立故。印前
X26n0519_p0501b24║順後者，印前所取無，順後能取無，及印能取無，故立
X26n0519_p0501c01║印順名。合此三忍，忍境、忍識二俱空故，故名為忍。忍
X26n0519_p0501c02║即是位，名忍位也。
X26n0519_p0501c03║【疏】從此無間，必入見道。立無間名者，無間道之定，名
X26n0519_p0501c04║無間定；無間即定，名無間定。世間異生有漏法中，此
X26n0519_p0501c05║最勝故，名世第一法。世即第一，名世第一；世第一即
X26n0519_p0501c06║法，名世第一法，亦名世第一位。
X26n0519_p0501c07║【疏】皆帶相者，相謂相狀，所執空相，依他有相。為由帶
X26n0519_p0501c08║此空有相故，未證真理也。
X26n0519_p0501c09║【疏】偈云等者，唯識疏云：菩薩於定位者，此加行位，多
X26n0519_p0501c10║在定中內門修行。觀影唯是心者，觀內心境，影離心
X26n0519_p0501c11║無，唯是內心。此初觀察，在煖位也。遍計所執心外之
X26n0519_p0501c12║境，義相既滅，審觀察之，唯自心想，此在頂位也。如是
X26n0519_p0501c13║住內心，知所取非有，下忍位也。次能取亦無，中、上忍
X26n0519_p0501c14║也。合此二類，俱即二空，即世第一法。以少時故，從忍
X26n0519_p0501c15║位說。後觸無所得，入真見道，觸證真理，無所得相也。
X26n0519_p0501c16║【疏】此位等者，此位菩薩於安立諦、非安立諦，皆學觀
X26n0519_p0501c17║察。或總作一實真如觀，引真見道；或別作二空觀，總
X26n0519_p0501c18║別三心，為非安立，引三心相見道；作四諦差別觀，引
X26n0519_p0501c19║十六心相見道。有差別名言者，為安立諦也；無差別
X26n0519_p0501c20║離名言者，非安立也。安立者，施設義。若加行位不作
X26n0519_p0501c21║二種觀者，不能引生真相二見道故，亦不能伏二乘
X26n0519_p0501c22║者故。為入二空觀真如理正觀，非安立諦也；為起遊
X26n0519_p0501c23║觀，起勝進道，成熟佛法，降伏二乘，亦觀安立諦也。唯
X26n0519_p0501c24║識又云：此加行位未遣相縛，於麤重縛亦未能斷。言
X26n0519_p0502a01║相縛者，一切有漏二性之心，皆有分別所緣相故。縛
X26n0519_p0502a02║能緣心，有所拘礙，令不明淨，不得自在，相即是縛，名
X26n0519_p0502a03║為相縛。此依正義，通於八識有漏相貌，縛能緣心，名
X26n0519_p0502a04║為相縛，非謂相縛即是執也。問：後得智品所變相分，
X26n0519_p0502a05║應是能縛？答：不然。後得智品斷漏方得，體非硬澁故，
X26n0519_p0502a06║非漏所增故，緣一切境皆證解故，後得變相非是縛
X26n0519_p0502a07║也。問：如自證分緣於見分，應彼見分縛自證耶？答：可
X26n0519_p0502a08║爾。所緣見分縛自證分，體是有漏分別類故，不明淨
X26n0519_p0502a09║故，見分漏心增過失故。有漏相貌縛能緣心，皆名相
X26n0519_p0502a10║縛，非謂相者相分也。麤重縛者，二障種子名麤重縛，
X26n0519_p0502a11║性無堪任，違細輕故，拘礙上上勝功德故，說名為縛。
X26n0519_p0502a12║麤重即縛，名麤重縛。有漏現行名為相縛，二障種子
X26n0519_p0502a13║名麤重縛。故此位中未遣相縛，於麤重縛亦未能斷。
X26n0519_p0502a14║若至初地，分遣相縛；八地已去，第六意識全遣相縛；
X26n0519_p0502a15║第七分無，五、八全有。其麤重縛，十地漸斷。若至佛果，
X26n0519_p0502a16║二縛全無。此位菩薩全伏分別二障現行，違見道故，
X26n0519_p0502a17║乃至微細自分別生亦不現起，俱生二障少分不起，
X26n0519_p0502a18║二障種子全未能斷。
X26n0519_p0502a19║【疏】菩薩起此等者，瑜伽六十九通說三乘依諸靜慮
X26n0519_p0502a20║及未至定能入聖諦，非無色定止多觀少，劣道不能
X26n0519_p0502a21║入現觀故。此位菩薩修方便時，通諸靜慮，依第四靜
X26n0519_p0502a22║慮方得成滿。即顯上品忍位，世第一法趣入見道，唯
X26n0519_p0502a23║依第四靜慮也。
X26n0519_p0502a24║【疏】極慼等者，三惡趣身，極苦憂慼，無有勝慧。上二界
X26n0519_p0502b01║中，雖有勝慧，欣勝厭劣，皆不依彼，唯依欲界人天善
X26n0519_p0502b02║趣之身，起四善根，佛出為緣，起現觀故。若佛滅後，遺
X26n0519_p0502b03║法說故。問：有佛法世，發心修習，法滅後熟，得入現觀，
X26n0519_p0502b04║趣見道不？答：准顯揚論，不得無此類者。故慈恩又解：
X26n0519_p0502b05║顯揚等論，據一相說，若久修習功行時至，無佛法世，
X26n0519_p0502b06║容入現觀，趣聖道矣。
X26n0519_p0502b07║【經】歡喜地等者。自此已去，已證聖位，漸次乃至十地
X26n0519_p0502b08║滿心，方證極果。今依唯識略明行相，所貴學者曉其
X26n0519_p0502b09║大義。唯識論云：謂十地中修十勝行，斷十重障，證十
X26n0519_p0502b10║真如，二種轉依由斯證得。意云：十地通以理智為體，
X26n0519_p0502b11║與所修行為勝依持，令得生長，故名為地。十地菩薩
X26n0519_p0502b12║修行斷證方圓佛果，故皆言十。若并佛地，即成十一
X26n0519_p0502b13║也。於一一地出心位中，所斷之障各有九品。唯識第
X26n0519_p0502b14║十疏云：前六識俱所知障種，修所斷者，諸地漸斷。乃
X26n0519_p0502b15║至云六識中者，行相有九品故，品類差別有眾多故，
X26n0519_p0502b16║所以諸地分分別斷。五識由六引故，亦通二障。又云：
X26n0519_p0502b17║如初品無間至第二念為解脫道，初品無間望第二
X26n0519_p0502b18║念即為加行。此解脫道望自第二品即為無間，望初
X26n0519_p0502b19║為解脫，望後為加行。至第三無間望第一念為勝進
X26n0519_p0502b20║道，與第二品為解脫道；自品為無間道，與第四念為
X26n0519_p0502b21║加行道。第二無間，望前即非勝道，但是解脫。此是菩
X26n0519_p0502b22║薩十地位中斷所知障，時分品類排次斷法。若別別
X26n0519_p0502b23║斷，一一智別起也。由能印證及能斷惑，復能容豫復
X26n0519_p0502b24║能欣求，故具加行、無間、解脫、勝進四道。菩薩利根，故
X26n0519_p0502c01║能如是。至第九品無間道位斷盡其障，次後一念解
X26n0519_p0502c02║脫道起，登後後地證後後如十地滿心，最後一念無
X26n0519_p0502c03║上大覺證大涅槃，即是圓滿真如為第十一。然唯異
X26n0519_p0502c04║生性障，於初地中入心時斷，地前世道不斷障種，入
X26n0519_p0502c05║見道時方斷種故。此障迷理，真見道中一品道斷，餘
X26n0519_p0502c06║所知障九品道斷。見道即是初地入心，斷第一異生
X26n0519_p0502c07║性障，證遍行真如登極喜地。此極喜地而有三心，謂
X26n0519_p0502c08║入、住、出。唯初入心屬見道位，住心屬修道位，出心解
X26n0519_p0502c09║脫道也。
X26n0519_p0502c10║
X26n0519_p0502c11║仁王護國般若經疏法衡抄卷第五
X26n0519_p0502c12║
X26n0519_p0502c13║仁王經隨抄音切
X26n0519_p0502c14║丹質（下音致，以人倚信也。）敝（昌，兩也。）氊（章延切。）霖霔（上音林，下音注。）寮（音聊。）闐
X26n0519_p0502c15║噎（上音田，下烏結切。）繢（胡對切，𦘕也。）徘徊（上音裴，下音回。）𥂕厔（上張流切，下陟栗切。）
X26n0519_p0502c16║霽（子計切，天晴也。）屯（徒魂切，聚也。）併服（上必正切，下音伏，從也。）㗚（力質切。）𡩋（奴定
X26n0519_p0502c17║切。）皰（蒲㒵、普教二切。）麧（下沒切，糠麧也。）醼（於見切，飲也。）蹎僵（上下年切，頓仆也。下居良
X26n0519_p0502c18║切。）麨摶（上尺少切，下徒官切。）脉（莫厄切，正作衇，俗作脈。）咀（慈呂切。）濤汏（上音陶，下
X26n0519_p0502c19║音太。）