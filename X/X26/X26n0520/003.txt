X26n0520_p0560a06║
X26n0520_p0560a07║
X26n0520_p0560a08║
X26n0520_p0560a09║注仁王護國般若經卷第三
X26n0520_p0560a10║
X26n0520_p0560a11║大宋國傳賢首祖教沙門　（淨源）　撰集
X26n0520_p0560a12║二諦品第四
X26n0520_p0560a13║初來意者，謂前觀如來及菩薩行二品大意，自他
X26n0520_p0560a14║兼濟悲智雙修，而初心菩薩有智無悲則多趣寂，
X26n0520_p0560a15║有悲無智則成愛見，今以真諦絕於愛見，俗諦導
X26n0520_p0560a16║乎趣寂，故次來也。又約當品雙資因果，而成下文
X26n0520_p0560a17║護果護因，故次來也。次釋名二者，數也。諦，審實也。
X26n0520_p0560a18║真諦顯理修證俱亡，俗諦明事因果歷然，即俗而
X26n0520_p0560a19║真如鏡影即空，即真而俗如空不壞影，真俗不二
X26n0520_p0560a20║唯一中道，如鏡中之明。若依相宗，真俗二諦條然
X26n0520_p0560a21║不同，非斷非常果生因滅，非此所尚耳。△三、解經
X26n0520_p0560a22║五：初、匿王致問。
X26n0520_p0560a23║爾時，波斯匿王白佛言：世尊！勝義諦中有世俗諦不？
X26n0520_p0560a24║先開雙關，次牒之而難。
X26n0520_p0560b01║若言無者，智不應二。
X26n0520_p0560b02║若無俗諦，則智不能照真俗之二。
X26n0520_p0560b03║若言有者，智不應一。
X26n0520_p0560b04║若有俗諦，則智不能觀中道之一。
X26n0520_p0560b05║一二之義，其事云何？
X26n0520_p0560b06║雙結前義，敢問如何？△二、如來正答三：初、實相明
X26n0520_p0560b07║真俗境二：先、長行略示二：初、敘昔示義。
X26n0520_p0560b08║佛言：大王！汝於過去龍光王佛法中已問此義。
X26n0520_p0560b09║過去已問，獨善一身自利也。今復請益，兼濟大眾
X26n0520_p0560b10║利他也。
X26n0520_p0560b11║我今無說，汝今無聽。無說、無聽，是即名為一義、二義。
X26n0520_p0560b12║說聽俱泯，真諦唯一；師資並存，俗諦具二。故華嚴
X26n0520_p0560b13║序云：無說無示，理符不二之門；因言顯言，方闡大
X26n0520_p0560b14║千之義。△二、勅聽許說。
X26n0520_p0560b15║汝今諦聽，當為汝說。
X26n0520_p0560b16║誡令審諦，勿雜餘緣。故智度論云：聽者端視如渴
X26n0520_p0560b17║飲，一心入於語義中，踊躍聞法心悲喜，如是之人
X26n0520_p0560b18║可為說。然此經文，對前亦互望明其一二之義。謂
X26n0520_p0560b19║前文敘昔示義，即說聽俱泯，顯真諦之一也。今此
X26n0520_p0560b20║勅聽許說，顯師資並存，即俗諦之二也。△二、偈頌
X26n0520_p0560b21║廣答。於中九頌：初有一偈真、俗絕待，次有七偈二
X26n0520_p0560b22║諦互陳，後有一偈雙結真、俗。文三。今初，真、俗絕待。
X26n0520_p0560b23║爾時，世尊即說偈言：
X26n0520_p0560b24║集經者敘。
X26n0520_p0560c01║無相勝義諦，體非自他作，
X26n0520_p0560c02║真諦無相，體絕對待。不從緣生，非自作也；不逐境
X26n0520_p0560c03║起，非他作也。故肇論云：真諦自無相，真智何由知？
X26n0520_p0560c04║因緣如幻有，亦非自他作，
X26n0520_p0560c05║俗諦幻有，因緣即空，亦絕自他。故中論云：因緣所
X26n0520_p0560c06║生法，我說即是空。△二、二諦互陳三：初、約假明二
X26n0520_p0560c07║諦。
X26n0520_p0560c08║法性本無性，勝義諦空如，
X26n0520_p0560c09║隨緣法性本無實性，唯依勝義不變空。如上半偈
X26n0520_p0560c10║約隨緣不變，下半偈約體空成事。
X26n0520_p0560c11║諸有幻有法，三假集假有，
X26n0520_p0560c12║俗諦諸有，幻有體空，法受名集，成事假有。△二、約
X26n0520_p0560c13║空明二諦三：初、法。
X26n0520_p0560c14║無無諦實無，寂滅勝義空，
X26n0520_p0560c15║真諦自無，非推之使無，故云諦實無也。寂滅勝義，
X26n0520_p0560c16║即真空也。
X26n0520_p0560c17║諸法因緣有，有無義如是。
X26n0520_p0560c18║俗諦諸法，緣會即有，緣離即無，故云有無義如是
X26n0520_p0560c19║也。△二喻
X26n0520_p0560c20║有無本自二，譬如牛二角，
X26n0520_p0560c21║緣生而有，緣滅而無，一生一滅，本自二也。故取分
X26n0520_p0560c22║喻，牛二角焉。
X26n0520_p0560c23║照解見無二，二諦常不即。
X26n0520_p0560c24║上句即照而遮，故無二諦也。下句即遮而照，故常
X26n0520_p0561a01║不即也。△三合
X26n0520_p0561a02║解心見無二，求二不可得。
X26n0520_p0561a03║合法中上半偈。
X26n0520_p0561a04║非謂二諦一，一亦不可得。
X26n0520_p0561a05║合法中下半偈。△三、雙遣明中道初法。
X26n0520_p0561a06║於解常自一，於諦常自二，
X26n0520_p0561a07║上句明中道常一，即遣二也。上句顯真俗常二，即
X26n0520_p0561a08║遣一也。故古德云：二諦並非雙，恒乖未曾各。若泥
X26n0520_p0561a09║於文，殊非得意。
X26n0520_p0561a10║了達此一二，真入勝義諦。
X26n0520_p0561a11║了達中道惟一，俗諦具二，即入勝義諦也。古德又
X26n0520_p0561a12║云：一雙孤鴈，略地高飛；一對鴛鴦，池邊獨立。△二、
X26n0520_p0561a13║喻二：初、喻真俗。
X26n0520_p0561a14║世諦幻化起，譬如虗空華，
X26n0520_p0561a15║虗空喻真諦，華喻俗諦。故楞嚴云：譬如虗空，體非
X26n0520_p0561a16║羣相，而不拒彼諸相發揮。
X26n0520_p0561a17║如影如毛輪，因緣故幻有。
X26n0520_p0561a18║託鏡起者見現影，眼有翳者見毛輪，皆喻俗諦因
X26n0520_p0561a19║緣幻有矣。△二、喻迷悟
X26n0520_p0561a20║幻化見幻化，愚夫名幻諦。
X26n0520_p0561a21║不了幻化空，凡夫迷於俗。
X26n0520_p0561a22║幻師見幻法，諦幻悉皆無，
X26n0520_p0561a23║了見諦幻無，聖人悟於真。△三、雙結真俗。
X26n0520_p0561a24║若了如是法，即解一二義，
X26n0520_p0561b01║如是法即玅明真心。
X26n0520_p0561b02║遍於一切法，應作如是觀。
X26n0520_p0561b03║謂真諦俗諦，雖通別有殊，皆遍攝一切法。如是觀
X26n0520_p0561b04║者，真俗不二，唯一玅源也。△二、觀照辨權實智二：
X26n0520_p0561b05║初、總標。
X26n0520_p0561b06║大王！菩薩摩訶薩住勝義諦化諸有情。
X26n0520_p0561b07║以實智證真，住勝義諦；以權智達俗，化諸有情。△
X26n0520_p0561b08║二、別釋。於中分四：初、能、所不二，次、惑、智不二，三、絕、
X26n0520_p0561b09║待不二，四、因、果不二。然能、所不二中，通能度、所度，
X26n0520_p0561b10║能求、所求。謂佛是能度人，有情是所度法。又有情
X26n0520_p0561b11║是能求人，菩提是所求法。既知人、法兩重，次下略
X26n0520_p0561b12║釋經文。初能、所不二，分之為三：初、能度所度。
X26n0520_p0561b13║佛及有情，一而無二。
X26n0520_p0561b14║楚音佛陀，此翻覺者，即能度也。有情，即所度也。△
X26n0520_p0561b15║二、能求所求二：初、略徵釋。
X26n0520_p0561b16║何以故？
X26n0520_p0561b17║徵意謂佛與有情迷悟逈殊，何故無二耶？次釋云：
X26n0520_p0561b18║有情、菩提，此二皆空。
X26n0520_p0561b19║能求有情，所求菩提，此二皆即真空也。故大品云：
X26n0520_p0561b20║諸法若不空，即無道無果。釋曰：道即因也。謂諸法
X26n0520_p0561b21║若不得真空，即無有情之因，無菩提之果耳。△二、
X26n0520_p0561b22║互釋。
X26n0520_p0561b23║以有情空得置菩提空，以菩提空得置有情空；
X26n0520_p0561b24║置，猶同也。先以能求人同，所求法空。後以所求法
X26n0520_p0561c01║同，能求人空。故志公云，以我身空諸法空，千品萬
X26n0520_p0561c02║類悉皆同。次遣能空智。
X26n0520_p0561c03║以一切法空，空故空。
X26n0520_p0561c04║由所空一切法空故，能空之智亦空。△三、徵釋所
X26n0520_p0561c05║以。
X26n0520_p0561c06║何以故？
X26n0520_p0561c07║以何義故，能空之智亦空耶？
X26n0520_p0561c08║般若無相，二諦皆空。
X26n0520_p0561c09║以能證般若無相，由所證二諦皆空也。莊周亦云，
X26n0520_p0561c10║因有而有之，因無而無之。可以例釋。△二、惑智不
X26n0520_p0561c11║二
X26n0520_p0561c12║謂從無明至一切智，無自相、無他相。
X26n0520_p0561c13║由從無明惑因，至玅覺智果，無能斷自相之智，無
X26n0520_p0561c14║所斷他相之惑也。△三、絕待不二。
X26n0520_p0561c15║於第一義，見無所見。
X26n0520_p0561c16║第一義諦絕諸對待，能見之智、所見之境皆空也。
X26n0520_p0561c17║若有修行亦不取著，若不修行亦不取著，
X26n0520_p0561c18║隨相有修，離相無修，隨相離相，皆絕受著。
X26n0520_p0561c19║非行非不行，亦不取著。
X26n0520_p0561c20║非行即真諦，非不行即俗諦，若真若俗皆不受著。
X26n0520_p0561c21║於一切法，皆不取著。
X26n0520_p0561c22║總結。謂若凡聖，若依正，並由對待，皆不受著也。△
X26n0520_p0561c23║四、因果不二
X26n0520_p0561c24║菩薩未成佛，以菩提為煩惱；菩薩成佛時，以煩惱為
X26n0520_p0562a01║菩提。
X26n0520_p0562a02║未成約因，迷智為惑；已成約果，悟惑即智。
X26n0520_p0562a03║何以故？於第一義而無二故。
X26n0520_p0562a04║迷悟雙泯。
X26n0520_p0562a05║諸佛如來與一切法悉皆如故。
X26n0520_p0562a06║諸佛證第一義，未有不如如者。故淨名云：一切法
X26n0520_p0562a07║皆如也，至於彌勒亦如也。△三、文字顯上二義三：
X26n0520_p0562a08║初、匿王致問。
X26n0520_p0562a09║波斯匿王白佛言：十方諸佛、一切菩薩，
X26n0520_p0562a10║望果標因，諸佛已修，菩薩現修。
X26n0520_p0562a11║云何不離文字而行實相？
X26n0520_p0562a12║問：意謂佛及菩薩，云何不離文字般若，而修諸行
X26n0520_p0562a13║證實相耶？△二、如來正答。圭峯祖師謂：實相觀照，
X26n0520_p0562a14║不一不二，以為其宗。文字性空，即是般若，以為其
X26n0520_p0562a15║體。今準茲宗體，科釋經旨。文二：初、文字性空即實
X26n0520_p0562a16║相二：初、文字性空。
X26n0520_p0562a17║佛言：大王！文字者。
X26n0520_p0562a18║十二分經皆文字，各有二相如注配。
X26n0520_p0562a19║謂契經。
X26n0520_p0562a20║一、總相，涅槃云：始從如是我聞，終至歡喜奉行，皆
X26n0520_p0562a21║修多羅。二、別相，雜集云：謂長行綴緝，略說所應說
X26n0520_p0562a22║義。又有異名，謂法本直說聖教，或但名經。
X26n0520_p0562a23║應頌。
X26n0520_p0562a24║一與長行相應之頌，由長行說未盡故。二為後來
X26n0520_p0562b01║應更頌故。
X26n0520_p0562b02║記別。
X26n0520_p0562b03║一、記弟子生死因果。二、記菩薩當成佛事。
X26n0520_p0562b04║諷頌
X26n0520_p0562b05║謂孤起偈：一、為易誦持故；二、為樂偈者故。
X26n0520_p0562b06║自說：
X26n0520_p0562b07║一、為令知而請法故；二、為令所化生殷重故。念佛
X26n0520_p0562b08║慈悲，為不請友。
X26n0520_p0562b09║緣起。
X26n0520_p0562b10║因緣生起：一、因請方說，為重法故；二、因事方說，知
X26n0520_p0562b11║本末故；
X26n0520_p0562b12║譬喻
X26n0520_p0562b13║一、為深智說，以令解真故；二、為淺識，就彼取類誘
X26n0520_p0562b14║令信故；
X26n0520_p0562b15║本事
X26n0520_p0562b16║一說佛往事，二說弟子往事。
X26n0520_p0562b17║本生
X26n0520_p0562b18║說昔受身：一、說如來，二、說餘者。
X26n0520_p0562b19║方廣。
X26n0520_p0562b20║一廣大利樂，二廣陳正說，
X26n0520_p0562b21║希有！
X26n0520_p0562b22║一、德業殊異故，二、法體希奇故。
X26n0520_p0562b23║論議。
X26n0520_p0562b24║一以理深故論，二以義不了故論。並循環研覈，或
X26n0520_p0562c01║佛自論，或菩薩相論。△二、教體實相二：初、正明。
X26n0520_p0562c02║所有宣說，音聲語言，
X26n0520_p0562c03║宮商等音，語路言詞，是謂佛教聲，即所依也。
X26n0520_p0562c04║文字章句
X26n0520_p0562c05║名、句、文，三能依也。名詮自性，句詮差別，文即是字。
X26n0520_p0562c06║章，明也。
X26n0520_p0562c07║一切皆如，無非實相。
X26n0520_p0562c08║實相無名，無名相中假名相說，豈不皆如哉？△二、
X26n0520_p0562c09║揀非
X26n0520_p0562c10║若取文字相者，即非實相。
X26n0520_p0562c11║假言顯義，不應如言執義，故云若取文字，即非實
X26n0520_p0562c12║相也。然不執即為不取，非全棄也。△二、文字性空
X26n0520_p0562c13║即觀照二：初、躡前起後。
X26n0520_p0562c14║大王！修實相者如文字修，實相即是諸佛智母。
X26n0520_p0562c15║諸佛以實相，根本為智母，
X26n0520_p0562c16║一切有情，根本智母。
X26n0520_p0562c17║有情亦以根本為母，上明根本觀照，下明後得觀
X26n0520_p0562c18║照。
X26n0520_p0562c19║此即名為一切智體。
X26n0520_p0562c20║以根本智體，起後得智用。△二、修證觀照二：初、明
X26n0520_p0562c21║諸佛成護果二：初、正明佛界。
X26n0520_p0562c22║諸佛未成佛，與當佛為智母。
X26n0520_p0562c23║上句標果修因，下句修因克果。能生當果，故名智
X26n0520_p0562c24║母。
X26n0520_p0563a01║諸佛已成佛，即為一切智，
X26n0520_p0563a02║既為當佛智母，即已成佛，能生後得，即為一切智。
X26n0520_p0563a03║次二句結前。
X26n0520_p0563a04║未得為性。
X26n0520_p0563a05║未得成佛，為實相真性。
X26n0520_p0563a06║已得為智。
X26n0520_p0563a07║已得成佛，為觀照玅智。△二、兼示九界
X26n0520_p0563a08║三乘般若，不生不滅，自性常性。
X26n0520_p0563a09║般若即能證智，不生滅即所證理，自性即法性也。
X26n0520_p0563a10║故宗本義云：三乘等觀法性而得道，但心有大小
X26n0520_p0563a11║為異耳。上明三乘，下示六趣。
X26n0520_p0563a12║一切有情，此為覺性。
X26n0520_p0563a13║覺性，即佛性也。所以論云：在有情數中，名為佛性。
X26n0520_p0563a14║△二、顯菩薩成護因二：初、示教道，三、賢緣修。
X26n0520_p0563a15║若菩薩不著文字、不離文字；
X26n0520_p0563a16║著文字而喪真，離文字而倒惑。
X26n0520_p0563a17║無文字相。
X26n0520_p0563a18║覆疎，不著文字。
X26n0520_p0563a19║非無文字。
X26n0520_p0563a20║覆疎不離文字，此同起信依言，真如生信境。△二、
X26n0520_p0563a21║明證道十聖真修。
X26n0520_p0563a22║能如是修，不見修相，是即名為修文字者。
X26n0520_p0563a23║能如是修，牒前教道緣修。不見修相，明其證道真
X26n0520_p0563a24║修。
X26n0520_p0563b01║而能得於般若真性，是為般若波羅蜜多。
X26n0520_p0563b02║以觀照般若，證實相真性。此同起信離言，真如觀
X26n0520_p0563b03║智境。△三、結成二護。
X26n0520_p0563b04║大王！菩薩摩訶薩護佛果、護十地行、護化有情為若
X26n0520_p0563b05║此也。
X26n0520_p0563b06║觀如來品護果既化有情，菩薩行品護因亦化有
X26n0520_p0563b07║情，今此二諦品雙資因果，故總結云護化有情為
X26n0520_p0563b08║如是也。△三、躡前請益二：初、匿王申問。
X26n0520_p0563b09║波斯匿王白佛言：真性是一，有情品類根行無量，法
X26n0520_p0563b10║門為一、為無量耶？
X26n0520_p0563b11║問：意謂所證真性是一，護化有情品類根行無量，
X26n0520_p0563b12║其所被法門與真性一耶？同品類無量耶？△二、如
X26n0520_p0563b13║來總答三：初、正答。
X26n0520_p0563b14║佛言：大王！法門非一亦非無量。
X26n0520_p0563b15║所說法門，若謂是一，隨類各解，非同真性一也。若
X26n0520_p0563b16║謂無量，一音所演，非同有情無量也。△二、徵釋二：
X26n0520_p0563b17║初、徵。
X26n0520_p0563b18║何以故？
X26n0520_p0563b19║何故非一非無量耶？△二、釋二：初、約根相異性一。
X26n0520_p0563b20║由諸有情，色法心法，五取蘊相，
X26n0520_p0563b21║合色為一，開心為四，妄取蘊相，
X26n0520_p0563b22║我人知見，種種根行，品類無邊，
X26n0520_p0563b23║妄知妄見，根器不等，行跡不同，品類無邊。
X26n0520_p0563b24║法門隨根，亦有無量。
X26n0520_p0563c01║所被法門，隨其根器，逐其行跡，亦具無量。上明相
X26n0520_p0563c02║異，下示性一。
X26n0520_p0563c03║此諸法性非相、非無相而非無量。
X26n0520_p0563c04║諸，之也。法性唯一，非有相，非無相，亦非無量相。△
X26n0520_p0563c05║二、約諦真一俗二：初、揀非。
X26n0520_p0563c06║若菩薩隨諸有情見一、見二。
X26n0520_p0563c07║若菩薩隨逐凡情，以分別見真諦唯一、俗諦具二
X26n0520_p0563c08║者：
X26n0520_p0563c09║是即不見一二之義。
X26n0520_p0563c10║不見中道，俗不違真之一，真不違俗之二。△二、顯
X26n0520_p0563c11║是。
X26n0520_p0563c12║了知一二，非一非二，即勝義諦。
X26n0520_p0563c13║了知一是真諦之一，二是俗諦之二，非真非俗，即
X26n0520_p0563c14║中道勝義也。
X26n0520_p0563c15║取著一二，若有若無，即世俗諦。
X26n0520_p0563c16║反顯取一著真，取二著俗。以有無二法，即是俗諦。
X26n0520_p0563c17║亦同不真空論，有無雖異，皆俗諦耳。△二、通結。
X26n0520_p0563c18║是故法門非一非二。
X26n0520_p0563c19║結前所被法門，非一亦非無量也。△四、諸佛同說
X26n0520_p0563c20║四：初、一佛例多。
X26n0520_p0563c21║大王！一切諸佛說般若波羅蜜多。
X26n0520_p0563c22║先舉所例。
X26n0520_p0563c23║我今說般若波羅蜜多無二無別。
X26n0520_p0563c24║果同無二，教同無別。
X26n0520_p0564a01║汝等大眾，受持讀誦，如說修行，即為受持諸佛之法。
X26n0520_p0564a02║△二、顯功德多二：初、明能說多。
X26n0520_p0564a03║大王！此般若波羅蜜多功德無量。
X26n0520_p0564a04║標示功德多。
X26n0520_p0564a05║若有恒河沙，不可說諸佛，
X26n0520_p0564a06║能化諸佛多。
X26n0520_p0564a07║是一一佛教化無量不可說有情。
X26n0520_p0564a08║所化眾生多。
X26n0520_p0564a09║是一一有情皆得成佛。
X26n0520_p0564a10║有情得果多。
X26n0520_p0564a11║是諸佛等復教化無量不可說有情亦皆成佛。
X26n0520_p0564a12║展轉成佛多。△二、顯所說多。
X26n0520_p0564a13║是諸佛等所說般若波羅蜜多，有無量不可說那庾
X26n0520_p0564a14║多億偈說不可盡。
X26n0520_p0564a15║謂展轉成道，一切諸佛各各別說有爾所偈，不可
X26n0520_p0564a16║窮盡。那庾多，此云一億。△三、舉少況多。
X26n0520_p0564a17║於諸偈中而取一偈分為千分，復於千分而說一分，
X26n0520_p0564a18║句義功德尚無窮盡，何況如是無量句義所有功德！
X26n0520_p0564a19║一分句義所說功德尚不可盡，況無量句義詎可
X26n0520_p0564a20║測度耶？△四、校量勝多二：初、舉一念信超苦。
X26n0520_p0564a21║若有人能於此經中，起一念淨信，
X26n0520_p0564a22║大品云：於一切法不信，是信般若。
X26n0520_p0564a23║是人即超百劫、千劫、百千萬劫生死苦難。
X26n0520_p0564a24║△二、況四法行得樂。
X26n0520_p0564b01║何況書寫，受持讀誦，為人解說，
X26n0520_p0564b02║即四法行。
X26n0520_p0564b03║所得功德，即與十方一切諸佛等無有異。
X26n0520_p0564b04║上同涅槃寂靜樂，下成菩提覺法樂。
X26n0520_p0564b05║當知此人諸佛護念，不久當成阿耨多羅三藐三菩
X26n0520_p0564b06║提。
X26n0520_p0564b07║△五、聞法悟道。
X26n0520_p0564b08║說是法時，有十億人得三空忍。
X26n0520_p0564b09║三賢菩薩得三假空。
X26n0520_p0564b10║百萬億人，得大空忍。
X26n0520_p0564b11║四加行菩薩，徧解十方空，
X26n0520_p0564b12║無量菩薩得住十地。
X26n0520_p0564b13║始於歡喜，終至法雲，隨地證入。△大文次三品辨
X26n0520_p0564b14║外護者：初、護國品正顯外護，二、不思議品兼陳外
X26n0520_p0564b15║護，三、奉持品廣前二護。今初，正顯外護。
X26n0520_p0564b16║護國品第五
X26n0520_p0564b17║初、來意者，前之三品，具明因果，總為內護，內護既
X26n0520_p0564b18║彰，外護宜顯，故次來也。二、釋名者，注經題目，已解
X26n0520_p0564b19║護國，然其護義，竊嘗原之，有世間護、出世間護焉。
X26n0520_p0564b20║何者？夫諸佛菩薩，悲智輔翼，灑諸法雨，救護羣品，
X26n0520_p0564b21║此出世間護也。聖帝明王，五侯百辟，君臣護法，子
X26n0520_p0564b22║育黎元，此世間護也。世出世間，彼此同德，釋梵四
X26n0520_p0564b23║王，天龍八部，尚自降祉，況乎三災七難，詎有存而
X26n0520_p0564b24║不滅者乎？△三、解經四：初、勅聽許說。
X26n0520_p0564c01║爾時，世尊告波斯匿王等諸大國王：諦聽！諦聽！我為
X26n0520_p0564c02║汝等說護國法。
X26n0520_p0564c03║此一唱經，蓋答觀如來品初諸王念請，故前文云：
X26n0520_p0564c04║吾知十六諸國王等咸作是念：世尊大慈，普皆利
X26n0520_p0564c05║樂，我等諸王云何護國？即同華嚴交絡相望中第
X26n0520_p0564c06║三念請，亦以言說答也。然佛既知王請護國，而先
X26n0520_p0564c07║說護佛果、護十地行者，謂若無內護因果，則外難
X26n0520_p0564c08║無由悉滅，是故先說內護，後說外護耳。△二、正陳
X26n0520_p0564c09║護國三：初、明護時。
X26n0520_p0564c10║一切國土，若欲亂時，
X26n0520_p0564c11║一切國土，即諸王所統。若欲亂時，亦是器世間、有
X26n0520_p0564c12║情世間為所護也。如下經云：天地變恠等，即器世
X26n0520_p0564c13║間亂也。百姓喪亡等，即有情世間亂也。又云：置百
X26n0520_p0564c14║佛像等，即智正覺世間為能護也。
X26n0520_p0564c15║有諸災難，賊來破壞。
X26n0520_p0564c16║災謂三災，難謂七難。賊有二種：一、外劫盜賊，二、內
X26n0520_p0564c17║煩惱賊。護亦有二：一、鬼神眾，二、般若教。以鬼神眾
X26n0520_p0564c18║斷劫盜賊，以般若教斷煩惱賊。△二、示護法三：初、
X26n0520_p0564c19║弘經置像。
X26n0520_p0564c20║汝等諸王應當受持、讀誦此般若波羅蜜多，嚴飾道
X26n0520_p0564c21║場置百佛像、百菩薩像、百師子座，請百法師解說此
X26n0520_p0564c22║經。
X26n0520_p0564c23║置佛像菩薩像各百者，非獨表百法師所歸所向，
X26n0520_p0564c24║謂觀如來品為果護即置佛像，菩薩行品為因護
X26n0520_p0565a01║即置菩薩像，是故先置因果內護之像，次請百法
X26n0520_p0565a02║師說外護之教，此其表耳。然近世依經建百法師
X26n0520_p0565a03║會，即請百僧讀金光明經，以謂仁王光明皆法王
X26n0520_p0565a04║之經，譬夫周易毛詩皆素王之教，其益物皆同也。
X26n0520_p0565a05║嘗取近喻以況遠旨，今夫氷之與水其濕性皆同
X26n0520_p0565a06║也，融之則水、結之則氷，若依佛言請百僧讀仁王
X26n0520_p0565a07║般若，其猶融氷成水不遠復矣，而叛聖意請諸方
X26n0520_p0565a08║袍讀金光明，譬夫煎水求氷不亦難乎？然而學周
X26n0520_p0565a09║易則究潔淨精微，治毛詩則探溫柔敦厚，若以二
X26n0520_p0565a10║經益物皆同，又何異以詩教溫柔敦厚同易經潔
X26n0520_p0565a11║淨精微者乎？唯期有道革凡弊而遵聖訓，是所願
X26n0520_p0565a12║焉。△二、備設供儀。
X26n0520_p0565a13║於諸座前，然種種燈，燒種種香，散諸雜華，廣大供養。
X26n0520_p0565a14║燈然酥蠟，香燒沉檀。春夏散草木諸華，冬寒散繒
X26n0520_p0565a15║綵等華。
X26n0520_p0565a16║衣服臥具，飲食湯藥，房舍牀座，一切供事。
X26n0520_p0565a17║蘭盆疏：以四事供養三尊，謂房舍、衣服、飲食、湯藥。
X26n0520_p0565a18║此加臥具、牀座，即房舍之資用耳。△三、說聽除難。
X26n0520_p0565a19║每日二時，講讀此經。若王、大臣、比丘、比丘尼、優婆塞、
X26n0520_p0565a20║優婆夷，聽受讀誦，如法修行，災難即滅。
X26n0520_p0565a21║且夫玅慧真詮，雖藉旦夕激揚，而不以生滅心行
X26n0520_p0565a22║說實相法門，在乎止觀雙流，方清三災而滌七難
X26n0520_p0565a23║矣。然則百席講筵，唯置一座處于宸宮，而國王大
X26n0520_p0565a24║臣咸允諦聽，餘皆散置京畿別舘洎諸外郡，俾夫
X26n0520_p0565b01║僧尼士女聞斯行諸，故曰聽受讀誦，如法修行也。
X26n0520_p0565b02║△三、彰護益三：初、總明能護。
X26n0520_p0565b03║大王！諸國土中有無量鬼神，一一復有無量眷屬，若
X26n0520_p0565b04║聞是經，護汝國土。
X26n0520_p0565b05║每座各有主屬無量，而說者宜乎自勉，發揮至教，
X26n0520_p0565b06║俾其尊法重人，則正法久住矣。△二、別列所護二：
X26n0520_p0565b07║初、列幽明。
X26n0520_p0565b08║若國欲亂，鬼神先亂，鬼神亂故，即萬人亂，當有賊起，
X26n0520_p0565b09║百姓喪亡。
X26n0520_p0565b10║鬼神亂者，有二因緣：一者、國王破滅三寶，天神不
X26n0520_p0565b11║祐，疾疫惡鬼日來侵害；二者、王福盡時，一切聖人
X26n0520_p0565b12║悉皆捨去，七難必起。若準涅槃，為貪國境，興師相
X26n0520_p0565b13║伐，枉死者眾，則百姓喪亡；既而善神出境，惡鬼為
X26n0520_p0565b14║災，則當有賊起。△二、列依正
X26n0520_p0565b15║國王、太子、王子、百官互相是非。
X26n0520_p0565b16║漢制，皇帝之子曰太子，諸侯之子曰世子，互相是
X26n0520_p0565b17║非，如漢之巫蠱。
X26n0520_p0565b18║天地變怪，日月眾星，失時失度，大火大水，及大風等。
X26n0520_p0565b19║是諸難起，文屬此章，義連下句。△三、由教示益二：
X26n0520_p0565b20║初、持說經文。
X26n0520_p0565b21║是諸難起皆應受持、講讀此般若波羅蜜多。
X26n0520_p0565b22║恠難競起，修德可禳，所謂天作孽，猶可違也。△二、
X26n0520_p0565b23║獲福祛難二：初、獲福。
X26n0520_p0565b24║若於是經受持讀誦，一切所求官位富饒，男女慧解
X26n0520_p0565c01║行來隨意，人天果報皆得滿足。
X26n0520_p0565c02║若於是經，受持讀誦，二句貫通，祛難之初。△二祛
X26n0520_p0565c03║難。
X26n0520_p0565c04║疾疫厄難，即得除愈。杻械伽鎻，撿繫其身，皆得解脫。
X26n0520_p0565c05║破四重戒，作五逆罪。
X26n0520_p0565c06║四重，即婬、殺、盜、妄。五逆，謂殺父、害母、殺阿羅漢、出
X26n0520_p0565c07║佛身血、破和合僧。
X26n0520_p0565c08║及毀諸戒。
X26n0520_p0565c09║及者，有二義：一、揀前義，顯是二事，謂前明根本四
X26n0520_p0565c10║重，此顯枝末餘篇；二、合集義，非但破小乘輕重，及
X26n0520_p0565c11║毀大乘十重、四十八輕，故云諸戒也。上皆別列，下
X26n0520_p0565c12║句總結。
X26n0520_p0565c13║無量過咎，悉得消滅。
X26n0520_p0565c14║△三、引昔護國三：初、引天王。
X26n0520_p0565c15║大王！往昔過去釋提桓因為頂生王。
X26n0520_p0565c16║為，猶被也。
X26n0520_p0565c17║領四軍眾。
X26n0520_p0565c18║象馬車步，亦名四兵。
X26n0520_p0565c19║來上天宮，欲滅帝釋。
X26n0520_p0565c20║梵語釋提桓因，此方云能天主，撫育勸善能為天
X26n0520_p0565c21║主故。更有異釋，如華嚴音義。
X26n0520_p0565c22║時，彼天主即依過去諸佛教法，敷百高座，請百法師
X26n0520_p0565c23║講讀般若波羅蜜多經，頂生即退，天眾安樂。
X26n0520_p0565c24║天福自在，威光特尊，尚崇般若，請加救護，況於人
X26n0520_p0566a01║王，孰不修奉？然帝釋亦於善法堂說十善法門，唯
X26n0520_p0566a02║被天眾耳。△二、引人王二：初、班足依邪教二：初、過
X26n0520_p0566a03║邪師。
X26n0520_p0566a04║大王！昔天羅國王有一太子，名曰斑足。
X26n0520_p0566a05║以足斑駁，故立其名。賢愚經、智度論皆敘彼緣。
X26n0520_p0566a06║登王位時，有外道師，名為善施，與王灌頂。
X26n0520_p0566a07║至玅虗通，目之曰道。心遊道外，即稱外道。輪王太
X26n0520_p0566a08║子將登王位，亦取海水以灌其頂。
X26n0520_p0566a09║乃令斑足取千王頭，以祀塚間。
X26n0520_p0566a10║祭而無已曰祀，塚間所住處也。
X26n0520_p0566a11║摩訶迦羅大黑天神。
X26n0520_p0566a12║上句梵音，下句唐言，翻大黑天也。神，鬪戰神也。若
X26n0520_p0566a13║賢愚經說祀羅剎王，斷肉經說祀山神。△二取千
X26n0520_p0566a14║王
X26n0520_p0566a15║自登王位，已得九百九十九王，唯少一王。北行萬里，
X26n0520_p0566a16║乃得一王，名曰普明。
X26n0520_p0566a17║普明王經，斷肉經，皆說取百王。△二、普明遵正法
X26n0520_p0566a18║四：初、陳願允從。
X26n0520_p0566a19║其普明王白斑足言：願聽一日禮敬三寶，飯食沙門。
X26n0520_p0566a20║斑足聞已，即便許之。
X26n0520_p0566a21║△二、敷座請講。
X26n0520_p0566a22║其王乃依過去諸佛所說教法，敷百高座請百法師，
X26n0520_p0566a23║一日二時講說般若波羅蜜多八千億偈。
X26n0520_p0566a24║△三、正說偈辭。即於八千億偈中，舉其無常、苦、空、
X26n0520_p0566b01║無我八首偈文，俾王與諸眷屬悟解證空，展轉聞
X26n0520_p0566b02║益耳。文二：初、標說人。
X26n0520_p0566b03║時彼眾中第一法師，為普明王而說偈言：
X26n0520_p0566b04║△二、正說偈四：初、演無常。
X26n0520_p0566b05║劫火洞然，大千俱壞。
X26n0520_p0566b06║劫謂壞劫，能壞者三災，今唯言火災，故俱舍云：此
X26n0520_p0566b07║千陪大千，皆同一成壞。
X26n0520_p0566b08║須彌巨海，磨滅無餘。
X26n0520_p0566b09║具云須彌盧，此云玅高巨大也。上壞器世間，下壞
X26n0520_p0566b10║有情世間。
X26n0520_p0566b11║梵釋天龍，諸有情等，
X26n0520_p0566b12║梵謂梵王，通四禪天王。釋謂帝釋，即忉利天主，舉
X26n0520_p0566b13║此攝餘諸天。天龍通八部，諸有情即六趣四生。
X26n0520_p0566b14║尚皆殄滅，何況此身。
X26n0520_p0566b15║三界有勝劣，六趣有苦樂，彼皆壞滅，何況自己一
X26n0520_p0566b16║身？△二宣八苦
X26n0520_p0566b17║生老病死，憂悲苦惱，
X26n0520_p0566b18║此之四苦，於欲界中，隨逐違境，憂悲交切，苦惱相
X26n0520_p0566b19║陵。
X26n0520_p0566b20║怨親逼迫，能與願違。
X26n0520_p0566b21║怨謂怨憎會苦，親即愛別離苦，逼迫即五盛陰苦，
X26n0520_p0566b22║能與願違求不得苦。
X26n0520_p0566b23║愛欲結使，自作瘡疣，三界無安，國有何樂？
X26n0520_p0566b24║無明愛欲，九結十使，是作業因。自既作業，自受苦
X26n0520_p0566c01║果，如瘡如疣。三界皆苦，一國何樂？△三、說法空。
X26n0520_p0566c02║有為不實，從因緣起，盛衰電轉，暫有即無。
X26n0520_p0566c03║有為之法，虗妄不實，從因託緣，和合生起。緣聚則
X26n0520_p0566c04║盛，緣離則衰，其猶電轉，暫生即滅。
X26n0520_p0566c05║諸界趣生，隨業緣現，如影如響，一切皆空。
X26n0520_p0566c06║三界勝劣等處，隨共業所感；六趣苦樂等身，隨別
X26n0520_p0566c07║業所感。如明鏡現影，空谷應響，一切有法畢竟皆
X26n0520_p0566c08║空。△四、闡無我。
X26n0520_p0566c09║識由業漂，乘四大起，無明愛縛，我我所生。
X26n0520_p0566c10║謂總報識由業漂動，乘其四大起為身相，內有無
X26n0520_p0566c11║明於五蘊中而執為我，外有愛縛於國資具而起
X26n0520_p0566c12║我所。
X26n0520_p0566c13║識隨業遷，身即無主，應知國土幻化亦然。
X26n0520_p0566c14║即前報識，隨業遷往餘趣受生，即無主也。正報既
X26n0520_p0566c15║遷，應知依報。國土幻化，亦復如是。△四、因偈獲益
X26n0520_p0566c16║五：初、普明受偈益。
X26n0520_p0566c17║爾時，法師說此偈已，時普明王聞法悟解，證空三昧。
X26n0520_p0566c18║若聞前偈，應得初果，以無常等苦諦行故。或聞法
X26n0520_p0566c19║證空，解法空理，即至初住也。
X26n0520_p0566c20║王諸眷屬，得法眼空。
X26n0520_p0566c21║次王領解，至十信位。△二、諸王誦偈益。
X26n0520_p0566c22║其王即便詣天羅國諸王眾中，而作是言：仁等今者
X26n0520_p0566c23║就命時到，悉應誦持過去諸佛所說般若波羅蜜多
X26n0520_p0566c24║偈。
X26n0520_p0567a01║即前八偈。
X26n0520_p0567a02║諸王聞已，亦皆悟解，得空三昧，各各誦持。
X26n0520_p0567a03║誦偈悟理，如普明王。△三、斑足聞偈益。
X26n0520_p0567a04║時，斑足王問諸王言：汝等今者皆誦何法？
X26n0520_p0567a05║斑足緣熟，問以辨之。
X26n0520_p0567a06║爾時，普明即以上偈答斑足王，王聞是法亦證空定。
X26n0520_p0567a07║空定即空三昧。△四、敘誤還國益。
X26n0520_p0567a08║歡喜踊躍，告諸王言：我為外道邪師所誤，非汝等咎。
X26n0520_p0567a09║內喜外躍，故自克責。
X26n0520_p0567a10║汝各還國，當請法師解說般若波羅蜜多。
X26n0520_p0567a11║展轉化人，法利無盡。△五、出家獲證益。
X26n0520_p0567a12║時斑足王以國付弟，出家為道，得無生法忍。
X26n0520_p0567a13║即證初地。然斑足外道。或內祕外現。逆順化跡。欲
X26n0520_p0567a14║使聖教流芳。豈凡小心思口議哉。△三、例諸王三：
X26n0520_p0567a15║初、例過去。
X26n0520_p0567a16║大王！過去復有五千國王，常誦此經，現生獲報。
X26n0520_p0567a17║由常誦持，故受現報。△二、例現在。
X26n0520_p0567a18║汝等十六諸大國王修護國法，應當如是受持、讀誦、
X26n0520_p0567a19║解說此經。
X26n0520_p0567a20║請百法師，如向所陳。△三例未來。
X26n0520_p0567a21║若未來世諸國王等，為欲護國、護自身者，亦應如是
X26n0520_p0567a22║受持、讀誦、解說此經。
X26n0520_p0567a23║然則提綱舉領，已揚三世之言；修法崇規，佇播萬
X26n0520_p0567a24║國之譽。△四、聞法悟道。
X26n0520_p0567b01║說是法時，無量人眾得不退轉。
X26n0520_p0567b02║不退有四，信位行證，各隨所宜。
X26n0520_p0567b03║阿修羅等得生天上。
X26n0520_p0567b04║等，餘七部皆得上升。
X26n0520_p0567b05║無量無數，欲色諸天，得無生忍，
X26n0520_p0567b06║大品云：初地菩薩得無生法忍。△大文第二不思
X26n0520_p0567b07║議品兼陳護國。
X26n0520_p0567b08║不思議品第六
X26n0520_p0567b09║初、來意者，前品百座講演般若，護國安民，災難悉
X26n0520_p0567b10║滅；此品獻華，顯般若玅旨，功深難測，故次來也。二、
X26n0520_p0567b11║釋名。然不思議略有二種：一、德相，二、業用。如華嚴
X26n0520_p0567b12║經明塵含法界，量等虗空，即德相不思議也；淨名
X26n0520_p0567b13║經以毛吞巨海，芥納須彌，即業用不思議也；今經
X26n0520_p0567b14║世尊為諸大眾現不可思議神通變化，乃至無量
X26n0520_p0567b15║大海入一毛孔，無量須彌入芥子中，即業用不思
X26n0520_p0567b16║議。是皆言語道斷，心行處滅，亦同法華非言所宣，
X26n0520_p0567b17║非心所測耳。碧海法師又謂：不思議有二：一者、內
X26n0520_p0567b18║本，謂實相，口欲談而辭喪，心將緣而慮亡；二者、外
X26n0520_p0567b19║迹，謂巨細相容，殊形並應。然幽關難啟，聖應不同，
X26n0520_p0567b20║非本無以垂迹，非迹無以顯本，本迹雖殊，而不思
X26n0520_p0567b21║議一也。釋曰：雖彰內本外迹，多明業用同教一乘，
X26n0520_p0567b22║而涉德相別教一乘耳。△三、解經四：初、聞法忻躍。
X26n0520_p0567b23║爾時，十六國王及諸大眾，聞佛說此般若波羅蜜多
X26n0520_p0567b24║甚深句義，歡喜踊躍。
X26n0520_p0567c01║聞於前品，今昔護國皆由般若，此亦躡前聞法，起
X26n0520_p0567c02║後散華，故總科云兼陳護國也。△二、大眾散華，先
X26n0520_p0567c03║華成寶座三：初、散華成座。
X26n0520_p0567c04║散百萬億眾寶蓮華。
X26n0520_p0567c05║若約表法，即地前菩薩緣文字般若，修因舍果而
X26n0520_p0567c06║無染故。
X26n0520_p0567c07║於虗空中，成寶華座。
X26n0520_p0567c08║表諸法空，為行所依。△二、佛坐說法。
X26n0520_p0567c09║十方諸佛。
X26n0520_p0567c10║表化身如來。
X26n0520_p0567c11║無量大眾。
X26n0520_p0567c12║若例纂要，即信解位。
X26n0520_p0567c13║共坐此座，說般若波羅蜜多。
X26n0520_p0567c14║△三、持華成輪。
X26n0520_p0567c15║是諸大眾持十千金蓮華，散釋迦牟尼佛上。
X26n0520_p0567c16║梵語釋迦牟尼，此翻能仁寂默。
X26n0520_p0567c17║合成華輪，蓋諸大眾。
X26n0520_p0567c18║上句表已轉法輪，下句表聞法獲益。△二、華為雲
X26n0520_p0567c19║臺三：初、散華成臺。
X26n0520_p0567c20║復散八萬四千芬陀利華。
X26n0520_p0567c21║即白蓮華王等重散，故云復也。表初地見道，最初
X26n0520_p0567c22║一念具八萬四千波羅蜜多。
X26n0520_p0567c23║於虗空中，成白雲臺。
X26n0520_p0567c24║表觀照般若，破無明闇，見性明白。下經亦云：譬如
X26n0520_p0568a01║有人登大高座，即等覺位。今唯表初地聖人。△二
X26n0520_p0568a02║臺中說法。
X26n0520_p0568a03║臺中光明王佛，與十方諸佛，
X26n0520_p0568a04║表他受用報身。
X26n0520_p0568a05║無量大眾。
X26n0520_p0568a06║例纂要歡喜他證道：
X26n0520_p0568a07║演說般若波羅蜜多。
X26n0520_p0568a08║一音演說，隨類各解。△三、持華供佛。
X26n0520_p0568a09║是諸大眾持曼陀羅華。
X26n0520_p0568a10║曼陀羅！此方云適意。
X26n0520_p0568a11║散釋迦牟尼佛及諸眾會。
X26n0520_p0568a12║△三、華作寶城二：初、散華作城。
X26n0520_p0568a13║復散曼殊沙華。
X26n0520_p0568a14║曼殊沙！此方云柔輭。
X26n0520_p0568a15║於虗空中變，作金剛寶城。
X26n0520_p0568a16║表實相般若證涅槃城，無破壞故。△二、諸佛說法。
X26n0520_p0568a17║城中師子奮迅王佛，共十方諸佛。
X26n0520_p0568a18║亦表報身。
X26n0520_p0568a19║大菩薩眾。
X26n0520_p0568a20║依纂要，即二地已上諸大菩薩。
X26n0520_p0568a21║演說勝義般若波羅蜜多。
X26n0520_p0568a22║復言勝義者，以中道玅理唯佛窮盡故，亦同金剛
X26n0520_p0568a23║大因清淨第一勝，是名第一般若波羅蜜耳。△四、
X26n0520_p0568a24║華成雲：蓋前之三段，以三種般若表修因證果，即
X26n0520_p0568b01║攝用歸體門。今此一科，亦以三種智慧表得果不
X26n0520_p0568b02║捨因，即依真起應門。
X26n0520_p0568b03║復散無量天諸妙華，於虗空中成寶雲蓋。
X26n0520_p0568b04║成一寶蓋，即表根本智，證實相真性。
X26n0520_p0568b05║徧覆三千，大千世界。
X26n0520_p0568b06║表流出後得智，發觀照玅慧。
X26n0520_p0568b07║是華蓋中雨恒河沙華，從空而下。
X26n0520_p0568b08║表流出大悲心，即文字般若，說三藏十二分教。△
X26n0520_p0568b09║二王等發願。
X26n0520_p0568b10║時，波斯匿王及諸大眾，見是事已歎未曾有，合掌向
X26n0520_p0568b11║佛而作是言：願過去、現在、未來諸佛，常說般若波羅
X26n0520_p0568b12║蜜多。
X26n0520_p0568b13║下文今日，即是現在。
X26n0520_p0568b14║願諸眾生常得見聞，如我今日等無有異。
X26n0520_p0568b15║△三、佛印勸持。
X26n0520_p0568b16║佛言：大王！如汝所說，此般若波羅蜜多是諸佛母、諸
X26n0520_p0568b17║菩薩母。
X26n0520_p0568b18║上印般若體，下印般若用。
X26n0520_p0568b19║不共功德，神通生處，諸佛同說，能多利益，是故汝等，
X26n0520_p0568b20║常應受持。
X26n0520_p0568b21║十八不共，六種神通，皆從母生。△三、佛現神變二：
X26n0520_p0568b22║初、總標。
X26n0520_p0568b23║爾時，世尊為諸大眾現不可思議神通變化。
X26n0520_p0568b24║躡前不可思議所散之華，起後逈超言念依正之
X26n0520_p0568c01║報，即大同業用解脫也。神通即諸聖神境智通。變
X26n0520_p0568c02║化有二，依瑜伽云：一、能變通，謂改轉故；二、能化通，
X26n0520_p0568c03║謂化現故。下文前四相入，即改轉能變通；第五中
X26n0520_p0568c04║依正互現，即化現能化通耳。△二、別列五：初、諸華
X26n0520_p0568c05║相入。
X26n0520_p0568c06║一華入無量華，無量華入一華。
X26n0520_p0568c07║此中但有一入無量，無量入一，第一、第二兩句。若
X26n0520_p0568c08║取上句一字對下句一字，即第三句一華入一華。
X26n0520_p0568c09║又上句無量對下句無量，即第四句無量華入無
X26n0520_p0568c10║量華。下文準此，皆成四句，思之。△二、佛土相入
X26n0520_p0568c11║一佛土入無量佛土，無量佛土入一佛土。
X26n0520_p0568c12║若望諸佛所說，佛土亦有淨、穢。故法華云：三界朽
X26n0520_p0568c13║宅屬于一人。亦如淨名身子所見丘陵、坑坎，佛言：
X26n0520_p0568c14║我此土淨，而汝不見。大疏謂感娑婆者，對華藏而
X26n0520_p0568c15║見娑婆；感華藏者，對娑婆而見華藏。彼約淨、穢，隱、
X26n0520_p0568c16║顯自在；今明一、多，悉皆相容。△三、塵剎相入。
X26n0520_p0568c17║一塵剎土入無量塵剎土，無量塵剎土入一塵剎土。
X26n0520_p0568c18║謂一微塵中剎土，入無量微塵中剎土。故大經偈
X26n0520_p0568c19║云：塵中悉現無量剎，清淨廣大如虗空，一切塵中
X26n0520_p0568c20║所現剎，皆是本願神通力。初半偈釋上句，後半釋
X26n0520_p0568c21║下句。又云：華藏世界所有塵，一一塵中見法界，寶
X26n0520_p0568c22║光現佛如雲集，此是如來剎自在。皆顯德相不思
X26n0520_p0568c23║議耳。△四、巨細相入。
X26n0520_p0568c24║無量大海，入一毛孔；無量須彌，入芥子中；
X26n0520_p0569a01║此中兩句，但明多入一例。前亦有一入多，今具出
X26n0520_p0569a02║之，則成四句：謂無量大海入一毛孔，一毛孔入無
X26n0520_p0569a03║量大海；無量須彌入一芥子中，一芥子入無量須
X26n0520_p0569a04║彌中。龍樹指淨名毛吞巨海，芥納須彌，為小不思
X26n0520_p0569a05║議，則業用解脫；指華嚴塵含法界，量等虗空，為大
X26n0520_p0569a06║不思議，則德相解脫。然不壞須彌、芥子大小之相，
X26n0520_p0569a07║亦具德相解脫。如大疏釋善財讚彌勒樓閣中說。
X26n0520_p0569a08║△五、凡聖相入三：初、明正報身。
X26n0520_p0569a09║一佛身入無量眾生身，無量眾生身入一佛身。
X26n0520_p0569a10║圭峯祖師謂生佛交徹，淨穢融通，即事事無礙法
X26n0520_p0569a11║界。△二、顯依報土。
X26n0520_p0569a12║大復現小，小復現大；淨復現穢，穢復現淨；
X26n0520_p0569a13║現大現小，即變化土。故唯識云：若變化身依變化
X26n0520_p0569a14║土，或淨或穢，或大或小，前後改轉，佛變化身依之
X26n0520_p0569a15║而住，能依身量亦無定限。然彼論約化為佛土，成
X26n0520_p0569a16║熟隨未登地有情。既云化為佛土，前後改轉，即同
X26n0520_p0569a17║今文，復現大小淨穢耳。或以八地已上，攪大海為
X26n0520_p0569a18║酥酪，變大地為黃金，以染為淨，以淨為染，自在攝
X26n0520_p0569a19║生。即此依報，淨復現穢，穢復現淨。其正報之身，即
X26n0520_p0569a20║大復現小，小復現大。若依此義，義則粗通，奈何違
X26n0520_p0569a21║於唯識，大小皆屬依報耶？△二、雙結依正。
X26n0520_p0569a22║佛身不可思議，眾生身不可思議，乃至世界不可思
X26n0520_p0569a23║議。
X26n0520_p0569a24║請觀結文，如次對之。△四、眾覩獲益。
X26n0520_p0569b01║當佛現此神變之時，十千女人現轉女身，得神通三
X26n0520_p0569b02║昧。
X26n0520_p0569b03║得神通用，猶證如幻三昧。
X26n0520_p0569b04║無量天人得無生法忍。
X26n0520_p0569b05║若據聞菩薩行品，時眾獲益，無量天人大眾有得
X26n0520_p0569b06║伏忍等；聞護國品，無量無數欲色諸天得無生忍。
X26n0520_p0569b07║今得無生法忍，是亦聞法增道，自淺階深也。
X26n0520_p0569b08║無量阿修羅，等成菩薩道。
X26n0520_p0569b09║前聞護國品修羅八部得生天上，然菩薩道言通
X26n0520_p0569b10║地前地上，今成菩薩道，即自下升為高地前菩薩
X26n0520_p0569b11║也。
X26n0520_p0569b12║恒河沙菩薩現身成佛。
X26n0520_p0569b13║前聞菩薩行品，無量菩薩得一生補處，即等覺位，
X26n0520_p0569b14║今現身成佛，即升玅覺。或謂聞第三菩薩行品，得
X26n0520_p0569b15║補處等覺，何故經中有無量菩薩聞第四二諦品，
X26n0520_p0569b16║但得住十地耶？答：夫證道之眾，有始終在座者，則
X26n0520_p0569b17║聞法增道；有後來之徒，從聞思修，或住十地。昔人
X26n0520_p0569b18║亦云有橫入之機，此其例歟？△三奉持品。廣前二
X26n0520_p0569b19║護。
X26n0520_p0569b20║奉持品第七
X26n0520_p0569b21║初來意有二：一廣內護，謂此品十三法師依持建
X26n0520_p0569b22║立，廣前菩薩行品十三忍位，明了覺解說般若教，
X26n0520_p0569b23║故次來也。二廣外護，以此品明五方菩薩說祕密
X26n0520_p0569b24║般若永除七難，廣前護國品一百法師講，顯了般
X26n0520_p0569c01║若滅除諸難，故次來也。二釋名，言奉持者，謂欽奉
X26n0520_p0569c02║聖教軌持物解，亦受持講說耳。△三、解經四：初、見
X26n0520_p0569c03║佛說教。
X26n0520_p0569c04║爾時波斯匿，王覩佛神變，
X26n0520_p0569c05║躡前
X26n0520_p0569c06║見千華臺上，徧照如來。
X26n0520_p0569c07║賢首梵網疏謂梵本盧舍那，此云光明徧照。然照
X26n0520_p0569c08║有二義：一、內以智光照真法界，此約自受用義；二、
X26n0520_p0569c09║外以身光照應大機，此約他受用義。言如來者，亦
X26n0520_p0569c10║同疏文，坐華臺上，實身成佛也。
X26n0520_p0569c11║千華葉上，千化身佛。
X26n0520_p0569c12║即同疏云：其千華上千釋迦，為是千摩醘首羅，天
X26n0520_p0569c13║上各有一釋迦。
X26n0520_p0569c14║千華葉中，無量諸佛，
X26n0520_p0569c15║即同疏云：此千釋迦，一一各化作百億釋迦，故有
X26n0520_p0569c16║千百億釋迦，故云無量諸佛也。上疏文皆釋彼經
X26n0520_p0569c17║我今盧舍那，方坐蓮華臺等偈，義既大同，故略引
X26n0520_p0569c18║釋。
X26n0520_p0569c19║各說般若波羅蜜多。
X26n0520_p0569c20║然梵網明十重四十八輕，多說菩薩戒波羅蜜。今
X26n0520_p0569c21║經說菩薩般若者，以其實教六度皆互相攝。如彌
X26n0520_p0569c22║勒頌云：檀義攝於六，資生無畏法。彼一檀度尚攝
X26n0520_p0569c23║後之餘五，今說般若，豈不攝前之五度耶？故纂要
X26n0520_p0569c24║云：萬行之中，一一不可闕此。故云各說般若波羅
X26n0520_p0570a01║蜜多。矧匿王見自他受用之身，聞無量諸佛各說
X26n0520_p0570a02║是經，亦非聊爾人矣。△二、匿王申問。
X26n0520_p0570a03║白佛言：世尊！如是無量般若波羅蜜多不可識識、不
X26n0520_p0570a04║可智知，云何諸善男子於此經中明了覺解為人演
X26n0520_p0570a05║說？
X26n0520_p0570a06║問：意謂般若深經非凡夫所識、非二乘所知，云何
X26n0520_p0570a07║等人於理則明、於事則了，覺解利他為人演說耶？
X26n0520_p0570a08║△三、如來正答三：初、法師奉持。文三：初、修觀為法
X26n0520_p0570a09║師。
X26n0520_p0570a10║佛言：大王！汝今諦聽，從初習忍至金剛定。
X26n0520_p0570a11║習忍即十住菩薩，金剛定即法雲地，
X26n0520_p0570a12║如法修行十三觀門。
X26n0520_p0570a13║地前三賢緣修，地上十聖真修，
X26n0520_p0570a14║皆為法師，依持建立。
X26n0520_p0570a15║以道德教人曰法師，為出世憑託曰依持。始而發
X26n0520_p0570a16║之曰建，終而成之曰立。△二、勅眾令供養。
X26n0520_p0570a17║汝等大眾應當如佛而供養之，百千萬億天玅香華
X26n0520_p0570a18║而以奉上。
X26n0520_p0570a19║尊法重人，故應奉供。△三、廣列賢聖位。先明三賢
X26n0520_p0570a20║具三十位。今釋位名，則正依華嚴大疏，或引諸經。
X26n0520_p0570a21║若夫申明三賢經義，則多引大經長行，蓋遵清凉
X26n0520_p0570a22║之茂規。至下經文，當曉傍正。今初，十住法師即初
X26n0520_p0570a23║賢，於中有三：初、總標；
X26n0520_p0570a24║善男子！其法師者，習種性菩薩，若比丘、比丘尼、優婆
X26n0520_p0570b01║塞、優婆夷修十住行。
X26n0520_p0570b02║初法師列僧尼士女者，由修觀門有德業故。如善
X26n0520_p0570b03║財往南方，初見德雲比丘，乃至休舍優婆夷，其類
X26n0520_p0570b04║非一。無相大師集云：夫欲出超三界，未有絕塵之
X26n0520_p0570b05║行，徒為男子之身，而無丈夫之志。石壁靖師注曰：
X26n0520_p0570b06║但懷出世之心，隨塵無染，即號丈夫，不論男女。故
X26n0520_p0570b07║涅槃云：若具四法，即名丈夫。何等為四？一、善知識，
X26n0520_p0570b08║二、能聽法，三、思惟義，四、如說修行。無此四法，不名
X26n0520_p0570b09║丈夫。願諸有智，思而行之。△二、別列。
X26n0520_p0570b10║見佛法僧，發菩提心。
X26n0520_p0570b11║初發心住也。瓔珞云：是上進分善根人，若一劫二
X26n0520_p0570b12║劫已，於一恒二恒佛所，行十信心，信三寶常住，發
X26n0520_p0570b13║心即住，名發心住。華嚴云：此菩薩見佛世尊，形貌
X26n0520_p0570b14║端嚴，色相圓滿，乃至或聞如來廣大佛法，發菩提
X26n0520_p0570b15║心。初發心住為總，下之九住為別，故前菩薩行品
X26n0520_p0570b16║明十住，但云初發心相，有恒河沙眾生，見佛法僧
X26n0520_p0570b17║是也。
X26n0520_p0570b18║於諸眾生，利樂悲愍，
X26n0520_p0570b19║二、治地住也。謂常隨空心，清淨潔白，練治心地，使
X26n0520_p0570b20║悲智增明，名治地住。華嚴經云：此菩薩於諸眾生
X26n0520_p0570b21║發十種心，所謂利益心、大悲心、安樂心、安住心、憐
X26n0520_p0570b22║愍心、攝受心、守護心、同己心、師心、導師心。今云利
X26n0520_p0570b23║樂悲愍，即十心中利益、安樂、大悲、憐愍四心也。亦
X26n0520_p0570b24║攝餘六，以總收別故。
X26n0520_p0570c01║自觀己身六界諸根，一切無常、苦、空、無我。
X26n0520_p0570c02║三、修行住也。謂巧觀空、有，增修正行，名修行住。然
X26n0520_p0570c03║華嚴經開此一住而為二門：一、自分，二、勝進。自分
X26n0520_p0570c04║即一切無常、苦、空、無我，勝進即自觀己身六界諸
X26n0520_p0570c05║根。初自分有十種，所謂：觀一切法無常、一切法苦、
X26n0520_p0570c06║一切法空、一切法無我、一切法無作、一切法無味、
X26n0520_p0570c07║一切法不如名、一切法無處所、一切法離分別、一
X26n0520_p0570c08║切法無堅實。今文但有前四，亦攝後六，如彼疏廣
X26n0520_p0570c09║釋。後勝進有勸學十法，所謂：觀察眾生界、法界、世
X26n0520_p0570c10║界、地界、水界、火界、風界、欲界、色界、無色界。今文但
X26n0520_p0570c11║言六界，即地、水、火、風及空、識界，以無色界空無邊、
X26n0520_p0570c12║識無邊為六耳。言諸根者，秦本，謂五色、五受、男、女、
X26n0520_p0570c13║意、命十四根為諸根，即以四大成身為所依，諸根
X26n0520_p0570c14║即能依也。
X26n0520_p0570c15║了知業行，生死涅槃。
X26n0520_p0570c16║四、生貴住也。謂生佛法家，種性尊貴，名生貴住。故
X26n0520_p0570c17║華嚴經云：此菩薩從聖教中生，成就十法：一、永不
X26n0520_p0570c18║退轉，二、於諸佛所深生淨信，三、善觀察法，四、了知
X26n0520_p0570c19║眾生，五、國土，六、世界，七、業行，八、果報，九、生死，十、涅
X26n0520_p0570c20║槃。今文有四，若將了知二字貫於業行、生死、涅槃，
X26n0520_p0570c21║但有三法，此即自分，文無勝進者略。
X26n0520_p0570c22║能利自他，饒益安樂。
X26n0520_p0570c23║五、具足方便住也。謂帶真隨俗，習無量善巧，化無
X26n0520_p0570c24║住故。而華嚴中乃以二門釋之，謂自分十心亦是
X26n0520_p0571a01║方便也，勝進十心亦是具足也。故經云：此菩薩所
X26n0520_p0571a02║修善根，皆為救護一切眾生、饒益一切眾生、安樂
X26n0520_p0571a03║一切眾生、哀愍一切眾生、度脫一切眾生，令一切
X26n0520_p0571a04║眾生離諸災難、令一切眾生出生死苦、令一切眾
X26n0520_p0571a05║生發生淨信、令一切眾生悉得調伏、令一切眾生
X26n0520_p0571a06║咸證涅槃。今但有二，謂饒益、安樂，即自分利他也。
X26n0520_p0571a07║其勝進即自利十心，備如彼經。
X26n0520_p0571a08║聞讚佛毀佛，心常不動。
X26n0520_p0571a09║六、正心住也。謂成就般若故，聞、毀、讚三寶，正念不
X26n0520_p0571a10║動故。故大經云：此菩薩聞十種法，心定不動。所謂：
X26n0520_p0571a11║聞讚佛、毀佛，於佛法中心定不動；聞讚法、毀法，聞
X26n0520_p0571a12║讚菩薩、毀菩薩，聞讚菩薩、毀菩薩所行法，聞說眾
X26n0520_p0571a13║生有量、無量，聞說眾生有垢、無垢，聞說眾生易度、
X26n0520_p0571a14║難度，聞說法界有量、無量，聞說法界有成、有壞，聞
X26n0520_p0571a15║說法界若有、若無。餘九句下，皆有於佛法中心定
X26n0520_p0571a16║不動言。今文但有初一，以攝餘九。
X26n0520_p0571a17║聞有佛無佛，心定不退。
X26n0520_p0571a18║七、不退住也。謂入於無生畢竟空性，心心常行空、
X26n0520_p0571a19║無相、願，止、觀雙運，緣不能壞，故名不退住。故大經
X26n0520_p0571a20║云：此菩薩聞十種法，堅固不退。所謂聞有佛、無佛，
X26n0520_p0571a21║於佛法中心不退轉；聞有法、無法；聞有菩薩、無菩
X26n0520_p0571a22║薩；聞有菩薩行、無菩薩行；聞有菩薩修行出離、修
X26n0520_p0571a23║行不出離；聞過去有佛、過去無佛；聞未來有佛、未
X26n0520_p0571a24║來無佛；聞現在有佛、現在無佛；聞佛智有盡、佛智
X26n0520_p0571b01║無盡；聞三世一相、三世非一相。餘九句皆有於佛
X26n0520_p0571b02║法中心不退轉言。今文但有初一，亦例前釋。
X26n0520_p0571b03║三業無失，起六和敬。
X26n0520_p0571b04║八、童真住也。謂心不生倒，不起邪魔，破菩薩心，故
X26n0520_p0571b05║名童真住。故大經云：此菩薩住十種業，所謂身行
X26n0520_p0571b06║無失，語行無失，意行無失，隨意受生，知眾生種種
X26n0520_p0571b07║欲，知眾生種種解，知眾生種種界，知眾生種種業，
X26n0520_p0571b08║知世界成壞，神足自在，所行無礙。此經但有前三
X26n0520_p0571b09║無失，為自行化體故，而後七皆為利他。又前三業
X26n0520_p0571b10║起六和敬，謂身行無失，則身和同事，戒和同修；語
X26n0520_p0571b11║行無失，則語和同默，利和同均；意行無失，則意和
X26n0520_p0571b12║同忍，見和同解。秦經云：修六和敬，所謂三業：同戒，
X26n0520_p0571b13║同見，同學。
X26n0520_p0571b14║方便善巧，調伏眾生。
X26n0520_p0571b15║九、法王子住也。謂從法王教生於正解，當紹佛位，
X26n0520_p0571b16║名法王子住。然華嚴中明此一住，經疏皆廣。今但
X26n0520_p0571b17║略引自分經疏釋上句，勝進經疏釋下句。如自分
X26n0520_p0571b18║經云：善知所行方便。疏釋云：知諸乘作業所入法
X26n0520_p0571b19║門及善巧故。即上句謂方便善巧也。勝進經云：法
X26n0520_p0571b20║王處觀察。疏釋云：入則觀父王，察其聲色；出則觀
X26n0520_p0571b21║群臣，知其賢愚。菩薩入則觀佛教理，出則審機可
X26n0520_p0571b22║否。即下句謂調伏眾生也。
X26n0520_p0571b23║勤學十智，神通化利。
X26n0520_p0571b24║十、灌頂住也。謂從上九住觀空，得無生心最為上
X26n0520_p0571c01║故，諸佛法水灌心頂故。如勝進經云：此菩薩應勤
X26n0520_p0571c02║學諸佛十種智，所謂三世智、佛法智、法界無礙智、
X26n0520_p0571c03║法界無邊智、充滿一切法界智、普照一切世界智、
X26n0520_p0571c04║住持一切世界智、知一切眾生智、知一切法智、知
X26n0520_p0571c05║無邊諸佛智。下句神通化利，即讚勝經云：此菩薩
X26n0520_p0571c06║身及身業，神通變現，成就佛土等。△三、結品。
X26n0520_p0571c07║下品修習八萬四千波羅蜜多；
X26n0520_p0571c08║三賢之初，名為下品，具修諸度，對治八萬四千塵
X26n0520_p0571c09║勞門耳。△二、攝信成位三：初、總明三聚。
X26n0520_p0571c10║善男子！習忍以前。
X26n0520_p0571c11║即十住前。
X26n0520_p0571c12║經十千劫，行十善行，有退有進，
X26n0520_p0571c13║上明不定聚，下舉喻例釋。
X26n0520_p0571c14║譬如輕毛，隨風東西。
X26n0520_p0571c15║謂修上品十善，隨邪正風，志無決定。大疏亦云：毛
X26n0520_p0571c16║道凡夫，隨風不定。
X26n0520_p0571c17║若至忍位，入正定聚。
X26n0520_p0571c18║若至伏忍，習種性位，慧住於理，得住不退，即入正
X26n0520_p0571c19║定聚也。
X26n0520_p0571c20║不作五逆，不謗正法。
X26n0520_p0571c21║揀邪定聚，即不為闡提。△二、修觀顯位。
X26n0520_p0571c22║知我法相悉皆空故，住解脫位。
X26n0520_p0571c23║上句修觀，下句顯位，即同本業始入空界，住空性
X26n0520_p0571c24║位。大疏亦云：仁王不開十信，攝在十住。信為能成，
X26n0520_p0572a01║住為所成。△三、結住進行。
X26n0520_p0572a02║於一阿僧祇劫修習此忍，能起勝行。
X26n0520_p0572a03║能起中賢十種勝行。△二十、行法師四：初、總標中
X26n0520_p0572a04║賢。
X26n0520_p0572a05║復次，性種性菩薩住無分別修十慧觀。
X26n0520_p0572a06║住無分別智為總，修十慧觀為別，即次文十行。△
X26n0520_p0572a07║二、別列十位。
X26n0520_p0572a08║捨財命故。
X26n0520_p0572a09║初歡喜行，謂施悅自他故名歡喜。而言捨財命者，
X26n0520_p0572a10║一外財、二身命。如經云：此菩薩為大施主，凡所有
X26n0520_p0572a11║物悉能惠施，其心平等無有悔吝。乃至云：修此行
X26n0520_p0572a12║時令一切眾生歡喜愛樂。此即捨外財也。又云：受
X26n0520_p0572a13║廣大身，以是身肉充足一切飢苦眾生，乃至若有
X26n0520_p0572a14║一小眾生未得飽足願不捨命，所割身肉亦無有
X26n0520_p0572a15║盡。此即捨身命也。
X26n0520_p0572a16║持淨戒故。
X26n0520_p0572a17║二、饒益行，謂三聚淨戒亦益自他，故名饒益。如經
X26n0520_p0572a18║云：菩薩如是持淨戒時，諸大惡魔各將天女，欲來
X26n0520_p0572a19║惑亂菩薩道意，是故不生一念欲想。此即攝律儀
X26n0520_p0572a20║戒也。又云：唯除方便教化眾生，而不捨於一切智
X26n0520_p0572a21║心。即攝眾生戒也。又云：作是學已，離諸惡行，以智
X26n0520_p0572a22║入於一切佛法。此即攝善法戒也。上皆義引。
X26n0520_p0572a23║心謙下故。
X26n0520_p0572a24║三、無違逆行，謂忍順物理，名無違逆。如經云：此菩
X26n0520_p0572b01║薩常修忍法，謙下恭敬，不自害、不他害、不兩害。上
X26n0520_p0572b02║三治瞋行忍，不自取、不他取、不兩取。次三治貪，正
X26n0520_p0572b03║成忍行，故不自著、不他著、不兩著。後三治癡修忍。
X26n0520_p0572b04║然大經具明耐怨害忍、安受苦忍、諦察法忍，此三
X26n0520_p0572b05║文廣，故但引三毒，兼釋忍順物理。
X26n0520_p0572b06║利自他故。
X26n0520_p0572b07║四無屈撓行，謂勤無怠退名無屈撓。如經云：此菩
X26n0520_p0572b08║薩修諸精進，所謂第一精進、大精進、勝精進，乃至
X26n0520_p0572b09║性無三毒、性無憍慢、性不慳嫉。此自利行也。又云：
X26n0520_p0572b10║菩薩以此所行方便，於一切世界令一切眾生乃
X26n0520_p0572b11║至究竟無餘涅槃。此利他行也。
X26n0520_p0572b12║生死無亂故。
X26n0520_p0572b13║五、無癡亂行。謂以慧資定，離沉掉故，名無癡亂。如
X26n0520_p0572b14║經云：此菩薩成就正念，心不散亂，堅固不動，廣大
X26n0520_p0572b15║無量，無有迷惑。死此生彼，心不散亂；入胎出胎，心
X26n0520_p0572b16║不散亂；發菩提意，心不散亂；事善知識，心不散亂。
X26n0520_p0572b17║然本業經說：無明之鬼，不亂不濁，住正念故，名離
X26n0520_p0572b18║癡亂。今此但從一義，故云生死無亂。
X26n0520_p0572b19║無相甚深故。
X26n0520_p0572b20║六、善現行。謂慧能顯發三空之理，般若現前，故名
X26n0520_p0572b21║善現。如經云：此菩薩身業清淨，語業清淨，意業清
X26n0520_p0572b22║淨，乃至無得無相，甚深難入。菩薩如是解一切法
X26n0520_p0572b23║悉皆甚深，復作是念：若我自解此甚深法，唯我一
X26n0520_p0572b24║人獨得解脫。此皆自利甚深也。又我云：當先化眾
X26n0520_p0572c01║生行菩薩行，未成熟者先令成熟。此即利他甚深
X26n0520_p0572c02║也。
X26n0520_p0572c03║達有如幻故。
X26n0520_p0572c04║七、無著行。謂不滯事理，故名無著。如經云：此菩薩
X26n0520_p0572c05║以無著心，於念念中，能入阿僧祗世界，嚴淨阿僧
X26n0520_p0572c06║祇世界，於諸世界，心無所著。上引嚴剎無著，兼釋
X26n0520_p0572c07║住名。次引稱深興念，正釋經文。達有如幻，如下經
X26n0520_p0572c08║謂：菩薩作是念：我應觀一切法界如幻，諸佛如影，
X26n0520_p0572c09║菩薩行如夢，佛說法如響，乃至一切法如實際，不
X26n0520_p0572c10║可變異。然則前明法界如幻，即體從緣；後結一切
X26n0520_p0572c11║法如實際，即事而寂。
X26n0520_p0572c12║不求果報故。
X26n0520_p0572c13║八、難得行，謂大願可尊，故名難得。如經云：此菩薩
X26n0520_p0572c14║成就難得善根、難伏善根、最勝善根、不可壞善根。
X26n0520_p0572c15║此亦先引修成善根，兼釋住名；次引度脫眾生，正
X26n0520_p0572c16║釋經文不求果報。彼經又云：我於眾生無所適莫、
X26n0520_p0572c17║無所冀望，乃至不求一縷一毫及以一字讚美之
X26n0520_p0572c18║言。前第七行以方便為體，此難得行以大願為體。
X26n0520_p0572c19║得無礙解故。
X26n0520_p0572c20║九、善法行，謂善巧說法，名善法行。如經云：此菩薩
X26n0520_p0572c21║為一切世間天、人、魔、梵、沙門、婆羅門、乾闥婆等作
X26n0520_p0572c22║清凉池，攝持正法，不斷佛種。釋曰：清涼池，即喻無
X26n0520_p0572c23║熱惱池。下經云：得具足義陀羅尼故，義辯無盡；得
X26n0520_p0572c24║覺悟實法陀羅尼故，法辯無盡；得訓釋言辭陀羅
X26n0520_p0573a01║尼故，辭辯無盡；得無邊文句無盡、義無礙門陀羅
X26n0520_p0573a02║尼故，無礙辯無盡。此四辯才，如彼大池流出四河，
X26n0520_p0573a03║相續入海。此位以力度為體。
X26n0520_p0573a04║念念示現佛神力故。
X26n0520_p0573a05║十、真實行。謂言行不虗，故名真實。如經云：此菩薩
X26n0520_p0573a06║成就第一誠實之語，如說能行，如行能說。此菩薩
X26n0520_p0573a07║學三世諸佛真實語，念念悉見不可說不可說諸
X26n0520_p0573a08║佛，及佛莊嚴清淨國土，示現如來自在神力，普徧
X26n0520_p0573a09║法界、虗空界。向引兩節經文，初釋行名，後釋經旨。
X26n0520_p0573a10║若約智度為體，受用法樂，成熟有情，並如行能說。
X26n0520_p0573a11║如說能行，即是真實。△三、修觀明空。
X26n0520_p0573a12║對治四倒、三不善根、三世惑業、十顛倒故。
X26n0520_p0573a13║十行為能治，十倒為所治，謂四念治常等四倒，三
X26n0520_p0573a14║善根治貪等三倒，三世惑業治外道斷常等倒。同
X26n0520_p0573a15║前十二因緣，明三世因果，以惑為因，業報為果。
X26n0520_p0573a16║我人知見，念念虗偽，了達名假、受假、法假，皆不可得。
X26n0520_p0573a17║上明人空，下明法空。
X26n0520_p0573a18║無自他相，住真實觀。
X26n0520_p0573a19║無自相即能緣心，無他相即所緣境，心境雙泯，唯
X26n0520_p0573a20║一真空，名真實觀。△四、結行進向。
X26n0520_p0573a21║中品修習八萬四千波羅蜜多，於二阿僧祇劫行諸
X26n0520_p0573a22║勝行得堅忍位。
X26n0520_p0573a23║行十勝行，進十向位，得名堅忍。△三、十向法師四：
X26n0520_p0573a24║初、總標上賢。
X26n0520_p0573b01║復次，道種性菩薩住堅忍中，觀諸法性得無生滅。
X26n0520_p0573b02║梵網以十迴向名十金剛，即住堅忍。大經云：了一
X26n0520_p0573b03║切法，證寂滅性，故無生滅。△二、別列十位。
X26n0520_p0573b04║四無量心能破諸闇。
X26n0520_p0573b05║一、救護一切眾生離眾生相迴向，謂大悲廣濟名
X26n0520_p0573b06║為救護一切眾生，大智無著故云離眾生相。如經
X26n0520_p0573b07║云：此菩薩住般若波羅蜜多，大慈大悲大喜大捨，
X26n0520_p0573b08║修如是等無量善根。古德詺此以為行體。若順前
X26n0520_p0573b09║名救護眾生是悲，離眾生相為智，則以悲智為體。
X26n0520_p0573b10║次經又云：為一切眾生作炬，破一切無明闇故；為
X26n0520_p0573b11║一切眾生作燈，令住究竟清淨處故。上句如人執
X26n0520_p0573b12║炬委悉而照，下句令得解脫。故涅槃云：澄渟清淨
X26n0520_p0573b13║即真解脫。
X26n0520_p0573b14║常見諸佛，廣興供養。
X26n0520_p0573b15║二、不壞迴向，謂於三寶等得不壞信，以此善根用
X26n0520_p0573b16║將迴向。如經云：此菩薩於去來今如來所得不壞
X26n0520_p0573b17║信，悉能承事一切諸佛故；於一切佛法得不壞信，
X26n0520_p0573b18║發深志樂故；於諸菩薩得不壞信，誓修一切菩薩
X26n0520_p0573b19║善根無疲厭故。上句佛，次句法，後句僧。上皆義引
X26n0520_p0573b20║以兼釋名，次引經正釋本文。下經又云：見無量佛
X26n0520_p0573b21║承事供養，以阿僧祇寶、阿僧祇華、阿僧祇鬘、阿僧
X26n0520_p0573b22║祇衣等廣有六十七供事，故云廣興供養。
X26n0520_p0573b23║常學諸佛，住迴向心。
X26n0520_p0573b24║三、等一切諸佛迴向，謂學三世佛所作迴向，名等
X26n0520_p0573c01║諸佛。如經云：此菩薩隨順修學去來現在諸佛世
X26n0520_p0573c02║尊迴向之道，如是修學迴向道時，見一切色乃至
X26n0520_p0573c03║觸法若美若惡，不生憎愛，心得自在。若準此文，但
X26n0520_p0573c04║等三世諸佛迴向之道，準下經亦等善根。故文云：
X26n0520_p0573c05║如過去佛所行一切善根，我亦如是故。
X26n0520_p0573c06║所修善根，皆如實際。
X26n0520_p0573c07║四、至一切處迴向。謂菩薩令其善根至一切處。如
X26n0520_p0573c08║經云：此菩薩修習一切諸善根時，作是念言：願此
X26n0520_p0573c09║善根功德之力，至一切處。譬如實際，無處不至，至
X26n0520_p0573c10║一切眾生，至一切國土，至一切虗空，至一切三世，
X26n0520_p0573c11║至一切有為無為，至一切語言音聲。至是能至，所
X26n0520_p0573c12║修善根即是所至。然準下經文，若因若果，皆至一
X26n0520_p0573c13║切。
X26n0520_p0573c14║能於三昧，廣作佛事。
X26n0520_p0573c15║五、無盡功德藏迴向。謂迴向故，能成無盡功德之
X26n0520_p0573c16║藏。如經云：此諸菩薩，具大威儀，宿植善根，入不思
X26n0520_p0573c17║議自在三昧，方便善巧，能作佛事，放佛光明，普照
X26n0520_p0573c18║世間，無有限極，乃至生如是處，有如是德，常作佛
X26n0520_p0573c19║事。然此位菩薩，由緣無盡境行迴向故，成無盡善
X26n0520_p0573c20║根功德之行，得十無盡藏之果，從能迴行及果受
X26n0520_p0573c21║名耳。
X26n0520_p0573c22║現種種身，行四攝法。
X26n0520_p0573c23║六、入一切平等善根迴向，謂順理修善，事、理無違，
X26n0520_p0573c24║入於平等。如經云：此菩薩或為帝王，臨御大國，威
X26n0520_p0574a01║德廣被，名震天下，凡諸冤敵，靡不歸順，發號施令，
X26n0520_p0574a02║悉依正法，周行率土，所向無礙。乃至以四攝法攝
X26n0520_p0574a03║諸眾生，為轉輪王，一切周給。然大經本分中名入
X26n0520_p0574a04║一切平等善根迴向，牒名中即云隨順堅固一切
X26n0520_p0574a05║善根迴向。疏：釋云：入即隨順，平等即堅固，平等之
X26n0520_p0574a06║理不可壞故。
X26n0520_p0574a07║住無分別，化利眾生。
X26n0520_p0574a08║七、等隨順一切眾生迴向，謂以善根等心順益眾
X26n0520_p0574a09║生。如經云：此菩薩如是施時，但發專求一切智道
X26n0520_p0574a10║心、一切悉捨心、哀愍眾生心、教化成熟心、皆令安
X26n0520_p0574a11║住一切智智心。然此位經文甚廣，而引此五句者，
X26n0520_p0574a12║謂疏以前之二句即大智，後之三句即大悲，故引
X26n0520_p0574a13║釋此經。上句住無分別，即同彼大智；下句化利眾
X26n0520_p0574a14║生，亦同彼大悲。
X26n0520_p0574a15║智慧明了，甚深觀察。
X26n0520_p0574a16║八、真如相迴向，謂善根合如以成迴向。如大經偈
X26n0520_p0574a17║云：以玅智慧恒觀察，究竟廣大真實理，斷諸有處
X26n0520_p0574a18║悉無餘，如彼真如善迴向。然此位中，初明長行，後
X26n0520_p0574a19║說偈頌。長行有三種迴向：一、迴向菩提，二、迴向眾
X26n0520_p0574a20║生，三、迴向實際。前二隨相行，後一離相行。今但引
X26n0520_p0574a21║偈頌中離相迴向一偈釋經，對如合辨，文旨有據，
X26n0520_p0574a22║亦表三藏之巧譯，非說者之穿鑿也。
X26n0520_p0574a23║一切行願，普皆修習。
X26n0520_p0574a24║九、無縛無著解脫迴向，謂不為相縛，不於見著，作
X26n0520_p0574b01║用自在，故名解脫。如經云：以無著無縛解脫心，成
X26n0520_p0574b02║滿普賢迴向行願，勤修普賢諸根行願，得聰明根，
X26n0520_p0574b03║勤修一切善根、一切佛平等境界根、受一切菩薩
X26n0520_p0574b04║不退轉記大精進根。然大經疏具明信、進、念、定、慧
X26n0520_p0574b05║五根，今但略引以釋勤修一切行願耳。
X26n0520_p0574b06║能為法師，調御有情。
X26n0520_p0574b07║十、入法界無量迴向，謂稱性起用，以法界善根迴
X26n0520_p0574b08║向法界故。如經云：此菩薩摩訶薩以離垢繒而繫
X26n0520_p0574b09║其頂，住法師位，廣行法施，起大慈悲，安立眾生於
X26n0520_p0574b10║菩提心，為諸眾生作調御師，示諸眾生一切智道。
X26n0520_p0574b11║大疏以法施為總，慈等為別，皆是法施。夫法施者，
X26n0520_p0574b12║生解之玅方，起行之根本，入聖域之階漸，超苦海
X26n0520_p0574b13║之津梁。古德云：此經中託人以弘道，歎法師之勝
X26n0520_p0574b14║德。故知法施之功過，財施之難喻。△三、修觀受生。
X26n0520_p0574b15║善觀五蘊、三界、二諦。
X26n0520_p0574b16║並如菩薩行品，但前廣此略為異。
X26n0520_p0574b17║無自他相，得如實性。
X26n0520_p0574b18║釋義倣前十行。
X26n0520_p0574b19║雖常修勝義，而受生三界。何以故？業習果報未壞盡故。
X26n0520_p0574b20║初標，次徵，後釋。當句自釋，不俟繁文。
X26n0520_p0574b21║於人天中，順道生故。
X26n0520_p0574b22║在天而天，處人而人。順修中道，隨報受生。△四、結
X26n0520_p0574b23║賢進聖。
X26n0520_p0574b24║上品修習八萬四千波羅蜜多，於三阿僧祇劫修二
X26n0520_p0574c01║利行廣大饒益，得善調伏諸三摩地。
X26n0520_p0574c02║諸三摩地，即止觀雙運。故大經迴向品偈云：禪定
X26n0520_p0574c03║持心常一緣，智慧了境同三昧。上結三賢，下進十聖。
X26n0520_p0574c04║住勝觀察，修出離所。
X26n0520_p0574c05║大經迴向品亦云：皆已觀察，皆得清淨廣大功德
X26n0520_p0574c06║出離法中。
X26n0520_p0574c07║能證平等聖人地故。
X26n0520_p0574c08║能證平等，即初地住平等忍。準諸經、論，多說三阿
X26n0520_p0574c09║僧祇成佛。今經地前，已經三阿僧祇者，演義：鈔：謂
X26n0520_p0574c10║地前菩薩、二乘、聖者見初入地，皆謂究竟，故說三
X26n0520_p0574c11║祇成等正覺，亦佛隨宜故。寶雲經實經無量阿僧
X26n0520_p0574c12║祇劫，大經華藏品初疏有會釋。又瑜伽說有二種
X26n0520_p0574c13║無數劫，皆如大經疏鈔。
X26n0520_p0574c14║
X26n0520_p0574c15║注仁王護國般若經卷第三