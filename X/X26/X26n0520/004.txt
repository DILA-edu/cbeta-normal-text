X26n0520_p0574c16║
X26n0520_p0574c17║
X26n0520_p0574c18║
X26n0520_p0574c19║注仁王護國般若經卷第四
X26n0520_p0574c20║大宋國傳賢首祖教沙門　（淨源）　撰集
X26n0520_p0574c21║△二、十聖法師。準大經疏，三賢、十聖皆以菩提心
X26n0520_p0574c22║而為其體。故清涼引起信云：菩提心有三：一者、直
X26n0520_p0574c23║心，正念真如法故；二者、深心，樂修一切諸善行故；
X26n0520_p0574c24║三者、大悲心，救護一切苦眾生故。所念真如，亦即
X26n0520_p0575a01║本智、本覺智故。後二顯是恒沙性德。然此三心，有
X26n0520_p0575a02║一必兼餘二，而三賢互有增微。十住直心增故，故
X26n0520_p0575a03║名為解，解為行願本，故首而明之。十行深心增，故
X26n0520_p0575a04║名為行，依於前解以起行故。十向大悲增，故名為
X26n0520_p0575a05║願，迴前解行，願諸眾生離苦得樂故。十地三心等
X26n0520_p0575a06║證，故名善決定。然則清涼既依起信三心之文，科
X26n0520_p0575a07║判華嚴四會之經，故推馬鳴大士為吾宗初祖，深
X26n0520_p0575a08║為通才之所取證矣。而習大疏者，不曉清涼之言，
X26n0520_p0575a09║輙負馬鳴之德，何愚蔽之甚耶！既知地前三心增
X26n0520_p0575a10║微，次釋地上三心等證。又此經十地，地地皆列地
X26n0520_p0575a11║名，證如斷障、觀智、成行五義耳。然其地名、成行，此
X26n0520_p0575a12║二與前匿王偈中文勢大同。故於偈中，已依天親
X26n0520_p0575a13║論文，釋十地之名；依清凉疏義，釋十位之行。今但
X26n0520_p0575a14║引諸論解，證如斷障；亦引大經，解於觀智。其結位、
X26n0520_p0575a15║成行，厥或文略，則直示節段；其文繁者，則隨難別
X26n0520_p0575a16║解。今初，歡喜地法師。文四：初、創入聖位。
X26n0520_p0575a17║復次，歡喜地菩薩摩訶薩超愚夫地。
X26n0520_p0575a18║大經即云：超凡夫地。疏釋云：以得出世間聖道故。
X26n0520_p0575a19║超即過義。
X26n0520_p0575a20║生如來家。
X26n0520_p0575a21║疏云：如世王子生王家故，菩薩亦爾。若在外道法
X26n0520_p0575a22║中出家，不足為勝；今得佛所證法，方為尊勝。
X26n0520_p0575a23║住平等忍。
X26n0520_p0575a24║謂初入信忍，住平等理。故下偈云：歡喜菩薩轉輪
X26n0520_p0575b01║王，初照二諦平等理。△二、證如斷障。
X26n0520_p0575b02║初無相智照勝義諦，一相平等，非相無相。
X26n0520_p0575b03║此地菩薩證徧行真如，以無相智照二空理，非有
X26n0520_p0575b04║相非無相，謂此真如二空所顯，無有一法而不在
X26n0520_p0575b05║故。梁攝論中名為徧滿，徧滿一切有為行故。
X26n0520_p0575b06║斷諸無明，滅三界貪。
X26n0520_p0575b07║斷二障分別起者，即根本無明，初地施度徧增，故
X26n0520_p0575b08║滅三界貪。唯識名異生性障，梁攝論名凡夫性障，
X26n0520_p0575b09║十地論名凡夫我相障。然經論所出，名異義同，備
X26n0520_p0575b10║如大疏。
X26n0520_p0575b11║未來無量生死永不生故。
X26n0520_p0575b12║上明斷障即因亡，此無生死即果喪。△三、觀智利
X26n0520_p0575b13║物二：初、約法明權實。
X26n0520_p0575b14║大悲為首，起諸大願。
X26n0520_p0575b15║大經云：菩薩起如是心，以大悲為首，智慧增上。而
X26n0520_p0575b16║言起諸大願者，此地菩薩有十大願：初、發供養願，
X26n0520_p0575b17║乃至第十、成正覺願。願者，是希求義故。十地論云：
X26n0520_p0575b18║發諸大願，隨心求義故。
X26n0520_p0575b19║於方便智，念念修習，無量勝行，
X26n0520_p0575b20║大經次前文云：善巧方便所攝，最上深心所持，如
X26n0520_p0575b21║來力無量。以此三句如次對今經，皆學權智也。
X26n0520_p0575b22║非證非不證，一切徧學故。
X26n0520_p0575b23║權智涉有，非證也。實智觀空，非不證也。故大經云：
X26n0520_p0575b24║此菩薩轉更勤修一切善根，而得成就敬順尊重
X26n0520_p0575c01║諸佛教法。故云一切徧學。
X26n0520_p0575c02║非住非不住，向一切智故。
X26n0520_p0575c03║有悲故非住涅槃，有智故不住生死。大經亦云：此
X26n0520_p0575c04║菩薩不求一切資生之物，求一切智地故。
X26n0520_p0575c05║行於生死，魔不動故。
X26n0520_p0575c06║謂四魔中而生死魔不能動故，即上文有智故不
X26n0520_p0575c07║住生死。大經又云：菩薩住如是法，名住菩薩歡喜
X26n0520_p0575c08║地，以不動相應故。
X26n0520_p0575c09║離我、我所，無怖畏故。
X26n0520_p0575c10║我與我所，該五怖畏。如大經云：此菩薩離我想故，
X26n0520_p0575c11║尚不愛自身，何況資財？是故無有不活畏。不於他
X26n0520_p0575c12║所希求供養，唯專給施一切眾生，是故無有惡名
X26n0520_p0575c13║畏。遠離我見，無有我想，是故無有死畏。自知死已，
X26n0520_p0575c14║決定不離諸佛菩薩，是故無有惡道畏。我所志樂，
X26n0520_p0575c15║一切世間無與等者，何況有勝？是故無有大眾威
X26n0520_p0575c16║德畏。
X26n0520_p0575c17║無自他相，常化眾生故。
X26n0520_p0575c18║謂菩薩以觀智利物，不見自相為能化，他相為所
X26n0520_p0575c19║化，終日化生而忘能所。故大經云：菩薩住此歡喜
X26n0520_p0575c20║地，念清淨波羅蜜，念如來教化眾生，故生歡喜。
X26n0520_p0575c21║自在願力生諸淨土故。
X26n0520_p0575c22║即前十大願中第七淨土願。故大經云：又發大願，
X26n0520_p0575c23║願一切國土入一國土，一國土入一切國土，無量
X26n0520_p0575c24║佛土普皆清淨，無量智慧眾生充滿其中，隨眾生
X26n0520_p0576a01║心而為示現，皆令歡喜。△二、兼喻示權實。
X26n0520_p0576a02║善男子！此初覺智，非如、非智，非有、非無，無有二相。
X26n0520_p0576a03║謂始覺實智一念現前，非所證如，非能證智，唯一
X26n0520_p0576a04║玅心，無能所二相。故唯識論云：若時於所緣，智都
X26n0520_p0576a05║無所得，爾時住唯識，離二取相故。
X26n0520_p0576a06║方便玅用，非倒非住，非動非靜，
X26n0520_p0576a07║謂方便權智，玅用應物，無愛見故，非倒非住；實智
X26n0520_p0576a08║證理，不趣寂故，非動非靜。以無愛見異凡夫，而不
X26n0520_p0576a09║趣寂異二乘。
X26n0520_p0576a10║二利自在，如水與波，非一非異。
X26n0520_p0576a11║實智自利，澄湛如水；權智利他，汪洋如波。挹之徧
X26n0520_p0576a12║乎四海，非一也；攝之歸於一源，非異也。
X26n0520_p0576a13║智起諸波羅蜜多亦非一異。
X26n0520_p0576a14║般若二利既爾，餘之五度二利亦然。△四、結位成
X26n0520_p0576a15║行。
X26n0520_p0576a16║於四阿僧祇劫，滿足修習百萬行願。
X26n0520_p0576a17║有行無願，其行必孤。有願無行，其願必虗。行願相
X26n0520_p0576a18║扶，如鳥之兩翼，車之兩輪，故能翱翔致遠也。
X26n0520_p0576a19║此地菩薩無三界業習，更不造新。
X26n0520_p0576a20║前十迴向菩薩雖常修勝義，而受生三界，以其業
X26n0520_p0576a21║習果報未壞盡故。今此菩薩修出離行，滅三界貪，
X26n0520_p0576a22║故無業習。準華嚴疏，謂此地非但斷能起煩惱障，
X26n0520_p0576a23║亦斷惡趣諸業果等，故云不造新業也。
X26n0520_p0576a24║由隨智力以願生故。
X26n0520_p0576b01║此則智增菩薩以其願心生於淨土，若是悲增即
X26n0520_p0576b02║住三界利樂有情。
X26n0520_p0576b03║念念常行檀波羅蜜多。
X26n0520_p0576b04║大經云：是菩薩十波羅蜜中，檀波羅蜜增上，餘波
X26n0520_p0576b05║羅蜜非不修行，但隨力隨分。
X26n0520_p0576b06║布施、愛語、利行、同事。
X26n0520_p0576b07║經又云：常行大施，無有窮盡。布施、愛語、利行、同事，
X26n0520_p0576b08║如是一切諸所作業，皆不離念佛，不離念法，不離
X26n0520_p0576b09║念僧。
X26n0520_p0576b10║廣大清淨，善能安住，饒益眾生。
X26n0520_p0576b11║經云：能以大施攝取眾生，善除眾生慳貪之垢。△
X26n0520_p0576b12║二、離垢地法師三：初、證如斷障。
X26n0520_p0576b13║復次，離垢地菩薩摩訶薩，四無量心最勝寂滅。
X26n0520_p0576b14║此地證最勝真如，謂此真如具無邊德，於一切法
X26n0520_p0576b15║最為勝故。
X26n0520_p0576b16║斷瞋等習。
X26n0520_p0576b17║等取邪行習氣，以此地斷邪行障故。謂修四無量
X26n0520_p0576b18║心斷瞋習氣，持性戒成就斷邪行習氣。言邪行者，
X26n0520_p0576b19║謂所知障中俱生一分，及彼所起誤犯三業，能障
X26n0520_p0576b20║二地故。△二、觀智利物。
X26n0520_p0576b21║修一切行，所謂遠離殺害。
X26n0520_p0576b22║大經云：性自遠離一切殺生。疏：謂性自遠離，文屬
X26n0520_p0576b23║殺生，義該下九。
X26n0520_p0576b24║不與不取。
X26n0520_p0576c01║經又云：性不偷盜。疏釋云：非理損財，不與而取，故
X26n0520_p0576c02║名為盜。
X26n0520_p0576c03║心無染欲。
X26n0520_p0576c04║經云：性不邪婬。疏謂：乖禮曰邪，染愛曰淫。上皆護
X26n0520_p0576c05║持身之三非。
X26n0520_p0576c06║得真實語。
X26n0520_p0576c07║經云：性不妄語。疏：謂違想背心，名之為妄。無相大
X26n0520_p0576c08║師云：如實語者，能除妄語。
X26n0520_p0576c09║得和合語。
X26n0520_p0576c10║經云：性不兩舌。疏：謂言不乖離，名離兩舌。兩舌成
X26n0520_p0576c11║事，能令離間。無相曰：和合語者，能除兩舌。
X26n0520_p0576c12║得柔輭語。
X26n0520_p0576c13║經云：性不惡口。疏：謂言不麤鄙，名離惡口。無相曰：
X26n0520_p0576c14║柔輭語者，能除惡口。
X26n0520_p0576c15║得調伏語。
X26n0520_p0576c16║經云：性不綺語。疏：謂言辭不正，故云綺語。其猶綺
X26n0520_p0576c17║文無相曰正。直語者，能除綺語。此即護持口之四
X26n0520_p0576c18║過。
X26n0520_p0576c19║常行捨心。
X26n0520_p0576c20║經云：性不貪欲，於他財物不願不求。疏：謂他所攝
X26n0520_p0576c21║故。此揀於己。
X26n0520_p0576c22║常起慈心。
X26n0520_p0576c23║經云：性離瞋恚，於諸眾生恒起慈心。疏：謂心不瞋
X26n0520_p0576c24║毒，故名離瞋。
X26n0520_p0577a01║住正直心。
X26n0520_p0577a02║經云：又離邪見，住於正道，心見正直。疏：謂治異乘
X26n0520_p0577a03║見，小乘對大，非正道故。此明護持意之三愆。
X26n0520_p0577a04║寂靜純善，離破戒垢。
X26n0520_p0577a05║大經有寂靜純善十種深心。唯識亦云：具淨尸羅，
X26n0520_p0577a06║遠離能起微細毀犯煩惱垢故。
X26n0520_p0577a07║行大慈觀，念念現前。
X26n0520_p0577a08║大經云：一切眾生互相破壞，我當令彼住於無上
X26n0520_p0577a09║大慈之中。△三、結位成行。
X26n0520_p0577a10║於五阿僧祇劫，具足清淨戒波羅蜜多。
X26n0520_p0577a11║經云：此菩薩十波羅蜜中持戒偏多。
X26n0520_p0577a12║志意勇猛，永離諸染。
X26n0520_p0577a13║重頌偈云：勇猛精勤一念中，我當離彼住實法。上
X26n0520_p0577a14║皆義引。△三、發光地法師三：初、證如斷障。
X26n0520_p0577a15║復次，發光地菩薩摩訶薩住無分別。
X26n0520_p0577a16║以無分別智證勝流真如。唯識云：謂此真如所流
X26n0520_p0577a17║教法，於餘教法極為勝故。梁攝云：從真如流出正
X26n0520_p0577a18║體智，正體智流出後得智，後得智流出大悲，大悲
X26n0520_p0577a19║流出十二部經，名為勝流法界故。
X26n0520_p0577a20║滅無明闇。
X26n0520_p0577a21║此地斷闇鈍障，唯識云：謂所知障中俱生一分，令
X26n0520_p0577a22║聞思修法忘失，障彼三地勝定總持，及彼所發殊
X26n0520_p0577a23║勝三慧，入三地時便能永斷。△二、觀智利物。
X26n0520_p0577a24║於無相忍而得三明。
X26n0520_p0577b01║謂於無相信忍上品而發三明觀：過去宿命明，未
X26n0520_p0577b02║來天眼明，現在漏盡明。
X26n0520_p0577b03║悉知三世，無來無去。
X26n0520_p0577b04║大經云：非從前際生，無過去也；非向後際去，無未
X26n0520_p0577b05║來也；非於現在住，求其住相不可得故。
X26n0520_p0577b06║依四靜慮、四無色定。
X26n0520_p0577b07║大經明此地菩薩修色界四禪，無色界四空而清
X26n0520_p0577b08║涼。疏義皆依天親論文科釋。論疏浩博，避繁不引。
X26n0520_p0577b09║無分別智，次第隨順。
X26n0520_p0577b10║大經云：但隨順法故，而無所染著。疏云：示入禪定，
X26n0520_p0577b11║超欲等過，令物傚故。尚不同於二乘自為，豈與凡
X26n0520_p0577b12║外而同年哉？
X26n0520_p0577b13║具足勝定，得五神通。
X26n0520_p0577b14║躡前起後也。玅用難測曰神，自在無擁曰通。大疏
X26n0520_p0577b15║云：寄同世間，故但得五。
X26n0520_p0577b16║現身大小，隱顯自在。
X26n0520_p0577b17║大經云：此菩薩得無量神通力，以一身為多身，多
X26n0520_p0577b18║身為一身，或隱或顯，石壁山障，所往無礙，猶如虗
X26n0520_p0577b19║空。釋曰：即神境通也。謂外色內身皆神之境，轉變
X26n0520_p0577b20║多種，故偏受神名。亦名神足，依欲勤觀之所成故。
X26n0520_p0577b21║亦名如意，隨意成故。下之四名易了。
X26n0520_p0577b22║天眼清淨，悉見諸趣。
X26n0520_p0577b23║經云：此菩薩天眼清淨，過於人眼。見諸眾生生時
X26n0520_p0577b24║死時，好色惡色，善趣惡趣，隨業而去。
X26n0520_p0577c01║天耳清淨，悉聞眾聲。
X26n0520_p0577c02║經云：天耳清淨過於人耳，悉聞人天若近若遠所
X26n0520_p0577c03║有音聲，乃至蚊蚋䖟蠅等聲亦悉能聞。
X26n0520_p0577c04║以他心智，知眾生心。
X26n0520_p0577c05║經云：以他心智如實而知，有煩惱心、無煩惱心，散
X26n0520_p0577c06║心、非散心，解脫心、非解脫心，有上心、無上心，皆如
X26n0520_p0577c07║實知。上皆義引。
X26n0520_p0577c08║宿住能知無量差別。
X26n0520_p0577c09║經云：念知無量宿命差別。念知一生、二生，乃至無
X26n0520_p0577c10║量百千生，我曾在某處，如是名，如是姓，如是相貌，
X26n0520_p0577c11║如是言音，無量差別，皆能憶念。然大經云：念知無
X26n0520_p0577c12║量。今經云：宿住能知者。大疏云：能念即宿住之知。
X26n0520_p0577c13║△三、結位成行。
X26n0520_p0577c14║於六阿僧祇劫行一切忍波羅蜜多。
X26n0520_p0577c15║大經亦云：十波羅蜜中，忍辱偏多。
X26n0520_p0577c16║得大總持，利益安樂。
X26n0520_p0577c17║此地菩薩能圓滿聞法總持故。唯識論云：成就勝
X26n0520_p0577c18║定大法總持，能發無邊玅慧光故。△四、𦦨慧地法
X26n0520_p0577c19║師三：初、證如斷障。
X26n0520_p0577c20║復次，𦦨慧地菩薩摩訶薩，修行順忍無所攝受。
X26n0520_p0577c21║此地初入順忍，證得無攝受真如，謂此真如無所
X26n0520_p0577c22║繫屬，非我執等所依取故。
X26n0520_p0577c23║永斷微細身邊見故。
X26n0520_p0577c24║此地斷微細煩惱現行障，謂所知障中俱生一分，
X26n0520_p0578a01║與意識中任運而生身邊二見。今入此地，永斷微
X26n0520_p0578a02║細煩惱，即二見隨斷矣。△二、觀智利物。
X26n0520_p0578a03║修習無邊菩提分法。
X26n0520_p0578a04║菩提是覺，分是因義，為諸乘覺因故。亦云道品，品
X26n0520_p0578a05║即是類，因為果類故。言修習無邊者，若準智論，但
X26n0520_p0578a06║三十七無所不攝，則無邊道品亦在其中。
X26n0520_p0578a07║念處、正勤、神足、根、力、覺、道具足。
X26n0520_p0578a08║三十七品，總有七類：一對治顛倒道，即四念處；二
X26n0520_p0578a09║斷諸懈怠道，謂四正勤；三引發神通道，謂四神足；
X26n0520_p0578a10║四現觀方便道，所謂五根；五親近現觀道，即是五
X26n0520_p0578a11║力；六觀自體道，謂七覺分；七現觀後起道，謂八正
X26n0520_p0578a12║道。具足二字，蒙上七類。
X26n0520_p0578a13║為欲成就，力無所畏，不共佛法，
X26n0520_p0578a14║前修因行，希求果德，故云為欲成就。△三、結位成
X26n0520_p0578a15║行。
X26n0520_p0578a16║於七阿僧祇劫，修習無量精進波羅蜜多。
X26n0520_p0578a17║十波羅蜜中，精進偏多。
X26n0520_p0578a18║遠離懈怠，普利眾生。
X26n0520_p0578a19║上句自利，下句利他。△五、難勝地法師三：初、證如
X26n0520_p0578a20║斷障。
X26n0520_p0578a21║復次，難勝地菩薩摩訶薩！以四無畏。
X26n0520_p0578a22║一總持無畏，二知根無畏，三決疑無畏，四答難無
X26n0520_p0578a23║畏。
X26n0520_p0578a24║隨順真如，清淨平等，無差別相。
X26n0520_p0578b01║此地證得類無差別真如，謂此真如亦約生死涅
X26n0520_p0578b02║槃皆平等故。
X26n0520_p0578b03║斷隨小乘，樂求涅槃。
X26n0520_p0578b04║此地斷於下乘般涅槃障，今入真俗無差別道，便
X26n0520_p0578b05║能斷之。△二、觀智利物。
X26n0520_p0578b06║集諸功德，具觀諸諦。
X26n0520_p0578b07║上句躡前道品，下句起後觀諦。
X26n0520_p0578b08║此苦聖諦，集、滅、道諦。
X26n0520_p0578b09║苦聖二字，貫於三諦。故大經云：此是苦聖諦，此是
X26n0520_p0578b10║苦集聖諦，此是苦滅聖諦，此是苦滅道聖諦。聖者，
X26n0520_p0578b11║正也，謂以無漏正法得在心故。
X26n0520_p0578b12║世俗勝義，觀無量諦。
X26n0520_p0578b13║謂於四諦、二諦，以智觀彼有無量相，審不虗故。故
X26n0520_p0578b14║經云：苦有無量相，非諸聲聞、緣覺所知。
X26n0520_p0578b15║為利眾生，習諸技藝。
X26n0520_p0578b16║大般若云：五地菩薩學五明故。下文具列四明，多
X26n0520_p0578b17║依清涼釋之，但略無內明。
X26n0520_p0578b18║文字
X26n0520_p0578b19║即聲明，謂名、句、文身，同聲論中法施設建立故。
X26n0520_p0578b20║醫方。
X26n0520_p0578b21║即醫方明謂善方藥療治諸病。
X26n0520_p0578b22║讚詠戲笑，工巧呪術。
X26n0520_p0578b23║即工。巧明顯德曰讚，寄情曰詠，誦持密言曰呪，浮
X26n0520_p0578b24║水入火曰術。
X26n0520_p0578c01║外道異論。
X26n0520_p0578c02║即：因明。謂：言論、尚論、諍論、毀論。
X26n0520_p0578c03║吉凶占相
X26n0520_p0578c04║亦是工巧明，謂占相工業，由前世善惡因，感此吉
X26n0520_p0578c05║凶等故。
X26n0520_p0578c06║一、無錯謬。
X26n0520_p0578c07║大經云：咸善觀察，一無錯謬。彼經有持戒入禪等
X26n0520_p0578c08║文，即內明也。
X26n0520_p0578c09║但於眾生，不為損惱。
X26n0520_p0578c10║謂無捕獵損惱生事。
X26n0520_p0578c11║為利益故，咸悉開示。
X26n0520_p0578c12║謂能起助道之事。
X26n0520_p0578c13║漸令安住，無上菩提。
X26n0520_p0578c14║此文從但於眾生下三句全同大經，唯後句云無
X26n0520_p0578c15║上菩提，大經即云無上佛法為異耳。
X26n0520_p0578c16║知諸地中出道障道。
X26n0520_p0578c17║如經云：前得出世，未能順世，即是障道也。今此能
X26n0520_p0578c18║以五明攝化，即出道也。△三、結位成行。
X26n0520_p0578c19║於八阿僧祇劫，常修三昧，開發諸行。
X26n0520_p0578c20║十波羅蜜中，禪度偏多，故云常修三昧；餘非不修，
X26n0520_p0578c21║但隨力分，故云開發諸行。△六、現前地法師三：初、
X26n0520_p0578c22║證如斷障。
X26n0520_p0578c23║復次，現前地菩薩摩訶薩，得上順忍住三脫門。
X26n0520_p0578c24║謂此地中上品順忍修三解脫門，證得無染淨真
X26n0520_p0579a01║如。故大經云：於空、無相、無願法中皆善修習。言無
X26n0520_p0579a02║染者，謂此真如本性無染，亦不可說後方淨故。
X26n0520_p0579a03║能盡三界，集因集業，麤現行相，
X26n0520_p0579a04║集，緣也。業，果也。即緣因緣果，謂能盡十二因緣、三
X26n0520_p0579a05║世因果。言麤現行相者，此地斷麤相現行障，謂所
X26n0520_p0579a06║知障中俱生一分執有染淨麤相現行，彼障六地
X26n0520_p0579a07║無染淨道，入六地時便能永斷。△二、觀智利物。
X26n0520_p0579a08║大悲增上，觀諸生死。
X26n0520_p0579a09║生死即生滅也。故大經云：大悲增上觀世間生滅。
X26n0520_p0579a10║疏釋云：前滅後生，染生淨滅故。
X26n0520_p0579a11║無明闇覆。
X26n0520_p0579a12║無明發業，迷闇為性，隱覆真理。
X26n0520_p0579a13║業集。
X26n0520_p0579a14║行支。業即罪行福行不動行，是彼無明所起之果
X26n0520_p0579a15║故。
X26n0520_p0579a16║識種。
X26n0520_p0579a17║識支若無行，熏終不成種。
X26n0520_p0579a18║名色
X26n0520_p0579a19║若約生位，四蘊曰名，羯邏藍等為色。
X26n0520_p0579a20║六處。
X26n0520_p0579a21║謂四七日後諸根滿位，名增則成第六意處，色增
X26n0520_p0579a22║則成餘之五處。
X26n0520_p0579a23║觸。
X26n0520_p0579a24║根境識三，和合生觸。
X26n0520_p0579b01║受。
X26n0520_p0579b02║分別三受，領納於觸。
X26n0520_p0579b03║愛。
X26n0520_p0579b04║受無厭足名愛。
X26n0520_p0579b05║取。
X26n0520_p0579b06║愛欲不捨曰取。
X26n0520_p0579b07║有。
X26n0520_p0579b08║愛取潤前六支為有。
X26n0520_p0579b09║生。
X26n0520_p0579b10║始從中有，未衰變來，皆名為生。
X26n0520_p0579b11║老死
X26n0520_p0579b12║生熟為老，老壞為死。
X26n0520_p0579b13║等，皆由著我。
X26n0520_p0579b14║等，取憂悲苦惱。上明流轉門，下示還滅觀。
X26n0520_p0579b15║無明業果非有非無，一相無相而不二故。
X26n0520_p0579b16║無明既滅，業果亦滅，所以會歸中道，雙非有無，故
X26n0520_p0579b17║云一相無相而無二也。△三、結位成行。
X26n0520_p0579b18║於九阿僧祇劫，行百萬空、無相、無願三昧。
X26n0520_p0579b19║大經又云：百千空、百千無相、百千無願三昧，皆悉
X26n0520_p0579b20║現前。
X26n0520_p0579b21║得一切般若波羅蜜多無邊光照。
X26n0520_p0579b22║經云：即得般若波羅蜜現前，名無障礙智光明。即
X26n0520_p0579b23║般若度偏修也。△七、遠行地法師三：初、證如斷障。
X26n0520_p0579b24║復次，遠行地菩薩摩訶薩修無生忍，證法無別。
X26n0520_p0579c01║謂此地中修無生智，證得法無差別真如，以了種
X26n0520_p0579c02║種教法同真無相故。
X26n0520_p0579c03║斷諸業果，細現行相。
X26n0520_p0579c04║以六地菩薩雖修緣起觀，了無明業果，而執先生
X26n0520_p0579c05║後滅細相現行，故此地中以純作意斷細相現行
X26n0520_p0579c06║障。△二、觀智利物。
X26n0520_p0579c07║住於滅定，起殊勝行。
X26n0520_p0579c08║經云：雖常寂滅，以方便力而還熾然，雖然不燒。疏
X26n0520_p0579c09║釋云：唯此一句具空中方便慧，有中殊勝行。
X26n0520_p0579c10║雖常寂滅，廣化眾生。
X26n0520_p0579c11║即此地悲智雙行，行上句智，下句悲。
X26n0520_p0579c12║示入聲聞，常隨佛智。
X26n0520_p0579c13║經云：雖常隨順佛智，而示入聲聞、辟支佛地。疏釋
X26n0520_p0579c14║云：非獨化凡，亦轉二乘，入佛慧故。
X26n0520_p0579c15║示同外道，示作魔王，隨順世間，而常出世。
X26n0520_p0579c16║略引華嚴經疏，例釋外道諸魔。如經云：雖示同外
X26n0520_p0579c17║道行，而不捨佛法；雖超魔道，而現行魔法。疏釋云：
X26n0520_p0579c18║亦轉外道，著諸見故。如佛示學二仙，令彼轉捨諸
X26n0520_p0579c19║見著故。雖示老、病、死、衰退即四魔等法，不行其因，
X26n0520_p0579c20║名超魔地。△三、結位成行。
X26n0520_p0579c21║於十阿僧祇劫，行百萬三昧善巧方便。
X26n0520_p0579c22║十波羅蜜中方便偏多。
X26n0520_p0579c23║廣宣法藏，一切莊嚴，皆得圓滿。
X26n0520_p0579c24║經云：二乘所有問難無能退屈，所有一切莊嚴之
X26n0520_p0580a01║事出過一切等。△八、不動地法師三：初、證如斷障。
X26n0520_p0580a02║復次，不動地菩薩摩訶薩住無生忍，體無增減。
X26n0520_p0580a03║以中品無生智證不增減真如，謂此真如以住無
X26n0520_p0580a04║相不隨染淨有增減故。
X26n0520_p0580a05║斷諸功用。
X26n0520_p0580a06║功用即加行義，謂此地斷無相中加行障，由有加
X26n0520_p0580a07║行未能任運現相及土，此地能斷。△二、觀智利物。
X26n0520_p0580a08║心心寂滅，無身心相，猶如虗空，
X26n0520_p0580a09║大經云：遠離一切身想分別，無所取著，猶如虗空。
X26n0520_p0580a10║此菩薩，佛心、菩提心、涅槃心悉皆不起。
X26n0520_p0580a11║即經云：佛心、菩提心、涅槃心尚不現起，何況起於
X26n0520_p0580a12║世間之心？
X26n0520_p0580a13║由本願故，諸佛加持。
X26n0520_p0580a14║上句明其勸因，下句總顯勸相。故經云：此地菩薩
X26n0520_p0580a15║本願力故，諸佛世尊親現其前，與如來智，令其得
X26n0520_p0580a16║入法流門中。疏：釋云：法流者，決彼無生止水，令起
X26n0520_p0580a17║無功用行河，任運趣佛智海。經有七勸：一、勸修如
X26n0520_p0580a18║來善調御智，二、勸悲愍眾生，三、勸成其本願，四、勸
X26n0520_p0580a19║求無礙智，五、勸成佛外報，六、勸證佛內明無量勝
X26n0520_p0580a20║行，七、勸總修無遺，成徧知道。上明能勸；下顯勸所
X26n0520_p0580a21║為，令起智業。
X26n0520_p0580a22║能一念頃，而起智業，雙照平等，
X26n0520_p0580a23║經云：以諸佛與如是等無量無邊起智門故，於一
X26n0520_p0580a24║念頃所生智業，乃至所起無功用覺慧，觀一切智
X26n0520_p0580b01║智所行境，即能照所照平等耳。
X26n0520_p0580b02║以十方智徧不可說大千世界，隨諸眾生普皆利樂。
X26n0520_p0580b03║十力智，即智地。故大經云：此菩薩智地，名為不動
X26n0520_p0580b04║地，無能沮壞故。乃至第十，名為無功用地，先已成
X26n0520_p0580b05║就故。能放光明，照百萬佛剎微塵數世界，令諸眾
X26n0520_p0580b06║生滅煩惱火，而得清涼。△三、結位成行。
X26n0520_p0580b07║於十阿僧祇劫，滿足百萬大願，
X26n0520_p0580b08║願度偏增。
X26n0520_p0580b09║心心趣入一切種、一切智智。
X26n0520_p0580b10║即八地攝報果心，心即念念。故經云：諸所作業，皆
X26n0520_p0580b11║不離念佛，乃至不離念一切種、一切智智。△九、善
X26n0520_p0580b12║慧地法師三：初、證如斷障。
X26n0520_p0580b13║復次，善慧地菩薩摩訶薩住上無生忍，滅心、心相，證
X26n0520_p0580b14║智自在。
X26n0520_p0580b15║明上品忍念念寂滅無相為相，證智自在所依真
X26n0520_p0580b16║如，謂若證得此真如已，於無礙解得自在故。
X26n0520_p0580b17║斷無礙障。
X26n0520_p0580b18║此地菩薩斷利他中不欲行障故，得四辨無障礙
X26n0520_p0580b19║故。△二、觀智利物。
X26n0520_p0580b20║具大神通，修力、無畏，善能守護諸佛法藏。
X26n0520_p0580b21║此明正修方便及說法之德，與大經廣略小異。故
X26n0520_p0580b22║彼經云：具廣大神通，修力、無畏、不共，乃至作大法
X26n0520_p0580b23║師，具法師行，善能守護如來法藏。
X26n0520_p0580b24║得無礙解，法義辭辨，演說正法，無斷無盡。
X26n0520_p0580c01║大經明四無礙智：一、法，二、義，三、辭，四、樂說。今經辨
X26n0520_p0580c02║之，一字即樂說智，故彼經云：此菩薩以法無礙智
X26n0520_p0580c03║知諸法自相，義無礙智知諸法別相，辭無礙智無
X26n0520_p0580c04║錯謬說，樂說無礙智無斷盡說。
X26n0520_p0580c05║一剎那頃，於不可說諸世界中，隨諸眾生所有問難，
X26n0520_p0580c06║一音解釋，普令歡喜。
X26n0520_p0580c07║即問答成就也。故大經云：此菩薩，假使三千大千
X26n0520_p0580c08║世界所有眾生咸至其前，一一皆以無量言音而
X26n0520_p0580c09║興問難，一一問難各各不同，菩薩於一念頃悉能
X26n0520_p0580c10║領受，仍以一音普為解釋，令其心樂各得歡喜。△
X26n0520_p0580c11║三、結位成行。
X26n0520_p0580c12║於萬阿僧祇劫，能現百萬恒河沙等諸佛神力。
X26n0520_p0580c13║力波羅蜜偏增。
X26n0520_p0580c14║無盡法藏，利益圓滿。
X26n0520_p0580c15║義亦同前。△十、法雲地法師四：初、地行入心。
X26n0520_p0580c16║復次，法雲地菩薩摩訶薩無量智慧思惟觀察：
X26n0520_p0580c17║準大經，有三句：初句云以如是無量智慧，疏謂無
X26n0520_p0580c18║量智者，阿含廣故；次句云觀察覺了已，疏謂證智
X26n0520_p0580c19║深故；後句云善思惟修習，疏引寶性論中，謂地上
X26n0520_p0580c20║菩薩起二修行：一、約根本智，名如實修，即此證智；
X26n0520_p0580c21║二、約後得智，名徧修行，即此廣智。諸地具起上二
X26n0520_p0580c22║種行，令於此二決擇思惟。今經思惟居中，彼經處
X26n0520_p0580c23║末。
X26n0520_p0580c24║從發信心。
X26n0520_p0581a01║發十信心。
X26n0520_p0581a02║經百萬阿僧祇劫，廣集無量助道法，增長無邊大福
X26n0520_p0581a03║智，
X26n0520_p0581a04║大經即云：集無邊助道法，增長大福德、智慧。疏：釋
X26n0520_p0581a05║謂正助不住諸地，同修上句助道。何因成助？由下
X26n0520_p0581a06║句不住道。以增福德，故不住無為；增智慧，故不住
X26n0520_p0581a07║有為。△二、證如斷障。
X26n0520_p0581a08║證業自在。
X26n0520_p0581a09║此地證得業自在等所依真如，謂神通、作業、總持、
X26n0520_p0581a10║定門皆自在故。
X26n0520_p0581a11║斷神道障。
X26n0520_p0581a12║斷於諸法中，未得自在障。此障十地大法智雲，及
X26n0520_p0581a13║所含藏所起事業。△三、觀智利物。
X26n0520_p0581a14║於一念頃，能徧十方百萬億阿僧祇世界微塵數國
X26n0520_p0581a15║土，悉知一切眾生心行。
X26n0520_p0581a16║大經有知一切眾生心行三昧，疏釋云：化生無垢
X26n0520_p0581a17║故。
X26n0520_p0581a18║上中下根，為說三乘。
X26n0520_p0581a19║謂隨他意語，於一佛乘，分別說三。上根菩薩，六度
X26n0520_p0581a20║萬行，喻以牛車。中根緣覺，十二因緣，喻以鹿車。下
X26n0520_p0581a21║根聲聞，四諦法門，喻以羊車。△四、引歸一乘。
X26n0520_p0581a22║普令修習波羅蜜多。
X26n0520_p0581a23║即隨自意語，會三乘之權，歸一乘之實，便成受位
X26n0520_p0581a24║等行。具智波羅蜜，即前謂無量智慧。
X26n0520_p0581b01║入佛行處，力、無所畏。
X26n0520_p0581b02║若準大經，亦同地行入心，故彼經云：入如來所行
X26n0520_p0581b03║處，疏：謂解達真如佛所行處故。
X26n0520_p0581b04║隨順如來，寂滅轉依。
X26n0520_p0581b05║即寂滅忍，通因、果二門，謂菩薩因忍以為能依，如
X26n0520_p0581b06║來果忍以為所依。大疏亦云：就果辨者，究竟廣大
X26n0520_p0581b07║轉也。然轉依義別，略有四種：一、能轉道，二、所轉依，
X26n0520_p0581b08║三、所轉捨，四、所轉得。如諸論說。然不空三藏翻宣
X26n0520_p0581b09║此經，三賢十聖與華嚴地前地上行相大同者，蓋
X26n0520_p0581b10║晉譯微言，唐翻至教，已傳中國，故賢聖名義有所
X26n0520_p0581b11║稽耳。不然，則何以難勝菩薩五明益物三句經文，
X26n0520_p0581b12║唯無上菩提與無上佛法但兩字為異耶？若夫羅
X26n0520_p0581b13║什法師翻譯秦本，非獨闕五方菩薩說呪，抑亦十
X26n0520_p0581b14║地之名多有不同，蓋未見晉、唐二經矣。△三、始終
X26n0520_p0581b15║伏斷。依起信疏，將四相麤細寄顯反流四位，以明
X26n0520_p0581b16║始覺分齊。然此四相，約真心隨熏麤細差別寄說
X26n0520_p0581b17║為四，非約一剎那心明四相也。今先列名示數，後
X26n0520_p0581b18║約位分別。謂生相有一，住相有四，異相有二，滅相
X26n0520_p0581b19║還一。生相一者，名為業相，即同下經十地菩薩無
X26n0520_p0581b20║間道修，望果名伏也。住相有四：一、轉相，二、現相，三、
X26n0520_p0581b21║智相，四、相續相。其相續相，初地離之，即同下經見
X26n0520_p0581b22║道位也。餘之三相，七地、八地、九地各離一相，即同
X26n0520_p0581b23║下經修道位也。異相有二，滅相還一。此皆地前離
X26n0520_p0581b24║之，故此不論。又見、修二位，兼引唯識，略示大意。對
X26n0520_p0581c01║文詳之，自當顯耳。△次、釋經文，於中有二：初、望果
X26n0520_p0581c02║名伏。
X26n0520_p0581c03║善男子！從初習忍。
X26n0520_p0581c04║習忍亦名住忍，即從初賢十住位也。
X26n0520_p0581c05║至金剛定，皆名為伏，一切煩惱。
X26n0520_p0581c06║此同起信金剛已，還約未斷生相，皆名為伏。故論
X26n0520_p0581c07║云：十地菩薩皆名不覺，謂不覺心源，故非究竟覺。
X26n0520_p0581c08║彼疏釋云：不了其源，始末同本故也。言一切煩惱
X26n0520_p0581c09║者，約生相根本無明生一切煩惱。故論云：當知無
X26n0520_p0581c10║明能生一切染法。此之謂也。△二、望因名斷。
X26n0520_p0581c11║無相信忍，照勝義諦。
X26n0520_p0581c12║信忍，即初地以中道無相智，斷二障分別，證勝義
X26n0520_p0581c13║徧行真如，全同起信初地斷相續相耳。
X26n0520_p0581c14║滅諸煩惱，生解脫智，漸漸伏滅，
X26n0520_p0581c15║二地已上，能滅二障俱生煩惱，分得解脫。而智有
X26n0520_p0581c16║淺深，故漸漸伏滅，大同起信。七地、八地、九地，斷智
X26n0520_p0581c17║相、現相、轉相耳。△四、等玅修證三：初、修證明等玅。
X26n0520_p0581c18║以生滅心，得無生滅。
X26n0520_p0581c19║同起信滿足方便。故彼疏云：能破和合識內生滅
X26n0520_p0581c20║之相，顯不生滅之性。此在金剛因位極也。
X26n0520_p0581c21║此心若滅，即無明滅。
X26n0520_p0581c22║心即生相，此相若滅，永無所餘，即無明滅。故起信
X26n0520_p0581c23║云：以覺心源，故名究竟覺。彼疏云：始覺道圓，同於
X26n0520_p0581c24║本覺故也。此在佛地。△二、知見辨等玅。
X26n0520_p0582a01║金剛定前所有知見皆不名見。
X26n0520_p0582a02║即見修二位，亦同前文，不覺心源，故非究竟覺。
X26n0520_p0582a03║唯佛頓解具一切智，所有知見而得名見。
X26n0520_p0582a04║即無學位亦同次文，以覺心源故名究竟覺。又經
X26n0520_p0582a05║云：菩薩知終不知始，唯佛如來始終俱知。始者謂
X26n0520_p0582a06║生相也，終者謂餘相乃至滅相也。起信法雲地即
X26n0520_p0582a07║等覺位。△三、法喻顯等玅二：初、等覺。
X26n0520_p0582a08║善男子！金剛三昧現在前時，而亦未能等、無等等。
X26n0520_p0582a09║謂未能等無等之位，互相齊等，故云無等等。重言
X26n0520_p0582a10║等者，唯與佛等，欲顯佛佛等正覺故。
X26n0520_p0582a11║譬如有人，登大高臺，普觀一切，無不斯了。
X26n0520_p0582a12║足有所履，則登大高臺；身處虗空，則普觀一切。可
X26n0520_p0582a13║例楞嚴云：如登高山，身入虗空，下有微礙，名為頂
X26n0520_p0582a14║地。△二、玅覺。
X26n0520_p0582a15║若解脫位，一相無相，無生無滅，同真際，等法性。
X26n0520_p0582a16║前則無間道修，此乃解脫道證。一相無相，即同真
X26n0520_p0582a17║際。無生無滅，即等法性。此之四句，亦大同前文。
X26n0520_p0582a18║滿功德藏，住如來位。
X26n0520_p0582a19║起信論云：法性真如海，無量功德藏。彼疏釋云：謂
X26n0520_p0582a20║此法身如來藏中，含攝蘊積無邊恒沙性功德故。
X26n0520_p0582a21║然四法中，教淺理深，行分果圓。今取深、圓，唯顯理、
X26n0520_p0582a22║果。謂上句理法即滿功德藏，下句果法即住如來
X26n0520_p0582a23║位耳。△五、雙結勸修三：初、結菩薩。
X26n0520_p0582a24║善男子！如是諸菩薩摩訶薩受持、解說，皆往十方諸
X26n0520_p0582b01║佛剎土，利安有情、通達實相。
X26n0520_p0582b02║現身說法，利諸有情，皆令頓證實相。
X26n0520_p0582b03║如我今日，等無有異。
X26n0520_p0582b04║此結前十三法師學佛行化，故無有異。△二、結諸
X26n0520_p0582b05║佛。
X26n0520_p0582b06║善男子！十方法界一切如來，皆依此門而得成佛。若
X26n0520_p0582b07║言越此得成佛者，是魔所說，非是佛說。
X26n0520_p0582b08║結前始終伏，斷等玅修證。△三、總勸修。
X26n0520_p0582b09║是故，汝等應如是知、如是見、如是信解。
X26n0520_p0582b10║豈唯十三法師稟行斯道，抑亦十方諸佛遵仰此
X26n0520_p0582b11║門。法利既廣，故勸眾修，使知見一致，信解同歸耳。
X26n0520_p0582b12║△二、偈頌二：初、標舉。
X26n0520_p0582b13║爾時，世尊欲重宣此義，而說偈言：
X26n0520_p0582b14║△二、重頌，分三：初、總頌三賢。
X26n0520_p0582b15║彼伏忍菩薩，於佛法長養，堅固三十心，名為不退轉。
X26n0520_p0582b16║所依之忍，長養聖胎，信心及位，二俱不退。△二、有
X26n0520_p0582b17║十偈別頌十聖。
X26n0520_p0582b18║初證平等性，而生諸佛家，由初得覺悟，名為歡喜地。
X26n0520_p0582b19║初地證玅平二智故，超凡夫地，生如來家。
X26n0520_p0582b20║遠離於染汙，瞋等種種垢，具戒德清淨，名為離垢地。
X26n0520_p0582b21║二地心無染，欲斷瞋等習。遠離二字，貫於初句。
X26n0520_p0582b22║滅壞無明闇，而得諸禪定，照曜由慧光，名為發光地。
X26n0520_p0582b23║三地斷暗鈍障，以無分別智修四禪、八定。
X26n0520_p0582b24║清淨菩提分，遠離身邊見，智慧𦦨熾然，名為𦦨慧地。
X26n0520_p0582c01║四地修菩提分法，斷微細煩惱，則二見隨滅矣。
X26n0520_p0582c02║如實知諸諦，世間諸技藝，種種利群生，名為難勝地。
X26n0520_p0582c03║五地，具觀四諦，習學五明，技藝工巧，咸悉開示。
X26n0520_p0582c04║觀察緣生法，無明至老死，能證彼甚深，名為現前地。
X26n0520_p0582c05║六地能盡十二因緣，始滅無明因，終盡老死果。
X26n0520_p0582c06║方便三摩地，示現無量身，善巧應羣生，名為遠行地。
X26n0520_p0582c07║七地具空中方便慧，現魔外形，示二乘身。
X26n0520_p0582c08║住於無相海，一切佛加持，自在破魔軍，名為不動地。
X26n0520_p0582c09║八地忘身心相，趣寂滅海，諸佛加持，勸利羣品。
X26n0520_p0582c10║得四無礙解，一音演一切，聞者悉歡喜，名為善慧地。
X26n0520_p0582c11║九地具四辨才，種種問難，皆以一音普為解釋。
X26n0520_p0582c12║智慧如密雲，徧滿於法界，普灑甘露法，名為法雲地。
X26n0520_p0582c13║十地，廣集助道，於一念頃，以大智雲，徧微塵剎，說
X26n0520_p0582c14║一切乘，利樂群生。△三、結頌佛果。
X26n0520_p0582c15║滿足無漏界，常淨解脫身，寂滅不思議，名為一切智。
X26n0520_p0582c16║此之一偈，諸家訓釋云云，實繁不能備舉。今以三
X26n0520_p0582c17║句別明三德，一句總顯四義。滿足無漏界，解脫德
X26n0520_p0582c18║也。寂滅不思議，法身德也。名為一切智，般若德也。
X26n0520_p0582c19║其第二句，已顯常淨二義。解脫即樂義，身即我義。
X26n0520_p0582c20║以四義融通，即三德耳。△二、付囑奉持五：初、滅度
X26n0520_p0582c21║災興二：初、明所護。
X26n0520_p0582c22║佛告波匿斯王：我滅度後，法欲滅時。
X26n0520_p0582c23║即後五百歲，鬬諍堅固時，
X26n0520_p0582c24║一切有情造惡業故。
X26n0520_p0583a01║五逆十惡。
X26n0520_p0583a02║令諸國土，種種災起。
X26n0520_p0583a03║七難之外，天地災異，具載下文。
X26n0520_p0583a04║諸國王等，為護自身，太子王子，后妃眷屬，
X26n0520_p0583a05║周姬之前后即妃耳，故天子之配謂之后，而夏、商
X26n0520_p0583a06║大率稱妃也。眷屬謂帝之女曰公主，長公主是也。
X26n0520_p0583a07║百官百姓
X26n0520_p0583a08║△二、顯能護。
X26n0520_p0583a09║一切國土即當受持此般若波羅蜜多皆得安樂。
X26n0520_p0583a10║國安民樂，皆由般若。前文謂奉持品，廣前內外二
X26n0520_p0583a11║護，亦取此也。△二、付囑所以
X26n0520_p0583a12║我以是經付囑國王，不付比丘、比丘尼、優婆塞、優婆
X26n0520_p0583a13║夷。所以者何？無王威力，不能建立。
X26n0520_p0583a14║然西聖之教，皆付囑于國王者，以其威加百辟，澤
X26n0520_p0583a15║及庶民。是故帝莊假一宵之夢，樹風聲於萬古，而
X26n0520_p0583a16║騰蘭乘外護之詔，弘德音於中華。自茲歷代君臣
X26n0520_p0583a17║同德，而三藏微言以光被天下也。上釋不付意，下
X26n0520_p0583a18║結勸持說。
X26n0520_p0583a19║是故，汝等常當受持、讀誦、解說。
X26n0520_p0583a20║此文唯勸仁王。△三、救護七難三：初、廣陳化境。
X26n0520_p0583a21║大王，吾今所化大千世界，百億須彌，百億日月，一一
X26n0520_p0583a22║須彌有四天下。
X26n0520_p0583a23║東弗婆提，此云勝身，身勝餘洲故。南閻浮提，新云
X26n0520_p0583a24║贍部，俱舍云：阿耨達池岸有樹名贍部，因以名洲。
X26n0520_p0583b01║提者，此云洲也。西瞿耶尼，此云牛貨，以牛貨易故。
X26n0520_p0583b02║北鬱單越，此云勝生，以定壽千歲，衣食自然故。上
X26n0520_p0583b03║總明四洲，下別示一天，下
X26n0520_p0583b04║此贍部洲十六大國，五百中國，十萬小國。
X26n0520_p0583b05║今經云：大國十六。楞嚴云：此閻浮提大國，凡有二
X26n0520_p0583b06║千三百。金光明云：此贍浮洲八萬四千城邑聚落
X26n0520_p0583b07║等。隨經所出，不可引例。△二、略說七難三：初、總示。
X26n0520_p0583b08║是諸國中若七難起，一切國王為除難故，受持解說
X26n0520_p0583b09║此般若波羅蜜多，七難即滅國土安樂。
X26n0520_p0583b10║然此除難，不必如前百座，但隨宜持說耳。△二、別
X26n0520_p0583b11║列。然下文七難，其間日月星辰之位，雷電霜雪之
X26n0520_p0583b12║名，並引儒典諸子以申其義。若依佛經具而注之，
X26n0520_p0583b13║恐厭繁文耳。文分七別。初，日月改變。
X26n0520_p0583b14║波斯匿王言：云何七難？佛言：一者、日月失度，日色改
X26n0520_p0583b15║變白色、赤色、黃色、黑色，或二、三、四、五日並照，月色改
X26n0520_p0583b16║變赤色、黃色，日月薄食。
X26n0520_p0583b17║曆家之說，日月之食，謂日光。以望時遙奪月光，故
X26n0520_p0583b18║月食。日月同會，合朔之時，月掩日光，日謂之食。薄
X26n0520_p0583b19║音博，近也。
X26n0520_p0583b20║或有重輪，一、二、三、四、五重輪現，
X26n0520_p0583b21║△二、眾星失度
X26n0520_p0583b22║二者星辰失度，篲星。
X26n0520_p0583b23║妖星也。其光似箒，除穢之象。淮南子云：鯨魚死，彗
X26n0520_p0583b24║星出。一云：鯨魚目為彗也。
X26n0520_p0583c01║木星火星金星水星土等諸星。
X26n0520_p0583c02║五星古德，亦以五分五色配之。東方木青，南方火
X26n0520_p0583c03║赤，西方金白，北方水黑，中央土黃。
X26n0520_p0583c04║各各為變。或時晝出，
X26n0520_p0583c05║如一行禪師使奴獲七豕，即北斗七星盡出也。△
X26n0520_p0583c06║三、諸火燒物。
X26n0520_p0583c07║三者龍火。
X26n0520_p0583c08║霹𮦷起火。
X26n0520_p0583c09║鬼火
X26n0520_p0583c10║能發疾疫。
X26n0520_p0583c11║人火
X26n0520_p0583c12║世有五通，遇現違緣，意願起火。
X26n0520_p0583c13║樹火。
X26n0520_p0583c14║亢陽過時，樹木起火。
X26n0520_p0583c15║大火四起，焚燒萬物。
X26n0520_p0583c16║不善業熟，隨處火起，皆火難也。△四時序遷易。
X26n0520_p0583c17║四者，時節改變，寒暑不恒。
X26n0520_p0583c18║不恒，猶云不定也。上總標，下別列。
X26n0520_p0583c19║冬雨雷電
X26n0520_p0583c20║言冬寒改變也。雨者，陰陽二氣力均，則能為雨。孔
X26n0520_p0583c21║子云：天作時雨，山川出雲。雷者，陰陽相感而為雷
X26n0520_p0583c22║激。易云：雷出地豫，所以開發萌芽。電者，陰氣伏夜
X26n0520_p0583c23║泉，陽氣上通天，陰陽分爭，故為電也。准南子云：電
X26n0520_p0583c24║激氣。
X26n0520_p0584a01║夏霜冰雪
X26n0520_p0584a02║言夏暑不恒也。霜者，大戴云：陰氣勝則陽氣衰而
X26n0520_p0584a03║為霜也。冰者，述征記云：水底有礬石，故上無冰凍
X26n0520_p0584a04║也。雪者，釋名云：雪，綏也。水下遇寒而凝，綏綏然下
X26n0520_p0584a05║也。
X26n0520_p0584a06║雨土石山，及以沙礫，非時降雹，
X26n0520_p0584a07║五行傳云：陰陽相脇而為雹。一云夏雹，或時飛激
X26n0520_p0584a08║如彈丸。
X26n0520_p0584a09║雨赤黑水，江河泛漲，流石浮山。
X26n0520_p0584a10║△五風蔽兩耀。
X26n0520_p0584a11║五者，暴風數起，昏蔽日月，發屋拔樹，飛沙走石。
X26n0520_p0584a12║風者，天地之使也。山海經云：四方皆有山，節宣其
X26n0520_p0584a13║風。詳其風有發止動靜之候，成敗萬物。故五行志
X26n0520_p0584a14║云：雨旱寒燠，亦以風為本。四氣亂，故具罰常風也。
X26n0520_p0584a15║△六、二儀為災。
X26n0520_p0584a16║六者，天地亢陽，陂池竭涸，草木枯死，百穀不成。
X26n0520_p0584a17║百穀者，楊泉物理論云：粱者，黍稷之總名；稻者，溉
X26n0520_p0584a18║種之總名；菽者，眾豆之總名。三種各二十種，為六
X26n0520_p0584a19║十。蔬果之實，助穀各二十，凡為百穀。△七、四方兵起
X26n0520_p0584a20║七者，四方賊來侵國，內外兵戈競起，百姓喪亡。
X26n0520_p0584a21║兵所執器也。戈：即鎗之類。說文云：戈廣二寸，長六
X26n0520_p0584a22║尺六寸。△三例餘
X26n0520_p0584a23║大王，我今略說如是諸難，其有日晝不現，月夜不現，
X26n0520_p0584a24║天種種災無雲雨雪，地種種災崩裂震動或復血流，
X26n0520_p0584b01║鬼神出現，鳥獸怪異，如是災難無量無邊。
X26n0520_p0584b02║曲分有三：初結前，次別列，後總指。並可見。△三、彰
X26n0520_p0584b03║能護教。
X26n0520_p0584b04║一一災起皆須受持、讀誦、解說此般若波羅蜜多。
X26n0520_p0584b05║△四匿王驚問。
X26n0520_p0584b06║爾時，十六國王聞佛所說，皆悉驚怖。波斯匿王白佛
X26n0520_p0584b07║言：世尊！何故天地有是災難？
X26n0520_p0584b08║△五、如來為答二：初、正出所因。
X26n0520_p0584b09║佛言：大王！由贍部洲大小國邑，一切人民不孝父母。
X26n0520_p0584b10║生身本故。
X26n0520_p0584b11║不敬師長。
X26n0520_p0584b12║成德本故。
X26n0520_p0584b13║沙門！
X26n0520_p0584b14║良福田故。
X26n0520_p0584b15║婆羅門！
X26n0520_p0584b16║有志道故。
X26n0520_p0584b17║國王。
X26n0520_p0584b18║通明粟散
X26n0520_p0584b19║大臣
X26n0520_p0584b20║兼於將相。
X26n0520_p0584b21║不行正法。
X26n0520_p0584b22║君不君，臣不臣。
X26n0520_p0584b23║由此諸惡。
X26n0520_p0584b24║由上不孝不敬，不行正法。
X26n0520_p0584c01║有是難興。
X26n0520_p0584c02║△二、總開能護二：初、以法合喻三：初、法。
X26n0520_p0584c03║大王！般若波羅蜜多能出生一切諸佛法。
X26n0520_p0584c04║玅同三覺。
X26n0520_p0584c05║一切菩薩解脫法。
X26n0520_p0584c06║分證三德。
X26n0520_p0584c07║一切國王無上法。
X26n0520_p0584c08║外護三寶。
X26n0520_p0584c09║一切有情出離法。
X26n0520_p0584c10║永超三苦。△二喻
X26n0520_p0584c11║如摩尼寶，體具眾德。
X26n0520_p0584c12║摩尼寶，梵語，正云末尼，此翻離垢，言此寶光淨，不
X26n0520_p0584c13║為垢穢所染。舊翻如意、隨意，皆義譯耳。
X26n0520_p0584c14║能鎮毒龍諸惡鬼神。
X26n0520_p0584c15║能鎮毒龍，非時風雨，鎮惡鬼神，無橫疾疫。
X26n0520_p0584c16║能遂人心，所求滿足。
X26n0520_p0584c17║隨人所須，皆得遂心。
X26n0520_p0584c18║能應輪王，名如意珠。
X26n0520_p0584c19║若無此珠，七寶有闕。
X26n0520_p0584c20║能令難陀、䟦難陀等，
X26n0520_p0584c21║梵語難佗，此云歡喜。䟦難陀，此云極歡喜。
X26n0520_p0584c22║諸大龍王，降霔甘雨，潤澤草木，
X26n0520_p0584c23║雲行雨施，品物流形，皆珠之益。若引娑竭羅龍王
X26n0520_p0584c24║所霔大雨，非大海不能安受，則非摩尼之澤矣。
X26n0520_p0585a01║若於闇夜，置高幢上，光照天地，明如日出。
X26n0520_p0585a02║儒亦有言：珠稱夜光，故能繼照。△三合
X26n0520_p0585a03║此般若波羅蜜多亦復如是。
X26n0520_p0585a04║珠既具德，般若亦然。△二、令尊聖教三：初、申供儀。
X26n0520_p0585a05║汝等諸王，應作寶幢及以幡蓋，燒燈散華廣大供養。
X26n0520_p0585a06║△二、示出處。
X26n0520_p0585a07║寶凾盛經，置於寶案，若欲行時，常導其前。
X26n0520_p0585a08║準僧史略云：駕頭牀子，即盛經七寶案也。其制度
X26n0520_p0585a09║以雜瓌珍間填成之，欵其足，高其緣。所置之經，即
X26n0520_p0585a10║仁王護國也。使中官謹願者，馬上平持，舒徐而啟
X26n0520_p0585a11║行，望乘輿可百步，以為前導也。即唐代宗永泰中，
X26n0520_p0585a12║不空三藏重譯後置耳。自後諸帝，或設而不作，則
X26n0520_p0585a13║說案上無經；或置而勿論，則云儀注合用。此蓋弗
X26n0520_p0585a14║知而不鄭重矣。僧史又謂：今　大宋法物，克全用
X26n0520_p0585a15║之，引導群下，迎望見此，知駕近百步焉。
X26n0520_p0585a16║所在住處，作七寶帳，眾寶為座，置經於上，種種供養。
X26n0520_p0585a17║△三例人天
X26n0520_p0585a18║如事父母，亦如諸天，奉事帝釋，
X26n0520_p0585a19║如孝子之事二親，而言論天者，忉利并四天王、三
X26n0520_p0585a20║十二天。△三、說呪奉持五：初、來福去災。
X26n0520_p0585a21║大王！我見諸國一切人王，皆由過去侍五百佛，恭敬
X26n0520_p0585a22║供養得為帝主。
X26n0520_p0585a23║上推因辨果，下明聖人來則為福，去則為災。略引
X26n0520_p0585a24║偽秦彌天法師為例耳。
X26n0520_p0585b01║一切聖人得道果者，來生其國，作大利益。
X26n0520_p0585b02║昔偽秦太史奏，有德星現於外國分野，當有聖人
X26n0520_p0585b03║入輔中國，得之者王。符堅乃命庶子丕伐襄陽，取
X26n0520_p0585b04║道安。朱序為秦陷，置道安并習鑿齒。堅喜曰：朕用
X26n0520_p0585b05║師十萬，得一人半也。一人謂安，半謂鑿齒。國有疑
X26n0520_p0585b06║謀，古器服篆隷寶玉所不識者，俾諮詢于安。以故
X26n0520_p0585b07║秦國足食足兵，威振海內，常患不得纘禹舊服，登
X26n0520_p0585b08║會稽而望滄海，朝萬國以號令天下。茲可例得道
X26n0520_p0585b09║果者來生其國，作大利益也。上明來為福，下示去
X26n0520_p0585b10║為災。
X26n0520_p0585b11║若王福盡，無道之時，聖人捨去，災難競起。
X26n0520_p0585b12║堅累問安伐晉之計，安亟曰：晉德雖微，天命未改，
X26n0520_p0585b13║難可圖也。君子亦以為私護本朝而實得禮也，故
X26n0520_p0585b14║一言而兼致焉。符以獨夫之見，舉百萬之兵，以符
X26n0520_p0585b15║融治前軍，水陸並進。晉命謝安以水軍七萬拒之。
X26n0520_p0585b16║王導以鼓吹求助於蔣山神，秦師大崩潰。安初謂
X26n0520_p0585b17║王子年曰：世途若此，蓋行乎？年曰：公可前往，須吾
X26n0520_p0585b18║償後債耳。償亦尚音，茲亦可例。若王福盡，聖人捨
X26n0520_p0585b19║去，災難競起也。△二、勅聖護國三：初、總示護國。
X26n0520_p0585b20║大王！若未來世有諸國王，建立正法護三寶者，我令
X26n0520_p0585b21║五方菩薩摩訶薩眾往護其國。
X26n0520_p0585b22║△二、別列菩薩。昔不空三藏所譯金剛頂瑜伽經，
X26n0520_p0585b23║其間有指菩薩名者，并手執持放光等義。下文略
X26n0520_p0585b24║引，皆青龍疏耳。
X26n0520_p0585c01║東方金剛手菩薩摩訶薩，
X26n0520_p0585c02║即普賢菩薩。
X26n0520_p0585c03║手持金剛杵，放青色光。
X26n0520_p0585c04║表除一切魔眾。
X26n0520_p0585c05║與四俱胝菩薩往護其國。
X26n0520_p0585c06║兼東方持國天王，及將無量乾闥婆、毗舍闍而為
X26n0520_p0585c07║眷屬。
X26n0520_p0585c08║南方金剛寶菩薩摩訶薩，
X26n0520_p0585c09║即虗空藏菩薩。
X26n0520_p0585c10║手持金剛摩尼，放白色光。
X26n0520_p0585c11║表除諸惡鬼神。
X26n0520_p0585c12║與四俱胝菩薩往護其國。
X26n0520_p0585c13║兼南方增長天王，及將無量恭畔荼薜、茘眾而為
X26n0520_p0585c14║眷屬。
X26n0520_p0585c15║西方金剛利，菩薩摩訶薩，
X26n0520_p0585c16║即文殊菩薩。
X26n0520_p0585c17║手持金剛劒，放金色光。
X26n0520_p0585c18║表除諸惡毒龍。
X26n0520_p0585c19║與四俱胝菩薩往護其國。
X26n0520_p0585c20║兼西方廣目天王，及將無量諸龍富單那而為眷
X26n0520_p0585c21║屬。
X26n0520_p0585c22║北方金剛藥叉菩薩摩訶薩，
X26n0520_p0585c23║即摧伏一切魔怨菩薩。
X26n0520_p0585c24║手持金剛鈴，放琉璃色光，
X26n0520_p0586a01║表除一切可畏藥叉。
X26n0520_p0586a02║與四俱胝藥叉往護其國。
X26n0520_p0586a03║兼北方多聞天王，及將無量藥叉、邏剎娑而為眷
X26n0520_p0586a04║屬。
X26n0520_p0586a05║中方金剛波羅蜜多菩薩摩訶薩，
X26n0520_p0586a06║即轉法輪菩薩。
X26n0520_p0586a07║手持金剛輪，放五色光。
X26n0520_p0586a08║表伏一切鬼魅。
X26n0520_p0586a09║與四俱胝菩薩往護其國。
X26n0520_p0586a10║兼天帝釋及將無量諸天而為眷屬。△三、立像申
X26n0520_p0586a11║供
X26n0520_p0586a12║是五菩薩摩訶薩，各與如是無量大眾，於汝國中作
X26n0520_p0586a13║大利益，當立形像而供養之。
X26n0520_p0586a14║△三、菩薩說呪三：初、整儀白佛。
X26n0520_p0586a15║爾時，金剛手菩薩摩訶薩等即從座起，頂禮佛足，却
X26n0520_p0586a16║住一面而白佛言：世尊！我等本願承佛神力。
X26n0520_p0586a17║本願為因，佛力為緣，內因外緣，其功克著。
X26n0520_p0586a18║十方世界一切國土，若有此經受持、讀誦、解說之處，
X26n0520_p0586a19║我當各與如是眷屬，於一念頃即至其所，守護正法，
X26n0520_p0586a20║建立正法，令其國界無諸災難，刀兵、疾疫一切皆除。
X26n0520_p0586a21║△二、述呪功能
X26n0520_p0586a22║世尊！我有陀羅尼能加持擁護，是一切佛本所修行
X26n0520_p0586a23║速疾之門，若人得聞一經於耳，所有罪障悉皆消滅。
X26n0520_p0586a24║靈丹一粒，點鐵成金。秘呪一聞，變災為福。
X26n0520_p0586b01║況復誦習而令通利？以法威力，當令國界永無眾難。
X26n0520_p0586b02║昔不空三藏嘗誦是呪，解羌胡之圍。唐天寶元年
X26n0520_p0586b03║壬子歲，西蕃大石康五國來冦安西。其年二月十
X26n0520_p0586b04║一日，奏請兵解援。玄宗詔發師，計一萬餘里，累月
X26n0520_p0586b05║方到。得近臣言，且可詔聞不空三藏。帝依奏，詔入
X26n0520_p0586b06║內持念，請天王為救。帝秉香爐，不空誦此經陀羅
X26n0520_p0586b07║尼二七徧。帝忽見神人可五百員，帶甲荷戈在殿
X26n0520_p0586b08║前。帝驚異，問不空。對曰：此毗沙門第二子獨徤領
X26n0520_p0586b09║兵，是必副陛下意，往救安西，故來辭耳。請設食發
X26n0520_p0586b10║遣。其年四月，安西奏云：去二月十一日已後，城東
X26n0520_p0586b11║北三十里，雲霧晦冥，中有人眾，可長丈餘，皆被金
X26n0520_p0586b12║甲。至酉時，皷角大鳴，聲振三百里，地動山傾。經二
X26n0520_p0586b13║日，大石康等五國當時奔潰，諸帳幕間有金毛鼠，
X26n0520_p0586b14║齧斷弓弩絃及器仗，悉不堪用。斯須，城樓上有光
X26n0520_p0586b15║明天王現形，無不見者。斯皆誦習通利，護國界之
X26n0520_p0586b16║明効耳。△三、正說呪辭二：初、標舉。
X26n0520_p0586b17║即於佛前異口同音說陀羅尼曰：
X26n0520_p0586b18║五聖不同為異口，發言無二曰同音。△二、說呪。然
X26n0520_p0586b19║諸佛密語，非因人所解，故不可解釋。今菩薩說呪，
X26n0520_p0586b20║乃是因人。故準金剛頂、瑜伽、梵夾，或對翻梵國之
X26n0520_p0586b21║文，或迴順此方之語，略注要義。其間辨㭊、阿野等
X26n0520_p0586b22║言，備如青龍本疏引文節釋。
X26n0520_p0586b23║娜謨（歸命）囉怛娜（寶）怛囉夜野（三，順此方言，即歸命三寶，上總下別）娜莫
X26n0520_p0586b24║（頂禮）阿哩夜（聖者）吠路者娜野（徧照）怛他𮓌多夜（如來）囉訶諦
X26n0520_p0586c01║（應供）三藐三沒䭾野（正等覺，即頂禮聖者徧照如來、應供、正等覺。上佛寶，其法寶在宗旨
X26n0520_p0586c02║中，故此略耳。下僧寶）娜莫（亦云稽首）阿哩野（聖者）三滿多（普）䟦捺囉野
X26n0520_p0586c03║（賢）冐地薩怛嚩野（略云菩薩）摩賀薩怛嚩野（大勇猛）摩賀迦
X26n0520_p0586c04║嚕抳迦野（大悲者，即稽首聖者普賢菩薩大勇猛大悲者。次正明宗旨）怛你野他
X26n0520_p0586c05║（所為）枳穰那（智）鉢囉你閉（燈）惡乞叉野（無盡）句勢（藏，即所為智燈
X26n0520_p0586c06║無盡藏）鉢囉底婆娜（辨才）嚩底（具，即辨才具）薩嚩（一切）沒䭾（佛）嚩
X26n0520_p0586c07║盧枳諦（所觀，即一切佛所觀）喻誐（相應）跛哩你澀跛寧（圓成，順此方言，即圓
X26n0520_p0586c08║成相應）儼避囉（甚深）努囉嚩誐係（難測，即前圓成甚深難測）底哩野特
X26n0520_p0586c09║嚩（三世）跛哩你澀跛寧（圓成，即三世圓成）冐地質多（正覺心）散惹
X26n0520_p0586c10║娜你（能生，順此方言，即能生正覺心）薩嚩毗矖迦毗色訖諦（以灌頂法而灌
X26n0520_p0586c11║其頂）達磨（法）娑誐囉（海）三步諦（出生，即從法海出生無礙解）阿暮伽
X26n0520_p0586c12║（無間斷）室囉嚩儜（聞，順此方言，於諸佛所無間聽聞）摩賀（大）三滿多（普）
X26n0520_p0586c13║䟦捺囉（賢）步彌（地）涅哩野諦（出生，順此方言，即出生大普賢地）尾野
X26n0520_p0586c14║羯囉拏（受記）跛哩鉢囉跛你（獲得，順此方言，獲得受記）薩囉悉䭾（成就
X26n0520_p0586c15║人）那麼塞訖哩諦（作禮，即十地人之所作禮）薩嚩（一切）冐地薩怛嚩
X26n0520_p0586c16║（略云菩薩）散惹娜你（出生，順此方言，出生一切菩薩）婆誐嚩底（世尊）沒䭾（覺）
X26n0520_p0586c17║麼諦（母，順此方言，佛世尊母）阿囉彌迦囉彌阿囉拏迦囉你（此十
X26n0520_p0586c18║二字，其義深密，唯佛能知，依字釋者，亦得者為三業清淨）摩賀（大）鉢囉枳穰（極智）播
X26n0520_p0586c19║囉弭諦（離義、到義）娑嚩賀（無住義，即大極智，離此到彼，無住涅槃）
X26n0520_p0586c20║△四、如來讚述。
X26n0520_p0586c21║爾時，世尊聞是說已，讚金剛手等諸菩薩言：善哉，善
X26n0520_p0586c22║哉！若有誦持此羅尼者，我及十方諸佛悉常加護，諸
X26n0520_p0586c23║惡鬼神敬之如佛，不久當得阿耨多羅三藐三菩提。
X26n0520_p0586c24║△五、普勸受持。
X26n0520_p0587a01║大王！吾以此經付囑汝等，毗舍離國、憍薩羅國、室羅
X26n0520_p0587a02║筏國、摩伽陀國、波羅痆斯國、迦毗羅國、拘尸那國、憍
X26n0520_p0587a03║睒彌國、般遮羅國、波吒羅國、末吐羅國、烏尸尼國、奔
X26n0520_p0587a04║吒䟦多國、提婆䟦多國、迦尸國、瞻波國，如是一切諸
X26n0520_p0587a05║國王等，皆應受持般若波羅蜜多。
X26n0520_p0587a06║今經所列十六大國，與秦本大同小異。又大集經
X26n0520_p0587a07║月藏分大毗婆沙有一百二十四國，其梵音亦弗
X26n0520_p0587a08║同耳。△四、時眾獲益四：初、大眾發願。
X26n0520_p0587a09║時諸大眾阿修羅等，聞佛所說諸災難事，身毛皆竪，
X26n0520_p0587a10║高聲唱言：願我未來不生彼國。
X26n0520_p0587a11║忍力未成，惡國難處。中人之性，擇善是宜。△二國
X26n0520_p0587a12║王出家。
X26n0520_p0587a13║時，十六國王即捨王位，修出家道。
X26n0520_p0587a14║楞嚴云：身雖出家，心不入道。今砥教礪行，修出家
X26n0520_p0587a15║道耳。
X26n0520_p0587a16║具八勝處、十一切處。
X26n0520_p0587a17║即十徧處，皆如當機眾七賢中辨之。
X26n0520_p0587a18║得伏忍、信忍、無生法忍。
X26n0520_p0587a19║亦如前文。△三、諸趣得法。
X26n0520_p0587a20║爾時，一切人天大眾、阿修羅等，散曼陀羅華、曼殊沙
X26n0520_p0587a21║華。
X26n0520_p0587a22║前文已翻，此二即天上華。
X26n0520_p0587a23║婆師迦華。
X26n0520_p0587a24║此云雨時，雨時方始出生，亦云夏生護華。
X26n0520_p0587b01║蘇曼那華。
X26n0520_p0587b02║色黃白，亦甚香，不作大樹，四埀似蓋，上二即人間
X26n0520_p0587b03║華。
X26n0520_p0587b04║以供養佛。隨其種性。得三脫門。生空法空。菩提分法。
X26n0520_p0587b05║性有利鈍，證有淺深，餘文易識，不須多述矣。△四、
X26n0520_p0587b06║菩薩證道二：初、散華獲忍。
X26n0520_p0587b07║無量無數菩薩摩訶薩散拘勿頭華。
X26n0520_p0587b08║亦云拘某佗，即黃色蓮華。
X26n0520_p0587b09║波頭摩華。
X26n0520_p0587b10║亦云鉢特摩，即赤色蓮華。
X26n0520_p0587b11║而供養佛，無量三昧悉皆現前，得住順忍、無生法忍。
X26n0520_p0587b12║△二、修定成佛
X26n0520_p0587b13║無量無數菩薩摩訶薩，得恒河沙諸三昧門真俗平
X26n0520_p0587b14║等。
X26n0520_p0587b15║修諸三昧，證平等理。
X26n0520_p0587b16║具無礙解，常起大悲。
X26n0520_p0587b17║依智起悲。
X26n0520_p0587b18║於百萬億阿僧祇佛剎微塵數世界，廣利眾生，現身
X26n0520_p0587b19║成佛。
X26n0520_p0587b20║△三流通分。
X26n0520_p0587b21║囑累品第八
X26n0520_p0587b22║初來意者，前明正宗當機受法，正宗既陳，流通將
X26n0520_p0587b23║演，故次來也。又前之六品，開濟現在，此之一品，傳
X26n0520_p0587b24║芳末葉，故次來也。二釋名，囑謂付囑，累即重累，付
X26n0520_p0587c01║而囑之，俾弘宣正法，期佛種不斷也。又囑此聖教，
X26n0520_p0587c02║國王奉持，建立百座，永除七難。△三、解經四：初、述
X26n0520_p0587c03║時付囑二：初、勸誡述時。
X26n0520_p0587c04║佛告波斯匿王：今誡汝等，吾滅度後，
X26n0520_p0587c05║金棺掩耀，玉毫收彩，乃示滅耳。
X26n0520_p0587c06║正法欲滅後五十年。
X26n0520_p0587c07║正法一千年，將欲滅時。後五十年，多聞牢固時。
X26n0520_p0587c08║後五百年。
X26n0520_p0587c09║像法一千年後五百年鬬諍牢固時。
X26n0520_p0587c10║後五千年，無佛法僧。
X26n0520_p0587c11║末法一萬年，取後五千年，三寶衰微，故云無也。如
X26n0520_p0587c12║河少水，亦得云無水耳。△二、以經付囑。
X26n0520_p0587c13║此經三寶，付諸國王，建立守護。
X26n0520_p0587c14║上付外護，次明內護。
X26n0520_p0587c15║令我四部諸弟子等，受持讀誦解其義理。
X26n0520_p0587c16║先明自利，後乃利他。
X26n0520_p0587c17║廣為眾生，宣說法要，令其修習，出離生死。
X26n0520_p0587c18║增修熏習，前諸觀門，出離分段，變易生死。△二、惡
X26n0520_p0587c19║主滅法二：先、別列。文六：初、敘滅佛法二：初、立法制
X26n0520_p0587c20║僧。
X26n0520_p0587c21║大王！後五濁世。
X26n0520_p0587c22║俱舍論云：劫滅將末，壽等鄙下，猶如滓穢，故名五
X26n0520_p0587c23║濁，所謂劫濁、見濁、煩惱濁、眾生濁、命濁。若釋楞嚴，
X26n0520_p0587c24║五濁如長水。疏：
X26n0520_p0588a01║一切國王、王子、大臣，自恃高貴，破滅吾教，明作制法。
X26n0520_p0588a02║制者，禁也，謂王言出則禁制也。
X26n0520_p0588a03║制我弟子比丘、比丘尼，不聽出家修行正道，亦復不
X26n0520_p0588a04║聽造佛塔像。
X26n0520_p0588a05║△二舉喻兵奴。
X26n0520_p0588a06║白衣高座，比丘地立，與兵奴法，等無有異。
X26n0520_p0588a07║白衣高座，喻將與主。比丘地立，如兵事將，似奴奉
X26n0520_p0588a08║主。若依梵網經云：莫如外道癡人，若老若少，無前
X26n0520_p0588a09║無後，坐無次第，兵奴之法。彼略疏釋云：不知禮法，
X26n0520_p0588a10║實為兵奴。兵奴豈非癡人？
X26n0520_p0588a11║當知爾時法滅不久。
X26n0520_p0588a12║僧同兵奴，則滅法之由也。△二、誡滅國土。
X26n0520_p0588a13║大王！破國因緣皆汝自作，恃己威力制四部眾，不聽
X26n0520_p0588a14║修福。
X26n0520_p0588a15║夫修出世福，莫大於三學，是故戒出三塗，定出六
X26n0520_p0588a16║欲，慧出三界，捨經律論，皆非真修也。
X26n0520_p0588a17║諸惡比丘受別請法。
X26n0520_p0588a18║梵網經菩薩戒本亦名請僧踰越戒。故彼經云：有
X26n0520_p0588a19║出家菩薩、在家菩薩及一切檀越，請僧福田。求願
X26n0520_p0588a20║之時，應入僧房，問知事人：今欲請僧求願？知事報
X26n0520_p0588a21║言：次第請者，即得十方賢聖僧。而世人別請五百
X26n0520_p0588a22║羅漢菩薩僧，不如僧次一凡夫僧。
X26n0520_p0588a23║知識比丘，共為一心，互相親善，齋會求福。
X26n0520_p0588a24║相知識者，同心相親，欺誣檀信，希求福利。
X26n0520_p0588b01║是外道法，都非我教。
X26n0520_p0588b02║上之二種，皆非聖訓。梵網亦云：若別請僧者，是外
X26n0520_p0588b03║道法。然宣律師有訃，請設則篇。圓頂之徒，苟不披
X26n0520_p0588b04║覽，曷明其軋則哉？
X26n0520_p0588b05║百姓疾疫，無量苦難，當知爾時，國土破滅。
X26n0520_p0588b06║王者不稟正教，行外道法，民既受苦，國亦隨滅。△
X26n0520_p0588b07║三、非法繫僧。
X26n0520_p0588b08║大王！法末世時，國王、大臣、四部弟子各作非法。
X26n0520_p0588b09║出家弟子若行非法，律有治罰。
X26n0520_p0588b10║橫與佛教，作諸過咎，非法非律，繫縛比丘，如彼獄囚。
X26n0520_p0588b11║非正法，非戒律，釋上橫與佛教。如彼獄囚，釋上作
X26n0520_p0588b12║諸過咎。
X26n0520_p0588b13║當知爾時法滅不久。
X26n0520_p0588b14║結文可見。△四、總顯自壞四：初、約喻彰壞。
X26n0520_p0588b15║大王！我滅度後，四部弟子、一切國王、王子。
X26n0520_p0588b16║通取世子。
X26n0520_p0588b17║百官
X26n0520_p0588b18║該於州縣。
X26n0520_p0588b19║乃是任持護三寶者而自破滅，如師子身中蟲，自食
X26n0520_p0588b20║師子肉，非外道也。
X26n0520_p0588b21║蓮華面經云：佛告阿難：譬如師子，若命終時，若水
X26n0520_p0588b22║若陸，所有眾生不敢噉食，唯師子身自生諸蟲，還
X26n0520_p0588b23║自噉食師子之肉。阿難！我之佛法非餘能壞，是我
X26n0520_p0588b24║法中諸惡比丘自毀壞故。彼經但喻內眾，今經自
X26n0520_p0588c01║內及外不能持護三寶，皆自壞之。△二、約法減壽。
X26n0520_p0588c02║壞我法者，得大過咎。正法衰薄，民無正行，諸惡漸增，
X26n0520_p0588c03║其壽日減。
X26n0520_p0588c04║△三、別受三報。初、順現報。
X26n0520_p0588c05║無復孝子，六親不和。
X26n0520_p0588c06║六親，謂父母、兄弟、夫妻。或云：男女不取兄弟。
X26n0520_p0588c07║天龍不祐，惡鬼惡龍，日來侵害。
X26n0520_p0588c08║惡鬼為疾疫，惡龍為旱澇，
X26n0520_p0588c09║災怪相繼，為禍縱橫。
X26n0520_p0588c10║南北曰縱，東西曰橫，言其四方繼為災禍。△二順
X26n0520_p0588c11║生報。
X26n0520_p0588c12║當墮地獄、傍生、餓鬼。
X26n0520_p0588c13║當墮之言，貫通二塗，非謂先墮地獄，次受傍生，後
X26n0520_p0588c14║作餓鬼。△三順後報。
X26n0520_p0588c15║若得為人，貧窮下賤，諸根不具，
X26n0520_p0588c16║△四、總喻合法二：初、總喻。
X26n0520_p0588c17║如影隨形。
X26n0520_p0588c18║形正則影直，業邪則報曲，喻順現報也。
X26n0520_p0588c19║如響應聲。
X26n0520_p0588c20║空谷之響，由聲高低，喻順生報也。
X26n0520_p0588c21║如人夜書，火滅字存。
X26n0520_p0588c22║火滅則無我、無造、無受者，字存則善惡之業亦不
X26n0520_p0588c23║亡，喻順後報也。△二合法
X26n0520_p0588c24║毀法果報亦復如是。
X26n0520_p0589a01║以喻合法，故云如是。此文雖近合第三，亦遠合前
X26n0520_p0589a02║二，蓋有毀法之言耳。△五、立籍驅役
X26n0520_p0589a03║大王！未來世中，一切國王、王子、大臣，與我弟子橫立
X26n0520_p0589a04║記籍，設官典主，大小僧統非理役使。
X26n0520_p0589a05║佛世出家者，不立記籍，亦無主司，僧中統攝，所以
X26n0520_p0589a06║不同俗役驅使也。然此方有沙門統、僧統之官，而
X26n0520_p0589a07║領緇徒。如後魏皇始中，趙郡沙門法果，戒行精至，
X26n0520_p0589a08║開演法籍，太祖徵為沙門統。太宗崇信，彌加於前。
X26n0520_p0589a09║永興中，前後授輔國、宜城子、中信俟、又安城公，皆
X26n0520_p0589a10║固讓之。俗官加僧，初聞於此。復有罽賓沙門師賢，
X26n0520_p0589a11║本是王種，東遊涼土，復來京下，守道護教，魏帝詔
X26n0520_p0589a12║賢為僧統。僧統之官，自師賢始也。
X26n0520_p0589a13║當知爾時，佛法不久。
X26n0520_p0589a14║非理役使，戒德罔修，故佛與法，住世不久。△六、背
X26n0520_p0589a15║聖從愚。
X26n0520_p0589a16║大王！未來世中一切國王四部弟子，當依十方一切
X26n0520_p0589a17║諸佛常所行道建立流通。
X26n0520_p0589a18║十方諸佛常所行道，即一門超出玅莊嚴路。以此
X26n0520_p0589a19║經頓漸俱收，遲速皆益，已悟者文字性離而持法，
X26n0520_p0589a20║未悟者無離文字而持義，是流通之相也。
X26n0520_p0589a21║而惡比丘為求名利，不依我法，於國王前自說過患，
X26n0520_p0589a22║作破法緣。
X26n0520_p0589a23║準梵網經第六說過戒，今引彼三義以消此文：一、
X26n0520_p0589a24║用心同，二、對境同，三、立制同。言用心同者，賢首廣
X26n0520_p0589b01║疏云：為貪利養及名聞故，說他過惡，令名利向己
X26n0520_p0589b02║等。即同此文，而惡比丘為求名利也。言對境同者，
X26n0520_p0589b03║疏文又云：對國王、大臣說其過惡，令彼捨信，破壞
X26n0520_p0589b04║三寶。即同此文，於國王前自說過患，作破法緣也。
X26n0520_p0589b05║言立制同者，而有三意：一、為壞信心故，比丘宜弘
X26n0520_p0589b06║護三寶，遏惡揚善，以生物信。何容說過，塵黷信心，
X26n0520_p0589b07║乖自利行？故須深制之也。二、格量舋故，謂初心菩
X26n0520_p0589b08║薩豈免過失？理須讚其實德，成自正行。而反以惡
X26n0520_p0589b09║心苟求其短，言陳彼過，自負重𠍴，故須制也。三、背
X26n0520_p0589b10║恩德故，謂由三寶及戒法被身，加成勝德，當獲大
X26n0520_p0589b11║果，宜粉骨碎身，護持遺寄。而今反以惡言說其罪
X26n0520_p0589b12║過，背恩之甚，故須制也。經云：不依我法。即彼經立
X26n0520_p0589b13║制同也。
X26n0520_p0589b14║其王不別信受此語，橫立制法，不依佛戒。
X26n0520_p0589b15║然則果斷可否之謂智，不有盛德大業，辨是別非，
X26n0520_p0589b16║皆信受其語，則背叛佛戒，從愚立制，自此而生也。
X26n0520_p0589b17║當知爾時法滅不久。
X26n0520_p0589b18║△二、總結。
X26n0520_p0589b19║大王！未來世中，國王、大臣、四部弟子，自作破法、破國
X26n0520_p0589b20║因緣，身自受之，非佛法咎。天龍捨去，五濁轉增。若具
X26n0520_p0589b21║說者，窮劫不盡。
X26n0520_p0589b22║△三、仁王依教三：初、諸王誡心二：初、聞誡悲號。
X26n0520_p0589b23║爾時，十六大國王聞說未來如是諸誡，悲啼號泣，聲
X26n0520_p0589b24║動三千，天地昏闇，光明不現。
X26n0520_p0589c01║△二、至心依教
X26n0520_p0589c02║時諸王等，各各至心受持佛語，不制四部出家學道，
X26n0520_p0589c03║當如佛教。
X26n0520_p0589c04║△二、大眾悲歎。
X26n0520_p0589c05║爾時，恒河沙等無量大眾皆共歎言：當爾之時，世間
X26n0520_p0589c06║虗空是無佛世。
X26n0520_p0589c07║△三、約義辨名二：初、匿王問。
X26n0520_p0589c08║爾時，波斯匿王白佛言：世尊！當何名此經？我等云何
X26n0520_p0589c09║奉持？
X26n0520_p0589c10║△二、如來答二：初、法喻雙陳。
X26n0520_p0589c11║佛告大王：此經名為仁王護國般若波羅蜜多，亦得
X26n0520_p0589c12║名為甘露法藥，若有服行能愈諸疾。
X26n0520_p0589c13║般若能斷煩惱之病，其猶甘露能愈諸疾。故羅什
X26n0520_p0589c14║云：寂滅甘露，即實相法也。肇公亦云：大覺之道，寂
X26n0520_p0589c15║滅無相，至味和神，喻若甘露。先儒又謂：甘露，仁澤
X26n0520_p0589c16║也。以王者愛養耆老，則甘露降而松栢受之。亦名
X26n0520_p0589c17║天酒，其甘如飴糖，食之潤五藏，長年不飢渴耳。△
X26n0520_p0589c18║二、喻德勸持。
X26n0520_p0589c19║大王！般若波羅蜜多所有功德，猶如虗空不可測量。
X26n0520_p0589c20║般若功德猶虗空，有三因緣不可測量故。無著論
X26n0520_p0589c21║云：一、徧一切處故，二、寬廣高大殊勝故，三、無盡究
X26n0520_p0589c22║竟不窮故。
X26n0520_p0589c23║若有受持讀誦之者，所獲功德能護仁王及諸眾生，
X26n0520_p0589c24║猶如垣牆亦如城壁。
X26n0520_p0590a01║經文二喻：猶如垣牆喻護眾生，亦如城壁喻護仁
X26n0520_p0590a02║王。
X26n0520_p0590a03║是故汝等應當受持。
X26n0520_p0590a04║△四、大眾奉行。
X26n0520_p0590a05║佛說是經已，彌勒、師子吼等無量菩薩摩訶薩，舍利
X26n0520_p0590a06║弗、須菩提等無量聲聞，欲界、色界無量天、人，比丘、比
X26n0520_p0590a07║丘尼、優婆塞、優婆夷、阿脩羅等一切大眾，聞佛所說，
X26n0520_p0590a08║皆大歡喜，信受奉行。
X26n0520_p0590a09║依文殊菩薩所問經說，有三種義，歡喜奉行：一、說
X26n0520_p0590a10║者清淨，不為取著名利所染故；二、所說清淨，以如
X26n0520_p0590a11║實知法體故；三、得果清淨，即說益也。
X26n0520_p0590a12║
X26n0520_p0590a13║注仁王護國般若經卷第四（終）