X26n0525_p0663a01║
X26n0525_p0663a02║No. 525
X26n0525_p0663a03║般若心經幽贊崆峒記卷上
X26n0525_p0663a04║
X26n0525_p0663a05║大宋真定府龍興寺比丘　守千　集
X26n0525_p0663a06║贊曰：今為有情結習所蔽。
X26n0525_p0663a07║注：唯上二句是迷執之因由，已下之文並是迷執
X26n0525_p0663a08║有總有別。言今為者，即指贊時一期之益，如識論
X26n0525_p0663a09║序云今造等，大意正同。言有情者，此是所為情識，
X26n0525_p0663a10║愛情名情，是情之有，名為有情。言結習者，結謂繫
X26n0525_p0663a11║也，又其結縛也。習謂種子，又其現習。此有九種，謂
X26n0525_p0663a12║根本六見中開取并嫉、慳二，此三繫縛，有情偏增，
X26n0525_p0663a13║所以別立。或非唯九，汎云結習一切結使。蔽者，障
X26n0525_p0663a14║也。
X26n0525_p0663a15║疏：信受耶教，誹謗大乘。
X26n0525_p0663a16║注：此是總彰信邪毀正，以下別彰迷執競興。舊科
X26n0525_p0663a17║云：何惑真起妄，隨分獲益？
X26n0525_p0663a18║疏於空有經（至）㸦生厭怖。
X26n0525_p0663a19║注不了本經，密意說之，隨言總執三性空有，既為
X26n0525_p0663a20║矛盾，㸦生厭怖。若知說有雖總，說有但有，依圓說
X26n0525_p0663a21║空，但是空其遍計，即成一味，無乖諍也。
X26n0525_p0663a22║疏設希出要（至）邪亂授學。
X26n0525_p0663a23║注：其迷執者，時疑未了，或樂解脫，希其訪求。然而
X26n0525_p0663a24║師資俱未得中，師既邪授，資寧正學？方取邊義。已
X26n0525_p0663b01║上所顯總迷空有，此下別彰於此迷謬，詳希悕字。
X26n0525_p0663b02║疏懼文誨（至）而不能了。
X26n0525_p0663b03║注：怖大般若，始不受學，雖樂此經，而不能了。下辨
X26n0525_p0663b04║不了。
X26n0525_p0663b05║疏於真俗諦（至）近生取捨。
X26n0525_p0663b06║注：此下辨上所不了也。有其兩門：一、二諦，二、心境。
X26n0525_p0663b07║俗有真空，清辨一門，真有俗空。小乘之部，捨心取
X26n0525_p0663b08║境，亦是清辨。捨境取心，安慧唯心，又非中道。是今
X26n0525_p0663b09║空宗，說但由心，不假外求。餘隨宗配。已上並是所
X26n0525_p0663b10║為根病。或此一段，不屬前文。前言不了，唯此一文。
X26n0525_p0663b11║此下辨益。
X26n0525_p0663b12║疏：令正法義，真謬具分。
X26n0525_p0663b13║注：初今為字貫至此也。為令有情了知真謬，謂真
X26n0525_p0663b14║為真，謂謬為謬，並名正法。分謂分別，或知或解。
X26n0525_p0663b15║疏：信學有情，皆獲利益。
X26n0525_p0663b16║注：依上所令真謬具分，信而學之皆獲利樂。云何
X26n0525_p0663b17║舊師說依二邊隨分獲益，次前文上寧彰益耶？
X26n0525_p0663b18║疏：依先所受，略贊中道。
X26n0525_p0663b19║注與上長，貫是大意，為令迷執分其真謬，信學獲
X26n0525_p0663b20║益，依前所受，贊中道也。顯非自意，故云先受。此之
X26n0525_p0663b21║二句正是贊者能為之法，云何或者判屬於後？若
X26n0525_p0663b22║爾，贊者將何法為？已上所辨，依義略舉，明正所贊。
X26n0525_p0663b23║下至智者當了已來，敘教廣明，標述兩意。
X26n0525_p0663b24║疏如解深密經中（至）三無性也。
X26n0525_p0663c01║注本三時中引解深密，先舉次序說無性已，初一
X26n0525_p0663c02║行，餘總會般若。次相生下別說三無：一相無自性
X26n0525_p0663c03║性，二生無自性性，三勝義無自性性，即是偏計依
X26n0525_p0663c04║他圓成性也。重言性等，如餘廣辨。
X26n0525_p0663c05║疏時勝義生（至）安足處所。
X26n0525_p0663c06║注：約正所被唯為聲聞，實兼諸乘皆獲利益，對說
X26n0525_p0663c07║常我雖是希奇不顯法空，由隱實性教義未足，故
X26n0525_p0663c08║猶諍論諦輪等義，如餘處說。何以設此三時等義，
X26n0525_p0663c09║如餘處辨。
X26n0525_p0663c10║疏次復唯為（至）安足處所。
X26n0525_p0663c11║注：亦依正被唯為趣大，實具三乘總相密說，一切
X26n0525_p0663c12║諸法體義俱無，以顯本常涅槃自性。雖過有教，名
X26n0525_p0663c13║更希奇，不現依圓，理亦未明，猶招諍論，是安足處？
X26n0525_p0663c14║問：其趣大人為是誰耶？答：須菩提等。問：既未回心，
X26n0525_p0663c15║如何名趣？答：今為令趣，名為為趣。有教雖然未顯，
X26n0525_p0663c16║大行由遠不說。頓人雖趣，非正為彼設三時故。具
X26n0525_p0663c17║撿般若，並無漸悟發大心處，思之詳之。
X26n0525_p0663c18║疏今為發趣（至）安足處所。
X26n0525_p0663c19║注：指解深密正明名。今通被諸乘，一正餘兼雖與
X26n0525_p0663c20║前同，談教顯說唯依正被，亦須具明諸乘境等，故
X26n0525_p0663c21║名普為。不同初二被雖諸乘皆得利益，教非顯說，
X26n0525_p0663c22║談由餘機智慧之力，依略悟廣非教之力，故被不
X26n0525_p0663c23║同不名普為。有空俱顯故無上容，過前勝義名真
X26n0525_p0663c24║了義，既無徵詰故無諍論安處也。
X26n0525_p0664a01║疏金光明經（至）名轉照持。
X26n0525_p0664a02║注：上依深密具說三時，下至未生乖競已來，復引
X26n0525_p0664a03║餘教釋於上義。此引金光釋三別輪，或引二經屬
X26n0525_p0664a04║辨三時，後由諸下顯為一味隨機設別。舊師云何
X26n0525_p0664a05║長科大分？此經所立轉照持名隨增而立，轉有照
X26n0525_p0664a06║空俱任為持，或初得總名。
X26n0525_p0664a07║疏：摧破有空，具遮表故。
X26n0525_p0664a08║注：經有輪字，此初句釋，或此二句俱釋輪義，遮摧
X26n0525_p0664a09║表轉故。初即摧故表有遮空，次即破有表空遮有，
X26n0525_p0664a10║第三雙破雙表可思。或此唯釋第三名持，前二偏
X26n0525_p0664a11║明不得名故。初顯人空不言破空，第二不曾顯表
X26n0525_p0664a12║故也。
X26n0525_p0664a13║疏由諸有情（至）中道實相。
X26n0525_p0664a14║注：此顯一味。先舉根病，迷而招苦。大聖法王強授
X26n0525_p0664a15║法藥，隨應令彼三乘斷障，各證中道一味實相。此
X26n0525_p0664a16║即將教就理，理無別也。不證中道，如何獲益？但淺、
X26n0525_p0664a17║深有異，偏、圓有別，故云隨獲科。鈔：云何名為釋妨？
X26n0525_p0664a18║疏故有頌言（至）無我無非我。
X26n0525_p0664a19║注：此之一頌證成一味，所說千差咸歸實相，實相
X26n0525_p0664a20║即是中道所證。有將此頌以證三時也。初時之中
X26n0525_p0664a21║不說戒故，此言說我是談真常，或說假我無我如
X26n0525_p0664a22║常。此且言二，例餘一切。上顯一味，下兼隨機。
X26n0525_p0664a23║疏餘經復說（至）各得解等。
X26n0525_p0664a24║注：此即法說，雖本一味，隨機顯別，一味等義，如常
X26n0525_p0664b01║分別。
X26n0525_p0664b02║疏既猶天鼓（至）如求雨寶。
X26n0525_p0664b03║注：兩喻重釋，一味隨機，義亦如常。
X26n0525_p0664b04║疏應物雖說（至）未生乖競。
X26n0525_p0664b05║注前由諸下，顯法一味。此下，是顯人無乖競。云何
X26n0525_p0664b06║科者，大文判之。此初，結前。兼生於下，亦可大分，然
X26n0525_p0664b07║文近起。又如添改既字相乘，既者，已也，是解已了。
X26n0525_p0664b08║起下，縱奪。
X26n0525_p0664b09║疏佛涅槃後（至）初封著有。
X26n0525_p0664b10║注：先唯彰病，下縱兼益，糺亂紛諍，封執堅著，四義
X26n0525_p0664b11║標也。
X26n0525_p0664b12║疏如有頌曰（至）擇取其真實。
X26n0525_p0664b13║注：此是教言，說四諦理為真實也。宗輪疏云：餘謗
X26n0525_p0664b14║義理，諸部㸦執，是非不定。四聖諦理，猶似真金，不
X26n0525_p0664b15║可以其㸦有乖競，便排諸部，並各非其。此彰取也。
X26n0525_p0664b16║采字同採。
X26n0525_p0664b17║疏聖龍猛等（至）究暢真宗。
X26n0525_p0664b18║注：此先彰德，下不同大天。後有情下兩句，病生非
X26n0525_p0664b19║菩薩也。
X26n0525_p0664b20║疏如有頌曰（至）不起似空華。
X26n0525_p0664b21║注：此亦教言有為無為各有一量，各以上句為宗，
X26n0525_p0664b22║次句因喻。前有為量，先喻後因，如餘廣辨。
X26n0525_p0664b23║疏彼言世俗（至）一切皆空。
X26n0525_p0664b24║注：此但二門，以似清辨，今恐亦別。勝義說空亦隱
X26n0525_p0664c01║密，故可思。
X26n0525_p0664c02║疏雖此真空（至）理皆空性。
X26n0525_p0664c03║注：此縱俱非，談離言性，或通清辨。故摳要中，喻出
X26n0525_p0664c04║兩俱，俱不成失。下奪寄詮，即前勝義。
X26n0525_p0664c05║疏：有情由是次生空見。
X26n0525_p0664c06║注：菩薩雖悲，除有談空，熱愈冷增，如之何奈？
X26n0525_p0664c07║疏無著菩薩（至）雙除二執。
X26n0525_p0664c08║注：此下中道，唯得非失。雖根有，別教未明。
X26n0525_p0664c09║疏而說頌言（至）是則契中道。
X26n0525_p0664c10║注：初句依他，次句偏計，又次二句顯圓成實，并與
X26n0525_p0664c11║依他㸦相依有。復次二句引經證成，後之二句結
X26n0525_p0664c12║歎所明。言有無及有故者，故字三用，尋義用之。言
X26n0525_p0664c13║中道者，無漏智也。理會正智，名為契道。餘如識疏，
X26n0525_p0664c14║不能繁引。
X26n0525_p0664c15║疏彼言世俗（至）唯此二空。
X26n0525_p0664c16║注：假有實無，為俗名勝。此唯現空，故與空宗唯增
X26n0525_p0664c17║望我。又唯字中見差別也。唯具揀持，唯二執空，依
X26n0525_p0664c18║圓尚有。下四行文並述中邊科者，云何排安上下？
X26n0525_p0664c19║應云：此是密顯二空，當二都無，或便兼有。次下之
X26n0525_p0664c20║文總申會通。子判如下。
X26n0525_p0664c21║疏雖佛為破（至）有空有有。
X26n0525_p0664c22║注：此有四句：一、總相說有，有依圓也；二、總相說空，
X26n0525_p0664c23║空遍計也；三、說二俱非，約廢詮也；四、說有說空，約
X26n0525_p0664c24║寄詮也。以解前三，會歸第四。何故爾耶？前中、邊論
X26n0525_p0665a01║俱談有、空以為文故，雖言俱非，在引證故，為翻證
X26n0525_p0665a02║也。
X26n0525_p0665a03║疏故慈氏說（至）稱之為無。
X26n0525_p0665a04║注：下但證成有有有空，正合中道二有二空。
X26n0525_p0665a05║疏：非說有空法皆空有。
X26n0525_p0665a06║注：上成雙表，以顯自文；下歸雙非，彰符引證。此言
X26n0525_p0665a07║空有，文言不次，說有非定有，空非定空故。或文正
X26n0525_p0665a08║次，非字長貫，非說有而法皆空，非說空而法皆有，
X26n0525_p0665a09║既有有空，故非空有。
X26n0525_p0665a10║疏觀斯聖意（至）假說有空。
X26n0525_p0665a11║注：已上之文，並述昔典。此下贊者，釋歸贊意。對前
X26n0525_p0665a12║本末，大文科出，先釋後歸。此釋三時，聖意無違，法
X26n0525_p0665a13║一味故。
X26n0525_p0665a14║疏後諸學徒（至）將為謬說。
X26n0525_p0665a15║注：此釋後學乖真㸦執。
X26n0525_p0665a16║疏今贊經義（至）智者當了。
X26n0525_p0665a17║注：此上廣顯三時教意，正為贊者贊之緣由，為顯
X26n0525_p0665a18║兩宗釋此經故。不爾，廣敘三時，何為科者？云何裁
X26n0525_p0665a19║之於後？如繩斷而引波，類冠折而嚴首。哀哉！哀哉！
X26n0525_p0665a20║問：三宗何但敘二釋經？答：經說空，故有餘處。言幽
X26n0525_p0665a21║贊無序者，非也。述作之家，一時為文，非一準定。
X26n0525_p0665a22║疏般若波羅蜜者（至）屬主為目。
X26n0525_p0665a23║注：觀此題名，有其四對：一、總別中表對，二、王臣局
X26n0525_p0665a24║通對，三、行果筏岸對。今此總別中表對也。大經總
X26n0525_p0665b01║而如身，此經最要，名之為心。此雖言經，正判心字，
X26n0525_p0665b02║文加經字，對已上文，即成第四能詮所詮對。或無
X26n0525_p0665b03║此對，上名有財，目大經故，贊意如此。故心經應云
X26n0525_p0665b04║第四揀大別藏對也。字之上離合已說，次下之文
X26n0525_p0665b05║料揀所歸，六唯八轉，如常可知。
X26n0525_p0665b06║疏雖此心經（至）故但名心。
X26n0525_p0665b07║注具云亦名般若波羅蜜多，彰契別殊，不得彼名，
X26n0525_p0665b08║非持業也。
X26n0525_p0665b09║疏般若慧義。
X26n0525_p0665b10║注：此句翻對，合下筏岸，當第二對。
X26n0525_p0665b11║疏古釋有三（至）謂真教。
X26n0525_p0665b12║注：藏疏之中有此三體，今指古釋，未知無出在於
X26n0525_p0665b13║何典。
X26n0525_p0665b14║疏今釋有五（至）謂諸法。
X26n0525_p0665b15║注：今解境界取親非疎，不爾應通諸雜染故。問：何
X26n0525_p0665b16║故下言攝一切法？答：攝無漏者少分一切。問：無漏
X26n0525_p0665b17║豈無疎所緣耶？答：四分相緣無親不攝，故攝法盡。
X26n0525_p0665b18║問：實相文字寧非境界？答：除彼取餘，故無相濫。或
X26n0525_p0665b19║後但是諸法之上二空之理，非真別法。
X26n0525_p0665b20║疏福智俱修（至）究理解生。
X26n0525_p0665b21║注：釋成須五，眷屬、境界、文字、實相、觀照次配。此顯
X26n0525_p0665b22║般若無離爾故，故須五也。修照尋究，並是智用，如
X26n0525_p0665b23║唯識云：自性故，識相應故，識所變故，識分位故，識
X26n0525_p0665b24║實性故。問：何故與前所引不次？答：前約從本向於
X26n0525_p0665c01║末故，此依以兼歸於正故，觀照是此正所立也。餘
X26n0525_p0665c02║若四真，從遠向近，次第如是。或後二句，文字、實相
X26n0525_p0665c03║四句，但釋須餘四也。解生之言，連上而用，觀照正
X26n0525_p0665c04║體，不假釋成。
X26n0525_p0665c05║疏：慧性慧資，皆名般若。
X26n0525_p0665c06║注：此上別釋須具此五，此下總顯並名般若。此智
X26n0525_p0665c07║為正立以性名，餘為兼助遂彰資號。或釋餘四得
X26n0525_p0665c08║名所以，理為慧性，餘三慧資俱從於慧，名般若也。
X26n0525_p0665c09║如唯識云：識性識相皆不離心，後解為勝。下言以
X26n0525_p0665c10║慧為首，餘性或資皆般若故。
X26n0525_p0665c11║疏能除習障（至）攝一切法。
X26n0525_p0665c12║注：已下之文彰獨立。此具四義，勝猶慧攝，餘如唯
X26n0525_p0665c13║識云顯勝義也。
X26n0525_p0665c14║疏：波羅者，彼岸義。
X26n0525_p0665c15║注：此合蜜多是第三對。
X26n0525_p0665c16║疏：古說有二，謂菩提、涅槃。
X26n0525_p0665c17║注：常多說此果岸顯故。又菩提中豈不攝餘？
X26n0525_p0665c18║疏今釋有五（至）五果。
X26n0525_p0665c19║注：於菩提果開出前四，若依二轉，實攝之盡。問：所
X26n0525_p0665c20║知與前境界何異？答：彼因此果，果中可攝自法體
X26n0525_p0665c21║也。問：此理與前實相何殊？答：彼當果中，此唯道理，
X26n0525_p0665c22║或此亦通。問：如是與前般若何殊？答：通因唯果，故
X26n0525_p0665c23║不同也。此言行者，果中利他之施等也。問：下蜜多
X26n0525_p0665c24║中亦有此行，能、所何殊？答：對因名所，望餘為能，己
X26n0525_p0666a01║到名到，亦不相違，更如下釋。
X26n0525_p0666a02║疏：蜜多者，離義，到義。
X26n0525_p0666a03║注：常但到義，向前至也；今并離義，皆所越也。
X26n0525_p0666a04║疏由行般若（至）故立此名。
X26n0525_p0666a05║注：初之一句，總舉由行。次之一句，總釋離義。下之
X26n0525_p0666a06║五句，次配上五彼岸之體，別釋到義。初句貫用，並
X26n0525_p0666a07║由行於般若故也。上為所由，昇字正釋。離義舉前，
X26n0525_p0666a08║到義望後，是二別文。此解能到，舉所到岸以明。下
X26n0525_p0666a09║言體用，對般若體而立。能到能離，即是其用。有說
X26n0525_p0666a10║波羅即蜜多者，是不了知舉岸顯到。有於果中分
X26n0525_p0666a11║體用者，非也。
X26n0525_p0666a12║疏然所修行（至）波羅蜜多。
X26n0525_p0666a13║注：此雖雙言在義，蜜多七義不在彼岸上，故於蜜
X26n0525_p0666a14║多子文科出，其理亦好。
X26n0525_p0666a15║疏：一、安住菩薩種姓（至）七、不為二障間雜。
X26n0525_p0666a16║注：性宜從女，上下詳用。四、約隨應助度事業。五、是
X26n0525_p0666a17║三輪，大經列四，助是兩三，所施及果各合施受，故
X26n0525_p0666a18║兩三也。或初果合，不爾相違。七、言二障，即三時悔，
X26n0525_p0666a19║俱時障也。
X26n0525_p0666a20║疏若行慧等（至）非到彼岸。
X26n0525_p0666a21║注：地階所覆，壁席虗向，始終無變，方成大房，不爾
X26n0525_p0666a22║不成。
X26n0525_p0666a23║疏此在初劫（至）大波羅蜜多。
X26n0525_p0666a24║注近果名近，已到名大，鄰亦名到，故此三各本依
X26n0525_p0666b01║因立。
X26n0525_p0666b02║疏：佛果位中，更無異稱。
X26n0525_p0666b03║注：在第三名，是已到也。其十千劫，准在初名。
X26n0525_p0666b04║疏：今色因、果，故舉通名。
X26n0525_p0666b05║注：佛名已到，如前已解。然體相濫，或可今此雖舉
X26n0525_p0666b06║通名，意但取因，如增上緣，有不雜故，仍通為妙，色
X26n0525_p0666b07║宜從包。
X26n0525_p0666b08║疏：心者，堅實妙最之稱。
X26n0525_p0666b09║注：今敘心義，總有三種：一緣慮名心，二積集集起
X26n0525_p0666b10║名心，三堅實妙最名心。初緣慮心，心義易見，後二
X26n0525_p0666b11║云何見其心義？字義訓釋，皆不見故。應解後二，非
X26n0525_p0666b12║訓字義，但是從喻以得名也。解釋之家，將法就喻，
X26n0525_p0666b13║以義釋之。且積習義，如世聚物，所依之處，地必有
X26n0525_p0666b14║心，集起之處，亦復如是。又所集起，炎必是心，故得
X26n0525_p0666b15║此名，是中心名心。今堅實義，如世擇木，要堅用心，
X26n0525_p0666b16║亦為最妙。又如人心，五藏之統，最為要妙，諸表所
X26n0525_p0666b17║衛，先托後捨，是堅貞也。不作此解，寧不難云：何不
X26n0525_p0666b18║積集名為意等？故須此解。上雖多義，亦附中心之
X26n0525_p0666b19║訓為訓，今此但用第三義也。
X26n0525_p0666b20║疏大經隨機（至）別出此經。
X26n0525_p0666b21║注：此釋別說此經之意，准此但是結集之意。
X26n0525_p0666b22║疏：三分二序，故皆遺闕。
X26n0525_p0666b23║注：三分闕二，二序俱遺。言二序者，證信發起通別
X26n0525_p0666b24║序也。此言遺闕，大經有也。
X26n0525_p0666c01║疏甄綜精微（至）標真心以為稱。
X26n0525_p0666c02║注：此正釋成堅妙二義，初二句標見最妙義，末二
X26n0525_p0666c03║句結見堅實義，餘文通用釋二義也。不過境智故
X26n0525_p0666c04║攝之盡，微猶妙也，貞猶堅也，甄揀綜糅統攝也。
X26n0525_p0666c05║疏經者（至）極迷生之常範。
X26n0525_p0666c06║注：上句契理，下句契根。上句攝也，攝則集斯妙義；
X26n0525_p0666c07║下句三義，常則道軌百王。範者，法也。極亦貫義，千
X26n0525_p0666c08║葉庸生，並迷生故。
X26n0525_p0666c09║疏欲令修證（至）故以心目。
X26n0525_p0666c10║注：此辨立意具有三意，所證依說並堅妙故，佛亦
X26n0525_p0666c11║依先方申說故。修即修作，脩者長也，亦通作修，故
X26n0525_p0666c12║俱得用。
X26n0525_p0666c13║疏如瑜伽論（至）十地等經。
X26n0525_p0666c14║注：二教：一喻，次證，三意。彼意有多，如樞要辨，此且
X26n0525_p0666c15║別證，亦不相違。
X26n0525_p0666c16║贊曰：勝空者言（至）得二利。
X26n0525_p0666c17║注：勝義皆空，名為勝空。問：勝空如應，宗雖釋別，科
X26n0525_p0666c18║判云何二、三有異？答：勝空由恐乖宗，不現勸示，所
X26n0525_p0666c19║以俱作顯空，故但略廣。如應解云：經雖說空，不無
X26n0525_p0666c20║修作，先示後拂，於理何違？故為三段。問：其第三段，
X26n0525_p0666c21║兩宗何異？答：至下當釋。
X26n0525_p0666c22║疏大經言（至）不見有菩薩。
X26n0525_p0666c23║注：此即引經實有即執是世俗諦，不見即空是勝
X26n0525_p0666c24║義諦。
X26n0525_p0667a01║疏令彼不見（至）而說生空。
X26n0525_p0667a02║注：一句釋語，二句結顯。科者似暗，經雖舉人，云何
X26n0525_p0667a03║見破？答：不見名觀，故是破也。
X26n0525_p0667a04║疏如應者言（至）後離苦圓證。
X26n0525_p0667a05║注：如理相應，名為如應。又或如應是不定義，通四
X26n0525_p0667a06║句故，不定空也。修行勸示，文段無別；陳機述理，文
X26n0525_p0667a07║段有殊；學德及歎，文亦前後。又解：勸示實是總名，
X26n0525_p0667a08║標人修行，是為二種。修行之中，有得有離，故子為
X26n0525_p0667a09║二。於此上三，並為勸示，是大意也。問：練磨除障，經
X26n0525_p0667a10║文甚隱，何用此科？答：經意深遠，義意如下。
X26n0525_p0667a11║疏練磨有三（至）初練磨也。
X26n0525_p0667a12║注：問：勸示發心，後文不言，應唯此句。答：能修示勸
X26n0525_p0667a13║發心學，顯非不遍。後有將今標已下三句當初番
X26n0525_p0667a14║科，末之一句當第二番。今將練磨有三一句連下
X26n0525_p0667a15║讀之，都顯初練或練磨上影取一句勸示發心。練
X26n0525_p0667a16║磨有三，此下別指三句，一句各三之初，此是標人
X26n0525_p0667a17║勸練磨也。菩提深廣，屈引他況己練，故舉菩薩而
X26n0525_p0667a18║況己。經：上無退
X26n0525_p0667a19║疏謂聞菩提（至）而生退屈。
X26n0525_p0667a20║注：初四句舉退標練，次九句引他，後四句況己。頌
X26n0525_p0667a21║云：十方無量諸有情念念已證善逝果彼既丈夫
X26n0525_p0667a22║我亦爾不應自輕而退屈。
X26n0525_p0667a23║疏觀者察義（至）拔濟妙用。
X26n0525_p0667a24║注：上依練磨，總釋略之；下依勸示，別廣明之。觀即
X26n0525_p0667b01║自在，慧悲為體。此下之文，便是西方來遊此者。
X26n0525_p0667b02║疏諸有（至）名觀自在。
X26n0525_p0667b03║注：上標下，釋。初之四句，應祈現化；次下之文，不請
X26n0525_p0667b04║飛輪。無暇危苦，是所拔處；或八難處，無暇修善；或
X26n0525_p0667b05║指惡趣，無暇受苦。飛四輪等，後廣具明。
X26n0525_p0667b06║疏又觀者（至）成十自在。
X26n0525_p0667b07║注：前解利他，體用彰名；此解自利，因果受稱。觀之
X26n0525_p0667b08║自在，或相違釋。望下菩薩，方依主釋。四句為標，二
X26n0525_p0667b09║句為釋。既行六度，何但言慧？後二句通，兼標其果。
X26n0525_p0667b10║或後四句，連前標後。如科。
X26n0525_p0667b11║疏一壽自在（至）由慧所得。
X26n0525_p0667b12║注：初三由施，無異法、財。次二由戒，作、止如次生自
X26n0525_p0667b13║在，即王等故。勝解自在者，諦察如幻，決而能變。後
X26n0525_p0667b14║二如次辭、法無礙。餘者如文。
X26n0525_p0667b15║疏位皆補處（至）詞義俱失。
X26n0525_p0667b16║注：科者長斷，不知來意。應云：此文舉位，意要觀用，
X26n0525_p0667b17║無幽不燭。云何古譯但觀音耶？或科名云：正別解
X26n0525_p0667b18║後，結破古。
X26n0525_p0667b19║疏菩薩者（至）略言菩薩。
X26n0525_p0667b20║注：隨方生善，故略梵也。
X26n0525_p0667b21║疏菩提即般若（至）利益安樂。
X26n0525_p0667b22║注：有云：本後別目菩薩，寧引慈恩同依持業？若依
X26n0525_p0667b23║本後，應作相違。今只後得，但是持業。下言此二作
X26n0525_p0667b24║利樂故，由能決擇有權巧故，依利他也。章作依主，
X26n0525_p0667c01║如言明得。或如第六、第七度，名本智遠，亦能安樂
X26n0525_p0667c02║故。若依法華玄贊疏說，即二利用同依一慧。此離
X26n0525_p0667c03║合已，更作有財，此要人故。
X26n0525_p0667c04║疏又菩提者（至）故言菩薩。
X26n0525_p0667c05║注：前言般若，即目因智，此目果智，故不同也。此作
X26n0525_p0667c06║相違，更有財釋，如常易知。
X26n0525_p0667c07║疏又薩埵者（至）故名菩薩。
X26n0525_p0667c08║注：菩提同前第二解，故更不言之。作，依主也。但是
X26n0525_p0667c09║精進，故更有財，或人得名，更不須作。
X26n0525_p0667c10║疏又修行者（至）故名菩薩。
X26n0525_p0667c11║注：此解易知。
X26n0525_p0667c12║疏有具悲智（至）故唯標此。
X26n0525_p0667c13║注：上總解，已下通。唯此慈悲，雖遍住西救，此偏有
X26n0525_p0667c14║緣也。
X26n0525_p0667c15║疏或處上位（至）皆觀自在。
X26n0525_p0667c16║注：或通十地，或唯八地。妙慧釋其觀，成就釋自在，
X26n0525_p0667c17║具釋不越前來二解，但寬故也。
X26n0525_p0667c18║疏：或指示此，令矚曰觀。
X26n0525_p0667c19║注：此解觀字，以目當機，正令觀上而發心也。所觀
X26n0525_p0667c20║即是自在菩薩，與前解同。指示一切自在菩薩，令
X26n0525_p0667c21║機觀見，科者似昧。
X26n0525_p0667c22║疏非住西方（至）不別顯故。
X26n0525_p0667c23║注：遮前二解，似斷為斷為非。然而大經雖不別顯，
X26n0525_p0667c24║既亦在會傳法，聖者隨機生善，標之何失？
X26n0525_p0668a01║贊曰：勝空者言（至）般若名空故。
X26n0525_p0668a02║注：舉般若處便是空故，故破法也。次名般若下宜
X26n0525_p0668a03║影波羅蜜多四字，自性空下宜貫故字。此理下事，
X26n0525_p0668a04║或體義別，或體及名，或是結文。
X26n0525_p0668a05║疏如應者言（至）第二、練磨心也。
X26n0525_p0668a06║注：所修法上是初番科，已下五字是第二番。萬行
X26n0525_p0668a07║難修，屈省己增。修練亦先所修，令省己也。
X26n0525_p0668a08║疏謂菩薩（至）不應退屈。
X26n0525_p0668a09║注：初之四句，舉退標練。次八句自責。次五句省己，
X26n0525_p0668a10║仍亦舉他，己修方省。頌言：汝於惡道經多劫無利
X26n0525_p0668a11║勤苦尚能超。少行苦行得菩提大利不應生退屈。
X26n0525_p0668a12║疏彼舍利子（至）勸示練磨。
X26n0525_p0668a13║注偏舉曾發大心之人退練義顯。問：須菩提等未
X26n0525_p0668a14║發大心，舍利子同，云何不爾？答：此言先發，彼時退
X26n0525_p0668a15║已，此未再發，何所相違？問：若爾，何言恐今更退，觀
X26n0525_p0668a16║示練磨？答：此是預彼，非即今練。呼舍利子勸示菩
X26n0525_p0668a17║薩，令舍利子後發心時憶念現前，省己練磨，非即
X26n0525_p0668a18║今也。問：如此不應說言恐今，今即今時，何言後耶？
X26n0525_p0668a19║答：對過先佛，指此佛時名之為今，非指教時。今，後
X26n0525_p0668a20║時也，是指今佛。當第三時說教了已，亦名為今，或
X26n0525_p0668a21║指今身。恐後再退，預密示也，多憑此文說漸悟人。
X26n0525_p0668a22║此已發心，違大般若及法華經，不可依也。
X26n0525_p0668a23║疏所言行者（至）即名為行。
X26n0525_p0668a24║注：雖行空行，亦是世俗，唯世俗中有斷證故。
X26n0525_p0668b01║疏若依勝義（至）是名為行。
X26n0525_p0668b02║注：此說定無故邊執，何名為行？彼意亦是令得都
X26n0525_p0668b03║無，故名行也。
X26n0525_p0668b04║疏無垢稱說（至）無憶念故。
X26n0525_p0668b05║注：若依正釋，是無想念。此師無體，故成偏執。
X26n0525_p0668b06║疏大經亦言（至）無有性故。
X26n0525_p0668b07║注：若依正釋，無分別心不自分別，名為不見。或是
X26n0525_p0668b08║返顯有彼行義。下句遮無所執性行，故名為無。此
X26n0525_p0668b09║師直遮不唯無行，不行之體亦是無也。或可雙遮
X26n0525_p0668b10║見之與行，見即是觀。
X26n0525_p0668b11║疏今言行者（至）非有行義。
X26n0525_p0668b12║注：空宗自解，實無體也。如前已解。
X26n0525_p0668b13║疏或有密取（至）非為行也。
X26n0525_p0668b14║注：已前所解猶分二諦，尚有所遺之所不行，於勝
X26n0525_p0668b15║義諦不行世俗修斷等故，名此不行而為行也。今
X26n0525_p0668b16║此所解亦無所遺，但無所行名之為行，所不行者
X26n0525_p0668b17║亦無所有，不唯有行不名為行，所不行有亦非行
X26n0525_p0668b18║也。問：何名密取餘義釋耶？答：密取中宗雙遺之言
X26n0525_p0668b19║以歸空釋，或可下句是頌都行無所遺也。意云：若
X26n0525_p0668b20║無所行，於諸行中無有一行所不行也。若有所行，
X26n0525_p0668b21║有所不足，若只重遺，何異勝空？前引大經亦言不
X26n0525_p0668b22║見不行者故。
X26n0525_p0668b23║疏復有異釋（至）是名為行。
X26n0525_p0668b24║注：唯瑜伽論不念作意，彼論且先令其斂念，既息
X26n0525_p0668c01║念已，漸次進修。此師只令絕其念慮，既無進趣，故
X26n0525_p0668c02║為非也。
X26n0525_p0668c03║疏如應者言（至）曾無暫捨。
X26n0525_p0668c04║注：三輪體空，但無執實。如幻待緣，修證無虧。
X26n0525_p0668c05║疏然無分別（至）非除法故。
X26n0525_p0668c06║注：欲破空宗，先申正解，未是會經。下引證處，便當
X26n0525_p0668c07║會也。三句舉正，具無二取，當無智得，是此行義。次
X26n0525_p0668c08║一句責，後二句結。
X26n0525_p0668c09║疏若本無法（至）深自毀傷。
X26n0525_p0668c10║注：兩句一難，得前起後難之常，則上依凡聖，下依
X26n0525_p0668c11║法喻。
X26n0525_p0668c12║疏翳華體空（至）照華體空。
X26n0525_p0668c13║注：二句牒華返為道理，二句正破翳不假除。次下
X26n0525_p0668c14║進難令無能照。問：彼勝義諦有能照不？答：說無違
X26n0525_p0668c15║理故此難成，或却歸前凡聖無別，得成難也。
X26n0525_p0668c16║疏若無所行（至）何成覺慧。
X26n0525_p0668c17║注難初異師。若并所遺亦為無者，如言無明所無
X26n0525_p0668c18║明，其明既無，說後明者，明體亦無，應從無始一切
X26n0525_p0668c19║皆明。應續難云：應盡未來一切不明，無始與今無
X26n0525_p0668c20║差別故。又返對之，教說凡暗，後聖方明。若後有明，
X26n0525_p0668c21║前可不有；後明既無，前位應有。若先未明，為體未
X26n0525_p0668c22║有；今時明者，明體是誰？若有所屬，即有所遣。上言
X26n0525_p0668c23║不明，不猶無也。下難同外，外無所遣，不同佛法有
X26n0525_p0668c24║遮止故。言不為者，即所遮也。又解：前言無所不行，
X26n0525_p0669a01║即翻皆行。今難無明應皆是明，無所不明。若爾，無
X26n0525_p0669a02║始一切皆明。若先無明，今言皆明，無所不明，是指
X26n0525_p0669a03║誰耶？或先未明，今時始明，是誰人耶？無始、無明無
X26n0525_p0669a04║差別故，無明而明，須指無始。如是明暗既無別相，
X26n0525_p0669a05║即同瓶沙國之外道，為暗即明，為明即暗，為此即
X26n0525_p0669a06║彼，故名無所不為者也。
X26n0525_p0669a07║疏若絕攀慮（至）疾除邪謬。
X26n0525_p0669a08║注：難後異師應只修習無想之定，餘之修作皆虗
X26n0525_p0669a09║設也。後二句勸。
X26n0525_p0669a10║疏今言行者（至）非無行義。
X26n0525_p0669a11║注：依中道解，但無分別，名不見也。不見實行，非無
X26n0525_p0669a12║幻行。
X26n0525_p0669a13║疏由此經說（至）是名為行。
X26n0525_p0669a14║注：會已為證，或只為會相違來也。不見實行是有
X26n0525_p0669a15║假行，不見不行非常無行，是名為行，故契中道。
X26n0525_p0669a16║疏不爾（至）有何詮理。
X26n0525_p0669a17║注：勝空前來，只引後句，轉遮不行，寧難無詮？答：彼
X26n0525_p0669a18║既是無，何須遮也？
X26n0525_p0669a19║疏：是故定應如後所說。
X26n0525_p0669a20║注質已結勸，不應三段。
X26n0525_p0669a21║疏：此所行法云何名深？
X26n0525_p0669a22║注：隨空非空，亦名行法。
X26n0525_p0669a23║疏勝空者言（至）故名為深。
X26n0525_p0669a24║注：空為妙理，故與後別。
X26n0525_p0669b01║疏如應者言（至）應勤趣證。
X26n0525_p0669b02║注：此常途智境難知，名之為深。或境離言，名之為
X26n0525_p0669b03║深。作依士釋。
X26n0525_p0669b04║疏或此一切（至）故並名深。
X26n0525_p0669b05║注：此依般若，五體各難，名之為深。先現五種，各有
X26n0525_p0669b06║深義，後歸般若，方入經中，般若深也。
X26n0525_p0669b07║疏：云何名時？
X26n0525_p0669b08║注：時即時分，三劫時也。於此時分而行之，故下並
X26n0525_p0669b09║敘此時中所行，以顯其時。勝空可思。
X26n0525_p0669b10║疏勝空者言（至）總名為時。
X26n0525_p0669b11║注：世俗之時，即在求位勝義之時。自悟至竟，總名
X26n0525_p0669b12║行時。科結注錯，應從事字。
X26n0525_p0669b13║疏如應者言（至）無由證得。
X26n0525_p0669b14║注：此立三劫五位理也。
X26n0525_p0669b15║疏故依此義（至）漸次修行。
X26n0525_p0669b16║注：依前立理，此標舉也，應科。此云初立理總標，後
X26n0525_p0669b17║次第別明。此中雖標人位及修，但要於此之時位
X26n0525_p0669b18║也。前言廣大，正要時大三大劫故。此當五位，不同
X26n0525_p0669b19║唯識三門俱正。准菩薩地，有四瑜伽二十八品，初
X26n0525_p0669b20║三瑜伽二十七品。嗢陀南曰：初持次相分，增上意
X26n0525_p0669b21║樂住，生攝授地行，建立最為後。初持瑜伽有十八
X26n0525_p0669b22║品，復分三持：種性、發心各有一品，在三十五行。方
X26n0525_p0669b23║便持有十六品：自他利、真實義、威力、成熟菩提力、
X26n0525_p0669b24║種性、六度、攝事、供養等菩提分、功德。第二隨法瑜
X26n0525_p0669c01║伽有其四品：相分、意樂及住為四。第三究竟瑜伽
X26n0525_p0669c02║有其五品：生、攝受、地行、建立為五。第四次第瑜伽
X26n0525_p0669c03║一品，名發無上正等菩提心品。已下隨應用之，應
X26n0525_p0669c04║撿。
X26n0525_p0669c05║疏二種姓者（至）熏習所起。
X26n0525_p0669c06║注：初種姓品，當此初一；力種姓品，當此第二。第二
X26n0525_p0669c07║性字，宜從於女。標中亦爾。上下詳之。性姓傳差，其
X26n0525_p0669c08║數頗多。唯識疏第九卷解本性住種姓云：謂本性
X26n0525_p0669c09║來住此菩薩種子，姓類差別，不由今有，名本性住
X26n0525_p0669c10║種姓。若准此文，即本性來住在本識，是此菩薩種
X26n0525_p0669c11║姓類中本性住之種姓。習種准此。此辨體也。
X26n0525_p0669c12║疏云何應知（至）大菩提因。
X26n0525_p0669c13║注：此問相狀，令人驗知，即發心修，故問應知。准瑜
X26n0525_p0669c14║伽論第三十五，菩薩地初持瑜伽處初種姓品，先
X26n0525_p0669c15║歎勝己，後辨此相。彼有別問六度之相，無此總問，
X26n0525_p0669c16║撿之可知。
X26n0525_p0669c17║疏若性樂施（至）心無躭著。
X26n0525_p0669c18║注：倫判初句為其性樂，下對境行。於三施中，論文
X26n0525_p0669c19║具三，此但財、法。財中，論有多財、無財、少財，讚勸在
X26n0525_p0669c20║於無財之中。次二句法。他債不抂已下之文，倫判
X26n0525_p0669c21║以為六句，分別此但三句：有義、有信、無著，都是無
X26n0525_p0669c22║貪。初之二句與論不次，第三不欺共財，第四解他
X26n0525_p0669c23║翫好，第五受用大業。
X26n0525_p0669c24║疏：若性成就軟品惡業。
X26n0525_p0670a01║注：此下是戒倫亦判。此本性惡耎，今宜判為律儀
X26n0525_p0670a02║之相，總具十支。
X26n0525_p0670a03║疏不極損他（至）常行慈愛。
X26n0525_p0670a04║注：倫為不煞，二句果離，一句治離。
X26n0525_p0670a05║疏知恩報恩（至）不以非法。
X26n0525_p0670a06║注：倫為無貪意。業，道也。
X26n0525_p0670a07║疏樂修福業（至）過於自身。
X26n0525_p0670a08║注：倫為正見，由知因果輕罪重悔，由深了智苦過
X26n0525_p0670a09║自身，或由悲深亦入正見。論有無嗔今此不引，身
X26n0525_p0670a10║二語四亦略不引。
X26n0525_p0670a11║疏善事好同（至）常生讚仰。
X26n0525_p0670a12║注：饒益有情，具四攝事。論無布施，此中復無利行
X26n0525_p0670a13║攝事。纂疏但云三聚四攝，宜尋取之。兩句同事，四
X26n0525_p0670a14║句愛語，恤下敬上。此言善者，善正如法，通婚姻事；
X26n0525_p0670a15║或於惡法樂遠之中，兼有利行，樂令他遠，即利行
X26n0525_p0670a16║故。
X26n0525_p0670a17║疏若被他害（至）不久懷怨。
X26n0525_p0670a18║注：此是忍辱中有四義，初之二義約忍身語自辱
X26n0525_p0670a19║藉緣，後之二義約其意忍都無不久，並是初忍。
X26n0525_p0670a20║疏若性翹勤（至）不自輕蔑。
X26n0525_p0670a21║注：此是精進中有六義或是七義，於三於五如何
X26n0525_p0670a22║配釋？倫配加行，被甲無下易知。今解樂為究竟，即
X26n0525_p0670a23║是無退及以無足，此言勇決故是加行，不言勇猛
X26n0525_p0670a24║故非第三，此無利樂或總利他名利樂也。
X26n0525_p0670b01║疏若於法義（至）於怨慈愍。
X26n0525_p0670b02║注：此是禪定中有五義：初是思慧，修定近因；次二
X26n0525_p0670b03║是處，即練若處，寂靜離惡，故為二義：上是安住；後
X26n0525_p0670b04║二不次宿住，隨念引發靜慮之因性也。論云：其性
X26n0525_p0670b05║聰愍（云云）故也。於怨慈愍，是饒益也。
X26n0525_p0670b06║疏若性聰慧（至）有力思擇。
X26n0525_p0670b07║注：此是慧度。上之三義與論具次，初之一句成俱
X26n0525_p0670b08║生慧，次句當論入五明處，後之二句即當次下由
X26n0525_p0670b09║不頑鈍等，能離放逸等。
X26n0525_p0670b10║疏性不能起（至）斷善根等。
X26n0525_p0670b11║注此下總文在四十七住品之中，種姓品無。然前
X26n0525_p0670b12║戒中言性成就軟品不善，今應翻彼立為義也。又
X26n0525_p0670b13║下住品亦是驗相，故此亦引。所言等者，論下却指
X26n0525_p0670b14║如種姓品。
X26n0525_p0670b15║疏設生惡趣（至）深生悲愍。
X26n0525_p0670b16║注：下有四義，雖種性品亦不在於慧度相中，是結
X26n0525_p0670b17║前已。復總辨中，科文似昧，應將姓不能起之下科
X26n0525_p0670b18║為總文，總中方分住品、性品。或論文中有其等字，
X26n0525_p0670b19║性不起上煩惱纏至斷善根，當論等中是由慧然，
X26n0525_p0670b20║故為慧相，下方為總。或已下文雖在於後，亦是由
X26n0525_p0670b21║慧，故敘於前，都為慧相。
X26n0525_p0670b22║疏若見有此（至）菩薩本性。
X26n0525_p0670b23║注：與論有別。論云：應知是名能化菩薩種姓麤相
X26n0525_p0670b24║決定實義，唯佛、世尊究竟現見。加中二義，徧再覆
X26n0525_p0670c01║前。靜慮中云：性薄煩惱、諸蓋、輕微、麤重、羸弱。或亦
X26n0525_p0670c02║兼前，性不能起。上纏之下，加纏字故。疏：何故爾？欲
X26n0525_p0670c03║現染、淨二相別故。
X26n0525_p0670c04║疏然由未過（至）故處生死。
X26n0525_p0670c05║注：此有四義，釋未速證論文。次前更說由四隨煩
X26n0525_p0670c06║惱故，如是白法皆不顯現：一由放逸猛長煩惱，二
X26n0525_p0670c07║由愚拙依附惡友，三由拘逼不得自在，四由匱乏
X26n0525_p0670c08║顧戀身命。
X26n0525_p0670c09║疏若入五住（至）名習所成種姓。
X26n0525_p0670c10║注：此雖言五，然但取初，初位亦名入五位，故前十
X26n0525_p0670c11║千劫亦是此性。今且約位，或通初二，宜通四位，性
X26n0525_p0670c12║宜從女。
X26n0525_p0670c13║疏五位者何。
X26n0525_p0670c14║注，今正用此。
X26n0525_p0670c15║疏一資粮位（至）皆此位攝。
X26n0525_p0670c16║注：此文太總，應云：從發深固大菩提心，除十千劫，
X26n0525_p0670c17║此至鄰至遠趣菩提，修集福慧二種資粮，勤求解
X26n0525_p0670c18║脫，亦名順解脫分。
X26n0525_p0670c19║疏一、信等十心（至）十迴向。
X26n0525_p0670c20║注：並是初住，常言十信，從初彰名。此有等字，或別
X26n0525_p0670c21║得總名。准菩薩戒，第十名頂；准首楞嚴，第七名迴
X26n0525_p0670c22║向。如雙鏡光，明相相對，妙影重重，名為迴向，與下
X26n0525_p0670c23║者別。
X26n0525_p0670c24║疏二十住（至）十灌頂。
X26n0525_p0671a01║注：前十發心，淨治自業，修勝理觀，入如來種，為救
X26n0525_p0671a02║眾生，毀讚不動，聞邪不退，少而行實，是佛法子，如
X26n0525_p0671a03║王太子，是十略義。
X26n0525_p0671a04║疏三十行（至）十真實。
X26n0525_p0671a05║注：行施歡喜，戒不損他，無恚是忍，精進無盡，正念
X26n0525_p0671a06║無癡，現善三業，佛法無著，具勝善根，教化自窮，成
X26n0525_p0671a07║真實語，是十答義。後之六種是後六度。
X26n0525_p0671a08║疏四十迴向（至）十法界無盡迴向。
X26n0525_p0671a09║注：迴向眾生，得不壞信，學佛施佛，施一切處，無盡
X26n0525_p0671a10║善根，隨善皆施，等施眾生，心如真相，自在解脫，行
X26n0525_p0671a11║廣無息，是十略義。
X26n0525_p0671a12║疏二加位（至）四無間定。
X26n0525_p0671a13║注：加功用行順入見道，亦名順決擇分。依明得定
X26n0525_p0671a14║發下尋思，觀無所取立名𤏙位，謂此位中創觀所
X26n0525_p0671a15║取名等四法皆自心變，假施設有實不可得，初獲
X26n0525_p0671a16║慧日前行立相，故立明得名，即此所獲道火前相，
X26n0525_p0671a17║故亦名𤏙。依明增定發上尋思，觀無所取立為頂
X26n0525_p0671a18║位，謂此位中重觀所取名等四法皆自心變，假施
X26n0525_p0671a19║設有實不可得，明相轉盛故名明增，尋思位極故
X26n0525_p0671a20║復名頂。依印順定發下如實智，觀無所取決定印
X26n0525_p0671a21║持，無能取中亦順樂忍，印順忍時總立為忍，印前
X26n0525_p0671a22║順後立印順名，忍境識空故亦名忍。依無間定發
X26n0525_p0671a23║上如實智，印二取空立世第一，謂前上忍唯印能
X26n0525_p0671a24║取空，今世第一法二空雙印，從此無間必入見道，
X26n0525_p0671b01║故立無間名，異生法中此最勝故名世第一法。
X26n0525_p0671b02║疏三通達位（至）真相見道。
X26n0525_p0671b03║注：通者，體也。達者，會也。體會真如，名通達位。其相
X26n0525_p0671b04║見道似於此，故亦得其名。此言初心非必一地二
X26n0525_p0671b05║停之初，但是汎舉初時分也。
X26n0525_p0671b06║疏四修習位（至）十法雲。
X26n0525_p0671b07║注：修謂修行，習謂熏習位。於此位中廣修眾行，偏
X26n0525_p0671b08║得其名，非己前位不修習也。瑜伽論云：能為受用
X26n0525_p0671b09║居處義故名住，建立依持生長義故名地。住在隨
X26n0525_p0671b10║法瑜伽即是因稱，地在究竟瑜伽即是果稱。望後
X26n0525_p0671b11║名因名行，望前名果名德。通論上下，言行之處即
X26n0525_p0671b12║是因名，云功德處即是其果。佛位之行示行利他，
X26n0525_p0671b13║因位功德並因前修，其種姓地亦是無始無功之
X26n0525_p0671b14║德。今既言地，七十雖異，名義大同。問：何為不同？答：
X26n0525_p0671b15║十地約於斷障，故除如來；七地直依功行，故并初
X26n0525_p0671b16║後。問：既說斷障，何言果稱？答：亦由前修獲此能故。
X26n0525_p0671b17║或於此中不分因果，地言之中亦通其住，此依五
X26n0525_p0671b18║位，故廣狹別。問：受用居處寧非盛獲？依持生長豈
X26n0525_p0671b19║非進行？如是因果名義似倒。答：以說菩薩不受福
X26n0525_p0671b20║德，唯用行法，依居亦爾。其所進行是由前修，如是
X26n0525_p0671b21║即見菩薩輪轉無停之義。言極喜地者，初地位長
X26n0525_p0671b22║不唯見道，更有修道至出見後方知懽喜，從此立
X26n0525_p0671b23║名，非見道中有此分別。論云：一、極喜地，初獲聖性
X26n0525_p0671b24║具證二空，能益自他大喜故。二、離垢地，具淨尸羅，
X26n0525_p0671c01║遠離能起微細毀犯煩惱垢故。三、發光地，成就勝
X26n0525_p0671c02║定大法總持，能發無邊妙慧光故。四、焰慧地，安住
X26n0525_p0671c03║最勝菩提分法，燒煩惱薪慧焰增故。五、極難勝地，
X26n0525_p0671c04║真俗兩智行相互違，合令相應極難勝故。六、現前
X26n0525_p0671c05║地，住緣起智，引無分別最勝般若令現前故。七、遠
X26n0525_p0671c06║行地，至無相住功用後邊，出過世間二乘道故。八、
X26n0525_p0671c07║不動地，無分別智任運相續，相用煩惱不能動故。
X26n0525_p0671c08║九、善慧地，成就微妙四無礙解，能遍十方善說法
X26n0525_p0671c09║故。十、法雲地，大法智雲含眾德水，蔽如空麤重充
X26n0525_p0671c10║滿法身故。
X26n0525_p0671c11║疏究竟住（至）圓滿佛果。
X26n0525_p0671c12║注：解脫道中且舉初獲以顯於後三身四智，以其
X26n0525_p0671c13║四智總為微妙，而總相云證於圓寂，或通上云名
X26n0525_p0671c14║為圓寂。
X26n0525_p0671c15║疏：雖知五位，云何修行？
X26n0525_p0671c16║注：此問既總，故答有二，以其發亦名修行。
X26n0525_p0671c17║疏諸修行者（至）方興正行。
X26n0525_p0671c18║注：科文有失，下隨指示，此應總標。
X26n0525_p0671c19║疏譬如大海（至）荷負依止。
X26n0525_p0671c20║注：初一法因，次一人依，又乘、趣、別。
X26n0525_p0671c21║疏又如空界（至）皆深念故。
X26n0525_p0671c22║注附三妙觀三箇故字配之，易知。
X26n0525_p0671c23║疏此初發心（至）利樂功德。
X26n0525_p0671c24║注：上歎初發心，此類歎己後心，舉初類後即當歎
X26n0525_p0672a01║勝。於多劫下有發心言，已前並是說發心也，發心
X26n0525_p0672a02║亦得名修行也。下文亦言最初修行忻果趣行，亦
X26n0525_p0672a03║是但要發心者故。
X26n0525_p0672a04║疏因何發心（至）大菩提心。
X26n0525_p0672a05║注：此之四緣，全同瑜伽第三十五發心品也。更有
X26n0525_p0672a06║四因及以四力。
X26n0525_p0672a07║疏將欲發心（至）起三妙觀。
X26n0525_p0672a08║注：既具此相，寧未發心？答：是種姓力，近發心也。問：
X26n0525_p0672a09║求菩提心，與發何異？答：雖有求心，未敢決趣，怖大
X26n0525_p0672a10║行故。雖念眾生，懼苦未度，或通久發，隨應再發，亦
X26n0525_p0672a11║名將也。
X26n0525_p0672a12║疏十德者（至）求佛智慧。
X26n0525_p0672a13║注：十德在於瓔珞經中，三觀在發菩提心論。瑜伽
X26n0525_p0672a14║四因，後三同此。一、七、六也。論云：一、種姓具足，二、賴
X26n0525_p0672a15║佛菩薩善友攝受，三、多起悲心，四、苦行無怯。故今
X26n0525_p0672a16║判此為發心因。其四力者：一、自力，二、他力，三、因力，
X26n0525_p0672a17║四、加行力。廣如彼說。
X26n0525_p0672a18║疏：三、妙觀者（至）深心厭捨。
X26n0525_p0672a19║注：除標三句，別觀惡趣；次下之文，別觀自身。發菩
X26n0525_p0672a20║提心，論生死苦，尚是總文。自身之下，尚有五義：此
X26n0525_p0672a21║初三句，次有四句，後各有二句，如文。雖觀如此，未
X26n0525_p0672a22║求方便，或通久發三十六物。外有十二：髮、毛、爪、齒、
X26n0525_p0672a23║淚、涕、唾、涎、垢、汗、便、利。身亦十二：皮、膚、血、肉、筋、脉、骨、
X26n0525_p0672a24║髓、肪、膏、腦、膜。胃上曰肪，胃下曰膏。中含十二：脾、腎、
X26n0525_p0672b01║心、肺、肝、膽、腸、胃、赤痰、白痰、生臟、熟臟。
X26n0525_p0672b02║疏二、求菩提（至）修集希求。
X26n0525_p0672b03║注：此亦五義，除標二句是第一義，次下二句是次
X26n0525_p0672b04║二義，又次二句是第四義，成字之下是第五義。所
X26n0525_p0672b05║觀自利、利他二德，於自利中三身可詳。雖然，修集
X26n0525_p0672b06║未決趣求，或亦通久。
X26n0525_p0672b07║疏：三、念眾生（至）七漏所漏。
X26n0525_p0672b08║注：下亦五義。於五義中各有四義。此五中，初無明
X26n0525_p0672b09║所縛，除標三句為第一義；次各二句，一義如文。
X26n0525_p0672b10║疏雖畏眾苦（至）覺已彌怨。
X26n0525_p0672b11║注：第二、眾苦所縛，亦有四義，各二句文，如文，可知。
X26n0525_p0672b12║疏為欲起業（至）求樂犯戒。
X26n0525_p0672b13║注：此是第三、集不善業，一句一義，疏中略無。第四
X26n0525_p0672b14║義云：見諸眾生雖不樂苦，造惡不息。
X26n0525_p0672b15║疏懷憂縱逸（至）常無改悔。
X26n0525_p0672b16║注：此是第四，造極重惡。於中一句、二句、二句、四句
X26n0525_p0672b17║為後。
X26n0525_p0672b18║疏生八無暇（至）深心悲愍。
X26n0525_p0672b19║注：此是第五、不修正法。於中一句、四句如次。彼論
X26n0525_p0672b20║文廣，不能具云；疏乃簡略，今亦略之。
X26n0525_p0672b21║疏次應發心（至）一切義利。
X26n0525_p0672b22║注：此正發心科者，云何子文分出？發心品文有其
X26n0525_p0672b23║五門：第一、體性。論云：復次菩薩最初發心，於諸菩
X26n0525_p0672b24║薩所有正願是初正願，普能攝受其餘正願，是故
X26n0525_p0672c01║發心以初正願為其自性。纂云：信、欲、勝解為體。今
X26n0525_p0672c02║當第二、行相門也。論云：又諸菩薩起正願心求菩
X26n0525_p0672c03║提時，發如是心，說如是言：願我決定當證無上正
X26n0525_p0672c04║等菩提，能作有情一切義利，畢竟安處究竟涅槃，
X26n0525_p0672c05║及以如來廣大智中。如是發心，定自希求無上菩
X26n0525_p0672c06║提，及求能作有情義利，是故發心以定希求為其
X26n0525_p0672c07║行相。釋曰：此文仍四：標、舉、正陳及以釋、結。於正陳
X26n0525_p0672c08║中仍有總、別。今唯總文，不引別文，不離總故。大義
X26n0525_p0672c09║只要智、悲二心，自、他二利。此言已具，故略無失。問：
X26n0525_p0672c10║以何為體，瑜伽直言以初正願為其自性？纂云：信、
X26n0525_p0672c11║欲、勝解為體。識疏玄贊信等五根以為自性。答：諸
X26n0525_p0672c12║師多作矛盾之解。今解不然。發菩提心，初、久有異。
X26n0525_p0672c13║瑜伽明云最初發心，故說初發願為自性。論文自
X26n0525_p0672c14║結，以定希求為其行相。初忻未有別行相故，故定
X26n0525_p0672c15║是願。識疏玄贊即說久發三無數劫及以十千，並
X26n0525_p0672c16║是此心無過智悲。智攝法盡，具三十七。據勝，且言
X26n0525_p0672c17║信等五根。論第四門亦作是言：最初發心能攝一
X26n0525_p0672c18║切菩提分法，殊勝善根為上首故。雖此初發未具
X26n0525_p0672c19║諸品，能起諸品，如因攝果，名之為攝，非初攝體，故
X26n0525_p0672c20║立此門名為功德。正當久發大菩提心，故以信等
X26n0525_p0672c21║為其自性。不且初發，彼是深固菩提心故。大菩提
X26n0525_p0672c22║心，大菩提之心，從所求也。大字隨屬，心曰善根。或
X26n0525_p0672c23║體是作，願隣近釋。上加發字，菩提心之發，體是菩
X26n0525_p0672c24║薩，智者當審。次下亦言初發希願。
X26n0525_p0673a01║疏隨意愛樂（至）初發希願。
X26n0525_p0673a02║注：論無此文，是准古佛亦自願名，用者回換。
X26n0525_p0673a03║疏如有頌言（至）初釋迦牟尼佛。
X26n0525_p0673a04║注：第三劫滿逢勝觀佛，第三劫初逢燃燈佛，第二
X26n0525_p0673a05║劫初逢寶髻佛。初劫釋迦，彼時樂名釋迦牟尼，今
X26n0525_p0673a06║隨意願樂何佛也。
X26n0525_p0673a07║疏無差菩薩（至）無數三大劫。
X26n0525_p0673a08║注：三劫之初名為初修，非唯初修名菩提心。
X26n0525_p0673a09║疏先起信（至）最初修行。
X26n0525_p0673a10║注：識疏直解論中深固大菩提心，有餘修作，故非
X26n0525_p0673a11║是願。此清淨力，言除染障，故非瑜伽。最初發心，願
X26n0525_p0673a12║為增上，非初正願。彼希菩提，此求善友，故不同也。
X26n0525_p0673a13║堅固不捨，勝進不退，如文，可知。此言不捨大菩提
X26n0525_p0673a14║心，須是已起，故異瑜伽。問：何言初修？答：已起之初。
X26n0525_p0673a15║然亦同時，義分前、後。問：識疏云何配為深固？答：初
X26n0525_p0673a16║劫名初，正符此頌。問：寧同此位？答：初有二義：初到
X26n0525_p0673a17║名初，鄰亦從之。頌應通二，或非引證，但當久發，劑
X26n0525_p0673a18║宜從齊。准此結文，眷屬並取信等五根，即是據勝。
X26n0525_p0673a19║問：餘十千劫未名為根，至資粮位，方名根故。加行
X26n0525_p0673a20║名內。答：相從類之。
X26n0525_p0673a21║疏依如上說（至）速登彼岸。
X26n0525_p0673a22║注：此結有二位及功力，六句位也。四句功力，初劫
X26n0525_p0673a23║亦得名為初發。
X26n0525_p0673a24║疏次應修行（至）一、略，二、廣。
X26n0525_p0673b01║注：既發心已，鄰次便行。
X26n0525_p0673b02║疏略有三種（至）應依此學。
X26n0525_p0673b03║注：瑜伽、唯識皆有此門，故依辨之。
X26n0525_p0673b04║疏云何名為（至）非顛倒故。
X26n0525_p0673b05║注：已上略解廢立因由，此下略明體性行相。三性
X26n0525_p0673b06║兩門，如文易知。
X26n0525_p0673b07║疏：知境界已，應修正行。
X26n0525_p0673b08║注：依境起行，故是次第。
X26n0525_p0673b09║疏一因聞所成（至）因修所成。
X26n0525_p0673b10║注：先舉觀智以為所依，然後入位。此先舉智，後舉
X26n0525_p0673b11║其觀。當學所學法，不應子分。此無慧字，故通福也。
X26n0525_p0673b12║此相望三，並之所成。修即是定。此無慧字，攝諸眷
X26n0525_p0673b13║屬。
X26n0525_p0673b14║疏此雖三通（至）唯識為最。
X26n0525_p0673b15║注：此之三種攝其萬行，未知今此依於何觀，故有
X26n0525_p0673b16║此文。於此文中先明所要，後釋名義。初中此段連
X26n0525_p0673b17║前對餘為標舉也。科者云何？如是子分。
X26n0525_p0673b18║疏漸悟頓悟（至）此理深故。
X26n0525_p0673b19║注：此亦釋成偏取，所以復顯寬遍，亦遣殘疑。問：如
X26n0525_p0673b20║何通小？答：約大談之。
X26n0525_p0673b21║疏智度論說（至）諸法實相。
X26n0525_p0673b22║注：此說菩薩念願於此，故以為證。三界所有皆心
X26n0525_p0673b23║所作者，由心有也。下二句了，並通三界。下唯望佛
X26n0525_p0673b24║二句逆次，同前二義。由心作者，由心修成。次下二
X26n0525_p0673c01║句彰佛及身並不離心，名之為即。心不自知已下
X26n0525_p0673c02║之文，顯如是見無有分別，離妄念也。言皆從無明
X26n0525_p0673c03║出者，指上取相皆由無明。次下二句非連，次上句
X26n0525_p0673c04║非連，次上通結，了此取不取相是非明顯，即入實
X26n0525_p0673c05║相。
X26n0525_p0673c06║疏：故唯識觀最為第一。
X26n0525_p0673c07║注：此為結也。昔科云何不齊前標？
X26n0525_p0673c08║疏識者心也（至）攝所餘法。
X26n0525_p0673c09║注：此文標也，已見攝法。
X26n0525_p0673c10║疏唯言為遮（至）名為唯識。
X26n0525_p0673c11║注此略總釋。下別廣釋因緣法性，略言有為或可
X26n0525_p0673c12║及性。
X26n0525_p0673c13║疏非謂一切（至）皆不無故。
X26n0525_p0673c14║注：此下別釋攝一切法。順返可知，昔科有悞。
X26n0525_p0673c15║疏計所執性（至）皆不離心。
X26n0525_p0673c16║注上成須有下，釋歸心。三性不離該一切，故昔科
X26n0525_p0673c17║有悞。
X26n0525_p0673c18║疏如有頌言（至）而境相成就。
X26n0525_p0673c19║注：初四句彰境非實，後四句明隨心現。四類有情
X26n0525_p0673c20║一處見別，故是非實。言等事者，同一處也。本質雖
X26n0525_p0673c21║別，若是實有，同處寧現？二十論云：一處解成差，證
X26n0525_p0673c22║知唯有識。後之四句舉喻釋成，但由心變。
X26n0525_p0673c23║疏此等處處（至）故略應止。
X26n0525_p0673c24║注：此指餘教。
X26n0525_p0674a01║疏今詳聖教（至）不過五種。
X26n0525_p0674a02║注：此對能觀、所觀五種。
X26n0525_p0674a03║疏一遣虗存實（至）理有情無故。
X26n0525_p0674a04║注：約三性解，有無別故。依圓合解，情即是執，理即
X26n0525_p0674a05║稱正。
X26n0525_p0674a06║疏無著菩薩頌言（至）是則入三性。
X26n0525_p0674a07║注：昔科注錯，故字屬上，應注無字。初一頌四尋思。
X26n0525_p0674a08║二句煖位，下品尋思，觀所取互無繫屬，名之為客，
X26n0525_p0674a09║當遍計性。菩薩於定位觀影，唯是心也。一句頂位，
X26n0525_p0674a10║上品尋思，再觀所取，亦觀遍計義。相既滅除，審觀
X26n0525_p0674a11║自想也。此言二者，即上名義自性差別，不離名義，
X26n0525_p0674a12║故不別言有。指此為自性差別量，即心也、想也。唯
X26n0525_p0674a13║心唯想，並明實無。下明假有，通上二位。後頌三句，
X26n0525_p0674a14║四如實智。二句下忍，先印所取，如是住內心，知所
X26n0525_p0674a15║取非有也。言唯有分別三者，名義總別，各有三種，
X26n0525_p0674a16║即兩三也。彼為六故，唯分別有，即是體無，或兼依
X26n0525_p0674a17║他。次中上忍，觀印能取，彼所取無，能取亦無，此即
X26n0525_p0674a18║當次能取亦無。後一句結，印處觀真，或觀無處，即
X26n0525_p0674a19║見圓成，故入三性，此無後觸。無所得句，
X26n0525_p0674a20║疏遣者空觀（至）而遣空有。
X26n0525_p0674a21║注：依空有解，此歸雙表。
X26n0525_p0674a22║疏：有空若無，亦無空有。
X26n0525_p0674a23║注：此入雙非，上標下成。
X26n0525_p0674a24║疏以彼空有（至）皆即決定。
X26n0525_p0674b01║注：此成雙表。
X26n0525_p0674b02║疏證真觀位（至）難思議故。
X26n0525_p0674b03║注：此雙非，或并前節並成俱非，前幻遮純，此依己
X26n0525_p0674b04║詮。
X26n0525_p0674b05║疏說要觀空（至）真體非空。
X26n0525_p0674b06║注：此釋違妨，隣次前起，但言觀空，故相違也。釋意
X26n0525_p0674b07║遍計空門顯真，說言觀空，從門說也。
X26n0525_p0674b08║疏此唯識言（至）亦應除遣。
X26n0525_p0674b09║注：恐外問云有執中道，應是正觀，故此通之。
X26n0525_p0674b10║疏諸處可言（至）皆此觀攝。
X26n0525_p0674b11║注：下十一門並說存遣，境具有無故此門攝，等取
X26n0525_p0674b12║一切有無存遣。初說唯識豈不通餘？故隨所應不
X26n0525_p0674b13║唯一重。三無生忍者，本性無生、自然無生、惑苦無
X26n0525_p0674b14║生。四悉檀者，此云所宗。所宗有四：一世界、二為人、
X26n0525_p0674b15║三對治、四第一義。四嗢陀南有其兩聲，輕翻集施，
X26n0525_p0674b16║以少言辭集多法義施諸有情，纂解初頌是此聲
X26n0525_p0674b17║也。重翻要略，是今所言有漏皆苦、諸行無常、諸法
X26n0525_p0674b18║無我、涅槃寂靜是四要略，餘處不必但是四也。五
X26n0525_p0674b19║忍即是伏忍、信忍、順忍、無生忍、寂滅忍，如次地前
X26n0525_p0674b20║初三、次三、次三、後一及佛配之。
X26n0525_p0674b21║疏：二、捨濫留純識（至）不言唯境。
X26n0525_p0674b22║注：遍計已遣，此但捨名。已上始牒未現捨留。
X26n0525_p0674b23║疏成唯言（至）但言唯識。
X26n0525_p0674b24║注：所濫通質及以遍計。
X26n0525_p0674c01║疏又諸愚夫（至）留說唯識。
X26n0525_p0674c02║注：唯遍計性，是所濫也。
X26n0525_p0674c03║疏厚嚴經言（至）三界唯心。
X26n0525_p0674c04║注：上為引證，既言心境，故證此門。
X26n0525_p0674c05║疏遺教經言（至）皆此觀攝。
X26n0525_p0674c06║注：此是攝餘，文非引證。但現心境，不現存遣，故在
X26n0525_p0674c07║此門。前之二經，亦通存遣。
X26n0525_p0674c08║疏三、攝末歸本識（至）末法無故。
X26n0525_p0674c09║注攝相見末歸自證本。
X26n0525_p0674c10║疏故唯識三十頌言（至）此能變唯三。
X26n0525_p0674c11║注：初一頌半略釋外難，略標識相；今但一頌下，更
X26n0525_p0674c12║兩句，謂異熟思量及了別境識。今此正用第三句
X26n0525_p0674c13║義，餘文因來，故不全引。外人難云：若有唯識，云何
X26n0525_p0674c14║世間及諸聖教說有我、法？今上二句答難破執，但
X26n0525_p0674c15║由假說，非別實有。其第三句略標論宗，彼假我、法
X26n0525_p0674c16║但依識、變二分而立。其第四句屬標辭故，所引長
X26n0525_p0674c17║行但解變字。
X26n0525_p0674c18║疏成唯識說（至）自證起故。
X26n0525_p0674c19║注：此中依正但引一解，護法宗中依自證體變起
X26n0525_p0674c20║依他、相見二分，故攝末用以歸本體自證分也。
X26n0525_p0674c21║疏解深密說（至）唯識所現。
X26n0525_p0674c22║即是所變。現者，變也。此言所緣，正取見分、自證分
X26n0525_p0674c23║緣，以其相分展轉而說，更可是末歸本體也。非自
X26n0525_p0674c24║證分直緣二末，方攝歸也。不同變義，可直變二。變
X26n0525_p0675a01║言名寬，說轉變故。
X26n0525_p0675a02║疏：攝相見末，歸識本故。
X26n0525_p0675a03║注：此之二句，通前所引唯識文用。
X26n0525_p0675a04║疏所說事理（至）皆此門攝。
X26n0525_p0675a05║注：此是攝餘，不現存遣，但說觀緣，故是相見在於
X26n0525_p0675a06║此門，現存遣者在第一門，通二無失。
X26n0525_p0675a07║疏：四、隱劣顯勝識（至）唯顯勝法。
X26n0525_p0675a08║注：從淺入深，初除遍計，二捨境名，三攝相見以皈
X26n0525_p0675a09║自證，猶現王所各別自證，立故此門攝劣歸勝，隱
X26n0525_p0675a10║心所名非除其體。
X26n0525_p0675a11║疏故慈氏說（至）無別染善法。
X26n0525_p0675a12║注：初句已許心變二分，二分非實，名之為似。變彼
X26n0525_p0675a13║似故，名心變似。次之二句，心所依心類同二分，亦
X26n0525_p0675a14║名變似，亦非實故，依心生故。
X26n0525_p0675a15║疏無垢稱言（至）皆此觀攝。
X26n0525_p0675a16║注：此是攝。餘諸心對所，皆此門攝。
X26n0525_p0675a17║疏五、遣相證性識（至）應求作證。
X26n0525_p0675a18║注：上依事觀，此依理觀，此却遣體，然不同初。彼為
X26n0525_p0675a19║無體故遣，此但不見故遣。
X26n0525_p0675a20║疏攝論頌言（至）知如蛇智亂。
X26n0525_p0675a21║注，蛇喻遍計，繩喻依他，蔴喻圓成，分即蔴分。初句
X26n0525_p0675a22║彰依，依他起執。次見依他，即了遍計。後見蔴分，喻
X26n0525_p0675a23║證圓成。不見依他，如遍計也。此依真觀，此與唯識
X26n0525_p0675a24║證見先後，頌意少別。
X26n0525_p0675b01║疏餘經說心（至）皆此觀攝。
X26n0525_p0675b02║注：此並攝餘，但現真處，皆此門攝，有非違者。其第
X26n0525_p0675b03║二文有其十門：如來藏空即空如來藏，空如來藏
X26n0525_p0675b04║有兩門解，今取觀空所顯之藏，無諸分別。已下總
X26n0525_p0675b05║解。
X26n0525_p0675b06║疏如是所說（至）總攝一切。
X26n0525_p0675b07║注：虗唯是無，外中有質，用有見相，臣隱自證，相并
X26n0525_p0675b08║遣王，故是漸細。上依所遮，或依所來，亦有漸細。實
X26n0525_p0675b09║通五蘊，純唯內分，本但自證，後二可知，故是漸細。
X26n0525_p0675b10║疏以聞思修（至）義通前二。
X26n0525_p0675b11║注：前雖設三，未辨體、用，故今重辨。又前是對入位
X26n0525_p0675b12║舉之，故文不重。於中二文：初體、後義。後中有漏及
X26n0525_p0675b13║以無漏，於有漏中生、得、加行及以三界，於無漏中
X26n0525_p0675b14║尅體義說。約義說之，亦通聞、思，又如添、改。
X26n0525_p0675b15║疏此諸唯識（至）猶非正勝。
X26n0525_p0675b16║注：下視種等，應從此分。前唯識觀當所學法，此下
X26n0525_p0675b17║入位當能學也。隨其所應為所學處更思。言未能
X26n0525_p0675b18║修位者，未是能修之位，但是信解之位，遮加行也。
X26n0525_p0675b19║疏於加行位（至）徧知非有。
X26n0525_p0675b20║注：其四等持，即四加行，各一等持，明增定等。餘如
X26n0525_p0675b21║常釋。此中上節𤏙、頂合解，名尋思故；後如實智，合
X26n0525_p0675b22║解後二。
X26n0525_p0675b23║疏故聖慈尊（至）後觸無所得。
X26n0525_p0675b24║注：二句𤏙位，二句頂位。共觀所取。上字想差，論是
X26n0525_p0675c01║相字，或字不差。有義之想，名為義想，亦無有失。二
X26n0525_p0675c02║句下忍，印所取無。次中上忍，觀印能取。世第一位，
X26n0525_p0675c03║合印二取。末句舉鄰，即入見道。
X26n0525_p0675c04║疏此位菩薩（至）未能證實。
X26n0525_p0675c05║注：顯異見道，結前生下。
X26n0525_p0675c06║疏通達位中（至）方得證名。
X26n0525_p0675c07║注此下見道四句，當下頌初二句。餘當爾時住唯
X26n0525_p0675c08║識句，或初六句已當頌文。前三句不解，結句兼釋
X26n0525_p0675c09║名、義。通者，體也；達者，會也。體會真如，故名通達。後
X26n0525_p0675c10║之四句，形前加行而再釋成。
X26n0525_p0675c11║疏故本頌言（至）離二取相故。
X26n0525_p0675c12║注：先證真觀乘加行位，由有二相，說言非實住唯
X26n0525_p0675c13║識故，遂言若時。若有一時，於所緣中無分別智，於
X26n0525_p0675c14║有及空二相都無，彼時乃名實住唯識，即通達位。
X26n0525_p0675c15║後句結釋，却目能所。
X26n0525_p0675c16║疏證真識已（至）雖有而非真。
X26n0525_p0675c17║注：此證相見長行易見，頌文之中知本了末，如云
X26n0525_p0675c18║證見彼分時等，與前用別，後三句連。
X26n0525_p0675c19║疏至此位中（至）成無上覺。
X26n0525_p0675c20║注：此有四門，更有十百，不能具錄。科云釋名，非也，
X26n0525_p0675c21║應云功德可攝之盡。
X26n0525_p0675c22║疏於修習位（至）起有勝行。
X26n0525_p0675c23║注：此辨修道，別合觀察有無功用自在未自在四
X26n0525_p0675c24║節明之。言有勝行者，有即事觀，有中之行，利他為
X26n0525_p0676a01║勝，即真觀中便能起也。空即真觀。
X26n0525_p0676a02║疏至究竟位（至）緣真俗識。
X26n0525_p0676a03║注：此如來位，諸位悉歸唯識觀也。此中時位不該
X26n0525_p0676a04║果位，因便明也。
X26n0525_p0676a05║疏所修有二（至）然具種現。
X26n0525_p0676a06║注：應以下文子文分之，舊科大分，不得意也。
X26n0525_p0676a07║疏所言修者（至）生長圓滿。
X26n0525_p0676a08║注：此文是辨修習之儀，及以相用，令其增長，是修
X26n0525_p0676a09║義也。生起下文。
X26n0525_p0676a10║疏有自在者（至）不能上修。
X26n0525_p0676a11║注：令增不增，是能不能，有勝見道，傍修得故。故更
X26n0525_p0676a12║子文科者，大文是為失也。
X26n0525_p0676a13║疏此唯識修（至）唯識修故。
X26n0525_p0676a14║注：約不離義，說言總攝，非依修相；不爾，相違。
X26n0525_p0676a15║疏：此略修行果相云何？
X26n0525_p0676a16║注：此問既總，故下二門。
X26n0525_p0676a17║疏有漏修者（至）容得一切。
X26n0525_p0676a18║注：應云初依別用，後依相資，科為三段，亦無妨難。
X26n0525_p0676a19║此言有漏，非取一切，是資加位并七地前。
X26n0525_p0676a20║疏：說略修已。云何廣修？
X26n0525_p0676a21║注：上明略修唯識為宗，下辨廣修瑜伽為本，文義
X26n0525_p0676a22║俱廣名為廣修，非廣釋略名略廣也。
X26n0525_p0676a23║疏亦此有三（至）三能學人。
X26n0525_p0676a24║注：菩薩地文二十八品分為四門：初十八品持瑜
X26n0525_p0676b01║伽處，次之四品隨法瑜伽，又次五品究竟瑜伽，後
X26n0525_p0676b02║之一品次第瑜伽。初有三持，種姓、發心各有一品，
X26n0525_p0676b03║行方便持有十六品。五品學處，一品學法，在三十、
X26n0525_p0676b04║八十品能學人。所學處者，所應知境，如應了知，如
X26n0525_p0676b05║下所辨。所學法者，學之法則，如往受戒，如何往彼
X26n0525_p0676b06║到彼，如何威儀軌則等。能學即人，下舉行顯，如下
X26n0525_p0676b07║所辨。
X26n0525_p0676b08║疏最初應知（至）能修學者。
X26n0525_p0676b09║注：欲知何處，以何法知。言依彼者，依彼法則，或依
X26n0525_p0676b10║學處如是法則而學之也。方成能學，即目學人。於
X26n0525_p0676b11║辨人中，必兼學法。
X26n0525_p0676b12║疏：故三、皆是菩薩行攝。
X26n0525_p0676b13║注初二依學便是行也。
X26n0525_p0676b14║疏：初所學處，略有五種：
X26n0525_p0676b15║注：菩薩既以大悲為首，先知所化種姓差別，即當
X26n0525_p0676b16║成熟，但說成他。次知利行，亦且說他，方了自境斷
X26n0525_p0676b17║修差別。知境界已，自知所得威力及果，故有五種。
X26n0525_p0676b18║次第如是，不增不減。准瑜伽論，於所學處，七法五
X26n0525_p0676b19║品：初、二法一品，謂自、他、利；第二、真實義品；第三、威
X26n0525_p0676b20║力品；第四、二法成熟一品，成熟自、他；第五、菩提品。
X26n0525_p0676b21║如何不同？答：論依成熟，成熟自義，近於菩提。今依
X26n0525_p0676b22║利他，成他所化，利他之先，故移於前，不相違也。
X26n0525_p0676b23║疏一所化處（至）如應成熟。
X26n0525_p0676b24║注：准三十七成熟品中二法、六門。言二法者，一、成
X26n0525_p0676c01║熟自佛法，二、成熟他有情。今但後一。何所以故？正
X26n0525_p0676c02║利他故。又威力門即自成熟，故此略之。故威力末，
X26n0525_p0676c03║疏略指云成自佛法。言六門者，一、成熟自、他，二、所
X26n0525_p0676c04║成熟人，三、成熟差別，四、成熟方便，五、能成就人，六、
X26n0525_p0676c05║已成熟。今此但當所成就也。彼列四姓，三乘無姓；
X26n0525_p0676c06║此言不定，准餘處也。如其可度、不可度者，須先了
X26n0525_p0676c07║知，如應度之。言成熟者，令善增長，通其自、他；今但
X26n0525_p0676c08║取令他成熟也。
X26n0525_p0676c09║疏二利他處（至）應善勤修。
X26n0525_p0676c10║注：言利他行處者，實通二利，且舉利他，准前成就
X26n0525_p0676c11║他有情也，非自他利品。依瑜伽論第三十五，自他
X26n0525_p0676c12║利品有其十利，此但初二：一、純自利、純利他；二、自
X26n0525_p0676c13║利兼他。利他兼自，於純自利一向應斷；利他通二，
X26n0525_p0676c14║應修應斷；共利唯修，今文所敘二純唯斷。於純自
X26n0525_p0676c15║利有其七義，兩句一義：有雖學行，唯為自爾，名為
X26n0525_p0676c16║慳法；富貴、妻奴、財產等類，名為染果；見為拘執，方
X26n0525_p0676c17║便令免，還為自奴。如是等類，菩薩唯斷。純利他中
X26n0525_p0676c18║有其二義，如文可知。二利應修，該其兩門，不能具
X26n0525_p0676c19║錄。
X26n0525_p0676c20║疏三、真實義處（至）隨應修斷。
X26n0525_p0676c21║注：如理稱實，名為真實。依其二性，立四真實。一切
X26n0525_p0676c22║真實，皆不越此。如所有性，盡所有性。三十六云：諸
X26n0525_p0676c23║法真實性，諸法一切性。纂有二解：一依本後所緣
X26n0525_p0676c24║境別，二依理事理通後得。倫有二解：一約諸法體
X26n0525_p0677a01║義，二依如體攝盡。更有七門，不能具錄。四真實者：
X26n0525_p0677a02║一世間所成真實，即諸世俗展轉相傳地是之類，
X26n0525_p0677a03║亦是稱實，名為真實。二道理真實，居異生位，有以
X26n0525_p0677a04║三量四種之道理所建立，不違理故，名為真實。三
X26n0525_p0677a05║煩惱障淨智所行真實，即是四諦，由二乘者斷惑
X26n0525_p0677a06║所得所行境界，唯識說取理智為體。四所知障淨
X26n0525_p0677a07║智所行真實，唯菩薩等取法空理。二不同者，諦有
X26n0525_p0677a08║道故，不通有漏。
X26n0525_p0677a09║疏：四、威力處，謂神通威力。
X26n0525_p0677a10║注：其威力品在三十七，前三後五。其前三者：一、聖，
X26n0525_p0677a11║二、法，三、俱生威力。今引後五：一、神通，二、法，三、俱生，
X26n0525_p0677a12║四、共，五、不共。言神通、威力者，此為一也，即六神通。
X26n0525_p0677a13║疏六、到彼岸（至）名法威力。
X26n0525_p0677a14║注：善字傳差，合是名字。此說六度，各有四相，名法
X26n0525_p0677a15║威力：一、斷所對治相，二、資粮成就相，二、饒益有情
X26n0525_p0677a16║相，四、與當來果相。文於施中，但舉初、後。其第二相，
X26n0525_p0677a17║菩提資粮成就有情。其第三相，亦有三種：施先悅
X26n0525_p0677a18║意；施時清淨；施已無悔，即三時無悔，名自饒益；除
X26n0525_p0677a19║他眾苦，即饒益他。其第四相，於當來世得大財寶、
X26n0525_p0677a20║朋黨、眷屬。餘五准思。六度成就，皈於四攝：初一成
X26n0525_p0677a21║就有情之相，即布施攝；次四同事，慧通四攝；餘者
X26n0525_p0677a22║准思。
X26n0525_p0677a23║疏為利有情（至）俱生威力。
X26n0525_p0677a24║注：此有四義，並約不由作意而成，名為俱生。其第
X26n0525_p0677b01║一者，生便能忍，不由思擇。四、生信委在八相後。論
X26n0525_p0677b02║云：為菩薩時，一切禽獸蠕動之類，皆極付信。言八
X26n0525_p0677b03║相者：一、住天，二、入胎，三、住胎，四、出胎，五、出家，六、成
X26n0525_p0677b04║道，七、轉法輪，八、般涅槃。有加中有，或加降魔，却除
X26n0525_p0677b05║住天，非在下故。
X26n0525_p0677b06║疏法界有情（至）成自佛法。
X26n0525_p0677b07║注：此後二有三種相，不共二乘：一、微細相，了知無
X26n0525_p0677b08║量方便利益；二、品類相，前三威力悉皆成就；三、世
X26n0525_p0677b09║界相，一切有情、無情世界以為境界。除上三相，麤
X26n0525_p0677b10║相名共。此文但有不共三相。三句為初，處、時、法、器
X26n0525_p0677b11║三義可知。神通第二略不言法及以俱生。化境已
X26n0525_p0677b12║下為第三相，於結勸中兼自成就。生起如是，依論
X26n0525_p0677b13║文也。
X26n0525_p0677b14║疏五菩提處（至）果希當證。
X26n0525_p0677b15║注：在中十八，二斷二智即二轉依果之體也。此中
X26n0525_p0677b16║約為所了知境，下菩提分即取為因。
X26n0525_p0677b17║疏如是五處（至）精勤修證。
X26n0525_p0677b18║注：此說次第兼見癈立，與論不同，如前和會。准此
X26n0525_p0677b19║自成及以自利，附在威力有六度故。
X26n0525_p0677b20║疏知學處已（至）所學法者。
X26n0525_p0677b21║注：第三十八、力種姓品，有其七門：初於八處須先
X26n0525_p0677b22║決信，然後求法；得已，正說，然後自行；行已，教他修
X26n0525_p0677b23║善斷惡，然後四攝利他三業。問：此所學法，何名力
X26n0525_p0677b24║種？答：纂、倫同云：力謂十力。此即十力之種姓也。前
X26n0525_p0677c01║種姓品通明一切，未明習成十力種姓。今偏明此，
X26n0525_p0677c02║故云力種姓品。問：何唯力種？答：十力多知此求，悟
X26n0525_p0677c03║故更思。又下論文正所求中內明三相：初、正因果
X26n0525_p0677c04║處、非處智力種姓，已作、未作自業智力種姓。於教
X26n0525_p0677c05║授中，餘八力種須思所以。
X26n0525_p0677c06║疏初於三寶（至）決定喜樂。
X26n0525_p0677c07║注：此有八度：一三寶，二威力，三真實，四因處，五果
X26n0525_p0677c08║處，六應得義利處菩提應得，七於此方便，八善言
X26n0525_p0677c09║善說，於此八處淨信勝解。
X26n0525_p0677c10║疏次應求法（至）應正勤求。
X26n0525_p0677c11║注：所應求者，即是五明。五中，初三各有二相，醫論
X26n0525_p0677c12║四相，業明無數，如樞要敘。
X26n0525_p0677c13║疏應云何求（至）愛德愛法。
X26n0525_p0677c14║注求之行相已下，但敘內明中求。准倫，此是愛重。
X26n0525_p0677c15║求聞四句，為標二喻。示相，倫云：二喻校量顯處。二
X26n0525_p0677c16║喻可知。無足之下，文連次喻，當法結文。古說，此為
X26n0525_p0677c17║七義。往聽下，說七義。見師，倫云：重明殷重，有判已
X26n0525_p0677c18║上重法。求聞已下，敬師，此判為妙。於重法中，初正
X26n0525_p0677c19║明敬重，已前文是；後具正意樂，即此文是。今或由
X26n0525_p0677c20║愛重，故無足等也。故餘非喻，兩字一義。
X26n0525_p0677c21║疏往法師所（至）悅意之想。
X26n0525_p0677c22║注有判已下，近五行文，都為敬師。於中分二：初、具
X26n0525_p0677c23║功德心，近三行也；應時之下，無雜染心。今勘論文，
X26n0525_p0677c24║五種悅意想、五種異意想在親近品。此品但有無
X26n0525_p0678a01║詰難心、無高慢心及唯為善。若依前判，但是判彼
X26n0525_p0678a02║親近品文，不曾判著當品文也。今自此門直判為
X26n0525_p0678a03║三：初、依重法，如前，可知；第二、敬師；第三、聽時。於敬
X26n0525_p0678a04║師中，初明離過，後明為善。初中分二：初無詰難心，
X26n0525_p0678a05║順悅意想；後無高慢心，翻異意想。故今疏主如是
X26n0525_p0678a06║引也。不爾，何緣如是間錯，唯作妙寶已下之文？五、
X26n0525_p0678a07║悅意想，四十四云：一者、寶，難義故；二者、眼，得俱生
X26n0525_p0678a08║慧因性義故；三者、明，已得慧眼等照義故；四者、果，
X26n0525_p0678a09║能得妙果因性義故；五者、無罪，於未得中正說無
X26n0525_p0678a10║罪因性義故。
X26n0525_p0678a11║疏深生敬重（至）異意之想。
X26n0525_p0678a12║注：初二句文在當品中，無高慢過，不卑他故。翻下
X26n0525_p0678a13║異意，不作壞戒已下之文。五、異意想在四十四中
X26n0525_p0678a14║間，十字、兩字一義。
X26n0525_p0678a15║疏唯為求善（至）而求正法。
X26n0525_p0678a16║注今恐而求正法一句，屬上。此唯為善，亦遠乘前。
X26n0525_p0678a17║疏應殷重（至）順求過心。
X26n0525_p0678a18║注：此下二義，離染無亂。約其聽時，離如此過。依論
X26n0525_p0678a19║復轉，從前生起。此離雜染依前，二生雜亂依前。唯
X26n0525_p0678a20║為善生，不自輕蔑。由敬佛故，自亦不輕。更思配之。
X26n0525_p0678a21║於離染中，論有三種，今無第二，遠離輕慢。此中第
X26n0525_p0678a22║一，離貴高也。於中六義，今皆具有。初之兩句，是其
X26n0525_p0678a23║三義。兩字一義，聽聞貫三。下之二句，亦是三義。勿
X26n0525_p0678a24║起二字，貫下損害，是第四義。又貫順字，是第五義。
X26n0525_p0678b01║不為隨順，不曲順人情也。又以勿起貫下三字，是
X26n0525_p0678b02║第六義。
X26n0525_p0678b03║疏：於其自身，亦不輕蔑。
X26n0525_p0678b04║注：此是第三遠離怯弱。
X26n0525_p0678b05║疏唯為求法（至）掃滌攝持。
X26n0525_p0678b06║注：此是離亂，有其五義：初句一義，餘各兩字，後二
X26n0525_p0678b07║對心。
X26n0525_p0678b08║疏：何義故求？
X26n0525_p0678b09║注：義猶利也。為何利益而求正法？
X26n0525_p0678b10║疏於內明處（至）資粮速滿。
X26n0525_p0678b11║注：菩薩求此五明處論，並為利益安樂有情，以此
X26n0525_p0678b12║為義，仍須次學。論云：菩薩如是於內明處論所顯
X26n0525_p0678b13║正因果相，已作不失，未作不得相，精勤修學，令處
X26n0525_p0678b14║非處自業智力種姓，漸得清淨，漸得增長。
X26n0525_p0678b15║疏次應為他（至）隨應利樂。
X26n0525_p0678b16║注：兩句為標，兩句答。撿瑜伽論，有其三問及以三
X26n0525_p0678b17║答，此當答於初後二問。論文亦先答初後，故論云：
X26n0525_p0678b18║菩薩為他說正法時，當何所說？云何而說？何義故
X26n0525_p0678b19║說？初問所說，次問軌儀，後問義利。今此所言，說五
X26n0525_p0678b20║明處，答第一問所說法也。隨應利樂，答第三問說
X26n0525_p0678b21║義利。論云：謂諸菩薩正所應求，即是所說為此義
X26n0525_p0678b22║求，即為此義而為他說。配問可知。二並依前求說
X26n0525_p0678b23║法也。故說五明，五明之利，前說各故，言隨應也。昔
X26n0525_p0678b24║科有失。問：此等云何名所學法？答：說亦學故，乃至
X26n0525_p0678c01║三業學者正要，又並所須悉法
X26n0525_p0678c02║疏：云何而說？
X26n0525_p0678c03║注：此是中間問說法則。
X26n0525_p0678c04║疏謂應安住（至）名隨順說。
X26n0525_p0678c05║注：此答中問。論有總、別二問：一、依隨順，應為他說；
X26n0525_p0678c06║二、應清淨，應為他說。此第一門，論文之中有十五
X26n0525_p0678c07║相：一者、以時，二者、重法，三者、次第，四者、相續，五者、
X26n0525_p0678c08║隨順，六者、歡喜，七者、愛樂，八者、悅豫，九者、忻勇，十
X26n0525_p0678c09║者、不擯，十一、應理，十二、稱順，十三、無亂，十四、如法，
X26n0525_p0678c10║十五、順眾。今引五相，如法威儀是第一時道理義
X26n0525_p0678c11║故，不具威儀是無道理。不為高坐，第二、重法。論更
X26n0525_p0678c12║有三：不為坐者，自立而說；不為前行；不為覆頭。諸
X26n0525_p0678c13║如是等，如四分律有二十條說法戒也。今文直至
X26n0525_p0678c14║極珍敬故，並是釋成此相之文。應無間說，第三、次
X26n0525_p0678c15║第。為他次第，無隔間說也。勿作師奉，無慳恡相，第
X26n0525_p0678c16║四、相續。今文不次。論云：又於正法不生慳恡，不作
X26n0525_p0678c17║師奉。故今不次。此相意云：慳法之人有斷說故。言
X26n0525_p0678c18║師奉者，倫云：拳者，執捉不捨之義。即是慳相，亦說
X26n0525_p0678c19║不執作師長意。又切韻云：拳拳，憂也。隨眾所忻，次
X26n0525_p0678c20║第標釋，第五、隨眾。論次順標，然是順眾樂聞標釋。
X26n0525_p0678c21║次第而說下，更有義利等文，末後並云：隨眾所應
X26n0525_p0678c22║而為宣說，名隨順說。是總結句。有云：七義未審詳
X26n0525_p0678c23║也。又解：無慳恡相連上兩義，隨眾次第亦無慳故，
X26n0525_p0678c24║遂如是引，文非無意。
X26n0525_p0679a01║疏於有怨者（至）而為說法。
X26n0525_p0679a02║注：此是第二、依清淨說。論有五相：一者、慈心，二、利
X26n0525_p0679a03║益心，三、哀愍心，四、不讚毀，五、非名利。配此易見。合
X26n0525_p0679a04║前十五，共有二十，如論所列。
X26n0525_p0679a05║疏次應修行（至）無倒修行。
X26n0525_p0679a06║注：論有五相，三業為三：第四、正思，第五、無亂。當初
X26n0525_p0679a07║三聞字傳差，合是問字，即是常言開、遮二門作、不
X26n0525_p0679a08║作故。論言無倒隨轉，即是隨佛開、遮轉也，轉三業
X26n0525_p0679a09║也。轉即起故，更其滅也，故通止、作。
X26n0525_p0679a10║疏獨居閑靜（至）異說無動。
X26n0525_p0679a11║注：此當第四，正思相也。論有八義，此但略六，無其
X26n0525_p0679a12║兩義：獨居閑靜，思所聞法，是第一義；總說思惟，離
X26n0525_p0679a13║不思議無間之下，是第二義；由二加行而無慢緩
X26n0525_p0679a14║下，無第三；但依於義，不依於文，又無第四；其心不
X26n0525_p0679a15║墜迷悶錯亂未知之下，是第五義；未達之下，是第
X26n0525_p0679a16║六義。由於少分但言解故，於極甚深自少覺慧，不
X26n0525_p0679a17║能達法，仰推如來，言如是法是佛所行，非我境界，
X26n0525_p0679a18║不生誹謗，無諸過罪。文中恐無慧目一句，即是過
X26n0525_p0679a19║罪，質正其心而強信也。善知密意，是第七義。但依
X26n0525_p0679a20║其義，不依文故，善知密意。異說無動，是第八義。由
X26n0525_p0679a21║於墨說、大說得善巧故，於真實義，無物無法，能傾
X26n0525_p0679a22║能動，物晴異說該之。若依倫判，未知已下，是重成
X26n0525_p0679a23║已前，有八：初二如文，無次六義。以理觀察而隨悟
X26n0525_p0679a24║入，於其少分但隨信解，但依其義，不依其文，如實
X26n0525_p0679b01║了知墨說、大說，正能悟入最初思惟，數數作意，令
X26n0525_p0679b02║得堅固，如次後六二句一義。
X26n0525_p0679b03║疏於離言境（至）毗鉢舍那。
X26n0525_p0679b04║注：此當第五無亂相也。無亂修習，故明止觀。
X26n0525_p0679b05║疏次應教授（至）增上慢等。
X26n0525_p0679b06║注：八種教授，論具有文。前四所觀之機：一、心，二、根，
X26n0525_p0679b07║三、意樂，四、隨眠。此無隨眠，有說隨字之中該之。後
X26n0525_p0679b08║四正明所教授行：一、五停心觀，此中亦無，或於隨
X26n0525_p0679b09║宜為說中該；二、離常邊，三、離斷邊，此言處中攝此
X26n0525_p0679b10║二也；四、捨增上慢倫解心者，目定；根即信等，除定
X26n0525_p0679b11║餘四，或并取定；意樂即是所樂何行；隨眠即貪等
X26n0525_p0679b12║何病。論云：如是菩薩，或由從他得正教授，或由施
X26n0525_p0679b13║他無倒教授，能令所餘八力種姓漸得清淨，漸得
X26n0525_p0679b14║增長，謂靜慮、解脫、等持、等至智力，諸根勝劣智力，
X26n0525_p0679b15║種種界智力，遍趣行智力，宿住隨念智力，死生智
X26n0525_p0679b16║力，漏盡智力種姓。
X26n0525_p0679b17║疏次應教誡（至）令喜增修。
X26n0525_p0679b18║注：五種教誡：一者、遮止有罪；二者、開許無；三者、暫
X26n0525_p0679b19║犯諫悔；四者、數犯可擯；五、稱歎正行。悔字論是悔
X26n0525_p0679b20║字，宜從誨字；或諫令悔，可用悔字。起無染異者，起
X26n0525_p0679b21║無染濁，無變異義。下犯權時者，污他家等，改已却
X26n0525_p0679b22║攝上犯，即是四不共住。
X26n0525_p0679b23║疏次安三業（至）無他說故。
X26n0525_p0679b24║注：此有四種：一、隨攝方便，二、能攝方便，三、令入方
X26n0525_p0679c01║便，四、隨轉方便。即四攝事。拔出不善，勸安善處，即
X26n0525_p0679c02║是利行。下是同事。無他說者，不令他責，云但勸他，
X26n0525_p0679c03║不自行也。
X26n0525_p0679c04║疏：次修波羅蜜多。
X26n0525_p0679c05║注：辨能修學，舉行顯人，有其十品，此但前九。其功
X26n0525_p0679c06║德品，以是果故，附在前九。又下菩提分品之中，附
X26n0525_p0679c07║五無量、三十九末。六度、四攝，各有九相。嗢陁南曰：
X26n0525_p0679c08║自性一切難，一切門善士，一切種遂求，二世樂清
X26n0525_p0679c09║淨。如是九種相，是名略說施、戒等諸行，但換末句。
X26n0525_p0679c10║問：云何六度名為自利，雖云隨增，亦未見相？答：於
X26n0525_p0679c11║六皆說自己果故，說到彼岸及有異熟。問：云何二
X26n0525_p0679c12║品名為勝進？答：亦隨增也。名中直見，望上行故；供
X26n0525_p0679c13║養、親近，是上位故；無量亦是虗學上位。其菩提分，
X26n0525_p0679c14║勝進易知。
X26n0525_p0679c15║疏：施即捨位，無貪三業。
X26n0525_p0679c16║注：此當九門之第一也。昔科有失實體二法，無貪
X26n0525_p0679c17║及思，假通聲色。
X26n0525_p0679c18║疏凡行布施（至）皆應施與。
X26n0525_p0679c19║注：此當第二、一切施中。論依增義，前門唯一，此中
X26n0525_p0679c20║有二，謂內、外物。今此文略，但敘兩門應、不應施。巧
X26n0525_p0679c21║慧行施，此應、不應。初略，後廣。略即凡說應、不應義，
X26n0525_p0679c22║廣即指示誰應、不應。昔科有失，今此略辨。應、不應
X26n0525_p0679c23║義，不過四句。大義行施，為利益故，不為世樂。故雖
X26n0525_p0679c24║四句，二句應施，二句不應。
X26n0525_p0680a01║疏若希財物（至）隨應自在。
X26n0525_p0680a02║注：即前論文內外中云：又諸菩薩亦由二相，以外
X26n0525_p0680a03║施物施諸眾生：一、求受用者，恣彼所須；二、求自在
X26n0525_p0680a04║者，一切斷心並皆施與。此文在前，移之在後，與後
X26n0525_p0680a05║二句正相應故，但唯外別。又與四句，後之二句應
X26n0525_p0680a06║施合故。不爾，何故如是不次？此二別者，初未捨與，
X26n0525_p0680a07║只令受用；後即與彼，自更不繫。
X26n0525_p0680a08║疏：若求刀等，為自、他害。
X26n0525_p0680a09║注：所不應中有其二種：初外物不應，後內闕方便。
X26n0525_p0680a10║怨親等所下是。初中，論文有十五義，今但十二。今
X26n0525_p0680a11║無第七不施尊長，亦無第九抑施眷屬及第十二
X26n0525_p0680a12║非法之物，至下更指。此即第一刀等為害，不應施
X26n0525_p0680a13║也。
X26n0525_p0680a14║疏：非己財物。
X26n0525_p0680a15║注：此即第二。
X26n0525_p0680a16║疏：媒媾他人。
X26n0525_p0680a17║注：此即第三媒媾他妻。
X26n0525_p0680a18║疏食等有虫
X26n0525_p0680a19║注：此即第四。
X26n0525_p0680a20║疏無義樂具（至）怨希仇隙。
X26n0525_p0680a21║注：此即第五、無義樂具。初句是總，次下別文略舉
X26n0525_p0680a22║五種。捕獵等法，名煞害法。法即法則，順情生樂，亦
X26n0525_p0680a23║名樂具。下准此知。邪化、天祀是其二種，除天祀外，
X26n0525_p0680a24║餘鬼神祠名為邪化。水、陸眾生損殺處所以為一
X26n0525_p0680b01║種，約處所也。怨希仇隙，不與其欲，或即怨家，便名
X26n0525_p0680b02║樂具，如前已解。或取仇彼怨家之器，此若開五，即
X26n0525_p0680b03║成十九。
X26n0525_p0680b04║疏病冀非宜（至）愁憂規損。
X26n0525_p0680b05║注：此是第六所求非宜，初句可知，次句飽已由饞
X26n0525_p0680b06║數求，後句愁憂求自煞等。此若開三，即成十四。次
X26n0525_p0680b07║下第七父母師長，今此文無。
X26n0525_p0680b08║疏：抑奪卑物。
X26n0525_p0680b09║注：此即第八、依論排也。依疏：第七、如在王位，奪臣
X26n0525_p0680b10║庶妻以為施物；次下第九、抑施眷屬，乃至奴婢亦
X26n0525_p0680b11║勿抑施。此中亦無。
X26n0525_p0680b12║疏：樂惡求位。
X26n0525_p0680b13║注：此為第十有暴惡者來求王位，不應與也。
X26n0525_p0680b14║疏奪施施他。
X26n0525_p0680b15║注：第十一、奪逼眷財，奪逼父母乃至奴婢財物施
X26n0525_p0680b16║也下，第十二、非法之物，此中亦無。
X26n0525_p0680b17║疏：卒暴損餘，自違學處。
X26n0525_p0680b18║注：此即後三論文，暴損與前非法，是其一段。論云：
X26n0525_p0680b19║諸菩薩以其正法，以無卒暴，積集財物，而行惠施。
X26n0525_p0680b20║不以非法，不以卒暴，亦不逼迫，損惱於他，而行惠
X26n0525_p0680b21║施。乍似一義，亦復在人倫科之意。外物非法，物來
X26n0525_p0680b22║卒暴，物損於他一切財物，違律典禁，名違學處。此
X26n0525_p0680b23║後一義，論依出家。
X26n0525_p0680b24║疏怨親等所生分別心。
X26n0525_p0680c01║注：已上但談外物，不應已下更談心不合理不關
X26n0525_p0680c02║物體。倫判已下乃至巧慧並為方便有二十九，今
X26n0525_p0680c03║除巧慧有二十八，今此但引二十四也。至下當指
X26n0525_p0680c04║此是第一怨親不等，闕平等心不應為也。
X26n0525_p0680c05║疏：許勝與劣，許多與少。
X26n0525_p0680c06║注：此第二、三，與論不次。
X26n0525_p0680c07║疏：或懷異意，生憤濁心。
X26n0525_p0680c08║注：此第四義異意。憤，濁。
X26n0525_p0680c09║疏：施已稱揚，說恩向彼。
X26n0525_p0680c10║注：此第五義，自贊說恩。
X26n0525_p0680c11║疏：撩擲所捨。
X26n0525_p0680c12║注：此即第六不敬撩擲。掩字傳差，合作撩字，力牒
X26n0525_p0680c13║切。說文：手取物也。又：撩，理也。今取初訓。
X26n0525_p0680c14║疏：邪厭惡求。
X26n0525_p0680c15║注：此即第七、求者麤惡，應憐愍故，勿起邪行及以
X26n0525_p0680c16║厭心。又或邪行是其求者，論云：終不於彼暫邪起
X26n0525_p0680c17║行，帶厭、倦心而行惠施。又彼求者行嗔、忿等，而亦
X26n0525_p0680c18║不倦，連上、下用。
X26n0525_p0680c19║疏：意興邪施。
X26n0525_p0680c20║注：此第八是邪見者，施生煞等。
X26n0525_p0680c21║疏：執為善淨。
X26n0525_p0680c22║注：此即第九淨，則離通世出世。次下第十迴向世
X26n0525_p0680c23║果，此中所無。
X26n0525_p0680c24║疏他之所引。
X26n0525_p0681a01║注：此第十一，他緣所引，不知因果，待他引也。
X26n0525_p0681a02║疏：師怖自貧窮。
X26n0525_p0681a03║注：此第十二不為悲也。
X26n0525_p0681a04║疏餘殘及穢（至）持以惠施。
X26n0525_p0681a05║注：此第十三不合儀施。儀謂儀則，非干情宜。此中
X26n0525_p0681a06║有二：一明施殘穢與出家者，二竊施𦵇等與不食
X26n0525_p0681a07║者。此即却是外物非儀，以少從多在此門也。與前
X26n0525_p0681a08║非法有差別者，前約邪正，如施出家鬼神像等，應
X26n0525_p0681a09║更與違辨別，前總此別。又解：此約欲令違則，故在
X26n0525_p0681a10║此門亦不相濫。
X26n0525_p0681a11║疏：數求往還，親附攝屬。
X26n0525_p0681a12║注：此第十四數求親附，是令求者數數往還親附
X26n0525_p0681a13║攝受方施與也。菩薩不為。
X26n0525_p0681a14║疏依世名譽（至）規餘敬歎。
X26n0525_p0681a15║注：此第十五有望求三句三義，或為四義。規宜為
X26n0525_p0681a16║窺，須更撿詳規矩，於他字義無失。
X26n0525_p0681a17║疏：意劣限量。
X26n0525_p0681a18║注：此第十六，設財不多，心亦廣運，二十一別。
X26n0525_p0681a19║疏：初少誑與，後便傾敗。
X26n0525_p0681a20║注：此第十七少誑便傾，元非施意，名為誑也。初少
X26n0525_p0681a21║誑與，令愛附己，便傾滅也。
X26n0525_p0681a22║疏：乖離屬己。
X26n0525_p0681a23║注：此第十八、令離他拘，返為自執。有以依世名舉
X26n0525_p0681a24║之下，以為七義，合為一句。論文之中，頭頂如此。
X26n0525_p0681b01║疏：自怠䇿他。
X26n0525_p0681b02║注：此第十九有以此下二為一種論，是如此。
X26n0525_p0681b03║疏：不依來者，次第均給。
X26n0525_p0681b04║注：此第二十不依次第，第二十一物廣行狹，第二
X26n0525_p0681b05║十二損來求者。今無此二，或前意劣，限量之中攝
X26n0525_p0681b06║此行狹。
X26n0525_p0681b07║疏：心不清淨，後生悔惱。
X26n0525_p0681b08║注：第二十三、是翻三時清淨施也。論云：施前悅意，
X26n0525_p0681b09║施時心淨，施後無悔。此無初句。
X26n0525_p0681b10║疏：求真與假。
X26n0525_p0681b11║注：第二十四以假為真。
X26n0525_p0681b12║疏：先未運心。
X26n0525_p0681b13║注第二十五：非如還物，心卒施也。
X26n0525_p0681b14║疏：不應其時，乖儀散亂。
X26n0525_p0681b15║注：第二十六、下句釋上時，即道理論更一句自他
X26n0525_p0681b16║施染。此若開之，可為三義：
X26n0525_p0681b17║疏嗤笑輕弄（至）研求不與。
X26n0525_p0681b18║注：第二十七心不殷重，亦可開四有為五義研求，
X26n0525_p0681b19║即是推問之義，故意推問不欲施。第二十八不令
X26n0525_p0681b20║恣取，今此文無。
X26n0525_p0681b21║疏外道覔過（至）皆不應為。
X26n0525_p0681b22║注：此下四義是法施中初之二句，不為求過外道
X26n0525_p0681b23║說法及施經卷；第二、不施與衒賣者；第三、不施與
X26n0525_p0681b24║秘藏者；第四、自業未成，亦不應施諸經卷等。結句
X26n0525_p0681c01║可知。
X26n0525_p0681c02║疏：與上相違，一切應施。
X26n0525_p0681c03║注：論文具有應不應，文對而說也。
X26n0525_p0681c04║疏財寶財若乏（至）安樂來求。
X26n0525_p0681c05║注：雖上談心，不由巧慧。此下巧慧，但說所行。乏字，
X26n0525_p0681c06║淮論宜為足字。論云：現有種種可施財物。或此義
X26n0525_p0681c07║標，少應善遣，後解為正。此一巧慧，正在少財中間。
X26n0525_p0681c08║兩句財足之文，相形而來，起下巧慧。揆猶量也。
X26n0525_p0681c09║疏知有懷慳（至）施種漸生。
X26n0525_p0681c10║注：懷慳有二：一者在俗，一是師長及軌範等。其先
X26n0525_p0681c11║貧乏，文在第二，義通第一。寄之樹福，通慳及貪，與
X26n0525_p0681c12║之令作，且自不為。寄猶權也，或猶托也，倚也。樹者
X26n0525_p0681c13║立也。已下三句，唯在第一。言無損費，仍為饒益者，
X26n0525_p0681c14║以言慰喻，不損汝財，令汝得益及隨喜，文連第一
X26n0525_p0681c15║義。今如是引，意顯㸦顯。
X26n0525_p0681c16║疏：見示相求，知樂應與。
X26n0525_p0681c17║注：論云：若諸來者，有希求相，知其心已，隨彼所樂，
X26n0525_p0681c18║悉皆施與。今此相字，去聲呼之，宜云求相。示字恐
X26n0525_p0681c19║是希字，示現甚好。此即不須他言，便施與也。
X26n0525_p0681c20║疏若有矯詐（至）令彼無罪。
X26n0525_p0681c21║注：此中有二：有一來誑，初便覺知；有一來誑，初昧
X26n0525_p0681c22║後覺。二既意同，故合為文。此即求者望托事也。論
X26n0525_p0681c23║云：商人應是買賣，或更思之。
X26n0525_p0681c24║疏若無財寶（至）令施無闕。
X26n0525_p0682a01║注：隨應巧求財來施，並許之也。
X26n0525_p0682a02║疏於佛正法（至）隨應習施。
X26n0525_p0682a03║注：說財布施令他習行，故非法施。
X26n0525_p0682a04║疏常見惠捨（至）不敬忘念。
X26n0525_p0682a05║注：於恣施家，此中有二：令其求者，數往乞求；欲令
X26n0525_p0682a06║施者，施度速滿；二、䇿施者，勿令五失。尠字之下，兩
X26n0525_p0682a07║字為一。論云：事力尠闕，或惡供贍，或隨朋黨，或不
X26n0525_p0682a08║恭敬，或念忘失。
X26n0525_p0682a09║疏知餘有法（至）或書寫與。
X26n0525_p0682a10║注論此文，接前外道覔過求法。正法之下，前言業
X26n0525_p0682a11║未成法，是不應施；今說轉求，即是一連。未知疏主
X26n0525_p0682a12║別引何意，應為前是直不施也。
X26n0525_p0682a13║疏若見餘無（至）別礙勝須耶。
X26n0525_p0682a14║注：設餘無求亦無力寫，自業未成不應便止。當審
X26n0525_p0682a15║自心尚有三心，三中是何？勿我於法慳垢纏心不
X26n0525_p0682a16║能施耶？勿我於法別意所礙不欲施耶？別意所礙
X26n0525_p0682a17║即嫌恨等。為我於法有勝所須不應施耶？
X26n0525_p0682a18║疏若有慳礙（至）妙智資粮。
X26n0525_p0682a19║注：慳是第一，礙即是第二，應須施與。設由施已，現
X26n0525_p0682a20║世癡瘂亦應施與，況不施與？慳礙恒在，闕智資粮。
X26n0525_p0682a21║疏若無慳礙（至）為滿智因。
X26n0525_p0682a22║注：觀無慳礙，但為勝須。復設三思：施時為何？為滅
X26n0525_p0682a23║染耶？為利他耶？為自利耶？
X26n0525_p0682a24║疏觀無煩惱（至）非違淨戒。
X26n0525_p0682b01║注：初句初意，既無慳礙，即無所滅，不施無失。次下
X26n0525_p0682b02║三句成第三意，今若施時不能如此，故不應施。亦
X26n0525_p0682b03║為下，成第二意，不施兼利自餘有情，施時只為此
X26n0525_p0682b04║一人也。既知不施，三義皆勝，故無過失。問：此三行
X26n0525_p0682b05║文是說不施，云何科在行施之中？答：是相形文，論
X26n0525_p0682b06║文甚明。下文方問不施者，故疏中文有相翻之勢。
X26n0525_p0682b07║疏善設軌儀（至）所守護持。
X26n0525_p0682b08║注：二句、總標。作淨施佛，釋上軌儀。言作淨者，離慳
X26n0525_p0682b09║染也。假言施他，而必不與，還白用。雖作假施，亦離
X26n0525_p0682b10║重慳。世極慳者，不令人知。科在法施，甚為不當。論
X26n0525_p0682b11║云：財故。雖結言法，前中言財，故是通二有科。此下
X26n0525_p0682b12║為應施中，甚失論意。論文明作二問答故。
X26n0525_p0682b13║疏若觀施時（至）或非己物。
X26n0525_p0682b14║注：此釋上言曉喻發遣。
X26n0525_p0682b15║疏於有怨苦（至）喜捨而施。
X26n0525_p0682b16║注：此四無量名勝意樂，次第配上怨苦德恩。於此
X26n0525_p0682b17║文前有四無礙施，今略不引。
X26n0525_p0682b18║疏若有四障（至）生不慳智。
X26n0525_p0682b19║注：四障者，一、先未串習障，二、尠闕匱乏障，三、躭著
X26n0525_p0682b20║悅意障，四、忻樂世果障。四智者，一、覺悟智，二、忍苦
X26n0525_p0682b21║智，三、知倒智，四、不慳智。
X26n0525_p0682b22║疏應有閑靜（至）生無量福。
X26n0525_p0682b23║注：此但運心，名勝解施，無來求者，亦運心也。
X26n0525_p0682b24║疏於所愛寶（至）亦勿慳恡。
X26n0525_p0682c01║注：論依增義，此難行施，遂立三種。今文既略，但有
X26n0525_p0682c02║二名。此無第一，財物尠少，自忍貧苦，由當前來第
X26n0525_p0682c03║二障治。於第二中，更有長時串習資具，有上品恩，
X26n0525_p0682c04║最上妙物，由當前來一三障治。
X26n0525_p0682c05║疏信心恭敬（至）而行惠施。
X26n0525_p0682c06║注：此第五門，善士施也。論：有五相：一、信心，二、恭敬，
X26n0525_p0682c07║三、自手，四、應時，五、不損。前第四門，一切門施有其
X26n0525_p0682c08║四相。約物有二：自物、化他。施境有二：一、非來求，父
X26n0525_p0682c09║母、妻奴乃至大臣；二、是來求。行相既略，故今不引。
X26n0525_p0682c10║次下更有一切種施有十一相，及遂求施有其八
X26n0525_p0682c11║相，義不過前，故此不引。其十一相分為六、七，遂求
X26n0525_p0682c12║為八，故成增義。
X26n0525_p0682c13║疏此有三種（至）而行法施。
X26n0525_p0682c14║注：二世樂施，論有九相，財、法、無畏各三相故。財施
X26n0525_p0682c15║三者，物妙如法、調伏慳垢、調伏積藏。今但引初，或
X26n0525_p0682c16║廣修言，頗該後二。後二別者，慳即執財，藏即自用。
X26n0525_p0682c17║無畏三者，除怖鬼傍、除怖王賊、除怖水等。此總具
X26n0525_p0682c18║三。法施三者，無倒說法、稱理說法、勸修學處。此有
X26n0525_p0682c19║勸修，餘並略之。或勸字中可攝初二。初二別者，初
X26n0525_p0682c20║離相翻，即四倒等，彼離汎謬。
X26n0525_p0682c21║疏速疾而與（至）無競無慢。
X26n0525_p0682c22║注：論有十相：一、不留滯，二、不執取，三、不積集，四、不
X26n0525_p0682c23║高舉，五、所依，六、不退弱，七、不下劣，八、不向背，九、不
X26n0525_p0682c24║望報恩，十、不悕異熟。此中有三，如文，可知。疏中如
X26n0525_p0683a01║速捨者一句，宜為上段科注脚錯，宜注隨字逐難
X26n0525_p0683a02║釋者。不留滯者，施心疾與過求者心。不執取者，不
X26n0525_p0683a03║邪執為空無有果，乃至唯施極淨。不積集者，非廣
X26n0525_p0683a04║積已，然後頓施。不高者，於來求者心生嫌下，亦不
X26n0525_p0683a05║與他競勝而施。無依者，不依名譽。無退弱者，三時
X26n0525_p0683a06║清淨。不下劣者，擇其好物。無向背者，平等心。
X26n0525_p0683a07║
X26n0525_p0683a08║般若心經幽贊崆峒記卷上