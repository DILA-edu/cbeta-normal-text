X26n0525_p0683a09║
X26n0525_p0683a10║
X26n0525_p0683a11║
X26n0525_p0683a12║
X26n0525_p0683a13║般若心經幽贊崆峒記卷中
X26n0525_p0683a14║大宋真定府龍興寺比丘　守千　集
X26n0525_p0683a15║疏：戒即受學淨戒三業。
X26n0525_p0683a16║注：依瑜伽論第四十中，戒亦九門，此即第一自性
X26n0525_p0683a17║門也，通受及學三業為性。
X26n0525_p0683a18║疏凡修淨戒（至）敬念無犯。
X26n0525_p0683a19║注：此標四義：一、從他正受，二、自淨意受，三、犯已還
X26n0525_p0683a20║淨，四、敬念，無犯。初二是受，後二約持。
X26n0525_p0683a21║疏正受有犯（至）能還速出。
X26n0525_p0683a22║注：此下料揀，有其二門：一、自、他耻門，或云離惡作
X26n0525_p0683a23║門；二、犯、不犯門。初中有二：初二別顧自、他；後二由
X26n0525_p0683a24║前離惡五句，初段三句，後段四句，後門易為尋之。
X26n0525_p0683b01║疏即妙無量（至）勝利淨戒。
X26n0525_p0683b02║注：此即結歎，文有四義：一、妙善淨戒，二、無量淨戒，
X26n0525_p0683b03║三、饒益淨戒，四、能獲大果勝利淨戒。
X26n0525_p0683b04║疏：在家、出家，俱修三種。
X26n0525_p0683b05║注：此一切戒標通二部，律儀七眾隨應受故。
X26n0525_p0683b06║疏一律儀戒（至）所受律儀。
X26n0525_p0683b07║注：除此七眾，名為處中，不入法律儀戒中故。其不
X26n0525_p0683b08║律儀，約為活命。不為活命，即入處中。合此七眾，隨
X26n0525_p0683b09║其所受期願，何時至盡，未來命終不捨。
X26n0525_p0683b10║疏住出家者（至）如棄草穢。
X26n0525_p0683b11║注前略明體下，辨持相。論有十義，此第一也。論云：
X26n0525_p0683b12║不顧過，直約出家已，望前所捨。
X26n0525_p0683b13║疏：不希天欲，況餘財位。
X26n0525_p0683b14║注：此第二義，不求未來，其餘財位，亦目未來。
X26n0525_p0683b15║疏：尚厭勝果，況卑賤事。
X26n0525_p0683b16║注：此第三義，不著現在。言勝果者，即尊貴人利養
X26n0525_p0683b17║恭敬。
X26n0525_p0683b18║疏：勤更修餘，非戒為足。
X26n0525_p0683b19║注：此第四義，寂靜無足。此中不引寂靜之文。論云：
X26n0525_p0683b20║常樂遠離，若獨靜處，若在眾中，於一切時，心專遠
X26n0525_p0683b21║離，寂靜而住，不唯於是尸羅而生喜足（云云）。
X26n0525_p0683b22║疏離惡言念（至）正理言念。
X26n0525_p0683b23║注：此第五義，滌邪言思，漸令皈正。
X26n0525_p0683b24║疏聞難行事（至）念已勤修。
X26n0525_p0683c01║注：此第六義，不自輕蔑。警字傳差，論云：心無驚懼，
X26n0525_p0683c02║亦不怯劣。恕字亦差，宜為念字，論云：唯作是念，彼
X26n0525_p0683c03║既是人（云云）。
X26n0525_p0683c04║疏不伺他非（至）悲心攝受。
X26n0525_p0683c05║注：此第七義，性能柔和，由柔和故，自察忍他。
X26n0525_p0683c06║疏：害觸無恚，勿行訶擯。
X26n0525_p0683c07║注：此第八義，堪能忍苦，無返訶責。
X26n0525_p0683c08║疏：有過悔除，誓更勿犯。
X26n0525_p0683c09║注：此第九義，五不放逸：一、前際俱行，二、後際俱行，
X26n0525_p0683c10║三、中際俱行，四、先時所作，五、俱時隨行。前三於彼
X26n0525_p0683c11║已犯中悔，後二預防，令無所犯。前三、後二配此二
X26n0525_p0683c12║句，如何後際說言已犯？答：如欲來日作煞生，雖加
X26n0525_p0683c13║行心，亦名為犯。後二如何？答：具如論釋。今略其意：
X26n0525_p0683c14║先令已後所作無犯，名先時所作，此是初發如是
X26n0525_p0683c15║之心；俱時隨行，即隨此後如是而行。
X26n0525_p0683c16║疏少欲喜足（至）諸邪命法。
X26n0525_p0683c17║注：此第十義，軌則淨命。文有四節：由少欲故，忍、苦、
X26n0525_p0683c18║寂靜，並是軌則。淨命如文。論前更有覆善露惡。
X26n0525_p0683c19║疏二、攝善法戒（至）所集善法。
X26n0525_p0683c20║注：此且約持及以別體，故唯說言受律儀後。此略
X26n0525_p0683c21║辨體有總有別，此是總也。上箇為字，宜從謂字。論
X26n0525_p0683c22║云：謂諸菩薩受律儀戒後（云云）。
X26n0525_p0683c23║疏：依戒獨處，起聞、思、修。
X26n0525_p0683c24║注：此下別解有其三門，此文是依三慧解也。
X26n0525_p0684a01║疏尊所敬事（至）精勤護戒。
X26n0525_p0684a02║注：此第二門，依三業解八句九義。發願、供養是二
X26n0525_p0684a03║義故，餘各一句。初之二義，敬田、悲田，倫判唯身。今
X26n0525_p0684a04║撿論文，初有問訊，可通身、語，或正要身。次二說讚，
X26n0525_p0684a05║唯是語業。隨喜是意，迴向、發願通語與意。倫判通
X26n0525_p0684a06║三，是約所施通三業也。供養、情進，二通三業。
X26n0525_p0684a07║疏飲食知量（至）親依善友。
X26n0525_p0684a08║注：此第三門，依九善解，此但有四，無有前三，正念、
X26n0525_p0684a09║正知、正行，及無後二，不犯能悔。寤寐。傳差論云：悎
X26n0525_p0684a10║寤。
X26n0525_p0684a11║疏勿顧身財（至）住十度中。
X26n0525_p0684a12║注：上文是引畏辨體中，此是後文廣辨持相。撿論
X26n0525_p0684a13║具有十度漸次，此中亦具初句施度，次之二句合
X26n0525_p0684a14║明次四，於犯戒中、於恚害中、於懈怠中、於定味中
X26n0525_p0684a15║皆不忍受，次下二句是後五度開慧為也，乃至超
X26n0525_p0684a16║二。論云：又於五處如實了知：一、因，二、果，三、因果倒，
X26n0525_p0684a17║四、因果無倒，五、捨善法障。配後五度，隨增可悉。舊
X26n0525_p0684a18║科云何折為兩下？
X26n0525_p0684a19║疏：三、饒益有情戒。
X26n0525_p0684a20║注：前文略中有十一相，論云：當知此戒略有十一：
X26n0525_p0684a21║一、作善助伴，二、說諸義利，三、知恩報恩，四、救諸怖
X26n0525_p0684a22║畏，五、開解愁憂，六、救諸匱乏，七、如法御眾，八、善隨
X26n0525_p0684a23║他轉，九、示善令學，十、悲心訶擯，十一、示現惡趣。廣
X26n0525_p0684a24║亦十一下，共。是引廣辨持中。
X26n0525_p0684b01║疏於諸有情（至）解他勝蔑。
X26n0525_p0684b02║注：後文廣持，具廣十一，今此第一作助伴也。助伴
X26n0525_p0684b03║有二：一者、事業助伴；二者、救苦助伴。病者下是也。
X26n0525_p0684b04║於中有三：一、救疾病苦；二、救根缺苦；三、救煩惱苦。
X26n0525_p0684b05║於根缺中有其五種：一、眼；二、耳。撝字，呼及切，說文：
X26n0525_p0684b06║裂也，又手指也。今取指義。三、舌。論云：手代言者，曉
X26n0525_p0684b07║以想像。是曉諭彼，只令想像，不須言也。四、意。論云：
X26n0525_p0684b08║迷方路者，示以隅途。五、身。身中有二：一、闕力；二、闕
X26n0525_p0684b09║支。此文不次。其愚之下，煩惱有三。論更有多解：他
X26n0525_p0684b10║勝蔑者，他勝所陵，解令不憂。或為意根，有科。此下
X26n0525_p0684b11║都為四攝：上為同事，下為愛語。守恩之下，至教誡、
X26n0525_p0684b12║教授，是其布施，後為利行。
X26n0525_p0684b13║疏勸斷慳惡（至）盡結離苦。
X26n0525_p0684b14║注：此是第二說於義利。此中有六，慳惡為二，盡結
X26n0525_p0684b15║離苦亦二義故。
X26n0525_p0684b16║疏守恩思報（至）等增非劣。
X26n0525_p0684b17║注：此第三義，知恩、報恩。初句知恩欲報，餘文正報。
X26n0525_p0684b18║於中六相：一、見讚，二、歡慰，三、說實，四、言笑，五、令坐，
X26n0525_p0684b19║六、非劣。隨先蒙恩，今翻答彼，或過，或等，無有劣先。
X26n0525_p0684b20║有以此下，五、為布施，此即報恩。次二無畏：一、財，二、
X26n0525_p0684b21║法。如次，可思。
X26n0525_p0684b22║疏：怖者，救護。
X26n0525_p0684b23║注：此第四義，救諸怖畏。
X26n0525_p0684b24║疏：憂者，開解。
X26n0525_p0684c01║注：此第五義，開解愁憂。
X26n0525_p0684c02║疏：常備資財，隨求即與。
X26n0525_p0684c03║注：此第六義，救諸匱乏。
X26n0525_p0684c04║疏初為依御（至）教授教誡。
X26n0525_p0684c05║注：此第七義，如法御眾，先依後濟。後中有二：初攝
X26n0525_p0684c06║受，後教之。初中有二：初依舊有無，有即便給，無即
X26n0525_p0684c07║轉求；後約現所得，現得同用，自無隱貴，藏隱枉費。
X26n0525_p0684c08║疏：除無利行，餘隨他轉。
X26n0525_p0684c09║注此第八義善隨他轉，昔科注錯。論中有二：初總
X26n0525_p0684c10║明二種共住同行，此二句是；有以此下為其利行。
X26n0525_p0684c11║疏：非訶違犯，終不惱他。
X26n0525_p0684c12║注：論別有七：一、生苦樂；二、知忿心；三、依談論，此無
X26n0525_p0684c13║上三；四、無觸惱，即此文是。除為治罰，終不觸惱。
X26n0525_p0684c14║疏亦不輕誚（至）不自貢高。
X26n0525_p0684c15║注：此第五義順護他短。此中有二：初不輕侮，後不
X26n0525_p0684c16║現勝。下亦輕上，故二義別。
X26n0525_p0684c17║疏不極親近（至）親近於彼。
X26n0525_p0684c18║注：此第六義，親不親近。於中三義，如文可知。
X26n0525_p0684c19║疏不毀他愛（至）不乖先諾。
X26n0525_p0684c20║注：此第七義順他愛憎，於中有二：先人、後物。人中
X26n0525_p0684c21║又二：初順他望他，如文可知。後順他望自，彼人與
X26n0525_p0684c22║我雖非情契，亦不成實說與令知，是恐遠離欲漸
X26n0525_p0684c23║化也。後二句物，先他未許不數往求，後自許他必
X26n0525_p0684c24║應先期，後二順他之所愛也。十一義中上辨八義，
X26n0525_p0685a01║九讚歎相、十調伏相、十一神通相，文廣如論。
X26n0525_p0685a02║疏：是名無量大功德藏。
X26n0525_p0685a03║注：此結三聚。上明所學三種戒藏，有略有廣；已下
X26n0525_p0685a04║是辨依戒受持。昔科寧五：
X26n0525_p0685a05║疏若諸菩薩（至）發弘願已。
X26n0525_p0685a06║注：下解菩薩依戒受學。初從他正受，後自淨意受。
X26n0525_p0685a07║初從正受資方便中，素疏科文以為七段：一、標舉
X26n0525_p0685a08║起願，二、禮足請師，三、供佛及僧，四、起殷淨意，五、謙
X26n0525_p0685a09║下致敬，六、蹲跪請師，七、專念默然。此當第一，標舉
X26n0525_p0685a10║起願。倫疏科為兩段：方便、正受。方便有三：資遠方
X26n0525_p0685a11║便，資近方便。今無第三，只有二文：初遠方便發願，
X26n0525_p0685a12║次乞戒，後供養念德。此當發願。論云：若諸菩薩欲
X26n0525_p0685a13║於如是菩薩所學三種戒藏勤修學者，或是在家，
X26n0525_p0685a14║或是出家，先於無上正等菩提發弘願已。釋曰：上
X26n0525_p0685a15║節標舉受戒之人，不過二分，當此疏之初句；下節
X26n0525_p0685a16║發願，當此疏之二句。問：菩薩戒等，說通諸天，唯無
X26n0525_p0685a17║地獄及無色天，何唯爾耶？答：此且約人，或隨所應，
X26n0525_p0685a18║在家品攝。問：十八梵天，豈皆受戒有五淨居，不發
X26n0525_p0685a19║大心定姓者故？答：倫引般若非五淨居，更有十八。
X26n0525_p0685a20║初禪有四：一、梵天，二、大梵天，三、梵輔天，四、梵接天。
X26n0525_p0685a21║二禪亦四：一、少光天，二、無量光天，三、光音天，四、光
X26n0525_p0685a22║天。三禪亦四：一、少淨天，二、無量淨天，三、遍淨天，四、
X26n0525_p0685a23║淨天。四禪六天：一、福生天，二、福壽天，三、廣果天，四、
X26n0525_p0685a24║清淨天，五自在天。六大自在天。問：何故不同？答：常
X26n0525_p0685b01║說十八，隨小乘也。問：禪各三品，何有四天？答：有菩
X26n0525_p0685b02║薩人，非隨舊業，故別為一，總天是也。其第四禪凡
X26n0525_p0685b03║三，如前。其菩薩有定姓人，後之三地決定生彼，復
X26n0525_p0685b04║為三天，故有六天。更檢問之。問：其發願文何不具
X26n0525_p0685b05║陳？復是何相？答：於發心品已具說之，故此不言於
X26n0525_p0685b06║受戒人到來受戒，決已發心，故云已也。非指文已，
X26n0525_p0685b07║是指其人已發心也。即菩提心亦名為願，但寬於
X26n0525_p0685b08║願，勿更異尋。出體會違，如前已說。
X26n0525_p0685b09║疏欲勤修學（至）如法請受。
X26n0525_p0685b10║注：此當第二、禮足請師，次乞戒。論云：當審訪求同
X26n0525_p0685b11║發菩薩，已發大願，有智有力，於語表義，能授能開，
X26n0525_p0685b12║於如是等功德具足勝菩薩所，先禮雙是。如是請
X26n0525_p0685b13║言：我今欲於善男子所，或長老所，或大德所，乞受
X26n0525_p0685b14║一切菩薩淨戒，願須臾頃不辭勞倦，哀愍聽授。釋
X26n0525_p0685b15║曰：上節擇師，當此初二句；下節陳請，當此後句。言
X26n0525_p0685b16║同法者，同其軌也。同見、同行等，並名為同。今取戒
X26n0525_p0685b17║同。問：既言菩薩，何用此言？答：有十善等，亦名菩薩，
X26n0525_p0685b18║非三聚故。此釋三聚同法師也。智即聰慧，力即具
X26n0525_p0685b19║信，瑜伽擇師，慧、信二故。又彼亦擇六度無蔽，依行
X26n0525_p0685b20║六度，亦是有力。又即下文能開授等，便是有力。下
X26n0525_p0685b21║文只言智、力二故，宜取後解。度無蔽等，在下等中。
X26n0525_p0685b22║言語表義者，語所詮表，名語表義，不唯受人語表
X26n0525_p0685b23║業也，乃至十發趣等，要能開故。問：誰堪為師？答：隨
X26n0525_p0685b24║受戒人語所詮表，量其淺深。能者，得也。倫敘、景師
X26n0525_p0685c01║合云身、語二作者，非也。授者，與也。付之令行，開即
X26n0525_p0685c02║開示，說之令知，亦非唯戒。羯磨之中有學處故，學
X26n0525_p0685c03║法、能學並要知故。已上擇師。於如是下，正陳請儀。
X26n0525_p0685c04║言先禮者，請之前也，仍是人事之常儀故，纔見須
X26n0525_p0685c05║禮。今之作法，唯為立儀，非也。別行羯磨亦有膝輪
X26n0525_p0685c06║具地之語，在此之下，方為動發。或此文中先禮之
X26n0525_p0685c07║下，亦是動發。前解理勝，此處熏依，有俱時故。其此
X26n0525_p0685c08║辭句大同比丘之者，必須上品發無表故，但要初
X26n0525_p0685c09║念正因等起熏戒依故。有說三番各說正因，非也，
X26n0525_p0685c10║但說動發之初念故。雖有三番，但為圓滿助成初
X26n0525_p0685c11║念，非後二番纔發動故。有說論無三番之言，今謂
X26n0525_p0685c12║別行羯磨有文須要三番，彼文少別。大德憶念！我
X26n0525_p0685c13║如是名於大德所乞受一切菩薩淨戒，唯願須臾
X26n0525_p0685c14║不辭勞倦，哀愍聽授。第二、第三亦如是說。問：初唯
X26n0525_p0685c15║身業或語者，寧立十支？答：互立無失。不爾，病者應
X26n0525_p0685c16║不得戒。又立分限在於祈願，非熏時故。又非缺支，
X26n0525_p0685c17║受時亦缺，不應缺支具三業故。次下請辭一句告
X26n0525_p0685c18║師，師有三名，隨體言之。善男子！名甚寬，須思。次句
X26n0525_p0685c19║正乞，次二句禱，後一句勸。乞下受字只是受字，末
X26n0525_p0685c20║後受字合此授字，云聽我請、授我戒故。此請或在
X26n0525_p0685c21║山林樹下，非佛像前，未正授故。有准此理，未為戒
X26n0525_p0685c22║依，非也。授時要憑，非薰依故。不同再請，要付授故。
X26n0525_p0685c23║何以憑此？又准此文，此中正是動發之初熏戒所
X26n0525_p0685c24║依。不爾，何緣不列後文蹲跪請師？問：設爾，何違？答：
X26n0525_p0686a01║明知彼是再覆前請，意不殊前，故不別列，或合前
X26n0525_p0686a02║舉。問：何須再覆？答：前請未在戒壇之所，供佛等已
X26n0525_p0686a03║至佛像前，臨受再請方令正授。不同聲聞一壇集
X26n0525_p0686a04║眾，隨乞便授，不須再請。思之！思之！
X26n0525_p0686a05║疏時彼菩薩（至）專念長養。
X26n0525_p0686a06║注：准乞戒已，其羯磨師或教授師略教示也。別行
X26n0525_p0686a07║羯磨生殷淨心。次下有此文云：若諸菩薩欲授菩
X26n0525_p0686a08║薩二菩薩戒時，先應為說菩薩法藏、摩怛理迦、菩
X26n0525_p0686a09║薩學處及犯處相，令其聽受，以慧觀察自所意樂，
X26n0525_p0686a10║堪能思擇受菩薩戒。非唯他勸，非為勝他。當知是
X26n0525_p0686a11║名堅固菩薩、堪受菩薩、堪受菩薩淨戒律儀。以受
X26n0525_p0686a12║戒法，如應正授。若依素疏：此當七中第四、第七。若
X26n0525_p0686a13║依倫判，當近方便。倫判隨其所有已下，為資近方
X26n0525_p0686a14║便故。前有供養，倫不為段；殷淨謙下，勢連於後。故
X26n0525_p0686a15║只四文資方便也。今准贊意，自彼供養至殷重心，
X26n0525_p0686a16║相連一意，於供養處生淨心也。別行文段是爾。恐
X26n0525_p0686a17║義不明，今具引之。論云：既作如是無倒請已，偏袒
X26n0525_p0686a18║右肩，恭敬供養十方三世諸佛世尊，已入大地，得
X26n0525_p0686a19║大智慧，得大神力諸菩薩眾，現前專念彼諸功德，
X26n0525_p0686a20║隨其所有功德因力，生殷淨心，或少淨心。釋曰：現
X26n0525_p0686a21║前已上是素第三供佛及僧，現前已下是素第四
X26n0525_p0686a22║生殷淨心。此准文勢，是連於上。上言功德，次言隨
X26n0525_p0686a23║故。又於別行羯磨之中無此隨其所有因力兩句。
X26n0525_p0686a24║如何別段？故是相連一段之文。所言少者，非為戒
X26n0525_p0686b01║依，通下品故。又境有二，可生二心。別行羯磨無此
X26n0525_p0686b02║一句。次下論云：有智有力勝菩薩所，謙下恭敬，膝
X26n0525_p0686b03║輪據地，或蹲、跪、坐，對佛像前作如是請：唯願大德，
X26n0525_p0686b04║或言長老，或善男子哀愍，授我菩薩淨戒！釋曰：此
X26n0525_p0686b05║當素疏第五、第六。今觀文理，勿為四段。前節但是
X26n0525_p0686b06║標威儀故，令如是請，何別為段？謙下即是自卑之
X26n0525_p0686b07║理。身謙屈躬，語謙藏德，意謙離慢。如是恭敬，再陳
X26n0525_p0686b08║請也。昔來相傳，前請在初，未見曾許立而為法。此
X26n0525_p0686b09║既見許，恐將不成，遂更謙下。或雙輪據地，或一蹲
X26n0525_p0686b10║一跪，非立請也。此二義，量人臨時便宜即設。今觀
X26n0525_p0686b11║文意，但云先禮雙足，如是請言，不言立等別行羯
X26n0525_p0686b12║磨。更有三句：偏袒右肩，膝輪據地，合掌恭敬，如是
X26n0525_p0686b13║請言，別行羯磨。前、後同無蹲、跪、坐言。詳此前、後，儀
X26n0525_p0686b14║可同矣。或後無立三名，逆次思之。何為此箇受字、
X26n0525_p0686b15║授字用？何可以思之？今此贊文無此一段，或亦在
X26n0525_p0686b16║前如法請攝。說其二請，只無供養。又或供養，又或
X26n0525_p0686b17║供養，本要淨心，無雜染間。既為一段供養淨心，故
X26n0525_p0686b18║不具言。何須如此？答：外求加護，內無悔故，無染間
X26n0525_p0686b19║故。又次論云：如是請已，專念一境，長養淨心，我今
X26n0525_p0686b20║不久當得無盡無量無上大功德藏。即隨思惟如
X26n0525_p0686b21║是事義，默然而住。釋曰：素為第七、專念默然。倫只
X26n0525_p0686b22║都為資方便，當贊專念長養一句別為一段。准贊
X26n0525_p0686b23║判論，以為五段，多倫一段，仍更少別。倫以供養、念
X26n0525_p0686b24║德為一，殷、淨屬後。近方便中，贊合供養乃至殷、淨
X26n0525_p0686c01║都為一故。恐義不明，更列幽贊所為五段：一、標機
X26n0525_p0686c02║發願，二、擇師請乞，三、供養淨心，四、謙下請付，五、專
X26n0525_p0686c03║念待授。配論，可知。贊前一節，談其兩段，或談三段；
X26n0525_p0686c04║後之一節但說二段，如前已解。
X26n0525_p0686c05║疏：為正開授。
X26n0525_p0686c06║注：此之一句，略舉師法。開即隨機解說，授即正付
X26n0525_p0686c07║其戒，亦有方便及以正授。論云：爾時有智有力菩
X26n0525_p0686c08║薩，於彼能行正行菩薩，以無亂心，若坐若立。釋曰：
X26n0525_p0686c09║坐、立二儀，隨像如何，不得像立而自坐也。又量師
X26n0525_p0686c10║體，如何為便？受者准此。論云：而作是言：汝如是名
X26n0525_p0686c11║善男子聽，或法弟聽。釋曰：此驚䇿也。不言女眾，或
X26n0525_p0686c12║義得名，或略故也。論云：汝是菩薩不？應答言：是。發
X26n0525_p0686c13║菩提願未？應答言：已發。釋曰：已上並是師方便也。
X26n0525_p0686c14║此之二問：初問種姓，便名菩薩。未受戒者，必自知
X26n0525_p0686c15║故，不知者非。或先驗訖，故令答是。後問發願，未發
X26n0525_p0686c16║不堪。若答未發，便須令發。或不與授，故須答是，不
X26n0525_p0686c17║爾即非。准此發願，不唯受時。若只受時，不須問故。
X26n0525_p0686c18║論云：自此已後，應作是言：汝如是名善男子，或法
X26n0525_p0686c19║弟。欲於我所，受諸菩薩一切學處，受諸菩薩一切
X26n0525_p0686c20║淨戒，謂律儀戒、攝善法戒、饒益有情戒。如是學處，
X26n0525_p0686c21║如是淨戒，過去一切菩薩已具，未來一切菩薩當
X26n0525_p0686c22║具，普於十方現在一切菩薩今具。於是學處，於是
X26n0525_p0686c23║淨戒，過去一切菩薩已學，未來一切菩薩當學，現
X26n0525_p0686c24║在一切菩薩今學。汝能受不？答言：能受。釋曰：此為
X26n0525_p0687a01║正授。根本得戒，羯磨難思，相傳辦事，以得其名。
X26n0525_p0687a02║文多不解，今略指陳。初呼其受名，次牒欲正授，後
X26n0525_p0687a03║指例問答。示與三世諸菩薩者，令如是受。其具及
X26n0525_p0687a04║學有差別者，受而具已，方學之也。如瑜伽文，學處
X26n0525_p0687a05║境寬，具即戒體，如是於是，名別義同。又學約境，故
X26n0525_p0687a06║置於字；具直指體，故云如是。具中現在，置普於十
X26n0525_p0687a07║方之言。餘句無者，餘方不現，故偏言處，以過、未二
X26n0525_p0687a08║世同不現故。學處既次，故更不言。於自受中，具、學
X26n0525_p0687a09║皆言普於十方，是相均也。或相影照，更思問能。上
X26n0525_p0687a10║第一番仍未增長。論云：能授菩薩，第二、第三亦如
X26n0525_p0687a11║是說；能受菩薩，第二、第三亦如是答。釋曰：此後二
X26n0525_p0687a12║番至第三番境，戒用備增，方成無表。有所增長，無
X26n0525_p0687a13║所知故，非沈種子此名也。前乞戒中，已後滿前，但
X26n0525_p0687a14║取初念；今此羯磨，已前成後，直至後增。次下藏本
X26n0525_p0687a15║及鎮府本更有六句。論云：能受菩薩作如是問，乃
X26n0525_p0687a16║至第三授淨戒已，能授菩薩作如是答。釋曰：此文
X26n0525_p0687a17║疑𠝶，檢檢餘本。或問能者，又或已前別答了第三
X26n0525_p0687a18║番，後更三問答。已前並是根本正授，授前方便。已
X26n0525_p0687a19║下論文，授後請證，供養而退。論云：乃至第三授淨
X26n0525_p0687a20║戒已，能授菩薩不起於坐。能授菩薩對佛像前，普
X26n0525_p0687a21║於十方現住諸佛及諸菩薩，恭敬供養，頂禮雙足，
X26n0525_p0687a22║作如是白：某名菩薩，今已於我某菩薩所，乃至三
X26n0525_p0687a23║說受菩薩戒。我某菩薩，已為某名菩薩作證。唯願
X26n0525_p0687a24║十方無邊無際諸世界中，諸佛菩薩第一真聖，於
X26n0525_p0687b01║現不現一切時處，一切有情，皆現覺者，於此某名
X26n0525_p0687b02║受戒菩薩，亦為作證。第二、第三，亦如是說。釋曰：已
X26n0525_p0687b03║上即是啟白請證。次下更有顯德述意，今亦具敘。
X26n0525_p0687b04║論云：如是受戒羯磨，畢竟從此無間，普於十方無
X26n0525_p0687b05║邊無際諸世界中，現住諸佛，已入大地諸菩薩前，
X26n0525_p0687b06║法爾相現。由此表示如是菩薩，已受菩薩所受淨
X26n0525_p0687b07║戒。爾時十方諸佛菩薩，於是菩薩法爾之相，生起
X26n0525_p0687b08║憶念，故正智見轉。由正智見，如實覺知某世界中，
X26n0525_p0687b09║某名菩薩，某菩薩所，正受菩薩所授淨戒。一切於
X26n0525_p0687b10║此受戒菩薩，如子如弟，生親善意，眷念憐愍。由佛
X26n0525_p0687b11║菩薩眷念憐愍，令是菩薩希求善法，倍復增長，無
X26n0525_p0687b12║有退減。當知是名受戒菩薩啟白請證。次下供養
X26n0525_p0687b13║而退。論云：如是已作受菩薩戒羯磨等事，授受菩
X26n0525_p0687b14║薩，俱起供養，普於十方無邊無際諸世界中，諸佛
X26n0525_p0687b15║菩薩，頂禮雙足，恭敬而退。次下更有歎勝之文，既
X26n0525_p0687b16║非受法，故不繁引。上來隨應略有所釋，教意深遠，
X26n0525_p0687b17║是非勿責。
X26n0525_p0687b18║疏若無授者（至）如法自受。
X26n0525_p0687b19║注：四門之中，自淨意受。此文在於四十一末，說從
X26n0525_p0687b20║他受。持、犯皆訖，方始說之。疏移於此，意顯持、犯並
X26n0525_p0687b21║同前也。論云：又諸菩薩欲受菩薩淨戒律儀，若不
X26n0525_p0687b22║會遇具足功德補特伽羅，爾時應對如來像前自
X26n0525_p0687b23║受菩薩淨戒律儀。應如是受：偏袒右肩，右膝著地，
X26n0525_p0687b24║或蹲，跪坐，作如是言：我如是名仰啟十方一切如
X26n0525_p0687c01║來，已入大地諸菩薩眾：我今欲於十方世界佛、菩
X26n0525_p0687c02║薩所誓受一切菩薩學處，誓受一切菩薩淨戒，謂：
X26n0525_p0687c03║律儀戒、攝善法戒、饒益有情戒。如是學處、如是淨
X26n0525_p0687c04║戒，過去一切菩薩已具，未來一切菩薩當具，普於
X26n0525_p0687c05║十方現在一切菩薩當具，普於十方現在一切菩
X26n0525_p0687c06║薩今具；於是學處、於是淨戒，過去一切菩薩已學，
X26n0525_p0687c07║未來一切菩薩當學，普於十方現在一切菩薩今
X26n0525_p0687c08║學。第二、第三如是說。說已，應起。所餘一切，如前應
X26n0525_p0687c09║知。釋曰：啟白、請證等，并受前方便；發願、乞戒等，并
X26n0525_p0687c10║如前說。但對佛像，與前別也。或可乞戒在羯磨內，
X26n0525_p0687c11║不須准之。餘辭易之。啟白、請證，師陳自說，形對不
X26n0525_p0687c12║同，今義准為。乃至第三說已，應起，頂禮雙足，作如
X26n0525_p0687c13║是言：我某名菩薩，今已於十方世界佛菩薩所，乃
X26n0525_p0687c14║至三說受菩薩戒。唯願十方無邊無際諸世界中，
X26n0525_p0687c15║諸佛菩薩第一真聖，於現不現一切時處，一切有
X26n0525_p0687c16║情皆現覺者，與我某名受戒菩薩而為作證。第二
X26n0525_p0687c17║第三亦如是說。又纓絡經自受戒文，辭句甚少，大
X26n0525_p0687c18║意無別。蓋為隨機，法無定也。經云：佛滅度後，千里
X26n0525_p0687c19║內無法師時，應於佛菩薩形像前，踞跪合掌，自誓
X26n0525_p0687c20║戒，應如是受：我某甲白十方佛大地菩薩等，我受
X26n0525_p0687c21║一切菩薩戒。三說。問：自受戒儀，廣略明矣。為當亦
X26n0525_p0687c22║有自懺儀不？下文雖指，不見儀軌，懺何篇故？答：准
X26n0525_p0687c23║寶積經皇字號第九十卷有自懺法，至五無間亦
X26n0525_p0687c24║許自懺。今具錄，恐有學者，學者免更撿也。經文：復
X26n0525_p0688a01║次舍利弗！若有菩薩犯波羅夷者，應對清淨十比
X26n0525_p0688a02║丘前，以質直心殷重懺悔。犯僧殘者，對五淨僧殷
X26n0525_p0688a03║重懺悔。若為女人染心所觸，及因相顧而生愛著，
X26n0525_p0688a04║應對一二清淨僧前殷重懺悔。舍利弗！若諸菩薩
X26n0525_p0688a05║成就五無間罪，犯波羅夷，或犯僧殘，犯僧，及犯餘
X26n0525_p0688a06║罪，菩薩應當於三十五佛前，晝夜獨處，殷重懺悔。
X26n0525_p0688a07║應自稱云：
X26n0525_p0688a08║我某甲　皈依佛，　皈依法，　皈依僧。
X26n0525_p0688a09║南無釋迦牟尼佛南無金剛不壞智佛
X26n0525_p0688a10║南無寶光佛南無龍尊王佛
X26n0525_p0688a11║南無精進軍佛南無精進喜佛
X26n0525_p0688a12║南無寶炎佛南無寶月光佛
X26n0525_p0688a13║南無不空見佛南無寶月佛
X26n0525_p0688a14║南無無垢佛南無離垢佛
X26n0525_p0688a15║南無勇施佛南無清淨佛
X26n0525_p0688a16║南無清淨施佛南無婆留那佛
X26n0525_p0688a17║南無水天佛南無堅德佛
X26n0525_p0688a18║南無旃檀功德佛南無光明吉祥佛
X26n0525_p0688a19║南無光德佛南無無憂德佛
X26n0525_p0688a20║南無那羅延佛南無功德華佛
X26n0525_p0688a21║南無蓮華光遊戲神通佛南無財功德佛
X26n0525_p0688a22║南無念德佛南無善名稱功德佛
X26n0525_p0688a23║南無帝幢王佛南無善遊步功德佛
X26n0525_p0688a24║南無鬪戰勝佛南無遊步佛
X26n0525_p0688b01║南無周匝莊嚴功德佛南無寶蓮華遊步佛
X26n0525_p0688b02║南無寶蓮華善住婆羅王佛
X26n0525_p0688b03║如是等一切世界諸佛世尊常住在世，是諸世尊
X26n0525_p0688b04║當慈念我。若我此生、若我前生，從無始生死以來
X26n0525_p0688b05║所作眾罪，若自作、若教他作、見隨喜；若塔、若四方
X26n0525_p0688b06║僧物，若自取、若教他取、見取隨喜；五無間罪，若自
X26n0525_p0688b07║作、若教他作、見作隨喜；十不善道，若自作、若教他
X26n0525_p0688b08║作、見作隨喜。所作罪障，或有覆藏、或不覆藏，應墮
X26n0525_p0688b09║地獄、餓鬼、畜生諸餘惡趣，邊地下賤及蔑戾車，如
X26n0525_p0688b10║是等處所作罪障今皆懺悔。今諸佛世尊當證知
X26n0525_p0688b11║我、當憶念我。我復於諸佛世尊前作如是言：若我
X26n0525_p0688b12║此生、若於餘生，曾行布施或守淨戒，乃至諸眾生
X26n0525_p0688b13║一摶之食，或修淨行所有善根，成就眾生所有善
X26n0525_p0688b14║根，及無上智所有善根，一切合集校計算，而皆悉
X26n0525_p0688b15║迴向阿耨多羅三藐三菩提。如過去、未來、現在諸
X26n0525_p0688b16║佛所作迴向，我亦如是迴向。
X26n0525_p0688b17║眾罪皆懺悔，諸福盡隨喜，及諸佛功德，
X26n0525_p0688b18║願成無上道。未來現在佛，於眾生最勝，
X26n0525_p0688b19║無量功德海，我今皈命禮。
X26n0525_p0688b20║如是，舍利弗！菩薩應當一心觀此三十五佛而為
X26n0525_p0688b21║上首，復應頂禮一切如來，應作如是清淨懺悔。菩
X26n0525_p0688b22║薩若能除滅此罪，爾時諸佛即現其身，謂度一切
X26n0525_p0688b23║諸眾生故，示現如是種種之相，而於法界亦無所
X26n0525_p0688b24║動，隨諸眾生種種樂欲，悉令圓滿，皆得解脫。上並
X26n0525_p0688c01║經文，諸有後學若覽此本，隨學隨喜，願勿謙繁。問：
X26n0525_p0688c02║瑜伽雖有菩薩三聚自受之文，未知得通七眾以
X26n0525_p0688c03║不？答：准墨字號占察善惡業報經上卷，具通七眾，
X26n0525_p0688c04║乃至式叉摩那亦自受故。經云：復次，未來之世，若
X26n0525_p0688c05║在家、出家諸眾生等，欲求受清淨妙戒，而先已作
X26n0525_p0688c06║增上重罪不得受者，亦當如上修懺悔法，令其至
X26n0525_p0688c07║心得身、口、意善相已，即應可受。若彼眾生欲習摩
X26n0525_p0688c08║訶衍道，求受菩薩根本重戒，及願總受在家、出家
X26n0525_p0688c09║一切禁戒，所謂攝律儀戒、攝善法戒、攝化眾生戒，
X26n0525_p0688c10║而不能得善好戒師廣解菩薩法藏先修行者，應
X26n0525_p0688c11║當至心於道場內恭敬供養，仰告十方諸佛菩薩，
X26n0525_p0688c12║請為師證，一心立願，稱辨戒相。先說十根本重戒，
X26n0525_p0688c13║次當總舉三種戒聚，自誓而受，此亦得戒。復次，未
X26n0525_p0688c14║來世諸眾生等，欲求出家，及出家已，若不能得善
X26n0525_p0688c15║好戒師及清淨僧眾，其心疑惑，不得如法受於禁
X26n0525_p0688c16║戒者，但能學發無上道心，亦令身、口、意得清淨已，
X26n0525_p0688c17║其未出家者，應當剃髮，被服法衣，如上立願，自誓
X26n0525_p0688c18║而受菩薩律儀三種戒聚，則名具獲波羅提木叉
X26n0525_p0688c19║出家之戒，名為比丘、比丘尼。即應推求聲聞律藏
X26n0525_p0688c20║及菩薩所習摩德勒伽藏，受持、讀誦、觀察、修行。若
X26n0525_p0688c21║雖出家，而其年未滿二十者，應當先誓願受十根
X26n0525_p0688c22║本戒，及受沙彌、沙彌尼所有別戒，亦名沙彌、沙彌
X26n0525_p0688c23║尼。即應親近、供養、給侍先舊出家、學大乘心、具受
X26n0525_p0688c24║戒者，求為依止之師，請問、教誡、修行威儀，如沙彌、
X26n0525_p0689a01║沙彌尼法。若不能值如是之人，唯當親近菩薩所
X26n0525_p0689a02║修摩德勒伽藏，讀誦、思惟、觀察、修行，殷勤供養佛、
X26n0525_p0689a03║法、僧寶。若沙彌尼已十八者，亦當自誓受毗尼藏
X26n0525_p0689a04║中式叉摩那六法之戒，及遍學比丘尼一切戒聚。
X26n0525_p0689a05║其年若滿二十時，乃可如上總受菩薩三種戒聚，
X26n0525_p0689a06║然後名比丘尼。若彼眾生雖學懺悔，不能至心，不
X26n0525_p0689a07║獲善相者，設作受相，不名得戒。准此經意，總許自
X26n0525_p0689a08║受十種得戒中，有持律得故。問：如何樞要及章之
X26n0525_p0689a09║中，並說出家定從他受？答：彼約不發大心者故，非
X26n0525_p0689a10║三聚故。此文明約發菩提心，故不同也。又此明說
X26n0525_p0689a11║三聚戒前，先受十戒及律儀上，亦有攝字，可思。
X26n0525_p0689a12║疏此後數思（至）契經本母。
X26n0525_p0689a13║注：此上辨受，此辨思、修。於中有二：初、令諦思，後、令
X26n0525_p0689a14║聞法。
X26n0525_p0689a15║疏若離聰慧（至）不應從受。
X26n0525_p0689a16║注：此是受前擇師之文。論中有二：初依慧、信，後依
X26n0525_p0689a17║六度。初中離字，論是雖字，偷解論意，有慧無信，不
X26n0525_p0689a18║應從受。此牒離字，即為兩義，無慧無信，從受六度。
X26n0525_p0689a19║擇中論云：有慳貪者，毀淨戒者，多不忍者，懶墮者，
X26n0525_p0689a20║多散亂者，愚癡類者，謗菩薩藏。文在愚癡而無慧
X26n0525_p0689a21║也。
X26n0525_p0689a22║疏不信毀謗（至）終不勉離。
X26n0525_p0689a23║注：此文即是受已傳法，然亦是屬師擇弟子，故與
X26n0525_p0689a24║後段相次而說。應如是判：初弟子擇師、後師擇弟
X26n0525_p0689b01║子。後中有二：初依說法擇，即此文是；後依授戒擇，
X26n0525_p0689b02║後一段是。言如住淨戒等者，舉德況罪。言言見者，
X26n0525_p0689b03║惡言惡見，論中更有惡思惟也。具此言見終不勉
X26n0525_p0689b04║離，如是大罪說之無益，故勿為說。
X26n0525_p0689b05║疏非唯他勸（至）起堅固受。
X26n0525_p0689b06║注：前說法擇，說不堪者；此受戒擇，說其堪者。先說
X26n0525_p0689b07║持犯，觀其意樂，堪受淨戒。非唯他勸，兼內有心；唯
X26n0525_p0689b08║隨他意，即不堪也。餘文易知。
X26n0525_p0689b09║疏：有四種他勝處法。
X26n0525_p0689b10║注：上辨受相，下明持犯先重後輕。
X26n0525_p0689b11║疏一為名利（至）自信隨他。
X26n0525_p0689b12║注：問：聲如何前四為重？答：菩薩防意，讚毀心勝，故
X26n0525_p0689b13║立後四。彼防身語，身重易知。語之後三，罪相輕也。
X26n0525_p0689b14║問：下文復有自讚毀他，何分輕重？答：但懷嫌恨及
X26n0525_p0689b15║恚惱心，在輕中也。此為名利，故入重科。
X26n0525_p0689b16║疏犯此不堪（至）非真菩薩。
X26n0525_p0689b17║注：此說犯重，猶通三品，有捨不捨，並非真行。
X26n0525_p0689b18║疏略由二緣（至）即名為捨。
X26n0525_p0689b19║注：問：斷善云何不捨此戒？答：斷善必捨菩薩心也。
X26n0525_p0689b20║問：其上品纏，如何相狀？答：如文自辨，有其三義：一
X26n0525_p0689b21║者、毀犯四種他勝處法；二者、數數現行，都無慚愧；
X26n0525_p0689b22║三者、深生愛樂，見是功德。具此三義，名為上品。若
X26n0525_p0689b23║具一、二，即為中品。下品可知。非一暫行，翻上三義。
X26n0525_p0689b24║非一翻初，暫行翻二。暫即不數，但行不愛。
X26n0525_p0689c01║疏若無二緣（至）非新受得。
X26n0525_p0689c02║注：斯願廣故盡形不捨，再受只令舊種增也，并比
X26n0525_p0689c03║丘戒亦令不捨。表無表章第十九葉。
X26n0525_p0689c04║疏住此戒者（至）恭敬策勤。
X26n0525_p0689c05║注：下辨輕戒。四十一卷，四十三條，今文不具，下隨
X26n0525_p0689c06║指示。於四十三，倫判為二：攝善法戒，有三十二；饒
X26n0525_p0689c07║益有情，有十一種。於攝善中，分為六度；於戒度中，
X26n0525_p0689c08║見律儀戒，故不別立。且於施度，除其七種障，即為
X26n0525_p0689c09║七戒。此即第一供養三寶，唯說不犯。論中翻此，仍
X26n0525_p0689c10║有三相：染、非染犯，及無違犯。懶墮懈怠，是染違犯；
X26n0525_p0689c11║若由失念，非染違犯；心狂亂等，而無違犯。今述無
X26n0525_p0689c12║犯，讚禮信念，但無空度，即無違犯；恭敬䇿勤，翻染
X26n0525_p0689c13║違犯。有抄云何牒之於下？自餘悞處，更不言之。
X26n0525_p0689c14║疏：勿生大欲，厭捨名利。
X26n0525_p0689c15║注：此第二戒，無貪故施，少欲喜足。翻論但二，無非
X26n0525_p0689c16║染犯，犯必是染。問：有起大欲無犯者不？答：有。論云：
X26n0525_p0689c17║謂為斷彼生起樂欲，發勤精進，攝彼對治，雖勤遮
X26n0525_p0689c18║遏，而為猛利性惑所蔽，數起現行，即無違犯。
X26n0525_p0689c19║疏：敬侍耆德，依理酬對。
X26n0525_p0689c20║注：此第三戒，施身敬侍，迎對尊德。對即對答，倫翻
X26n0525_p0689c21║三相。憍慢、恨恚，是染違犯；墮怠、忘念，非染違犯；病、
X26n0525_p0689c22║狂、亂等，是無違犯。問：前三寶中，懈怠是染，云何此
X26n0525_p0689c23║中名非染犯？答：三寶境勝，故有別也。
X26n0525_p0689c24║疏起，如法請。
X26n0525_p0690a01║注：此第四戒，論翻三相，大分同前：憍、慢、恨、恚、惰、怠、
X26n0525_p0690a02║忘、念、病、犯、亂等。
X26n0525_p0690a03║疏：受無染施。
X26n0525_p0690a04║注：此第五戒，論翻有三，亦大同。前請居家，此來就
X26n0525_p0690a05║院。
X26n0525_p0690a06║疏：捨無染法。
X26n0525_p0690a07║注：此第六戒自行法施，翻之亦三。前二大同。其第
X26n0525_p0690a08║三中更加外道來求，不施無犯下，第七義。攝受暴
X26n0525_p0690a09║惡，是無畏施；不令怖他，故是施。今此不引。
X26n0525_p0690a10║疏於性遮罪（至）隨應現起。
X26n0525_p0690a11║注：下是戒度，亦有其七。今合初二，性遮同別。遮與
X26n0525_p0690a12║聲聞有共、不共，性罪一向只說不共。其遮戒中，隨
X26n0525_p0690a13║護他心、掉臂、䨱頭等，與聲聞共；搐衣、鉢等，即是不
X26n0525_p0690a14║共。其性戒中，唯除出家犯於婬戒，餘皆許犯七支
X26n0525_p0690a15║不共。此言等者，即是共義。後之二句，是說不共，亦
X26n0525_p0690a16║通性遮。若爾，性罪亦有其共，何唯不共？答：不為利
X26n0525_p0690a17║他，即是共也。若爾，性遮罪亦然。答：於護他心、掉臂
X26n0525_p0690a18║等中，無利他相，故有定共。約其條說，全共名共。此
X26n0525_p0690a19║中論文，遮戒、不共，翻只二犯；共及性戒，只說無犯。
X26n0525_p0690a20║若於遮戒開共、不共，即四十四排之自見。
X26n0525_p0690a21║疏：應住正命。
X26n0525_p0690a22║注：此第三戒，無非染犯。
X26n0525_p0690a23║疏：三業寂靜。
X26n0525_p0690a24║注：此第四戒，除掉所動，乃至望他歡笑，所餘為善，
X26n0525_p0690b01║動身發語，心非不寂，故通三業，翻亦三相。
X26n0525_p0690b02║疏：毀厭生死，歎欣涅槃。
X26n0525_p0690b03║注：此第五戒，無非染犯。
X26n0525_p0690b04║疏：惡聲稱譽，自護清雪。
X26n0525_p0690b05║注：此第六戒，護惡聲等，勿令有實。設有虗加，須當
X26n0525_p0690b06║清雪。雪者，拭也，除也，即雪訴也。雖雪其虗，然勿嗔
X26n0525_p0690b07║恨，翻亦三相。下第七戒，辛楚加行，護他憂苦。若不
X26n0525_p0690b08║現行，是非染犯。無有染犯，此中不引。
X26n0525_p0690b09║疏諫謝侵犯，不酬嗔挊。
X26n0525_p0690b10║注：下是忍度，有其四種，仍文逆次：一、不酬嗔挊，二、
X26n0525_p0690b11║自犯往謝，三、他謝便受。言陳謝侵犯者，自他相望，
X26n0525_p0690b12║並得此名。此中攝二：第一、第三無非染犯，第二通
X26n0525_p0690b13║三，更有第四不堅忿續，無非染犯。此中不引。
X26n0525_p0690b14║疏：無染管御。
X26n0525_p0690b15║注：下是精進有其三種，此即第一無非染犯。
X26n0525_p0690b16║疏時量倚眠。
X26n0525_p0690b17║注：此是第二，無非染犯。
X26n0525_p0690b18║疏離愛談說。
X26n0525_p0690b19║注：此是第三、不談世事，翻通三相。此言愛者，論云：
X26n0525_p0690b20║懷愛染心。
X26n0525_p0690b21║疏：卑下求法。
X26n0525_p0690b22║注：此下是定，亦有三種，此為第一，以卑下心求得
X26n0525_p0690b23║定法，論翻三相。
X26n0525_p0690b24║疏斷除五蓋。
X26n0525_p0690c01║注：此是第二無非染犯。更有第三不味靜慮，無非
X26n0525_p0690c02║染犯，此中不引。
X26n0525_p0690c03║疏不毀二乘。
X26n0525_p0690c04║注：下是慧度有其八種，此第一也，無非染犯。
X26n0525_p0690c05║疏：善究菩薩藏，方學聲聞藏。
X26n0525_p0690c06║注：此是第二，不唯學小無有染犯，准此犯戒不必
X26n0525_p0690c07║染心。問：若爾，如何名罪？答：摧懷勝善亦名為罪，不
X26n0525_p0690c08║能得大慧也。餘有准思。
X26n0525_p0690c09║疏精閑佛法（至）一分學外。
X26n0525_p0690c10║注：此是第三業精習外，無非染犯。
X26n0525_p0690c11║疏：猶如辛味而習近之。
X26n0525_p0690c12║注：此是第四、不寶外論，無非染犯。有判慧中，已上
X26n0525_p0690c13║為五約法，下三約人。
X26n0525_p0690c14║疏：法可信受，方以利樂。
X26n0525_p0690c15║注：此是第五、推佛強信。論有兩節，合為一戒，無非
X26n0525_p0690c16║染犯。下有第六、自讚毀他，無非染犯。此中不引。問：
X26n0525_p0690c17║與重何別？答：已言不為名利恭敬。
X26n0525_p0690c18║疏聞，如理法勵意往聽。
X26n0525_p0690c19║注：此是第七翻，亦三相。
X26n0525_p0690c20║疏：巧依文義，敬歎法師。
X26n0525_p0690c21║注：此是第八，無非染犯。言但依文，即是有犯。
X26n0525_p0690c22║疏：乃至現通，能正引攝。
X26n0525_p0690c23║注：此是饒益有情戒相，有十一種，即前十一，但明
X26n0525_p0690c24║持犯，相不異前。於中開合有少不同，故不具引，但
X26n0525_p0691a01║指後一無有染犯，餘在乃至翻各三相。其不同者，
X26n0525_p0691a02║於助伴中開出救病，却令怖畏入愁憂中。
X26n0525_p0691a03║疏如是一切（至）皆無違犯。
X26n0525_p0691a04║注：四義不犯，通上用之。問：二地離垢，何言十地？答：
X26n0525_p0691a05║此依故犯。
X26n0525_p0691a06║疏上與相違，當知有犯。
X26n0525_p0691a07║注：染不染犯，如上已指實有不犯，且依多分，言有
X26n0525_p0691a08║犯也。已上科名，有犯不犯，隨應思之。問：論說菩薩
X26n0525_p0691a09║犯戒道中，無無餘犯，其義云何？答：纂曰：論云：無餘
X26n0525_p0691a10║犯者，謂波羅夷無有餘故，罪是極故。此聲聞戒，菩
X26n0525_p0691a11║薩無此無餘犯罪。賢曰：纂云：無餘犯者，聲聞重也。
X26n0525_p0691a12║倫云：其菩薩戒，捨而還受，故云無無餘犯。今詳纂
X26n0525_p0691a13║意，約不共住治罸之罪，菩薩犯重，不同聲聞，定永
X26n0525_p0691a14║擯也。
X26n0525_p0691a15║疏若上纏犯（至）還出還淨。
X26n0525_p0691a16║注：應受學中，大文科出。問：准寶積經第九十卷，乃
X26n0525_p0691a17║至五逆亦許自淨，云何不同？答：此言現前。若無之
X26n0525_p0691a18║下，貫前用之。問：如何作法？答：前已引之。
X26n0525_p0691a19║疏此依修習（至）衰損危苦。
X26n0525_p0691a20║注：此歎勝利，亦應大文。
X26n0525_p0691a21║疏為持淨戒（至）亦不悞犯。
X26n0525_p0691a22║注：此難行戒在四十二，論有三相。其中一者，受淨
X26n0525_p0691a23║戒已，若遭違難，乃至失命，亦無少犯。又言命終，當
X26n0525_p0691a24║其失命難，亦不犯也。此三難行，初依受難，第二持
X26n0525_p0691b01║難，第三恒難。於九門中，上引三門，自餘六門，此不
X26n0525_p0691b02║具引。
X26n0525_p0691b03║疏由此生生（至）戒成其性。
X26n0525_p0691b04║注：前三滿樂雖是勝利，在一切戒。今此五利遍通
X26n0525_p0691b05║九門，與菩薩戒五利無別。倫判初、二現在利益，三、
X26n0525_p0691b06║四後後世，後一通二。問：第三之中，論中明言身懷
X26n0525_p0691b07║已後，第五亦言現法、後法，可如所判。第四之中無
X26n0525_p0691b08║死後言，何唯後世？答：言成就故，言圓滿故，又乘前
X26n0525_p0691b09║故。
X26n0525_p0691b10║疏為住其心（至）專精勿犯。
X26n0525_p0691b11║注：此明所作，論有三種，即三聚戒，各有一種，三句
X26n0525_p0691b12║次配，謂律儀戒，令現法樂，安住其心（云云）。
X26n0525_p0691b13║疏忍即於境（至）精進審慧。
X26n0525_p0691b14║注：第四十二忍亦九門，此第一門自性忍也。舊科
X26n0525_p0691b15║此下何不長分三忍體性，次配三法？
X26n0525_p0691b16║疏此有三種（至）攝無量果。
X26n0525_p0691b17║注：此一切忍亦先二門，在家、出家方分三種。此第
X26n0525_p0691b18║一中論有兩門：三觀、五想。此是三觀：一、思由前業
X26n0525_p0691b19║觀，二、思性是苦觀，三、思劣況勝觀。
X26n0525_p0691b20║疏憎背有情（至）住攝受想。
X26n0525_p0691b21║注：修此五想，除恚惱也。如文易知。何無空想？
X26n0525_p0691b22║疏自無憤勃（至）流注相續。
X26n0525_p0691b23║注：三義釋名：初二身、語，自不惱，他惱不報；後一在
X26n0525_p0691b24║意。言隨眠者，即種子也。在意，結恨相續不斷，熏習
X26n0525_p0691c01║種子。今不爾故，名之為忍。
X26n0525_p0691c02║疏：故於怨害皆能忍受。
X26n0525_p0691c03║注：論中結句，五想各有，釋名之後，却無文結。
X26n0525_p0691c04║疏二安受苦忍（至）況小苦哉。
X26n0525_p0691c05║注：此為略釋，舉為諸欲忍苦無量，況為菩提不忍
X26n0525_p0691c06║苦耶？
X26n0525_p0691c07║疏若於一切（至）不生憂悒。
X26n0525_p0691c08║注：所忍苦事，有其八種：一、依止處苦，二、世法處苦，
X26n0525_p0691c09║三、威儀處苦，四、攝法處苦，五、乞行處苦，六、勤勞處
X26n0525_p0691c10║苦，七、利他處苦，八、所作處苦。此即第一依止四事，
X26n0525_p0691c11║論名四依，此出家受具戒故。衣服、飲食、臥具、醫藥、
X26n0525_p0691c12║什物，在於第四依中。什者，雜也。得蔽並不生憂，不
X26n0525_p0691c13║敬稽留，或以輕侮，亦不悒快，或通配之。
X26n0525_p0691c14║疏：世法衰毀，乃至病死。
X26n0525_p0691c15║注：此為第二世法，有九：一、衰，二、毀，三、譏，四、苦，五、壞
X26n0525_p0691c16║法壞，六、盡法盡，七、老法老，八、病法病，九、死法死。此
X26n0525_p0691c17║中前四，是世八法之四法也，即違緣苦。後五愛法，
X26n0525_p0691c18║離故生苦。世八法者，初二身法，法財榮潤名利，遣
X26n0525_p0691c19║打縛等名衰。次四口法，當善論之曰稱，當惡而論
X26n0525_p0691c20║曰譏，過善讚之曰譽，過惡而說曰毀。後二意法，即
X26n0525_p0691c21║苦、樂二。壞法壞者，謂諸色法，性是壞法，而至壞時，
X26n0525_p0691c22║名壞法壞。此依有質，盡依無質。上二依外，後三依
X26n0525_p0691c23║內，如常易知。此中不說利等四者，是可欣故。
X26n0525_p0691c24║疏：住四威儀。
X26n0525_p0692a01║注：此為第三行住坐臥。
X26n0525_p0692a02║疏：為攝受法。
X26n0525_p0692a03║注：此為第四，此有七種：一供養三寶，二供養尊長，
X26n0525_p0692a04║三諮受正法，四廣為他說，五以大音聲吟詠讀誦，
X26n0525_p0692a05║六獨處空閑思惟觀察，七修習瑜伽作意所攝。若
X26n0525_p0692a06║止若觀，於此七處，勤勞眾苦，皆能忍受。
X26n0525_p0692a07║疏毀改形皃（至）絕婬欲樂。
X26n0525_p0692a08║注此第五也。此亦有七：一、改形皃。二、著壞色。三、自
X26n0525_p0692a09║兢自攝。兢即是不縱任義，攝即攝斂。論云：進止云
X26n0525_p0692a10║為。於此四中，自兢攝也。進即行也，止即住也，云即
X26n0525_p0692a11║住也，云即言也，為即作也。四、捨世務。此中所無。五、
X26n0525_p0692a12║棄非法財。久所貯積，名非法財。六、絕婬欲。七、止嬉
X26n0525_p0692a13║戲。此無第七或樂字，是絕字兩用。
X26n0525_p0692a14║疏：修善利益，如法勤的。
X26n0525_p0692a15║注：此是第六，略無七八，如前已列。
X26n0525_p0692a16║疏：皆能忍受，精進匪懈。
X26n0525_p0692a17║注：此文通上八處用之。
X26n0525_p0692a18║疏求大菩提（至）勿生退轉。
X26n0525_p0692a19║注：倫科歎勝，異即變異，染即惱等。
X26n0525_p0692a20║疏：三、諦察法忍（至）善安勝解故。
X26n0525_p0692a21║注：論有八處，二種因緣：一、三寶功德處，二、真實義
X26n0525_p0692a22║處，三、諸佛菩薩大神力處，四、因處，五、果處，六、應得
X26n0525_p0692a23║義處，七、自於彼義得方便處，八、一切所知應行處。
X26n0525_p0692a24║隨其所應，由為敬故，知故，得故，故須忍苦；由因故
X26n0525_p0692b01║苦，是苦果故，故須忍受；為義利故，須知行故，故須
X26n0525_p0692b02║忍苦。此有初一，等取餘七。二因緣者，一、長時串習
X26n0525_p0692b03║故，二、證善淨智故。此中串習即初因緣。淨智第二。
X26n0525_p0692b04║疏於羸劣（至）臣隸等所。
X26n0525_p0692b05║注：此難行忍，論有三種，此中具云：然不次第，羸劣
X26n0525_p0692b06║是初，卑賤是後。臣隷第二論第三云：於其種姓卑
X26n0525_p0692b07║賤有情，所作增上不饒益事，堪能忍受。問：與初何
X26n0525_p0692b08║別？初依身弱，後依姓下。
X26n0525_p0692b09║疏、怨、親、中等，皆能忍受。
X26n0525_p0692b10║注：一切門忍，有其四種：怨、親、中三等，即第四。通上
X26n0525_p0692b11║三人，各有三品不饒益事，皆能忍受。論文如此。
X26n0525_p0692b12║疏眾前屏處（至）三業修習。
X26n0525_p0692b13║注：此文不次，是當第六。一切種忍有十三種，既為
X26n0525_p0692b14║增義，前六後七。此無前六者何？一、為怖非愛忍，二、
X26n0525_p0692b15║非愍有情忍，三、圓滿忍度忍，四、出家受法忍，五、先
X26n0525_p0692b16║習今安忍，六、知法遠情忍。其七種者：一、不饒益忍，
X26n0525_p0692b17║二、從一切忍，三、一切處忍，四、一切時忍，五、身忍，六、
X26n0525_p0692b18║語忍，七、意忍。此無初二，第二即是安受苦忍。初二
X26n0525_p0692b19║是總，後五別故。眾前屏處是第三忍，下是時忍。四
X26n0525_p0692b20║門辨時，乃至疾、不疾時，若臥、起時，三業即為七中
X26n0525_p0692b21║後三。
X26n0525_p0692b22║疏於有損惱（至）由忍故與。
X26n0525_p0692b23║注：此是第七遂求忍也。論有八種：前三耐他怨害
X26n0525_p0692b24║忍，一要逼忍。論云：謂諸菩薩於諸有苦來求索者，
X26n0525_p0692c01║要逼能忍。第四十五菩提分品有六善巧，要字平
X26n0525_p0692c02║聲，即要契也，即是六種方便之一。逼謂逼迫，亦是
X26n0525_p0692c03║六種方便之一。彼若有情來求索時，菩薩與彼共
X26n0525_p0692c04║立要契，不得造惡，唯孝順等方乃施與。又行楚利
X26n0525_p0692c05║逼迫於彼，令不造惡，唯修善等方乃施與。如是施
X26n0525_p0692c06║時，忍彼數求，名惡逼忍。或苦有情返立要契，何時
X26n0525_p0692c07║何物須當與我及以逼迫，菩薩能忍，名要逼忍。二
X26n0525_p0692c08║暴惡忍，三犯戒忍。後五安受苦忍，即是能忍五種
X26n0525_p0692c09║勤苦：一度苦有情，二求法，三行法，四說法，五助伴。
X26n0525_p0692c10║今並不引。今文是後總為二中，有情有苦，菩薩忍
X26n0525_p0692c11║苦而令彼離，有情有求，菩薩忍苦而與之故，並遂
X26n0525_p0692c12║所求，名遂求忍。
X26n0525_p0692c13║疏常作饒益（至）起上慚愧。
X26n0525_p0692c14║注：此文不次，是第九門清淨忍也。論有十相，此但
X26n0525_p0692c15║中四：一、終不返報忍，二、意亦不憤忍，三、無現恒怨
X26n0525_p0692c16║忍。此無上三。四、常作饒益忍，初四句是。五、怨所速
X26n0525_p0692c17║謝忍，六、怨謝速受忍。不堪忍下，是其第七。羞遇不
X26n0525_p0692c18║堪忍，八、敬愛堪忍忍，九、哀愍眾生忍，十、斷除忍障
X26n0525_p0692c19║忍。此無後三。
X26n0525_p0692c20║疏審察由忍（至）引安樂忍。
X26n0525_p0692c21║注：此是第八、二世樂也兩句，一世在論後，文通自
X26n0525_p0692c22║他利。前有九種，纂云：一、於善能忍，二、寒熟，三、飢渴，
X26n0525_p0692c23║四、蚊虻，五、風日，六、蛇蝎，七、身勞，八、心勞，九、生老病
X26n0525_p0692c24║死。前八自忍，第九愍他。
X26n0525_p0693a01║疏臨終不悔（至）讚勵慶慰。
X26n0525_p0693a02║注：此即第五士忍也。論有五相：一、當無怨歒，二、當
X26n0525_p0693a03║無乖離，三、有多喜樂，四、臨終無悔，五、後生善趣。今
X26n0525_p0693a04║此不次，配之易見。證無上覺，當論喜樂，下屬總文。
X26n0525_p0693a05║亦見不忍所有苦果者，翻利見損。此處論文之上，
X26n0525_p0693a06║不見下之四法，論總中有見勝利故自作等也。又
X26n0525_p0693a07║解：此言證無上覺，當論標結。論云：謂諸菩薩先於
X26n0525_p0693a08║其忍見諸勝利（云云），見勝利已，自堪能忍其見苦
X26n0525_p0693a09║果。翻此標結及多喜樂，故置亦字。
X26n0525_p0693a10║疏精進即是（至）勇悍三業。
X26n0525_p0693a11║注仍四十二，此第一門，此并眷屬，故三業也。
X26n0525_p0693a12║疏此略有三（至）無少怯劣。
X26n0525_p0693a13║注：此一切門亦先分二：在家、出家。文中有三：初標
X26n0525_p0693a14║舉喻為標；次釋舉難況易，我今之下至苦薄來是；
X26n0525_p0693a15║後歎舉劣況勝，於此下是。
X26n0525_p0693a16║疏攝善精進（至）疾證菩提。
X26n0525_p0693a17║注：初三句標，次釋，後歎。世尊下，歎。釋中有七：一、無
X26n0525_p0693a18║動，二、堅固，三、無量，四、方便相應，五、無倒，六、恒常，七、
X26n0525_p0693a19║離慢。此中有三：初二，後一。論云：堅固是殷重故，餘
X26n0525_p0693a20║在乃至。
X26n0525_p0693a21║疏三饒益精進（至）種種䇿勵。
X26n0525_p0693a22║注：即是饒益有情戒中之十一種。
X26n0525_p0693a23║疏如是遠離（至）無倒修習。
X26n0525_p0693a24║注：難行精進亦有三種：初二句為一，次二句為一，
X26n0525_p0693b01║已後文為一。
X26n0525_p0693b02║疏能令染法（至）三慧增長。
X26n0525_p0693b03║注：此一切門亦有四種：離染、引白、三業、三慧。
X26n0525_p0693b04║疏無捨無退（至）勤勇而行。
X26n0525_p0693b05║注善士有五，兩字一義而行，兩字通上用之。
X26n0525_p0693b06║疏有勢有勤（至）護己利他。
X26n0525_p0693b07║注：此一切種，前六後七。且前六者：一、無間，二、殷重，
X26n0525_p0693b08║三、等流，四、加行，五、無動，六、無足。此列五種，當論前
X26n0525_p0693b09║六引證之文。如何引五而證六耶？答：大文相似，不
X26n0525_p0693b10║一一同，或非引證，准論由六成此五也。論云：菩薩
X26n0525_p0693b11║成就如是六種一切種精進，發勤精進故，所以說
X26n0525_p0693b12║言有勢有勤（云云）。此即唯識被甲加行。無下、無退、
X26n0525_p0693b13║無足，彼四番解，應具撿配。後七種者：一、欲俱，二、平
X26n0525_p0693b14║等，三、勝進，四、勤求，五、修學，六、利他，七、善護。此文具
X26n0525_p0693b15║有。猛利下，是初二，可知。三、四不次，無倦為第四，次
X26n0525_p0693b16║二句為第三，護己為六，利他為七，後二不次。其遂
X26n0525_p0693b17║求等，義少不引。
X26n0525_p0693b18║疏靜慮即是（至）心一境性。
X26n0525_p0693b19║注：在四十三。此自性門，舉慧要定。
X26n0525_p0693b20║疏此有三種（至）所有等持。
X26n0525_p0693b21║注：此第二門，亦先分二，世出世間，再分為三，於第
X26n0525_p0693b22║三中，有十一相，同前精進。
X26n0525_p0693b23║疏由依靜慮（至）造應作事。
X26n0525_p0693b24║注：遂求靜慮，亦有八種，無術為總，通其二三，或通
X26n0525_p0693c01║前六，論只在初，第一息災，乃至第八，造所應作，初
X26n0525_p0693c02║六各三字，後二各四字，施財與食，與論不次。
X26n0525_p0693c03║疏神通記說（至）息除眾苦。
X26n0525_p0693c04║注：二、世樂中亦有九相：初、三、三輪；四、示現惡趣，今
X26n0525_p0693c05║言變現；五、能施辨才；六、能施正念；七、製無倒論；八、
X26n0525_p0693c06║造諸工巧，此上四種在乃至中；九、放光息苦藏論，
X26n0525_p0693c07║制字傳差。
X26n0525_p0693c08║疏：亦能永除一切重障。
X26n0525_p0693c09║注：清淨有十，此總言之，世間淨，出世淨，加行淨，根
X26n0525_p0693c10║本淨，勝進淨，三心自在，捨已還證，神變自在，離見
X26n0525_p0693c11║離障，文具如論。
X26n0525_p0693c12║疏：慧即於境，如理簡擇。
X26n0525_p0693c13║注：亦四十三。此是慧度之第一門。
X26n0525_p0693c14║疏此有三種（至）平等將覺。
X26n0525_p0693c15║注：一切慧中亦先分二：世、出世間。然後分三：次為
X26n0525_p0693c16║第一、緣勝義慧。論：於無我及真諦中將正已覺。問：
X26n0525_p0693c17║今但將覺，何以不同？釋曰：此說初修但舉將覺，其
X26n0525_p0693c18║正及己在後菩提分品之中方引撿思。
X26n0525_p0693c19║疏二、於五明（至）智資粮覺。
X26n0525_p0693c20║注：此是緣事。言三聚者：一、能引義利法聚，二、能引
X26n0525_p0693c21║非義利法聚，三、能引非義利非非義利法聚。所言
X26n0525_p0693c22║如者，如實知也。攝受上八圓滿資粮，論有成佛及
X26n0525_p0693c23║度有情。
X26n0525_p0693c24║疏三作有情（至）俱行妙慧。
X26n0525_p0694a01║注：此有十一，即是饒益有情戒者，舉一等餘。
X26n0525_p0694a02║疏學內明處（至）慶慰勤修。
X26n0525_p0694a03║注：二世樂慧亦有九種，五明為五依，內明慧生起，
X26n0525_p0694a04║後四示愚導逸，讚怯慶修。論文總由五明為依。
X26n0525_p0694a05║疏：次修四攝事。
X26n0525_p0694a06║注：仍四十三，准前施等，亦有九門，同事中無。
X26n0525_p0694a07║疏：一者、布施，如上已說。
X26n0525_p0694a08║注論文同前，故無九也。
X26n0525_p0694a09║疏二者愛語（至）引義之語。
X26n0525_p0694a10║注：自性愛語具四義者，以為自性假即取，聲即思也。
X26n0525_p0694a11║疏遠離嚬蹙（至）常為勝益。
X26n0525_p0694a12║注：一切愛語，先開為三，後略為二，與度不同。略為
X26n0525_p0694a13║二者：一、隨世儀語，二、順正教語。前為三者：一、慰喻，
X26n0525_p0694a14║二、慶悅，三、勝益。前慰隨世，後一隨教。此無略二，但
X26n0525_p0694a15║有廣三。慰喻即是問訊之語，慶悅即是覺彼所悅。
X26n0525_p0694a16║論中有二：昌盛、善法。今文影顯，上言昌盛，下言善
X26n0525_p0694a17║法，文具應云見有昌盛及善法增，尚不自知覺有
X26n0525_p0694a18║昌盛及善法增而申慶悅。覺即警覺，昌盛財等，善
X26n0525_p0694a19║法戒等。勝益即是說佛法教。
X26n0525_p0694a20║疏於己怨仇（至）修難愛語。
X26n0525_p0694a21║注：難行有三：一者於怨，二者於癡，三者諂誑。初後
X26n0525_p0694a22║二種具起三語，慰喻慶悅勝益，愚但勝益。言於真
X26n0525_p0694a23║福田者，舉所諂誑，於此如是惡行有情亦修愛語，
X26n0525_p0694a24║故是難行。
X26n0525_p0694b01║疏欲除障蓋（至）談說決擇。
X26n0525_p0694b02║注：此一切門有其四種，兩句為一，尋之易知。言先
X26n0525_p0694b03║作者，先時應作，即前方便下有善士及一切種。
X26n0525_p0694b04║疏：依四淨語起八聖語。
X26n0525_p0694b05║注：此遂求語，依離妄語及離離間麤惡綺語，此名
X26n0525_p0694b06║四淨。起見言見及聞覺知，翻四可知，是八聖語。問：
X26n0525_p0694b07║何名遂求？答：彼有所問，非望虗答，故八聖語遂問
X26n0525_p0694b08║所求。
X26n0525_p0694b09║疏三者利行（至）安處建立。
X26n0525_p0694b10║注：自性利行，非先愛語不能勸導。諸有勸導行利
X26n0525_p0694b11║益者，悉為自性。
X26n0525_p0694b12║疏能令獲得（至）輕安解脫。
X26n0525_p0694b13║注：一切利行亦先開二：一、未成熟有情能成熟利
X26n0525_p0694b14║行，二、已成熟有情令解脫利行。後文開三，今此文
X26n0525_p0694b15║是：初是如法商農等業，次即捨家行乞食等，俱即
X26n0525_p0694b16║離欲現得輕安後生天等利，於後利中藏本論脫。
X26n0525_p0694b17║問：纂說現利，有具德者獲名譽等，豈無後利？於後
X26n0525_p0694b18║利中說捨家等，豈不現在人天讚等？不爾，不成二
X26n0525_p0694b19║世順益，寧殊二趣苦樂異熟？答：此隨麤顯。
X26n0525_p0694b20║疏習近惡友（至）邪見誹謗。
X26n0525_p0694b21║注：難行、利行，二句為一。此三種人，難勸導故。下開
X26n0525_p0694b22║解言，貫此用之。植宜從植。
X26n0525_p0694b23║疏：常起八纏。
X26n0525_p0694b24║注：遂求利行，令離八纏。下言皆能開解，貫此用之。
X26n0525_p0694c01║言八纏者，無慚、無愧、昏沈、睡眠、掉舉、惡作，及以慳、
X26n0525_p0694c02║嫉。問：何名遂求？答：求離纏者，教令離之。
X26n0525_p0694c03║疏十惡業者（至）皆能開解。
X26n0525_p0694c04║注：常起二字，却貫此上二世利行。論中有九，此言
X26n0525_p0694c05║十惡，有開合也。身三語四，合其意三，以為一種，却
X26n0525_p0694c06║添飲酒，故成九種。不離本數，故此言十。
X26n0525_p0694c07║疏起大悲心（至）永不退轉。
X26n0525_p0694c08║注：清淨利行，論亦有十，此但後五依內清淨利行：
X26n0525_p0694c09║初句第一、大悲利行，三句第二、無倦利行，六句第
X26n0525_p0694c10║三、謙下利行，式句第四、淨實利行，末之二句即是
X26n0525_p0694c11║第五、不退利行。此名依內清淨利行。其前五者，名
X26n0525_p0694c12║為依外清淨利行：一、無罪利行，二、不轉利行，三、漸
X26n0525_p0694c13║次利行，四、遍行利行，五、如應利行。如是五種，令他
X26n0525_p0694c14║無罪，不於邪轉，從淺至深，遍利一切，如可應利，名
X26n0525_p0694c15║為五也。
X26n0525_p0694c16║疏四者同事（至）諮受此事。
X26n0525_p0694c17║注：此同事中無有九門，即以前行同事行故。此文
X26n0525_p0694c18║有二：初彰自同行而他隨，後明自不行而返責。初
X26n0525_p0694c19║中有二：初明他順行，後辨無異辭。
X26n0525_p0694c20║疏：次供養三寶。
X26n0525_p0694c21║注四十四云：一、設利羅供養，二、制多供養，三、現前
X26n0525_p0694c22║供養，四、不現前供養，五、自作供供養，六、教他供養，
X26n0525_p0694c23║七、財供養，八、廣大供養，九、無染供養，十、正行供養。
X26n0525_p0694c24║與此不同，其義何耶？答：論後釋中却明二俱，若開
X26n0525_p0695a01║初二即為十二。此意前二即是就境，既不離後遂
X26n0525_p0695a02║廢之也。論依總別，先依二境列其二總，後別分八，
X26n0525_p0695a03║其二俱供即別合故，却不列也。釋中文具，遂別釋
X26n0525_p0695a04║之。
X26n0525_p0695a05║疏一於對現前（至）親面供養。
X26n0525_p0695a06║注設利羅者，訛云舍利，即是佛體。論云：色身并牙
X26n0525_p0695a07║等，並是舍利。制多云塔窣堵波者，云高顯也。
X26n0525_p0695a08║疏二、於餘三世（至）修不現前供養。
X26n0525_p0695a09║注：此依但想餘界等也。
X26n0525_p0695a10║疏：三、對現前時（至）修現不現前供養。
X26n0525_p0695a11║注：現對字倒，此約對現作餘佛想，故是俱供。
X26n0525_p0695a12║疏若佛滅後（至）菩提資粮。
X26n0525_p0695a13║注：昔意因辨供養功德，便明造像福果亦多。問：論
X26n0525_p0695a14║意是說不現前供，其義云何？答：所對異故。對已滅
X26n0525_p0695a15║佛，故作是言。約現所對制多等者，亦名現前。倫只
X26n0525_p0695a16║直科，為明得果。
X26n0525_p0695a17║疏：四、於如是所，唯自供養。
X26n0525_p0695a18║注：指制多等名為如是，乃至不使奴婢等也。
X26n0525_p0695a19║疏五、若起悲心（至）令他供養。
X26n0525_p0695a20║注：自物不廣施與他已，既更無有，故唯他供。
X26n0525_p0695a21║疏六或俱供（至）作此供養。
X26n0525_p0695a22║注：自施勸他乃至勸奴婢等亦為俱作。
X26n0525_p0695a23║疏七、以香華等（至）修財敬供養。
X26n0525_p0695a24║注：問：論文中無盡財言：其義云何？寧殊第八？答：即
X26n0525_p0695b01║下多義。然非時長下具三義，名為廣故。此言敬者，
X26n0525_p0695b02║即問訊等。
X26n0525_p0695b03║疏八、即以財敬（至）修廣大供養。
X26n0525_p0695b04║注：事廣、心廣、長時中具有七義：一、多，二、妙，三、現前，
X26n0525_p0695b05║四、不現，五、自作，六、教他，七、淨心。上依倫纂敘異釋，
X26n0525_p0695b06║長時為一淨心，並屬釋成之文。依此廣義有其二
X26n0525_p0695b07║種：一、造作廣，二、迴向廣。若依前解，今文具三乃至
X26n0525_p0695b08║超四。又解論文現、不現前一箇若字合為一義，自
X26n0525_p0695b09║作、教他亦復如是，却開長時、淨心、迴向以為七種，
X26n0525_p0695b10║此文具五乃至超二。
X26n0525_p0695b11║疏九不以輕慢（至）修無染供養。
X26n0525_p0695b12║注：此中有三，此為第一。六淨供養，六不越二，心淨、
X26n0525_p0695b13║物淨，如文可知。論：具六種：一、不輕慢供養，二、不逸
X26n0525_p0695b14║懈不敬供養，三、不輕賤棄擲供養，四、不散慢雜染
X26n0525_p0695b15║供養，五、不矯詐虗設供養，六、非不淨物以為供養。
X26n0525_p0695b16║今文具四，等取餘者，復不次第。或輕慢中別攝三、
X26n0525_p0695b17║四，具有六種。
X26n0525_p0695b18║疏自力集財（至）而為供養。
X26n0525_p0695b19║注：此無染中之第二門，集財無染。此中有三：自集、
X26n0525_p0695b20║求得、想、化為三。化中有四：身、手。聲。具如文，可知。又
X26n0525_p0695b21║於化中疏加想字，即假想也。論文附在隨喜之中，
X26n0525_p0695b22║言勝解故。
X26n0525_p0695b23║疏想瞻部州（至）普生隨喜。
X26n0525_p0695b24║注：第三門中，正辨隨喜。論舉無財，且依純爾。意癡
X26n0525_p0695c01║有財，但隨喜也。自施喜他，此行不無。
X26n0525_p0695c02║疏雖少用功（至）精勤脩學。
X26n0525_p0695c03║注：恐有疑而不肯修此，故有此文。若言顯勝，是望
X26n0525_p0695c04║誰耶？
X26n0525_p0695c05║疏十若有須臾（至）正行供養。
X26n0525_p0695c06║注：初明想念修，後明造作修，後三句是。初中有二：
X26n0525_p0695c07║初明心念；後辨守戒，即為下是。初中，論文有其五
X26n0525_p0695c08║門：一、四無量，二、苦，四、理，三、涅槃勝利，四、六念，五、忍、
X26n0525_p0695c09║信、無相。修此五觀，便住律儀。不言餘者，要作持故。
X26n0525_p0695c10║下修作中亦有四門：一、止觀，二、菩提分，三、六度，四、
X26n0525_p0695c11║勝事。今唯後一，餘在乃至。
X26n0525_p0695c12║疏應念此為（至）不可比喻。
X26n0525_p0695c13║注：此為歎勝。
X26n0525_p0695c14║疏修供養時（至）眾義依止。
X26n0525_p0695c15║注：論有六種增上意樂：一、是大福田，二、具大恩德，
X26n0525_p0695c16║三、有情中尊，四、極難值遇，五、獨一出現，六、眾義依
X26n0525_p0695c17║止。義者義利，此無第三。
X26n0525_p0695c18║疏於法於僧（至）隨應亦爾。
X26n0525_p0695c19║注：昔作上排，合疏引意。非依論文，是在六意樂中。
X26n0525_p0695c20║六意樂前，十相之後，更有例供法、僧之文。論云：由
X26n0525_p0695c21║此十相，應知是名具一切種供養如來。如供養佛，
X26n0525_p0695c22║如是供養若法，若僧，隨其所應，當知亦爾。科意合
X26n0525_p0695c23║疏。
X26n0525_p0695c24║疏：當擭大果，說不能盡。
X26n0525_p0696a01║注：此文亦是與六意樂相連相接。論云：由是六種
X26n0525_p0696a02║增上意樂，於如來所，若於如來法所、僧所，少分思
X26n0525_p0696a03║惟而興供養，尚獲無量大功德果，何況其多？
X26n0525_p0696a04║疏：次應親近善友。
X26n0525_p0696a05║注：亦四十四。供養在內，親近是外，故是次第。
X26n0525_p0696a06║疏戒無穿缺（至）名善友相。
X26n0525_p0696a07║注：論有七問：四、問善友，三、問親近。此答第一、善友
X26n0525_p0696a08║相也。論有八相：一、住戒，二、多聞，三、修證，四、哀愍，五、
X26n0525_p0696a09║無畏，六、能忍，七、無倦，八、辨了。今並具之。
X26n0525_p0696a10║疏求施利樂（至）所作不虗。
X26n0525_p0696a11║注：此答第二所作不虗：一、先欲為利，二、於此正欲，
X26n0525_p0696a12║三、有力善權，四、饒益無倦，五、大悲平等。
X26n0525_p0696a13║疏威儀圓滿（至）儉稸隨捨。
X26n0525_p0696a14║注：此第三，作信依處。論有五義：一、勝妙威儀，圓滿
X26n0525_p0696a15║寂靜威儀；三、敦肅，三業無掉；三、無矯，不為誑他；四、
X26n0525_p0696a16║無嫉，忍勝隨喜；五、儉約。捨此儉畜字，對論似差。儉
X26n0525_p0696a17║字，力瞻切，又虗撿切，並難用故。畜積成慳，亦難用
X26n0525_p0696a18║也，宜云儉約。或畜字無差，儉復連畜，以兼釋文。尠
X26n0525_p0696a19║儲器物，宜此稸字。
X26n0525_p0696a20║疏諫舉令憶（至）可為依信。
X26n0525_p0696a21║注：此答第四為善友事。論亦五義：一、能諫舉，二、能
X26n0525_p0696a22║令憶，三、能教授，四、能教誡，五、能說法。今言依信，却
X26n0525_p0696a23║是第三，不知何為？應云：由有此事，可為依信轉成
X26n0525_p0696a24║之也。
X26n0525_p0696b01║疏有病無病（至）名為親近。
X26n0525_p0696b02║注：此答親近之第一也。論有四相，方得親近：一、疾
X26n0525_p0696b03║安敬信，二、問迎修敬，三、什物隨時，四、隨轉自往。今
X26n0525_p0696b04║此具有兩句一相，末句為結。其第四相，論云：於如
X26n0525_p0696b05║法義若離，隨自在轉。此是隨轉。今引次下自往之
X26n0525_p0696b06║文，自往問訊，自往聽息。前有七問，已答前五，更有
X26n0525_p0696b07║二答。六、於法師作五種悅意相：一、寶，二、眼，三、明，四、
X26n0525_p0696b08║功德，五、無罪。七、由五五處不作五種異意想：一、於
X26n0525_p0696b09║壞戒，二、於壞族，三、於壞色謂醜陋等，四、於壞文，五、
X26n0525_p0696b10║於壞美。此第六、七，前已曾引，故此無也。
X26n0525_p0696b11║疏次修無量（至）慈悲喜捨。
X26n0525_p0696b12║注亦四十四。三鏡四行，如文可知。
X26n0525_p0696b13║疏於其十方（至）名無緣慈。
X26n0525_p0696b14║注：見假有情，名有情緣。但唯見法，名為法緣。都無
X26n0525_p0696b15║分別，名無緣慈。緣如為境，名無緣慈，談根本也。
X26n0525_p0696b16║疏於有苦者（至）餘並同前。
X26n0525_p0696b17║注：捨若隨增，但說處中，今依盡理於三起也。末句
X26n0525_p0696b18║是指法緣、無緣。
X26n0525_p0696b19║疏三無量中（至）後一利益。
X26n0525_p0696b20║注：此有兩門，無緣等三、慈悲等四。假實雖殊，見有
X26n0525_p0696b21║情同，其法亦爾。無分別智，二乘寧無？釋曰：菩薩本
X26n0525_p0696b22║為利他修故便立本慈，二乘不爾，起想方是。
X26n0525_p0696b23║疏：次修慚愧。
X26n0525_p0696b24║注：菩提分品有十五相：一、修慚愧，二、堅力持，三、無
X26n0525_p0696c01║厭倦，四、知諸論，五、知世間，六、修四依，七、無礙，八、修
X26n0525_p0696c02║資粮，九、菩提分，十、修止觀，十一、善巧，十二、總持，十
X26n0525_p0696c03║三、正觀，十四、三等持，十五、嗢柁南。四十四中有前
X26n0525_p0696c04║五門，此為第一修慚愧也。
X26n0525_p0696c05║疏若有應作（至）隨逐不捨。
X26n0525_p0696c06║注：論有二門：自性、依處。今此具有，然不次第。先辨
X26n0525_p0696c07║依處，有其四種是所羞處：一、應作不隨，二、隨不應
X26n0525_p0696c08║作，三、於覆己惡，四、可悔不捨。
X26n0525_p0696c09║疏應𮨇內身（至）修起於愧。
X26n0525_p0696c10║注：此明自性內外分二，崇善拒惡名為慚愧，由此
X26n0525_p0696c11║於前四事羞耻。悔雖訓慢，不是高舉，但取無崇。
X26n0525_p0696c12║疏次修堅力（至）堅持自性。
X26n0525_p0696c13║注：亦有二門：自性、依處。此但自性，此有三義：制染、
X26n0525_p0696c14║忍苦、勇猛為三。
X26n0525_p0696c15║疏：次觀世間。
X26n0525_p0696c16║注：前越二門，心無厭倦，善知諸論，今當第五善知
X26n0525_p0696c17║世間。
X26n0525_p0696c18║疏命濁有情濁（至）厭離憐愍。
X26n0525_p0696c19║注：昔科有悞，由不見文，有科為十，亦有似悞。今依
X26n0525_p0696c20║倫科，論有二門：一、了知世間，二、隨順世間。於初門
X26n0525_p0696c21║中，論有四門：一、有情世間，二、器世間，三、作八觀，四、
X26n0525_p0696c22║勝義觀。今但有三，此第一也。濁為濁穢，不如先迹，
X26n0525_p0696c23║下惡可厭，名之為濁。初即命根，為命濁體；不信、憍
X26n0525_p0696c24║慢、無明、懈怠五法，為有情濁體；若依同時，五蘊為
X26n0525_p0697a01║體，除見及前五餘煩惱，為煩惱濁體；五見兼不正
X26n0525_p0697a02║知，為見濁體；四塵五蘊，為劫濁體。
X26n0525_p0697a03║疏：見器成壞，修無常想。
X26n0525_p0697a04║注：此第二也。下有八觀，為苦、集、滅、道，集、愛、味、過患
X26n0525_p0697a05║及與出離為八，此為第三，此略不引。
X26n0525_p0697a06║疏觀自內身（至）而不堅執。
X26n0525_p0697a07║注：此第四也。作人無我，唯法假名，故是無我。法中
X26n0525_p0697a08║論文是依蘊、處，今依六界。
X26n0525_p0697a09║疏年德耆尊（至）如男女想。
X26n0525_p0697a10║注下隨順世間。若依倫科者，論有四行：一、化順物
X26n0525_p0697a11║情，愛語行；二、若識、不識下，化稱物機，利益行；三、化
X26n0525_p0697a12║遂物心，布施行；四、化合時宜，同事行。初中有二：初
X26n0525_p0697a13║別明，後總明。此是別明。於中三明，對三品人，如文
X26n0525_p0697a14║可知。所言俱者，年、德二也。
X26n0525_p0697a15║疏處尊見卑（至）攝受隨順。
X26n0525_p0697a16║注：此是總中偏明居上，前有總明三品文也。
X26n0525_p0697a17║疏若識不識（至）住不安樂。
X26n0525_p0697a18║注：此下利行等，為朋友唯作利益及安樂也。今撿
X26n0525_p0697a19║論文，有病無病，是在若識不識之前。
X26n0525_p0697a20║疏離十四垢業（至）攝四善友。
X26n0525_p0697a21║注：亦是利行，離染攝善。言十四者，長阿含經纂云：
X26n0525_p0697a22║身口有四，煞、盜、婬、妄；惡因有四，貪、嗔、癡、怖；六損財
X26n0525_p0697a23║法，躭酒愽戲，放蕩迷著，伎樂惡友。言藏隱六方者，
X26n0525_p0697a24║父母為東，師長為南，妻子為西，親友為北，僕使為
X26n0525_p0697b01║下，高德為上，心不憍舉，住彼名藏。四惡友者，一如
X26n0525_p0697b02║親惡友，外伏內惡；二美言惡友，言順意違；三敬順
X26n0525_p0697b03║惡友，心順無諫；四為惡惡友，為諸惡友事。四善友
X26n0525_p0697b04║者，一止非，二慈愍，三利人，四同事中二，但愍與樂
X26n0525_p0697b05║別也。
X26n0525_p0697b06║疏分財平等（至）無枉毫釐。
X26n0525_p0697b07║注：此是布施，此有三義，審觀已下是第三義，不虧
X26n0525_p0697b08║賣價論有第四同事之文，今此不引。
X26n0525_p0697b09║疏次修四依（至）證決定故。
X26n0525_p0697b10║注：此當論中之第六門，在四十四。
X26n0525_p0697b11║疏以要言之（至）正所應學。
X26n0525_p0697b12║注：四、無礙下，要有九門。今但指一，餘在乃至。此下
X26n0525_p0697b13║大意辨菩提分有十五門，論且指爾。准論上、下一
X26n0525_p0697b14║切所修為菩提因，並菩提分，遂言乃至便宜，猶至
X26n0525_p0697b15║三十二相業、一切種妙智，在第五十究竟瑜伽建立
X26n0525_p0697b16║品中。論云：云何一切種妙智？乃至當知此中若諸
X26n0525_p0697b17║如來或於能引無義聚法，或於非能引有義聚法，
X26n0525_p0697b18║或於能引有義聚法、非能引無義聚法，總於如是
X26n0525_p0697b19║一切法中無顛倒智，是名如來一切種智；若諸如
X26n0525_p0697b20║來於其能引有義聚法一切法中無顛倒智，當如
X26n0525_p0697b21║是名如來妙智。即於此中若一切種智、若妙智總
X26n0525_p0697b22║合為一，名一切種妙智。有科此節在菩提分，此下
X26n0525_p0697b23║在於大文總辨，恐非疏意。若以此文定屬此品，何
X26n0525_p0697b24║有三十二相業等之文？可思。
X26n0525_p0697c01║疏以身語意（至）皆令現行。
X26n0525_p0697c02║注此下之文在四十三四攝品末，通論七品亦有
X26n0525_p0697c03║九門，此在第一當自性門。論有三義：一、現行，二、最
X26n0525_p0697c04║勝，三、清淨。此有前二，三業現行是其第一。於最勝
X26n0525_p0697c05║中復有二義：一、廣大，二、無染。廣大復三：一、有情無
X26n0525_p0697c06║別，二、事無別，三、時無別。普是有情是第一也，於一
X26n0525_p0697c07║切時是第三也，修一切種是第二也。無染復四：第
X26n0525_p0697c08║一、歡喜，二、不損他，三、見功德，四、無悕望。文中悕字
X26n0525_p0697c09║論是希字，等字等取不望報等。已前標文從此文
X26n0525_p0697c10║勢向後而標，此之釋文却從布施相影顯也。大意
X26n0525_p0697c11║但是菩薩所學之法，除初二時皆是菩薩正所應
X26n0525_p0697c12║學菩提分也者，三持文可知此意，第三說名菩提
X26n0525_p0697c13║分持，辨能學十兼學行故。有將此下於能學中大
X26n0525_p0697c14║文科出，初別辨諸行，後總科揀，可詳次前。以要言
X26n0525_p0697c15║之至王所應學，及向下文七意樂了，如是一切名
X26n0525_p0697c16║所學法，及此一段舉此六度，必是一段通說一切
X26n0525_p0697c17║菩薩所學，並得名為菩提分也。下七意樂是意樂
X26n0525_p0697c18║品連下住品，下住品初有通條已前之文可以尋
X26n0525_p0697c19║之。
X26n0525_p0697c20║疏不淨觀等（至）皆如經說。
X26n0525_p0697c21║注：共二乘行不觀等，修意皆別，昔科似悞。此文却
X26n0525_p0697c22║是在四十五，當第九門菩提分中，別宜作同。論云：
X26n0525_p0697c23║於三十七菩提分法如實了知，而不作證，或字無
X26n0525_p0697c24║差。論次下文具說二修，於與字中見其共義。論云：
X26n0525_p0698a01║普於聲聞三十七種如實了知，及於大乘三十七
X26n0525_p0698a02║種皆如實知，能於其身住修身觀，不於其身分別
X26n0525_p0698a03║有性（云云）。如彼故是別也。雖同別修，必不作證。
X26n0525_p0698a04║疏次應修願（至）謂攝受正法。
X26n0525_p0698a05║注：自此已後約五位明，於此品中但有三門，自餘
X26n0525_p0698a06║隨應在於諸品，既是總論非局此品。仍先願者，五
X26n0525_p0698a07║位之初初發心故。仍言次者，次前文也。又論是當
X26n0525_p0698a08║第三十故。問：此資粮位何無此門？答：彼依三劫以
X26n0525_p0698a09║為三品之福智故，故此非也。
X26n0525_p0698a10║疏復有三願（至）護持正法。
X26n0525_p0698a11║注：初一自利，後一利他，後一為法。
X26n0525_p0698a12║疏復有四願（至）早得成就。
X26n0525_p0698a13║注：願自、願他，隨應通四，或唯利他。
X26n0525_p0698a14║疏復有五願（至）所有正願。
X26n0525_p0698a15║注：此願方是菩提分品第十三門四十五末，初通
X26n0525_p0698a16║二利，次一利他，三四自利，二三准四，願字宜重。
X26n0525_p0698a17║疏五者、大願（至）皆發此願。
X26n0525_p0698a18║注：十个願字，即為十也，如文可知。第十、願速與初，
X26n0525_p0698a19║故利。
X26n0525_p0698a20║疏如上所說（至）通所修法。
X26n0525_p0698a21║注：結上修願，云何與下修十法合。
X26n0525_p0698a22║疏位別修者（至）亦修十力。
X26n0525_p0698a23║注：下有二十：初、十法者，供養佛下一句為一十力，
X26n0525_p0698a24║當撿。
X26n0525_p0698b01║疏如是餘位（至）廣說如經。
X26n0525_p0698b02║注：此文應與次前段合。
X26n0525_p0698b03║疏然此位中（至）未已制伏。
X26n0525_p0698b04║注：分伏、分別，俱生全末，故多散修。
X26n0525_p0698b05║疏將入加行（至）先修三三摩地。
X26n0525_p0698b06║注：在四十、五十五門中第十四也。有科下文，並屬
X26n0525_p0698b07║加行之方便修，宜應詳之。不知將作何位收攝，應
X26n0525_p0698b08║說此為資粮位後，趣後之修，當勝進行，應准千劫
X26n0525_p0698b09║學威儀等而以攝之。
X26n0525_p0698b10║疏諸法有二（至）修空三三摩地。
X26n0525_p0698b11║注：且依一門，依三性，辨理更多門，如了義燈。
X26n0525_p0698b12║疏此若但言（至）亦修非散。
X26n0525_p0698b13║注言三摩地，此云等持，雖亦通散，此中約定初後
X26n0525_p0698b14║二門，如文可知。
X26n0525_p0698b15║疏：此位所修，准義應悉。
X26n0525_p0698b16║注：前有三文，但通前三。
X26n0525_p0698b17║疏次修四種（至）無主宰故。
X26n0525_p0698b18║注四十六：初、（嗢）柁南者，此中纂倫解云說也。倫又
X26n0525_p0698b19║解云：或云總略義，或標相義，亦得名印。言二、觀無
X26n0525_p0698b20║常者，論言諸行，疏約乘前諸行無常轉條無常，應
X26n0525_p0698b21║思何故不云有漏？答：顯多苦也。
X26n0525_p0698b22║疏修方便已（至）印修空相。
X26n0525_p0698b23║注：此言方便，或即資粮。若於加行四位之前更有
X26n0525_p0698b24║方便，應前標中合云將入加行四善根位。前方便
X26n0525_p0698c01║中既直說云將入加行，故須思之。
X26n0525_p0698c02║疏修自利已（至）利他善巧。
X26n0525_p0698c03║注：第四十六功德品中，修五無量，修成功德。准是
X26n0525_p0698c04║上位，如何此修？答：彼實是通，於此舉之，資粮修習，
X26n0525_p0698c05║得此功德。問：只說此四善，何處修此？答：且說觀空，
X26n0525_p0698c06║實亦觀有，於所能取相當處觀。此言已者，義勢而
X26n0525_p0698c07║以，位位而以，非四位了，更別有位。說世第一，唯有
X26n0525_p0698c08║一念入見道故。
X26n0525_p0698c09║疏為饒益故（至）四種有情。
X26n0525_p0698c10║注：問：云何樞要六十二？答：此開共住、近住為二，利
X26n0525_p0698c11║養、恭敬亦為二故。
X26n0525_p0698c12║疏依處受化（至）世界差別。
X26n0525_p0698c13║注：十方無量，非取有情。
X26n0525_p0698c14║疏有情在彼（至）諸法類異。
X26n0525_p0698c15║注等惡、無記三性差別。
X26n0525_p0698c16║疏即此有情（至）所調伏差別。
X26n0525_p0698c17║注：論依增數，自一至十，即五十五：一者、應調伏；二
X26n0525_p0698c18║者、具、不具縛；三者、鈍中利根；四者、四姓；五者、貪、嗔、
X26n0525_p0698c19║慢、尋思行；六者、在家、出家，未熟、已熟，未解脫、已解
X26n0525_p0698c20║脫；七者、輕毀中庸，廣顯智、略開智，現所調伏、當所
X26n0525_p0698c21║調伏、緣所引發；八者、八部；九者、如來、二乘、菩薩所
X26n0525_p0698c22║化，難易調伏、軟語呵擯調伏、遠近調伏；十者、地獄、
X26n0525_p0698c23║傍生、琰摩王、欲界天人中，有有色、無色，有想、無想，
X26n0525_p0698c24║非有想、非無想，如是悉為菩薩所化。
X26n0525_p0699a01║疏要由善巧（至）調伏方便。
X26n0525_p0699a02║注：依所調伏，隨應方便。
X26n0525_p0699a03║疏於加行位（至）已略解相。
X26n0525_p0699a04║注：初心少分真相二位。
X26n0525_p0699a05║疏從此位後（至）證十真如。
X26n0525_p0699a06║注從見道後，此標四門，下但釋三。
X26n0525_p0699a07║疏十勝行者（至）皆此十勝。
X26n0525_p0699a08║注：福智料揀，如唯識論。
X26n0525_p0699a09║疏：方便善巧有十二種。
X26n0525_p0699a10║注：二種六也。
X26n0525_p0699a11║疏悲心𮨇戀（至）此六為內。
X26n0525_p0699a12║注：一句為一，末句是結前之三義，成後三義。
X26n0525_p0699a13║疏令以少善（至）此六為外。
X26n0525_p0699a14║注：二句為一，末句是結。
X26n0525_p0699a15║疏如是十二（至）二拔濟。
X26n0525_p0699a16║注：前六、後六二利，次配迴向菩提，故是自利。問：既
X26n0525_p0699a17║是慈心顧戀有情，云何自利？答：但說不捨，不見利
X26n0525_p0699a18║相，故是自利。後六言令，皆是利他。又其前六，前三
X26n0525_p0699a19║成後三，故是自利。
X26n0525_p0699a20║疏願有五種（至）二行利樂。
X26n0525_p0699a21║注：自利、利他，如次配之。發心大願，通其二利；受生
X26n0525_p0699a22║利他，所行正願，是自利也。唯識疏判即菩提願，後
X26n0525_p0699a23║四通利他。
X26n0525_p0699a24║疏力有十種（至）二、修習。
X26n0525_p0699b01║注：一、處非處智力，二、自業智力，三、靜慮、解脫、等持、
X26n0525_p0699b02║等至智力，四、根勝劣智力，五、種種勝解智力，六、種
X26n0525_p0699b03║種界智力，七、遍趣行智力，八、宿住隨念智力，九、生
X26n0525_p0699b04║死智力，十、漏盡智力。思擇諸法而修習之，並通二
X26n0525_p0699b05║利。第三、後三是修習力，餘之六種是思擇力。
X26n0525_p0699b06║疏智證諸法（至）二、成熟有情。
X26n0525_p0699b07║注證已引安，亦即二利。
X26n0525_p0699b08║疏於前所說（至）過前增勝。
X26n0525_p0699b09║注：過，地前也。或地，地過也。
X26n0525_p0699b10║疏謂總求身（至）而隨彼欲。
X26n0525_p0699b11║注：此却是前布施品文，別引上品所修之者，下戒
X26n0525_p0699b12║等准無愛染心而施與也。
X26n0525_p0699b13║疏若求為過（至）終不遂彼。
X26n0525_p0699b14║注：寧施百千與餘眾生，此為生過，下為無益而不
X26n0525_p0699b15║施與。
X26n0525_p0699b16║疏施意若淨（至）皆不應與。
X26n0525_p0699b17║注：自無慳心，名為淨意。此中有三：一、別有大利，二、
X26n0525_p0699b18║魔等來求，三、癡狂來求。皆不應與，無並益故。
X26n0525_p0699b19║疏若愍食吐（至）而行布施。
X26n0525_p0699b20║注：如得棄鬼瑜伽，此名通內外施等，取其餘通內
X26n0525_p0699b21║外者，名為雜財。
X26n0525_p0699b22║疏一切有恩（至）應行惠捨。
X26n0525_p0699b23║注此中二事一切有恩者即父母等下，為第二。言
X26n0525_p0699b24║未喻者，未曉喻也。雖已曉喻令其歡喜，求者兇惡
X26n0525_p0699c01║為殘害也。或是賤字，論中並無殘字賤字，即云怨
X26n0525_p0699c02║家、惡友、藥叉、羅剎、凶暴業者。言軟等妻拏者，論云：
X26n0525_p0699c03║不以妻子形容軟弱族姓男女施來求者令作奴
X26n0525_p0699c04║婢。此中有二：一、不為自厭軟品施他，二、不以上姓
X26n0525_p0699c05║為下賤。此上布施在三十九一切施中。
X26n0525_p0699c06║疏寧犯性罪（至）憐愍煞之。
X26n0525_p0699c07║注：見一有情，若且存活，必造重罪。菩薩悲愍，不避
X26n0525_p0699c08║自墮，遂乃煞之，此即無罪。
X26n0525_p0699c09║疏暴惡宰官（至）奪癈隨還。
X26n0525_p0699c10║注：點字，傳差合作點字。此是菩薩見有宰官增上
X26n0525_p0699c11║暴惡，逼惱有情，遂黜或廢。黜即貶，癈即除，貶即暫，
X26n0525_p0699c12║除即永。此上二句，下二句中，復有二事，合而為文。
X26n0525_p0699c13║劫即盜賊，守即守護。監臨主首，私取彼物，自受用
X26n0525_p0699c14║者。於初劫盜，菩薩奪之，却還舊主。於後監主，菩薩
X26n0525_p0699c15║與癈，不令管守。亦無有罪，生無量福。
X26n0525_p0699c16║疏無屬繫心（至）皆不應爾。
X26n0525_p0699c17║注：言無屬者，是女人習婬者，求之即隨，不爾不應。
X26n0525_p0699c18║縱其上義，出家菩薩亦不應為。繼字恐差，論是繫
X26n0525_p0699c19║字。問：言母色名義云何？答：少年之女後當為母，從
X26n0525_p0699c20║喻為名，猶如村邑有出產也。問：出家豈無悲愍之
X26n0525_p0699c21║心？答：形相別故，就利多故。
X26n0525_p0699c22║疏為拔他難（至）無量功德。
X26n0525_p0699c23║注：妄語即是八邪之語，用奪他難，然非為自離。問：
X26n0525_p0699c24║兩舌令不相和，麤惡、惡口、毀罵令迴，雜穢、綺語即
X26n0525_p0700a01║歌唱等，隨宜引攝。
X26n0525_p0700a02║疏或現神通（至）令得利益。
X26n0525_p0700a03║注：此當饒益有情戒也。於中有二：且先一事，有造
X26n0525_p0700a04║惡者，示現地獄，令彼見之，云與汝同，希離惡也。為
X26n0525_p0700a05║彼無信菩薩故問，彼拒不答，現通令怖，由是遂信。
X26n0525_p0700a06║今撿論文，上是不信令怖，下有未信，但現善通，不
X26n0525_p0700a07║須怖之，故置等字。此上戒文，在第四十及四十一
X26n0525_p0700a08║一切戒中。
X26n0525_p0700a09║疏若遭苦逼（至）勇悍無倦。
X26n0525_p0700a10║注：忍、進合明，上二句通，下二句別。無異想者，無變
X26n0525_p0700a11║異意，在四十二一切門中。
X26n0525_p0700a12║疏能住殊勝（至）還生欲界。
X26n0525_p0700a13║注：此是定也，在四十三。初之四句，是一切中第二
X26n0525_p0700a14║引發。方性二字，傳者差也。論云：十力種姓。後之二
X26n0525_p0700a15║句，第三難行。勢相乘故，如是引也。意云：由得十力
X26n0525_p0700a16║種姓等持，不捨上定，再生欲界。
X26n0525_p0700a17║疏能起勝義（至）境界無礙。
X26n0525_p0700a18║注：此是慧也，亦四十三。初之三句，當一切慧之第
X26n0525_p0700a19║一也。論云：於無我性，或於真諦，將覺、正覺、已覺。今
X26n0525_p0700a20║說地上略初將覺，在前排度之中已引。論次下云：
X26n0525_p0700a21║悟平等性，入大總相，究達一切所知邊際。當此平
X26n0525_p0700a22║等遍滿總也。後之四句，即三難行，勢有相乘，故如
X26n0525_p0700a23║是引。於勝義覺，知法無我；平等性覺，即善調伏；遍
X26n0525_p0700a24║滿總覺，境界無礙，并通正已。
X26n0525_p0700b01║疏於攝事中（至）二種俱非。
X26n0525_p0700b02║注：此有四句，有諸菩薩是他同事而不自現與他
X26n0525_p0700b03║同事，有諸菩薩非他同事而自顯現與他同事，俱
X26n0525_p0700b04║同俱非准此思作。上言是非談本實事同與不同，
X26n0525_p0700b05║下言顯現即約隨機同不同作，故成四句。第一句
X26n0525_p0700b06║者，事相雖等謙下自隱示居下位。第二句者，事實
X26n0525_p0700b07║位高現同下類。第三句者，事實相等現與同作。第
X26n0525_p0700b08║四句者，事實位高不度下位。初之五句是當第一，
X26n0525_p0700b09║次下四句是其第二。言怖畏者，下怖上也。狗見人
X26n0525_p0700b10║怖不可化之，遂現為狗而化之也。論文極寬，論云
X26n0525_p0700b11║於甚深處心生怖畏，人法俱深下至狗也。所作之
X26n0525_p0700b12║下四句之文是其第三，是化菩薩同位退者。後之
X26n0525_p0700b13║二句是其第四，捨利下位。
X26n0525_p0700b14║疏於供養中（至）真行供養。
X26n0525_p0700b15║注：此四十四供養無量，唯無親近供養十種，今可
X26n0525_p0700b16║具足。佛即設利，等取制多，不言自他，即可通二。十
X26n0525_p0700b17║方之中通現不現，具足珍財敬及以廣大，或現通
X26n0525_p0700b18║等，即是無染真行，可知。問：得平等字要何所用？論
X26n0525_p0700b19║上無故。答：義加顯供設利羅等至於十方，是上位
X26n0525_p0700b20║也。
X26n0525_p0700b21║疏修無量中（至）亦名大悲。
X26n0525_p0700b22║注：此依初地得十平等，舉一正用，舉證真俗，顯作
X26n0525_p0700b23║證修，結成無量，亦名大悲。言證真時，非要同時。
X26n0525_p0700b24║疏緣微細苦（至）極清淨故。
X26n0525_p0700c01║注：具四義，故名為大也。故并無癡，以之為體。
X26n0525_p0700c02║疏修此心時（至）有堪能心。
X26n0525_p0700c03║注：下有八義：初義辨攝一切悲心；第二、證悲，意樂
X26n0525_p0700c04║淨故，是入初地。下有六義望諸有情：一、極親厚心，
X26n0525_p0700c05║二、極愛念心，三、欲作恩心，四、無厭倦心，五、代受苦
X26n0525_p0700c06║心，六、調柔自在有堪能心。
X26n0525_p0700c07║疏聲聞已得（至）悲前行心。
X26n0525_p0700c08║注：此下翻前不名大也。言前行者，有悲俱心正拔
X26n0525_p0700c09║苦也。有前行心悲前方便觀其眾生，大論說觀百
X26n0525_p0700c10║一十苦，聲聞正悲不如菩薩之前方便。
X26n0525_p0700c11║疏由此熏修（至）堪忍眾苦。
X26n0525_p0700c12║注：由大悲故具攝六度，故說菩提由悲建立。
X26n0525_p0700c13║疏又於十地（至）皆十行攝。
X26n0525_p0700c14║注：隨增各一，如常易知。神通作業偏入第十。
X26n0525_p0700c15║疏唯說十度（至）受用法成就。
X26n0525_p0700c16║注：准障立也。初一障字六通用之，令字兩用，趣入
X26n0525_p0700c17║解脫是其二故。後一障字四遍用之，施等諸善四
X26n0525_p0700c18║字兩用，施感富貴，戒感善趣，忍不捨生，進能增德，
X26n0525_p0700c19║定令趣入，慧令解脫，方便無盡。願即無間，力即決
X26n0525_p0700c20║定，智受法樂故及熟有情。又解趣入解脫即目其
X26n0525_p0700c21║慧，令者是定或定為依趣，慧能證入解脫字通。問：
X26n0525_p0700c22║常說持戒感其尊貴，今何說施？答：應通有能。又貴
X26n0525_p0700c23║通二：富貴、尊貴。尊貴是戒，
X26n0525_p0700c24║疏十種障者（至）未自在障。
X26n0525_p0701a01║注：前十唯修，正當此用；後十兼見，便明無失。後十
X26n0525_p0701a02║障者，便明十一。二十二愚：一、異生性障：一、執著我
X26n0525_p0701a03║法愚，二、惡趣雜染愚。二、邪行障：一、微細悞犯愚，二、
X26n0525_p0701a04║種種業趣愚。三、暗鈍障：一、欲貪愚，二、圓滿聞持陀
X26n0525_p0701a05║羅尼愚。四、微細煩惱現行障：一、等至愛愚，二、法愛
X26n0525_p0701a06║愚。五、於下乘般涅槃障：一、純作意背生死愚，二、純
X26n0525_p0701a07║作意向涅槃愚。六、麤相現行障：一、現觀察行流轉
X26n0525_p0701a08║愚，二、相多現行愚。七、細相現行障：一、微細現行愚，
X26n0525_p0701a09║二、純作意求無相愚。八、無相中作加行障：一、於無
X26n0525_p0701a10║相作功用愚，二、於相不自在愚。九、利他中不欲行
X26n0525_p0701a11║障：一、於無量所說法、無量名句字後後慧辨陀羅
X26n0525_p0701a12║尼自在愚，二、辨才自在愚。十、於諸法中未得自在
X26n0525_p0701a13║障：一、大神通愚，二、悟入微細秘密愚。十一、佛地障：
X26n0525_p0701a14║一、於一切所知境極微細著愚，二、極微細礙愚。廣
X26n0525_p0701a15║如唯識。
X26n0525_p0701a16║疏十、真如者（至）利樂事故。
X26n0525_p0701a17║注：地地證一，隨詮顯示，亦約初滿。
X26n0525_p0701a18║疏一切菩薩（至）修前諸行。
X26n0525_p0701a19║注：四十七卷分品之中說修此四，一切在家出家
X26n0525_p0701a20║二分修習，故是諸位總修相也。有將此下四相七
X26n0525_p0701a21║意，自廣修下對持瑜伽大文分之，依論排次事實
X26n0525_p0701a22║如此。然詳來意，因菩提分而生之也。如五無量是
X26n0525_p0701a23║功德品，不可依論排次科之，然應思思。問：與七最
X26n0525_p0701a24║勝為同為異？答：彼依相狀，此約修心。
X26n0525_p0701b01║疏一者善修（至）無罪修作。
X26n0525_p0701b02║注：此中四義，如文可知。
X26n0525_p0701b03║疏二者、善巧（至）應機說法。
X26n0525_p0701b04║注：除初標句。次有四句攝九方便：一者、背教除惱，
X26n0525_p0701b05║二、處中令趣，三、已趣令成，四、已熟令得。初句攝四，
X26n0525_p0701b06║次句是一持犯觀察。又次一句是其正願，後句攝
X26n0525_p0701b07║三，為三乘故。此無第五，知於異論或獲利攝。
X26n0525_p0701b08║疏三、饒益者（至）別總隨與。
X26n0525_p0701b09║注：依四攝事，或別或總。
X26n0525_p0701b10║疏四者、迴向（至）不希餘果。
X26n0525_p0701b11║注：以前三門所集三世一切善根，並向菩提，更無
X26n0525_p0701b12║餘心，名為淳一微妙清淨正信無心（云云）。
X26n0525_p0701b13║疏：應以七相憐愍有情。
X26n0525_p0701b14║注：亦四十七。隨法瑜伽在其增上意樂品初說此
X26n0525_p0701b15║七相：一、無畏，二、如理，三、無倦，四、無求，五、無染，六、廣
X26n0525_p0701b16║大，七、平等。
X26n0525_p0701b17║疏非怖畏彼（至）平等無限。
X26n0525_p0701b18║注：一句一義，如文可知。其第一義，非怖彼故，而與
X26n0525_p0701b19║財等。希望即是愛染心也。至愛異熟，並此所遮。遭
X26n0525_p0701b20║苦不捨，其心廣大。
X26n0525_p0701b21║疏：如是一切名所學法。
X26n0525_p0701b22║注：此是大文，總結所歸。如何子科結上五位所修
X26n0525_p0701b23║學法，皆是所學之行法也。非前法則，或是近結。雖
X26n0525_p0701b24║文頗在四相修中，意樂品中更全無此。詳疏頭尾，
X26n0525_p0701c01║如是科也。
X26n0525_p0701c02║疏三世菩薩（至）更無增減。
X26n0525_p0701c03║注：此下文更應大分，雖論是在四相之中，然此引
X26n0525_p0701c04║意明一切行皆如此也。
X26n0525_p0701c05║疏諸出家者（至）真勝殊勝。
X26n0525_p0701c06║注：偏讚出家，勝在家也。文亦分品。
X26n0525_p0701c07║
X26n0525_p0701c08║般若心經幽贊崆峒記卷中