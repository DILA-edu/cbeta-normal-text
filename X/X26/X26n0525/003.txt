X26n0525_p0701c09║
X26n0525_p0701c10║
X26n0525_p0701c11║
X26n0525_p0701c12║般若心經幽贊崆峒記卷下
X26n0525_p0701c13║大宋真定府龍興寺比丘　守千　集
X26n0525_p0701c14║經曰：照見五蘊皆空。
X26n0525_p0701c15║注：諸師消經，皆依本智，證真空性，未盡理也。今依
X26n0525_p0701c16║《贊》意，具三無性，通本後照，皆名照空。
X26n0525_p0701c17║贊曰：此顯由行（至）達空名照。
X26n0525_p0701c18║注：此文消經，言亦總相，可通兩師。三性本後雖云
X26n0525_p0701c19║慧眼，非必五眼之慧眼也。或即彼眼，後更別解。
X26n0525_p0701c20║疏：謂色等變（至）積聚名蘊。
X26n0525_p0701c21║注：變者變礙，即唯色蘊；遷變名變，即通五蘊。此且
X26n0525_p0701c22║五門積聚名蘊，實亦色等法體更多。又此約事，不
X26n0525_p0701c23║依蘊性；若說蘊性，從此得名。
X26n0525_p0701c24║疏：此五謂色（至）受等諸法。
X26n0525_p0702a01║注：經總言五，《贊》前釋義別言色等，恐濫色中別有
X26n0525_p0702a02║五法，內等名等，此言受等，前後不同，故須却解。前
X26n0525_p0702a03║言色等，等取受等。
X26n0525_p0702a04║疏：勝空者言（至）顯所觀空。
X26n0525_p0702a05║注：問：如應之者，那無此判？答：前段不顯能觀空故。
X26n0525_p0702a06║疏：若癡所迷（至）見境前。
X26n0525_p0702a07║注：如護法宗說遍計性。問：此宗世俗亦有斷修，何
X26n0525_p0702a08║皆言癡？答：實皆為迷。言斷修者，約愚輕也。如安慧
X26n0525_p0702a09║說有漏善性。
X26n0525_p0702a10║疏：若正了知（至）遍照空性。
X26n0525_p0702a11║注：蘊如夢境，□見空實，無後二句。疏結入經文。性
X26n0525_p0702a12║者，體性，故通一切，或唯真性。
X26n0525_p0702a13║疏：如應者言（至）故此偏說。
X26n0525_p0702a14║注：或以有空相對為妨。問：前說萬行，何唯名空？或
X26n0525_p0702a15║慧對餘五度為妨。問：施等如何亦名前照？
X26n0525_p0702a16║疏：此中空言，即三無性。
X26n0525_p0702a17║注：問：三無性教為空為有？答：三無性教是第三時
X26n0525_p0702a18║會空之言，教屬顯了，會不顯了。今言般若說五蘊
X26n0525_p0702a19║空，不過約此三門也。或說遍計本性是空，或說緣
X26n0525_p0702a20║生非自然空，或說圓成無我法空，除此無有若過
X26n0525_p0702a21║增也。
X26n0525_p0702a22║疏：謂計所執（至）所以稱空。
X26n0525_p0702a23║注：相無自性，此當解上相無自性，本相無故；不解
X26n0525_p0702a24║下言教安立性為現空故，下性雖無立為性故。問：
X26n0525_p0702b01║何須重言？答：欲顯無性即三性故。意云：遍計之性
X26n0525_p0702b02║即是相無自性之性，說遍計性為相無也。上箇性
X26n0525_p0702b03║字三皆顯無，後箇性字目三性也。然其後二不得
X26n0525_p0702b04║亦言教安立性，性非無故。第二應言是緣生性，第
X26n0525_p0702b05║三應言是真實性。義燈後二唯前知者，同是三性
X26n0525_p0702b06║之性字也。
X26n0525_p0702b07║疏：說諸依他（至）教亦名空。
X26n0525_p0702b08║注：此亦不解後箇性字，但顯幻法非自然性，約此
X26n0525_p0702b09║假說依他為空。
X26n0525_p0702b10║疏：圓成實性（至）亦名為空。
X26n0525_p0702b11║注：前解位狹，所從空寬；後解位寬，所從空狹。何以
X26n0525_p0702b12║故？觀空為門，鄰見道故；後解約談，不須觀故。前解
X26n0525_p0702b13║通觀一切所執，後解唯從如上者故。然雖解別，並
X26n0525_p0702b14║是約無我法說也。
X26n0525_p0702b15║疏：據實三性（至）總說為空。
X26n0525_p0702b16║注：此是結會，非別有妨。
X26n0525_p0702b17║疏：如世尊說（至）失壞正道不能往。
X26n0525_p0702b18║注：二句順顯，二句返責。不知密意，迷空為定，既失
X26n0525_p0702b19║中道，寧往涅槃？
X26n0525_p0702b20║疏：又此空者（至）故假名空。
X26n0525_p0702b21║注：前通三性皆說為真，此解唯依真如說也。若依
X26n0525_p0702b22║前解，須說五蘊，便通三性各自是空。若依此解，蘊
X26n0525_p0702b23║唯蘊性，說此五蘊便是真空，故二別解。又下亦有
X26n0525_p0702b24║作三性蘊不離真空，說蘊皆空，此中且約蘊真性
X26n0525_p0702c01║說。
X26n0525_p0702c02║疏：愚夫不知（至）無別性故。
X26n0525_p0702c03║注：前段先說真如名空，解經空字是目真空。此段
X26n0525_p0702c04║方解蘊皆是空。於中仍先述迷有異，後方申正蘊
X26n0525_p0702c05║體是空。此但依他以言事故，實通三性。
X26n0525_p0702c06║疏：由此經言（至）斷諸相縛。
X26n0525_p0702c07║注：上節人法並即真如，如來藏者亦真如故。藏者
X26n0525_p0702c08║界義，界是因故，是在縛故，或含藏義，亦即在纏，含
X26n0525_p0702c09║藏當果之如來也。下節說有相事之下，總述大意，
X26n0525_p0702c10║相事通前人法二也，然並依他。
X26n0525_p0702c11║疏：眼類有五（至）總得佛名。
X26n0525_p0702c12║注：問：諸解第三唯根本智，云何前說通三無性？答：
X26n0525_p0702c13║應說空理，或唯真空，或說三無。言根本智依前真
X26n0525_p0702c14║空，若約三無亦通後得。然唯觀空勿兼觀有，約空
X26n0525_p0702c15║有分非依本後，此解為本。又依理教，理中談空。問：
X26n0525_p0702c16║既依理教，理寧定空？答：病多執有，且言理真，實理
X26n0525_p0702c17║俱非。設有所言慧眼本智，且依勝顯達教為有，亦
X26n0525_p0702c18║隨增說。
X26n0525_p0702c19║疏：今在因位（至）故名照見。
X26n0525_p0702c20║注：照三性空，寧唯本智？
X26n0525_p0702c21║疏：然此空性（至）假名為空。
X26n0525_p0702c22║注：問：觀此空性，五位何殊？故此通之。文上從初唯
X26n0525_p0702c23║依根本，不遮出觀後得達空。又相見道，八觀尊如，
X26n0525_p0702c24║寧非後得？
X26n0525_p0703a01║疏：雖此言（至）我隨空故。
X26n0525_p0703a02║注：問：我、法俱無，何唯言法？二解答云：初依隨機，後
X26n0525_p0703a03║約舉本。如言王來，必有臣從，舉勝者故。
X26n0525_p0703a04║疏：此所說空（至）十六空等。
X26n0525_p0703a05║注：問既非實，寧分三一？由如是等，故此通之。言十
X26n0525_p0703a06║六空者，一、內空，即內身；二、外空，即外塵；三、內外空，
X26n0525_p0703a07║合二；四、大空，身所住處；五、空空，能見；六、勝義空，如
X26n0525_p0703a08║理；七、有為空；八、無為空，所求二諦；九、畢竟空，常益
X26n0525_p0703a09║有情；十、無際空，不捨生死；十一、無散空，善法無盡；
X26n0525_p0703a10║十二、本性空，種性清淨；十三、相空，為得相好；十四、
X26n0525_p0703a11║一一切法空，淨諸佛法；十五、自性空，補特伽羅；十
X26n0525_p0703a12║六、無性空，實性俱非有。所言等者，或說十七，加無
X26n0525_p0703a13║所得空；或說十八，加無性自性空；或說十九，加所
X26n0525_p0703a14║緣空；或說二十，加有散空；或說二十一，加無變易
X26n0525_p0703a15║空；或說二十二，前相空中離自共相；或說二十三
X26n0525_p0703a16║空等，廣如《大經》。
X26n0525_p0703a17║疏：經曰：度一切苦厄。
X26n0525_p0703a18║注：有漏皆苦，或分全，隨應、越度，二宗皆同。
X26n0525_p0703a19║贊曰：勝空者言（至）能度眾苦。
X26n0525_p0703a20║注：言此上者，指及上，或但指已上，由彼故度。疏文
X26n0525_p0703a21║略無此下二字，或顯相乘，不別標指，恐有隔也。
X26n0525_p0703a22║疏：既照空性（至）疾證涅槃。
X26n0525_p0703a23║注：此依世俗說經度義。
X26n0525_p0703a24║疏：雖依勝義（至）有度有有。
X26n0525_p0703b01║注：依此縱奪，猶是解經依世俗也。問：何不如前解
X26n0525_p0703b02║觀自在亦依勝義，便說為空？答：文略故也。又准前
X26n0525_p0703b03║也。問：其照空性，亦可依彼世俗解不？答：亦可依之。
X26n0525_p0703b04║有能照體及所照性是世俗故，前文亦略，或各就
X26n0525_p0703b05║顯。又解：此但言苦，故世俗；苦依勝義，非搐亦無。
X26n0525_p0703b06║疏：如應者言（至）第三、練磨心也。
X26n0525_p0703b07║注：兩番科判，文上具有。轉依難證，屈引麤況妙練。
X26n0525_p0703b08║疏：謂觀轉依（至）而生退屈。
X26n0525_p0703b09║注：依練磨解。初四句舉退標練，次四句引麤，次四
X26n0525_p0703b10║句況妙。如彼之下，入此經文。復引同法，即觀自在，
X26n0525_p0703b11║勵己增修。頌曰：
X26n0525_p0703b12║博地凡夫初發心，尚擬趣向善逝果，
X26n0525_p0703b13║汝已修行經多劫，不應退墮却沉淪。
X26n0525_p0703b14║疏：度者，越也，脫也。
X26n0525_p0703b15║注：勝空如何釋此度字？前來行字有別解故。答：若
X26n0525_p0703b16║依世俗與此無異，若依勝義都無所度，是名為度。
X26n0525_p0703b17║應准行之字及敘異等，並可思之。
X26n0525_p0703b18║疏：苦謂三界（至）所生所起。
X26n0525_p0703b19║注：此解唯取非業感者，內身外器，唯苦非集。
X26n0525_p0703b20║疏：理實有漏，無非是苦。
X26n0525_p0703b21║注：前解別體，此解盡理。
X26n0525_p0703b22║疏：此略有三。
X26n0525_p0703b23║注：體通惑、業，名苦有三，或文不連，思之可知。
X26n0525_p0703b24║疏：諸有漏法（至）皆名行苦。
X26n0525_p0703c01║注：依細四相，有漏皆苦。雖四智品亦有遷滅，然非
X26n0525_p0703c02║是法，亦非逼迫，故非此苦。此言行者，遷流義故。
X26n0525_p0703c03║疏：世間諸樂（至）但名壞苦。
X26n0525_p0703c04║注：約後談之，樂亦是苦，生憂苦故。至後壞時，其樂
X26n0525_p0703c05║雖無，亦是由樂，並名依樂立壞苦也。
X26n0525_p0703c06║疏：性已逼迫（至）皆名苦苦。
X26n0525_p0703c07║注：上苦即行，下苦憂苦，及以相應眷屬諸法，是苦
X26n0525_p0703c08║之苦，名為苦苦。難思者，顯其極也，或是忍字。
X26n0525_p0703c09║疏：此苦即厄，災難義故。
X26n0525_p0703c10║注：先合釋已，然後訓字以釋成也。苦上有此災難
X26n0525_p0703c11║義故。
X26n0525_p0703c12║疏：苦，或八苦。
X26n0525_p0703c13║注：何以三八即不即別？答：此㸦相影。
X26n0525_p0703c14║疏：住胎出胎（至）名生苦。
X26n0525_p0703c15║注：苦體苦境，並名為苦。
X26n0525_p0703c16║疏：時分朽壞名老苦。
X26n0525_p0703c17║注：不由橫緣，但時至也。
X26n0525_p0703c18║疏：大種衰異名病苦。
X26n0525_p0703c19║注：四大不調所生起也，與時至異。
X26n0525_p0703c20║疏：壽命衰沒名死苦。
X26n0525_p0703c21║注：將死正死，若覺不覺，皆名為苦。
X26n0525_p0703c22║疏：不愛現前（至）名愛別離苦。
X26n0525_p0703c23║注：此依二人離合生苦，言乖合者，即是離也。
X26n0525_p0703c24║疏：所希不遂，名求不得苦。
X26n0525_p0704a01║注：此通人法，不遂求心所生之苦。
X26n0525_p0704a02║疏：諸有漏行名（至）五取蘊苦。
X26n0525_p0704a03║注：除前諸相，皆此苦攝。此八之中無有苦苦、壞苦
X26n0525_p0704a04║之名，開彼二苦為七苦也。隨其所應，樂受壞故，生
X26n0525_p0704a05║苦相故。問：世間樂壞亦生苦相，何不為二？答：稍輕
X26n0525_p0704a06║餘故，樂時來故。疏中趣字，當是取字。
X26n0525_p0704a07║疏：厄謂八難（至）小三災等。
X26n0525_p0704a08║注：三塗邊地，佛前佛後，北洲長壽天、世智辨聰為
X26n0525_p0704a09║八。王賊難等名諸危怖。飢饉、疾疫、刀兵，名為小三
X26n0525_p0704a10║災等，取自餘水火等難，何故不言大三災耶？答：無
X26n0525_p0704a11║有情故。唯此厄字，與苦少異，義門復別，前解即苦
X26n0525_p0704a12║災難義也。
X26n0525_p0704a13║疏：由未照空（至）五趣苦生。
X26n0525_p0704a14║注：將解度苦，先辨苦生。苦生由何？正翻迷空而生
X26n0525_p0704a15║苦，故悟而度也。
X26n0525_p0704a16║疏：既見三種（至）皆能越度。
X26n0525_p0704a17║注：依前兩解，說慧照空，並離苦也。准此，見道便能
X26n0525_p0704a18║照空。不生名度，疏言伏故；又通依分，疏言隨故；或
X26n0525_p0704a19║通地前。
X26n0525_p0704a20║疏：如有頌言（至）方乃具解脫。
X26n0525_p0704a21║注：應將此三段之文，於前總釋經意之中，子文分
X26n0525_p0704a22║出。於此頌中，二縛二治，修因證果，如文可知。《顯揚》
X26n0525_p0704a23║頌也。
X26n0525_p0704a24║疏：據實照空（至）唯說度苦。
X26n0525_p0704b01║注：此却依前，但苦果解，為通妨也。理實之下，更無
X26n0525_p0704b02║妨難。或體寬字，當理實下，不別言三，亦成妨難。
X26n0525_p0704b03║疏：此即空相（至）極重苦厄。
X26n0525_p0704b04║注：舉最初位，伏而尚分，況後位耶？故通二斷，及以
X26n0525_p0704b05║斷伏分之與全。言極重者，目惡道也。
X26n0525_p0704b06║疏：經曰：舍利子！
X26n0525_p0704b07║注：若如依應，是呼其名；若依勝空，指如此也。例觀
X26n0525_p0704b08║自在。問：經首何以不呼當機，至此妨方呼？答：初舉
X26n0525_p0704b09║菩薩，舉之令見，舉已方呼，故正是時。
X26n0525_p0704b10║疏：贊曰：勝空者言（至）法空後顯。
X26n0525_p0704b11║注：問：言舍利子如何見空？又對於前文義俱窄，如
X26n0525_p0704b12║何名廣？答：其舍利子自了人空，彼了自而為空故。
X26n0525_p0704b13║舉此成前名之為廣，何必文多名為廣也？
X26n0525_p0704b14║疏：如應者言（至）除四處也。
X26n0525_p0704b15║注：兩番科判文上亦具除四處障，非配三退。
X26n0525_p0704b16║疏：義有三（至）釋成空相。
X26n0525_p0704b17║注：此依初番子科之也。或子判同。
X26n0525_p0704b18║疏：云舍利（至）少聞多解。
X26n0525_p0704b19║注：此下五段舊科甚悞，應如是科：初直解名德，後
X26n0525_p0704b20║釋經偏舉。初中分二：初釋名義，後歎德能。初中又
X26n0525_p0704b21║二：初別釋名，後總釋意。初中又二：初解舍利，後解
X26n0525_p0704b22║子名。初中方云：初唐梵對翻，後依翻正，各有二句
X26n0525_p0704b23║配之易知。母因能論子假為名者，此總釋意。何因
X26n0525_p0704b24║從母而為名耶？母懷子後便能論辨，故後生子從
X26n0525_p0704c01║母為名，後二句歎。
X26n0525_p0704c02║疏：昔揚智見（至）即時眾咸告。
X26n0525_p0704c03║注：此是釋經偏呼之意。於中有二：初釋經獨舉，後
X26n0525_p0704c04║却辨咸告。唯說勝教已下文，是於二文中各有舉
X26n0525_p0704c05║例之文。初舉昔於有教之下，宣揚智見於自眷從，
X26n0525_p0704c06║其舍利子最初悟入今空教中，故獨呼喻。後舉此
X26n0525_p0704c07║中唯說要妙，以攝萬法無理不空，例呼當機，必兼
X26n0525_p0704c08║告餘七五之句，文甚住矣。昔科魚日，今以改之。或
X26n0525_p0704c09║言揚者，取佛稱讚。或言初者，約入無學。言勝教者，
X26n0525_p0704c10║此心要妙殊勝教也。
X26n0525_p0704c11║疏：彼雖承告（至）方除四處。
X26n0525_p0704c12║注：上依初翻科判解，已下依後翻科判解之。或兼
X26n0525_p0704c13║生下，云何昔科長分五段？
X26n0525_p0704c14║疏：經曰：色不異（至）空即是色。
X26n0525_p0704c15║注：若依藏疏，舍利子前，略標綱要；舍利子下，廣陳
X26n0525_p0704c16║實義。後中分五：一、拂外疑，二、顯法體，三、明所離，四、
X26n0525_p0704c17║辨所得，五、歎勝能。「舍利子」至「亦復如是」，是初段也。
X26n0525_p0704c18║中有四門：一、正去小乘疑，二、兼釋菩薩疑，三、便正
X26n0525_p0704c19║義，四、就觀行釋。依《贊》所解，兩宗有異。勝空，只為廣
X26n0525_p0704c20║前法真；如應所解，為破執實。說空遍計，或即真空，
X26n0525_p0704c21║或除四障，具如下釋。
X26n0525_p0704c22║疏：贊曰：謂四大種（至）總立色名。
X26n0525_p0704c23║注：釋體及名，且以變、礙二義釋名，可通二宗。現宜
X26n0525_p0704c24║為礙，變即變異，礙即形礙。
X26n0525_p0705a01║疏：勝空者言（至）破二執種。
X26n0525_p0705a02║注：法執之中，復有二也，即經兩節。
X26n0525_p0705a03║疏：色不異空，空不異色者。
X26n0525_p0705a04║注：牒經第一異不異門，㸦不相異，文上不現，非不
X26n0525_p0705a05║異故，是其密意。此依如應，若依勝空，實是都無。
X26n0525_p0705a06║疏：破執世俗（至）輪轉生死。
X26n0525_p0705a07║注：此明所破㸦異有失。
X26n0525_p0705a08║疏：今顯由醫（至）色不異空。
X26n0525_p0705a09║注：下都是破。先舉病因，顯是空無。上箇空字元是
X26n0525_p0705a10║實字，或是俱非。約癈詮門，言非空有。問：勝空、勝義
X26n0525_p0705a11║寧是俱非？答：前已曾解。今此復云：此依體無，不可
X26n0525_p0705a12║言故，是癈詮門。若依寄詮，一向空也。次下二句便
X26n0525_p0705a13║是寄詮。如勝教下，品證寄詮。此為藏疏，有何差別？
X26n0525_p0705a14║答：彼望真空，此直談體。
X26n0525_p0705a15║疏：如聖教說（至）我說空故。
X26n0525_p0705a16║注：依如應會，空其自然。今此所憑，全體無也。
X26n0525_p0705a17║疏：色即是空，空即是色者。
X26n0525_p0705a18║注：牒經第二即不即門。依如應解，不現非即，是其
X26n0525_p0705a19║密意。勝空寄詮，一向即空。若依癈詮，亦入俱非。下
X26n0525_p0705a20║文只依寄詮中解。
X26n0525_p0705a21║疏：破愚夫執此（至）種種分別。
X26n0525_p0705a22║注：前執體殊，此執位異，故是兩門。經破准此。
X26n0525_p0705a23║疏：今依勝義（至）義彰空色。
X26n0525_p0705a24║注：言色即迷，云空即悟，既無別性，故云義彰。
X26n0525_p0705b01║疏：如何色伏方乃見空？
X26n0525_p0705b02║注：伏者，讚也，責依世間。
X26n0525_p0705b03║疏：如醫見華（至）究竟涅槃。
X26n0525_p0705b04║注：此舉喻成。執似兩位，論性本然，勸除此見，方證
X26n0525_p0705b05║涅槃。此非問答，連上為破。
X26n0525_p0705b06║疏：由此二句（至）非色伏空。
X26n0525_p0705b07║注：由此經句有彼經句，似成彼經。然其證意由有
X26n0525_p0705b08║此理，彼經爾說，故為此證。
X26n0525_p0705b09║疏：如應者言（至）色體空也。
X26n0525_p0705b10║注：一、全空，不可孤立難。初由乍也，縱。「意可知」下，奪。
X26n0525_p0705b11║大意：孤不可立，有一無非相依故。
X26n0525_p0705b12║疏：勝空者言（至）空亦空故。
X26n0525_p0705b13║注：二、亦是非空非有。答：此救大意亦非孤立，且對
X26n0525_p0705b14║迷執色是有者說色為空，理實此空亦非是空，雖
X26n0525_p0705b15║有此言終無所表。「故有」下，破。「言空亦空者」下，空無
X26n0525_p0705b16║也。無此空故，名空亦空，是非空也。
X26n0525_p0705b17║疏，如應者言（至）實為經道。
X26n0525_p0705b18║注：三、本空。愚夫成聖難。道者達也。雖立雙非，終無
X26n0525_p0705b19║所表。法既本空，不假斷修，故凡成聖，無所少故，本
X26n0525_p0705b20║性同故。下舉現事，以破相符，現師資故。
X26n0525_p0705b21║疏：勝空者言（至）先即智者。
X26n0525_p0705b22║注：四、本寂，非凡為聖。答：分之與種，皆是因義。由是
X26n0525_p0705b23║彼因，故說本來即是彼也。既本無別，非凡即聖。兩
X26n0525_p0705b24║節別者，上節依法，下節約人。或為立理，末二句遮。
X26n0525_p0705c01║本無別故，非別先即。或一句遮，一句為表，本來聖
X26n0525_p0705c02║故，非凡為聖。
X26n0525_p0705c03║疏：如應者言（至）豈非顛倒。
X26n0525_p0705c04║注：此即第五、本空取捨成倒難。此中有二：一、本同
X26n0525_p0705c05║用求捨難。意云：雖說愚、智本來無別，不見二境斷、
X26n0525_p0705c06║修有殊。體既無異，求捨成倒。後二句難，已上文牒。
X26n0525_p0705c07║疏：且厭生死（至）極成邪妄。
X26n0525_p0705c08║注：二本同，何用厭趣難？前難所救，愚夫智無別；此
X26n0525_p0705c09║難所舉，本來寂靜。由前對舉，顯不相符，故今別難。
X26n0525_p0705c10║疏：勝空者言（至）何成取捨。
X26n0525_p0705c11║注：六、勝義都無取捨。答：其意勝義隨難皆許，言其
X26n0525_p0705c12║取捨皆俗妄也。
X26n0525_p0705c13║疏：如應者言（至）可忻可樂。
X26n0525_p0705c14║注：七、真無斷修成倒難。俗事有別，仍說即空。空是
X26n0525_p0705c15║勝義，終是無別，故成相違。既本無別，返難悟迷。真
X26n0525_p0705c16║無修斷，精進虗從，愚怠當宜，故是可忻。彼若救云：
X26n0525_p0705c17║不修不悟，云何破邪？令應門彼何修何悟？可思。
X26n0525_p0705c18║疏：如世尊言（至）波羅蜜多。
X26n0525_p0705c19║注：有將此下於前破中大文分出。問意有二：一、意，
X26n0525_p0705c20║二、相。意為於何如會耶？
X26n0525_p0705c21║疏：若諸有情（至）密意義趣。
X26n0525_p0705c22║注：下至如理會通已來，答第一意，為此故會。先舉
X26n0525_p0705c23║所為，此總標也。昔科不當，此顯不了，未是會經。「應
X26n0525_p0705c24║告」之下，方顯密意。
X26n0525_p0706a01║疏：於此經中（至）皆如幻夢。
X26n0525_p0706a02║注：此是舉經但有四門，更有一門皆等虗空。下彰
X26n0525_p0706a03║不了。
X26n0525_p0706a04║疏：於是等法（至）言非佛說。
X26n0525_p0706a05║注：於是之言，指上空經。等字，更等一切密意。愚夫
X26n0525_p0706a06║不了，生誹謗也。
X26n0525_p0706a07║疏：菩薩彼為如理會通。
X26n0525_p0706a08║注：上舉所為，此正結答。或問無二，上述所為，此下
X26n0525_p0706a09║正會，亦句與前問文合科。
X26n0525_p0706a10║疏：應告彼言（至）皆無自性。
X26n0525_p0706a11║注：此第一門，此依在言，離言為會。亦約在言者，說
X26n0525_p0706a12║諸法無非離言，性皆無所有，或所言性便指遍計。
X26n0525_p0706a13║疏：雖有一切（至）皆無有事。
X26n0525_p0706a14║注：此第二門說得共相，故縱依轉，談無自體；奪為
X26n0525_p0706a15║無事，或指遍計。
X26n0525_p0706a16║疏：一切諸法（至）無生無滅。
X26n0525_p0706a17║注：此第三門亦牒可言，或直遍計。既本無體，誰生
X26n0525_p0706a18║誰滅？故說言無。
X26n0525_p0706a19║疏：又如幻夢（至）都無所有。
X26n0525_p0706a20║注：此委解喻，便為俱非，直似說無，故為密意。
X26n0525_p0706a21║疏：如是諸法（至）都無所有。
X26n0525_p0706a22║注：亦在離言，或言即執，說入俱非，正合中道。
X26n0525_p0706a23║疏：由此悟入（至）皆如幻夢。
X26n0525_p0706a24║注：此為合結。言無二者，法喻同也。
X26n0525_p0706b01║疏：如是菩薩（至）如是開示。
X26n0525_p0706b02║注：於中有二：初結前三門，後知說如實。初三門者：
X26n0525_p0706b03║一、無所無捨，二、無增無減，三、無所失壞。若法之下，
X26n0525_p0706b04║知說如實。先知，後說。如有知有，即是不捨少分，不
X26n0525_p0706b05║作損減，不失壞有；如無知無，即是不取少分，不作
X26n0525_p0706b06║增益，不失壞無。或唯釋成無所失壞。「如其所知」下，
X26n0525_p0706b07║是說也。
X26n0525_p0706b08║疏：當知是名（至）方便善巧。
X26n0525_p0706b09║注：此是論文，後方疏語。
X26n0525_p0706b10║疏：此經意說（至）名無性等。
X26n0525_p0706b11║注：下是疏語，附前論文，却對勝空會本經也。先將
X26n0525_p0706b12║所執皈前四門，無性等字具等四門。後遮非執，亦
X26n0525_p0706b13║如於彼。先遣後存，如文可知。
X26n0525_p0706b14║疏：達所執無（至）有知為有。
X26n0525_p0706b15║注：下辨其了知。仍指結文以為成證，或為釋彼略
X26n0525_p0706b16║言一門，餘二准知。准此，前說在言約執。智字傳差，
X26n0525_p0706b17║合為知字。
X26n0525_p0706b18║疏：若依勝義（至）失壞正理。
X26n0525_p0706b19║注：下責勝空。先牒定也。少即分空無，少有顯全無
X26n0525_p0706b20║也。或者是有字。次下正責二句，依前正會中責，四
X26n0525_p0706b21║門並說，有離言故。「稱悟」之下，依結文責，亦有四門，
X26n0525_p0706b22║說其非無，配之可知。稱即會通，文稱說也。上並破
X26n0525_p0706b23║他。
X26n0525_p0706b24║疏：由此故知（至）非法性空。
X26n0525_p0706c01║注：乘前總舉本經大意，約遍計性，名之為空，亦通
X26n0525_p0706c02║三無，並准前解。
X26n0525_p0706c03║疏：愚夫所執（至）故應雙遣。
X26n0525_p0706c04║注：依所執性，為經所遣，所遣二門即成二倒，義頗
X26n0525_p0706c05║同前勝空所解，但非遣體，與勝空異。色言若執非
X26n0525_p0706c06║空者，色不異空，非異執所遣。及色滅無方成空體
X26n0525_p0706c07║者，色即是空，即空所除。
X26n0525_p0706c08║疏：顯色事理（至）顛倒見。
X26n0525_p0706c09║注：「顯色」之下，附經結勸。
X26n0525_p0706c10║疏：妄情既斷（至）不見空華。
X26n0525_p0706c11║注：乘前明斷，喻顯可知。
X26n0525_p0706c12║疏：二乘外道（至）都性非有。
X26n0525_p0706c13║注：再標性無，立理會違。
X26n0525_p0706c14║疏：故聖說言（至）亦皆空也。
X26n0525_p0706c15║注：據此文義，似近證前二乘外道執實之下，然應
X26n0525_p0706c16║別科作會違來，文甚顯矣。
X26n0525_p0706c17║疏：故有頌言（至）許滅解脫故。
X26n0525_p0706c18║注：初二句依他；第三句遍計，顯本無色，非先實有，
X26n0525_p0706c19║今始無也；第四句圓成。或中二句遍計。
X26n0525_p0706c20║疏：聖教又說（至）非不從二生。
X26n0525_p0706c21║注：上三句遮實，第四句從幻。
X26n0525_p0706c22║疏：雖無處說（至）緣可得故。
X26n0525_p0706c23║注：此是結成，更別無妨。
X26n0525_p0706c24║疏：此若無者（至）而得解脫。
X26n0525_p0707a01║注：依他為俗，圓成為真。依誰所證？由誰能證？然並
X26n0525_p0707a02║從前聖教下來。此上釋文，或從引證。引文疏釋，道
X26n0525_p0707a03║迴成之，如文可知。
X26n0525_p0707a04║疏：或空者，即法性空。
X26n0525_p0707a05║注：前擬遍計三性名空而非異等，此第二解，先以
X26n0525_p0707a06║空字目其真空，後方釋意。色中有三，並不異等，下
X26n0525_p0707a07║文自悉。
X26n0525_p0707a08║疏：若執遍計（至）極成迷亂。
X26n0525_p0707a09║注：此牒所遮，舉執顯迷，並是當經上二句遣。
X26n0525_p0707a10║疏：今顯二色（至）雙除妄見。
X26n0525_p0707a11║注：當經後門，影牒計文。或前之異，言中亦遍，非即
X26n0525_p0707a12║便是空異義故。或文影顯。若依如是，已前為遮，此
X26n0525_p0707a13║下顯正。應捨之下，為責勸辭，釋皈真意。言二執者，
X26n0525_p0707a14║定異及離，雙除亦只是除此二。
X26n0525_p0707a15║疏：法性之色（至）此復何惑。
X26n0525_p0707a16║注：名真為色，空已目真，故云何惑？言不異即空者，
X26n0525_p0707a17║入經兩門。
X26n0525_p0707a18║疏：聖說二諦（至）皆有真俗。
X26n0525_p0707a19║注：此下大意為前解經不異及即恐唯爾，故引此
X26n0525_p0707a20║文也。昔科引證，甚失文意，此一節文標二諦中各
X26n0525_p0707a21║有真俗。
X26n0525_p0707a22║疏：有俗俗俗（至）有真真俗。
X26n0525_p0707a23║注：此釋真、俗各有二也。有俗諦，是俗中俗；有俗諦，
X26n0525_p0707a24║是俗中真。前三、後三，如應配之；真中准此，即當四
X26n0525_p0707b01║句。然非約唯。
X26n0525_p0707b02║疏：即俗有真俗，真亦俗真。
X26n0525_p0707b03║注：此結文。有本之中置重真字，上是有字即俗中
X26n0525_p0707b04║有真俗，真中亦有俗真也。
X26n0525_p0707b05║疏：有俗有真，俗無真滅。
X26n0525_p0707b06║注：下皈破意。牒其相形，有俗必有真，俗無真無也。
X26n0525_p0707b07║滅取無義。
X26n0525_p0707b08║疏：既非無色（至）定不異即。
X26n0525_p0707b09║注：牒其二諦必相形有，次下方遮定不異即也。既
X26n0525_p0707b10║色與空二必雙有，亦色望空非定不異及非定即。
X26n0525_p0707b11║疏：故真空與色（至）非即非不即。
X26n0525_p0707b12║注：上遮一向不異及即，此方結令入俱非也。
X26n0525_p0707b13║疏：今遮定異等（至）亦非不異即。
X26n0525_p0707b14║注：入俱非已，須却會經。等字，等取定離計也。二句
X26n0525_p0707b15║會局，二句顯通。且如不異，不云一向，既不言唯，故
X26n0525_p0707b16║意便通，非不異也。
X26n0525_p0707b17║疏：《辨中邊》說（至）是說為空相。
X26n0525_p0707b18║注：此論是解《般若經》，故證此意。通初句三義：無二
X26n0525_p0707b19║取故，有依圓故，無遍計故。或故字兩用，無二為標，
X26n0525_p0707b20║有無為釋。或為二義，於依圓上無二取故，有此依
X26n0525_p0707b21║圓之能無故。後解為本，然多只約圓成名為有無
X26n0525_p0707b22║故，如言此中唯有空也。次下二句為二門義，如常
X26n0525_p0707b23║可知。末句為結。
X26n0525_p0707b24║疏：今說色空（至）破疑執故。
X26n0525_p0707c01║注：恐外問云：何須色空更㸦相非及㸦即耶？一不
X26n0525_p0707c02║異即可了知故。此釋意云：若只說云色不異空，恐
X26n0525_p0707c03║義或執空莫異色，故更㸦言。即中准此。
X26n0525_p0707c04║疏：前說觀自在（至）令除四處。
X26n0525_p0707c05║注：練磨除四，雖是相對及異相藉，然非別配。但可
X26n0525_p0707c06║說云：由三練磨不退屈故，隨除四障。配位如《燈》，不
X26n0525_p0707c07║能且錄。然今意說，但在資粮、加行二位。
X26n0525_p0707c08║疏：一者、二乘作意（至）執著分別。
X26n0525_p0707c09║注：一、離二乘作意障。菩薩有時起二乘心，名為作
X26n0525_p0707c10║意。二乘之作意，此即為障。障或能令離自斷此。今
X26n0525_p0707c11║取能斷。二、離諸疑，離疑障。准此文中，離疑是執，作
X26n0525_p0707c12║相遣已。二即是障。上加離字，准前釋之。三、離所聞
X26n0525_p0707c13║思我、我所執障。我、我所之執，聞思我、我所執，其執
X26n0525_p0707c14║即障。離字准前。然今疏文亦有法執，其所聞、思，或
X26n0525_p0707c15║為我所，或執為法。四、斷除分別緣法義障。此言法
X26n0525_p0707c16║義，即骨、鏁等分別，即緣法義之分別，緣此即為障。
X26n0525_p0707c17║斷字准前。今此疏中無牒名文。
X26n0525_p0707c18║疏：今說色等（至）出世行成。
X26n0525_p0707c19║注：既說色等或不異空，或即是空，何所忻厭？何疑
X26n0525_p0707c20║何執？誰所聞思？其體鏁等亦並為空，故並除之。除
X26n0525_p0707c21║已入見，故自在見前。
X26n0525_p0707c22║疏：經曰：受、想、行、識亦復如是。
X26n0525_p0707c23║注：亦列二門，前皆已說。
X26n0525_p0707c24║疏：贊曰：恐彼疑執（至）亦例同色。
X26n0525_p0708a01║注：或疑或執，餘法不同，唯色不異空，是第一門；唯
X26n0525_p0708a02║色體空，是第二門。
X26n0525_p0708a03║疏：能領納境（至）並通名識。
X26n0525_p0708a04║注：餘蘊易知，於行蘊中攝四十九心所法也，并不
X26n0525_p0708a05║相應有七十三：云遷流者，別得總名。
X26n0525_p0708a06║疏：謂如識住（至）如是次第。
X26n0525_p0708a07║注：依《瑜伽》說，說四識住，即餘四蘊為識所住及能
X26n0525_p0708a08║住識，以色為初，故此舉之。
X26n0525_p0708a09║疏：然由世執（至）不增不減。
X26n0525_p0708a10║注：上半敘執，下半破之，如文易知。
X26n0525_p0708a11║疏：愚夫不知（至）並說為空。
X26n0525_p0708a12║注：應云破有談空，顯非實空。
X26n0525_p0708a13║疏：《二十論》云（至）但法有因故。
X26n0525_p0708a14║注：此頌是說無我但法，既法有因，故非實空。法有
X26n0525_p0708a15║字倒，撿彼論云：「說無有情我，但有法因故。」
X26n0525_p0708a16║疏：等者等取（至）五種善巧。
X26n0525_p0708a17║注：今現行經本無有等字，應是疏主所見經本之
X26n0525_p0708a18║中有也：不云此本，或脫加故。此隨下經，但等五種。
X26n0525_p0708a19║疏：然《大經》言（至）通攝一切。
X26n0525_p0708a20║注：此准《大經》等一切法，先引後結。上箇說字宜為
X26n0525_p0708a21║設字，假設爾也，豈況涅槃？
X26n0525_p0708a22║疏：勝空、如應，二皆准釋。
X26n0525_p0708a23║注：一一同前判色文故。
X26n0525_p0708a24║疏：經曰：舍利子（至）不增不減。
X26n0525_p0708b01║注：依今《贊》解，是諸法空相者，指前體相。下有三門，
X26n0525_p0708b02║名義如下。若依藏疏，已下却是顯法體也。此總，下
X26n0525_p0708b03║別。
X26n0525_p0708b04║疏：贊曰：前告法體空，今告法義空。
X26n0525_p0708b05║注：雖告體空，恐猶疑執：雖相體空，其空之相為生
X26n0525_p0708b06║為滅、為垢為淨、為增為減？若生滅等，云何體空？故
X26n0525_p0708b07║復告之。若約勝空，此廣義空亦有人法。問：義法可
X26n0525_p0708b08║爾，言舍利子，云何義空？答：名雖同前，連下之勢取
X26n0525_p0708b09║上義空，名廣人空。不爾，云何近而重舉？若依如應，
X26n0525_p0708b10║一時不遮。
X26n0525_p0708b11║疏：是諸法者（至）翻此名滅。
X26n0525_p0708b12║注：三句解：初指法之句，餘解三門之所遣也。如常
X26n0525_p0708b13║易知。
X26n0525_p0708b14║疏：勝空者言（至）空相皆無。
X26n0525_p0708b15║注：一向體無故無生等。問：前舉舍利子言廣我空，
X26n0525_p0708b16║今舉舍利子何故不說？答：前已說故，有准知故。又
X26n0525_p0708b17║准破法，前廣體空，其破我中亦分體義，准知不解，
X26n0525_p0708b18║文亦不重，如應准思。
X26n0525_p0708b19║疏：如應者言（至）不生滅等。
X26n0525_p0708b20║注：三性並依遍計者說。其色真性，可約自體無生
X26n0525_p0708b21║滅及不增減，但依除執。
X26n0525_p0708b22║疏：又若有執（至）㸦有增減。
X26n0525_p0708b23║注：前約三性，通遍三門；此依二性，別總配之。其遍
X26n0525_p0708b24║計性，當二所遣，不別言也。言互有增減者，未證之
X26n0525_p0708c01║位，真減俗增，已證翻此。
X26n0525_p0708c02║疏：如是定執（至）似水生等。
X26n0525_p0708c03║注：此除執有，下皈中道。喻有存遣，如文可知。炎字
X26n0525_p0708c04║音焰，義亦通爾。
X26n0525_p0708c05║疏：又設難言（至）此亦應爾。
X26n0525_p0708c06║注：此下三難，却難前告法體空、中空、目真空。
X26n0525_p0708c07║疏：今義答言（至）真空不二。
X26n0525_p0708c08║注：此下三答，並猶隨經以喻密顯。若據法言，非一
X26n0525_p0708c09║向即，故不相同。疏末有此。
X26n0525_p0708c10║疏：復有難言（至）而空相無。
X26n0525_p0708c11║注：難意准前。答中不談性淨，但約從依，故說但無。
X26n0525_p0708c12║疏：故有頌言（至）由客塵所染。
X26n0525_p0708c13║注：初二句標，正符前答；後二句釋，却談本淨，以合
X26n0525_p0708c14║在纏，俱非染淨，出纏全淨。
X26n0525_p0708c15║疏：或有難言（至）空亦應爾。
X26n0525_p0708c16║注：此言皆空，皆即空也。言增減者，約教說有，名為
X26n0525_p0708c17║教有，影實有也。
X26n0525_p0708c18║疏：今義答言（至）由是事、理、體、相故。
X26n0525_p0708c19║注：前節舉喻，大意同前。末之六字，方申顯理。事理
X26n0525_p0708c20║不同，體相有異，故不一向同真空也。
X26n0525_p0708c21║疏：經曰：是故空中無色受想行識。
X26n0525_p0708c22║注：若依藏疏，下明所離。今言所空，大意頗同。
X26n0525_p0708c23║疏：贊曰：勝空者言（至）所無之法。
X26n0525_p0708c24║注：文中兩義：一恐義不明，恐說有而猶空；二令觀
X26n0525_p0709a01║純熟，令真再觀為無。
X26n0525_p0709a02║疏：承前起結（至）諸所無法。
X26n0525_p0709a03║注：此解標句，通其六處，如應解此，亦復如是。
X26n0525_p0709a04║疏：如應者言（至）皆隨執有。
X26n0525_p0709a05║注：此依通行，但舉五種，前三為遠，後二為近，二乘
X26n0525_p0709a06║各一。彼字之下疑脫隨字。仍置等言，不無菩薩，亦
X26n0525_p0709a07║有執者。
X26n0525_p0709a08║疏：今對說無（至）其性都無。
X26n0525_p0709a09║注：前執總舉，意遍下經；後遣唯蘊，入此唱也。
X26n0525_p0709a10║疏：前佛方便（至）非謂實有。
X26n0525_p0709a11║注：說為空已，却會經文，會已引理，證昔科不願。
X26n0525_p0709a12║疏：故經頌言（至）應作如是觀。
X26n0525_p0709a13║注：《樞要》說云：「天親菩薩解云：別喻九事，謂相、見、識、
X26n0525_p0709a14║器、身，受過、現、來世，故說九喻。」各依別義，不可會同。
X26n0525_p0709a15║論云：「譬如星宿，為日所映，有而不見。」日喻本智，我、
X26n0525_p0709a16║法二見，如醫障慧，識了如燈。為彼貪愛之所依故，
X26n0525_p0709a17║如蛾愛燈。器假如幻，身命不久，猶如懸露。以受順
X26n0525_p0709a18║苦，如泡順水。過去如夢，現在不久，猶如電光。未來
X26n0525_p0709a19║種子，猶如虗空。出生云故，現行如雲。
X26n0525_p0709a20║疏。有為之法（至）故非蘊相。
X26n0525_p0709a21║注：若依科抄，上約遍計，下依二性。今觀疏中尚有
X26n0525_p0709a22║之，已前是約依他說之。約依他，上所執無，故說幻
X26n0525_p0709a23║空中無真蘊等。此下牒前，況遍計性。意六：有為緣
X26n0525_p0709a24║生，尚非實蘊名空中無，況執蘊可說有耶？言非空
X26n0525_p0709b01║者，却是顯實，重加非字，即非實也。後之二句既真
X26n0525_p0709b02║中無，前有兩門：一、三性各空，二、真空為空。上依各
X26n0525_p0709b03║空，說前二性空中無蘊；此下二句，合說三處真空
X26n0525_p0709b04║無蘊。義無別故，合說之也。問：於真空中，二無性蘊
X26n0525_p0709b05║如何無別？答：自非非餘，文義合也。
X26n0525_p0709b06║疏：是故空中都無五蘊。
X26n0525_p0709b07║注：三空一真，並皆無故。
X26n0525_p0709b08║疏：經曰：無眼（至）觸法。
X26n0525_p0709b09║注：前六後六，根境別無二六法故，能所取故。
X26n0525_p0709b10║疏：贊曰：此說空中無十二處。
X26n0525_p0709b11║注：如應大義，亦同前蘊，三空一真，無十二處，幻空
X26n0525_p0709b12║無實，遍計無體，圓成非是眼色等故，亦名為無。下
X26n0525_p0709b13║更不解，准此知之。
X26n0525_p0709b14║疏：勝空者言（至）故說皆空。
X26n0525_p0709b15║注：說有為權，說空為實，體實是無。已字上句。
X26n0525_p0709b16║疏：如應者言（至）說為處義。
X26n0525_p0709b17║注：唯字之中顯非真實，不爾遮何？
X26n0525_p0709b18║疏？然以世間（至）次第如是。
X26n0525_p0709b19║注：此依六根說其次第，准境應爾，或相合說，仍須
X26n0525_p0709b20║更言先根後境。相見，眼也；問訊，耳也；塗香，鼻也；受
X26n0525_p0709b21║膳，舌也；侍給，身也；分別，意也。如客來者，必先相見，
X26n0525_p0709b22║乃至最後分別高低。
X26n0525_p0709b23║疏：因眼耳（至）意即八識。
X26n0525_p0709b24║注：此中不言八識如何，准《瑜伽》及《因明疏》，五識隨
X26n0525_p0709c01║根，意識通二，隨與俱故。七、八俱非。有說六識亦無
X26n0525_p0709c02║離、合，無形、質故者，非也。只可說云隨根處說，云在
X26n0525_p0709c03║中故，所依處故。舉根顯識，不順此文，各別說故。
X26n0525_p0709c04║疏：果位不定。
X26n0525_p0709c05║注：此言果位，指自在為，即十地等許爾用，故離合
X26n0525_p0709c06║不定。有但說識為㸦用者，特違此文。若不㸦用，是
X26n0525_p0709c07║則因果至不至同，何言不定？
X26n0525_p0709c08║疏：眼耳用勝，天得通名。
X26n0525_p0709c09║注：由離中知，名為用勝，此依因位。若依果位，五根
X26n0525_p0709c10║皆立。有說根㸦壞法相者，特違此文。應說不懷，依
X26n0525_p0709c11║未自在。
X26n0525_p0709c12║疏：變化非真，唯欲色界。
X26n0525_p0709c13║注：上句揀非，明此辨實非變化者。下句約界，是辨
X26n0525_p0709c14║實根。言通欲界，兼業報說，修唯色界，此乘辨通。汎
X26n0525_p0709c15║門如下，或此汎作界繫之門，下納類辨。或上一句
X26n0525_p0709c16║別是一門。
X26n0525_p0709c17║疏：下地諸識（至）用有勝劣。
X26n0525_p0709c18║注：下依上中有此四力，此并借識，故有業緣及法
X26n0525_p0709c19║力也。諸位修習，勝劣不等，隨五位說。
X26n0525_p0709c20║至：如次九八七五緣起。
X26n0525_p0709c21║注：因說異地根識為依，便說能依識之幾緣，故非
X26n0525_p0709c22║大文。非數前四，餘別有九：一、空，二、明，三、根，四、境，五、
X26n0525_p0709c23║作意，六、種子，七、分別，八、染淨，九、根本。後三如次六、
X26n0525_p0709c24║七、八識。眼識九緣生，耳識唯從八，鼻、舌、身三七，後
X26n0525_p0710a01║三，五、三、四。肉眼具九，耳八除明，鼻等三識七又除
X26n0525_p0710a02║空，天眼同此。第六識五又除染淨，即是根故；又除
X26n0525_p0710a03║分別，即自體故。第七三緣又除根本，即是根故故。
X26n0525_p0710a04║第八四緣却加其境。後三所除其體同者，准前不
X26n0525_p0710a05║言，除意有別。且如第七亦除分別，為非所依非為
X26n0525_p0710a06║自體，除染淨者却為自體，八除染淨却為是根。此
X26n0525_p0710a07║但言五不言四三，約六識也，隨小乘故說六二故。
X26n0525_p0710a08║疏：色謂影形表（至）無為。
X26n0525_p0710a09║注：色舉三類，細三十一。顯有十三，青、黃、赤、白、光、影、
X26n0525_p0710a10║明、闇、煙、雲、塵、霧、空一顯色；形色有十，長、短、方、圓、麤、
X26n0525_p0710a11║細、高、下、若正、不正；表色有八，取、捨、屈、申、行、住、坐、臥；
X26n0525_p0710a12║復更各有可、不可意及俱相違。聲中更有非執及
X26n0525_p0710a13║俱所生；更有可意及不可意、俱相違聲；聖、非聖言
X26n0525_p0710a14║及成所引、世所共成、遍計嚮聲，共十二種。香中更
X26n0525_p0710a15║有好、惡、平等共六。下三舉足，然觸與法亦不別列。
X26n0525_p0710a16║疏：初五唯二（至）有漏、無漏。
X26n0525_p0710a17║注：下有六門：一、三類門，初、五色根無等流故。二、三
X26n0525_p0710a18║界門，無色俱有定果色故。此不論意，今於無色亦
X26n0525_p0710a19║有異熟。三、表、非表門，十唯非表。四、三性門，但依本
X26n0525_p0710a20║性，若依從表，色聲通三。五、依造門，即質為親，離質
X26n0525_p0710a21║為疎，或界滿等同別為之，非辨體故，名為假造。六、
X26n0525_p0710a22║漏、無漏門，如常易知。
X26n0525_p0710a23║疏：《二十頌》曰（至）如化生有情。
X26n0525_p0710a24║注：上言化生，即是當機；下言化生，即是中有。上化
X26n0525_p0710b01║教他，下化若忽，上生眾生，下生四生。下為舉喻，如
X26n0525_p0710b02║中有身，非實有情，為遮斷見，假說為也。
X26n0525_p0710b03║疏：此說佛為（至）除捨我執。
X26n0525_p0710b04║注：為除我執，於離言中強說為處，如說中有。問：中
X26n0525_p0710b05║有實有，何名密意？答：不現幻化名為密意，非無形
X26n0525_p0710b06║相名密意也。若爾，諸說四生及九類等應皆密意。
X26n0525_p0710b07║答：事實同然，舉非現見，密意義影。又是正例四生
X26n0525_p0710b08║等故。又彼中有，非別一報，本有正故。
X26n0525_p0710b09║疏：二乘不了（至）執為實有。
X26n0525_p0710b10║注：此下入經，却是指前執十二處，非指化生。
X26n0525_p0710b11║疏：今顯所執（至）而結處無。
X26n0525_p0710b12║注：文具三性，皆無處相。二句遍計，二句依他。言無
X26n0525_p0710b13║非兩字，名訓雙舉，非是重遮。若作重遮，却是顯有。
X26n0525_p0710b14║或非字差，宜作有字。或作真字，或更脫箇非字。或
X26n0525_p0710b15║實字差，合是空字。尋前蘊文，自可知也。或指所執，
X26n0525_p0710b16║名為非實，緣生中無，然同蘊文，易可了解。二句圓
X26n0525_p0710b17║成，二句總結，並可知之。
X26n0525_p0710b18║疏：《大經》以言（至）法處空。
X26n0525_p0710b19║注：有名無實，故是空相。
X26n0525_p0710b20║疏：經曰：無眼界乃至無意識界。
X26n0525_p0710b21║注：經依眼界、色界、眼色界六三為排，各別對也。
X26n0525_p0710b22║疏：贊曰：此經空中無十八界。
X26n0525_p0710b23║注：三性各說，或說真空，並如前說。
X26n0525_p0710b24║疏：勝空者言（至）例中間十六界。
X26n0525_p0710c01║注：此文如應亦如是為。
X26n0525_p0710c02║疏：世俗故說有（至）自性空故。
X26n0525_p0710c03║注：五四之句，大義同前。
X26n0525_p0710c04║疏：如應者言（至）名之為界。
X26n0525_p0710c05║注：約此假立，影非真實。
X26n0525_p0710c06║疏：前處次第（至）次第如是。
X26n0525_p0710c07║注：但准六根次第，如是境、識、附根，不同前處。言識
X26n0525_p0710c08║界隨生者，是附根列，不同處也。
X26n0525_p0710c09║疏：能取於境（至）六識界相。
X26n0525_p0710c10║注：三六為釋，義類同故，作用如是，非如是次。
X26n0525_p0710c11║疏：然佛說法（至）機欲待故。
X26n0525_p0710c12║注：此有兩門：初依開合，互有廣略；後依法數，名略
X26n0525_p0710c13║中廣，為愚三故。有解：屬上蘊為愚，所處為愚，色界
X26n0525_p0710c14║辨愚識。今恐屬下，即略中廣，前中但只現略廣故。
X26n0525_p0710c15║疏：破我能持（至）便執為實。
X26n0525_p0710c16║注：破彼實我，遂約能持假說為界，二乘便執也。
X26n0525_p0710c17║疏：所執都無（至）亦結此無。
X26n0525_p0710c18║注：亦具三空：初句遍計，次句依圓、依他，但約圓成
X26n0525_p0710c19║非執，或約離詮。
X26n0525_p0710c20║疏：經曰：無無明（至）亦無老死盡。
X26n0525_p0710c21║注：已前唯說無蘊處界，於此緣起亦說盡者，正對
X26n0525_p0710c22║治故，前三遠故。於四諦中滅道便是，智得亦然。上
X26n0525_p0710c23║依如應；若勝空，盡即空義，然亦便是當對治也。又
X26n0525_p0710c24║如下解。
X26n0525_p0711a01║疏：贊曰：勝空言（至）下無近觀。
X26n0525_p0711a02║注：對前三科名之為近。
X26n0525_p0711a03║疏：下無近觀（至）說十二緣起法。
X26n0525_p0711a04║注：再牒所生，別解此觀是誰觀也。此上文義，如應
X26n0525_p0711a05║亦同。
X26n0525_p0711a06║疏：又說無明（至）今說為誰無。
X26n0525_p0711a07║注：同前三科說為實無，昔科為引證，非也。末句屬
X26n0525_p0711a08║下亦非，應云此是解脫緣起，次下之文解亦無盡。
X26n0525_p0711a09║疏：盡者無也（至）無老死盡。
X26n0525_p0711a10║注：此解無盡，能盡即空，說空亦無，名亦無盡。以此
X26n0525_p0711a11║合前，當說俱非。然彼癈詮，前以數說。
X26n0525_p0711a12║疏：十二緣起（至）今影顯之。
X26n0525_p0711a13║注：此為通妨。恐外問云：前三後二只說遣體，云何
X26n0525_p0711a14║今此復遣空耶？故此通之。
X26n0525_p0711a15║疏：如應者言（至）皆有順逆。
X26n0525_p0711a16║注：二順二逆，如下應知。
X26n0525_p0711a17║疏：雜染順觀（至）重觀法說。
X26n0525_p0711a18║注：略指順逆。依何觀智？順相生觀，名依流轉，此即
X26n0525_p0711a19║初觀。於後加行，觀心純熟，逆推前因，由誰有等，名
X26n0525_p0711a20║為逆觀。本智斷根，最初無明，後得重觀，逆之先苦。
X26n0525_p0711a21║故此順逆，次第如是。准章淨逆，得無學已，方乃作
X26n0525_p0711a22║之。
X26n0525_p0711a23║疏：雜染順觀者（至）具十二支。
X26n0525_p0711a24║注：初智力劣，不能逆推，殊未相准。若依作因，但有
X26n0525_p0711b01║十一；此依觀體，故具十二。
X26n0525_p0711b02║疏：一無明（至）謂衰變終沒。
X26n0525_p0711b03║注：對即觸對，對勝可意，劣等准思。餘如《唯識》、《瑜伽》
X26n0525_p0711b04║等論。
X26n0525_p0711b05║疏：此觀由癡（至）之所隨逐。
X26n0525_p0711b06║注：癡即無明，世葉皆邪，本識隨業，名色五蘊，根漏
X26n0525_p0711b07║六處，觸受為二種子，感果通上六支，躭著即愛，滋
X26n0525_p0711b08║長為取，業等為有，後二可知。
X26n0525_p0711b09║疏：故契經言（至）生緣老死。
X26n0525_p0711b10║注：先能後所，為緣生也。
X26n0525_p0711b11║疏：識等五種（至）說為後緣。
X26n0525_p0711b12║注：此是說種，約當生位說相生也。
X26n0525_p0711b13║疏：雜染逆觀者（至）安立諦說。
X26n0525_p0711b14║注：望後清淨，非安立觀。名初名習，或望齊識。
X26n0525_p0711b15║疏：謂老死（至）歷觀諸諦。
X26n0525_p0711b16║注：上死字下脫箇苦字，或體即是，故更不言。此文
X26n0525_p0711b17║是說支支等起，各觀四諦，成四十四。
X26n0525_p0711b18║疏：由老死支（至）先逆觀察。
X26n0525_p0711b19║注：此文通妨，連前亦得。
X26n0525_p0711b20║疏：以三種相（至）三非不定。
X26n0525_p0711b21║注：此依苦集支為四類：二集、五苦，三集、二苦。正觀
X26n0525_p0711b22║之者，支支別觀有三種相觀，末一支觀作因時類
X26n0525_p0711b23║類同為，故下細因說愛、取、有。此在《大論》第九十三。
X26n0525_p0711b24║若依科抄，應云以三種相觀其五支，云何但言觀
X26n0525_p0711c01║老死耶？故此但是觀老死支三因緣也。觀初二依
X26n0525_p0711c02║他，後一觀遍計，前二直觀，後一再即，除上二因，餘
X26n0525_p0711c03║更無故。
X26n0525_p0711c04║疏：感生因緣名細（至）而有老死。
X26n0525_p0711c05║注：《法華》但二，仍先說麤，後近說也。此先說細，從前
X26n0525_p0711c06║說也。鄰者為近，隔者為遠。近即易知，名之為麤；遠
X26n0525_p0711c07║者難了，名之為細。但能為緣，便名因緣。此言二生，
X26n0525_p0711c08║即是麤細之二因也。論云：「感生因緣自體，亦名為
X26n0525_p0711c09║生，即生自體，亦名為生。」此文仍是解前二因。
X26n0525_p0711c10║疏：當來老死（至）麤生為因。
X26n0525_p0711c11║注：二世料揀，未來老死，其生未有，不說麤生；現在
X26n0525_p0711c12║老死，愛取已滅，不說細生，故各說一。《義燈》更有，各
X26n0525_p0711c13║通二世，談曾、當有，故各二也。
X26n0525_p0711c14║疏：除生體餘（至）名非不定。
X26n0525_p0711c15║注：倫疏判此以為審因，故七十七四字為句。生、因
X26n0525_p0711c16║二因，所言餘者，即是自在及冥性等，故是遍計。此
X26n0525_p0711c17║當一支。准九十三，次下有文，例指四支。論云：「如觀
X26n0525_p0711c18║老、死，生、有、取、愛各由二種，如理觀察，當知亦爾。」此
X26n0525_p0711c19║指例文，《法華》、《義燈》及此並無，故使後學難見十支。
X26n0525_p0711c20║問：生、支二因，其相云何？答：至下當述。
X26n0525_p0711c21║疏：雖觀老死（至）未為喜足。
X26n0525_p0711c22║注：二句總指約支，至愛二句約世。重舉後際者，要
X26n0525_p0711c23║接現苦故。不言現際者，隔愛等故。已上具牒。雖觀
X26n0525_p0711c24║五支，各有二因，為未喜足，非只牒前愛等為因。此
X26n0525_p0712a01║并牒前指例文也。
X26n0525_p0712a02║疏：還復觀察（至）現在眾苦。
X26n0525_p0712a03║注：後苦之集即愛、取、有，後集之因即現在苦，此苦
X26n0525_p0712a04║即是識等五支。
X26n0525_p0712a05║疏：謂遍逆觀（至）名色與識。
X26n0525_p0712a06║注：觀上現苦，一一應有二因緣也，准義應悉。論文
X26n0525_p0712a07║准前已例生等，更不言此有二因緣，義應爾也。
X26n0525_p0712a08║疏：觀未來苦（至）現法苦有。
X26n0525_p0712a09║注：將皈退還，再牒初觀未來老死苦由誰有，知由
X26n0525_p0712a10║當集。此言集因，集即是因。復觀此集由誰而有，知
X26n0525_p0712a11║由現苦。如是觀時，便知現苦從前集生。疏云：「知由
X26n0525_p0712a12║從先集所生起，識為邊際，現法苦有。」先集即是無
X26n0525_p0712a13║明為行。
X26n0525_p0712a14║疏：既知從先（至）此云何有。
X26n0525_p0712a15║注：既觀未來集因之時，已兼了知現苦從彼先彼
X26n0525_p0712a16║先集所生，更不復觀此之現苦云何而有？問：章文
X26n0525_p0712a17║似別，云無明、行不異愛、取、有故。釋曰：即是兼了知
X26n0525_p0712a18║之所以。又解：此文直說不觀識等細因，已了知故，
X26n0525_p0712a19║即於此中便知行支亦二因緣，同愛、取、有，故章云
X26n0525_p0712a20║即意如此也。若不爾者，未是不觀行支所以，但是
X26n0525_p0712a21║識支之因緣故。細思。
X26n0525_p0712a22║疏：由識名色（至）齊識退還。
X26n0525_p0712a23║注：《法華》無死後一節，在《瑜伽論》第十之中。此說支
X26n0525_p0712a24║支等起觀察，齊識退還，識由誰有？知由名色，故不
X26n0525_p0712b01║復觀無明與行。又九十三次下之文，猶如束蘆，還
X26n0525_p0712b02║復順上逆迴觀心也。今此引者，義亦當用。由其識
X26n0525_p0712b03║支亦有二因，前文依論了識細因，其麤因緣識者
X26n0525_p0712b04║是何？不同受等有識為故，故此引之。識支麤因即
X26n0525_p0712b05║是名色，由此便是退還，所以如是。從觀老支已，次
X26n0525_p0712b06║應觀生亦有二因：愛、取、有為近，識等五為遠。即觀
X26n0525_p0712b07║遠時，亦便知由先集所生，更不復觀識由誰有。觀
X26n0525_p0712b08║生支已，次觀有支近遠同生，但近減有。次觀取支
X26n0525_p0712b09║亦同有支，復近減取。次觀愛支近即識等，遠即初
X26n0525_p0712b10║二受、觸、六處、名色麤因同愛，但漸減一，細因已知。
X26n0525_p0712b11║後觀識支細因已知，但觀麤因即是名色。知細因
X26n0525_p0712b12║處，便准行支同愛、取、有，有二因緣。觀麤因時，當九
X26n0525_p0712b13║十三，猶如束蘆，更不復觀行支因緣，以此名為齊
X26n0525_p0712b14║識退還。前節辨初觀老死支，此文直至觀察識支。
X26n0525_p0712b15║如是一因觀十支，附四十四之所為也。不爾，如何
X26n0525_p0712b16║在此門中？又依前說，寧觀十二支仍是屬觀識為
X26n0525_p0712b17║因故，前觀生等亦作因故。若此為十等起觀者，應
X26n0525_p0712b18║十二支，如何說言四十四智觀十一支？思之。倫判
X26n0525_p0712b19║節觀三相文七十七智，後節苦等四十四智。今勘
X26n0525_p0712b20║論文，直是兩節，可應詳之。
X26n0525_p0712b21║疏：如是順逆觀察苦集唯十支。
X26n0525_p0712b22║注：問：順觀之中，觀至生支，何言十支？答：准章及《燈》，
X26n0525_p0712b23║此剩順字。或即下云：有依順染，不說生支，機欲待
X26n0525_p0712b24║故。然文非彼，或此順字可准《瑜伽》，次下文云：「後還
X26n0525_p0712c01║順上。」
X26n0525_p0712c02║疏次：觀滅諦（至）乃至無明。
X26n0525_p0712c03║注：此雖通舉，亦是屬觀十一支也。
X26n0525_p0712c04║疏：云何一切（至）彼若方滅。
X26n0525_p0712c05║注：此即總推，直指末後，實一一支皆別觀也。科為
X26n0525_p0712c06║問答，非也。
X26n0525_p0712c07║疏：次更尋求（至）令起現前。
X26n0525_p0712c08║注：此有漏觀，故憶師授斷伏之道；有漏學修，故是
X26n0525_p0712c09║世間。
X26n0525_p0712c10║疏：如是數觀，令現增長。
X26n0525_p0712c11║注：此文雖是習道諦中，或通滅道，或貫苦集，或接
X26n0525_p0712c12║下勢，直云順觀。
X26n0525_p0712c13║疏：是名雜染順逆觀察。
X26n0525_p0712c14║注：大文總結：
X26n0525_p0712c15║疏：清淨順觀者。
X26n0525_p0712c16║注：是根本智無分別觀，談之為順正斷因故。
X26n0525_p0712c17║疏：由先已集（至）皆不得生。
X26n0525_p0712c18║注：於此文中，先說斷惑，後明業苦。初中有二：初總
X26n0525_p0712c19║明斷惑，受中攝取；後別證解脫。「諸無明」下，是第二
X26n0525_p0712c20║段。於中有二：初斷無明，證慧解脫，欲字宜為斷字；
X26n0525_p0712c21║後斷受取，證心解脫，章云：無明滅故，慧解脫；諸惑
X26n0525_p0712c22║滅故，心解脫。次「無明滅故」下，是斷業苦，章云：無明
X26n0525_p0712c23║滅故，無發行；諸惑滅故，無現生。惑、業無故，後果不
X26n0525_p0712c24║續，得無學果；得無學已，逆觀所滅（云云）。今文不足，
X26n0525_p0713a01║互相影顯。
X26n0525_p0713a02║疏：是故經云（至）憂惱皆滅。
X26n0525_p0713a03║注：文似相連，然亦兩節，具證前義。先是證斷，此即
X26n0525_p0713a04║進至憂悲苦惱。
X26n0525_p0713a05║疏：唯有識等（至）般涅槃界。
X26n0525_p0713a06║注：此下說得。前通因果皆為此故，此但說二界為利。
X26n0525_p0713a07║疏：清淨逆觀者。
X26n0525_p0713a08║注：是後得智，有此推想。
X26n0525_p0713a09║疏：由誰無故（至）老死滅。
X26n0525_p0713a10║注：滅無別者，其空華等，但可言無，不可言滅，以無
X26n0525_p0713a11║無故。其色心等，可說言滅，先曾有故。依此，此應云：
X26n0525_p0713a12║直談不有為無，先有後無明滅。故二義別，無作、無
X26n0525_p0713a13║常。准此二性，科為問答，非也。此但自審。
X26n0525_p0713a14║疏：知由無作（至）老死滅。
X26n0525_p0713a15║注：二種緣生，各對一義。無作破我，故是其無；無常
X26n0525_p0713a16║破常，故是其滅。言二生者，即是種現，勿自麤細。
X26n0525_p0713a17║疏：如是乃至（至）行滅。
X26n0525_p0713a18║注：上言發起纏生者。「種子生現」下，舉種現無故行
X26n0525_p0713a19║無。餘文可知。
X26n0525_p0713a20║疏：是名清淨順逆觀察。
X26n0525_p0713a21║注：問：七十七智同四十四，有順、逆不？答：文但有逆。
X26n0525_p0713a22║章云：六十二支，一一支逆、順觀，各有四諦，乃至總
X26n0525_p0713a23║有四十四智。逆觀十一支，一一中有二因觀：推因
X26n0525_p0713a24║智、審因智，令智根本。過、現在亦然。觀十二支因緣
X26n0525_p0713b01║教，名法住智，總有七十七智。
X26n0525_p0713b02║疏：有依順染（至）機欲待故。
X26n0525_p0713b03║注：或機謂生，同識等故。
X26n0525_p0713b04║疏：說逆唯九（至）非集因故。
X26n0525_p0713b05║注：識在名色同觀便上。
X26n0525_p0713b06║疏：或觀十一（至）智種闕故。
X26n0525_p0713b07║注：即是前說四十四智，諸師皆解末一句云：修無
X26n0525_p0713b08║明斷，智種闕也。種者，類也。闕者，無也。又解：此句通
X26n0525_p0713b09║妨而來。恐外問云：無明無因，寧無老死？今此通之，
X26n0525_p0713b10║意云：觀智之中，但說一還，而相接觀，智種闕也。舉
X26n0525_p0713b11║種彰現，談根言種。
X26n0525_p0713b12║疏：世尊如是（至）染淨緣起。
X26n0525_p0713b13║注：如是之言，指上所述，皆為獲益，而彼不了，計執
X26n0525_p0713b14║生也。即是下經之所遣。
X26n0525_p0713b15║疏：今說彼無，令捨執著。
X26n0525_p0713b16║注：此正除遣。此文乘上述經大意，已下之文會經
X26n0525_p0713b17║闕也。
X26n0525_p0713b18║疏：於雜染品（至）例中亦無。
X26n0525_p0713b19║注：二門文闕，順逆之中闕其逆故，列支門中闕其
X26n0525_p0713b20║十支，乃至起中逆全不現，然並例准。
X26n0525_p0713b21║疏：故第六地（至）方除生滅障。
X26n0525_p0713b22║注：此或遠證獨覺有執，舉勝類劣；或即近證有其
X26n0525_p0713b23║染淨，說生滅故。下釋者是。
X26n0525_p0713b24║疏：生者順染（至）老死盡。
X26n0525_p0713c01║注：障言生滅，配前染淨，而無逆觀。或即此文證無
X26n0525_p0713c02║其逆，畢竟有不，亦須例之。勝空言盡，即是其空；如
X26n0525_p0713c03║應言盡，即是淨也。
X26n0525_p0713c04║疏：其所無者（至）緣起滅理。
X26n0525_p0713c05║注：或此已前並是依無遍計性解，遍計名空，空中
X26n0525_p0713c06║實無緣起支也，非無依他及以滅理。
X26n0525_p0713c07║疏：以契經言（至）業不云故。
X26n0525_p0713c08║注：雖觀為無，入於真觀，不壞依他，名為不壞。非正
X26n0525_p0713c09║所斷，二障在也。但談方便，觀遍計空，不空依他。後
X26n0525_p0713c10║二句釋無我有業，名不壞也。
X26n0525_p0713c11║疏：依他既非（至）故並無之。
X26n0525_p0713c12║注：既字之下舊無非字，傳者脫也。今已加說，即是
X26n0525_p0713c13║無實。故依他空無二緣起，圓成之中但言無染，文
X26n0525_p0713c14║略故也。又染易知。
X26n0525_p0713c15║疏：若善惡業（至）故應詳究。
X26n0525_p0713c16║注：結責勝空，大義易解。
X26n0525_p0713c17║疏：經曰：無苦集滅道。
X26n0525_p0713c18║注：苦集二諦，有雜不雜，有分全雜，如常分別。
X26n0525_p0713c19║疏：贊曰：前無（至）說應四諦法。
X26n0525_p0713c20║注：「贊曰」之下脫勝空者，言今已加說，此之文義大
X26n0525_p0713c21║同常途。
X26n0525_p0713c22║疏：又說四諦（至）自性空故。
X26n0525_p0713c23║注：科文甚悞，應云已上成為聲聞，此文正說本性
X26n0525_p0713c24║空無。
X26n0525_p0714a01║疏：然上兼下（至）方說諦無。
X26n0525_p0714a02║注：依此文意，舉其上下，顯成在後。問：如此次第，從
X26n0525_p0714a03║局向通，後無智得，寧唯菩薩？答：據其名義，實是寬
X26n0525_p0714a04║通，別得通觀，唯目菩薩。如是六門，並是從狹向於
X26n0525_p0714a05║寬也。或前五從狹，智得是主，故在於後。
X26n0525_p0714a06║疏：如應者言（至）四聖諦。
X26n0525_p0714a07║注：問：勝空豈非用此文義，便別敘耶？答：彼宗多分
X26n0525_p0714a08║直拂之故，不樂多門，度彼不用。
X26n0525_p0714a09║疏：如是八聖諦，非二乘所知。
X26n0525_p0714a10║注：問：其安立諦，寧非彼知？答：依經所說，非彼所知，
X26n0525_p0714a11║亦壞緣故，或知體不盡。有說：合八非彼所知。
X26n0525_p0714a12║疏：分段生死（至）名非安立諦。
X26n0525_p0714a13║注：二門各有別總名，恐繁不述。
X26n0525_p0714a14║疏：總合說者（至）生死果因。
X26n0525_p0714a15║注：合說二門苦集名義，顯依總相名義同也。
X26n0525_p0714a16║疏：四種涅槃（至）出果因。
X26n0525_p0714a17║注：合說二門滅、道二諦，合意准前。然無住處通安
X26n0525_p0714a18║立不？思亦通之，菩薩亦作安立諦故。
X26n0525_p0714a19║疏：如療病者（至）滅法亦然。
X26n0525_p0714a20║注：先喻、後合。行者為療，自療之也，法言觀故。或佛
X26n0525_p0714a21║觀知，療者為佛。言病除者，約除說也。法者因法，目
X26n0525_p0714a22║藥如道。
X26n0525_p0714a23║疏：唯聖知實，名為聖諦。
X26n0525_p0714a24║注：此釋聖諦得名所以。此中實字解諦義也。
X26n0525_p0714b01║疏：或隨觀察（至）名非安立。
X26n0525_p0714b02║注：其非安立，總有四種：一、雖說苦等，非隨麤智而
X26n0525_p0714b03║安立故，名非安立，如前已說；二、三心非安立；二、三
X26n0525_p0714b04║空非安立；四、一真非安立。後三病約不作四諦而
X26n0525_p0714b05║安立故。今此即當第三門也。
X26n0525_p0714b06║疏：逆觀四諦（至）道如行出。
X26n0525_p0714b07║注：七周減緣後而減名之為逆。此雖總列，意要末
X26n0525_p0714b08║後從空入見，苦四易知。但空、無我有差別者，空約
X26n0525_p0714b09║無體，無我無用，故二差別。更有多義，不能具記。集
X26n0525_p0714b10║四行者，愛能引苦名因，復能招集令生名集，集已
X26n0525_p0714b11║令起名生，復於當來諸苦種子攝受招引名緣。初
X26n0525_p0714b12║三談前，將正己也。滅四行者，如是集諦無餘息滅
X26n0525_p0714b13║名滅，令一切苦無餘寂靜名靜，如是滅靜勝上名
X26n0525_p0714b14║妙，是常住故出繫名離。道四行者，對治名道，實知
X26n0525_p0714b15║名如，於四諦門隨轉名行，于向能趣涅槃名出，或
X26n0525_p0714b16║向滅名行，離生死故名之為出。各有四行不增減
X26n0525_p0714b17║者，皆由苦諦有四倒故。集有四愛，滅道治之，應勘
X26n0525_p0714b18║淨靜。
X26n0525_p0714b19║疏：由苦諦行（至）故有通局。
X26n0525_p0714b20║注：恐外問云：諦各四行，云何苦四通後三諦，餘三
X26n0525_p0714b21║不爾？以此通之，所治通故，能治亦通，餘三不爾。此
X26n0525_p0714b22║文意要，通者存之，即存空也，正遣有故。
X26n0525_p0714b23║疏：為入真門（至）方入真故。
X26n0525_p0714b24║注：恐外問云：經說苦等，即但安立，云何強說非安
X26n0525_p0714c01║立耶？以此通之，設約小乘入真，亦須非安立也。昔
X26n0525_p0714c02║科不現。
X26n0525_p0714c03║疏：於非苦等（至）如言起著。
X26n0525_p0714c04║注：不了強言，隨言為定。
X26n0525_p0714c05║疏：今破執彼（至）由此並無。
X26n0525_p0714c06║注：執彼字倒，宜云彼執。三性為空，空中皆無真實
X26n0525_p0714c07║四諦，故說言無。如文易見。問：何名諦？答：翻定樂等，
X26n0525_p0714c08║亦稱實故。
X26n0525_p0714c09║疏：故第五地（至）方除染淨障。
X26n0525_p0714c10║注：此證有執及須除遣，或以勝類劣，只證有執。
X26n0525_p0714c11║疏：染者有漏（至）滅道二諦。
X26n0525_p0714c12║注：釋皈四諦顯引正同，此所遣也。
X26n0525_p0714c13║疏：經曰：無智亦無得。
X26n0525_p0714c14║注：得即證也。一目所得，菩提涅槃。
X26n0525_p0714c15║疏：贊曰：勝空者言（至）此無菩薩近觀。
X26n0525_p0714c16║注：如應亦應作如是說。
X26n0525_p0714c17║疏：能證道名智（至）所得亦空。
X26n0525_p0714c18║注：兩句雖同，下便定空，義別如應；或此舉能得類
X26n0525_p0714c19║所得也。
X26n0525_p0714c20║疏：如契經言（至）總合說故。
X26n0525_p0714c21║注：先舉妨難，不但智故兩句通之，得字便言總名
X26n0525_p0714c22║智故。昔作引證，非文意也。
X26n0525_p0714c23║疏：若法非空（至）復何名得。
X26n0525_p0714c24║注：即是釋成無得所以，亦舉所得類其能得。舊云
X26n0525_p0715a01║料揀。
X26n0525_p0715a02║疏：故《大經》言（至）菩提亦空。
X26n0525_p0715a03║注：智及菩提是此略經能得無故。
X26n0525_p0715a04║疏：如應者言（至）亦無智得。
X26n0525_p0715a05║注：加行資粮，名之為近，無智得。今說此，正在真空。
X26n0525_p0715a06║今談加行，或即望前三科，觀無名近。准前言近，並
X26n0525_p0715a07║在所無之上說也。約無遍計，非依真位。
X26n0525_p0715a08║疏：如有頌言（至）識無所得生。
X26n0525_p0715a09║注：上半無所取，下半無能取。依識言有，即指情也；
X26n0525_p0715a10║依境言無，即談體也。意云：依識謂有，所取實無。其
X26n0525_p0715a11║境既無，識亦非有。
X26n0525_p0715a12║疏：無分別智（至）亦離二取。
X26n0525_p0715a13║注：本後雖別，而無二取，其義等也。頌文但總，何以
X26n0525_p0715a14║分於兩下，應以前頌證前總文，此別解已復引一
X26n0525_p0715a15║頌，亦是通也。
X26n0525_p0715a16║疏：復有頌言（至）無得性平等。
X26n0525_p0715a17║注：上半立理，下半為結。言識之處，皆因有漏，識執
X26n0525_p0715a18║有得，據實即無，故知二取至無得位，平等無也。性
X26n0525_p0715a19║即因理，理、智平等，寧證後得？義通無妨。或此有得，
X26n0525_p0715a20║因加行智。
X26n0525_p0715a21║疏：餘位執種（至）謂有二取。
X26n0525_p0715a22║注：乃至加行並名餘位，約未分明似故名有，非約
X26n0525_p0715a23║相分名為有得。今破執實不在加行，或擬令遠遣
X26n0525_p0715a24║亦無失，或約未明談為有取遣種子也。
X26n0525_p0715b01║疏：破實能取（至）然斷能破故。
X26n0525_p0715b02║注：此有二解：初無智得各遮一取，後無智得各雙
X26n0525_p0715b03║遮，無智及得俱各遮二。言別遮者，對下遮用，別遮
X26n0525_p0715b04║體也。雖言俱遮，仍分體用，各別遮也。依此解得，便
X26n0525_p0715b05║通能所。智中如何遮所取耶？所未句釋。然斷能取，
X26n0525_p0715b06║所取亦無，故遮一能，俱遣二用。
X26n0525_p0715b07║疏：此釋皆除遍計所執（二句結前），依他幻故（至）都無二相。
X26n0525_p0715b08║注：下文別解，依他圓成，合之三性，總說名空，空中
X26n0525_p0715b09║皆無實智得也。
X26n0525_p0715b10║疏：故依三性（至）一切非有。
X26n0525_p0715b11║注：結遮勝空全無也。
X26n0525_p0715b12║疏：說智及智處（至）不取相故。
X26n0525_p0715b13║注：處即所得，俱不言無。下言真者，即根本智。無相
X26n0525_p0715b14║之取，目見分也。不取相故，無所取也。
X26n0525_p0715b15║疏：經曰：以無所得故。
X26n0525_p0715b16║注：藏疏不為釋前之句，為第四段，辨其所得，依《幽
X26n0525_p0715b17║贊》解故。有用此言，所得非前，前所得通目諸法，名
X26n0525_p0715b18║無所得，通成前也。
X26n0525_p0715b19║疏：贊曰：勝空者言（至）一切皆無。
X26n0525_p0715b20║注：結釋大同，但全無體。
X26n0525_p0715b21║疏：如應者言（至）十有為無有。
X26n0525_p0715b22║注：緣即緣起，應理為處，非處翻之。根即信等，諦即
X26n0525_p0715b23║四諦，餘者名顯。
X26n0525_p0715b24║疏：由舍利子（至）近遠加行。
X26n0525_p0715c01║注：雖未迴心，此談種姓名為漸悟，為說此觀令後
X26n0525_p0715c02║不執，由是此性不同《中邊》具說十也。三科通遠、後
X26n0525_p0715c03║三近，並名加行。有以根本連上加行分為三對，恐
X26n0525_p0715c04║非文意，前來不曾遣根本故。藏疏六門科為四段，
X26n0525_p0715c05║前三只云法相開合，是不能分遠近觀也。
X26n0525_p0715c06║疏：根本種生（至）都無所有。
X26n0525_p0715c07║注：上文說言由舍利子漸悟大乘，故此指彼根本
X26n0525_p0715c08║種子便通二性，故今為彼說六善巧至真觀位（云
X26n0525_p0715c09║云）。如下，或可此句連下而用，正辨能遣，仍乘上云
X26n0525_p0715c10║近遠加行，遂云根本。此通本後，故復言二。意舉初
X26n0525_p0715c11║生，故加種字。或可二字元是生字，思之。初六即目
X26n0525_p0715c12║第六意識，非第七者，無斷用故。或即遣六，名六真
X26n0525_p0715c13║觀。或是入字，下言六相，即前蘊等。
X26n0525_p0715c14║疏：依他圓成（至）通釋上無。
X26n0525_p0715c15║注：上是遍計，下辨依圓。文說三性皆無定相，故以
X26n0525_p0715c16║無得通釋上也。
X26n0525_p0715c17║疏：如《大經》言（至）亦無所得。
X26n0525_p0715c18║注：證通六相，皆無所得，般若即是智得中故。經之
X26n0525_p0715c19║密意，前後已解。
X26n0525_p0715c20║疏：經曰：菩提薩埵（至）究竟涅槃。
X26n0525_p0715c21║注：若依勝空，故字已上是歎因依，心字之下是歎
X26n0525_p0715c22║斷利，究竟涅槃亦是所遣。若依如應，因果分別，此
X26n0525_p0715c23║是歎因。故字之上是歎依學之德，心字之下歎獲
X26n0525_p0715c24║勝利。依第二番，先歎離苦，仍舉後鄰。後歎圓證，正
X26n0525_p0716a01║現菩提。
X26n0525_p0716a02║疏：贊曰：勝空者言（至）斷障染利。
X26n0525_p0716a03║注：問：何以故兩宗科判便別？答：勝空二二為相對
X26n0525_p0716a04║故，如應涅槃不可遣故。
X26n0525_p0716a05║疏：依即前說（至）怖者懼。
X26n0525_p0716a06║注：先解能遣，後解所遣。逐難訓字，如文可知。
X26n0525_p0716a07║疏：未依慧悟（至）究竟涅槃。
X26n0525_p0716a08║注：至忻涅槃，並是未悟涅槃同夢華等也。
X26n0525_p0716a09║疏：既依般若（至）一切遠離。
X26n0525_p0716a10║注：從淺至深並遣之也。
X26n0525_p0716a11║疏：如應者言（至）圓證也。
X26n0525_p0716a12║注：兩節之文，如前已指。
X26n0525_p0716a13║疏：此歎菩薩因位修益。
X26n0525_p0716a14║注：上略此字，今已加之。指此一唱，是歎因益，並皈
X26n0525_p0716a15║菩薩究竟涅槃，歎當能獲。准此，必是因果為科。
X26n0525_p0716a16║疏：菩薩常時（至）名依般若。
X26n0525_p0716a17║注：此解所取般若之體，具前五種次第修習，名依
X26n0525_p0716a18║般若。
X26n0525_p0716a19║疏：罣謂煩惱障（至）但通二障。
X26n0525_p0716a20║注：前解且別，後解義同。
X26n0525_p0716a21║疏：恐怖者（至）他勝所起。
X26n0525_p0716a22║注：起此在於資粮已前。此文是辨起之因由，非是
X26n0525_p0716a23║出體。第四十七〈住品〉之中，極歡喜住離五怖畏，此
X26n0525_p0716a24║即彼文。若出體者，《纂》倫同云：不活畏以我見、我愛、
X26n0525_p0716b01║資生愛為體，惡名畏貪欲為體，死畏以我見為體，
X26n0525_p0716b02║後之二種並癡為體。
X26n0525_p0716b03║疏：顛倒者（至）謂我。
X26n0525_p0716b04║注：前三後四，總別分之。其心倒者，隣近得名，除想、
X26n0525_p0716b05║見二，自餘諸惑以為體故。
X26n0525_p0716b06║疏：於後四種（至）謂餘煩惱。
X26n0525_p0716b07║注：此解前三。想體如名。見即是下四倒中見。心當
X26n0525_p0716b08║等流及根本也。謂字之下疑略餘字，今已加之。
X26n0525_p0716b09║疏：此有三種（至）謂餘煩惱。
X26n0525_p0716b10║注：下出四倒，身見是無我我倒，常見是無常常倒，
X26n0525_p0716b11║見取是不淨淨倒，戒取是於苦樂倒。貪通淨樂，此
X26n0525_p0716b12║文中間見字之下少箇取字，今已加之，即苦四見
X26n0525_p0716b13║及貪為性。
X26n0525_p0716b14║疏：夢想者（至）故名夢想。
X26n0525_p0716b15║注：是想之夢，名為夢想。此即通取生死之位。
X26n0525_p0716b16║疏：前之七倒（至）故名夢想。
X26n0525_p0716b17║注：此望顛倒即夢想也，應云：初約顛倒即夢解，後
X26n0525_p0716b18║約因果不同解。
X26n0525_p0716b19║疏：或前諸倒（至）即生死果。
X26n0525_p0716b20║注：因果不同，故非持業；可作依士，或作相違。
X26n0525_p0716b21║疏：如處夢中（至）標夢想名。
X26n0525_p0716b22║注：依第二解，恐外問云：生、死為夢，因、果皆然，何以
X26n0525_p0716b23║於因不言夢、想？疏答大意：果中夢顯屬身、境故。應
X26n0525_p0716b24║更問云：死、生之果亦是顛倒，何但於因言顛倒耶？
X26n0525_p0716c01║疏無此答，可准答云：見等因增，故但於因名顛倒
X26n0525_p0716c02║也。
X26n0525_p0716c03║疏：梵云（至）性湛然義。
X26n0525_p0716c04║注：二字別解，如文易知。
X26n0525_p0716c05║疏：離真如性（至）說有四種。
X26n0525_p0716c06║注：初二句縱當本性淨，元無二體，亦無別相。或無
X26n0525_p0716c07║別者，縱說為多，亦無別也。如實除等，或體及位。下
X26n0525_p0716c08║奪餘三。緣即無住，約非智故。盡即後二，因果盡故。
X26n0525_p0716c09║疏：一、自性（至）法真如。
X26n0525_p0716c10║注：此即出體。依《唯識論》，更有有十義，如彼。
X26n0525_p0716c11║疏：二、無住處（至）清淨真如。
X26n0525_p0716c12║注：處即生死及與涅槃。處之無住，即是悲智。無住
X26n0525_p0716c13║處之涅槃，悲智常為所有，能轉如二翼也。
X26n0525_p0716c14║疏：三、有餘依（至）所顯真如。
X26n0525_p0716c15║注：並依主釋。或即無餘依，即是涅槃顯處，更無自
X26n0525_p0716c16║餘法故。若能令無及以所無，只是依主。
X26n0525_p0716c17║疏：有處依初（至）同得解脫。
X26n0525_p0716c18║注：三文不同，其義易見。
X26n0525_p0716c19║疏：此中總說（至）契證涅槃。
X26n0525_p0716c20║注：應將此段及以下文並為釋經，分為三解：初總
X26n0525_p0716c21║相通論解，次別配四位解，後別配三位解。又如新
X26n0525_p0716c22║科。
X26n0525_p0716c23║疏：或菩薩（至）心無罣礙。
X26n0525_p0716c24║注：資粮、加行既合為一，於資粮位未雜五怖，故但
X26n0525_p0717a01║現障名罣礙也。其資粮位不伏但生及分別種。
X26n0525_p0717a02║疏：見道位中（至）無有恐怖。
X26n0525_p0717a03║注：正初斷故，現前伏故。
X26n0525_p0717a04║疏：於修道位（至）生死夢想。
X26n0525_p0717a05║注：此位能出生死盡故，隨前二解，因果別離。
X26n0525_p0717a06║疏：當無學道究竟涅槃。
X26n0525_p0717a07║注：此歎因益，故置當言。
X26n0525_p0717a08║疏：四、位所彰，相增說故。
X26n0525_p0717a09║注：恐外問云：修道豈不離五怖耶？見起正斷，分別
X26n0525_p0717a10║倒故。資加既伏，何染不制？如何作四位配耶？故此
X26n0525_p0717a11║通之。增義如前，隨文已說。所言四者，舉總語也。
X26n0525_p0717a12║疏：又極喜住（至）無漏智故。
X26n0525_p0717a13║注：初得無礙，故獨得名。尚有煩惱，再現行故，未名
X26n0525_p0717a14║離怖。皮膚肉三，淺深得名。
X26n0525_p0717a15║疏：無功用無想住（至）果已斷故。
X26n0525_p0717a16║注：一切煩惱怖因不現，無由更起，方得名離。五怖
X26n0525_p0717a17║名果，初地已無，准此俱生亦令怖畏。
X26n0525_p0717a18║疏：最上成滿（至）顛倒夢想。
X26n0525_p0717a19║注：出生死故此中不說，已斷之位在後句故。
X26n0525_p0717a20║疏：即是二障，三住所斷。
X26n0525_p0717a21║注：准此結文，勿長分四，應云：初解離苦，後解當證。
X26n0525_p0717a22║初中分三，却取前三。初解之中，亦准此判。
X26n0525_p0717a23║疏：由斯佛位，究竟涅槃。
X26n0525_p0717a24║注：此解當證，亦談因益，當佛位也。
X26n0525_p0717b01║疏：經曰：三世諸佛（至）三菩提。
X26n0525_p0717b02║注：舊科呪文分為四，下復為復三降，恐非文意。今
X26n0525_p0717b03║恐疏意並是從於果利中分。若是大分，前唱之下
X26n0525_p0717b04║應合科之。疏既不科，應於此下方分為二：初總彰
X26n0525_p0717b05║果利，後顯勝能。此文初也。後文分二：初結即此是
X26n0525_p0717b06║法義持，後彰由此說密呪持。初中分二：初明得樂，
X26n0525_p0717b07║後明離惡。或可分二：初彰證果便得二持，後彰依
X26n0525_p0717b08║此說密呪持。初中分二：初明得樂，後明離惡。初中
X26n0525_p0717b09║分二：初彰得果，後現四持，或云二持。若依勝空，呪
X26n0525_p0717b10║下大分，如下自見。又如新科，請細詳之。
X26n0525_p0717b11║疏：贊曰：勝空者言（至）得菩提利。
X26n0525_p0717b12║注：上半果依，下半得利。
X26n0525_p0717b13║疏：三者（至）正等正覺。
X26n0525_p0717b14║注：訓釋翻對，如應無異。所得三名，義有少別。
X26n0525_p0717b15║疏：《大智度論》說（至）名得正覺。
X26n0525_p0717b16║注：引《智度論》證成真如亦名菩提，與上相合。菩提
X26n0525_p0717b17║通二。「三世」下，釋。上半約人以為能得，智為所得；下
X26n0525_p0717b18║半明如智為能得。
X26n0525_p0717b19║疏：或唯空性（至）即法身故。
X26n0525_p0717b20║注：已上通依理智解，此文唯依真理解。是勝空者，
X26n0525_p0717b21║有此義也。仍依世俗，談為如是。若依勝義，准前已
X26n0525_p0717b22║空。今重科此勝空一段，分為二文：初科判，後正解。
X26n0525_p0717b23║後中分二：初逐難別解，果依文後具；次別解得利。
X26n0525_p0717b24║文後中分二：初訓釋翻餘，後明其體相。或先別科，
X26n0525_p0717c01║得字無好。後中分二：初通依理智解，後唯依空性
X26n0525_p0717c02║解。初中分二：初且依智用解，「無法」下是；後復依通
X26n0525_p0717c03║理解，「大智」下是。子文可思。又如新科。
X26n0525_p0717c04║疏：如應者言（至）標以佛名。
X26n0525_p0717c05║注：因談當出當證，此談已出已證。既已出之，經不
X26n0525_p0717c06║復現。「成真」之下，三覺如文。
X26n0525_p0717c07║疏：佛慧圓滿（至）依於般若。
X26n0525_p0717c08║注：持即行義，故約利他，或兩義別。
X26n0525_p0717c09║疏：或依即唯（至）得正覺故。
X26n0525_p0717c10║注：此依一解，前說今依當證涅槃，此談昔依今證
X26n0525_p0717c11║菩提，涅槃、菩提互顯可知。
X26n0525_p0717c12║疏：智斷圓滿（至）獨得全名。
X26n0525_p0717c13║注：作四義解，初義自顯，後三揀他。兩个正字，名義
X26n0525_p0717c14║有別，初即對邪，後即望缺，故雙言也。等，平等也。分，
X26n0525_p0717c15║即不平。
X26n0525_p0717c16║疏：經曰：故知（至）是無等等呪。
X26n0525_p0717c17║注：若依勝空，般若言總，遂於菩提薩埵之下大文
X26n0525_p0717c18║分之。若依如應，義亦可爾。然理在於果利之中，舊
X26n0525_p0717c19║科長分以為三段，大同勝空，然無階降。又今舊科
X26n0525_p0717c20║更將破惡除疑密呪別為兩階，大迷失也。詳此經
X26n0525_p0717c21║文，「故知」之下文義相乘必為一段，更子分之，是其
X26n0525_p0717c22║大意。下疏自云結前二持，起下呪持，即是相對，云
X26n0525_p0717c23║何呪持作大文也？更科此段以為乘前起呪持，即
X26n0525_p0717c24║名亦非也。
X26n0525_p0718a01║疏：贊曰：勝空者言（至）般若勝用。
X26n0525_p0718a02║注：總別之門，如前已解。至下呪辭，並在總中。
X26n0525_p0718a03║疏：承前起結（至）名無等等。
X26n0525_p0718a04║注：四門訓釋，不別配位。
X26n0525_p0718a05║疏：大師祕密（至）故名為呪。
X26n0525_p0718a06║注：科雖在總，解言大師，却唯佛也。近合標結兩句
X26n0525_p0718a07║一義，或可標結各有兩句，中間四句或為四義，或
X26n0525_p0718a08║三或二，配釋易知。靈祇之言，即幽冥也。
X26n0525_p0718a09║疏：如應者言（至）四者呪。
X26n0525_p0718a10║注：總持名通，呪名但一。今此般若亦得名者，義用
X26n0525_p0718a11║同也。下文自釋。
X26n0525_p0718a12║疏：此呪神力，廣說如經。
X26n0525_p0718a13║注：此指密辭，當第四者。
X26n0525_p0718a14║疏：念慧二能（至）總立呪名。
X26n0525_p0718a15║注：順猶同也。元雖第四，名之為呪。彼法義二，作用
X26n0525_p0718a16║同此，總立名也。
X26n0525_p0718a17║疏：此承前結（至）說故知也。
X26n0525_p0718a18║注：此文兼釋須總名呪之所以也。欲起向下密呪
X26n0525_p0718a19║辭故，別彰法義，類別難接。據此相對，云何密辭科
X26n0525_p0718a20║在大文？不可說言起下呪持，即大神等。何以故？猶
X26n0525_p0718a21║是結故。只云故知般若波羅蜜多，未成結辭，須詳
X26n0525_p0718a22║諸論所有結辭，必更別有即是言等。若移是字在
X26n0525_p0718a23║知字下，可成結辭。又前不是說為般若，為何故結
X26n0525_p0718a24║耶？故知乘前依之得果及離眾惡，遂結故是神呪
X26n0525_p0718b01║等也。結此般若之勝用故，是二持也。乘此起下密
X26n0525_p0718b02║辭呪持，是此文勢。
X26n0525_p0718b03║疏：由此總持（至）菩薩四道。
X26n0525_p0718b04║注：四各起一，隨增義也。准此所言，超菩薩道，即唯
X26n0525_p0718b05║是佛。下除苦中，文義通因。依此相乘，因果不同，逆
X26n0525_p0718b06║次別結因果用也。或下即是令他除苦。異生麤易，
X26n0525_p0718b07║超以神名；聲聞慧劣，超以明稱；獨覺頗上，無上過
X26n0525_p0718b08║之；菩薩近等，無等別也。無等等者，無等可等，名無
X26n0525_p0718b09║等等。
X26n0525_p0718b10║疏：或文字妙用（至）實相無喻。
X26n0525_p0718b11║注：妙用即神，圓鑒即明，勝益無上，喻即為等。不言
X26n0525_p0718b12║境界，其義云何？可思。
X26n0525_p0718b13║疏：或四皆通（至）名神等。
X26n0525_p0718b14║注：前增隨義，四體別配；此依盡理，用皆通四。或貫
X26n0525_p0718b15║前。
X26n0525_p0718b16║疏：或此般若（至）即所說呪。
X26n0525_p0718b17║注：今此文義，其義深遠，科者所未詳，講者所難悉。
X26n0525_p0718b18║以理詳察經文頭尾，此中云「故知般若波羅蜜多
X26n0525_p0718b19║是大神呪」等，後中云「故說般若波羅蜜多，即說呪
X26n0525_p0718b20║曰」，豈為異耶？故此疏文再申一解，前後一體。經先
X26n0525_p0718b21║乘前指印，然後結皈呪辭，牒前般若，標後呪也。故
X26n0525_p0718b22║此疏云即所說呪。問：如何皈耶？答：顯說之力，修因
X26n0525_p0718b23║獲果，密加威靈，隨心滿願。顯密雖殊，以密誦顯，故
X26n0525_p0718b24║牒其顯而標密呪。既是預標，便指此呪是密呪也。
X26n0525_p0718c01║即是約用，同故即也。
X26n0525_p0718c02║疏：勸諸學者（至）修十法行。
X26n0525_p0718c03║注：通前諸解，談般若力。其意為何？勸後學依修十
X26n0525_p0718c04║法，不見威靈，莫能修故。應科名云：初真文顯德，後
X26n0525_p0718c05║意在勸修。初中有二：初前後體別解，子分可思；後
X26n0525_p0718c06║以前即後解，前一段是。
X26n0525_p0718c07║疏：慈尊頌言（至）諷誦及思修。
X26n0525_p0718c08║注：五、法師上加以供養、施他及聽、思惟、修習。問：受
X26n0525_p0718c09║持、修習，二有何別？答：前是聞、持，修是修慧。
X26n0525_p0718c10║疏：行十法行者（至）由攝他不息。
X26n0525_p0718c11║注：上列十法，下行獲益：一句標行，一句自益，一句
X26n0525_p0718c12║歎勝，一句利他。
X26n0525_p0718c13║疏：經曰：能除一切苦。
X26n0525_p0718c14║注：應只指前四呪之力除一切苦，如何大分？若直
X26n0525_p0718c15║歎前因果般若，與前怖等有何差別？是即此言便
X26n0525_p0718c16║為重說，故只於此子文分出。此結果力，勿結因力。
X26n0525_p0718c17║雖前四呪亦有通因，總論具四，得唯果也。
X26n0525_p0718c18║疏：贊曰：前明具德，此明破惡。
X26n0525_p0718c19║注：科者於此不見具德是在結中，遂將破惡大文
X26n0525_p0718c20║分也。雖此破惡亦通果位，已破不顯，故此不說，前
X26n0525_p0718c21║辨利中亦不說故。又破他惡正是果德。
X26n0525_p0718c22║疏：信、學、證、說，皆除眾苦。
X26n0525_p0718c23║注：於信等四隨一現前，隨分除苦，於因位中亦分
X26n0525_p0718c24║證故。或意兼果，即此便是所疑之故。令他除苦，是
X26n0525_p0719a01║難事故。
X26n0525_p0719a02║疏：故《大經》言（至）皆不能染。
X26n0525_p0719a03║注：此總文也。障言寬故，通業報故。
X26n0525_p0719a04║疏：雖通一切（至）終不為染。
X26n0525_p0719a05║注下。三、別義。假使如此，由般若力不隨轉也。
X26n0525_p0719a06║疏：常與一切（至）無上菩提。
X26n0525_p0719a07║注：都為十一。隨心所欲，無不隨心所欲，無不成辦。
X26n0525_p0719a08║此下為標。
X26n0525_p0719a09║疏：所以王城（至）始受持而怨潰。
X26n0525_p0719a10║注：舉劣況勝，大義易知。此之緣起，亦如餘辨。潰者，
X26n0525_p0719a11║胡對切，逃散，又亂也，取怨自散也。
X26n0525_p0719a12║疏：況復滌哀懇已（至）未之有也。
X26n0525_p0719a13║注：據此文意，直歎至佛。滌者，淨也。跨者，越也。
X26n0525_p0719a14║疏：經曰：真實不虗。
X26n0525_p0719a15║注：即近乘前有此印辭，非大文也。餘不假此。
X26n0525_p0719a16║疏：贊曰：除疑勸信，重說此言。
X26n0525_p0719a17║注：因前難呪現力莫加，恐有懷疑故斯勸信。問：以
X26n0525_p0719a18║不恐疑前說空？答：前說法空已是深玄，復現殊功
X26n0525_p0719a19║恐疑方勸，勸此即是勸信前也，是結前故。《大經》亦
X26n0525_p0719a20║有此句相准。然撿《瑜伽》第四十七說況力文即說
X26n0525_p0719a21║除苦，有除疑文云不唐捐，與此文同，故於除苦難
X26n0525_p0719a22║事疑也。若於前疑，非當機爾。
X26n0525_p0719a23║疏：何有（至）誠為未可。
X26n0525_p0719a24║注：顯佛大聖不虗言也。餝即冠餝。
X26n0525_p0719b01║疏：所以經言（至）勿起驚疑。
X26n0525_p0719b02║注：引文已結也。
X26n0525_p0719b03║疏：經曰：故說（至）莎婆訶。
X26n0525_p0719b04║注：此呪即名般若呪也。
X26n0525_p0719b05║疏：贊曰：前說（至）更說呪持。
X26n0525_p0719b06║注：前雖再解，以前即後，今唯依彼，各別解也。
X26n0525_p0719b07║疏：佛以大劫（至）不易詳贊。
X26n0525_p0719b08║注：藏疏雖解，未知何典有作是說。後之二句，大文
X26n0525_p0719b09║謙贊以作題名。
X26n0525_p0719b10║
X26n0525_p0719b11║般若心經幽贊崆峒記卷下（終）