X26n0528_p0733c01║
X26n0528_p0733c02║No. 528
X26n0528_p0733c03║般若心經疏
X26n0528_p0733c04║
X26n0528_p0733c05║妙樂門人　明曠　述
X26n0528_p0733c06║夫以佛法非遙，心中即近；真如非外，棄身何求？迷
X26n0528_p0733c07║悟在我，發心即到；明闇非他，信修急證。不訪醫王
X26n0528_p0733c08║之藥，何時見大日之光？今為念誦觀行之緣，略註
X26n0528_p0733c09║如右，廣釋歷劫不窮。
X26n0528_p0733c10║摩訶般若波羅蜜多心經者。
X26n0528_p0733c11║就此題略有二別：梵、漢語別故。摩訶般若波羅蜜
X26n0528_p0733c12║多者，梵語也；心經者，漢語也。若具存梵語者，可言
X26n0528_p0733c13║摩訶般若波羅蜜多質多蘇他覽；若偏存漢語者，
X26n0528_p0733c14║可言大智慧到彼岸心經。言摩訶者，依大智度論
X26n0528_p0733c15║有三種義，謂大、多、勝也。天台大師言：大者，空義；多
X26n0528_p0733c16║者，假義；勝者，中義也。即是圓融三諦真如實相之
X26n0528_p0733c17║理，是即所觀之理也。言般若者，能觀之智也，即是
X26n0528_p0733c18║三種般若也。三種般若者，實相般若、觀照般若、文
X26n0528_p0733c19║字般若也。實相般若者，觀中道理之智也；觀照般
X26n0528_p0733c20║若者，觀空諦理之智也；言文字般若者，觀假諦理
X26n0528_p0733c21║之智也。因時名三智也。言三觀者，謂空、假、中觀也。
X26n0528_p0733c22║言三智者，一切智、道種智、一切種智也。言波羅蜜
X26n0528_p0733c23║多者，到彼岸之義也。煩惱與生死云此岸，菩提與
X26n0528_p0733c24║涅槃云彼岸也。悟煩惱即菩提、生死即涅槃，名彼
X26n0528_p0734a01║岸；迷菩提念煩惱、迷涅槃念生死，名此岸。言心者，
X26n0528_p0734a02║要妙心也，即上所談圓融三諦理也。經者，說上諸
X26n0528_p0734a03║義教也，訓法、訓常也。言法者，軌則義也，三世諸佛
X26n0528_p0734a04║師依之成佛故。言常者，三世諸佛各至出世，說而
X26n0528_p0734a05║元常無易改故。
X26n0528_p0734a06║觀自在菩薩者。
X26n0528_p0734a07║能觀之人，舉觀自在菩薩一人，以兼一切行人也。
X26n0528_p0734a08║行深般若波羅蜜多時者。
X26n0528_p0734a09║明所觀之理也。即上所明圓融三諦理也。
X26n0528_p0734a10║照見五蘊皆空者。
X26n0528_p0734a11║明所觀之五蘊也。
X26n0528_p0734a12║度一切苦厄者。
X26n0528_p0734a13║明觀五蘊皆空，而免一切苦厄也。苦者，八苦也，生
X26n0528_p0734a14║苦、老苦、病苦、死苦、愛別離苦、怨憎會苦、求不得苦、
X26n0528_p0734a15║五盛陰苦也。言四厄者，一欲厄，二有厄，三見厄，四
X26n0528_p0734a16║無明流厄也。
X26n0528_p0734a17║舍利子者。
X26n0528_p0734a18║舉，對揚人也。
X26n0528_p0734a19║色不異空，空不異色，色即是空，空即是色者。
X26n0528_p0734a20║明圓融三諦理也。色即是空，非滅色為空也。空即
X26n0528_p0734a21║是色，非離空是色也。是云中諦理，是云即空即假
X26n0528_p0734a22║即中也。
X26n0528_p0734a23║受、想、行、識亦復如是者。
X26n0528_p0734a24║謂准上色蘊，可知也。此五蘊中，初色蘊者，身也；餘
X26n0528_p0734b01║四蘊者，心也。言色者，有形質礙法也；言心者，無形
X26n0528_p0734b02║無礙法也。云色而心，色與心無二法。何者？心不在
X26n0528_p0734b03║內外，非中間，遍一切處，猶如虗空故。
X26n0528_p0734b04║舍利子者。
X26n0528_p0734b05║上舉對揚人也。
X26n0528_p0734b06║是諸法空相，不生不滅，不垢不淨，不增不減者。
X26n0528_p0734b07║何者心性自性清淨空寂，而具足百界三千諸法
X26n0528_p0734b08║也？自性空寂者，空諦理也；雖性寂而具足百界三
X26n0528_p0734b09║千法者，假諦理也；不空不假不可思議者，中諦理
X26n0528_p0734b10║也。此三諦理者，在佛不淨，存凡不垢；在佛不生，在
X26n0528_p0734b11║凡不滅；在佛不增，在凡不減；
X26n0528_p0734b12║是故空中無色，無受、想、行、識者。
X26n0528_p0734b13║結上五蘊義也。已上五蘊，為上根人所說也。
X26n0528_p0734b14║無眼耳鼻舌身意者。
X26n0528_p0734b15║明無內六根也。
X26n0528_p0734b16║無色、聲、香、味、觸、法者。
X26n0528_p0734b17║明無外六塵也，是空十二入也。言入者，涉入義也，
X26n0528_p0734b18║謂六根涉入六塵也。眼所對色有三種也，謂可愛
X26n0528_p0734b19║色、不可愛色、平平色也。耳所對聲亦有三種聲也，
X26n0528_p0734b20║謂可愛聲、不可愛聲、平平聲。鼻所對香有三種香
X26n0528_p0734b21║也，謂可愛香、不可愛香、平平香也。舌所對味亦有
X26n0528_p0734b22║三種味也，謂可愛味、不可愛味、平平味也。身所對
X26n0528_p0734b23║觸亦有三種觸，謂可愛觸、不可愛觸、平平觸也。意
X26n0528_p0734b24║所對法亦有三種法，謂可愛法、不可愛法、平平法
X26n0528_p0734c01║也。眼可愛色具生死因、生死果，苦諦、集諦同也。然
X26n0528_p0734c02║則眼根具六煩惱，餘五根亦如是，六根都合有三
X26n0528_p0734c03║十六煩惱也。約三世都合百八煩惱也，約昨今明
X26n0528_p0734c04║都合亦為百八，亦約前念、中念、後念都合為百八
X26n0528_p0734c05║也。約惑心生如是百八煩惱，約悟心亦具百八三
X26n0528_p0734c06║昧。何者？觀根塵相對，念心即空、即假、即中時，具滅
X26n0528_p0734c07║道諦也。道諦涅槃因，滅諦涅槃果也。已上為中根
X26n0528_p0734c08║說也。
X26n0528_p0734c09║無眼界乃至無意識界者。
X26n0528_p0734c10║明無十八界，略舉初後也。若細言者，眼界、色界、眼
X26n0528_p0734c11║識界，耳界、聲界、耳識界，鼻界、香界、鼻識界，舌界、味
X26n0528_p0734c12║界、舌識界，身界、觸界、身識界，意界、法界、意識界也。
X26n0528_p0734c13║界者，差別義也。六根、六境、六識，合為十八界也。已
X26n0528_p0734c14║上為下根說也。
X26n0528_p0734c15║無無明亦無無明盡，乃至無老死亦無老死盡者。
X26n0528_p0734c16║明順逆十二因緣也。言順十二因緣者，謂無明緣
X26n0528_p0734c17║行，行緣識，識緣名色，名色緣六入，六入緣觸，觸緣
X26n0528_p0734c18║受，受緣愛，愛緣取，取緣有，有緣生，生緣老死憂悲
X26n0528_p0734c19║苦惱也。逆十二因緣者，無明滅則行滅，行滅則識
X26n0528_p0734c20║滅，識滅則名色滅，名色滅則六入滅，六入滅則觸
X26n0528_p0734c21║滅，觸滅則受滅，受滅則愛滅，愛滅則取滅，取滅則
X26n0528_p0734c22║有滅，有滅則生滅，生滅則老死憂悲苦惱滅也。約
X26n0528_p0734c23║十二因緣，有四種十二因緣，謂生滅十二因緣、無
X26n0528_p0734c24║生滅十二因緣、無量十二因緣、無作十二因緣也，
X26n0528_p0735a01║即四教所詮理也。生滅十二因緣者，三藏教為下
X26n0528_p0735a02║根聲聞所詮也。無生滅十二因緣者，通教為中根
X26n0528_p0735a03║緣覺所詮也。無量十二因緣者，別教為上根菩薩
X26n0528_p0735a04║所詮也。無作十二因緣者，圓教為上上根菩薩所
X26n0528_p0735a05║詮也。是十二因分為三道，謂無明、愛、取三支煩惱
X26n0528_p0735a06║道，行、有二支業道也，餘七支苦道也。苦道轉成法
X26n0528_p0735a07║身德，煩惱道轉成般若德，業道轉成解脫德也。三
X26n0528_p0735a08║道亦名三障，即報障、煩惱障、業障也。
X26n0528_p0735a09║無苦、集、滅、道者。
X26n0528_p0735a10║明四諦也。即明生死涅槃因果也。苦諦生死果，集
X26n0528_p0735a11║諦生死因也。滅諦涅槃果，道諦涅槃因也。問：何故
X26n0528_p0735a12║先舉果後舉因也？答：見果知因故。約此四諦亦有
X26n0528_p0735a13║四種，謂生滅四諦、無生滅四諦、無量四諦、無作四
X26n0528_p0735a14║諦也。亦是四教四諦也。
X26n0528_p0735a15║無智者。
X26n0528_p0735a16║無菩提。
X26n0528_p0735a17║亦無得者。
X26n0528_p0735a18║謂無涅槃也，純一實相，實相外無別法故。
X26n0528_p0735a19║以無所得故，菩提薩埵依般若波羅蜜多故，心無罣
X26n0528_p0735a20║礙者。
X26n0528_p0735a21║明一切菩薩依般若。
X26n0528_p0735a22║無罣礙故，無有恐怖，遠離一切顛倒夢想，究竟涅槃
X26n0528_p0735a23║者。
X26n0528_p0735a24║明得益也。
X26n0528_p0735b01║三世諸佛依般若波羅蜜多故，得阿耨多羅三藐三
X26n0528_p0735b02║菩提，故知般若波羅蜜多是大神呪、是大明呪、是無
X26n0528_p0735b03║上呪、是無等等呪者。
X26n0528_p0735b04║明四教理也。是大神呪者，三藏教生滅四諦理也。
X26n0528_p0735b05║是大明呪者，是通教無生滅四諦理也。是無上呪
X26n0528_p0735b06║者，別教無量四諦理也。是無等等呪者，是圓教無
X26n0528_p0735b07║作四諦理也。
X26n0528_p0735b08║能除一切苦，真實不虗者。
X26n0528_p0735b09║明拔苦與樂之真實理也。已上明顯露般若也。
X26n0528_p0735b10║故說般若波羅蜜多呪。即說呪曰：揭諦揭諦。波羅揭
X26n0528_p0735b11║諦。波羅僧揭諦。菩提娑婆訶。
X26n0528_p0735b12║已上明祕密般若也。揭諦。揭諦者，世也、度也，是明
X26n0528_p0735b13║自度也。波羅揭諦者，明度他。波羅僧揭諦者，總明
X26n0528_p0735b14║自度度他也。菩提者，明自他共到所處也。娑婆訶
X26n0528_p0735b15║者，明究竟，是中有事究竟、理究竟也（云云）。
X26n0528_p0735b16║
X26n0528_p0735b17║心經疏（終）
X26n0528_p0735b18║
X26n0528_p0735b19║
X26n0528_p0735b20║
X26n0528_p0735b21║
X26n0528_p0735b22║
X26n0528_p0735b23║
X26n0528_p0735b24║
X26n0528_p0735c01║
X26n0528_p0735c02║
X26n0528_p0735c03║
X26n0528_p0735c04║
X26n0528_p0735c05║No. 528-A
X26n0528_p0735c06║智者大師，內證秘密，外說顯教矣。荊溪一行，互相師
X26n0528_p0735c07║資，授受圓密焉。于茲剡川入荊溪門，出心經疏也。照
X26n0528_p0735c08║大日慧光明觀音深行，辨顯辨密，盡美盡善也。山家
X26n0528_p0735c09║建兩業之頃，將來此疏以顯傳。東寺弘三密之日，引
X26n0528_p0735c10║證斯序製秘鍵。然則觀遮學生，台東宗徒，不可不依
X26n0528_p0735c11║之，不可不學焉。仰願佛日增耀，正法久住，度四海萬
X26n0528_p0735c12║民之苦厄，到摩訶般若之樂岸云爾。
X26n0528_p0735c13║維弘化二年夷則八日刻於勢州奄藝郡林村閑翁
X26n0528_p0735c14║寺住僧義滿謹識