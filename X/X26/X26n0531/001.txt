X26n0531_p0745c01║No. 531
X26n0531_p0745c02║般若波羅蜜多心經略疏顯正記卷上
X26n0531_p0745c03║
X26n0531_p0745c04║般若心經疏顯正記（并序）
X26n0531_p0745c05║縉雲沙門釋　仲希　述
X26n0531_p0745c06║予甞輙以贒首大師般若心經疏注於經文之下，
X26n0531_p0745c07║兼治科文，又述記一卷釋之，目曰顯正文華無取，
X26n0531_p0745c08║葢逃學者忽忘之患，豈敢呈諸先覺云爾。時皇宋
X26n0531_p0745c09║慶曆四年歲次甲申季冬月朔日序。
X26n0531_p0745c10║
X26n0531_p0745c11║般若波羅蜜多心經略疏（并序）。
X26n0531_p0745c12║釋疏分二：初、題目二：初、經疏總題。十字之題，能所
X26n0531_p0745c13║三重。略疏二字為能解，餘為所解。經字為能詮，上
X26n0531_p0745c14║皆所詮。心字為能喻，上皆所喻。今總取一經之題，
X26n0531_p0745c15║為疏之別名。疏即通名也。般若心經之疏，依主受
X26n0531_p0745c16║稱。般若等八字，如下開題處釋。言略疏者，以此疏
X26n0531_p0745c17║但釋經文大旨，更不委明三科境智等諸法名體，
X26n0531_p0745c18║故云略也。又簡非解廣部，但釋略本，亦名略也。疏
X26n0531_p0745c19║者，疎也，決也。疎通經文，決擇義趣，故曰疏也。并序
X26n0531_p0745c20║者，以顯此疏兼有一序也。
X26n0531_p0745c21║翻經沙門　　法藏　述。
X26n0531_p0745c22║二、述疏人號翻經等者，以疏主曾預譯場，備翻經
X26n0531_p0745c23║論，今從勝從略，故但云翻經也。沙門者，即釋子之
X26n0531_p0745c24║通號，梵語沙門，此云勤息，謂能勤修戒定慧，息滅
X26n0531_p0746a01║惑業苦者，故通號為沙門，即生善滅惡之稱也。法
X26n0531_p0746a02║藏者，即疏主之名諱，本康國人，姓康氏，平居西太
X26n0531_p0746a03║原寺，華嚴第三祖，立五種教，以判如來，一代聖言，
X26n0531_p0746a04║理無不盡，後人制譔，罔敢不遵，廣有著述，今現流
X26n0531_p0746a05║行，聲震一時，道光千古，敕諡賢首大師，具如別傳。
X26n0531_p0746a06║述者，明非制作，亦是謙辭也，故論語云述而不作，
X26n0531_p0746a07║信而好古等。
X26n0531_p0746a08║夫以真源素範，沖漠隔於筌罤；
X26n0531_p0746a09║二、疏文三：初、總敘大旨二：初、廣敘經文。然般若有
X26n0531_p0746a10║三：一、實相，即所觀之理體；二、觀照，即能觀之智用；
X26n0531_p0746a11║三、文字，即詮二之教。今具敘者，以下疏文總用此
X26n0531_p0746a12║三為宗趣故。文二：初、敘所詮四：初、境智離言詮。然
X26n0531_p0746a13║此境智文中各有四義：一、正指體，二、歎體德，三、顯
X26n0531_p0746a14║體量，四、示體離過。入文即見文二：初、明理境。夫者，
X26n0531_p0746a15║發語之端以由也。真源二字，即正指實相般若為
X26n0531_p0746a16║所觀理體也。真謂真實，源即是喻。由此實相本非
X26n0531_p0746a17║偽妄，故曰真。下經云：是故空中無色、無受想等，有
X26n0531_p0746a18║隨緣義，喻之水源，能分萬派。下經又云：空即是色
X26n0531_p0746a19║也。素範者，謂此理體惑不能染，故曰素。素，潔也。軌
X26n0531_p0746a20║生物解，任持自性，故曰範。範，法也。法以軌持為義
X26n0531_p0746a21║故。此歎理體之德也。沖漠者，沖，深也。漠謂沙漠。謂
X26n0531_p0746a22║此理體竪窮三世，故曰沖。圓覺疏云：過去無始，未
X26n0531_p0746a23║來無終，橫徧十方，喻之沙漠，廣無邊故。圓覺疏又
X26n0531_p0746a24║云：十方窮之，無有涯畔。此顯理體之量也。下示理
X26n0531_p0746b01║體離過，故曰隔於筌罤也。隔，猶絕也。筌能捕魚，罤
X26n0531_p0746b02║能網兔。故周易云：得兔忘罤，得魚忘筌。今借筌罤
X26n0531_p0746b03║喻言教，魚兔喻理境。見真理者，須忘言教；猶得魚
X26n0531_p0746b04║兔者，須忘筌罤也。夫真理雖假，文字詮顯；且真理
X26n0531_p0746b05║之體，本非文字。佛頂經云：玅性圓明，離諸名相。般
X26n0531_p0746b06║若經云：總持非文字，文字顯總持。既體絕文字，故
X26n0531_p0746b07║云隔於筌罤也。
X26n0531_p0746b08║玅覺玄猷，奧賾超於言象。
X26n0531_p0746b09║玅覺下。二、顯觀智。玅覺二字正指觀照，般若為能
X26n0531_p0746b10║觀智體也。玅名于不可思議，覺即是照，以此智體
X26n0531_p0746b11║言思罔及故曰玅，下經云行深般若等。靈明鑒照
X26n0531_p0746b12║故曰覺，下文云般若以神鑒為體等。玄猷者。玄即
X26n0531_p0746b13║幽玄，猷道也，即總指此智之體是幽玄至極之道
X26n0531_p0746b14║也。然道有二義：一、為因義，無量果德非智不證故；
X26n0531_p0746b15║二、能通義，始自凡夫皆由此智到極果故，即總名
X26n0531_p0746b16║猷也。此歎智體之德也。奧賾者。即竪深之義，顯非
X26n0531_p0746b17║權小之淺智，故云奧賾。大論云：智度大海唯佛窮
X26n0531_p0746b18║底。下文云：行深般若稱之奧賾不亦宜乎？以竪該
X26n0531_p0746b19║橫故但標奧賾，此顯智體之量也。刊定記說慧能
X26n0531_p0746b20║揀擇故在因中，智但決斷唯居果上，今慧即智未
X26n0531_p0746b21║可分張。下示智體離過，故云超於言象也。言謂語
X26n0531_p0746b22║言，象似也，當其義也。夫語言義相皆由分別，今此
X26n0531_p0746b23║觀智體非分別，故超言象也。周易又云：得象忘言，
X26n0531_p0746b24║得意忘象。
X26n0531_p0746c01║雖真俗雙泯，二諦恒存。
X26n0531_p0746c02║雖真下，二、明境智體不二三：初、別明境智不二二：
X26n0531_p0746c03║初、明境不二。然此所觀實相之境，非真非俗，而真
X26n0531_p0746c04║而俗，故得二諦，即存即亡，存亡不二也。言真俗雙
X26n0531_p0746c05║泯者，泯，亡也。真即真諦，一體無殊；俗即俗諦，萬境
X26n0531_p0746c06║有異。今明真即俗，故真亡；俗即真，故俗亡。既互奪
X26n0531_p0746c07║兩亡，名為雙泯也。二諦恒存者，存，在也。俗即真，故
X26n0531_p0746c08║真在；真即俗，故俗在。既相亡互在，故曰恒存。恒，常
X26n0531_p0746c09║也。如上所明，即顯而隱，故雙泯；即隱而顯，故恒存。
X26n0531_p0746c10║隱顯同時，唯一實相。般若為所觀境，豈不玅乎？經
X26n0531_p0746c11║部順機，別明空爾。故下文云：照五蘊空。又云：諸法
X26n0531_p0746c12║空相，大部之中，咸言清淨等。若論通意，理乃常圓。
X26n0531_p0746c13║下文云：色即是空，空即是色等。由是疏主下文，判
X26n0531_p0746c14║歸實教攝者，得意在茲。
X26n0531_p0746c15║空有兩亡，一味常顯。
X26n0531_p0746c16║空有下。二、明智不二。所觀之境既存亡不二，能觀
X26n0531_p0746c17║之智亦隱顯同時，函蓋之義可以為況。言空有等
X26n0531_p0746c18║者，空即照真，是如理智；有即照俗，是如量智。真境
X26n0531_p0746c19║無相，智照名空；俗境萬差，智觀稱有。今以空即有
X26n0531_p0746c20║故空泯，有即空故有泯，故曰兩亡。亡，泯也。此智文
X26n0531_p0746c21║中但亡而不存者，顯在上文也。一味等者，此即總
X26n0531_p0746c22║結存亡不二，唯一觀照。般若為能觀之智，體非生
X26n0531_p0746c23║滅，故曰常顯。
X26n0531_p0746c24║良以真空未甞不有，即有以辨於空；幻有未始不空，
X26n0531_p0747a01║即空以明於有。
X26n0531_p0747a02║良以真空下，二、通釋不二所以。或曰：境、智各二，名、
X26n0531_p0747a03║義懸殊，云何此中俱言不二？故今委釋，令知所以
X26n0531_p0747a04║也。良以等者，良，實；以，由；甞，曾也。意謂前說真、俗不
X26n0531_p0747a05║二者，實由真諦之空常自隨緣，成俗諦有，未曾間
X26n0531_p0747a06║斷，故云未嘗不有。即有等者，既全空成有，反知有
X26n0531_p0747a07║即真空，所以前說即俗是真，故云即有以辨於空
X26n0531_p0747a08║也。幻有等者，始亦猶曾也。俗諦之有從緣無性，即
X26n0531_p0747a09║真諦空，未曾有實，故云未始不空。即空等者，既全
X26n0531_p0747a10║有是空，反知空即幻有，所以前說即真是俗，故云
X26n0531_p0747a11║即空以明於有也。所觀之境既真、俗不二，唯一實
X26n0531_p0747a12║相，能觀之智豈可殊塗？準境思之，無煩委釋。問：向
X26n0531_p0747a13║明不二，境、智各辨；今釋所以，何故不分？答：體即用
X26n0531_p0747a14║故，理非智外；用即體故，離智無理。體、用不二，猶珠
X26n0531_p0747a15║與光。凡夫本具，諸佛證得，凡、聖自異，一心豈殊？疏：
X26n0531_p0747a16║今通釋，意在於此。
X26n0531_p0747a17║有空有故不有，空有空故不空。
X26n0531_p0747a18║有空下。三、約義通結不二。言有空等者，上俗諦之
X26n0531_p0747a19║幻有即空之有，是體不異空故云不有，此結上即
X26n0531_p0747a20║俗之真也。空有等者，上真諦之真空是即有之空，
X26n0531_p0747a21║體不異有故云不空，此結上即真之俗也。所觀既
X26n0531_p0747a22║然能觀亦爾，故通結也。
X26n0531_p0747a23║不空之空，空而不斷；不有之有，有而不常。四執既亡，
X26n0531_p0747a24║百非斯遣。
X26n0531_p0747b01║不空下，三、遣情執。然前境智體用雖別，性明無殊，
X26n0531_p0747b02║不斷不常，非空非有，凡邪迷倒，異計紛紜。前雖具
X26n0531_p0747b03║明，又恐難忘情執，故今遣蕩，令見心源也。言不空
X26n0531_p0747b04║等者，顯上真空是即有之空，空若離有，即是斷空。
X26n0531_p0747b05║今既不爾，故云不斷。不有等者，顯上幻有是即空
X26n0531_p0747b06║之有，有若異空，即成常有。今既不爾，故云不常。言
X26n0531_p0747b07║四執者，空、有、斷、常但計一種，故名四執。又一、異、有、
X26n0531_p0747b08║無各有四句，謂一、非一等，如次所引，隨計其一，亦
X26n0531_p0747b09║名四執。言百非者，起信記云：此於一、異、有、無等四
X26n0531_p0747b10║句上明之，謂一、非一、亦一亦非一、非一非非一為
X26n0531_p0747b11║一四句，異等例此，共成十六。又過、現、未來各有十
X26n0531_p0747b12║六，成四十八。又已起、未起各四十八，并根本四，都
X26n0531_p0747b13║成百非也。今疏意但不生分別，寂爾亡懷，情執自
X26n0531_p0747b14║除，過非斯泯，故云四執既亡，百非斯遣。
X26n0531_p0747b15║般若玄旨，斯之謂歟。
X26n0531_p0747b16║般若下。四、結玄幽。般若二字即正指此經，亦傍該
X26n0531_p0747b17║廣部如上所敘。一經所詮若境若智，玄玅旨趣理
X26n0531_p0747b18║極於此，故云斯之謂歟。斯，此歟，語辭也。
X26n0531_p0747b19║若歷事備陳，則言過二十萬頌；若撮其樞要，則理盡
X26n0531_p0747b20║一十四行。
X26n0531_p0747b21║若歷下。二、敘能詮。上敘所詮，既當實相、觀照二種
X26n0531_p0747b22║般若；今敘能詮，即是文字般若也。文三：初、示廣略。
X26n0531_p0747b23║文若歷等者，顯彼廣部也。陳，說也。然般若廣部六
X26n0531_p0747b24║百卷文，總開八部，謂大品、小品等。其中所說，始自
X26n0531_p0747c01║色心，終乎種智，八十餘科。今顯其廣，故云二十萬
X26n0531_p0747c02║頌。言頌者，諸疏所說，凡有四種：一、阿耨窣都婆頌，
X26n0531_p0747c03║此不論長行與偈，但數字滿三十二，即為一頌。二、
X26n0531_p0747c04║伽陀，此云諷頌，亦云直頌，直以偈頌諷美法門故。
X26n0531_p0747c05║三、祇夜，此云應頌，應前長行頌故。四、集施頌，積集
X26n0531_p0747c06║法義，令誦持故。今於四中，即初是也。若撮下。顯此
X26n0531_p0747c07║略本也。撮，取。樞即門臼，喻其要也。以一總多曰要。
X26n0531_p0747c08║理即義理，意謂若具歷事相，備說法門，誠如廣部
X26n0531_p0747c09║六百卷文。若擇其宏綱，取其要義，即此略本。攝廣
X26n0531_p0747c10║已周，故云理盡。一十四行。古來經文，皆以十七字
X26n0531_p0747c11║為一行，故今經但有一十四行也。
X26n0531_p0747c12║是知詮真之教，乍廣略而隨緣。
X26n0531_p0747c13║是知下二、明廣略意二：初、廣略由機。是知者，指上
X26n0531_p0747c14║文辭。乍者，權宜。文稱教詮真理，故曰詮真之教。意
X26n0531_p0747c15║謂前文所敘或廣或略者，但由機有利鈍使之然
X26n0531_p0747c16║矣。利者宜聞，略說則悟；鈍者宜聞，廣說方解。本非
X26n0531_p0747c17║佛意，故云乍也。緣謂機緣，即利鈍者。然今但約悟
X26n0531_p0747c18║解而分利鈍，若約聞持分利鈍者，義則反此，非今
X26n0531_p0747c19║疏意。
X26n0531_p0747c20║超言之宗性，圓通而俱現。
X26n0531_p0747c21║超言下。二、理常不異。宗，主也。所詮真理是一經之
X26n0531_p0747c22║主，故名為宗。離言說相，故曰超言。能詮之教雖有
X26n0531_p0747c23║廣略，所詮之理則無增減，本自圓融平等顯現，故
X26n0531_p0747c24║云性圓通等。
X26n0531_p0748a01║般若心經者，實謂曜昏衢之高炬，濟苦海之迅航。
X26n0531_p0748a02║般若下。三、歎功能勝二：初、正歎。言實謂者，即指定
X26n0531_p0748a03║之辭。曜，照也。昏衢者，衢謂衢路，昏衢喻二障，即生
X26n0531_p0748a04║死因；次云苦海，即生死果。然三界有情常居苦趣，
X26n0531_p0748a05║飄沈生死不證菩提者，靡不皆由此也。二障名體
X26n0531_p0748a06║廣有會釋，存乎別卷。若略明者，唯識論中一名煩
X26n0531_p0748a07║惱障，體即根隨；二名所知障，體即無明。持業依主
X26n0531_p0748a08║具如別說，所宗既異不須繁引。金剛疏云：煩惱障
X26n0531_p0748a09║障心，心不解脫；所知障障慧，慧不解脫。既是有情
X26n0531_p0748a10║生死根本，又能障翳無生理智，其猶昏暗衢路履
X26n0531_p0748a11║即顛墜，莫詣前所故以為喻。言高炬者，即火炬，高
X26n0531_p0748a12║炬喻般若也。即意謂若能依此經文發深玅慧，了
X26n0531_p0748a13║心本寂見法元空，然後悲智兼修自他俱運，泯乎
X26n0531_p0748a14║取捨亡矣順違，則二障潛袪三空可契，亦猶火炬
X26n0531_p0748a15║高照昏衢頓明，豈有前所而不速至哉？故云實謂
X26n0531_p0748a16║曜昏衢之高炬也。濟苦等者，濟救迅疾，航謂舟航，
X26n0531_p0748a17║迅航亦喻般若也。苦即分段變易二種生死，由上
X26n0531_p0748a18║二障之所感故，二死苦相無有邊際，喻之若海。然
X26n0531_p0748a19║三界無定靡不皆苦，眾生不敏妄計為樂，以智觀
X26n0531_p0748a20║之何可樂耶？故我大聖由悲願力，特演斯典濟救
X26n0531_p0748a21║有情，使即登般若之智航，疾度竛𥩵之苦海。故下
X26n0531_p0748a22║經云行深般若照五蘊空度一切苦等。
X26n0531_p0748a23║拯物導迷，莫斯為最。
X26n0531_p0748a24║拯物下。二、結歎。拯，接。導，引也。物謂物機，迷謂迷惑，
X26n0531_p0748b01║斯乃顯此一經決能引導迷者拯接物機，離二障
X26n0531_p0748b02║昏暗之衢，踐智慧坦明之道，則涅槃高岸尚可即
X26n0531_p0748b03║登，生死微波何疑不度？寄語後學思而行之。以前
X26n0531_p0748b04║正歎中云曜昏衢濟苦海，故今總結上義，乃曰拯
X26n0531_p0748b05║物導迷莫斯為最也。
X26n0531_p0748b06║然則般若以神鑑為體，波羅蜜多以到彼岸為功。心
X26n0531_p0748b07║顯要玅所歸，經乃貫穿言教。
X26n0531_p0748b08║然則下。二、略敘經題二：初、正敘。般若等者，般若此
X26n0531_p0748b09║云智慧，神名不測，鑑謂鑑照，體即性也。意顯此智
X26n0531_p0748b10║雖不可測，而性常鑑照，故云以神鑑為體也。波羅
X26n0531_p0748b11║蜜等者，唐梵雙舉也。顯此智有離此到彼之功能，
X26n0531_p0748b12║故離到之義，如下釋題處辨。心顯等者，以人心藏
X26n0531_p0748b13║是一身所歸，要勁微玅之處，喻此略本是彼廣部
X26n0531_p0748b14║之要也。亦如下釋。經乃等者，法喻竝彰也。以經能
X26n0531_p0748b15║持義，喻線能貫華，顯不散失，故此經則是能持義
X26n0531_p0748b16║理之言教，故曰經乃貫穿等也。
X26n0531_p0748b17║從法就喻，詮旨為目，故云般若波羅蜜多心經。
X26n0531_p0748b18║從法下。二、總結。法即所喻，謂般若等心字是能喻。
X26n0531_p0748b19║詮謂能詮，即經之一字。旨謂所詮旨趣，即上法喻
X26n0531_p0748b20║等。是則乃法喻能所合為此經題目，故總結云從
X26n0531_p0748b21║法就喻等。
X26n0531_p0748b22║將釋此經，五門分別：一教興，二藏攝，三宗趣，四釋題，
X26n0531_p0748b23║五解文。
X26n0531_p0748b24║將釋下。二、別釋經。文二：初、列章。五門等者。前三懸
X26n0531_p0748c01║判，後二釋經。然此五門生起有緒。何則？夫聖人說
X26n0531_p0748c02║教必有因由，故辨教興。言教既興不逾三藏，故論
X26n0531_p0748c03║藏攝。雖知所攝大旨若何，故示宗趣。已知大旨經
X26n0531_p0748c04║目須明，故曰釋題。題目雖彰入經未曉，故須解文。
X26n0531_p0748c05║初、教興者，依大智度論云：如須彌山王，非無因緣，非
X26n0531_p0748c06║少因緣，令得震動。
X26n0531_p0748c07║初教下。二、隨釋。五、初中二：初、舉論譬喻。此論是龍
X26n0531_p0748c08║樹菩薩造，釋大品般若經，今釋般若故特引用。須
X26n0531_p0748c09║彌等者，梵語具云蘇迷盧，此翻妙高。四寶所成曰
X26n0531_p0748c10║妙，出水八萬由旬曰高，眾山中尊故曰王。非無等
X26n0531_p0748c11║者，反顯彼山有因緣故，多因緣故方得震動。此山
X26n0531_p0748c12║震動須有勝緣，謂諸佛示生八相成道等，具如彼
X26n0531_p0748c13║論中。論云：未曾有一法，不從因緣生，
X26n0531_p0748c14║般若教興亦復如是，具多因緣故。
X26n0531_p0748c15║般若下。二、顯經因緣三：一、標具多緣。般若等者。彼
X26n0531_p0748c16║論所顯般若之教須具緣興，同彼妙高非緣不震，
X26n0531_p0748c17║故云亦復如是等。
X26n0531_p0748c18║一、謂欲破外道諸邪見故，二、欲迴二乘令入大乘故，
X26n0531_p0748c19║三、令小菩薩不迷空故，四、令悟二諦中道生正見故，
X26n0531_p0748c20║五、顯佛勝德生淨信故，六、欲令發大菩提心故，七、令
X26n0531_p0748c21║修菩薩深廣行故，八、令斷一切諸重障故，九、令得菩
X26n0531_p0748c22║提涅槃果故，十、流至後代益眾生故。
X26n0531_p0748c23║一、謂下。二、略顯十意。然此十意，不離人、法、解、行、因、
X26n0531_p0748c24║果、悲、智、自行、化他。前三是人，餘皆是法。又四、五屬
X26n0531_p0749a01║解，六至第八屬行。又前八是因，九當於果。又前九
X26n0531_p0749a02║是智，後一是悲。又四至九是自行，餘皆化他。斯則
X26n0531_p0749a03║不獨般若一經，亦通餘典，以俱須具此諸因緣故。
X26n0531_p0749a04║今以類從，通束為四：一、破邪小執外道等者。心行
X26n0531_p0749a05║理外，唯修邪因，故名外道。顯非正解，故曰邪見。然
X26n0531_p0749a06║外道邪見，不離斷常，依此而起六十二見等。廣如
X26n0531_p0749a07║別卷。法華云：深著虗妄法，堅受不可捨。若知空寂，
X26n0531_p0749a08║諸見自亡。故云破也。二乘者。即聲聞、緣覺也。此二
X26n0531_p0749a09║類人，但住化城，不登寶所；唯能自利，不慕化他。若
X26n0531_p0749a10║聞中空，必亡彼此，遽迴小徑，頓進大塗。故云欲迴
X26n0531_p0749a11║二乘等。小菩薩者。即十信心及加行位。十信則未
X26n0531_p0749a12║解法空，如下所引寶性論中三疑者是。加行則分
X26n0531_p0749a13║別未亡，以空為得。如頌云：以有所得故，非真住唯
X26n0531_p0749a14║識。通是迷徒，例貶為小。若聞般若，融蕩是非，可入
X26n0531_p0749a15║三賢，即階十地。故云令小不迷也。四、令下。二、令因
X26n0531_p0749a16║行成二諦等者。了真即俗，知俗即真，真俗無殊，唯
X26n0531_p0749a17║一中道，方名正見。如下經云：色即是空，空即是色，
X26n0531_p0749a18║空色即是真俗二諦。既互相即，是顯中道也。顯佛
X26n0531_p0749a19║德等者。佛德無量，四義統收，即常、樂、我、淨也。圓覺
X26n0531_p0749a20║疏云：常樂我淨佛之德也。諸法雖空佛德無爽，於
X26n0531_p0749a21║此忍樂淨信無疑。發菩提心者，菩提心體即悲智
X26n0531_p0749a22║願也。以真空妙本彼此咸同，他既長迷用悲下化，
X26n0531_p0749a23║自猶未證以智上求，若闕要期曷能成辦？三心之
X26n0531_p0749a24║體自此而興。修深廣行者，然菩薩行總有二種：一
X26n0531_p0749b01║者隨相，二者離相。由離相故寂然無得，故名為深，
X26n0531_p0749b02║即依真如門修止行也。由隨相故萬行具修，故名
X26n0531_p0749b03║為廣，即依生滅門修觀行也。二行相資不可偏觀。
X26n0531_p0749b04║據金剛疏云：故雖䇿修始終無相。令斷重障等者，
X26n0531_p0749b05║障即煩惱所知，略如前辯。能壓有情永沈苦海，故
X26n0531_p0749b06║名為重。若明空理二障何存？金剛疏云：二執若除
X26n0531_p0749b07║二障隨斷。今經同部意亦準知。然欲修道正解居
X26n0531_p0749b08║初，此解現前以信為本，信解既備必發三心，信解
X26n0531_p0749b09║發心意在修行，妙行斯就惑障自亡，次第五緣理
X26n0531_p0749b10║應若是。九令下，三、使果德滿。菩提即智果，涅槃即
X26n0531_p0749b11║斷果。如下經云：依般若故得菩提涅槃等。十流下，
X26n0531_p0749b12║四、為益未來至後代等者，代世也。夫談空蕩著意
X26n0531_p0749b13║在益生，豈為一期須傳來劫？由茲彼論囑勸頗殷，
X26n0531_p0749b14║寄語後賢無倦持說。已上十緣束為四者，夫般若
X26n0531_p0749b15║一經意在破執，執情既遣因行須修，行既已成果
X26n0531_p0749b16║證斯獲，既自證果說教化他，般若之興唯為此也。
X26n0531_p0749b17║略說此十，具收彼意，令知教興。
X26n0531_p0749b18║略說下。三、結意歸宗。略說等者，意云彼論多緣不
X26n0531_p0749b19║出此十，大品既爾今經亦然，故云令知教興也。
X26n0531_p0749b20║第二藏攝者，謂三藏之中契經藏攝，二藏之內菩薩
X26n0531_p0749b21║藏收。
X26n0531_p0749b22║二中二：初、明藏攝。三藏者，即經、律、論也。梵語欲底
X26n0531_p0749b23║修多羅，此翻契經，即契理、契機之經也。表非律、論，
X26n0531_p0749b24║故云契經藏攝。具辨此三，如圓覺、起信等記。鈔：二、
X26n0531_p0749c01║藏者，即聲聞、菩薩也。三藏約法，二藏約人。由上三
X26n0531_p0749c02║藏詮示小乘理、行、果者，名聲聞藏；詮示大乘理、行、
X26n0531_p0749c03║果者，名菩薩藏。今經既云菩提薩埵得究竟涅槃，
X26n0531_p0749c04║知非小乘，故此菩薩藏攝。
X26n0531_p0749c05║權實教中，實教所攝。
X26n0531_p0749c06║權實下。二、明教攝。然今經雖大大乘語，通有權實。
X26n0531_p0749c07║故實教攝者，下經云：色即是空，空即是色。是顯色
X26n0531_p0749c08║空不二，唯一中真。又說因人、果人皆證究竟菩提
X26n0531_p0749c09║涅槃，應知非權，故實教攝。問：賢首五教，判盡群經；
X26n0531_p0749c10║般若談空，義當始教。始教屬權，何云實攝？答：若就
X26n0531_p0749c11║別論，正唯始教；今約通義，故實教收。圓覺疏云：言
X26n0531_p0749c12║有通別，就顯說故。前明境中，說文略辯。然是權實
X26n0531_p0749c13║之實，非終實也。學者思之。
X26n0531_p0749c14║第三宗趣者，語之所表曰宗，宗之所歸曰趣。
X26n0531_p0749c15║三中二：初、總釋名。語即語言，表謂表示。宗者，尊也，
X26n0531_p0749c16║尚也。歸、趣，皆向義也。斯則語為能表，宗為所表。語
X26n0531_p0749c17║言表示所尊尚者，必有所向之處，故云語之所表
X26n0531_p0749c18║等也。
X26n0531_p0749c19║然先總後別，總以三種般若為宗：一、實相，謂所觀真
X26n0531_p0749c20║性；二、觀照，謂能觀妙慧；三、文字，謂詮上之教。不越此
X26n0531_p0749c21║三，故以為宗。
X26n0531_p0749c22║然先下。二、別釋義二：初、總唯釋宗。然般若論說般
X26n0531_p0749c23║若有五種：前三如疏；四、相應般若，即與智同時心
X26n0531_p0749c24║王、心所；五、眷屬般若，即與智同時五蘊。前三為正，
X26n0531_p0750a01║故今用之。一、實相者，大論云：從本以來，不生不滅，
X26n0531_p0750a02║是為實相。名此實相為所觀境也。二、觀照者，既有
X26n0531_p0750a03║所照之境，必有能照之智。名此照用為能觀智也。
X26n0531_p0750a04║三、文字者，即是能詮前二之言教也。斯則能觀、所
X26n0531_p0750a05║觀，能詮、所詮，總為語之所宗，故云不越等。實相及
X26n0531_p0750a06║文字亦名般若者，實相能發慧，文字能詮慧，故俱
X26n0531_p0750a07║名般若也。又金剛疏云：文字性空，即是般若。
X26n0531_p0750a08║別亦有三：初、教義一對，以文字教為宗，餘二義為趣。
X26n0531_p0750a09║二、境智一對，以真空境為宗，觀照智為趣。三、因果一
X26n0531_p0750a10║對，以菩提因行為宗，菩提果德為趣。
X26n0531_p0750a11║別亦下。二、別兼宗趣。一、教義等者，此則總取前三
X26n0531_p0750a12║般若分為宗趣也。義即所詮前二般若，教即能詮
X26n0531_p0750a13║文字般若。夫宗能詮言教之意，趣所詮境智之義
X26n0531_p0750a14║也。二、境智等者，於上所詮境智二法而分宗趣也。
X26n0531_p0750a15║夫宗真境者，意在由境發智，以智照境，故以智為
X26n0531_p0750a16║所趣也。三、因果等者，菩提是果，因行是智，即能證
X26n0531_p0750a17║菩提之因行也。斯又以前能照之智為宗因中，宗
X26n0531_p0750a18║習此智行者，意欲趣證菩提果故，故以果德為趣
X26n0531_p0750a19║也。然此三對，初則約解，次則約行，後則約證。解行
X26n0531_p0750a20║證三，正是一經之宗趣也。
X26n0531_p0750a21║【經】般若波羅蜜多心經。
X26n0531_p0750a22║第四釋題者，亦有三對。初教義分二，謂般若心是所
X26n0531_p0750a23║詮之義，經之一字是能詮之教。
X26n0531_p0750a24║四中疏三：初、牒章，二、正釋經題。三、初中二：初、別指
X26n0531_p0750b01║教義，例前宗趣中三，故今云亦也。教義等者，顯此
X26n0531_p0750b02║經題雖具八字，總而言之，不離教義之二也。般若
X26n0531_p0750b03║是法，心即是喻，法喻屬所詮義。
X26n0531_p0750b04║經字屬能詮教也。
X26n0531_p0750b05║即能詮般若心之經，依義立名。
X26n0531_p0750b06║即詮下。二、總顯立名。能詮下。義如向釋。依義等者。
X26n0531_p0750b07║依於所詮法喻之義，以立能詮一經之名，是故題
X26n0531_p0750b08║名般若等。
X26n0531_p0750b09║二、就所詮義中，法喻分二：謂般若等是所詮之法，心
X26n0531_p0750b10║之一字是所引之喻。
X26n0531_p0750b11║二中二：初、別指法、喻。此除經字，唯就所詮七字之
X26n0531_p0750b12║中而分法、喻之二也。
X26n0531_p0750b13║即般若內統要衷之妙義。況人心藏為主為要，統極
X26n0531_p0750b14║之本也。
X26n0531_p0750b15║即般若下。二、以法合喻。初、指法也。即般若內者，總
X26n0531_p0750b16║指廣部。統要下。顯今略本。統，總也。要，徑也。衷，中也。
X26n0531_p0750b17║正也。以此略本所詮法門，總攝廣部六百卷內要
X26n0531_p0750b18║徑中正微妙之義也。況人下。指喻也。如人身中雖
X26n0531_p0750b19║有五藏，若克明主宰要徑統攝至極之元者，唯一
X26n0531_p0750b20║心藏，故云為主為要。一身四藏用喻廣部，心藏統
X26n0531_p0750b21║要以喻此略文。況，比也。
X26n0531_p0750b22║三、就前法中體用分二：謂般若是體，此云智慧；
X26n0531_p0750b23║三中二：初、釋體。此又除心一字，唯就所喻法中六
X26n0531_p0750b24║字以分體用之二也。文二：初、正指體。翻名、刊定、記
X26n0531_p0750c01║說，那若翻智即屬果，般若翻慧即屬因，今此通論，
X26n0531_p0750c02║故翻智慧。
X26n0531_p0750c03║即神悟玄奧，妙證真源也。
X26n0531_p0750c04║即神下，二、正顯智體。即神悟等者，悟即覺也，顯不
X26n0531_p0750c05║測智本覺自然，幽玄深奧為其體也。妙證等者，證
X26n0531_p0750c06║即冥契之義，謂此智體微妙冥契真空之源也。以
X26n0531_p0750c07║是即理之智故，故云妙證心源也。
X26n0531_p0750c08║波羅蜜多是用此，云到彼岸。
X26n0531_p0750c09║波羅蜜下。二、釋用二：初、指用翻名。到彼岸者。刊定
X26n0531_p0750c10║記云：生死為此岸，有情居故；煩惱為中流，最難渡
X26n0531_p0750c11║故；涅槃為彼岸，諸佛住故。即以彼岸喻於涅槃也。
X26n0531_p0750c12║涅槃為所到，慧為能到，故到字能所俱通。
X26n0531_p0750c13║即由斯妙慧，翻生死過盡，至真空之際，即揀不到彼
X26n0531_p0750c14║岸之慧，故以為名。
X26n0531_p0750c15║即由下。二、正顯智用。生死過等者。夫有情不得證
X26n0531_p0750c16║真空者，皆由分段、變易二種生死為過患本。妙慧
X26n0531_p0750c17║若發了諸法空，空病亦空翛然無寄，何有生死此
X26n0531_p0750c18║岸而不離、涅槃彼岸而不到乎？真空即涅槃也。既
X26n0531_p0750c19║能翻生死得到涅槃，非用如何？故云由斯妙慧等。
X26n0531_p0750c20║揀不到等者。然凡夫淺慧但明有漏，是生死因不
X26n0531_p0750c21║出三界，此不足論。二乘之慧雖名無漏，唯證偏真
X26n0531_p0750c22║但亡分段。十地菩薩分有變易。此二類人亦未名
X26n0531_p0750c23║為究竟得到彼岸之慧。今此妙慧解二空理、修二
X26n0531_p0750c24║空行、斷二障惑、離二死苦、證二德樂，安住妙覺無
X26n0531_p0751a01║住涅槃，方名究竟到彼岸慧。此約極果以明彼岸，
X26n0531_p0751a02║故云即揀不到等。優劣既殊，故須揀辯。
X26n0531_p0751a03║謂體即用故，法之喻故，義之教故，立斯名耳。
X26n0531_p0751a04║謂體下，三、六釋結歸。前文已約教義等三通解一
X26n0531_p0751a05║題，故今總結前三歸於六釋。體即用者，結前第三
X26n0531_p0751a06║也。顯此妙慧全神悟之體、成離過之用，故云即也。
X26n0531_p0751a07║法之喻者，結前第二也。法即般若、喻即心字，揀喻
X26n0531_p0751a08║非法故云之也。義之教者，結前第一也。法喻屬所
X26n0531_p0751a09║詮義，經字是能詮教，揀能非所故亦云之也。一即
X26n0531_p0751a10║持業，餘二依主。故立斯名者，謂集經人約上教義
X26n0531_p0751a11║等三對以立一經之名，名為般若波羅蜜多心經。
X26n0531_p0751a12║
X26n0531_p0751a13║般若波羅蜜多心經略疏顯正記卷上