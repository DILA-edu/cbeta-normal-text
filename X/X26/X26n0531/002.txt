X26n0531_p0751a14║
X26n0531_p0751a15║
X26n0531_p0751a16║
X26n0531_p0751a17║般若波羅蜜多心經略疏顯正記卷中
X26n0531_p0751a18║
X26n0531_p0751a19║【經】觀自在菩薩。
X26n0531_p0751a20║自下，第五、解文者，此既心經，是以無序及流通也。
X26n0531_p0751a21║五中疏二：初、總分經三：初、牒章指略。「此既心經」等
X26n0531_p0751a22║者，意謂三分具足，已彰廣部；今搜彼要，成此略文。
X26n0531_p0751a23║故喻人身，心藏為主，由是此經無序及流通也。然
X26n0531_p0751a24║序分有、無，《詒謀鈔》中具有會釋，避煩不引。
X26n0531_p0751b01║文中分二：初、明顯了般若，後即說呪曰下，明祕密般
X26n0531_p0751b02║若。
X26n0531_p0751b03║「文中」下，二、總分經文。
X26n0531_p0751b04║所以辯此二者。
X26n0531_p0751b05║「所以」下，三、顯分文意，二：初、牒難。或曰：說一般若，顯
X26n0531_p0751b06║祕奚為？
X26n0531_p0751b07║謂顯了明說，令生慧解滅煩惱障，以呪密語令誦生
X26n0531_p0751b08║福滅罪業障，為滅二障成二嚴故，說此二分。
X26n0531_p0751b09║「謂顯」下，二、釋通。「謂顯」等者，此明初段說顯了意。大
X26n0531_p0751b10║聖至慈顯說法義，欲令有情發生妙慧解空斷惑，
X26n0531_p0751b11║聖意在此，故云令生慧解等。「以呪」等者，此明次節
X26n0531_p0751b12║說祕密意。夫言祕呪唯佛能知，不通他解，既不通
X26n0531_p0751b13║解無由發慧，故但誦持獲無漏福。福源既達，何有
X26n0531_p0751b14║有漏業塵而不蕩乎？故云「生福滅罪」等。然此二段
X26n0531_p0751b15║福慧互通，以同是聖言，俱名般若。若明傍正，於義
X26n0531_p0751b16║無違，學者思之，冀無偏執。「為滅」下。顯益也。惑業既
X26n0531_p0751b17║滅，福慧現前，嚴本法身成三德果，故云「為滅」等也。
X26n0531_p0751b18║就前文中亦二：初、略標綱要分；二、從「舍利子！色不異
X26n0531_p0751b19║空」下，廣陳實義分。
X26n0531_p0751b20║二、別科釋，二：初、顯了般若，疏三：「就前」下，初、分經。「就
X26n0531_p0751b21║前」等者，即指顯了般若一段經文也。綱是網上大
X26n0531_p0751b22║繩，能總眾網，故曰要。欲舒網目，須先舉綱，以喻欲
X26n0531_p0751b23║廣義門，須先略示，故有略、廣二段經也。
X26n0531_p0751b24║以義非頓顯，故先略標；非略能具，故次廣釋。又前是
X26n0531_p0751c01║據行略標，後即就解廣陳。
X26n0531_p0751c02║「以義」下，二、顯意。「以義」等者，準向思之。「又前」等者，略
X26n0531_p0751c03║標中云「行深般若」，即是據行廣陳一段，顯諸法空
X26n0531_p0751c04║意令生解也。又此二段若更委明，初段但舉行證，
X26n0531_p0751c05║次節具明解行斷證，故亦名略標及廣陳也。具如
X26n0531_p0751c06║下記。
X26n0531_p0751c07║前中有四：一能觀人，二所行行，三觀行境，四明觀行
X26n0531_p0751c08║利益。此初段也。
X26n0531_p0751c09║三、隨釋，二：初、略標綱要分經，疏三：「前中」下，初、分科。
X26n0531_p0751c10║觀自在菩薩者，是能觀人也。謂於理事無閡之境觀
X26n0531_p0751c11║達自在，故立此名。
X26n0531_p0751c12║二、隨釋一中，疏二：初、釋別名。經「觀自在」者，別名也，
X26n0531_p0751c13║揀非文殊等故。觀即能觀之智，自在即兼境、智也。
X26n0531_p0751c14║亦名觀世音，觀亦能觀智，世音即所觀境，皆從境、
X26n0531_p0751c15║智為名也。疏二：初、約二行別明，二：初、約自行。「理、事」
X26n0531_p0751c16║等者，理即真如門，是真諦境；事即生滅門，是俗諦
X26n0531_p0751c17║境。真即俗故，理不閡事；俗即真故，事不閡理。如此
X26n0531_p0751c18║觀達，圓融無閡，唯是一心，故自在矣。此即自行也。
X26n0531_p0751c19║又觀機往救，自在無閡，故以為名焉。
X26n0531_p0751c20║「又觀」下，二、約化他。遇有緣機，以無緣力現身說法
X26n0531_p0751c21║而救度之，隨所見聞無不獲益，故云「自在無閡」。《妙
X26n0531_p0751c22║經》云：「應以佛身得度者，即現佛身而為說法」等，即
X26n0531_p0751c23║此化他也。
X26n0531_p0751c24║前釋就智，後釋就悲。
X26n0531_p0752a01║「前釋」下，二、約悲智總結。前自行即上求屬智，次化
X26n0531_p0752a02║他即下化屬悲，悲智二心是萬行本，約斯二義以
X26n0531_p0752a03║立別名也。
X26n0531_p0752a04║菩謂菩提，此謂之覺。薩者薩埵，此曰眾生。
X26n0531_p0752a05║二、釋通名。經「菩薩」者，即通名也，以文殊等皆得名
X26n0531_p0752a06║故。疏二：初、翻名。「菩謂菩提」等者，意謂若具足梵語，
X26n0531_p0752a07║須云菩提薩埵，此云覺有情，疏云「眾生」，即有情也。
X26n0531_p0752a08║以此方好略，故除「提」「埵」二字，但云菩薩也。
X26n0531_p0752a09║謂此人以智上求菩提，用悲下救眾生，從境得名故。
X26n0531_p0752a10║「謂此」下，二、釋義。以智及悲是能求能救之心，覺及
X26n0531_p0752a11║眾生是所求所救之境，以能從所，故云「從境」等。然
X26n0531_p0752a12║釋菩薩具有多義，恐繁不敘。
X26n0531_p0752a13║【經】行深般若波羅蜜多時。
X26n0531_p0752a14║二、明所行之行。謂般若妙行，有其二種：一、淺，即人空
X26n0531_p0752a15║般若；二、深，即法空般若。今簡淺辯深，故云「行深般若」。
X26n0531_p0752a16║二中疏二：初、約二空簡，顯釋行深。人空者，亦名我
X26n0531_p0752a17║空。了人、我見畢竟無有，名為人空；此慧現前，但證
X26n0531_p0752a18║偏真，故名為淺。法空者，照蘊等法緣生無性，名為
X26n0531_p0752a19║法空；此慧若顯，能至菩提，故名為深。今簡人空慧
X26n0531_p0752a20║之淺以顯法空慧之深，由是經文特云「行深般若」
X26n0531_p0752a21║也。
X26n0531_p0752a22║言時者，謂此菩薩有時亦同二乘入人空觀，故《法華》
X26n0531_p0752a23║云：「應以聲聞身得度者，即現聲聞身」等。今非彼時，故
X26n0531_p0752a24║云「行深時」也。
X26n0531_p0752b01║「謂此」下，二、約三乘簡，顯釋時字。「有時」等者，謂此菩
X26n0531_p0752b02║薩或時遇有聲聞緣覺小乘機時，即權現彼身，示
X26n0531_p0752b03║同彼證人空淺智，為彼說法也。「故《法華》」下，引證上
X26n0531_p0752b04║義亦兼緣覺，故云等也。「今非」下，顯今經說，非入人
X26n0531_p0752b05║空淺智之時，是入法空深智之時，故經云「行深般
X26n0531_p0752b06║若時」也。
X26n0531_p0752b07║【經】照見五蘊皆空。
X26n0531_p0752b08║三、明觀行境，謂達見五蘊自性皆空，即二空理深慧
X26n0531_p0752b09║所見也。
X26n0531_p0752b10║三中經「照見」二字，即前深智之用也。五蘊，如下釋。
X26n0531_p0752b11║疏「達見」等者，由前智用通達，照了色等五蘊本不
X26n0531_p0752b12║曾生，今亦無滅；既無生、滅，自體元無，故曰皆空。「即
X26n0531_p0752b13║二空」等者，此顯經中「空」字總含人、法二空之理也。
X26n0531_p0752b14║「深慧」下，釋「照見」二字，謂此二空理即是二空深慧
X26n0531_p0752b15║照見也。淺不至深，故前揀非入人空智；深必該淺，
X26n0531_p0752b16║故今是二空智照二空理也。故云「即二空理深慧
X26n0531_p0752b17║所見」。
X26n0531_p0752b18║【經】度一切苦厄。
X26n0531_p0752b19║四，明觀行利益，謂證見真空，苦惱斯盡，當得遠離分
X26n0531_p0752b20║段、變易二種生死，證得菩提涅槃究竟樂果，故云「度
X26n0531_p0752b21║一切苦厄」也。
X26n0531_p0752b22║四中，疏「謂證見真空」者，是躡前經文，為今度苦之
X26n0531_p0752b23║由也。謂菩薩行深般若，照五蘊空，觀行成時，現量
X26n0531_p0752b24║親見真如空理，所以得度一切苦厄。故次云「苦惱
X26n0531_p0752c01║斯盡」也。此二句是標。「當得」下，正釋此句經文也。「當
X26n0531_p0752c02║得遠離」者，是釋「度」字。「分段」下，二句正出所度苦厄
X26n0531_p0752c03║之相，亦是釋標中次句也。一切苦厄，二死收盡。言
X26n0531_p0752c04║「分段」者，三界凡夫由因緣力，壽有分限，身有形段，
X26n0531_p0752c05║死此生彼，名分段生死。「變易」者，地上菩薩由悲願
X26n0531_p0752c06║力，變麤身為細質，易短壽為長年，體是生滅，名變
X26n0531_p0752c07║易生死。具如《唯識論》說。「證菩提」等者，預取下文，以
X26n0531_p0752c08║成今義。二死之苦既度，二果之樂必證。故下經云：
X26n0531_p0752c09║「依般若故，得菩提、涅槃」等。此釋標中初句。既見真
X26n0531_p0752c10║空，必得二果也。「故云」下，結意歸經。
X26n0531_p0752c11║上來略標竟。
X26n0531_p0752c12║「上來」下，三、總結，可知。
X26n0531_p0752c13║【經】舍利子！色不異空，空不異色；色即是空，空即是色。
X26n0531_p0752c14║受、想、行、識，亦復如是。
X26n0531_p0752c15║自下，第二，明廣陳實義分，於中有五：一拂外疑，二顯
X26n0531_p0752c16║法體，三明所離，四辯所得，五結歎勝能。初段文有四
X26n0531_p0752c17║釋：一正去小乘疑，二兼釋菩薩疑，三便顯正義，四就
X26n0531_p0752c18║觀行釋。
X26n0531_p0752c19║二、廣陳實義分，疏二：「自下」下，初、標章分科。此五生
X26n0531_p0752c20║起者，疑情若除，方顯法體。法體所離，唯三科等。既
X26n0531_p0752c21║盡所離，必有所得，皆由般若，須歎勝能。
X26n0531_p0752c22║初中言「舍利子」者，舉疑人也。舍利是鳥名，此翻為鶖
X26n0531_p0752c23║鷺鳥，以其人母聰悟迅疾如彼鳥眼，因立其名。是彼
X26n0531_p0752c24║之子，連母為號，故曰鶖子。是則母因鳥名、子連母號，
X26n0531_p0753a01║聰慧第一標為上首，故對之釋疑也。
X26n0531_p0753a02║二、隨科釋義，五：一中，二：初、舉疑人。經「舍利子」者，舍
X26n0531_p0753a03║利是母名，子之一字正屬尊者，是舍利之子，故云
X26n0531_p0753a04║舍利子。疏初、翻名。「以其」下，乃至「因立其名」，是名尊
X26n0531_p0753a05║者之母，得名鶖、名鷺之由也。以此子之母聰慧悟
X26n0531_p0753a06║解，辭辯無滯，似彼鳥眼，動轉分明，故立茲號。「是彼」
X26n0531_p0753a07║下，釋子之一字，文亦可見，「故曰鶖子」者，是鶖之子
X26n0531_p0753a08║也。又此人母身形美好，眼珠分明，故有翻為身子、
X26n0531_p0753a09║珠子。「聰慧」等者，佛弟子中智慧無雙，故對之以釋
X26n0531_p0753a10║疑也。
X26n0531_p0753a11║彼疑云：我小乘中，於有餘位見蘊無人，亦云法空，與
X26n0531_p0753a12║此何別？
X26n0531_p0753a13║二、拂所疑經。色、受、想等，即是五蘊也。意謂：幻色體
X26n0531_p0753a14║空，故色不異空；真空現色，故空不異色。雖云不異，
X26n0531_p0753a15║二相猶存。恐滯執情，故須重遣，云「色即是空」等也。
X26n0531_p0753a16║色外無空，故色即是空；空外無色，故空即是色。色、
X26n0531_p0753a17║空俱泯，唯是一心。色蘊既然，餘四亦爾。故云受、想
X26n0531_p0753a18║等亦如是也。如是了者，方今經解行之境。疏：四、初
X26n0531_p0753a19║中三：初、約有餘位疑，釋初二句。二：初、舉疑。初二句
X26n0531_p0753a20║總、別標章；「彼疑」下，出舉疑也。言「有餘」者，未能灰身
X26n0531_p0753a21║滅智已前，有餘身在，故曰有餘。疑意云：我小乘宗
X26n0531_p0753a22║雖未灰滅，見蘊法中無我、無人，亦名法空，與此大
X26n0531_p0753a23║乘法空何別？
X26n0531_p0753a24║今釋云：汝宗蘊中無人名蘊空，非蘊自空，是則蘊異
X26n0531_p0753b01║於空。
X26n0531_p0753b02║「今釋」下，二、釋遣，二：初、正顯彼過。汝宗但見五蘊法
X26n0531_p0753b03║中，無我無人，名蘊法空，非解五蘊自性本空，是則
X26n0531_p0753b04║蘊法與空有異，故云「蘊中無人」等。
X26n0531_p0753b05║今明諸蘊自性本空而不同彼，故云「色不異空」等。
X26n0531_p0753b06║「今明」下，二、以經釋遣。今此大乘了斯蘊法皆從緣
X26n0531_p0753b07║生，本性自空，非同汝宗蘊與空異，故經遣云：「色不
X26n0531_p0753b08║異空」，兼次句經，故云等也。
X26n0531_p0753b09║又疑云：我小乘中入無餘位，身智俱盡，亦空無色等，
X26n0531_p0753b10║與此何別？
X26n0531_p0753b11║「又疑」下，二、明無餘位疑，釋次二句，二：初、舉疑。言「無
X26n0531_p0753b12║餘」者，灰滅身智，無苦依餘，故曰無餘。疑意云：我小
X26n0531_p0753b13║乘宗入此位時身智俱滅，蘊法滅後亦名法空，與
X26n0531_p0753b14║此大乘法空何別？
X26n0531_p0753b15║釋云：汝宗即色非空，滅色方空。
X26n0531_p0753b16║「釋云」下，二、釋遣，二：初、正顯彼過。汝宗之中，空須滅
X26n0531_p0753b17║色，未滅不空。
X26n0531_p0753b18║今則不爾，色即是空，非色滅空，故不同彼。
X26n0531_p0753b19║「今則」下，二、以經釋遣。大乘不爾，蘊體即空，不須待
X26n0531_p0753b20║滅，故經遣云：「色即是空」等。
X26n0531_p0753b21║以二乘疑不出此二，故就釋之。
X26n0531_p0753b22║「以二」下，三、總結。文顯可知。
X26n0531_p0753b23║二、兼釋菩薩疑者，依《寶性論》云：「空亂意菩薩有三種
X26n0531_p0753b24║疑。」
X26n0531_p0753c01║二中三：初、引論舉疑人。疑空之念，惑亂意根，名空
X26n0531_p0753c02║亂意。然此菩薩位在十信，毛心未決，猶豫多端，亦
X26n0531_p0753c03║是鈍根。利者已信，必無此疑。
X26n0531_p0753c04║一、疑空異色，取色外空。
X26n0531_p0753c05║「一、疑」下，二、牒疑對經斷，三：初、疑空異色，對前二句，
X26n0531_p0753c06║二：初、舉疑辭。空相虗通，色相質閡，名義既別，故取
X26n0531_p0753c07║色外空也。
X26n0531_p0753c08║今明色不異空，以斷彼疑。
X26n0531_p0753c09║「今明」下，二、以經斷。疏中雖指初句經文，意兼次句，
X26n0531_p0753c10║以義無別故也。
X26n0531_p0753c11║二、疑空滅色，取斷滅空。
X26n0531_p0753c12║「二疑」下，二、疑空滅色。對第三句，二：初、舉疑辭。「滅色」
X26n0531_p0753c13║等者，此疑色不是空，滅色方空。義若然者，與小何
X26n0531_p0753c14║別？故云取斷滅空也。
X26n0531_p0753c15║今明色即是空，非色滅空，以斷彼疑。
X26n0531_p0753c16║「今明」下，二、以經斷。既疑滅色是空，故經斷云：「色即
X26n0531_p0753c17║是空」，不復待滅也。
X26n0531_p0753c18║三、疑空是物，取空為有。
X26n0531_p0753c19║「三、疑」下，三、疑空是物，對第四句，二：初、舉疑辭。此疑
X26n0531_p0753c20║色外別有實物，是真空體，故疏云「是物」及「為有」等。
X26n0531_p0753c21║今明空即是色，不可以空取空，以斷彼疑。
X26n0531_p0753c22║「今明」下，二、以經斷。色外無物別是於空，故經斷云：
X26n0531_p0753c23║「空即是色」也。「不可以空取空」者，所執之物實體元
X26n0531_p0753c24║無，即上空字空即無也。若以所執元無之物為真
X26n0531_p0754a01║空者，即是以無取真空也。決無此理，故云不可等。
X26n0531_p0754a02║三疑既盡，真空自顯也。
X26n0531_p0754a03║「三疑」下，三、結斷疑利益。前記云：「疑情若除，方顯法
X26n0531_p0754a04║體」者，意在於此。
X26n0531_p0754a05║三、便顯正義者，但色空相望，有其三義。
X26n0531_p0754a06║三中二：初、泛以三義通釋色空，二：初、牒章總示。「顯
X26n0531_p0754a07║正義」者，疏有四科：前二斷疑，後一約行。正釋經文
X26n0531_p0754a08║色空無閡自在之義，唯是此段，故云顯正義也。言
X26n0531_p0754a09║「但色空」等者，但即泛指之辭也。意云：但是色空互
X26n0531_p0754a10║相影望，法爾有此相違等三義。由此三義，為下別
X26n0531_p0754a11║釋經文廢己成他等四義之張本也。下記自配。
X26n0531_p0754a12║一、相違義，下文云「空中無色」等，以空害色故。準此，應
X26n0531_p0754a13║云色中無空，以色違空故。若以互存，必互亡故。
X26n0531_p0754a14║「一、相」下，二、正明三義，三：一中，下文「空中無色」等者，
X26n0531_p0754a15║以經證成空色相違義也。由下經云「是故空中無
X26n0531_p0754a16║色聲香」等，此文正是空違色義。「以空害色」者，既云
X26n0531_p0754a17║空中無色，是知空能害色，令色相隱，如冰成水，水
X26n0531_p0754a18║害冰相也。「準此」等者，空既害色，色亦害空，經雖無
X26n0531_p0754a19║文，意乃含有。「若以」等者，空現色亡，色在空隱，故云
X26n0531_p0754a20║「互存」等。以互存亡，故成相違也。
X26n0531_p0754a21║二、不相閡義，謂以色是幻色，必不閡空；以空是真空，
X26n0531_p0754a22║必不妨色。
X26n0531_p0754a23║二中二：初、順明。色既如幻，全體是空，故不閡空；空
X26n0531_p0754a24║既是真空，非異幻色，故不閡色。
X26n0531_p0754b01║若閡於色，即是斷空，非真空故。若閡於空，即是實色，
X26n0531_p0754b02║非幻色故。
X26n0531_p0754b03║「若閡」下，二、反顯。空若閡色，是滅色空，故云斷空。色
X26n0531_p0754b04║若閡空，是實有色，故云實色。反顯上文是幻色真
X26n0531_p0754b05║空，故不相閡也。
X26n0531_p0754b06║三、明相作義。謂若此幻色舉體非空，不成幻色，是故
X26n0531_p0754b07║由色即空，方得有色。
X26n0531_p0754b08║三中二：初、廣明色作空，二：初、反順以明。「謂若」下，先
X26n0531_p0754b09║反明色不作空也。色若不空，即知此色不名幻色。
X26n0531_p0754b10║「是故」下，順明色能作空也。以色如幻，全是真空；色
X26n0531_p0754b11║既本空，方名幻色。
X26n0531_p0754b12║故《大品》云：「若諸法不空，即無道無果」等。《中論》云：「以有
X26n0531_p0754b13║空義故，一切法得成故。」
X26n0531_p0754b14║「故大」下，二、引證上義。先引經證上，反明色不作空；
X26n0531_p0754b15║次引論證上，順明色能作空。文皆可見。
X26n0531_p0754b16║真空亦爾，準上應知。
X26n0531_p0754b17║「真空」下，二、略例空作色。意謂空能作色，亦同上文，
X26n0531_p0754b18║色能作空，故云「準上」，以真空隨緣能作色故。
X26n0531_p0754b19║是故真空通有四義。
X26n0531_p0754b20║「是故」下，二、成今四義，別釋經文，二：初、別明四義，二：
X26n0531_p0754b21║初、牒前起後。言「是故」者，牒前也。故者，是所以義。意
X26n0531_p0754b22║謂是前泛明相違等三種之義，廣顯色空無閡自
X26n0531_p0754b23║在，所以成今空色、色空互相影望，成廢等兩重四
X26n0531_p0754b24║義也。由前相違，成今初二；次不相閡，成今第三；後
X26n0531_p0754c01║相作義，成今第四。既互相作，必互相亡，對文可見。
X26n0531_p0754c02║「真空通有四義」者，此且以空望色，以成四義，別釋
X26n0531_p0754c03║經文。
X26n0531_p0754c04║一、廢己成他義。以空即色，故即色現空隱也。
X26n0531_p0754c05║「一、廢」下，二、以義釋經，二：初、以空望色，俱明四義，四：
X26n0531_p0754c06║一中，真空為己，幻色為他。下三準此。「以空」下，指第
X26n0531_p0754c07║四句。經「即色」下，正釋此句，是廢己成他義。既云空
X26n0531_p0754c08║即是色，顯是廢己真空，成他幻色，故云「即色現」等。
X26n0531_p0754c09║二、泯他顯己義。以色是空故，即色盡空顯也。
X26n0531_p0754c10║二中「以色」下，指第三句。經「即色」下，正釋此句，是泯
X26n0531_p0754c11║他顯己義。既云色即是空，顯是泯他幻色、顯己真
X26n0531_p0754c12║空，故云即色盡等。
X26n0531_p0754c13║三、自佗俱存義。以隱顯無二是真空，故謂色不異空
X26n0531_p0754c14║為幻色，色存也；空不異色名真空，空顯也。以互不相
X26n0531_p0754c15║閡，二俱存也。
X26n0531_p0754c16║三中「以隱顯」等者，由茲空色存沒同時故云無二，
X26n0531_p0754c17║以無二故方曰真空。「謂不」下，指初二句經，正是自
X26n0531_p0754c18║他俱存義也。初至「色存」，指第一句經，是色存義。次
X26n0531_p0754c19║「不異」至「空顯」，指次句經，是空存義，顯亦存也。「以互」
X26n0531_p0754c20║下，明色空俱存所以，準向可見。
X26n0531_p0754c21║四、自他俱泯義。以舉體相即，全奪兩亡，絕二邊故。
X26n0531_p0754c22║四中「舉體相即」者，還指第三、第四句經，亦是自他
X26n0531_p0754c23║俱泯義。既云色即是空，是空奪色也；空即是色，是
X26n0531_p0754c24║色奪空也。既互相奪，二相不存，故曰兩亡。色空即
X26n0531_p0755a01║是空有二邊，亡故曰絕。亡、絕皆泯義也。然上四義
X26n0531_p0755a02║別釋經者，意令易解。若其法體常自一心，非自非
X26n0531_p0755a03║他，誰分隱顯？講聽之士宜委思之。下文通結圓融，
X26n0531_p0755a04║意在茲矣。又上四義即是四門：一即有門，二即空
X26n0531_p0755a05║門，俱存兩亦，俱泯雙非，對上可見。若依此解，能通
X26n0531_p0755a06║實相，故約此四以消經文。
X26n0531_p0755a07║色望於空，亦有四義：一、隱自顯他，二、隱他顯自，三、俱
X26n0531_p0755a08║存，四、俱泯。竝準前思之。
X26n0531_p0755a09║「色望」下，二、以色望空，列名指同。「準前思之」者，但前
X26n0531_p0755a10║以空望色，今以色望空，前已是空他是色，今已是
X26n0531_p0755a11║色他是空，以此為異。隱顯等四，與上成廢四義大
X26n0531_p0755a12║同也。然以經文對此四者，第三、第四二句如次對
X26n0531_p0755a13║初二義，俱存、俱泯，經同上配。又此四義對四門者，
X26n0531_p0755a14║初即空門，次即有門，兩亦雙非，配亦同前。
X26n0531_p0755a15║是則幻色存亡無閡，真空隱顯自在，合為一味，圓通
X26n0531_p0755a16║無寄，是其法也。
X26n0531_p0755a17║「則是」下，三、總結圓融。「幻色存亡」者，初四義中，一、三
X26n0531_p0755a18║是存，二、四是亡。「真空隱顯」者，一、四是隱，二、三是顯。
X26n0531_p0755a19║次四義中，對文小異，意亦大同，是知色空隱顯存
X26n0531_p0755a20║亡，圓回無閡，唯一實相，何寄托之有哉？故云「一味
X26n0531_p0755a21║圓通」等。色蘊既爾，餘四亦然，故經云：「受、想、行、色亦
X26n0531_p0755a22║復如是」。
X26n0531_p0755a23║四、就觀行釋者，有三：
X26n0531_p0755a24║四中二：初、總標。
X26n0531_p0755b01║一、觀色即空，以成止行；觀空即色，以成觀行。空色無
X26n0531_p0755b02║二，一念頓現，即止觀俱行，方為究竟也。
X26n0531_p0755b03║二、別釋，三：「一、觀」下，初、約止觀釋。「觀色」下，指第三句
X26n0531_p0755b04║經，是依真如門修止義也。觀色無性，即真如空，故
X26n0531_p0755b05║經云「色即是空」；真如無相，向即心絕，故疏云「成止
X26n0531_p0755b06║行」也。「觀空」下，指第四句經，是依生滅門修觀義也。
X26n0531_p0755b07║觀真如空，隨緣成色，故經云「空即是色」；微細照了，
X26n0531_p0755b08║性相分明，故疏云「成觀行」也。「空色」下，指初二句經，
X26n0531_p0755b09║是止觀同時義也。言「無二」者，即經云「不異」也。以即
X26n0531_p0755b10║觀修止，知色元空，故經云「色不異空」；即止修觀，了
X26n0531_p0755b11║空即色，故經云「空不異色」。色空無二，止觀雙修，非
X26n0531_p0755b12║後非前，方成正行，故云「一念頓現」，乃至云「方為究
X26n0531_p0755b13║竟也。」委明此三，如《起信論》。
X26n0531_p0755b14║二、見色即空，成大智而不住生死；見空即色，成大悲
X26n0531_p0755b15║而不住涅槃。以色、空境不二，悲、智、念不殊，成無住處
X26n0531_p0755b16║行。
X26n0531_p0755b17║「二、見」下，二、約悲智釋。「見色」下，釋第三句經也。愚執
X26n0531_p0755b18║色有是生死根，智了色空是菩提本，既了色空故
X26n0531_p0755b19║成大智，由成智故不同凡愚常居生死也。「見空」下，
X26n0531_p0755b20║釋第四句經也。若永住空與小何別？今了真空隨
X26n0531_p0755b21║緣現色，故須四攝以順物機，救彼有情令超苦趣。
X26n0531_p0755b22║既能拔苦故成大悲，由成悲故不同彼小永住涅
X26n0531_p0755b23║槃也。「以色」下，釋初二句經也。由悲即智故不住生
X26n0531_p0755b24║死，智即悲故不住涅槃，悲智雙修色空無閡，俱亡
X26n0531_p0755c01║生涅故云「無住處行」。
X26n0531_p0755c02║三、智者大師依《瓔珞經》立一心三觀義。
X26n0531_p0755c03║「三、智」下，三、約他義釋，二：初、舉別標圓。此師依《瓔珞
X26n0531_p0755c04║經》立次第三觀，依《大釋論》立一心三觀。今舉次第
X26n0531_p0755c05║而標一心者，以一心三觀三一互融難陳行相，故
X26n0531_p0755c06║用《瓔珞》次第三觀以顯一心圓融之義。彼宗亦云：
X26n0531_p0755c07║以次第顯不次第。今文亦爾，不須多惑。
X26n0531_p0755c08║一、從假入空觀，謂色即空故。二、從空入假觀，謂空即
X26n0531_p0755c09║色故。三、空假平等觀，謂色不異空，空不異色，色空無
X26n0531_p0755c10║異故。
X26n0531_p0755c11║「一、從」下，二、以別顯圓。彼文假即俗諦，即今經「色」字；
X26n0531_p0755c12║空即真諦，即今經「空」字。今第三句經既云「色即是
X26n0531_p0755c13║空」，即同彼云從假入空觀也。以第四句經對彼第
X26n0531_p0755c14║二從空入假觀，以初二句經對彼第三平等觀。經
X26n0531_p0755c15║云「不異」，即彼平等義，故疏云「色空無異」無不也。對
X26n0531_p0755c16║經可解。然此三觀，一念圓修，既不縱橫，亦非前後，
X26n0531_p0755c17║請修觀者，宜善彼意。
X26n0531_p0755c18║【經】舍利子！是諸法空相。
X26n0531_p0755c19║第二、顯法體。於中有二：先總，後別。今初也。言「是諸法
X26n0531_p0755c20║空相」者，謂蘊等非一，故云諸法；顯此空狀，故云空相。
X26n0531_p0755c21║總顯經，疏二：初、釋經。「謂蘊」等者，蘊即五蘊，等下處、
X26n0531_p0755c22║界及餘三門，故云非一。「顯此」下，釋經相字。相即相
X26n0531_p0755c23║狀，故云空狀。
X26n0531_p0755c24║《中邊論》云：「無二有此無，是二名空相。」言「無二」者，無能
X26n0531_p0756a01║取、所取有；「有此無」者，有能取、所取無。是二不二，名為
X26n0531_p0756a02║空相。
X26n0531_p0756a03║「中邊」下，二、引證。初二句引論標文。「言無」下，至「所取
X26n0531_p0756a04║無」，是標釋初句也。初標上二字。「無能」下，釋也。謂無
X26n0531_p0756a05║有能所之有，故云「無能取所取有」也。「有此」下，牒次
X26n0531_p0756a06║三字。「有能」下，釋也。謂有無能所之無，故云「有能取
X26n0531_p0756a07║所取無」也。「是二」下，牒釋次句也。「是二」者，是前能所
X26n0531_p0756a08║之二也。「不二」者，能所既寂，唯一真空也。能所即心
X26n0531_p0756a09║境，心境既亡，真空理顯，故向云「有能取所取無」，無
X26n0531_p0756a10║即空也。故總結云「名為空相」。
X26n0531_p0756a11║【經】不生不滅，不垢不淨，不增不減。
X26n0531_p0756a12║二、別顯中有三對、六不，然有三釋。
X26n0531_p0756a13║二、別顯。經生、滅等三對，皆由相待而立其名。真空
X26n0531_p0756a14║絕待，故云「不生不滅」等。疏二：初、總指。
X26n0531_p0756a15║一就位釋，二就法釋，三就觀行釋。初就位釋者，一不
X26n0531_p0756a16║生不滅者，在道前凡位，謂諸凡夫，死此生彼，流轉長
X26n0531_p0756a17║劫，是生滅位。真空離此，故云不生不滅也。
X26n0531_p0756a18║「一就」下，二、別釋：三，一中二：初、正對三位，三：初、生滅
X26n0531_p0756a19║對凡夫。「道前凡位」者，三賢十信是內外凡，亦兼異
X26n0531_p0756a20║生，通名凡位，俱在初地證真道前，故云道前。「謂諸」
X26n0531_p0756a21║下，順顯。凡位正屬生滅。「真空離此」者，反顯真空性
X26n0531_p0756a22║非生滅也。「故云」下，結意歸經。下二準此。
X26n0531_p0756a23║二、不垢不淨者，在道中菩薩等位，謂諸菩薩障染未
X26n0531_p0756a24║盡、淨行已修，名垢淨位。真空離此，故云「不垢不淨」也。
X26n0531_p0756b01║二、垢淨對菩薩。道中者，十地位在凡夫位後、極聖
X26n0531_p0756b02║位前，故曰道中。「謂諸」下，順顯。此位正屬垢淨分破
X26n0531_p0756b03║所知，故云「未盡」；稱真起行，故云「已修」。「真空」下，反顯
X26n0531_p0756b04║結意，皆同前解。
X26n0531_p0756b05║三、不增不減者，在道後佛果位中，生死惑障昔未盡
X26n0531_p0756b06║而今盡，是減也。修生萬德昔未圓而今圓，是增也。真
X26n0531_p0756b07║空離此，故云不增不減。
X26n0531_p0756b08║三、增減對果佛。道後者，十地菩薩皆證真道，佛位
X26n0531_p0756b09║最極，故名道後。「生死」下，順明。此位正屬增減，生死
X26n0531_p0756b10║是報，惑即煩惱亦兼業也，三障永除故云「今盡」。因
X26n0531_p0756b11║行既滿，果德具彰，故云「修生」等。「真空」下，亦準上知。
X26n0531_p0756b12║又《佛性論》中立三種佛性：一、道前名自性住佛性，二、
X26n0531_p0756b13║道中名引出佛性，三、道後名至得果佛性。佛性唯一，
X26n0531_p0756b14║就位分三；今真空無異，亦就位分異。
X26n0531_p0756b15║「又佛」下，二、引論證成，二：初、引《佛性論》。彼論佛性，即
X26n0531_p0756b16║今經真空，故得引證。「自性住」者，在纏真如，體不失
X26n0531_p0756b17║故。既云道前，即前凡位也。「引出」者，無漏智引，分顯
X26n0531_p0756b18║真空故。既云道中，即前十地也。「至德果」者，從因到
X26n0531_p0756b19║果，此性圓彰故。既云道後，即前佛位也。「佛性」下，位
X26n0531_p0756b20║自分三，真元無別。彼論既爾，今經亦然，故云今真
X26n0531_p0756b21║空等。
X26n0531_p0756b22║又《法界無差別論》中，初名染位，次名染淨位，後名純
X26n0531_p0756b23║淨位，皆同此也。
X26n0531_p0756b24║「又法」下，二、引《法界論》。惑障全在名染位，同前凡夫；
X26n0531_p0756c01║分破分證名染淨位，同前十地；障盡德圓名純淨
X26n0531_p0756c02║位，同前果佛。此文亦爾，顯人自有差，理乃不殊，故
X26n0531_p0756c03║云皆同也。
X26n0531_p0756c04║二、就法釋者，謂此真空雖即色等，然色從緣起，真空
X26n0531_p0756c05║不生；色從緣謝，真空不滅。又隨流不染，出障非淨。又
X26n0531_p0756c06║障盡非減，德滿不增。
X26n0531_p0756c07║二中二：初、正釋。「六不就法」者，對前約人，故今是法
X26n0531_p0756c08║也。「謂此真空」等者，意顯真空隨緣成色，故前文云
X26n0531_p0756c09║「空即是色」也。「然色」下，謂緣會故色生，緣離故色滅，
X26n0531_p0756c10║起謝即生滅也。真空非爾，故經云「不生不滅」。「又隨」
X26n0531_p0756c11║下，謂迷故順無明名染，染即垢也；悟故超惑障名
X26n0531_p0756c12║淨。真空非爾，故經云「不垢不淨」。「又障」下，謂證果時
X26n0531_p0756c13║二障永除名減，三德圓顯名增。真空非爾，故經云
X26n0531_p0756c14║「不增不減」。
X26n0531_p0756c15║此生滅等是有為法相，翻此以顯真空之相，故云空
X26n0531_p0756c16║相也。
X26n0531_p0756c17║「此生」下，二、結顯真空。「是有為法相」者，如向所說，生
X26n0531_p0756c18║滅約色，垢淨約迷悟，增減唯約悟。色及迷悟皆有
X26n0531_p0756c19║為作，故曰有為。翻此者，翻猶轉也。謂若了色及迷
X26n0531_p0756c20║悟等皆從因緣相待而立、本無自性者，斯則轉此
X26n0531_p0756c21║諸法唯是真空，故云「翻此以顯真空」也。《楞嚴》云：「若
X26n0531_p0756c22║能轉物，即同如來。」「故前」下，證成上義。以前文云「是
X26n0531_p0756c23║諸法空相」故。
X26n0531_p0756c24║般若波羅蜜多心經略疏顯正記卷中