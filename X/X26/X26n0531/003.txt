X26n0531_p0757a01║
X26n0531_p0757a02║
X26n0531_p0757a03║
X26n0531_p0757a04║般若波羅蜜多心經略疏顯正記卷下
X26n0531_p0757a05║
X26n0531_p0757a06║三、就觀行釋者，謂依於三性，立三無性觀。
X26n0531_p0757a07║三中三：初、總標。謂於三性立三無性者，唯識頌云：
X26n0531_p0757a08║即依此三性，立彼三無性等。斯則依徧計執性立
X26n0531_p0757a09║相無性，情有理無故；依依他起性立無自然性，既
X26n0531_p0757a10║依緣起非自然故；依圓成實性立無前二性。前二
X26n0531_p0757a11║空處即真如義，見次記引唯識頌。
X26n0531_p0757a12║一、於徧計所執性作無相觀，謂彼即空無可生滅。二、
X26n0531_p0757a13║於依他起性作無生觀，謂依他染淨從緣無性。三、於
X26n0531_p0757a14║圓成實性作無性觀，謂前二不有而非減，觀智照現
X26n0531_p0757a15║而不增。又在纏出障，性無增減。
X26n0531_p0757a16║一、於下，二、別釋二：初、以三性別釋。此以徧計等三
X26n0531_p0757a17║性，如次別釋。不生不滅等三，對經文也。一、於徧計
X26n0531_p0757a18║等者，謂六、七二識，徧於染淨一切法上，計實我法，
X26n0531_p0757a19║名徧計所執。能計是有，依他起攝；所計我法，情有
X26n0531_p0757a20║理無，如繩上蛇。觀此相無，名無相觀。謂彼下，結意
X26n0531_p0757a21║歸經。彼即所計我法，所計既空，生滅何有？故經云
X26n0531_p0757a22║不生不滅也。二、於依他等者，染淨諸法，依他眾緣
X26n0531_p0757a23║而得生起，故云依他起也。生即無生，皆同幻化，如
X26n0531_p0757a24║麻上繩。能如此觀，名無生觀。謂依等者，既依緣起，
X26n0531_p0757b01║染淨即空，故云無性。染即是垢，故經云不垢不淨
X26n0531_p0757b02║也。三、於圓成等者，以前依計無相無生，唯一真空，
X26n0531_p0757b03║圓滿成實，名圓成實。前二性無，真空理顯，其猶繩
X26n0531_p0757b04║蛇既泯，唯麻獨存。若此觀者，名無性觀。謂前下，前
X26n0531_p0757b05║二即是依計。此二雖無，真空非損；智冥理顯，真空
X26n0531_p0757b06║非益。故云非減及不增也。又在纏等者，纏即是障，
X26n0531_p0757b07║謂煩惱所知也。在纏名凡，凡則德泯；出障名聖，聖
X26n0531_p0757b08║則德增。空非凡聖，故經云不增不減也。唯識頌云：
X26n0531_p0757b09║初即相無性，次無自然性，後由遠離前，所執我法
X26n0531_p0757b10║性，此諸法勝義，亦即是真如。彼云真如，即今真空
X26n0531_p0757b11║也。
X26n0531_p0757b12║又妄法無生滅，緣起非染淨，真空無增減。
X26n0531_p0757b13║又妄下。二、以三性通釋。妄法即徧計，緣起即依他，
X26n0531_p0757b14║真空即圓成。本唯圓成，由隨緣故成依他，由執實
X26n0531_p0757b15║故名徧計。若了所執非有隨緣性空，則依計廓然
X26n0531_p0757b16║圓成體現。如是觀者方見唯心，何生滅垢淨增減
X26n0531_p0757b17║之有哉？是故經云不生不滅等也。
X26n0531_p0757b18║以此三無性，顯彼真空相。
X26n0531_p0757b19║以此下。三、總結。前通別兩釋皆約此三，義雖有殊
X26n0531_p0757b20║性空無異，故前經云是諸法空相，故總結云以三
X26n0531_p0757b21║無性顯真空相也。
X26n0531_p0757b22║【經】是故空中無色，無受、想、行、識，無眼、耳、鼻、舌、身、意，無
X26n0531_p0757b23║色、聲、香、味、觸、法，無眼界乃至無意識界。
X26n0531_p0757b24║第三、明所離。然真空所離，歷法多門，統略有四：一、法
X26n0531_p0757c01║相開合門，二、緣起逆順門，三、染淨因果門，四、境智能
X26n0531_p0757c02║所門。初是故空中者，是前不生不滅等真空中故。
X26n0531_p0757c03║牒前經疏，可見。正明經疏二：初、敘意分科。歷法多
X26n0531_p0757c04║門者，大部八十餘科法門，皆是所離。然彼之廣，不
X26n0531_p0757c05║逾此四，題云心經，其實有旨。
X26n0531_p0757c06║無色等者，彼真空中無五蘊等法，此就相違門，故云
X26n0531_p0757c07║無也。理實皆悉不壞色等，以自性空不待壞故。下竝
X26n0531_p0757c08║準知。
X26n0531_p0757c09║二、隨科正釋四：初、法相門。然此三科釋名辨相，具
X26n0531_p0757c10║如圓覺、詒謀等。鈔避繁不引須者，往檢五蘊經，色
X26n0531_p0757c11║等質閡名色，領納名受，取像名想，遷流名行，了別
X26n0531_p0757c12║名識。疏二：初、通示下，文隱、顯。此就相違門者，經云
X26n0531_p0757c13║無色，當知真空違於色等。理實下，遮疑也。空既無
X26n0531_p0757c14║色，恐疑色滅，故云理實不壞。以自下，釋不壞所以
X26n0531_p0757c15║也。下準知者，從十二處乃至境、智，亦雖無，而不壞
X26n0531_p0757c16║故。
X26n0531_p0757c17║此中五蘊，即合色為一，開心為四。
X26n0531_p0757c18║二、正明開合。楞嚴疏云：梵語塞健陀，此云蘊，古云
X26n0531_p0757c19║陰。蘊是積聚，陰是蓋覆，積聚有為，蓋覆真性也。五
X26n0531_p0757c20║根、六塵皆是色法，今束為一，故云合色。心但是一，
X26n0531_p0757c21║約用分四，即受、想、行、識，故云開心也。
X26n0531_p0757c22║二、無眼等者，空無十二處，十二處即合心為一半，謂
X26n0531_p0757c23║意處全及法處一分；開色為十半，謂五根、五境為十
X26n0531_p0757c24║及法處一分。
X26n0531_p0758a01║二十二處。經眼、耳等，即六根也。以能見色，故名眼；
X26n0531_p0758a02║能聞聲，故名耳；乃至能緣法，故名意。皆名根者，識
X26n0531_p0758a03║所依故，能發識故。前五即以能造四大，謂地、水、火、
X26n0531_p0758a04║風；所造四塵，謂色、香、味、觸。一一具八法，而為其體。
X26n0531_p0758a05║第六意根，即第七識。以第六意識緣外塵時，必內
X26n0531_p0758a06║依第七，為染汙根也。經色、聲等，即六塵也。以眼所
X26n0531_p0758a07║取者曰色，耳所取者曰聲，乃至意所取者曰法。皆
X26n0531_p0758a08║名塵者，以坌汙心識，故約凡夫說也。亦名為境，此
X26n0531_p0758a09║通凡、聖。疏十二處者，根、境各六故。言處者，楞嚴
X26n0531_p0758a10║疏云：梵語鉢羅吠奢，此云入，亦云處。境入之處故，
X26n0531_p0758a11║亦是識生處故。合心者，對蘊開四，故今云合。此標
X26n0531_p0758a12║也。謂意下，釋也。意處唯心，故云全。法處一分者，詒
X26n0531_p0758a13║謀鈔云：法處有二：一者、心法，是中除心王，但取相
X26n0531_p0758a14║應諸心數法；二者、非心法，即過、未色法及心不相
X26n0531_p0758a15║應諸行及三無為法。今取彼云一者、心法是也。開
X26n0531_p0758a16║色等者，根、境多種，通是色法，故云開色為十半。此
X26n0531_p0758a17║標也。謂五下，釋也。五根、五境，可見。及法界一分者，
X26n0531_p0758a18║亦詒謀云二者、非心法是也。
X26n0531_p0758a19║三、無眼界等者，空無十八界，十八界中即色心俱開，
X26n0531_p0758a20║準上可知。
X26n0531_p0758a21║三十八界，經但舉初、後，既略中間，故云乃至。十八
X26n0531_p0758a22║界者，根、境、識三各有六故。然六根、六境已如向辨，
X26n0531_p0758a23║今正明空無六識也。夫言識者，了別為義。能了色
X26n0531_p0758a24║塵，名為眼識；能了聲塵，名為耳識；乃至能了法塵，
X26n0531_p0758b01║名為意識。通明界者，楞嚴疏云：梵語䭾都，此云界。
X26n0531_p0758b02║界是因義，根、境、識三互為因故。又種族義，此三各
X26n0531_p0758b03║一種族故。又眼等六，種族別故。疏準上者，開色為
X26n0531_p0758b04║十半，則準上十二處；開心為七半，則不準上，以前
X26n0531_p0758b05║未開六識故。今以六識及意處全并法處，一分心、
X26n0531_p0758b06║法，共為七半，兼色十半，故成十八界也。問：此上三科
X26n0531_p0758b07║既唯色、心，何須開合成蘊等三？答：俱舍頌云：愚根
X26n0531_p0758b08║樂有三故說蘊處界。斯則愚、根、樂等各有三也。且
X26n0531_p0758b09║愚三者，愚，迷也。為迷心者開四，故有五蘊；為迷色
X26n0531_p0758b10║者開十半，故有十二處；為俱迷者，色、心俱開，故有
X26n0531_p0758b11║十八界也。根有上、中、下，樂有略、中、廣，故佛亦為各
X26n0531_p0758b12║說三也。
X26n0531_p0758b13║釋此三科，具如對法等論說。
X26n0531_p0758b14║釋此下。二、通指廣。瑜伽、顯揚、俱舍等論皆廣明此
X26n0531_p0758b15║義，故云等也。
X26n0531_p0758b16║【經】無無明亦無無明盡，乃至無老死亦無老死盡。
X26n0531_p0758b17║二、緣起逆順門。無無明者，順觀無明流轉門，以真空
X26n0531_p0758b18║故云無無明也。亦無無明盡者，逆觀無明還滅門，以
X26n0531_p0758b19║真空故無可盡也。此舉初支，中間十支皆應準此，故
X26n0531_p0758b20║云乃至末後一支，謂老死亦流轉還滅皆空也。
X26n0531_p0758b21║二、緣起門。經無明者，無真智之明，故曰無明，體即
X26n0531_p0758b22║是惑。此十二支：初二是過去因，次五是現在果，次
X26n0531_p0758b23║三是現在因，後二是未來果。又無明、愛、取屬煩惱
X26n0531_p0758b24║道，行及有支即業道，餘皆苦道。疏順觀者，先觀由
X26n0531_p0758c01║無明，故有行；由行，故有識；乃至由生，故有老死。如
X26n0531_p0758c02║是順觀後十一支生死之法，皆由無明有也。流轉
X26n0531_p0758c03║門者，觀因支名流，果支名轉。或云：觀無明、行、愛、取、
X26n0531_p0758c04║有名流，為此五支體是業、煩惱，能漂溺諸有情故；
X26n0531_p0758c05║餘七支名轉，以是三界苦果有輪轉義故。以真下，
X26n0531_p0758c06║釋無此無明之所以也。由此無明迷真、妄有，其體
X26n0531_p0758c07║本空，是故無也。經無明盡者，盡，滅也。疏逆觀者，觀
X26n0531_p0758c08║老死支滅，因生支滅；生支滅，因有支滅；乃至行支
X26n0531_p0758c09║滅，因無明支滅。如是逆觀後十一支滅，皆因無明
X26n0531_p0758c10║滅也。還滅門者，觀能斷十二支無漏智，名還，棄生
X26n0531_p0758c11║死，還歸涅槃故；觀十二支盡處無為，名滅，是寂滅
X26n0531_p0758c12║法故。以真空下，亦是釋無此無明盡之所以也。如
X26n0531_p0758c13║前，可見。舉初支者，此無明是十二支之始故；中間
X26n0531_p0758c14║十支者，謂行、識、名色、六入、觸、受、愛、取、有、生也。應云
X26n0531_p0758c15║無行，亦無行盡等，略此十支。故經云：乃至流轉、還
X26n0531_p0758c16║滅，皆同上釋。故疏云：皆應準此也。疏末後一支者，
X26n0531_p0758c17║此老死是十二支之最後故；流轉及還滅義，釋亦
X26n0531_p0758c18║同前。今真空中十二因緣生死之法自性尚無，流
X26n0531_p0758c19║轉、還滅二種觀行從何而立？故經皆云無，疏云皆
X26n0531_p0758c20║空也。
X26n0531_p0758c21║【經】無苦、集、滅、道。
X26n0531_p0758c22║三、染淨因果門。苦集是世間因果，謂苦是生死報，先
X26n0531_p0758c23║舉令生厭。集是彼因，謂是煩惱業，厭苦斷集，先果後
X26n0531_p0758c24║因故也。滅道是出世間因果，滅是涅槃果，先舉令欣。
X26n0531_p0759a01║道是彼因，謂八正道，修之於後，皆空無有也。
X26n0531_p0759a02║三、染淨門。經苦、集、滅、道即是四諦：苦即三苦、八苦，
X26n0531_p0759a03║集即惑、業，滅即有餘、無餘二種涅槃，道即八正道
X26n0531_p0759a04║等。審實，故名諦。遺教經云月可令熱日可令冷佛
X26n0531_p0759a05║說苦諦不可令樂等，廣釋此四，具在別卷。疏世間
X26n0531_p0759a06║因、果者，此之二諦既是有漏，故屬世間。苦諦是果，
X26n0531_p0759a07║集諦是因。此標也。謂苦下，指苦諦體正是有情生
X26n0531_p0759a08║死果報也。先舉等者，經先舉苦，意令生厭離故。集
X26n0531_p0759a09║是等者，指此集諦是彼苦因，彼即苦諦也。謂是下，
X26n0531_p0759a10║明集諦體是苦因之所以也。集諦之體唯惑及業，
X26n0531_p0759a11║由此為因，所以能感苦諦果也。或曰：據法次第，先
X26n0531_p0759a12║因，後果。何故經中先苦，後集？故疏釋云：厭苦等也。
X26n0531_p0759a13║若先厭苦，必能斷集。經意在此，故先舉苦果，後舉
X26n0531_p0759a14║集因也。疏出世間因、果者，此二諦體既是無漏，故
X26n0531_p0759a15║屬出世。滅諦是果，道諦是因。此標也。滅是下，指此
X26n0531_p0759a16║滅諦體即涅槃，涅槃是果法故。然滅有二義：一、滅
X26n0531_p0759a17║前苦、集，得證涅槃故；二、滅即寂滅，體即涅槃故。疏
X26n0531_p0759a18║先舉下，亦是釋經果先因，後義也。先舉滅諦之果
X26n0531_p0759a19║者，意令生欣慕故。道是等者，指此道諦是彼滅因，
X26n0531_p0759a20║彼即滅諦也。道諦之體唯戒、定、慧，由此為因，得證
X26n0531_p0759a21║滅諦果也。既欣滅果，方修道因，故疏云修之於後
X26n0531_p0759a22║也。皆空無有者，苦、集是染，道、滅是淨。染、淨相待，真
X26n0531_p0759a23║空絕待，故苦、集等皆無也。
X26n0531_p0759a24║【經】無智亦無得。
X26n0531_p0759b01║四境智能所門，非但空中無前諸法，彼知空智亦不
X26n0531_p0759b02║可得，故云無智也。即此所知空理亦不可得，故云無
X26n0531_p0759b03║得也。
X26n0531_p0759b04║四境智門經疏二：初、正釋此文。非但，猶不獨也。空
X26n0531_p0759b05║中者，指上不生不滅等之真空也。諸法者，即前三
X26n0531_p0759b06║科諦、緣等法也。真空不獨無此諸法，令知無之智
X26n0531_p0759b07║亦復不有，故云亦不可得等。經無得者，得即證得。
X26n0531_p0759b08║疏此即等者，能知既泯，所知亦亡；能、所俱亡，真空
X26n0531_p0759b09║方顯。若存一法，去道甚遙。大品云：不信一切法是
X26n0531_p0759b10║名信般若。
X26n0531_p0759b11║問：前云空即是色等，明色等不亡，何以此文一切皆
X26n0531_p0759b12║無？豈非此空是滅色耶？
X26n0531_p0759b13║問前下二、通前問答二：初、前後相違。問：前云空即
X26n0531_p0759b14║是色，今云空中無色，前後相違，故成此問。
X26n0531_p0759b15║答：前雖不閡存，而未嘗不盡；今此都亡，未嘗不立。
X26n0531_p0759b16║答前下。二、存亡互現答三：初、正答。前文云空即是
X26n0531_p0759b17║色，是不閡色存，存而即亡，故疏云未嘗不盡。今文
X26n0531_p0759b18║云空中無色，是色都亡，亡而即存，故疏云未嘗不
X26n0531_p0759b19║立。存亡互現，不須致疑。
X26n0531_p0759b20║故大品云：諸法無所有，如是有此無。
X26n0531_p0759b21║故大下。二、引證。即存而亡故云無所有，即亡而存
X26n0531_p0759b22║故云如是有，有此所無諸法故云有此無也。
X26n0531_p0759b23║此就無所有，前據如是有也。又前就相作門，此據相
X26n0531_p0759b24║害門，一法二義，隨說無違。
X26n0531_p0759c01║此就下，三、會同。彼經無所有，即同今文空中無色。
X26n0531_p0759c02║故疏云：此就等也。彼經如是有，同今文空即是色
X26n0531_p0759c03║也。故疏云：前據等也。又前等者，前云空即是色，是
X26n0531_p0759c04║空作色；今云空中無色，是空害色。疏一法下，顯體
X26n0531_p0759c05║無別。唯一法性，本具隨緣、不變二義。由不變即隨
X26n0531_p0759c06║緣，故前云空即是色；由隨緣即不變，故此云空中
X26n0531_p0759c07║無色。經文綺互，義乃同時。此意若明，言則無失。故
X26n0531_p0759c08║云隨說無違也。
X26n0531_p0759c09║【經】以無所得故。
X26n0531_p0759c10║第四、辯其所得，有二：初、牒前起後；二、正明所得。今初
X26n0531_p0759c11║也。言以無所得故者，牒前起後也。以者，由也。故者，因
X26n0531_p0759c12║也。由前無所得為因，令後有所得也。大品云：無所得
X26n0531_p0759c13║故而得。
X26n0531_p0759c14║牒起經。疏由前等者。由前所說三科因緣、四諦境
X26n0531_p0759c15║智等諸法，俱無實體，唯一真空，故云由前無所得
X26n0531_p0759c16║也。依此為因，念念熏習，觀行成時，得證下文菩提、
X26n0531_p0759c17║涅槃二轉依果，故云令後有所得也。大品下。引證，
X26n0531_p0759c18║可知。
X26n0531_p0759c19║【經】菩提薩埵依般若波羅蜜多故。
X26n0531_p0759c20║二、正明所得，有二：先、明菩薩得涅槃斷果；後、明諸佛
X26n0531_p0759c21║得菩提智果。前中亦二：先、舉人依法；後、斷障得果。今
X26n0531_p0759c22║初也。言菩提薩埵者，舉人也，義如前解。依般若波羅
X26n0531_p0759c23║蜜多者，明依此法行也。故者，起後也。
X26n0531_p0759c24║舉人經，疏如前解者，前能觀人中已明此義也。疏
X26n0531_p0760a01║依此法行者，法即般若妙慧。依此慧行，達無所得，
X26n0531_p0760a02║所以證後涅槃果也。經中故字是所以義，由是疏
X26n0531_p0760a03║釋云起後也。
X26n0531_p0760a04║【經】心無罣閡。
X26n0531_p0760a05║二斷障得果中有三：初行成，二斷障，三得果。今初也。
X26n0531_p0760a06║言心無罣閡者，行成也。謂惑不閡心故，境不閡智故。
X26n0531_p0760a07║行成經：心即真心，義兼理、智。疏惑不閡心者，惑即
X26n0531_p0760a08║煩惱，心即理也。心體寂靜，惑相喧動，動、寂相違，故
X26n0531_p0760a09║名為閡。金剛疏云：煩惱障障心，心不解脫。今由妙
X26n0531_p0760a10║慧照惑體空，唯心理存，故云不閡也。境不閡智者，
X26n0531_p0760a11║此明心字義通於智，智即慧也。境即染、淨，是所知
X26n0531_p0760a12║境。故金剛疏又云：所知障障慧，慧不解脫。今由此
X26n0531_p0760a13║慧了境本無，唯一實相，故亦不閡也。
X26n0531_p0760a14║【經】無罣閡故，無有恐怖，遠離一切顛倒夢想。
X26n0531_p0760a15║二、斷障也。言無罣閡故者，牒前起後也。無有恐怖者，
X26n0531_p0760a16║外無魔冤之怖，即惡緣息也。遠離顛倒夢想者，內無
X26n0531_p0760a17║惑障之倒，即惡因盡也。
X26n0531_p0760a18║斷障經疏魔冤者，梵語魔羅，此云殺者，以能斷人
X26n0531_p0760a19║法身慧命故。然有四種：一、天魔，即生死緣；二、煩惱
X26n0531_p0760a20║魔，即生死因；三、陰魔；四、死魔，即生死果。疏云外魔
X26n0531_p0760a21║者，即天魔也。能惑行人，令其退墮，故貶之為冤。今
X26n0531_p0760a22║由妙慧照魔界空，即是佛界生死惡緣從此永滅，
X26n0531_p0760a23║故云惡緣息也。以天魔樂生死，故經遠離是智，即
X26n0531_p0760a24║能離也。顛倒、夢想，皆喻於惑，即所離也。疏惑障者，
X26n0531_p0760b01║惑即是障，謂煩惱所知也。由此惑故，迷真執妄，如
X26n0531_p0760b02║頂向下，故經云顛倒、顛頂也。既真、妄不辨，如人夢
X26n0531_p0760b03║中認虗為實，故云夢想。生死過惡，以惑為因。今慧
X26n0531_p0760b04║照惑空，故云惡因盡也。
X26n0531_p0760b05║【經】究竟涅槃。
X26n0531_p0760b06║三得果也。涅槃此云圓寂，謂德無不備稱圓，障無不
X26n0531_p0760b07║盡名寂，簡異小乘化城權立，今則一得永常，故云究
X26n0531_p0760b08║竟。又釋智能究竟盡涅槃之際，故云究竟也。
X26n0531_p0760b09║得果經涅槃者，即斷果也，以斷障而證得故。疏謂
X26n0531_p0760b10║德等者，萬德名德，三障名障。圓覺，疏云覺性既圓，
X26n0531_p0760b11║無法不寂，故亦翻涅槃云圓寂也。揀異等者，法華
X26n0531_p0760b12║經斥小乘所證偏真涅槃，喻若化城，令暫止息，非
X26n0531_p0760b13║是究竟，故云權立。今則下，顯今實教所證涅槃，體
X26n0531_p0760b14║即實相，一證永證，方名究竟無住涅槃也。此乃唯
X26n0531_p0760b15║約所證理釋。又釋下，兼能證智釋。究竟屬智，涅槃
X26n0531_p0760b16║屬理。智能證理，故云盡涅槃際。
X26n0531_p0760b17║【經】三世諸佛依般若波羅蜜多故。
X26n0531_p0760b18║第二、明諸佛得菩提智果。於中有二：初、舉人依法，二、
X26n0531_p0760b19║正明得果。今初也。謂三世諸佛更無異路，唯此一門，
X26n0531_p0760b20║故云依般若波羅蜜多故也。
X26n0531_p0760b21║舉人經三世諸佛，即是果人。因中亦依此慧行，故
X26n0531_p0760b22║得證智果也。疏無異路者，無有一佛不依此慧而
X26n0531_p0760b23║證菩提。慧能通果，喻路與門。楞嚴云：十方薄伽梵
X26n0531_p0760b24║一路涅槃門。彼喻即慧之定，此喻即定之慧。定、慧
X26n0531_p0760c01║雖別，俱是能通。
X26n0531_p0760c02║【經】得阿耨多羅三藐三菩提。
X26n0531_p0760c03║二、正明得果也。阿耨多羅，此云無上也。三藐者，此云
X26n0531_p0760c04║正也。次三者，此云等也。菩提，此云覺也。即無上正等
X26n0531_p0760c05║覺也。覺有二義：一、正覺，即如理智正觀真諦；二、等覺，
X26n0531_p0760c06║即如量智徧觀俗諦。皆至極無邊，故云無上也。上來
X26n0531_p0760c07║所得竟。
X26n0531_p0760c08║得果經得，亦證得菩提，即智果也。疏二：初、翻文總
X26n0531_p0760c09║指；覺有下，二、正釋本義。正覺者，以三藐二字對菩
X26n0531_p0760c10║提釋也。如理等者，如理而知，名如理智，即實智也。
X26n0531_p0760c11║真理唯一，無有虗妄，故名真諦。此智正能觀真諦
X26n0531_p0760c12║境，故云正觀等也。等覺者，以次三之一字對菩提
X26n0531_p0760c13║釋也。如量智者，如其事、相、數、量而知，名如量智，即
X26n0531_p0760c14║權智也。俗境差殊，名體審實，故名俗諦。此智徧能
X26n0531_p0760c15║觀俗諦境，故云徧觀等也。疏皆至下，顯上二智更
X26n0531_p0760c16║無能過，故云至極；俱周法界，故曰無邊。由斯義故，
X26n0531_p0760c17║故云無上。此釋經中阿耨等翻無上也。然諸佛、菩
X26n0531_p0760c18║薩智、斷俱證，但分滿異，義不可分。經文互言，葢影
X26n0531_p0760c19║略也。上來下，通前總結，可知。
X26n0531_p0760c20║【經】故知般若波羅蜜多是大神呪，是大明呪，是無上
X26n0531_p0760c21║呪，是無等等呪。
X26n0531_p0760c22║第五結歎勝能，於中有二：先別歎，後總結。今初也。言
X26n0531_p0760c23║故知者，牒前起後也。由佛菩薩依般若得菩提涅槃
X26n0531_p0760c24║果，故知般若是大神呪等。
X26n0531_p0761a01║別歎經疏二：初、釋；故知等由佛下，是出牒前文意；
X26n0531_p0761a02║故知下，正釋起後也。文皆易曉。
X26n0531_p0761a03║歎其勝能。略歎四德，然有三釋：
X26n0531_p0761a04║二、正釋別歎。經云呪者，孤山疏云：呪者，願也。佛說
X26n0531_p0761a05║法時，願眾生如佛。乃至云：則顯說、密說，咸是呪義。
X26n0531_p0761a06║彼鈔釋云：豈唯此經，遂知一代大、小據佛本懷，為
X26n0531_p0761a07║令如佛，悉可名呪。從強，從正，且指密語。疏二、歎其
X26n0531_p0761a08║下，初、總標歎勝能者，前說般若妙慧，能了法空，能
X26n0531_p0761a09║得二果，故今歎也。有三釋者，欲歎其慧，故先歎慧
X26n0531_p0761a10║體；體必有用，故次約功能；妙用既彰，必有果證，故
X26n0531_p0761a11║後就位也。
X26n0531_p0761a12║一、就法釋：一、除障不虗，名為神呪；二、智鑑無昧，名為
X26n0531_p0761a13║明呪；三、更無加過，名無上呪；四、獨絕無倫，名無等等
X26n0531_p0761a14║呪。
X26n0531_p0761a15║一、就下。二、別釋。三、一中。除障名神呪者，神名不測，
X26n0531_p0761a16║得除二障，由不測慧故。智鑑無昧者，靈明鑑照，無
X26n0531_p0761a17║昏昧故。更無加過者，此慧難思，超權小故。獨絕無
X26n0531_p0761a18║倫者，唯茲妙慧，更無倫等故。
X26n0531_p0761a19║二、就功能釋：一、能破煩惱；二、能破無明；三、令因行滿；
X26n0531_p0761a20║四、令果德圓。
X26n0531_p0761a21║二中破煩惱者，以不測慧破煩惱障，故名神呪。破
X26n0531_p0761a22║無明者，能了無明即智慧明，破所知障故名明呪。
X26n0531_p0761a23║令因行滿者，始從發心終至等覺，皆由此慧因位
X26n0531_p0761a24║既極，故名無上呪。令果德圓者，妙覺極果眾德具
X26n0531_p0761b01║顯，是此慧功更無有等，故名無等等呪。
X26n0531_p0761b02║三、就位釋：一、過凡。二、越小。三、超因。四、齊果。
X26n0531_p0761b03║三中疏二：初、正釋經文。凡夫之人無不測慧，唯佛
X26n0531_p0761b04║有之，故曰過凡。小乘不達無明即明，既名明呪，故
X26n0531_p0761b05║曰越小。等覺因位有妙覺上，既名無上，故曰超因。
X26n0531_p0761b06║佛佛證齊餘無等者，既名無等，故曰齊果。上皆唯
X26n0531_p0761b07║就妙覺極果，方名大神呪等。
X26n0531_p0761b08║謂無等之位，互相齊等，故云無等等。
X26n0531_p0761b09║謂無下，二、別釋無等等。然前釋上一等字，於下等
X26n0531_p0761b10║字，其義未且明，故今重解。疏二：初、正釋無等位者，
X26n0531_p0761b11║即妙覺也。此釋上等字。互相等者，妙覺果人自相
X26n0531_p0761b12║齊等。此釋下等字。
X26n0531_p0761b13║十地論云：無等者，謂佛比餘眾生，彼非等故。重言等
X26n0531_p0761b14║者，此彼法身等故。何故不但說無等耶？示現等正覺
X26n0531_p0761b15║故。
X26n0531_p0761b16║十地下。二、引證。初三字標上等字。謂佛下。釋也。顯
X26n0531_p0761b17║彼眾生不能等佛，故云無等無不也。重言下。釋次
X26n0531_p0761b18║等字。唯佛與佛所證齊等，故重言也。何故下。難云：
X26n0531_p0761b19║但說無等其義已周，何故重言等耶？故通云：意欲
X26n0531_p0761b20║指示顯現佛與佛齊等證菩提，是故重言也。梵語
X26n0531_p0761b21║三菩提，此云正覺。
X26n0531_p0761b22║【經】能除一切苦，真實不虗。
X26n0531_p0761b23║二、總結勝能。謂三苦、八苦、一切苦也。分段變易，亦云
X26n0531_p0761b24║一切苦也。除苦決定，故云真實不虗也。
X26n0531_p0761c01║總結經。疏二、謂三下，初、別釋此文。三苦者：一、苦苦，
X26n0531_p0761c02║苦依身上，更加眾苦故；二、壞苦，樂壞時苦故；三、行
X26n0531_p0761c03║苦，生、滅、遷、流故。八苦者，即生、老、病、死、愛別離、怨憎
X26n0531_p0761c04║會、求不得五盛陰也。分段、變易，略如前記。疏除苦
X26n0531_p0761c05║等者，由決能除苦，故經云真實不虗也。總結勝能
X26n0531_p0761c06║者，的指此二句經，正是通結前文所說妙慧功能，
X26n0531_p0761c07║定能除苦，更無虗謬也。
X26n0531_p0761c08║上來廣略不同，總明顯了般若竟。
X26n0531_p0761c09║上來下。二、通結廣略。前略標綱要，分云行深般若
X26n0531_p0761c10║是行，度一切若是證，即是略標行、證二法也。次廣
X26n0531_p0761c11║陳實義，分云色不異空等，又云諸法空相不生滅
X26n0531_p0761c12║等是解，因人、果人依般若故是行，心無罣閡等是
X26n0531_p0761c13║斷，得智斷果是證，即是廣說解、行、斷、證四法也。廣
X26n0531_p0761c14║略雖殊，皆是顯了說此真空般若妙慧，故今結云
X26n0531_p0761c15║總名顯了等也。
X26n0531_p0761c16║【經】故說般若波羅蜜多呪。即說呪曰：
X26n0531_p0761c17║自下二明祕密般若，於中有二：初牒前起後，二正說
X26n0531_p0761c18║呪詞。今初也。前云是大神呪，未顯呪詞，故今說之。
X26n0531_p0761c19║牒起經故，字是牒前，餘皆起後也。疏文可見。又前
X26n0531_p0761c20║別歎般若妙慧是神呪等，但名顯了般若、祕密般
X26n0531_p0761c21║若，其義未彰，所以今說也。
X26n0531_p0761c22║【經】羯諦，羯諦，波羅羯諦，波羅僧羯諦，菩提薩婆訶。
X26n0531_p0761c23║二、正說呪詞。此有二義：一、不可釋。以是諸佛祕密語，
X26n0531_p0761c24║非因位所解，但當誦持，除障增福，亦不須強釋也。
X26n0531_p0762a01║正說經。疏：二、此有下。初、不可釋。以是等者，唯佛與
X26n0531_p0762a02║佛及能知之，非等覺已還。
X26n0531_p0762a03║二、若欲強釋者，羯諦者，此云去也、度也，即深慧功德。
X26n0531_p0762a04║重言羯諦者，自度度他。波羅羯諦者，波羅此云彼岸，
X26n0531_p0762a05║即度所到處也。波羅僧翔諦者，僧者此云總也、普也，
X26n0531_p0762a06║謂自他普度總到彼岸也。言菩提者，到何等彼岸？謂
X26n0531_p0762a07║大菩提也。言薩婆訶者，此云速疾也，令前所作速疾
X26n0531_p0762a08║成就故。
X26n0531_p0762a09║略釋絕筆述懷頌曰：
X26n0531_p0762a10║般若深邃，累劫難逢。隨分讚釋，
X26n0531_p0762a11║冀會真宗。有緣披讀，妙理無窮。
X26n0531_p0762a12║修行至極，果滿方終。
X26n0531_p0762a13║
X26n0531_p0762a14║般若波羅蜜多心經略疏。
X26n0531_p0762a15║法藏長安二年，於京清禪寺翻經之暇，屬司禮部兼
X26n0531_p0762a16║檢校雍州長史滎陽鄭公，清簡成性，忠孝因心，金柯
X26n0531_p0762a17║玉葉之芳葩，九列三士之重寄，羽儀朝序，城塹法門，
X26n0531_p0762a18║始自青衿，迄于白首，持此心經，數千萬徧，心游妙義，
X26n0531_p0762a19║口誦靈文，再三殷勤，令出略疏，輙以蠡管，詎測高深
X26n0531_p0762a20║云爾。
X26n0531_p0762a21║
X26n0531_p0762a22║般若波羅蜜多心經略疏顯正記（終）