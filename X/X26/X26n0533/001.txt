X26n0533_p0796c01║
X26n0533_p0796c02║
X26n0533_p0796c03║
X26n0533_p0796c04║
X26n0533_p0796c05║No. 533-A
X26n0533_p0796c06║ 重刊三註心經序
X26n0533_p0796c07║
X26n0533_p0796c08║三註心經者，伏四魔之利劒，破諸昏之法炬。皇和雖
X26n0533_p0796c09║既刊焉，蓋為兵燹奪與泯焉。久之，師靜欲然死灰而
X26n0533_p0796c10║繼光輝，誘化諸子以壽梓焉。一任他具眼底咲殺。瞿
X26n0533_p0796c11║曇不潔，三師逐臭，餘臭再薰扶桑。維旹
X26n0533_p0796c12║寬政三年歲舍辛亥春芙蓉遠孫師靜焚香稽首譔
X26n0533_p0796c13║於湖東玉川山常德禪寺
X26n0533_p0796c14║
X26n0533_p0796c15║No. 533-B
X26n0533_p0796c16║ 般若波羅蜜多心經序
X26n0533_p0796c17║
X26n0533_p0796c18║唐南陽國師　慧忠　著
X26n0533_p0796c19║夫法性無邊，豈藉心之所度？真如非相，詎假言之
X26n0533_p0796c20║所詮？是故眾生浩浩無窮，法海茫茫何極？若也廣
X26n0533_p0796c21║尋文義，猶如鏡裏求形；更及息念觀空，又似日中
X26n0533_p0796c22║逃影。茲經喻如大地，何物不從地之所生？諸佛唯
X26n0533_p0796c23║指一心，何法不因心之所立？但了心地，故號總持；
X26n0533_p0796c24║悟法無生，名為玅覺。一念超越，豈在繁論者爾。
X26n0533_p0797a01║
X26n0533_p0797a02║
X26n0533_p0797a03║
X26n0533_p0797a04║No. 533
X26n0533_p0797a05║三註般若波羅蜜多心經
X26n0533_p0797a06║
X26n0533_p0797a07║
X26n0533_p0797a08║唐　南陽國師慧忠
X26n0533_p0797a09║本朝　芙蓉禪師道楷　慈受禪師懷深
X26n0533_p0797a10║
X26n0533_p0797a11║摩訶般若波羅蜜多心經
X26n0533_p0797a12║忠云：將釋經題，都有五句，以明眾生本心。第一、摩
X26n0533_p0797a13║訶是梵語，此翻為大。為破凡夫妄執塵境，心著世
X26n0533_p0797a14║間，故為隔礙，名之為小。欲令眾生攝諸妄念，不染
X26n0533_p0797a15║世間，悟心境空，洞然含受十方世界，故名摩訶也。
X26n0533_p0797a16║第二、般若是梵語，此名智慧。為破凡夫背心取境，
X26n0533_p0797a17║堅執我見，墮在愚癡。欲令眾生背境觀心，本來無
X26n0533_p0797a18║我，故名般若。第三、波羅是梵語，此云清淨。為破凡
X26n0533_p0797a19║夫不悟自心，認六根覺，唯覽六塵，隨塵雜亂，墮於
X26n0533_p0797a20║不淨。欲令眾生背境合覺，覺本清淨，故名波羅也。
X26n0533_p0797a21║第四、蜜多是梵語，亦名和多，此云諸法。為破凡夫
X26n0533_p0797a22║妄心求法，執著名相差別不同，欲令反照自心本
X26n0533_p0797a23║含萬法，和合無二，本來具足，為所欠少，故名蜜多
X26n0533_p0797a24║也。第五、心經是梵語，此名大道。為破凡夫不識本
X26n0533_p0797b01║心，唯覺多聞，分別名相，心隨境轉，輪迴六道，墮於
X26n0533_p0797b02║邪見。欲令眾生反照心源本來空寂，實無少法可
X26n0533_p0797b03║得，無所分別，即皈大道，故名為心經。已上經題本
X26n0533_p0797b04║意，只令自悟心源廣大，智慧清淨，和合無二，本來
X26n0533_p0797b05║具足，無所分別也。
X26n0533_p0797b06║深云：梵語摩訶，此云廣大；梵語波羅蜜多，此云到
X26n0533_p0797b07║彼岸。況般若者乃智空之妙慧，波羅蜜多是出世
X26n0533_p0797b08║之真修，包含萬像而無體，眾生日用而不知，雖欲
X26n0533_p0797b09║真修而不可得也。真修非漸修也，欲令一切眾生
X26n0533_p0797b10║悟真空妙慧，不從人得，言下成佛，皆由般若而得
X26n0533_p0797b11║度也。《大般若經》總六百卷，文多義廣，撮樞要於此
X26n0533_p0797b12║經，故曰心經。
X26n0533_p0797b13║觀自在菩薩。
X26n0533_p0797b14║忠云：此破凡夫塵劫背心，唯觀諸法，被法所拘，不
X26n0533_p0797b15║得自在。大意只令眾生背境觀心，悟心無法可得。
X26n0533_p0797b16║何以故？且如色法因心而起，反觀起心，無有處所，
X26n0533_p0797b17║實不可得。心尚自無，色從何有？猶如夢幻，不念不
X26n0533_p0797b18║著，方知於色法得自在，乃至一切法不可得，亦不
X26n0533_p0797b19║被一切法所攝，於一切處得自在。如是之人，悟心
X26n0533_p0797b20║無心，了境無境，心境兩忘，無了可了，坦然無礙，故
X26n0533_p0797b21║名自在。善之言了，薩之言見，了見諸法本來空寂，
X26n0533_p0797b22║故名菩薩也。
X26n0533_p0797b23║楷云：菩薩之人，以般若妙慧，照了前境，了無凝滯。
X26n0533_p0797b24║所以觀空之時，不礙萬象燦然；涉有之時，自然一
X26n0533_p0797c01║道清淨。心境融通，理智無二，故曰觀自在也。凡夫
X26n0533_p0797c02║妙慧不明，六塵覩對，翳障心光，物物頭頭，皆成障
X26n0533_p0797c03║礙，故名不自在也。
X26n0533_p0797c04║行深般若波羅蜜多時。
X26n0533_p0797c05║忠云：此重舉經題，意為破小乘心外求法。小乘之
X26n0533_p0797c06║人不悟自心本來具足，妄求言教以為智慧，名為
X26n0533_p0797c07║般若。息諸妄念以為清淨，故名波羅。所見本空，合
X26n0533_p0797c08║成一體，名之為蜜。通達諸法，懷念記持，名之為多。
X26n0533_p0797c09║此是背心求法，妄有修證，墮在聲聞，名淺般若。今
X26n0533_p0797c10║更舉行深般若以明大乘對破前病。菩薩了見諸
X26n0533_p0797c11║法本來空寂，實無生滅，故名深般若。心本清淨，內
X26n0533_p0797c12║外圓明，故名波羅。心外無法，法外無心，心法不二，
X26n0533_p0797c13║故名為蜜。性含萬法，不假修證，故名為多。如是悟
X26n0533_p0797c14║者名大乘，故名行深般若波羅蜜多。時者，過、現、未
X26n0533_p0797c15║來心俱不可得，故名時。
X26n0533_p0797c16║深云：是大乘行深般若之時，非小乘淺般若之時。
X26n0533_p0797c17║一切諸法本無所行，亦無所住，利生不勌。譬如幻
X26n0533_p0797c18║師作種種幻事，欲令眾生如幻即覺，故云行深般
X26n0533_p0797c19║若波羅蜜多也。
X26n0533_p0797c20║照見五蘊皆空，度一切苦厄。
X26n0533_p0797c21║忠云：五蘊者，色、受、想、行、識是也。違背精明，因常觀
X26n0533_p0797c22║境，故名為色。貪求諸法，希望修證，故名為受。攀緣
X26n0533_p0797c23║諸法，流出不息，故名為想。精持禁戒，行頭陀行，故
X26n0533_p0797c24║名為行。種種分別，隨法流轉，故名為識。凡夫之人，
X26n0533_p0798a01║被此五法所障，不悟本心，故名曰陰。不出三界，輪
X26n0533_p0798a02║迴不停，故名為苦厄。菩薩反照，了自心源，本來清
X26n0533_p0798a03║淨，觀前五法，並無生處，本來空寂，實無纖毫可得，
X26n0533_p0798a04║故云照見五蘊皆空，度一切苦厄。
X26n0533_p0798a05║楷云：行深般若波羅蜜多時乃至度一切苦厄者，
X26n0533_p0798a06║菩薩行觀照般若智慧時無身見，然後諸苦厄無
X26n0533_p0798a07║可託，即苦厄自度。
X26n0533_p0798a08║深云：五蘊者，色、受、想、行、識也。蘊者，能蘊藏其真性，
X26n0533_p0798a09║令不顯現。妙慧已明，自性空寂，不待蘊謝方空，只
X26n0533_p0798a10║於蘊上便見空也。已於蘊上見空，方會幻化。
X26n0533_p0798a11║舍利子！
X26n0533_p0798a12║忠云：此是身心二相，更有苦厄也。空身即法身，何
X26n0533_p0798a13║二相？亦是重明五陰之法。舍者是色，利子是心，受、
X26n0533_p0798a14║想、行、識，此是五蘊。又舍者人，利子者亦是法，人法
X26n0533_p0798a15║二相多義，不可具宣。以要言之，此都是萬法之根
X26n0533_p0798a16║本，今欲明萬法不離身心，故名舍利子也。
X26n0533_p0798a17║楷云：佛喚舍利子，如《金剛經》稱須菩提。
X26n0533_p0798a18║深云：舍利二字是母名，子之一字是尊者，乃舍利
X26n0533_p0798a19║女之子，其母因懷因懷尊者，自然聰辨無敵，故立
X26n0533_p0798a20║名連母之稱。
X26n0533_p0798a21║色不異空。
X26n0533_p0798a22║忠云：凡夫妄執自心，更於心外見色，不知色因心
X26n0533_p0798a23║有，推心本無，色因何立？故云色不異空。
X26n0533_p0798a24║空不異色。
X26n0533_p0798b01║忠云：凡夫背心取法，將謂心外有空，不知空因心
X26n0533_p0798b02║生，但悟自心無空可得，空色不異，故云空不異色。
X26n0533_p0798b03║深云：色不異空，空不異色者，幻有之色，故不異空；
X26n0533_p0798b04║空本隨緣，故不異色。凡夫迷此色空之理，所以見
X26n0533_p0798b05║空為斷空，見色為實色。今欲明一切諸法與真空
X26n0533_p0798b06║之理其體本同，遂先舉色之一法為首，餘四蘊可
X26n0533_p0798b07║以例諸。
X26n0533_p0798b08║色即是空。
X26n0533_p0798b09║忠云：心起故即色，心不可得故即空，故色即是空。
X26n0533_p0798b10║空即是色。
X26n0533_p0798b11║忠云：前云心起故即色，心不可得故即空，猶是空
X26n0533_p0798b12║色因心所生。今即不然，心正有之時即是空，心正
X26n0533_p0798b13║無之時即是有。何以故？且如眾生之心正生之時，
X26n0533_p0798b14║實無生處，即是即色即空；心正無之時，現能應用，
X26n0533_p0798b15║即是即空即色。先舉身心，一切萬法例皆如是，故
X26n0533_p0798b16║云空即是色也。
X26n0533_p0798b17║楷云：色不異空乃至空即是色者，色空二字，包一
X26n0533_p0798b18║切法，混同一體，真不二法門。
X26n0533_p0798b19║深云：色即是空，空即是色者，色已當體是空，空亦
X26n0533_p0798b20║當體是色。即色之空，所曰真空；即空之色，故曰真
X26n0533_p0798b21║色。真色無形，處處華紅柳綠；真空絕跡，頭頭水濶
X26n0533_p0798b22║山高。
X26n0533_p0798b23║受、想、行、識亦復如是。舍利子！是諸法空相。
X26n0533_p0798b24║忠云：非唯五蘊，但了心空，諸法自空，故云是諸法
X26n0533_p0798c01║空相也。
X26n0533_p0798c02║楷云：受、想、行、識亦復如是者，與色空不異。前說心
X26n0533_p0798c03║經大意，至下文詳說，老婆心如此。
X26n0533_p0798c04║深云：受想行識亦復如是者，不獨色之一法，以至
X26n0533_p0798c05║受想行識咸皈真空之理。舍利子！是諸法空相者，
X26n0533_p0798c06║再呼舍利子者，欲明不獨五蘊之法，以至生滅垢
X26n0533_p0798c07║淨咸皈真空之理。
X26n0533_p0798c08║不生不滅，不垢不淨，不增不減。
X26n0533_p0798c09║忠云：諸法是心，心無體段，有何生滅、垢淨、增減？
X26n0533_p0798c10║楷云：舍利子乃至不增不減者，此再喚舍利子，明
X26n0533_p0798c11║本圓自性同大虗，無所從來，生箇甚麼？亦無所去，
X26n0533_p0798c12║滅箇甚麼？淨亦不主，垢從何來？垢本無依，淨從何
X26n0533_p0798c13║立？增著即頭上安頭，滅著即斬頭覓活，所謂萬法
X26n0533_p0798c14║不修，元具足也。
X26n0533_p0798c15║深云：不生不滅者，諸法從緣生，真空不生；諸法從
X26n0533_p0798c16║緣滅，真空不滅。佛云：「一切法不生，一切法不滅。若
X26n0533_p0798c17║能如是解，是名真見性」也。凡夫迷此空寂之體，內
X26n0533_p0798c18║為筋骸所桎，外為山河所眩，故見有生滅也。不垢
X26n0533_p0798c19║不淨者，生滅已乃不真，垢淨安可得耶？不增不減
X26n0533_p0798c20║者，譬如有人於虗空中畫作種種色相，反作種種
X26n0533_p0798c21║音聲，然彼虗空終無受入變動之體。未畫之時，虗
X26n0533_p0798c22║空體未嘗滅；已畫之後，虗空之體未曾增，故名不
X26n0533_p0798c23║增不減也。
X26n0533_p0798c24║是故空中無色，無受、想、行、識。
X26n0533_p0799a01║忠云：法性本空，故云空中。求色不可得，故云無色。
X26n0533_p0799a02║推心不可得，故云無受、想、行、識。
X26n0533_p0799a03║楷云：無五蘊。
X26n0533_p0799a04║深云：是故空中者，是真空之中也。到者裏，生滅垢
X26n0533_p0799a05║淨增減之法，纖塵盡淨。無色無受想行識者，生滅
X26n0533_p0799a06║等之法已不可得，五蘊之法故不可知也。
X26n0533_p0799a07║無眼、耳、鼻、舌、身、意。
X26n0533_p0799a08║忠云：此名六根，凡夫確執，妄繫為實，種種惡業，因
X26n0533_p0799a09║茲而生，故名為根。一一根中，積業潤生，恒沙罪障，
X26n0533_p0799a10║無有休息。此六知根，以心為本，心若休伏，根境俱
X26n0533_p0799a11║空，自然明徹，故云無眼、耳、鼻、舌、身、意也。
X26n0533_p0799a12║楷云：無六根。
X26n0533_p0799a13║深云：凡夫不了自心，心外求法，遂成流浪。若能一
X26n0533_p0799a14║根已反源，六用成休復，然後在眼曰見，在耳曰聞，
X26n0533_p0799a15║在鼻嚊香，在舌知味，在身覺觸，在意攀緣，又豈在
X26n0533_p0799a16║閉智塞聰，然後為無者哉？
X26n0533_p0799a17║無色、聲、香、味、觸、法。
X26n0533_p0799a18║忠云：此名六塵。因根所覽，引起成勞，坌污真智，故
X26n0533_p0799a19║名為塵。但能反推一根，無有主宰，六根無主，塵境
X26n0533_p0799a20║自亡，故名為無色、聲、香、味、觸、法。
X26n0533_p0799a21║楷云：無六塵。
X26n0533_p0799a22║深云：六根已清，六塵自清。
X26n0533_p0799a23║無眼界乃至無意識界。
X26n0533_p0799a24║忠云：此名十八界。經略舉眼界，即諸界可知。因六
X26n0533_p0799b01║根生六塵，因六塵生六識，為三六十八，故名十八
X26n0533_p0799b02║界。流出分別，各各不同，名之為界。從無量劫妄計
X26n0533_p0799b03║造業，隨逐色聲，不覺不知，隨念流轉，不悟眾生性
X26n0533_p0799b04║元無異，但能想念不生，塵根識心應時消落，故名
X26n0533_p0799b05║為乃至無意識界。
X26n0533_p0799b06║楷云：無十八界，到此凡夫法，盡入聖位。
X26n0533_p0799b07║深云：六根、六塵、六識為十八界，以隔礙為義，已了
X26n0533_p0799b08║諸法本空，又豈有眼界？眼界已空，餘界可知也。
X26n0533_p0799b09║無無明。
X26n0533_p0799b10║忠云：迷人執有五蘊、十八界，障覆本性，不覩光明，
X26n0533_p0799b11║故名無明。性達本心，根塵本空，意識無用，有何障
X26n0533_p0799b12║礙？故名無無明。
X26n0533_p0799b13║深云：謂無真知之明，故曰無明。今斯照徹，萬法一
X26n0533_p0799b14║如，靈光現前，明明不昧，安有無明？故曰無無明。
X26n0533_p0799b15║亦無無明盡。
X26n0533_p0799b16║忠云：塵境是有，即有可盡；本來是無，將何可盡？
X26n0533_p0799b17║深云：此句重釋上句也。無明體本來無有，為貪深
X26n0533_p0799b18║故因妄侶有，恐凡夫疑聖人便而後無，殊不知無
X26n0533_p0799b19║明本來自無，豈有無明可盡？故曰亦無無明盡。
X26n0533_p0799b20║乃至無老死。
X26n0533_p0799b21║忠云：從無明至老死，並是十二因緣。今但舉一緣，
X26n0533_p0799b22║以用例諸。無明若是有，老死即不虗。無明從來無，
X26n0533_p0799b23║故云無老死也。
X26n0533_p0799b24║亦無老死盡。
X26n0533_p0799c01║忠云：盡者，滅也。十二因緣若生，即有生死可盡；因
X26n0533_p0799c02║緣本無生，即無老死盡。
X26n0533_p0799c03║楷云：無無明乃至亦無老死盡者，無緣覺法。
X26n0533_p0799c04║深云：乃至無老死，亦無老死盡者，從無明至老死，
X26n0533_p0799c05║謂之十二因緣生法也。何名無明？為闇心無知，如
X26n0533_p0799c06║人夜行曠野，失於正道，故云無明。貪染世法，故名
X26n0533_p0799c07║為行。虗妄知見，故名曰識。神入胎，向受生處，與不
X26n0533_p0799c08║淨合，故名名色。現陰成根，通識去來，故名六入。根
X26n0533_p0799c09║塵相對，故曰觸。法作違順，愛惡事成，故曰受。於順
X26n0533_p0799c10║情中，生於貪染，故云愛。愛之不捨，故名曰取。取已
X26n0533_p0799c11║屬身，成有漏業，故名為有。有業已定，感後果報，故
X26n0533_p0799c12║名為生。生命不住，故名為老死。老死復生，終而復
X26n0533_p0799c13║始，千生萬劫，捨身受身，故名輪迴。若知無明體空，
X26n0533_p0799c14║又豈有老死？老死已不可得，更有何法可盡？故云
X26n0533_p0799c15║亦無老死盡。此空破十二因緣之見也。
X26n0533_p0799c16║無苦、集、滅、道。
X26n0533_p0799c17║忠云：此明四諦。心有所求，繫著於法，故名為諦；精
X26n0533_p0799c18║勤修證，心無間歇，名為苦諦；廣尋經論，貪求妙理，
X26n0533_p0799c19║名為集諦；斷諸妄念，至求常寂，名為滅諦；遠離煩
X26n0533_p0799c20║亂，精研佛理，名為道諦。今更明四聖諦，名之為藥，
X26n0533_p0799c21║對破前病。心本清靈，不假修證，名為苦諦；性含萬
X26n0533_p0799c22║法，豈藉尋求，名為集諦；妄念無生，本自常寂，名為
X26n0533_p0799c23║滅諦；寂常無二，邪正不昧，名為道諦。此對病說也。
X26n0533_p0799c24║若了無心，四諦何有？故云無苦、集、滅、道。
X26n0533_p0800a01║楷云：無聲聞法。
X26n0533_p0800a02║深云：苦、集、滅、道，四諦也。一切凡夫，因集業相纏，受
X26n0533_p0800a03║於苦惱；大乘之人，因修其道，能證寂滅之理。又曰：
X26n0533_p0800a04║一念染心生，名苦諦；念念相續，名集諦；了念無生，
X26n0533_p0800a05║名滅諦；了滅無滅，名道諦。然而一切諸法，本自空
X26n0533_p0800a06║寂，四諦從何而有？故云：無苦、集、滅、道。此破聲聞四
X26n0533_p0800a07║諦之見也。
X26n0533_p0800a08║無知亦無得。
X26n0533_p0800a09║忠云：推照諸法，了無所得，名之為智。諸法本空，何
X26n0533_p0800a10║假推照？故云無智。自性清靈，實無一法可得，故云
X26n0533_p0800a11║亦無得也。
X26n0533_p0800a12║楷云：無菩薩法。
X26n0533_p0800a13║深云：智之一字，是諸佛知空之智，非但空中無凡
X26n0533_p0800a14║夫五蘊、十八界，緣覺十二因緣、聲聞四諦之道，以
X26n0533_p0800a15║至諸佛知空之智亦忘。智已忘，得亦安在？
X26n0533_p0800a16║以無所得故，菩提薩埵。
X26n0533_p0800a17║忠云：悟諸心不可得，故是菩提；了諸法不可得，故
X26n0533_p0800a18║名為薩埵；心法一如，並無所得，故名菩提薩埵。
X26n0533_p0800a19║楷曰：以無所得故者，無佛法。
X26n0533_p0800a20║深云：以無所得故者，以者，由也。再明無所得義。或
X26n0533_p0800a21║云：五蘊、十八界、十二因緣、四諦諸法皆空，所照之
X26n0533_p0800a22║智亦忘，莫成斷滅否？畢竟有何所證？答曰：無得之
X26n0533_p0800a23║得，無證之證，是名真得也。《金剛經》云：「若有法如來
X26n0533_p0800a24║得阿耨多羅三藐三菩提者，然燈佛則不與我授
X26n0533_p0800b01║記。以實無有法得阿耨多羅三藐三菩提，是故然
X26n0533_p0800b02║燈佛與我授記：『汝於來世當得作佛，號釋迦牟尼。』」
X26n0533_p0800b03║故云以無所得故。
X26n0533_p0800b04║依般若波羅蜜多故，心無罣礙。
X26n0533_p0800b05║忠云：此是梵語，經題具釋。只眾生智慧清淨，亦無
X26n0533_p0800b06║清淨可得，反照自心離諸塵，故云依般若波羅蜜
X26n0533_p0800b07║多。微有小法，即有罣礙，心境自空，誰念誰著？逈然
X26n0533_p0800b08║無事，有何罣礙也？
X26n0533_p0800b09║楷云：菩提薩埵依般若波羅蜜多故者，六凡四聖
X26n0533_p0800b10║一齊皆空，無可分別。《圓覺經》云：「成道亦無得，本性
X26n0533_p0800b11║圓滿故。」
X26n0533_p0800b12║深云：菩提薩埵依般若波羅蜜多者，此句明所證
X26n0533_p0800b13║之人也。故者，連前起後之辭。梵語菩提薩埵，此云
X26n0533_p0800b14║覺有情。覺者，所求果；情者，所度之境也。心無罣礙
X26n0533_p0800b15║者，《涅槃經》云：「無罣礙處，名為虗空。」如來得阿耨多
X26n0533_p0800b16║羅三藐三菩提，於一切法無有罣礙。
X26n0533_p0800b17║無罣礙故，無有恐怖。
X26n0533_p0800b18║忠云：心無所著，有何所求？心不可得，恐怖誰生？故
X26n0533_p0800b19║云無有恐怖。
X26n0533_p0800b20║深云：凡夫迷失本心，如人夜行險徑，常懷惶怖。今
X26n0533_p0800b21║斯照徹，恐怖何來？
X26n0533_p0800b22║遠離一切顛倒夢想。
X26n0533_p0800b23║忠云：心外求法為顛，心內觀空名之為倒，無中計
X26n0533_p0800b24║有名之為夢，心之所緣名之為想。忽悟心源，了無
X26n0533_p0800c01║所得，故云遠離一切顛倒夢想。
X26n0533_p0800c02║楷云：心無罣礙乃至遠離一切顛倒夢想者，此皆
X26n0533_p0800c03║凡夫十八界事。判此諸聖且無，何況凡夫也。
X26n0533_p0800c04║深云：顛倒夢想者，皆虗妄之法也。凡夫因迷此心，
X26n0533_p0800c05║認無作有，如癡猿捉月，似狂犬吠雷。聖人已證妙
X26n0533_p0800c06║慧，皆能遠離也。
X26n0533_p0800c07║究竟涅槃。
X26n0533_p0800c08║忠云：心若有生，即有可滅；心本無生，實無可滅。無
X26n0533_p0800c09║生無滅，名為涅槃。究者，窮也；竟者，盡也。三世塵勞
X26n0533_p0800c10║妄念，本無生滅，故云究竟涅槃。
X26n0533_p0800c11║楷云：體如虗空，不受裝點。
X26n0533_p0800c12║深曰：梵語涅槃，此云圓寂。德無不備曰圓，障無不
X26n0533_p0800c13║盡曰寂。不同小乘之人化城權立，今則一得永得，
X26n0533_p0800c14║故云究竟也。
X26n0533_p0800c15║三世諸佛依般若波羅蜜多故，得阿耨多羅三藐三
X26n0533_p0800c16║菩提。
X26n0533_p0800c17║忠云：過去、現在、未來，煩惱、無明、塵勞、妄念，本來清
X26n0533_p0800c18║淨，故云三世諸佛。自達本智，無所染著，故云依般
X26n0533_p0800c19║若波羅蜜多故。得阿耨多羅三藐三菩提者，此梵
X26n0533_p0800c20║語唐言。阿之言無。耨多羅者，上。三藐言正，三菩提
X26n0533_p0800c21║言真。此云無上正真之道。若信自心本來是佛，故
X26n0533_p0800c22║云得阿耨多羅三藐三菩提也。
X26n0533_p0800c23║楷云：三世諸佛盡處不為家，空處不為座，向無心
X26n0533_p0800c24║道上成等正覺。
X26n0533_p0801a01║深曰：梵語阿耨多羅三藐三菩提，此云無上正遍
X26n0533_p0801a02║知覺，是聖人所證之極果也。三世諸佛，莫不皆依
X26n0533_p0801a03║般若而成正覺也。
X26n0533_p0801a04║故知般若波羅蜜多是大神呪，是大明呪，是無上呪，
X26n0533_p0801a05║是無等等呪。
X26n0533_p0801a06║忠云：呪者，契也。如來密印，心行俱契，故名為呪。又
X26n0533_p0801a07║呪者，定也，自達本心，無有動靜。又呪者，無也，無心
X26n0533_p0801a08║見心，故名為呪。此有多義，不可具宣。眾生本心，無
X26n0533_p0801a09║有邊際，往反無礙，實不動搖，故名為大神呪。心本
X26n0533_p0801a10║清淨，湛然常住，圓照法界，應現無窮，是大明呪。一
X26n0533_p0801a11║切萬法，不出於心，無能超者，是無上呪。心之一字，
X26n0533_p0801a12║不屬有無，罔測邊際，無能比者，是無等等呪也。
X26n0533_p0801a13║深云：呪者，是諸佛菩薩秘語也。能破諸累，故云大
X26n0533_p0801a14║神呪；鑑照不昧，故曰大明呪；更無過者，故曰無上；
X26n0533_p0801a15║超越絕倫，故曰無等等。
X26n0533_p0801a16║能除一切苦，真實不虗。
X26n0533_p0801a17║忠云：一切諸佛依此呪心，獨超三界，不受輪迴，故
X26n0533_p0801a18║云能除一切苦。直指本心決定是佛，不假修證，故
X26n0533_p0801a19║云真實。心無變體，離諸狂惑，坦然常住，故云不虗
X26n0533_p0801a20║矣。
X26n0533_p0801a21║楷云：故知般若波羅蜜多乃至能除一切苦者呪
X26n0533_p0801a22║者，不可言說，言語道斷，諸苦諸樂，一時解脫。三祖
X26n0533_p0801a23║云：「一心不生，萬法無咎。」真實不虗，唯此一事實。
X26n0533_p0801a24║深云：能除一切苦者，不了自心，向外馳求，皆名為
X26n0533_p0801b01║苦。謂此呪心，悉能除之。真實不虗者，佛語真實，決
X26n0533_p0801b02║無虗妄。
X26n0533_p0801b03║故說般若波羅蜜多呪。
X26n0533_p0801b04║忠云：呪者，只是眾生本心，以言指心，故云般若波
X26n0533_p0801b05║羅蜜多呪也。
X26n0533_p0801b06║即說呪曰：
X26n0533_p0801b07║忠云：發言詮性，故云即說呪曰。
X26n0533_p0801b08║深云：故說般若波羅蜜多呪，即說呪曰者，欲使一
X26n0533_p0801b09║切眾生諦聞神呪，故曰即說。
X26n0533_p0801b10║揭諦揭諦
X26n0533_p0801b11║忠云：繫著名諦。揭者，除也。塵勞妄念，智慧蕩除，故
X26n0533_p0801b12║云揭諦。又揭諦者，了心空，悟身空寂，了悟身心空
X26n0533_p0801b13║寂，無有二法，故云揭諦揭諦。
X26n0533_p0801b14║波羅揭諦
X26n0533_p0801b15║忠云：心已清淨，有何妄念可除？故云波羅揭諦。
X26n0533_p0801b16║波羅僧揭諦
X26n0533_p0801b17║忠云：清淨而對塵勞得名，塵勞本無，清淨不立，故
X26n0533_p0801b18║云波羅僧揭諦。
X26n0533_p0801b19║菩提娑婆訶
X26n0533_p0801b20║忠云：菩提是道，薩婆訶是行，悟達本性，即是道行。
X26n0533_p0801b21║菩提言了，薩婆訶言見，了見本心，實無生處，故云
X26n0533_p0801b22║薩婆訶。菩提是心，薩婆訶是法，一切法本來是心，
X26n0533_p0801b23║故云薩婆訶。如是神呪，直指本心無動靜，不可起
X26n0533_p0801b24║心求心；心無生滅，不可將心滅心；無內、外、中間求
X26n0533_p0801c01║心；心非一切處，不可向一切處求心。心不可得故，
X26n0533_p0801c02║即知無一切心；以無一切心故，即一切魔境攝不
X26n0533_p0801c03║動；以不動故，即是際一切魔。經曰：「降魔是道場，不
X26n0533_p0801c04║傾動故。」切見時人，不了自心，以治佗病，心外見法，
X26n0533_p0801c05║魔境現前。自心屬魔，云何救彼？經云：「自病不能救，
X26n0533_p0801c06║何救他疾？」縱令治得業繫幻身，即是不出魔境界，
X26n0533_p0801c07║怕怖生死，未免輪迴，捨生趣生，互為冤對。如來出
X26n0533_p0801c08║世，為度沈迷，令悟本心，號為神呪。不起妄念，名曰
X26n0533_p0801c09║受持；了本不生，故名持念。恒沙妙教，只為息攀緣，
X26n0533_p0801c10║一念不生，諸緣頓息，無邊病本，隨念消除，歷劫罪
X26n0533_p0801c11║山，一時摧倒。如是功德，不可思議，拯拔群迷，頓超
X26n0533_p0801c12║佛位，密傳斯法，故號大悲。智者心行，愚人口誦，經
X26n0533_p0801c13║文具載，理甚分明，學者審詳，無差謬矣。
X26n0533_p0801c14║楷云：故說般若波羅蜜多呪乃至菩提娑婆訶者，
X26n0533_p0801c15║呪不譯者也。如鈴鐸聲，有聲不說，以明菩提離言
X26n0533_p0801c16║說。諸佛固知無法可法，然寂默成誑，言說成謗，不
X26n0533_p0801c17║誑不謗，向上有事。在此呪者，說時默也。判此結集
X26n0533_p0801c18║經意，一大藏教，一齊掃盡，只留此經，故曰心經。
X26n0533_p0801c19║深云：揭諦揭諦乃至菩提娑婆訶者，諸佛菩薩所
X26n0533_p0801c20║說神呪，不許解說，唯許受持，自有靈驗。如來顯說
X26n0533_p0801c21║密談，蓋有妙旨。或有解云：揭諦自利，再言利他也。
X26n0533_p0801c22║婆羅者，彼岸也，僧，眾也。菩提者，處也。薩婆訶者，無
X26n0533_p0801c23║所處，無菩提可證也。輙以存之。
X26n0533_p0801c24║三注般若波羅蜜多心經（終）