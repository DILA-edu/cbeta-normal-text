X26n0534_p0802a01║
X26n0534_p0802a02║No. 534
X26n0534_p0802a03║般若波羅蜜多心經注
X26n0534_p0802a04║
X26n0534_p0802a05║大宋國　沙門　道隆蘭溪　述
X26n0534_p0802a06║摩訶。
X26n0534_p0802a07║摩訶者，梵語，此曰大。諸佛、眾生平等之自性也。日
X26n0534_p0802a08║月不能照，虗空無容，亘十方無涯際，徹三世無際
X26n0534_p0802a09║限。欲知此，可盡已小心。小心者，妄想識情，又有無
X26n0534_p0802a10║取捨、空不空、生佛迷悟等二致也。若無小心，即大
X26n0534_p0802a11║心也。在眼曰見，在耳曰聞。小心眾生，漆桶不會。可
X26n0534_p0802a12║憐生，向外求。咄！眉毛本在眼上。
X26n0534_p0802a13║般若。
X26n0534_p0802a14║般若者，梵語，此曰智慧。逐諸境界，心背真故，不知
X26n0534_p0802a15║無我，我即愚癡全體也。離愚癡謂智，有其方便謂
X26n0534_p0802a16║慧。智者慧之體，慧者智之用也。眾生本來具足矣，
X26n0534_p0802a17║三世諸佛、歷代祖師、天下老和尚，繇之施妙用、現
X26n0534_p0802a18║神通，下喝行棒。真般若，非文字，蠢動含靈，本來真
X26n0534_p0802a19║性也。即今且道那箇是般若？良久曰：「日面佛，月面
X26n0534_p0802a20║佛。」
X26n0534_p0802a21║波羅蜜多。
X26n0534_p0802a22║波羅蜜多者，梵語，此曰彼岸。到無生死是彼岸，有
X26n0534_p0802a23║涅槃是此岸。離生死、出涅槃，即清淨本覺也。故曰：
X26n0534_p0802a24║淨極光通達，寂照含虗空。却來觀世間，猶如夢中
X26n0534_p0802b01║事。即今見聞覺知，起居動靜，歷歷分明，是夢耶？是
X26n0534_p0802b02║覺耶？是生死耶？是涅槃耶？是垢穢耶？是清淨耶？諸
X26n0534_p0802b03║人向自己命脉上自辨別看。良久，曰：「白鳥入蘆華。」
X26n0534_p0802b04║心經。
X26n0534_p0802b05║心經者，大道也。無小礙、無差路，又無小法可得，故
X26n0534_p0802b06║無心謂道。眾生不知，隨境分名相，增長我見，是故
X26n0534_p0802b07║不行大道。古人曰：大道透長安。到長安，了當知。王
X26n0534_p0802b08║知了，豈有他哉？且道即今起居動靜，得誰恩力？野
X26n0534_p0802b09║老不知堯舜力，鼕鼕擊鼓祭江神。
X26n0534_p0802b10║觀自在菩薩。
X26n0534_p0802b11║司空山本淨禪師曰：「若會應處本無心，始得名為
X26n0534_p0802b12║觀自在。」
X26n0534_p0802b13║行深般若波羅蜜多時。
X26n0534_p0802b14║行者，不行一切是佛行也。深者，佛乘也，不見一法
X26n0534_p0802b15║即如來也。淺者，聲聞、緣覺乃至著文字行般若人
X26n0534_p0802b16║等也。故《大般若．魔事品》云：「或依文字執有般若波
X26n0534_p0802b17║羅蜜多，菩薩當知是為魔事。」又〈功德品〉云：「於此般
X26n0534_p0802b18║若波羅蜜多受持讀誦，不為毒藥所害、刀兵所傷、
X26n0534_p0802b19║火所焚燒、水所漂溺，乃至不為四百四病之所夭
X26n0534_p0802b20║歿云云。」外離諸緣，內不住根本，眾魔難窺，六賊無
X26n0534_p0802b21║破，離四句，絕百非，無蹤跡可求，故曰深般若。般若
X26n0534_p0802b22║鋒不立一塵，即是行也。
X26n0534_p0802b23║照見五蘊皆空，度一切苦厄。
X26n0534_p0802b24║五蘊者，色、受、想、行、識也。起心見境，故曰色。希望色，
X26n0534_p0802c01║故曰受。記憶不休，故曰想。心妄不止，故曰行。行不
X26n0534_p0802c02║休，輪迴不免，故曰識。照見者，返照也。不染境緣，退
X26n0534_p0802c03║步見性，謂返照般若真空也。度者，盡也。應五蘊空
X26n0534_p0802c04║苦厄盡，紅日三竿伸脚眠。
X26n0534_p0802c05║舍利子！色不異空。
X26n0534_p0802c06║色本自空生，迷人向真空外見色。了得從心起，心
X26n0534_p0802c07║無色相，歸根得旨，隨照失宗，任他灰頭土面。
X26n0534_p0802c08║空不異色。
X26n0534_p0802c09║空依色現，色即歸空。心起故色也，心無所依故空
X26n0534_p0802c10║也。了悟心空，諸法自空。真空端的，作麼生道？山上
X26n0534_p0802c11║鯉魚，水底蓬塵。
X26n0534_p0802c12║色即是空。
X26n0534_p0802c13║色即空用，空即色體，萬波不離水。喝一喝，云：「賓主
X26n0534_p0802c14║歷然。」
X26n0534_p0802c15║空即是色。
X26n0534_p0802c16║空即色體，色即空用。咄云：「事從叮嚀起。」
X26n0534_p0802c17║受、想、行、識亦復如是。舍利子，是諸法空相。
X26n0534_p0802c18║五蘊者，了得心源，自空覺心，空不滯覺，空所空滅。
X26n0534_p0802c19║《佛藏經》曰：「一切法空，無我、無人、無眾生、無壽命。」此
X26n0534_p0802c20║之謂也。諸法者，色、受、想、行、識六根等之十八界也。
X26n0534_p0802c21║不生不滅，不垢不淨，不增不減。
X26n0534_p0802c22║心空則諸法亦空也，有甚麼生滅、垢淨、增減哉？畢
X26n0534_p0802c23║竟空不立一塵一法。打禪床，云：「還聞麼？」
X26n0534_p0802c24║是故空中無色，無受、想、行、識。
X26n0534_p0803a01║空本無相，不得求色。不會底人，元來不疑。
X26n0534_p0803a02║無眼、耳、鼻、舌、身、意。
X26n0534_p0803a03║六根者，諸善惡業窟宅也。六賊，堅城也。愚人謂毀
X26n0534_p0803a04║堅城，殺六賊，心地穩密，無孔鐵鎚現前。打禪床云：
X26n0534_p0803a05║「百雜碎。」
X26n0534_p0803a06║無色、聲、香、味、觸、法。
X26n0534_p0803a07║元依一精明，分成六和合。一處成休復，六用皆不
X26n0534_p0803a08║成。塵垢應念消，成圓明淨妙。餘塵尚諸學，明極即
X26n0534_p0803a09║如來，大智還同愚。
X26n0534_p0803a10║無眼界乃至無意識界。
X26n0534_p0803a11║總無十八界也。舉眼界與意識界，餘準之可知。六
X26n0534_p0803a12║根無主，塵境自亡。通身是眼見不到，通身是耳聞
X26n0534_p0803a13║不及，通身是心監不出，通身是舌說不得。芭蕉無
X26n0534_p0803a14║耳聞雷開，葵華無眼向日轉，且道是有眼耶？是無
X26n0534_p0803a15║眼耶？石虎吞却木羊兒。
X26n0534_p0803a16║無無明。
X26n0534_p0803a17║凡夫迷雲被掩，不知本地風光，但偏逐境迷己，故
X26n0534_p0803a18║却物為上，逐物為下，直了心源，則光明現，故云無
X26n0534_p0803a19║無明。那箇是諸人本地風光？新羅夜半日頭明。
X26n0534_p0803a20║亦無無明盡。
X26n0534_p0803a21║塵勞本無，不加了知，盡此什麼？靈臺一點不揩磨。
X26n0534_p0803a22║乃至無老死。
X26n0534_p0803a23║生死之二法，一心妙用。有無之二法，自性真德也。
X26n0534_p0803a24║施一心用，則六根現前。迷用則生也，迷體則死也。
X26n0534_p0803b01║存生死，無明也。了生死，無無明也。兩箇泥牛鬪入
X26n0534_p0803b02║海，不知何人引得來。
X26n0534_p0803b03║亦無老死盡。
X26n0534_p0803b04║生死老病，本來無也。夢裡明明有六趣，覺後空空
X26n0534_p0803b05║無大千。毫釐有差，天地懸隔。證實相理，一切眾生
X26n0534_p0803b06║同一清淨實相也。盡是什麼？良久曰：「張公喫酒李
X26n0534_p0803b07║公醉。」
X26n0534_p0803b08║無苦、集、滅、道。
X26n0534_p0803b09║無此四聖諦法也。苦諦者，貪著世間相無間歇也；
X26n0534_p0803b10║集諦者，向經論之中求妙理也；滅諦者，厭諸善惡
X26n0534_p0803b11║求寂滅也；道諦者，真寂也，諸佛眾生具足無欠餘。
X26n0534_p0803b12║咦！恁麼會易，不恁麼會難，具衲僧眼目，試甄別看。
X26n0534_p0803b13║無智亦無得。
X26n0534_p0803b14║道不在見聞覺知，而不離見聞覺知中。諸法從本
X26n0534_p0803b15║無可得，東西不辨、南北不別，心法并亡，未夢見在。
X26n0534_p0803b16║諸人要會麼？鐵蒺莉。
X26n0534_p0803b17║以無所得故，菩提薩埵。
X26n0534_p0803b18║普照寂滅，無一法可得菩提也。了得諸法不可得，
X26n0534_p0803b19║名菩提薩埵。故古人曰：「一如體玄，兀爾忘緣。」
X26n0534_p0803b20║依般若波羅蜜多故，心無罣礙。
X26n0534_p0803b21║色空不二，淨穢并亡。境依心起，有心空寂。境自不
X26n0534_p0803b22║存，心境自空。迴然無事，有何罣礙？要知麼，八角磨
X26n0534_p0803b23║盤空裡走。
X26n0534_p0803b24║無罣礙故，無有恐怖。
X26n0534_p0803c01║心，心無所依，亦不可得，不礙於生死間。鑊湯爐炭
X26n0534_p0803c02║吹教滅，劍樹刀山喝便摧。
X26n0534_p0803c03║遠離一切顛倒夢想。
X26n0534_p0803c04║心迷謂顛，堅執我凡夫謂倒。四大假和合體為我，
X26n0534_p0803c05║六根境界為心，故云夢想。智者醒夢，靜也；迷人信
X26n0534_p0803c06║夢，忙也。直了心源，無一心可得，是遠離也。即今誰
X26n0534_p0803c07║是遠離顛倒夢想？纔有言語，是揀擇？是明白？不在
X26n0534_p0803c08║揀擇明白底是何人？暗裡抽橫骨，明中坐舌頭。若
X26n0534_p0803c09║知此人，有何顛倒夢想？佛法不現前，不得成佛道。
X26n0534_p0803c10║究竟涅槃。
X26n0534_p0803c11║究竟，窮極之義也。佛祖言不及，故云究竟。是云理
X26n0534_p0803c12║極忘情，謂如何得喻齊。當頭霜夜月，任運落前溪。
X26n0534_p0803c13║三世諸佛依般若波羅蜜多故，得阿耨多羅三藐三
X26n0534_p0803c14║菩提。
X26n0534_p0803c15║阿者，無也。耨多羅者，上也。三藐者，正也。三菩提者，
X26n0534_p0803c16║真道也。合云無上正真道。深行般若，即得菩提，是
X26n0534_p0803c17║真解脫也。佛言：「知即身有佛性故，今得成阿耨菩
X26n0534_p0803c18║提云云。」
X26n0534_p0803c19║故知般若波羅蜜多是大神呪，是大明呪，是無上呪，
X26n0534_p0803c20║是無等等呪。
X26n0534_p0803c21║呪者，是契當句也。心與行相應之謂契。亦呪云心，
X26n0534_p0803c22║故云神呪。眾生一心無有涯際，十方虗空皆在心
X26n0534_p0803c23║性中，如空中有一片雲，故云大神呪。淘然明白無
X26n0534_p0803c24║變易，在眾生不變，在佛祖不變，故云本分。又云：心
X26n0534_p0804a01║地唯此一事實，餘二則非真，故云大明呪。萬法從
X26n0534_p0804a02║一心生，無始無終，輭如金剛，堅似兜羅綿，誰分限
X26n0534_p0804a03║量？故云無上呪。直行直用，與佛祖無差別，故云無
X26n0534_p0804a04║等等呪。要見此呪麼？良久曰：「鎮州蘿蔔從來大也。」
X26n0534_p0804a05║能除一切苦，真實不虗。
X26n0534_p0804a06║諸佛依此呪得菩提，故云不虗也。君臣道合街頭，
X26n0534_p0804a07║孤峰自在受用。家舍途中自由，現成現成端的。誰
X26n0534_p0804a08║知長憶江南三月裡，鷓鴣啼處百華香。
X26n0534_p0804a09║故說般若波羅蜜多呪。即說呪曰：
X26n0534_p0804a10║羯諦　羯諦
X26n0534_p0804a11║始羯諦，無妄想可除；次羯諦，無真可求。真妄俱寂，
X26n0534_p0804a12║無有二法。今夜一輪滿，清光何處無？
X26n0534_p0804a13║波羅羯諦
X26n0534_p0804a14║此心元來清淨，無塵垢可染。珊瑚枝上撐著月。
X26n0534_p0804a15║波羅僧羯諦
X26n0534_p0804a16║清淨與塵垢，雙對言也。若離塵垢，清淨因何立？看
X26n0534_p0804a17║看破鏡不重照。
X26n0534_p0804a18║菩提
X26n0534_p0804a19║即是道也。道者，無依也。日午打三更。
X26n0534_p0804a20║娑婆訶
X26n0534_p0804a21║畢竟空亦無，依空相亦無。三人稱龜作鼈。
X26n0534_p0804a22║般若心經
X26n0534_p0804a23║再犯不許。
X26n0534_p0804a24║般若波羅蜜多心經注（終）