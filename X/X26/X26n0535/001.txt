X26n0535_p0804b01║
X26n0535_p0804b02║
X26n0535_p0804b03║No. 535-A
X26n0535_p0804b04║般若波羅蜜多心經解義節要
X26n0535_p0804b05║
X26n0535_p0804b06║引用諸家解義
X26n0535_p0804b07║唐三藏法師玄奘奉詔譯
X26n0535_p0804b08║唐賢首國師法藏疏宋孤山沙門知圓疏
X26n0535_p0804b09║元古雲沙門元粹註元佛海沙門性證註
X26n0535_p0804b10║大明天界禪寺住持宗泐奉　勅註解
X26n0535_p0804b11║大明翰林學士潛溪宗景濂文句
X26n0535_p0804b12║佛者，覺也，覺自性也。其法繇戒而定而慧，外不著
X26n0535_p0804b13║相，內不著空，真見本來面目，虗靈要妙，清淨圓融，
X26n0535_p0804b14║然後可以應用無染，而了出世間一大公案。又憫
X26n0535_p0804b15║群生塵勞障重，煩惱根深，往往認賊為子，迷妄為
X26n0535_p0804b16║真，故說此經以解脫之。其文古，其義奧，其語約，而
X26n0535_p0804b17║其指趣綜括無遺。予燕處翛然，愛閱此經，病諸家
X26n0535_p0804b18║解義之繁，乃掇其精切者錄之，將以俟得佛書之
X26n0535_p0804b19║三昧者質焉。
X26n0535_p0804b20║嘉靖癸巳夏五月既望，無念居士書于紫微華下。
X26n0535_p0804b21║
X26n0535_p0804b22║
X26n0535_p0804b23║
X26n0535_p0804b24║
X26n0535_p0804c01║
X26n0535_p0804c02║No. 535
X26n0535_p0804c03║般若波羅蜜多心經解義節要
X26n0535_p0804c04║
X26n0535_p0804c05║
X26n0535_p0804c06║宗泐曰：此經即世尊所說大部般若之精要。故知
X26n0535_p0804c07║菩薩之說，即是佛說。傳至中華，凡五譯。今從玄奘
X26n0535_p0804c08║所譯者，以中國盛行故也。般若者，梵語也，華言智
X26n0535_p0804c09║慧。波羅蜜多者，華言到彼岸。眾生由迷慧性，居生
X26n0535_p0804c10║死，曰此岸。菩薩由修般若，悟慧性，到涅槃，曰彼岸。
X26n0535_p0804c11║心者，般若心也。此般若心，人人本具。說此經者，欲
X26n0535_p0804c12║令眾生斷除妄心，顯發本性故也。經者，法也，常也。
X26n0535_p0804c13║此經以單法為名，實相為體，觀照為宗，度苦為用，
X26n0535_p0804c14║大乘為教。此五者，皆經中所說之旨。單法者，即般
X26n0535_p0804c15║若波羅蜜多也。實相者，即諸法空相也。觀照者，即
X26n0535_p0804c16║照見五蘊皆空也。度苦者，即度一切苦厄也。大乘
X26n0535_p0804c17║者，即菩薩所行深般若也。
X26n0535_p0804c18║賢首曰：般若是體，此云智慧，即神悟玄奧，妙證真
X26n0535_p0804c19║源也。波羅蜜多是用，此云到彼岸，即由斯妙慧，翻
X26n0535_p0804c20║生死過盡，至真空之際。
X26n0535_p0804c21║古雲曰：此慧離念，偏覺極圓。即色即空，不生不滅。
X26n0535_p0804c22║背之則心路頓絕，用之則法界彌綸。即由妙慧，從
X26n0535_p0804c23║生死此岸，越煩惱中流，到涅槃彼岸。涅槃者何？達
X26n0535_p0804c24║生死是。經是諸法空相，空一切妄故，即名實相。顯
X26n0535_p0805a01║體宗照，即圓照也。經所謂行深般若，見五蘊皆空，
X26n0535_p0805a02║空即實體。全此體以發照，即圓照以會體。體非實
X26n0535_p0805a03║相，照則不圓；照若不圓，實相非有。
X26n0535_p0805a04║佛海曰：此是大部六百卷之文心，故云《心經》。非智
X26n0535_p0805a05║慧心，非草木心，非肉團心也。然此心體，寂照虗融，
X26n0535_p0805a06║靈明洞徹，凡聖該括，真妄同源。奉譯無多字，乃梵
X26n0535_p0805a07║音之略。從「觀自在」下，至「度一切苦厄」，乃別序興致。
X26n0535_p0805a08║又謂略標綱要，又謂據行標起。從「舍利子，色不異
X26n0535_p0805a09║空」下，至「三菩提」，乃正宗明空。
X26n0535_p0805a10║宋景濂曰：攝歸萬善於心源，貫穿諸經之骨髓。經
X26n0535_p0805a11║以七種立題，此蓋因法喻所立也。梵語般若，此云
X26n0535_p0805a12║智慧。梵語波羅，此云彼岸。梵語蜜多，此云到。西土
X26n0535_p0805a13║俗言，以事畢者為彼岸到。佛生其土，乃因俗言以
X26n0535_p0805a14║明教化。故謂此岸者，乃眾生作業濁世生死受苦
X26n0535_p0805a15║之地。彼岸者，乃佛菩薩究竟超脫清淨極樂之邦。
X26n0535_p0805a16║心者，世間及出世間萬法總相。其別有五：一肉團
X26n0535_p0805a17║心，狀如蕉蕾，生色身中，係無情攝。二緣慮心，狀如
X26n0535_p0805a18║野燒，忽生忽滅，係妄想攝。三集起心，狀如草子，埋
X26n0535_p0805a19║伏識田，係習氣攝。四賴耶心，狀如良田，細種無厭，
X26n0535_p0805a20║係無明攝。五真如心，狀同虗空，廓彼法界，係寂照
X26n0535_p0805a21║攝。此經名般若波羅蜜多心者，謂人能以智慧斷
X26n0535_p0805a22║絕情想，如操舟渡到彼岸，始為了此心也。
X26n0535_p0805a23║此經以心名，終篇只露出一心字，此是文字巧
X26n0535_p0805a24║處。此經只言上達，不言下學，其工夫當觀《金剛》、
X26n0535_p0805b01║《楞嚴》、《圓覺》三經。
X26n0535_p0805b02║觀自在菩薩行深般若波羅蜜多時。
X26n0535_p0805b03║宗泐曰：觀自在菩薩者，能修般若之菩薩也。般若
X26n0535_p0805b04║波羅蜜多者，菩薩所修之法也。菩薩用般若觀慧，
X26n0535_p0805b05║照了自心清淨，圓融無礙，故稱自在，此自行也。復
X26n0535_p0805b06║念世間受苦眾生，令其修習此法，改惡遷善，離苦
X26n0535_p0805b07║得樂，無不自在，此化他也。菩薩者，梵語菩提薩埵，
X26n0535_p0805b08║華言覺眾生。但稱菩薩者，從略也。行者，修行也。深
X26n0535_p0805b09║般若者，實相般若也。非粗心淺智者所觀，故云深
X26n0535_p0805b10║也。時者，菩薩修行般若時也。賢首曰：觀自在菩薩，
X26n0535_p0805b11║謂於事理無礙之境，觀達自在，故立此名。菩者菩
X26n0535_p0805b12║提，此謂之覺。薩者薩埵，此曰眾生。般若妙行有二
X26n0535_p0805b13║種：一淺，即入空般若；一深，即法空般若。菩薩者，諸
X26n0535_p0805b14║法王子之通稱。深般若者，窮源極際。
X26n0535_p0805b15║宋景濂曰：菩提此云覺，薩埵此云有情，有情則有
X26n0535_p0805b16║眾生也。眾生而謂之有情者，以草木皆有生而無
X26n0535_p0805b17║情；一切眾生有佛性者，皆有生有情。唯菩薩在有
X26n0535_p0805b18║情之中覺悟者，故謂之覺有情也。
X26n0535_p0805b19║照見五蘊皆空，度一切苦厄。
X26n0535_p0805b20║宗泐曰：照者，觀也。五蘊者，色受想行識也。蘊者，積
X26n0535_p0805b21║聚也。空者，真空也。色者，色身也。受者，領納也。想者，
X26n0535_p0805b22║思想也。行者，造作也。識者，分別也。識即心王，受想
X26n0535_p0805b23║行是心所作也。度者，度脫也。一切苦厄者，世間之
X26n0535_p0805b24║眾苦也。菩薩由照五蘊空寂，離生死苦，復閔在迷
X26n0535_p0805c01║眾生，顛倒妄想，悖理亂常，十惡五逆，到受眾苦，故
X26n0535_p0805c02║說此般若法門，令其修習，皆得解脫也。已上一段，
X26n0535_p0805c03║乃阿難結集法藏時，敘述觀自在菩薩度生之功
X26n0535_p0805c04║行，此是別序也。下段自舍利子起始，是觀自在菩
X26n0535_p0805c05║薩答舍利子所問也。
X26n0535_p0805c06║五蘊不空，性有障蔽不能虗，不虗故不靈。五蘊
X26n0535_p0805c07║者，非本性所有。五蘊既空，則本性自然虗靈，如
X26n0535_p0805c08║塵垢去而鏡明，如泥沙去而水清，度一切苦厄。
X26n0535_p0805c09║先儒謂佛氏兼愛者，此也。張虗靜曰：大道不遠
X26n0535_p0805c10║在身中，色相皆空性不空。性若不空和氣住，氣
X26n0535_p0805c11║皈元海壽無窮。
X26n0535_p0805c12║賢首曰：諸心俱空，而唯觀五蘊者，以一切眾生，色
X26n0535_p0805c13║心常現前故。止觀初觀陰境，意同此也。皆空者，以
X26n0535_p0805c14║色由心造，全色是心，心但有名，色寧有實，故曰皆
X26n0535_p0805c15║空。
X26n0535_p0805c16║一切雖多，不出心身二法。身為眾苦之本，心為
X26n0535_p0805c17║群妄之原。伐樹得根，諸幻息矣。
X26n0535_p0805c18║古雲曰：五蘊者，即五陰。新云五蘊，積聚義也。舊云
X26n0535_p0805c19║五陰，蓋覆義也。
X26n0535_p0805c20║佛海曰：照見乃能觀之智，五蘊乃所觀之境。《大莊
X26n0535_p0805c21║嚴法門經》云：「五陰體性，即是諸佛體性。菩薩雖現
X26n0535_p0805c22║五陰煩惱，不與五陰煩惱和合，體性無染故。菩薩
X26n0535_p0805c23║雖現五陰生死，教化眾生，知一切法無去來故。」
X26n0535_p0805c24║宋景濂曰：蘊以包含為義。五蘊者，色受想行識也。
X26n0535_p0806a01║色蘊，四大所成。受蘊，領納苦樂，又不苦不樂。想蘊，
X26n0535_p0806a02║取種種境，奔馳不息。行蘊，諸心所法多，貪境弗止。
X26n0535_p0806a03║識蘊，於所緣境，熾然了別。五蘊之中，識以分別居
X26n0535_p0806a04║先。因其分別，而領納在心，謂之受。心既領納，相續
X26n0535_p0806a05║尋思，謂之想。想之不已，遂成造作，謂之行。眾生沈
X26n0535_p0806a06║迷於此，了不自覺。殊不知色如聚沫，受如水泡，想
X26n0535_p0806a07║如陽焰，行如芭蕉，識如眾幻，並非實相。唯菩薩達
X26n0535_p0806a08║見五蘊自性皆空，二空理深，慧所見也。功者，如刀
X26n0535_p0806a09║也，言齊也。苦厄者，諸苦也。蓋生者苦器，寒而不得
X26n0535_p0806a10║衣則苦，飢而不得食則苦，勞而不得息則苦，病而
X26n0535_p0806a11║不得愈則苦。又有所謂冤憎會苦，如骨肉喧爭是
X26n0535_p0806a12║也。愛別離苦，如骨肉死亡是也。求而不得苦，凡有
X26n0535_p0806a13║所營求，不得遂意是也。老苦，一切衰弱，徒慕強狀
X26n0535_p0806a14║是也。死苦，生前萬端，盡皆捨離是也。然此諸苦，皆
X26n0535_p0806a15║五蘊使之也。菩薩證見真空，苦惱斯盡。遠離分段、
X26n0535_p0806a16║變易二種生死，得菩提涅槃。故云度一切苦厄。此
X26n0535_p0806a17║第一節，言五蘊皆空，為一經之網領。下文乃詳之。
X26n0535_p0806a18║舍利子！色不異空，空不異色；色即是空，空即是色。受、
X26n0535_p0806a19║想、行、識，亦復如是（此即空觀、幻觀）。
X26n0535_p0806a20║宗泐曰：舍利子，佛之弟子，智慧第一。因其為眾請
X26n0535_p0806a21║問，故菩薩呼其名而告之。色即四大幻色，空乃般
X26n0535_p0806a22║若真空。眾生由迷真空而受幻色，譬如水之成氷
X26n0535_p0806a23║也。菩薩因修般若觀慧，照了幻色即是真空，其猶
X26n0535_p0806a24║融冰為水。然色之與空，其體無殊。故曰：色不異空，
X26n0535_p0806b01║空不異色。如冰不異水，水不異氷。復恐鈍根眾生
X26n0535_p0806b02║不了，猶存色空二見。故曰：色即是空，空即是色。如
X26n0535_p0806b03║水即是水，水即是氷。若受想行識，莫不皆然。此乃
X26n0535_p0806b04║一經之要，般若之心也。
X26n0535_p0806b05║此節當與《金剛經》「凡所有相皆是虗妄，若見諸
X26n0535_p0806b06║相非相，即見如涅槃。」參見。
X26n0535_p0806b07║賢首曰：小乘中即色非空，滅色方空。今則不爾，色
X26n0535_p0806b08║即是空，非色滅空。
X26n0535_p0806b09║除雲橋曰：六塵中人易著相者，色為甚，餘次之，
X26n0535_p0806b10║故佛氏摘此一字首言之也。
X26n0535_p0806b11║宋景濂曰：凡有形者謂色，無形者謂空。色不異空
X26n0535_p0806b12║者，明色乃幻也。所謂色不礙空，若礙空即是實色，
X26n0535_p0806b13║非幻色矣。空不異色者，明空乃一真顯露，必不妨
X26n0535_p0806b14║色，若礙於色，即是斷空，非真空矣。此言色空不相
X26n0535_p0806b15║礙也。色即是空者，明非色滅空也。空即是色者，明
X26n0535_p0806b16║不可以取空也。此言色空無二也。大抵真空如圓
X26n0535_p0806b17║鏡，應物現形，而鏡中初無其形，所謂真空未常不
X26n0535_p0806b18║有，即有以辨於空也。幻色如泡影電露，當其出現
X26n0535_p0806b19║之時，何常無像，一剎那頃，變滅弗存，所謂幻有未
X26n0535_p0806b20║始不空，即空以明於有也。受想行識亦復如是者，
X26n0535_p0806b21║宜云受不異空，空不異受，受即是空，空即是受，若
X26n0535_p0806b22║想若行若識，莫不皆然，恐文繁故略之，但云亦復
X26n0535_p0806b23║如是也。此第二三節，詳言五蘊皆空也。
X26n0535_p0806b24║舍利子！是諸法空相，不生不滅、不垢不淨、不增不減。
X26n0535_p0806c01║宗泐曰：是諸法者，指前五蘊也。空相者，即真空實
X26n0535_p0806c02║相也。菩薩復告舍利子云：既了諸法當體即是真
X26n0535_p0806c03║空實相之體，本無生滅。既無生滅，豈有垢淨？既無
X26n0535_p0806c04║垢淨，豈有增減乎？
X26n0535_p0806c05║此言性之本然，即孟子所謂分定故也。真空實
X26n0535_p0806c06║相，即中觀。
X26n0535_p0806c07║賢首曰：不生不滅者，在道前凡位，謂凡夫死此生
X26n0535_p0806c08║彼，流轉長劫，是生滅位，真空離此，故云不生不滅。
X26n0535_p0806c09║不垢不淨者，在道中菩薩等位，謂諸菩薩，障染未
X26n0535_p0806c10║盡，淨行已修，名垢淨位，真空離此，故云不垢不淨。
X26n0535_p0806c11║不增不減者，在道後佛果位中，生死惑障，昔未盡
X26n0535_p0806c12║而今盡，是減也；修生萬德，昔未圓而今圓，是增也。
X26n0535_p0806c13║真空離此，故云不增不減。色從緣起真空不生，色
X26n0535_p0806c14║從緣謝真空不滅，又從隨流不染、出障非盡，又障
X26n0535_p0806c15║盡非減、德滿不增，翻此以顯真空之相，故云空相
X26n0535_p0806c16║也。
X26n0535_p0806c17║孤山曰：色不異空故不生，空不異色故不滅；色不
X26n0535_p0806c18║異空故不垢，空不異色故不淨；色不異空故不增，
X26n0535_p0806c19║空不異色故不減；生死即涅槃故不生，涅槃即生
X26n0535_p0806c20║死故不滅；煩惱即菩提故不垢，菩提即煩惱故不
X26n0535_p0806c21║淨；結業即解脫故不增，解脫即結業故不減。
X26n0535_p0806c22║古雲曰：法既常寂，妄自奚生？不受一塵，故曰空相。
X26n0535_p0806c23║空一切妄，亦名實相。昔本不生，今則無滅。煩惱非
X26n0535_p0806c24║垢，涅槃非淨。處聖不增，在凡不減。究竟平等，徧一
X26n0535_p0807a01║切處。作是觀者，即同諸佛。
X26n0535_p0807a02║宋景濂曰：此三節言五蘊空相，初無生滅等，以足
X26n0535_p0807a03║第二節之意也。
X26n0535_p0807a04║是故空中無色，無受、想、行、識。
X26n0535_p0807a05║宗泐曰：此真空實相之中，既不可以生滅、垢淨、增
X26n0535_p0807a06║減未之，故總結云：無色，無受、想、行、識也。無即空也。
X26n0535_p0807a07║古雲曰：妙空混然，洞萬有於真如，蕩一無於畢竟，
X26n0535_p0807a08║方是圓宗般若空慧。
X26n0535_p0807a09║宋景濂曰：是故，承上文而言也。空中之空，即空相
X26n0535_p0807a10║之空，謂真空也。謂真空之中，惡有五蘊者哉？
X26n0535_p0807a11║此節至無智亦無得十三箇無字，文法亦奇特。
X26n0535_p0807a12║自五蘊至十二因緣、四諦、菩薩性中，泯然俱無。
X26n0535_p0807a13║然其下手工夫，當看《金剛經》曰「云何降伏其心」
X26n0535_p0807a14║一句。不然，又看《圓覺經》三觀、二障、四失，方可了
X26n0535_p0807a15║此十三箇無字也。
X26n0535_p0807a16║無眼、耳、鼻、舌、身、意，無色、聲、香、味、觸、法，無眼界乃至無
X26n0535_p0807a17║意識界。
X26n0535_p0807a18║宗泐曰：真空實相之中，亦無六根、六塵，此空十二
X26n0535_p0807a19║入也。既無十二入，亦無十八界。十八界者，六根、六
X26n0535_p0807a20║塵、六識也。乃至者，舉其始末而略其中。如上五蘊、
X26n0535_p0807a21║十二入、十八界，不出色、心二法。為迷心重者，說為
X26n0535_p0807a22║五蘊；為迷色重者，說為十二入；為色、心俱迷者，說
X26n0535_p0807a23║十八界。已上三科，修學之人，隨其根器，但修一科，
X26n0535_p0807a24║即能悟入。
X26n0535_p0807b01║佛海曰：舊云十二入，謂六根六塵，互相涉入。新云
X26n0535_p0807b02║十二處，謂內根外塵，各有處分。行者日用，照此根
X26n0535_p0807b03║塵，體即般若，頓圓空覺，故言無也。
X26n0535_p0807b04║宋景濂曰：眼耳鼻舌身意，謂之六根，猶草木之有
X26n0535_p0807b05║根也，亦謂之六入。根則主內而言，入則主外而言。
X26n0535_p0807b06║眼見為色塵，耳聞為聲塵，鼻臭為香塵，舌嘗為味
X26n0535_p0807b07║塵，身染為觸塵，意著為法塵，是謂之六塵，謂如沙
X26n0535_p0807b08║塵之障蔽也。根塵二者，和合為十二處。處，所也，言
X26n0535_p0807b09║各有所在也。從見為眼識，從聞為耳識，從臭為鼻
X26n0535_p0807b10║識，從嘗為舌識，從染為身識，從分別為意識，謂之
X26n0535_p0807b11║六識。識謂妄生辨折，昏翳真智也。三者和合為十
X26n0535_p0807b12║八界。界者，限也，言各有限域也。乃至者，省文。上舉
X26n0535_p0807b13║無眼界，下舉無意識界，中間四識可以例知也。眾
X26n0535_p0807b14║生所以汩沒生死，為三者互相鈎引，不能脫離。真
X26n0535_p0807b15║空之中，初無是也。三者本一道，而有廣略之異者，
X26n0535_p0807b16║蓋如來為鈍根說十八界，為中根說十二處，為利
X26n0535_p0807b17║根說五蘊，隨機施教，故不同也。
X26n0535_p0807b18║觸者，不盡也，佛氏謂之身根，即孟子所謂四肢。
X26n0535_p0807b19║法者，事也，萬法皆從心起，佛氏謂之意根，即孟
X26n0535_p0807b20║子行法俟命之法。普庵禪師曰：捏不成團撥不
X26n0535_p0807b21║開，何須南岳又天台？六根門戶無人到，惹得胡
X26n0535_p0807b22║僧特地來。徐士英曰：凡人有思則易入於邪，無
X26n0535_p0807b23║思則又如土木。必也有思而非邪，無思而非土
X26n0535_p0807b24║木，知此則知菩薩了十三箇無字之不易也。無
X26n0535_p0807c01║字則空字，要除根結諸有，必須閇其目觀空，觀
X26n0535_p0807c02║字即智慧也。凡夫動念著有，小乘息念沈空。
X26n0535_p0807c03║無無明亦無無明盡，乃至無老死亦無老死盡。
X26n0535_p0807c04║宗泐曰：此空十二因緣也。無明者，癡暗也，謂於本
X26n0535_p0807c05║性無所明了，非瞢然無知，乃違理強覺之謂也。無
X26n0535_p0807c06║無明等者，菩薩以般若智觀此無明，其性本空，無
X26n0535_p0807c07║生滅相，故云無無明，亦無無明盡也。乃至無老死
X26n0535_p0807c08║盡者，義與前同，但舉其始末而略其中也。十二因
X26n0535_p0807c09║緣亦名十二有支：一曰無明，亦名煩惱；二曰行，謂
X26n0535_p0807c10║造作諸業，此二支乃過去所作之因也；三曰識，謂
X26n0535_p0807c11║起妄念，初托母胎也；四曰名色，從托胎後生諸根
X26n0535_p0807c12║形也；五曰六入，於胎中而成六根也；六曰觸，成胎
X26n0535_p0807c13║後六根對六塵也；七曰受，謂領納世間好惡等事，
X26n0535_p0807c14║此五支乃現在所受之果也；八曰愛，謂貪染五欲
X26n0535_p0807c15║等事也；九曰取，謂於諸境生取著心也；十曰有，謂
X26n0535_p0807c16║作有漏之因，能招未來之果，此三支乃現在所作
X26n0535_p0807c17║之因也；十一曰生，謂受未來五蘊之身也；十二曰
X26n0535_p0807c18║老死，謂未來身既老而死，此二支乃來世當受之
X26n0535_p0807c19║果也。此十二因緣該三世因果，展轉因依，如輪旋
X26n0535_p0807c20║轉，無有休息，一切眾生迷而不知，良可悲也。此本
X26n0535_p0807c21║緣覺之人所觀之境，大乘菩薩徹照此境，皆無實
X26n0535_p0807c22║性，故云無也。
X26n0535_p0807c23║孤山曰：十二因緣生為凡夫，十二因緣滅為聖人。
X26n0535_p0807c24║空無凡聖，故生滅俱無。
X26n0535_p0808a01║佛海曰：始無明，終老死，因緣生也。無明盡，至老死
X26n0535_p0808a02║盡，因緣滅也。盡即滅義。
X26n0535_p0808a03║宋景濂曰：無則順觀無明流轉門，以真空故云無
X26n0535_p0808a04║也。盡則逆觀無明還滅門，以真空故無可盡也。乃
X26n0535_p0808a05║至者，亦省文。上舉初支，下舉後支，中間十支可以
X26n0535_p0808a06║例知也。十二因緣，乃推五蘊之至詳者乎？
X26n0535_p0808a07║十二因緣即西域輪迴因果之說，菩薩性中則
X26n0535_p0808a08║無此也。朱子未曾究竟此緣，乃以西方緣業貶
X26n0535_p0808a09║駁大雄氏，過矣。禪之下者說輪迴，蓋欲臨行一
X26n0535_p0808a10║念不差，則可以投胎奪舍，再來修行也。禪之上
X26n0535_p0808a11║者則不說輪迴，或問趙州和尚曰：和尚百歲後
X26n0535_p0808a12║向何處去？趙州曰：火燒後成一株茅葦。則是趙
X26n0535_p0808a13║州和尚不說輪迴也。川禪師曰：這箇息皮袋，別
X26n0535_p0808a14║了無罣礙；烈焰洪燼中，明月清風外。則是川禪
X26n0535_p0808a15║師不說輪迴也。禪上者且然，況佛乎？佛之言止
X26n0535_p0808a16║有《心經》，不說輪迴。
X26n0535_p0808a17║無苦集滅道。
X26n0535_p0808a18║宗泐曰：無苦集滅道，觀四諦清淨也。苦即生死苦
X26n0535_p0808a19║果，集是惑業苦因，此三者世間之法也。滅即涅槃
X26n0535_p0808a20║樂果，道即道品樂因，此二者出世間之法也。說此
X26n0535_p0808a21║四諦者，欲令眾生知苦斷集，慕滅修道，離苦得樂。
X26n0535_p0808a22║此本聲聞之人所觀之境，大乘菩薩照了此境，當
X26n0535_p0808a23║體空寂，故云無也。
X26n0535_p0808a24║宋景濂曰：如是四諦，真空中皆無也。然四諦與十
X26n0535_p0808b01║二因緣，亦名異義同，不過有開合之異耳，亦為機
X26n0535_p0808b02║宜不同，所以重說也。
X26n0535_p0808b03║道字即戒定慧也。當與《金剛經》「非法非非法」參
X26n0535_p0808b04║看，不然終無捉摸。
X26n0535_p0808b05║無智亦無得。
X26n0535_p0808b06║宗泐曰：智者，般若之智也。大乘菩薩以智照境，既
X26n0535_p0808b07║無五蘊及四諦諸法，即是人法界空，境智俱泯，如
X26n0535_p0808b08║病去藥忘，故云無智亦無得也。
X26n0535_p0808b09║宋景濂曰：非但空中無前諸法，彼知空之智，亦不
X26n0535_p0808b10║可得。非但知空之智不可得，即此所知空理，亦不
X26n0535_p0808b11║可得。蓋一真之至性，湛然常寂，不假修證，了無一
X26n0535_p0808b12║法故也。此總結上文，以起下文。此第四節，言空中
X26n0535_p0808b13║本無五蘊，而詳及諸法，以終前三節之義。第前言
X26n0535_p0808b14║五蘊皆空，以人而言。此言空中無五蘊等，以性而
X26n0535_p0808b15║言。
X26n0535_p0808b16║真空之中，獨有本性，無佗物也。傅大士曰：到岸
X26n0535_p0808b17║不須船。六祖曰：菩提本無樹，明鏡亦非臺。本來
X26n0535_p0808b18║無一物，何處惹塵埃。黃龍禪師曰：千江有水千
X26n0535_p0808b19║江月，萬里無雲萬里天。川禪師曰：斬新日月特
X26n0535_p0808b20║乾坤。既曰無智無得，則是橋木死灰，何能在覺？
X26n0535_p0808b21║當看《金剛經》「應無所住而生其心」一句，又當看
X26n0535_p0808b22║《圓覺經》諸幻雖盡，不入斷滅二句，則知無上正
X26n0535_p0808b23║覺自本性生出虗靈也。始覺但泯，而本覺朗然
X26n0535_p0808b24║獨存，此正所謂離情遣著時也。始覺者，人也。本
X26n0535_p0808c01║覺者，天也。無智即人泯天定也。
X26n0535_p0808c02║以無所得故。
X26n0535_p0808c03║宗泐曰：此結前起後之言。
X26n0535_p0808c04║宋景濂曰：無所得，承上文無得而言也。以無所得
X26n0535_p0808c05║之故，菩薩依般若等而得涅槃斷果，三世諸佛依
X26n0535_p0808c06║般若等而得菩提智果，蓋諸法本空故也。詳見下文。
X26n0535_p0808c07║菩提薩埵依般若波羅蜜多故心無罣礙，無罣礙故
X26n0535_p0808c08║無有恐怖，遠離一切顛倒夢想，究竟涅槃。
X26n0535_p0808c09║無念子曰：菩薩與佛乃聖賢之分也，究竟涅槃
X26n0535_p0808c10║者當自識之。
X26n0535_p0808c11║宗泐曰：菩提薩埵者，能依之人也。般若波羅蜜多
X26n0535_p0808c12║者，所依之法也。菩薩之人，依此般若法門修學，功
X26n0535_p0808c13║成理顯，故得心無業縛。因無業縛，故無生死恐怖。
X26n0535_p0808c14║既無生死恐怖，則無顛倒煩惱。此三障既空，三德
X26n0535_p0808c15║乃顯，故云究竟涅槃。涅槃者，梵語摩訶般涅槃那，
X26n0535_p0808c16║華言大滅度。大即法身，滅即解脫，度即般若。此三
X26n0535_p0808c17║德非別有，即三障是也。迷即三障，悟即三德。所謂
X26n0535_p0808c18║生死即法身，煩惱即般若，結業即解脫。然障即是
X26n0535_p0808c19║德，自非般若之功，德不能顯。譬如磨鏡，垢盡明現，
X26n0535_p0808c20║斯之謂也。
X26n0535_p0808c21║賢首曰：無有恐怖，在外無魔冤之怖，即惡緣息也。
X26n0535_p0808c22║遠離顛倒夢想，在內無惑障之到，即惡因盡也。
X26n0535_p0808c23║古雲曰：依妙空慧，了境性心，念念圓常，塵塵究竟。
X26n0535_p0808c24║結業即解脫，故無罣礙；苦道即法身，故無恐怖；煩
X26n0535_p0809a01║惱即菩提，故離顛倒夢想。三障非離而離，三德非
X26n0535_p0809a02║圓而圓，寂滅涅槃，任運流入。
X26n0535_p0809a03║宋景濂曰：罣謂如絲之懸，礙謂如石之阻。恐，懼。遠，
X26n0535_p0809a04║違。離，脫也。顛，頂也。顛倒，言倒懸也。在寐為夢，在悟
X26n0535_p0809a05║為想。究，窮。竟，盡也。梵語涅槃，此云圓滿清淨也。菩
X26n0535_p0809a06║薩依此法修妙行，洞見自性清淨，證入真空，故心
X26n0535_p0809a07║無罣礙。心無罣礙，自然無有恐怖，遠離顛倒夢想，
X26n0535_p0809a08║而究竟圓滿清淨之際矣。
X26n0535_p0809a09║無恐怖，則生死憂患不入其中。劉鐵漢平日受
X26n0535_p0809a10║用佛書在也。○夢遊華胥，夢見周公，雖聖人不
X26n0535_p0809a11║能離夢。思兼三王，終夜以思，雖聖人不能離想。
X26n0535_p0809a12║遠離夢想，所以為出世間法也。涅槃二字，世人
X26n0535_p0809a13║誤認以為死，非也。裴相國序《圓覺經》曰：寂靜常
X26n0535_p0809a14║樂，故曰涅槃。徐士英曰：梵語涅槃，此言無為。又
X26n0535_p0809a15║曰：涅槃即是不動無為之義，無為即楊雄所謂
X26n0535_p0809a16║玄默也。無恐怖自處變，言離夢想自處常。言無
X26n0535_p0809a17║恐怖離夢想，惟心無罣礙者能之，心有罣礙者
X26n0535_p0809a18║則不能也。
X26n0535_p0809a19║三世諸佛依般若波羅蜜多故，得阿耨多羅三藐三
X26n0535_p0809a20║菩提。
X26n0535_p0809a21║宗泐曰：三世者，過去、未來、現在也。阿耨多羅三藐
X26n0535_p0809a22║三菩提者，華言無上正等正覺。此言非唯菩薩如
X26n0535_p0809a23║是修證，而一切諸佛，莫不皆修般若，得成正覺也。
X26n0535_p0809a24║賢首曰：阿耨多羅，此云無上也；三藐者，此云正也；
X26n0535_p0809b01║次三者，此云等也；菩提者，此云覺也。即無上正等
X26n0535_p0809b02║覺也。
X26n0535_p0809b03║宋景濂曰：三世，謂過去莊嚴劫，現在賢劫，未來星
X26n0535_p0809b04║宿劫也。梵語佛，此云覺。覺者，迷之對。以佛之覺，見
X26n0535_p0809b05║眾生之迷也。諸佛，謂三世之中，各有千佛，不止於
X26n0535_p0809b06║一也。三世諸佛，依此一門，言無異路。梵語阿，此云
X26n0535_p0809b07║無。梵語耨多羅，此云上。梵語三，此云正。梵語藐，此
X26n0535_p0809b08║云等。菩提，解見上文。三世諸佛，亦依此法修妙行，
X26n0535_p0809b09║洞見自性清淨，證入真空，而得無上正等正覺。此
X26n0535_p0809b10║第五節，引佛菩薩之行以實之，知依般若而證真
X26n0535_p0809b11║空不得也。五蘊之義，至是蓋無餘矣。
X26n0535_p0809b12║無上正等正覺，即《書》之睿作聖，即《孟子》之聖而
X26n0535_p0809b13║不可知之謂神，即《中庸》之聰明睿智達天德者。
X26n0535_p0809b14║知此，則知佛與吾儒體同而用不同也。
X26n0535_p0809b15║故知般若波羅蜜多是大神呪，是大明呪，是無上呪，
X26n0535_p0809b16║是無等等呪。
X26n0535_p0809b17║宗泐曰：前是顯說般若，後是密說般若。良由眾生
X26n0535_p0809b18║根器不同，所入有異故也。四種呪者，蓋言般若功
X26n0535_p0809b19║用，能破魔障，名大神呪；能滅癡暗，名大明呪；能顯
X26n0535_p0809b20║至理，名無上呪；極妙覺果，無與等者，名無等等呪。
X26n0535_p0809b21║宋景濂曰：言故知者，結前起後也。呪者，佛說密語，
X26n0535_p0809b22║即第一義也。神者，精妙不測之稱。明者，鑑照不昧
X26n0535_p0809b23║之謂。然皆謂之大者，非小神小明比也。無上，無可
X26n0535_p0809b24║加過也。無等等，獨絕無倫也。既言大，則以極矣。又
X26n0535_p0809c01║重言無上等等者，所以深著般若，溥博無際。溥博
X26n0535_p0809c02║無際，惟真空足以當之。
X26n0535_p0809c03║道家、佛家皆有呪，而儒不然之。然周人有司呪
X26n0535_p0809c04║之官，秦人有呪楚之文，《毛詩》有出三物以呪之
X26n0535_p0809c05║詞。下至漢有木人之呪，而成江充之禍；梁有臘
X26n0535_p0809c06║[烏*我]之呪，而成昭明之冤。則中夏之有呪，亦已久
X26n0535_p0809c07║矣。求其用呪神妙，能役使鬼神，運用風𨗒，降伏
X26n0535_p0809c08║龍虎，至今惟西域則然。此蓋天地間理之不可
X26n0535_p0809c09║曉者也。昔在關中，聞士夫云：往年有西僧來此，
X26n0535_p0809c10║呪大石即成灰。欲宰牛，念呪，牛即死，然後剝食
X26n0535_p0809c11║之。長水禪師曰：苦梅無邊，迴頭是岸。
X26n0535_p0809c12║能除一切苦，真實不虗。
X26n0535_p0809c13║宗泐曰：此結般若功用廣大，除苦得樂，決定無礙。
X26n0535_p0809c14║古雲曰：結嘆不虗，勸令修進，度苦趣極，真實法船，
X26n0535_p0809c15║願眾生速發智地。
X26n0535_p0809c16║宋景濂曰：能除一切苦，即度一切苦，非證真空者
X26n0535_p0809c17║不能也。恐眾生不信心佛，乃第一節既言之，又如
X26n0535_p0809c18║此申言之，而復繼以真實不虗者，謂能決定除苦
X26n0535_p0809c19║也。真慈憫有情，為何如哉。此第六節，承上文而言
X26n0535_p0809c20║讚咏般若真空之妙，如此之盛。自此以上，通謂之
X26n0535_p0809c21║顯了般若。
X26n0535_p0809c22║六祖曰：迷則佛是眾生，悟則眾生是佛。其機在
X26n0535_p0809c23║我而無難者，此佛所以有真實不虗之嘆也。
X26n0535_p0809c24║故說般若波羅蜜多呪。即說呪曰：揭諦　揭諦　波羅揭
X26n0535_p0810a01║諦　波羅僧揭諦　菩提薩婆訶
X26n0535_p0810a02║宗泐曰：已上密般若，此五種不翻之一也。蓋呪是
X26n0535_p0810a03║佛之密語，非下凡所知。《法華疏》云：呪是鬼神王之
X26n0535_p0810a04║名號，稱其王名，則部落煞王，故能降伏一切鬼魅。
X26n0535_p0810a05║又呪者，願也，如蜾臝之呪螟蛉，願其類我。佛菩薩
X26n0535_p0810a06║說呪，願諸眾生如我之得成正覺。能誦此呪者，則
X26n0535_p0810a07║所願無不成就也。
X26n0535_p0810a08║賢首曰：欲強釋者，揭諦者，此云度也，即深慧功能，
X26n0535_p0810a09║重言所到處也。波羅揭諦者，自度度他。波羅揭諦
X26n0535_p0810a10║者，波羅，此云彼岸，即度所到處也。波羅僧揭諦者，
X26n0535_p0810a11║僧者，總也，溥也，即謂自他普度，總到彼岸也。言菩
X26n0535_p0810a12║提者，至何等彼岸？謂大菩提處也。言薩波訶者，此
X26n0535_p0810a13║云速疾，令前所伊疾速成就故也。
X26n0535_p0810a14║孤山曰：諸佛密語，不須解釋。凡當密語，例該不翻，
X26n0535_p0810a15║深求其到，只是密說前般若無所得心耳。
X26n0535_p0810a16║宋景濂曰：前云是大神呪，未顯呪辭，故今說之。此
X26n0535_p0810a17║第七節，專說秘密呪辭。已上謂之秘密般若。佛家
X26n0535_p0810a18║論性，與吾儒論性不同。儒之論性以理言，佛之論
X26n0535_p0810a19║性以虗靈知覺言。然究其所以虗靈知覺者，何也？
X26n0535_p0810a20║神也。人若能於神字契勘得破，則知佛家所謂法
X26n0535_p0810a21║身者，此也；主人翁者，此也；金剛不壞身者，此也；本
X26n0535_p0810a22║來面目者，此也；父母未生前我是誰，此也。在吾儒
X26n0535_p0810a23║亦有然者。《戴記》曰：心之精神之謂聖。子思曰：至誠
X26n0535_p0810a24║如神。《孟子》曰：心之精神之謂聖。子思曰：至誠如神
X26n0535_p0810b01║孟子曰所存者神。周子曰：神應故妙。在道家亦有
X26n0535_p0810b02║然者。《道德經》曰：元神。《南華經》曰：至道之精，抱神以
X26n0535_p0810b03║靜。魏伯陽曰：真人潛深淵。張平叔曰：嬰兒入聖機。
X26n0535_p0810b04║皆此物也。類而徵之，鼎湖乘龍，乘此也；遼東化鶴
X26n0535_p0810b05║者，化此也；嵩山面壁者，面此也；華山熟睡者，睡此
X26n0535_p0810b06║也。天地間道之至妙至妙者也。其機在我，誰來著
X26n0535_p0810b07║力？但恨予髮種種役志風波，豈所謂夢中夢者未
X26n0535_p0810b08║覺耶？嗚呼！何日遠客還，仰天一笑。無念居士記。
X26n0535_p0810b09║般若波羅蜜多心經解義節要（終）
X26n0535_p0810b10║
X26n0535_p0810b11║
X26n0535_p0810b12║
X26n0535_p0810b13║
X26n0535_p0810b14║般若心經頌一卷
X26n0535_p0810b15║（收于小室六門）