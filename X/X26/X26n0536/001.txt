X26n0536_p0810c01║
X26n0536_p0810c02║No. 536
X26n0536_p0810c03║般若波羅蜜多心經注解
X26n0536_p0810c04║
X26n0536_p0810c05║僧　真可　撰
X26n0536_p0810c06║般若波羅蜜多。
X26n0536_p0810c07║此言智慧到彼岸，非愚癡者所能到。般若有三種，
X26n0536_p0810c08║如實相、觀照、文字是也。實相般若，即人人本有的
X26n0536_p0810c09║心；觀照般若，即心上光明。能悟達則心光發朗，凡
X26n0536_p0810c10║吐一言一句，長篇短什，足為萬古燈明，用除癡暗，
X26n0536_p0810c11║故稱文字般若。
X26n0536_p0810c12║心。
X26n0536_p0810c13║此經大部之綱骨，如人一身，雖有五臟百骸，惟心
X26n0536_p0810c14║為主。
X26n0536_p0810c15║經。
X26n0536_p0810c16║訓常，又訓路。常則天魔外道不能沮壞，路則凡聖
X26n0536_p0810c17║皆所共由。
X26n0536_p0810c18║觀自在菩薩行深般若波羅蜜多時，照見五蘊皆空，
X26n0536_p0810c19║度一切苦厄。
X26n0536_p0810c20║觀自在，即觀世音之別名。此菩薩既悟身心，以觀
X26n0536_p0810c21║照之光深破昏毒，不同二乘偏淺，故曰行深。夫昏
X26n0536_p0810c22║毒即五蘊，為萬苦根株，千殃之本。眾生未能空此，
X26n0536_p0810c23║故縈纏苦厄，如蠶作繭，於百沸湯中頭出頭沒，絲
X26n0536_p0810c24║無斷日。菩薩既斷蘊絲，故得空色兩融，智悲竝運，
X26n0536_p0811a01║若事若理，譬庖丁解牛，無物迎刃，故稱自在。
X26n0536_p0811a02║舍利子，色不異空，空不異色，色即是空，空即是色，受、
X26n0536_p0811a03║想、行、識亦復如是。
X26n0536_p0811a04║舍利子，鶖子，佛之弟子也。其慧辯超卓，識越等倫，
X26n0536_p0811a05║然未悟大乘真空，尚醉枯寂。故如來呼其名而告
X26n0536_p0811a06║之曰：我所謂照見五蘊空者，非是離蘊之空，即蘊
X26n0536_p0811a07║之空也，汝莫錯了。五蘊，色、受、想、行、識是也。色則遠
X26n0536_p0811a08║而言之，太虗天地、山河、艸木，無分巨細，凡可見者
X26n0536_p0811a09║皆謂之色；近而言之，現前塊然血肉之軀是也。受
X26n0536_p0811a10║謂無始以來，從生至死，眼見、耳聞、鼻嗅、舌甞、身觸、
X26n0536_p0811a11║意緣，皆吸前塵而生者。想謂受而籌量善惡、臧否、
X26n0536_p0811a12║寵辱、是非。行謂籌量無常，遷流不決。識謂籌量曉
X26n0536_p0811a13║了，判然無惑。此五者，合而言之，實惟一念；分而言
X26n0536_p0811a14║之，乃五用差別也。
X26n0536_p0811a15║舍利子，是諸法空相，不生不滅、不垢不淨、不增不減，
X26n0536_p0811a16║是故空中無色，無受、想、行、識，無眼、耳、鼻、舌、身、意，無色、
X26n0536_p0811a17║聲、香、味、觸、法，無眼界乃至無意識界，無無明亦無無
X26n0536_p0811a18║明盡，乃至無老死亦無老死盡，無苦、集、滅、道，無智亦
X26n0536_p0811a19║無得。
X26n0536_p0811a20║如來慮鶖子及一切眾生餘疑未盡，復揭而示之
X26n0536_p0811a21║曰：五蘊既空，心光獨露，浮雲淨盡，滿月當天，則生
X26n0536_p0811a22║滅、垢淨、增減，皆紅爐點雪矣。故悟真空之後，豈但
X26n0536_p0811a23║五蘊元空，即十二處、十八界，及十二因緣、苦集滅
X26n0536_p0811a24║道，亦龜毛兔角也。雖然，氷不自融，春回乃泮；霜不
X26n0536_p0811b01║自釋，日出乃消。五蘊乃至十八界、十二因緣等法，
X26n0536_p0811b02║氷也？霜也？觀照般若，如春如日，氷霜既化，所謂春
X26n0536_p0811b03║之與日，何啻己陳芻狗？故曰：無智亦無得。
X26n0536_p0811b04║以無所得故。菩提薩埵，依般若波羅蜜多故，心無罣
X26n0536_p0811b05║礙。無罣礙故，無有恐怖，遠離顛倒夢想，究竟涅槃。三
X26n0536_p0811b06║世諸佛依般若波羅蜜多故，得阿耨多羅三藐三菩
X26n0536_p0811b07║提。
X26n0536_p0811b08║嗟乎！此段無得之光，不特菩薩依之而無罣礙，諸
X26n0536_p0811b09║佛亦依而得菩提。佛與菩薩，光非有二，而優劣迢
X26n0536_p0811b10║然者，何哉？究光之始，實無優劣，以光極強照，強極
X26n0536_p0811b11║生迷，故覺迷迷滅，靈覺極圓者，名之為佛。光雖圓
X26n0536_p0811b12║悟，迷習漸除，覺路尚遙，名為菩薩。以本光言之，非
X26n0536_p0811b13║惟眾生妄想，即成佛亦妄想耳。然未成佛者，若無
X26n0536_p0811b14║妄想，悟入無門。故曰：一切眾生由妄想而墮生死，
X26n0536_p0811b15║亦由妄想而出生死。由妄想而墮生死者，凡夫也。
X26n0536_p0811b16║凡夫不悟此身眾苦根株，此心攀緣賊媒，放之不
X26n0536_p0811b17║收，游戲放六根六塵，如蒼蠅為唾所粘，濡滯腥味，
X26n0536_p0811b18║至死不悟。由妄想而出生死者，或逢知識明誨，或
X26n0536_p0811b19║讀佛祖聖賢經書，始悟蠅為唾粘之咎，翻然悱憤，
X26n0536_p0811b20║乃慕鵬舉青冥。若然，則妄想之心，得非扶搖之風
X26n0536_p0811b21║哉？故未證悟者，此片妄想，斷不可不堅不固。有等
X26n0536_p0811b22║愚癡凡夫，錯解佛祖聖賢之旨，見說無我、無人、無
X26n0536_p0811b23║眾生、無壽者、毋意、毋必、毋固、毋我，及本來無一物，
X26n0536_p0811b24║天理上著不得人欲等語，遂牢記胸中，逢人高談
X26n0536_p0811c01║危論，以為已悟。如是之人，誠可哀憫。且汝現前日
X26n0536_p0811c02║用之間，七情、六欲、三毒、無明，如蛇如蝎，誰敢觸著？
X26n0536_p0811c03║不幸而有觸之者，未有不遭螫囓。既自家毒氣曾
X26n0536_p0811c04║未消得纖毫，說甚大話？汝欲消此毒氣，須服清涼
X26n0536_p0811c05║之藥始得。清涼藥，非龍肝鳳髓，非善見空青，即是
X26n0536_p0811c06║上來所謂此片妄想，不可不堅不固者是也。果能
X26n0536_p0811c07║此志堅固，則七情六欲，三毒無明，漸化為般若光
X26n0536_p0811c08║明矣。觀想雖多，以要言之，一曰空想，二曰假想，三
X26n0536_p0811c09║曰中想。空想若成，則內之身心，外之世界，若漆桶
X26n0536_p0811c10║底脫，直下玲瓏，老氏所謂大患者永免矣。假想若
X26n0536_p0811c11║成，皎月浮空，長天一碧，蹄涔江海，散影分輝。中想
X26n0536_p0811c12║若成，陶空鑄有，如臂屈伸，宛轉隨心，不乖全體。空
X26n0536_p0811c13║想治見思之毒，假想治塵沙無明之毒，中想治根
X26n0536_p0811c14║本無明之毒。噫！此三毒者，乃天下之大毒也。除佛
X26n0536_p0811c15║之外，誰不遭其毒害？皮毒毒般若，肉毒毒解脫，骨
X26n0536_p0811c16║毒毒法身。是以天竺醫王，制大神方，以空想之藥
X26n0536_p0811c17║治皮毒，以假想之藥治肉毒，以中想之藥治骨毒。
X26n0536_p0811c18║然想藥雖三，而不越乎一念。故達一念空者，即成
X26n0536_p0811c19║般若德。念雖空洞，不廢羣有，即成解脫德。有無相
X26n0536_p0811c20║即，空色相離，不即不離，一念相應，即成法身德。要
X26n0536_p0811c21║到無罣閡地位，無恐怖境界，直須三惑都除。若纖
X26n0536_p0811c22║毫不盡，縱菩薩猶沈覺礙，況凡夫哉？故曰：餘塵尚
X26n0536_p0811c23║諸學，明極即如來。又曰：因明有見，暗成無見。不明
X26n0536_p0811c24║自發，則諸暗相，永不能昏。所謂因明有見者，匪獨
X26n0536_p0812a01║三光之明，因空因假因中，皆因明耳。若不因明，孤
X26n0536_p0812a02║光自發，凡聖情消，又說甚麼三觀一心？一心三觀，
X26n0536_p0812a03║即所謂文字般若，觀照般若，實相般若，亦不勝贅
X26n0536_p0812a04║焉。然未到徹頭徹腦處，此智慧光明，寸步舍離不
X26n0536_p0812a05║得。若背明而行，受取斷常，坑中墮落有分在。
X26n0536_p0812a06║故知般若波羅蜜多是大神呪、是大明呪、是無上呪、
X26n0536_p0812a07║是無等等呪，能除一切苦，真實不虗，故說般若波羅
X26n0536_p0812a08║蜜多呪。即說呪曰：揭諦　揭諦　波羅揭諦　波羅僧揭諦
X26n0536_p0812a09║　菩提薩婆訶
X26n0536_p0812a10║大哉心光，智不可知，識不可識，陰陽不能籠罩，有
X26n0536_p0812a11║無不能形容，破障除昏，凡聖無與等者，謂之大神
X26n0536_p0812a12║呪、大明呪、無上呪、無等等呪，不亦宜乎？而般若有
X26n0536_p0812a13║顯密，自「觀自在菩薩至於得阿耨多羅三藐三菩
X26n0536_p0812a14║提」，謂之顯說般若。自「故知般若波羅蜜多乃至菩
X26n0536_p0812a15║提薩婆訶」，謂之密談般若。又呪者，如蜾蠃之祝螟
X26n0536_p0812a16║蛉，念茲在茲，似我之聲綿綿不斷，則諸蟲受熏，莫
X26n0536_p0812a17║知然而化為蜾蠃矣。諸佛如來以慈悲顯密薰一
X26n0536_p0812a18║切眾生，故一切眾生莫知然而化之。嗚呼！佛恩廣
X26n0536_p0812a19║大，誰知報者？而正法垂秋，祖道寥落，顧鈍根小子
X26n0536_p0812a20║道悳虗薄，無以感人，甘向秦庭號呼徹歲，賦無衣
X26n0536_p0812a21║而救楚者誰哉？
X26n0536_p0812a22║
X26n0536_p0812a23║般若波羅蜜多心經注解（終）