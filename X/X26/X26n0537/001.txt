X26n0537_p0812b01║No. 537
X26n0537_p0812b02║般若波羅蜜多心經直談
X26n0537_p0812b03║
X26n0537_p0812b04║
X26n0537_p0812b05║僧　真可　撰
X26n0537_p0812b06║般若波羅蜜多心經
X26n0537_p0812b07║夫智慧愚癡，初非兩種。彼岸此岸，本是同源。以其
X26n0537_p0812b08║見有身心，即名愚癡住此岸；以其不見有身心，即
X26n0537_p0812b09║名智慧到彼岸也。經則萬古不變之稱，心則八部
X26n0537_p0812b10║最先之主。不變則凡聖可以其由，最先則誰能舍
X26n0537_p0812b11║此而求無上菩提哉。
X26n0537_p0812b12║觀自在菩薩行深般若波羅蜜多時，照見五蘊皆空，
X26n0537_p0812b13║度一切苦厄。
X26n0537_p0812b14║眾生未始非菩薩，但不達人法皆空，被苦厄所陷，
X26n0537_p0812b15║故名眾生。若了達無礙，孰非菩薩？
X26n0537_p0812b16║舍利子！色不異空，空不異色，色即是空，空即是色，受、
X26n0537_p0812b17║想、行、識亦復如是。
X26n0537_p0812b18║至此特呼名而告之者，謂上菩薩所證之空，非小
X26n0537_p0812b19║乘偏空，亦非頑空，亦非斷空，直即色之空耳。色既
X26n0537_p0812b20║可以即空，則空亦可以即色，故曰色不異空，空不
X26n0537_p0812b21║異色。五蘊之中，色蘊其一，色空既可以相即，餘蘊
X26n0537_p0812b22║例然，故曰受想行識，亦復如是。
X26n0537_p0812b23║舍利子！是諸法空相，不生不滅、不垢不淨、不增不減，
X26n0537_p0812b24║是故空中無色，無受、想、行、識，無眼、耳、鼻、舌、身、意，無色、
X26n0537_p0812c01║聲、香、味、觸、法，無眼界乃至無意識界，無無明亦無無
X26n0537_p0812c02║明盡，乃至無老死亦無老死盡，無苦、集、滅、道，無智亦
X26n0537_p0812c03║無得，以無所得故。
X26n0537_p0812c04║至此再呼名而告之者，佛慮其偏小習重，卒難遊
X26n0537_p0812c05║大乘二空法海，故明揭顯露以啟廸之。諸法空相，
X26n0537_p0812c06║譬如質礙之氷，既已融化成水，在方器則隨而方
X26n0537_p0812c07║之，在圓器則隨而圓之；觸風可以為濤聲，映地可
X26n0537_p0812c08║以為天色；在江湖可以浮萬斛，在大旱可以為雲
X26n0537_p0812c09║霓，無往而莫不自在矣。又方圓之器喻前境，前境
X26n0537_p0812c10║自有生滅、垢淨、增減，如水成氷，無非質礙。學者知
X26n0537_p0812c11║此，則十二處、十八界、十二支及四諦皆瞭如也。雖
X26n0537_p0812c12║然，境不能自空，必假照以空之，境空智在，病去藥
X26n0537_p0812c13║存，終非本體，藥亦洗之，方盡染污，故曰無智亦無
X26n0537_p0812c14║得。
X26n0537_p0812c15║菩提薩埵，依般若波羅蜜多故，心無罣礙，無罣礙故
X26n0537_p0812c16║無有恐怖，遠離顛倒夢想，究竟涅槃。三世諸佛依般
X26n0537_p0812c17║若波羅蜜多故，得阿耨多羅三藐三菩提。故知般若
X26n0537_p0812c18║波羅蜜多是大神呪、是大明呪、是無上呪、是無等等
X26n0537_p0812c19║呪，能除一切苦真實不虗，故說般若波羅蜜多呪。即
X26n0537_p0812c20║說呪曰：揭諦　揭諦　波羅揭諦　波羅僧揭諦　菩提薩婆
X26n0537_p0812c21║訶
X26n0537_p0812c22║嗚呼！甚矣！偏小習重之難化也如此。故如來種種
X26n0537_p0812c23║告之，令其深信。意者此般若波羅蜜多，不惟觀自
X26n0537_p0812c24║在菩薩依之心無罣礙而得涅槃，即三世諸佛亦
X26n0537_p0813a01║因之而得無上菩提。尚恐其驚疑未徹，再敕之曰：
X26n0537_p0813a02║此般若波羅蜜多是大神呪，是大明呪，是無上呪，
X26n0537_p0813a03║是無等等呪。神則威靈莫測，明則無幽不燭，無上
X26n0537_p0813a04║則更無有上者，無等則更無有等者。聖人為物，至
X26n0537_p0813a05║矣！盡矣！無可以加矣！猶說密呪以加持之。予讀此
X26n0537_p0813a06║經至是，不覺涕泗橫流，莫能自止。此因抱疾潭柘
X26n0537_p0813a07║山中，念雲間徐太僕琰衛法勞勤，釋此以慰益其
X26n0537_p0813a08║道心耳。
X26n0537_p0813a09║
X26n0537_p0813a10║般若波羅蜜多心經直談（終）