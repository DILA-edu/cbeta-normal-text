X26n0538_p0813b01║
X26n0538_p0813b02║No. 538
X26n0538_p0813b03║般若波羅蜜多心經要論
X26n0538_p0813b04║
X26n0538_p0813b05║沙門　僧　真可　說
X26n0538_p0813b06║般若波羅蜜多心經者，實眾生大夜之明燈，諸佛之
X26n0538_p0813b07║慧命也。梵語般若，此飜智慧；梵語波羅蜜多，此飜到
X26n0538_p0813b08║彼岸。葢謂有智慧者，照破煩惱，不弱情波，生死超然，
X26n0538_p0813b09║玅契本有，所謂登彼岸焉。心乃喻此經，如人一身，雖
X26n0538_p0813b10║有百骸五藏，心為主耳。此經文雖簡略，實六百卷雄
X26n0538_p0813b11║文之心也。經者，古今不易，常然徑路，人得趨而進也。
X26n0538_p0813b12║觀自在菩薩者，謂此菩薩以如上智慧，圓照空有，了
X26n0538_p0813b13║無罣礙。肇公云：照不失虗，則涉有而無累；虗不失照，
X26n0538_p0813b14║則觀空而不醉。即有無而離色空，所以能有能無，可
X26n0538_p0813b15║空可色，故曰自在。若夫眾生執有，二乘尚無，各偏所
X26n0538_p0813b16║見，不能圓通，便不自在。夫智慧之與聰明，大相懸絕。
X26n0538_p0813b17║聰明則由前塵而發，智慧則由本心而生。故聰明有
X26n0538_p0813b18║生滅，而智慧無依倚也，所以不生滅耳。
X26n0538_p0813b19║行深般若波羅蜜多時者，謂此菩薩所修觀智，不同
X26n0538_p0813b20║二乘偏淺乃深般若也。惟其深般若故，故能照徹色
X26n0538_p0813b21║空本無二致元一實相，自是凡夫不了見色而不見
X26n0538_p0813b22║空，二乘偏執見空而不見色。一如恒河之水，魚龍認
X26n0538_p0813b23║為窟宅，天人認為琉璃，人間世認為波流，餓鬼認為
X26n0538_p0813b24║猛焰，四者所見不過皆情耳，惟悟心者了無此見。色
X26n0538_p0813c01║既如是，受、想、行、識未嘗有異，故曰受、想、行、識亦復如
X26n0538_p0813c02║是。
X26n0538_p0813c03║照見五蘊皆空，則一切苦厄盡矣。凡夫迷倒，不悟此
X26n0538_p0813c04║身四大假合，執以為實。故聞生則喜，聞死則悲。殊不
X26n0538_p0813c05║知此身以四大觀之，本不可得，喚誰生死。身既乃爾，
X26n0538_p0813c06║此心亦然。妄想攀緣影子，不過四蘊合成。若以四蘊
X26n0538_p0813c07║觀之，是心亦不可得，喚誰煩惱。人不悟此，聞譽則懽
X26n0538_p0813c08║然為順，聞毀則戚然不悅。此乃恣情縱識，不以觀行
X26n0538_p0813c09║轉識而成智，則將飄淪苦海，逆浪千尋，出沒無常，改
X26n0538_p0813c10║頭換面，橫竪羽毛，寧有已哉。痛矣眾生，佛本現成，不
X26n0538_p0813c11║肯承當。眾生分外，甘自擔荷。受此荼毒，猶未省悟。
X26n0538_p0813c12║舍利子，佛之高弟也，聰明絕倫，才辯超眾。佛呼其名
X26n0538_p0813c13║而告之曰：菩薩以智慧照徹五蘊，大患永辭，長揖三
X26n0538_p0813c14║界，汝知之乎？即色之空而不廢涉世也。
X26n0538_p0813c15║是諸法空相者，此空相照見五蘊之空也。此空本無
X26n0538_p0813c16║生滅，本無垢淨，本無增減。或以道前、道中、道後釋之，
X26n0538_p0813c17║未必然也。何故？行人以智慧照五蘊時，色空坐斷，凡
X26n0538_p0813c18║聖情盡。此時寶劍當陽，佛亦不能嬰其鋒𨦵，況菩薩
X26n0538_p0813c19║與凡夫耶？
X26n0538_p0813c20║是故空中無色，無受、想、行、識，無眼、耳、鼻、舌、身、意，無色、
X26n0538_p0813c21║聲、香、味、觸、法，無眼界乃至無意識界者，謂此菩薩以
X26n0538_p0813c22║此智慧，豈惟照五蘊空耳，至於十二處、十八界，莫不
X26n0538_p0813c23║皆空矣。何故謂五蘊即十二處，十二處即十八界？佛
X26n0538_p0813c24║以眾生根器不同，隨機設教，有迷心不迷色者，為說
X26n0538_p0814a01║五蘊；有迷色不迷心者，為說十二處；有心色俱迷者，
X26n0538_p0814a02║為說十八界。要而言之，蘊、處、界三，不出色、心也。
X26n0538_p0814a03║無無明亦無無明盡，乃至無老死亦無老死盡。無苦
X26n0538_p0814a04║集滅道，無智亦無得者，謂菩薩以智慧照之。此真空
X26n0538_p0814a05║之中，非惟蘊入界本空，至于十二因緣流轉亦空。非
X26n0538_p0814a06║惟流轉空耳，還滅亦空。非惟還滅空耳，苦集滅道皆
X26n0538_p0814a07║空也。非惟種種皆空，即此能空蘊入界三，乃至苦集
X26n0538_p0814a08║滅道之智，亦不可得。葢所既不有，能不單立故也。十
X26n0538_p0814a09║二支及四諦，雖則聲聞緣覺功拙有異，要而言之，真
X26n0538_p0814a10║空之中無是事也。
X26n0538_p0814a11║菩提薩埵依般若波羅蜜多故，心無罣礙。無罣礙故，
X26n0538_p0814a12║無有恐怖，遠離顛倒夢想，究竟涅槃。三世諸佛依般
X26n0538_p0814a13║若波羅蜜多故，得阿耨多羅三藐三菩提者，謂此經
X26n0538_p0814a14║不惟眾生宗之，度生死流而登彼岸，直饒諸佛菩薩
X26n0538_p0814a15║分真究竟，亦必本此也。此葢讚勸流通此經，使諸眾
X26n0538_p0814a16║生依般若而進修，庶不遭魔外眩惑也。永嘉曰：大丈
X26n0538_p0814a17║夫兮秉慧劍，般若鋒兮金剛焰。非但空摧外道心，蚤
X26n0538_p0814a18║曾落却天魔膽。大都有志於出世者，如此力量，如此
X26n0538_p0814a19║風雲之思，如此激烈之懷抱，如大火聚，使萬物嬰之，
X26n0538_p0814a20║直下灰飛烟滅可也。不然，則少見可欲，而兒女情生
X26n0538_p0814a21║矣。或云：師之論此經，不分因果，不列科章，似乎儱侗，
X26n0538_p0814a22║不合古規，恐不宜也。余則應之曰：我佛所說，千經萬
X26n0538_p0814a23║論，五時不等，不過陶汰眾生情塵，洗滌其見地。苟情
X26n0538_p0814a24║塵盡而見地正，則古規不合之中，實合之也。子胡多
X26n0538_p0814b01║語乎？
X26n0538_p0814b02║故知般若波羅蜜多，是大神呪，是大明呪，是無上呪，
X26n0538_p0814b03║是無等等呪。能除一切苦，真實不虗。此亦讚歎般若，
X26n0538_p0814b04║尊重效騐耳。神則玅萬物而莫測，可測則不神矣。明
X26n0538_p0814b05║則圓應萬有而無所累，累則不明矣。無上則更無過
X26n0538_p0814b06║其上者，有過之者則不上矣。無等等則無可與等者，
X26n0538_p0814b07║圓滿充實更無及者也。圭峰云：彌滿清淨，中不容他，
X26n0538_p0814b08║孰與等之。已上皆顯說般若也。然般若有三，所謂文
X26n0538_p0814b09║字、觀照、實相也。葢非文字無以起觀照，非觀照無以
X26n0538_p0814b10║鑒實相，非實相則菩薩無所宗極也。極者何？證之謂
X26n0538_p0814b11║也。夫證有淺深，淺則斷見思及塵沙耳，深則圓拔根
X26n0538_p0814b12║本無明，直抵玅覺而後已。雖三觀一心，兼修竝進，然
X26n0538_p0814b13║斷見思則空觀之力居多，斷塵沙無明則假觀之力
X26n0538_p0814b14║居多，斷根本無明則中觀之力居首。夫見地明而不
X26n0538_p0814b15║修觀行者，何殊有田而不耕也。雖修觀行而見地不
X26n0538_p0814b16║明，又如盲人行路，非惟不能還家，我恐其將墮坑落
X26n0538_p0814b17║塹也。若人怕生死而厭煩惱，無如以四大觀身，四蘊
X26n0538_p0814b18║觀心焉。夫四大觀身，四蘊觀心之旨，此如來剖心剜
X26n0538_p0814b19║膽，指箇方便，冀眾生即此臭軀殻上，攀緣影中，使即
X26n0538_p0814b20║玅悟此身此心原一實相耳。然眾生流浪生死，輪轉
X26n0538_p0814b21║苦趣，實非聲色貨利、飲食男女牽障也，特其不能以
X26n0538_p0814b22║四大觀身、四蘊觀心，則見有身可得、有心可礙。有身
X26n0538_p0814b23║可得，則生死宛然；有心可礙，則憎愛熾然。生死厚而
X26n0538_p0814b24║憎愛深，則本有智慧光明埋沒矣。佛與眾生豈兩箇
X26n0538_p0814c01║耶？佛不過無死生、無愛憎人耳，眾生則有生死、有憎
X26n0538_p0814c02║愛佛也。四大觀身者，凡行人行住坐臥，當以齋潔念
X26n0538_p0814c03║頭回觀此身，皮肉筋骨本屬地大，血脉涕涶津液本
X26n0538_p0814c04║屬水大，暖氣屬火，動轉屬風，諦審觀察，于我何有？今
X26n0538_p0814c05║橫執之而不舍離，認以為實，何殊兩鬼爭臭屍焉？如
X26n0538_p0814c06║是觀久，積習行深，生處漸熟，熟處漸生，至于練盡，練
X26n0538_p0814c07║之一字不可忽也。苟非真為死生漢子，逆順境臨，便
X26n0538_p0814c08║擔荷不起矣。四蘊觀心者，先觀受蘊究從何有，推而
X26n0538_p0814c09║窮之，為無因忽生耶？為託境生耶？無因能生，則前境
X26n0538_p0814c10║未感，本心寂寥靈徹，烏得有所謂妄想耶？托境而生，
X26n0538_p0814c11║則前境遷變，心亦遷變，遷變之心豈真我心？若真我
X26n0538_p0814c12║心，天地以之建立，萬物以之為本；若其遷變，安能為
X26n0538_p0814c13║天地根蒂、萬物之本乎？故知遷變者，特攀緣影子耳。
X26n0538_p0814c14║夫真心則塵生不生、塵滅不滅，照物而無累者也。故
X26n0538_p0814c15║毗舍浮佛偈曰：假借四大以為身，心本無生因境有，
X26n0538_p0814c16║前境若無心亦無，罪福如幻起亦滅。此偈世尊大慈，
X26n0538_p0814c17║全提緣起無生綱領也。如能悟此，則心經之玅盡于
X26n0538_p0814c18║此矣。夫緣起無生者，謂心不自生，生必由塵；塵不自
X26n0538_p0814c19║顯，顯必由心。惟不自生，心無性也；惟不自顯，塵無性
X26n0538_p0814c20║也。心塵無性，則無生現前；無性心塵，則緣生不廢。心
X26n0538_p0814c21║塵既爾，萬法皆然矣。此旨在于華嚴則謂之法界，在
X26n0538_p0814c22║法華則謂之實相。或曰：此經以破相為宗，談空為趣，
X26n0538_p0814c23║豈與華嚴、法華同轍而語哉？夫華嚴、法華皆顯示圓
X26n0538_p0814c24║宗，而此經密譚實相，乃古德成言，非不佞臆度穿鑿
X26n0538_p0815a01║也。噫！眾生疑情，不了此旨，于無身中妄見有身，于無
X26n0538_p0815a02║心中妄見有心。殊不知無身之身，形充法界；無心之
X26n0538_p0815a03║心，靈照羣品。夫此身此心，豈是高遠玄妙也耶？即吾
X26n0538_p0815a04║日用之中，應緣之際，未始不昭昭然也。老洞華嚴曰：
X26n0538_p0815a05║佛法在日用處，穿衣吃飯處，屙屎放尿處，舉心動念，
X26n0538_p0815a06║即不是了也。龐居士曰：日用事無別，惟吾自偶諧，神
X26n0538_p0815a07║通并妙用，運水及搬柴。然此旨有悟而未修者，有修
X26n0538_p0815a08║而未成者，有證而受用者。今有人于此，徵有小悟即
X26n0538_p0815a09║不修行，便謂已了，則修與證掉頭不顧，癡到臘月三
X26n0538_p0815a10║十日一場懡㦬也。不佞此論，非敢參入義黨，比因海
X26n0538_p0815a11║陽居士偶叩及此，不覺率意而成，故無啟請三寶證
X26n0538_p0815a12║明加被偈也。
X26n0538_p0815a13║揭諦，揭諦，波羅揭諦，波羅僧揭諦，菩提薩婆訶者，此
X26n0538_p0815a14║密說般若也。既謂之密，則不佞不敢彊論矣。
X26n0538_p0815a15║
X26n0538_p0815a16║般若波羅蜜多心經要論（終）