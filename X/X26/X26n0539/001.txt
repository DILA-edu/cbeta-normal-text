X26n0539_p0815b01║No. 539
X26n0539_p0815b02║般若波羅蜜多心經說
X26n0539_p0815b03║
X26n0539_p0815b04║
X26n0539_p0815b05║僧　真可　說
X26n0539_p0815b06║夫心經一書，乃世出世間聖賢豪傑之神術也。是以
X26n0539_p0815b07║得其旨者，御大千而王天下，如黠童牧羊，鞭䇿指揮
X26n0539_p0815b08║之間，靡不得其所者也。究其關鍵，則照見五蘊皆空
X26n0539_p0815b09║一句，又此經之心焉。今有人于此，志在聞道，而欲兼
X26n0539_p0815b10║善一切，舍是書而他求，所謂夜行而棄燭，非愚即狂
X26n0539_p0815b11║矣。大抵道之不明，世之難治，皆根于我相。我相既立，
X26n0539_p0815b12║見可欲者，即欣然而悅之。悅之而不滿所懷，即勃然
X26n0539_p0815b13║而怒矣。天機由是而塞，好惡由是而偏，以故本有智
X26n0539_p0815b14║慧光明，埋沒盡矣。以日用而觀之，則愛憎交戰于靈
X26n0539_p0815b15║臺，情識浮沈于寵辱。以今古而觀之，七雄五伯之相
X26n0539_p0815b16║戮，漢唐宋元之得失，雖復盡善不盡善，不可同年而
X26n0539_p0815b17║語。及乎非武則亂不可定，非智則國不可守，要而言
X26n0539_p0815b18║之，皆不出我相也。是以真性日昧，妄想日濃，質朴日
X26n0539_p0815b19║漓，世道日下。故曰：以智治國國之賊，有我治人物之
X26n0539_p0815b20║敵。夫賊之與敵，雖父母施之于子，必不能行。寧惟不
X26n0539_p0815b21║能行，將必反目而攻之矣。如來知我相之毒天下，其
X26n0539_p0815b22║害甚大，所以即一念而開色心，即色心而開五蘊，即
X26n0539_p0815b23║色塵而開十二處，又即五蘊而開十八界，使夫眾生
X26n0539_p0815b24║悟知身執心執俱本于我相，我相根本又生于無明，
X26n0539_p0815c01║支支相緣，苦集相起。故達無明之所由生者，則真牲
X26n0539_p0815c02║自朗；達色心無性者，則一念不可得；達五蘊無性，則
X26n0539_p0815c03║色心亦不可得。達十二處之所由生者，即如疱丁解
X26n0539_p0815c04║牛，了無全牛矣；以十二處觀現前，此身亦無全身可
X26n0539_p0815c05║得也。達十八界之所由生者，則知色心二法，外則析
X26n0539_p0815c06║為六塵，內則析為六根，中則即將現前分別歷歷覺
X26n0539_p0815c07║知之心又析為六識。嘻！非我佛大慈深悲，則我相之
X26n0539_p0815c08║根、毒害之本、眾苦之垢，豈易拔易滌哉？滌垢如寒濤
X26n0539_p0815c09║漱石，拔根如金剛破物。漱之不已，石必終易；破之不
X26n0539_p0815c10║已，物必終空。石易終穿，物空我廢，所謂若虧其一，必
X26n0539_p0815c11║喪其兩耳。夫物我既忘，則本心自露，故曰：靈光獨耀，
X26n0539_p0815c12║逈脫根塵也。若夫將此光照出世，則覺路可登；照世
X26n0539_p0815c13║間，則古道可復。余故曰：心經一書，世出世之神術也。
X26n0539_p0815c14║般若總部，其名有八，文則六百餘卷，惟此經又六百
X26n0539_p0815c15║卷，雄文之關鍵也。此經之關鍵，又照見五蘊皆空一
X26n0539_p0815c16║句是矣。照見五蘊皆空，又本乎色心二法；色心二法，
X26n0539_p0815c17║又本乎瞥起一念；瞥起一念，又本乎真心。惟真心初
X26n0539_p0815c18║本澄湛，本無根塵物我，而獨立于五蘊之先，絕無所
X26n0539_p0815c19║感，則一念瞥起所由，雖大智高明之士，扣其瞥起所
X26n0539_p0815c20║由生，竟無有能酬者也。小子于此亦疑之久矣，安得
X26n0539_p0815c21║有破疑之大師？我以身肉充供，亦所甘心焉。
X26n0539_p0815c22║
X26n0539_p0815c23║般若波羅蜜多心經說（終）
X26n0539_p0815c24║
X26n0539_p0816a01║師諱真可，字達觀，晚號紫栢。其先句曲人，父沈連
X26n0539_p0816a02║季子，世居吳江。師年十七，值虎丘明覺而出家，二
X26n0539_p0816a03║十受具戒。後至京師，參徧融禪師。後入楞嚴寺，興
X26n0539_p0816a04║廢藏經。萬曆癸卯十二月十七日寂，世壽六十一。