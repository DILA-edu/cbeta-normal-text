X26n0544_p0831b01║
X26n0544_p0831b02║No. 544-A
X26n0544_p0831b03║ 林子心經釋略槩論總序
X26n0544_p0831b04║
X26n0544_p0831b05║或問：釋氏之教，都無有法。若未離法，便不是佛。是耶？
X26n0544_p0831b06║非耶？林子喟然嘆曰：此余心經釋略槩論之所由作
X26n0544_p0831b07║也。而子曾見余之釋略槩論乎？未也。然佛之地步甚
X26n0544_p0831b08║高，而必至於虗空本體。本體虗空，無有一法，乃可名
X26n0544_p0831b09║佛。而曰：若未離法，便不是佛。豈不然哉？然必由積久
X26n0544_p0831b10║而後能致。如釋迦所謂：吾一劫至於千萬劫，而吾精
X26n0544_p0831b11║進之心，未甞少退。子豈不聞之乎？而曰：釋氏之教，都
X26n0544_p0831b12║無有法者，余亦未敢以為然。故始於有法者，筏喻以
X26n0544_p0831b13║渡河也。終於無法者，舍筏而登岸也。他如金剛經所
X26n0544_p0831b14║云：應如是住，如是降伏其心。夫曰住，曰降伏，謂非有
X26n0544_p0831b15║法而何？縱是聖賢，亦且有無為法矣，況其下乎？至於
X26n0544_p0831b16║楞嚴經所載二十五聖，圓通圓覺經之二十一漸教、
X26n0544_p0831b17║三頓教、一圓教，天台止觀之十八觀，是皆釋氏之法，
X26n0544_p0831b18║萬古不易之常經也。然則心經亦有法歟？林子曰：然。
X26n0544_p0831b19║若首下一觀字，豈非十八觀之義乎？其曰：菩提薩埵，
X26n0544_p0831b20║依般若波羅蜜多故。是乃聖賢之無為法也。然呪亦
X26n0544_p0831b21║法也，揭之揭之，又復揭之，不謂之漸教而何？豈曰二
X26n0544_p0831b22║十五聖，即三世諸佛，抑亦不能外法以成佛矣。龍江
X26n0544_p0831b23║兆恩
X26n0544_p0831b24║
X26n0544_p0831c01║
X26n0544_p0831c02║No. 544-B
X26n0544_p0831c03║ 附心經釋論就正小柬
X26n0544_p0831c04║
X26n0544_p0831c05║兆恩拜告
X26n0544_p0831c06║諸善知識者，兆恩甞以六祖而上佛法明，六祖而下
X26n0544_p0831c07║佛法不明，法既不明，而其譚佛之最以為得者，相傳
X26n0544_p0831c08║密訣，只有空之一字，當下即能成佛，何其易也，似賢
X26n0544_p0831c09║於釋迦遠矣。甚而儒門之士，亦有陰襲其言，互相告
X26n0544_p0831c10║語，以為孔子之道，亦是如此，始之以亂釋迦之教，終
X26n0544_p0831c11║之以壞孔子之學，此道之所以不明於天下萬世也。
X26n0544_p0831c12║噫！兆恩不自揣分，漫著心經釋略槩論二帙，每竊以
X26n0544_p0831c13║為釋迦復起，必從吾言，幸今佛法再興，而十室之邑，
X26n0544_p0831c14║必有善知識者，若能不以兆恩為愚，惠然遠臨，盡言
X26n0544_p0831c15║相正，自當有以教我也。
X26n0544_p0831c16║
X26n0544_p0831c17║
X26n0544_p0831c18║
X26n0544_p0831c19║
X26n0544_p0831c20║
X26n0544_p0831c21║
X26n0544_p0831c22║
X26n0544_p0831c23║
X26n0544_p0831c24║
X26n0544_p0832a01║
X26n0544_p0832a02║No. 544
X26n0544_p0832a03║心經釋略
X26n0544_p0832a04║
X26n0544_p0832a05║門人　王　興　重閱
X26n0544_p0832a06║表希朱　挍正
X26n0544_p0832a07║摩訶般若波羅蜜多心經
X26n0544_p0832a08║林子曰：梵語摩訶，華言大；梵語般若，華言智慧。其
X26n0544_p0832a09║曰智慧者，乃余之所謂實地之真心也。梵語波羅
X26n0544_p0832a10║蜜，華言到彼岸。其曰彼岸者，乃余之所謂真心之
X26n0544_p0832a11║實地，而為色空之所不到處也。多與少對，多多之
X26n0544_p0832a12║也。行深而至於大智慧到彼岸，此其最上一乘之
X26n0544_p0832a13║可多也。然彼岸實地中，本無一法可得，而萬法皆
X26n0544_p0832a14║從此出者，多之也。心經者，吾心之真經也，一切現
X26n0544_p0832a15║成，故從劫至劫，手不釋卷，從晝至夜，無不念時，乃
X26n0544_p0832a16║所以持吾心之真經也。惟此真經也，以離一切色
X26n0544_p0832a17║相，以離一切空相，而安此色空二字，俱不可得也。
X26n0544_p0832a18║若非親到彼岸者，其孰能知之？
X26n0544_p0832a19║金剛經曰：一切諸佛及諸佛阿耨多羅三藐三菩
X26n0544_p0832a20║提法，皆從此經出。昔有釋之者曰：皆從此經出者，
X26n0544_p0832a21║非以指此一經文句語言。又曰：且道此經從甚處
X26n0544_p0832a22║出？須彌頂上，大海波心。又曰：此經者，人人俱有，箇
X26n0544_p0832a23║箇周圓，上及諸佛，下及螻蟻，亦具此經，即妙圓覺
X26n0544_p0832a24║心是也，無物堪比。又曰：茲經喻如大地，何物不從
X26n0544_p0832b01║地之所生？諸佛惟指一心，何法不從心之所立？
X26n0544_p0832b02║國初僧宗泐曰：此經即世尊所說大部般若之精
X26n0544_p0832b03║要。故知菩薩之說，即是佛說。傳至中華，凡五譯。今
X26n0544_p0832b04║從玄奘所譯者，以中國盛行故也。
X26n0544_p0832b05║國初宋潛溪曰：心者，世間及出世間萬法總相，其
X26n0544_p0832b06║別有五：一肉團心，狀如蕉蕾，生色身中，係無情攝。
X26n0544_p0832b07║二緣慮心，狀如野燒，忽生忽滅，係妄想攝。三集起
X26n0544_p0832b08║心，狀如草子，埋伏識田，係習氣攝。四賴耶心，狀如
X26n0544_p0832b09║良田，細種無厭，係無明攝。五真如心，狀同虗空，廓
X26n0544_p0832b10║彼法界，係寂照攝。
X26n0544_p0832b11║余所言者，皆最上一乘之第一義也，而於字訓姑
X26n0544_p0832b12║且略之，故曰釋略。今依諸生之請，而以昔人所訓
X26n0544_p0832b13║字義附於各章之後。
X26n0544_p0832b14║觀自在，菩薩行深般若波羅蜜多時，照見五蘊皆空，
X26n0544_p0832b15║度一切苦厄。
X26n0544_p0832b16║林子曰：觀與照別，未到彼岸，則不得不觀，既到彼
X26n0544_p0832b17║岸，則亦照見之而已矣。故照見也者，猶俗所云看
X26n0544_p0832b18║見者是也。盖既到彼岸之時，而看見此彼岸中一
X26n0544_p0832b19║無所有，故曰時照見五蘊皆空，一切之現成也。菩
X26n0544_p0832b20║薩而曰自在者，以其深處於彼岸實地之中，而為
X26n0544_p0832b21║色空之所不到處者，奚有於塵生之色？亦奚有於
X26n0544_p0832b22║塵滅之空？無色無空，夫誰得而罣礙之？故曰自在
X26n0544_p0832b23║菩薩。自在菩薩者，自性菩薩也。而真如之性，則徧
X26n0544_p0832b24║於一切處，釋氏謂之無形無相，無背無面，六根四
X26n0544_p0832c01║大俱無，只有一相，亦是無相，十方國土無不現身，
X26n0544_p0832c02║若非親到彼岸者，其孰能知之？行深有二義，皆不
X26n0544_p0832c03║可不知也。若以行作去聲，而曰行深者，三千威儀，
X26n0544_p0832c04║八萬細行而功行，則極其大矣。若以行作平聲，而
X26n0544_p0832c05║曰行深者，應如是住，如是降伏而修為，則極其至
X26n0544_p0832c06║矣。摩訶般若者，大智慧而見性也。波羅蜜者，到彼
X26n0544_p0832c07║岸而入頓也。故見性也者，以了知此無上正等正
X26n0544_p0832c08║覺之佛性，悉備於彼岸實地中。五陰本空，一切之
X26n0544_p0832c09║現成也多。古語所謂有足多之多，時到彼岸之時。
X26n0544_p0832c10║度，度之也，度苦海以登彼岸也。而眾生則從生至
X26n0544_p0832c11║死，從劫至劫，皆受此一切苦厄，不能出離。而彼岸
X26n0544_p0832c12║實地，元無苦海，而又奚待於度耶？故照也者，照而
X26n0544_p0832c13║無所於照也。空也者，空而無所於空也。度也者，度
X26n0544_p0832c14║而無所於度也。若曰照而有所於照，空而有所於
X26n0544_p0832c15║空，度而有所於度，即是未到彼岸，有假人為，而謂
X26n0544_p0832c16║之一切現成不可也。
X26n0544_p0832c17║林子曰：彼岸實地而為色空之所不到處者，乃自
X26n0544_p0832c18║在菩薩之所住處也。然處猶家也，自在菩薩所住
X26n0544_p0832c19║之處，即自在菩薩所住之家，曰處曰家，壇經所謂
X26n0544_p0832c20║門內甚深法界者是也。若能知此甚深法界，而為
X26n0544_p0832c21║自在菩薩之所住處，一超而入，便是到家之人。然
X26n0544_p0832c22║而甚深法界得而入之乎？自在菩薩得而觀之乎？
X26n0544_p0832c23║林子曰：即心即佛，而真心元在於實地之中者，是
X26n0544_p0832c24║真佛深處於彼岸之際也。故不詣實地而談真心，
X26n0544_p0833a01║不到彼岸而談真佛者，豈非所謂門外漢耶？
X26n0544_p0833a02║林子曰：不登佛位，安能識佛？不知本來，安識無物？
X26n0544_p0833a03║林子曰：若離實地便是離心，若離彼岸便是離佛。
X26n0544_p0833a04║元古雲：曰五蘊，即五陰。其曰蘊者，積聚義也。其曰
X26n0544_p0833a05║陰者，盖覆義也。
X26n0544_p0833a06║潛溪曰：五蘊者，色、受、想、行、識也。色蘊四大所成，受
X26n0544_p0833a07║蘊領納苦樂又不苦不樂，想蘊即種種境奔馳不
X26n0544_p0833a08║息，行蘊諸所心法多貪境弗止，識蘊於所緣境熾
X26n0544_p0833a09║然了別。五蘊之中，識以分別居先，因其分別而領
X26n0544_p0833a10║納在心，謂之受。心既領納，相續尋思，謂之想。想之
X26n0544_p0833a11║不已，遂成造作，謂之行。
X26n0544_p0833a12║舍利子，色不異空，空不異色，色即是空，空即是色，受、
X26n0544_p0833a13║想、行、識亦復如是。
X26n0544_p0833a14║林子曰：此呼舍利子而警之，而以色空二字對待
X26n0544_p0833a15║言之，盖恐其有著於有無二見也。若所云五蘊皆
X26n0544_p0833a16║空者，乃色空之所不到處，本無空也，奚有於色？色
X26n0544_p0833a17║空俱泯，心經之本旨一切現成也。而歷代註解皆
X26n0544_p0833a18║曰：色因空顯，空為色亡。又曰：無空不顯色，無色不
X26n0544_p0833a19║明空等語。如此見解，不謂之對待之義耶？故曰：色
X26n0544_p0833a20║不異空，空不異色。豈曰不異，而又曰即是者，何也？
X26n0544_p0833a21║以其不能見性，二者病在一般也。
X26n0544_p0833a22║三祖僧璨曰：圓同太虗，無欠無餘。此乃本體自然，
X26n0544_p0833a23║一切之現成也。若非親到彼岸者，其孰能知之？又
X26n0544_p0833a24║曰：莫逐有緣，勿住空忍。若逐有緣，即是迷空以為
X26n0544_p0833b01║色。若住空忍，即是泯色以為空。二者盖胥失之，而
X26n0544_p0833b02║非一切之現成矣。
X26n0544_p0833b03║林子曰：余嘗譬之石焉，火之性蘊於石之中，而石
X26n0544_p0833b04║之中但惟有火之性已爾。本無火也，奚有於滅？既
X26n0544_p0833b05║無火矣，而有色乎哉？既無滅矣，而有空乎哉？而人
X26n0544_p0833b06║之性亦猶是也，然石擊之則火生，頃之而火滅，火
X26n0544_p0833b07║生則有火之色，火滅則無火之色。而空矣，而生、而
X26n0544_p0833b08║色、而滅、而空，都在石外，殊不知真性本不在外也。
X26n0544_p0833b09║顧乃於塵之色空上做工夫，則亦何異於火之生
X26n0544_p0833b10║滅上討分曉，而謂之能見性而入頓也，可乎哉？壇
X26n0544_p0833b11║經曰：只在門外，未入門內。
X26n0544_p0833b12║林子曰：余嘗譬之鏡焉，塵來則色，塵去則空。是鏡
X26n0544_p0833b13║之色空，皆由於外塵之去來如此。然而鏡之所以
X26n0544_p0833b14║能照之本體者，抑亦其色空之所不到處者乎？
X26n0544_p0833b15║潛溪曰：凡有形者皆謂之色，凡無形者皆謂之空。
X26n0544_p0833b16║舍利子！是諸法空相。
X26n0544_p0833b17║林子曰：此呼舍利子而重警之，而專以空之一字
X26n0544_p0833b18║言之。盖惟恐其不知心經之本旨，而有著於法，而
X26n0544_p0833b19║有著於相，有所然而空之也。然真性上不容一物，
X26n0544_p0833b20║彼岸中一切現成，而無有法，而無有相。而曰法曰
X26n0544_p0833b21║相，便是有物，而非彼岸實地中之現成矣。壇經曰：
X26n0544_p0833b22║常離法相，自由自在。又曰：離諸法相，一無所得。是
X26n0544_p0833b23║字指上文空不異色，空即是色句。
X26n0544_p0833b24║林生問曰：夫既空矣，安得有相？林子曰：豈曰色有
X26n0544_p0833c01║色相，而空亦有空相矣。又問：何謂空相？林子曰：余
X26n0544_p0833c02║嘗指諸空器而問之人曰：器中何物也？答曰：吾但
X26n0544_p0833c03║見器中之空爾。夫空可得而見之，不謂之空有空
X26n0544_p0833c04║相耶？有相則有見，無相則無見。余於是而知空相
X26n0544_p0833c05║之空，是亦色相之色也。着空着色，亦有何異？故曰：
X26n0544_p0833c06║其為失性均也。
X26n0544_p0833c07║林子曰：空之一字，最易惑人。然凡夫則易惑於色，
X26n0544_p0833c08║而二乘則易惑於空。夫惑於色者，猶可得而言之；
X26n0544_p0833c09║而惑於空者，則不可得而言之。而世之註解者，率
X26n0544_p0833c10║皆不知佛無有法，空無有相，而執著於上文五蘊
X26n0544_p0833c11║皆空句，而曰真空實相，謬之甚也。殊不知無空之
X26n0544_p0833c12║空，是謂真空；無相之相，是謂實相。若曰空相，則是
X26n0544_p0833c13║空也，亦可得而見之矣。而余之所謂色空不到處
X26n0544_p0833c14║之真空，其有空乎？其有相乎？其可得而見乎？若非
X26n0544_p0833c15║親到彼岸者，其孰能知之？大抵心經大旨，皆以彼
X26n0544_p0833c16║岸實地中，本無五蘊可空也。而學佛之徒，乃不知
X26n0544_p0833c17║彼岸實地之謂何，而謂有法可以空五蘊而空之，
X26n0544_p0833c18║終不免入於想像，而謂虗空無有相貌以為空也。
X26n0544_p0833c19║豈曰：色空俱忘，亦是知見。故曰：是諸法空相，以深
X26n0544_p0833c20║警之也。
X26n0544_p0833c21║不生不滅、不垢不淨、不增不減，是故空中無色，無受、
X26n0544_p0833c22║想、行、識。
X26n0544_p0833c23║林子曰：若前所謂五蘊皆空者，盖彼岸實地中，而
X26n0544_p0833c24║為色空之所不到處者，五蘊本空也。夫五蘊本空
X26n0544_p0834a01║矣，則安有生？既不有生，則安有滅？垢淨增減，亦復
X26n0544_p0834a02║如是。故曰：空中無色，無受想行識者，一切之現成
X26n0544_p0834a03║也。若非親到彼岸者，其孰能知之？此章應上五蘊
X26n0544_p0834a04║皆空句。
X26n0544_p0834a05║無眼、耳、鼻、舌、身、意，無色、聲、香、味、觸、法，無眼界乃至無
X26n0544_p0834a06║意識界，無無明亦無無明盡，乃至無老死亦無老死
X26n0544_p0834a07║盡，無苦、集、滅、道，無智亦無得，以無所得故。
X26n0544_p0834a08║林子曰：此下詳言之。以彼岸實地中一無所有，非
X26n0544_p0834a09║特無色，無受、想、行、識焉已也。而彼岸實地，其有眼、
X26n0544_p0834a10║耳、鼻、舌、身、意乎？其有色、聲、香、味、觸、法乎？其有無明
X26n0544_p0834a11║乎？而無無明盡。其有老死乎？而無老死盡。其可以
X26n0544_p0834a12║智而知，以苦、以集、以滅、以道而得之乎？其有罣礙
X26n0544_p0834a13║乎？其有恐怖乎？其有顛倒夢想乎？然此亦皆塵之
X26n0544_p0834a14║生滅去來爾。而彼岸實地，乃其塵之所不到處，一
X26n0544_p0834a15║切之現成也。若非親到彼岸者，其孰能知之？
X26n0544_p0834a16║林子曰：形骸中有眼、有耳、有鼻、有舌、有身、有意，而
X26n0544_p0834a17║有六根矣。而彼岸實地則超出於形骸之外，無眼、
X26n0544_p0834a18║無耳、無鼻、無舌、無身、無意，而無六根也。夫既無六
X26n0544_p0834a19║根矣，而必於屬眼之色而空之以為空者，何歟？若
X26n0544_p0834a20║余之所謂彼岸實地者，則自其真去處之無色無
X26n0544_p0834a21║空者言之，而非謂外著於六根之眼，空其色而空
X26n0544_p0834a22║之也。若外著於六根之眼，空其色而空之，則亦不
X26n0544_p0834a23║免入山圜坐，避塵以求靜也。殊不知彼岸實地而
X26n0544_p0834a24║為色空之所不到處者，而奚有於塵之可避？又奚
X26n0544_p0834b01║有於靜之可求耶？若非親到彼岸者，其孰能知之？
X26n0544_p0834b02║經曰：得阿耨多羅三藐三菩提，而阿耨多羅三藐
X26n0544_p0834b03║三菩提得而得之乎？得而無所於得，無所得而得
X26n0544_p0834b04║也。故曰：以無所得故。若存無所得心而自以為得
X26n0544_p0834b05║者，便是有修、有證、有所得而不空矣。而色空之所
X26n0544_p0834b06║不到處者，一切現成也。而奚有於脩？奚有於證？奚
X26n0544_p0834b07║有於得耶？故故也者，故也。此無所得故，并下文二
X26n0544_p0834b08║依般若波羅蜜多故、無罣礙故，是皆本體之自然，
X26n0544_p0834b09║一切之現成也。故曰：故故故也者，謂我元所自有
X26n0544_p0834b10║之故，物木如是也。
X26n0544_p0834b11║潛溪曰：眼耳鼻舌身意謂之六根，猶草木之有根
X26n0544_p0834b12║也，亦謂之六入。根則主內而言，入則主外而言。眼
X26n0544_p0834b13║見為色塵，耳聞為聲塵，鼻嗅為香塵，舌甞為味塵，
X26n0544_p0834b14║身染為觸塵，意著為法塵，是謂之六塵，謂如沙塵
X26n0544_p0834b15║之障蔽也。根塵二者和合為十二處。處，所也，言各
X26n0544_p0834b16║有所在也。從見為眼識，從聞為耳識，從嗅為鼻識，
X26n0544_p0834b17║從甞為舌識，從染為身識，從分別為意識，謂之六
X26n0544_p0834b18║識。識謂妄生辨析，昏翳真智也。三者和合為十八
X26n0544_p0834b19║界。界者，限也，言各有限域也。乃至者，省文。上舉眼
X26n0544_p0834b20║界，下舉無意識界，中間四識可以例知也。
X26n0544_p0834b21║宗泐曰：此空十二因緣也。無明者，癡暗也。謂於本
X26n0544_p0834b22║性，無所明了，非懵然無知，乃違理強覺之謂也。無
X26n0544_p0834b23║無明，無無明盡者，菩薩以般若智，觀此無明，其性
X26n0544_p0834b24║本空，無生滅相，故云無無明，亦無無明盡也。乃至
X26n0544_p0834c01║無老死，亦無老死盡，義與前同，但舉其始末，而略
X26n0544_p0834c02║其中也。十二因緣，亦曰十二支：一曰無明，亦名煩
X26n0544_p0834c03║惱；二曰行，謂造作諸業；三曰識，謂起妄念，初托母
X26n0544_p0834c04║胎也；四曰名色，從托胎後，生諸根形也；五曰六入，
X26n0544_p0834c05║謂於胎中，而成六根也；六曰觸，成胎後，六根對六
X26n0544_p0834c06║塵也；七曰受，謂領納世間好惡等事；八曰愛，謂貪
X26n0544_p0834c07║染五欲等事也；九曰取，謂於諸境，生取著心也；十
X26n0544_p0834c08║曰有，謂作有漏之因，能招未來之果；十一曰生，謂
X26n0544_p0834c09║受未來五蘊之身也；十二曰老死，謂未來身，既老
X26n0544_p0834c10║而死。此十二因緣，該三世因果，展轉因依，如輪旋
X26n0544_p0834c11║轉，無有休息。一切眾生，迷而不知，良可悲也。
X26n0544_p0834c12║菩提薩埵依般若波羅蜜多故，心無罣礙；無罣礙故，
X26n0544_p0834c13║無有恐怖，遠離顛倒夢想，究竟涅槃。
X26n0544_p0834c14║林子曰：梵語菩提，華言覺。梵語薩埵，華言有情。盖
X26n0544_p0834c15║謂覺而有情也。梵語涅槃，華言無為。依者，皈依南
X26n0544_p0834c16║無之義也。古所云南無佛、南無法、南無僧者是也。
X26n0544_p0834c17║而涅槃無為，是乃現成之公案也，但皈依之而已
X26n0544_p0834c18║矣。故究竟之，亦可入於涅槃。
X26n0544_p0834c19║楞伽經曰：涅槃乃清淨不死不生之地，一切脩行
X26n0544_p0834c20║者之所依皈。華嚴經曰：有諍說生死，無諍即涅槃。
X26n0544_p0834c21║六祖曰：涅槃者，圓滿清淨義。又曰：三界九地，各有
X26n0544_p0834c22║涅槃妙心。
X26n0544_p0834c23║三世諸佛依般若波羅蜜多故，得阿耨多羅三藐三
X26n0544_p0834c24║菩提。
X26n0544_p0835a01║林子曰：此與上章而並言之，不曰菩提薩埵皈依
X26n0544_p0835a02║般若波羅蜜多而究竟之可入於涅槃，而三世諸
X26n0544_p0835a03║佛亦皆皈依般若波羅蜜多而成無上正等正覺
X26n0544_p0835a04║矣。而無上正等正覺是亦現成之公案也，若非親
X26n0544_p0835a05║到彼岸者，其孰能知之？然菩提薩埵而曰依者，有
X26n0544_p0835a06║法而無為也；三世諸佛而曰依者，無法而無為也。
X26n0544_p0835a07║至於究竟涅槃，其歸一也。
X26n0544_p0835a08║唐僧宗密曰：佛者，梵云婆伽婆，唐言佛。佛者，覺也，
X26n0544_p0835a09║自覺覺他覺圓滿故。一切有情咸具此道，悟者即
X26n0544_p0835a10║名佛，迷者曰眾生。
X26n0544_p0835a11║宋王日休曰：梵語阿，此云無。梵語耨多羅，此云上。
X26n0544_p0835a12║梵語三，此云正。梵語藐，此云等。梵語菩提，此云覺。
X26n0544_p0835a13║而曰阿耨多羅三藐三菩提者，乃無上正等正覺，
X26n0544_p0835a14║謂真性也。真性即佛，故略言之則謂之覺，詳言之
X26n0544_p0835a15║則謂之無上正等正覺。以真性無得而上之，故云
X26n0544_p0835a16║無上。上自諸佛，下至蠢動，性相平等，故云正等。其
X26n0544_p0835a17║覺圓明普照，無偏無虧，故云正覺。
X26n0544_p0835a18║潛溪曰：三世謂過去莊嚴劫，見在賢劫，未來星宿
X26n0544_p0835a19║劫也。梵語佛，此云覺，覺者迷之對，以佛之覺，見眾
X26n0544_p0835a20║生之迷也。
X26n0544_p0835a21║故知般若波羅蜜多是大神呪，是大明呪，是無上呪，
X26n0544_p0835a22║是無等等呪，能除一切苦，真實不虗。
X26n0544_p0835a23║林子曰：彼岸中一切現成，若未到彼岸，夫誰得而
X26n0544_p0835a24║知之？既不得知，必生驚疑。既生驚疑，心不信受。既
X26n0544_p0835b01║不信受，必不皈依。而曰真實不虗者，此乃老婆心
X26n0544_p0835b02║切。盖欲以釋其驚疑之心，而信受之，而皈依之也。
X26n0544_p0835b03║潛溪曰：言故知者，結前起後也。呪者，佛說密語，即
X26n0544_p0835b04║第一義也。神者，精妙不測之稱。明者，鑑照不昧之
X26n0544_p0835b05║謂。無上，無可加過也。無等等，獨絕無倫也。既言大，
X26n0544_p0835b06║則已極矣。又重言無上無等等者，所以深著般若，
X26n0544_p0835b07║溥博無際也。溥博無際，惟真空足以當之。
X26n0544_p0835b08║故說般若波羅蜜多呪。即說呪曰：揭諦，揭諦，波羅揭
X26n0544_p0835b09║諦，波羅僧揭諦，菩提薩婆訶
X26n0544_p0835b10║林子曰：諦者，苦、集、滅、道之四諦也。曰揭諦者，揭此
X26n0544_p0835b11║四諦也。而又曰揭諦者，揭此四諦之揭而揭之，揭
X26n0544_p0835b12║之而復揭之，故能到彼岸而清淨、而涅槃、而無上
X26n0544_p0835b13║正等正覺矣。
X26n0544_p0835b14║唐大顛云：菩提是初，薩婆訶是末。
X26n0544_p0835b15║宋何無垢曰：若是有志底人，一刀兩段，更無退轉，
X26n0544_p0835b16║忽然悟道，達本性空，即得菩提，超出三界，了無所
X26n0544_p0835b17║了，得無所得，蕩然清淨，則到極樂之所，受用無盡，
X26n0544_p0835b18║故曰薩婆訶。
X26n0544_p0835b19║宋僧道川曰：山華笑，野鳥歌，此時如得意，隨處薩
X26n0544_p0835b20║婆訶。又曰：算盡目前無一法，方能隨處薩婆訶。
X26n0544_p0835b21║
X26n0544_p0835b22║心經釋略（終）
X26n0544_p0835b23║
X26n0544_p0835b24║
X26n0544_p0835c01║
X26n0544_p0835c02║No. 544-C
X26n0544_p0835c03║ 自書心經釋略卷後
X26n0544_p0835c04║
X26n0544_p0835c05║林子曰：釋氏極則之教，古今現成之一大公案也，無
X26n0544_p0835c06║言無隱。故釋迦住世四十有九年矣，未嘗說一字，而
X26n0544_p0835c07║最上一乘，豈其有關於言語文字哉？夫既不關於言
X26n0544_p0835c08║語文字矣，則心經之作，已失之支，而又釋之者乎？概
X26n0544_p0835c09║自六祖而下，佛教微矣，而世之學佛者，孰不曰：我已
X26n0544_p0835c10║得正受南能之宗也，自悟自解，自性自度。然究其歸，
X26n0544_p0835c11║則與北秀之拂拭塵埃者等爾。而所謂本來無物，而
X26n0544_p0835c12║為色空所不到處者，則鮮有聞之矣。故曰：七祖如今
X26n0544_p0835c13║未有人。然非惟六祖而下為然也，而靈山會上五千
X26n0544_p0835c14║且退席矣。夫有佛出世，猶難與言如此，況後世乎？壇
X26n0544_p0835c15║經曰：不宜速說，佛法難起。余委不知佛法，而亦強為
X26n0544_p0835c16║之說焉。既槩而論之，復略而釋之，余豈不知心經微
X26n0544_p0835c17║旨，不可得而說，不可得而論，不可得而釋之者哉？而
X26n0544_p0835c18║必欲說之，而必欲論之，而必欲釋之者，余敢曰：能明
X26n0544_p0835c19║佛法之第一義，心經之微旨邪？而二乘之著空，則庶
X26n0544_p0835c20║乎可以遮其非，而最上一乘，或有所聞而知，自悟而
X26n0544_p0835c21║興起之矣。三教主人龍江兆恩