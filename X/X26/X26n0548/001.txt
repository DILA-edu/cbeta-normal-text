X26n0548_p0845c01║
X26n0548_p0845c02║No. 548-A
X26n0548_p0845c03║ 心經斵輪解序
X26n0548_p0845c04║
X26n0548_p0845c05║泰昌元年，余于雲門結冬，時值雨雪，以寂寥中與二
X26n0548_p0845c06║三法友聚話，道及諸經，吾輩輙演却心經一種，未嘗
X26n0548_p0845c07║措辭。他日倘為人天座主，不可于此徒默而去也。余
X26n0548_p0845c08║遂命筆註成，厥工十日乃竣。越明年，
X26n0548_p0845c09║天啟辛酉春，聞一雨師開演楞嚴，敬將此解往就正
X26n0548_p0845c10║焉。師既一覽卷而懷之，承允作序，乃講席內交際旁
X26n0548_p0845c11║午，其約不果。以後再晤無期，閱今不覺已七稔矣。是
X26n0548_p0845c12║解于囊包中檢出，亦成故物矣。然昔之所作，今之所
X26n0548_p0845c13║觀，有不翅富歲之見，凶歲燼之可矣。乃聞五百比丘
X26n0548_p0845c14║各解佛言，而問：誰當佛意？佛云：皆非我意。眾曰：既非
X26n0548_p0845c15║佛意，將無得罪。佛云：雖非我意，各順正理，堪為聖教，
X26n0548_p0845c16║有福無罪。據此，則舊解存留而有新意，不妨後錄，以
X26n0548_p0845c17║明先後皆解佛言耳。且註經之志，有欲就其廣博而
X26n0548_p0845c18║樂多聞者，有欲就其好簡而從略者，亦欲就其彼此
X26n0548_p0845c19║偏長得所宗者。故講肆看解，務要虗心，不可是此以
X26n0548_p0845c20║非彼。故曰：所惡執一者，為其賊道也，舉一而廢百也。
X26n0548_p0845c21║雖然，心經之解如汗牛充棟，其有金聲而玉振，則余
X26n0548_p0845c22║此解亦不復論量矣。茲因福嚴蔡居士請梓，以志其
X26n0548_p0845c23║歲月如此。別峰通容識
X26n0548_p0845c24║
X26n0548_p0846a01║
X26n0548_p0846a02║No. 548
X26n0548_p0846a03║般若波羅蜜多心經斵輪解
X26n0548_p0846a04║
X26n0548_p0846a05║明福州後學釋　費隱通容　述
X26n0548_p0846a06║般若，梵語，此云智慧。波羅蜜多，梵語，此云彼岸。到
X26n0548_p0846a07║義，取到彼岸。般若之義尊重，智慧之義輕薄。今依
X26n0548_p0846a08║尊重不翻，故存梵語以立名焉。且般若之義，有其
X26n0548_p0846a09║五種：一曰實相，二曰觀慧，三曰文字，四曰境界，五
X26n0548_p0846a10║曰眷屬。言實相般若者，以所證之理，元本真實，當
X26n0548_p0846a11║體實相也。觀慧般若者，以能證之智，了諸法空，更
X26n0548_p0846a12║無障礙，頓契心源也。文字般若者，以能詮教體，稱
X26n0548_p0846a13║理無遺，非世俗文字不情之具也。境界般若者，以
X26n0548_p0846a14║境緣了無好醜，不興憎愛，了了常如也。眷屬般若
X26n0548_p0846a15║者，以理與神御，諸所有法，妙契寰中，不悖不背，統
X26n0548_p0846a16║為一理也。今觀此經，實該五焉。蓋所證之理真空，
X26n0548_p0846a17║一法不存，如五蘊、六入、十二處、十八界、四諦、十二
X26n0548_p0846a18║緣、六度等法，當體全空，元本實相，即實相般若也。
X26n0548_p0846a19║如觀自在菩薩，行深般若波羅蜜多時，照見五蘊
X26n0548_p0846a20║等，即觀慧般若。以能一念照見萬法，根元頓入無
X26n0548_p0846a21║生，即觀慧般若也。佛洎菩薩，能所神會，觀根逗教，
X26n0548_p0846a22║隨時闡義，就此一經，文字縱橫，作大利益，非世俗
X26n0548_p0846a23║不情之具，即文字般若也。如後文菩提薩埵，依般
X26n0548_p0846a24║若故，心無罣礙，無有恐怖，遠離顛倒夢想，究竟涅
X26n0548_p0846b01║槃，則唯四真，無四顛倒，即境界般若也。如後文般
X26n0548_p0846b02║若是大神呪，是大明呪，是無上呪，是無等等呪，則
X26n0548_p0846b03║知般若妙契三德，如環無端，即眷屬般若也。解義
X26n0548_p0846b04║現後，然般若唯一，隨其功能，有此五義，隨五義功
X26n0548_p0846b05║能之上，建立彼岸。蓋不明般若，則無明、妄想、名言、
X26n0548_p0846b06║習氣、恐怖、顛倒，總言三惑覊縻，皆生死業，望無生
X26n0548_p0846b07║死，名為此岸。一明般若，無明即非無明，妄想即非
X26n0548_p0846b08║妄想，名言即非名言，恐怖即非恐怖，總言幻滅都
X26n0548_p0846b09║盡，慧光渾圓，所謂生滅滅已，寂滅現前，對諸生滅，
X26n0548_p0846b10║名為彼岸。到此則名之不得，狀亦不得，以隨教途
X26n0548_p0846b11║流布，與世標準，名之曰心。此心之妙，不可知知，亦
X26n0548_p0846b12║難識識，獨許悟入。若悟此心，身心一如，心外無餘，
X26n0548_p0846b13║乃知如來所說一代時教，百千三昧，無量妙門，皆
X26n0548_p0846b14║是此心分量。至于博地凡夫，經營產業，作務施為，
X26n0548_p0846b15║見色聞聲，莫若不是此箇消息，但欠一㘞悟而已，
X26n0548_p0846b16║故曰此心獨許悟入。經者，道也，以此經所詮心法，
X26n0548_p0846b17║可入大道故。又經者，常也，以此經所詮心法，古今
X26n0548_p0846b18║不易之常法也。按五重玄義，此經單法為名，實相
X26n0548_p0846b19║為體，觀照為宗，度苦為用，大乘熟酥為教，相。○昔
X26n0548_p0846b20║者桓公讀書于堂上，輪扁斵輪于堂下，釋椎鑿而
X26n0548_p0846b21║上，問桓公曰：敢問公之所讀者何言耶？公曰：聖人
X26n0548_p0846b22║之言也。曰：聖人在乎？公曰：已死矣。曰：然則公之所
X26n0548_p0846b23║讀者，古人之糟魄已夫！桓公曰：寡人讀書，輪人安
X26n0548_p0846b24║得議乎？有說則可，無說則死。輪扁曰：臣也，以臣之
X26n0548_p0846c01║事觀之。斵輪，徐則甘而不固，疾則苦而不入。不徐
X26n0548_p0846c02║不疾，得之于手，應之于心，口不能言，有數存焉于
X26n0548_p0846c03║其間。臣不能以喻臣之子，臣之子亦不能受之于
X26n0548_p0846c04║臣，是以行年七十而老斵輪。古之人與其不可傳
X26n0548_p0846c05║者死矣，然則君之所讀者，古人之糟魄矣夫！
X26n0548_p0846c06║觀自在菩薩。
X26n0548_p0846c07║觀有二義，一者能觀觀慧，二者所觀實相。能所契
X26n0548_p0846c08║證，名為自在。以此契證之理，而導眾生，即名菩薩。
X26n0548_p0846c09║以一切眾生，妄知莫返，而起三毒，造種種業，輪迴
X26n0548_p0846c10║三界，昇沈上下，窮劫無有得自在者。唯此菩薩，了
X26n0548_p0846c11║諸法空，境智如如，在生死不為生死根絆，在涅槃
X26n0548_p0846c12║不為涅槃果縛，乃至凡夫界如，聲聞界如，外道界
X26n0548_p0846c13║如，魔王界如，此世界如，他世界如，實為大獅子王，
X26n0548_p0846c14║無畏自在也。然此教家常途，若在自己分中，無物
X26n0548_p0846c15║當情，內不放出，外不放入，心身如牆壁，即入于無
X26n0548_p0846c16║生，便乃通身手眼，何生死之根絆，何是非之作障。
X26n0548_p0846c17║然則能頓悟自心，承當自己，即名觀自在菩薩也。
X26n0548_p0846c18║行深般若波羅蜜多時。
X26n0548_p0846c19║行者，乃能契入之智也。深般若者，乃所契入之智
X26n0548_p0846c20║理也。時乃能所雙忘，智理俱泯之時也。然此般若，
X26n0548_p0846c21║何以言深？蓋此般若，無形無相，無方無所，無內無
X26n0548_p0846c22║外，無邊無表。求之于有相，有相無也。求之于無相，
X26n0548_p0846c23║無相無也。實為石火電光，無容擬議。直得深之又
X26n0548_p0846c24║深，深猶相也。徹之又徹，徹猶名也。非名非相，能使
X26n0548_p0847a01║闡提惡性見之，如大火聚，四邊莫能入也。能使大
X26n0548_p0847a02║乘真子見之，如清涼池，四門皆可入也。是知般若
X26n0548_p0847a03║之功大，強名之為深，實有以哉。又般若有五，契一
X26n0548_p0847a04║即契五，契五即契一，如環之無端，何乖方之有。然
X26n0548_p0847a05║則即行即深般若，即深般若即行，實為一念一時
X26n0548_p0847a06║一際，頓入于無生也。此如棗栢大論，五位法門，八
X26n0548_p0847a07║相成道，只在一時一際一剎那，不容第二念第二
X26n0548_p0847a08║時作遠近也。又如禪宗，擬議則白雲萬里，思量則
X26n0548_p0847a09║黑山鬼窟，直得開口成雙橛，無言落二三。默契于
X26n0548_p0847a10║此者，可謂行深般若也。
X26n0548_p0847a11║照見五蘊皆空，度一切苦厄。
X26n0548_p0847a12║此釋前，以謂此菩薩契入甚深般若，何由致耶？此
X26n0548_p0847a13║釋云：蓋此菩薩，最初便能以觀照力，徹見一念之
X26n0548_p0847a14║中，生滅五蘊，亦名五陰。蘊即蘊積業行，陰即蓋陰
X26n0548_p0847a15║真理。由此業行蓋陰真理，所以聽不出聲，見不超
X26n0548_p0847a16║色，而入輪迴，為大害也。且此五蘊，有一念中五蘊，
X26n0548_p0847a17║有實果五蘊。今此照見五蘊皆空，即徹見一念之
X26n0548_p0847a18║中，五蘊徹底全空，命根斷也。以一念中，見理堅固，
X26n0548_p0847a19║即名色蘊。領納此理，即名受蘊。思惟此理，即名想
X26n0548_p0847a20║蘊。遷變此理，即名行蘊。了別此理，即名識蘊。此五
X26n0548_p0847a21║蘊者，言雖前後，其實只在一念。以行人二六中時，
X26n0548_p0847a22║取捨功夫，不離此念。若離此念，禪門所謂斷命根
X26n0548_p0847a23║矣。命根若斷，報果五蘊，自然得解脫矣。所謂皮之
X26n0548_p0847a24║不存，毛將安附？今此菩薩，最初撩著便行，不顧前
X26n0548_p0847b01║後得喪，是非取捨，如握一柄金剛劍，以斬一絲綟
X26n0548_p0847b02║相似，更無有斷不斷者。實謂頓契真空，證入無生
X26n0548_p0847b03║者矣。然則何業果而不徹？何苦厄而不度？故曰：度
X26n0548_p0847b04║一切苦厄。予謂苦厄，即實果五蘊，解在下文。以有
X26n0548_p0847b05║實果五蘊，必有三界報苦。報苦雖多，不出八苦。此
X26n0548_p0847b06║八苦者，實為危厄哉。如玄沙謂：直如寒潭月影，靜
X26n0548_p0847b07║夜鐘聲，隨扣擊以無虧，觸波瀾而不散，猶是生死
X26n0548_p0847b08║岸頭邊事。須知到此，猶屬生死。則今隱隱取捨之
X26n0548_p0847b09║念，非五蘊而何？唯過量大人，如德山臨濟，不在此
X26n0548_p0847b10║限也。
X26n0548_p0847b11║舍利子，色不異空，空不異色；色即是空，空即是色。
X26n0548_p0847b12║梵語舍利，此云鶖蓋。此尊者其母目利，如鶖鳥之
X26n0548_p0847b13║目，時人借以贊稱也。尊者因母得名，故呼為舍利
X26n0548_p0847b14║子。此尊者聲聞眾中智慧第一，以智慧堪入般若，
X26n0548_p0847b15║故世尊特召告之。蓋聲聞人不知固質色蘊如幻
X26n0548_p0847b16║不實，將以析色明空，多件去取，而作種種厭離，觀
X26n0548_p0847b17║三界如牢獄，視色身如桎梏，是以鹿野苑中多有
X26n0548_p0847b18║棄身如蔽箒，殆不得已欲入戕之者。世尊當時不
X26n0548_p0847b19║敢與伊說破萬法本空，蓋恐諸子忽生怕怖，退失
X26n0548_p0847b20║其心，故漸漸與伊淘汰。經歷多年，到此般若會上，
X26n0548_p0847b21║根機頗熟，漸相體信，故敢于人天眾前特呼告之，
X26n0548_p0847b22║以謂汝聲聞之人不知萬法本空，妄修妄證，妄取
X26n0548_p0847b23║涅槃，始不知如是妄修妄證，于真空之理不相應
X26n0548_p0847b24║也。且汝觀此菩薩行深般若，何曾用許多辛苦安
X26n0548_p0847c01║排而得？他只一念徹見五蘊當體全空，而便度脫。
X26n0548_p0847c02║既爾，汝當省覺，須知萬法皆從緣起，本無實體。汝
X26n0548_p0847c03║不知，將謂此堅固色身蘊積有異于真空，其實不
X26n0548_p0847c04║異于真空；將謂真空有異于色質，其實真空不異
X26n0548_p0847c05║于色質。何也？蓋此色空皆從緣起，既皆從緣起，則
X26n0548_p0847c06║色空豈有異乎？故曰：色不異空，空不異色。然則色
X26n0548_p0847c07║空俱從緣空，則色起二種在吾心之中，唯是名相，
X26n0548_p0847c08║無實體也。如此則目為心經者，有旨哉！又色空皆
X26n0548_p0847c09║從緣起，則色空之性無二。性既無二，不須色外覔
X26n0548_p0847c10║空，空外厭色，是空是色，是色是空。故曰：色即是空，
X26n0548_p0847c11║空即是色。然而不須忻界外為涅槃，厭界內為牢
X26n0548_p0847c12║獄，即此業報，色蘊完全大解脫矣，何勞析色而後
X26n0548_p0847c13║然哉？問：異之與即，又何辯耶？曰：不異言者，如不識
X26n0548_p0847c14║燈明者，將謂燈不是明，明不是燈。有人與伊點曰：
X26n0548_p0847c15║燈不異明，明不異燈。由是始會燈元來即是明，明
X26n0548_p0847c16║元來即是燈。須知不異之言，啟理之初；即是之言，
X26n0548_p0847c17║會理之元。此推色蘊先竟，以下推四蘊。蓋此色蘊，
X26n0548_p0847c18║堅固我執，凡夫猶重，所以執有家財產業，乃至一
X26n0548_p0847c19║言相觸，懷忿沒世者，亦不可勝數，此實色蘊堅執
X26n0548_p0847c20║所由過也。問：舍利弗智慧第一，豈復爾耶？曰：告舍
X26n0548_p0847c21║利弗，意警凡夫也。曰：若然者，何不親告凡夫，并告
X26n0548_p0847c22║菩薩乎？曰：若告凡夫，凡夫自愚，何能即解？若告菩
X26n0548_p0847c23║薩，菩薩已了，而今忽告，則凡下生疑。蓋世尊在方
X26n0548_p0847c24║等會上，贊褒菩薩，呵叱聲聞，今若告之，寧不生疑？
X26n0548_p0848a01║有此二緣，故不告也。唯告之聲聞，以聲聞在上，更
X26n0548_p0848a02║有菩薩地位，令其昇進在下，超凡夫種類，易竟曉
X26n0548_p0848a03║也。且凡夫人因生渴仰，以謂舍利弗尚然未了，況
X26n0548_p0848a04║我不勉乎？
X26n0548_p0848a05║受、想、行、識亦復如是。
X26n0548_p0848a06║此以四蘊例推，前之色蘊亦復緣生也。所言受者，
X26n0548_p0848a07║領納為性，以領順、違、俱非之三境故，起愛為業。在
X26n0548_p0848a08║于順境，則起愛合；在于違境，則起愛離；在于俱非，
X26n0548_p0848a09║未至之境，則愛不合；已至之境，則愛不離。然此性
X26n0548_p0848a10║業皆無實體，若有實體，領納于順，終有順性。遇違
X26n0548_p0848a11║境時，理不應起，云何復遇違境而生嗔恨？違順既
X26n0548_p0848a12║爾，俱非可返，則知三境互無體性。既無體性，非空
X26n0548_p0848a13║而何？是知受即是空。又能領納三境，非受而何？是
X26n0548_p0848a14║知空即是受。然則空不自空，因受而空；受不自受，
X26n0548_p0848a15║因空而受。是知空受二者互從緣起，此緣又是自
X26n0548_p0848a16║心之妙應也。雖然，推此受蘊亦名相也，自心何由
X26n0548_p0848a17║而有哉？所言想蘊者，于境取像為性，施設種種名
X26n0548_p0848a18║言為業，以于境上安立分齊，方能隨起種種名言。
X26n0548_p0848a19║然此性業亦無實體，若想前境，前境有體，不復想
X26n0548_p0848a20║後；既復想後，則知無體；若無有體，非空而何？是知
X26n0548_p0848a21║想即是空。又能想像隨施名言，非想而何？是知空
X26n0548_p0848a22║即是想。然亦空不自空，因想而空；想不自想，因空
X26n0548_p0848a23║而想。是知空想亦互緣起。推此則自心之中，亦名
X26n0548_p0848a24║相也。所言行蘊者，遷流造作為義。剎那無常，念念
X26n0548_p0848b01║遷謝，生死死生，如旋火輪，無暫停息。然此亦無實
X26n0548_p0848b02║性。若性在內，不應遷外；性若在外，不應遷內。是知
X26n0548_p0848b03║內外無得，非空而何？是知行蘊即空。又能熾然遷
X26n0548_p0848b04║變，非行而何？是知空即行蘊。然則空行亦從緣起，
X26n0548_p0848b05║在吾自心，空行名相也。所言識蘊者，識有其三：一
X26n0548_p0848b06║曰阿賴耶，二曰末那，三曰了境。且從了境，或名色
X26n0548_p0848b07║識，乃至法識，隨境立名。順識意故，謂于六境，了別
X26n0548_p0848b08║名識。且此三識，其性元虗，互起互滅，猶如交蘆，本
X26n0548_p0848b09║無可得。既無可得，非空而何？則知識蘊即空。又能
X26n0548_p0848b10║了別諸境，非識而何？則知空是即識。以是觀之，空
X26n0548_p0848b11║識亦從緣起，在我自心，元是夢幻，空識但名相耳。
X26n0548_p0848b12║總而言之，受想行識，四即真空，真空即四。故受想
X26n0548_p0848b13║行識，亦復如是。意謂舍利須知五蘊，如是虗幻，何
X26n0548_p0848b14║勞肯綮而妄除蘊哉？問：若不能會緣起性空，將何
X26n0548_p0848b15║方便而誘之哉？曰：但看父母未生前，此身在什麼
X26n0548_p0848b16║處安立，不許測度計校，作道理解。念茲在茲，久久
X26n0548_p0848b17║自然打失鼻孔。
X26n0548_p0848b18║舍利子！是諸法空相，不生不滅、不垢不淨、不增不減。
X26n0548_p0848b19║前推空蘊緣起無體，此當會歸自心，始顯此經以
X26n0548_p0848b20║心為主。蓋前空蘊對顯，則知蘊屬緣生。蘊既屬緣，
X26n0548_p0848b21║則知空非蘊外。空非蘊外，則此真空亦從緣生。到
X26n0548_p0848b22║此自心之中，蘊法不可得也。其真空之法，亦不可
X26n0548_p0848b23║得也。蓋真空猶名相也，蘊法亦名相也。此二者既
X26n0548_p0848b24║屬名相，則在我自心之中，本不可得者也。故曰：是
X26n0548_p0848c01║諸法空相。既爾，則寧非會心耶？問：此心豈不隨緣
X26n0548_p0848c02║耶？若不隨緣，何顯此心之妙耶？曰：此心非隨非不
X26n0548_p0848c03║隨，即隨即不隨，非即非不即，非不即非即。直得離
X26n0548_p0848c04║四句，絕百非。口欲言而辭喪，意欲緣而慮亡。揚眉
X26n0548_p0848c05║也，白雲萬里。瞬目也，鷂過新羅。世尊到此，亦無下
X26n0548_p0848c06║口處。但不得已，為說不生不滅，不垢不淨，不增不
X26n0548_p0848c07║減數言，為註脚耳。須知此四句經，實闡自心體性
X26n0548_p0848c08║如此，能不勉乎？以此自心，本無無明生相，本無無
X26n0548_p0848c09║明住相，本無無明異相，本無無明滅相。故曰：不生
X26n0548_p0848c10║不滅。以不生不滅，而略異住也。又此自心，本無貪
X26n0548_p0848c11║嗔癡，本無殺盜婬，本無五欲生死，本無三界六道，
X26n0548_p0848c12║本無邪見外道，本無戒定慧，本無六度萬行，本無
X26n0548_p0848c13║聲聞緣覺，本無諸佛菩薩。總而言之，一切染法不
X26n0548_p0848c14║可得，一切淨法不可得。故曰：不垢不淨也。然而此
X26n0548_p0848c15║心，又能隨應無方，顯四聖界，顯六凡界。然且此心
X26n0548_p0848c16║在四聖界不增一毫，在六凡界不減一毫，實為平
X26n0548_p0848c17║等。平等無有高下者，故曰不增不減也。問：此經以
X26n0548_p0848c18║心為主，當以心為宗，何以觀照為宗？曰：此有二意，
X26n0548_p0848c19║不以心為宗。一者遵于古人，不敢擅改，以古人判
X26n0548_p0848c20║觀照為宗故。如愚意，以實相為體，以自心為宗，以
X26n0548_p0848c21║觀照為用，以醍醐為教相。曰：心宗照用則且置，如
X26n0548_p0848c22║何般若之教為醍醐乎？若是醍醐，應在法華，何為
X26n0548_p0848c23║般若稱耶？曰：約時般若，約教味是醍醐，以五時之
X26n0548_p0848c24║中有不定教故。且此心宗，萬法之源，諸經之主。所
X26n0548_p0849a01║謂心也者，總持之大本，萬法之洪源，是以不肖判
X26n0548_p0849a02║為醍醐。試決諸高明意何如耳。問：心既如此顯勝，
X26n0548_p0849a03║為何世尊茲不言心，獨言空者，其義何在？曰：世尊
X26n0548_p0849a04║之意，以一切眾生皆妄認昭昭靈靈為自心者，或
X26n0548_p0849a05║執在內在外，在諸六根，如是等處而強主宰，實為
X26n0548_p0849a06║偏著邪謬。今若直說心言，恐就其執，返此妙心而
X26n0548_p0849a07║為妄心，復何益哉？惟後文結歸以心，足見意之妙
X26n0548_p0849a08║也。故此惟以空言提醒與人，要人自己領會，物外
X26n0548_p0849a09║知歸，言先識旨耳。所以經家以心目題，則又知佛
X26n0548_p0849a10║之微意也，可不依乎？問：文中謂諸法空相，諸之為
X26n0548_p0849a11║言，豈獨空蘊之二不可得乎？曰：有二意故：一者以
X26n0548_p0849a12║蘊有五，及所顯之空共言諸耳。二者以空蘊例諸
X26n0548_p0849a13║根身及諸器界，種種不一，皆可互推，故謂之諸。向
X26n0548_p0849a14║下顯出
X26n0548_p0849a15║是故空中無色，無受、想、行、識，無眼、耳、鼻、舌、身、意，無色、
X26n0548_p0849a16║聲、香、味、觸、法，無眼界乃至無意識界。
X26n0548_p0849a17║此以五蘊、六根、六塵、十二處而顯叵得也。蓋前推
X26n0548_p0849a18║蘊空緣起，次會自心一體，然且會歸自心，實由緣
X26n0548_p0849a19║起而後至也。故今又顯萬法緣起，至後結歸自心，
X26n0548_p0849a20║則見前後意之微也。蓋初若不推空蘊，凡夫未免
X26n0548_p0849a21║妄執為謬，故必先推空蘊也。次若不會歸自心，則
X26n0548_p0849a22║恐般若惟空，似有不涉緣之妙，而聲聞人依舊坐
X26n0548_p0849a23║落無為床上，亦不見得，故次必當會歸自心，始見
X26n0548_p0849a24║圓妙也。此中若不廣顯緣生，則恐萬法有不盡之
X26n0548_p0849b01║疑，故此必廣顯萬法，始見徹底無疑矣。至後結歸
X26n0548_p0849b02║自心，始乃究竟圓滿，以是因緣，所以前後文意有
X26n0548_p0849b03║隱顯者，端在此耳。此中廣顯緣生者，先五蘊、六根、
X26n0548_p0849b04║六塵、十二處、十八界，此中五蘊即前所推之蘊，不
X26n0548_p0849b05║須重解。問：五蘊前既推竟，此復出之，何故？曰：只借
X26n0548_p0849b06║前意以例後耳，故不再解。所言六根者，眼根如蒲
X26n0548_p0849b07║萄朵，惟奔于色，且此眼根本無所有，蓋由明暗二
X26n0548_p0849b08║塵于妙圓中黏湛發見，見精殃色，結色成根，則知
X26n0548_p0849b09║眼根除其妄見妄境，此根本無所有，然則此根即
X26n0548_p0849b10║是緣起，無復得也。耳根如新卷葉，惟奔于聲，且此
X26n0548_p0849b11║耳根本無所有，蓋由動靜二塵于妙圓中黏湛發
X26n0548_p0849b12║聽，卷聽映精，卷聲成根，則知耳根除其妄聽妄聲，
X26n0548_p0849b13║此根本無所有，然則此根即是緣起，無復得也。鼻
X26n0548_p0849b14║根如雙垂瓜，惟奔于香，且此鼻根本無所有，蓋由
X26n0548_p0849b15║通塞二塵，于妙圓中黏湛發齅，齅精映香，納香成
X26n0548_p0849b16║根，則知鼻根除其妄齅妄香，本無所有，然則此根
X26n0548_p0849b17║即是緣起，無復得也。舌根如初偃月，惟奔于味，且
X26n0548_p0849b18║此舌根本無所有，蓋由恬變二塵，于妙圓中黏湛
X26n0548_p0849b19║發甞，甞精殃味，絞味成根，則知此根除其恬變妄
X26n0548_p0849b20║甞，本無所有，然則此根即是緣起，無復得也。身根
X26n0548_p0849b21║如腰鼓顙，惟奔于觸，且此身根本無所有，蓋由離
X26n0548_p0849b22║合二塵，于妙圓中黏湛發覺，覺精映觸，搏觸成根，
X26n0548_p0849b23║則知此根除其離合妄覺，本無所有，然則此根即
X26n0548_p0849b24║是緣起，無復得也。意根如幽室見，惟奔于法，且此
X26n0548_p0849c01║意根本無所有，蓋由生滅二塵，于妙圓中黏湛發
X26n0548_p0849c02║知，知精映法，攬法成根，則知此根除其生滅妄知，
X26n0548_p0849c03║本無所有，然則此根即是緣起，無復得也。所言色
X26n0548_p0849c04║塵，雖有多種，究惟一義。且如佛問阿難：汝觀祗陀
X26n0548_p0849c05║樹林及諸泉池，此即色塵也。彼文廣推，不能俱引，
X26n0548_p0849c06║今取略自作釋，以下例此。且此色塵本無所有，蓋
X26n0548_p0849c07║由眼識、眼根分別而有，除其眼識、眼根，則此色塵
X26n0548_p0849c08║無復有也，此又色塵惟從緣起。所言聲塵，雖有多
X26n0548_p0849c09║種，究竟一義。且如佛問阿難：汝更聽此祗陀林中，
X26n0548_p0849c10║食辦擊鼓，眾集撞鐘，此即聲塵也。且此聲塵亦復
X26n0548_p0849c11║無有，蓋由耳根、耳識分別而有，若無根識，聲從何
X26n0548_p0849c12║得？是知聲塵無復有也，此又聲塵亦從緣起。所言
X26n0548_p0849c13║香塵，雖亦多種，究歸一義。且如佛告阿難：汝又齅
X26n0548_p0849c14║此鑪中旃檀。此即香塵也。且此香塵本無所有，蓋
X26n0548_p0849c15║因鼻根鼻識分別而有。若無分別，香無復得，則知
X26n0548_p0849c16║香塵惟從緣起。所言味塵，亦復多種。且如世尊告
X26n0548_p0849c17║阿難言：汝常二時眾中持鉢，其間或遇酥酪醍醐，
X26n0548_p0849c18║名為上味。此即味塵，由根識有，亦如前例。所言觸
X26n0548_p0849c19║塵，如告阿難：汝常晨朝以手摩頭。此即觸塵，亦由
X26n0548_p0849c20║根識所有，並如前例。所言法塵，如世尊言：汝常意
X26n0548_p0849c21║中所緣善惡無記三性生成法則。此即法塵，亦如
X26n0548_p0849c22║前例，無復有也。所言界者，梵語䭾都，此云界。界是
X26n0548_p0849c23║因義，根境識三互為因故。又種族義，根境識三各
X26n0548_p0849c24║一種族。又眼等六種族別故，此十八界亦復無有。
X26n0548_p0850a01║蓋此界言，以根境識三因為界，一根有三，六三十
X26n0548_p0850a02║八，此十八者究無有體。且根境識自無有體，此三
X26n0548_p0850a03║無有，界從奚立？然則此十八界亦惟緣起。此解取
X26n0548_p0850a04║意楞嚴，令人易解。然不錄全文，惟取摘句義者，望
X26n0548_p0850a05║人甞臠以知全鼎耳。或曰：此中與楞嚴不同。予謂
X26n0548_p0850a06║實相同耳。但楞嚴多種推破，此中直告，文意雖有
X26n0548_p0850a07║不同，其旨實為一也。問：此中但直說無有便了，何
X26n0548_p0850a08║必以緣生之理而推窮也？曰：若不推緣生，則凡夫
X26n0548_p0850a09║之人何由開解？必應爾也。只如阿難多聞第一，尚
X26n0548_p0850a10║然以多方辯究，況吾儕乎？
X26n0548_p0850a11║無無明亦無無明盡，乃至無老死亦無老死盡。
X26n0548_p0850a12║此顯十二因緣緣覺之道，亦是緣生也。且此十二
X26n0548_p0850a13║因緣，有其生起，亦有還滅。言生起者，良由真性之
X26n0548_p0850a14║中，一念不覺，真性不明，則曰無明。以不明故，而妄
X26n0548_p0850a15║發動，則曰行。以發動故，而有分別，則曰識。以有分
X26n0548_p0850a16║別，而有入胎、羯邏藍、遏蒲曇、蔽尸羯南等，則曰名
X26n0548_p0850a17║色。以有名色，漸長六根，則曰六入。以有六入，而便
X26n0548_p0850a18║觸境，觸境即六塵，則曰觸。以有觸故，而便領納，領
X26n0548_p0850a19║納違、順、俱非之三境，則曰受。以有受故，而起愛心，
X26n0548_p0850a20║違境愛常離，順境愛常合，于俱非未至愛長離，已
X26n0548_p0850a21║至愛長合，則曰愛。以有受故，而便執取，則曰取。以
X26n0548_p0850a22║有取故，而便有業果相繫，則曰有。以有業果，即屬
X26n0548_p0850a23║眾生，則曰生。以有生故，便有老死，則曰老死。此俱
X26n0548_p0850a24║以十二資始為因，十二助因為緣，故名曰因緣。且
X26n0548_p0850b01║此十二因緣，猶係三世。無明緣行，過去二支因。識
X26n0548_p0850b02║緣名色，名色緣六入，乃至觸緣受，現在五支果。以
X26n0548_p0850b03║有無明之行，必感如是之果。愛緣取，取緣有，現在
X26n0548_p0850b04║二支因。以有報果在先，必造如是惑因。生緣老死，
X26n0548_p0850b05║未來二支果。以有現在之因，必感未來之果。如是
X26n0548_p0850b06║三世輪環，頭出頭沒，真可厭離者也。所以緣覺之
X26n0548_p0850b07║人，聞此十二因緣，便欲厭離，而修觀行，以斷滅之。
X26n0548_p0850b08║猶如斬樹，先要斬根。根若斬矣，枝葉必不存也。今
X26n0548_p0850b09║欲滅此十二因緣，亦復如是。若欲滅根，先滅無明。
X26n0548_p0850b10║無明若滅，十二因緣亦復無矣。故曰：無明滅則行
X26n0548_p0850b11║滅，乃至老死亦復滅矣。此所謂無明盡也，老死亦
X26n0548_p0850b12║盡也。因緣既滅，便入有餘涅槃。此乃緣覺之道也。
X26n0548_p0850b13║然此緣覺之道，實亦無性。蓋生起因緣，由還滅而
X26n0548_p0850b14║顯。還滅因緣，由生起而顯。既因互顯，俱無體性。則
X26n0548_p0850b15║緣覺之道，實由緣起，俱不可得。故曰：無無明，乃至
X26n0548_p0850b16║無無明盡等。
X26n0548_p0850b17║無苦集滅道，無智亦無得，
X26n0548_p0850b18║此顯四諦，聲聞及菩薩之道，亦緣起也。且四諦者，
X26n0548_p0850b19║苦集屬世間因果也，滅道出世間因果也。世間因
X26n0548_p0850b20║果者，集是招感性，苦是逼迫性，以貪嗔癡招感報
X26n0548_p0850b21║業而逼迫也。此逼迫性，不出八苦，其八苦有無量
X26n0548_p0850b22║危厄，真可厭之。唯聲聞人，知此苦故，便修戒定慧
X26n0548_p0850b23║道，而入寂滅涅槃，此所謂捨世間因果，修出世間
X26n0548_p0850b24║因果也。然此二種因果，亦無實性，如緣覺道例之。
X26n0548_p0850c01║又菩薩之道，廣有無量，總之則萬行，略之則六度，
X26n0548_p0850c02║約之則智得。二言而該之，以有智故，則自利利他，
X26n0548_p0850c03║亦謂得矣。然菩薩之道，亦從緣起，若無緣起，行將
X26n0548_p0850c04║安施？是知菩薩之道，從緣無可得也，亦如上例。又
X26n0548_p0850c05║智之為言屬菩薩，得之為言屬諸佛，以菩薩屬因
X26n0548_p0850c06║智故，以諸佛屬得果故。然而心佛眾生，三無差別，
X26n0548_p0850c07║是知諸佛亦為緣起不可得也。須知萬法無量，不
X26n0548_p0850c08║出聖凡二界，攝該盡矣。故今雖文字作四段顯其
X26n0548_p0850c09║緣生，推意實有無量，故曰廣顯緣生，抑可知矣。顯
X26n0548_p0850c10║生已竟，向下結歸。
X26n0548_p0850c11║以無所得故，菩提薩埵依般若波羅蜜多故，心無罣
X26n0548_p0850c12║礙；無罣礙故，無有恐怖，遠離顛倒夢想，究竟涅槃。
X26n0548_p0850c13║此所謂結歸自心也。蓋前廣顯緣生，即是性空般
X26n0548_p0850c14║若，一無所得，故曰以無所得故。且此故之為言，即
X26n0548_p0850c15║有結顯意也。下故字倣此。菩薩依此性空般若，圓
X26n0548_p0850c16║證自心，了無遺餘，故標曰依般若波羅蜜多故，心
X26n0548_p0850c17║無罣礙。且此心剎那不住，如大火聚，纖毫不存，如
X26n0548_p0850c18║閃電光，無容擬議，居有有壞，居空空敗，直得言思
X26n0548_p0850c19║道斷，心行處滅，更無一物當情，可作障礙。然則心
X26n0548_p0850c20║法如是之勝，何恐怖而不除，何顛倒之不遠，何夢
X26n0548_p0850c21║想之可亂，何涅槃之可得，故標曰無罣礙故，無有
X26n0548_p0850c22║恐怖。遠離顛倒夢想，究竟涅槃，是亦逕𨓍語哉。且
X26n0548_p0850c23║此恐怖，本無有體，由人不了一切境法，而生惶恐
X26n0548_p0850c24║畏怖，以有恐怖，便有種種夢想不實，妄取涅槃，其
X26n0548_p0851a01║實涅槃何從而可得耶。然此皆凡夫法耳，以凡夫
X26n0548_p0851a02║人不了萬法惟心，起惑造業，或造世間地獄三途
X26n0548_p0851a03║法，或造出世間聲聞、緣覺道法，乃至希取大涅槃
X26n0548_p0851a04║法，此皆起惑恐怖之所致耳。以正理觀之，皆是夢
X26n0548_p0851a05║想，幻興幻滅，無有實體。如昔者盃弓幻影，妄惑恐
X26n0548_p0851a06║怖，不亦虗誑乎？今此菩薩了證自心，如是夢想悉
X26n0548_p0851a07║皆無矣。問：夢想無之則信，何乃涅槃亦復無耶？若
X26n0548_p0851a08║無，菩薩何處究竟乎？曰：此又不了自心作是疑也。
X26n0548_p0851a09║若了自心，佛之一字尚是名相，何況涅槃乎？盡虗
X26n0548_p0851a10║空，徧法界，渾淪一箇自己，那容名相于其間耶？不
X26n0548_p0851a11║見張拙秀才是箇俗人，一悟自心，便云：光明寂照
X26n0548_p0851a12║徧河沙，凡聖含靈共一家。一念不生全體現，六根
X26n0548_p0851a13║纔動被雲遮。斷除妄想重增病，趣向真如亦是邪。
X26n0548_p0851a14║隨順世緣無罣礙，涅槃生死等空華。依此信去，自
X26n0548_p0851a15║然相應也。
X26n0548_p0851a16║三世諸佛依般若波羅蜜多故，得阿耨多羅三藐三
X26n0548_p0851a17║菩提。
X26n0548_p0851a18║此結顯諸佛亦依般若性空而圓證自心也。蓋阿
X26n0548_p0851a19║耨多羅雖然果稱，亦實自心之別名也。阿云梵語，
X26n0548_p0851a20║此翻為無；耨多羅梵語，此翻為上；三云梵語，此翻
X26n0548_p0851a21║為正；藐云梵語，此翻為等；菩提梵語，此翻為覺。即
X26n0548_p0851a22║此無上正等之覺，便是自心分量。蓋萬法至心而
X26n0548_p0851a23║極，名曰無上；更無邪正等差，名曰正等；無法不了，
X26n0548_p0851a24║名曰覺。實覺昏迷之識性，能照萬法之重衢。是知
X26n0548_p0851b01║三界無別法，惟是一心造，寧不然乎？此又一解，以
X26n0548_p0851b02║前廣顯萬法緣起性空，一法不存，惟是一心。若了
X26n0548_p0851b03║惟心，便名菩薩。不但菩薩而已，亦即是諸佛。故此
X26n0548_p0851b04║結歸之文，而以菩薩諸佛結之者，實有以哉！問：此
X26n0548_p0851b05║心之中，一法無有，何以有諸佛菩薩哉？曰：此心剎
X26n0548_p0851b06║那不住，能有能無，非有非無，無容擬議，何聖凡之
X26n0548_p0851b07║可得？今云菩薩諸佛者，以對凡夫而說。除凡夫，諸
X26n0548_p0851b08║佛亦不可得，何況菩薩乎？以菩薩不自云菩薩，諸
X26n0548_p0851b09║佛不自云諸佛，知此則諸佛無得也。雖然，此之所
X26n0548_p0851b10║論，皆屬理具法身，以法身惟從證得；未論果上報
X26n0548_p0851b11║身，以報身惟修感得。若執理具法身，撥無報身，是
X26n0548_p0851b12║為大謬。慎之！慎之！
X26n0548_p0851b13║故知般若波羅蜜多是大神呪，是大明呪，是無上呪，
X26n0548_p0851b14║是無等等呪，能除一切苦，真實不虗。
X26n0548_p0851b15║既云般若，又云呪者，蓋呪祕密不容解說之意，如
X26n0548_p0851b16║軍中密令無容外傳，是知呪是祕密之義。今云般
X26n0548_p0851b17║若是大神呪，是大明呪，是無上呪，是無等等呪，須
X26n0548_p0851b18║知般若是祕密也。蓋由前來推性空般若會歸自
X26n0548_p0851b19║心，恐人作疑，將謂般若之外有心，自心之外有般
X26n0548_p0851b20║若，則成兩箇，何通融之？此如來末後極則開示，又
X26n0548_p0851b21║一重要關也。意謂不可作此見解，以般若元與法
X26n0548_p0851b22║身解脫聯絡不斷，牽連自在，如𠁼字三點，不縱不
X26n0548_p0851b23║橫，不並不別，舉一即三，言三即一，但不可心思言
X26n0548_p0851b24║議可也，故曰般若是大神呪。以呪之為言，不解可
X26n0548_p0851c01║也；神之為言，推功有在，說之可也。言其大神即是
X26n0548_p0851c02║法身之德，以法身神而莫測，故曰大神。此以般若
X26n0548_p0851c03║即是法身，然不可以言說，但可以默契，故曰般若
X26n0548_p0851c04║是大神呪。般若之德，猶如千日能破萬惑，亦不可
X26n0548_p0851c05║以言說，故曰般若是大明呪。然般若能破萬惑，則
X26n0548_p0851c06║是解脫之德，且此解脫非二乘凡夫可上，故名無
X26n0548_p0851c07║上，然亦不可以言說，故曰般若是無上呪。然則三
X26n0548_p0851c08║德如是明顯，而云呪者，正以三德祕密互為相攝，
X26n0548_p0851c09║文雖般若即法身解脫，意實亦有解脫即是般若，
X26n0548_p0851c10║法身例此。故此三者連環自在，直出思議之表，無
X26n0548_p0851c11║有一法過之者，實為三世諸佛共相祕受，故結贊
X26n0548_p0851c12║曰般若是無等等呪。既爾，三德圓融之功大，何變
X26n0548_p0851c13║易生死、分段生死之有苦哉？真為終古真實之法
X26n0548_p0851c14║也，故曰能除一切苦，真實不虗。然則般若與心又
X26n0548_p0851c15║何如哉？
X26n0548_p0851c16║故說般若波羅蜜多呪。即說呪曰：揭諦，揭諦，波羅揭
X26n0548_p0851c17║諦，波羅僧揭諦，菩提薩婆訶
X26n0548_p0851c18║此正顯能除諸苦真實之功德也。特呪宣者，以出
X26n0548_p0851c19║思議表耳。且呪無理路，無義解，不容思量，不許擬
X26n0548_p0851c20║議，直得無言可伸，無語可說。正當恁麼時，千差路
X26n0548_p0851c21║絕，不通凡聖，何苦不除？何業不脫？可謂般若平等
X26n0548_p0851c22║中平等之功德也。禪門所謂無味之談，塞斷人口。
X26n0548_p0851c23║此雖通理，亦須通義。蓋一切經呪，元初皆屬梵語，
X26n0548_p0851c24║而譯師獨翻其經，不翻其呪者，以有四義故：一是
X26n0548_p0852a01║佛密語，祕密之法，惟佛與佛乃能知之；二是總持
X26n0548_p0852a02║門，一一字句含多義故，如婆伽婆具六種義；三是
X26n0548_p0852a03║佛蜜印，如王印信，所往無所不通，幽顯遵奉，佛佛
X26n0548_p0852a04║相傳，不移易故；四是不思議力所加持故，但能密
X26n0548_p0852a05║誦，即得滅過。有此四義，所以不翻。此所謂祕密，不
X26n0548_p0852a06║翻應知。問：此經亦具三分否？曰：有之。觀自在菩薩
X26n0548_p0852a07║至度一切苦厄。此屬序分，蓋因菩薩而序起法門
X26n0548_p0852a08║也。告舍利子洎至般若。是大神呪，是無等等呪。此
X26n0548_p0852a09║屬正宗分，正以性空會心與聲聞說也。後語呪文，
X26n0548_p0852a10║意屬流通。蓋此流通，非同他經，以他經專勸贊弘
X26n0548_p0852a11║持功德為主。獨此經惟以密呪為流通者，蓋謂此
X26n0548_p0852a12║經無相般若，非可文言贊說弘持而盡其意，直于
X26n0548_p0852a13║無言無說、無思無解，以默契于言先，領略于物表，
X26n0548_p0852a14║是為真弘通般若，真流傳正宗。故以密呪宣在經
X26n0548_p0852a15║末，實有以也。是以自心現量，只可自悟，非從他得。
X26n0548_p0852a16║所以不肖以斵輪為解者，意在此耳。
X26n0548_p0852a17║
X26n0548_p0852a18║般若波羅蜜多心經斵輪解（終）