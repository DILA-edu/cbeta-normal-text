X26n0549_p0852b01║
X26n0549_p0852b02║No. 549
X26n0549_p0852b03║般若波羅蜜多心經正眼
X26n0549_p0852b04║
X26n0549_p0852b05║唐三藏法師　玄奘　譯
X26n0549_p0852b06║明武林後學　大文　述
X26n0549_p0852b07║將釋此經，大段分十，一釋名題，二能修人，三明般
X26n0549_p0852b08║若體，四明般若用，五正示三觀工夫，六承諸法本
X26n0549_p0852b09║不生滅，七述空中本無諸法，八無得而得，九讚深
X26n0549_p0852b10║般若，十密說般若。△一釋名題
X26n0549_p0852b11║般若波羅蜜多心經
X26n0549_p0852b12║天台大師嘗以名、體、宗、用、教、相五章釋一切經題。
X26n0549_p0852b13║此經法喻為名，前六字梵語，此翻智慧。到彼岸是
X26n0549_p0852b14║法，心之一字是喻。般若有三：實相、觀照、文字。實相
X26n0549_p0852b15║之體，聖凡平等，生佛一如，各各圓具，不曾少欠絲
X26n0549_p0852b16║毫，無始無明覆蔽，所謂法身流轉五道也。以觀照
X26n0549_p0852b17║之用，照破諸法，當體全空，初無罣礙，立登彼岸，坐
X26n0549_p0852b18║證菩提矣。實相即法身，觀照即般若，到彼岸即解
X26n0549_p0852b19║脫。三德祕藏，不離當人也，要一回親見始得。心乃
X26n0549_p0852b20║撮粹精要，統一身四肢百骸之主，喻此少文，而該
X26n0549_p0852b21║八部七百餘卷之全義，故云爾也。實相為體，諸大
X26n0549_p0852b22║乘經皆以實相為體故。照見蘊空為宗，以智破諸
X26n0549_p0852b23║法故。度苦為用，疾超二種生死故。熟酥為教相，是
X26n0549_p0852b24║法華之前矛故。經者，常也，法也。聖賢之常道，出塵
X26n0549_p0852c01║之軌則，貫線攝持，具如別說。△二能修人
X26n0549_p0852c02║觀自在菩薩。
X26n0549_p0852c03║如來拈圓修頓證之人，勉諸凡小修行者而作榜
X26n0549_p0852c04║樣，萬有交陳乎前，不滯一情，不住一法，中流兩岸
X26n0549_p0852c05║不居，即此岸而登彼岸，以無緣慈泛應羣機，無剎
X26n0549_p0852c06║不現，如月印千江，故名自在。△三明般若體
X26n0549_p0852c07║行深般若波羅蜜多時。
X26n0549_p0852c08║此舉實相體也。是法身德行，揀有解無行。深揀凡
X26n0549_p0852c09║外邪智，二乘偏真，權教但中，三觀一心，故云深也。
X26n0549_p0852c10║圓解之時即觀，隨觀即證。無時之時，揀非次第也。
X26n0549_p0852c11║△四明般若用
X26n0549_p0852c12║照見五蘊皆空，度一切苦厄。
X26n0549_p0852c13║此明深般若之實效用也。是般若解脫二德，以圓
X26n0549_p0852c14║照之功照破，了了徹見，故曰照見。眾生執根身器
X26n0549_p0852c15║界，對待形顯，以為實有，名色領納，違順俱非，起苦
X26n0549_p0852c16║樂中庸，名受。搖動妄情，攀緣計較，名想。運運密移，
X26n0549_p0852c17║新新不住，名行。明了分別，名識。此五蓋覆真性，封
X26n0549_p0852c18║蔀妙明為蘊。二乘雖破我執，法執猶存，權乘次第
X26n0549_p0852c19║漸斷，猶未之竟。菩薩以大智慧光，逆推其源，無來
X26n0549_p0852c20║去之迹，向不曾迷，本自空寂，何須宰割，其體原無，
X26n0549_p0852c21║頓超乎六道四生之分段，長劫勤劬之變易，故曰
X26n0549_p0852c22║一切苦厄，般若淵微，盡情吐露矣。下告當機者重
X26n0549_p0852c23║拈之註脚耳。△五正示三觀工夫
X26n0549_p0852c24║舍利子，色不異空，空不異色，色即是空，空即是色，受、
X26n0549_p0853a01║想、行、識亦復如是。
X26n0549_p0853a02║鶖子是眾中智慧第一之人，彼即當機，故如來呼
X26n0549_p0853a03║其名而告之。色不異空，空觀也。破凡外執根塵實
X26n0549_p0853a04║有是色，起惑造業，誠生死根株也，故曉之曰：此所
X26n0549_p0853a05║執色不異于真空，勿滯著也。空不異色，假觀也。破
X26n0549_p0853a06║二乘之人雖用體析之空破彼假色，猶保偏空而
X26n0549_p0853a07║為涅槃，故曉之曰：此所證空不異于假色，勿取證
X26n0549_p0853a08║也。色即是空，空即是色，中觀也。恐權乘之人聞說
X26n0549_p0853a09║不異，終成二物，謂智外有如可證，不解融即，猶存
X26n0549_p0853a10║空有二見，故曉之曰：玅有之色即是真空，實相之
X26n0549_p0853a11║空即是真色，所以為大空、第一義空也。何生死之
X26n0549_p0853a12║不超哉？何苦厄之不度哉？言不頓彰，文不累書，其
X26n0549_p0853a13║實般若菩薩三觀一心、三諦一境也。色為五蘊首，
X26n0549_p0853a14║故詳其色而略其餘焉。若具言之，則受不異空，空
X26n0549_p0853a15║不異受，受即是空，空即是受，想、行、識三亦復如是。
X26n0549_p0853a16║△六承諸法本不生滅
X26n0549_p0853a17║舍利子！是諸法空相，不生不滅、不垢不淨、不增不減。
X26n0549_p0853a18║此承上文色空不異即是之旨，重申揭而示之。諸
X26n0549_p0853a19║法即是世出世，有八十一科。所言即是真空實相
X26n0549_p0853a20║者，諸法本不曾生，亦無有滅。生死即涅槃，本不曾
X26n0549_p0853a21║垢，亦何須淨。煩惱即菩提，智亦不增，惑亦不減。諸
X26n0549_p0853a22║法寂滅，即是真空，何生滅垢淨增減乎。此六不字，
X26n0549_p0853a23║即是一空字。若具而言之，不來不去，不斷不常，不
X26n0549_p0853a24║一不異，不有不無等，亦然也。△七述空中本無諸
X26n0549_p0853b01║法
X26n0549_p0853b02║是故空中無色，無受、想、行、識，無眼、耳、鼻、舌、身、意，無色、
X26n0549_p0853b03║聲、香、味、觸、法，無眼界乃至無意識界，無無明亦無無
X26n0549_p0853b04║明盡，乃至無老死亦無老死盡，無苦、集、滅、道，無智亦
X26n0549_p0853b05║無得。
X26n0549_p0853b06║此述成諸法空相中，本無生滅等，不但無生滅，即
X26n0549_p0853b07║真空實相體中，本無世出世八十一科諸法，故云
X26n0549_p0853b08║是故諸法空相之中，本無五蘊，眼等六根，色等六
X26n0549_p0853b09║塵，眼識等六識，即十八界，各有種族界畔，故此無
X26n0549_p0853b10║世間法也。無明至老死，是十二因緣流轉門，緣覺
X26n0549_p0853b11║人所觀之境，無明盡至老死盡，是十二因緣還滅
X26n0549_p0853b12║門，以智斷無明盡，則一切皆盡也。苦集是世間因
X26n0549_p0853b13║果，滅道是出世間因果，是聲聞人知苦斷集，慕滅
X26n0549_p0853b14║修道，菩薩以智觀之，諸法真空實相體中，原無二
X26n0549_p0853b15║乘所修證之法也，亦無藏通別菩薩斷惑之智，亦
X26n0549_p0853b16║無菩提可得，有得有證，不了義故，俱為戲論，此無
X26n0549_p0853b17║出世間法也。△八無得而得
X26n0549_p0853b18║以無所得故。菩提薩埵依般若波羅蜜多故，心無罣
X26n0549_p0853b19║礙；無罣礙故，無有恐怖，遠離一切顛倒夢想，究竟涅
X26n0549_p0853b20║槃。三世諸佛依般若波羅蜜多故，得阿耨多羅三藐
X26n0549_p0853b21║三菩提。
X26n0549_p0853b22║上乃以空慧之水，洗蕩執情，廉纖搭滯。四句百非，
X26n0549_p0853b23║凡情聖解。所謂但盡凡情，別無聖解。掃至不可掃
X26n0549_p0853b24║處，離至不可離處。本體如如之真佛，原來不曾動
X26n0549_p0853c01║著纖毫。譬如水清月現，歇即菩提。始知從前頭頭
X26n0549_p0853c02║蹉過矣。可謂無修是為真修，無得是為真得，無證
X26n0549_p0853c03║是為真證。故云以無所得故。依此真空實相，不妨
X26n0549_p0853c04║而到涅槃彼岸。何以能到，以不住一法，不滯一情。
X26n0549_p0853c05║心即無礙，無礙即自在也。以無礙故，何恐怖之有。
X26n0549_p0853c06║若有住著，就不自在。即有無量恐懼怖畏，以無常
X26n0549_p0853c07║計常，以苦為樂等八種顛倒。晝為想心，夜為諸夢。
X26n0549_p0853c08║攀緣妄境，無時休息。生死長夜，永無解脫之期。如
X26n0549_p0853c09║來說為可怜憫者。以此真空，達此實相。何等自在，
X26n0549_p0853c10║永離恐怖。焉有顛倒夢想，而不遠離耶。可為涅槃
X26n0549_p0853c11║彼岸，頓證究竟歟。菩薩因人，諸佛果人，莫不依此
X26n0549_p0853c12║般若，而得無上正等正覺。所謂從因以至果位也。
X26n0549_p0853c13║菩提智果，涅槃斷果，互有無者，是影略說。△九讚
X26n0549_p0853c14║深般若
X26n0549_p0853c15║故知般若波羅蜜多是大神呪，是大明呪，是無上呪，
X26n0549_p0853c16║是無等等呪，能除一切苦，真實不虗。
X26n0549_p0853c17║此讚般若不可思議之意。神即靈知不測，明即朗
X26n0549_p0853c18║鑑洞徹，爍昏衢之智炬，越苦海之迅航，故皆云大。
X26n0549_p0853c19║此法最尊，無所過上，九界三乘更無與等，而等諸
X26n0549_p0853c20║究竟最上一乘。呪即讚此法不可心思言議，豈限
X26n0549_p0853c21║量所及哉？與下呪義不同，故能除二種生死之苦。
X26n0549_p0853c22║如來所說真實之語，竝無虗謬之談，可勿信乎？顯
X26n0549_p0853c23║說般若已竟，下乃密說般若，可謂顯密圓通。△十
X26n0549_p0853c24║密說般若
X26n0549_p0854a01║故說般若波羅蜜多呪。即說呪曰：揭諦揭諦。波羅揭
X26n0549_p0854a02║諦。波羅僧揭諦。菩提娑婆訶
X26n0549_p0854a03║呪即祕密真詮，如王密旨，似軍中號令，豈容漏泄
X26n0549_p0854a04║乎？顯教則聞解而修，修而克果；密教則尊重受持，
X26n0549_p0854a05║冥益加被，不容解釋，故不翻譯。即五不翻中，祕密
X26n0549_p0854a06║不翻也。
X26n0549_p0854a07║
X26n0549_p0854a08║般若波羅蜜多心經正眼（終）
X26n0549_p0854a09║
X26n0549_p0854a10║
X26n0549_p0854a11║䟦
X26n0549_p0854a12║我故篋中有心經正眼一卷，點倭訓流通于世，若看
X26n0549_p0854a13║閱者因文字發觀，炤契實相矣。于茲書，於所願，于餘
X26n0549_p0854a14║紙而已。雒下　知空　拜