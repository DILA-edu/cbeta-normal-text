X26n0551_p0859c01║No. 551-A
X26n0551_p0859c02║ 般若波羅蜜多心經發隱序
X26n0551_p0859c03║
X26n0551_p0859c04║
X26n0551_p0859c05║般若之為教也，廣博充虗，周窮萬物。種種法門，該詮
X26n0551_p0859c06║此也；種種行因，該修此也。括十界依正之森羅，收色
X26n0551_p0859c07║心之二字；開無量方便之多途，照五蘊之一空；蕩人
X26n0551_p0859c08║心之多執，遣六道之昏迷。曰境曰心，俱融不異；是凡
X26n0551_p0859c09║是聖，咸共一如。正謂諸法從本來，常自寂滅相。豈可
X26n0551_p0859c10║語言文字跂及者哉！昔日世尊陞座，默然良久。文殊
X26n0551_p0859c11║白眾云：諦觀法王法，法王法如是。此如來無說，海眾
X26n0551_p0859c12║無聞。斯乃真說般若之時也。奈何鈍淺之流，更煩世
X26n0551_p0859c13║尊搖唇皷舌，無風起浪，觀小大機，說漸頓教。由是開
X26n0551_p0859c14║演五時之異，咸會一乘；設施九界之別，同臻佛界。然
X26n0551_p0859c15║此經者，文最約而義最廣，難盡其奧，說者染指而已。
X26n0551_p0859c16║釋其名，如人百體四肢，惟心最靈，故曰心經。又則般
X26n0551_p0859c17║若是眾生本有之靈心，向被五蘊覆積多劫，說此照
X26n0551_p0859c18║見之方，開示悟入，意登彼岸，故曰心經。然此經者，自
X26n0551_p0859c19║古及今，遞代以來，註述甚多。或泛然而混融，或𦘕蛇
X26n0551_p0859c20║而添足。今之饒舌，多附臆說。是中既以人法各四，派
X26n0551_p0859c21║分演義，名曰發隱，而於足上又添足焉。敢露一班，覽
X26n0551_p0859c22║者哂叱。旹
X26n0551_p0859c23║崇禎八年歲在乙亥五月下澣比丘正相體如識
X26n0551_p0859c24║
X26n0551_p0860a01║No. 551
X26n0551_p0860a02║般若波羅蜜多心經發隱
X26n0551_p0860a03║
X26n0551_p0860a04║
X26n0551_p0860a05║繩天台教後學比丘　正相　解
X26n0551_p0860a06║△初釋經題。山家大師凡釋經題，先立五重玄
X26n0551_p0860a07║義：一釋名，二辨體，三明宗，四論用，五判教相。夫如
X26n0551_p0860a08║來說法，法必有名，名必顯體，體顯由宗，宗成有用，
X26n0551_p0860a09║以判教相。有此五重，如網得綱，如衣得領，一經之
X26n0551_p0860a10║旨，灼然在目。今經以單法為名，實相為體，大乘因
X26n0551_p0860a11║果為宗，度苦為用，熟酥為教相。○一釋名者，而有
X26n0551_p0860a12║通別。通者，十二分教，總名曰經。別則有七，或單或
X26n0551_p0860a13║複，或具足三，而立名也。今經以單法為名也。梵語
X26n0551_p0860a14║般若，華言智慧，又云淨慧。智慧者，以照了為義，通
X26n0551_p0860a15║乎凡聖。淨慧者，出纏為義，直照理故。此慧破諸妄
X26n0551_p0860a16║念，稱理圓極。無分而分，三種名別。一實相般若，所
X26n0551_p0860a17║觀理體是也。二觀照般若，能觀妙慧是也。三文字
X26n0551_p0860a18║般若，即所詮顯密句義是也。分而不分，唯是一體。
X26n0551_p0860a19║用有三名，非三非一，而三而一，宛然有此二義，故
X26n0551_p0860a20║不飜也。又般若者，果上證得極理甚深，不同因中
X26n0551_p0860a21║輕薄係尊重，不飜也。波羅蜜多者，華言到彼岸，對
X26n0551_p0860a22║此而言彼也。此般若聖凡一體，物我同根，彌滿清
X26n0551_p0860a23║淨，本無彼此。即以清淨心中，照而不寂，一念妄動，
X26n0551_p0860a24║而生人我，起乎煩惱。依煩惱而長生死，立生死為
X26n0551_p0860b01║此岸，煩惱為中流，涅槃為彼岸。四教四門，各論彼
X26n0551_p0860b02║此。抱長迷而不覺，居眾苦而自甘者，凡夫此岸也。
X26n0551_p0860b03║解三空而自脫，修諦緣而取證者，聲聞與緣覺也。
X26n0551_p0860b04║雖脫分段，由居變易此岸，而為塵沙界斷。依智照
X26n0551_p0860b05║理，分破無明，分證三德者，菩薩也。仍居變易岸頭，
X26n0551_p0860b06║至等覺已，仍曰到而未極。此通前三教而論彼此。
X26n0551_p0860b07║若從圓教勝說，生死即涅槃，無滅可證，此則無到
X26n0551_p0860b08║而到。却而觀之，生死涅槃，俱為幻夢，所謂圓滿菩
X26n0551_p0860b09║提，歸無所得也。心者，即所辨之體也，而有三別：一
X26n0551_p0860b10║曰肉團心，二曰緣慮心，三曰靈知心。肉團心者，父
X26n0551_p0860b11║母血氣所生，今現在五臟中者是，為二心之附托
X26n0551_p0860b12║而已。緣慮心者，今對六塵境上，緣而分別者是。靈
X26n0551_p0860b13║知心者，混千差而不濫，亘萬古以長今，竪窮三際
X26n0551_p0860b14║而無來無去，橫徧十虗而無欠無餘，在聖不增，處
X26n0551_p0860b15║凡不減。為前二心之所混者為之迷，識此三心而
X26n0551_p0860b16║不雜者為之悟，融二心為一體者為之證。凡夫認
X26n0551_p0860b17║肉團心為心，尚迷緣慮，而況靈知？外道以緣慮心
X26n0551_p0860b18║為靈知，以昏擾擾相以為心性，一迷為心，決定惑
X26n0551_p0860b19║為色身之內，而不知外洎虗空，山河大地，咸是妙
X26n0551_p0860b20║明心中之所現物。眾生在湛湛靈知之中，抂受生
X26n0551_p0860b21║滅之苦；如來在區區生滅之中，恒居涅槃。所以詮
X26n0551_p0860b22║種種法門，莫非為此心也。經者，一代之總名，梵語
X26n0551_p0860b23║修多羅，飜為契經，契理契機故也。又經者，訓法訓
X26n0551_p0860b24║常，十界同軌之謂法，三世不易之謂常。又金口所
X26n0551_p0860c01║宣之聖訓，故云經。○二、辨體者，即一經所詮之理
X26n0551_p0860c02║體。經云：是諸法空相。空即無也。無相之相，名為實
X26n0551_p0860c03║相。三般若中，實相般若是也。後之宗歸極於此，用
X26n0551_p0860c04║則起發於此。六度之源首，諸法之正印。故實相，此
X26n0551_p0860c05║經之體也。○三明宗者，即觀照之智，為能到之因。
X26n0551_p0860c06║究竟涅槃，為所到之果。全性起修，宗即體家之宗。
X26n0551_p0860c07║全修在性，體即宗家之體。行始為因，行終為果。行
X26n0551_p0860c08║始則照蘊空為因，行終即究竟涅槃為果。故大乘
X26n0551_p0860c09║因果，為此經之宗也。○四論用者，即文字般若，因
X26n0551_p0860c10║文顯理，因理發行，超二死，越中流，度一切苦厄，得
X26n0551_p0860c11║究竟涅槃，皆由此經。所以度苦厄，為此經之力用
X26n0551_p0860c12║也。○五、判教相者，教者，聖人被下之言也。相者，分
X26n0551_p0860c13║別同異也。而有五時之異，華嚴兼阿含，但方等對
X26n0551_p0860c14║般若，帶法華、涅槃，純一無雜。今經屬第四時，通具
X26n0551_p0860c15║衍門三教，而正意在圓題竟。
X26n0551_p0860c16║△二、釋經文三：初、科段。諸經常儀，三科分經，謂
X26n0551_p0860c17║序、正、流通。今經文略義廣，始不見序分，終不見流
X26n0551_p0860c18║通。今欲解釋，擬分三段，大約如遺教經之例也。
X26n0551_p0860c19║初、序分。此經無通序，但有別序。或者通序在大部
X26n0551_p0860c20║譯師，略也；別序從觀自在下，至度一切苦厄，別序
X26n0551_p0860c21║也。且賢首、孤山二疏之中，一云略標綱要，一云據
X26n0551_p0860c22║行標起，其意均此。二、從舍利子！色不異空至是
X26n0551_p0860c23║無等等。呪是正宗，能除一切苦，呪盡為流通也。此
X26n0551_p0860c24║經說處，一云甚深祕藏中說，如圓覺之類也。一云
X26n0551_p0861a01║王城鷲嶺，若約大部，般若當在鷲山。△二、譯師。
X26n0551_p0861a02║唐三藏法師玄奘奉　詔譯。
X26n0551_p0861a03║此七佛譯經之師也。相傳謂旃檀佛之化身，但未
X26n0551_p0861a04║考的。大師俗姓陳氏，頴川人，仲弓之後裔。生而知
X26n0551_p0861a05║之，過目不忘。幼學儒典，壯討竺墳，尋論一十七周，
X26n0551_p0861a06║經歷百有餘載。貞觀十九年，松稍東向，法眾迎歸，
X26n0551_p0861a07║勅命弘福寺飜譯，具如傳載。凡經五譯：一、羅什譯，
X26n0551_p0861a08║名摩訶般若波羅蜜大明呪經；二、奘師，即此是也；
X26n0551_p0861a09║三、般若利言譯，名與奘師同；四、法月譯，名普徧智
X26n0551_p0861a10║藏般若波羅蜜多經；五、施護譯，名佛說聖母般若
X26n0551_p0861a11║波羅蜜多心經。今所釋者，俱照奘師譯本，有二意
X26n0551_p0861a12║故。何者？一、奘師西竺去來途中，以此經為濯障之
X26n0551_p0861a13║資；二、世間傳持者，俱依此本。彼國經歷，具載本傳，
X26n0551_p0861a14║此不繁引。△三、正釋經文。初序分三：初、出能修之
X26n0551_p0861a15║人。
X26n0551_p0861a16║觀自在菩薩。
X26n0551_p0861a17║此經家序先能修之人，有因有果，有通有別。觀自
X26n0551_p0861a18║在者，修因美號也。三智一心中發，三諦一心中照，
X26n0551_p0861a19║在空不離假中，在假不別空中，在中雙照空假，圓
X26n0551_p0861a20║融無礙，俱非作意，故云自在。自在即真我，真我無
X26n0551_p0861a21║我，而無所不我，即是實相，故云自在。此釋因也。又
X26n0551_p0861a22║觀世音者，觀即能觀之智，從實相體，發中道智，以
X26n0551_p0861a23║中道智，照法界理，故云觀音者。所觀之境，即十界
X26n0551_p0861a24║之機，類音殊唱，應以何身而得度者，即現何身而
X26n0551_p0861b01║為說法，三十四聖容，非前非後，一時普現，如一月
X26n0551_p0861b02║在天，影臨萬水，故云觀世音。此釋果號也。通者，凡
X26n0551_p0861b03║修般若之人，念念照常理，心心息幻塵，境觀一如，
X26n0551_p0861b04║而無差忒，故云自在。別者，菩薩已修已證，遺龜鑑
X26n0551_p0861b05║於像季，使後人當修當證，繩摸範於末世也。△二、
X26n0551_p0861b06║約所修法。
X26n0551_p0861b07║行深般若波羅蜜多時。
X26n0551_p0861b08║行者，修行也。修是止善自利，行是行善化他，此示
X26n0551_p0861b09║修證之法也。此般若非淺識凡夫乃至二乘人之
X26n0551_p0861b10║所能解。謂之深時者，機理契會之時也。若約教釋
X26n0551_p0861b11║者，般若有二：共、不共之別也。此般若迭論淺深，前
X26n0551_p0861b12║前為淺，後後為深，大意唯在圓教徹法底源，圓修、
X26n0551_p0861b13║圓斷、圓證，故云深。圓覺經云：知幻即離，不假方便；
X26n0551_p0861b14║離幻即覺，亦無漸次是也。△三、示正修四：初、照見，
X26n0551_p0861b15║二、五蘊，三、皆空，四、度苦厄。初照見。
X26n0551_p0861b16║照見五蘊皆空，度一切苦厄。
X26n0551_p0861b17║照者，能照之智；見，即所照之境。以四智照之：一、道
X26n0551_p0861b18║慧智，見道實性，破諸色相，開佛知見故；二、道種智，
X26n0551_p0861b19║知十法界諸道種別解惑之相，蕩十法界依正之
X26n0551_p0861b20║色，示佛知見故；三、一切智，知一切法一切寂滅，離
X26n0551_p0861b21║諸動相，悟佛知見故；四、一切種智，知一相法一相
X26n0551_p0861b22║寂滅，平等無二，離差別相，入佛知見故。前前為粗，
X26n0551_p0861b23║後後為細。五蘊者，色、受、想、行、識，是智所照境。蘊
X26n0551_p0861b24║以積聚為義，慧性空寂，五蘊聚積，使窄塞故。陰以
X26n0551_p0861c01║覆蓋為義，般若靈明，五陰覆蓋，使昏迷故。色者，依
X26n0551_p0861c02║正二報，凡可著眼謂之色，領色影響入心謂之受，
X26n0551_p0861c03║逐一思念謂之想，欲生取著謂之行，分別妍媸謂
X26n0551_p0861c04║之識。初陰屬身，餘四屬心，合而觀之，但有名色二
X26n0551_p0861c05║字。佛為迷心重者，開心為四，受、想、行、識也；迷色重
X26n0551_p0861c06║者，開色為六，即六根也；色心俱迷者，開十八界。所
X26n0551_p0861c07║以論云：一切世間中，但有名與色，若欲如實觀，但
X26n0551_p0861c08║當觀名色。皆空者，即照見也。五蘊生起如水成
X26n0551_p0861c09║氷，照見皆空如湯消氷，其氷消已無別能消，惟是
X26n0551_p0861c10║一水故云皆空。度一切苦厄者，一切眾生為五
X26n0551_p0861c11║蘊覆閉慧性，以昏擾擾相而為心性，匍匐三界，沒
X26n0551_p0861c12║二死海，枉受諸苦，雖終日行而不自覺。今觀五蘊
X26n0551_p0861c13║皆空，般若內熏，發本明耀，卓然爍破，生死涅槃俱
X26n0551_p0861c14║為幻夢，非到而到，非度而度，何苦厄之實有也？此
X26n0551_p0861c15║經家敘下正宗，正示照見之方法也。
X26n0551_p0861c16║△二、正宗分八：初、召當機，二、正示方規，三、總例四
X26n0551_p0861c17║蘊，四、直顯性空，五、空無五蘊，六、為鈍根開色別照，
X26n0551_p0861c18║七、印證，八、四呪牒結。初召當機。
X26n0551_p0861c19║舍利子！
X26n0551_p0861c20║舍利此云鷲，子即唐言，此華梵雙舉即對告之人
X26n0551_p0861c21║也。一云身子，以母身形得名；二云珠子，以母美目
X26n0551_p0861c22║得名。此經正化菩薩旁兼二乘，今身子眾中智慧
X26n0551_p0861c23║第一，呼而告之正顯深般若非智莫授，而況下凡
X26n0551_p0861c24║也。△二、正示方規四：初、貼文，二、約人，三、約教，四、三
X26n0551_p0862a01║觀釋。
X26n0551_p0862a02║色不異空，空不異色。色即是空，空即是色。
X26n0551_p0862a03║此照見五蘊皆空之文也。法有四句，人有四種，根
X26n0551_p0862a04║有利鈍，智有淺深，障有厚薄，力不及處，階級自分。
X26n0551_p0862a05║色者，依正之幻色。空者，般若之性空。色是空之相，
X26n0551_p0862a06║空謂相之性。相從性起，相得性融，故照之皆空也。
X26n0551_p0862a07║△二、約人三：初、凡夫，二、二乘，三、菩薩。
X26n0551_p0862a08║色不異空者，照見凡夫五蘊皆空也。如來之法藥，
X26n0551_p0862a09║應眾生之執病，迷於色者，示之以空，味於空者，還
X26n0551_p0862a10║以色破，使乎情塵盡蕩，法執俱忘，般若真心，於茲
X26n0551_p0862a11║獨露矣。且凡夫自有識神已來，執幻色為真體，不
X26n0551_p0862a12║但迷真空，亦不識幻色。何者？執幻為真，故而示之
X26n0551_p0862a13║曰色不異空，使觀色空不異，與法相應，迷情自遣，
X26n0551_p0862a14║度同居土，分段生死之苦厄也。
X26n0551_p0862a15║空不異色者，照見二乘五蘊皆空也。然色不可著，
X26n0551_p0862a16║空亦不可著，體色明空，無色可棄。若厭色趣空，居
X26n0551_p0862a17║然執為兩楹，不知性具矣。而示之曰空不異色，令
X26n0551_p0862a18║觀諦緣中，空色不異，法執銷忘，與法相應，度有餘
X26n0551_p0862a19║土，變易生死之苦厄也。
X26n0551_p0862a20║色即是空，空即是色者，照見菩薩五蘊皆空也。前
X26n0551_p0862a21║云不異空，今云即是空者，進趣真理，異乎凡夫；色
X26n0551_p0862a22║空相即，異乎二乘。燠然本智，爍破群昏，苟非三觀
X26n0551_p0862a23║圓融，焉能即粗而妙？而示之曰：色即是空，境即心
X26n0551_p0862a24║也；空即是色，心即境也。色空互即，心境皆空，雙忘
X26n0551_p0862b01║人法，事盡理圓，度實報土，變易生死之苦厄也。
X26n0551_p0862b02║三、約教者，色不異空者，藏教析色明空，小乘中鈍
X26n0551_p0862b03║根聲聞也。空不異色者，通教體色入空也。色即是
X26n0551_p0862b04║空者，別教次第入中也。空即是色者，圓教雙照真
X26n0551_p0862b05║俗而入中也。
X26n0551_p0862b06║四、約三觀。色不異空者，從假入空也。空不異色者，
X26n0551_p0862b07║從空出假也。後二相即，圓妙中道也。今經衍門，境
X26n0551_p0862b08║智絕待，始終不二，三觀一心，說有次第，對境修觀，
X26n0551_p0862b09║三一圓融，敵破小乘及偏菩薩，使其心意通泰，入
X26n0551_p0862b10║後法華也。△三、總例四蘊。
X26n0551_p0862b11║受、想、行、識亦復如是。
X26n0551_p0862b12║此四蘊屬心，依前色蘊次第而生，凡有十六句，今
X26n0551_p0862b13║云亦復如是而略之也。△四、直顯性空。
X26n0551_p0862b14║舍利子！是諸法空相，不生不滅、不垢不淨、不增不減。
X26n0551_p0862b15║上文明照見五蘊竟，今示皆空二字，故重告當機。
X26n0551_p0862b16║言諸法空相者，所示真空實相也。諸法者，十界依
X26n0551_p0862b17║正之法也。空相即無相，無生滅、垢淨、增減等相。其
X26n0551_p0862b18║體常住，故無生滅；其體虗融，故無垢淨；其體周圓，
X26n0551_p0862b19║故無增減。又則前五陰等，乃般若之相。所謂青青
X26n0551_p0862b20║翠竹，盡是真如；鬱鬱黃華，無非般若。又云：諸法從
X26n0551_p0862b21║本來，常自寂滅相。是以不異而異，而見諸法；異而
X26n0551_p0862b22║不異，世間相常。△五、顯空無蘊。
X26n0551_p0862b23║是故空中無色，無受、想、行、識。
X26n0551_p0862b24║謂空無五蘊也。幻相既空，體性自顯，一色一香，無
X26n0551_p0862c01║非中道，一動一靜，直露本真也。△六、為鈍根開色
X26n0551_p0862c02║別照九：初、六根。
X26n0551_p0862c03║無眼、耳、鼻、舌、身、意。
X26n0551_p0862c04║照見六根皆空也。楞嚴經云：元依一精明，分成六
X26n0551_p0862c05║和合。今則稱體而觀，由性成修，因根顯性，如氷是
X26n0551_p0862c06║水，無非般若，故無六根。△二六塵
X26n0551_p0862c07║無色、聲、香、味、觸、法。
X26n0551_p0862c08║照見六塵皆空也。根塵遞相涉入，為十二入，又名
X26n0551_p0862c09║十二處。十處半屬色，謂五根五塵，及法半分。一處
X26n0551_p0862c10║半屬心，謂意處全，法處一分是也。此塵元是澄湛
X26n0551_p0862c11║海中，粘湛發見等而起。今則稱體而觀，惟一般若，
X26n0551_p0862c12║故無六塵也。△三六識。
X26n0551_p0862c13║無眼界乃至無意識界。
X26n0551_p0862c14║照見十八界皆空也。界者，種族義，又界別義。為色
X26n0551_p0862c15║心俱迷者，開十八也。本是一識，隨根成異，前根塵
X26n0551_p0862c16║既空，識亦成智，故無六識。此三科照見凡夫五蘊
X26n0551_p0862c17║皆空，承上色不異空之句也。△四十二因緣。
X26n0551_p0862c18║無無明亦無無明盡，乃至無老死亦無老死盡。
X26n0551_p0862c19║照見十二因緣皆空也。因緣者，展轉感果為因，互
X26n0551_p0862c20║相由藉為緣。始從無無明至無老死，十二因緣生
X26n0551_p0862c21║相；無明盡至無老死盡，十二因緣滅相。了此生滅
X26n0551_p0862c22║之法，當體即是不生不滅，故云無也。△五、四諦
X26n0551_p0862c23║無苦、集、滅、道。
X26n0551_p0862c24║照見四諦皆空也。苦則三相遷移，謂生異滅；集則
X26n0551_p0863a01║四心流動，謂貪嗔癡等分；滅則滅有還無；道則對
X26n0551_p0863a02║治易奪。苦集是世間因果，道滅是出世因果，此係
X26n0551_p0863a03║藏教生滅四諦也。更有無生無量，今就圓教無作
X26n0551_p0863a04║四諦，結業即解脫，無苦可厭；塵勞本清淨，無集可
X26n0551_p0863a05║斷；煩惱即菩提，無道可修；生死即涅槃，無滅可證，
X26n0551_p0863a06║故云無也。此則照見二乘諦緣皆空，承上空不異
X26n0551_p0863a07║色之句也。△六六度
X26n0551_p0863a08║無智亦無得。
X26n0551_p0863a09║照見六度皆空也。六度以智為體，智度既空，五度
X26n0551_p0863a10║亦空，故云無。又智者觀智，三智圓融，為一切種智，
X26n0551_p0863a11║得謂三諦，理體周徧，能所俱泯，故云無。承上色即
X26n0551_p0863a12║是空，空即是色之句也。△七、結前生後。
X26n0551_p0863a13║以無所得故。
X26n0551_p0863a14║以，由也。無所得三字結前，故之一字起後文也。前
X26n0551_p0863a15║文言空，或言無，或言不，今無所得結之。△八、修證
X26n0551_p0863a16║人法。
X26n0551_p0863a17║菩提薩埵依般若波羅蜜多故。
X26n0551_p0863a18║菩提薩埵，梵語具稱，今稱菩薩者，略去提埵二字。
X26n0551_p0863a19║華言大道成，眾生自證般若，復以教人，故此在焉，
X26n0551_p0863a20║斯能修人也，般若等所依法也。菩薩冠於三教，巧
X26n0551_p0863a21║拙不同，今就圓教而顯。△九障除果圓。
X26n0551_p0863a22║心無罣礙，無罣礙故，無有恐怖，遠離顛倒夢想，究竟
X26n0551_p0863a23║涅槃。
X26n0551_p0863a24║此度一切苦厄也。若以有所得心為本修因，如穿
X26n0551_p0863b01║破絮於荊棘中行，觸處罣礙。以無所得心照圓融
X26n0551_p0863b02║諦理，似清風遊於大虗，縱橫自在。無罣礙而成解
X26n0551_p0863b03║脫德，無恐怖而成法身德，離顛倒夢想成般若德。
X26n0551_p0863b04║三道非離而離，三德非證而證，一一無著，方離顛
X26n0551_p0863b05║倒，故云究竟涅槃也。△七、印證。
X26n0551_p0863b06║三世諸佛依般若波羅蜜多故，得阿耨多羅三藐三
X26n0551_p0863b07║菩提。
X26n0551_p0863b08║顯此般若，不惟一佛二佛三四五佛而修證之，十
X26n0551_p0863b09║方三世諸佛，莫不依之而修證。梵語阿耨多羅，此
X26n0551_p0863b10║云無上。三藐三菩提，此云正等正覺。福慧圓極，故
X26n0551_p0863b11║言無上。揀偏小而不離偏小，故云正等。三諦並照，
X26n0551_p0863b12║故云正覺。△八四、呪牒結。
X26n0551_p0863b13║故知般若波羅蜜多是大神呪，是大明呪，是無上呪，
X26n0551_p0863b14║是無等等呪。
X26n0551_p0863b15║結上五蘊皆空之實効也。凡夫被五蘊繫縛，如蠶
X26n0551_p0863b16║自蠒，不得其神。今稱般若，照見色不異空，心無罣
X26n0551_p0863b17║礙，如鳥出籠，可謂神矣，故云是大神呪，獲破惡益，
X26n0551_p0863b18║對治悉檀也。大明呪者，結二乘五蘊皆空之實効
X26n0551_p0863b19║也。二乘雖破見思，伏乎塵沙，出乎三界，由其無明
X26n0551_p0863b20║全在，故如長夜。今稱般若，照見空不異色，無明將
X26n0551_p0863b21║破，涅槃性天，稍有曙色，可謂明矣，故云是大明呪，
X26n0551_p0863b22║獲歡喜益，世界悉檀也。是無上呪者，結上通別二
X26n0551_p0863b23║教菩薩五蘊皆空之實効也。菩薩所修色，即是空
X26n0551_p0863b24║等，望前為勝，故云無上，比圓為劣，所顯三德殊勝，
X26n0551_p0863c01║獲生善益，為人悉檀也。無等等呪者，結六度皆空
X26n0551_p0863c02║之實効也。等覺無明未盡，如十四夜月，菩薩涅槃，
X26n0551_p0863c03║證未圓極。今稱般若，無明頓空，三德圓顯，世出世
X26n0551_p0863c04║間，無物與等，故云無等，而能出等與萬物，故云是
X26n0551_p0863c05║無等等呪，獲入理益，第一義悉檀也。△三、舉周勸
X26n0551_p0863c06║流通二：初、舉用。
X26n0551_p0863c07║能除一切苦真實不虗，故說般若波羅蜜多呪。
X26n0551_p0863c08║中道觀智，照破三惑，即成三德，除九法界之苦，故
X26n0551_p0863c09║將實語以訂之。如來有五語，舉三隱二，故云真實
X26n0551_p0863c10║不虗。正謂日可令冷，月可令暖，如來所說無有異
X26n0551_p0863c11║也。欲令眾生誠信而入，真實而修，勿使疑惑也。又
X26n0551_p0863c12║恐惡世弘經，魔強法弱，說呪護之，令前四種實効
X26n0551_p0863c13║智慧無所損減，是故說呪。△二說呪。
X26n0551_p0863c14║即說呪曰：揭諦，揭諦，波羅揭諦，波羅僧揭諦，菩提薩
X26n0551_p0863c15║婆訶
X26n0551_p0863c16║此五不飜中，祕蜜不飜也。又呪者，祝也。如來祝願
X26n0551_p0863c17║一切眾生，欲使人人契會，個個圓修，不使錯悞也。
X26n0551_p0863c18║又呪者，如軍中密號，唱號相應，無所訶問；不相應
X26n0551_p0863c19║者，執以訶戮。般若之法，亦復如是。相應者，咸是菩
X26n0551_p0863c20║提；不相應者，即是魔外。又則前是顯說般若，此是
X26n0551_p0863c21║密說般若。顯密兩說者，何機有不同？故宜顯則顯
X26n0551_p0863c22║說，宜密則密說，無非令他獲益耳。且如顯說中獲
X26n0551_p0863c23║益者，一向著文字語言，名相不除，想心不絕，處於
X26n0551_p0863c24║是非場中，何日了期？是謂不相應處。茲聞密說，無
X26n0551_p0864a01║所湊泊，離名字相，離言說相，言語道斷，思慮寂滅，
X26n0551_p0864a02║斯合般若無說無聞之旨。密說中獲益者，如禪家
X26n0551_p0864a03║單參一句，無意味語，如銀墻鉄壁，使人頓斷心路，
X26n0551_p0864a04║擬議思量；如栗棘蓬，使人吞不得；如金剛圈，使人
X26n0551_p0864a05║透不得。但如此參去，直待識窮疑盡，豁然如桶底
X26n0551_p0864a06║脫落，所謂推門落桕，不勞他力。到這裏，敲鑼擂鼓，
X26n0551_p0864a07║共演真常；打戶搥門，同歸般若。方可隨緣放曠，任
X26n0551_p0864a08║意逍遙，與前明頭入者，各路同居，方得照見五蘊
X26n0551_p0864a09║皆空，度一切苦厄也。
X26n0551_p0864a10║
X26n0551_p0864a11║般若波羅蜜多心經發隱（終）