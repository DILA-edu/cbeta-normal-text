X26n0552_p0864b01║No. 552-A
X26n0552_p0864b02║ 心經注題辭
X26n0552_p0864b03║
X26n0552_p0864b04║
X26n0552_p0864b05║壯，禪量虗慧。公操家三十年，耳無雜聽，口無雜言，飯
X26n0552_p0864b06║食雲水，至者如歸。子野懷，孫熈遠，亦皆精苦出群，為
X26n0552_p0864b07║吳中知識。野懷早世，委院事於遠。公輙枯坐一室，六
X26n0552_p0864b08║時禮佛，寒暑不輟。晚參三峰，相得甚驩。峰之門得法
X26n0552_p0864b09║如某某者，俱以長老相目，不敢傲之以其所不知。峰
X26n0552_p0864b10║順世，獨居如故，莫得窺其涯涘。余所知者，如是而已，
X26n0552_p0864b11║初不以文字相遇也。冬春間，時時相過，袖中謖謖有
X26n0552_p0864b12║聲，輙出一編，乃其心經注解，持用見示。余於此茫然，
X26n0552_p0864b13║又不敢如他文字漫然置賞，以滋口業，勸其急就。正
X26n0552_p0864b14║於今之所謂大法師，如華山、中峰、崇光諸公，一一皆
X26n0552_p0864b15║首肯矣。遂謀付梓，為不朽計，亦情所必至也。夫佛法
X26n0552_p0864b16║得之筆墨附會者淺，心地領會者深。公坐臥覃思，朝
X26n0552_p0864b17║夕吟味，凡以為此而已。固能上契佛旨，下不謬於注
X26n0552_p0864b18║家，則此一編足矣，更無事求多也。世界滄涼，賢人隱
X26n0552_p0864b19║伏，公但澄瑩心神，保持願力，來生必為大宗師演暢
X26n0552_p0864b20║般若，覺悟群迷。今年事晼晚，餘炤無多，良賈深藏，不
X26n0552_p0864b21║求聞達，是有厚望於公也。
X26n0552_p0864b22║崇禎十四年八月二十三弟子徐波書
X26n0552_p0864b23║
X26n0552_p0864b24║
X26n0552_p0864c01║
X26n0552_p0864c02║
X26n0552_p0864c03║
X26n0552_p0864c04║No. 552-B
X26n0552_p0864c05║ 般若際決題辭
X26n0552_p0864c06║
X26n0552_p0864c07║
X26n0552_p0864c08║嘗聞一人得道，自有一番教法宣揚。譬之燈發乎焰，
X26n0552_p0864c09║自能炤物，理不容己。以故明星悟後，金口歎之。葢歎
X26n0552_p0864c10║此智慧德相，使一切咸得聞知，非憤蘊而作。若夫知
X26n0552_p0864c11║之者既有淺深，宣之時不無頓漸。詎令聲聞緣覺但
X26n0552_p0864c12║止化城，菩薩行深直趣寶所。此在他部所帶，非此中
X26n0552_p0864c13║正說也。此則有無中道緣捐，九界聖凡情盡，唯以是
X26n0552_p0864c14║而造。雖挂礙顛倒，靡不咸離。菩提涅槃，果果俱就。經
X26n0552_p0864c15║王開此，全是髻珠，更無他耳。北禪老宿量虗慧公，三
X26n0552_p0864c16║十年來一唯為此。忽然漏逗，借舊吐新，宣此本際，非
X26n0552_p0864c17║無所得而學語者比也。頃因付梓，敬題其簡若此。
X26n0552_p0864c18║崇禎辛巳中秋前一日桐溪退院頭陀正性書於淨
X26n0552_p0864c19║梵壇東之天龍別室
X26n0552_p0864c20║
X26n0552_p0864c21║
X26n0552_p0864c22║
X26n0552_p0864c23║
X26n0552_p0864c24║
X26n0552_p0865a01║
X26n0552_p0865a02║
X26n0552_p0865a03║
X26n0552_p0865a04║No. 552
X26n0552_p0865a05║般若際決
X26n0552_p0865a06║
X26n0552_p0865a07║
X26n0552_p0865a08║唐三藏法師　玄奘奉　詔譯
X26n0552_p0865a09║明吳門北禪沙門　大慧　釋
X26n0552_p0865a10║般若波羅蜜多心經
X26n0552_p0865a11║般若者，即智慧也。此智慧於不思議中出現收放，
X26n0552_p0865a12║總不離一微塵。何故？以此般若是本際施設故。世尊
X26n0552_p0865a13║覩明星時，便曰：奇哉！一切眾生皆具如來智慧德
X26n0552_p0865a14║相。豈是一剎那覩星外，更有身心凡聖、淨穢國土、
X26n0552_p0865a15║一切有情同證，而謂之曰具也？波羅蜜多者，云到
X26n0552_p0865a16║彼岸，到本際之彼岸是也。此本際是一切眾生自
X26n0552_p0865a17║處舊居，不從修得。今人妄謂有彼岸可到，直至徒
X26n0552_p0865a18║勞祗劫，到於涅槃，元來寸步無移。可見正當直下
X26n0552_p0865a19║歸源，不須向外求真。否則必有彼此對待，不泯生
X26n0552_p0865a20║死，於此經之宗趣失矣。此般若心者，聖凡所同稟
X26n0552_p0865a21║共賦者也。以凡夫執著妄想，故有種種差別；賢聖
X26n0552_p0865a22║執著修行，亦有種種差別。若論本法中凡聖心行，
X26n0552_p0865a23║總歸一剎那際裏許施設。是故經云：一切賢聖皆
X26n0552_p0865a24║以無為法而有差別。經者，常也，貫通義也。此一經
X26n0552_p0865b01║之文章，前後句義，塵說剎說，一語一默，一動一靜，
X26n0552_p0865b02║真常捷徑之法，總歸一剎那際中一道貫通也。按
X26n0552_p0865b03║世尊入剎那際三昧時，不離菩提場而升忉利天，
X26n0552_p0865b04║乃至七處九會亦不離菩提場，此即無時也。無時
X26n0552_p0865b05║者，不歷須臾，不遺三世，隨緣赴感，不失本際故。
X26n0552_p0865b06║觀自在菩薩。
X26n0552_p0865b07║觀者，智用。自在者，法性無為。故以能所對待而觀，
X26n0552_p0865b08║則不自在。必須能所俱忘，溷融無雜，方為自在。菩
X26n0552_p0865b09║薩者，即覺有情也。又云普濟智身，普遍於法界，普
X26n0552_p0865b10║濟眾生，能度所度，總歸於智身法身是也。
X26n0552_p0865b11║行深般若波羅蜜多時。
X26n0552_p0865b12║行深般若等者，葢般若凡聖共有，無論正報智身
X26n0552_p0865b13║相好，依報微塵剎土眾寶莊嚴，及眾生依正，總歸
X26n0552_p0865b14║到本際法身常寂光土，無彼無此，乃為到彼岸耳。
X26n0552_p0865b15║時者，即觀自在菩薩修此般若之時，從古至今，中
X26n0552_p0865b16║間無時可移，無法可說，無動無靜，亦不住於無動
X26n0552_p0865b17║靜，超世出世間法，乃名深也。
X26n0552_p0865b18║照見五蘊皆空。
X26n0552_p0865b19║五蘊皆空者，此空乃般若離心意識寂滅之空也。
X26n0552_p0865b20║既離心意識，唯心可見矣。所謂透過唯心，方始舊
X26n0552_p0865b21║居。舊居不居，便起大用現前，不拘規則耳。
X26n0552_p0865b22║度一切苦厄。
X26n0552_p0865b23║一切苦不出三苦，三苦本無，故無苦即寂滅，寂滅
X26n0552_p0865b24║即自心。迷此一心而有眾苦，悟此一心但是淨佛
X26n0552_p0865c01║國土遊戲神通也。
X26n0552_p0865c02║舍利子，色不異空，空不異色，色即是空，空即是色，受、
X26n0552_p0865c03║想、行、識亦復如是。
X26n0552_p0865c04║梵語舍利，此云鶖連，母稱名故曰鶖子。舍利子在
X26n0552_p0865c05║二乘空智中推為第一，今於甚深般若機將熟故，
X26n0552_p0865c06║所以詔告之。不異者，色空同體，不異時之本際也。
X26n0552_p0865c07║正所謂離雙眸而見青黃，絕色空而見是非也。即
X26n0552_p0865c08║色即空者，非是柝法明空，亦非混而不分，其空色
X26n0552_p0865c09║空了然明著，即是無時中現相、無字中說法、無門
X26n0552_p0865c10║中出入，獨存不異無二之門，豈非深般若乎？受想
X26n0552_p0865c11║行識等者，例同心法四蘊也。
X26n0552_p0865c12║舍利子！是諸法空相，不生不滅、不垢不淨、不增不減。
X26n0552_p0865c13║諸法，即前五蘊等法。空相者，即實相也。實相體上，
X26n0552_p0865c14║不生不滅，不垢不淨，不增不減，如是會五蘊歸實
X26n0552_p0865c15║相也。所言不生不滅者，只此實相中無起滅故。經
X26n0552_p0865c16║云：當處出生，隨處滅盡。非但剎那際中如是，即世
X26n0552_p0865c17║尊從兜率降王宮，入胎出胎，至于涅槃，七十有九，
X26n0552_p0865c18║亦是當處出生，隨處滅盡。古德云：未離兜率，已誕
X26n0552_p0865c19║王宮，未出母胎，度生已畢。誠哉是言也。此一際中，
X26n0552_p0865c20║最寂靜處，無容心識。心識尚無，豈得以垢淨增減
X26n0552_p0865c21║而言哉？
X26n0552_p0865c22║是故空中無色，無受、想、行、識。
X26n0552_p0865c23║空中無色等者，在一剎那無容少許法，故曰無也。
X26n0552_p0865c24║此際即是實際，如來之根本智也。又在剎那際中
X26n0552_p0866a01║說法度生，即是差別智也。差別與根本智同時施
X26n0552_p0866a02║設，故不言其空但言無耳。
X26n0552_p0866a03║無眼、耳、鼻、舌、身、意，無色、聲、香、味、觸、法，無眼界乃至無
X26n0552_p0866a04║意識界。
X26n0552_p0866a05║無眼耳鼻舌等者，根塵識無出物外之像也。祖云：
X26n0552_p0866a06║靈光獨耀，逈脫根塵，體露真常，不拘文字，但離妄
X26n0552_p0866a07║緣，即如如佛，佛祖只是一箇鼻孔出氣。此經直指
X26n0552_p0866a08║心源，以眾生不能直下承當，乃將三觀以推到其
X26n0552_p0866a09║理。龍樹尊者云：因緣所生法，我說即是空，亦名為
X26n0552_p0866a10║假名，亦名中道義。此四句一口吐出，契證般若之
X26n0552_p0866a11║妙，寧有過哉？眾生迷此，故曰無明；聖人悟此，名曰
X26n0552_p0866a12║超數量。何以故？所謂三觀歸一心，一心歸剎那，一
X26n0552_p0866a13║剎那中只無思慮，無思慮則不能自立剎那心者，
X26n0552_p0866a14║故曰超數量。數量外，淨心中，湧出法界體用緣起
X26n0552_p0866a15║之法，豈不是如來藏中塵沙妙用耳？
X26n0552_p0866a16║無無明亦無無明盡，乃至無老死亦無老死盡。
X26n0552_p0866a17║此無十二有支緣生法也。此三世緣起，因果同時，
X26n0552_p0866a18║非但二乘菩薩尚不能盡其理，唯佛同時具足因
X26n0552_p0866a19║緣，故稱微妙大用也。論云：一支具十二支，支支具
X26n0552_p0866a20║十二支，共一百四十四支，支支具真俗二諦。何以
X26n0552_p0866a21║故？緣覺悟此，便為滅諦；凡夫具此，成八萬四千塵
X26n0552_p0866a22║勞，便有無量生死；聖人具此，成八萬四千陀羅尼，
X26n0552_p0866a23║便有無量法門也。何以故？塵沙數門，總歸一剎那
X26n0552_p0866a24║際，此一剎那際，無容一法。一切聖凡，心盡此際，亦
X26n0552_p0866b01║能周遍法界，一切智身，無處不出現耳。
X26n0552_p0866b02║無苦、集、滅、道。
X26n0552_p0866b03║無小乘四諦者，直指聲聞即涅槃故。何以故？即苦、
X26n0552_p0866b04║即涅槃、即集、即一切種智。然而會取此兩箇即字，
X26n0552_p0866b05║不費一毫許力，頓契般若之理。何以故？無三世故。
X26n0552_p0866b06║既無三世，無我、人、眾生、壽者，不修而證。是故眾生
X26n0552_p0866b07║即佛，眾生與佛本一相故。經云：是法住法位，世間
X26n0552_p0866b08║相常住。何必轉也？
X26n0552_p0866b09║無智亦無得。
X26n0552_p0866b10║此經中無住法也。能證智慧，所證涅槃，亦是寄言
X26n0552_p0866b11║無實法故。經云：智慧愚痴，皆名般若。淨穢彼此，無
X26n0552_p0866b12║異境界。然世尊所言三科、七大、聲聞、緣覺、菩薩修
X26n0552_p0866b13║證總非者，不可便謂之無也。此正世尊所謂一切
X26n0552_p0866b14║事究竟堅固也。今人有志進道者，莫離事相中別
X26n0552_p0866b15║立修行。若離事相而別立修行，則必有差訛，非究
X26n0552_p0866b16║竟矣。是故正宗分中，獨言無字，即事相上不立言
X26n0552_p0866b17║說、文字、心緣之旨，正所謂達摩教外別傳最上宗
X26n0552_p0866b18║之般若也。古云：在事相上覷則捷，意根上卜度，只
X26n0552_p0866b19║摸索不著耳。
X26n0552_p0866b20║以無所得故。
X26n0552_p0866b21║即本有智慧無依無住，以本法不可思議，故云無
X26n0552_p0866b22║得也。
X26n0552_p0866b23║菩提薩埵依般若波羅蜜多故。
X26n0552_p0866b24║菩提薩埵，指修此人。依者，賴也，仗也，乃仗此剎那
X26n0552_p0866c01║本際也。
X26n0552_p0866c02║心無罣礙，無罣礙故，無有恐怖，遠離顛倒夢想，究竟
X26n0552_p0866c03║涅槃。
X26n0552_p0866c04║此是入剎那際三昧，觀六道眾生，三乘賢聖，能證
X26n0552_p0866c05║智慧，所證涅槃，總名顛倒夢想耳。若能如是會取，
X26n0552_p0866c06║不失此經之旨，方名大究竟，大寂滅海中耳。向下
X26n0552_p0866c07║讚此經，顯般若真實。
X26n0552_p0866c08║三世諸佛依般若波羅蜜多故，得阿耨多羅三藐三
X26n0552_p0866c09║菩提。
X26n0552_p0866c10║引能證人以證此經之不虗，令聞者生實信，故得
X26n0552_p0866c11║阿耨多羅三藐三菩提者，即是無上正等正覺也。
X26n0552_p0866c12║世尊入剎那際時，無一法加之於上，故曰無上。本
X26n0552_p0866c13║際中諸佛眾生平等無二，故曰正等。正覺者，即本
X26n0552_p0866c14║覺也。迷此覺者名不覺，悟此覺者名始覺，此覺本
X26n0552_p0866c15║無迷悟，故曰本覺。三覺是假名，本無實法，寄言正
X26n0552_p0866c16║覺耳。
X26n0552_p0866c17║故知般若波羅蜜多是大神呪，是大明呪，是無上呪，
X26n0552_p0866c18║是無等等呪。
X26n0552_p0866c19║般若秘密者，無作無止、無任無滅、無無亦無，智慧
X26n0552_p0866c20║光明本一相故，則知此經非心所測。大神呪者，諸
X26n0552_p0866c21║佛用不思議神變故。大明呪者，法界平等，用無分
X26n0552_p0866c22║別智了眾生故。無上呪者，若大心眾生悟此法者，
X26n0552_p0866c23║十住初心便與諸佛果位平等無異故。無等等呪
X26n0552_p0866c24║者，佛所證無上之法，一切所不及故。
X26n0552_p0867a01║能除一切苦真實不虗，故說般若波羅蜜多呪。即說
X26n0552_p0867a02║呪曰：揭諦，揭諦，波羅揭諦，波羅僧揭諦，菩提薩摩訶
X26n0552_p0867a03║此經與呪，顯密交參，智者直悟塵塵三昧，方契此
X26n0552_p0867a04║經之髓也。何以故？聖凡共見，大地森羅，人畜等物，
X26n0552_p0867a05║無非般若現形，揭諦娑訶句裏出沒。是經以深般
X26n0552_p0867a06║若為要綱，色空不異為宗，諸法空相為體，提無字
X26n0552_p0867a07║當人為用。無者，纖塵不立，以賴無字種，能含萬有。
X26n0552_p0867a08║無色無受等，乃至無智無得者，豈不是離言絕意，
X26n0552_p0867a09║教外深般若乎？色受空等諸法者，初授與比丘，至
X26n0552_p0867a10║於佛果，亦容受於無字中。何也？諸法以空合空，故
X26n0552_p0867a11║得容受無礙耳。今時人欲空見者，十中有六七。此
X26n0552_p0867a12║般若畢竟離文字空色外，悟得容受不容受，故一
X26n0552_p0867a13║切顛倒，即涅槃也。
X26n0552_p0867a14║般若波羅蜜多心經（終）
X26n0552_p0867a15║論曰：如上所說剎那者，是本際之妙用也。何以故？
X26n0552_p0867a16║本際無來去故、能攝三世故，剎那無住無性、大機
X26n0552_p0867a17║大用大自在故，如是二法本無異故。若將此際體
X26n0552_p0867a18║上教化眾生立一字為體，三科七大為用。若將此
X26n0552_p0867a19║際用上教化眾生立一字為用，三科七大為體。佛
X26n0552_p0867a20║祖皆不離剎那際故。假如有人入蘭若中，初步踏
X26n0552_p0867a21║著一塊磚，數百磚皆到矣。若次第經行百磚已，原
X26n0552_p0867a22║至初步磚者竝無移動。此般若之體用亦復如是。
X26n0552_p0867a23║末法時人有執此心有者、有執空者、執常者、執非
X26n0552_p0867a24║常者、執知者、執不知者、執常與無常知與不知融
X26n0552_p0867b01║通者、執一切總非者、執心中無色者、執色中無心
X26n0552_p0867b02║者、執心中有色者、執色中有心者、執遍與不遍者、
X26n0552_p0867b03║執喻者、執法者，如是等執不能枚舉，皆為戲論。如
X26n0552_p0867b04║斯所論盡歸與一，剎那際中不攝不散、不來不去、
X26n0552_p0867b05║無住無依。何以故？性齊、時齊、行齊、體用齊、因果齊，
X26n0552_p0867b06║此心於佛齊、眾生齊、法界亦齊。此心非即四句是，
X26n0552_p0867b07║亦非離四句有。所謂一心三世、三世一心，舉起一
X26n0552_p0867b08║毫端，放上周沙界。如斯會者，方契般若心宗也。
X26n0552_p0867b09║世尊不二中，將無字心經，指示迷人。今人緣此無
X26n0552_p0867b10║字，對有字論之，便有建立誹謗之語。云何建立？非
X26n0552_p0867b11║有性建立性，非無性建立性，非有無俱性建立性，
X26n0552_p0867b12║非有無非性建立性。云何誹謗？非有言說而生常
X26n0552_p0867b13║見言說，非無言說而生斷見言說，非即有無言說
X26n0552_p0867b14║而生共見言說，非離有無言說而生滅見言說，是
X26n0552_p0867b15║名建立誹謗法。除圓頓教，餘教修行，俱不能免。以
X26n0552_p0867b16║外道魔類等，於中取著，故在佛祖用處，團得攏，擘
X26n0552_p0867b17║得開，隨手拈來，無不自在。雖有種種差別，而於一
X26n0552_p0867b18║剎那際，法法平等，稱性無二，故曰自在也。
X26n0552_p0867b19║夫般若靈明，體非一異，當人舉用，差別非無。大要
X26n0552_p0867b20║用智者，一切即一；用慧者，一即一切。然而一多同
X26n0552_p0867b21║異，半滿不出，無字大用中漏七珍八寶也。所謂當
X26n0552_p0867b22║陽拈出，覿體無私，非常人之所論也。乃至幽冥人
X26n0552_p0867b23║畜、橫竪屈伸、語默靜慮、左右見聞等，先會得此中
X26n0552_p0867b24║面孔，後一隻眼能除一切苦，真實不虗，故說般若
X26n0552_p0867c01║波羅蜜多呪。
X26n0552_p0867c02║般若鋒兮難描𦘕，金剛焰裏豈安身。
X26n0552_p0867c03║不覺昏沉親切處，回光一炤隔千層。
X26n0552_p0867c04║般若心經際決（終）
X26n0552_p0867c05║
X26n0552_p0867c06║
X26n0552_p0867c07║
X26n0552_p0867c08║No. 552-C
X26n0552_p0867c09║ 北禪量公二注䟦尾
X26n0552_p0867c10║
X26n0552_p0867c11║
X26n0552_p0867c12║吾人學問得於授受者淺，得於天機者深，世學且然，
X26n0552_p0867c13║而況佛法？量公體敦龐之質，積嚮往之誠，矻矻乎欲以
X26n0552_p0867c14║悟入處舉似世人，葢自千山萬水艸鞋邊拾得，并初
X26n0552_p0867c15║中後夜蒲團上拈來，非如世間阿師食人涕唾，從烟
X26n0552_p0867c16║黃本子尋活計者也。去年有般若心經際決行世，未
X26n0552_p0867c17║幾彌陀已決，又出夫從智慧門而收歸淨土，溯流窮
X26n0552_p0867c18║源，因枝得本。昔文殊大智發願求生西方，量公述作
X26n0552_p0867c19║本意與之暗合，當是諸佛憫念其勤，嘿為贊助耳。壬
X26n0552_p0867c20║午小除夕弟子徐波題
X26n0552_p0867c21║
X26n0552_p0867c22║
X26n0552_p0867c23║
X26n0552_p0867c24║
X26n0552_p0868a01║
X26n0552_p0868a02║
X26n0552_p0868a03║No. 552-D
X26n0552_p0868a04║若人識得心，大地無寸土。般若是心智，淨土是心地，
X26n0552_p0868a05║二經是心之常理，二註是心之指南，是故除心則無
X26n0552_p0868a06║般若亦無淨土，況有二經與二註哉？二註之中說道
X26n0552_p0868a07║微塵際、剎那際者，所謂一念未興心源也。操持此心
X26n0552_p0868a08║源，謂之行深般若；尋到此心源，謂之往生淨土。行也，
X26n0552_p0868a09║往也，必可依指南以知方所，是二經之不可無二註
X26n0552_p0868a10║也如此矣。我禪定老人月舟胡禪師偶得此書，且誦
X26n0552_p0868a11║且喜，欲與眾共之，乃令印生飜刻流通，是大慈心也，
X26n0552_p0868a12║是般若心也，是淨土莊嚴心也。三心即一心，從彼微
X26n0552_p0868a13║塵剎那之二際流出，葢天葢地，浩無邊際。此心既無
X26n0552_p0868a14║邊際，此書流通亦豈有邊際哉？不肖幸在眾先而看
X26n0552_p0868a15║閱之，不知感喜何如也。因落禿筆於卷尾，聊記年月
X26n0552_p0868a16║云爾。貞享五戊辰歲三月穀旦加州椙樹林大乘
X26n0552_p0868a17║護國禪寺白卍山和南䟦