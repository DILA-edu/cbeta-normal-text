X26n0554_p0876a01║
X26n0554_p0876a02║No. 554
X26n0554_p0876a03║心經貫義
X26n0554_p0876a04║
X26n0554_p0876a05║此經。本觀自在菩薩所修之妙行，所證之究竟涅槃。
X26n0554_p0876a06║妙行即行深般若，涅槃體具三德，所謂法身、般若、解
X26n0554_p0876a07║脫。般若即照見，法身即蘊空，解脫即度苦，故曰照見
X26n0554_p0876a08║五蘊皆空，度一切苦厄。而佛欲人之得，同菩薩之得，
X26n0554_p0876a09║故曰色不異空，空不異色。復恐空色名生，不知當體
X26n0554_p0876a10║即是，故曰色即是空，空即是色。其有欲得此者，直下
X26n0554_p0876a11║一念不生，體露真常，即名觀自在。其迷此者，身心熾
X26n0554_p0876a12║然，是為六道四生。如或於此未能一念相應，即當秉
X26n0554_p0876a13║起大丈夫志，截斷心意識路，不落卜度知見，以無分
X26n0554_p0876a14║別智，凝然在前，照此如幻身心，當處寂滅，即是真空。
X26n0554_p0876a15║真空獨露，是曰法身。法身無著，名為解脫。法身體離
X26n0554_p0876a16║生滅虗妄等相，故無世之根塵識。法身前後際斷，故
X26n0554_p0876a17║無三世十二因緣。法身不屬世出世間因果，故無苦
X26n0554_p0876a18║集滅道。法身本自圓成，初離能所修證，故無智亦無
X26n0554_p0876a19║得。法身離一切相，而非斷滅，故以無修而修，是依般
X26n0554_p0876a20║若波羅蜜多。以無證而證，是證究竟涅槃。以無得而
X26n0554_p0876a21║得，是得阿耨菩提。出入六根門頭，周遍法界，靈而莫
X26n0554_p0876a22║測，故曰是大神呪。靈光獨耀，故曰是大明呪。出於數
X26n0554_p0876a23║量之表，故曰是無上呪。非三賢十聖可比，故曰是無
X26n0554_p0876a24║等等呪。離名絕義，故曰揭諦揭諦，波羅揭諦，波羅僧
X26n0554_p0876b01║揭諦，菩提薩婆訶
X26n0554_p0876b02║心經貫義（終）
X26n0554_p0876b03║
X26n0554_p0876b04║
X26n0554_p0876b05║
X26n0554_p0876b06║附　大般若經受持功德
X26n0554_p0876b07║佛告善勇猛菩薩言：若諸菩薩手執如是甚深般若
X26n0554_p0876b08║波羅蜜多方便善巧相應法教，是諸菩薩設不現前
X26n0554_p0876b09║蒙佛授記，當知已蒙佛授記，或復不久當蒙佛現前
X26n0554_p0876b10║授記。如是菩薩若手執如此甚深般若波羅蜜多，當
X26n0554_p0876b11║知鄰近所求無上正等菩提定無疑惑，速坐妙菩提
X26n0554_p0876b12║座，又速獲一切智智。乃至云：菩薩若以般若波羅蜜
X26n0554_p0876b13║多相應法教，施有情類心無恡惜，當知不久得為法
X26n0554_p0876b14║王，於一切法皆得自在。又，菩薩現得般若波羅蜜多
X26n0554_p0876b15║精勤修學，是諸菩薩當知不久一切智智之所潤沃，
X26n0554_p0876b16║善能趣入一切智智，常能開顯一切智智，由斯潤洽
X26n0554_p0876b17║一切有情，分別開示無上法寶。善勇猛！如日輪出蔽
X26n0554_p0876b18║諸光明，如是菩薩所學般若波羅蜜多出現世間，一
X26n0554_p0876b19║切外道悉皆隱沒。若諸菩薩所學般若波羅蜜多出
X26n0554_p0876b20║現世間，與有情類作法明照；若諸菩薩出現世間，作
X26n0554_p0876b21║諸有情善根明照，與有情類作淨福田，一切有情皆
X26n0554_p0876b22║應供養，一切有情皆應歸趣，一切有情皆應稱讚。若
X26n0554_p0876b23║學般若波羅蜜多，於諸學中最勝第一、為妙為微妙、
X26n0554_p0876b24║無上為無上、無等無等等，又能令一切學皆到究竟，
X26n0554_p0876c01║普能受持一切所學，於一切學皆能開示，摧伏一切
X26n0554_p0876c02║他論邪學。若諸菩薩能學般若波羅蜜多，則能修行
X26n0554_p0876c03║三世諸佛、諸菩薩行。又，佛告憍尸迦：若善男子、善
X26n0554_p0876c04║女人等於此般若波羅蜜多，至心聽聞、受持、讀誦、精
X26n0554_p0876c05║勤修進、如理思惟、書寫、解說、廣令流布，是善男子、善
X26n0554_p0876c06║女人等現在不為毒藥所害、刀兵所傷、火所焚燒、水
X26n0554_p0876c07║所漂溺，乃至不為四百四病之所夭歿，除先定業現
X26n0554_p0876c08║世應受。憍尸迦！是善男子、善女人等若遭官事怨賊
X26n0554_p0876c09║逼迫，至心誦念如是般若波羅蜜多，若至其所終不
X26n0554_p0876c10║為彼譴罰。何以故？憍尸迦！如是般若波羅蜜多威德
X26n0554_p0876c11║勢力法令爾故。憍尸迦！是善男子、善女人等若有欲
X26n0554_p0876c12║至國王、王子、大臣等處，至心誦念如是般若波羅蜜
X26n0554_p0876c13║多，必為王等歡喜問訊、供養恭敬、尊重讚歎。何以故？
X26n0554_p0876c14║憍尸迦！是善男子、善女人等常於有情發起慈、悲、喜、
X26n0554_p0876c15║捨心故。憍尸迦！是善男子、善女人常得成就如是等
X26n0554_p0876c16║類現在功德。憍尸迦！若善男子、善女人等於此般若
X26n0554_p0876c17║波羅蜜多，至心聽聞、受持、讀誦、精勤修學、如理思惟、
X26n0554_p0876c18║書寫、解說、廣令流布，是善男子、善女人等隨所生處
X26n0554_p0876c19║常不遠離十善業道，若四靜慮、四無量心、四無色定，
X26n0554_p0876c20║若布施波羅蜜多乃至十八佛不共法，若一切三摩
X26n0554_p0876c21║地門、陀羅尼門，若一切智、道相智、一切相智，不墜地
X26n0554_p0876c22║獄、傍生、鬼界，除願往彼成熟有情；隨所生處常具諸
X26n0554_p0876c23║根支體無缺，永不生在貧窮、下賤、工師、雜類、屠膾、漁
X26n0554_p0876c24║獵、盜賊、獄吏及補羯娑旃荼羅家，若戍達羅貿易卑
X26n0554_p0877a01║族；隨所生處具三十二大丈夫相，八十隨好圓滿莊
X26n0554_p0877a02║嚴，一切有情見者歡喜，多生有佛嚴淨土中，蓮華化
X26n0554_p0877a03║生不造眾惡，常不遠離菩薩神通，隨心所願遊諸佛
X26n0554_p0877a04║土，從一佛國至一佛國，親近供養諸佛世尊，成熟有
X26n0554_p0877a05║情、嚴淨佛土，聽聞正法如說修行，漸次證得一切智
X26n0554_p0877a06║智。憍尸迦！是善男子、善女人等當成就如是等類未
X26n0554_p0877a07║來功德。以是故，憍尸迦！若善男子、善女人等欲得如
X26n0554_p0877a08║是現在、未來殊勝功德，乃至無上正等菩提者，應常
X26n0554_p0877a09║不離一切智智心，以無所得而為方便，於此般若波
X26n0554_p0877a10║羅蜜多甚深經典，至心聽聞、受持、讀誦、精勤修學、如
X26n0554_p0877a11║理思惟、書寫、解說、廣令流布，復以種種上妙華鬘、塗
X26n0554_p0877a12║散等香、衣服、瓔珞、寶幢、旛葢、諸妙、珍奇、伎樂、燈明而
X26n0554_p0877a13║為供養（天帝姓憍尸迦，名釋提桓因，此云能天主，俗稱玉帝）。復次，憍尸迦！若
X26n0554_p0877a14║善男子、善女人等於此般若波羅蜜多，至心聽聞、受
X26n0554_p0877a15║持、讀誦、精勤修學、如理思惟、書寫、解說、廣令流布，是
X26n0554_p0877a16║善男子、善女人等隨所居止國土、城邑、人及非人，不
X26n0554_p0877a17║為一切災橫、疾疫之所傷害。何以故？憍尸迦！是善男
X26n0554_p0877a18║子、善女人等隨所住處，為此三千大千世界及餘十
X26n0554_p0877a19║方無邊世界，所有四大王眾天乃至色究竟天并諸
X26n0554_p0877a20║龍神、阿素洛等常來守護，供養恭敬、尊重讚歎，不令
X26n0554_p0877a21║般若波羅蜜多有留難故。復次，憍尸迦！若善男子、善
X26n0554_p0877a22║女人等書此般若波羅蜜多大神呪王，置清淨處供
X26n0554_p0877a23║養恭敬、尊重讚歎，雖不聽聞、受持、讀誦、精勤修學、如
X26n0554_p0877a24║理思惟，亦不為他開示分別，而此住處國邑、王都、人
X26n0554_p0877b01║非人等，不為一切災橫、疾疫之所傷害。何以故？憍尸
X26n0554_p0877b02║迦！如是般若波羅蜜多大神呪王隨所住處，為此三
X26n0554_p0877b03║千大千世界及餘十方無邊世界，所有四大王眾天
X26n0554_p0877b04║乃至色究竟天并諸龍神、阿素洛等常來守護，供養
X26n0554_p0877b05║恭敬、尊重讚歎，不令般若波羅蜜多大神呪王有留
X26n0554_p0877b06║難故。憍尸迦！是善男子、善女人等但書般若波羅蜜
X26n0554_p0877b07║多大神呪王，置清淨處供養恭敬、尊重讚歎，尚獲如
X26n0554_p0877b08║是現法利益，況能聽聞、受持、讀誦、精勤修學、如理思
X26n0554_p0877b09║惟及廣為開示分別！當知是輩功德無邊，速證菩提
X26n0554_p0877b10║利樂一切。復次，憍尸迦！若善男子、善女人等怖畏怨
X26n0554_p0877b11║家、惡獸、災橫、厭禱、疾疫、毒藥、呪等，應書般若波羅蜜
X26n0554_p0877b12║多大神呪王，隨多少分香囊盛貯安寶筒中，恒隨逐
X26n0554_p0877b13║身供養恭敬、尊重讚歎，諸怖畏事皆自銷除，天、龍、神、
X26n0554_p0877b14║鬼常守護故（阿素洛即阿修羅）。憍尸迦！若善男子、善女人等，
X26n0554_p0877b15║或諸天子及諸天女，此甚深般若波羅蜜多一經其
X26n0554_p0877b16║耳，善根力故，定當漸次證得無上正等菩提。何以故？
X26n0554_p0877b17║憍尸迦！過去未來現在諸佛及諸弟子，一切皆學如
X26n0554_p0877b18║是般若波羅蜜多，證得無上正等菩提，入無餘依涅
X26n0554_p0877b19║槃界。何以故？憍尸迦！如是般若波羅蜜多普攝一切
X26n0554_p0877b20║菩提分法，若諸佛法、若菩薩法、若獨覺法、若聲聞法
X26n0554_p0877b21║皆俱攝故。若善男子、善女人等暫聽如是般若波
X26n0554_p0877b22║羅蜜多，聞已書寫讀誦受持思惟修習，是善男子、善
X26n0554_p0877b23║女人等速出生死證得涅槃。摩訶般若經云：若人為
X26n0554_p0877b24║佛起七寶塔，滿三千大千世界，皆高一由旬，盡壽以
X26n0554_p0877c01║香華纓珞伎樂供養。所得福德，不如有人書寫受持
X26n0554_p0877c02║是般若經，恭敬尊重讚歎，華香乃至伎樂供養，其福
X26n0554_p0877c03║甚多。時諸天及天帝釋白佛言：世尊！若人受持般若
X26n0554_p0877c04║波羅蜜乃至正憶念，我等視是人即是佛，若次佛。佛
X26n0554_p0877c05║言：若人受持般若波羅蜜乃至正憶念，書持經卷華
X26n0554_p0877c06║香供養，是人為父母所愛，宗親知識所念，諸沙門婆
X26n0554_p0877c07║羅門所敬，十方諸佛菩薩辟支羅漢乃至須陀洹所
X26n0554_p0877c08║愛敬，一切世間若天若魔若梵及阿修羅等愛敬，乃
X26n0554_p0877c09║至三千大千世界中所有諸天發菩提心者，皆來到
X26n0554_p0877c10║書持經卷所在之處，見般若經讀誦供養禮拜而去。
X26n0554_p0877c11║若有但書寫此經卷於舍供養，不受不讀不誦不說
X26n0554_p0877c12║不正憶念，是處若人若非人不能得其便。若受持供
X26n0554_p0877c13║養般若，勝於供養十方諸佛及弟子眾。復有人書般
X26n0554_p0877c14║若經卷與他人令學，其福甚多。又人欲見十方無量
X26n0554_p0877c15║世界中現在佛法身、色身，應聞、受持般若，讀、誦、正憶
X26n0554_p0877c16║念，為人廣說。是人行般若，亦應以法相，應修念佛三
X26n0554_p0877c17║昧。若求佛道、緣覺道、聲聞道，皆應供養、恭敬、尊重、讚
X26n0554_p0877c18║歎般若波羅蜜。若化恒河眾生，令得六通，不如書般
X26n0554_p0877c19║若，令他讀誦。又以此令他讀誦般若之福，不如正憶
X26n0554_p0877c20║念般若波羅蜜。又此正憶念般若之福，不如為他說，
X26n0554_p0877c21║令易解。天帝釋白佛言：菩薩但行般若波羅蜜，不行
X26n0554_p0877c22║餘波羅蜜耶？佛言：菩薩盡行六波羅蜜法，以無所得
X26n0554_p0877c23║故，行施波羅蜜，乃至行般若波羅蜜。又若菩薩不發
X26n0554_p0877c24║阿耨菩提心者，不能學六波羅蜜，乃至十八不共法；
X26n0554_p0878a01║若不學六波羅蜜，乃至十八不共法，不能得阿耨菩
X26n0554_p0878a02║提。智論釋云：視是人即佛者，法性身，住不退轉地，得
X26n0554_p0878a03║無生法忍，乃至十地。次佛者，肉身菩薩，能說般若及
X26n0554_p0878a04║其正義。問曰：般若在佛身中，若供養一佛，則供養般
X26n0554_p0878a05║若，何以言供養十方佛，不如供養般若？答曰：供養著
X26n0554_p0878a06║心，若供養佛，取人相，人畢竟不可得；以取相故，福田
X26n0554_p0878a07║雖大，而功德薄少。供養般若者，則如所聞，般若中不
X26n0554_p0878a08║取人相，不取法相，用是心供養故，福德大。又般若是
X26n0554_p0878a09║諸佛母及諸佛師，諸佛得三十二相、八十種好、無量
X26n0554_p0878a10║光明、神通變化，皆是般若波羅蜜力。以是等因緣故，
X26n0554_p0878a11║勝供養十方諸佛，非不敬佛。帝釋意念：若般若是究
X26n0554_p0878a12║竟法者，但行般若，何用餘法？佛答：菩薩行六波羅蜜，
X26n0554_p0878a13║以般若波羅蜜用無所得法和合故，此即行般若波
X26n0554_p0878a14║羅蜜。若但行般若，不行五波羅蜜，則功德不具足，不
X26n0554_p0878a15║美不妙。譬如愚人不識飲食種具，聞醬是眾味主，便
X26n0554_p0878a16║純飲醬，失味至患。行者亦如是，欲除著心故，但行般
X26n0554_p0878a17║若，反墮邪見，不能增進善法。若與五波羅蜜和合，則
X26n0554_p0878a18║功德具足，義味調適；雖眾行和合，般若為主。若布施
X26n0554_p0878a19║等諸法，離般若則有種種差別；至般若波羅蜜中，皆
X26n0554_p0878a20║一相無有差別。問曰：行般若波羅蜜，受誦乃至正憶
X26n0554_p0878a21║念，此事為難；書般若經卷與他人為易，功德尚不應
X26n0554_p0878a22║等，云何言勝？答曰：獨行、誦讀、正憶念雖難，或以我心
X26n0554_p0878a23║故功德小；以經卷與人者，有大悲心作佛道因緣，無
X26n0554_p0878a24║吾我故，功德為大。復有人於大眾中廣解其義，其福
X26n0554_p0878b01║勝前，當視其人如佛、若次佛。如是種種讚歎受持
X26n0554_p0878b02║讀誦般若，現世他生所獲功德善根，不可備錄，廣如
X26n0554_p0878b03║大般若經說。昔玄奘法師往天竺，路經莫賀延磧，長
X26n0554_p0878b04║八百餘里，古曰沙河，上無飛鳥，下無走獸，復無水草，
X26n0554_p0878b05║是時顧影，唯一心但念觀音菩薩及般若心經。初，法
X26n0554_p0878b06║師在蜀，見一病人，身瘡臰穢，衣服破污，愍將向寺，施
X26n0554_p0878b07║與衣服飲食之直，病者慚愧，乃授法師心經，囑曰：凡
X26n0554_p0878b08║遇難緣，當誦之。師因常誦習，至沙河間，逢諸惡鬼，奇
X26n0554_p0878b09║狀異類，遶人前後，雖念觀音，不得全去，及誦心經，發
X26n0554_p0878b10║聲皆散，在危獲濟，實所憑焉。
X26n0554_p0878b11║音釋
X26n0554_p0878b12║補羯娑（即除糞担屍賤類人也。）旃荼羅家（殺人家。）戍達羅（農人。）六
X26n0554_p0878b13║波羅蜜（一、布施，二、持戒，三、忍辱，四、精進，五、禪定，六、般若。）