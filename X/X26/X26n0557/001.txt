X26n0557_p0881b01║
X26n0557_p0881b02║No. 557-A
X26n0557_p0881b03║ 心經一貫疏序
X26n0557_p0881b04║
X26n0557_p0881b05║咄哉心兮，成佛之種子，造業之根株，打開兮萬象森
X26n0557_p0881b06║羅，把定兮一塵不立。勞我
X26n0557_p0881b07║釋迦老子指東話西，說了四十九年，却未嘗言著一
X26n0557_p0881b08║字，無聲無臭，非色非空，達磨問著不識，直得面壁如
X26n0557_p0881b09║愚。歷代祖師頭出頭沒，說真說妄，究竟龍頭蛇尾，疑
X26n0557_p0881b10║殺若許豪傑，埋却多少英靈，驀地撞著，依舊眼橫鼻
X26n0557_p0881b11║直。當時般若會上，被那黃面老漢話作七華八裂，說
X26n0557_p0881b12║什麼五蘊、六入、十二處、十八界，截不斷的葛藤，却有
X26n0557_p0881b13║六百卷傍出個不平之人，喚作觀自在，向鶖子道了
X26n0557_p0881b14║幾個無字，且喜掃踪滅跡，傳至中華，故有心經遺世。
X26n0557_p0881b15║我
X26n0557_p0881b16║太祖高皇帝御製序等，茲因存空法主問著，不免打
X26n0557_p0881b17║個之遶，為公科出註出，名曰心經一貫疏。更勞存公
X26n0557_p0881b18║點綴倭文，為之剞劂，散乎斯邦，以誨初學。倘明眼者
X26n0557_p0881b19║覷著，不妨一咲。咦！切不可放過始得。故序。旹
X26n0557_p0881b20║正保戊子之秋，書於長崎興福左寮客寓
X26n0557_p0881b21║明南都勅建寶華山護國聖化隆昌寺末法
X26n0557_p0881b22║比丘益證自新謹識
X26n0557_p0881b23║
X26n0557_p0881b24║
X26n0557_p0881c01║
X26n0557_p0881c02║No. 557-B
X26n0557_p0881c03║ 心經一貫疏科義
X26n0557_p0881c04║
X26n0557_p0881c05║天台智者大師未釋經之初，首判五重玄義者，以
X26n0557_p0881c06║其易曉旨趣故也。復以科而科其文，以其易知分
X26n0557_p0881c07║際也。余遊講肆時，目其諸經科疏，唯此經義周而
X26n0557_p0881c08║文簡，雖註釋者頗多，而科之者無幾，故學者不免
X26n0557_p0881c09║泥於尋墨，蔓然而失其一貫焉。今不揣管見，斆古
X26n0557_p0881c10║而科之，俾初學者因科而得義，得義而忘言，忘言
X26n0557_p0881c11║則體真，體真則融物，融物則一貫，豈非依文字而
X26n0557_p0881c12║起觀照，緣觀照而證實相，三種般若備矣哉！雖然，
X26n0557_p0881c13║此尤被其中下，若其上根睿智者猛然生信，向未
X26n0557_p0881c14║展卷之先，橫金剛王寶劍脚跟下，一揮百雜碎，便
X26n0557_p0881c15║乃昂然而去，豈非快哉！說甚麼文字觀照實相色
X26n0557_p0881c16║空，乃至三科七大菩提涅槃，此乃真持揭諦揭諦
X26n0557_p0881c17║波羅揭諦之人也。其或未然，姑且依科尋經，自有
X26n0557_p0881c18║忘言之日在。或曰：世尊應機說教，初非有意而成
X26n0557_p0881c19║章段，今乃剛編支離，豈非拘律乎？曰：是何言耶？佛
X26n0557_p0881c20║為法王，於法自在，不然而然，自有意義融通焉。故
X26n0557_p0881c21║茲剎說、熾然說、三世諸佛一時說，言辭句義無不
X26n0557_p0881c22║脗符，此豈有意而契哉？又如我土漢、魏以來，世智
X26n0557_p0881c23║之人雖閭閻巷陌、風景歌謠出乎不意，皆中黃鍾
X26n0557_p0881c24║大呂之音，亦有起、承、轉、合之四法，世智尚然，矧佛
X26n0557_p0882a01║智乎？問：此經佛說耶？菩薩說耶？曰：按施護譯本，世
X26n0557_p0882a02║尊在靈鷲山中入甚深光明定，說三摩提，鶖子請
X26n0557_p0882a03║問，觀自在菩薩說也。即如法華會上大通智勝佛
X26n0557_p0882a04║說法，而十六王子覆講之義，故知此經是大品之
X26n0557_p0882a05║要，即佛說也。大品雖六百之廣，無非說個蘊、處、界、
X26n0557_p0882a06║入，此經該而綜之，無不備矣。此經以單法為名，無
X26n0557_p0882a07║人喻故；真空實相為體，空一切法故；照見為宗，因
X26n0557_p0882a08║照而見，有因果故；度苦為用，能除一切苦故；大乘
X26n0557_p0882a09║般若為教相，般若同時味故。其餘玄談，廣載諸疏，
X26n0557_p0882a10║今繁不述。
X26n0557_p0882a11║△此經大科分為三段：初立義分二解釋分三密
X26n0557_p0882a12║結分立義分二初釋題，次、釋文。初、釋題。
X26n0557_p0882a13║
X26n0557_p0882a14║
X26n0557_p0882a15║
X26n0557_p0882a16║
X26n0557_p0882a17║
X26n0557_p0882a18║
X26n0557_p0882a19║
X26n0557_p0882a20║
X26n0557_p0882a21║
X26n0557_p0882a22║
X26n0557_p0882a23║
X26n0557_p0882a24║
X26n0557_p0882b01║
X26n0557_p0882b02║
X26n0557_p0882b03║
X26n0557_p0882b04║No. 557
X26n0557_p0882b05║般若波羅蜜多心經一貫疏
X26n0557_p0882b06║
X26n0557_p0882b07║
X26n0557_p0882b08║唐三藏法師　玄奘奉　詔譯
X26n0557_p0882b09║明楚護國寺比丘　益證　一貫疏
X26n0557_p0882b10║舊說般若者，智慧也；波羅蜜者，到彼岸也，亦云度
X26n0557_p0882b11║彼岸。義含幽遠，置而不翻。謂生死，此岸也；涅槃，彼
X26n0557_p0882b12║岸也；煩惱，中流也。假以智慧為楫而度之，是謂智
X26n0557_p0882b13║慧度彼岸。按諸經論註疏，有數十翻，解釋般若之
X26n0557_p0882b14║義，無非聖人攝化，假立名言也。故曰：但以假名字，
X26n0557_p0882b15║引導於眾生。若膠乎度義而釋者，且生死即涅槃，
X26n0557_p0882b16║煩惱即菩提，智慧即無明，無明即解脫，又作麼生
X26n0557_p0882b17║說度？是故今按本經而推之，即是深行、觀行用力
X26n0557_p0882b18║之名也。蓋大乘用力之際，離意識心，絕凡聖解，不
X26n0557_p0882b19║落念慮，非假思惟，故無可名而名之，強名謂之般
X26n0557_p0882b20║若也。波羅蜜多者，即覺悟之號也，覺悟即到彼岸。
X26n0557_p0882b21║欲達覺悟之理，要在單提空印，直趣直入，忽然踢
X26n0557_p0882b22║脫五蘊牢關，拂散色空幻翳，直得虗空粉碎，大地
X26n0557_p0882b23║平沉，兩眼打開，不見奚真奚妄，孰聖孰凡，固無生
X26n0557_p0882b24║滅可得，無垢淨可分，無四諦可修，無無明可盡，無
X26n0557_p0882c01║智得可得，得涅槃之證。斯時也，佛亦不知名字，而
X26n0557_p0882c02║何強名喚作波羅蜜多？到這田地，喚般若作無明
X26n0557_p0882c03║也得，喚波羅蜜作生死也得，喚生死作涅槃也得，
X26n0557_p0882c04║喚此岸作彼岸也得，無適無莫，隨處安名。故曰：佛
X26n0557_p0882c05║說般若波羅蜜，即非般若波羅蜜，是名般若波羅
X26n0557_p0882c06║蜜也。心者，即般若之本稱，般若即心之異號。有解
X26n0557_p0882c07║此經是大品之心，非也。本經未言，故此經至我中
X26n0557_p0882c08║華凡五譯，名各稍異，其義無殊。有本名般若波羅
X26n0557_p0882c09║蜜多大明神呪經，有本名摩訶般若波羅蜜多佛
X26n0557_p0882c10║母經，總言大智慧心也。今從奘師所譯，故名般若
X26n0557_p0882c11║波羅蜜多心經。經者，徑也，行必由徑故。又常也，般
X26n0557_p0882c12║若非斷滅故。又歷也，故曰：也須從這裡過始得。又
X26n0557_p0882c13║曰：此經深固幽遠，無人能到。又仁王賢哲所說謂
X26n0557_p0882c14║之經，經緯天下五常故。佛菩薩所說謂之經，經緯
X26n0557_p0882c15║至道真常故。一貫者，如線貫華故。佛說法語，如空
X26n0557_p0882c16║華之亂墜，所詮旨趣，似貫而貫之，故首尼跌宕，靡
X26n0557_p0882c17║不周遮。今慮睹華而失貫，故以科綸而引之，庶使
X26n0557_p0882c18║緣科而獲旨也。疏者，搜也，通也。搜其隱微之奧旨，
X26n0557_p0882c19║通乎曲渠之町畦，俾得水無留滯焉，故名一貫疏。
X26n0557_p0882c20║△次、釋文四：初、舉能行之人，二、序所行法時，三、明
X26n0557_p0882c21║因宗顯體，四、顯依法力用。此四科大科。科為立義
X26n0557_p0882c22║分者，立其一經之義旨也。自觀自在菩薩至度一
X26n0557_p0882c23║切苦厄句，一卷心經備矣。向下重釋前文，故科為
X26n0557_p0882c24║解釋分。問：餘經皆有序、正、流通之說，此經無者，何
X26n0557_p0883a01║耶？曰：譯人從簡故也。大品般若云：爾時世尊在靈
X26n0557_p0883a02║鷲山中，入甚深光明定，宣說三摩提竟。舍利子白
X26n0557_p0883a03║觀自在言：若有人欲修學甚深般若法門者，當云
X26n0557_p0883a04║何修學？此乃序也。今經乃觀自在菩薩告而答之
X26n0557_p0883a05║正宗也。餘有流通，具在大品詳焉。初舉能行之人。
X26n0557_p0883a06║觀自在菩薩。
X26n0557_p0883a07║觀自在者，有二說：一、化主，以自而言；二、指他言，若
X26n0557_p0883a08║自若他，無非行人也。猶言舍利子！若有人欲修般
X26n0557_p0883a09║若之法門，但看那觀自在之人。他不以境觀，不以
X26n0557_p0883a10║智觀，以觀觀者，故得自在。所謂將聞持佛，佛何不
X26n0557_p0883a11║自聞？聞此以入流忘所之觀，至於生滅既滅，寂滅
X26n0557_p0883a12║現前，有大自在，故得名焉。菩薩者，梵語菩提薩埵，
X26n0557_p0883a13║華言道心眾生，又云覺有情。故凡有發六度萬行
X26n0557_p0883a14║之道心，覺念有情者，均以此名而稱之。△二、序所
X26n0557_p0883a15║行法時。
X26n0557_p0883a16║行深般若波羅蜜多時。
X26n0557_p0883a17║行，謂能行之智。深般若，是所行之法。此法深固幽
X26n0557_p0883a18║遠，非初心淺智，彷弗而入之，故曰行深。時者，非時
X26n0557_p0883a19║候之時，所謂正恁麼時之時也。般若波羅，見前註。
X26n0557_p0883a20║△三、明因宗顯體。
X26n0557_p0883a21║照見五蘊皆空。
X26n0557_p0883a22║因照而見，是謂因果為宗。破蘊顯空，而得實相之
X26n0557_p0883a23║體，故科為因宗顯體。照見者，以微密之觀，照破五
X26n0557_p0883a24║蘊之銀山，得見真如之性也。夫蘊也者，梵語塞徤
X26n0557_p0883b01║陀，唐言陰，謂色等五種陰覆真空，故不得而洞徹
X26n0557_p0883b02║焉。以其智眼矒昧，故將菩提為煩惱，以涅槃作死
X26n0557_p0883b03║生，黯然而莫求解脫焉。今乃憤決然之智高，提般
X26n0557_p0883b04║若之空印，印破五蘊之華，覺悟真常之實性，則若
X26n0557_p0883b05║蘊若性，本如來藏。性真常中，求於去來迷悟生死，
X26n0557_p0883b06║了無所得，況五蘊乎？故曰皆空。△四、顯依法力用。
X26n0557_p0883b07║度一切苦厄。
X26n0557_p0883b08║度者，渡也。一切苦厄者，眾生處於五濁惡世，依乎
X26n0557_p0883b09║瓦礫荊棘之報土，入乎四大革囊之報軀，逐乎憎
X26n0557_p0883b10║愛坑坎之識心故耳。身心動作，無非苦厄耳，舊說
X26n0557_p0883b11║八苦可知也。此苦皆緣五蘊區宇而覆之，起貪嗔
X26n0557_p0883b12║山，積癡愛海，所以隔絕大道焉。今依般若之空智，
X26n0557_p0883b13║披露當陽之性天，踢倒貪嗔山，塞却癡愛海，一道
X26n0557_p0883b14║坦然，無罣無礙，何苦之有哉？斯乃般若之力用，得
X26n0557_p0883b15║度究竟於涅槃，故科為依法力用也。立義分竟。
X26n0557_p0883b16║△二、解釋分三：初、釋五蘊皆空，二、辯釋空字以示
X26n0557_p0883b17║真空，三、釋度一切苦厄。初、釋五蘊皆空二：初、召名，
X26n0557_p0883b18║二、告釋。初召名。
X26n0557_p0883b19║舍利子！
X26n0557_p0883b20║舍利子者，佛之大智第一之弟子也。母名舍利，故
X26n0557_p0883b21║曰舍利之子，亦名身子，又名鶖子，其義可知。此經
X26n0557_p0883b22║貴乎智破五蘊故耳。當機欲釋前文，召名而告之。
X26n0557_p0883b23║△二、告釋二：初、釋色蘊即空，二、合四蘊不異。初、釋
X26n0557_p0883b24║色蘊即空二：初、比量，二、覿體釋。初、比量釋。
X26n0557_p0883c01║色不異空，空不異色。
X26n0557_p0883c02║何以知其解釋耶？蓋前文秪說個照見五蘊皆空，
X26n0557_p0883c03║然觀照之功，密而難曉，故落第二門頭，重加解釋，
X26n0557_p0883c04║俾依文字而悟入焉。猶曰：舍利子！我說五蘊皆空
X26n0557_p0883c05║者何？且將色之一字，誨汝知之，餘則可知也。蓋此
X26n0557_p0883c06║四大之身，元是真空之中妄生之勞相，猶如目視
X26n0557_p0883c07║空華，證勞而有，空起空滅，故曰：色不異空。色既依
X26n0557_p0883c08║空而起，當知空是色之體性，既色其色，則空亦不
X26n0557_p0883c09║空，故曰：空不異色也。此乃色空比量而釋，故曰：不
X26n0557_p0883c10║異。無空不體色，無色不顯空，空色相推，方便對待
X26n0557_p0883c11║而釋也。△二、覿體釋。
X26n0557_p0883c12║色即是空，空即是色。
X26n0557_p0883c13║此乃覿體指出也。猶曰舍利子！我說色空不異者，
X26n0557_p0883c14║蓋是比類而言。汝勿惑其析色入空之義，待其色
X26n0557_p0883c15║滅顯空，以落小乘之見，其實體即色即空，即空即
X26n0557_p0883c16║色也。何則？且汝觀此四大之軀，雖有百骸四支，無
X26n0557_p0883c17║非色也。即此色身，手舞足蹈，出作入息，就裏而推
X26n0557_p0883c18║之，求個影跡不可得，況色質乎？豈非色即是空耶？
X26n0557_p0883c19║復觀此空性之理，視而弗見，聽而無聞，體物而不
X26n0557_p0883c20║可遺。既體其物矣，則百骸四支，手舞足蹈，出作入
X26n0557_p0883c21║息，無非色質，而轉動於中，求個空性，了不可得，又
X26n0557_p0883c22║豈非空即是色乎？身色如是，餘色皆然。是故佛說
X26n0557_p0883c23║五蘊六入，乃至山河大地，明暗色空，皆是如來藏
X26n0557_p0883c24║中常住妙明不動周圓妙真如性。汝以色空相傾
X26n0557_p0884a01║相奪於如來藏，而如來藏隨為色空，周遍法界。觀
X26n0557_p0884a02║相元妄，無可指陳；觀性元真，唯妙覺明。妙覺明心，
X26n0557_p0884a03║先非水火，故曰色即是空，空即是色。△二、合四蘊
X26n0557_p0884a04║不異。
X26n0557_p0884a05║受、想、行、識亦復如是。
X26n0557_p0884a06║當云受不異空，空不異受，受即是空，空即是受。而
X26n0557_p0884a07║不言者，從略也。此四者，蓋緣妄認四大之身，六塵
X26n0557_p0884a08║緣影之心故耳。領納前境則有受，造作思惟故有
X26n0557_p0884a09║想。想念奔流，如波相續，謂之行。含藏種子，隨業死
X26n0557_p0884a10║生，謂之識。此皆依色身妄執為有。色既即空，四蘊
X26n0557_p0884a11║奚立？故如前之色蘊然。△二、辨空字以示真空三：
X26n0557_p0884a12║初、標真空體相，二、辨真空不空之妙，三、直說真空
X26n0557_p0884a13║無一切法。初標真空體相。
X26n0557_p0884a14║舍利子！是諸法空相。
X26n0557_p0884a15║此又將五蘊皆空之空字，辨立個真空之體相，以
X26n0557_p0884a16║起下文也。猶曰：舍利子！我說五蘊皆空者，汝將謂
X26n0557_p0884a17║空其五蘊，而更有餘法可空耶？殊不知其五蘊空，
X26n0557_p0884a18║則諸法皆空；諸法空，則全真露；全真露，則知真空
X26n0557_p0884a19║亦有體相焉。△二辨真空不空之妙
X26n0557_p0884a20║不生不滅，不垢不淨，不增不減，
X26n0557_p0884a21║此猶空其諸法，又執頑空之見，則躭空滯寂而不
X26n0557_p0884a22║捨，以成焦芽敗種焉。故又說出六個不字，以顯真
X26n0557_p0884a23║空不空之妙。何謂不生？且一念方生之際，返觀生
X26n0557_p0884a24║生之體性，不見有能生之性，亦不見有所生之情，
X26n0557_p0884b01║雖覺有生，其實無生，故曰不生。如一念方滅之際，
X26n0557_p0884b02║亦未見有滅之去鄉，故曰不滅。方生方滅，方滅方
X26n0557_p0884b03║生，皆是性清之中生生之理，真空詎有情性哉？儒
X26n0557_p0884b04║謂性是情之生生之理，而情是性中生生之意，性
X26n0557_p0884b05║具乎情，而情含乎性，性動是情，而情靜是性，性情
X26n0557_p0884b06║二法，尚不可得而聞焉，矧有生滅可析乎？故曰：言
X26n0557_p0884b07║妄顯諸真，妄真同二妄。真妄難分，生滅何辨？故曰：
X26n0557_p0884b08║不生不滅，不垢不淨者。且人之一念之間，莫非具
X26n0557_p0884b09║乎善惡無記之三法，此乃生成法則，故不思善而
X26n0557_p0884b10║即思惡，不惡而即善也。善惡俱不思，則墜於昏昏
X26n0557_p0884b11║之無記。今以善惡二法分垢淨者，循其源也。且一
X26n0557_p0884b12║念興惡之際，便有貪嗔癡愛，詭譎奸淫，面赧身浮，
X26n0557_p0884b13║聲徉語悖，此乃修惡之生，是謂垢也。然此垢心雖
X26n0557_p0884b14║惡，固非真常之性，緣情生故。若實有之，何故正興
X26n0557_p0884b15║之際，返推本性，不見有惡聲惡臭而得耶？故曰不
X26n0557_p0884b16║垢。若一念興善之時，便有親親賢賢，存誠閑邪，慈
X26n0557_p0884b17║語柔音，安詳徐步，心爽身輕，此乃善業之生淨也。
X26n0557_p0884b18║然此善心雖淨，固非真常之法，緣想生故。何則？此
X26n0557_p0884b19║心若有善境現前，見佛聞法，緣善生想，覺有淨心。
X26n0557_p0884b20║善境若無，心非淨相，故曰不淨。此對俗諦而釋，說
X26n0557_p0884b21║此不垢不淨。若在衲僧門下，坐斷善惡兩途，踏破
X26n0557_p0884b22║死生關鍵，直向毗盧頂上屙矢放尿，有何垢淨可
X26n0557_p0884b23║分耶？不增不減者，舊有在聖不增，處凡不減之說。
X26n0557_p0884b24║若以聖凡而論之，亦曰在聖不淨，處凡不垢也。蓋
X26n0557_p0884c01║聖人雖聖，其聖但以妙明不滅不生合如來藏，而
X26n0557_p0884c02║如來藏唯妙覺明圓照法界，滅塵合覺，故發真如
X26n0557_p0884c03║妙覺明性而已，於此性中又何常有增乎？而眾生
X26n0557_p0884c04║迷悶，背覺合塵，故發塵勞，有世間相窒礙而矣，於
X26n0557_p0884c05║性又何常有減乎？故曰：具足聖人法，聖人不知；具
X26n0557_p0884c06║足凡夫法，凡夫不會。聖人知即同凡夫，凡夫會即
X26n0557_p0884c07║同聖人。故知性等虗空，隨量而現。器方則空亦方，
X26n0557_p0884c08║器圓則空亦圓，虗空豈有方圓乎？故知但出器心，
X26n0557_p0884c09║何有不聖？噫，真空之妙至矣哉，固非言可及者也。
X26n0557_p0884c10║釋至此，不覺投筆而笑曰：即今生也，垢也，增也，又
X26n0557_p0884c11║說甚麼不生不滅、不垢不淨、不增不減？復自一摑
X26n0557_p0884c12║曰：又添一點。△三、直說真空無一切法二：初、無凡
X26n0557_p0884c13║夫法，二、無賢聖法。初、無凡夫法四初無五蘊二無
X26n0557_p0884c14║六入三無六塵四無六識。初無五蘊。
X26n0557_p0884c15║是故空中無色，無受、想、行、識。
X26n0557_p0884c16║自此以下，又將十一個無字，掃却聖凡之法，以顯
X26n0557_p0884c17║諸法空相也。猶言舍利子，我說諸法空相者，蓋此
X26n0557_p0884c18║真空之體性，元具隨緣不變之妙，故曰隨。眾生心
X26n0557_p0884c19║應所知，量其實際理中，元無一切法可得，況五蘊
X26n0557_p0884c20║乎，故曰無。△二、無六入。
X26n0557_p0884c21║無眼、耳、鼻、舌、身、意。
X26n0557_p0884c22║何謂六入而無耶？且以眼入為言，餘則可知。如眼
X26n0557_p0884c23║見色之時，因明而有。若無明來，徒眼非見。既無明
X26n0557_p0884c24║來，見亦非無。若見性無，云何見暗？見明見暗，明暗
X26n0557_p0885a01║及色，同是真空妙真如體。因明暗等，故發眼見。緣
X26n0557_p0885a02║眼見者，故有明暗。明暗二無，見依何所？是知明則
X26n0557_p0885a03║同明，暗則同暗，空則同空，色則同色，何有眼入可
X26n0557_p0885a04║分耶？既無可分之眼，五根皆然，是故空中必無六
X26n0557_p0885a05║入之實也。△三無六塵。
X26n0557_p0885a06║無色、聲、香、味、觸、法。
X26n0557_p0885a07║六根既無，六塵不偶，雖聞見分明，無非一體實性。
X26n0557_p0885a08║鳥飛空無跡，谷響石無聲，雖有而無實也。△四無
X26n0557_p0885a09║六識。
X26n0557_p0885a10║無眼界乃至無意識界。
X26n0557_p0885a11║此無十八界也。如眼色為緣，生於眼識，故有眼色
X26n0557_p0885a12║識三種疆界，立然不紊，故眼不別聲，色不交聽，識
X26n0557_p0885a13║性參差，各分疆界，故曰元依一精明，分成六和合，
X26n0557_p0885a14║故有三六合成一十八界。今乃根塵既無，識性不
X26n0557_p0885a15║生，故無六識界也。△二、無寶聖法二：初、無寶法，二、
X26n0557_p0885a16║無聖法。初、無贒法二：初、無緣覺法，二、無聲聞法。
X26n0557_p0885a17║初無緣覺法。
X26n0557_p0885a18║無無明亦無無明盡，乃至無老死亦無老死盡。
X26n0557_p0885a19║此無十二因緣也。三科掃盡，已得人空，尚有法在，
X26n0557_p0885a20║猶落法執，故又掃出一切贒聖所修之法，令得法
X26n0557_p0885a21║空。猶曰：舍利子，我前所說蘊處界入一切皆無者，
X26n0557_p0885a22║汝知之矣。然有法見未忘，將謂諸佛所說一切法
X26n0557_p0885a23║門，實有可修可證，而執乎胸次間，故難達其空理。
X26n0557_p0885a24║豈不聞佛說法者，即非說法，是名說法乎？即如緣
X26n0557_p0885b01║覺所修十二因緣之法，蓋三世諸佛所說，雖有三
X26n0557_p0885b02║乘，無非黃葉止啼而已。其實了知自性之實體，於
X26n0557_p0885b03║中尚不可加諸一字，矧百千法門乎？故曰：諸法寂
X26n0557_p0885b04║滅相，不可以言宣。且如無明緣行之說，蓋無明與
X26n0557_p0885b05║真如同體，如第二月，真妄難分，故曰：真非真，恐迷
X26n0557_p0885b06║我，常不開演。秪緣最初不覺，忽起動心，成業識之
X26n0557_p0885b07║由，為覺明之咎故耳。因明立所，見分由興，隨見立
X26n0557_p0885b08║塵，相分安布，是謂無明。不覺生三細，境界為緣長
X26n0557_p0885b09║六麤，妄本無因，著者是妄，故著即無明，不著即解
X26n0557_p0885b10║脫也。既悟真空之理，如杲日之麗天，何無明之有
X26n0557_p0885b11║哉？行由無明之晦昧，霾邃生風，動搖不息，如波相
X26n0557_p0885b12║續，是謂無明緣行。動則有息，生機發識，故曰行緣
X26n0557_p0885b13║識。由此識性，入胎住胎，藉以赤白二滴，而成名色。
X26n0557_p0885b14║名謂識心，色謂色質，故曰識緣名色。有此名色，故
X26n0557_p0885b15║有百骸四支，眼如葡萄朵，耳如新卷葉，鼻如雙垂
X26n0557_p0885b16║瓜，舌如初偃月，身如腰皷顙，意如幽室見。六相具
X26n0557_p0885b17║足，識性得入，故曰名色緣六入。及至出胎，眼色耳
X26n0557_p0885b18║聲，六處相觸，故曰六入緣觸。觸此六塵，領納妍醜
X26n0557_p0885b19║而有受。受之於識，心愛妍惡，醜而有愛，故曰受緣
X26n0557_p0885b20║愛。貪愛不捨，便生取著而有取，故曰愛緣取。取著
X26n0557_p0885b21║世間，不出二十五有，故曰取緣有。既有其有，必招
X26n0557_p0885b22║未來之生，故曰有緣生。生則必有老死，故曰生緣
X26n0557_p0885b23║老死。死死生生，生生死死。蓋緣一念之無明，妄想
X26n0557_p0885b24║受生，想妄受滅，似轆轤之上下，故成十二因緣。若
X26n0557_p0885c01║無無明，則十一絕兆，故曰無明滅則一切滅。於性
X26n0557_p0885c02║空中，求個智愚不可得，況無明乎。既無無明，何盡
X26n0557_p0885c03║之有，故曰亦無無明盡。吁，無明之過大矣哉，行人
X26n0557_p0885c04║豈不慎乎。△二、無聲聞法。
X26n0557_p0885c05║無苦、集、滅、道。
X26n0557_p0885c06║此無四諦法也。苦者，三界二十五有之中，隨業所
X26n0557_p0885c07║受之報也。集者，三界八十八使、百八煩惱，造業之
X26n0557_p0885c08║因也。滅者，出四住，證偏真，二乘之涅槃也。道者，念
X26n0557_p0885c09║處、正勤、根、力、如意足、三十七品，助道法也。此乃三
X26n0557_p0885c10║界中人，實因實果，實修實證之法，故曰四諦。諦者，
X26n0557_p0885c11║誠然也。蓋大乘真空實相之中，元無苦可知，集可
X26n0557_p0885c12║斷，滅可證，道可修，故曰無。何則？若達真性之人，即
X26n0557_p0885c13║入塗炭之際，無非一介色身而受之，矧此色身本
X26n0557_p0885c14║空，何苦之有哉？即一念煩惱而起，返觀煩惱之性，
X26n0557_p0885c15║元是真空，幻然而起，幻起幻滅，真心不變，何集有
X26n0557_p0885c16║之？如有所證之偏真，何故又說化城非實耶？即如
X26n0557_p0885c17║寶所，亦是真空寂滅之場，萬劫不曾動著，不曾離
X26n0557_p0885c18║却，何證之有？道者，方便建立對治法門，如夢求蘇，
X26n0557_p0885c19║設諸方便，夢破境忘，方便烏用？故無道可修。雖然
X26n0557_p0885c20║如是，也須到那田地始得，不可草草便恁麼去，以
X26n0557_p0885c21║致悔後無及矣。△二、無聖法。
X26n0557_p0885c22║無智亦無得。
X26n0557_p0885c23║智，乃菩薩能行之智德。得者，所證之斷德也。因中
X26n0557_p0885c24║無智，則至道難精。果上無得，則涅槃成謬。其實際
X26n0557_p0886a01║理中，三世諸佛，未許隻眼覷著，那有許多名言習
X26n0557_p0886a02║氣。古云，知是般事便休。直得修證雙忘，寂照不二，
X26n0557_p0886a03║何智得之有哉。△三、釋度一切苦厄句五：初、結前
X26n0557_p0886a04║起後。二引依法度苦證真之人三引諸佛依法自
X26n0557_p0886a05║證以顯法不虗說四讚般若甚深五合前度一切
X26n0557_p0886a06║苦句。初結前起後。
X26n0557_p0886a07║以無所得故。
X26n0557_p0886a08║此結上文蓋緣一切無所得故證真常之樂是知
X26n0557_p0886a09║懸崖撒手自肯承當之句決不浪施也。△二引依
X26n0557_p0886a10║法度苦證真之人。
X26n0557_p0886a11║菩提薩埵依般若波羅蜜多故，心無罣礙；無罣礙故，
X26n0557_p0886a12║無有恐怖，遠離顛倒夢想，究竟涅槃。
X26n0557_p0886a13║此般若之法門，豈非無字話頭乎？何則？蓋此法門
X26n0557_p0886a14║是個沒滋味的鐵酸𨢝，使人嚼來嚼去，將從前一
X26n0557_p0886a15║切惡知惡見盡底吐却，忽然嚼破舌根、翻轉面皮，
X26n0557_p0886a16║方知此法不從人得，提不起、放不落、把不定、拋不
X26n0557_p0886a17║却，萬慮千思如湯沃雪，唯菩薩能而行之，故得心
X26n0557_p0886a18║無罣礙，乃至顛沛造次覔起無踪，豈非涅槃乎？故
X26n0557_p0886a19║曰究竟涅槃。△三、引諸佛依法自證，以顯法不虗
X26n0557_p0886a20║說。
X26n0557_p0886a21║三世諸佛依般若波羅蜜多故，得阿耨多羅三藐三
X26n0557_p0886a22║菩提。
X26n0557_p0886a23║過、現、未來得證無上正等正覺，無非依此空印而
X26n0557_p0886a24║已，亦以此印印一切人，豈謬說耶？△四、讚般若甚
X26n0557_p0886b01║深。
X26n0557_p0886b02║故知般若波羅蜜多是大神呪，是大明呪，是無上呪，
X26n0557_p0886b03║是無等等呪。
X26n0557_p0886b04║故知此法，有權有實，有照有用，能縱能奪，能殺能
X26n0557_p0886b05║活，貴乎當人自肯耳。能起猛然之信，摧伏魔軍，故
X26n0557_p0886b06║曰是大神呪。照破諸法皆空，故曰是大明呪。無生
X26n0557_p0886b07║滅垢淨之對待，故曰是無上呪。究竟至於涅槃，是
X26n0557_p0886b08║無等等呪。稱理而談，不過如此。且呪之一字，又作
X26n0557_p0886b09║麼生解說？頌曰：
X26n0557_p0886b10║兩口無一舌，諸佛難分說，教中強明之。
X26n0557_p0886b11║烏龜喚作鱉。
X26n0557_p0886b12║△五、合前度一切苦厄句
X26n0557_p0886b13║能除一切苦。
X26n0557_p0886b14║猶曰：舍利子，我前說度一切苦厄者，汝猶疑而未
X26n0557_p0886b15║信，直至說到此間，始知諸佛菩薩，利己利人，度苦
X26n0557_p0886b16║證真，無不承此般若之力，是謂能除一切苦。解釋
X26n0557_p0886b17║分竟。
X26n0557_p0886b18║△三、密結，分二：初、至囑起信，二、正說般若祕密之
X26n0557_p0886b19║法總攝文字。初至，囑起信。
X26n0557_p0886b20║真實不虗。
X26n0557_p0886b21║諸佛所說有五語，今所說者，是諸佛之真語、實語，
X26n0557_p0886b22║其如語、不誑語、不異語，亦在其中矣。聞者當深信
X26n0557_p0886b23║而行之。二、正說般若祕密之法總攝文字。
X26n0557_p0886b24║故說般若波羅蜜多呪。即說呪曰：
X26n0557_p0886c01║揭諦揭諦。波羅揭諦。波羅僧揭諦。菩提娑婆訶
X26n0557_p0886c02║余釋此經，未嘗不以意解而度之，識見而索之，故
X26n0557_p0886c03║每註中皆有猶曰二字者，以猶豫而得意也。至此
X26n0557_p0886c04║呪中，直得口掛壁上，故科為般若祕密之法，無可
X26n0557_p0886c05║釋焉。何則？蓋般若實相之法，非以文字義理而入
X26n0557_p0886c06║也，貴乎保而行之，自達其體，故曰：諸法寂滅相，不
X26n0557_p0886c07║可以言宣。柰何世人重言而不重行，故吾佛世尊
X26n0557_p0886c08║成道之初，經行樹下，三七思惟，尋念過去佛皆說
X26n0557_p0886c09║三乘法，故出廣長舌相，說了若許不乾不淨的道
X26n0557_p0886c10║理，殃及兒孫，蓋為中下者導入信門焉。故曰：但有
X26n0557_p0886c11║言說，都無實義。說到至矣盡矣處，方開無舌之口，
X26n0557_p0886c12║露出牙根，吐露真言，名之曰呪，如金剛圈、蔾棘蓬，
X26n0557_p0886c13║使人吞吐不下，可謂般若之極唱也。每見註者，或
X26n0557_p0886c14║以神名而註之者，有以軍中之密令而註之者，有
X26n0557_p0886c15║以蜾螺之祝螟蛉而註之者，此雖寓言而談，恐非
X26n0557_p0886c16║確意，唯王索仙陀婆之喻稍近義焉。今乃寘而弗
X26n0557_p0886c17║釋者，蓋有自也。若呪有如許之義，譯者胡不譯耶？
X26n0557_p0886c18║蓋五種不翻者，正是教中之直指，三乘之捷徑也，
X26n0557_p0886c19║無汝凑泊處，無汝穿鑿處，又不可謂無法無義也。
X26n0557_p0886c20║何則？若作無法無義會，何故又呪病得瘳，呪符得
X26n0557_p0886c21║靈耶？既不是無法無義，畢竟說個甚麼道理聻？若
X26n0557_p0886c22║是具大信力者，不妨疑著。然而執法者頗多，今準
X26n0557_p0886c23║此土五宗之義以明此呪焉，惟明眼者證之可也。
X26n0557_p0886c24║如禪宗中雖有千七百則建立門庭，無非無孔鐵
X26n0557_p0887a01║錘擊碎虗空，安容擬議卜度乎？如僧問雲門：十方
X26n0557_p0887a02║薄伽梵，一路涅槃門，未審路頭在甚麼處？門拈扇
X26n0557_p0887a03║子云：扇子撲跳上三十三天，觸著帝鼻孔；東海鯉
X26n0557_p0887a04║魚打一棒，雨似盆傾。如此之言可解說得麼？可作
X26n0557_p0887a05║無義而會得麼？若作無義語會，不啻謗却雲門老
X26n0557_p0887a06║漢，亦謗却三世諸佛之法也。又臨濟喫棒、靈雲覩
X26n0557_p0887a07║華、香巖擊竹，皆悟其道。且道華竹棒等為他說個
X26n0557_p0887a08║甚麼法？若道無法可說，何故平日不悟耶？豈以此
X26n0557_p0887a09║呪有別乎？若禪宗能持此呪，則不假話頭而疑之，
X26n0557_p0887a10║他日自有悟頭在，是故禪宗不出此呪也。天台宗
X26n0557_p0887a11║者，始於智者大師誦法華經，至藥王品云：是真精
X26n0557_p0887a12║進，是名真法供養如來。忽然大悟，見靈山一會儼
X26n0557_p0887a13║然未散，是稱法華三昧。然此數句經文秪說個精
X26n0557_p0887a14║進供養，尚未說著靈山之義，何故得悟不契經旨
X26n0557_p0887a15║耶？真乃疑殺天下人，悟後自謂得旋陀羅尼法門，
X26n0557_p0887a16║豈非呪乎？然後以龍樹之偈而立宗，故曰：因緣所
X26n0557_p0887a17║生法，我說即是空，亦名為假名，亦名中道義。故立
X26n0557_p0887a18║三止三觀三諦圓融為觀行，教人行之，如一中一
X26n0557_p0887a19║切中，無假無空無不中，雙遮雙照，又作麼生說個
X26n0557_p0887a20║道理？用何心思入此觀門？若能一心持此呪者，則
X26n0557_p0887a21║不假止而常寂，不假觀而常照，豈非省力乎？故台
X26n0557_p0887a22║宗不出此呪也。律宗者，佛為七眾同制輕重，開遮
X26n0557_p0887a23║止，作持犯，是謂戒也。初坐菩提樹下，首說菩薩波
X26n0557_p0887a24║羅提木叉，十重四十八輕，呼為心地法門，又曰光
X26n0557_p0887b01║明金剛寶戒，此乃大乘戒也。次為羅睺羅說沙彌
X26n0557_p0887b02║十戒，復因七群等比丘集，制二百五十戒，為彼小
X26n0557_p0887b03║乘束縛其身，歸乎心地也。犯者莫非用呪而懺之，
X26n0557_p0887b04║豈非以呪為戒乎？故律宗不出此呪也。淨土宗者，
X26n0557_p0887b05║佛為韋提希夫人說十六重觀門，俾伊變垢心而
X26n0557_p0887b06║成淨土，始以日輪懸鼓，即心光之輪也，終觀法身
X26n0557_p0887b07║之佛，即心佛也。故稱無量壽即不生不滅之法身，
X26n0557_p0887b08║琉璃地即洞然瑩徹之心地，何有外佛土而可得
X26n0557_p0887b09║耶？是知唯心淨土，本性彌陀，秪在當人一念耳。蓋
X26n0557_p0887b10║緣眾生妄念多途，故指西方一路而繫念之，無非
X26n0557_p0887b11║萬法歸一耳。又緣勢至不入圓通，但以一心念佛，
X26n0557_p0887b12║故曰：憶佛念佛現前，當來必定見佛。此乃以一佛
X26n0557_p0887b13║之名融多途之妄，使彼直入菩提焉。若一切持呪，
X26n0557_p0887b14║豈與彌陀有別耶？故淨土宗不出此呪也。真言宗
X26n0557_p0887b15║者，蓋世尊說法有頓、漸、祕密、不定之四教，普攝群
X26n0557_p0887b16║機，故有顯說、密說、說說、不說說，無非開示悟入佛
X26n0557_p0887b17║之知見耳。以密說為真言者，固非偽言也，口誦心
X26n0557_p0887b18║忘，直超漸次。惜乎末世以真言為外術，或呪持符
X26n0557_p0887b19║水，或呪藥餌，或呪屍鬼，乃至呪持木石蠱毒等，無
X26n0557_p0887b20║不應驗。此乃隨心所現，固非呪力也。若知此驗之
X26n0557_p0887b21║靈，胡不呪佛成佛，呪祖成祖耶？呪來呪去，偶然㘞
X26n0557_p0887b22║地一聲，摸著鼻頭，方知我之真言非釋尊之真言
X26n0557_p0887b23║也。若誠然之真言宗者，不妨入陀羅尼門，開佛之
X26n0557_p0887b24║知見也。故知真言宗者，即此呪也。如上五宗攝入
X26n0557_p0887c01║一門者，蓋緣法住、法位、法幢，隨處建立，固非強言
X26n0557_p0887c02║也。若識法者，自然不執門庭，不擅宗旨故耳。一為
X26n0557_p0887c03║無量，無量為一，小中現大，大中現小，於一毛端現
X26n0557_p0887c04║寶王剎，坐微塵裡轉大法輪，無入而不自得焉，豈
X26n0557_p0887c05║以名言而滯哉？咦！呪之利大矣哉，其可不盡心乎？
X26n0557_p0887c06║一貫疏以此。
X26n0557_p0887c07║
X26n0557_p0887c08║般若波羅蜜多心經一貫疏（終）
X26n0557_p0887c09║
X26n0557_p0887c10║
X26n0557_p0887c11║
X26n0557_p0887c12║
X26n0557_p0887c13║
X26n0557_p0887c14║No. 557-C
X26n0557_p0887c15║釋自新，法諱益證，大明湖廣荊州府江陵縣人。受具
X26n0557_p0887c16║戒於隆昌三昧和尚，參禪宗乎黃檗隱元禪師。奇哉！
X26n0557_p0887c17║遠逾數萬里，航海得得而來乎我
X26n0557_p0887c18║大日本，居二載於茲。袖德山行棒之手，藏黃檗陷虎
X26n0557_p0887c19║之機。余正保年中，抵肥邦之長崎縣，客居大光。一日，
X26n0557_p0887c20║遊戲乎南京廟裡，幸相見于此。公觀夫浮華消盡，真
X26n0557_p0887c21║實獨存，久讀間偶為相知，所謂針芥相投也。談於道，
X26n0557_p0887c22║常至夜半，或赬顏而攘袂，復一咲而冰泮，加之續續
X26n0557_p0887c23║尺鯉，已垂數百好，是所以為知己者也。既而自公謂
X26n0557_p0887c24║今年歸唐，予茫然，乃曰：嗚乎！世情之變態，恰似一場
X26n0557_p0888a01║傀儡，昨擬東而今向西，不覺令人好笑哉！用捨進退，
X26n0557_p0888a02║一任兄之情逸。雖然，又不知一生何地再得相逢也。
X26n0557_p0888a03║余今有所望，謂勞公註之，而與一卷於心經，蓋欲令
X26n0557_p0888a04║是心益清淨，而別後無去來之相，無東西之異也。旹！
X26n0557_p0888a05║此公出這乎一貫疏，余靜觀其一文一字，徹上徹下，
X26n0557_p0888a06║盡表裏精麤，視昔人或偏于理，或偏于事者，皆當北
X26n0557_p0888a07║面矣。余喜而曰：明明佛日，照破昏衢；朗朗慧燈，至今
X26n0557_p0888a08║不滅。是生平之志而矣，於中猶有箇銘于鉄肝。何謂？
X26n0557_p0888a09║蓋般若實相之法，非以文字義理而入也，貴乎保而
X26n0557_p0888a10║行之，自達其體。世人奈何重言而不重行矣？果此公
X26n0557_p0888a11║顛沛造次，念佛讀經，無行而不修，可謂妙用無行而
X26n0557_p0888a12║行，真智無作而作，故覩其相則生慚愧想，聞其語則
X26n0557_p0888a13║發菩提心。噫！余咄哉！先賢古聖之行實，雖目之於傳
X26n0557_p0888a14║記，尚且不修如今也乎？即聽其言而觀其行，於公與
X26n0557_p0888a15║改，是寔余所以加和點以為學士也，豈愧其固陋？是
X26n0557_p0888a16║以書之末簡云。
X26n0557_p0888a17║明覺存空沙門釋宗信謹識