X26n0558_p0888b01║
X26n0558_p0888b02║No. 558-A
X26n0558_p0888b03║ 般若心經指掌序
X26n0558_p0888b04║般若無知，諸法本寂，根由一真之妙體，影現二諦之
X26n0558_p0888b05║浮名，似實似虗，非虗實之所能擬，亦離亦合，非離合
X26n0558_p0888b06║之所能明，所以空而非空，有而非有，互成不妨互奪，
X26n0558_p0888b07║並存亦可並亡，泯立無閡，隱顯自在，是謂般若之玄
X26n0558_p0888b08║宗也。怎柰凡心易惑，智火難然，如舉網以張風，似從
X26n0558_p0888b09║波而捉月，徒歷艱辛，翻成障礙，由是百苦交纏，千殃
X26n0558_p0888b10║並集，都由此一念之執耳。茲般若心經者，文約而義
X26n0558_p0888b11║寔豐，詞顯而理殊奧，首開空色兩門，專破有無二執，
X26n0558_p0888b12║有無盡而實相可顯，色空合而妙義方圓，日用明此
X26n0558_p0888b13║般若之道，思過半矣。嘗見諸家註釋，罕臻其奧，唯贒
X26n0558_p0888b14║首、孤山二疏，果彌法壇老將，但廣摭經論，侈布筌罤，
X26n0558_p0888b15║非初學之所可通，故茲特為指掌，使其易見，所以便
X26n0558_p0888b16║初學也。然萬里之行，起於跬步，觀者幸毋忽焉。
X26n0558_p0888b17║歲在甲午孟秋佛歡喜日
X26n0558_p0888b18║鼓山比丘元贒稽首和南序
X26n0558_p0888b19║贊：
X26n0558_p0888b20║老漢行年今八十，世間事事皆收拾。
X26n0558_p0888b21║唯這影子遍諸方，敗露重重遮不及。
X26n0558_p0888b22║會麼？
X26n0558_p0888b23║有相身中無相身，低頭方見明歷歷。
X26n0558_p0888b24║永覺老人自題
X26n0558_p0888c01║
X26n0558_p0888c02║
X26n0558_p0888c03║
X26n0558_p0888c04║No. 558
X26n0558_p0888c05║般若心經指掌
X26n0558_p0888c06║
X26n0558_p0888c07║鼓山傳法沙門　元贒　述
X26n0558_p0888c08║般若波羅蜜多心經
X26n0558_p0888c09║般若，此云智慧，即神悟玄奧，妙契真源也。波羅蜜
X26n0558_p0888c10║多，此云彼岸到，即由此妙慧，翻生死過盡，至真空
X26n0558_p0888c11║之際也。般若是體，波羅蜜多是用，必合體用以成
X26n0558_p0888c12║名者，乃是簡不到彼岸之慧也。心是喻，喻此經乃
X26n0558_p0888c13║大部六百卷之精要，如人之一身，雖有五官百骸，
X26n0558_p0888c14║而心為之主也。上六字是所詮之法，下經字乃能
X26n0558_p0888c15║詮之教。經訓正，訓常，亦訓徑，謂此所詮之法，乃聖
X26n0558_p0888c16║凡同稟之正軌，今古不易之常道，亦即是出凡入
X26n0558_p0888c17║聖之要路也。
X26n0558_p0888c18║觀自在，菩薩行深般若波羅蜜多時，照見五蘊皆空，
X26n0558_p0888c19║度一切苦厄。
X26n0558_p0888c20║此乃據行而略標綱要也。觀自在菩薩者，以此菩
X26n0558_p0888c21║薩妙慧，圓照空有，了無罣礙，所以能有能無，可空
X26n0558_p0888c22║可色，得大自在，故得此名。菩薩，梵語菩提薩埵，華
X26n0558_p0888c23║言覺眾生。稱菩薩者，從略也。行深般若者，謂所脩
X26n0558_p0888c24║行之般若，乃是人法雙空，惟一實相，非同二乘偏
X26n0558_p0889a01║淺所觀也。照見五蘊皆空者，謂達見五蘊自性本
X26n0558_p0889a02║空，即二空理，深慧所見也。五蘊，色受想行識也。色
X26n0558_p0889a03║即五根五塵，及法塵之半分，非止幻身也。受謂幻
X26n0558_p0889a04║身，領納外塵，而得受用，有苦有樂，及不苦不樂之
X26n0558_p0889a05║殊也。想者，謂心緣外境而成相也。行謂造作，念念
X26n0558_p0889a06║生滅，遷流不息也。識謂分別前境也。識是心王，受
X26n0558_p0889a07║想行皆心所合之一妄心也。度一切苦厄者，謂證
X26n0558_p0889a08║見真空，苦惱斯盡，當得遠離分段變易二種生死
X26n0558_p0889a09║之苦也。原夫凡夫之人，執五蘊為我我所，由是起
X26n0558_p0889a10║惑造業，輪迴六道，甘受諸苦，無有出期。二乘雖不
X26n0558_p0889a11║執為我我所，而猶執蘊為實有，所以躭空滯寂，視
X26n0558_p0889a12║三界為牢獄，不發度生之願，是謂焦芽敗種，無成
X26n0558_p0889a13║佛分。佛深愍之，故為說此般若之法，使其知五蘊
X26n0558_p0889a14║本空，則身心如幻，世界如化，二執永亡，三障頓消，
X26n0558_p0889a15║可以長御白牛，廣運眾生，同至彼岸，而佛與眾生
X26n0558_p0889a16║之名，俱不可得矣。
X26n0558_p0889a17║舍利子，色不異空，空不異色，色即是空，空即是色，受、
X26n0558_p0889a18║想、行、識亦復如是。
X26n0558_p0889a19║此下至三藐三菩提，皆就機而廣陳實義也。舍利
X26n0558_p0889a20║子，佛之弟子，智慧第一，權現聲聞，為眾上首。故佛
X26n0558_p0889a21║呼其名而告之曰：吾所謂照見五蘊皆空者，非是
X26n0558_p0889a22║離蘊之空，乃即蘊之空也。汝宗中但知蘊中無人，
X26n0558_p0889a23║而不知蘊亦非實。必欲滅色，方可見空，是取斷滅
X26n0558_p0889a24║空也。當知色不異空，空不異色，未可差殊而觀。蓋
X26n0558_p0889b01║空之與色，本是一體。色乃空之色，未嘗不空，故不
X26n0558_p0889b02║異空。空乃色之空，未嘗不色，故不異色。豈可於色
X26n0558_p0889b03║外取空，滅色見空哉？佛復恐人猶存空色二見，故
X26n0558_p0889b04║又告之曰：色即是空，空即是色。二諦恒存，一味常
X26n0558_p0889b05║顯。非一非二，亦一亦二。涉有而不累于有，觀空而
X26n0558_p0889b06║不醉于空。存亡無礙，圓通無寄。般若玄旨，盡在斯
X26n0558_p0889b07║矣。受想行識，雖非質礙之物，但均屬幻有。其望真
X26n0558_p0889b08║空，與色無殊。故曰亦復如是。此乃般若之要義，學
X26n0558_p0889b09║者宜盡心焉。問：舊解有水氷之喻，世多相襲，今何
X26n0558_p0889b10║不用？答：以其法喻之不齊也。空色雖有相成之義，
X26n0558_p0889b11║然非壞色以顯空，亦非壞空以顯色。今水結為氷，
X26n0558_p0889b12║則水相壞也。氷融為水，則氷相壞也。壞一顯一，是
X26n0558_p0889b13║全不知空色之義，故今不用也。
X26n0558_p0889b14║舍利子！是諸法空相，不生不滅、不垢不淨、不增不減。
X26n0558_p0889b15║是諸法，指前五蘊也。空相，即五蘊空之相狀，乃二
X26n0558_p0889b16║空理顯也。蓋有法則有生滅，有垢淨，有增減。今法
X26n0558_p0889b17║既亡，惟一真空，豈復有生滅等之可言哉。古有作
X26n0558_p0889b18║道前道中道後釋者，非是。愚意真空相顯，即佛亦
X26n0558_p0889b19║且不立，況道前道中道後乎。又諸法空相，有師作
X26n0558_p0889b20║真空實相釋者，愚意不敢襲用。以經既明言是諸
X26n0558_p0889b21║法空相，何得改作實相。彼將謂諸妄既銷，不真何
X26n0558_p0889b22║待，則空相便是實相也。不知幻色真空，俱以實相
X26n0558_p0889b23║為體。若悟實相，非獨真空是實相，即幻色亦實相
X26n0558_p0889b24║也。故法華云，是法住法位，世間相常住。今但認空
X26n0558_p0889c01║相為實相，則其為實相，不亦偏乎。且空相雖是實
X26n0558_p0889c02║相，而實相中著不得空字，不若但依經文為正。
X26n0558_p0889c03║是故空中無色，無受、想、行、識，無眼、耳、鼻、舌、身、意，無色、
X26n0558_p0889c04║聲、香、味、觸、法，無眼界乃至無意識界。
X26n0558_p0889c05║空中，即前諸法空之中也。真空相現，萬法俱泯，故
X26n0558_p0889c06║皆無之。非是壞法，性本無故。下並準此可知。五蘊、
X26n0558_p0889c07║十二處、十八界，總是色心二者，隨機開合，故不同
X26n0558_p0889c08║也。
X26n0558_p0889c09║無無明亦無無明盡，乃至無老死亦無老死盡。
X26n0558_p0889c10║此明真空中無十二因緣也。此十二本緣覺所觀
X26n0558_p0889c11║之境。一曰無明，謂昏迷覺性也。二曰行，謂作業也。
X26n0558_p0889c12║此二支乃過去所作之因。三曰識，謂起妄念，初託
X26n0558_p0889c13║母胎也。四曰名色，謂母胎中漸生諸形相也。五曰
X26n0558_p0889c14║六入，謂胎中成六根也。六曰觸，謂出胎後六根對
X26n0558_p0889c15║六塵也。七曰受，謂領納世間好惡等事也。此五支
X26n0558_p0889c16║乃現在所受之果也。八曰愛，謂于世間生貪愛也。
X26n0558_p0889c17║九曰取，謂于諸境生取著心也。十曰有，謂作有漏
X26n0558_p0889c18║之因，能招未來之果也。此三支乃現在所作之因。
X26n0558_p0889c19║十一曰生，謂受未來五蘊之身也。十二曰老死，謂
X26n0558_p0889c20║未來之身老而死也。此二支乃來世當受之果。此
X26n0558_p0889c21║十二支該三世因果，一一相因而生，名流轉門。亦
X26n0558_p0889c22║相因而滅，名還滅門。真空之中，悉皆離之，生滅何
X26n0558_p0889c23║有？亦以性本無故也。
X26n0558_p0889c24║無苦、集、滅、道。
X26n0558_p0890a01║此明真空之中無四諦也。四諦本聲聞所觀之境，
X26n0558_p0890a02║苦即世間眾苦，世間果也；集即造作諸業，世間因
X26n0558_p0890a03║也；滅即涅槃，出世果也；道即八正道，出世因也。真
X26n0558_p0890a04║空之中悉皆無之，亦以性本無故。
X26n0558_p0890a05║無智亦無得。
X26n0558_p0890a06║此明真空之中，非但無前諸法，即知空之智，亦不
X26n0558_p0890a07║可得。非但能空之智不可得，即所知空理，亦不可
X26n0558_p0890a08║得。至此則藥病兩亡，心境俱泯，唯一實相而已。是
X26n0558_p0890a09║為般若之極功也。問：前色空雙立，今何一切皆無？
X26n0558_p0890a10║答：前之所立，立而未嘗不盡。今之所無，無而未嘗
X26n0558_p0890a11║不存。蓋言有者，但有其相，而性元無也。言無者，但
X26n0558_p0890a12║性本無，而相非壞也。故存而正泯，亡而恒立。般若
X26n0558_p0890a13║之旨，本如是也。
X26n0558_p0890a14║以無所得故。菩提薩埵依般若波羅蜜多故，心無罣
X26n0558_p0890a15║礙。無罣礙故，無有恐怖，遠離顛倒夢想，究竟涅槃。三
X26n0558_p0890a16║世諸佛依般若波羅蜜多故，得阿耨多羅三藐三菩
X26n0558_p0890a17║提。
X26n0558_p0890a18║此下因言無所得，而顯有所得也。依此無得之光，
X26n0558_p0890a19║即得心境皆空，觸處洞然，而解脫無礙矣。既無礙，
X26n0558_p0890a20║則隨其所向，無生死苦厄之障，故無恐怖。非獨無
X26n0558_p0890a21║恐怖也，即無始以來，顛倒夢想，亦可遠離矣。顛倒
X26n0558_p0890a22║夢想，乃無明煩惱也。既無煩惱，則究竟可至涅槃
X26n0558_p0890a23║之地。涅槃，此云圓寂。德無不備謂之圓，障無不盡
X26n0558_p0890a24║謂之寂。此言其因能竟果也。非獨菩薩依此而得
X26n0558_p0890b01║至涅槃，即三世諸佛，亦無異路，惟依此而證無上
X26n0558_p0890b02║正等正覺也。涅槃是佛之斷果，正覺是佛之智果。
X26n0558_p0890b03║今菩薩言涅槃，佛言正覺者，乃佛語互略，意必俱
X26n0558_p0890b04║備也。問：前既言無所得，今又言有所得，何也？答：此
X26n0558_p0890b05║有所得，正得無所得而已，非別有所得也。
X26n0558_p0890b06║故知般若波羅蜜多是大神呪，是大明呪，是無上呪，
X26n0558_p0890b07║是無等等呪，能除一切苦，真實不虗，故說般若波羅
X26n0558_p0890b08║蜜多呪。即說呪曰：羯帝羯帝，波羅羯帝，波羅僧羯帝，
X26n0558_p0890b09║菩提薩婆訶。
X26n0558_p0890b10║前是顯說般若，後是密說般若。既顯說而又密說
X26n0558_p0890b11║者何？良由眾生根器不同，所入有異故也。又顯說
X26n0558_p0890b12║能生慧滅煩惱障，密說令誦持生福滅罪業障，為
X26n0558_p0890b13║滅二障成二嚴，故兩說也。今將說密呪而先嘆其
X26n0558_p0890b14║功能者，所以勸進行人，使其樂持以取速効耳。能
X26n0558_p0890b15║破魔障名大神呪，能破癡暗名大明呪，能顯至理
X26n0558_p0890b16║名無上呪，能齊極果名無等等呪。佛不與眾生等
X26n0558_p0890b17║故稱無等，然能與諸佛等故重言等也。能除一切
X26n0558_p0890b18║苦者，三苦、八苦、一切苦也。即說呪等者，前未顯呪
X26n0558_p0890b19║詞，故今顯之。此不可強釋，以是佛之密語，非因位
X26n0558_p0890b20║所知，但當信受持誦以求除障增福可也。
X26n0558_p0890b21║
X26n0558_p0890b22║般若心經指掌（終）