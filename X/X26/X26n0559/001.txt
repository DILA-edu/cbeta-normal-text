X26n0559_p0890c01║
X26n0559_p0890c02║
X26n0559_p0890c03║
X26n0559_p0890c04║
X26n0559_p0890c05║
X26n0559_p0890c06║
X26n0559_p0890c07║
X26n0559_p0890c08║
X26n0559_p0890c09║
X26n0559_p0890c10║
X26n0559_p0890c11║
X26n0559_p0890c12║
X26n0559_p0890c13║No. 559-A
X26n0559_p0890c14║ 序
X26n0559_p0890c15║
X26n0559_p0890c16║事有殊塗而同指，人有異趨而同行。今儒者稱不朽，
X26n0559_p0890c17║必曰立德、立功、立言。而釋氏亦有禪宗、學宗、律宗之
X26n0559_p0890c18║說。禪近於德，律近於功，學近於言。然欲昭德象功，以
X26n0559_p0890c19║信今而垂後，非言不著。𮨇儒之立言，吾知之矣。當其
X26n0559_p0890c20║發憤於始也，必參之經史百家，以盡其變；考之天人
X26n0559_p0890c21║性命，以通其要。歲月以濡之，而弗預期其速效，夫而
X26n0559_p0890c22║後其有獲矣。而猶未能貫也，則實體諸當躬，而心解
X26n0559_p0890c23║神會，以合乎其原，乃無弗化也。始得上下千百年，抉
X26n0559_p0890c24║微剔奧，或近言焉，或遠言焉，復為之旁通曲喻，俾天
X26n0559_p0891a01║下曉然於作之者之聖，而我不媿於述者之明。斯其
X26n0559_p0891a02║言以立，立可以傳。乃不謂浮圖灌頂師，竟有合焉者。
X26n0559_p0891a03║師學佛者也，其言與吾儒殊。而生平廢寢忘餐，以求
X26n0559_p0891a04║至乎立言之地，其用心亦與吾儒同。師九歲入空門，
X26n0559_p0891a05║十九受戒律，二十習講經。越七載，受德水師付囑，為
X26n0559_p0891a06║雲棲五世法孫，今行年幾八十矣。固嘗應士大夫之
X26n0559_p0891a07║延請，歷聚光、天竺諸剎，宣玅諦以昭示聾瞽，仍然草
X26n0559_p0891a08║衣木食，幽棲斗室中，手不停批者凡五十年。所著華
X26n0559_p0891a09║嚴、金剛等解書二十六種，卷一百五十，皆深入性海，
X26n0559_p0891a10║發導師之所欲發，再發其所未發。余窃欲其立意之
X26n0559_p0891a11║堅，積功之久，而苟肆力於儒書，將與昌黎、廬陵諸君
X26n0559_p0891a12║子後先並峙，而獨惜其以浮圖終也。然精修梵行，闡
X26n0559_p0891a13║宗風於五濁惡世，而廣開其覺路，是誠法王之嗣子，
X26n0559_p0891a14║所謂無盡燈明，明終不盡者也。京師愍忠寺義學僧
X26n0559_p0891a15║景雲與余交，不憚數千里參學於師，因悉師生平，裒
X26n0559_p0891a16║其鋟木若干，入楞嚴古剎之大藏釋典，而囑寺僧居
X26n0559_p0891a17║守，以見師之立言為可傳也，故序之。
X26n0559_p0891a18║康熈五十八年己亥清和月嘉禾守三韓吳永芳撰
X26n0559_p0891a19║并書
X26n0559_p0891a20║
X26n0559_p0891a21║
X26n0559_p0891a22║
X26n0559_p0891a23║
X26n0559_p0891a24║
X26n0559_p0891b01║
X26n0559_p0891b02║
X26n0559_p0891b03║
X26n0559_p0891b04║
X26n0559_p0891b05║No. 559-B
X26n0559_p0891b06║ 序
X26n0559_p0891b07║
X26n0559_p0891b08║唐三藏元奘大師慨經文訛謬，周游西宇十有七年，
X26n0559_p0891b09║取經六百五十七部，翻譯于玉華宮。太宗勅諸文臣
X26n0559_p0891b10║為之潤色，以心經為首，作聖教序以紀之。譯師皆西
X26n0559_p0891b11║域人，唯師以唐人譯西經為慈恩相宗之祖。心經尤
X26n0559_p0891b12║為一大藏之主，非倒瀉一大藏經者，不能註隻字。唯
X26n0559_p0891b13║伯亭大師臥心藏教者五十年，諸經解畢，始及心經。
X26n0559_p0891b14║一解理性為體，一解事觀為用，體用融通，性相雙貫，
X26n0559_p0891b15║洵慈恩之大功臣也。法弟邵泰衢拜題
X26n0559_p0891b16║
X26n0559_p0891b17║
X26n0559_p0891b18║
X26n0559_p0891b19║
X26n0559_p0891b20║No. 559-C
X26n0559_p0891b21║ 序
X26n0559_p0891b22║大聖說心經者，為度一切心也。眾生迷心，受五蘊體，
X26n0559_p0891b23║溺於愛河，中隨風浪，漂入苦海，不得解脫，徒悲傷也。
X26n0559_p0891b24║菩薩悟心，駕般若航，來於此岸，不住中流，度到彼岸，
X26n0559_p0891c01║自在逍遙，真常樂也。迷悟既殊，苦樂各別，因果染淨，
X26n0559_p0891c02║生佛一異。如來憫之，帶果行因，為九界人，重轉法輪。
X26n0559_p0891c03║直指般若靈知之心，點出波羅密行之性。心歸妙覺
X26n0559_p0891c04║真空，性還涅槃寂滅。無凡無聖，何佛何生？諸法空相，
X26n0559_p0891c05║心經說竟。義固如是，文猶未然。然文字般若，必須觀
X26n0559_p0891c06║照，始證實相，成第一空。是以今家解經，盡用觀門而
X26n0559_p0891c07║釋，事相難明，聖教正量。性宗相宗，小乘大乘，一一採
X26n0559_p0891c08║摘，句句消清。祖誥佛誥，論義呪義，法法遵依，章章典
X26n0559_p0891c09║據。然後會事歸理，融相通性。文字性空，佛經心註，名
X26n0559_p0891c10║事觀解，不亦宜乎？故曰心經事觀解。
X26n0559_p0891c11║時
X26n0559_p0891c12║康熈癸未年十月小春望旦慈雲教觀沙門續法題
X26n0559_p0891c13║
X26n0559_p0891c14║
X26n0559_p0891c15║
X26n0559_p0891c16║般若心經解總目
X26n0559_p0891c17║上卷
X26n0559_p0891c18║事觀解
X26n0559_p0891c19║初序二懸談（八門）三經題
X26n0559_p0891c20║四譯人五文義六頌
X26n0559_p0891c21║下卷
X26n0559_p0891c22║理性解
X26n0559_p0891c23║初序二經題三文呪
X26n0559_p0891c24║四頌
X26n0559_p0892a01║
X26n0559_p0892a02║
X26n0559_p0892a03║
X26n0559_p0892a04║
X26n0559_p0892a05║No. 559
X26n0559_p0892a06║般若波羅蜜多心經事觀解卷上
X26n0559_p0892a07║
X26n0559_p0892a08║清浙水慈雲寺顯密教觀沙門續法述
X26n0559_p0892a09║△將解此經，十門分別：一、教起因緣，二、藏乘分攝，
X26n0559_p0892a10║三、時會判定，四、教觀分齊，五、所被機宜，六、能詮體
X26n0559_p0892a11║性，七、宗趣通局，八、翻譯傳流，九、總釋經題，十、別解
X26n0559_p0892a12║文義。
X26n0559_p0892a13║△一、教起因緣者，然有總別。總者，如來唯為一大
X26n0559_p0892a14║事因緣出現於世，欲令眾生開佛知見，今經直指
X26n0559_p0892a15║眾生以般若真空心入佛之知見故。別者開十：一、
X26n0559_p0892a16║為闡不共般若故（經云行深般若），二、為度一切苦厄故（經云
X26n0559_p0892a17║照五蘊空度一切苦），三、為離四性相即故（文云色不異空空即是色離四句絕
X26n0559_p0892a18║百非也），四、為無六相不立故（生滅垢淨增減俱無纖塵不立也），五、為
X26n0559_p0892a19║明諸法如幻故（蘊處界世間法諦緣智出世法盡如幻影空無實也），六、為顯
X26n0559_p0892a20║法性真空故（文云諸法空相空中無色等），七、為究涅槃三德故
X26n0559_p0892a21║（心無罣礙恐怖夢想業報惑障悉除安住涅槃三德），八、為證菩提三覺故（自覺
X26n0559_p0892a22║離心異凡夫覺他離色異二乘圓覺識境二俱離異菩薩也），九、為示顯密融通
X26n0559_p0892a23║故（前顯了經後祕密呪二皆融通無礙），十、為圓福慧果德故（經義解理發慧
X26n0559_p0892a24║呪語離障生福福慧二嚴定智兩足果位功德圓滿究竟）。依經敘十因緣，令此
X26n0559_p0892b01║教興起也。
X26n0559_p0892b02║△二、藏乘分攝者。經律論三，經藏所攝。顯密四藏，
X26n0559_p0892b03║經呪二攝。（非律論故）大小乘內大乘所攝，三一乘中一
X26n0559_p0892b04║乘所攝。十二分教（長行、重頌、授記、孤起、自說、因緣、譬喻、本事、本生、方廣，未有論義），
X26n0559_p0892b05║經分教攝。
X26n0559_p0892b06║△三、時會判定者，三照（先、轉、還）時，中轉照時說；三轉
X26n0559_p0892b07║（初、中、後）照時，後轉照說。五會（華嚴、阿含、深密、妙智、法華）之中，妙智
X26n0559_p0892b08║會說。十儀之中（差別、起末、歸本、無礙、不定、顯密、頓演、寂寞、該通、無盡），無礙、寂
X26n0559_p0892b09║寞二儀門收。
X26n0559_p0892b10║△四、教觀分齊者，教類有五：一、小乘教；二、大乘始
X26n0559_p0892b11║教，亦名分教；三、終教，亦名實教；四、一乘頓教；五、圓
X26n0559_p0892b12║教。今此經者，正屬頓教，總不說法相，唯顯真空性
X26n0559_p0892b13║故。經云：空中無色，無所得故，心無罣礙。初云行深
X26n0559_p0892b14║般若，五蘊皆空，兼通始、終二教。是諸法空相，無智
X26n0559_p0892b15║亦無得，始也。依般若故，究竟涅槃，得三菩提，終也。
X26n0559_p0892b16║觀道有三：一、三諦觀。瓔珞經明真俗中；仁王經明
X26n0559_p0892b17║空色心，亦名真世第一義；梵網明實世第一義，亦
X26n0559_p0892b18║名空有中道。今經色不異空，空觀真諦也；空不異
X26n0559_p0892b19║色，假觀俗諦也；即色即空，中道觀第一義諦也。又
X26n0559_p0892b20║不生等，真諦觀；不滅等，俗諦觀；諸法空相，第一義
X26n0559_p0892b21║空中諦觀也。二、三空觀。唯識云：一、我空慧，二、法空
X26n0559_p0892b22║慧，三、俱空慧。楞嚴明人空、法空、俱空。梵網謂內空、
X26n0559_p0892b23║外空、空空。經云：照見（我）五蘊（法）皆空（俱），三空觀也。
X26n0559_p0892b24║又云：無智亦無得，以無所得故。又云：心無罣礙，無
X26n0559_p0892c01║𦊱礙故。智心內人空觀，無得無礙；外法空觀，無所
X26n0559_p0892c02║得故。無罣礙故，空空俱觀。三、三無觀。唯識燈論謂
X26n0559_p0892c03║徧計無性觀、依他無性觀、圓成無性觀。彼頌云：初
X26n0559_p0892c04║即相無性，次無自然性，後由遠離前，所執我法性。
X26n0559_p0892c05║是則初名無相觀，次名無生觀，後名無性觀。經云：
X26n0559_p0892c06║能除一切苦，真實不虗除，苦厄徧計觀，除一切依
X26n0559_p0892c07║他觀，真實圓成觀。又云：是諸法空相，相即無相觀，
X26n0559_p0892c08║法即無生觀，空即無性觀。又不生不滅，心無恐怖，
X26n0559_p0892c09║實性無性觀。不垢不淨，心無罣礙，起性無性觀。不
X26n0559_p0892c10║增不減，心無倒想，執性無性觀。餘例思之。
X26n0559_p0892c11║△五、所被機宜者，眾生機類，不出三聚及五乘性。
X26n0559_p0892c12║於三聚（正定、邪定、不定）中，正為不定，以破凡外遍計空有，
X26n0559_p0892c13║迴彼二乘令向大乘（告舍利子），令權菩薩不迷於空（空即
X26n0559_p0892c14║色等），令三乘人入一乘中道（色不異空及不生不滅等），兼為正定
X26n0559_p0892c15║令增妙行，及為邪定作遠因緣。於五乘（人、天、聲聞、緣覺、菩薩）
X26n0559_p0892c16║中唯被菩薩，菩薩行深般若故。於五性中（聲聞、緣覺、如來、
X26n0559_p0892c17║不定、無性），正被如來種性及不定性。文云：菩薩究竟涅
X26n0559_p0892c18║槃，諸佛得三菩提，兼為餘性作遠因緣。是知聞與
X26n0559_p0892c19║不聞，情及無情，凡具般若性者，莫非所被機也。
X26n0559_p0892c20║△六、能詮體性者。一、隨相門，文云：說般若呪，聲名
X26n0559_p0892c21║文義，皆為體也。二、唯識門，經云：心無罣礙，前能所
X26n0559_p0892c22║詮，皆自識變。三、歸性門，下云：是諸法空相，遠離顛
X26n0559_p0892c23║倒夢想，則心識亦空，唯真如性故。四、無礙門，如云：
X26n0559_p0892c24║空不異色，色即是空，不增不減等。故知般若是大
X26n0559_p0893a01║神呪等。則前心境，事理同一，緣起無礙。又行深般
X26n0559_p0893a02║若，說般若呪文字也。初一門體，照見蘊空，離顛倒
X26n0559_p0893a03║想觀照也。二三門體，度一切苦，真實不虗實相也。
X26n0559_p0893a04║後一門體，故此一經，四皆攝盡。
X26n0559_p0893a05║△七、宗趣通局者。通途有六：一、小乘宗，二十部異。
X26n0559_p0893a06║二、法相宗，唯識論師護法等。三、破相宗，智度論師
X26n0559_p0893a07║清辯等。四、藏心宗，起信論師馬鳴等。五、真性宗，楞
X26n0559_p0893a08║伽論師龍樹等。六、法界宗，華嚴論師天親等。今此
X26n0559_p0893a09║經者，三五門攝，以般若部空性雙通，智光論師合
X26n0559_p0893a10║一宗故。別局。此經明宗趣者，又有總別。總以三種
X26n0559_p0893a11║般若而為宗趣，謂依文字教起觀照智為宗，證得
X26n0559_p0893a12║真空實相為趣。別開五對：一、教義，崇文字教說為
X26n0559_p0893a13║宗，不取有無諸法義意為趣。二、事理空，去世出世
X26n0559_p0893a14║法事相為宗，顯最上乘第一義空理性為趣。三、境
X26n0559_p0893a15║智，緣諸法空相非相理境為宗，起般若照見無見
X26n0559_p0893a16║觀智為趣。四、修證，以無心無智行深般若修因為
X26n0559_p0893a17║宗，即無得無取證入涅槃果德為趣。五、體用，圓滿
X26n0559_p0893a18║菩提歸無所得本體為宗，隨緣赴感度一切苦大
X26n0559_p0893a19║用為趣。此五生起後先相由者也。
X26n0559_p0893a20║△八、翻譯傳流者。此經前後七譯：一、後秦鳩摩羅
X26n0559_p0893a21║什譯，名摩訶般若波羅蜜大明呪經。二、唐三藏法
X26n0559_p0893a22║師玄奘譯，名般若波羅蜜多心經。三、唐天竺三藏
X26n0559_p0893a23║大廣智不空譯，名梵本般若波羅蜜多心經。四、宋
X26n0559_p0893a24║天竺三藏達磨戰濕羅譯（法月），名普徧智藏般若波
X26n0559_p0893b01║羅蜜多心經。五、罽賓沙門般若共利言等譯般若
X26n0559_p0893b02║波羅蜜心經。六、宋三藏慈賢譯，名梵本般若波羅
X26n0559_p0893b03║蜜多心經。七、宋天竺三藏施護譯，名佛說聖佛母
X26n0559_p0893b04║般若波羅蜜多心經。今世所傳七中第二譯也。至
X26n0559_p0893b05║於古今疏註，唐翻經沙門賢首國師略疏，明天界
X26n0559_p0893b06║寺僧宗泐、如玘註解，翰林學士宋濂文句，餘不繁
X26n0559_p0893b07║錄。
X26n0559_p0893b08║△九、總釋經題（二）先題目。
X26n0559_p0893b09║般若波羅蜜多心經
X26n0559_p0893b10║此經單法為題，般若體，蜜多用，不離一總相心。依
X26n0559_p0893b11║略疏亦可法喻為題，六百卷大部喻如身，十四行
X26n0559_p0893b12║小本喻如心也。梵語般若，此云智慧。智，決斷義，妙
X26n0559_p0893b13║證真源，但唯決定，朗然獨照，故般也。慧，揀擇義，明
X26n0559_p0893b14║了諸法，必須揀擇，修行斷惑，故若也。略開三種：一、
X26n0559_p0893b15║實相，所觀真空法性也；二、觀照，能觀本覺妙慧也；
X26n0559_p0893b16║三、文字，詮上二者言教也。梵語波羅，此云彼岸，即
X26n0559_p0893b17║大涅槃，翻大滅度。大即法身，滅即解脫，度即般若，
X26n0559_p0893b18║三德祕藏也。梵語蜜多，此云到。影含三義：一離，二
X26n0559_p0893b19║度，三到。謂離生死此岸，度過煩惱中流，竟到涅槃
X26n0559_p0893b20║彼岸也。上約因，此約果。又大論云：阿羅蜜，秦言遠
X26n0559_p0893b21║離；波羅蜜，秦言度過；波羅伽，秦言到至。華嚴云：以
X26n0559_p0893b22║波羅蜜船，不依此岸，不著彼岸，不住中流，而度眾
X26n0559_p0893b23║生，無有休息。上約智，此約悲。心有四種：梵語紇哩
X26n0559_p0893b24║䭾耶，此云肉團心，人身中心藏也，色法所攝。梵語
X26n0559_p0893c01║質多耶，此云緣慮心，八識各能緣慮自分境故，妄
X26n0559_p0893c02║想所攝。梵語阿賴耶，此云集起心，即第八識集諸
X26n0559_p0893c03║種子起現行故，種習所攝。梵語乾栗陀耶，此云堅
X26n0559_p0893c04║實心，即如來藏真如性也，寂照所攝。約法第四，以
X26n0559_p0893c05║般若波羅蜜心是萬法之體故。約喻第一，以一十
X26n0559_p0893c06║四行之略，能攝二十萬頌之廣，為般若部中之心，
X26n0559_p0893c07║如人心藏是一身之要也。約果，揀非緣慮集起之
X26n0559_p0893c08║心，下云心無罣礙究竟涅槃。約因，後三俱通唯識，
X26n0559_p0893c09║頌云金剛道後異熟空故。又般若因名觀智心，無
X26n0559_p0893c10║相無為，下云無智之智是也。蜜多果名真空心，無
X26n0559_p0893c11║住無動，下云無得之得是也。梵語欲底修多羅，此
X26n0559_p0893c12║云契經。契謂上契三世之佛，中契三空之理，下契
X26n0559_p0893c13║三聚之機。經謂常住所證覺性，貫穿所知法義，攝
X26n0559_p0893c14║持所化眾生。開為三對：初、教義，般若心是所詮義，
X26n0559_p0893c15║經是能詮之教。二、就義中分總別對，心是諸法之
X26n0559_p0893c16║總，稱為總相法門；般若因，蜜多果，是別相法也。亦
X26n0559_p0893c17║名法喻對，般若等法也，心喻也，即般若內統歸要
X26n0559_p0893c18║妙之義，況人心藏為主為要，統極之本。三、就別法
X26n0559_p0893c19║中分因果對，或智悲對，般若是因修觀智，波羅蜜
X26n0559_p0893c20║多是果地悲化。亦名體用對，般若是體，此智慧體，
X26n0559_p0893c21║神悟玄奧，妙證真源也；波羅是用，此到彼岸功用，
X26n0559_p0893c22║翻盡生死之處，超至真空之際，即揀不到彼岸用
X26n0559_p0893c23║也。具三對義，故立斯名。△次譯人。
X26n0559_p0893c24║唐三藏法師玄奘奉詔譯。
X26n0559_p0894a01║唐洛州緱氏人，俗姓陳，隨兄長腱法師出家淨土
X26n0559_p0894a02║寺。年十一誦維摩、法華，二十一講心論，時號神人。
X26n0559_p0894a03║貞觀三年仲秋朔，往西域取經，至罽賓國，道險，虎
X26n0559_p0894a04║豹不可過。遇一老僧，面瘡體血，衣服被污，愍將向
X26n0559_p0894a05║寺，施與衣服飲食之具，獨坐床上，口授心經，因常
X26n0559_p0894a06║誦習。遂得山川平易，道路開通，虎豹潛形，魔鬼遁
X26n0559_p0894a07║跡。經歷百五十國，至舍衛城，取經六百五十七部。
X26n0559_p0894a08║以貞觀十九年春正月還京，於玉華臺翻譯經論，
X26n0559_p0894a09║總一千三百三十卷，共成七十五部。年五十六臥
X26n0559_p0894a10║疾，見大蓮花，鮮白光色，及見佛相，右脇而逝，葬於
X26n0559_p0894a11║白鹿原。此與什本大同小異。
X26n0559_p0894a12║△十、別解文義。（二）初、顯了般若。謂經是顯了明說，
X26n0559_p0894a13║令解生慧，滅煩惱障故。於中分三：一、序自行深般
X26n0559_p0894a14║若（同諸經序分）。
X26n0559_p0894a15║觀自在，菩薩行深般若波羅蜜多時，照見五蘊皆空，
X26n0559_p0894a16║度一切苦厄。
X26n0559_p0894a17║初句能觀人。梵語縛嚕枳帝濕伐囉，此云觀自在，
X26n0559_p0894a18║或云觀世音。實相觀照，救世自在，此約智悲釋。又
X26n0559_p0894a19║觀音救苦，恒在那伽，此約慧定釋。又法華真淨智
X26n0559_p0894a20║慈悲五觀，定也；妙觀梵潮勝五音，慧也，均等自在。
X26n0559_p0894a21║又五觀中，前三智也，後二悲也；五音中，三四悲也，
X26n0559_p0894a22║餘三智也。正顯智悲並運，真俗融通，上同下合，得
X26n0559_p0894a23║大自在。此是帶果行因號也。果地號正法明如來。
X26n0559_p0894a24║菩謂菩提，翻覺；薩謂薩埵，翻眾生。以智上求菩提，
X26n0559_p0894b01║用悲下救眾生也。上三字別號，此二字通名。菩薩
X26n0559_p0894b02║西輔彌陀化主，來住普陀香山，廣度眾生，同歸樂
X26n0559_p0894b03║土，觀音自在，良有以也。
X26n0559_p0894b04║二句所行行。深對淺言：共般若，淺也；不共般若，深
X26n0559_p0894b05║也。人空般若，淺也；法空、俱空般若，深也。大品云：欲
X26n0559_p0894b06║求聲聞乘者，當學般若波羅蜜；欲求辟支佛者，當
X26n0559_p0894b07║學般若波羅蜜；欲求無上菩提者，當學般若波羅
X26n0559_p0894b08║蜜。金剛云：一切賢聖，皆以無為法而有差別。涅槃
X26n0559_p0894b09║明三獸度河，謂象、馬、兔。華嚴云：諸法實相，三乘皆
X26n0559_p0894b10║得，而不名佛。則知斷證理行，有淺深也。至於說法
X26n0559_p0894b11║度生，法華云：應以聲聞身得度者，即現聲聞身；應
X26n0559_p0894b12║以佛身得度者，即現佛身等。金剛云：為發大乘者
X26n0559_p0894b13║說，為發最上乘者說。則知度三乘人，三空觀；度一
X26n0559_p0894b14║乘人，俱空觀入矣。今揀淺行，故云深時。
X26n0559_p0894b15║三句，觀行境。照見者，觀照般若也。又因地識強智
X26n0559_p0894b16║弱，照屬六識，見屬八識，兼慧心所。果位智強識弱，
X26n0559_p0894b17║照屬妙觀察智，見屬大圓鏡智也。五蘊，境也，自他
X26n0559_p0894b18║凡聖俱攝。梵語塞徤陀，此云蘊，積聚義。或翻陰，葢
X26n0559_p0894b19║覆義。積聚有為，葢覆真性故。嚕伴翻色，乃堅固想
X26n0559_p0894b20║成，質礙為相。謂四大所成根塵等法，色空為際。尾
X26n0559_p0894b21║也難喃翻受，乃虗明想成，領納為相。謂領納苦樂
X26n0559_p0894b22║不苦樂境，觸離為際。三倪也喃翻想，乃融通想成，
X26n0559_p0894b23║取像為相。謂取種種像，與念相應，記忘為際。三塞
X26n0559_p0894b24║歌囉翻行，乃幽隱想成，遷流為相。謂心心所法，川
X26n0559_p0894c01║流不息，生滅為際。尾野喃翻識，乃罔象想成，了別
X26n0559_p0894c02║為相。謂於所緣境，熾然了別，合（六和）湛（一精）為際。皆空
X26n0559_p0894c03║者，梵語秫達，翻空實相般若也。上之照見三空，無
X26n0559_p0894c04║分別慧。此之蘊空三空，法性理境。蘊中無我即人
X26n0559_p0894c05║空，蘊本不生即法空，蘊空亦空即俱空。故什本云：
X26n0559_p0894c06║色空故無壞相，受空故無納相，想空故無知相，行
X26n0559_p0894c07║空故無作相，識空故無覺相。大品云：色如聚沫，受
X26n0559_p0894c08║如泡珠，想如陽𦦨，行如芭蕉，識如幻化，並非實相。
X26n0559_p0894c09║楞嚴云：幻妄稱相，緣有合離，妄成生滅。故真體為
X26n0559_p0894c10║性，一切法性本自不生。故蘊中三空法性，唯深慧
X26n0559_p0894c11║所能見也。
X26n0559_p0894c12║四句明利益。超脫曰度，如刀斬物曰切，一切統攝
X26n0559_p0894c13║自他九法界也。苦謂五苦，即生、老、病、死（一），求不得
X26n0559_p0894c14║（二），愛別離（三），怨憎會（四），五陰熾盛（五），苦也。廣則二
X26n0559_p0894c15║苦、三苦、八苦、十苦（楞嚴），百一十苦（菩薩善戒）等。厄謂七難，
X26n0559_p0894c16║即水、火、風、刀、鬼、枷、賊也。廣則三災、六災（大三災、小三災），八
X26n0559_p0894c17║難、十難（楞嚴），百萬障（華嚴）難等。證見第一義空，二死障
X26n0559_p0894c18║惱斯盡，二種果得，一真理顯也。又眾生不修，見有
X26n0559_p0894c19║蘊苦，如水結冰，受寒困厄。菩薩修觀，蘊空無苦，如
X26n0559_p0894c20║冰化水，得陽和樂，則行止功過，可勿思乎。
X26n0559_p0894c21║宋譯云：爾時世尊即入甚深光明，宣說正法三摩
X26n0559_p0894c22║地。時觀自在菩薩在佛會中，已能修行甚深般若
X26n0559_p0894c23║波羅蜜多，觀見五蘊自性皆空。唐不空云：菩薩白
X26n0559_p0894c24║言：我欲於會中說諸菩薩普徧智藏般若波羅蜜
X26n0559_p0895a01║多心，蒙佛聽許，入慧光定，照五蘊空，度苦厄等。故
X26n0559_p0895a02║此一節為諸經序文。
X26n0559_p0895a03║△二、正教第一義空，同諸經正宗分。於中二：先修
X26n0559_p0895a04║因。（三）一、觀五蘊空。
X26n0559_p0895a05║舍利子，色不異空，空不異色；色即是空，空即是色。受、
X26n0559_p0895a06║想、行、識亦復如是。
X26n0559_p0895a07║施護本云：舍利子白觀自在菩薩言：若有人欲修
X26n0559_p0895a08║學甚深般若門者，當云何修學？時觀自在菩薩呼
X26n0559_p0895a09║名而告之。故此節去，皆屬正宗文也。初句舉行人。
X26n0559_p0895a10║梵語舍利、弗呾囉，連父母稱名。舍利母名翻身，身
X26n0559_p0895a11║端嚴故。又云珠云鷺，眼如明珠鶖鷺故。弗呾囉父
X26n0559_p0895a12║名翻圓滿，論義圓滿，故論師也。亦翻子，是舍利女
X26n0559_p0895a13║之子也。連為號者，不忘親故。佛弟子中，智慧第一，
X26n0559_p0895a14║般若轉教，四弟推尊。
X26n0559_p0895a15║次色四句，明觀法。宋譯云：觀自在菩薩告尊者言：
X26n0559_p0895a16║若欲學此甚深般若，當觀五蘊自性皆空。伏疑難
X26n0559_p0895a17║云：色是有法，云何皆空？故答釋曰：色不異空，以色
X26n0559_p0895a18║幻相不異空無相故。又色即是空，以色本無生性
X26n0559_p0895a19║即空無生性故。（初句約相，三句約性。）又伏難云：空是無法，云
X26n0559_p0895a20║何容色？故又答曰：空不異色，以空無相不異色幻
X26n0559_p0895a21║相故。又空即是色，以空無生性即色無生性故。（二句
X26n0559_p0895a22║通問，四句通性，問隔以釋。）亦可（順次解釋）。人天疑色實有，故告色不
X26n0559_p0895a23║異空，謂色幻相，不異空無相也。二乘疑空實無，故
X26n0559_p0895a24║告空不異色，謂空無相，不異色幻相也。（人天小乘，明生滅法，
X26n0559_p0895b01║作析空觀，故說不異。）相宗菩薩，疑色為法相，故告色即是空，
X26n0559_p0895b02║謂色本無生性，即是空無生性也。空宗菩薩，疑空
X26n0559_p0895b03║為無相，故告空即是色，謂空無生性，即是色無生
X26n0559_p0895b04║性也。（空相大乘，了法無生，作體空觀，故說即是。）賢首疏云，色是幻色，必
X26n0559_p0895b05║不礙空。（色不異空。）空是真空，必不礙色。（空不異色。）順釋明色
X26n0559_p0895b06║空不異也。又云，若礙於色，即是斷空，非真空故。（色即
X26n0559_p0895b07║是空。）若礙於空，即是實色，非幻色故。（空即是色。）反顯明色
X26n0559_p0895b08║空相即也。又初句即杜順會色歸空觀，天台從假
X26n0559_p0895b09║入空觀。二句即杜順明空入色觀，天台從空入假
X26n0559_p0895b10║觀。三四句即杜順色空無礙（出法界觀）觀，天台空假平
X26n0559_p0895b11║等（出纓絡經）觀。經云：般若非有相（亦非常相異相，及計色大我小我在色中，
X26n0559_p0895b12║乃至非我相自性等，色不異空故）、非無相（亦非斷相一相，及計我大色小色在我中，乃至
X26n0559_p0895b13║非人相他性等，空不異色故）、非亦有亦無相（三句非雙存，亦非即蘊是我，乃至非
X26n0559_p0895b14║眾生相共性等，色即是空故）、非非有非無相（四句非並泯，亦非離蘊是我，乃至非
X26n0559_p0895b15║壽者相無因性等，空即是色故）。若能離四句（有無存泯句也，四相四性俱攝在內）、絕
X26n0559_p0895b16║百非，方是甚深般若觀門，故以四句曉之也。楞嚴
X26n0559_p0895b17║云：汝原不知如來藏中，性色真空，（色不異空，色即是空。）性空
X26n0559_p0895b18║真色，（空不異色，空即是色。）清淨本然，周徧法界，隨眾生心，應
X26n0559_p0895b19║所知量。菩薩告以四句，不其然乎？若以水喻，應云：
X26n0559_p0895b20║冰不異水，水不異冰。冰即是水，水即是冰。冰水皆
X26n0559_p0895b21║幻相，濕性是不異。又以金喻，亦云：器不異金，金不
X26n0559_p0895b22║異器。器即是金，金即是器。器金亦幻相，堅性同無
X26n0559_p0895b23║異。設遇沙冰泥水，鍍器鑛金，是異不即矣。凡聖迷
X26n0559_p0895b24║悟若此。
X26n0559_p0895c01║後受二句例餘蘊。色空無相性，本寂滅既爾，餘四
X26n0559_p0895c02║蘊法遠，離性相亦然。色法四句三觀如此，餘受想
X26n0559_p0895c03║等四句三觀亦若是也。受不異空，乃至識不異空，
X26n0559_p0895c04║空觀也。空不異受，乃至空不異識，假觀也。即受即
X26n0559_p0895c05║空，乃至即空即識，中觀也。以真空性識，即離無礙
X26n0559_p0895c06║故。△二、明六相空
X26n0559_p0895c07║舍利子！是諸法空相，不生不滅、不垢不淨、不增不減。
X26n0559_p0895c08║是諸法者，望上五蘊，望下處界等。空者，謂第一義
X26n0559_p0895c09║空、二空（唯識）、三空（楞嚴）、七空（楞伽）、十空（梵網）、十八空（大品）、二十
X26n0559_p0895c10║空等。相者，謂生滅等六相。約觀釋之，是即我空，法
X26n0559_p0895c11║即法空，空即俱空。又諸法假觀、空相、空觀，合為中
X26n0559_p0895c12║道觀也。
X26n0559_p0895c13║生滅約體，以真空體，非前際生，非後際滅，絕常絕
X26n0559_p0895c14║斷，故云不生滅也。垢淨約相，以真空相，非迷時垢，
X26n0559_p0895c15║非悟時淨，離有離無，故云不垢淨也。增減約用，以
X26n0559_p0895c16║真空用，非聖位增，非凡位減，超異超一，故云不增
X26n0559_p0895c17║減也。又生滅世間蘊處界法，垢淨出世諦緣智法，
X26n0559_p0895c18║增減上上菩提涅槃法。就世法言，蘊是生滅，處是
X26n0559_p0895c19║垢淨，界是增減。出世法言，十二因緣生滅四諦，垢
X26n0559_p0895c20║淨智得增減。真空離此，故云不也。又不生實諦觀，
X26n0559_p0895c21║不滅世諦觀，合名第一義諦觀（梵網）。不垢空性觀，不
X26n0559_p0895c22║淨色相觀，兼則中心觀（仁王）。不增無為觀，不減有為
X26n0559_p0895c23║觀，連成性空觀（梵網）。又不生滅，生空觀也。不垢淨，法
X26n0559_p0895c24║空觀也。不增減，俱空觀（楞嚴）也。六相既遣，空理自顯。
X26n0559_p0896a01║如冰未銷，自有凝散污潔巨細等相。今既化為一
X26n0559_p0896a02║水，便歸不生不滅體矣。真空亦然。△三、示諸法空。
X26n0559_p0896a03║一、世間法，三科共三十五。二、出世法，三門共十八。
X26n0559_p0896a04║總五十三。若加六入，名四科。因緣中開生起、還滅
X26n0559_p0896a05║二門，智得前加十度，即成八十一法。就經文明，一、
X26n0559_p0896a06║五蘊，二、五苦，三、七厄難，四、六相，五十二處，六十八
X26n0559_p0896a07║界，七十二因緣，八、四諦，九、二空行，十三心，十一、二
X26n0559_p0896a08║果，十二、五呪，亦有八十一法，皆是般若真空相也。
X26n0559_p0896a09║中分為二：先、世間法空；
X26n0559_p0896a10║是故空中無色，無受、想、行、識。無眼、耳、鼻、舌、身、意，無色、
X26n0559_p0896a11║聲、香、味、觸、法，無眼界乃至無意識界。
X26n0559_p0896a12║是故空中承上接下之詞，以是六相俱盡，始成般
X26n0559_p0896a13║若真空。又真空中，不但空彼六相，即此色蘊等法
X26n0559_p0896a14║亦空，故云空中無色等也。所謂瀰滿清淨，中不容
X26n0559_p0896a15║他。
X26n0559_p0896a16║世間法相有三：一、五蘊門，此為愚心不愚色者，利
X26n0559_p0896a17║根而說，故合色為一，開心為四也。而云無者，楞嚴
X26n0559_p0896a18║明色如空中眼花，受如空手摩觸，想如空談酢梅，
X26n0559_p0896a19║行如空泡瀑布，識如空餉孔瓶，理實皆悉不壞色
X26n0559_p0896a20║等，以自性空不待壞故。楞伽云：謂一切法自他共
X26n0559_p0896a21║相皆不生故，名為相空。謂一切法自性不生，名自
X26n0559_p0896a22║性空。下並準知。
X26n0559_p0896a23║二十二處門。內六根，外六塵，名十二處。處者，所也。
X26n0559_p0896a24║根塵各有內外所在也。乃為愚色不愚心者，中根
X26n0559_p0896b01║而說。故合心為一分半，謂意處全，法處半分。開色
X26n0559_p0896b02║為十分半，謂五根五塵，法處半分也。眼等名六根，
X26n0559_p0896b03║能生為義，生識性故。亦名六入，吸取為義，吸塵境
X26n0559_p0896b04║故。斫蒭翻眼，如蒲萄朵，見精暎色。戍嚕怛囉翻耳，
X26n0559_p0896b05║如新卷葉，聽精暎聲。喝囉拏翻鼻，如雙垂爪，齅精
X26n0559_p0896b06║暎香。時吃縛翻舌，如初偃月，嘗精暎味。歌野翻身，
X26n0559_p0896b07║如腰皷顙，覺精暎觸。摩囉翻意，如幽室見，知精暎
X26n0559_p0896b08║法。亦云無者，楞嚴云：因緣和合，虗妄有生；因緣別
X26n0559_p0896b09║離，虗妄名滅。殊不知生滅本真空性，性真空中求
X26n0559_p0896b10║於生滅，了無所得也。色等名六塵，染污為義，染根
X26n0559_p0896b11║識故。路伴翻色，青黃長短也。設沒囉翻聲，男女絃
X26n0559_p0896b12║管也。獻䭾辣翻香，沉檀龍麝也。佐塞翻味，甜酸飲
X26n0559_p0896b13║食也。仡囉瑟吒耶翻觸，冷煖衣服也。達哩摩翻法，
X26n0559_p0896b14║過現影像也。據楞嚴，色屬明暗，聲通動靜，香該通
X26n0559_p0896b15║塞，味兼恬變，觸連離合，法統生滅。俱曰無者，經云：
X26n0559_p0896b16║觀相元妄，無可指陳，猶邀空花，結為空果。觀性元
X26n0559_p0896b17║真，惟妙覺空，妙覺空心，先非色法。
X26n0559_p0896b18║三十八界門，內六根，外六塵，中六識，名十八界。界
X26n0559_p0896b19║者，界畔種族義。識與根塵共相隣界，各有種族也。
X26n0559_p0896b20║斯為心色俱愚者鈍根而說，故心色俱開。謂開心
X26n0559_p0896b21║為七分半，即六識、意根、法界、心所半分；開色為十
X26n0559_p0896b22║分半，即五根、五塵、法界、無表半分也。根塵名義如
X26n0559_p0896b23║上。六識者，了別為義。眼色為緣生於眼識，分別明
X26n0559_p0896b24║暗等色，乃至意法為緣生於意識，分別生滅等法。
X26n0559_p0896c01║無眼界者，楞嚴云：當知眼色為緣，生眼識界，三處
X26n0559_p0896c02║都無。乃至者，超略之詞，影略耳鼻舌身四識界也。
X26n0559_p0896c03║無意識界者，楞嚴云：當知意法為緣，生意識界，三
X26n0559_p0896c04║處都無。瑜伽云：蘊處及界等，遠離諸性相。能取所
X26n0559_p0896c05║取（二取）執（二執），諸法悉無我。平等如虗空（我空），自性本不
X26n0559_p0896c06║生（法空）。空性圓寂故，纖界不立，真第一空。此如冰人
X26n0559_p0896c07║五蘊六根，外觀六瓶六色之冰，如處界等，今遇火
X26n0559_p0896c08║日之時，總成一汪水矣，不空何待？△次出世法空
X26n0559_p0896c09║無無明亦無無明盡，乃至無老死亦無老死盡。無苦、
X26n0559_p0896c10║集、滅、道。無智亦無得。以無所得故。
X26n0559_p0896c11║出世法相亦三：一、因緣門，此為中乘緣覺而說。一、
X26n0559_p0896c12║無明，迷暗也，煩惱障惑道。二、行，造作也，業障業道。
X26n0559_p0896c13║此二支屬過去因。三、識，分別也。初托母胎，起一心
X26n0559_p0896c14║意妄念。四、名色，名是心，受、想、行、識四蘊也；色是身，
X26n0559_p0896c15║色蘊也。五、六，入胎中成六根也。六、觸，出胎後三、四
X26n0559_p0896c16║歲，六根對六塵也。七、受，五、六至十三歲，領納前境，
X26n0559_p0896c17║違順苦樂也。此五支報障苦道，屬現在果。八、愛，十
X26n0559_p0896c18║四至十八、九，貪戀男女、銀錢、五欲等事也。九、取，二
X26n0559_p0896c19║十已後，於五塵境廣徧追求也。此二煩惱障惑道。
X26n0559_p0896c20║十、有，既有塵欲，作有漏業，當生三有也。此一業障
X26n0559_p0896c21║業道，兼上為三支，成未來因。十一、生，四生，六道中
X26n0559_p0896c22║受生也。十二、老死，既生五蘊身後，畢至熟壞時也。
X26n0559_p0896c23║此二支報障苦道，屬未來果。然十二支作二門觀：
X26n0559_p0896c24║一、生起門，謂無明緣行，乃至生緣老死。今云無無
X26n0559_p0897a01║明乃至無老死者，以其緣生性空故也。二、還滅門，
X26n0559_p0897a02║謂無明滅則行滅，乃至生滅則老死滅。今云亦無
X26n0559_p0897a03║無明盡乃至亦無老死盡者，以其無生真空故也。
X26n0559_p0897a04║楞嚴云：真性有為空，緣生故如幻；無為無起滅，不
X26n0559_p0897a05║實如空花。喻一氷凍。支佛獨宿雪峰，朝看十二氷
X26n0559_p0897a06║城雪園，至昏暮時並不可得。
X26n0559_p0897a07║二、四諦門，此為小乘聲聞而說。一、苦諦，是生死報
X26n0559_p0897a08║果也，令彼厭；二、集諦，是煩惱業因也，令彼斷此二
X26n0559_p0897a09║世間因果；三、滅諦，是涅槃理果也，令彼欣；四、道諦，
X26n0559_p0897a10║是正助行因也，令彼修此二出世因果。觀四諦空，
X26n0559_p0897a11║成羅漢道，然與前門開合異耳。謂無明、行、愛、取、有
X26n0559_p0897a12║五支，合為集諦；餘識、名色、入、觸、受、生、老死七支，開
X26n0559_p0897a13║為苦諦；觀因緣智，即為道諦；十二支滅，即為滅諦；
X26n0559_p0897a14║盡云無者，出世對世間說，既無苦集，何有滅道？因
X26n0559_p0897a15║緣尚空，四諦安寄？金剛云：實無有法名阿羅漢。喻
X26n0559_p0897a16║雪目連，降一冰龍。暑天想起，影迹無踪。
X26n0559_p0897a17║三、二法門，此為大乘菩薩而說。據楞嚴，智得通前
X26n0559_p0897a18║徹後，今經義可上下法專衍門。智謂二空觀智，得
X26n0559_p0897a19║即二空理境，豈不小大俱通？智乃六度中一，得是
X26n0559_p0897a20║波羅密果，豈不局一大乘？並云無者，二空對治二
X26n0559_p0897a21║執，智慧為度愚癡，愚執不立，空智何有？楞嚴云：猶
X26n0559_p0897a22║非真非真，云何見所見？金剛云：佛說般若波羅蜜，
X26n0559_p0897a23║即非般若波羅蜜。又云：實無有法名為菩薩。如冰
X26n0559_p0897a24║文殊烘火，觀氷盤珠，頃刻洋去，有何跡耶？
X26n0559_p0897b01║以句終歸一空也。因由曰：以不但無智無得，即諦
X26n0559_p0897b02║緣蘊界，皆空無法。非但空中無法，即此空亦無得。
X26n0559_p0897b03║楞伽遣二無我，維摩空病亦空，楞嚴俱空不生，仁
X26n0559_p0897b04║王法空故空，正此義也。故者，牒前起後之詞。問：前
X26n0559_p0897b05║云空即是色，今何空滅色耶？答：前雖存而未嘗不
X26n0559_p0897b06║盡，論云：因緣所生法，我說即是空。今都亡而未嘗
X26n0559_p0897b07║不立，論云：以有空義故，一切法得成。審前後上下
X26n0559_p0897b08║文，自知義意。△次證果。（二）一、菩薩究竟真空涅槃。
X26n0559_p0897b09║菩提薩埵依般若波羅蜜多故。心無罣礙，無罣礙故，
X26n0559_p0897b10║無有恐怖，遠離顛倒夢想。究竟涅槃。
X26n0559_p0897b11║先舉人依法。菩提云覺道，薩埵云有情。一、約境，所
X26n0559_p0897b12║求所度，有情之中稱覺悟者；二、約心，能證能斷，有
X26n0559_p0897b13║覺悟之智，去情慮之識；三、約能所，所求是佛覺果，
X26n0559_p0897b14║能求有情因也。略稱菩薩、大乘人名。般若真空智，
X26n0559_p0897b15║波羅解脫境，最上乘法。金剛云：第一波羅蜜，即非
X26n0559_p0897b16║第一波羅蜜。梵網云：第一義空慧門，空空慧門，空
X26n0559_p0897b17║空復空慧門，空空復空空慧門。斯之謂也。
X26n0559_p0897b18║次斷障得果。罣礙有為無為業障，染淨善惡等，現
X26n0559_p0897b19║在心也。恐怖有漏無漏苦報，分段變易等，未來心
X26n0559_p0897b20║也。倒想有相無相煩惱，見愛無明等，過去心也。對
X26n0559_p0897b21║前法言，結縛礙也。色塵處諦，不垢不淨觀，斷生死
X26n0559_p0897b22║怖也。受行蘊根因緣，不生不滅觀，斷癡惑夢也。識
X26n0559_p0897b23║想界智，不增不減觀，斷三心既不可得，故無而又
X26n0559_p0897b24║離也。
X26n0559_p0897c01║涅槃斷果，究竟得入無餘也。梵語摩訶般涅槃那，
X26n0559_p0897c02║華言大滅度。大是法身，滅是解脫，度是般若。此之
X26n0559_p0897c03║三德，非別外有。迷即三障，悟即三德。三障若空，三
X26n0559_p0897c04║德乃顯。所謂生死即法身，煩惱即般若，結業即解
X26n0559_p0897c05║脫。自非般若觀照功德，不能開顯。譬如磨鏡，垢盡
X26n0559_p0897c06║明現。猶氷彌勒朝陽，放布袋水，流入大寂滅海，澄
X26n0559_p0897c07║渟皎潔也。故此涅槃，亦空無相。法華云：究竟涅槃，
X26n0559_p0897c08║常寂滅相，終歸於空。△二、諸佛圓證無相菩提。
X26n0559_p0897c09║三世諸佛依般若波羅蜜多故。得阿耨多羅三藐三
X26n0559_p0897c10║菩提。
X26n0559_p0897c11║先舉人依法，前屬大乘因地，此局一乘果位。過現
X26n0559_p0897c12║未曰三世，三劫各有千佛，故云諸也。梵語佛陀，華
X26n0559_p0897c13║言覺者，一自覺真諦，離心識，超人天；二覺他俗諦，
X26n0559_p0897c14║離色塵，超二乘；三圓覺中諦，二俱離，超菩薩。具三
X26n0559_p0897c15║覺義，稱佛世尊能依人也，般若所依法也。謂於三
X26n0559_p0897c16║性，立三無性以觀：一徧計執性，作無相觀；二依他
X26n0559_p0897c17║起性，作無生觀；三圓成實性，作無性觀。以此三無
X26n0559_p0897c18║性，顯彼真空相，成相三覺德，更無別門也。次得果
X26n0559_p0897c19║成覺。菩提，智果也。得字貫下，菩提徹上。阿耨多羅，
X26n0559_p0897c20║此云無上。三藐，此云正等。三菩提，此云正覺。內含
X26n0559_p0897c21║三義：一正覺，即如理智，正觀真諦，揀凡外之不正。
X26n0559_p0897c22║二等覺，即如量智，徧觀俗諦，揀權小之不等。三無
X26n0559_p0897c23║上覺，即無礙智，統觀中諦，揀因地有上。此菩提果，
X26n0559_p0897c24║得實無得。故大品云：無得而得。金剛云：我於阿耨
X26n0559_p0898a01║菩提，無有少法可得。又云：實無有法，如來得三菩
X26n0559_p0898a02║提。圓覺云：妙圓覺心，本無菩提及與涅槃，亦無成
X26n0559_p0898a03║佛及不成佛。如晒彩色冰佛洋，到妙莊嚴海，森羅
X26n0559_p0898a04║自現，非外寶光為美飾也。
X26n0559_p0898a05║問：前云以無所得，今何得二果耶？答：由前真空有
X26n0559_p0898a06║後實相，故得二果。又由後實相始成前真空，故二
X26n0559_p0898a07║果無得。楞嚴云：圓滿菩提，歸無所得。詳上二段，密
X26n0559_p0898a08║多故字，意自可知。以上正宗竟。
X26n0559_p0898a09║△三、結通祕密真言（同諸經流通分）。
X26n0559_p0898a10║故知般若波羅蜜多是大神呪，是大明呪，是無上呪，
X26n0559_p0898a11║是無等等呪，能除一切苦，真實不虗。
X26n0559_p0898a12║先別開五呪，連般若呪成五名也。故者，躡前起後，
X26n0559_p0898a13║結後成前之意。謂由前觀照般若，方流後文字般
X26n0559_p0898a14║若，故生五呪祕密神章。又由後文字般若，方顯前
X26n0559_p0898a15║觀照般若，故起五蘊真空妙行。佛般若呪如蜾蠃，
X26n0559_p0898a16║苦惱眾生如螟蛉。教祝七日，化為佛子，故稱為呪。
X26n0559_p0898a17║除障不虗名神，智鑒無昧名明，更無加過名無上，
X26n0559_p0898a18║獨絕無倫名無等等，徹果該因名般若波羅。此就
X26n0559_p0898a19║法釋。能破煩惱曰神，能破無明曰明，令因行滿曰
X26n0559_p0898a20║無上，令果德圓曰無等，等逆流度生曰般若波羅
X26n0559_p0898a21║蜜。依功能釋。又約教明神者，呪凡成聖，小教超凡
X26n0559_p0898a22║也。明者，呪染成淨，始教超小也。無上者，呪妄成真，
X26n0559_p0898a23║終教超權也。無等等者，呪相成性，頓教超漸也。般
X26n0559_p0898a24║若波羅蜜者，呪生成佛，圓教超偏也。
X26n0559_p0898b01║次總顯多能。一切苦如前釋，略言之，滅除分段變
X26n0559_p0898b02║易二生死苦，證得菩提涅槃二種果樂也。實不虗
X26n0559_p0898b03║者，般若勝益為作保任，令諸眾生信受奉行，如有
X26n0559_p0898b04║所疑觀佛菩薩，非般若外別得樂果也。對五呪顯，
X26n0559_p0898b05║破色蘊惱，超劫濁苦，如舠渡過溪澗一百由旬，到
X26n0559_p0898b06║彼安養界中，依正二報，色相莊嚴，歷劫不壞，一種
X26n0559_p0898b07║清樂，神呪功益也。破受蘊惱，超見濁苦，如艇渡過
X26n0559_p0898b08║河港二百由旬，到彼安養界中，三寶功德，受用樂
X26n0559_p0898b09║境，真知灼見，二種清樂，明呪功益也。破想蘊惱，超
X26n0559_p0898b10║煩惱苦，如艨艟渡湖，過三百由旬，到安養界十六
X26n0559_p0898b11║觀門，想念奧妙，毫無煩惱，三種清樂，無上呪功益
X26n0559_p0898b12║也。破行蘊惱，超眾生苦，如𦫈艞渡江，過四百由旬，
X26n0559_p0898b13║到安養界，七日十念，行為淨業，好善眾生，四種清
X26n0559_p0898b14║樂，無等呪功益也。破識蘊惱，超命濁苦，如艆䑼渡
X26n0559_p0898b15║過大海五百由旬，到安養界中，三輩九品，識心快
X26n0559_p0898b16║活，上妙壽命，五種清樂，般若呪功益也。又佛說五
X26n0559_p0898b17║呪利民，比如大海水潛流四天下，沖成江湖河澗，
X26n0559_p0898b18║民實生活，豈困苦耶？如斯離苦得樂，非般若不能
X26n0559_p0898b19║觀，自在能行，故能自度度他一切苦也。上顯了竟。
X26n0559_p0898b20║△二、祕密般若。謂呪是祕密真言，令誦生福，滅罪
X26n0559_p0898b21║業障故。
X26n0559_p0898b22║故說般若波羅蜜多呪。即說呪曰：
X26n0559_p0898b23║先標名神明上等，別顯般若蜜多總結。故者，承上
X26n0559_p0898b24║起下也。名多益廣已彰呪詞，語句未出故為陳說。
X26n0559_p0898c01║梵語怛你也，他此翻即說。呪曰：或云所謂。
X26n0559_p0898c02║揭諦，揭諦，波羅揭諦，波羅僧揭諦，菩提薩婆訶
X26n0559_p0898c03║呪有二義：一、不可說，以諸佛密語具多意義，非因
X26n0559_p0898c04║位所解，但當誦持，除障增福。二、亦可說，以佛祖經
X26n0559_p0898c05║論自為解釋，今依教詮量，令人悟入，斷惑證真。揭
X26n0559_p0898c06║諦，此云去度，深慧功能復重言者，自度度他也。波
X26n0559_p0898c07║羅，此云彼岸，度去所到處也。僧者，云總普眾，謂自
X26n0559_p0898c08║他普度九界眾生，總到彼岸也。菩提，此云覺道，謂
X26n0559_p0898c09║至何等彼岸，乃大菩提涅槃處也。薩婆訶，此云速
X26n0559_p0898c10║疾成就，令前所作速成疾就也。初言揭諦是大神
X26n0559_p0898c11║呪，除生老病死苦，即以文字般若度人天小教也。
X26n0559_p0898c12║重言揭諦是大明呪，除求不得苦，即以觀照般若
X26n0559_p0898c13║度始教三乘人也。波羅揭諦是無上呪，除愛別離
X26n0559_p0898c14║苦，即境界般若度，終教大乘人也。波羅僧揭諦是
X26n0559_p0898c15║無等等呪，除怨憎會苦，即眷屬般若度頓教一乘
X26n0559_p0898c16║人也。菩提薩婆訶是般若波羅蜜多呪，除五陰熾
X26n0559_p0898c17║盛苦，即實相般若度圓教最上乘人也。對顯般若，
X26n0559_p0898c18║初一揭諦，觀自在序分也。次復揭諦，正宗中舍利
X26n0559_p0898c19║子，色不異空等也。波羅揭諦，諸法空相四句也。波
X26n0559_p0898c20║羅僧揭諦，是故空中無色下去文也。菩提二字，從
X26n0559_p0898c21║菩提薩埵至三菩提是也。薩婆訶，故知般若是大
X26n0559_p0898c22║神呪流通文也。配釋經題。揭諦二句，般若也。波羅
X26n0559_p0898c23║羯諦二句，波羅蜜多也。菩提薩訶，心經也。故知經
X26n0559_p0898c24║即顯呪，呪即密經，隱顯融通，第一義心徹矣。佛語
X26n0559_p0899a01║心妙為何如哉？
X26n0559_p0899a02║閣筆頌曰：
X26n0559_p0899a03║甚深般若，絕相真空。依教讚釋，事義重重。
X26n0559_p0899a04║普願來學，宗通說通。
X26n0559_p0899a05║
X26n0559_p0899a06║般若心經事觀解卷上