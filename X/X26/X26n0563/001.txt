X26n0563_p0909b01║
X26n0563_p0909b02║No. 563
X26n0563_p0909b03║般若波羅蜜多心經請益說
X26n0563_p0909b04║
X26n0563_p0909b05║鼓山沙門　道霈　說
X26n0563_p0909b06║弟子　（太光源深）等　同錄
X26n0563_p0909b07║康熙庚戌臘月八日，為諸戒子說戒畢，次日室中
X26n0563_p0909b08║方焚香靜坐，與空王老子打葛藤，而孤月、毒海、玄
X26n0563_p0909b09║印、德光諸禪人扣關作禮，請益《心經》大旨。余陵憑
X26n0563_p0909b10║應曰：「《心經》大旨，照見五蘊皆空即了，更說箇什麼？」
X26n0563_p0909b11║眾皆屏息默領。余各令就坐，良久，乃曰：般若，梵語，
X26n0563_p0909b12║此翻智慧。不云智慧而言般若者，智慧輕薄，乃世
X26n0563_p0909b13║人之常稱也。般若尊重，何也？經云：「菩提薩埵依般
X26n0563_p0909b14║若波羅蜜多故，心無罣礙，乃至究竟涅槃；三世諸
X26n0563_p0909b15║佛依般若波羅蜜多故，得阿耨菩提。」是知般若不
X26n0563_p0909b16║獨菩薩所師，亦為諸佛所師，故尊重也。然般若有
X26n0563_p0909b17║三種：一、實相般若，即真空心體；二、觀照般若，即心
X26n0563_p0909b18║體上本有大智慧光明；三、文字般若，即自心如來
X26n0563_p0909b19║後得智中流出聲名句文，詮顯自心若法若義淺
X26n0563_p0909b20║深次第也。行人若於實相體上起大智慧，反照實
X26n0563_p0909b21║相，見實相已，然後復照如來所演一切法義，冥合
X26n0563_p0909b22║自心，無二無別，是以自心為智燈，燭經幽旨也。若
X26n0563_p0909b23║行人先由文字般若而發起觀照，由觀照而洞見
X26n0563_p0909b24║實相，是以古教為明鏡，照見自心也。二者各隨根
X26n0563_p0909c01║異，非法有定相也。波羅蜜多，此翻彼岸，到西方語
X26n0563_p0909c02║倒。若順此方文勢，應云到彼岸，此乃般若功能，謂
X26n0563_p0909c03║由智慧故，到彼岸也。彼岸對此岸而言，所云到者，
X26n0563_p0909c04║但照見此岸本空，此岸即是彼岸，非別有彼岸可
X26n0563_p0909c05║到也。然般若又有二種：一共，二不共。若依共般若，
X26n0563_p0909c06║聲聞以苦集二諦為此岸，道諦為舟航，滅諦為彼
X26n0563_p0909c07║岸，是聲聞智慧到彼岸也。緣覺以十二因緣三世
X26n0563_p0909c08║流轉循環無盡為此岸，觀智為舟航，緣生性空即
X26n0563_p0909c09║寂滅相為彼岸，是緣覺智慧到彼岸也。菩薩以六
X26n0563_p0909c10║蔽為此岸，六度為舟航，佛果為彼岸，是權乘菩薩
X26n0563_p0909c11║智慧到彼岸也。若依不共般若，總以凡夫蘊、處、界
X26n0563_p0909c12║及三乘聖賢所修所證為此岸，以觀照般若為舟
X26n0563_p0909c13║航，實相真空為彼岸。此經智慧到彼岸，即不共般
X26n0563_p0909c14║若，謂不共三乘人所說，唯令大心凡夫於五蘊中
X26n0563_p0909c15║直下頓見，即蘊即空，即空即蘊，一空一切空，而真
X26n0563_p0909c16║空體上本無蘊處界及諦緣度等諸法，是謂究竟
X26n0563_p0909c17║智慧到彼岸也。心者直指法體，上云彼岸原非他
X26n0563_p0909c18║物，即一切羣生本有真空心體是也。諸般若中廣
X26n0563_p0909c19║說空義，而不云空即是心，乃如來之密意，惟此經
X26n0563_p0909c20║直下指出，分明顯露，更無覆藏，謂此智慧所到彼
X26n0563_p0909c21║岸非是別法，即是當人本有真空心體也。經即文
X26n0563_p0909c22║字般若，乃心佛所說，能詮如上智慧到彼岸真空
X26n0563_p0909c23║心體之義，謂之為經，具貫攝常法四義，俱如常解。
X26n0563_p0909c24║觀自在菩薩，行深般若波羅蜜多時，照見五蘊皆空，
X26n0563_p0910a01║度一切苦厄。
X26n0563_p0910a02║此四句，乃一經大綱，猶諸經之發起序也。初句，舉
X26n0563_p0910a03║能修之人。次句，顯所修之法。三句，明所照見之理，
X26n0563_p0910a04║此理即深般若，乃真空實相也。四句，驗所斷苦果，
X26n0563_p0910a05║舉苦業，惑在其中矣。初、觀自在者，觀，謂能觀之智，
X26n0563_p0910a06║即經中照字。自在，謂見理斷惑，即經中見蘊空而
X26n0563_p0910a07║度苦厄，故受以自在之名。菩薩如常解大心凡夫，
X26n0563_p0910a08║即是其人也。次、行深般若波羅蜜多時者，行，即修
X26n0563_p0910a09║行。深者，對淺而言。以是不共般若，超出三乘，故深
X26n0563_p0910a10║也。時，謂正當修般若之時，即照見之，非前後也。三、
X26n0563_p0910a11║照見五蘊皆空者，照，乃觀照工夫，即觀照般若也。
X26n0563_p0910a12║五蘊皆空，乃所觀理境，即實相般若也。見者，以照
X26n0563_p0910a13║之既久，豁然洞見五蘊緣生，雖幻有其相，而性本
X26n0563_p0910a14║空寂也。四、度一切苦厄者，謂未見蘊空時，認蘊為
X26n0563_p0910a15║實，起惑造業，苦報牽連，相續不絕。一見蘊空，人法
X26n0563_p0910a16║俱喪，無造業者，無受報者，一切苦厄，如湯消氷，故
X26n0563_p0910a17║云度也。不唯度凡夫分段苦，而三乘變易苦，悉皆
X26n0563_p0910a18║度脫，故云一切也。此經所以為深般若者，以其不
X26n0563_p0910a19║依三乘漸次修習，唯令大心凡夫，於五蘊中，直下
X26n0563_p0910a20║頓見真空實相，一切生死苦厄，即時度脫，直截痛
X26n0563_p0910a21║快，莫逾於此，讀者毋忽。
X26n0563_p0910a22║舍利子！色不異空，空不異色，色即是空，空即是色，受、
X26n0563_p0910a23║想、行、識亦復如是。
X26n0563_p0910a24║照見五蘊皆空一句，釋迦老子已劈腹剜心，傾盡
X26n0563_p0910b01║無餘，更復何說？但蘊空之旨，理會尤難，毫釐有差，
X26n0563_p0910b02║天地懸隔。凡夫著有，二乘耽空，地前空亂意菩薩
X26n0563_p0910b03║猶疑滅色取空，或云空在色外，或云空是物，不能
X26n0563_p0910b04║克證真空心體，故世尊呼舍利弗而宣明之。舍利
X26n0563_p0910b05║弗乃如來大弟子，智慧第一，欲說大般若法，須告
X26n0563_p0910b06║大智慧人，苟非其人，浪授何益？所云照見五蘊皆
X26n0563_p0910b07║空者，須知蘊之與空，原非二物。且舉色而言之，色
X26n0563_p0910b08║者即真空中幻出，何異於空？空者即幻色之空，何
X26n0563_p0910b09║異於色？然云不異，猶似兩物相比，而云不異，恐迷
X26n0563_p0910b10║者依然看作兩橛，故又反覆申明云：幻色舉體即
X26n0563_p0910b11║是真空，真空舉體即是幻色，如波即水，金即器，原
X26n0563_p0910b12║非兩物，只是一法也。色法既爾，受等四蘊亦然，故
X26n0563_p0910b13║云亦復如是。此中雖唯舉五蘊，而根、塵、識、諦、緣、度，
X26n0563_p0910b14║及佛果菩提，乃至八十一科，皆在其中。故《大般若》
X26n0563_p0910b15║云：「一切智智清淨，無二無二分，無別無斷故。」誌公
X26n0563_p0910b16║和尚云：「以我身空諸法空，千品萬類悉皆同。」而壽
X26n0563_p0910b17║昌無明師翁亦云：「色即是空，空即是色，受想行識，
X26n0563_p0910b18║亦復如是。空即心也，色受想行識亦心也，所以凡
X26n0563_p0910b19║所見色，皆是見心。」《首楞嚴》云：「一切世間諸所有物，
X26n0563_p0910b20║皆菩提玅明心體。此心一悟，無色無受想行識，無
X26n0563_p0910b21║眼耳鼻舌身意，乃至無智亦無得，一即一切，一切
X26n0563_p0910b22║即一，若能如是，何慮不畢？」又被這老子一口道盡
X26n0563_p0910b23║矣。
X26n0563_p0910b24║舍利子！是諸法空相，不生不滅、不垢不淨、不增不減。
X26n0563_p0910c01║上明即色即空，意已玄極。而世尊又呼舍利弗，告
X26n0563_p0910c02║以諸法空相者，欲發明真空之體，令人深進，徹法
X26n0563_p0910c03║源底也。是諸法，指上五蘊等諸法空相，即五蘊等
X26n0563_p0910c04║空相空而言。相者，乃無相之相，是諸法實相也。生
X26n0563_p0910c05║滅等三對，意謂五蘊空相，本無有生，云何有滅。本
X26n0563_p0910c06║來不垢，云何有淨。本不曾增，云何有減。不變不易，
X26n0563_p0910c07║性相常然。眾生見諸法緣會而生，緣散而滅。迷之
X26n0563_p0910c08║則垢，悟之則淨。在凡則增（謂五蘊熾盛），在聖則減者（謂五
X26n0563_p0910c09║蘊空），乃翳眼見空華。而諸法空相中，本來無有，故皆
X26n0563_p0910c10║以不字不之。
X26n0563_p0910c11║是故空中無色，無受、想、行、識，無眼、耳、鼻、舌、身、意，無色、
X26n0563_p0910c12║聲、香、味、觸、法，無眼界乃至無意識界，無無明亦無無
X26n0563_p0910c13║明盡，乃至無老死亦無老死盡，無苦、集、滅、道，無智亦
X26n0563_p0910c14║無得。
X26n0563_p0910c15║是故空中者，承接上文而言。上云諸法空相，無生
X26n0563_p0910c16║滅垢淨等。以是之故，空中本無色受想等，無五蘊
X26n0563_p0910c17║也。無眼耳等，無六根也。無色聲等，無六塵也。根、塵
X26n0563_p0910c18║合為十二處。無眼界，乃至無意識界，無十八界也。
X26n0563_p0910c19║此首舉眼根界，而末舉意識界。乃至二字，含攝中
X26n0563_p0910c20║間十六界，乃文之巧也。已上蘊、處、界三科，乃凡夫
X26n0563_p0910c21║法真空中本來無也。無無明等，無十二因緣也。無
X26n0563_p0910c22║無明，無流轉法。無無明盡，無還滅法。乃至無老死
X26n0563_p0910c23║二句亦然。上句流轉，下句還滅也。此中流轉還滅
X26n0563_p0910c24║二門，皆舉首尾二緣。乃至二字，該攝中間行、識、名
X26n0563_p0911a01║色、六入、觸、受、愛、取、有、生等十緣。此乃緣覺所修之
X26n0563_p0911a02║法。真空中不唯無流轉，而還滅亦無也。無苦集滅
X26n0563_p0911a03║道，無四諦也。苦集世間因果，滅道出世間因果。謂
X26n0563_p0911a04║知苦、斷集、證滅、修道，乃聲聞所修之法。真空中不
X26n0563_p0911a05║唯無世間苦集，而出世滅道亦無也。無智亦無得，
X26n0563_p0911a06║無菩薩法也。智即能修六度之智。以智修度，故達
X26n0563_p0911a07║彼岸。六度因也，得即果也。以修六度，故得菩提涅
X26n0563_p0911a08║槃二果也。真空中不唯無六度，而菩提涅槃亦無
X26n0563_p0911a09║也。夫無凡夫法，無緣覺法，無聲聞法，無菩薩與佛
X26n0563_p0911a10║法。《大般若》云：「設有一法過於涅槃，我亦說如夢幻。」
X26n0563_p0911a11║此其所以為深般若也。六祖大師云：「本來無一物，
X26n0563_p0911a12║何處惹塵埃？」永嘉云：「了了見，無一物，亦無人，亦無
X26n0563_p0911a13║佛。大千沙界海中漚，一切聖賢如電拂。」此離心意
X26n0563_p0911a14║識境界，唯真智方能照見，非言說可了也。問曰：上
X26n0563_p0911a15║云色即是空，空即是色，可謂圓且玅也。乃又進舍
X26n0563_p0911a16║利弗而告以諸法空相云：無生滅垢淨，無蘊處界
X26n0563_p0911a17║諦緣度等諸法。得無似撥去諸緣而取色外之空，
X26n0563_p0911a18║與上即色即空之旨相背戾乎？答曰：子不達真空
X26n0563_p0911a19║也。何者？葢蘊等乃一期幻緣，空乃究竟實際。蘊等
X26n0563_p0911a20║生於空中，譬如片雲點太清裏，雖太清的體是雲，
X26n0563_p0911a21║雲當體即是太清，而太清究竟清淨，豈受點染乎？
X26n0563_p0911a22║雲居膺禪師云：「如人頭頭上了，物物上通，只喚作
X26n0563_p0911a23║了事人，終不喚作尊貴。將知尊貴一路自別。」噫！可
X26n0563_p0911a24║為智者道也。雖然，《維摩詰經》云：「若見無為入正位
X26n0563_p0911b01║者，不能復發阿耨多羅三藐三菩提心。」所以大智
X26n0563_p0911b02║之士，雖至此而不作證。何者？此是學位，非證位也。
X26n0563_p0911b03║以無所得故。菩提薩埵依般若波羅蜜多故，心無罣
X26n0563_p0911b04║礙。無罣礙故，無有恐怖，遠離顛倒夢想，究竟涅槃。三
X26n0563_p0911b05║世諸佛依般若波羅蜜多故，得阿耨多羅三藐三菩
X26n0563_p0911b06║提。
X26n0563_p0911b07║此一節，乃學般若菩薩轉位就功，為法門之大關
X26n0563_p0911b08║棙，不可不知。以者，由也。無所得者，即無智無得也。
X26n0563_p0911b09║故者，起後之辭。若未到此無所得之地，只是博地
X26n0563_p0911b10║凡夫。苟至此而便作證，則墮二乘窠臼。惟大心凡
X26n0563_p0911b11║夫，親至無所得之地，而即於那邊轉身，用無所得
X26n0563_p0911b12║而為方便，入世出世，即事即理，了無罣礙。無生處
X26n0563_p0911b13║度生，而究竟無生可度。無佛處作佛，而究竟無佛
X26n0563_p0911b14║可成。圓滿菩提，歸無所得。此所謂世出世間勝丈
X26n0563_p0911b15║夫，即菩薩諸佛是也。菩提薩埵，乃具足梵語。今略
X26n0563_p0911b16║去提埵二字，而但云菩薩，葢順此方文勢也。依般
X26n0563_p0911b17║若波羅蜜多，故心無罣礙者。依者，遵用也。般若波
X26n0563_p0911b18║羅蜜多，即無所得也。心無罣礙者，回真入俗，權實
X26n0563_p0911b19║雙流，事理竝運者也。《大般若經》云：「如金翅鳥，飛騰
X26n0563_p0911b20║虗空，自在翱翔，久不墮落。雖依於空戲，而不據空，
X26n0563_p0911b21║亦不為空之所礙。」夫依空而不據空，則不盡有為，
X26n0563_p0911b22║不住無為也。不為空所礙，則不為有礙可知。《華嚴》
X26n0563_p0911b23║所謂甚深無礙智是也。若未得此智，居空空礙，涉
X26n0563_p0911b24║有有礙，以有礙故，便生恐怖。恐怖有五：一不活怖，
X26n0563_p0911c01║二惡名怖，三死怖，四墮惡道怖，五大眾威德怖。以
X26n0563_p0911c02║有怖故，便起顛倒夢想，無中見有，有中見無，妄興
X26n0563_p0911c03║苦樂，生顛倒見。以得此無所得般若故，則心無罣
X26n0563_p0911c04║礙，無恐怖，離顛倒夢想，而證究竟涅槃。涅槃此翻
X26n0563_p0911c05║圓寂，謂德無不備，障無不盡，乃諸佛之斷果也。三
X26n0563_p0911c06║世諸佛，依般若波羅蜜多故，得阿耨多羅三藐三
X26n0563_p0911c07║菩提者，謂不獨菩薩依之而究竟涅槃，諸佛亦依
X26n0563_p0911c08║之而得菩提也。阿云無，耨多羅云上，三藐云正等，
X26n0563_p0911c09║三菩提云正覺，乃諸佛之智果也。菩提薩埵，乃三
X26n0563_p0911c10║世諸佛之因，舉因驗果也。三世諸佛，乃菩提薩埵
X26n0563_p0911c11║之果，舉果驗因也。菩提涅槃，各舉一種，互相該攝，
X26n0563_p0911c12║至此果滿因圓，究竟窮極，方始克證。何者？此是證
X26n0563_p0911c13║位，非學位也。二者皆依般若無得之功也。
X26n0563_p0911c14║故知般若波羅蜜多是大神呪、是大明呪、是無上呪、
X26n0563_p0911c15║是無等等呪，能除一切苦真實不虗，故說般若波羅
X26n0563_p0911c16║蜜多呪。
X26n0563_p0911c17║故知者，承接上云諸佛菩薩皆依般若得智斷二
X26n0563_p0911c18║果，以此故知般若是大神呪等。神者，不可思議，能
X26n0563_p0911c19║證煩惱為菩提，證生死為涅槃，非神乎？能照見五
X26n0563_p0911c20║蘊皆空，非明乎？為諸佛之所師，寧有上乎？凡夫、三
X26n0563_p0911c21║乘、佛果雖無與等，而能等為凡夫、三乘、佛果所依
X26n0563_p0911c22║止，非無等等乎？上云般若，此云呪者，顯密之稱也。
X26n0563_p0911c23║呪即般若，般若即呪，顯密圓通，不可思議，故極其
X26n0563_p0911c24║功力而申讚之。能除一切苦，真實不虗者，有二義：
X26n0563_p0912a01║一、約法真實不虗，即般若能照見蘊空，度一切苦
X26n0563_p0912a02║厄；二、約人真實不虗，即世尊說法，言無虗妄。故叮
X26n0563_p0912a03║嚀告誡，令人諦信勿疑，依之修行，決不相賺也。
X26n0563_p0912a04║即說呪曰：揭諦　揭諦　波羅揭諦　波羅僧揭諦　菩提薩
X26n0563_p0912a05║婆訶
X26n0563_p0912a06║此正說呪辭。呪者，諸佛心法不可思議，諸天鬼神
X26n0563_p0912a07║悉皆敬奉，猶諸經之流通也。若善持之，則觀智益
X26n0563_p0912a08║明，功力益驗。上顯說般若，此密說般若，顯以慧通，
X26n0563_p0912a09║密以定入，定慧圓明，立臻彼岸矣。孤月、毒海、玄印、
X26n0563_p0912a10║德光諸禪人歡喜踊躍，得未曾有，合掌稱頌，作禮
X26n0563_p0912a11║而去，余亦嗒然忘言矣。次日，諸禪人同錄其說呈
X26n0563_p0912a12║覽，且將謀災木以公諸人人。余嘉其志，乃為釐正
X26n0563_p0912a13║而歸之，遂名其說曰《請益》云。
X26n0563_p0912a14║
X26n0563_p0912a15║附補喻彌陀集般若心經句為頌（有引）
X26n0563_p0912a16║宋杭州淨思律師，俗姓喻，善畵彌陀，楊無為以喻
X26n0563_p0912a17║彌陀稱之。嘗集《心經》句為頌，今亡矣，乃竊取其意
X26n0563_p0912a18║而補之。
X26n0563_p0912a19║自在行深般若時，照見蘊空度苦厄，
X26n0563_p0912a20║不異色空即色空，受想行識亦如是。
X26n0563_p0912a21║身子欲知法空相，生滅垢淨了無有，
X26n0563_p0912a22║是故空中陰界無，諦緣度亦不可得。
X26n0563_p0912a23║以無得故得菩提，般若神明無上力。
X26n0563_p0912a24║般若波羅蜜多心經請益說（終）
X26n0563_p0912b01║
X26n0563_p0912b02║No. 563-A
X26n0563_p0912b03║ 般若心經指掌請益說合刻䟦
X26n0563_p0912b04║
X26n0563_p0912b05║古今疏《心經》者，不為不多，然求其好疏不可得。　永
X26n0563_p0912b06║覺大師以天縱知見，為此指掌，光前絕後，獨揭斬新
X26n0563_p0912b07║日月。其子　為霖禪師著《請益說》一篇，探賾釣深，說
X26n0563_p0912b08║破他人說不到處。余視此二注，希有如優曇華，不敢
X26n0563_p0912b09║輒擅其美，刊行于世，以貽後學。若有英靈衲僧，悟空
X26n0563_p0912b10║華之無蔕，知玄珠之有光，庶幾不辜他說經作注之
X26n0563_p0912b11║心矣。
X26n0563_p0912b12║貞享歲次丁卯季夏十八日薩州福昌住持覺海叟
X26n0563_p0912b13║澄圓謹題