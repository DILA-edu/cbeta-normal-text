X26n0564_p0912c01║
X26n0564_p0912c02║
X26n0564_p0912c03║
X26n0564_p0912c04║
X26n0564_p0912c05║No. 564-A
X26n0564_p0912c06║ 心經註疏序
X26n0564_p0912c07║
X26n0564_p0912c08║佛祖西來，不立文字。云何唄梵之書，富有五千？蓋不
X26n0564_p0912c09║立文字，恐依藤附葛者，一滋言詮，便墮纏結，昧却性
X26n0564_p0912c10║宗。其五千唄梵，正大闡性宗，斬絕藤葛。要唄梵雖繁，
X26n0564_p0912c11║其指歸不外心經一集。心經者，誠諸經統會之源也。
X26n0564_p0912c12║其曰不生不滅，言過去未來，性固存存也。不垢不淨，
X26n0564_p0912c13║言狂愚聖哲，性自惺惺也。不增不減，言壽殀福極，性
X26n0564_p0912c14║本如如也。奈彼螾螾，不解無始本旨，妄起生滅垢淨
X26n0564_p0912c15║增減諸想。由是五蘊六識，顛倒于中，則藤葛已甚，纏
X26n0564_p0912c16║結已劇。欲證般若，是猶南馳而北轅。舍樹若仲子，滙
X26n0564_p0912c17║唄梵五千之旨，全孕以經，爰為註疏。註者釋彼藤葛，
X26n0564_p0912c18║疏者解彼纏結。試讀此編，是即五千餘卷之要領，不
X26n0564_p0912c19║立文字之祕藏。則知心經乃諸經之指歸，而註疏又
X26n0564_p0912c20║心經之指歸也。具慧照者辨諸。
X26n0564_p0912c21║康熙十四年冬仲下浣今釋合十題
X26n0564_p0912c22║
X26n0564_p0912c23║
X26n0564_p0912c24║
X26n0564_p0913a01║
X26n0564_p0913a02║
X26n0564_p0913a03║
X26n0564_p0913a04║No. 564
X26n0564_p0913a05║摩訶般若波羅蜜多心經註疏
X26n0564_p0913a06║
X26n0564_p0913a07║
X26n0564_p0913a08║清　嘉興　仲之屏樹若甫纂註
X26n0564_p0913a09║秀水　沈　浤㵎思甫校梓
X26n0564_p0913a10║神僧傳載：唐僧玄奘，於貞觀間，奉使詣西竺，取諸
X26n0564_p0913a11║經及圖像。屆罽賓國，道險難前，見有老僧伽，頭面
X26n0564_p0913a12║瘡痏，支牀獨坐，謐如也。奘知其有道，遂拜禮於前，
X26n0564_p0913a13║冀有所示。僧口授心經一卷，令誦之，得山川平易，
X26n0564_p0913a14║虎豹潛迹云。摩訶者，極大之稱。心體寥廓，四方上
X26n0564_p0913a15║下，所不能拘。般若者，心之智慧。波羅者，彼岸，即涅
X26n0564_p0913a16║槃也。言其巨細該貫，經緯分明。蜜者，包含萬法，猶
X26n0564_p0913a17║蜜之醞釀太和，藏納萬卉也。蜜未成則為華，味有
X26n0564_p0913a18║醎、苦、酸、辜之別，色有青、黃、赤、白之殊。到得成蜜，眾
X26n0564_p0913a19║味融為一味，諸色化為一色。菩薩以般若性，調伏
X26n0564_p0913a20║身心，化眾習氣，歸一圓通，其恬適無異。因般若乃
X26n0564_p0913a21║六波羅蜜之大總持，故曰多。多者，眾也。一云波羅
X26n0564_p0913a22║蜜，三字相連。西方樹名波羅蜜，其果甘美，食之能
X26n0564_p0913a23║消一切苦。一切，即多義也。般若是圓覺妙心，故又
X26n0564_p0913a24║直指為心。經者，常也。此聖凡同具之常心，故稱般
X26n0564_p0913b01║若波羅蜜多心經。
X26n0564_p0913b02║觀自在！菩薩行深般若波羅蜜多時。
X26n0564_p0913b03║自此至苦厄，是阿難結集法藏時，敘述觀自在菩
X26n0564_p0913b04║薩度眾生之功行，此是別序。第一句，是通篇總冐。
X26n0564_p0913b05║行深句，申所修內觀之因。照見句，申所得自在之
X26n0564_p0913b06║果。度一切句，申所證菩薩之位。行深三句，是通篇
X26n0564_p0913b07║總承。觀者，覺也。自則寂照自然，在則如如不動，覺
X26n0564_p0913b08║而自在，斯成菩薩。自在菩薩，人人皆是，只因六根
X26n0564_p0913b09║障蔽，不能觀省，萬情所牽，不得自在。若智慧人，一
X26n0564_p0913b10║心清淨，靜觀本性，覺自己斷絕法緣之菩薩，優游
X26n0564_p0913b11║自在矣。故觀自在者，能修般若之菩薩也。般若波
X26n0564_p0913b12║羅蜜多者，菩薩所修之法也。菩薩用般若觀慧，照
X26n0564_p0913b13║了圓融無礙，故稱自在，此自行也。復閔在迷眾生，
X26n0564_p0913b14║令其修習此法，改惡遷善，離苦得樂，無不自在，此
X26n0564_p0913b15║化行也。菩薩者，梵語菩提薩埵，此言覺眾生有情，
X26n0564_p0913b16║但言菩薩者，從略也。行者，修行。深者，幽微淵邈，不
X26n0564_p0913b17║可測識也。深般若者，實相般若。菩薩諸行，無不波
X26n0564_p0913b18║羅蜜多，綜貫萬善，到徹底地位，非粗心淺智者所
X26n0564_p0913b19║觀時，是見本性之時，即古德所云，忘忽憶，夢忽醒
X26n0564_p0913b20║之時也。
X26n0564_p0913b21║照見五蘊皆空，度一切苦厄。
X26n0564_p0913b22║虗靈之極，自然纖毫不眩，照破種種愚癡，故曰照
X26n0564_p0913b23║見五蘊皆空。照者，觀也。蘊者，積聚凝結之謂。五即
X26n0564_p0913b24║下文色受想行識也。五者蘊積不散，能蔽真性，惟
X26n0564_p0913c01║菩薩能無時不照見，任五蘊之因應往來，無纖毫
X26n0564_p0913c02║得而侵擾，故曰皆空。諸苦依蘊而生，既無五蘊，便
X26n0564_p0913c03║出生死輪迴，皆得解脫，故曰度一切苦厄。度者，解
X26n0564_p0913c04║脫也。一切者，眾也。厄者，窒礙不通之謂。能度苦厄，
X26n0564_p0913c05║則行深之妙用矣。
X26n0564_p0913c06║舍利子！
X26n0564_p0913c07║舍利是佛之弟子，智慧第一，佛呼其名而告之。舍
X26n0564_p0913c08║如屋舍，比四大、五蘊、色身。利子者，舍中之本來主
X26n0564_p0913c09║張形骸者是也。
X26n0564_p0913c10║色不異空，空不異色，色即是空，空即是色，受、想、行、識
X26n0564_p0913c11║亦復如是。
X26n0564_p0913c12║此發明五蘊本空，所以詳行深之義，以應觀字意
X26n0564_p0913c13║也。凡有形者謂之色，即六根之色。六根中人易著
X26n0564_p0913c14║相者，色為甚。故摘一色字，反覆言之。無形者謂之
X26n0564_p0913c15║空，勿謂我說空，便向色外覔空，其實色不異空也。
X26n0564_p0913c16║此句撥轉凡夫倒見，言心不可著色也。空不異色
X26n0564_p0913c17║句，喚醒二乘人偏見，又不可著空也。然不異之者
X26n0564_p0913c18║難會，色空之見猶存。隨釋之曰：色不異空者，色即
X26n0564_p0913c19║是空也。空不異色者，空即是色也。知色空之不異，
X26n0564_p0913c20║而不著色，又不著空。一蘊既然，受想行識，亦如色
X26n0564_p0913c21║空之不著也。心所領納曰受，思惟曰想，造作曰行，
X26n0564_p0913c22║分別曰識。此一經之要，般若之心也。
X26n0564_p0913c23║舍利子！是諸法空相，不生不滅、不垢不淨、不增不減。
X26n0564_p0913c24║此菩薩復告舍利子也。是諸法者，指前五蘊而言，
X26n0564_p0914a01║推明真空，本來無蘊也。空本非相，今因論諸法，亦
X26n0564_p0914a02║可借諸法之空以明相，故曰空生，乃無相之相也。
X26n0564_p0914a03║如此則非斷滅之空，而為真空實相耳。是真空實
X26n0564_p0914a04║相中，妙覺常通，如如不動，有何生滅？一塵不染，求
X26n0564_p0914a05║其淨相，尚不可得，而況於污？是無垢淨，聖無所加，
X26n0564_p0914a06║愚無所損，有何增減？真空實相之體，原如是耳。若
X26n0564_p0914a07║從色外覓空，將不生即滅，不滅即生，不垢即淨，不
X26n0564_p0914a08║淨即垢，不增即減，不減即增矣。豈所語於真空實
X26n0564_p0914a09║相乎？可見能空則眾生即是菩薩，不能空則菩薩
X26n0564_p0914a10║即是眾生也。
X26n0564_p0914a11║是故空中無色，無受、想、行、識。
X26n0564_p0914a12║此至無得見，自初地至大乘，皆當了此蘊空法，以
X26n0564_p0914a13║復真體。葢詳申真空本來無蘊，以應自在意也。無
X26n0564_p0914a14║即空也，是故空中四字，貫至亦無得句。纔說色外
X26n0564_p0914a15║無空，世人又向空中覓色，不知空中無色，必掃盡
X26n0564_p0914a16║一切，方顯真空實相，般若神通。是故空中無色，無
X26n0564_p0914a17║受想行識，五蘊空矣。
X26n0564_p0914a18║無眼、耳、鼻、舌、身、意，無色、聲、香、味、觸、法。
X26n0564_p0914a19║凝而為六根，則有眼耳等。浮而為六塵，則有色聲
X26n0564_p0914a20║等。而究之眼與色合，耳與聲合，鼻與香合，舌與味
X26n0564_p0914a21║合，身與觸合，意與法合。觸即感觸，法即籌畫心也。
X26n0564_p0914a22║無眼耳等，六根空矣。無色聲等，六塵空矣。此空十
X26n0564_p0914a23║二入也。入者，六塵六識互涉入也。
X26n0564_p0914a24║無眼界乃至無意識界。
X26n0564_p0914b01║界，境界也。見到處為眼界，分別是非處為意識界。
X26n0564_p0914b02║無界者，不生於心之謂也。既無十二入，即無十八
X26n0564_p0914b03║界，則十八界空矣。十八界者，六根、六塵、六識也。乃
X26n0564_p0914b04║至者，謂從此而登天堂，往極樂，其所造不可量也。
X26n0564_p0914b05║無無明亦無無明盡，乃至無老死亦無老死盡。
X26n0564_p0914b06║性體湛然，但因一念妄動，迷於本性，故爾癡愚無
X26n0564_p0914b07║所明了。入乘菩薩由是進緣覺乘，不貪念嗔癡而
X26n0564_p0914b08║無無明，且并無無明之念而盡無之，乃至無生死
X26n0564_p0914b09║苦惱，真性萬劫不磨而無老死，且并無老死之念
X26n0564_p0914b10║而盡無之，則十二因緣空矣。乃至者，舉始末而略
X26n0564_p0914b11║其中，本性雖空，而其間之層次非一也。十二因緣
X26n0564_p0914b12║與五蘊一義，但略則為五，詳則十二，該三世因果，
X26n0564_p0914b13║展轉因依，如輪旋轉，無有休息也。
X26n0564_p0914b14║無苦、集、滅、道。
X26n0564_p0914b15║既超生死，并形體亦忘，有甚苦集滅道。苦謂生老
X26n0564_p0914b16║病死諸苦果，集謂貪嗔癡集聚惑業諸苦因，二者
X26n0564_p0914b17║世間法也。滅謂滅盡貪欲生死諸苦，即涅槃樂果，
X26n0564_p0914b18║道謂戒定慧及三十七道品是樂因，二者出世間
X26n0564_p0914b19║法也。由是進聲聞乘，而無知苦斷集，慕滅修道，空
X26n0564_p0914b20║一切煩惱，而得大自在也，則四諦空矣。
X26n0564_p0914b21║無智亦無得。
X26n0564_p0914b22║由是入菩薩乘，既無五蘊及四諦諸法，可謂智矣；
X26n0564_p0914b23║而空則忘諸所有，不自覺其為智，是無智也。到此
X26n0564_p0914b24║境界，行道而有得矣；而空則仍是初體，未嘗益所
X26n0564_p0914c01║本無，則又何所見為得耶？
X26n0564_p0914c02║以無所得故。
X26n0564_p0914c03║真空無相，人法雙忘，諦空俱遣，欲求其故，亦莫知
X26n0564_p0914c04║其所以然。何也？自性本無物，以無所得故也。此結
X26n0564_p0914c05║前真空無相，又起後菩薩諸佛得果之文也。
X26n0564_p0914c06║菩提薩埵依般若波羅蜜多故，心無罣礙；無罣礙故，
X26n0564_p0914c07║無有恐怖，遠離顛倒夢想，究竟涅槃。
X26n0564_p0914c08║此與下段，詳申度一切苦厄，以智慧觀空到彼岸
X26n0564_p0914c09║也。菩薩之行，不惟空有，亦且空無，不惟空妄，究且
X26n0564_p0914c10║空真，是真行之深，而為菩提薩埵矣。菩提者覺也，
X26n0564_p0914c11║薩埵者有情也，眾生皆有情，惟菩薩在有情中覺
X26n0564_p0914c12║悟者，故云覺有情也。薩埵是能依之人，般若波羅
X26n0564_p0914c13║蜜多是所依之法，菩薩依此般若法門，修學功成，
X26n0564_p0914c14║理足覺性，波羅而圓通，蜜多而曠達，真空湛寂，萬
X26n0564_p0914c15║境自如，以下推極言之也。思惟不斷謂之罣，著境
X26n0564_p0914c16║不回謂之礙，菩薩內外清淨，諸緣洒脫，心無業縛，
X26n0564_p0914c17║更何罣礙之有。凡人憂恐驚怖，皆緣有所執著，罣
X26n0564_p0914c18║礙既去，則生死平等，惡緣屏息，復何有恐懼而怖
X26n0564_p0914c19║畏乎。夢因想生，想因念起，菩薩忘情絕愛，永遠斷
X26n0564_p0914c20║絕迷悟之顛倒，妄憶之夢想，而惡因盡矣。窮盡寂
X26n0564_p0914c21║靜常樂，不生不滅之佛果，豈不為大自在乎。所謂
X26n0564_p0914c22║度一切苦厄者如此。
X26n0564_p0914c23║三世諸佛依般若波羅蜜多故，得阿耨多羅三藐三
X26n0564_p0914c24║菩提。
X26n0564_p0915a01║此波羅蜜多之法，非惟菩薩如是修證，而一切諸
X26n0564_p0915a02║佛亦皆共。由上文究竟涅槃即是佛乘，佛性不二，
X26n0564_p0915a03║故過去、現在、未來三世諸佛，無不依此般若法而
X26n0564_p0915a04║修妙行，洞見自性清淨，證入真空，得成無上正等
X26n0564_p0915a05║正覺也。菩薩舉涅槃，諸佛舉菩提，互文見意耳。
X26n0564_p0915a06║故知般若波羅蜜多是大神呪，是大明呪，是無上呪，
X26n0564_p0915a07║是無等等呪。
X26n0564_p0915a08║呪，真言也，又祝願也，所求皆遂其願也。佛因眾生
X26n0564_p0915a09║習氣深重，不能頓除，故假呪力令得解脫也。夫菩
X26n0564_p0915a10║薩之證涅槃，諸佛之成正覺，皆不外般若而修。故
X26n0564_p0915a11║知此般若波羅蜜多法門，能破魔障，是為大神呪，
X26n0564_p0915a12║謂變化莫測之真言也，指前空五蘊言。能滅癡暗，
X26n0564_p0915a13║是為大明呪，謂照了諸妄之真言也，指上無無明
X26n0564_p0915a14║等言。大者，非小神小明者所可比也。能顯至理，最
X26n0564_p0915a15║上一乘，無可復加，是名無上呪。極妙覺果，獨絕無
X26n0564_p0915a16║倫，是名無等等呪，指上正等正覺言。言大極矣，重
X26n0564_p0915a17║言無上等等，深著般若，溥博無際也。此惟真空足
X26n0564_p0915a18║以當之。
X26n0564_p0915a19║能除一切苦，真實不虗。
X26n0564_p0915a20║此結般若功用廣大，依此修行，則永覺不迷，能斷
X26n0564_p0915a21║除一切煩惱生死，及顛倒夢想等。此真實不虗之
X26n0564_p0915a22║語，眾生當奉而行之也。
X26n0564_p0915a23║故說般若波羅蜜多呪。即說呪曰：
X26n0564_p0915a24║故佛菩薩說此般若波羅蜜多，乃是佛之密語，非
X26n0564_p0915b01║下凡所知呪願其類。我佛菩薩說呪，願諸眾生皆
X26n0564_p0915b02║如我得成正覺。呪即後四句偈也。能誦此呪，則所
X26n0564_p0915b03║願無不成就也。試以真言言之。
X26n0564_p0915b04║揭諦，揭諦，波羅揭諦，波羅僧揭諦，菩提薩婆訶
X26n0564_p0915b05║呪語，總收前文也。揭者，昭示。諦者，蘊義。波羅，彼岸
X26n0564_p0915b06║也。僧者，身心清淨之義。菩提者，佛果。薩婆訶，即摩
X26n0564_p0915b07║訶，莫大之稱也。謂全經之旨，無非昭揭菩薩之諦
X26n0564_p0915b08║義也，昭揭菩薩之諦義也。所以揭諦者，何哉？葢為
X26n0564_p0915b09║彼岸而昭示佛諦也。然此亦非名相可滯，為到彼
X26n0564_p0915b10║岸極清淨之地，而揭其諦也。由此而證佛果，得菩
X26n0564_p0915b11║提，則菩薩莫大之境界，又何可限量耶？
X26n0564_p0915b12║
X26n0564_p0915b13║般若波羅蜜多心經註疏（終）