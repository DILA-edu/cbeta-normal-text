X26n0568_p0932a01║
X26n0568_p0932a02║No. 568
X26n0568_p0932a03║般若波羅蜜多心經
X26n0568_p0932a04║
X26n0568_p0932a05║
X26n0568_p0932a06║觀自在菩薩。阿難說我教有觀自在者，變化從心，
X26n0568_p0932a07║達觀自得也。觀聽圓明，智慧無礙，觀有不住有，觀
X26n0568_p0932a08║空不住空，心不能動，境不能隨，動隨不亂，其真得
X26n0568_p0932a09║大自在圓通也。菩薩，即菩提薩埵之省文。菩提曰
X26n0568_p0932a10║覺，薩埵曰有情，謂能覺一切有情，自覺以覺眾生
X26n0568_p0932a11║也。曰菩薩，曰大士，皆尊稱佛號之名也。觀自在菩
X26n0568_p0932a12║薩，即觀世音大士也。
X26n0568_p0932a13║行深般若波羅蜜多時。行深者，謂清淨因地之法，
X26n0568_p0932a14║行已深也。功行最深，具大智慧，造到彼岸之時。多
X26n0568_p0932a15║者，定也。時者，時候也。菩薩妙覺圓明，超出世間，具
X26n0568_p0932a16║足三昧，慧定之時也。
X26n0568_p0932a17║照見五蘊皆空。照者，本心智慧妙覺明照也。見者，
X26n0568_p0932a18║本心智慧明圓真見也。五蘊者，色受想行識之五
X26n0568_p0932a19║陰也。空即本心性體寔相之真空也。照見蘊空，則
X26n0568_p0932a20║本心妙明，而性體洞見也。
X26n0568_p0932a21║度一切苦厄。謂解脫一切執著生死煩惱之苦厄，
X26n0568_p0932a22║成就一切圓通也。
X26n0568_p0932a23║舍利子！即舍利弗。母名舍利，因母立名，乃佛之弟
X26n0568_p0932a24║子。舍利弗于佛弟子之中，智慧第一，而不能如觀
X26n0568_p0932b01║世音菩薩究竟得證圓通而成正覺者，盖因滯于
X26n0568_p0932b02║智慧也。滯于智慧，有我相、我見、空相、空見。佛故覺
X26n0568_p0932b03║觀自在菩薩之行深般若真空無相之法，以證菩
X26n0568_p0932b04║提彼岸，得為圓明普照之標榜。呼舍利子而告之，
X26n0568_p0932b05║欲其不滯于我相、我見、空相、空見，而究竟于人空、
X26n0568_p0932b06║法空、空之境界，以證無上道也。
X26n0568_p0932b07║色不異空。色乃夢幻泡影，故不異于空也。
X26n0568_p0932b08║空不異色。空乃一真顯露，故不異于色也。
X26n0568_p0932b09║色即是空。色有形相，凡所有相皆是虗妄，終有壞
X26n0568_p0932b10║期，故色即是空也。
X26n0568_p0932b11║空即是色。空性虗無，無形無聲者也。道以虗無之
X26n0568_p0932b12║體，視之不見，聽之不聞，能生有色有聲之天地萬
X26n0568_p0932b13║物，故空即是色。
X26n0568_p0932b14║受、想、行、識亦復如是。因色而有六根之領受，六根
X26n0568_p0932b15║領受于心而生思量擬度之想，懸相六塵而生運
X26n0568_p0932b16║用施為之行，行動遷流而生分辨精粗美惡之識。
X26n0568_p0932b17║色、受、想、行、識五者，相因也。色有壞時，而受、想、行、識
X26n0568_p0932b18║終歸虗妄，亦復如是，色即是空也。能了悟色即是
X26n0568_p0932b19║空，逢色不受，則無受、想、行、識諸雜念。一心清淨，空
X26n0568_p0932b20║若太虗，以無相而生真空之寔相，亦復如是，空即
X26n0568_p0932b21║是色也。
X26n0568_p0932b22║舍利子！是諸法空相。佛呼舍利子之名，進一層以
X26n0568_p0932b23║告之也。意謂不但五蘊皆空，一切修證菩提之法，
X26n0568_p0932b24║莫不皆空。
X26n0568_p0932c01║不生不滅。真性累劫不壞，故不生不滅。
X26n0568_p0932c02║不垢不淨。真性本來無染，故不垢不淨。
X26n0568_p0932c03║不增不減。真性不著一物，自然恰好，不增不減也。
X26n0568_p0932c04║是故空中無色。是故承上起下之詞。是故真空之
X26n0568_p0932c05║中，本無我相，何色之有？
X26n0568_p0932c06║無受、想、行、識。既無我相，自無我見，一切聲色，何能
X26n0568_p0932c07║入我？真空妙明之心，自無受、想、行、識矣。
X26n0568_p0932c08║無眼、耳、鼻、舌、身、意。既無我相，則六根亦非我有，無
X26n0568_p0932c09║耳、鼻、舌、身、意矣。
X26n0568_p0932c10║無色、聲、香、味、觸、法。六根既無，則六塵無安頓之所，
X26n0568_p0932c11║自無色、聲、香、味、觸、法矣。
X26n0568_p0932c12║無眼界乃至無意識界。亦通。目之所見為眼界，心
X26n0568_p0932c13║之所之為意識界。眼為六根之先鋒，意為六識之
X26n0568_p0932c14║主帥。而六根六塵，無識不顯。無眼界乃至無意識
X26n0568_p0932c15║界，則六根六塵六識之十八界，皆無界矣。今眼界
X26n0568_p0932c16║既空，則萬緣悉泯，而意識胥忘。將見由定而靜，由
X26n0568_p0932c17║靜而慧。
X26n0568_p0932c18║無無明。亦無無明盡。無無明亦無無明盡。無無者。
X26n0568_p0932c19║無昏昧之慮也。
X26n0568_p0932c20║乃至無老死。由久而固，由固而貞，無老死者，常存
X26n0568_p0932c21║不壞也。
X26n0568_p0932c22║亦無老死盡。無明至老死，乃佛所說三世十二因
X26n0568_p0932c23║緣也。一曰無明，謂過去世妄識迷性也。二曰行，謂
X26n0568_p0932c24║過去世一切結業，隨無明妄識流轉也。三曰識，謂
X26n0568_p0933a01║現在世托胎識靈種子也。四曰名色，謂現在世識
X26n0568_p0933a02║靈在胎，心但有名，而色身已有質也。五曰六入，謂
X26n0568_p0933a03║現在世識靈在胎，已成六根之體，已具六入之用
X26n0568_p0933a04║也。六曰觸，謂現在世色身出胎之後，六根但有所
X26n0568_p0933a05║觸，尚未了知六塵之涉入也。七曰受，謂現在世色
X26n0568_p0933a06║身日漸長大，已能納受六塵諸境，尚于貪淫等心
X26n0568_p0933a07║未起也。八曰愛，謂現在世色身日益長成，貪淫等
X26n0568_p0933a08║心已開，而生種種愛欲，尚未寔愛欲之境也。九曰
X26n0568_p0933a09║取，謂現在世色身強壯，愛欲日盛，而馳求恣取色
X26n0568_p0933a10║聲香味觸等，以寔愛欲之境也。十曰有，謂現在色
X26n0568_p0933a11║身，因馳求恣取六根，積集欲界色界無色界三界
X26n0568_p0933a12║之因，成就欲有色有無色有三界之業果也。十一
X26n0568_p0933a13║曰生，謂因果不亡，識靈又隨業流轉，受生衰老，又
X26n0568_p0933a14║壞而死也。因無明緣行，因行緣識，因識緣名色，因
X26n0568_p0933a15║名色緣六入，因六入緣觸，因觸緣受，因受緣愛，因
X26n0568_p0933a16║愛緣取，因取緣有，因有緣生，因生緣老死。十二因
X26n0568_p0933a17║緣，生滅無常，有起有盡，盡而復起，起而復盡，循環
X26n0568_p0933a18║三世，生滅輪轉。若觀此十二因緣，皆明無為妄識
X26n0568_p0933a19║流轉，忽然覺悟十八界皆空，則本妙明心，如如不
X26n0568_p0933a20║動，無有生滅之妄識，則無無明明矣。既無無明明，
X26n0568_p0933a21║無起無盡，亦無無明盡矣。乃至者色無行亦無行
X26n0568_p0933a22║盡，無識亦無識盡，無名色亦無名色盡，無六入亦
X26n0568_p0933a23║無六入盡，無所觸亦無觸盡，無受亦無受盡，無愛
X26n0568_p0933a24║亦無愛盡，無取亦無取盡，無有亦無有盡，無生亦
X26n0568_p0933b01║無生盡，無老死亦無老死盡。
X26n0568_p0933b02║無苦集。苦謂生死煩惱諸苦，集謂積聚。人生在世，
X26n0568_p0933b03║心為形役，形為世勞，積聚五蘊中之根塵處界十
X26n0568_p0933b04║二因緣。生死煩惱種種苦因，今既無五蘊根塵處
X26n0568_p0933b05║界十二因緣，則無苦因之積聚也。
X26n0568_p0933b06║滅道。滅謂集滅，道謂真常不息之道。五蘊中一切
X26n0568_p0933b07║苦因，一一皆生滅無常。今生滅既滅，寂滅現前，而
X26n0568_p0933b08║當體妙明寂靜之真性，洞徹圓通，以入真常不息
X26n0568_p0933b09║之大道。
X26n0568_p0933b10║無智亦無得。謂既無苦集滅道，則已入佛慧明了
X26n0568_p0933b11║無礙之智，已得菩提之果。然雖入佛智，乃本心般
X26n0568_p0933b12║若真空之本智，般若無智無所不知，無漏之智如
X26n0568_p0933b13║無智也。雖得菩提之果，亦是本心現量，即心即佛，
X26n0568_p0933b14║不假外求，亦無所得也。若知有智，乃曲心推測之
X26n0568_p0933b15║知見，非真空無漏之本智也。若云有所得即有所
X26n0568_p0933b16║失，亦有漏本心具足本智，故云無智亦無得也。
X26n0568_p0933b17║以無所得故。此承上起下之詞。謂一心之本智本
X26n0568_p0933b18║法，本自具足，無心外之法可得。若有一法可得，即
X26n0568_p0933b19║有一分識心結習未盡。識心結習若盡，則萬法本
X26n0568_p0933b20║具一心，一心本具萬法，一心與萬法不二，萬法與
X26n0568_p0933b21║本心本一，復何有所得哉？
X26n0568_p0933b22║菩提薩埵。菩提薩埵，梵語菩提薩埵，華言菩薩。
X26n0568_p0933b23║依般若波羅蜜多故。以般若波羅蜜多為修行之
X26n0568_p0933b24║法，守其六根絕其六塵。依，因也，謂依般若之本智
X26n0568_p0933c01║本慧自悟自修以登彼岸之故。
X26n0568_p0933c02║心無罣礙。罣者，懸擊。礙者，窒塞。依一心之本智，不
X26n0568_p0933c03║依緣起之業識，不住客塵之妄法，則心是空心，法
X26n0568_p0933c04║皆空法，所謂不依一法而心常住，已得大自在矣，
X26n0568_p0933c05║復何罣礙之有乎？
X26n0568_p0933c06║無罣礙故。故心無牽罣滯礙。
X26n0568_p0933c07║無有恐怖。恐怖如地陷、風飄、火燒、水溺及殺害惡
X26n0568_p0933c08║死，五蘊非有，常清常靜，不動不搖，一切如如，復何
X26n0568_p0933c09║驚恐怖畏之有乎？
X26n0568_p0933c10║遠離顛倒夢想。顛倒，謂六塵惑亂，妄想成業，生滅
X26n0568_p0933c11║施復，虗妄輪轉，種種顛倒也。夢想，謂惑于見思客
X26n0568_p0933c12║塵，而迷夢妄想也。若既無恐怖，則障垢已盡，本性
X26n0568_p0933c13║不復更迷，虗妄不復更生，復何三界感業而輪轉
X26n0568_p0933c14║顛倒？復何見思惑亂而迷夢妄想乎？
X26n0568_p0933c15║究竟涅槃。涅云不生，槃云不滅，謂本心本無罣礙，
X26n0568_p0933c16║本無恐怖顛倒夢想，一切種種皆緣起於無始無
X26n0568_p0933c17║明虗妄業識耳。今既依當身一心本智，外息諸緣，
X26n0568_p0933c18║內心無喘，心如墻壁，外不放入，內不放出，真常真
X26n0568_p0933c19║樂，真我真靜，究竟直到不生不滅涅槃之大道，至
X26n0568_p0933c20║于不生不死而後已，不但菩薩為然也。
X26n0568_p0933c21║三世諸佛。即三世諸佛，欲得無上菩提。
X26n0568_p0933c22║依般若波羅蜜多故。亦無有不依般若波羅蜜多。
X26n0568_p0933c23║得阿耨多羅三藐三菩提。阿耨多羅，云無上也。三
X26n0568_p0933c24║藐，云正等。三菩提，云正覺。絕諸對待，無有而上之
X26n0568_p0934a01║者，故名阿耨多羅無上也。本心本智，各自具足，故
X26n0568_p0934a02║名三藐正等也。本心般若智慧，本不為塵勞所蔽，
X26n0568_p0934a03║故名三菩提正覺也。謂行深般若之本心本智，到
X26n0568_p0934a04║波羅密之彼岸，而證菩提之果。不但觀自在菩薩
X26n0568_p0934a05║而然，即過去現在未來三世諸佛，莫不依般若波
X26n0568_p0934a06║羅密多，故得無上正等正覺之大道也。
X26n0568_p0934a07║故知般若波羅蜜多。是知般若波羅蜜多。
X26n0568_p0934a08║是大神呪。是變化不測之密語，統妙萬法不可思
X26n0568_p0934a09║議之謂。神呪者，秘密心印也。
X26n0568_p0934a10║是大明呪。是神光普照之密語。普照一切而無所
X26n0568_p0934a11║不遍之謂明。
X26n0568_p0934a12║是無上呪。是至極無加之密語。最極一切而無上
X26n0568_p0934a13║可上之謂無上。
X26n0568_p0934a14║是無等等呪。是獨絕無倫之密語。一切平等，無等
X26n0568_p0934a15║可等之謂等等。
X26n0568_p0934a16║能除一切苦。謂度脫一切生死煩惱苦厄也。
X26n0568_p0934a17║真實不虗。佛無妄語，如來所說是真語、寔語、如語、
X26n0568_p0934a18║不誑語、不異語也。
X26n0568_p0934a19║故說般若波羅蜜多呪。更有密呪，如其誦之，可以
X26n0568_p0934a20║生智慧，可以到彼岸矣。
X26n0568_p0934a21║即說呪曰：揭諦揭諦揭出妙諦以度人也。
X26n0568_p0934a22║波羅揭諦重言之。自度，度他也。
X26n0568_p0934a23║波羅僧揭諦欲到彼岸，必須賴此妙諦也。僧，眾也。
X26n0568_p0934a24║薩婆訶，疾速也，謂疾速成就一切眾生也。
X26n0568_p0934b01║菩提薩婆訶大凡一切呪語，乃諸佛總之密呪，雖
X26n0568_p0934b02║修行之徑路，而徑路不外于此心。人能空其五蘊，
X26n0568_p0934b03║則主翁常定，而客感自清，豈有不得無上菩提者
X26n0568_p0934b04║哉？微妙秘密心印，不可以意識思議而妄下注解。
X26n0568_p0934b05║不但不能下注解，亦不必下注解，惟當沉沉靜靜，
X26n0568_p0934b06║無思無慮，一心持念，無記無數，即呪是心，即心是
X26n0568_p0934b07║呪，不復以知見立知見。如此持念一心，至于知見
X26n0568_p0934b08║無見，則群魔于此以降，真如此以住，罣礙恐怖于
X26n0568_p0934b09║此而解脫，顛倒夢想于此而遠離，本智本慧于此
X26n0568_p0934b10║而開發，無明煩惱于此而盡泯。即無明是大智，即
X26n0568_p0934b11║煩惱是菩提，即菩提是五蘊，即五蘊是法身，即法
X26n0568_p0934b12║身是諸法，即諸法是空相，即空相是當身一心，即
X26n0568_p0934b13║當身一心是如來藏也。般若波羅蜜多心經、心呪
X26n0568_p0934b14║之功德，寧可思議哉？
X26n0568_p0934b15║願以此功德，普及於一切。我等與眾生，
X26n0568_p0934b16║皆共信奉行。
X26n0568_p0934b17║南無祇園會上佛菩薩（三稱）。
X26n0568_p0934b18║
X26n0568_p0934b19║金剛神呪
X26n0568_p0934b20║唵齒臨，唵部臨，諸佛現身。遮羅神，護羅神，念佛千遍。
X26n0568_p0934b21║鬼離身，身離床，病離身，一切邪魔化為塵。也有草神
X26n0568_p0934b22║陀羅尼，也有鬼神陀羅尼。諸惡鬼神謗不得，奉請十
X26n0568_p0934b23║地金剛滅。南無動地金剛，南無出山走水金剛，南無
X26n0568_p0934b24║天降四海金剛，南無父母金剛。有人念得金剛呪，免
X26n0568_p0934c01║了身邊災。天光地光，晝夜神光，神佛自至，邪魔消亡。
X26n0568_p0934c02║若有善男子善女人，每日靜心念一卷，如轉金剛經
X26n0568_p0934c03║三十萬卷，又得神明加護，眾神提携，智慧知天地。若
X26n0568_p0934c04║有人書寫一本，與人流傳，功德高如須彌山，深如大
X26n0568_p0934c05║海，無量功德，永世不踏地獄門，處處難聽。達摩耶，娑
X26n0568_p0934c06║婆訶。