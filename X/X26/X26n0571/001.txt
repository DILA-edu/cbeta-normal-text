X26n0571_p0944c01║
X26n0571_p0944c02║No. 571
X26n0571_p0944c03║般若波羅蜜多心經註解
X26n0571_p0944c04║
X26n0571_p0944c05║世尊在靈鷲山中，入甚深光明，宣說正法三摩提。
X26n0571_p0944c06║舍利子白觀自在菩薩言：若有人欲修甚深般若
X26n0571_p0944c07║法門，當云何修學？觀自在遂說此經，即佛說大般
X26n0571_p0944c08║若精要，傳至中華，今從玄奘所譯。般若者，智慧也。
X26n0571_p0944c09║波羅密多者，華言到彼岸。眾生由迷慧性，居生死，
X26n0571_p0944c10║曰此岸。菩薩因修般若，悟慧性，到涅槃，曰彼岸。心
X26n0571_p0944c11║者，般若心也。此般若心，人人本具。說此經者，欲令
X26n0571_p0944c12║眾生斷除妄心，顯發本性故也。經者，法也，常也，經
X26n0571_p0944c13║路也。此經以單法為名，實相為體，觀照為宗，度苦
X26n0571_p0944c14║為用，大乘為教相。此五者，經中所說之旨也。單法
X26n0571_p0944c15║者，即般若波羅密多也。實相者，即諸法空相也。觀
X26n0571_p0944c16║照者，即照見五蘊皆空妄也。度苦者，即度一切業
X26n0571_p0944c17║報苦厄也。大乘者，即菩薩所行甚深般若也。
X26n0571_p0944c18║觀自在！菩薩行深般若波羅密多時。
X26n0571_p0944c19║觀自在，能修般若之菩薩也。般若波羅密多者，菩
X26n0571_p0944c20║薩所修之法也。菩薩因修般若，觀慧照了，自心清
X26n0571_p0944c21║淨，圓融無礙，故稱自在，此自行也。復念世間受苦
X26n0571_p0944c22║眾生，令其修習此法，改惡遷善，離苦得樂，無不自
X26n0571_p0944c23║在，此化他也。
X26n0571_p0944c24║照見五蘊皆空，度一切苦厄。
X26n0571_p0945a01║照者，觀也。五蘊者，色受想行識也。蘊者，積聚也，謂
X26n0571_p0945a02║日積月累，妄想眾惡，藏於性內為蘊。空者，真空也。
X26n0571_p0945a03║色者，色身也，即人身也。受者，領納也。想者，思想也。
X26n0571_p0945a04║行者，造作也，謂造作諸惡也。識者，分別也，謂分別
X26n0571_p0945a05║一切境界好醜也。識即心王，受想行是心所。度者，
X26n0571_p0945a06║度脫也。一切苦厄者，世間業報眾苦厄也。菩薩由
X26n0571_p0945a07║觀照五蘊空寂，離生死苦，復憫在迷眾生，顛倒妄
X26n0571_p0945a08║想，悖理亂常，不忠不孝，十惡五逆，致受眾苦，說此
X26n0571_p0945a09║法門，令其修習，皆得解脫也。
X26n0571_p0945a10║舍利子！
X26n0571_p0945a11║佛之弟子智慧第一，因其為眾請問，故呼其名而
X26n0571_p0945a12║告之。
X26n0571_p0945a13║色不異空，空不異色，色即是空，空即是色，受、想、行、識
X26n0571_p0945a14║亦復如是。
X26n0571_p0945a15║色即四大幻色身也，空乃般若真空性也。眾生由
X26n0571_p0945a16║迷真空性體，而受幻色妄身，譬如水之成冰，堅固
X26n0571_p0945a17║無用。菩薩由修般若觀慧，照了幻色即是真空法
X26n0571_p0945a18║體，猶如融冰為水也。然色之與空，其體無二，故曰
X26n0571_p0945a19║色不異空，空不異色，如冰不異水，水不異冰。復恐
X26n0571_p0945a20║鈍根眾生不明了，猶存色空之見不忘，故曰色即
X26n0571_p0945a21║是空，空即是色，如冰即是水，水即是冰。若受若想，
X26n0571_p0945a22║若行若識，莫不皆然。此一經之要，般若之心也。
X26n0571_p0945a23║舍利子！是諸法空相，不生不滅、不垢不淨、不增不減。
X26n0571_p0945a24║諸法者，指前五蘊也。空相者，即真空實相也。菩薩
X26n0571_p0945b01║復告舍利子云：既了諸法當體即是真空實相，實
X26n0571_p0945b02║相之體本無生滅，既無生滅豈有垢淨，既無垢淨
X26n0571_p0945b03║豈有增減乎？
X26n0571_p0945b04║是故空中無色，無受、想、行、識。
X26n0571_p0945b05║此真空實相之中，既不可以生滅垢淨增減求之，
X26n0571_p0945b06║故總結云無色，無受想行識，無即空也。
X26n0571_p0945b07║無眼、耳、鼻、舌、身、意，無色、聲、香、味、觸、法。
X26n0571_p0945b08║真空實相之中，既無五蘊，亦無六根六塵，此空十
X26n0571_p0945b09║二入也。
X26n0571_p0945b10║無眼界乃至無意識界。
X26n0571_p0945b11║既無十二入，亦無十八界。十八界者，六根、六塵、六
X26n0571_p0945b12║識也。有六根，對六塵成六識也。五蘊、十二入、十八
X26n0571_p0945b13║界，不出色、心二法。為迷心重者，說為五蘊；為迷色
X26n0571_p0945b14║重者，說為十二入；為色、心俱迷者，說為十八界。以
X26n0571_p0945b15║上三科，修學之人，隨人根器，但修一科，即能悟人。
X26n0571_p0945b16║無無明亦無無明盡，乃至無老死亦無老死盡。
X26n0571_p0945b17║此空十二因緣也。無明者，癡暗也。謂於本性無所
X26n0571_p0945b18║明了，非瞢然無知，乃違理強覺之謂也。無無明等
X26n0571_p0945b19║者，菩薩以般若智，觀此無明，其性本空，無生滅相，
X26n0571_p0945b20║故云無無明亦無無明盡也。無老死亦無老死盡
X26n0571_p0945b21║者，義與前同。生相者，無明緣行，乃至生緣老死是
X26n0571_p0945b22║也。滅相者，無明滅則行滅，乃至生滅則老死滅是
X26n0571_p0945b23║也。此十二因緣，亦名十二有支。生從無明生，則一
X26n0571_p0945b24║切生；滅從無明滅，則一切滅。若無無明，種子根莖
X26n0571_p0945c01║何來？因此十二因緣，妄想生滅，纏縛自性，受苦無
X26n0571_p0945c02║有休息。頭名無明，亦名煩惱，亦名種子。二名行，謂
X26n0571_p0945c03║造作諸業。此二支，前世所作惡業種子也。三名識，
X26n0571_p0945c04║謂起妄念，初托母胎也。四名名色，從托胎後，漸生
X26n0571_p0945c05║諸形相也。五名六，入於胎中，成六根而通竅也。六
X26n0571_p0945c06║名觸，謂出胎後，六根對六塵而生喜好也。七名受，
X26n0571_p0945c07║謂領納世間好惡等事也。此五支，現在所受之果
X26n0571_p0945c08║也。八名愛，謂貪染世間五欲等事也。九名取，謂於
X26n0571_p0945c09║諸境好醜，生取著心也。十名有，謂作惡業，造有漏
X26n0571_p0945c10║之因，能招來世之果。此三支，現世所作之惡因也。
X26n0571_p0945c11║十一名生，謂受來生五蘊之身也。十二名老死，謂
X26n0571_p0945c12║來世之身，既老而死。此二支，來世當受之果也。葢
X26n0571_p0945c13║此十二因緣，該通三世因果。何見人生禍福已定，
X26n0571_p0945c14║此善惡因緣，不肯脩行，妄求富貴安樂，何益不造。
X26n0571_p0945c15║無業無縛，即得清淨法身。若造惡業，展轉因依，如
X26n0571_p0945c16║輪旋轉，無有休息。一切眾生，迷而不知，良可悲也。
X26n0571_p0945c17║故菩薩說此心經，勸誘於人，依而行之，可出苦輪。
X26n0571_p0945c18║此本緣覺之人所觀之境，大乘菩薩徹照此境，皆
X26n0571_p0945c19║無實性，故云無也。
X26n0571_p0945c20║無苦集滅道
X26n0571_p0945c21║無苦集滅道者，觀四諦清淨也。苦即生死苦果，集
X26n0571_p0945c22║是惑業苦因，此二者世間之法也。滅即涅槃樂果，
X26n0571_p0945c23║道即道品樂因，此二者出世之法也。說此四諦者，
X26n0571_p0945c24║令眾生知苦斷集慕滅脩道離苦得樂也。此本聲
X26n0571_p0946a01║聞之人所觀之境，大乘菩薩照了此境當體空寂，
X26n0571_p0946a02║故云無也。
X26n0571_p0946a03║無智亦無得。
X26n0571_p0946a04║智，般若之智也。菩薩以智照境，既無五蘊及四諦
X26n0571_p0946a05║諸法，即人法皆空，智境俱泯，如病去藥忘，故云無
X26n0571_p0946a06║智亦無得也。
X26n0571_p0946a07║以無所得故。
X26n0571_p0946a08║此結前起後之言。
X26n0571_p0946a09║菩提薩埵依般若波羅蜜多故，心無罣礙；無罣礙故，
X26n0571_p0946a10║無有恐怖，遠離顛倒夢想，究竟涅槃。
X26n0571_p0946a11║菩提薩埵者，能依之人也。般若波羅蜜多者，所依
X26n0571_p0946a12║之法也。菩薩之人，依此法門修學，功成理顯，故得
X26n0571_p0946a13║心無業縛。因無業縛，故無生死恐怖。既無生死恐
X26n0571_p0946a14║怖，則無顛倒煩惱。此三障既空，三德乃顯，故云究
X26n0571_p0946a15║竟涅槃。涅槃者，華言大滅度。大即法身，滅即解脫，
X26n0571_p0946a16║度即般若。此三德非別有，即三障是。迷即三障，悟
X26n0571_p0946a17║即三德。所謂生死即法身，煩惱即般若，結業即解
X26n0571_p0946a18║脫。然雖障即是德，自非般若之功德不能顯。譬如
X26n0571_p0946a19║磨鏡，垢盡明現，斯之謂也。
X26n0571_p0946a20║三世諸佛依般若波羅蜜多故，得阿耨多羅三藐三
X26n0571_p0946a21║菩提。
X26n0571_p0946a22║三世，過去未來現在也。阿耨多羅三藐三菩提者，
X26n0571_p0946a23║華言無上正等正覺。此言非惟菩薩如此修證，一
X26n0571_p0946a24║切諸佛，莫不皆修般若，得成正覺。
X26n0571_p0946b01║故知般若波羅蜜多是大神呪，是大明呪，是無上呪，
X26n0571_p0946b02║是無等等呪。
X26n0571_p0946b03║前是顯說般若，後是密說般若。然既顯說而又密
X26n0571_p0946b04║說者何？良以眾生根器不同，所入有異。曰神呪者，
X26n0571_p0946b05║葢言般若功用能破魔障，名大神呪；能滅癡暗，名
X26n0571_p0946b06║大明呪；能顯至理，名無上呪；極妙覺果無與等者，
X26n0571_p0946b07║名無等等呪。
X26n0571_p0946b08║能除一切苦，真實不虗。
X26n0571_p0946b09║此結般若功用廣大，除苦得樂，決定無疑，令諸眾
X26n0571_p0946b10║生信受奉行也。
X26n0571_p0946b11║故說般若波羅密多呪。即說呪曰：
X26n0571_p0946b12║揭諦揭諦　波羅揭諦　波羅僧揭諦　菩提薩婆
X26n0571_p0946b13║訶