X26n0574_p0950c01║
X26n0574_p0950c02║No. 574
X26n0574_p0950c03║摩訶般若波羅蜜多心經
X26n0574_p0950c04║
X26n0574_p0950c05║松溪道人　無垢子　註
X26n0574_p0950c06║這點靈光道上來，只因逐妄墮塵埃。
X26n0574_p0950c07║君今要見還鄉路，悟得心經道眼開。
X26n0574_p0950c08║摩訶。
X26n0574_p0950c09║西天梵語也，東土翻為大。且大者，廣無邊際之謂
X26n0574_p0950c10║也。廣大無邊者，莫過虗空大道也。　川老云：虗空
X26n0574_p0950c11║境界莫思量，大道清幽理更長。　又云：十方無壁
X26n0574_p0950c12║落，八面亦無門。大道無邊際，虗空難度量。　道云：
X26n0574_p0950c13║迎之不見其首，隨之不見其後。　儒云：仰之彌高，
X26n0574_p0950c14║鑽之彌堅。瞻之在前，忽錯在後。　諸賢聖皆如此
X26n0574_p0950c15║稱揚廣大也。　日月雖明，難比其光。乾坤雖大，難
X26n0574_p0950c16║包其體。能生萬有而不見其形，徧周沙界而不覩
X26n0574_p0950c17║其跡。雖是如此廣大玄妙，誰知更有一物過於此
X26n0574_p0950c18║者？且道是何物？還識這箇○麼？寬則包藏法界，窄
X26n0574_p0950c19║則不立纖毫。顯則八荒九夷無所不至，隱則纖芥
X26n0574_p0950c20║微塵無所不入。今者不避罪𠍴，分明漏泄，乃人之
X26n0574_p0950c21║本源也。　僊師有云：為甚此心開大道，只因元向
X26n0574_p0950c22║道中來。　世人不能返本者，蓋因錯認色身為己，
X26n0574_p0950c23║被六根所瞞，七情遮蔽，自失本真，以致流浪生死
X26n0574_p0950c24║也。　要見本真麼？　尋不見，覔不見，十二時中遶
X26n0574_p0951a01║身轉。　省得麼？
X26n0574_p0951a02║法身體若太虗空，性道元來總一同。
X26n0574_p0951a03║只因逐妄迷真性，所以輪迴六道中。
X26n0574_p0951a04║般若
X26n0574_p0951a05║西天梵語也，東土翻為智慧。且智慧者，正知正解，
X26n0574_p0951a06║審察之謂也。脩行之人，須用智慧之力，降伏身心，
X26n0574_p0951a07║不令放肆，以習靜定。　道云：能以智慧之力，攝伏
X26n0574_p0951a08║諸魔。精　蓮經云：慧日破諸闇，能伏災風火。　儒
X26n0574_p0951a09║云：智能破邪，慧能破暗。　且無智愚人，作事麤惡，
X26n0574_p0951a10║不肯三思，惟務廣學多聞，念在誇談講論，不究自
X26n0574_p0951a11║家生死，好覔他人是非，不親真實道人，愛近虗頭
X26n0574_p0951a12║禪客，空談聖人經典，心地全不用功，圖名貪利，我
X26n0574_p0951a13║慢貢高，只說眼下時光，不想腦後之事。如此之人，
X26n0574_p0951a14║乃聰明外道也。　古德有云：外道聰明無智慧。
X26n0574_p0951a15║僊師云：口說心不行，非是精細漢。　儒云：先治身
X26n0574_p0951a16║心，後治家國。　且有智慧之人，作事安詳，不肯造
X26n0574_p0951a17║次，識因果，顧罪福，親近知識，參問至人，窮性命之
X26n0574_p0951a18║根元，究生死之大事，制伏身心，收斂神氣，念念在
X26n0574_p0951a19║道，息息歸真，一日功成行滿，㘞地一聲，透出三界，
X26n0574_p0951a20║此虗空混為一體。若到此地，造化不能移易，陰陽
X26n0574_p0951a21║不能陶鑄，四時不能遷，五行不能役，鬼神不能拘，
X26n0574_p0951a22║劫火不能壞，作箇逍遙自在，物外閑人。要見物外
X26n0574_p0951a23║閑人麼？　六座門頭常出入。雖然相近不相親，
X26n0574_p0951a24║　開著眼休得蹉過。　省得麼？
X26n0574_p0951b01║智慧聰明路兩差，聰明枝葉慧根芽。
X26n0574_p0951b02║若改愚痴生智慧，多年枯木自開華。
X26n0574_p0951b03║波羅。
X26n0574_p0951b04║西天梵語也，東土翻為彼岸。　此岸者，生死之際
X26n0574_p0951b05║也；彼岸者，出生死之岸也。迷者此岸，悟者彼岸。世
X26n0574_p0951b06║人若迷本性，即愚痴顛倒，認四大六根為己，爭名
X26n0574_p0951b07║競利，謀千年之活計，積萬劫之冤𠍴，背覺合塵，迷
X26n0574_p0951b08║真逐妄，忙忙而不知休息，念念而心境不除，忽朝
X26n0574_p0951b09║大限到來，臨行手無所措，這裡脫下濕布衫，那裡
X26n0574_p0951b10║穿上虱虱襖，去去來來，改頭換面，似蟻循環，何日
X26n0574_p0951b11║是了？生死苦海，幾時得渡？如是之者，只在此岸。若
X26n0574_p0951b12║有人猛然自悟，從前所為所作盡是虗假，棄假循
X26n0574_p0951b13║真，窮根究本，常近至人，常親知識，求過岸之舟，覔
X26n0574_p0951b14║方便之篙，渡過愛河苦海而登彼岸，得脫生死洪
X26n0574_p0951b15║波，更不拖泥帶水，作箇脚乾手燥、清淨自在閑人
X26n0574_p0951b16║也。　且道如何得達彼岸？　咦，　他人難用力，
X26n0574_p0951b17║　自渡自家身。　會麼？
X26n0574_p0951b18║智慧為船精進篙，靈臺用力出波濤。
X26n0574_p0951b19║翻身直上菩提岸，撒手歸來明月高。
X26n0574_p0951b20║蜜多
X26n0574_p0951b21║西天梵語也，東土翻為無極。又蜜者，和也。多者，眾
X26n0574_p0951b22║聚也。且無極者，至高至大難極之謂也。　釋云無
X26n0574_p0951b23║極，　道云太極，　儒曰皇極，皆謂○此也。今分明
X26n0574_p0951b24║說開蜜之一字，亦比於大道虗空。多者，謂萬彚也。
X26n0574_p0951c01║譬道能包含萬類，有情無情盡在大道之中。人之
X26n0574_p0951c02║真性一同，亦能包藏萬法，萬法盡在一性之中。太
X26n0574_p0951c03║虗之內有八萬四千異類種性，說不可盡，皆在人
X26n0574_p0951c04║之一性之內。一性譬如蜜，種性喻於多情。行人以
X26n0574_p0951c05║一性均和種性，合而為一，故曰蜜多。　道云：識得
X26n0574_p0951c06║一，萬事畢。　釋云：萬法歸一。　儒云：吾道一以貫
X26n0574_p0951c07║之。　且道如何是一？　還識這個○麼？　咄！　五
X26n0574_p0951c08║行不到處，　父母未生前。　雖然說破，不行　難
X26n0574_p0951c09║到。直須去盡塵垢，方見　省麼？
X26n0574_p0951c10║一性為蜜眾為多，先將覺性普均和。
X26n0574_p0951c11║坐成一片真如性，一性圓明赴大羅。
X26n0574_p0951c12║心
X26n0574_p0951c13║心者，人之本源也。一切萬法，盡在一心之內，有八
X26n0574_p0951c14║萬四千等，動則無窮無盡，定則不變不移。　釋云：
X26n0574_p0951c15║心生種種法生，心滅種種法滅。　道云：心死則性
X26n0574_p0951c16║月朗明，心生則慾塵遮蔽。　儒云：制之一心則止，
X26n0574_p0951c17║謀於多事則亂。　是以古聖教學人收攝其心，歸
X26n0574_p0951c18║於一處，喚作萬法歸一，又名一字法門。因人不信
X26n0574_p0951c19║是心是佛，是心作佛，所以多種方便，指示世人，見
X26n0574_p0951c20║自本性。豈不見古云：三點如星象，橫鈎似月斜，披
X26n0574_p0951c21║毛從此得，作佛也由他。是也。上天入地，皆在自心
X26n0574_p0951c22║所為，非他處所得。　經云：在於閑處，收攝其心。
X26n0574_p0951c23║又云：制之一處，事無不辦。不能歸一者，因識心者
X26n0574_p0951c24║少，亂性者多，故失真道矣。為何不識其心？因其多
X26n0574_p0952a01║惑其性，皆緣失神昏昧，逐境迷心，六根內盲，著物
X26n0574_p0952a02║亂性，不生智慧，愚暗之故也。若肯脩心，窮性命，究
X26n0574_p0952a03║生死，親近明師，參求法藥，療治心病，念茲在茲，步
X26n0574_p0952a04║步行行，坐臥不忘，語默動靜，不離這箇○，忽然眉
X26n0574_p0952a05║毛竪起，眼睛露出，便見本來面目。　且道本來面
X26n0574_p0952a06║目如何形狀？　川老有云：火不能燒，水不能溺，風
X26n0574_p0952a07║不能飄，刀不能劈，軟似兜羅，硬如鐵壁，天上人間，
X26n0574_p0952a08║古今不識。　咄！　知道麼？　終朝常對面，　不識
X26n0574_p0952a09║是何人。
X26n0574_p0952a10║這輪心鏡本無塵。因塵難照本來真。
X26n0574_p0952a11║塵盡鏡明無一物，自然現出法王身。
X26n0574_p0952a12║經。
X26n0574_p0952a13║經者，徑也，是世人脩行之路徑也。學人得此不疑，
X26n0574_p0952a14║擬休要悞了工程，驀直便行，須有到家時節，只怕
X26n0574_p0952a15║路頭不真，差行錯認。　且道向甚處去？是予今明
X26n0574_p0952a16║說向寸草不生處、纖塵不立處、無泥水、無坑坎、淨
X26n0574_p0952a17║躶躶、赤洒洒、平穩穩處去，猛然逢著一顆○圓陀
X26n0574_p0952a18║陀、光爍爍、亘古不壞如意光明寶珠，親手拈來，得
X26n0574_p0952a19║大利用，不受困苦。　釋云：摩尼寶珠。　道云：黍米
X26n0574_p0952a20║玄珠。　儒云：九曲明珠。　要見此珠麼？　一心象
X26n0574_p0952a21║外覔。
X26n0574_p0952a22║休向世間求。
X26n0574_p0952a23║這卷真經本在心，自家藏寶不須尋。
X26n0574_p0952a24║猛然檢著無生品，迸出明珠耀古今。
X26n0574_p0952b01║觀自在菩薩。
X26n0574_p0952b02║自在菩薩，人人皆有，只因六根諸境遮障，不能觀
X26n0574_p0952b03║看，情欲萬緣所牽，不得自在。若有智慧之人，信得
X26n0574_p0952b04║及，放得下，但於幽靜閑處，打併身心，坐令極靜，靜
X26n0574_p0952b05║中更靜，無纖毫異念，一心清淨，守至靜極，猛然一
X26n0574_p0952b06║動，有一真人在自己靈宮，往往來來，縱橫無礙，這
X26n0574_p0952b07║裡方見自己菩薩優滿自在，一剎那間，徧周沙界，
X26n0574_p0952b08║隨處現法身，到處不留跡，光明普照，觀之不見。諸
X26n0574_p0952b09║人若要見此菩薩，觀之不用其目，聽之不用其耳，
X26n0574_p0952b10║去耳目之用，纔識自在菩薩。　道云：視不見我，聽
X26n0574_p0952b11║不得聞，離種種邊，名為妙道。　金剛經云：若以色
X26n0574_p0952b12║見我，以音聲求我，是人行邪道，不能見如來。　儒
X26n0574_p0952b13║云：視不用目，聽不用耳，離耳目之用，自然得性。
X26n0574_p0952b14║如是之者，方知一切處此真仙菩薩，未甞不在同
X26n0574_p0952b15║坐同行、同歡同笑，寸步不曾相離，只是自家昧了。
X26n0574_p0952b16║　要見此菩薩麼？　咦！　雖然出入無踪跡，爍爍
X26n0574_p0952b17║光明見也麼？
X26n0574_p0952b18║菩薩從來不離身，自家昧了不相親，
X26n0574_p0952b19║若能靜坐回光照，便見生前舊主人。
X26n0574_p0952b20║行。
X26n0574_p0952b21║行者脩行也路徑崎嶇，不脩難行。　且脩是脩心
X26n0574_p0952b22║向道，行是行善歸真。如人修路相似，去礙路荊棘，
X26n0574_p0952b23║除當道頑石，高者斷之，低者填之，打掃潔淨，便坦
X26n0574_p0952b24║然平穩。人之心地亦要如此下功，去一切損人利
X26n0574_p0952c01║己之心，如去礙路荊棘相似，礙登途穩步；除一切
X26n0574_p0952c02║襍念障道因緣，如除當道頑石，一同得進身平正；
X26n0574_p0952c03║損大過，補不及，令得均平；屏垢心，絕染污，打併清
X26n0574_p0952c04║淨。此乃脩行初入門之要也。非在口說，亦非足行，
X26n0574_p0952c05║全憑心地下功。　仙真云：心地下功，全拋世事。
X26n0574_p0952c06║釋云：心地法門，非在舌辨。　儒云：說不如行，行不
X26n0574_p0952c07║如到。此也又要看這一步從何而起？若知起處，便
X26n0574_p0952c08║知生死根源。　昔日劉海月參白雲師父，拜而問
X26n0574_p0952c09║曰：弟子念慮降伏不住如何？師問云：是誰念慮答
X26n0574_p0952c10║弟子？師云：是誰降伏？海月似省不省，沉吟微笑。師
X26n0574_p0952c11║云：來去都由你，閙好沒主宰。若是敵他不過，即便
X26n0574_p0952c12║放下，更要知他放下的是誰？若識得自有主宰，便
X26n0574_p0952c13║不被他瞞過。海月遂省，禮謝而已。　又石霜和尚
X26n0574_p0952c14║問石頭和尚：舉念不停時如何？石頭咄云：是誰舉
X26n0574_p0952c15║念？石霜於此大悟。但只如此體究，念念不離，於當
X26n0574_p0952c16║處舉意思慮、語言知覺，細細審觀，從何而出？　古
X26n0574_p0952c17║云：欲知佛去處，只這語言是。　道云：要知本性根
X26n0574_p0952c18║由，不離言語動靜。　寶公云：未了之人聽一言，秪
X26n0574_p0952c19║這如今誰動口？然雖如是說開，向上更有妙處，不
X26n0574_p0952c20║脩不行，不能自到。若果到家鄉，則罷問程矣。　且
X26n0574_p0952c21║道家鄉遠近？　迷則千山萬水隔，　悟則回頭便
X26n0574_p0952c22║是家。　理會得麼？
X26n0574_p0952c23║起初行處認教真，若還失脚喪其身。
X26n0574_p0952c24║踏得故鄉田地穩，做箇逍遙自在人。
X26n0574_p0953a01║深。
X26n0574_p0953a02║深者，幽微玄妙，徹骨徹髓處也。若要到此田地，須
X26n0574_p0953a03║是打併輕快方可。　道云：損之又損之，以至於無
X26n0574_p0953a04║為。　釋云：放下又放下，自然身心輕快。　儒云：苟
X26n0574_p0953a05║日新，日日新，又日新。　要如此者，須去靜坐，日夜
X26n0574_p0953a06║打掃，直至掃無可掃，寸絲不掛，如父母未生前燒
X26n0574_p0953a07║了一般。　古云：貼體汗衫都脫却，反求諸己廓然
X26n0574_p0953a08║無。自然到家。　且道不得還家者，何也？　呀！　日
X26n0574_p0953a09║晚程途遠，　身困擔兒沉。　省也麼？
X26n0574_p0953a10║大道家鄉本不深，世人擔重自難尋。
X26n0574_p0953a11║若能放下渾無物，便見靈山佛祖心。
X26n0574_p0953a12║般若
X26n0574_p0953a13║般若者，西天梵語也，東土翻為智慧。　大凡為人，
X26n0574_p0953a14║須要自生智慧。若無智慧，真是愚人。空過一生，甘
X26n0574_p0953a15║伏死門。有一等無智之人，以聰明謂之智慧，大錯
X26n0574_p0953a16║矣。且聰明之人，賣弄精細，役使心神。出言如飛龍
X26n0574_p0953a17║俊鷂，行持如跛鱉病龜。貪利圖名，以麤作細。看世
X26n0574_p0953a18║財如骨如髓，棄性命若糞若土。只知明日後日，今
X26n0574_p0953a19║年後年。不知老之將至，死限臨頭。可惜空過時光，
X26n0574_p0953a20║虗勞一世。似此所為，生死輪迴，如何脫得。　有
X26n0574_p0953a21║智之人，外如愚魯，內默安詳。識有生有死，悟無得
X26n0574_p0953a22║而無失。常自諦觀，生從何來，死從何往。發此一念，
X26n0574_p0953a23║親近知識，參問至人。求出世之法，逃生死之路。避
X26n0574_p0953a24║過惡如避錐刀，顧性命如顧寶貝。動則安人利物，
X26n0574_p0953b01║亦不被境瞞。靜則入定觀空，更不滯莾蕩。如是之
X26n0574_p0953b02║者，一旦果完，擺手還家，得大自在。　先師云，一日
X26n0574_p0953b03║得還鄉，不作飄蓬客。　釋云，撒手到家人不識，更
X26n0574_p0953b04║無一物獻尊堂。　川老云，孤舟到岸，遠客還鄉。
X26n0574_p0953b05║　且道如何是鄉。　咄，　遠後十萬八千，　近後不
X26n0574_p0953b06║離當處。　會得麼。
X26n0574_p0953b07║智慧聰明總是心，智人脩內蠢傍尋。
X26n0574_p0953b08║若人有智超三界，無智愚夫生死臨。
X26n0574_p0953b09║波羅。
X26n0574_p0953b10║波羅者，西天梵語也，東土翻為到彼岸。　且迷者
X26n0574_p0953b11║有生死，墮輪迴，只在此岸也。悟者超生死，脫輪迴，
X26n0574_p0953b12║到彼岸也。若要到彼岸，須是自生智慧，過此生死
X26n0574_p0953b13║苦海。如人過水，水深難過，須用船橋，或用木牌竹
X26n0574_p0953b14║筏，多種方便盛載，過此苦海，而到彼岸。既達彼岸，
X26n0574_p0953b15║前者船橋木牌等物，盡皆無用。見性悟道者，亦復
X26n0574_p0953b16║如是。　大顛云：如盲人求醫，遠路不能自行，須假
X26n0574_p0953b17║人牽，兼手中有杖方可，無此二物，不能得到。既到
X26n0574_p0953b18║醫家，醫師與他點眼，大見光明，其杖與牽人，都無
X26n0574_p0953b19║用處。頓悟涅槃正道，亦復如是。　且道甚是牽人
X26n0574_p0953b20║柱杖？予今說破，信者便行，不得外行，難成內功。須
X26n0574_p0953b21║用廣作福田，福至心靈，自然有箇道徑，只此便是
X26n0574_p0953b22║牽人也。然後可以坐禪脩道，辨取內功，求見性之
X26n0574_p0953b23║法，了生死大事。一日功圓，得見本來面目，便是柱
X26n0574_p0953b24║杖也。更要參訪明眼師真，大德高僧，求其印證，印
X26n0574_p0953c01║證師真，便是醫人也。一日頓悟，從前多種方便，盡
X26n0574_p0953c02║皆無用，惟柱杖不可棄。　道云：得魚忘筌，得兔忘
X26n0574_p0953c03║蹄。　釋云：過河須用筏，到岸不須船。　儒云：得意
X26n0574_p0953c04║忘言，得米忘田。　且道都教忘却，因甚只不教棄
X26n0574_p0953c05║了柱杖？　未到水窮山盡處，　且存作伴過時光。
X26n0574_p0953c06║　理會也未？
X26n0574_p0953c07║這根柱杖本無相，元與虗空無兩樣。
X26n0574_p0953c08║若人提起透三天，遍界邪魔不敢望。
X26n0574_p0953c09║蜜多
X26n0574_p0953c10║蜜多者，西天梵語也，東土翻為無極。　且無極者，
X26n0574_p0953c11║無極而太極者○，乃虗空妙道也。古云：無極而太
X26n0574_p0953c12║極，太極分二儀，二儀分三才，三才生四象，四象生
X26n0574_p0953c13║五行。因有五行，漸漸滋生萬類，萬類盡在妙道之
X26n0574_p0953c14║中包含也。是以蜜之一字，喻於虗空妙道。多者，比
X26n0574_p0953c15║於諸品眾類，有情無情，皆屬道之含攝。且如蜂採
X26n0574_p0953c16║百華，醞造成蜜。未成之時，有醎酸甘苦辛之眾味，
X26n0574_p0953c17║青黃赤白之眾色。其味不等，其色不一。一日功成
X26n0574_p0953c18║蜜就，種種之味，釀成一味。般般之色，混同一色。馨
X26n0574_p0953c19║香美味，一無差別。到此則蜂得養生，人得受用。脩
X26n0574_p0953c20║行之人，亦復如是。　且如脩行之人，調伏身心，朝
X26n0574_p0953c21║磨暮煉。功行未成之際，有慳貪心、利名心、嫉妬心、
X26n0574_p0953c22║計較心、勝負心、貢高心、我慢心、殺害心、狼毒心、三
X26n0574_p0953c23║毒心、怕怖心、邪心、妄心、無明黑暗心、種種不善之
X26n0574_p0953c24║心。又有暴惡性、麤躁性、風吹性、隨邪性、愚濁性、見
X26n0574_p0954a01║趣性、乖劣性、虗詐性、好閧性、撅強性、顛狂性、浮華
X26n0574_p0954a02║性、諂曲性。自無始劫來，一切習性，八萬四千有餘，
X26n0574_p0954a03║說不可盡。一日功圓，頑心自盡，煆成一味清淨最
X26n0574_p0954a04║上無礙真心。種種自和，煉就一片，萬劫不壞圓明
X26n0574_p0954a05║法性。到此並無差別之心，亦無異類之性。眾惡自
X26n0574_p0954a06║消，眾惡自滅。一真獨露，得大自在。　古德云：眾星
X26n0574_p0954a07║朗朗，不如孤月獨明。　道云：百川流不盡，一海納
X26n0574_p0954a08║無窮。　仙師云：千思萬慮終成妄，獨守一真道自
X26n0574_p0954a09║親。　且道如何得見一真？　咄！　開眼被他瞞，
X26n0574_p0954a10║　諸人拿不著。　省也未？
X26n0574_p0954a11║若干種種恐難同，休教差別走西東。
X26n0574_p0954a12║收來安放丹爐內，煉得金烏一樣紅。
X26n0574_p0954a13║時。
X26n0574_p0954a14║時者，正見之時也。言見亦無可見，言時未可定時。
X26n0574_p0954a15║　仙師云：一陽纔動之時，自有無窮消息。　古德
X26n0574_p0954a16║云：清風颯颯透心懷，此時快樂人難識。　玄之又
X26n0574_p0954a17║玄，無東西南北，無四維上下，無過去未來見在，
X26n0574_p0954a18║　虗空平等，與大道混然，無有二處，共歸一時。　川
X26n0574_p0954a19║老云：時時清風明月鎮相隨，桃紅李白薔薇紫，問
X26n0574_p0954a20║著東君總不知。　且道東君在何處安身？○見麼？
X26n0574_p0954a21║　打不離，　割不死，　在桃紅李白，　在薔薇黃
X26n0574_p0954a22║紫。　呵呵，　模得著也未？
X26n0574_p0954a23║若問端的是何時，清風明月自家知。
X26n0574_p0954a24║東君昨夜傳消息，綻出紅梅第一枝。
X26n0574_p0954b01║照見五蘊皆空。
X26n0574_p0954b02║五蘊者，色、受、想、行、識也。此五等因積習而不散，妄
X26n0574_p0954b03║認色身是我，故長劫輪迴。若人猛省，借此幻身，須
X26n0574_p0954b04║教脩行，常自返照，照見五蘊淨盡，清淨本然。　且
X26n0574_p0954b05║道如何是色、受、想、行、識？怎生得此五蘊皆空？予今
X26n0574_p0954b06║直說分明。若有解悟之者，休生疑惑，信受奉行，必
X26n0574_p0954b07║有契道之日。且色者，窒礙之義。若見境逢物，不著
X26n0574_p0954b08║不染，是無窒礙，色蘊自空也。受者，領納之義。若遇
X26n0574_p0954b09║一切聲色境界，心不領納，得受蘊空也。想者，妄想
X26n0574_p0954b10║思慮之義。若過去不思，未來無想，現在自如，得想
X26n0574_p0954b11║蘊空也。行者，心念不停遷流之義。若十二時中，心
X26n0574_p0954b12║不外遊，念不煩亂，不被物轉，不被境留，一念不離
X26n0574_p0954b13║當處，得行想空也。識者，別無親疎之義，亦乃著物
X26n0574_p0954b14║之理。若見一切境物，一無分別辨認，一槩平等，見
X26n0574_p0954b15║如不見，識如不識，無親無疎，來則應之，去則不思，
X26n0574_p0954b16║得識蘊空也。既得到此田地，自然照見五蘊皆空，
X26n0574_p0954b17║六窓明淨，淨躶躶，赤洒洒，沒可把。又有甚四大五
X26n0574_p0954b18║蘊名字，亦不可得。　道云：惟見於空。　釋云：虗空
X26n0574_p0954b19║獨露。　昔歌利王遊獵，遇一仙人，問語不答，先却
X26n0574_p0954b20║左膊，次卸右膞，節節支解。仙人面無懼怒之色，與
X26n0574_p0954b21║恒常一同，並不改顏。　罽賓國王問獅子尊者曰：
X26n0574_p0954b22║在此做什麼？尊者答曰：在此蘊空。王問：得蘊空否？
X26n0574_p0954b23║尊者答曰：已得蘊空法。王曰：求師頭得否？尊者答
X26n0574_p0954b24║曰：身非我有，何況頭乎？　又肇法師云：四大元無
X26n0574_p0954c01║我，五蘊悉皆空，將頭臨白刃，猶如斬春風。　又舍
X26n0574_p0954c02║利弗見天女問云：何不變却女身去？天女答曰：我
X26n0574_p0954c03║十二年覔女身了不可得，教我變個什麼？從上祖
X26n0574_p0954c04║師皆得蘊空法。　又鏡清和尚住院三年，本院土
X26n0574_p0954c05║地要見師顏不能得。　又太古郝真人在趙州橋
X26n0574_p0954c06║下辦道，忽一夜聞眾鬼於河畔共語云：明日有一
X26n0574_p0954c07║戴鐵帽人替我。言訖杳無音耗。至次日將暮，大雨
X26n0574_p0954c08║忽作，見一人頭頂一鐵鍋遮雨至橋下，欲洗脚過
X26n0574_p0954c09║橋，太古一見喝云：不可洗。其人聽真人之言，扶欄
X26n0574_p0954c10║上橋而去。至夜眾鬼皆至，一鬼言：我三年等得一
X26n0574_p0954c11║箇替頭，被這先生將我底來破了。眾鬼欲害真人，
X26n0574_p0954c12║來往尋覔不得，不知真人在於何處，嗟嘆而去。其
X26n0574_p0954c13║時真人只在橋下，鬼不能見。　又弘覺和尚住菴，
X26n0574_p0954c14║天厨送食，及再參洞山和尚，後皈菴，天神三日送
X26n0574_p0954c15║食到菴，不見菴主，菴主只在菴中。為何不見？皆得
X26n0574_p0954c16║圓頓之法，隱身之訣，所以神鬼俱不得見。　且道
X26n0574_p0954c17║四大不實，色身非有，五蘊盡空，甚是本來面目。
X26n0574_p0954c18║　咄！　這一句從那裏出來？照見五蘊空底是阿誰？
X26n0574_p0954c19║　瞎漢當面蹉過。　咦！　一心只在絲綸上，　不
X26n0574_p0954c20║見蘆華對蓼紅。○見麼？
X26n0574_p0954c21║識破回頭便下功，了然脫洒悟心空。
X26n0574_p0954c22║從他四大都零落，其中別有一神通。
X26n0574_p0954c23║度一切苦厄。
X26n0574_p0954c24║若得五蘊空，便出生死界，得免輪迴苦。　太上云：
X26n0574_p0955a01║吾有大患，為吾有身。及吾無身，吾有何患？　釋云：
X26n0574_p0955a02║身是眾苦之本。　儒云：有身有患，無執無憂。　經
X26n0574_p0955a03║云：三界無安，猶如火宅。眾苦充滿，甚可怖畏。若是
X26n0574_p0955a04║有智之人，反照自己，悟得自身皆虗幻，非為真實，
X26n0574_p0955a05║何況他物？一日無常，盡皆拋撒，百無一用。念念如
X26n0574_p0955a06║此，心境自除，襍念自少。更須參訪知識，親近智人，
X26n0574_p0955a07║求出身之路，了生死大事。忽朝𪹼地一聲，脫下漆
X26n0574_p0955a08║桶底，便見本來面目。　要見本來面目麼？○　古
X26n0574_p0955a09║今無改變，人自認不真。
X26n0574_p0955a10║若得心空苦便無，有何生死有何拘？
X26n0574_p0955a11║一朝脫下胎用襖，作箇逍遙大丈夫。
X26n0574_p0955a12║舍利子！
X26n0574_p0955a13║舍者，屋舍也，比四大五蘊色身。利子者，舍中之本
X26n0574_p0955a14║來一點真靈，即主張形骸者是也。如客店主人暫
X26n0574_p0955a15║住，主若離舍，屋即倒塌，利子常在，只是換了房舍
X26n0574_p0955a16║居住。　道云：身是氣之宅，心是神之舍，久而神氣
X26n0574_p0955a17║散，又是移屋住。　釋云：無始劫來賃屋住，至今誰
X26n0574_p0955a18║識主人公？　藥山又云：皮膚脫落盡，惟有一真實。
X26n0574_p0955a19║　要見真實底麼？　還識這箇○也未？　來來往
X26n0574_p0955a20║往畿千遭，只是世人模不著。
X26n0574_p0955a21║莫道房兒又不多，包藏天地及山河。
X26n0574_p0955a22║其中有箇真仙子，不染纖塵鎮大羅。
X26n0574_p0955a23║色不異空。
X26n0574_p0955a24║道性無二，色空一等，只在目前，應物現形，人皆不
X26n0574_p0955b01║識。長者長空，短者短空，　方者方空，圓者圓空，白
X26n0574_p0955b02║者白空，赤者赤空，小者小空，大者大空，遠者遠空，
X26n0574_p0955b03║近者近空。　道云：人人本有，箇箇不無。　釋云：蠢
X26n0574_p0955b04║物含靈，皆有佛性。　儒云：一切含靈，各具一太極。
X26n0574_p0955b05║　古德又云：塵塵是道，塵塵是佛。　仙真云：何物
X26n0574_p0955b06║不稟道生？何處不是道化？隨處現形，隨所自在，道
X26n0574_p0955b07║不遠人，人自遠之。反觀自身是色，色中須有真空
X26n0574_p0955b08║覺性，應現種種相，即是真空覺性所現。　永嘉云：
X26n0574_p0955b09║幻化空身即法身，法身覺了無一物，本源自性天
X26n0574_p0955b10║真佛。　僊真云：有形假相內，包無相真形。　寶公
X26n0574_p0955b11║云：有相身中無相身。　咄！　理會得麼？　桃紅柳
X26n0574_p0955b12║綠紅，柳綠梅華白，　總是東君造化成。
X26n0574_p0955b13║虗空造化自然工，大地山河體混融。
X26n0574_p0955b14║隨處現形人不識，自家昧了主人公。
X26n0574_p0955b15║空不異色。
X26n0574_p0955b16║色空無一種，世人自分別。　道云：大方無隅，混然
X26n0574_p0955b17║一體。　釋云：總三千界，成一世界。　儒云：登東山
X26n0574_p0955b18║而小魯，登泰山而小天下。撒去蕃蘺，何彼何此？
X26n0574_p0955b19║古云：賢聖常行平等智，不生分別相。　三教賢聖
X26n0574_p0955b20║亦是空，四生六道亦是空，上至仙佛，下至混蟲草
X26n0574_p0955b21║木，各各元本總是空。且大朴未散，陰陽未判，二儀
X26n0574_p0955b22║未分，三才未立，有甚作我？元來皆一箇道理。因大
X26n0574_p0955b23║朴散，天地合，三才成立，萬有滋生，直至如今不能
X26n0574_p0955b24║返本。為何？只因眾生執著，不知元來是空，迷己逐
X26n0574_p0955c01║物，心生倒見，隨物流轉，不能歸一。機見不同，著色
X26n0574_p0955c02║著空，隨色空二見。若人於此廓然悟空，平等身心，
X26n0574_p0955c03║內外無餘，不見空色，不被物使，不被境瞞，一槩平
X26n0574_p0955c04║等，有何一也？便得歸一，只這一也是多了。重陽祖
X26n0574_p0955c05║師云：抱元守一是功夫，地久天長一也無。　古德
X26n0574_p0955c06║云：萬法歸一一何歸，一歸之處要君知。　且道一
X26n0574_p0955c07║歸何處？　咦，　狗㖭熱油鐺。　理會麼？
X26n0574_p0955c08║人牛不見杳無踪，盡道空來不是空。
X26n0574_p0955c09║一片白雲歸去也，惟留明月照玄穹。
X26n0574_p0955c10║色即是空。
X26n0574_p0955c11║空在色中，世人難見。眼是色，不能見物，只是真空
X26n0574_p0955c12║妙性能見。耳是色，不能聽聲，只是真空妙性能聽。
X26n0574_p0955c13║鼻是色，不能知香臭，只是真空玅性能知。舌是色，
X26n0574_p0955c14║不能言語，只是真空妙性能言。身是色，不能覺觸，
X26n0574_p0955c15║只是真空妙性能覺觸。脚是色，不能行走，只是真
X26n0574_p0955c16║空妙性能行走。手是色，不能拈掇，只是真空妙性
X26n0574_p0955c17║能拈掇。且去真空妙性，無眼能見，無耳能聞，無鼻
X26n0574_p0955c18║能嗅，無舌能言，無脚能行，無手能拈。意根有名無
X26n0574_p0955c19║形，分為八萬四千見聞知覺，總歸六根。徧身互用，
X26n0574_p0955c20║神通玅用。　古云：通身是，徧身是。　道云：不須他
X26n0574_p0955c21║處遠搜尋，十二時中遶徧身。　色空不異，妙理全
X26n0574_p0955c22║彰。色可色，非真色。空可空，非真空。總歸大空。　且
X26n0574_p0955c23║道此理如何？　川老有云：有相有求皆是妄，無形
X26n0574_p0955c24║無影墮偏枯。堂堂密密何曾間，一道寒光爍太虗。
X26n0574_p0956a01║　道經云：知空不空，知色不色，名為照了。予今不
X26n0574_p0956a02║免饒舌說破。若見一切有相境物，休教染著。若到
X26n0574_p0956a03║情忘念絕之處，休教迷真。著相則著有，迷真則落
X26n0574_p0956a04║空。若不著空，不著有，方是了事底人。　省麼？　休
X26n0574_p0956a05║得瞌睡惺惺著。
X26n0574_p0956a06║萬竅都因一竅通，一竅能納太虗空。
X26n0574_p0956a07║若還拿住玄中竅，擺手皆歸大道中。
X26n0574_p0956a08║空即是色。
X26n0574_p0956a09║色在空外，人被境瞞。　僊真云：道無萬彚則不能
X26n0574_p0956a10║顯，萬彚無道則不能生。　釋云：見色便見空，無色
X26n0574_p0956a11║空不見。　是以三教聖賢不見有色有空，色空雙
X26n0574_p0956a12║泯，內外無分別，如如常自然，光明洞耀，周徧沙界。
X26n0574_p0956a13║世人則不然也，分內分外，論彼論此，著相分別，見
X26n0574_p0956a14║種種相，隨聲逐色，迷真不覺，出殻入殻，展轉不知，
X26n0574_p0956a15║改頭換面，無有了期，非干他事，是自尋得底，何不
X26n0574_p0956a16║及早回頭自救？　且道怎生救得？　咄！　放下從
X26n0574_p0956a17║前惡水瓶，　楝著痛處便金鍼。
X26n0574_p0956a18║一槩均平有甚差，本來元是一人家。
X26n0574_p0956a19║只因著在枝稍上，迷了從前太道芽。
X26n0574_p0956a20║受、想、行、識。
X26n0574_p0956a21║因眼見故受色，因受色心有思想，因思想念行，因
X26n0574_p0956a22║念行有識解、有六根，因六根生六塵，一識便有四
X26n0574_p0956a23║大五蘊。有此五蘊，色身便明，著相分別，隨聲逐色，
X26n0574_p0956a24║憎愛憂恐從茲而起，以致流浪生死而無停息。若
X26n0574_p0956b01║要生死斷、輪迴止，但從起處一根照破，令四大五
X26n0574_p0956b02║蘊淨盡，廓然無我，當下空寂，直下承當。空劫已前，
X26n0574_p0956b03║自己○寂而常照，照而常寂。　太上云：寂無所寂，
X26n0574_p0956b04║慾豈長生？慾既不生，即是真靜。　又云：唯見於空，
X26n0574_p0956b05║觀空亦空，空無所空。所空既無，無無亦無。無無既
X26n0574_p0956b06║無，湛然常寂。　釋云：人亦空，法亦空，二相本來同。
X26n0574_p0956b07║　且道人法俱空，必竟何處住？○諸境萬緣留不
X26n0574_p0956b08║住，　混然隱在太虗空。
X26n0574_p0956b09║眼界牽連眾界忙，不見可欲萬緣忘。
X26n0574_p0956b10║忘無可忘全身出，便見靈山大法王。
X26n0574_p0956b11║亦復如是。
X26n0574_p0956b12║既無我，則萬法皆無，復歸於空，便得返本還元也。
X26n0574_p0956b13║　佛家喚作萬法歸一，　道家喚作復命歸根，
X26n0574_p0956b14║　儒家喚作復遂元初天理。到這裡，言語道斷，心行
X26n0574_p0956b15║處滅。若動念即乖張，安排即不是。所以　川老云：
X26n0574_p0956b16║退後退後，看看頑石動也。　理會得麼？　咄！　休
X26n0574_p0956b17║得胡走，動著三十棒。
X26n0574_p0956b18║一念纔興相便成，述真逐妄昧歸程。
X26n0574_p0956b19║若能放下空無物，穩向如來藏裡行。
X26n0574_p0956b20║舍利子！
X26n0574_p0956b21║當面不識。火不能燒。水不能溺。箭不能傷。刀不能
X26n0574_p0956b22║劈。風不能飄。日不能炙。雨不能洒。描畵不出。毒藥
X26n0574_p0956b23║不能害。惡蟲不能螫。只因行走路頭差。所以失却
X26n0574_p0956b24║波羅蜜。見舍利子麼。亘古到今。不曾改變。只是來
X26n0574_p0956c01║往賃屋居住。或時朱樓畵閣。或時草舍茅堂。或時
X26n0574_p0956c02║金屏朱戶。或時破廟窑龕。　省得麼。　川老云。雲
X26n0574_p0956c03║起南山雨北山。馬名驢子幾多般。請看浩渺無情
X26n0574_p0956c04║水。幾處隨方幾處圓。　若要不來不去。須得諸漏
X26n0574_p0956c05║已盡。以歸寂滅。如此者。未出三界外。天地不能拘。
X26n0574_p0956c06║作箇物外閑人。　會麼。　向前不如退步。　紐揑
X26n0574_p0956c07║不如自然。
X26n0574_p0956c08║自家房內主人公，同居共住不知踪。
X26n0574_p0956c09║若能退步回頭望，物物頭頭總得逢。
X26n0574_p0956c10║是諸法空相。
X26n0574_p0956c11║諸法皆空，本非實際。　仙真云：法本無法，形本非
X26n0574_p0956c12║形。有形終是假，無相是真人。　金剛經云：法尚應
X26n0574_p0956c13║捨，何況非法。　又云：一切有相，皆是虗妄。若見諸
X26n0574_p0956c14║相非相，即見如來。　從上諸師一味談空者，只為
X26n0574_p0956c15║眾生直下是空，擔負不行，起種種假名，引導有情
X26n0574_p0956c16║無情皆歸空寂，得返本原。若信未及，但去靜坐反
X26n0574_p0956c17║照，照見五蘊實無所有，自然忘形忘體，得其人空。
X26n0574_p0956c18║既得人空，如病安去藥，其法亦空。人法俱空，自然
X26n0574_p0956c19║休去歇去。　經云：我身本不有，憎愛何由生。　既
X26n0574_p0956c20║得忘形忘體，有甚念慮可牽？到這地面，自然放下，
X26n0574_p0956c21║無仙佛可做，無生死可斷，無脩無證。若更有絲毫
X26n0574_p0956c22║可脩可證，則墮生死界，永劫受沉淪。若能徹底脫
X26n0574_p0956c23║洒，無所依倚，不落有無二邊，如虗空獨立，直下承
X26n0574_p0956c24║當空劫已前。○圓陀陀、光爍爍底，有何不可？　會
X26n0574_p0957a01║麼？　乾坤兩朵海中蓮，　一切眾生虗出沒。
X26n0574_p0957a02║人法皆空心自休，也無歡喜也無愁。
X26n0574_p0957a03║風平浪靜雲歸去，月照寒江一色秋。
X26n0574_p0957a04║不生不滅。
X26n0574_p0957a05║有成有壞是事相，不生不滅是理性。此直言直說，
X26n0574_p0957a06║眾生具足法身真空妙性，亘古今不曾生不曾滅，
X26n0574_p0957a07║不變不移，無來無去，無舊無新，巍巍如是。　大上
X26n0574_p0957a08║云：寂兮寥兮，獨立而不改，周行而不殆。　又云：寂
X26n0574_p0957a09║然不動，感而遂通。四大五蘊，任他虗生虗沒，於自
X26n0574_p0957a10║己法身總無交涉。　且道既無交涉，如何步步不
X26n0574_p0957a11║離？　古德云：和光塵不染，三界獨為尊。　川老又
X26n0574_p0957a12║云：得優游處且優游，雲自高飛水自流。只見黑風
X26n0574_p0957a13║飜大浪，未聞沉却釣魚舟。　如是者，且道有交涉
X26n0574_p0957a14║也無交涉？　若得五蘊皆空，有甚離與不離？　理
X26n0574_p0957a15║會得麼？　水流常不住，　青山鎮日閑。
X26n0574_p0957a16║任他四大往來奔，雲來雲去鎮常存。
X26n0574_p0957a17║竹影掃堦塵不起，月穿潭底水無痕。
X26n0574_p0957a18║不垢不淨。
X26n0574_p0957a19║亦說眾生本來清淨法身，無名無相，無痕無瑕，無
X26n0574_p0957a20║染無活，不長不短，不方不圓，壞不得，燒不得，如虗
X26n0574_p0957a21║空，似蓮華，不著水，也不垢穢，亦不淨潔，常劫如然，
X26n0574_p0957a22║如水中月。　要見麼，　隨處放光，　幾人能得見？
X26n0574_p0957a23║清淨無瑕一法身，如蓮出水不沾塵。
X26n0574_p0957a24║分身應現千江水，千月還同一月真。
X26n0574_p0957b01║不增不減。
X26n0574_p0957b02║謂混沌虗空之體，迢迢空劫之身，如何增得，如何
X26n0574_p0957b03║減得，也害不得，也益不得。　道云：在聖而不餘，在
X26n0574_p0957b04║凡而不欠。　釋云：如如自然，無欠無餘。　又云：經
X26n0574_p0957b05║歷劫而不壞，至亘古而不遷。　古德云：體似虗空
X26n0574_p0957b06║沒崖崖，上乘菩薩信無疑，中下聞之必生恠。　且
X26n0574_p0957b07║道因何如是？　呵呵，　自家繩子短，倒怨井水深，
X26n0574_p0957b08║　正是自家味了。　咄，　靈山會上曾相識，今日
X26n0574_p0957b09║因何不認人。
X26n0574_p0957b10║法身與色身，不必論疎親，
X26n0574_p0957b11║皆賴東君力，華柳一般春。
X26n0574_p0957b12║是故空中。
X26n0574_p0957b13║妙法真空，不生不滅，無垢無淨，增不得，減不得，清
X26n0574_p0957b14║淨本然，古今不改，萬劫常存，刀割不斷，箭射不穿，
X26n0574_p0957b15║繩繫不住，火燒不燃，雨洒不濕，推擁不偏，擊之不
X26n0574_p0957b16║痛，捉之難拈。　因何如是？物不礙虗空，虗空不礙
X26n0574_p0957b17║物也。　仙真云：真空不掛物，大道不沾塵。　川老
X26n0574_p0957b18║云：虗空不閡絲毫念，所以彰名大覺仙。　文始真
X26n0574_p0957b19║經云：天地雖大，不能芽空中之核；陰陽雖妙，不能
X26n0574_p0957b20║卵無雄之雌。　且道天地因何不能生發陰陽，其
X26n0574_p0957b21║生不能造化空中之物？不能生芽者，不沾地土，不
X26n0574_p0957b22║著境界也。無雄之卵不能造化者，內空無物也。
X26n0574_p0957b23║　省得麼？　內外徹底空，　鬼神拿不著。
X26n0574_p0957b24║真空元不立纖塵，纔有微塵便不真。
X26n0574_p0957c01║泥水布衫都脫下，分明便見裡頭人。
X26n0574_p0957c02║無色，無受、想、行、識。
X26n0574_p0957c03║既是空中，有甚五蘊積習虗空之體？安色不受色，
X26n0574_p0957c04║安聲不受聲，安受不受受，安想不受想，安行不受
X26n0574_p0957c05║行，安識不受識？六道四生，一切假名假相，都無納
X26n0574_p0957c06║受。清虗妙道，纖塵不立，必竟無形。行如鳥道，坐若
X26n0574_p0957c07║太虗。　且道如何謂之鳥道太虗？　咦，　鳥道雖
X26n0574_p0957c08║行而不見跡，　真空雖露而不見相。　會麼？
X26n0574_p0957c09║五蘊俱無便見空，何須他覔主人公。
X26n0574_p0957c10║既得水清魚自見，頭頭不昧有神通。
X26n0574_p0957c11║無眼、耳、鼻、舌、身、意。
X26n0574_p0957c12║且道無眼耳鼻舌身意是箇甚麼？　休呆看蹉過
X26n0574_p0957c13║了。　予今明說，有此六根是色身，無此六識名法
X26n0574_p0957c14║相，　如此之者只是數。脩行人眼雖看，不要著在
X26n0574_p0957c15║色上；耳雖聽，不要著在聲上；鼻雖嗅，不要著在香
X26n0574_p0957c16║臭上；舌雖甞，不要著在滋味上；雖有身體，休要著
X26n0574_p0957c17║在相上，須要忘形忘體；意雖應事，不要著在境物
X26n0574_p0957c18║上，要應應常靜。　道云：眼不觀色，耳不聽聲，舌不
X26n0574_p0957c19║躭味，鼻不嗅香，身不妄動，意不狂亂。　儒云：非禮
X26n0574_p0957c20║勿視，非禮勿聽，非禮勿言，非禮勿動。便是無眼耳
X26n0574_p0957c21║鼻舌身意也。亦是六根清淨，便是六塵不染，又是
X26n0574_p0957c22║六識皆空。總而言之，十八界靜也。又名六耗消亡
X26n0574_p0957c23║六賊死，一真不動六門關。總而言之，十八獄空也，
X26n0574_p0957c24║斷也。若此則天堂近也，便見本來法身。　要見本
X26n0574_p0958a01║來法身麼？　在眼曰見，在耳曰聞，在鼻曰臭，在舌
X26n0574_p0958a02║談論，在手拈掇，在足運奔。全體起用全體法身，非
X26n0574_p0958a03║是六根、四大、五蘊、見聞、知覺，切忌休認四大、六根
X26n0574_p0958a04║為己。　金剛經云：凡所有相，皆是虗妄。　道云：悟
X26n0574_p0958a05║者忘念歸真，迷者著相失本。　盡是假名，引導眾
X26n0574_p0958a06║生。不可知得便了，須是親見法身。若得親見，轉凡
X26n0574_p0958a07║成聖。若聽人言說，或文字上知解，如畫餅充饑，似
X26n0574_p0958a08║說酒止渴，終不濟事。　虗實云：華藥欄，莫顢頇，星
X26n0574_p0958a09║在秤弓不在盤。　重陽祖師云：休教錯認定盤星。
X26n0574_p0958a10║　且道此句如何說？　謂盤只可等物，知輕別重
X26n0574_p0958a11║者，皆在星上。　祖師又恐人錯認定盤星，討準定
X26n0574_p0958a12║盤星是死物，不知輕重，是以休教錯認定盤星。一
X26n0574_p0958a13║般都是星，有用得著底，有用不著底。此皆喻法，精
X26n0574_p0958a14║細審察，休執著一邊。　且道此理如何？　真性與
X26n0574_p0958a15║識性，真神與識神，一般同住止，一假一成真。　牢
X26n0574_p0958a16║著眼，　鷺鶿藏雪內，飛起却纔知。
X26n0574_p0958a17║六箇門頭一箇關，五門不必更遮欄。
X26n0574_p0958a18║從他世事紛紛亂，堂上家尊鎮日安。
X26n0574_p0958a19║無色、聲、香、味、觸、法。
X26n0574_p0958a20║此乃六塵也，皆從一根上起。但去一根上反照，從
X26n0574_p0958a21║何而起？若識起處，從根本生。起處是妄，休教生苗。
X26n0574_p0958a22║　仙真云：揚湯點沸，不如釜底抽薪。　釋云：要伐
X26n0574_p0958a23║其樹，先去其根，枝稍自墜。　既識根本，棄假歸真。
X26n0574_p0958a24║識得我身非有，我身尚無，萬法皆空，自然清靜。觀
X26n0574_p0958b01║身無身，觀法亦然，都歸空寂。更去靜坐，觀過去所
X26n0574_p0958b02║作多種色、聲、香、味、觸、法，在於何處？既無所有，還如
X26n0574_p0958b03║昨夢。我心本空，福罪無主。何者是罪？何者是福？
X26n0574_p0958b04║經云：諦觀心罪本來空，是則名為真懺悔。　且道
X26n0574_p0958b05║懺箇甚麼？悔箇甚麼？懺則懺其前非，悔則再不重
X26n0574_p0958b06║犯。　咄！　既得諸根斷，　何處可生苗？　只有虗
X26n0574_p0958b07║空在。　要見虗空麼？　看不見，　模不著，　對面
X26n0574_p0958b08║如常光爍爍。　認得也未？
X26n0574_p0958b09║萬法皆空罪福無，更須靜坐嘴羅都。
X26n0574_p0958b10║驀然拿住毗盧手，做箇男兒大丈夫。
X26n0574_p0958b11║無眼界乃至無意識界。
X26n0574_p0958b12║若眼界淨竟，識安十八界，自然平安。此十八界，因
X26n0574_p0958b13║執有眼界連累，十八界不安。但去眼根，反究虗假。
X26n0574_p0958b14║　古德云：眼是障道魔軍，著境自迷回路。　仙真
X26n0574_p0958b15║云：眼觀心動，著物迷真。吾身非入六根，皆歸敗壞。
X26n0574_p0958b16║靜審四大，都無實義。惟有真空妙性，長劫不壞之
X26n0574_p0958b17║體，湛然常在，亦無脩證。　釋氏云：那伽長在定，無
X26n0574_p0958b18║有不定之時。　先師云：定中境界，靜裡乾坤。自然
X26n0574_p0958b19║而然，做作又不是也。　既得定力，有甚散亂？如同
X26n0574_p0958b20║秋月，圓陀陀，光爍爍，普天匝地，無有不照著處。說
X26n0574_p0958b21║箇照著，亦是自然，非安想故。　拾得又云：吾心不
X26n0574_p0958b22║比月，比月有圓缺。一盞無油燈，照得十方徹。　山
X26n0574_p0958b23║河大地，不能隔礙。光明洞耀，逈脫根塵。體露真常，
X26n0574_p0958b24║太無染污。但離諸緣，便是仙佛。　理會麼？○光明
X26n0574_p0958c01║無少欠，只怕起雲遮。
X26n0574_p0958c02║遇境無心眼便明，反觀自己見前程。
X26n0574_p0958c03║靈光射透長安道，獨向蓬萊路上行。
X26n0574_p0958c04║無無明。
X26n0574_p0958c05║無無明者，萬緣不生也。無明是黑暗不停之念，一
X26n0574_p0958c06║切眾生盡有無明，因有無明起多種差別，百般煩
X26n0574_p0958c07║惱皆是暗昧之心，故令如是。　道云：暗昧心不止，
X26n0574_p0958c08║地獄畜生本。　釋云：無明不見菩提路，不覺將身
X26n0574_p0958c09║落火坑。　儒云：寸心不昧，萬法皆明。　又廣成子
X26n0574_p0958c10║云：木去火則不灰，人去情則不死。　大顛云：心處
X26n0574_p0958c11║六情如鳥投網，造罪惡業如蛾赴燈，出殻入殻轉
X26n0574_p0958c12║轉不覺，流浪經劫，皆因無明而起。因有無明有行，
X26n0574_p0958c13║因行有識，因識有名色，因名色有六入，因六入有
X26n0574_p0958c14║觸，因觸有受，因受有愛，因愛有取，因取有有，因有
X26n0574_p0958c15║有生，因生有老死憂悲苦惱，皆因無明為始。於此
X26n0574_p0958c16║親見無明，降伏令死，死中更死，欺人不得，諸漏自
X26n0574_p0958c17║盡，煩惱永斷，三毒自滅，惡根自除。須是直裁根源，
X26n0574_p0958c18║莫顧枝稍華葉，根若截斷，華葉自死，掃除心地，不
X26n0574_p0958c19║見其身，身盡無明盡，塵垢亦盡，萬劫塵沙數罪一
X26n0574_p0958c20║時頓息，輪迴生死一時脫兔。　且道似個什麼？
X26n0574_p0958c21║　嗄，　𧏙蜋離糞彈，　脫殻化金蟬。　會麼？
X26n0574_p0958c22║心間不昧性圓明，徧界空空一坦平。
X26n0574_p0958c23║寸草不生塵土盡，一輪日向海中生。
X26n0574_p0958c24║亦無無明盡。
X26n0574_p0959a01║既掃除心地，十八界必然清淨。身尚忘却，更有甚
X26n0574_p0959a02║無明盡？迷則顛倒妄想，是無明業心；悟則轉凡成
X26n0574_p0959a03║聖，是圓明覺性。都是一般心地，只曾明與不明。
X26n0574_p0959a04║太上云：同出而異名。　永嘉云：無明實性即佛性，
X26n0574_p0959a05║幻化空身即法身。若執幻身是我，即有無明。有無
X26n0574_p0959a06║明即生三毒，起三惡業。三業昏暗，六根內盲，因此
X26n0574_p0959a07║不見不知，背覺合塵，墮三惡道。如有智慧之人，能
X26n0574_p0959a08║轉慳貪心為喜捨心，轉瞋怒心為歡喜心，轉愚痴
X26n0574_p0959a09║執著心為圓融脫洒心，更改六賊為神通，於是一
X26n0574_p0959a10║一轉得改得，自然轉凡成聖，凡夫即是聖人。若轉
X26n0574_p0959a11║不得改不得，聖人即是凡夫。如何凡人被物轉，聖
X26n0574_p0959a12║人能轉物，百姓日用而不知，終日忙忙，被物所引，
X26n0574_p0959a13║日久月深，離家漸遠，不得還鄉，迷真失本也。若是
X26n0574_p0959a14║會萬物歸於自己，豈得迷失真本矣。　川老云：終
X26n0574_p0959a15║日忙忙，那事無妨。不求解脫，不樂天堂。但能一念
X26n0574_p0959a16║歸無念，高步毗盧頂上行。　又云：終日吃飯，不曾
X26n0574_p0959a17║咬著一粒米。終日著衣，不曾掛著一縷絲。　道云：
X26n0574_p0959a18║居塵不染塵，在慾而無慾。　身心一如，內外無餘。
X26n0574_p0959a19║須是打成一片，與空劫齊。形影不存，體露堂堂。纔
X26n0574_p0959a20║有纖塵徧界，空生便墮生死。但去反觀己身，我身
X26n0574_p0959a21║不實，餘者皆空。我身尚假，有甚無明。　且道如何
X26n0574_p0959a22║迷失真道。　咦，　雪迷樵子路，雲遮採藥人。
X26n0574_p0959a23║前途路逕黑漫漫，無限江河萬嶺巑。
X26n0574_p0959a24║若解轉身些子力，堂堂大道坦然寬。
X26n0574_p0959b01║乃至無老死。
X26n0574_p0959b02║既得無，更有甚憂苦老死？脩行之人，須要忘形忘
X26n0574_p0959b03║體。我身既無，有何無明？無明既無，生死亦斷。　太
X26n0574_p0959b04║上云：內觀其心，心無其心；外觀其形，形無其形；遠
X26n0574_p0959b05║觀其物，物無其物。三者既悟，惟見於空。　金剛經
X26n0574_p0959b06║云：無我相，無人相，無眾生相，無壽者相。　三者既
X26n0574_p0959b07║無，四相皆空，有何無明老死？萬法自空，即是仙佛。
X26n0574_p0959b08║只這仙佛兩字，也是多了，亦乃強名。且眾生顛倒，
X26n0574_p0959b09║被目前幻境所惑，習性所牽，形影變動，不能作主，
X26n0574_p0959b10║隨物流轉，因執有我，妄心不滅，人我不除，執著聲
X26n0574_p0959b11║色，墮落生死。若是見性之人，目前無法，亦無眾生。
X26n0574_p0959b12║心佛及眾生，本無差別，平等真法界，一體同觀，萬
X26n0574_p0959b13║法歸一。　且道怎地同觀為　仙？真云：雖則枝分
X26n0574_p0959b14║稍異，到了萬葉歸根。然則派列流差，必竟百川還
X26n0574_p0959b15║海。　且太極未判，混然一氣，豈有二耶？天地既分
X26n0574_p0959b16║而有高下，一生二，二生三，三生萬物，皆一無所化。
X26n0574_p0959b17║天也是道，地也是道，人也是道。有情無情，皆受道
X26n0574_p0959b18║氣所生。觀梢末則萬彚不等，知根本則一槩無殊。
X26n0574_p0959b19║　釋云：是法平等，無有高下。　仙真云：平等不二
X26n0574_p0959b20║老，是全真之丈夫。　若識破這個道理，生則從他
X26n0574_p0959b21║生，老則從他老，病則從他病，死則從他死。生老病
X26n0574_p0959b22║死，不曾礙著我漚生漚滅○波飜浪瀼，水本常然。
X26n0574_p0959b23║　大顛云：到家底人，不見有生死，亦無生滅。天堂
X26n0574_p0959b24║地獄，六道四生，一切幻化，於徹底人總無交涉，自
X26n0574_p0959c01║然全身放下。　古云：諸行無常一切空，即是如來
X26n0574_p0959c02║大圓覺。　且道死了向其處去，　會得麼？　一輪
X26n0574_p0959c03║無影日，　端在太虗中。
X26n0574_p0959c04║既太執分身，無明幻境盡，
X26n0574_p0959c05║觀空亦是空，生死無由近。
X26n0574_p0959c06║亦無老死盡。
X26n0574_p0959c07║既無老死，常劫如然，豈有窮盡？有盡者是幻境色
X26n0574_p0959c08║身，無老死者是真空法相。既不著有，亦不滯空，活
X26n0574_p0959c09║鱍鱍地，轉轆轆地，圓陀陀地，光爍爍地，豈有盡耶？
X26n0574_p0959c10║　且初行行人，先要打當乾淨，方有些兒相應處。
X26n0574_p0959c11║　太上云：損之又損之，以至於無為，無為而無不
X26n0574_p0959c12║為。　大顛云：學道之人，如剝芭蕉一般，去一層又
X26n0574_p0959c13║去一層，直至去盡，無下手處，自然返本還源，得五
X26n0574_p0959c14║蘊空，如未生相似，燒了一般，到空不空處，脫體全
X26n0574_p0959c15║忘，不存踪跡。要通身手眼，不立纖塵名字，猶不可
X26n0574_p0959c16║得，何況其他十二因緣，六度萬行，頭陀苦行，一時
X26n0574_p0959c17║頓脫，如枯木死灰，如百無一會底人。　古云：不是
X26n0574_p0959c18║息心除妄想，都緣無事可思量。　若更說生說死，
X26n0574_p0959c19║說因說果，說心說性，　永嘉云：心是根，法是塵，兩
X26n0574_p0959c20║種猶如鏡上痕，㾗垢盡除光始現。　心法雙忘，方
X26n0574_p0959c21║到無生死之地。　且道人法俱忘，復是何物？　理
X26n0574_p0959c22║會麼？　灰飛烟滅家何處？　水遠天長一色秋。
X26n0574_p0959c23║人法雙忘萬事休，百川四海會源流。
X26n0574_p0959c24║猛然迸出寥天月，照徹乾坤四大川。
X26n0574_p0960a01║無苦、集、滅、道。
X26n0574_p0960a02║既忘其形，即得生死斷，更無窮盡，有甚苦集滅滅
X26n0574_p0960a03║道？　先師云：因有身心招眾苦，能忘心體苦何生？
X26n0574_p0960a04║　釋云：身是眾苦之本，心是惡業之根，若能放下
X26n0574_p0960a05║身心，便登菩提彼岸。　大顛云：小乘之人，日夜精
X26n0574_p0960a06║進，六度萬行，心外求法，免此四諦，出三界，免輪迴，
X26n0574_p0960a07║無有是處。諸佛為大事因緣出現於世，不以小乘
X26n0574_p0960a08║法濟度於眾生。大乘之者，學無為法，端坐念實相，
X26n0574_p0960a09║眾罪如霜露，慧日能消除。存於閑處，收攝其心，端
X26n0574_p0960a10║坐不動，觀一切法皆無所有，及觀四大有身非覺
X26n0574_p0960a11║體，無相乃明真，自知空寂，頓觀淨盡，無功之功長
X26n0574_p0960a12║劫不壞，無為之為而不為，如如不動，湛然常寂。
X26n0574_p0960a13║蓮經云：諸法從本來，常自寂滅相。佛子行道已，來
X26n0574_p0960a14║世得作佛。　定慧力莊嚴，無迷無悟，無苦無樂，無
X26n0574_p0960a15║集無滅，無道無得，無慧無失。本來無一物，明鏡亦
X26n0574_p0960a16║非臺。到這裡脩證，即無染污，不得一超直入如來
X26n0574_p0960a17║地。　要見如來麼？　如來似來不來，似去不去，送
X26n0574_p0960a18║之即不得，留之亦不住。　會麼？　竹密不妨流水
X26n0574_p0960a19║過，　山高豈礙白雲飛。
X26n0574_p0960a20║無苦集滅道幽哉，頓然淨盡見如來。
X26n0574_p0960a21║愚人外覓三十二，共汝同行你不猜。
X26n0574_p0960a22║無智亦無得。
X26n0574_p0960a23║自身尚假，豈有得乎？　道云：實無所得，為化眾生，
X26n0574_p0960a24║名為得道。　釋云：亦無人，亦無佛，大千沙界海中
X26n0574_p0960b01║漚，一切聖賢如電拂。　又云：不是心，不是佛，不是
X26n0574_p0960b02║物。　大顛云：到這般田地，如賊入空室，無物得偷。
X26n0574_p0960b03║　道經有云：離種種邊，名為妙道。　釋又云：自性
X26n0574_p0960b04║清淨，實無一法可當情。本來付有法，付了然無法。
X26n0574_p0960b05║各各心自悟，悟了無無法。　無得無失，無進無脩，
X26n0574_p0960b06║胸次纔有絲毫有得有失。我能我會，我悟我達，我
X26n0574_p0960b07║聰明，我智慧，盡是增上慢人。我不除，皆墮生死。若
X26n0574_p0960b08║是真實道人，總不如是，自有出身之路。　且道如
X26n0574_p0960b09║何是出身之路？　打教四邊淨，　自好向前行。
X26n0574_p0960b10║本來這箇沒纖塵，只怕時人錯認真。
X26n0574_p0960b11║放下了然無一物，何方不是武陵春。
X26n0574_p0960b12║以無所得故。
X26n0574_p0960b13║得無所得，一體空虗。　脩行人到這裡入大乘之
X26n0574_p0960b14║位，眾生因甚輪轉不能休息？因不曾見性，尠於智
X26n0574_p0960b15║慧，不能廣悟無量空義，執著自己胸次學解，悞却
X26n0574_p0960b16║本心。　大顛云：從外入者，不是家珍。　仙真云：學
X26n0574_p0960b17║他心內言，終是別人語。　眾生被乾慧學解廣覽，
X26n0574_p0960b18║積習在心，遂成我慢。　古云：若有絲毫便是塵。塵
X26n0574_p0960b19║若不消，只知傳說事。塵若消盡，諸境親見，諸事親
X26n0574_p0960b20║知，如明眼人登高山無所見。脩行人須是究竟到
X26n0574_p0960b21║空劫齊，不落第二見，歸根得旨，方有相應。若是執
X26n0574_p0960b22║著人我，便生輕易。　善星比丘講得維摩經增上
X26n0574_p0960b23║慢，人我不除，生陷地獄。　雲光法師講得天華亂
X26n0574_p0960b24║墜，貪嗔不改，墮落堰牛。若要超佛越祖，須是念念
X26n0574_p0960c01║空寂。世間幻化，一切客塵，惟太虗之體，聲色不存，
X26n0574_p0960c02║纖塵不立，如虗空相似，便是了事清淨安樂道人。
X26n0574_p0960c03║　要見清淨安樂道人麼？　不掛一縷絲，　頭頭
X26n0574_p0960c04║自相遇。
X26n0574_p0960c05║赤膊條條不掛絲，同行同坐阿誰知。
X26n0574_p0960c06║只認張三并李四，不識你是甚家兒。
X26n0574_p0960c07║菩提薩埵。
X26n0574_p0960c08║菩提薩埵者，西天梵語也，東土翻為人空、法空。
X26n0574_p0960c09║大顛有云：了得人空，名曰菩提；了得法空，名曰薩
X26n0574_p0960c10║埵；人法俱空，名曰玅覺。　若四果小乘，著相脩行，
X26n0574_p0960c11║精進苦行，及至脩無漏，斷塵沙惑，果行圓滿，得四
X26n0574_p0960c12║果阿羅漢，如獐獨跳，神通狹劣，墮在聲聞、辟支佛
X26n0574_p0960c13║果，不能接物利生。若不見性，不得到圓頓之位，須
X26n0574_p0960c14║是見性。若見性已，反掌之間，轉凡成聖，自然機緣，
X26n0574_p0960c15║悟佛三昧，知大道根源，惟無師智，自然智多，種種
X26n0574_p0960c16║方便，度諸迷悟，同登彼岸，更不受生，教外別傳，不
X26n0574_p0960c17║勞寸刃，入圓頓無礙法門。　且道如何是無礙法
X26n0574_p0960c18║門？　緬平一等，七通八達。
X26n0574_p0960c19║眾水相合不分清，眾火相聚一同明。
X26n0574_p0960c20║果必到家無異路，坦然大道一般平。
X26n0574_p0960c21║依般若波羅蜜多故。
X26n0574_p0960c22║此中間六箇字，依前涅槃解說脩行，得大智慧。既
X26n0574_p0960c23║有智慧，必登彼岸，而復太虗，最尊最勝，悟性般若，
X26n0574_p0960c24║天上天下無有及之。　道云：一日有為，不如一時
X26n0574_p0961a01║無為。　又云：一年學教，不如一日脩道。　古德云：
X26n0574_p0961a02║千日學慧，不如一日學般若。　大顛云：般若通透
X26n0574_p0961a03║大光明藏，如人入海，轉入轉深，開佛知見，悟佛知
X26n0574_p0961a04║見，有大神通變化，多般方便，應現種種相，隨機利
X26n0574_p0961a05║物，不落第二，一體同觀，平等真法界，無眾生可度，
X26n0574_p0961a06║亦無佛可做。　理會得麼？　水流異派，　到海同
X26n0574_p0961a07║源。　呵呵，　只怕漫散了，收拾不來。　破鏡不重
X26n0574_p0961a08║照，落華難上枝。
X26n0574_p0961a09║了得般若波羅蜜，調和種性皆歸一。
X26n0574_p0961a10║默然參透一何歸，半夜虗空如白日。
X26n0574_p0961a11║心無罣礙。
X26n0574_p0961a12║依此般若波羅蜜多脩行，即得心無罣礙，即悟真
X26n0574_p0961a13║如妙理，廓徹太虗清淨，本然常得自在。　仙師云：
X26n0574_p0961a14║心若太虗，不染一物。　釋云：心同虗空法，示等虗
X26n0574_p0961a15║空法，證得虗空時，無是無非法。　既然與虗空混
X26n0574_p0961a16║為一體，有何差別？是與不是，外清淨，內清淨，內外
X26n0574_p0961a17║清淨，外空內空，當體即空。未有天地，先有此空。
X26n0574_p0961a18║太上云：有物混成，先天地生。　又云：無名天地之
X26n0574_p0961a19║始，有名萬物之母。　視之不見，聽之不聞，摶之不
X26n0574_p0961a20║得，迎之不見其首，隨之不見其後，五目不覩其蹤，
X26n0574_p0961a21║二聽絕聞其響。　川老云：堂堂大道，赫赫分明，人
X26n0574_p0961a22║人本具，箇箇圓成。只因差一念，現出萬般形。　六
X26n0574_p0961a23║祖云：我有一物，上拄天，下拄地，無人識得。若親見
X26n0574_p0961a24║一面，超過佛祖，出三界，不墮輪迴。為人自肯自信，
X26n0574_p0961b01║自能保養，得無碍法，決定無礙。　理會麼？　扯破
X26n0574_p0961b02║幔天網，　去了當頭召。
X26n0574_p0961b03║虗空難著物，有甚罣與礙？
X26n0574_p0961b04║打破沐桶底，便見觀自在。
X26n0574_p0961b05║無罣礙。
X26n0574_p0961b06║想念不斷謂之罣，著境不回謂之礙。重說無罣礙
X26n0574_p0961b07║者，內外清淨，諸緣脫洒也。如麗天杲日，光滿大千，
X26n0574_p0961b08║無所不照。一切虗妄境界，總無罣礙。東去無窮，西
X26n0574_p0961b09║去無極，縱橫自在，幻境不能。所拘本源，自性天真，
X26n0574_p0961b10║長劫不壞之體，無去無來，無變無異。　要見長劫
X26n0574_p0961b11║不壞之體麼？　霧散暘初見，　塵盡鏡自明。
X26n0574_p0961b12║本來空沒礙，著相自家迷。
X26n0574_p0961b13║若人回得轉，僊佛一般齊。
X26n0574_p0961b14║故。
X26n0574_p0961b15║故之一字，圓滿極則，亦是真常之理，不可言說。因
X26n0574_p0961b16║說不得，故曰故。　金剛經云：無法可說，是名說法。
X26n0574_p0961b17║　儒云：道本無言，言生理喪。　仙師云：道難說，須
X26n0574_p0961b18║當自悟。　且道如何得悟？　咦！　一撞金鐘響，
X26n0574_p0961b19║　驚醒夢中人。
X26n0574_p0961b20║真常圓滿極則故，到處周圓難染活。
X26n0574_p0961b21║應變隨機有萬千，坦蕩逍遙常獨步。
X26n0574_p0961b22║無有恐怖。
X26n0574_p0961b23║既心無罣礙，真常自然圓滿，更有甚麼恐怖之心？
X26n0574_p0961b24║若到此地，悟得性空，東西不辨，南北不分，不被明
X26n0574_p0961c01║暗所瞞，不被坊隅所當，不被陰陽所拘，不被造化
X26n0574_p0961c02║所役，似此有甚憂苦可怕？有甚生死可怖？不與萬
X26n0574_p0961c03║法為伴，當自獨行獨步，上天仰之無窮，入地去之
X26n0574_p0961c04║無極，山河石壁，地水火風，於此往來，總無罣礙。側
X26n0574_p0961c05║掌行千里，回程轉似飛，天地莫能拘，鬼神莫能測，
X26n0574_p0961c06║喚作自在大覺金仙。　要見自在金仙麼？　不須
X26n0574_p0961c07║覓火把燈尋，　渴飲饑飡常對面。
X26n0574_p0961c08║去來自在任優游，也無恐怖也無愁。
X26n0574_p0961c09║幻化境中留不住，獨行獨步是瀛洲。
X26n0574_p0961c10║遠離顛倒夢想。
X26n0574_p0961c11║若罣礙無，恐怖絕，自然遠離顛倒夢想。　仙師云：
X26n0574_p0961c12║日間無想念，夜後少夢寐。　釋云：夢因想生，想因
X26n0574_p0961c13║念起。世人只知合眼有夢，不識開眼也有夢。如何
X26n0574_p0961c14║是開眼有夢？先師有云：假饒金銀過北斗，大限來
X26n0574_p0961c15║時一夢中。豈不是開眼也做夢？若要夢覺，直待無
X26n0574_p0961c16║常，方省生前所作所為、所愛所貪，一切萬緣盡是
X26n0574_p0961c17║一場春夢，只是自己一身也顧官不得，到此省時
X26n0574_p0961c18║晚矣。若是有智之人，忽然自省自覺無常到來，此
X26n0574_p0961c19║貪欲愛樂盡是輪迴之種、地獄之因，遠離顛倒，悟
X26n0574_p0961c20║本性空，即知此自必無。　古云：聖人無已無固，無
X26n0574_p0961c21║必無我，無依無倚，無晦無明，無名無相，無強無弱，
X26n0574_p0961c22║無穢無淨，無止無作，無任無滅，無默無言，絕思絕
X26n0574_p0961c23║慮，一切語言道斷，心行處滅。　太上曰：實無所得，
X26n0574_p0961c24║為化眾生。　釋云：道妙幽微，不可得見。　大顛云：
X26n0574_p0962a01║死了燒了，無饑無渴，無寒無熱，無起無倒，無坐無
X26n0574_p0962a02║眠，無六根，無九竅，無四百四病，無八萬四千蟲，永
X26n0574_p0962a03║無顛倒夢想。若不如是悟去，清淨界中纔一念，閻
X26n0574_p0962a04║浮早通八千年，會得剎那間，不會塵沙劫，死死生
X26n0574_p0962a05║生，展轉不覺，睡長夢而不醒，萬劫顛倒而無止，顛
X26n0574_p0962a06║顛倒倒，死了又生，生了又死，夢醒又夢，睡覺又睡，
X26n0574_p0962a07║迷中更迷，終無了期。若有人打得徹，透得過，永免
X26n0574_p0962a08║顛倒，夢幻頓脫。　且道頓脫了向甚處去？　脫籠
X26n0574_p0962a09║俊鷂撲天飛，　一任諸人近不得。
X26n0574_p0962a10║日間無想夜無夢，不被顛倒境物弄。
X26n0574_p0962a11║一拳打破上頭關，飜身直上朝元洞。
X26n0574_p0962a12║究竟涅槃。
X26n0574_p0962a13║究者，反自窮究己身盡是虗假，一日無常，盡皆敗
X26n0574_p0962a14║壞，難以留戀。如是究竟則何矣？本來無此四大因。
X26n0574_p0962a15║世人皆執有身，迷己逐物，棄親向疎，認賊為子，妄
X26n0574_p0962a16║將四大六根為實，作種種業，受種種苦，輪迴萬劫，
X26n0574_p0962a17║不覺不知，不能解脫，默然自省。於此日夜不離當
X26n0574_p0962a18║念，自覺自照，細細參究。此六根五蘊，從塵劫已來，
X26n0574_p0962a19║本自無有，名相皆不可得，亦無成僊成佛，亦無六
X26n0574_p0962a20║道四生，種種皆不可得。老者，盡也。到這裡，一槩平
X26n0574_p0962a21║等，盡底掀翻，萬緣頓息，餘外無餘。　川老云：如斬
X26n0574_p0962a22║一握絲，一斬一齊斷。　又云：一拳打破化城關，一
X26n0574_p0962a23║脚趯翻玄妙塞。南北東西任往來，休覓大悲觀自
X26n0574_p0962a24║在。　大顛云：離四句，絕百非，知見無見，斯到涅槃。
X26n0574_p0962b01║　且涅槃無生非死也，乃是寂滅無生無死之謂
X26n0574_p0962b02║也。　太上云：湛然常寂。　佛經云：生滅滅已，寂滅
X26n0574_p0962b03║為樂。寂者，寂然不動；滅者，諸法不生，實無生死也。
X26n0574_p0962b04║且道無生無死底怎生模樣？　咄！　莫聽聲，不是
X26n0574_p0962b05║相，　識得虗空還一樣。
X26n0574_p0962b06║究竟自身元不有，便須放下莫愚痴。
X26n0574_p0962b07║涅槃路上無朋伴，大道無人我是誰。
X26n0574_p0962b08║三世諸佛。
X26n0574_p0962b09║大顛云：過去莊嚴劫一千佛，未來星宿刼一千佛，
X26n0574_p0962b10║現在賢劫一千佛，三世三千佛，更有窮劫佛，不可
X26n0574_p0962b11║說不可說，數量不可盡，此諸佛皆從脩證所得。
X26n0574_p0962b12║川老云：種瓜得瓜，種菓得菓。　又云：一佛二佛千
X26n0574_p0962b13║萬佛，各各眼橫兼鼻直。昔年曾種善根來，今日依
X26n0574_p0962b14║前得渠力。　道經云：種蘭得香，種粟得粮。為善降
X26n0574_p0962b15║祥，作惡降殃。　且三世諸佛，不脩不得成。人身中
X26n0574_p0962b16║亦有如此諸佛，變化不一，因習氣所昧，境物所障，
X26n0574_p0962b17║自家迷了，却不認得。若於心無心，便是過去佛；寂
X26n0574_p0962b18║然不動，便是未來佛；應物不昧隨機，又便是現在
X26n0574_p0962b19║佛；清淨無染，便是離垢佛；出入無礙，便是神通佛；
X26n0574_p0962b20║到處優游，便是自在佛；一心不昧，便是光明佛；道
X26n0574_p0962b21║念堅固，便是不壞佛。各各諸佛，自身俱有，說亦不
X26n0574_p0962b22║能盡。變化多般，惟一真耳。但去靜坐，觀過去、現在、
X26n0574_p0962b23║未來，皆同一體，如虗空不異相，不自相，不他相，非
X26n0574_p0962b24║無相，非取相，不此岸，不彼岸，不中流，觀其寂滅，永
X26n0574_p0962c01║不斷滅。若人於此頓悟，直下承當，迢迢空劫，盡在
X26n0574_p0962c02║如今。放光動地，人法俱忘，不見有過去、未來、現在，
X26n0574_p0962c03║究竟到盡無盡地，即是空。空我無我，我我尚不可
X26n0574_p0962c04║得，空色亦無，三世自空，非識不滅，識性自空，前際、
X26n0574_p0962c05║後際、中際亦空，不落空見。　要見三世諸佛麼？
X26n0574_p0962c06║　咄！　沿河休害渴，　把餅莫言饑。
X26n0574_p0962c07║過去未來并現在，近在人身人自昧。
X26n0574_p0962c08║千變萬化少人知，混合虗空成一塊。
X26n0574_p0962c09║依般若波羅蜜多故。
X26n0574_p0962c10║脩行人須要智慧，百種方便，去無始劫來，習性調
X26n0574_p0962c11║和，成一真之性，而登彼岸。若不見性，卒難成就。此
X26n0574_p0962c12║句是三世諸佛之母，十方諸佛依此脩行，果行圓
X26n0574_p0962c13║滿，成等正覺。若離此句修行，雖經多劫，久守勤苦，
X26n0574_p0962c14║望成大道者鮮矣。屬小乘法，墮在聲聞、緣覺、辟支
X26n0574_p0962c15║佛、鬼仙、人僊、地仙有為之法，終不成就一切聖果。
X26n0574_p0962c16║須當精進，存有能所，依般若波羅蜜多法，得無上
X26n0574_p0962c17║正真之道。唯此一事，若別脩行，過此法者，無有是
X26n0574_p0962c18║處。此是教外別傳此法，親見自性，方乃傳授。千聖
X26n0574_p0962c19║不傳，自悟自信，不容授記圓頓之位。獨孤標法，參
X26n0574_p0962c20║善知識，求問至人，憑師指示，有緣契悟。圓頓教沒
X26n0574_p0962c21║人情，若有私心傳授，是外道法。有分咐，有傳授，有
X26n0574_p0962c22║得即有失，有教有授，盡是外道邪見，生死根本。
X26n0574_p0962c23║仙師云：法有三千六百門，修行路徑此為真。須知
X26n0574_p0962c24║有箇玄微處，不在三千六百門。　仙佛祖師，自修
X26n0574_p0963a01║自證，本無語句，亦無一法與人。若有一法授記，不
X26n0574_p0963a02║名釋迦，不喚道人。道本無言，只是教人自脩自悟，
X26n0574_p0963a03║說著不真，除非自見，見無可見。若被人教壞，急須
X26n0574_p0963a04║吐去。大凡為人，須從自己流出無價寶珠，用之無
X26n0574_p0963a05║盡。上根之人，一聞千悟，具大總持；中下之機，多聞
X26n0574_p0963a06║多不信。　太上云：上士聞道，勤而行之；中士聞道，
X26n0574_p0963a07║若存若亡；下士聞道，大笑之。此乃難信之法，希有
X26n0574_p0963a08║之事。　理會麼？　世人只知隨影轉，不知離影到
X26n0574_p0963a09║家鄉。　嗄！
X26n0574_p0963a10║脫落衣裳見本形，寸絲不掛得安寧。
X26n0574_p0963a11║若人要趓渾身影，便向無陰樹下行。
X26n0574_p0963a12║得阿耨多羅三藐三菩提。
X26n0574_p0963a13║此是西天梵語也。阿言無，耨多羅言上，三藐言正，
X26n0574_p0963a14║三菩提言真，東土翻為正真，　又云成等正覺。此
X26n0574_p0963a15║四箇字須是親見。　古云：見道方脩道，不見復何
X26n0574_p0963a16║脩。　一大藏經說此四字不能盡，諸佛亦說不盡。
X26n0574_p0963a17║三教聖賢皆脩此四箇字，盡歸聖道，成等正覺。今
X26n0574_p0963a18║人若能依此般若波羅蜜多三藐三菩提法脩行，
X26n0574_p0963a19║廓然頓悟，親見無上正真，自知當來仙佛直超聖
X26n0574_p0963a20║果。　要見無上正真麼，　頭頭顯露，　物物周圓。
X26n0574_p0963a21║妙道虗空是祖宗，分明應化不相同。
X26n0574_p0963a22║若人悟得真常道，便識從前舊主公。
X26n0574_p0963a23║故知般若波羅蜜多。
X26n0574_p0963a24║因脩行，得見無上正真之道，知般若波羅蜜多之
X26n0574_p0963b01║神力也。且過去諸佛，慈悲憐憫眾生，百種智慧方
X26n0574_p0963b02║便之力，隨之利物接引。後來設像化人，使泥塑木
X26n0574_p0963b03║雕，黃卷赤軸，說因說果，但以假名引導有情。將善
X26n0574_p0963b04║惡報應之事，天堂地獄之說，使人改惡向善，離假
X26n0574_p0963b05║歸真。聲聞緣覺，十聖三賢，諸佛地位，次第接引。
X26n0574_p0963b06║僊。師云：千里程途，逐步而進。　釋云：千仞寶臺，非
X26n0574_p0963b07║一圾而上。　忽然自悟，自見本性，超過諸佛位次，
X26n0574_p0963b08║一超直入如來地。若不見性，向外馳求，終不成就。
X26n0574_p0963b09║悟有年月、有日、有時。　古云：學道先須有悟。由
X26n0574_p0963b10║　若無悟，離文字外，行住坐臥，火急自救，一同頓悟。
X26n0574_p0963b11║　道云：千日學道，悟在一時。只這一時，便得輕快，
X26n0574_p0963b12║諸上善人同歸一處。若是學解，就古人唾津，盡是
X26n0574_p0963b13║外道邪見，生死各路，隨業受報，不可共語。豈不聞
X26n0574_p0963b14║須菩提塵點劫前脩行，直至釋迦會下解空第一、
X26n0574_p0963b15║方等會中金剛請問四句偈，廓然頓悟，涕泪哭泣，
X26n0574_p0963b16║自歎云：前所得慧眼，未聞此經，三世諸佛皆從此
X26n0574_p0963b17║經流出。　如何是此經？　看時無一字，　當處放
X26n0574_p0963b18║光明。
X26n0574_p0963b19║不憑智慧渡深河，萬劫沉淪溺浪波。
X26n0574_p0963b20║既登彼岸歸真道，何須更念薩婆訶。
X26n0574_p0963b21║是大神呪。
X26n0574_p0963b22║若會波羅蜜多，便見是大神呪。此神咒人人俱有，
X26n0574_p0963b23║不脩不見，亦是眾生心地法門，有大神通。　道云：
X26n0574_p0963b24║心有主宰，萬邪難侵。　儒云：心正可以辟邪　度
X26n0574_p0963c01║人。經云：萬邪不干，神明護門。　能驅邪立正，變死
X26n0574_p0963c02║人作活人，改魔境為仙境，頭頭示現，物物全彰，信
X26n0574_p0963c03║手拈來，百無妨礙。此大神呪，舉心動念，鬼神滅爽，
X26n0574_p0963c04║返本還源，外道魂驚，精靈伏罔，此蜜呪也。　識此
X26n0574_p0963c05║呪麼？　神通并妙用，　何處不相隨。
X26n0574_p0963c06║有大威神力，伏劍邪魔息。
X26n0574_p0963c07║何處不相隨，同居人不識。
X26n0574_p0963c08║是大明呪。
X26n0574_p0963c09║既有大威神力，一點靈光自然晃耀，照徹十方，射
X26n0574_p0963c10║透三界，山河大地無有隔礙，過於日月無處不照。
X26n0574_p0963c11║　呂祖云：一點心燈焰焰生，不勞挑剔朗然明，得
X26n0574_p0963c12║來照破人間暗，獨放寒光滿太清。　雖然說破，自
X26n0574_p0963c13║不了不明。　要明麼？　拂却鏡上塵，　便見本來
X26n0574_p0963c14║面。
X26n0574_p0963c15║燁燁光輝滿大千，愚人不見被情牽。
X26n0574_p0963c16║若能放下渾無物，依舊心天性月圓。
X26n0574_p0963c17║是無上呪。
X26n0574_p0963c18║得見自己光明，照見從前黑暗，無有能極者。此神
X26n0574_p0963c19║呪最上，無過於此，是為第一。一切諸法，皆不出於
X26n0574_p0963c20║心呪，是無上呪也。　道云：心是眾之王。　釋云：心
X26n0574_p0963c21║是法中王。　所以無上也。　只一件，　王不動，萬
X26n0574_p0963c22║姓自安；心不亂，諸邪不起。　理會麼？
X26n0574_p0963c23║心呪最無上，要去閑思想。
X26n0574_p0963c24║人牛不見時，便是靈山長。
X26n0574_p0964a01║是無等等呪。
X26n0574_p0964a02║此神呪無有等齊者，不可說，不可比，無有邊際。此
X26n0574_p0964a03║呪世間少時說著難信，須是親見此呪。　要見此
X26n0574_p0964a04║呪麼？　放開包裹太虗空，　收來難立纖毫物。
X26n0574_p0964a05║本來無等件。神性獨為尊。乾坤難覆載。
X26n0574_p0964a06║萬古鎮常存。
X26n0574_p0964a07║能除一切苦。
X26n0574_p0964a08║若得見性，有甚苦厄？　佛意慈悲，愍眾生墮在世
X26n0574_p0964a09║間，流浪經劫，受苦無窮，不能返本。是以應現種種
X26n0574_p0964a10║相，出現於世。設種種方便，救度群迷，同出火院。若
X26n0574_p0964a11║有智慧之人，諦聽大道之言，只究心地，莫去旁求。
X26n0574_p0964a12║初則打掃潔淨，去累劫之習性。　大顛云：開池不
X26n0574_p0964a13║待月，池成月自來。　脩行人先要心地清淨，自然
X26n0574_p0964a14║道生。　儒云：以禮制心。　釋云：在於閑處，收攝其
X26n0574_p0964a15║心。　道云：降心絕念。三教聖人，只教眾生心閒清
X26n0574_p0964a16║虗。心若無染，自然見性。若得見性，永免輪迴，更不
X26n0574_p0964a17║受得不死不生之道。且從上諸佛諸聖，久受勤苦，
X26n0574_p0964a18║方得見性。心心念念，處處逢源。　且道末後向甚
X26n0574_p0964a19║麼處去？　不省處處迷歸路，　悟來時時在本鄉。
X26n0574_p0964a20║仙佛出世為何因，皆因慈愍眾沉淪。
X26n0574_p0964a21║若人肯到船頭上，免做拖泥帶水人。
X26n0574_p0964a22║真實不虗。
X26n0574_p0964a23║是真實法語，非虗華之言。一切諸佛說此神呪，度
X26n0574_p0964a24║脫有情，不是異語，不是謙言。　永嘉云：證實相，無
X26n0574_p0964b01║人法，剎那滅却阿毗業。　凡所有相，皆是虗妄。惟
X26n0574_p0964b02║此無相之相，是真實之相。大千俱壞，此相不壞。因
X26n0574_p0964b03║甚不壞？　道有云：有形終是假，無相是真人。　又
X26n0574_p0964b04║云：百骸俱消散，一物鎮長靈。　道經云：元始懸一
X26n0574_p0964b05║寶珠，在空玄之中。　佛經云：我有無價寶珠，繫在
X26n0574_p0964b06║衣裡，日夜推究，忽然見牟尼寶珠。　又云：牟尼珠，
X26n0574_p0964b07║人不識，如來藏裡親收得。　然雖如是，見道易，守
X26n0574_p0964b08║道難。　要見此珠麼？　圓陀陀，　光爍爍，　轉轆
X26n0574_p0964b09║轆，　活鱍鱍。　常對曰：　不可棺（音斡，援之）。
X26n0574_p0964b10║真實光明無價珠，人人分上沒差殊。
X26n0574_p0964b11║只因些子誵訛處，雲起青天月色無。
X26n0574_p0964b12║故說般若波羅蜜多呪。
X26n0574_p0964b13║因脩行到此，知般若神呪之功最大。此句結前多
X26n0574_p0964b14║種方便，總歸為一，具大總持，同歸一心之法。　古
X26n0574_p0964b15║云：應觀法界性，一切惟心造。　仙真云：善惡存亡
X26n0574_p0964b16║總在心。　大顛云：迷者為含藏識，死後作毒蛇；悟
X26n0574_p0964b17║者為秘蜜神呪，得無生法。如來有密語，迦葉不隱
X26n0574_p0964b18║藏。語此神呪，若人專心受持，功行圓滿，常持此咒，
X26n0574_p0964b19║鬼神遠離，諸天寂聽，常懽喜。　理會得麼？　非是
X26n0574_p0964b20║口誦，要心受持，大開著眼，休教走了。○要見此咒
X26n0574_p0964b21║麼？　不在外，　不在內，　不在中間與內外，　且
X26n0574_p0964b22║道在甚麼去處？會會麼？　不離當處，　休教迷了。
X26n0574_p0964b23║性海寬洪怕起風，風纔起處浪飜空。
X26n0574_p0964b24║一朝風定波濤靜，一輪月印水晶宮。
X26n0574_p0964c01║即說咒曰：
X26n0574_p0964c02║舉起四句偈，擁護持經人，不離左右，順念逆念，世
X26n0574_p0964c03║間一切所求，無不果遂。十二時中，不可忘却。　會
X26n0574_p0964c04║麼？　休教錯認了。
X26n0574_p0964c05║萬聖千賢在己身，休教昧了本來真。
X26n0574_p0964c06║因何苦勸重重舉，一番提起一番新。
X26n0574_p0964c07║揭諦揭諦
X26n0574_p0964c08║揭諦者人空，又揭諦者法空，人法俱空，二空全忘
X26n0574_p0964c09║也。　道云：自心不動之後，復有無極真機。　洞仙
X26n0574_p0964c10║云：人牛不見杳無踪，月色光含萬象空。　且人空
X26n0574_p0964c11║者，只是教人忘形忘體；法空者，只是教人忘情絕
X26n0574_p0964c12║念。萬法俱捐，善惡俱混，不執己身，不著於相，忽然
X26n0574_p0964c13║外不知有己身，內不省有己心，遠不知有諸物，到
X26n0574_p0964c14║這里脫體全忘，自然見箇消息。說箇消息，又是執
X26n0574_p0964c15║於事也。　大顛云：不勞懸古鏡，天曉自分明。　且
X26n0574_p0964c16║道如何是天曉？　金鷄三唱罷，　擁出一輪紅。
X26n0574_p0964c17║人法雙忘萬事休，香爐無火冷颼颼。
X26n0574_p0964c18║一聲新雁遼天外，遠水長天一色秋。
X26n0574_p0964c19║波羅揭諦
X26n0574_p0964c20║波羅揭諦者，到空無所空是也。　仙師云：既無所
X26n0574_p0964c21║空徹底淨。　虎眼禪師云：不識亦空著所空。　若
X26n0574_p0964c22║是既無所空，得到彼岸；若到彼岸，其彼岸亦須離
X26n0574_p0964c23║而再進，則永不受生。輪迴斷，生死息，　且道無生
X26n0574_p0964c24║無死是箇甚麼？　認得麼？　休睡著。　咦！　他也
X26n0574_p0965a01║轉，　你也轉，　對著面，　尋不見，　若要見，　待
X26n0574_p0965a02║成片。
X26n0574_p0965a03║空無所空徹底除，坦然歸去合清虗。
X26n0574_p0965a04║莫煉頑空休失本，自然體道契真如。
X26n0574_p0965a05║波羅僧揭諦
X26n0574_p0965a06║波羅僧揭諦者，是諸佛清淨境界也。五慾塵勞，染
X26n0574_p0965a07║污不得。如仙佛慈愍眾生，隨機應化，救度群迷。在
X26n0574_p0965a08║異類中行，龍蛇混襍，凡聖同居。逆行順行，聖賢莫
X26n0574_p0965a09║測。如月在水，應現千江，如同一月。其真月本在天
X26n0574_p0965a10║端，拿捉不得，染污不得。　要拿捉得麼？　雖然親
X26n0574_p0965a11║見應難捉，　除非身在太虗中。
X26n0574_p0965a12║清淨境界沒思量，不染纖塵是道場。
X26n0574_p0965a13║試觀十五三更月，影現千江百不妨。
X26n0574_p0965a14║菩提薩婆訶
X26n0574_p0965a15║大顛云：菩提是初，薩婆訶是末。　且脩行入起初，
X26n0574_p0965a16║先須發菩提心，勇猛精進，日夜為道。　古云：道念
X26n0574_p0965a17║若還比雜念，成仙成佛已多時。　只是學人不肯
X26n0574_p0965a18║驀直便行三心二意，故不能到。　仙師云：數他堠
X26n0574_p0965a19║（堠音後，封堠，五里一堠）子却不行，口念長安心不徹。　若是
X26n0574_p0965a20║有志底人，一刀兩段，脩道學佛，更無退轉，又守不
X26n0574_p0965a21║怠，忽然悟道，達本性空，即得菩提，超出三界，了無
X26n0574_p0965a22║所了，得無所得，蕩然清淨，則到極樂之所，受用無
X26n0574_p0965a23║盡，故曰薩婆訶。　且道行到甚地面是徹頭處？
X26n0574_p0965a24║　水窮山極處，　寸草不生時，　省麼？
X26n0574_p0965b01║先發菩提一片心，次教萬慮不相侵。
X26n0574_p0965b02║直教鑽透虗空髓，拔出從前治病鍼。
X26n0574_p0965b03║註經已畢，更留一篇，請晚學同志詳覽研窮，二十
X26n0574_p0965b04║年後有出身之路，休要忘了。老何到岸，
X26n0574_p0965b05║高師不在此限。
X26n0574_p0965b06║法本從心生，還是從心滅。生滅盡由誰？
X26n0574_p0965b07║請君自辨別。既然皆己心，何用他人說。
X26n0574_p0965b08║直須自下手，扭出䥫牛血。戎繩暮鼻穿。
X26n0574_p0965b09║攙定虗空結，絟在無為柱，不使他顛劣。
X26n0574_p0965b10║莫認賊為子。心法都忘絕。休教他瞞我。
X26n0574_p0965b11║一拳先打徹。觀心亦無心，觀法法亦輟。
X26n0574_p0965b12║人牛不見時。碧天清皎潔，秋月一般圓。
X26n0574_p0965b13║彼此難分別。
X26n0574_p0965b14║
X26n0574_p0965b15║般若波羅蜜多心經（終）
X26n0574_p0965b16║
X26n0574_p0965b17║夫般若心經者，諸佛肝心，眾聖命脉也。以故自唐
X26n0574_p0965b18║以降，釋家甚多。比偶得無垢居士張九成之所註
X26n0574_p0965b19║一本於書林，禪教竝舉，內外兼明，真暗夜明灯霧
X26n0574_p0965b20║海南針也。仍加和点，命工繡梓，欲廣其傳，豈非佛
X26n0574_p0965b21║法良財色空之妙處哉？旹正保二（己酉）中冬日書
X26n0574_p0965b22║於東山圓通峯之屮庵