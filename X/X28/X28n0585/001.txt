X28n0585_p0001a01║
X28n0585_p0001a02║
X28n0585_p0001a03║No. 585-A
X28n0585_p0001a04║記。讀教自以記遺忘，非謂傳乎人也。嘉定初，在佛隴，
X28n0585_p0001a05║方草創，已有傳之者矣。東山、南湖，傳之者又多。晚在
X28n0585_p0001a06║天竺，隨講修飾，於經疏重言諸師異同，則刪去。學者
X28n0585_p0001a07║有請鋟木以正舊傳，何如？曰：可傳乎？
X28n0585_p0001a08║寶祐四年春甲子天台晦巖法照
X28n0585_p0001a09║
X28n0585_p0001a10║
X28n0585_p0001a11║
X28n0585_p0001a12║No. 585
X28n0585_p0001a13║法華三大部讀教記
X28n0585_p0001a14║
X28n0585_p0001a15║法華三大部讀教記目錄
X28n0585_p0001a16║
X28n0585_p0001a17║妙玄
X28n0585_p0001a18║時教說五章議經體論
X28n0585_p0001a19║第一卷
X28n0585_p0001a20║普門子序章疏題玄文四序
X28n0585_p0001a21║玄句聽次甘露門待絕二妙
X28n0585_p0001a22║蓮華三喻附法觀法華教主
X28n0585_p0001a23║華嚴三照梵王見淨不定教
X28n0585_p0001a24║第二卷
X28n0585_p0001b01║祕密教十二部經通別申論
X28n0585_p0001b02║開權三經通別當分跨節
X28n0585_p0001b03║三法通局
X28n0585_p0001b04║第三卷
X28n0585_p0001b05║十二因緣七種二諦三法解源
X28n0585_p0001b06║翻宗立識教證別教接俗
X28n0585_p0001b07║減緣行起修遮照
X28n0585_p0001b08║第四卷
X28n0585_p0001b09║十身舍那支佛借別名通
X28n0585_p0001b10║如佛六種性三種意生身
X28n0585_p0001b11║三藏菩薩斷惑
X28n0585_p0001b12║第五卷
X28n0585_p0001b13║十種境界大師位次六重本迹
X28n0585_p0001b14║本迹比決四佛迹因四佛成道
X28n0585_p0001b15║寂光有相偏圓權實三不退
X28n0585_p0001b16║第六卷
X28n0585_p0001b17║教體大小乘印二空
X28n0585_p0001b18║別教縱橫懺重三藏教名
X28n0585_p0001b19║性相二宗乞乳
X28n0585_p0001b20║第七卷
X28n0585_p0001b21║提謂經六因四緣楞伽制肉
X28n0585_p0001b22║雙游華嚴教主涅槃五味
X28n0585_p0001b23║通別五時方等授記十行橫學
X28n0585_p0001b24║文句
X28n0585_p0001c01║第八卷
X28n0585_p0001c02║釋文句二字六難能開佛慧
X28n0585_p0001c03║記釋委釋等科寄行約教
X28n0585_p0001c04║觀心引證三寶
X28n0585_p0001c05║第九卷
X28n0585_p0001c06║結益三分所聞法體
X28n0585_p0001c07║三疑結集法藏心王境觀
X28n0585_p0001c08║第十卷
X28n0585_p0001c09║聲聞無生鏡體半頭天眼
X28n0585_p0001c10║第十一卷
X28n0585_p0001c11║傳衣別教房宿三種佛界
X28n0585_p0001c12║三界天主無量義經四伏難
X28n0585_p0001c13║方便品題五濁體相
X28n0585_p0001c14║第十二卷
X28n0585_p0001c15║知法常無性佛種從緣起索車
X28n0585_p0001c16║身子六心退四種緣集五人得菩提
X28n0585_p0001c17║第十三卷
X28n0585_p0001c18║齊探上下五分結無住本
X28n0585_p0001c19║性類二種
X28n0585_p0001c20║第十四卷
X28n0585_p0001c21║舍利法華分身三變土田
X28n0585_p0001c22║龍女成佛壽量四句品信開合
X28n0585_p0001c23║六根盈縮文殊位次
X28n0585_p0001c24║止觀
X28n0585_p0002a01║止觀懸敘
X28n0585_p0002a02║綱領定境說不思議境
X28n0585_p0002a03║第十五卷
X28n0585_p0002a04║祖承鶴林傳觀
X28n0585_p0002a05║無情佛性置毒起教觀
X28n0585_p0002a06║第十六卷
X28n0585_p0002a07║燈炷六即四種三昧
X28n0585_p0002a08║事理二觀三止名含中
X28n0585_p0002a09║別教聞中
X28n0585_p0002a10║第十七卷
X28n0585_p0002a11║戒體別教修中所觀陰境
X28n0585_p0002a12║第十八卷
X28n0585_p0002a13║能觀十乘三千三境
X28n0585_p0002a14║生生三無為家家
X28n0585_p0002a15║般般圓斷得得
X28n0585_p0002a16║諸部
X28n0585_p0002a17║第十九卷
X28n0585_p0002a18║光明定題事理二定信相位次
X28n0585_p0002a19║三種懺法觀心觀佛安養教主
X28n0585_p0002a20║定散二善
X28n0585_p0002a21║第二十卷
X28n0585_p0002a22║通相三觀料揀三土即寂光
X28n0585_p0002a23║四土淨穢四外二境見見
X28n0585_p0002a24║遣非習氣隨緣
X28n0585_p0002b01║八相塵沙
X28n0585_p0002b02║
X28n0585_p0002b03║法華三大部讀教記目錄（終）
X28n0585_p0002b04║
X28n0585_p0002b05║
X28n0585_p0002b06║
X28n0585_p0002b07║
X28n0585_p0002b08║
X28n0585_p0002b09║玅玄（一）
X28n0585_p0002b10║時教圖
X28n0585_p0002b11║【圖】
X28n0585_p0002b12║
X28n0585_p0002b13║
X28n0585_p0002b14║
X28n0585_p0002b15║
X28n0585_p0002b16║
X28n0585_p0002b17║
X28n0585_p0002b18║
X28n0585_p0002b19║
X28n0585_p0002b20║
X28n0585_p0002b21║
X28n0585_p0002b22║
X28n0585_p0002b23║
X28n0585_p0002b24║
X28n0585_p0002c01║
X28n0585_p0002c02║
X28n0585_p0002c03║
X28n0585_p0002c04║
X28n0585_p0002c05║
X28n0585_p0002c06║
X28n0585_p0002c07║
X28n0585_p0002c08║
X28n0585_p0002c09║
X28n0585_p0002c10║
X28n0585_p0002c11║
X28n0585_p0002c12║
X28n0585_p0002c13║
X28n0585_p0002c14║
X28n0585_p0002c15║
X28n0585_p0002c16║
X28n0585_p0002c17║
X28n0585_p0002c18║
X28n0585_p0002c19║
X28n0585_p0002c20║
X28n0585_p0002c21║
X28n0585_p0002c22║
X28n0585_p0002c23║
X28n0585_p0002c24║
X28n0585_p0003a01║時教說
X28n0585_p0003a02║時教者，聖人之所以開後學也。眾生無始背覺合塵，
X28n0585_p0003a03║吾佛哀而拯之，甚閑而不亂，故寢大施小，彈斥淘汰，
X28n0585_p0003a04║終歸開顯，而能事畢矣。夫逗機設教，莫越乎化儀；詮
X28n0585_p0003a05║理化物，莫越乎化法；化法所詮，莫越乎真中二理；真
X28n0585_p0003a06║中二理，莫越乎如來藏心。此理此心，一而二，二而一
X28n0585_p0003a07║也。去佛既遠，不有智者正出世之經，為人道立教，則
X28n0585_p0003a08║光明種子或幾乎息矣。捨時教無以傳聖人心，學者
X28n0585_p0003a09║當自時教始。
X28n0585_p0003a10║五章議
X28n0585_p0003a11║夫兩種五章，皆果佛之法。約教，則約如來設教被機
X28n0585_p0003a12║之相；約行，則約佛自行所得之法。不作此解，何分在
X28n0585_p0003a13║纏能詮之名哉？然則明佛自行所得之法，意令學者
X28n0585_p0003a14║聞名識體，依體明宗，宗成有用，起教分別，亦若是而
X28n0585_p0003a15║已矣。是則初心之人，便得果佛五章，作自己受用，而
X28n0585_p0003a16║佛世尊只先得我之五章者也。問籤（五）（十六）言體、宗、用
X28n0585_p0003a17║足者，境，體也；行，宗也；智，用也。又云：境即是體，是法身；
X28n0585_p0003a18║智、行是宗，是用。何耶？曰：境、智、行三，對體、宗、用。則宗對
X28n0585_p0003a19║般若是智妙，用對解脫是行妙，取三德義便故。若宗
X28n0585_p0003a20║是因果，以對行妙，行始為因，行終為果，亦便也。用是
X28n0585_p0003a21║智用，化物必智導含識，對智妙亦便。故知各從其義
X28n0585_p0003a22║耳。問：凡釋首題，須立五章，何故戒疏但三，涅槃二十
X28n0585_p0003a23║五耶？曰：菩薩戒經既行部外，又非一經之總目，乃是
X28n0585_p0003a24║什師誦出一品二卷中偏節戒法，一卷別行於世，稱
X28n0585_p0003b01║菩薩戒經。若一經之目，應云梵網；若一品之目，應云
X28n0585_p0003b02║心地。經品之目，須論五章，戒本別行，節者私安，故不
X28n0585_p0003b03║用也。若涅槃者，以順經文說，三一圓融，一攝一切故
X28n0585_p0003b04║也。如經云：解脫之法亦非涅槃，如來之身亦非涅槃，
X28n0585_p0003b05║摩訶般若亦非涅槃。以此而知，只是依經文圓詮三
X28n0585_p0003b06║德，故立二十五章。雖諸經義具，而無顯文，故不立也。
X28n0585_p0003b07║經體論
X28n0585_p0003b08║法華經體唯一實相，葢大雄氏自行究盡化他開顯
X28n0585_p0003b09║之法，點世相為常住，即妄念以成真，不順迷情，獨取
X28n0585_p0003b10║悟理，實一部之指歸，眾義之都會也。然一實相無空
X28n0585_p0003b11║假中之異，故妙玄通釋標體，則曰正指實相；別釋顯
X28n0585_p0003b12║體，則曰即一實相印；推原經文，則曰諸法實相也。唯
X28n0585_p0003b13║佛究盡，法體本融，依正色心，莫不全是。但此體上具
X28n0585_p0003b14║德而有三名：當處絕待之謂中，當處立法之謂假，當
X28n0585_p0003b15║處亡泯之謂空。故引壽量非如非異，雙照如異，與二
X28n0585_p0003b16║論四句，皆顯三諦。經曰：如是相等，三轉讀之，即三諦
X28n0585_p0003b17║也。記主云：當知如是相等，即是轉釋諸法實相。又此
X28n0585_p0003b18║三諦，以圓融故，互具成九。故釋籤簡曰：空假即中，中
X28n0585_p0003b19║為經體；中即空假，亦指於中。夫即一而論三，圓具而
X28n0585_p0003b20║成九，故雖作圓具九三說，只可作一實相著。是知三
X28n0585_p0003b21║法乃是體上之具德，九法又是三法之圓融，皆轉釋
X28n0585_p0003b22║一實相之義，且非正顯經體，正顯經體只一實相云
X28n0585_p0003b23║爾。又應須知，就經體言，一切諸法，此體收盡，而此體
X28n0585_p0003b24║外，更無一法，若有一法在此體外，名魔事也。妙經玄
X28n0585_p0003c01║籤經體之意，備求其說，惟四明尊者得之。言經體，則
X28n0585_p0003c02║曰：心路絕處，如彼圓伊，當上一點，絕思絕議，非用非
X28n0585_p0003c03║宗也。言體德，則曰：而其性融，一不定一，如伊一點，點
X28n0585_p0003c04║不孤然，故直法身非法身，法身必具般若解脫也。言
X28n0585_p0003c05║互具，則曰：彼之四句，不出三諦，以圓融故，三諦各三
X28n0585_p0003c06║也。若全此一實相經體，而起經宗，或起經用，但名體、
X28n0585_p0003c07║宗、用三，義成合矣。若全體禮、體底、體達，而起宗本、宗
X28n0585_p0003c08║要、宗助，或起本用、當用、自在用，義成離矣。又何起修
X28n0585_p0003c09║離合之辨哉？余故曰：經體明，即具法相論離合。
X28n0585_p0003c10║
X28n0585_p0003c11║
X28n0585_p0003c12║
X28n0585_p0003c13║
X28n0585_p0003c14║
X28n0585_p0003c15║
X28n0585_p0003c16║讀教記卷第一
X28n0585_p0003c17║
X28n0585_p0003c18║天台沙門　法照
X28n0585_p0003c19║普門子序
X28n0585_p0003c20║普門子序私科為三：初、四教下，歎教在人；二、惟三
X28n0585_p0003c21║下，傳弘著述；三、普下，謙己記時。著述又二：初、廣敘
X28n0585_p0003c22║傳弘；二、間者下，的美。著述又二：初、著述之艱；二、且
X28n0585_p0003c23║法下，籤訪之美。
X28n0585_p0003c24║章疏題
X28n0585_p0004a01║淨名、玄一此經，理致深遠，言旨淵玄。若但依文帖釋，
X28n0585_p0004a02║恐止事數而已。一教宗極，終自難量，猶須略忖幽微，
X28n0585_p0004a03║顯不思議旨趣。今輒於文前，撰五重玄義。
X28n0585_p0004a04║籤（一），（二），玄悟法華圓意者，五義釋經，統收五味，故名為玄。
X28n0585_p0004a05║玅記（八），（廿九），略舉經題，玄收一部。
X28n0585_p0004a06║玅宗（上），（二），五重玄義。本是經中所詮，觀法大師預取解
X28n0585_p0004a07║釋經題。
X28n0585_p0004a08║別行玄記（上）。（一）言玄義者，能釋之義門也。玄者，幽微難
X28n0585_p0004a09║見之稱。義者，深有所以也。斯葢大師以三昧力徹法
X28n0585_p0004a10║性際，深見今品人法之意也。應知名等五義皆悉幽
X28n0585_p0004a11║微，七方便人智莫能見。
X28n0585_p0004a12║光明句記（二）（二十）玄義者，文選云：睿哲玄覽。注云：玄，通
X28n0585_p0004a13║也。謂離文通示其義，故曰玄義。
X28n0585_p0004a14║玄之一字，四明玅宗。別行記約所釋得名，與淨名
X28n0585_p0004a15║玄同。光明記約能釋得名，與荊溪合。然準妙宗之
X28n0585_p0004a16║文，則覽所釋為能釋也。文句二字當亦然。故妙樂
X28n0585_p0004a17║云：文謂文字，一部始終。句謂句逗，義通長短。則一
X28n0585_p0004a18║部文字，始終句逗，指經明矣。光明記踵此說，但就
X28n0585_p0004a19║能釋而言，謙辭耳。問：諸部題名曰玄，義曰文，句曰
X28n0585_p0004a20║疏者何？曰：精微云：疏是通名，玄句是別目。如妙玄
X28n0585_p0004a21║文句等，從別單題。若淨名玄疏，別行義疏等，乃通
X28n0585_p0004a22║別雙題。或單從通名，則觀經疏等是也。
X28n0585_p0004a23║指歸鈔（一）（一）云：一家言教，解題與釋文各部者，則名
X28n0585_p0004a24║有玄義文句之異。其合為一部者，則總題曰疏，如
X28n0585_p0004b01║淨名疏、觀經疏之例也（文）。涅槃稱疏，此乃新意，非
X28n0585_p0004b02║舊題名。問：法華疏題名文句，與教體三假，文身句
X28n0585_p0004b03║身，同異云何？北峰師曰：體相是同，用與少異。同稱
X28n0585_p0004b04║文句，屬三假中，二體相同也。故妙樂釋文句二字，
X28n0585_p0004b05║牒唯識文而例同之。用與異者，此是題名，彼是教
X28n0585_p0004b06║體，一不同也。題屬一經，彼通諸教，二不同也。題就
X28n0585_p0004b07║色立，教體通聲，三不同也。問：妙樂云：此亦不論色
X28n0585_p0004b08║行等體。亦之一字，對何文下耶？曰：唯識云：文即是
X28n0585_p0004b09║字，句詮差別。俱舍云：牟尼說法蘊，數有八十千。彼
X28n0585_p0004b10║體語或名，是色行蘊攝。今題云文句，非但不可唯
X28n0585_p0004b11║識一實三假，亦不同於俱舍攝色行體也。編次玄
X28n0585_p0004b12║句疏于後。
X28n0585_p0004b13║解題法華玄義釋文法華文句題文觀經疏
X28n0585_p0004b14║光明玄義光明文句
X28n0585_p0004b15║觀音玄義觀音義疏三請觀音疏
X28n0585_p0004b16║淨名玄義淨名疏
X28n0585_p0004b17║涅槃玄涅槃疏菩薩戒疏
X28n0585_p0004b18║光明記（一）（一），文句者，文即經文，句謂章句，亦句逗也。即
X28n0585_p0004b19║以章句節其經文，令其詮旨各有分齊。故荊溪云：以
X28n0585_p0004b20║由釋題大義委悉，故至經文但粗分章段。題云文句，
X28n0585_p0004b21║良由於此。然立此二字，葢謙辭耳。若觀釋經，大義非
X28n0585_p0004b22║少。
X28n0585_p0004b23║新記云：文句二字是經文經句，大師消文節句，攬所
X28n0585_p0004b24║釋為能釋。
X28n0585_p0004c01║玄文四序
X28n0585_p0004c02║北峰曰：玄文四序：一、總序，既是章安私記緣起，理
X28n0585_p0004c03║合居初。二、序，王大師將釋五重玄義，先以一序序
X28n0585_p0004c04║經，首題王起眾文之始。三、私序，王大師雖序經始
X28n0585_p0004c05║末，且從其義，章安從說，故復重釋。四、玄文，本序、正
X28n0585_p0004c06║序、玄文，此四序安布次第也。竊詳章安總序與私
X28n0585_p0004c07║序王，則大師說玄時未有也。大師將說五重玄義，
X28n0585_p0004c08║先覽五義，別為序王，以釋經名，令知經名通冠本
X28n0585_p0004c09║迹，次作本序、正序、玄文。章安私序，乃因大師序王，
X28n0585_p0004c10║但序經題，義含五章，未明經文亦具五章，故重作
X28n0585_p0004c11║私序而釋成之。惟總序緣起，乃最後作也。問：別行
X28n0585_p0004c12║經序，為是談玄之序，為是別時講經之序？若云經
X28n0585_p0004c13║序，何云正序玄文？若云序玄，何云別行經序？曰：荊
X28n0585_p0004c14║溪兩云正序玄文，的是玄序，而名經序者，對玄文
X28n0585_p0004c15║本序得名也。荊溪因見玄文自有本序，又見章安
X28n0585_p0004c16║釋云葢序王者，序經玄意，故科此別釋經名為別
X28n0585_p0004c17║行經序，行訓作也。問：序王與本序，顯釋五章之名，
X28n0585_p0004c18║荊溪何云似但釋名而已？曰：記主見大師於經字
X28n0585_p0004c19║前著蕩化等語，故知似但釋名爾，却科蕩化為探
X28n0585_p0004c20║取經旨。舊云別行與本序，則能釋所釋異，一章五
X28n0585_p0004c21║章異，
X28n0585_p0004c22║玄句聽次
X28n0585_p0004c23║玄序云：昔於建業，始聽經文，次在江陵，奉蒙玄義。
X28n0585_p0004c24║玅樂（一），江陵稟受玄旨，建業方聽經文。
X28n0585_p0005a01║妙樂引證一徧記難，如玄序云云，語雖倒置，事則
X28n0585_p0005a02║無殊，葢作文法也。近人以方訓始，艸庵謂之文誤
X28n0585_p0005a03║者非。
X28n0585_p0005a04║甘露門
X28n0585_p0005a05║玄（一）（一），知甘露門之在茲。
X28n0585_p0005a06║籤（一）（三），實相常住，如天甘露，是不死之藥。今釋玅法能
X28n0585_p0005a07║通實相，故名為門。
X28n0585_p0005a08║句（一）（二）。今明娑婆國土音聲佛事則甘露門開
X28n0585_p0005a09║記（一）（九）。則甘露門開者，則言乃表，唯聲益故。實相為甘
X28n0585_p0005a10║露，諸教為其門，門無開閉，理非通塞。此土入者，不假
X28n0585_p0005a11║餘塵，由之通理，故曰門開。
X28n0585_p0005a12║問：籤文云玅法為能通門，玅樂何云諸教為其門
X28n0585_p0005a13║耶？曰：玅樂因釋此土聲教入道，故云諸教為門。籤
X28n0585_p0005a14║文釋經首題，故云妙法為門。要知開顯諸教即玅
X28n0585_p0005a15║法也。
X28n0585_p0005a16║待絕二玅
X28n0585_p0005a17║玄（一）（一）所言妙者，妙名不可思議也。
X28n0585_p0005a18║籤（一）（三）。初、釋妙者，但舉一不思議，則已簡於可思議也。
X28n0585_p0005a19║彼止觀為成觀故，乃以相待為可思議麤，唯一絕待
X28n0585_p0005a20║為不思議妙。今則不爾，圓中約時，待絕俱妙；餘味約
X28n0585_p0005a21║部，或妙或麤。若前三教，時之與部一向為麤，至法華
X28n0585_p0005a22║被開方稱為妙。止觀相待義似於別，故判為麤。今此
X28n0585_p0005a23║妙名兼於本迹，彼文妙觀獨在於圓，雖異而同細尋
X28n0585_p0005a24║可了，下文廣釋不俟多云。
X28n0585_p0005b01║輔行（三上）（二）今法華唯具二妙，所謂待絕。所言待者，唯
X28n0585_p0005b02║有待麤成妙，更無待妙成麤。若以迹望本，亦可互形；
X28n0585_p0005b03║若以部望部，一向唯妙。今約法華迹理，復置互形，所
X28n0585_p0005b04║以玄文待絕，俱稱為妙。故以部教相望，復有橫豎。望
X28n0585_p0005b05║前四時，名為豎待；圓望三教，名為橫待。此文既依法
X28n0585_p0005b06║華經意，而釋名等，大槩準彼。相待是麤義，當待麤論
X28n0585_p0005b07║妙；絕待是妙義，當開麤論妙。此二亦名廢麤開麤，故
X28n0585_p0005b08║法華中唯論二妙，更無非待非絕之名。彼為判教，故
X28n0585_p0005b09║待之與絕，同稱為妙。今此相待，則判為麤，唯明絕觀。
X28n0585_p0005b10║無部可待，則無豎待；無教可望，名無橫待。故唯一絕，
X28n0585_p0005b11║以為能詮。雖立相待，以顯絕待，尚無於絕，何待之
X28n0585_p0005b12║有？
X28n0585_p0005b13║玄（二）（十二）若破麤顯妙，即用上相待妙。若開麤顯妙，即
X28n0585_p0005b14║用上絕待妙。
X28n0585_p0005b15║玄（二）（九）一相待，二絕待。此經唯論二妙，更無非絕非待
X28n0585_p0005b16║之文。若更作者，絕何惑，顯何理，故不更論也。
X28n0585_p0005b17║籤（二）（卅一）既云此經，當知妙題兼此二義，故使今釋諸
X28n0585_p0005b18║妙以二冠初。故迹門十妙，一一妙中開多科目，無不
X28n0585_p0005b19║二釋。言更無非待非絕等者，理性實是非待非絕，祇
X28n0585_p0005b20║向待絕約理論二，不同雙非二邊更有中道之理。恐
X28n0585_p0005b21║有人疑應更別有雙非絕待之理，故便釋云文理俱
X28n0585_p0005b22║無。此待絕理已破無明、已顯中道，故知雙非無復所
X28n0585_p0005b23║顯，故云破何惑等。
X28n0585_p0005b24║玄（二）（九）。今待麤妙者，待半字為麤，明滿字為妙，亦是常
X28n0585_p0005c01║無常、大小相待為麤妙也。淨名云：說法不有亦不無，
X28n0585_p0005c02║以因緣故諸法生。即是明滿字也。始坐佛樹力降魔，
X28n0585_p0005c03║得甘露滅覺道成，即提昔之半待出於滿也。般若云：
X28n0585_p0005c04║於閻浮提見第二法輪轉。亦是對鹿苑為第一，待般
X28n0585_p0005c05║若為第二也。涅槃云：昔於波羅柰初轉法輪，今於尸
X28n0585_p0005c06║城復轉法輪。眾經皆共以鹿苑為半、為小、為麤，待此
X28n0585_p0005c07║明滿大妙，其義是同。今法華明昔於波羅柰轉四諦
X28n0585_p0005c08║法輪、五眾之生滅，今復轉最妙無上之法輪，此亦待
X28n0585_p0005c09║鹿苑為麤，法華為妙。妙義皆同，待麤亦等，文義在此
X28n0585_p0005c10║也（云云）。二、絕待明妙者，為四：一、隨情三假法起，若入
X28n0585_p0005c11║真諦，待對即絕。故身子云：吾聞解脫之中無有言說。
X28n0585_p0005c12║此三藏經中絕待意也。二、若隨理三假，一切世間皆
X28n0585_p0005c13║如幻化，即事而真，無有一事而非真者，更待何物為
X28n0585_p0005c14║不真耶？望彼三藏，絕還不絕，即事而真，乃是絕待。此
X28n0585_p0005c15║通教絕待也。三、別教若起，望即真之絕，還是世諦。何
X28n0585_p0005c16║者？非大涅槃，猶是生死世諦，絕還有待。若入別教中
X28n0585_p0005c17║道，待則絕矣。四、圓教若起，說無分別法，即邊而中，無
X28n0585_p0005c18║非佛法，亡泯清淨，豈更佛法待於佛法？如來法界故，
X28n0585_p0005c19║出法界外，無復有法可相形比，待誰為麤？形誰得妙？
X28n0585_p0005c20║無所可待，亦無所絕，不知何名，強言為絕。
X28n0585_p0005c21║籤（二）（卅一）。初文意者，今家即以三教為滿，故對三藏為
X28n0585_p0005c22║半簡之（云云）。所以重敘前諸經者，明今經相待不應
X28n0585_p0005c23║對三教，文亦且同諸教所待，故亦指鹿苑而為所待。
X28n0585_p0005c24║結中意者，一往以所待之麤，對圓為能待之妙（云云）。
X28n0585_p0006a01║釋絕待中為七（云云）。初文約教顯圓。問：若明絕待，祇
X28n0585_p0006a02║應但一，何故開四？以四相形，與待何別？答：若相待中
X28n0585_p0006a03║展轉明妙，前麤猶存。今論絕待，絕前諸麤無可形待。
X28n0585_p0006a04║又所以漸明四種絕者，為知圓絕極妙無過，前三被
X28n0585_p0006a05║絕，圓外無法。細消文意，各有深致（云云）。意但且論展
X28n0585_p0006a06║轉相望以明諸絕，顯於圓教無復能絕（云云）。次豈更
X28n0585_p0006a07║下，明絕待相狀，明法界體一，無復形待。待誰為麤等
X28n0585_p0006a08║者，明無能待。能即是妙，法外無法，待誰麤妙？無所可
X28n0585_p0006a09║待等者，明無所絕。所即是麤，法外無法，故無所絕（云
X28n0585_p0006a10║云）。不可以相待示，不可以絕待示，待絕俱絕，故名滅
X28n0585_p0006a11║待。滅絕
X28n0585_p0006a12║玄（二）（十一）用是兩妙，妙上三法。眾生之法，亦具二妙，稱
X28n0585_p0006a13║之為妙。佛法心法，亦具二妙，稱之為妙。
X28n0585_p0006a14║籤（二）（卅四）次二妙，妙上三法者，欲明三妙在於法華方
X28n0585_p0006a15║得稱妙，故須二妙以妙三法。故諸味中雖有圓融，全
X28n0585_p0006a16║無二妙。三被妙已，故三即妙。故上文云：此妙即法，此
X28n0585_p0006a17║法即妙。故得三法皆具於十，成三十妙，良由於此。問：
X28n0585_p0006a18║向釋妙云：待絕俱絕，方名為絕。今何以言待絕二耶？
X28n0585_p0006a19║答：前明絕待，故須俱絕。今述經意，故須雙明。經意雖
X28n0585_p0006a20║雙，理無異趣。以此俱絕對前稱待，所待未會，會方名
X28n0585_p0006a21║絕。是故此部得二妙名。
X28n0585_p0006a22║籤（六）（九）又若不論待無以明絕，若明待已即指所待，是
X28n0585_p0006a23║於能絕亦絕方名為絕。
X28n0585_p0006a24║相待論判，絕待論開，即諸文判麤玅，開麤玅也。相
X28n0585_p0006b01║待者，待麤而論妙，能待之義，在於法華。絕待者，絕
X28n0585_p0006b02║相待之麤妙而論妙，亦絕能待之妙而論妙，亦在
X28n0585_p0006b03║法華。舊謂相待是施權義，非也。
X28n0585_p0006b04║蓮華三喻
X28n0585_p0006b05║玄（一）（一），一、為蓮故華，譬為實施權。文云：知第一寂滅，以
X28n0585_p0006b06║方便力故，雖示種種道，其實為佛乘。二、華敷譬開權，
X28n0585_p0006b07║蓮現譬顯實。文云：開方便門，示真實相。三、華落譬廢
X28n0585_p0006b08║權，蓮成譬立實。文云：正直捨方便，但說無上道。
X28n0585_p0006b09║籤（一）（四）。妙法不出權實，故蓮以譬實，華以喻權（云云）。若
X28n0585_p0006b10║非蓮華，無以顯於妙法故也（云云）。為蓮故華者，約時
X28n0585_p0006b11║且寄華嚴頓後而說，頓中之別，理實教權，且置未論。
X28n0585_p0006b12║鹿苑施小，方等般若，已為開廢，而作方便，如此說者，
X28n0585_p0006b13║且在於小。若約教者，通前四時，三教皆權，二乘唯在，
X28n0585_p0006b14║法華菩薩，處處得入。而今文引，且從引小，小難引故，
X28n0585_p0006b15║故寄說之（云云）。次明開者，指實為權，權掩於實，名方
X28n0585_p0006b16║便門閉。今指權為實，於權見實，名方便門開（云云）。第
X28n0585_p0006b17║三廢者，捨是廢之別名，開已俱實，無權可論，義當於
X28n0585_p0006b18║廢，權轉為實，所廢體亡（云云）。若爾，開廢何別？答：約法
X28n0585_p0006b19║乃開時即廢，約喻必義須先開。若爾，法喻差違，何成
X28n0585_p0006b20║喻法？答：據理似與喻有違，據事似先開後廢。如先示
X28n0585_p0006b21║方便，即是真實，既識實已，永不用權。若約理者，開廢
X28n0585_p0006b22║俱時，開時已廢故也。
X28n0585_p0006b23║玄（一）（四）為蓮故華，華實具足，可喻即實而權。又華開蓮
X28n0585_p0006b24║現，可喻即權而實。又華落蓮成，蓮成亦落，可喻非權
X28n0585_p0006c01║非實。
X28n0585_p0006c02║籤（一）（十二）華實具足等者，為蓮故華華掩於實，為實施
X28n0585_p0006c03║權實在權內，體復不異，故云即實而權。機熟須開開
X28n0585_p0006c04║彼能覆，情怖近果名之為覆，袥彼近謂名之為開，開
X28n0585_p0006c05║何所開即彼能覆。又華落蓮成等者，華落譬非權，蓮
X28n0585_p0006c06║落譬非實，開已即廢時無異途，開教行人理同一理
X28n0585_p0006c07║故，故實立已同冥三德，故知三德不當權實。
X28n0585_p0006c08║玄（七）（六）。復次，為十妙故，開出十麤，如為蓮故，華意在於
X28n0585_p0006c09║蓮（云云）。又華開蓮現，譬開十麤，顯十妙，則無復十麤，
X28n0585_p0006c10║唯一大事，不可思議境界，乃至利益。
X28n0585_p0006c11║玄（五）（十六）昔權蘊實，如華含蓮。開權顯實，如華開蓮現。
X28n0585_p0006c12║離此華已，無別更蓮。離此麤已，無別更妙。何須破麤
X28n0585_p0006c13║往妙，但開權位，即顯妙位也。
X28n0585_p0006c14║玄（一）（十一）。問：華以喻權，權是小乘之法，則不應破於艸
X28n0585_p0006c15║菴。艸菴既破，何得以華喻權？答：小乘是化佗之權，是
X28n0585_p0006c16║故須破。今明自行之權，故以華喻耳。
X28n0585_p0006c17║籤（一）（廿九）答：小乘是化佗乃至喻耳者，且約初說，小隔
X28n0585_p0006c18║於大是故云破，以大破之故云須破。自行即是體內
X28n0585_p0006c19║之權，故以華喻。然化佗之權，據佛本意並屬自行。又
X28n0585_p0006c20║初約施權故屬化佗，今論開權故屬自行，施開被緣
X28n0585_p0006c21║其理不二。
X28n0585_p0006c22║北峰曰：蓮華喻法，約佛意說，以喻一代施化之意。
X28n0585_p0006c23║如來為實施權，意在於實，如為蓮故華，華本含蓮，
X28n0585_p0006c24║正喻同體。但眾生權中有實，華含於蓮，是故開顯
X28n0585_p0007a01║令知。據眾生不知，則不名蓮華，正是開艸華為蓮
X28n0585_p0007a02║華。但今蓮華喻佛施化之意，故不論艸華也。如玄
X28n0585_p0007a03║（七）（廿六）：一華生必有於蓮，為蓮而華，蓮不可見。此譬
X28n0585_p0007a04║約實明權，意在於實，無能知者。文云：我意難可測，
X28n0585_p0007a05║無能發問者。（文）既云意在於實，而眾生不知，故須
X28n0585_p0007a06║開也。又復須知，雖喻佛意，無非玅法。若從所喻，權
X28n0585_p0007a07║法當體，但空但中，不能即實，亦可譬麤。故云：昔本
X28n0585_p0007a08║隱實，如華含蓮。又云：為十妙故，開出十麤，如為蓮
X28n0585_p0007a09║故華等。即此義也。詳玄籤意，小乘是化佗之權，正
X28n0585_p0007a10║如前玄多華一果等。此約在昔，當分喻桃李艸華
X28n0585_p0007a11║也。今明自行之權，故以蓮華為喻。然化他之權，據
X28n0585_p0007a12║佛本意，並屬自行，此據佛意喻蓮華也。又云：初約
X28n0585_p0007a13║施權屬化佗，今論開權屬自行。此又約施權喻艸
X28n0585_p0007a14║華，開權喻蓮華。是則施權隔實如艸華，故須破；開
X28n0585_p0007a15║權即實如蓮華，故須顯。今明開權即玅及以佛意，
X28n0585_p0007a16║故以蓮華為喻也。
X28n0585_p0007a17║附法觀
X28n0585_p0007a18║玅玄（一）（三），觀心即聞即行，起精進心故。
X28n0585_p0007a19║籤（一），（九）。觀心者，隨聞一句攝事成理，不待觀境方名修觀。
X28n0585_p0007a20║玅玄（一）（十一）。六、明觀心者（云云）。心如幻燄，但有名字，名
X28n0585_p0007a21║之為心。適言其有，不見色質；適言其無，復起慮想。不
X28n0585_p0007a22║可以有無思度故，故名心為妙。妙心可軌，稱之為法。
X28n0585_p0007a23║心法非因非果，能如理觀，即辨因果，是名蓮華。由一
X28n0585_p0007a24║心成觀，亦轉教餘心，名之為經。
X28n0585_p0007b01║籤（一），（卅一）由一心等者，研一剎那既成觀已，即以此觀
X28n0585_p0007b02║復觀後心，後心成觀所復成能，後後相續名教餘心。
X28n0585_p0007b03║經是被下之教，故觀下惑名經。
X28n0585_p0007b04║四、明十義書破立甚精，此乃玅玄一部觀心式樣，
X28n0585_p0007b05║十不二門指要鈔廣此說耳。
X28n0585_p0007b06║法華教主
X28n0585_p0007b07║玅玄（一）（五）。今經體者，體化他之權實，即是自行之權實。
X28n0585_p0007b08║如垢衣內身，實是長者。
X28n0585_p0007b09║籤（一）（十四），初文即是開丈六垢衣，垢衣正是示為小乘
X28n0585_p0007b10║化他權實，今開即是同體權實瓔珞長者。
X28n0585_p0007b11║此章安師私謂經體開權之文，四明玅宗立法華
X28n0585_p0007b12║身是尊，特佛引為誠證，的示開權絕待妙故，決了
X28n0585_p0007b13║聲聞法是諸經之王，開麤即妙，妙外無麤，是故得
X28n0585_p0007b14║云瓔珞長者看解謗書，淨覺神智皆不及也。
X28n0585_p0007b15║華嚴三照
X28n0585_p0007b16║玅玄（一）（六），云何分別（云云）。
X28n0585_p0007b17║釋籤（一），（十六）。初文五味者，還約華嚴日照三譬開為五
X28n0585_p0007b18║味。問：應還取涅槃本文，何以却取華嚴文耶？非但數
X28n0585_p0007b19║不相當，亦恐文意各別。答：涅槃五味轉變而祇是一
X28n0585_p0007b20║乳，華嚴三照不同而祇是一日。今演華嚴平地之譬，
X28n0585_p0007b21║以對涅槃後之三味，數雖不等其義宛齊。又涅槃以
X28n0585_p0007b22║牛譬佛，乳從牛出，譬佛初說大乳出已後，其味轉變
X28n0585_p0007b23║猶成分譬，故此下文義立五味皆從牛出。未若華嚴
X28n0585_p0007b24║日譬於佛、光譬說教，日無緣慈非出而出，眾機所扣
X28n0585_p0007c01║非照而照，故使高山幽谷平地不同，同稟教光終歸
X28n0585_p0007c02║等照，故用兩經二義相成。
X28n0585_p0007c03║別行疏（下）（十二）降神母胎，即示兩相。
X28n0585_p0007c04║記（下）（十四）。問：華嚴頓後方施小化，譬如窮子急追不至
X28n0585_p0007c05║徐語方來，前頓後漸其義善成，今那忽云降神母胎
X28n0585_p0007c06║即示兩相？答：諸文所論初頓次漸，葢是化儀施設之
X28n0585_p0007c07║語，今此所說大小雙應終歸一乘，方盡鑑機始末之
X28n0585_p0007c08║事，如方便品思無大機念欲息化，諸佛勸諭方施小
X28n0585_p0007c09║乘，次文却云無量劫來讚涅槃法，生死永盡我常是
X28n0585_p0007c10║說，是故思機然後施小，此等之說皆是儀式，不可據
X28n0585_p0007c11║此以難今文，預鑑羣機原始要終度物之意也。
X28n0585_p0007c12║句（六）（十九）今明勝應應菩薩，即盧舍那尊特身，大機所
X28n0585_p0007c13║扣者也。劣應應小乘，丈六弊衣，小機所扣者也。
X28n0585_p0007c14║別行疏記（下）（十四）。彼經預敘一代始終，故立譬云：猶如
X28n0585_p0007c15║日出，先照高山，次照幽谷，後照平地。今家義開平地
X28n0585_p0007c16║為三，對於涅槃五種牛味。高山大機能感頓教，日光
X28n0585_p0007c17║先照，即有次第及不次第見佛性也。若涅槃中譬從
X28n0585_p0007c18║牛出乳次第五味，則對一代五時教味次第相生。
X28n0585_p0007c19║孤山論衡記云：華嚴有三照之說，涅槃有五味之談。
X28n0585_p0007c20║華嚴既居最初，涅槃仍居最後，乃始終之二義也。
X28n0585_p0007c21║疑者曰：華嚴預敘一代，則是預借法華，莫不以法
X28n0585_p0007c22║華為所施耶？當知預敘之言，乃是約佛意判釋，所
X28n0585_p0007c23║以得云先照等也，不可以化儀為妨。
X28n0585_p0007c24║梵王見淨
X28n0585_p0008a01║玅玄（一）（六），見有淨穢。
X28n0585_p0008a02║釋籤（一）（十七）。見淨如梵王，見穢如身子，
X28n0585_p0008a03║淨名經（上）（七）。爾時，螺髻梵王語舍利弗：勿作是念，謂此
X28n0585_p0008a04║佛土以為不淨。所以者何？我見釋迦牟尼佛土清淨，
X28n0585_p0008a05║譬如自在天宮。舍利言：我見此土丘陵、坑坎、荊棘、沙
X28n0585_p0008a06║礫、土石、諸山，穢惡充滿。
X28n0585_p0008a07║淨名疏（三）（十二）。埀裕記（四）（四）。有前四種罪障者，界內有為
X28n0585_p0008a08║緣集障、界內塵沙障、界外塵沙障、界外無明障，而此
X28n0585_p0008a09║四障障於四淨，故知身子具四種障。身子雖除惡有
X28n0585_p0008a10║為集，然由有於淨有為集，不依佛慧，故使於垢不能
X28n0585_p0008a11║見淨，是故四淨悉皆不見。
X28n0585_p0008a12║玅樂（二）（廿八），別譯阿含第六廣明。諸梵來下，第八、第十
X28n0585_p0008a13║一廣明諸天讚佛。諸天若來，並同人形。第四云：梵王
X28n0585_p0008a14║來禮佛，佛入火光三昧，不能得前，因往瞿伽離門喚
X28n0585_p0008a15║之。瞿伽離問：誰喚？答：梵王。又問：佛記汝得阿那含耶？
X28n0585_p0008a16║答：如是。又問：阿那含名為不來，汝何以來？梵王言：如
X28n0585_p0008a17║是之人，不應與語。故知一同人法，還有違情。而誡伽
X28n0585_p0008a18║離（云云）。既為一代請法輪主，請大則大，請小則小。
X28n0585_p0008a19║梵王為一代請法之主，故在大則大，在小則小，所
X28n0585_p0008a20║以依佛慧見土清淨也。
X28n0585_p0008a21║不定教
X28n0585_p0008a22║玄（一）（七）。雖高山頓說不動寂場，而游化鹿苑。雖說四諦
X28n0585_p0008a23║生滅，而不妨不生不滅。雖為菩薩說佛境界，而有二
X28n0585_p0008a24║乘智斷。雖五人證果，不妨八萬諸天獲無生忍。當知
X28n0585_p0008b01║即頓而漸，即漸而頓。大經云：或時說深，或時說淺。應
X28n0585_p0008b02║問即遮，應遮即問。一時一說，一念之中，備有不定不
X28n0585_p0008b03║同。舊義專判一部味，味中悉如此。此乃顯露不定
X28n0585_p0008b04║籤（一），（廿一）。初文者，此指華嚴。不動不離而升而遊者，此
X28n0585_p0008b05║指頓後漸初，不動於頓而施漸化（云云）。雖轉四諦，指
X28n0585_p0008b06║鹿苑，此指雖施漸化而不起於頓。此二味既然，諸味
X28n0585_p0008b07║準此。雖為菩薩，指方等、般若，彼二時中俱有小果，新
X28n0585_p0008b08║得舊得如常所明。雖五人證界，不妨八萬諸天獲無
X28n0585_p0008b09║生忍，此重指漸初，對般若說。前文約法，此中約人，得
X28n0585_p0008b10║果不同，證法不定，應引大論顯密法輪義釋此中意。
X28n0585_p0008b11║故大論六十五云：於閻浮提見第二法輪轉。初轉法
X28n0585_p0008b12║輪，八萬諸天得無生忍，陳如得初果；今轉法輪，無量
X28n0585_p0008b13║諸天得無生忍，今轉似初轉。問：初轉少，今轉多，云何
X28n0585_p0008b14║以大喻小而言似耶？答：諸佛有二種法輪：一者、顯，二
X28n0585_p0008b15║者、密。初轉，聲聞見八萬及一人，諸菩薩見無量阿僧
X28n0585_p0008b16║祇人得二乘，無量阿僧祇人得無生忍，無量阿僧祇
X28n0585_p0008b17║人發無上道心行六波羅蜜，阿僧祇人得初地乃至
X28n0585_p0008b18║十地一生補處坐道場，是名為密。故知初見八萬一
X28n0585_p0008b19║人屬顯露攝。祕密者，如次明之（云云）。次引大經證中
X28n0585_p0008b20║云：或時說深，或時說淺等，名不定者，以由彼此互相
X28n0585_p0008b21║知故。若祕密者，即如下文互不相知，是故名密。不定
X28n0585_p0008b22║與祕，並皆不出同聽異聞，故名為即（云云）。問：此與方
X28n0585_p0008b23║等恐畏歡喜等，為有何別？答：不定徧前四味。若直語
X28n0585_p0008b24║方等，但彈斥而已。既以身土令物殊途，正當不定（云
X28n0585_p0008c01║云）。言味味者，乳中則約圓別相對以辨不定。酪中教
X28n0585_p0008c02║門雖無二別，乃與八萬對辨不定。生熟二酥，三四對
X28n0585_p0008c03║辨，其意可見。
X28n0585_p0008c04║按玄籤，文有二義：自雖高下釋相，是約部豎明；次
X28n0585_p0008c05║味味下，結，是約教橫辨。或問淨名：佛以一音演說
X28n0585_p0008c06║法，眾生隨類各得解。四教義引證顯露定教，四教
X28n0585_p0008c07║儀引明不定教。淨名記云：佛以一音等是祕密義。
X28n0585_p0008c08║如此不同者何？曰：經意多含徧證無礙，只一梵音
X28n0585_p0008c09║演說，取共相見聞之義；證定教，取得益不同；證不
X28n0585_p0008c10║定教，取如來神光遮覆，彼彼互不相知；明祕密。
X28n0585_p0008c11║
X28n0585_p0008c12║讀教記卷第一