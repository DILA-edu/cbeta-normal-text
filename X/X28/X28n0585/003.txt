X28n0585_p0014c05║
X28n0585_p0014c06║
X28n0585_p0014c07║讀教記卷第三
X28n0585_p0014c08║
X28n0585_p0014c09║天台沙門　法照
X28n0585_p0014c10║玅玄（三）
X28n0585_p0014c11║十二因緣
X28n0585_p0014c12║涅槃經（二十）（五）云：無明、有、愛，是二中間，即是中道。如是
X28n0585_p0014c13║中道，能破一切生死。
X28n0585_p0014c14║玅玄（二）（十五）。十二因緣支，二是過去則止常，二是未來
X28n0585_p0014c15║則止斷，現在則顯中道。推現三因則說未來二果，推
X28n0585_p0014c16║現在五果則說過去二因。三世皆有十二支，為推因
X28n0585_p0014c17║果故作如是說。
X28n0585_p0014c18║籤（三）（三）。言中道者，離斷常耳（云云）。次推三世中云三世
X28n0585_p0014c19║皆有十二者，推因知果等，如今所說。三世俱名因果，
X28n0585_p0014c20║而支數多少不同者，具如俱舍云：略果及略因，由中
X28n0585_p0014c21║可比二。如止觀第三記。現在既望過未成十二，當知
X28n0585_p0014c22║過未亦自相望，各有過未故各十二，今且從現故但
X28n0585_p0014c23║十二。
X28n0585_p0014c24║輔行（三下）（十四）。俱舍云：三煩惱二業，七事亦名果，略果及
X28n0585_p0015a01║略因，由中可比二。從惑生惑業，從業生於事，從事事
X28n0585_p0015a02║惑生，有支理唯此。初四句是以略攝廣，故論云：應知
X28n0585_p0015a03║緣起雖有十二，而二三為性。三謂惑、業、事，二謂因、果。
X28n0585_p0015a04║就中又二：初兩句正明相攝，下兩句釋妨。妨曰：何故
X28n0585_p0015a05║過、未略而現在廣？釋曰：由中可以比知現在名中故
X28n0585_p0015a06║也。次從惑生惑，謂愛生取；從惑生業，謂取生有及無
X28n0585_p0015a07║明生行；從業生事，謂從行生識及有生生；從事事惑
X28n0585_p0015a08║生者，謂從事生事，即識生名色乃至生受；從事生惑，
X28n0585_p0015a09║謂受生愛。
X28n0585_p0015a10║光句（中）（二十五）。二乘雖復同觀，觀法有異。聲聞觀諸果，
X28n0585_p0015a11║總作一苦諦觀。觀諸煩惱及業，總作一集諦觀。又苦
X28n0585_p0015a12║之與集，總是現在，所以名總相觀。緣覺觀苦為七，現
X28n0585_p0015a13║在五，未來二。觀集為五，過去二，現在三。別觀三世，別
X28n0585_p0015a14║開苦集，故言緣覺別相觀也。
X28n0585_p0015a15║記（四）（十六）。初明聲聞。若望因緣，乃以七支總為一苦，仍
X28n0585_p0015a16║以五支總為一集。又復苦集不分過未，總是現在，以
X28n0585_p0015a17║根鈍故，法相總略。二明支。佛開聲聞，總成別相。現在
X28n0585_p0015a18║五者，謂識、名色、六入、觸、受。未來二者，謂生、老死，別相
X28n0585_p0015a19║苦也。過去二者，謂無明、行。現在三者，謂愛、取、有，別相
X28n0585_p0015a20║集也。又開三世，不唯現在，故云略果及略因，由中可
X28n0585_p0015a21║比二。是則三世皆有十二，以福資智，故能別觀。
X28n0585_p0015a22║光句（中）（三十）三世者，過去二因破神常之見，現在五果
X28n0585_p0015a23║破神我之見，現在三因未來二果破神斷之見，常途
X28n0585_p0015a24║所用。
X28n0585_p0015b01║記（四）（二十三）。初三世，過去破神常者，過去已滅故非常
X28n0585_p0015b02║也。現在破神我者，五果皆五陰和合故無我也。未來
X28n0585_p0015b03║破神斷者，未來有果故非斷滅。皆言神者，外執身神
X28n0585_p0015b04║有斷常等也。此三世義世共傳之，故云常途所用。
X28n0585_p0015b05║十二因緣，不出三世，各有因果。雖輔行引俱舍文，
X28n0585_p0015b06║有少不同，於義已具。故荊溪師云：因緣之義，佛法
X28n0585_p0015b07║根本，背邪向正之始，入道修觀之源。故習佛法者，
X28n0585_p0015b08║不可全迷。
X28n0585_p0015b09║七種二諦
X28n0585_p0015b10║玅玄（二）（二十四）。所言七種二諦者，一者實有為俗，實有
X28n0585_p0015b11║滅為真。二者幻有為俗，即幻有空為真。三者幻有為
X28n0585_p0015b12║俗，即幻有空不空共為真。四者幻有為俗，幻有即空
X28n0585_p0015b13║不空，一切法趣空不空為真。五者幻有，幻有即空，皆
X28n0585_p0015b14║名為俗，不有不空為真。六者幻有，幻有即空，皆名為
X28n0585_p0015b15║俗，不有不空，一切法趣不有不空為真。七者幻有，幻
X28n0585_p0015b16║有即空，皆名為俗，一切法趣有趣空，趣不有不空為
X28n0585_p0015b17║真。
X28n0585_p0015b18║釋籤（三），（十七），云云。
X28n0585_p0015b19║涅槃疏（九）（九）今明智者大師有七二諦，名雖不同，其義
X28n0585_p0015b20║可會。一生滅，二無生，三襌俗複真，四襌俗襌中，五複
X28n0585_p0015b21║俗襌中，六複俗複中，七圓二諦。若依法華玄文，名相
X28n0585_p0015b22║稍別，義意必同，讀者應知。
X28n0585_p0015b23║指歸鈔（十一）（二十）：別教中道，在偏空外，故受複真之名。圓
X28n0585_p0015b24║教達邊即中，故云襌也。若法華玄通教二接，並稱複
X28n0585_p0015c01║真，乃是一往細分，如今文也。
X28n0585_p0015c02║玅玄藏生滅涅槃
X28n0585_p0015c03║通無生
X28n0585_p0015c04║別接通籤即是含中真諦襌俗複真
X28n0585_p0015c05║圓接通籤亦是含中二諦襌俗襌中
X28n0585_p0015c06║別籤複俗單中複俗襌中
X28n0585_p0015c07║圓接別籤亦是複俗單中複俗複中
X28n0585_p0015c08║圓籤複俗複中圓二諦
X28n0585_p0015c09║三法解源
X28n0585_p0015c10║玅玄（二）（二十四）幻有空不空二諦者，俗不異前真，則三
X28n0585_p0015c11║種不同。一俗隨三真，即成三種二諦。其相云何？如大
X28n0585_p0015c12║品明非漏非無漏。初人謂非漏是非俗，非無漏是遣
X28n0585_p0015c13║著。何者？行人緣無漏生著，如緣滅生，使破其著心，還
X28n0585_p0015c14║入無漏，此是一番二諦也。次人聞非漏非無漏，謂非
X28n0585_p0015c15║二邊，別顯中理。中理為真，又是一番二諦。又人聞非
X28n0585_p0015c16║有漏非無漏，即知雙非，正顯中道。中道法界，力用廣
X28n0585_p0015c17║大，與虗空等。一切法趣非有漏非無漏，又是一番二
X28n0585_p0015c18║諦也。大經云：聲聞之人，但見於空，不見不空。智者見
X28n0585_p0015c19║空，及與不空。即是此意。二乘謂著此空，破著空故，故
X28n0585_p0015c20║言不空。空著若破，但是見空，不見不空也。利人謂不
X28n0585_p0015c21║空是玅有，故言不空利。利人聞不空，謂是如來藏。一
X28n0585_p0015c22║切法趣如來藏，還約空不空，即有三種二諦也。復次，
X28n0585_p0015c23║約一切法趣非漏非無漏，顯三種異者。初人聞一切
X28n0585_p0015c24║法趣非漏非無漏者，謂諸法不離空，周行十方界，還
X28n0585_p0016a01║是缾處。如又人聞趣，知此中理，須一切行來趣發之。
X28n0585_p0016a02║又人聞一切趣，即非漏非無漏，具一切法也。是故說
X28n0585_p0016a03║此一俗隨三真轉，或對單真，或對複真，或對不思議
X28n0585_p0016a04║真。
X28n0585_p0016a05║籤（三）（十九）。次釋接義者，即含中入真也。於中為三：初以
X28n0585_p0016a06║一法標，次俗不下略以三法示，三其相下辨相。通寄
X28n0585_p0016a07║三法以辨其相。漏無漏本是通法，為成接義故立雙
X28n0585_p0016a08║非。空不空本是別法，一切法趣本是圓法。於一一法
X28n0585_p0016a09║各有三人取解不同者，良由機發故所聞不同。又通
X28n0585_p0016a10║教菩薩由根利鈍發習不同，故鈍同二乘，直至法華
X28n0585_p0016a11║方乃被會。利者爾前接入中道，故使同觀幻有之俗
X28n0585_p0016a12║而契真各異，所以別圓機發對鈍住空致成三別，是
X28n0585_p0016a13║以釋後二接須對通鈍共成三人同聞異聽，故約漏
X28n0585_p0016a14║等以示解源。若得此意，於一切法無礙自在（云云）。初
X28n0585_p0016a15║文者，三人俱作雙非之名而取解不等。於中為三：初
X28n0585_p0016a16║依教立，次初人下明行相，三何者下重釋。非無漏是
X28n0585_p0016a17║遣著者，無漏無著由行者著心緣之，今破其著心故
X28n0585_p0016a18║名為非，故云非無漏也。如緣下引例釋成，復宗真諦
X28n0585_p0016a19║離著云非還歸無漏，此初人意也，即通鈍根。次人又
X28n0585_p0016a20║人，即利根二人也。圓人亦云雙非者，帶通方便是故
X28n0585_p0016a21║爾耳。次引大經空不空例漏無漏，可以意知。次言三
X28n0585_p0016a22║人聞趣者，初人云諸法不離空義，當一切法趣空，故
X28n0585_p0016a23║引例云如缾如等，如即空也。如缾是空，十方界空不
X28n0585_p0016a24║異缾空，故十方空皆趣缾空，即通人也。次人聞趣，知
X28n0585_p0016b01║此但中須修地前一切諸行來趣向後，以發初地中
X28n0585_p0016b02║道之理，即別人也。第三人聞，即具一切名之為趣。次
X28n0585_p0016b03║結中言或對者，三真是能對，一俗是所對。
X28n0585_p0016b04║天台大師玄文三法解源分科示意云：漏無漏本
X28n0585_p0016b05║是通法，為成接義，故立雙非。又正釋科云：初依教
X28n0585_p0016b06║立。是知雙非乃大師立也。
X28n0585_p0016b07║翻宗立識
X28n0585_p0016b08║攝大乘論上（曰字函，陳譯）。諸佛世尊有十勝相，所說無等，
X28n0585_p0016b09║過於餘教。十勝相者：一、應知依止勝相；二、應知勝相；
X28n0585_p0016b10║三、應知入勝相；四、入因果勝相；五、入因果修差別勝
X28n0585_p0016b11║相；六、於修差別依戒學勝相；七、此中依心學勝相；八、
X28n0585_p0016b12║此中依慧學勝相；九、學果寂滅勝相；十、智差別勝相。
X28n0585_p0016b13║起信論疏（一）（末）。梁朝真諦三藏，就名翻為無沒識。今時
X28n0585_p0016b14║奘法師，就義翻為藏識。藏是攝藏義，無沒是不失義，
X28n0585_p0016b15║義一名異也。
X28n0585_p0016b16║【圖】
X28n0585_p0016b17║
X28n0585_p0016b18║
X28n0585_p0016b19║
X28n0585_p0016b20║
X28n0585_p0016b21║玅玄（二）（二十八）。攝大乘明十勝相義，咸謂深極，使地論
X28n0585_p0016b22║翻宗。今試以十玅比之，彼有所漏，且用理玅比依止
X28n0585_p0016b23║勝相，明不思議因緣四句破執，豈留黎耶庵摩羅為
X28n0585_p0016b24║依止耶？
X28n0585_p0016c01║籤（三）（二十七）。言依止者，謂所依也。真諦所譯則依庵摩
X28n0585_p0016c02║羅，後代諸譯竝依黎耶，如其各計成自他性，一論二
X28n0585_p0016c03║譯尚生二計，況諸部耶？論師以黎耶依持破於地論，
X28n0585_p0016c04║故云翻宗。翻者改也，令地論宗破歸我攝宗。次明今
X28n0585_p0016c05║家斥中為八（云云）。初如文。次文者，且以迹中十玅之
X28n0585_p0016c06║初境玅少分，比彼十勝相之初相全分，於少分中尚
X28n0585_p0016c07║有所漏，四句之中但得自他一句而已，故上斥云有
X28n0585_p0016c08║所漏也。況破則俱破、立則俱立，不同彼論唯計一句，
X28n0585_p0016c09║故今文云不思議因緣，豈同論文黎耶摩羅自他因
X28n0585_p0016c10║緣耶？文雖雙舉計必偏執，如新舊兩譯，亦如地論南
X28n0585_p0016c11║北二道還成性過各計不同，今不思議離四性計，豈
X28n0585_p0016c12║同彼論各計不同耶？
X28n0585_p0016c13║玄（五）（二十八）。若地人明阿黎耶是真常淨識，攝大乘人
X28n0585_p0016c14║云是無記無明隨眠之識，亦云無沒識，九識乃名淨
X28n0585_p0016c15║識互諍（云云）。
X28n0585_p0016c16║四念處（三）（十）。觀此無明，為從無明生？為從法性生？瓔珞
X28n0585_p0016c17║及地論皆解云：從法性生。攝論云：從無明生，依阿黎
X28n0585_p0016c18║耶識起。此識是無記，如地有金土，依染如土，依淨如
X28n0585_p0016c19║金，故言依他也。黎耶識依業生，故言依他也。若他依
X28n0585_p0016c20║者，六識所起善惡業，六識謝滅種子，依黎耶攝持得
X28n0585_p0016c21║生，故名他依。彼論偈云：此識無始時，一切所依止，
X28n0585_p0016c22║玅玄（九）（十），如地論有南北二道，加復攝大乘興，各自謂
X28n0585_p0016c23║真，互相排斥。
X28n0585_p0016c24║籤（九）（十八）如地論有南北二道者，陳梁已前，弘地論師，
X28n0585_p0017a01║二處不同。相州北道，計阿黎以為依持。相州南道，計
X28n0585_p0017a02║於真如以為依持。此二論師，俱稟天親，而所計各異，
X28n0585_p0017a03║同於水火。加復攝大乘興，亦計黎耶以助北道。又攝
X28n0585_p0017a04║大乘前後二譯，亦如地論，二計不同。舊譯即立庵摩
X28n0585_p0017a05║羅識，唐三藏譯，但立第八。
X28n0585_p0017a06║文句（六）（三十）。玅樂（七）（二十）。北人者，諸文所指，多是相州北
X28n0585_p0017a07║道地論師也。古弘地論，相州自分南北二道，所計不
X28n0585_p0017a08║同。南計法性生一切法，北計黎耶生一切法。宗黨既
X28n0585_p0017a09║別，釋義不同，豈地論令爾耶？
X28n0585_p0017a10║輔行（三上）（十）言三識者，真諦三藏云：阿陀那七識，此云
X28n0585_p0017a11║執我識，此即惑性，體是緣因。阿賴耶八識，此名藏識，
X28n0585_p0017a12║以能盛持種智不失，體是無沒無明，無明之性，性是
X28n0585_p0017a13║了因。庵摩羅九識，名清淨識，即是正因。唐三藏不許
X28n0585_p0017a14║此識云第九，乃是第八異名。故新譯攝論不存第九，
X28n0585_p0017a15║地論文中亦無第九，但以第八對於正因，第七對於
X28n0585_p0017a16║了因，第六對於緣因。今依真諦，仍合六七共為緣因，
X28n0585_p0017a17║以第六中是事善惡亦是惑性。
X28n0585_p0017a18║止觀（五）（十四）。地人云：一切解惑，真妄依持法性。法性持
X28n0585_p0017a19║真妄，真妄依法性也。攝大乘云：法性不為惑所染，不
X28n0585_p0017a20║為真所淨，故法性非依持。言依持者，阿黎耶是也。無
X28n0585_p0017a21║沒無明，盛持一切種子。
X28n0585_p0017a22║輔行（五中）（九）寄二論破者，論隨教道順物機緣，恐迷者
X28n0585_p0017a23║執權即成性過，故寄破之令成圓極。言無沒無明者，
X28n0585_p0017a24║即阿黎耶識無始恒有，故云無沒。沒謂失沒，恒不失
X28n0585_p0017b01║故，不同俱生及現行等。
X28n0585_p0017b02║光明玄（八）云何三識？識名為覺了，是智慧之異名爾。
X28n0585_p0017b03║庵摩羅識是第九不動識，若分別之即是佛識。阿黎
X28n0585_p0017b04║耶識即是第八無沒識，猶有隨眠煩惱與無明合，別
X28n0585_p0017b05║而分之是菩薩識。大論云：在菩薩心名為般若，即其
X28n0585_p0017b06║義也。阿陀那識是第七分別識，訶惡生死欣羨涅槃，
X28n0585_p0017b07║別而分之是二乘識。於佛即是方便智波浪，是凡夫
X28n0585_p0017b08║第六識。
X28n0585_p0017b09║捨遺（上）（二十四）。釋別名中存三梵語，逐一釋義即是翻
X28n0585_p0017b10║名。言第九等者，出梁攝論，真諦所譯，故輔行云（云云）。
X28n0585_p0017b11║若分別者，為易解故，以一念中所具之法教道權說，
X28n0585_p0017b12║分對諸位且立遠近，以第九識無染不動故當於佛。
X28n0585_p0017b13║第八屬菩薩者，以十地位六七二識以轉成智，正以
X28n0585_p0017b14║賴耶三分為境，雖是境界而即用此便為觀智，如初
X28n0585_p0017b15║心人亦用現前第六王數而為境觀，故引大論在菩
X28n0585_p0017b16║薩心名般若也。第七名阿陀那者，據真諦譯，若新經
X28n0585_p0017b17║論皆云第七名為末那，今依古譯。言訶惡生死等者，
X28n0585_p0017b18║以二乘人人執既亡見思所薰，第六事識轉成無漏，
X28n0585_p0017b19║既塵沙未破，正住第七法執之中，不了生死法空故
X28n0585_p0017b20║有訶惡，不了涅槃法空故有忻羨。此識若於果佛位
X28n0585_p0017b21║中，却復用之而為權智，以二乘法接引小根，著弊垢
X28n0585_p0017b22║衣執除糞器，故知諸識破後自在為機載用也。波浪
X28n0585_p0017b23║等者，第六識也。楞嚴云：陀那微細識，習氣成暴流。而
X28n0585_p0017b24║為波浪，乃當凡夫心心數法也。此約四人各對一識，
X28n0585_p0017c01║若就漸斷分別四相，麤必含細，凡夫具四、二乘具三，
X28n0585_p0017c02║已破第六故；菩薩具二，六七已轉故；佛唯有一，第八
X28n0585_p0017c03║至果已轉故也。
X28n0585_p0017c04║六七八九識。以真妄分之，九識唯真，八識通真妄，
X28n0585_p0017c05║七六唯妄。因果言之，六七八屬因，九識屬果。三惑
X28n0585_p0017c06║對之，六識見思，七識塵沙，八識無明，九識是真如。
X28n0585_p0017c07║事業二識分之，六識是事，七八屬業，九非二識。以
X28n0585_p0017c08║三觀對之，七空、八假、九中。以三因對之，九正、八了。
X28n0585_p0017c09║六七為緣。輔行云：今依真諦，仍合六七為緣。梁攝
X28n0585_p0017c10║既立第八阿黎耶生一切法，又立第九庵摩羅為
X28n0585_p0017c11║真識。唐三藏譯，但立第八，不立第九，乃云第九即
X28n0585_p0017c12║第八之異名。若南北弘地論師，但立八識，南道計
X28n0585_p0017c13║真，北道計妄。真者謂真如生法，妄者謂無明生法。
X28n0585_p0017c14║問玄云：使地論翻宗為南地耶？北地耶？曰：南北俱
X28n0585_p0017c15║翻，以由十勝相義深極故。若爾，何故籤文謂之助
X28n0585_p0017c16║北道耶？曰：此語其梁攝計八識生法，與北地師同。
X28n0585_p0017c17║問：唐攝八識，真耶？妄耶？真則籤云：後代諸譯，竝依
X28n0585_p0017c18║黎耶。妄則輔行明庵摩羅後云：唐三藏不許此識，
X28n0585_p0017c19║但云第九，是第八異名。既云異名，莫不八識亦是
X28n0585_p0017c20║真耶？曰：唐攝八識是妄。籤云：真諦所譯，則依庵摩
X28n0585_p0017c21║羅。又云：唐三藏譯，但立第八。又云：唐三藏不許此
X28n0585_p0017c22║識，皆立識文也。若爾，何故籤三云：如新舊兩譯，亦
X28n0585_p0017c23║如地論，南北二道，還成性過，各計不同。籤九云：前
X28n0585_p0017c24║後二譯，亦如地論，宗計不同。莫不唐攝，同於南地
X28n0585_p0018a01║論師計真耶？曰：此亦立識文也。梁攝立第九識是
X28n0585_p0018a02║真，唐攝既云第九，是第八異名，則知是妄。如此各
X28n0585_p0018a03║計，同彼地師，非謂同彼各計八識為真妄生法也。
X28n0585_p0018a04║問：依持依止，同異云何？曰：依止從所依說。籤云：依
X28n0585_p0018a05║止者，所依也。依持從能依能生說。止觀（五）。依持者，
X28n0585_p0018a06║黎耶是也。無沒無明，盛持一切種子（云云）。
X28n0585_p0018a07║教證
X28n0585_p0018a08║玅玄（二）（二十九）地持明地相明義說相似法，地實明義
X28n0585_p0018a09║說真實法。又教門方便即教道明義，說所證法即證
X28n0585_p0018a10║道明義，今借用之。諸佛法久後要當說真實即地實
X28n0585_p0018a11║義，道場所得法即證道明義，是故玅也。
X28n0585_p0018a12║籤（三）（二十七），初引文，次正明今意。初有兩番意者，前文
X28n0585_p0018a13║約行，次文約教。初言地持明地相等者，地相謂地前
X28n0585_p0018a14║迴向位中，道觀雙流地相現前，登地已去明真實法
X28n0585_p0018a15║稱為地實，初地即是初住故也。次文言又教門等者，
X28n0585_p0018a16║依教道義以四悉檀說登地法名為教道，故知初地
X28n0585_p0018a17║已上仍存教道，若說十地已證之法即證道也。凡釋
X28n0585_p0018a18║別義多用此意，具如止觀第三記。次今意者，借於此
X28n0585_p0018a19║文證權實部，法華已前如地相教道，至法華經猶如
X28n0585_p0018a20║地實及以證道，說佛自證名為地實，約佛自行故云
X28n0585_p0018a21║證道。
X28n0585_p0018a22║釋籤（三）（二十）今文別教為遊戲神通者，以存教道，讓證
X28n0585_p0018a23║屬圓故也。
X28n0585_p0018a24║輔行（五）（二十三）。前之兩教教證俱權，圓教教證俱皆是
X28n0585_p0018b01║實，此竝易明。但別教中教權證實意稍難曉，人多迷
X28n0585_p0018b02║之，使此別教其義壅隔，是故今家借用地論教證二
X28n0585_p0018b03║道以消別門。於中應須先知二意：一者約行，則地前
X28n0585_p0018b04║為教、登地為證。何者？地前仰信登地現前，豈有親證
X28n0585_p0018b05║復存隔歷？二者約說，為地前說始終屬教。何者？如云
X28n0585_p0018b06║真如為惑所覆，或將十度以對十地互不相收，或云
X28n0585_p0018b07║須離二邊修真如觀，或云等覺入重玄門，或云五地
X28n0585_p0018b08║習學世法，或云八地入無功用。等覺一位或有或無，
X28n0585_p0018b09║斷十二品稱為玅覺，如是等例不可具述，悉是權施。
X28n0585_p0018b10║為引下凡為入地方便，入地自證權門自開，故云初
X28n0585_p0018b11║地即是初住入證道也。又云初地不知二地菩薩舉
X28n0585_p0018b12║足下足，若約理說，名字觀行尚自知圓，豈有初地不
X28n0585_p0018b13║知二地？若云下位不測於上，圓亦展轉迭不相知，何
X28n0585_p0018b14║但別人教門方便？今文非專判教優劣，但存次第及
X28n0585_p0018b15║不次第，迷之尚寬。若讀玄文，善須曉此教證二道，則
X28n0585_p0018b16║別門可消。若依教修行彌須善識，是故今文時時略
X28n0585_p0018b17║用。若不曉者，初心明理兩說不同，若不識之措心無
X28n0585_p0018b18║地。如云初心知理即是，或云理具萬德待行，或云解
X28n0585_p0018b19║圓行須漸次，或云理有不用諸法。如此說者，非別非
X28n0585_p0018b20║圓非通非藏，教相不說指與何耶？
X28n0585_p0018b21║玅玄（三）（十一）。又別教四智三麤一玅，圓教四智悉皆稱
X28n0585_p0018b22║玅。何者？地人云：中道乃是果頭，能顯初心。學者仰信
X28n0585_p0018b23║此理，如藕絲懸山，故說信行皆非圓意也。故十信智
X28n0585_p0018b24║為麤，十住正修空傍修假中，十行正修假傍修中，十
X28n0585_p0018c01║迴向始正修中。此中但理不具諸法，是故皆麤。登地
X28n0585_p0018c02║智破無明，見中道證，則為玅。
X28n0585_p0018c03║籤（四）（八）。今依地人以存教道，十地猶麤，何況十信？若且
X28n0585_p0018c04║從登地而為證道，故二麤二玅，玅覺果頭本是實人，
X28n0585_p0018c05║是故為玅。又亦可妙覺是權故為麤，十地是實故為
X28n0585_p0018c06║玅，故云中道乃是果頭，能顯
X28n0585_p0018c07║四，教義（四）（二十四）。故十地論師作教道證道二道明義，
X28n0585_p0018c08║或作地相地實二種明義，正是為修別教方便事相
X28n0585_p0018c09║之文也。
X28n0585_p0018c10║義例（五）如教證二道，本在別教，今則通用，乃分兩意，
X28n0585_p0018c11║約證約說。
X28n0585_p0018c12║按玄文，教、證二道，蓋借地持以顯一實，而記主用
X28n0585_p0018c13║是以消別門。粵有四種，謂約行教道、約行證道、約
X28n0585_p0018c14║說教道、約說證道，對當地位，一如復宗。但兩證屬
X28n0585_p0018c15║實，兩教屬權，復宗未聞也。輔行欲明教權證實，則
X28n0585_p0018c16║初地已上仍存教道，已是別教，一教俱權，約說證
X28n0585_p0018c17║道，不須復說。籤文指云：如止觀第三記。輔行指云：
X28n0585_p0018c18║若讀玄文，善須曉此教、證二道。蓋彼此相顯也。若
X28n0585_p0018c19║別教四智三麤一玅之文，則玅覺智、十信智、三十
X28n0585_p0018c20║心智俱為麤，登地智破無明而為玅。記主云：今依
X28n0585_p0018c21║地人以存教道，十地猶麤。則初地已上是約說教
X28n0585_p0018c22║道故麤，若約證道，則從登地證道為玅。又玅覺本
X28n0585_p0018c23║是實人，亦得為玅，乃成二麤二玅矣。然十地之與
X28n0585_p0018c24║玅覺，約教道說則為權，約證道則為實。北峰以約
X28n0585_p0019a01║說證道只是權說，不通於實，欲附會釋籤四種作
X28n0585_p0019a02║三種說，恐亦未詳義例兩意，非謂別教教證，乃是
X28n0585_p0019a03║對藏、通教證俱權，圓教教證俱實說耳，故云準例
X28n0585_p0019a04║用義。如教、證二道，本在別教，今則通用，乃分兩意，
X28n0585_p0019a05║約證約說，三麤一玅，文最難看。
X28n0585_p0019a06║別教接俗
X28n0585_p0019a07║釋籤類集引。
X28n0585_p0019a08║問：別教接俗不接真，何故籤云復以圓中接於但
X28n0585_p0019a09║中，及諸文皆明接但中耶？北峰曰：諸文從別教教
X28n0585_p0019a10║道而說，故云但中，乃是如來為地前人。約教道說，
X28n0585_p0019a11║中在果頭。若約位行言之，地前空假皆名為俗，故
X28n0585_p0019a12║云接俗不接真。
X28n0585_p0019a13║減緣行
X28n0585_p0019a14║玅玄（三）（八），忍法觀者（止），是名上忍。
X28n0585_p0019a15║籤（四）（三），次釋法忍者（止），即初果也。
X28n0585_p0019a16║或問：中忍縮觀既有二十四周減行、七周減緣四
X28n0585_p0019a17║教義（二），何云中忍十番縮觀耶？曰：此緣行總說，即
X28n0585_p0019a18║七周減緣，并苦諦下三行，共成十番也。又問：玅玄
X28n0585_p0019a19║（八）（二十八）云三番縮觀進成上忍者何？曰：以上下合
X28n0585_p0019a20║為四諦而說，既留苦諦，但減集、道、滅三，故云三番
X28n0585_p0019a21║也。有云三界，有云三忍者，非是。又問：釋籤前文并
X28n0585_p0019a22║㭊玄皆云二行名中忍，後文何云一行名中忍？玅
X28n0585_p0019a23║玄但作二心觀，於一行名中忍，何耶？曰：二行言用
X28n0585_p0019a24║觀未減時，一行言用觀已減時，已減二十四行，復
X28n0585_p0019b01║起剎那心修觀，則入上忍位矣。又問：中忍二剎那，
X28n0585_p0019b02║諸文有云三剎那者何？曰：望世第一剎那，則上忍
X28n0585_p0019b03║二，中忍三也。如㭊玄明之
X28n0585_p0019b04║起修（壽安法師云：修三性，三修性對論三；修九性，九修性對論九。六離四合，約
X28n0585_p0019b05║名義偏強；若據法體，離合自在。）
X28n0585_p0019b06║玅玄（三）（二十四）。此之玅行，與前境智，一而論三，三而論一。
X28n0585_p0019b07║籤（四）（十八）。如此三德，在一心中。境即理性三德，智即三
X28n0585_p0019b08║德之解，行即三德之觀。始從觀行，終至六根，無非玅
X28n0585_p0019b09║法（云云）。一謂涅槃，三謂三德。境是法身，智是般若，行
X28n0585_p0019b10║是解脫。當知只一涅槃而論此三。又境即理性三，智
X28n0585_p0019b11║即名字三，行即觀行相似三。當知九秖是三，三秖是
X28n0585_p0019b12║一。一尚無一，豈有九三？
X28n0585_p0019b13║玅樂（五），（二十三）。修性一合無復分張即是理性三因開
X28n0585_p0019b14║發通名三性　句（三），（三十）。
X28n0585_p0019b15║玅樂（十）（五）故知諸文約修以說，緣了各三。或但論理性，
X28n0585_p0019b16║始終具三。如云三道、三德、三佛性等，具如修性不二
X28n0585_p0019b17║門說。
X28n0585_p0019b18║籤（四）（十八）一行一切行者，須約六即以明三德。今言行
X28n0585_p0019b19║者，多在住前三法，玅顯在於初住故也。
X28n0585_p0019b20║指要（末）一一具三，開合無礙。功成歷位，雖有淺深。三
X28n0585_p0019b21║九圓融，未始差別。
X28n0585_p0019b22║光記（二）（二十八）若境智行，對理性等，住前三即。此乃從
X28n0585_p0019b23║強，約修別對。若論法體，真位無缺。
X28n0585_p0019b24║拾遺（下）（十九）。問：法身如何更冥法性？答：此文既云果上
X28n0585_p0019c01║三身與法性冥，此乃修三冥於性三（云云）。修極三身
X28n0585_p0019c02║與性冥故，故使三身各有三義。斯由性三互具成九，
X28n0585_p0019c03║致令修三亦成九義。顯無別修，故論二九。二無二體，
X28n0585_p0019c04║只是一九。九只是三，三非定三。三只是一，舉一不少，
X28n0585_p0019c05║言九不多。修性圓玅，其義如是。
X28n0585_p0019c06║拾遺（上）（二十二）此三涅槃，約契理、應機二種修義，對於
X28n0585_p0019c07║本淨一性而說。當知一性對修故合，約性常開，全修
X28n0585_p0019c08║在性，故性具三。若全性三，起契理修，乃成三智。若全
X28n0585_p0019c09║性三，起應機修，乃成三脫（云云）。
X28n0585_p0019c10║玅宗（中）（九）應知體宗用三，別明三法。乃從一性，起於二
X28n0585_p0019c11║修。體是法身，所顯性也。宗是般若，能顯智也。用是解
X28n0585_p0019c12║脫，所起力也。
X28n0585_p0019c13║北峰曰：圓論修性，須約全修在性，故性中具三；全
X28n0585_p0019c14║性起修，故修亦具三。既全性起，故修中緣了發性
X28n0585_p0019c15║德行，為彰玅智玅行顯發本性。但此三法，一必具
X28n0585_p0019c16║三，三即是一，故須約離合圓融而說，方異別修。雖
X28n0585_p0019c17║約互具離明，若克論法體，只是以玅行助智顯發
X28n0585_p0019c18║本性也。若玄籤雖亦有當位高深，而文義多從十
X28n0585_p0019c19║玅生起而說，則顯離合唯局住前，是知淨覺、孤山
X28n0585_p0019c20║失究也。且四明記文自具二意，蓋依荊溪籤文而
X28n0585_p0019c21║說，既云須約六即，又云多在住前，與四明二意一
X28n0585_p0019c22║也。輔贊曰：今稟圓頓者，識本體禮具一切法，由解
X28n0585_p0019c23║此法，解而行之，名曰起修，即是全體禮性起宗要
X28n0585_p0019c24║修也。若指修即性，宗要即宗本，宗本即體底，體底
X28n0585_p0020a01║即所窮，所窮即體禮也。若體禮性起自在用，指修
X28n0585_p0020a02║即性名為本用，本用即體達，體達即所依，所依即
X28n0585_p0020a03║體禮也。故知自行因果之修，化他能所之用，皆依
X28n0585_p0020a04║迷中體禮全具而起，以即性故，名為宗本體底、本
X28n0585_p0020a05║用體達，此二貴極，名為體禮也。今評曰：宗用即體，
X28n0585_p0020a06║即受性名；體即宗用，亦受修名。此則可爾，若體三、
X28n0585_p0020a07║宗三、用三，既從離說，須互論相即。若例於體，宗用
X28n0585_p0020a08║即體，既宗名體底，義當宗本；用名體達，義當本用。
X28n0585_p0020a09║若體即宗用，應云：體名宗本，義當體底；用名宗助，
X28n0585_p0020a10║義當當用。體名本用，義當體達；宗名當用，義當宗
X28n0585_p0020a11║助。如何直以體禮起宗，要自在用耶？若直以體禮
X28n0585_p0020a12║起宗，要自在用，則但說合義，全非體三、宗三、用三、
X28n0585_p0020a13║離義也。若從離論，從性起修，應從修性三法本位
X28n0585_p0020a14║而說，如何從所即而說？若從所即，則三中只一中，
X28n0585_p0020a15║三空只一空，三假只一假，其三法離合，從性起修
X28n0585_p0020a16║何在耶？又復體禮是佛極證法身，何須更用起修？
X28n0585_p0020a17║且不知起修自是扶行別論生起之義也。若然，論
X28n0585_p0020a18║其失者有三：一、棄果從因失。今禮底達三，皆從果
X28n0585_p0020a19║釋，而棄佛祖果上之義，却從因中迷法起修耶？二、
X28n0585_p0020a20║棄離從合失。體等各三，既是離義，如何棄離從合
X28n0585_p0020a21║起修耶？三、棄本從即失。他既謂體中三法皆在迷
X28n0585_p0020a22║在性，所以從性起修，則應從性中三法本位而起，
X28n0585_p0020a23║乃是性中法身起修中法身，性中二修起修中二
X28n0585_p0020a24║修，方合玅玄從性德之三法起名字之三法，因名
X28n0585_p0020b01║字之三法修觀行之三法（五）（二十二），如何乃從性中
X28n0585_p0020b02║二法即中即用中之一性起修？此則棄二法本位，
X28n0585_p0020b03║從即中而起，故云體禮起宗要等。今問：修中般若
X28n0585_p0020b04║之體，是了因否？若是，豈非從性般若起修，般若是
X28n0585_p0020b05║全性起修耶？若不是，則修性體別，別修緣了，是知
X28n0585_p0020b06║廣智之說非也。
X28n0585_p0020b07║遮照
X28n0585_p0020b08║玅玄（四）（八），道滅即苦集，苦集即道滅。若爾，則四非四。四
X28n0585_p0020b09║既非四，無量亦非無量。無量既非無量，則假非假。假
X28n0585_p0020b10║非假故，則空非空。何但即空非空，亦即假非假。雙亡
X28n0585_p0020b11║正入，即寂照雙流。大品云：一切種智即寂滅相，種種
X28n0585_p0020b12║行類相貌皆知，名一切種智。寂滅相即是雙遮雙亡，
X28n0585_p0020b13║行類相貌皆知即是雙流雙照。無心亡照，任運寂知，
X28n0585_p0020b14║故名不可思議，即無作四諦慧。
X28n0585_p0020b15║籤，（五）（三）道滅下相即可知，迷解在人體恒相即。次釋四
X28n0585_p0020b16║者，體既相即雖復名四，體實非四，故言四非四也。圓
X28n0585_p0020b17║融四諦秖是一實，於中二：初正明四諦體即，次四既
X28n0585_p0020b18║非四無量下融通地前。初如文。次文者又二：先融，次
X28n0585_p0020b19║結成三諦。初文者，收地前諸行無量亦非無量，何但
X28n0585_p0020b20║無量亦非無量，則住中空亦非空。次何但下結成三
X28n0585_p0020b21║諦，先結，次引證。初文者，攬前二諦非二諦故成中道，
X28n0585_p0020b22║雙亡雙照即結成三諦也。雙非即亡空亡假故名為
X28n0585_p0020b23║寂，正入秖是入中故云為照，而亡而照故曰雙流，不
X28n0585_p0020b24║同通教但空偏假立雙流名。與而言之，四教俱有雙
X28n0585_p0020c01║流之位，而行相各別。次引大品文者，先引，次寂滅下
X28n0585_p0020c02║釋經意。初文者，即是三智顯前亡照。經文初總標一
X28n0585_p0020c03║切種智即寂滅相，從種種下論文釋也。名一切種智
X28n0585_p0020c04║者結，次從寂滅相去今文釋經意也。遮流約智用，亡
X28n0585_p0020c05║照約智體，從無心下轉釋智體。智體成就不須作意，
X28n0585_p0020c06║亡照而常、任運而寂，而知寂即是亡、知即是照，依次
X28n0585_p0020c07║第義即在初地，不次第義應明六即。
X28n0585_p0020c08║籤（四）（十三）。前約智體說，今約智用說，得此一番則識智
X28n0585_p0020c09║體得名所從。
X28n0585_p0020c10║觀經疏（四）此觀成時，證一心三智，亦名一切種智寂
X28n0585_p0020c11║滅相，種種行類相貌皆知也。寂滅相者，是雙亡之力。
X28n0585_p0020c12║種種相貌皆知者，雙照之力也。
X28n0585_p0020c13║玅宗（上）（二十八）。不明智果觀法無歸，故示觀成惑滅理
X28n0585_p0020c14║顯，豁然玅證三種智慧實在一心。或具論三智，或從
X28n0585_p0020c15║勝說，只但名為一切種智。寂滅等者，論自解釋一切
X28n0585_p0020c16║種智雙寂二邊，無明之相雙照二諦，種種行類始自
X28n0585_p0020c17║初心圓修三觀，玅觀中道念念雙亡，而即二邊念念
X28n0585_p0020c18║雙照，一心三觀法爾如然。今入分真本智顯發，全由
X28n0585_p0020c19║始行亡照之功。
X28n0585_p0020c20║不二門（五）故須初心而遮而照，照故三千恒具，遮故
X28n0585_p0020c21║法爾空中，終日雙亡，終日雙照。
X28n0585_p0020c22║指要（下）遮照者，空中名遮，一相不立；假觀名照，三千
X28n0585_p0020c23║宛然。復令三觀俱亡、三諦齊照，乃亡前遮照。照前遮
X28n0585_p0020c24║照，故各名雙；亡照同時，故云終日。此則同前，即空假
X28n0585_p0021a01║中，無空假中也。
X28n0585_p0021a02║按羅什譯摩訶般若經二十七卷九十品鹹字函
X28n0585_p0021a03║第二十三卷三慧品第七十，須菩提言：世尊！云何
X28n0585_p0021a04║名為一切種智？佛言：一相故名一切種智，所謂一
X28n0585_p0021a05║切法寂滅相。復次諸法行類相貌名字顯示說，佛
X28n0585_p0021a06║如實知，以是故名一切種智。大論八十四正字函
X28n0585_p0021a07║引無一字差。今籤云種種下論文釋也者，論字誤，
X28n0585_p0021a08║蓋經自釋也。此約聖行竪論初地一切種智。大師
X28n0585_p0021a09║釋經意，智體智用相融相即，即用之體故曰亡照，
X28n0585_p0021a10║即體之用故曰遮流，非謂體外別有用也。不可以
X28n0585_p0021a11║前寂照雙流及空假雙流遮照等語為妨。籤四（十）（三）。
X28n0585_p0021a12║智體智用亦可例之，摩訶即大品，三慧即三智。
X28n0585_p0021a13║
X28n0585_p0021a14║讀教記卷第三