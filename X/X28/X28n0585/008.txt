X28n0585_p0047b01║讀教記卷第八
X28n0585_p0047b02║天台沙門　灋照
X28n0585_p0047b03║文句（一）
X28n0585_p0047b04║記釋文句二字私分為四
X28n0585_p0047b05║初文謂下釋名
X28n0585_p0047b06║二此亦下述意
X28n0585_p0047b07║三古之下辨異
X28n0585_p0047b08║四今竝下結歸
X28n0585_p0047b09║六難
X28n0585_p0047b10║玅經（一），諸佛興出世，懸遠值遇難；正使出于世，說是
X28n0585_p0047b11║灋復難。無量無數劫，聞是灋亦難；能聽是法者，斯人
X28n0585_p0047b12║亦復難。
X28n0585_p0047b13║文句（一），佛出世難，佛說是難，傳譯此難，自開悟難，聞
X28n0585_p0047b14║師講難，一徧記難。
X28n0585_p0047b15║玅記（一），題下注六難意者（云云）。
X28n0585_p0047b16║歎灋難逢，顯須傳授，故章安特注之。既帖順經文，
X28n0585_p0047b17║歎灋希有，宜在文句之下。既是私意，故不大書也。
X28n0585_p0047b18║經中聞法能聽者，蓋聞淺聽深也。此用文句之意，
X28n0585_p0047b19║若記文中合一而用。有云聞是滅後，聽是佛世，非
X28n0585_p0047b20║也。或問：提婆達多品注意云何？曰：此乃章安開大
X28n0585_p0047b21║師本迹一釋為因緣，約教本迹三釋注令易見。以
X28n0585_p0047b22║由大師於未釋題前先評此品，次方翻名釋義，義
X28n0585_p0047b23║含三釋，故以注之。又問：四十二章經二十難中，觸
X28n0585_p0047b24║事無心難、對境不動難何異？曰：初是逆境，次是順
X28n0585_p0047c01║境。又問：生值佛世難與下九難中值諸佛難何異？
X28n0585_p0047c02║曰：上是生值佛世難，下是生值佛世已得見佛難。
X28n0585_p0047c03║又問：先說二十難，後說九難何異？曰：先是散說，後
X28n0585_p0047c04║是迭論，故不同也。
X28n0585_p0047c05║能開佛慧
X28n0585_p0047c06║文句（一），留贈後賢共期佛慧。
X28n0585_p0047c07║玅記（一）（二）。佛慧之言，須開三教果頭之權實，發四味兼
X28n0585_p0047c08║帶之大小，則人理教行之有歸，開示悟入之無異，方
X28n0585_p0047c09║是今經之佛慧耳。問：諸經中圓，與此何別，而必須云
X28n0585_p0047c10║開，方是佛慧？答：圓實不異，但未開顯。初心之人，謂圓
X28n0585_p0047c11║隔偏，須聞開顯諸法實相。若已入實，但論增進。權人
X28n0585_p0047c12║至此，一向須開。
X28n0585_p0047c13║竊詳記中問：諸經中圓與此何別，而必須云開方
X28n0585_p0047c14║是佛慧之文？此由上文開之一字，故以開顯圓簡
X28n0585_p0047c15║未開顯圓，非謂開圓不開圓也。
X28n0585_p0047c16║記釋委釋等文私分為六
X28n0585_p0047c17║初別解下敘總顯
X28n0585_p0047c18║二題下下示別文
X28n0585_p0047c19║三故但下明相顯
X28n0585_p0047c20║四故知下斥古失
X28n0585_p0047c21║五今問下誡弘經
X28n0585_p0047c22║六然徧下結樞要
X28n0585_p0047c23║三一總別寄行約教
X28n0585_p0047c24║玅樂（一）（二），別解題名玄七八卷，以初名中總三灋故，三
X28n0585_p0048a01║法始末亘一部故。何者？一部之中莫過本迹，本地總
X28n0585_p0048a02║別超過諸說，迹中三一功高一期，故一中之三永殊
X28n0585_p0048a03║前教，即三之一不與他同，即迹而本壽量方談，即本
X28n0585_p0048a04║之迹具在今說。且如迹中體非因果，依之以辨因果，
X28n0585_p0048a05║因果取體方有勝用，如是三法竝由開顯，若不先了
X28n0585_p0048a06║能開之玅，將何以明所開之麤？故對迹辨本理須分
X28n0585_p0048a07║判，所以釋題不可率爾。題下別釋理非容易，以由釋
X28n0585_p0048a08║題大義委悉，故至經文但粗分章段，題云文句良由
X28n0585_p0048a09║於此，故但分文句則大理不彰，唯談玄旨則迷於起
X28n0585_p0048a10║盡，若相帶以說則彼此無歸，故使消釋凡至大義，竝
X28n0585_p0048a11║指去文名體宗用，三一總別寄行約教，故知全迷玄
X28n0585_p0048a12║文大旨而欲以文句消經，故蔽理觀深微而但以事
X28n0585_p0048a13║相釋義，言弘斯典者遠矣。
X28n0585_p0048a14║或問：三一即總別，重言者何？曰：此順前文本迹也。
X28n0585_p0048a15║又云：一部之中莫過本迹，本地總別超過諸說。迹
X28n0585_p0048a16║中三一功高一期，至後云故使消釋，凡至大義竝
X28n0585_p0048a17║指玄文三一總別，故知三一結迹、總別結本也。言
X28n0585_p0048a18║寄行約教者，蓋寄行次第約所說教能詮名言而
X28n0585_p0048a19║判釋之，既云名體宗用，驗是約行五章也。有云：寄
X28n0585_p0048a20║約行釋名章中明約教五章。有云：寄約行判教章
X28n0585_p0048a21║中明約教五章。有云：此乃記主出玄文意，恐人疑
X28n0585_p0048a22║別解中但明約行，因何不明約教？故云寄行約教，
X28n0585_p0048a23║乃寄約行明約教五章耳。今皆不取。
X28n0585_p0048a24║觀心引證
X28n0585_p0048b01║文句（一）（三），譬喻品云：若人信汝所說，既為見我，亦見於
X28n0585_p0048b02║汝，及比丘僧，并諸菩薩。當知隨有所聞，諦心觀察，於
X28n0585_p0048b03║信心中，得見三寶。聞說是法寶，見我是佛寶，見汝等
X28n0585_p0048b04║是僧寶。
X28n0585_p0048b05║玅樂（一）（十一），觀心中先引，次當知下結意。初文者，事論
X28n0585_p0048b06║秖是信身子說義當見佛，汝所說者必從佛聞，能聞
X28n0585_p0048b07║之人必是聲聞菩薩故也，故聞汝說即是見佛等也。
X28n0585_p0048b08║次結意者，所聞是法於能觀心即名為佛，義當見佛
X28n0585_p0048b09║心所即是弟子等也，即於己心識三寶一體其理宛
X28n0585_p0048b10║足，具如聞說已下文是。
X28n0585_p0048b11║記（一）（十五）。又觀心一文，除安樂行中修攝其心等，餘皆
X28n0585_p0048b12║義立（云云）。又觀心文，序及流通，準望正宗，理須義立。
X28n0585_p0048b13║於正宗中，唯安樂行，理定須故，餘皆義立。
X28n0585_p0048b14║文句（一）（六）下文云：若人信汝所說，即得見我，亦見於汝，
X28n0585_p0048b15║及比丘僧，并諸菩薩。即觀行之明文也。
X28n0585_p0048b16║玅樂（一）（十九），次下文云去，引譬喻品證成觀相。
X28n0585_p0048b17║竊詳觀心之文，唯出安樂行，自餘諸品，皆是義立。
X28n0585_p0048b18║譬喻品文，即觀心義，故大師斷云：即觀行之明文
X28n0585_p0048b19║也。是知得見三寶，功由觀心，故引為證。
X28n0585_p0048b20║三寶
X28n0585_p0048b21║文句（一）（三），隨有所聞，諦心觀察，於信心中，得見三寶（云
X28n0585_p0048b22║云）。
X28n0585_p0048b23║玅記（一）（十一），所聞是法，於能觀心，即名為佛。義當見佛
X28n0585_p0048b24║心所，即是弟子等也。即於己心識，三寶一體，其理宛
X28n0585_p0048c01║足。
X28n0585_p0048c02║北峯師云：三歸依法，祖師先達，竝令歸依一體三
X28n0585_p0048c03║寶。祖師語簡，後人不曉，纔聞一體，直歸自心，詞句
X28n0585_p0048c04║用心，殊不相應。辨之分三：初辨訛，二正釋，三料揀。
X28n0585_p0048c05║初辨訛。歸依一體三寶，若是但歸自心，如何先唱
X28n0585_p0048c06║詞云：歸依佛，兩足尊；歸依法，離欲尊；歸依僧，眾中
X28n0585_p0048c07║尊。後結詞云：惟願三寶，哀憐攝受慈愍故。此則不
X28n0585_p0048c08║識文也。所言一體三寶者，謂雖言三寶，其體是一，
X28n0585_p0048c09║三不別體，故云一體三寶。如何纔言一體，便指自
X28n0585_p0048c10║心？果如此說，應須果佛無一體三寶，此不識名也。
X28n0585_p0048c11║大師云：以實相慧，覺了諸法非空非有，名為佛寶。
X28n0585_p0048c12║所覺法性之理，三諦具足，即是法寶。如此覺慧，與
X28n0585_p0048c13║理事和合，名為僧寶。（別行玄文）四明云：三雖在果，而是
X28n0585_p0048c14║一體。（拾遺記文）此等之文，正是的明一體三寶，何不審
X28n0585_p0048c15║思？況指要顯云：三寶是修德之極也。二正體。歸依
X28n0585_p0048c16║三寶者，須知有乎四種三寶：一住持三寶：泥木塑
X28n0585_p0048c17║造，絹帛彩𦘕，即佛寶；紙墨書印，文字經卷，即法寶；
X28n0585_p0048c18║剃髮染衣，圓頂方袍，即僧寶。（然此淨名疏記，名為相從。）二相從
X28n0585_p0048c19║三寶：從佛說法，從法有僧，從是三寶，于今不絕，皆
X28n0585_p0048c20║由歸佛，稟法成僧，故曰相從。此乃小乘教中所明
X28n0585_p0048c21║三寶。（光明玄記中卷之文，對藏通二教。）三別相三寶：盧舍那，即佛
X28n0585_p0048c22║寶；所說無量四諦，為法寶；稟四十一位賢聖，為僧
X28n0585_p0048c23║寶。此之三寶，佛是僧果，僧是佛因，法是因果。所修
X28n0585_p0048c24║所證，三寶體別，故名別相。即是大乘權教所明三
X28n0585_p0049a01║寶。（撮要引光明玄記中卷之文，對別教。）四、一體三寶。如來以稱理智
X28n0585_p0049a02║覺了諸法，名為佛寶；所覺諸法，即是法寶；此智與
X28n0585_p0049a03║事理和合，名為僧寶。然此三寶，上極玅覺，如來究
X28n0585_p0049a04║竟具足。故摩訶衍論云：等覺已上，有真實僧。又華
X28n0585_p0049a05║嚴以統理大眾為僧寶，豈非應佛？以應機統眾之
X28n0585_p0049a06║極故也。下至博地凡夫，亦復無不具。故華嚴經云：
X28n0585_p0049a07║心佛及眾生，是三無差別。雖通六即，且從真證，能
X28n0585_p0049a08║垂應說。是故祖師多以四十一位賢聖為僧。此三
X28n0585_p0049a09║寶一體，正是大乘圓頓所說。（撮要引別行玄下、光明玄記上。）今所
X28n0585_p0049a10║歸依，即是一體三寶。雖通因果，由菩薩佛已悟，眾
X28n0585_p0049a11║生心尚迷，今欲返迷歸悟，求加被故，故以因心歸
X28n0585_p0049a12║佛果體。如戒本云：惟願三寶，哀憐攝受。咸講主云：
X28n0585_p0049a13║三寶雖是一體之名，甚深歸須從果。（行法疏下。）法智尊
X28n0585_p0049a14║者云：華嚴三歸，以體解大道為佛，深入經藏為法，
X28n0585_p0049a15║統理大眾為僧。三雖在果，而是一體。（拾遺中二。）又如荊
X28n0585_p0049a16║溪尊者釋法華懺中三歸依云：一一各想二處三
X28n0585_p0049a17║寶，與頂禮俱運。特令運想歸依十方三寶，并法華
X28n0585_p0049a18║經中三寶，故云二處三寶。是知歸依一體三寶，須
X28n0585_p0049a19║將因心扣於果佛。但須要知此一體三寶，居在何
X28n0585_p0049a20║處？體是何法？懺主云：諸佛住處，名常寂光，徧在剎
X28n0585_p0049a21║那，及一切法。則知大乘一體三寶，體徧一切處。色
X28n0585_p0049a22║心諸法全體，即是一體三寶。馬鳴所謂等虗空界，
X28n0585_p0049a23║無所不徧。法界一相，即是如來常住法身。既知從
X28n0585_p0049a24║體等虗空界無所不徧，則十方三寶全在剎那，三
X28n0585_p0049b01║世如來不離心念。心佛不二，互徧重重。乃以法界
X28n0585_p0049b02║依正三寶為所歸依，亦是法界依正三寶為能歸
X28n0585_p0049b03║依。能所體一，待對斯忘。終日歸依，終日無作。如是
X28n0585_p0049b04║方名圓頓了義，歸依三寶。若生佛條然，能所有隔，
X28n0585_p0049b05║則是小乘，豈名圓頓？當須虔誠運想，三寶即在我
X28n0585_p0049b06║心，志心歸依，求成佛果。三、料揀。初、問：弘法傳授，無
X28n0585_p0049b07║過懺主、四明二祖師，多謂一體三寶歸依自心。豈
X28n0585_p0049b08║四明懺主亦不識語詞，不識名義耶？答：此乃四明
X28n0585_p0049b09║懺主得意果，具徧一切法。若指其要，即現前心是
X28n0585_p0049b10║三寶體。所謂眾生性德，即佛真體者也。（光明記三）二、問：
X28n0585_p0049b11║上以三寶一體，名一體三寶，以破他人云不識名
X28n0585_p0049b12║義，還亦可通迷悟因果一體，名一體三寶否？答：若
X28n0585_p0049b13║得意，則生佛本來一體，有何不可？今但破其不識
X28n0585_p0049b14║三寶一體，纔言一體，便認作心，而亦不知因果一
X28n0585_p0049b15║體也。三、問：懺主將佛四身為佛寶，八萬法藏為法
X28n0585_p0049b16║寶，三乘為僧寶，此出何文？為在何教？答：此義未見
X28n0585_p0049b17║所出，或恐訛謬。既是懺主之文，未敢輕議。金園集
X28n0585_p0049b18║中卷放生喜濟法門四歸依章總相云：在修在性，
X28n0585_p0049b19║因果無殊。今論歸依，但須從果。
X28n0585_p0049b20║
X28n0585_p0049b21║讀教記卷第八