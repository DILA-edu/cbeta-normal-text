X28n0585_p0049c01║讀教記卷第九
X28n0585_p0049c02║天台沙門　法照
X28n0585_p0049c03║文句（二）
X28n0585_p0049c04║結益
X28n0585_p0049c05║文句（一），今藥王本事是佛唱，玅音觀音等是經家，譯
X28n0585_p0049c06║人未聞。
X28n0585_p0049c07║記（一）（三），如藥王品云：佛告宿王華：若有人聞是藥王菩
X28n0585_p0049c08║薩本事品，能隨喜讚善者等。又云：宿王華！以此藥王
X28n0585_p0049c09║菩薩本事品囑累於汝。乃至云：若有女人持是品者，
X28n0585_p0049c10║盡是女身，後不復受。玅音品末集經家云：說是玅音
X28n0585_p0049c11║來往品時，四萬二千天子得無生法忍。普門品末經
X28n0585_p0049c12║家亦云：佛說是普門品時，八萬四千眾生皆發無等
X28n0585_p0049c13║等阿耨菩提。乃至陀羅尼嚴王勸發品末皆然，故云
X28n0585_p0049c14║等。譯人未聞者，今經所無。若無集家之言，及無佛自
X28n0585_p0049c15║唱語，似屬譯人。以梵文中諸品先足，當知竝是集者
X28n0585_p0049c16║所置，信無譯人明矣。故今經自餘諸品，多是結集者
X28n0585_p0049c17║所置，以無聞品益故，故品後無結耳。
X28n0585_p0049c18║文句（十）（十九），藥王以苦行乘乘，玅音、觀音以三昧乘乘，
X28n0585_p0049c19║陀羅尼以總持乘乘，玅莊嚴以誓願乘乘，普賢以神
X28n0585_p0049c20║通乘乘。作此解者，於化他流通義便也。
X28n0585_p0049c21║記（十）。（三十一）藥王至流通義便者。佛囑累已，大事功畢，
X28n0585_p0049c22║隨物偏好，故乘乘不同。真如實相，是所乘之體；一乘
X28n0585_p0049c23║因果，是所乘之事；苦行等，是乘乘之緣。隨物機宜，故
X28n0585_p0049c24║使弘者隨緣不等，故所乘體皆玅法也。以依一實立
X28n0585_p0050a01║因果，故乘於所乘；以利物故，故曰乘乘。
X28n0585_p0050a02║北峯師曰：按經二十八品，通有十二處結益。經益
X28n0585_p0050a03║者六，品益者亦六。經益者，三周與夫分別、囑累、勸
X28n0585_p0050a04║發也。故玅記（十）（二十六）囑累歡喜文云：三周之末
X28n0585_p0050a05║各有歡喜。說壽量竟，分別功德品中聞佛壽無量，
X28n0585_p0050a06║一切皆歡喜。今本迹俱畢，豈得不喜？又文句（十）（末）二
X28n0585_p0050a07║聞經益，大眾歡喜是也。品益者，藥王而下六品也。
X28n0585_p0050a08║句記如向引。蓋所聞之法不同，故總別之益有異。
X28n0585_p0050a09║何者？三周既所說不同，故作三番總結，文涉八品。
X28n0585_p0050a10║涌出壽量遠、本事異，故於分別功德品中又作一
X28n0585_p0050a11║番總結，文涉三品。法師等五迹門流通豈全無益？
X28n0585_p0050a12║以由先聞正宗，今聞流通方乃得悟。隨喜等四亦
X28n0585_p0050a13║非無益，復由先聞本迹正宗，至今流通方乃得悟。
X28n0585_p0050a14║皆功非當品，所以竝入下囑累中總結也。別序節
X28n0585_p0050a15║節益異，表下正宗亦功非當品，故不別結。最後歡
X28n0585_p0050a16║喜，事理俱圓，故通一經，更總結也。此六竝從大段，
X28n0585_p0050a17║謂之經益。藥王以下，弘經之人，隨物偏好，乘乘不
X28n0585_p0050a18║同，所聞各異，當品益殊，故須別結，謂之品益。若然，
X28n0585_p0050a19║二十二品非無本迹大段結益，但功非當品，故云
X28n0585_p0050a20║無聞品益耳。精微云：橫來者，結品益。艸庵云：偏好
X28n0585_p0050a21║者，結品益。虎溪云：逐段結，隨品結，總相結，外有未
X28n0585_p0050a22║結者，勸發品結之，皆未也。問：提婆達多品云：未來
X28n0585_p0050a23║世中，若有男子女人，聞玅法華經提婆達多品，淨
X28n0585_p0050a24║心信敬等。又云：無量眾生，聞法解悟。何謂無聞品
X28n0585_p0050b01║益耶？曰：經自言：未來世中，與聞龍女南方說法得
X28n0585_p0050b02║益，非聞當品得益也。看科經：一、昔日提婆達多通
X28n0585_p0050b03║經，釋迦成佛。二、今日文殊通經，龍女成佛。
X28n0585_p0050b04║三分
X28n0585_p0050b05║補註（四）（二）道安法師，常山扶柳人，姓衛，家世英儒。于
X28n0585_p0050b06║時秦主命僧講楞伽經，講者平讀其文，都無分節。
X28n0585_p0050b07║秦主曰：朕聞佛法玄微，經文奧賾，賓主起復，師資
X28n0585_p0050b08║答問，必有次序。如何直解，略無科判乎？諸僧無對，
X28n0585_p0050b09║由是聲流四方。安公其時在於襄陽，聞而嘆曰：何
X28n0585_p0050b10║以吾徒同受斯耻？遂將佛經文無豐約，皆判為三
X28n0585_p0050b11║分。安公雖作三分判經，大眾尚或未之信也。及夫
X28n0585_p0050b12║西域親光菩薩造佛地論，彼論釋經，果分為三（云
X28n0585_p0050b13║云）。此與序正流通而無異也。
X28n0585_p0050b14║佛地論（唐玄奘譯卷聲字函）。一、起教因緣分；二、聖教所說分；
X28n0585_p0050b15║三、依教奉行分。
X28n0585_p0050b16║玅樂（一）（四），古來講者，多無分節。至安公來，經無大小，始
X28n0585_p0050b17║分三段。
X28n0585_p0050b18║文句（一）（二），天台智者分文為三：初品為序；方便品訖分
X28n0585_p0050b19║別功德十九行偈，凡十五品半，名正；從偈後盡經，凡
X28n0585_p0050b20║十一品半，名流通。又一時分為二：從序至安樂行十
X28n0585_p0050b21║四品，約迹開權顯實；從涌出訖經十四品，約本開權
X28n0585_p0050b22║顯實。本迹各序、正、流通：初品為序；方便訖授學無學
X28n0585_p0050b23║人記品為正；法師訖安樂行為流通；涌出訖彌勒已
X28n0585_p0050b24║問斯事，佛今答之，半品名序；從佛告阿逸多下訖分
X28n0585_p0050c01║別功德品偈名為正；此後盡經為流通。今記從前三
X28n0585_p0050c02║段消文也。問：一經云何二序？答：華嚴處處集眾，阿含
X28n0585_p0050c03║篇篇如是，大品前後付囑，皆不乖一部，兩序何妨？今
X28n0585_p0050c04║不安五義者，本門非次首故也。迹門但單流通者，說
X28n0585_p0050c05║法未竟也。
X28n0585_p0050c06║記（一）（七）今記等者，雖復兩存且用初意，故云從前。問一
X28n0585_p0050c07║經云何等者，問意既存兩釋，問後何妨？所以二釋之
X28n0585_p0050c08║中不專後釋者，以本正前立流通故，且一往耳。答中
X28n0585_p0050c09║云華嚴處處集眾等者，處會具如釋籤所引，每一會
X28n0585_p0050c10║處皆先序次正（云云）。迹門但單流通者，以迹望本、以
X28n0585_p0050c11║本例迹，本門非首但安別序？迹門非後但單流通，故
X28n0585_p0050c12║但有勸持無囑累也。故從法師至安樂行凡有五品，
X28n0585_p0050c13║明弘經福深以勸流通。若本門中先以滅後五品去
X28n0585_p0050c14║三品半為勸持流通，從神力去凡有八品明囑累流
X28n0585_p0050c15║通。迹門之後經既未竟，非流通次未須付囑。
X28n0585_p0050c16║句（一）（三），且約三段示因緣相。
X28n0585_p0050c17║記（一）（十一）示相者，唯約今經示四種相，雖始自如是終
X28n0585_p0050c18║乎而去皆用四意，但文勢起盡用與不同，如釋通序
X28n0585_p0050c19║則句句須四，通貫正宗及流通故。若釋正宗則本迹
X28n0585_p0050c20║各三義通四種，若釋流通還須具四通收正宗。又正
X28n0585_p0050c21║宗中迹門既闕，久遠本迹所以借用，體用本迹則四
X28n0585_p0050c22║名不關。又序中約教須觀文勢，或須以五時分別則
X28n0585_p0050c23║教在其中，或須以諸教分別則將時以判，正中約教
X28n0585_p0050c24║則一向明開，本中約教則不從教判，但點遠本遠玅
X28n0585_p0051a01║自彰。若解斯文則一部經心如觀指掌，四意消息無
X28n0585_p0051a02║勞再思，故今且寄三段大文通示其相，既了通已還
X28n0585_p0051a03║將此意委悉別消。
X28n0585_p0051a04║記（一），（十三）。此且通作一種三段，讓下本迹，是故未分二
X28n0585_p0051a05║種三段。
X28n0585_p0051a06║句（三）（七），記（三）（十八）。問：至此尚破太早，何以通序、本迹釋耶？
X28n0585_p0051a07║答：通序通於本迹，別序唯在迹門。故釋通序泛用本
X28n0585_p0051a08║門，非通序中廣開壽量。乃至別序雖有本迹之言，或
X28n0585_p0051a09║時且用體用本迹（云云）。然通序冠首，乍可從容；別由
X28n0585_p0051a10║藉異，無涉遠本。
X28n0585_p0051a11║句（三）（二十四）。從此品下訖分別功德品十九行偈，或至
X28n0585_p0051a12║偈後現在四信弟子文，盡名為正說分。若作兩正說，
X28n0585_p0051a13║從此下訖授學無學人記品，是迹門正說，今且逐近
X28n0585_p0051a14║就迹門正說更為兩（云云）。
X28n0585_p0051a15║句（八）（七）。前三周是迹門正說領解授記竟。此下五品是
X28n0585_p0051a16║迹門流通。
X28n0585_p0051a17║句（九）（十）。此下是大段第二，開師門之近迹，顯佛地之遠
X28n0585_p0051a18║本。其文為三：一、從此下至汝等自當因是得聞，序段
X28n0585_p0051a19║也。二、從爾時釋迦告彌勒下至分別功德品，彌勒說
X28n0585_p0051a20║十九行偈，正說段也。三、從偈後下十一品半流通段
X28n0585_p0051a21║句（十）（五）。今且依南方，從偈後凡十一品半分為二：一、從
X28n0585_p0051a22║此下至不輕品，明弘經功德深勸流通。二、從神力品
X28n0585_p0051a23║下八品，付囑流通。
X28n0585_p0051a24║夫三分者一經之大節也，非總分則不見始終一
X28n0585_p0051b01║貫，非別分則不見本迹兩門，須總別互用之可也。
X28n0585_p0051b02║講者既明總別以分節目，纔入序品宜先用總分
X28n0585_p0051b03║開科，講序品竟即收科云此是序分。其次講方便
X28n0585_p0051b04║品可捨總分而用別分開科，迹門序分却指總序，
X28n0585_p0051b05║講正宗流通竟即收科云此是迹門。其次本門講
X28n0585_p0051b06║至正宗竟即收科云此是正宗。其次流通乃懸指
X28n0585_p0051b07║總流通也。講分別功德品偈後可捨別分，復用總
X28n0585_p0051b08║分開科當流通也。如此則本迹二門一經起盡，總
X28n0585_p0051b09║別分節皎然在目，諸師雖說總別相須，莫不盡於
X28n0585_p0051b10║正宗中開出本迹各三分云爾，則迹門序分與本
X28n0585_p0051b11║門流通竝說正宗中開出，是皆不能捨總用別、捨
X28n0585_p0051b12║別用總之過也。
X28n0585_p0051b13║所聞法體
X28n0585_p0051b14║句（一）（四末）。如是者，舉所聞之法體。
X28n0585_p0051b15║記（一）（十五）。初云所聞之法體者，下文四釋雖通指一部，
X28n0585_p0051b16║別在正宗流通，亦可兼於別序，則懷疑問答及無量
X28n0585_p0051b17║義通名聞故，雨華動地從所表說通皆表聞，故始末
X28n0585_p0051b18║一經為所聞體（云云）。次第相生者，且約一往，若聞如
X28n0585_p0051b19║是等及化主居初亦可通用。
X28n0585_p0051b20║逸堂曰：教、行、理三為當體體，佛世以如來黃金口
X28n0585_p0051b21║業為所依體；滅後未結集時，以阿難想行為所依
X28n0585_p0051b22║體；結集之後，彼土貝多、此土黃卷為所依體。今問：
X28n0585_p0051b23║所聞法體與教體、經體、乘體、車體、行體、觀體，同異
X28n0585_p0051b24║云何？曰：所聞法體是總，諸體是別。何者？所聞法體
X28n0585_p0051c01║既該教、行、理三，則為一切體也，以一切體不出教、
X28n0585_p0051c02║行、理故。又復所聞法體既是教、行、理，則該能詮、所
X28n0585_p0051c03║詮，教體但是能詮，經體但為所詮，乘體既是三軌，
X28n0585_p0051c04║行體無非四行，車體正是真性，觀體不出三諦，皆
X28n0585_p0051c05║所詮也。或云：如來金口聲教為當體體，中道實理
X28n0585_p0051c06║為所依體。評曰：若但以教為當體體，何故玅樂云：
X28n0585_p0051c07║所傳所詮，皆所聞體？或云：教經以教為當體體，理
X28n0585_p0051c08║為所依體；理經以理為當體體，教為所依體。評曰：
X28n0585_p0051c09║但得所聞法體中當體體意，則不見所依體。或云：
X28n0585_p0051c10║教、行、理三經俱為當體體，阿難想行為所依體。評
X28n0585_p0051c11║曰：當體可爾，所依太局。或云：阿難想行為當體體，
X28n0585_p0051c12║教、行、理三為所依體。評曰：但得能聞，不見所聞，何
X28n0585_p0051c13║顛倒也？
X28n0585_p0051c14║三疑
X28n0585_p0051c15║大論（聖字函第二卷）。爾時，長老阿尼盧豆語阿難：汝守佛法
X28n0585_p0051c16║藏人，不應如凡人自沒憂海，一切有為法是無常相，
X28n0585_p0051c17║汝莫愁憂。又佛手付汝法，汝今愁悶，失所愛事。汝當
X28n0585_p0051c18║問佛：佛涅槃後，我曹云何行道？誰當作佛？惡口車匿
X28n0585_p0051c19║云何共住？佛經初首作何等語（云云）？佛告阿難：若今
X28n0585_p0051c20║現前、若我過去，得自依止、法依止，不餘依止（云云）。從
X28n0585_p0051c21║今日，解脫戒經即是大師（云云）。車匿比丘！我涅槃後，
X28n0585_p0051c22║如梵法治（云云）。我三阿僧祇劫所集法寶藏，是藏初
X28n0585_p0051c23║應作是說：如是我聞（云云）。
X28n0585_p0051c24║撰集三藏經（獸字函）。諸王皆集，群臣兵眾，阿難儀容，眾
X28n0585_p0052a01║覩咸歡。大眾次坐，方十由延，阿難在中，如月滿明。帝
X28n0585_p0052a02║釋在右，梵天在左，侍於阿難，如佛在時（云云）。阿難長
X28n0585_p0052a03║笑，獅子振動，四顧眾座，說聞如是。說一時已，地為震
X28n0585_p0052a04║動，一億天人，還得法眼。
X28n0585_p0052a05║大論（二）中夏安居，三月初十五日說戒時，集和合僧。
X28n0585_p0052a06║大迦葉入禪定，以天眼觀：今是眾中，誰有煩惱未盡，
X28n0585_p0052a07║應逐出者？唯有阿難一人不盡，餘九百九十九人，諸
X28n0585_p0052a08║漏已盡，清淨無垢。大迦葉從禪定起，眾中手牽阿難
X28n0585_p0052a09║出言：今清淨眾中，結集經藏，汝結未盡，不應住此。
X28n0585_p0052a10║付法藏因緣經（飛字函第二）。摩訶迦葉與諸羅漢於王舍
X28n0585_p0052a11║城欲集世眼，阿難爾時猶在學地，以漏未盡，不預聖
X28n0585_p0052a12║眾。時有比丘名婆闍弗，即以偈頌而覺悟之（云云）。阿
X28n0585_p0052a13║難聞已，竟夜經行，雖加勤苦，不得羅漢，身體疲懈，便
X28n0585_p0052a14║欲眠息，頭未至枕，得無著果，三明無礙，六通清徹，即
X28n0585_p0052a15║便飛往賓鉢羅窟，在門外立，而說偈言：多聞辨才，給
X28n0585_p0052a16║侍正覺，瞿曇阿難，今在門外。爾時，迦葉說偈答曰：汝
X28n0585_p0052a17║若盡眾苦，棄捨煩惱檐，宜應現神力，令眾咸證知。於
X28n0585_p0052a18║是，阿難即以神通從石壁入，禮眾僧足，隨次而坐，受
X28n0585_p0052a19║迦葉命，演集勝眼。
X28n0585_p0052a20║文句（一）（六），阿難登高稱我聞，遣眾疑。阿難身與佛相似，
X28n0585_p0052a21║短佛三指。眾疑釋尊重出，或他方佛來，或阿難成佛。
X28n0585_p0052a22║若唱我聞，三疑即遣（云云）。
X28n0585_p0052a23║止觀（十）（三），結集法藏時，選取千人，悉用無疑解脫，徧解
X28n0585_p0052a24║內外經書，擬降外敵。
X28n0585_p0052b01║阿難問佛：一切經首作何等語？粵有如是我聞之
X28n0585_p0052b02║對，於是結集守之而弗違也。夫大雄氏立言之意，
X28n0585_p0052b03║將結集時，苟於經首不作如是我聞之語，豈免眾
X28n0585_p0052b04║疑三佛？故阿難初登高座，一唱如是我聞，則三疑
X28n0585_p0052b05║頓遣矣。或問：千人既經開顯，如何尚受無疑羅漢
X28n0585_p0052b06║之稱？曰：佛法住持，且依小教，始從降生，終至入滅，
X28n0585_p0052b07║舉皆順小云爾。又問：千人既是無疑解脫，何得有
X28n0585_p0052b08║疑？曰：大論云：羅漢雖無四諦中疑，於一切法處處
X28n0585_p0052b09║有疑。又問：小乘身灰智斷，畢竟不生，何疑釋尊重
X28n0585_p0052b10║出？又小無他佛之談，何疑他方佛來？又小無作佛
X28n0585_p0052b11║之期，何疑阿難成佛？曰：由身灰智斷，故疑釋尊重
X28n0585_p0052b12║出；由無他佛之談，故疑他方佛來；由無作佛之期，
X28n0585_p0052b13║故疑阿難成佛。草庵云：有三疑之義，無三疑之事。
X28n0585_p0052b14║有云權疑，有云人天疑，皆未也。
X28n0585_p0052b15║結集法藏
X28n0585_p0052b16║報恩經（器字函第六卷）。又云：阿難從佛請願：願佛莫與我故
X28n0585_p0052b17║衣，莫令人請我食，我為求法恭敬佛故，侍佛所須不
X28n0585_p0052b18║為衣食。諸比丘晨暮二時得見世尊，莫令我爾欲見
X28n0585_p0052b19║便見。又佛二十年中所說法盡為我說。
X28n0585_p0052b20║大論（聖字函第二卷）。爾時，諸天禮摩訶迦葉足，說偈言：耆年
X28n0585_p0052b21║欲恚慢已除，其形譬如紫金柱，上下端嚴玅無比，目
X28n0585_p0052b22║明清淨如蓮華。如是讚已，白大迦葉言：大德迦葉！仁
X28n0585_p0052b23║者知不？佛法船欲破、法城欲頹、法海欲竭、法幢欲倒、
X28n0585_p0052b24║法燈欲滅、說法人欲去、行道人漸少、惡人力轉盛，當
X28n0585_p0052c01║以大慈建立佛法（云云）。爾時，大迦葉作是語竟，住須
X28n0585_p0052c02║彌山頂，撾銅楗椎（云云）。是楗椎音，大迦葉語聲徧至
X28n0585_p0052c03║三千大千世界，皆悉聞知（云云）。爾時，大迦葉選得千
X28n0585_p0052c04║人，除去阿難，盡皆阿羅漢，得六神通（云云）。問曰：爾時，
X28n0585_p0052c05║有如是等無數阿羅漢，何以止選取千人，不多取耶？
X28n0585_p0052c06║答曰：頻婆娑羅王得道，八萬四千官屬亦各得道。爾
X28n0585_p0052c07║時，王教勅宮中常設飯食供養千人，阿闍世王不斷
X28n0585_p0052c08║是法。爾時，大迦葉思惟言：若我等常乞食者，當有外
X28n0585_p0052c09║道強來難問，廢闕法事。今王舍城常設飯食供給千
X28n0585_p0052c10║人，是中可住結集經藏。以是故，選取千人，不得多取。
X28n0585_p0052c11║爾時，大迦葉與千人俱，到王舍城耆闍崛山中，告語：
X28n0585_p0052c12║阿闍世王！給我等食，日日送來。今我等結集經藏，不
X28n0585_p0052c13║得他行。
X28n0585_p0052c14║玅玄（十）（三十二）。諸集經者，以為菩薩所說為菩薩藏，以
X28n0585_p0052c15║為聲聞所說為聲聞藏。龍樹於大智論中亦云：大迦
X28n0585_p0052c16║葉與阿難在香山撰集三藏為聲聞藏，文殊與阿難
X28n0585_p0052c17║集摩訶衍經為菩薩藏（云云）。然此二藏，隨所為，隨所
X28n0585_p0052c18║說。聲聞藏中有菩薩為影響，然非所為，不可從菩薩
X28n0585_p0052c19║名作大乘經。菩薩藏中亦有聲聞人，非正所為宗，不
X28n0585_p0052c20║說聲聞法，故不可名為小乘法。然擬人定法，各自不
X28n0585_p0052c21║同，是以要而攝之，略唯二也。
X28n0585_p0052c22║文句（一）（七），大論云：阿難集法時，自云：佛初轉法輪，我爾
X28n0585_p0052c23║時不見。如是展轉聞，當知不悉聞也。舊解云：阿難得
X28n0585_p0052c24║佛覺三昧力，自能聞。
X28n0585_p0053a01║玅樂（七）（二十一）。然結集之言，通有三處，謂一千、七百、五
X28n0585_p0053a02║百。一千正當最初結集。七百即是滅後百年，因於䟦
X28n0585_p0053a03║闍擅行十事，舍那迦那白於七百，七百乃往毗舍離
X28n0585_p0053a04║國，重結毗尼，舉䟦闍過。言五百者，四百年後，因迦昵
X28n0585_p0053a05║吒王請僧供養，論道不同，因此五百往王舍城，更集
X28n0585_p0053a06║三藏。今此從初，廣如諸文，展轉從他，自他別故，聞不
X28n0585_p0053a07║聞異（云云）。言佛覺者，秪是佛加覺力，如佛
X28n0585_p0053a08║文句（一）（二十二）若別論集者，阿難誦出修多羅，優波離
X28n0585_p0053a09║誦出毗尼，迦葉誦出阿毗曇，故言結集大也。
X28n0585_p0053a10║淨名疏（一）（十六）展轉聞者，舍利弗問：經云：阿難修不忘
X28n0585_p0053a11║禪，得佛覺三昧，以三昧力自能聞也（云云）。復次大論
X28n0585_p0053a12║明結集法藏，優波離等各登高座，皆稱如是我聞，未
X28n0585_p0053a13║必竝是阿難也。問：阿難但結集小乘，亦結集大乘耶？
X28n0585_p0053a14║答：解者不同。有言：但結集小乘，諸大乘經是文殊、彌
X28n0585_p0053a15║勒等所共結集。又言：阿難亦結集，共二乘說大乘經，
X28n0585_p0053a16║故大品付囑阿難。此經亦爾，其不共者，大菩薩結集
X28n0585_p0053a17║也。又云：阿難亦結集，不共二乘人說，如正法念（云云）。
X28n0585_p0053a18║豈不備持一佛之教？
X28n0585_p0053a19║付法藏經（飛子函一卷）。時，諸比丘問大迦葉：先集何法？迦
X28n0585_p0053a20║葉答言：先修多羅。又問：使誰集修多羅？大迦葉言：阿
X28n0585_p0053a21║難比丘（云云）。爾時，迦葉問諸比丘：阿難所言不錯謬
X28n0585_p0053a22║耶？皆曰：不異世尊所說。於是，迦葉命優波離集毗尼
X28n0585_p0053a23║藏，迦葉自集阿毗曇藏。
X28n0585_p0053a24║華嚴合論，依菩薩處胎經及四分律，如來初入涅
X28n0585_p0053b01║槃，始經七日，大迦葉共五百羅漢，結集三藏。又南
X28n0585_p0053b02║山戒壇經中，自佛滅後，至於正像，結集之相，乃有
X28n0585_p0053b03║多途，初五百人，次一千人，次七百人。然佗宗所引，
X28n0585_p0053b04║雖以五百在初不同，當以荊溪之說為正。
X28n0585_p0053b05║心王境觀
X28n0585_p0053b06║文句（一）（十一）。王即心王，舍即五陰舍，心王造此舍。若析
X28n0585_p0053b07║五陰舍空，空為涅槃城，此觀既淺，如見土木。若體五
X28n0585_p0053b08║陰舍即空，空為涅槃城，即通教也。若觀五陰舍，因滅
X28n0585_p0053b09║是色，獲得常色，受、想、行、識亦復如是。此之四德，常為
X28n0585_p0053b10║諸佛之所游處。若觀五陰即法性，法性無受、想、行、識，
X28n0585_p0053b11║一切眾生即是涅槃，不可復滅，畢竟空寂。舍如是涅
X28n0585_p0053b12║槃，即是真如實體。
X28n0585_p0053b13║記（一）（二十七）。初、立觀境。言心王造舍者，識陰為王造業，
X28n0585_p0053b14║諸心必有心所，今欲消王，且以善惡心王以對無記
X28n0585_p0053b15║之舍，故云王造。若析下四觀，此示觀解異於他經，應
X28n0585_p0053b16║如止觀十乘十境，下去皆爾。
X28n0585_p0053b17║句（二）（十）。十善數者，謂信、進、念、定、慧、喜、猗、捨、覺、戒（云云）。又
X28n0585_p0053b18║取通大地十數，與心王俱起，入善入惡，徧通一切，謂
X28n0585_p0053b19║想、欲、觸、慧、念、思、解脫、憶、定、受也。
X28n0585_p0053b20║記（二）（十八）。以二十心所，共輔心王，而緣善境。如初起觀，
X28n0585_p0053b21║不離王數，通數猶通，通至善所。
X28n0585_p0053b22║句（五）（二十一），心王心數，緣境速疾，名競共馳走，徧歷一
X28n0585_p0053b23║切陰入界等。
X28n0585_p0053b24║記（六）（十七）心王等者，創心修觀，莫不以第六王數為發
X28n0585_p0053c01║觀之始。縱使觀境圓融不二，其如麤惑尚未先落，故
X28n0585_p0053c02║皆仍屬第六王數。乃至未淨六根已來，未離王數，此
X28n0585_p0053c03║是見思家之王數故也。
X28n0585_p0053c04║光明記（一）（十二）此之山城，是托事觀也。如今王舍，借覆
X28n0585_p0053c05║蓋義，表於五陰；託自在義，表善惡王。故玅樂云：以善
X28n0585_p0053c06║惡王對無記舍。應知無記徧該八識，善惡王唯第六
X28n0585_p0053c07║識。以此第六通三性故，謂善性、惡性、無記性也。此無
X28n0585_p0053c08║記性同餘四陰為所觀境，取善惡性為能觀觀。初心
X28n0585_p0053c09║修觀，莫不用此第六心也。以由此心能起欣厭，分別
X28n0585_p0053c10║名義，作善惡因故。所言善者，對惡得名，非究竟善。以
X28n0585_p0053c11║此王數本由見愛熏習所成，圓名字人全未能伏，縱
X28n0585_p0053c12║起善念，不離見愛。故十境心皆名魔障，不思議觀方
X28n0585_p0053c13║曰善淨。若直以此心觀實相理，如用藕絲懸須彌也，
X28n0585_p0053c14║徒增分別，絕念無由。若體此心是性惡者，性惡融通，
X28n0585_p0053c15║無法不趣，自然攝得七八九識同為玅觀，故得名為
X28n0585_p0053c16║境即是觀。能所既泯，思議乃忘，圓玅之觀，初心可修。
X28n0585_p0053c17║故玅樂云：忽都未聞性惡之名，安能信有性德之行？
X28n0585_p0053c18║須聞性惡者，以知性惡故，則修惡本虗。三觀十乘，無
X28n0585_p0053c19║惑可破，無理可顯，修得功寂，是無作行，故以性德召
X28n0585_p0053c20║此行也。此意若昧，徒說心王為能觀觀，終非圓觀，豈
X28n0585_p0053c21║前三教非善惡王為能觀耶？
X28n0585_p0053c22║教行錄（消伏三用）。若圓頓教，既詮性惡，則見思王數，乃即
X28n0585_p0053c23║性之毒。毒既即性，故只以此毒為能消伏。既以毒為
X28n0585_p0053c24║能消，則當處絕待，誰云能破所破，有何能緣所緣。毒
X28n0585_p0054a01║害即中，諸法趣毒，遮照相即，言慮莫窮。故荊溪云，非
X28n0585_p0054a02║但所觀無明法性，體性不二，能觀觀智，即無明是。若
X28n0585_p0054a03║非理毒，焉即能觀。故一心三觀，圓頓十乘，更非別修，
X28n0585_p0054a04║皆理消伏也。
X28n0585_p0054a05║四、明取善惡性為能觀。觀，蓋指修即性也。此乃帖
X28n0585_p0054a06║釋經文，不可以定境為妨。
X28n0585_p0054a07║
X28n0585_p0054a08║讀教記卷第九