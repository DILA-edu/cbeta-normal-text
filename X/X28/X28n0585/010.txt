X28n0585_p0054a09║
X28n0585_p0054a10║
X28n0585_p0054a11║讀教記卷第十
X28n0585_p0054a12║
X28n0585_p0054a13║天台沙門　法照
X28n0585_p0054a14║文句（三）
X28n0585_p0054a15║聲聞
X28n0585_p0054a16║北峯師曰：決定上慢，退大應化，論中四也。今家五
X28n0585_p0054a17║種：一、久習小，二、別異善根，三、住果，四、發軫學小，五、
X28n0585_p0054a18║佛道。若荊溪云：元住小，即是發軫學小人也。且以
X28n0585_p0054a19║論四而收攝之：久習小，即定性也；別異善根，即退
X28n0585_p0054a20║大也；住果，兼於決定及退菩提也。其發軫元小，但
X28n0585_p0054a21║因果似異，法譬乍分，竝屬退大，以俱在上二周得。
X28n0585_p0054a22║記籤云：法譬二周得益之徒，莫非往日結緣之輩
X28n0585_p0054a23║也。佛道，則大師準經義加。蓋論明未開，今明開已，
X28n0585_p0054a24║唯一耳。或問：元小若攝退大，記文何云此中具有
X28n0585_p0054b01║退大應化及元住小？又云：亦可退大者利，元小者
X28n0585_p0054b02║鈍。既稱為及，又分利鈍，豈一類人耶？曰：寔如所問。
X28n0585_p0054b03║竊詳疏記之意，蓋在大通王子結緣之後，得二種
X28n0585_p0054b04║名：若結大後，受持大乘，中間始退，則名退大；若結
X28n0585_p0054b05║大後，即便不受，而習小乘，則名元小。故三種逢值：
X28n0585_p0054b06║第一類，中間成就，即不退也；第二類，即退大也；第
X28n0585_p0054b07║三，即元小也。三類對分，各有利鈍：一者、中間已悟，
X28n0585_p0054b08║而位有初後。疏云：常遇大乘，中間成就，不至于今。
X28n0585_p0054b09║記云：若為菩提者，須已入不退位，或是初心，不必
X28n0585_p0054b10║盡退也。二者、利在中間，鈍在今日。疏云：中間未盡，
X28n0585_p0054b11║今聞大乘也。三者、利在今日，鈍在滅後。疏云：中間
X28n0585_p0054b12║未度，于今亦未盡也。故知元小是第三類中。今日
X28n0585_p0054b13║入者，對上二類，中間聞大；此類不聞，初便學小，名
X28n0585_p0054b14║元住小。既於法華入大，由昔有大種，屬退大攝；滅
X28n0585_p0054b15║後入者，是定性攝。若荊溪云：退大者利，元小者鈍。
X28n0585_p0054b16║正約根性利、鈍點。疏：現文大師據下周現文所說
X28n0585_p0054b17║之法，明退大事，名退大人；上二周現文所說之法，
X28n0585_p0054b18║明稟小事，名元小人。故一往云：化城正意為退大
X28n0585_p0054b19║取小人，上二正意為發軫學小人。若二往論根性，
X28n0585_p0054b20║則第二類退大者利，通上二周；第三元小者鈍，應
X28n0585_p0054b21║在第三。此則三類對分利、鈍矣。其上二傍為退大，
X28n0585_p0054b22║下周傍為發軫者，同座聞法，正所為外，即名為傍，
X28n0585_p0054b23║不須曲說。此傍正文，如說三周繫珠法，說中道樹
X28n0585_p0054b24║繫珠譬，說中二萬億佛所繫珠，亦且據現文耳。又
X28n0585_p0054c01║問：先達據引沒苦所燒證元小，前路猶遠證退大。
X28n0585_p0054c02║謂元住小者，自鹿苑得名，何也？曰：記主順文，一往
X28n0585_p0054c03║對論，究其根性，應從昔得也。若其定性之人，雖彼
X28n0585_p0054c04║此中間學小，彼於方等不受彈故，不到法華，所以
X28n0585_p0054c05║別受定性之名。又問：若退大者利，上二得入，何不
X28n0585_p0054c06║名元小？元小者鈍，既在第三，何不名退大？曰：此約
X28n0585_p0054c07║聞法得名。雖在上二周，乃略聞因緣；雖在第三，仍
X28n0585_p0054c08║聞法譬。以法定名，三周不濫。
X28n0585_p0054c09║玅記（一）（二十八），準佛地論，以八義故，先列聲聞：一、為顯
X28n0585_p0054c10║親聞，後不謗故；二、攝不定性，回心入大故；三、除尊貴
X28n0585_p0054c11║慢，非究竟故；四、常隨佛故；五、形儀同故；六、令內眷屬
X28n0585_p0054c12║捨欲故；七、令菩薩敬故；八、令眾生信故。然論中八義，
X28n0585_p0054c13║唯第二一半獨屬今經，以不定性此土得故，仍少一
X28n0585_p0054c14║半；若定性者，彼土得故，未來得故。
X28n0585_p0054c15║玅記（一），（二十九）。得授記已即同菩薩，安得復以聲聞歎
X28n0585_p0054c16║德？豈結集者謬抑德耶？故知在四味時隨味而變，經
X28n0585_p0054c17║家從本列在聲聞，故依本歎。若不仍本，焉知聲聞有
X28n0585_p0054c18║權有實？實者得記知有所從，聞法華時大小別故。
X28n0585_p0054c19║記（三）（二十四）問：集經者在發本後，何故仍云聲聞耶？答：
X28n0585_p0054c20║此約文殊問答之時，猶是聲聞。若爾，經首不應猶名
X28n0585_p0054c21║聲聞。答：從昔列之，具如序釋。
X28n0585_p0054c22║文句（一）（十二）法華論四種聲聞，今開住果者為兩：析法
X28n0585_p0054c23║住果是三藏聲聞，體法住果是通教聲聞。開應化者
X28n0585_p0054c24║為兩：登地應化別教聲聞，登住應化圓教聲聞。開佛
X28n0585_p0055a01║道聲聞亦為兩：令他次第聞佛道是別教聲聞，令他
X28n0585_p0055a02║不次第聞佛道即圓聲聞。
X28n0585_p0055a03║記（一）（三十）。法華論者，明被開者有權有實，未開具四開
X28n0585_p0055a04║已唯一，今加佛道據新入者。論中四者，決定、增上、退
X28n0585_p0055a05║大、應化。論自釋云：後二與記前兩不記，根鈍未熟故。
X28n0585_p0055a06║且約此會，即經中云生滅度想決定性也。若彼得聞
X28n0585_p0055a07║論中未說，天親豈可迷經文耶？經云而於彼土得聞
X28n0585_p0055a08║是經，論且一往據現說耳。是故今師但除上慢，即五
X28n0585_p0055a09║千起去者是。雖從座去，仍判於涅槃中。若四依邊得
X28n0585_p0055a10║聞，故上慢者亦非不聞，已聞略開及在後故，但不可
X28n0585_p0055a11║云此會得記。種熟脫三始終無廢，故準今文遠近相
X28n0585_p0055a12║望四種俱得。今云住果兼於決定及退菩提，住果變
X28n0585_p0055a13║異故分二教，是故二種總立住果。又佛道者準經義
X28n0585_p0055a14║立，若爾佛道應化各有別圓。問：應化與佛道何別？答：
X28n0585_p0055a15║應化約垂迹全語舊聖，佛道約利他語新記者。又應
X28n0585_p0055a16║化從身、佛道從說，佛道有令佗之言且云利他，應化
X28n0585_p0055a17║有發起之義且云垂迹。既以聲聞為名，在昔則無應
X28n0585_p0055a18║化佛道之稱，在今則無住果決定之名，增上慢中豈
X28n0585_p0055a19║無應化？四攝同事安隔此耶？況復論中決定上慢同
X28n0585_p0055a20║云未熟，不可上慢亦根敗耶？他云未者不也，病人未
X28n0585_p0055a21║死名為不死，下種未生名為不生，故上慢決定二俱
X28n0585_p0055a22║可發，是決定義。又此中引論似本迹釋，應化本也，餘
X28n0585_p0055a23║三迹也，化為餘三無異途也。
X28n0585_p0055a24║輔行（五上）（十七）法華論有四種聲聞，謂住果、應化、退菩提、
X28n0585_p0055b01║增上慢。今云佛道，即是應化。言增上慢攝下八者，二
X28n0585_p0055b02║乘正當住果故也。
X28n0585_p0055b03║玅玄（十）（二十二）若就顯露，未入位聲聞，亦隨處得合。例
X28n0585_p0055b04║如般若，三百比丘得記者是也。若住果聲聞，決至法
X28n0585_p0055b05║華，敦信令合。若住果不合，是增上慢。未入位五千，簡
X28n0585_p0055b06║眾起去，到涅槃中，方復得合。
X28n0585_p0055b07║籤（十）（二十五）。初論未入位隨處得入者，意云：此等不專
X28n0585_p0055b08║在法華，非謂全不至法華。次明住果不過法華。三未
X28n0585_p0055b09║入位下，明法華中上慢之輩來至涅槃。次文中言敦
X28n0585_p0055b10║信者，入位之人借使至法華不肯合者，正當敦逼之
X28n0585_p0055b11║文。文云：若有實得阿羅漢不信此法者，無有是處。當
X28n0585_p0055b12║知不合即是不信，不信故名不實得，故云不合成增
X28n0585_p0055b13║上慢。上慢之人實不得入，得入之人非增上慢。第三
X28n0585_p0055b14║文中言五千起去者，於涅槃會方得入玅。
X28n0585_p0055b15║句（一）（十二），聲聞義浩然，云何以證涅槃者判之（云云）。
X28n0585_p0055b16║記（一）（三十一），聲聞義。浩然者，責人非論。然用教者，云大
X28n0585_p0055b17║乘聲聞未為通曉，今云應化從本以說，據眾全在小
X28n0585_p0055b18║乘中也。言浩然者，藏通八門門門四種，門門各有佛
X28n0585_p0055b19║道應化，迹在前教復同前數，據本復應地住地住及
X28n0585_p0055b20║行向地，上慢所濫復同前數，佗無約教今昔本迹權
X28n0585_p0055b21║實開合等釋，但云住果及方便等，是故責云以證涅
X28n0585_p0055b22║槃者。言云云者，具如向釋。
X28n0585_p0055b23║或問：定性不至方等，此文何云藏通八門，門門四
X28n0585_p0055b24║種，藏教置而不論？既云通教，豈非定性至方等耶？
X28n0585_p0055c01║曰：所謂四種者，乃佛道應化上慢住果之四，定性
X28n0585_p0055c02║不預焉。
X28n0585_p0055c03║句（一）（十四），本是一萬二千菩薩，迹為萬二千聲聞也。
X28n0585_p0055c04║記（一）（三十三）。問：凡言迹者皆先有本，豈萬二千元皆是
X28n0585_p0055c05║大權？若爾，則唯有能引而無所引。答：理實如然，但欲
X28n0585_p0055c06║均用四義，故云皆有。然本不同，事須分別。若已入圓
X28n0585_p0055c07║位，能引之人成於發起、影響二眾，灼然本是菩薩，降
X28n0585_p0055c08║斯已外曾發大心亦名菩薩。元住小者則是大經，未
X28n0585_p0055c09║曾發心尚名菩薩。此中具有退大、應化及元住小，退
X28n0585_p0055c10║大、住小得記之後竝堪為同聞。問：三周授記人數不
X28n0585_p0055c11║多，其不在會令為轉說，此等又非同聞眾限，何故此
X28n0585_p0055c12║中云萬二千？答：三周之中正數雖少，如舍利弗得記
X28n0585_p0055c13║之時，四眾八部即其流也。故三周中亦有應化與實
X28n0585_p0055c14║行者同時得記，故論中云退大、應化二種與記，即其
X28n0585_p0055c15║意也。
X28n0585_p0055c16║止觀（五）（六）大經云：云何未發心名為菩薩？前九境人，亦
X28n0585_p0055c17║通稱菩薩人也。通是二乘，則有四種聲聞：增上慢聲
X28n0585_p0055c18║聞，攝得下八境人也；佛道聲聞，攝菩薩人也。
X28n0585_p0055c19║此中具有退大應化，及元住小。且退大應化，約本
X28n0585_p0055c20║而釋，可以得名本是菩薩。元小之人，如何得名本
X28n0585_p0055c21║是菩薩？所以記主特將大經未發心菩薩，而況出
X28n0585_p0055c22║之。意云：大經未曾發心，尚名菩薩，豈元小人，不得
X28n0585_p0055c23║名菩薩耶？輔行云：理性菩薩，蓋指此為本耳。
X28n0585_p0055c24║玄（十）（三十二）聲聞藏中，決定聲聞者，久習別異善根，小
X28n0585_p0056a01║心狹劣，成就小性，一向樂小。佛為說小，畢竟作證，不
X28n0585_p0056a02║能趣大。言退菩提心聲聞者，是人甞於先佛及諸菩
X28n0585_p0056a03║薩所，發菩提心，但經生歷死，忘失本念，遂生小心，志
X28n0585_p0056a04║願於小。佛為說小，終令趣大。然決定聲聞，一向住小；
X28n0585_p0056a05║退菩提心聲聞，後能趣大。雖有去有住，而受小時一。
X28n0585_p0056a06║故對此二人所說，為聲聞藏。
X28n0585_p0056a07║或問：別異善根，文句斷為退大，玅玄又云定性，何
X28n0585_p0056a08║也？曰：善根義通，根性有異。玅玄約執小善根，故屬
X28n0585_p0056a09║定性；文句約退大善根不失，故屬退大也。
X28n0585_p0056a10║句（四）（二）法華論有四種聲聞：一、決定；二、上慢；三、退大；四、
X28n0585_p0056a11║應化。前二未熟不與授記，後二與記。若依今經應有
X28n0585_p0056a12║五：一、久習小，今世道熟聞小教證果，如論是決定聲
X28n0585_p0056a13║聞。二、本是菩薩積劫修道，中間疲厭生死退大取小，
X28n0585_p0056a14║大品稱為別異善根，佛且成其小道，為說小教齊教
X28n0585_p0056a15║斷結取果，是退大未久習小來近理應易悟，如論是
X28n0585_p0056a16║退菩提聲聞。三、以此二故諸佛菩薩內秘外現，成就
X28n0585_p0056a17║引接令入大道，如論是應化聲聞。四、若見權實兩種
X28n0585_p0056a18║能出生死忻樂涅槃，修戒定慧微有觀慧，未入似位
X28n0585_p0056a19║薄有所得謂是證果，此名未得謂得、未證謂證，如論
X28n0585_p0056a20║即是增上慢聲聞。五者、大乘聲聞以佛道聲令一切
X28n0585_p0056a21║聞，若從決定退菩提兩種即有聲聞，若從大乘理無
X28n0585_p0056a22║灰斷，求住化城終歸寶所，實者既爾則無有權，故無
X28n0585_p0056a23║聲聞。若增上慢者，既未入位則非實，又非應化則非
X28n0585_p0056a24║權，若得此意有無泠然，何須苦諍？復次秪就大乘聲
X28n0585_p0056b01║聞復論有無，若權作應化，外現小迹內隱大德，則謂
X28n0585_p0056b02║無大乘聲聞；若從自行發迹顯本，則言有大乘聲聞。
X28n0585_p0056b03║今開三顯一，正意為決定退大聲聞令成大乘聲聞，
X28n0585_p0056b04║自行既立即能化應聲聞，若得此意則達有無也。
X28n0585_p0056b05║記（四）（二十二）從今開三下，定文正意須為二人，為退大
X28n0585_p0056b06║者與論不別，今取決定意似少殊。論據在座得記，今
X28n0585_p0056b07║據通途被開，其不在座展轉為說，或在界外亦得聞
X28n0585_p0056b08║之，或佛滅後敦逼令信。此經迹說直云與記，論云退
X28n0585_p0056b09║大且依一途，如諸聲聞於法華前誰知退大，方等等
X28n0585_p0056b10║席咸稱滅種。準今經意，既彼此聞經，必彼此與記，一
X28n0585_p0056b11║開之後無所閒然。迴與未迴以分二義，當知論涉有
X28n0585_p0056b12║餘之說，無以經意靁同。
X28n0585_p0056b13║句（四）（八）。未得，謂得名上慢，未得三果，未證無學（云云）。此
X28n0585_p0056b14║眾無復枝葉者，枝葉細末，不任器用，此等執方便之
X28n0585_p0056b15║方便。
X28n0585_p0056b16║記（四）（三十一）。枝葉細末者，若實得果，如根本大材任為
X28n0585_p0056b17║器用，但計枝葉謂為堪任，而輕根本謂等謂過，名增
X28n0585_p0056b18║上慢。執方便之方便者，小乘四果已是方便，更於煗
X28n0585_p0056b19║頂執為真極，應知上慢不全無法但以淺位自謂增
X28n0585_p0056b20║上而慢他人名增上慢。
X28n0585_p0056b21║或問玅樂云五千上慢聞慧尚無思修安有何故
X28n0585_p0056b22║今文又云應知上慢不全無法但以淺位自謂增
X28n0585_p0056b23║上而慢他人曰無大有小本不相妨又問玅樂云
X28n0585_p0056b24║執方便之方便者，小乘四果已是方便，更於煗頂
X28n0585_p0056c01║執為真極，何故又云三失之人尚無煗法，況有四
X28n0585_p0056c02║果？曰：上慢根性亦有優劣，是故煗法有得未得，不
X28n0585_p0056c03║必一向。又問：上慢執小，何故止觀云小乘執四禪
X28n0585_p0056c04║為四果，大乘亦有魔來授記，異是增上慢人？曰：大
X28n0585_p0056c05║小根性不同，慠慢之情是一，蓋大小俱有小慢也。
X28n0585_p0056c06║句（四）（三）。若別惑輕，大根利，初聞即悟。若惑重根利，再聞
X28n0585_p0056c07║方曉。若惑輕根鈍，三聞乃決。第四句雖復三聞，不能
X28n0585_p0056c08║得悟，止為結緣眾耳。或可初兩句根利，同為上根。或
X28n0585_p0056c09║可中間兩句，為中下根。
X28n0585_p0056c10║記（四）（二十三）根惑竝由過去熏習，致令悟有三周不同。
X28n0585_p0056c11║所以三判者，初釋收機令盡故，第四句攝結緣眾。後
X28n0585_p0056c12║兩釋不定者，三根已定但句法至四，將四判三故從
X28n0585_p0056c13║容進退。
X28n0585_p0056c14║句（八）（三）醉有二義：一、重醉，都不覺知；二、輕醉，微覺尋忘，
X28n0585_p0056c15║亦名不覺。雖有二義，終成繫珠。
X28n0585_p0056c16║記（八）（十五）。以由結緣厚薄不同，遂名無明以為輕重，故
X28n0585_p0056c17║云醉有二種。當知貧人本來先醉，如蒙餚膳受已而
X28n0585_p0056c18║臥。三教助道猶如餚膳，更以異方便助顯第一義也。
X28n0585_p0056c19║餚膳食已便消，如方便教非究竟益。往在大通佛所
X28n0585_p0056c20║未結大緣已前，歷諸味中竝聞三教，及至法華雖聞
X28n0585_p0056c21║圓頓，但成結緣如繫珠也。
X28n0585_p0056c22║句（八）（四）繫珠中三意，望三周者，始在佛樹以大擬即是
X28n0585_p0056c23║繫珠，無機息化即是醉臥，尋施方便即是起行。譬喻
X28n0585_p0056c24║中二萬億佛所即是繫珠，遣傍人追悶絕不受即是
X28n0585_p0057a01║醉臥，三車引得即是起行。因緣中大通智勝佛所即
X28n0585_p0057a02║是繫珠，中路懈退即是醉臥，接之以小即是起行。此
X28n0585_p0057a03║等皆名領權也。
X28n0585_p0057a04║記（八）（十六）。三周皆有此意者，若以繫珠望上二周，法說
X28n0585_p0057a05║但在佛樹者，初坐道樹思用大時，以法說時未論往
X28n0585_p0057a06║古，且據現文。若譬周中在二萬億佛，彼亦未論塵點
X28n0585_p0057a07║界故。然上中二周豈亦不有於大通佛所曾繫珠耶？
X28n0585_p0057a08║如探領中尚領法身，豈止道樹？且約現文耳。但由根
X28n0585_p0057a09║利聞便信解，不假指昔，是故未論。故前文中以發軫
X28n0585_p0057a10║學小為中間，故不唯在道樹時也。
X28n0585_p0057a11║玅玄（一）（二）夫理絕偏圓，寄圓珠而談理；極非遠近，託寶
X28n0585_p0057a12║所以論極。極會圓冥，事理俱寂而不寂者，良由耽無
X28n0585_p0057a13║明酒，雖繫珠而不覺；迷涅槃道，路弗遠而言長。
X28n0585_p0057a14║籤（一）（七）。法譬二周略而不敘，且寄宿世以為興致。法譬
X28n0585_p0057a15║二周得益之徒，莫非往日結緣之輩，以退大流轉故
X28n0585_p0057a16║惑寂理而耽無明酒，以失大悲心故迷玅因，謂生死
X28n0585_p0057a17║曠遠，世尊怜愍接其小機，小尚昧初故猶倒惑（云云）。
X28n0585_p0057a18║衣珠本譬昔聞實相，實相若顯名契寂理，此明中間
X28n0585_p0057a19║已入實者。而不寂者去，明退大流轉五趣，耽障中道
X28n0585_p0057a20║微細無明故失於大志，復耽現行麤欲無明忘本所
X28n0585_p0057a21║受。迷涅槃道去，明流轉後欣樂小乘，如人迷故謂東
X28n0585_p0057a22║為西，東西俱失。三德涅槃即理而具，謂理為遠，背大
X28n0585_p0057a23║取小則大小俱迷，謂大為遠為迷大，謂小為極為迷
X28n0585_p0057a24║小。
X28n0585_p0057b01║玄（一）（八）。此經明佛設教元始，巧為眾生作頓漸不定顯
X28n0585_p0057b02║密種子，中間以頓漸五味調伏長養而成熟之。
X28n0585_p0057b03║籤（一）（二十三），次此經下正明今經意，且指迹中大通為
X28n0585_p0057b04║首，雖寄漸及不定，不以餘教為種，故云巧為。結緣已
X28n0585_p0057b05║後退大迷初，故復更於七教之中下調停種，復云巧
X28n0585_p0057b06║為。所以中間得受七教長養調伏，因調而熟名為調
X28n0585_p0057b07║熟，調實未熟因中說果，是故云也。
X28n0585_p0057b08║此文蓋將初結緣與中間調停二種合說耳。記文
X28n0585_p0057b09║自分兩重巧為，若非荊溪釋出，此文難見。
X28n0585_p0057b10║句（四）（六）。問：有一種根性非密非顯二時不攝者，應是失
X28n0585_p0057b11║時永不得悟耶？答：餘經或謂此為失時，今經不爾。此
X28n0585_p0057b12║人雖於密顯兩時不悟，雖生滅度之想，而於彼土得
X28n0585_p0057b13║聞是經，故無失時，乃是待彼土之時耳。問：五千起去
X28n0585_p0057b14║應是失時？答：此等應以如來滅度後弘經人受益也。
X28n0585_p0057b15║記（四）（二十六）。問：云非顯非密者，謂決定性於前四時既
X28n0585_p0057b16║無密益，不至法華復無顯得，二處無益名失時不？答：
X28n0585_p0057b17║餘經等者，謂前四時既云永滅，諸聲聞等不知變易，
X28n0585_p0057b18║故淨名中迦葉自敘云：皆應號泣聲震三千，於此大
X28n0585_p0057b19║乘已如敗種。準彼經判，敗種豈生來至法華咸受佛
X28n0585_p0057b20║記？若爾，佛於爾時何不即記，而使稽滯來至法華？顯
X28n0585_p0057b21║密不同如前已釋。若將永滅權論用釋開會實經，經
X28n0585_p0057b22║既已生論何能滅？但以滅者於彼得聞，餘經不說況
X28n0585_p0057b23║通經論，故失顯密亦非失時。但弘教者曲將釋此，是
X28n0585_p0057b24║釋者過非論咎也。五千起去等者，無四時之密益，失
X28n0585_p0057c01║此會之顯功，此化失時彼土非冀，故應失時。答云：滅
X28n0585_p0057c02║後益者是也。問：經云佛滅度後實得羅漢容可得益，
X28n0585_p0057c03║上慢不實應非此收。答：敦逼實者，誠如所言。既通許
X28n0585_p0057c04║遇餘佛，亦何隔於上慢？如其不發，待後佛時。問：佛若
X28n0585_p0057c05║大慈，何不令其無謗生信？答：是盲者過，非日月咎。法
X28n0585_p0057c06║界眾生未益者眾，況此五千已蒙下種，滅後時遠當
X28n0585_p0057c07║當不遺。
X28n0585_p0057c08║句（四）（七）。初業為二：若久遠為初業，曾聞於大，則不愚於
X28n0585_p0057c09║法；若取中忘，今日學小，始修念處為初業者，是則不
X28n0585_p0057c10║知。其義如此。若得此意，權為初業，是則能知；實是初
X28n0585_p0057c11║業，則不能知。
X28n0585_p0057c12║記（四）（二十九）雖有二初大初為定，豈從中間取小情執
X28n0585_p0057c13║小滅為規？故大教定成不須為諍。一義既爾，二十二
X28n0585_p0057c14║雙請為觀之。若佛世尊俱留有妨之文，何成三達五
X28n0585_p0057c15║眼？故依此判諍論自消，縱二十三內小部不同灼然
X28n0585_p0057c16║易殄。次若得此意下，於念處中以分權實，故知但點
X28n0585_p0057c17║二種初業其滯自消，何須復以一初作妨？況若聞法
X28n0585_p0057c18║華無復疑悔，知與不知二門無壅，故權實二人知不
X28n0585_p0057c19║知別。
X28n0585_p0057c20║句，（四），（八）。問，五千在座，即不蒙益，去有何益。答，此非當機，
X28n0585_p0057c21║是結緣人耳。
X28n0585_p0057c22║記（四）（三十二）答中非當機等者，若唯以五千而為結緣
X28n0585_p0057c23║餘當機者，則五品已上竝屬當機。然準望前文釋四
X28n0585_p0057c24║眾中，當機乃在初住已上堪為影響，則六根五品竝
X28n0585_p0058a01║為結緣。但是結緣義寬，欲收起去之類，縱以五品為
X28n0585_p0058a02║當機者，此等亦得為結緣也。
X28n0585_p0058a03║句（七）（二十二）。法說有三：第一、明昔日共結緣；第二、明中
X28n0585_p0058a04║間更相值遇；第三、明今還說法華（云云）。逢值有三種：
X28n0585_p0058a05║若相逢遇，常受大乘，此輩中間皆已成就，不至于今；
X28n0585_p0058a06║若相逢遇，遇其退大，仍接以小，此輩中間猶故未盡，
X28n0585_p0058a07║今得還聞大乘之教；三、但論遇小，不論遇大，則中間
X28n0585_p0058a08║未度，于今亦不盡，方始受大，乃至滅後得道者是。
X28n0585_p0058a09║記（八）（五）逢值有三種者，前二可知。第三既云但論遇小，
X28n0585_p0058a10║中間之言自望元初結小緣者耳。第三類人未曾聞
X28n0585_p0058a11║大便即流轉，此人即以初聞小時為初結緣，復於中
X28n0585_p0058a12║間唯習於小。今遇王子初且聞小，人見釋迦一代教
X28n0585_p0058a13║中一分聲聞未發心者，便即判云永滅無發，是則不
X28n0585_p0058a14║知如來長遠之化。
X28n0585_p0058a15║句（七）（二十四）。若中間相逢，從我聞法，皆為三菩提者，不
X28n0585_p0058a16║為此人設譬。若中間相逢，于今有住聲聞地者，正為
X28n0585_p0058a17║此人設第二譬也。
X28n0585_p0058a18║記（八）（六）若中間至第二譬也者，此兩中間各有二意：若
X28n0585_p0058a19║為菩提者，須已入不退位，或是初心不必盡退；若住
X28n0585_p0058a20║聲聞者，或是初小或是中途，二類俱須設化城譬。
X28n0585_p0058a21║句（七）（三十）。化城正意為退大取小人，傍為發軫學小人。
X28n0585_p0058a22║上二周正意為發軫學小人，傍為退大人也。
X28n0585_p0058a23║記（八）（十三）化城正意為退大者，更與上周對論同異。故
X28n0585_p0058a24║今文云：前路猶遠，今欲退還。上兩周未有此語，但云
X28n0585_p0058b01║沒苦及以所燒，此亦一往。亦可退大者利，通上二周；
X28n0585_p0058b02║元小者鈍，應在第三。
X28n0585_p0058b03║句（五）（十一）。若得大解自知得佛，何俟須記？記有四意：一
X28n0585_p0058b04║昔未記二乘而今須記，二中下未悟以記勉勵之，三
X28n0585_p0058b05║今聞者結緣，四滿其本願，是故記也。
X28n0585_p0058b06║記（六）（三）。若得大解下，徵問。記有四意下，答須記意。此之
X28n0585_p0058b07║四記具在三周，中周四中但除第二意中中字，故至
X28n0585_p0058b08║下周但三無四。又此四中，初意具有下之三意。又初
X28n0585_p0058b09║四對昔，二、三唯今。又初四唯自，二、三約他。又第三通
X28n0585_p0058b10║當、現，初一唯現在，第二唯未來，第四唯過去。
X28n0585_p0058b11║輔行（六下）（四）故法華中三周授記偏語聲聞者，為顯餘
X28n0585_p0058b12║經所不說故，是故委授劫國之名。菩薩授記處處有
X28n0585_p0058b13║文，故但通途云當作佛，乃至本門某生當得，法華稱
X28n0585_p0058b14║玅斯言可凭。
X28n0585_p0058b15║文句（三），（二十五）。現世雖見佛聞法，無四悉檀益。
X28n0585_p0058b16║玅樂（三），（三十六）。現世等者，現雖得聞，而不名慧。聞慧尚
X28n0585_p0058b17║無，思修安有。此即通取六根五品，別則五千起去之
X28n0585_p0058b18║流。
X28n0585_p0058b19║涅槃玄（二十）（九），次從熟酥出醍醐，譬般若以後，付財定
X28n0585_p0058b20║性，與記作佛，故云八千聲聞，於法華得授記莂，見如
X28n0585_p0058b21║來性，如秋收冬藏，更無所作，即究竟耳。
X28n0585_p0058b22║無生鏡體
X28n0585_p0058b23║文句（一）（十七）三藏教者，盲譬無生智，鏡譬無生境，陰入
X28n0585_p0058b24║界也。頭等六分，譬現在因也。像譬未來果也。若開眼
X28n0585_p0058c01║取鏡，形對像生，愚故不斷絕。若閉眼如盲，則無所見。
X28n0585_p0058c02║不見六分，是因不生。不見鏡像，是果不生。
X28n0585_p0058c03║記（一），（三十八）初三藏教人不了像虗，故用阿含盲為譬
X28n0585_p0058c04║也。初總立譬境智，次頭等下譬境因果。如六分和合
X28n0585_p0058c05║成身，如和合成業。業託父母，如形對像生。像必不實，
X28n0585_p0058c06║由謂實故令後陰起。盲如無生智，不見如不取。三若
X28n0585_p0058c07║開眼下明生不生。於中初由取因故果生，次若閉眼
X28n0585_p0058c08║下喻不取因故果不生。鏡是助因得果，復由執心緣
X28n0585_p0058c09║之，方助於因而生於果。
X28n0585_p0058c10║荊溪凡三科大師之文：一曰、總立譬境智，即盲譬
X28n0585_p0058c11║下文也；二曰、譬境因果，即頭等下文也；三曰、明生
X28n0585_p0058c12║不生，即若開眼下文也。初文既云鏡譬無生境，便
X28n0585_p0058c13║釋云陰、入、界也，則知大師以陰、入、界而為鏡體審
X28n0585_p0058c14║矣。故荊溪更不著語，但直科之。次文云：頭等六分
X28n0585_p0058c15║譬現在因也。記曰：如六分和合成身，此釋頭等六
X28n0585_p0058c16║分能譬之句；如和合成業，此釋現在因所譬之句。
X28n0585_p0058c17║由現在業因而感託胎一分氣息未來之果，故曰
X28n0585_p0058c18║業託父母。仍以譬合法云業如形，託父母如像，故
X28n0585_p0058c19║曰如形對像生。若第三文不言而喻，迷斯文者，以
X28n0585_p0058c20║託父母為鏡體，異論紛然，余不暇辨，請看記文三
X28n0585_p0058c21║箇如字法譬自見。
X28n0585_p0058c22║半頭天眼
X28n0585_p0058c23║文句（一）（三十四）阿那律精進，七日七夜，眼睫不交，眠是
X28n0585_p0058c24║眼食。既七日不眠，眼則喪睛。失肉眼已，佛令求天眼，
X28n0585_p0059a01║繫念在緣，四大淨色，半頭而發，徹障內外，明暗悉覩。
X28n0585_p0059a02║對梵王曰：吾見釋迦大千世界，如覩掌果。增一云：我
X28n0585_p0059a03║佛法中，天眼徹視者，阿那律比丘第一。那律既失肉
X28n0585_p0059a04║眼，佛與諸比丘，恒為裁縫。佛在舍衛拘薩羅窟，佛與
X28n0585_p0059a05║八百比丘集，為阿那律作三衣，佛自為舒張，諸比丘
X28n0585_p0059a06║裁者縫者，一日即成。
X28n0585_p0059a07║維摩經（上）（十五）。阿那律白佛言：世尊！我不堪任詣彼問
X28n0585_p0059a08║疾。所以者何？憶念我昔於一處經行，時有梵王名曰
X28n0585_p0059a09║嚴淨（云云），稽首作禮，問我言：幾何？阿那律！天眼所見。
X28n0585_p0059a10║我即答言：仁者！吾見此釋迦牟尼佛土三千大千世
X28n0585_p0059a11║界，如觀掌中庵摩勒果。
X28n0585_p0059a12║淨名疏（五）（十三）。剎利種白飯王子，或云阿泥盧豆，或阿
X28n0585_p0059a13║㝹樓駄，如楚夏不同耳。此云如意，或云無貧（云云）。佛
X28n0585_p0059a14║之從弟，初入道時多睡，為人所呵。因是不𥨊，遂致失
X28n0585_p0059a15║明（云云）。當修天眼，用見世事。因是修禪，得四大淨色，
X28n0585_p0059a16║半頭而見，觀三千界猶如掌果。若三藏佛，全頭天眼
X28n0585_p0059a17║徹見無礙，雖不及佛，於聲聞中最為第一（云云）。但世
X28n0585_p0059a18║界之主，統御大千，報得天眼亦見大千（云云）。欲知優
X28n0585_p0059a19║劣，故來請問（云云）。餘諸聲聞所得天眼，無有能見大
X28n0585_p0059a20║千界者。故大論云：大羅漢天眼唯見小千，大辟支佛
X28n0585_p0059a21║見百佛世界，諸佛如來能見一切佛土。那律獨見大
X28n0585_p0059a22║千者，以其偏修作意數故。於諸聲聞，天眼第一，一往
X28n0585_p0059a23║與梵王所見似同（云云）。問：若爾，何異？答：梵王、報得，於
X28n0585_p0059a24║自住處則見大千，餘方不見。那律以修根本等五種
X28n0585_p0059b01║四禪、八色清淨，發真天眼，隨所至處，皆見三千，如觀
X28n0585_p0059b02║掌果。諸阿羅漢雖不見大千，隨其所見，如影隨形。又
X28n0585_p0059b03║梵王是總相見，見不分明；那律是別相見，見則分明
X28n0585_p0059b04║（云云）。又梵王天眼是通非明，羅漢天眼是通是明。
X28n0585_p0059b05║淨名疏（五）（十五）。何者？三藏析空，不見中道。入觀即同無
X28n0585_p0059b06║為無見，出觀還同有為有見。
X28n0585_p0059b07║略記（中之下）。（十三）若約那律失眼出觀，但同世人壞根者
X28n0585_p0059b08║不見。
X28n0585_p0059b09║增一（如字函三十一卷）。爾時，阿那律縫故衣裳，是時眼遂敗
X28n0585_p0059b10║壞而得天眼，無有瑕穢。是時，尊者以凡常之法而縫
X28n0585_p0059b11║衣裳，不得能使縷通針孔中。是時，阿那律便作是念：
X28n0585_p0059b12║諸世間得道羅漢當與我貫鍼。
X28n0585_p0059b13║大經（體字函三十卷），阿尼樓駄天眼見於三千大千世界所
X28n0585_p0059b14║有，乃至中陰悉能明了無障礙故。
X28n0585_p0059b15║俱舍（守字函二十末）。論曰：眼中陰非彼境。釋曰：生得天眼，不
X28n0585_p0059b16║見中陰眾生色。何以故？此色但是通慧眼所見，非生
X28n0585_p0059b17║得天眼所見。
X28n0585_p0059b18║婆沙（未檢）云：一切報得天眼，不見中陰有色。
X28n0585_p0059b19║淨名疏（五）（十四）大論明報生天眼在肉眼中，天眼開闢，
X28n0585_p0059b20║肉眼見色，故見大千。
X28n0585_p0059b21║法界次第（中）（七）云：修天眼者，若於深禪定中，發得色界
X28n0585_p0059b22║四大清淨造色，住眼根中。
X28n0585_p0059b23║大論（未檢）。問：天眼形處小大？答：如童子量。
X28n0585_p0059b24║玅記（十）（十八）。初眼根中，未論修發真天眼等，直以肉眼
X28n0585_p0059c01║能見大千，故云父母所生。若論其用，已過天眼。有漏
X28n0585_p0059c02║天眼，下無見上。梵王所見，雖徧大千，至邊乃為風輪
X28n0585_p0059c03║所隔。
X28n0585_p0059c04║神悟曰：齊眉上半，如瑠璃明徹。今用之，以其合頭
X28n0585_p0059c05║等六分之言。又慈辯曰：蓋非頭上一半名半頭，正
X28n0585_p0059c06║是從頭前後以分全半。以眼上名頭，眼下名面。頭
X28n0585_p0059c07║之前半見色，後半不見，故云從頭上半。或問：那律
X28n0585_p0059c08║既得天眼，云何倩人縫衣？翻譯名義，依淨名記云：
X28n0585_p0059c09║若約那律失眼出觀，但同世人壞眼不見。又人云：
X28n0585_p0059c10║依增一以凡常之法，故倩人縫也。若夫那律中陰
X28n0585_p0059c11║見色，固不可以報得為妨。或謂慈辯得明前不明
X28n0585_p0059c12║後之說，今試出之。此句蓋論眼根功德耳。故知楞
X28n0585_p0059c13║嚴前有前明後暗之言，後有明前不明後之句，異
X28n0585_p0059c14║辭而同旨，豈天眼半頭耶？
X28n0585_p0059c15║
X28n0585_p0059c16║讀教記卷第十