X28n0585_p0059c17║
X28n0585_p0059c18║
X28n0585_p0059c19║讀教記卷第十一
X28n0585_p0059c20║
X28n0585_p0059c21║天台沙門　灋照
X28n0585_p0059c22║文句（四）
X28n0585_p0059c23║傳衣
X28n0585_p0059c24║文句（一）（二十一），於䟦耆聚落，值佛奉寶衣，佛授糞埽大
X28n0585_p0060a01║衣（云云），故言受大（云云）。迦葉能荷負佛法，令得久住，
X28n0585_p0060a02║至未來佛付法授衣竟，然後入滅，故言持法大。
X28n0585_p0060a03║西域記（唐玄奘三藏撰，凡十三卷；隋彥琮撰西域傳，凡十卷。第九卷疑字函）。如來化緣
X28n0585_p0060a04║將畢，垂將涅槃，告迦葉波曰（云云）。我今將欲入大涅
X28n0585_p0060a05║槃，以諸法藏付囑於汝，住持宣布，勿有失墜。姨母所
X28n0585_p0060a06║獻金縷袈裟，慈氏成佛，留以傳付。
X28n0585_p0060a07║靈感要略（下）。世尊告文殊言：我初踰城出家，入山學
X28n0585_p0060a08║道（云云）。樹神現身，手執僧伽梨，告我言（云云）。悉達太
X28n0585_p0060a09║子！汝今修行，定得正覺。過去迦葉佛涅槃時，將此布
X28n0585_p0060a10║僧伽梨大衣，付囑於我，令善守護。待至仁者出世，令
X28n0585_p0060a11║我付悉達。
X28n0585_p0060a12║糞埽大衣，初付迦葉受也。金縷袈裟，乃後傳持至
X28n0585_p0060a13║慈氏也。或問：釋迦佛既付衣與迦葉，傳於彌勒，而
X28n0585_p0060a14║迦葉佛付與樹神傳者，何耶？曰：恐是未轉法輪前，
X28n0585_p0060a15║未有僧寶，且現樹神爾。有人據阿含云：迦葉從畢
X28n0585_p0060a16║鉢羅窟出，赴闍維所，佛從金棺為現雙足，迦葉禮
X28n0585_p0060a17║訖。是付衣之時者，非也。問：彌勒下生，身長千尺，如
X28n0585_p0060a18║何分付丈六之衣？既云佛佛道同，何故有金縷布
X28n0585_p0060a19║衣之別？只一迦葉，又付法，又結集法藏，又持律住
X28n0585_p0060a20║持二十年，又守衣於雞足山中，何其能執四事耶？
X28n0585_p0060a21║別教房宿
X28n0585_p0060a22║文句（一）（三十四）劫賓那，此翻房宿（音云云秀）。是比丘初出
X28n0585_p0060a23║家，未見佛，始向佛所。夜值雨，寄宿陶師房中，以艸為
X28n0585_p0060a24║座。晚又一比丘亦寄宿，隨後而來。前比丘即推艸與
X28n0585_p0060b01║之，在地而坐。中夜相問：欲何所之？答：覔佛。後比丘即
X28n0585_p0060b02║為說法（云云），豁然得道。後比丘即是佛也。共佛房宿
X28n0585_p0060b03║（音夙），得見法身。約教者，析破根塵之舍，同佛棲真諦之
X28n0585_p0060b04║房，是三藏意；體達根塵，即共如來同宿真諦之房，是
X28n0585_p0060b05║通教意；分別十法界根塵房舍，悉得見佛，是別教意；
X28n0585_p0060b06║於一根塵房舍，即見一切房舍，見一切佛，即圓教意。
X28n0585_p0060b07║記（二）（十）約教中皆云棲者，依如來所證處以釋宿也，則
X28n0585_p0060b08║當教明佛分齊不同。
X28n0585_p0060b09║吉。師曰：別佛既同宿俗諦，俗則不一，若能一一分
X28n0585_p0060b10║別，則是一一見佛同宿，故云分別根塵悉得見佛，
X28n0585_p0060b11║非謂根塵即是佛也。
X28n0585_p0060b12║北峯師曰：藏通云同宿，別圓云見佛，何耶？蓋因緣
X28n0585_p0060b13║釋中有同宿義、見佛義，今從義便，故云耳。
X28n0585_p0060b14║三種佛界
X28n0585_p0060b15║文句（二）（二），分別十法界五陰皆非已有別意。
X28n0585_p0060b16║記（二）（十一）凡別教中立佛界者，有其三意：一者以理性
X28n0585_p0060b17║為佛界，二者以果頭為佛界，三者以初地去分名佛
X28n0585_p0060b18║界。今言十界皆非己者，指初地去分佛界耳。若指果
X28n0585_p0060b19║頭，應云九界非己有耳。
X28n0585_p0060b20║別教果頭者，本有法身也。佛界法身既是本有，則
X28n0585_p0060b21║知九界非己有矣。北峯師曰：既以玅覺為果頭，
X28n0585_p0060b22║初地已去分名佛界，則知始從未曾聞教，至于信、
X28n0585_p0060b23║住、行、向，通名理性佛界也。言理性者，即但中是。或
X28n0585_p0060b24║問：三種佛界以三身收之，何如？曰：三皆法身也。有
X28n0585_p0060c01║云：竪論理性屬法，果頭屬報，分證屬應。非也。
X28n0585_p0060c02║三界天主
X28n0585_p0060c03║玅玄（一）（九），輪王於四域自在，釋王於三十三天自在，大
X28n0585_p0060c04║梵於三界自在。
X28n0585_p0060c05║文句（二）（二十）。然經標梵王，復舉尸棄，似如兩人。依釋論，
X28n0585_p0060c06║正以尸棄為王。今經舉位顯名，恐目一人耳。住禪中
X28n0585_p0060c07║間，內有覺觀，外有言說，得主領為王，單修禪為梵民，
X28n0585_p0060c08║加四無量心為王也。
X28n0585_p0060c09║別行疏（下）。（十三）梵即色天主，名為尸棄，此云頂髻瓔珞，
X28n0585_p0060c10║明四禪皆有王。此言梵者，應是初禪頂，猶有覺、觀、語、
X28n0585_p0060c11║法，得為千界之主也。
X28n0585_p0060c12║玅記（二）（二十五）：梵即色主，亦三界主。魔為欲主。
X28n0585_p0060c13║淨名疏（二）（十三）：梵王是娑婆世界主，住初禪中間。毗曇
X28n0585_p0060c14║云：二禪已上，無言語法，故不立王。瓔珞禪禪，皆有梵
X28n0585_p0060c15║王。今謂但加修無量心，報勝為王，無統御也。初禪有
X28n0585_p0060c16║覺觀言語，則有主領，故作世主。
X28n0585_p0060c17║淨名疏（五）（十三）但世界之主，統御大千。
X28n0585_p0060c18║輔行（一上）（二十六），大梵天王為三界主，餘皆屬臣。
X28n0585_p0060c19║華嚴（育字函五十）云：譬如大雲降注大雨，大千世界一切
X28n0585_p0060c20║眾生無能知數，若欲算計，徒令發狂。唯大千世界主
X28n0585_p0060c21║摩醯首羅，以過去所修善根力故，乃至一滴無不明
X28n0585_p0060c22║了。
X28n0585_p0060c23║涅槃疏（一）（二十四）：次大自在天，即摩醯首羅，居色界頂，
X28n0585_p0060c24║主大千界，十地菩薩迹現其中。若法華中列世界主
X28n0585_p0061a01║梵天王者，此意云何？若言娑婆世界主者，正是首羅。
X28n0585_p0061a02║若言尸棄大梵等者，更舉二禪等，收三、四禪梵王耳。
X28n0585_p0061a03║又云：若言為世界主者，其實只領小千而已。經家美
X28n0585_p0061a04║之，故言世界主。私謂：此是大千之中得為大千之主，
X28n0585_p0061a05║降此不得。
X28n0585_p0061a06║瑞應經（辭字函卷上）。迦維羅衛者，三千日月、萬二千天地
X28n0585_p0061a07║之中央也。佛以威神至尊至重，不可生邊地，地為傾
X28n0585_p0061a08║斜，故處其中，周化十方。往古諸佛興，皆出於此。
X28n0585_p0061a09║北峯師曰：涅槃疏正是頂師消經，從勝名主出，佗
X28n0585_p0061a10║問答謬見不評耳。何以知然？疏中明敘，又云驗是
X28n0585_p0061a11║他說，照上云若字是佗人無疑。私謂二字，乃荊溪
X28n0585_p0061a12║再治時云也。
X28n0585_p0061a13║無量義經
X28n0585_p0061a14║玅玄（六）（八），無量義經明麤玅從一理出生無量，麤玅機
X28n0585_p0061a15║應一理為玅，生出無量為麤，此則從玅出麤，隔而未
X28n0585_p0061a16║合。今經無量還為一，此則開權顯實，秪麤是玅（云云）。
X28n0585_p0061a17║玄（七）（二十五）。三、引經論者，法華論列十七名：一、無量義
X28n0585_p0061a18║（云云）。
X28n0585_p0061a19║籤（八）（十五）次引解中云餘名不解，今若欲略知法華論
X28n0585_p0061a20║十七名中意者，第十六既名玅法蓮華，當知諸名竝
X28n0585_p0061a21║是法華之異名耳。又諸名者，但法無喻，唯今玅法法
X28n0585_p0061a22║喻雙舉，故知亦可用於蓮華喻十六名。如玅法者，本
X28n0585_p0061a23║迹各三，無物以喻，故喻蓮華。餘十六名亦含本迹，各
X28n0585_p0061a24║有三義。迹中諸經不談佛意，故名有量。今經本迹施
X28n0585_p0061b01║開廢三，佛旨無盡，故云無量。況成道後處處開廢，名
X28n0585_p0061b02║無量義。
X28n0585_p0061b03║文句（二），（二十六），說大乘經者（云云）。若法華論列十七種，
X28n0585_p0061b04║皆法華之異名。無量義者，即法華之一名也。今申論
X28n0585_p0061b05║意，佛直說此名而入此定，故得為序（云云）。今按彼經
X28n0585_p0061b06║釋無量義者，從一法生。其一法者，所謂無相。無相不
X28n0585_p0061b07║相，名為實相。從此實相生無量法，所謂二法、三道、四
X28n0585_p0061b08║果（云云）。此等諸法，名為無量。實相為義處，從一義處
X28n0585_p0061b09║出無量法，得為無量法入一義處作序。譬如算師，從
X28n0585_p0061b10║一算下諸算，除諸算歸一算，由下故除，下為除序。從
X28n0585_p0061b11║一派諸，收諸歸一，開為合序，亦復如是。如此消釋，不
X28n0585_p0061b12║違彼經論，亦與此經合（云云）。
X28n0585_p0061b13║記（二）（四十一）。次若法華論下今文消論，既云法華是無
X28n0585_p0061b14║量義異名，故知無量義亦是法華異名，則序中立名
X28n0585_p0061b15║於理無咎。前說無量義經以為法華序竟，更依論意
X28n0585_p0061b16║即是先說法華異名，還入法華之玅定。若爾，前已說
X28n0585_p0061b17║竟，今何重說？答：前所說經灼然成序，重牒其名義兼
X28n0585_p0061b18║於正，故使論引今為異名，名義兩兼序正雙得（云云）。
X28n0585_p0061b19║今按下依經重釋無量義名以證成序，先列經文以
X28n0585_p0061b20║辨今意（云云）。初文先出能生，次所謂下所生（云云）。此
X28n0585_p0061b21║等下更結所生以示能生，能生義處法華別名，所生
X28n0585_p0061b22║無量為法華序，故序中一名義兼兩向。然應知從一
X28n0585_p0061b23║以出無量，雖舉能出通皆屬序；若無量入一，雖涉所
X28n0585_p0061b24║生通皆屬正，故義處一法亦成兩向。出生之義處屬
X28n0585_p0061c01║序，收會之義處屬正，即從一義處已下兩句文是其
X28n0585_p0061c02║兩意，故佛入義處義兼二途。譬者，序如下從一出多，
X28n0585_p0061c03║正如除從多歸一，故知昔教赴機益物，如用錢市物，
X28n0585_p0061c04║而皆未知其大數。從一下合喻。如此等者，結前能所
X28n0585_p0061c05║以成兩解，能生不違論、所生不違經，但依兩解經論
X28n0585_p0061c06║理存。消釋既爾，得意者何？即所生為能生方是異名，
X28n0585_p0061c07║能生家之所生此乃成序。若也專能，何殊生等及昔
X28n0585_p0061c08║一圓？若專論所，何異注者及昔三教？是故各存還成
X28n0585_p0061c09║雙失，所以今家能所相從二義俱立。若專序者，則法
X28n0585_p0061c10║華已前非但未論會多歸一，亦未曾說從一出多，故
X28n0585_p0061c11║無量義唯今經序。
X28n0585_p0061c12║句（二）（二十八）。教菩薩法者，無量義處用教菩薩也。義處
X28n0585_p0061c13║即諦理也。下文普令一切眾亦同得此道，又云若我
X28n0585_p0061c14║遇眾生盡教以佛道，即此意焉。
X28n0585_p0061c15║記（二）（一）教菩薩法明因人所依，此去仍帶異名以釋，故
X28n0585_p0061c16║加之以處。處為能生之一法，一法秪是究竟相，故云
X28n0585_p0061c17║諦理。諦理乃與法華不殊，故燈明佛歎法華經亦云：
X28n0585_p0061c18║教菩薩法，佛所護念。故得引下普令等文以之為證，
X28n0585_p0061c19║證義處也。所以經名在序，但云無量義耳。以兼正故，
X28n0585_p0061c20║教菩薩法加於處也。取下三昧來通釋之，使兩處義
X28n0585_p0061c21║齊，俱序竝正。嘉祥云：此有二義：一者實相名為無量，
X28n0585_p0061c22║二者實相所生名為無量。今謂無量之名可名所生，
X28n0585_p0061c23║實相之稱應申能生，雖立能所俱名無量，則未可也。
X28n0585_p0061c24║若對異名能生之法名為實相，斯則可矣。直爾釋序，
X28n0585_p0062a01║意都不然。經自釋云：無量義者，從一法生。生即所生，
X28n0585_p0062a02║一法能生即實相也。古來匠者如何得以能生釋耶？
X28n0585_p0062a03║故論云：此是如來欲說法時至成就。既云欲說，非即
X28n0585_p0062a04║全同。若其全同，即是已說。故論存序，乃云欲說。意兼
X28n0585_p0062a05║於正，則為異名。論具二途，今釋準彼，亦順下文三昧
X28n0585_p0062a06║為歎。若所入三昧唯依所生，列名秪應但云無量。故
X28n0585_p0062a07║知經名文在所生，意兼能出，所入三昧義必雙含。所
X28n0585_p0062a08║以前消論云：欲說此經，先入此定。今從經所表邊，復
X28n0585_p0062a09║以義處歎之，及引文證，全在此經。
X28n0585_p0062a10║句（二）（二十八）佛所護念者，無量義處是佛自所證得，是
X28n0585_p0062a11║故如來之所護念。下文云：佛自住大乘也。雖欲開示
X28n0585_p0062a12║眾生根鈍，久默斯要不務速說，故言護念。佛說經已
X28n0585_p0062a13║入無量義處三昧者，慧定相成，非禪不智須先入定，
X28n0585_p0062a14║非智不禪故先說法，即智而定、即定而智，先後出入
X28n0585_p0062a15║無有隔礙。疑者云：若未說無量義可入斯定，說此經
X28n0585_p0062a16║已何故入定？釋言：先入此定後說此經可解。說此經
X28n0585_p0062a17║竟而更入者，是為法華作序耳。何者？若不先開則後
X28n0585_p0062a18║無所合，先入開定為合定作序，稱為瑞相即此義焉。
X28n0585_p0062a19║記（三）（一）佛護念者，果人所護既是能生，無量義處復是
X28n0585_p0062a20║佛所證得，豈佛所證而非實相？故引自住而以為證。
X28n0585_p0062a21║昔未說故名之為護，約法約機皆護念故。從雖欲下
X28n0585_p0062a22║明護念意。佛意本欲唯說能生，故說無量義時機仍
X28n0585_p0062a23║未發，隱而不說故云護念。故無量義下一護念言亦
X28n0585_p0062a24║成兩向，但彼經文雖云從一出多，未云從多歸一，猶
X28n0585_p0062b01║是覆相名為護念。若不爾者，則已說法華何名為序？
X28n0585_p0062b02║以未說故，故云雖欲開示等也。以未說故護、未暢故
X28n0585_p0062b03║念。言久默者，自昔至今斯要等意思之可知。若唯從
X28n0585_p0062b04║所生非專佛護，在昔通說無時不然，故法華論云：蓮
X28n0585_p0062b05║華二義：一者出水，二者開敷。彼如出水，此若開敷，所
X28n0585_p0062b06║以仍名為蓮，故華但有未開當開之別（云云）。次立疑
X28n0585_p0062b07║者，且依序問，凡諸化儀皆先定後說，此中何以先說
X28n0585_p0062b08║後定？答中先順問答佛之常儀。次申定意，欲明一定
X28n0585_p0062b09║義分兩途。次說此下述為序意，今時何故先說後定？
X28n0585_p0062b10║常儀說已即應眾散，更入此定肅其現眾，眾既不散
X28n0585_p0062b11║得為今序。次何者下述為正意，以一定中義兼二意，
X28n0585_p0062b12║意雖復二，時眾但見無量義後即便入定，不知所入
X28n0585_p0062b13║為是何定，不知定後為說何法，故結集者復符佛旨，
X28n0585_p0062b14║述所說經但云無量，述所入定即加其處。若從義處
X28n0585_p0062b15║以出無量顯成序意，若收無量以入義處密成正宗，
X28n0585_p0062b16║雖加義處眾亦莫知。
X28n0585_p0062b17║句（六）（三十）又當說無量義時，大乘機發。何以知然？無量
X28n0585_p0062b18║義中，明七種方便，無量漸頓，從一法生。既聞此說，思
X28n0585_p0062b19║惟昔之三藏三乘，悉從一法生，如是三乘，亦應入一。
X28n0585_p0062b20║如是思時，漸已通泰，大心即發，故言成就大志也。
X28n0585_p0062b21║記（七）（二十）。次約無量義者，去法華極近時極少也。既聞
X28n0585_p0062b22║從一出多，義必收多歸一，四味之終故云漸已，機無
X28n0585_p0062b23║隔異故云通泰，發在須臾故名為即。
X28n0585_p0062b24║句（六）（三十一），故無量義中先已收集。彼云：初說四諦十
X28n0585_p0062c01║二緣生，次說方等十二部經，次說摩訶般若華嚴海
X28n0585_p0062c02║空。此則普集諸經，融通漸頓，會入此典，故名會國王
X28n0585_p0062c03║也。
X28n0585_p0062c04║記（七）（二十一）無量義中先已收集者，雖云從一出多，密
X28n0585_p0062c05║疑多皆屬一，故云收集。又乃由先說一出於多，方可
X28n0585_p0062c06║定起收多歸一，故知爾前當機益物，雖於一施三而
X28n0585_p0062c07║三掩其一，欲說收入故預譚開。彼云下引彼無量義
X28n0585_p0062c08║經示相。如何得知收集諸經？彼經既云諸經無量皆
X28n0585_p0062c09║從一出，故指前經以為無量。
X28n0585_p0062c10║句（八）（十）。今初，言已者，大品已上漸頓諸說也。今者同一
X28n0585_p0062c11║座席，謂無量義經也。當者謂涅槃也。大品等漸頓皆
X28n0585_p0062c12║帶方便，取信為易。今無量義一生無量，無量未還一，
X28n0585_p0062c13║亦是易信。今法華論法一切差別融通歸一，法論人
X28n0585_p0062c14║則師弟本迹俱皆久遠，二門悉與昔反，難信難解當
X28n0585_p0062c15║鋒難事，法華已說涅槃在後，則易可信也。
X28n0585_p0062c16║夫無量義經，的在所生而得為序，教未合故，機尚
X28n0585_p0062c17║偏故，相猶覆故，是異體也。若從佛意所表兼正，自
X28n0585_p0062c18║是能生一實，法華異名，非謂無量義經也。但看記
X28n0585_p0062c19║文，開為合序，及解佛入義處，教菩薩法，佛所護念
X28n0585_p0062c20║三文，未嘗不以能所分之。能所既分，然後默意，乃
X28n0585_p0062c21║即所生為能生，方是異名。能生家之所生，此乃成
X28n0585_p0062c22║序。夫如是，則無量義時，機仍未發，異體審矣。
X28n0585_p0062c23║四伏難（言伏難者，文殊內心搆難，不肯時答。伏疑句云：彌勒聯翩搆疑，文殊
X28n0585_p0062c24║頻煩為斷。）
X28n0585_p0063a01║文句（三）（五），佛子文殊！願決眾疑。
X28n0585_p0063a02║初伏難：汝云眾疑，眾未曾疑。若疑應問：眾既不疑，我
X28n0585_p0063a03║何所決？
X28n0585_p0063a04║釋云：四眾欣仰瞻仁及我，世尊何故放斯光明？
X28n0585_p0063a05║二、伏難。眾同有疑，不易可答，待佛出定，然後決疑。
X28n0585_p0063a06║釋云：佛子時答決疑令喜，何所饒益演斯光明？
X28n0585_p0063a07║三伏難我及仁者，同居學地，欲測佛意，微共籌量，獨
X28n0585_p0063a08║令我答，於理不可。
X28n0585_p0063a09║釋云：佛坐道場所得玅法，為欲說此？為當授記？
X28n0585_p0063a10║四、伏難：若如汝說，即是釋疑，何煩我答？
X28n0585_p0063a11║釋云：示諸佛土眾寶嚴淨及見諸佛，此非小緣。
X28n0585_p0063a12║文句（三）（十四），因文殊廣引先佛曾說法華，故彌勒潛疑
X28n0585_p0063a13║欲問。
X28n0585_p0063a14║一、伏疑諸佛赴緣，人時各異，古佛雖名法華，今佛何
X28n0585_p0063a15║必如此？
X28n0585_p0063a16║斷云：我見燈明佛，本光瑞如此，以是知今佛，欲說法
X28n0585_p0063a17║華經。（此斷其疑名之問。）
X28n0585_p0063a18║二、伏疑。自有名同義同，自有名同義異，此名何所顯
X28n0585_p0063a19║召？
X28n0585_p0063a20║斷云：今相如本瑞，是諸佛方便，今佛放光明，助發實
X28n0585_p0063a21║相義（此斷其疑體之間）。
X28n0585_p0063a22║三、伏疑實相無相，何人會之？
X28n0585_p0063a23║斷云：諸人今當知，合掌一心待，佛當雨法雨，充足求
X28n0585_p0063a24║道者。（此斷其疑宗之問。）
X28n0585_p0063b01║四、伏疑。佛雨法雨，止洽菩薩，亦潤二乘。
X28n0585_p0063b02║斷云：諸求三乘人，若有疑悔者，佛當為除斷，令盡無
X28n0585_p0063b03║有餘。（此斷其疑用之問。）
X28n0585_p0063b04║籤（一）（二十五），彌勒初以伏疑潛難，文殊因以潛釋。伏疑
X28n0585_p0063b05║難云：四眾欣仰瞻仁及我，世尊何故放斯光明？文殊
X28n0585_p0063b06║釋云：我見等也。
X28n0585_p0063b07║只著兩箇潛字，點出兩重文外，巧思也。而言彌勒
X28n0585_p0063b08║難、文殊釋者，蓋本發問序、答問序而言之耳。
X28n0585_p0063b09║方便品題
X28n0585_p0063b10║文句（三）（十四）。方者，法也；便者，用也。法有方圓，用有差會。
X28n0585_p0063b11║三權是矩、是方，一實是規、是圓。若智詣於矩，則善用
X28n0585_p0063b12║偏法逗會眾生；若智詣於規，則善用圓法逗會眾生。
X28n0585_p0063b13║譬如偏舉指以目偏處，是舉偏法以目智，宜用法以
X28n0585_p0063b14║釋方、將用以釋便；若總舉指以目圓處，宜將祕以釋
X28n0585_p0063b15║方、玅以釋便也。舉偏法釋方便，蓋隨眾生欲，非佛本
X28n0585_p0063b16║懷。如經：令離諸著，出三界苦，是故如來殷勤稱歎方
X28n0585_p0063b17║便。此義可釋他經，非今品意。又方便者，門也。門名能
X28n0585_p0063b18║通，通於所通。方便權略，皆是哢引，為真實作門、真實
X28n0585_p0063b19║得顯，功由方便，從能顯得名，故以門釋方便。如經：開
X28n0585_p0063b20║方便門，示真實相。此義可釋佗經，非今品意。又方者，
X28n0585_p0063b21║祕也；便者，玅也。玅達於方，即是真祕。點內衣裏無價
X28n0585_p0063b22║之珠，與王頂上唯有一珠，無二、無別；指客作人是長
X28n0585_p0063b23║者子，亦無二、無別。如斯之言，是祕、是玅。如經：唯我知
X28n0585_p0063b24║是相，十方佛亦然，止止不須說，我法玅難思。故以祕
X28n0585_p0063c01║釋方、以玅釋便，正是今品之意，故言方便品也。
X28n0585_p0063c02║玅記（三）（二十九），正法華題稱善權品，及至釋文皆云善
X28n0585_p0063c03║權方便，當知法護亦以善權而釋方便，善是巧之異
X28n0585_p0063c04║名耳（云云）。文自為三：初一從字訓，後二從意義。又初
X28n0585_p0063c05║二從昔教，後一屬今經。雖有三釋，竝以三教而為方
X28n0585_p0063c06║便，但有能通、非能通，及以即、不即異，致成三釋。然須
X28n0585_p0063c07║略譚三種大旨，方可消文。然於三中，初約能用三教
X28n0585_p0063c08║得名，法是所用，用是能用，雖法之與用俱通四教，但
X28n0585_p0063c09║有方圓差會之殊，故方便之稱從權立名，權不即實，
X28n0585_p0063c10║故對昔辨成體外權，非今品意。文中舉圓，即屬真實
X28n0585_p0063c11║相對來耳，故知在昔不應以祕玅釋方便也，乃是祕
X28n0585_p0063c12║而不說名為方便，況圓於昔乃是兼帶之圓，是故偏
X28n0585_p0063c13║圓咸非今意。次第二釋，權屬能通三教，亦得名為方
X28n0585_p0063c14║便，然雖不即以能為圓，作遠詮故，所詮之圓亦帶能
X28n0585_p0063c15║詮為方便故，故知竝非今品意也。前釋不云三為能
X28n0585_p0063c16║者，權實逗會，各致其極，故方法不同。至第三釋，方乃
X28n0585_p0063c17║三權，即是一實，指此即實之權，方名今經方便（云云）。
X28n0585_p0063c18║若於如來方便本一，此意未宣，故屬昔教。雖是體外
X28n0585_p0063c19║方便，於理無非體內，而眾生未知，準佛意說，故云稱
X28n0585_p0063c20║歎方便。以未開故，非今品意。次第二約能詮者，若理
X28n0585_p0063c21║教相望，四教各論，無非能詮。今以三望一，三為一實
X28n0585_p0063c22║作詮，故三名能詮。是則前之三教，教行人理，悉為能
X28n0585_p0063c23║詮（云云）。第三釋者，即今品意。但前二釋，於昔但得名
X28n0585_p0063c24║徧名門，祕而不說。今開其偏門，即圓所也，故云祕玅。
X28n0585_p0064a01║顯露彰灼，故云真祕（云云）。於昔成祕，彼祕被開，於今
X28n0585_p0064a02║成玅。次玅達下，釋功用者，達即是開用玅之便，以開
X28n0585_p0064a03║祕方，玅外無法，故云即是
X28n0585_p0064a04║記（三）（三十二）若於爾前二味三教，利根菩薩有顯露得，
X28n0585_p0064a05║兩教二乘唯祕密得，由得入故即稱為門。
X28n0585_p0064a06║句（三）（二十二）前一番明如來能知方便、能用方便，此一
X28n0585_p0064a07║番用行者能隨順方便（云云）。上兩意用方便、從方便，
X28n0585_p0064a08║此一意即方便、即真實，真實即圓因，圓因即自行之
X28n0585_p0064a09║方便。
X28n0585_p0064a10║記（四）（五末）。前一番等者，初約方法中明如來能知能用
X28n0585_p0064a11║方便，法是能知、用是能用，眾生不知是佛方便，今竝
X28n0585_p0064a12║開之令眾生知。此一番明令眾生從順方便者，謂從
X28n0585_p0064a13║門順實故也，而亦不知方便即是所順之實，今亦開
X28n0585_p0064a14║之。又前之二章竝有機應二意，但前多從應說故且
X28n0585_p0064a15║云如來，後多從機說故云行者，故慇懃稱歎之言竝
X28n0585_p0064a16║從佛得（云云）。言辨異者，雖同五味所對別故，雖諸味
X28n0585_p0064a17║中有即不即，於佛常即眾生自離。又凡五味釋但得
X28n0585_p0064a18║名判，若成今品復須更開，此雖準前三義釋品，則前
X28n0585_p0064a19║二義至第五味已成開竟，雖第三屬開今復通前，前
X28n0585_p0064a20║四亦云非今所用，於今亦成所待之麤圓及所入方
X28n0585_p0064a21║是真實，後釋雖復更對五時，但知醍醐無非祕玅，開
X28n0585_p0064a22║之與判咸在其中。
X28n0585_p0064a23║句（八）（十四）。問：方便當體是門，為通實相故為門？私答：具
X28n0585_p0064a24║二義（云云）。此二門各有開閉。昔不言三是方便，故其
X28n0585_p0064b01║門掩；今說三是方便，故其門開。昔不說一是真實，實
X28n0585_p0064b02║門掩；今說一是真實，故實門開。二者、此方便復通實
X28n0585_p0064b03║相，故三乘方便為一乘門。
X28n0585_p0064b04║記（八）（二十三）。初云當體者，未有所通約體外說，且以當
X28n0585_p0064b05║教可入稱門。若云為實相門者，約能通至實相以說
X28n0585_p0064b06║（云云）。此二門各有開閉者，能通當體法體不別，從今
X28n0585_p0064b07║昔說故昔閉今開，實相亦爾（云云）。初當體中雖亦名
X28n0585_p0064b08║門，於實猶閉故須明開，然但說三為方便，即須說一
X28n0585_p0064b09║為真實相，對論之故耳。二者下，次釋能通即為實作
X28n0585_p0064b10║門。準佛本意俱是能通，據物機緣所解有二，諸鈍菩
X28n0585_p0064b11║薩亦有能知三教能通，但法華前機未會耳。故在昔
X28n0585_p0064b12║俱閉於今竝開，故亦與實對辨，豈能通方便開實相
X28n0585_p0064b13║猶閉，方便仍閉實相得開？
X28n0585_p0064b14║玅玄（九）（十一），法華前教或門理已入玅者，更何所開？
X28n0585_p0064b15║淨名疏（三）（十四）：一、略釋名者，方是智所詣之偏法，便是
X28n0585_p0064b16║善權巧用之能。巧用諸法，隨機利物，故云方便。
X28n0585_p0064b17║略記（上之下）。（十四）略釋方便者（云云）。法華疏中為顯實故
X28n0585_p0064b18║分為三釋，謂法用及門并祕玅也。今此廢二但取法
X28n0585_p0064b19║用者，門論趣入、祕玅開權，今未開權故缺後釋。不取
X28n0585_p0064b20║門者，菩薩可入、二乘缺之，於菩薩中且約當分復置
X28n0585_p0064b21║傳入，故且不云據理亦合用門一義，以當分入與法
X28n0585_p0064b22║用同，故且唯用法用一意。
X28n0585_p0064b23║北峯師曰：方便品中，文說真實，題標方便者，其旨
X28n0585_p0064b24║有三：一彰開權即是真實，二對內證實智外用為
X28n0585_p0064c01║權，三表權有顯實之功。何者？法華之功，功在開權
X28n0585_p0064c02║即實，故特標之，意彰顯實不離於權。如疏云：玅達
X28n0585_p0064c03║於方，即是真祕等，用證初義也。以由如來內證實
X28n0585_p0064c04║體，故能外用自在無窮；以對內證實智，故所有化
X28n0585_p0064c05║用皆名權也。如記（三）（三十七）云：內由三德三身具足，
X28n0585_p0064c06║故使外用橫竪顯密。為成今經破立之意，以對昔
X28n0585_p0064c07║故，須為四句。通論大綱，以對自證實智說之，是故
X28n0585_p0064c08║須云第三半句，用證第二義也。其方便品中，雖有
X28n0585_p0064c09║權有實，而實不自顯，顯實由權，權有顯實之功，故
X28n0585_p0064c10║用標品。如記（三）（三十八）云：故下十雙，雙雙皆具權實
X28n0585_p0064c11║之名，皆取即實而權為方便品（文），用證第三義也。
X28n0585_p0064c12║或問：三種方便，與蓮華三喻，如何會通？曰：蓮華三
X28n0585_p0064c13║喻，既喻一代施化之意，即實而權，即權而實，正對
X28n0585_p0064c14║祕玅方便。但今開顯，不開佛意，不開祕玅，自開機
X28n0585_p0064c15║情所執之法，正是開法用能通，以成祕玅也。須知
X28n0585_p0064c16║從偏入圓，能通之機，在昔未有入者，有已入者。於
X28n0585_p0064c17║已入中，有真似淺深不同。若已入真位，則不須開；
X28n0585_p0064c18║若入似位，及未入者，此則須開。但入似位，須用聞
X28n0585_p0064c19║開。故玅樂云：圓人初心，須聞開等。其未入者，一向
X28n0585_p0064c20║須開也。
X28n0585_p0064c21║逸堂云：三種方便之相云何？曰：不知圓而修三，是
X28n0585_p0064c22║法用；知圓而修三，捨三而入圓，是能通；即三而修
X28n0585_p0064c23║圓，是祕玅也。又問：今經開三教，正是法用，與能通
X28n0585_p0064c24║何異耶？曰：皆開三教也。若法用方便，人、理、教、行皆
X28n0585_p0065a01║開；若能通者，人已入圓，但開三教，是彼能通之門
X28n0585_p0065a02║耳。
X28n0585_p0065a03║五濁體相
X28n0585_p0065a04║經（五）長行釋迦章。舍利弗！諸佛出於五濁惡世，所謂
X28n0585_p0065a05║劫濁、煩惱濁、眾生濁、見濁、命濁。
X28n0585_p0065a06║文句（四）（十七）。劫濁無別體，劫是長時，剎那是短時，但約
X28n0585_p0065a07║四濁立此假名。文云劫濁亂時，即此義也。眾生濁亦
X28n0585_p0065a08║無別體，攬見慢果報上立此假名。文云眾生垢重，即
X28n0585_p0065a09║此義也。煩惱濁指五鈍使為體，見濁指五利使為體，
X28n0585_p0065a10║命濁指連持色心為體（云云）。相者，四濁增劇聚在此
X28n0585_p0065a11║時，瞋恚增劇刀兵起，貪欲增劇飢餓起，愚癡增劇疾
X28n0585_p0065a12║疫起，三災起故煩惱倍降，諸見熾盛麤弊色心，惡名
X28n0585_p0065a13║穢稱摧年減壽，眾濁交湊如水奔昏，風波鼓努魚龍
X28n0585_p0065a14║攪撓，無一憀賴時使之然。如劫初光音天墮地，地使
X28n0585_p0065a15║有欲；如忉利天入麤澁園，園生鬪心，是名劫濁相。煩
X28n0585_p0065a16║惱濁者，貪海納流未曾飽足，瞋虺吸毒撓諸世間，癡
X28n0585_p0065a17║暗頑嚚過於漆墨，慢高下視陵忽無度，疑網無信不
X28n0585_p0065a18║可告實，是為煩惱濁相。見濁者，無人謂有人，有道謂
X28n0585_p0065a19║無道，十六知見六十二等，猶如羅網又似稠林，纏縛
X28n0585_p0065a20║屈曲不能得出，是見濁相。眾生濁者，攬於色心立一
X28n0585_p0065a21║宰主，譬如黐膠無物不著，流宕六道處處受生，如貧
X28n0585_p0065a22║如短名長名富，是為眾生濁相。命濁者，朝生暮殞晝
X28n0585_p0065a23║出夕沒，波轉煙迴瞬息不住，是命濁相（云云）。次第者，
X28n0585_p0065a24║煩惱見為根本，從此二濁成於眾生，從眾生有連持
X28n0585_p0065b01║命此四經時，謂為劫濁也。
X28n0585_p0065b02║文句（一），（釋阿㝹三十二樓駄）。劫初大水，風吹結搆以成世界，
X28n0585_p0065b03║光音天命盡化生為人，身有光飛而行，歡喜為食，無
X28n0585_p0065b04║男女尊卑眾共生中，呼為眾生自然地味，味如醍醐、
X28n0585_p0065b05║色如生酥、甜如蜜，多食失光憔悴不能飛，少食者猶
X28n0585_p0065b06║光澤便有勝負，遂相是非致失地味。食自然地皮轉
X28n0585_p0065b07║相輕慢，失皮食地膚轉生諸惡，失膚食自然粇米，食
X28n0585_p0065b08║米則男女根生，遂為夫婦羞，故造舍多儲取米，後米
X28n0585_p0065b09║生糠糩，刈已不生枯株，現更相盜奪，遂立一平能者
X28n0585_p0065b10║為田主理諍訟，是為民主。
X28n0585_p0065b11║玅樂（五）（九），釋劫相云：四濁等者，空成壞三而無劫濁，於
X28n0585_p0065b12║住劫中準悲華經，八萬至三萬亦未有濁，至二萬歲
X28n0585_p0065b13║為五濁始。
X28n0585_p0065b14║長阿含（履字函二十二卷）。世間人本壽八萬歲（云云），其後人
X28n0585_p0065b15║壽稍減，當壽十歲。是時，女人生五月行嫁（云云），五穀
X28n0585_p0065b16║不生，唯有稊稗（云云），綾、錦、繒、絹（云云），皆無復有，唯有
X28n0585_p0065b17║麤織艸衣（云云），七寶珠玉自然沒地。
X28n0585_p0065b18║彌勒成佛經（豈字函）。人壽八萬四千歲，無有中夭，人
X28n0585_p0065b19║身悉長一十六丈（云云）。女人年五百歲，爾乃行嫁（云
X28n0585_p0065b20║云）。空中雨寶（云云），眾人見之，心不貪著，棄之於地，猶
X28n0585_p0065b21║如瓦石、艸木、土塊。時人見者，心相厭離，各各相謂而
X28n0585_p0065b22║作是言：如佛所說：往昔眾生為此寶故，共相殘害。
X28n0585_p0065b23║文句（四）（二十六）受陰身經說：凡夫受身，初七日未轉異，
X28n0585_p0065b24║二七有生相如薄酪，三七如厚酪，四七如凝酪，五七
X28n0585_p0065c01║如肉坯，六七如肉摶，七七於肉摶生五疱頭手脚等，
X28n0585_p0065c02║八七又五疱一頭兩膊兩腕，九七續生二十四疱，四
X28n0585_p0065c03║疱作眼耳鼻舌，二十疱為二十指，十七轉現腹相，漸
X28n0585_p0065c04║漸皮骨分解作諸異相，生七百筋七千脉，隨所須相
X28n0585_p0065c05║用一風染之，須白相白風染，乃至餘風亦如是。香風
X28n0585_p0065c06║故安隱端正，臭風故不安隱則醜陋邪戾，後出胎食
X28n0585_p0065c07║五糓則生八萬戶蟲也（止觀四引入胎經總有三十八箇七日，俱舍論列五位，須
X28n0585_p0065c08║者檢之）。
X28n0585_p0065c09║嗟夫！五濁之人，既不知五濁之體，又不知五濁之
X28n0585_p0065c10║相，欲其離五濁，難矣哉！
X28n0585_p0065c11║
X28n0585_p0065c12║讀教記卷第十一