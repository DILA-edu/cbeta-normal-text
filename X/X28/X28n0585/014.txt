X28n0585_p0078a01║讀教記卷第十四
X28n0585_p0078a02║天台沙門　法照
X28n0585_p0078a03║文句（七）
X28n0585_p0078a04║舍利
X28n0585_p0078a05║文句（八）（十二）。夫佛生處、得道、轉法輪、入涅槃等處，法王
X28n0585_p0078a06║所遊皆應起塔。此經是法身生處、得道之場、法輪正
X28n0585_p0078a07║體、大涅槃窟。此經所在須塔供養，不復安舍利者，釋
X28n0585_p0078a08║論云：碎骨是生身舍利，經卷是法身舍利。此經是法
X28n0585_p0078a09║身舍利，不須更安生身舍利。生法二身各有全碎，皆
X28n0585_p0078a10║可解（云云）。
X28n0585_p0078a11║記（八）（二十一）。生處，得道、轉法輪、入涅槃等處，具如止觀
X28n0585_p0078a12║第七化身八相。此四相處尚應起塔，況復五師及此
X28n0585_p0078a13║經所在？即是法身四處皆應起塔，況經著塔中？則為
X28n0585_p0078a14║已有法身全身舍利，故引論證。生法二身各有全碎
X28n0585_p0078a15║云云者，令釋出四相生身全碎，如釋迦多寶。法身二
X28n0585_p0078a16║者，諸方便教法身碎也，法華一實法身全也。四教五
X28n0585_p0078a17║時委簡可見，故知諸經全碎相半，唯此法華法身全
X28n0585_p0078a18║身，更無餘法皆入實故。
X28n0585_p0078a19║玅玄（七）（十七），六年苦行，三十四心斷結（云云）。以火闍毗，
X28n0585_p0078a20║收取舍利者，此三藏佛涅槃相。
X28n0585_p0078a21║輔行（九下）（十五）方便土中通佛涅槃，不可亦同界內通佛
X28n0585_p0078a22║灰身入滅，唯留舍利等。
X28n0585_p0078a23║大小兩乘皆留舍利者，小為人天福田故，大表化
X28n0585_p0078a24║化無窮故。若順教旨空中，則大有小無，如章安說；
X28n0585_p0078b01║若順同居化儀，則小有大無，如玅玄；若就法性土，
X28n0585_p0078b02║則大小俱無，如輔行。相傳謂一生修行，其火燒不
X28n0585_p0078b03║壞，擊之則碎；二生修行，燒擊不碎；三生非但不碎，
X28n0585_p0078b04║亦有光明也。
X28n0585_p0078b05║法華分身
X28n0585_p0078b06║瓔絡本業經（上）。釋迦文佛分身百億，悉徧其中，為彼
X28n0585_p0078b07║國說賢聖本業瓔絡之行（云云）。若近相見，皆來集此
X28n0585_p0078b08║金剛寂滅道場樹會。
X28n0585_p0078b09║戒壇經。佛告目連：汝往祗園戒壇，鳴鐘召十方僧，如
X28n0585_p0078b10║觀音、普賢等集。我分身百億釋迦，各乘樓觀，至戒壇
X28n0585_p0078b11║所。
X28n0585_p0078b12║華嚴經（五）。往昔勤修多劫海，能轉眾生深重障，故能
X28n0585_p0078b13║分身徧十方，悉現菩提樹王下。
X28n0585_p0078b14║籤（二）（十八），首楞嚴下卷：堅首菩薩白佛言：世尊（云云）。阿
X28n0585_p0078b15║難言：如我解佛所說，彼佛是釋迦異名。佛告阿難：汝
X28n0585_p0078b16║承佛力，乃知是事。乃至上方有土，名一燈明等，竝釋
X28n0585_p0078b17║迦分身。
X28n0585_p0078b18║文句（八）（二十）諸佛同與欲開塔，如僧中作法與欲意也。
X28n0585_p0078b19║大集明若干佛與欲，華嚴亦說十方若干佛同說華
X28n0585_p0078b20║嚴，大品亦云千佛同說般若，皆不云是釋迦分身。準
X28n0585_p0078b21║今經者，應是分身，彼帶方便，故時中不顯說耳。今經
X28n0585_p0078b22║非但數多，亦直說是分身，咸來與欲也。
X28n0585_p0078b23║玅樂（八）（三十）。如僧中與欲者，不必全同僧中法事，故云
X28n0585_p0078b24║如耳。多寶願力須諸佛集，復令時會知分身多，故此
X28n0585_p0078c01║諸佛為開塔集。集又不至，但遣侍者傳問訊等狀如
X28n0585_p0078c02║與欲，故諸侍者但申問訊無說欲辭。大集若干諸佛
X28n0585_p0078c03║與欲者，於欲色二界大空亭中，廣集十方一切諸佛
X28n0585_p0078c04║（云云）。今已開權，次欲顯遠使諸佛道同，故令諸佛與
X28n0585_p0078c05║欲
X28n0585_p0078c06║釋籤（一）（二十三），況同居分身寂光地踊，覩已咸信一道
X28n0585_p0078c07║無偏，不同華嚴云是眷屬，大集亦無分身之言，般若
X28n0585_p0078c08║但云問者加說名字咸同，故知此經與餘經異。顯密
X28n0585_p0078c09║意別，思之可知。
X28n0585_p0078c10║按疏記言分身，但今昔多少，顯密異耳。
X28n0585_p0078c11║逸堂曰：諸文竝不曾一槩斷昔日無分身，但只可
X28n0585_p0078c12║云對諸經揀。蓋前人不曉，便謂在昔不說分身，乃
X28n0585_p0078c13║問者之過。應知今經與諸經對辨有二義：一者名
X28n0585_p0078c14║義，如華嚴、大集、般若但有分身之義，今經有義有
X28n0585_p0078c15║名。二者多少，昔經縱說分身而數不多，今經數多。
X28n0585_p0078c16║或云本迹異，迹中今成分身則通，本門久成分身
X28n0585_p0078c17║則局。
X28n0585_p0078c18║三變土田（籤七（十三）：三變土田者，土田梵云佛剎，物所生處名為土田，即生
X28n0585_p0078c19║處所也。亦是一切諸法之生處。三變表三智，破三惑。）
X28n0585_p0078c20║玅經（四），是寶塔品
X28n0585_p0078c21║文句（八）（二十）。三變土淨者，此正由三昧。三昧有三：初變
X28n0585_p0078c22║娑婆是背捨，能變穢為淨；次變二百那由佗是勝處，
X28n0585_p0078c23║轉變自在；後變二百那由佗是一切處，於境無礙。又
X28n0585_p0078c24║初一變淨表淨除四住，次一變淨表淨除塵沙，後一
X28n0585_p0079a01║變淨表除無明（云云）。
X28n0585_p0079a02║記（八）（二十九）。三變淨土由背捨等者。問：佛有楞嚴三昧
X28n0585_p0079a03║之力，何以仍用小乘事禪，又表破三惑復非所治？答：
X28n0585_p0079a04║是定聖行攬因成果，果地事用無爽於理，即楞嚴中
X28n0585_p0079a05║具諸三昧，非昔因時見禪法界，豈背捨等變過三千？
X28n0585_p0079a06║然化佛事宜附小名，故大論中亦是準小，故云欲得
X28n0585_p0079a07║自在修勝處，欲得廣普修一切處，若但小用唯於三
X28n0585_p0079a08║千。又初一變下表破三惑者。既楞嚴中即理之事，不
X28n0585_p0079a09║妨一一皆破三惑，況今三昧直論功用，破惑乃是所
X28n0585_p0079a10║表而已，表前破已表後更破。
X28n0585_p0079a11║記（九）（十八）今云變者，穢為施權，變表顯實。穢屬五濁，元
X28n0585_p0079a12║在小機，機會權開，變土為表（云云）。
X28n0585_p0079a13║記（八）（三十四）。問：三千之外各四百萬億無復大海，文殊
X28n0585_p0079a14║何故仍云海來？答：事釋未爽，況不思議。今三義通之：
X28n0585_p0079a15║一者既移天人及變大海，從所移處來應無遠弊。二
X28n0585_p0079a16║者海眾縱移而龍宮不動，龍謂不動而所居已變，從
X28n0585_p0079a17║變而不變處來有何不可。三者無緣者被徙、有緣者
X28n0585_p0079a18║今來，此不思議山海宛然令眾不見，但是變見非謂
X28n0585_p0079a19║改體。文殊既不起而往，其土亦即穢而淨，故淨名云：
X28n0585_p0079a20║移置他土都不使人有往來想。此中乃使有往來想
X28n0585_p0079a21║而本不移，故知應有機者而土變眾移而尚來，其無
X28n0585_p0079a22║緣者土復眾來而不至。所以理雖無動、化事成規，故
X28n0585_p0079a23║使所見不同、來往時異。菩薩化儀尚爾，豈佛設變同
X28n0585_p0079a24║凡？
X28n0585_p0079b01║玅玄（七）（十四）復次，三、變土田者，或是變同居之穢，令見
X28n0585_p0079b02║同居之淨。或見方便有餘淨，例如壽量云：若有深信
X28n0585_p0079b03║解者，見佛常在耆闍崛山，共大菩薩、聲聞、眾僧者是
X28n0585_p0079b04║也。或見實報淨，例如見娑婆國土皆紺琉璃，純諸菩
X28n0585_p0079b05║薩，即其義也。或見寂光等也。法華三昧之力，使見不
X28n0585_p0079b06║同耳。
X28n0585_p0079b07║釋籤（八）（五）。三變土田或見同居淨乃至方便有餘者。三
X28n0585_p0079b08║變之淨，若據土相似同居淨，據移天人置於他土，純
X28n0585_p0079b09║諸寶樹寶獅子座，唯有諸佛及諸菩薩，則似方便有
X28n0585_p0079b10║餘，故著或言。準文又應亦似實報無障礙土。
X28n0585_p0079b11║或問：淨名丈室，容受三萬二千獅子寶座，及一切
X28n0585_p0079b12║大眾。又華嚴中，無礙法界，於一毛端，現寶王剎。何
X28n0585_p0079b13║法華開顯，反不及二經，須用三番變淨耶？曰：淨名
X28n0585_p0079b14║現座，大士空室，正彰彈斥故。華嚴法界，毛端現剎，
X28n0585_p0079b15║乃果上無礙故。法華更變，機會權開，表破三惑故。
X28n0585_p0079b16║應知淨名華嚴，不變而變。法華開顯，變而不變。隨
X28n0585_p0079b17║順物宜，無優劣也。
X28n0585_p0079b18║龍女成佛
X28n0585_p0079b19║玅經（四），提婆達多品。當時眾會，皆見龍女，忽然之間，
X28n0585_p0079b20║變成男子，具菩薩行，即往南方無垢世界，坐寶蓮華，
X28n0585_p0079b21║成等正覺，三十二相，八十種好，普為十方一切眾生，
X28n0585_p0079b22║演說玅法。
X28n0585_p0079b23║文句（八），（二十七）。正示因圓果滿。胎經云，魔梵釋女，皆不
X28n0585_p0079b24║捨身，不受身，悉於現身得成佛故。偈言，法性如大海，
X28n0585_p0079c01║不說有是非。凡夫賢聖人，平等無高下。唯在心垢滅，
X28n0585_p0079c02║取證如反掌（云云）。南方緣熟，冥以八相成道。此土緣
X28n0585_p0079c03║薄，秪以龍女教化。此是權巧之力，得一身一切身，普
X28n0585_p0079c04║現色身三昧也。
X28n0585_p0079c05║記（八）（三十四）。問：為不捨分段即成佛耶？若不即身成佛，
X28n0585_p0079c06║此龍女成佛及胎經偈云何通耶？答：今龍女文從權
X28n0585_p0079c07║而說，以證圓經成佛速疾，若實行不疾權行徒引，是
X28n0585_p0079c08║則權實義等理不徒然，故胎經偈從實得說。若實得
X28n0585_p0079c09║者，從六根淨得無生忍，應物所好容起神變現身成
X28n0585_p0079c10║佛，及證圓經既證無生，豈不能知本無捨受，何妨捨
X28n0585_p0079c11║此往彼？餘教凡位至此會中，進斷無明亦復如是。凡
X28n0585_p0079c12║如此例，必須權實不二以釋疑妨。言權巧者，不必一
X28n0585_p0079c13║向唯作權釋，只云龍女已得無生，則約體用而論權
X28n0585_p0079c14║巧，非謂專約本迹而為權巧也。故權實二義經力俱
X28n0585_p0079c15║成，佗人釋此或云七地十地等者，不能顯經力用故
X28n0585_p0079c16║也。
X28n0585_p0079c17║教行錄（答日本十問中）。
X28n0585_p0079c18║愚謂北峯承廣智云：龍女是實人，在海已證無生。
X28n0585_p0079c19║今作始證體用權實釋，非同古人判是十地人，權
X28n0585_p0079c20║示此說不可易矣。竊詳圓果一科，經文自有現身
X28n0585_p0079c21║成佛捨此往彼之義。大師標因圓果滿文，初云現
X28n0585_p0079c22║成明證，即是龍女現身成佛以證圓經，故引胎經
X28n0585_p0079c23║偈現身成佛是同，未分權實之異。記主詳考二文，
X28n0585_p0079c24║雖皆現身成佛，而權實不同，故云今龍女文從權
X28n0585_p0080a01║而說，故胎經偈從實得說。因修北峯科，令記文明
X28n0585_p0080a02║白。記文初問下，約龍女及胎經現身成佛問；二、答
X28n0585_p0080a03║下，約權實現成捨。此答有四：初、約權實義等消文；
X28n0585_p0080a04║二、若實下，約實體權用答即捨；三、凡如下，囑必須
X28n0585_p0080a05║權實不二釋妨；四、言權下，釋歡喜文，斷體用權實
X28n0585_p0080a06║俱顯經力。然言權下，雖是歡喜科文，而意與上連
X28n0585_p0080a07║屬也。次又二：初、明圓人當教；二、餘教下，例從偏入
X28n0585_p0080a08║圓。初又二：初、以體用正釋現身疑；二、既證下，以體
X28n0585_p0080a09║用結釋不捨疑。記云從六根清淨得無生忍，即前
X28n0585_p0080a10║文殊言龍女得不退轉也。記云應物所好容起神
X28n0585_p0080a11║變現身成佛，即今龍女因圓果滿現身成佛也。看
X28n0585_p0080a12║胎經證字、今經變字，則體用明矣。記云不必一向
X28n0585_p0080a13║唯作權釋，又云非謂專約本迹而為權巧，蓋對斥
X28n0585_p0080a14║古人通本迹義也。
X28n0585_p0080a15║壽量四句
X28n0585_p0080a16║文句（九）（十六）鷸蚌相扼，我乘其弊，應具四解。謂實有量
X28n0585_p0080a17║而言無量，彌陀是也。實無量而言量，如此品及金光
X28n0585_p0080a18║明是也。實無量而言無量，如涅槃云唯佛與佛其壽
X28n0585_p0080a19║無量是也。實有量而言量，如八十唱滅是也。品文具
X28n0585_p0080a20║有此義，豈可是一而非三耶。
X28n0585_p0080a21║記（九）（二十四）。品文具有此義者，即此品後文具三句義，
X28n0585_p0080a22║還攬此三分為四句。是故應知今品題意，迹中指本、
X28n0585_p0080a23║本具三身，故不偏執常與無常。今正應以本地之長
X28n0585_p0080a24║用開迹短，曉長本已方達本理無復長短，故借迹中
X28n0585_p0080b01║三身四句對本以釋。當知本迹俱具四句，本四俱本、
X28n0585_p0080b02║迹四俱迹。
X28n0585_p0080b03║句（九）（十八）。今正詮量本地三佛功德，故言如來壽量品
X28n0585_p0080b04║（云云）。此品詮量通明三身，若從別意正在報身。何以
X28n0585_p0080b05║故？義便文會。義便者，報身智慧上冥下契三身宛足，
X28n0585_p0080b06║故云義便。文會者，我成佛已來甚大久遠，故能三世
X28n0585_p0080b07║利益眾生，所成即法身、能成即報身，法報合故能益
X28n0585_p0080b08║物，故言文會。以此推之，正意是論報身佛功德也。
X28n0585_p0080b09║記（九）（二十五）。今正下，結歸品意，乃指今之本佛（云云）。問：
X28n0585_p0080b10║法、報是本，應身屬迹，何以乃言本地三佛？答：若其未
X28n0585_p0080b11║開，法、報非迹；若顯遠已，本、迹各三（云云）。此品下，約身
X28n0585_p0080b12║以文義判品，令知久成。又三：初、正出本、報；何以故下，
X28n0585_p0080b13║釋出所以。上冥法本，下契物機。三、以此下，結成本、報。
X28n0585_p0080b14║記（九）（二十二）。彌勒問涌出菩薩從誰發心等者，意疑伽
X28n0585_p0080b15║耶成來未久，如何所化身相難思？本既不疑長壽，何
X28n0585_p0080b16║須以非長而長為答？但先以長為答，顯所化多長壽
X28n0585_p0080b17║之由。其唯法、報，是故今以三身釋之。法華論意亦復
X28n0585_p0080b18║如是。
X28n0585_p0080b19║鑑堂傳覺庵之說壽量四句，收一代名言，今取之。
X28n0585_p0080b20║余重講如來壽量品，嘗曰：如來十號，盡是假名；壽
X28n0585_p0080b21║量三身，初非實法。雖非實法，三身炳然；雖是假名，
X28n0585_p0080b22║十號宛爾。應知如來三世利益，竝是應身。故頌云：
X28n0585_p0080b23║應身壽量還知否？塵劫分明在目前。處處同行復
X28n0585_p0080b24║同住，相逢不必語生年。
X28n0585_p0080c01║品信開合
X28n0585_p0080c02║玅經（五），分別功德品。
X28n0585_p0080c03║文句（十）（六），一現在四信，二滅後五品。云何四信？略解三
X28n0585_p0080c04║人，廣說二人，觀成一人，信通四人，故言四信也。四信
X28n0585_p0080c05║者，一一念信解未能演說，二略解言趣，三廣為佗說，
X28n0585_p0080c06║四深信觀成（云云）。初二品是聞慧位，廣聞廣說是思
X28n0585_p0080c07║慧位，觀行相成是修慧位，自淺之深成六根清淨十
X28n0585_p0080c08║信位也。
X28n0585_p0080c09║記（十）（九）。云何四信者，問意兩兼：一問云何但立四數，二
X28n0585_p0080c10║問云何四俱名信。略解去釋也。四人通名為信，則二
X28n0585_p0080c11║義俱成，攝五成四不須至五。又名從初得，故俱名信。
X28n0585_p0080c12║略解三人者，去通從別則受別名，廣及觀成必有略
X28n0585_p0080c13║故，故略通三人唯除初信，初無解故廣說二人。除略
X28n0585_p0080c14║解者，廣局第三不通前二，觀成一人復除廣解不通
X28n0585_p0080c15║餘三，除信一事餘不通四，唯信通四名為四信。若一
X28n0585_p0080c16║念信解未有下三，乃是初信最局，略具初信、廣具初
X28n0585_p0080c17║二，觀必具三故後漸寬，但後後者勝於前前，故成後
X28n0585_p0080c18║局。
X28n0585_p0080c19║文句（十）（七）五品者，一直起隨喜心，二加自受持讀誦，三
X28n0585_p0080c20║加勸佗受持讀誦，四加兼行六度，五加正行六度。此
X28n0585_p0080c21║五人者，通論皆自行化佗，下文云五十人展轉相教
X28n0585_p0080c22║也。既皆有自行通稱弟子，皆有化佗通稱法師也。別
X28n0585_p0080c23║論二人但自行，三人具化佗作法師，往名在三不在
X28n0585_p0080c24║五。自行既通，所以皆稱弟子也（云云）。結此五品，前三
X28n0585_p0081a01║人是聞慧位，兼行六度思慧位，正行六度是修慧位，
X28n0585_p0081a02║都是十信位前耳。或云初隨喜品是入信心位，分一
X28n0585_p0081a03║品為兩心，五品即十信心，即是鐵輪六根清淨位也
X28n0585_p0081a04║（云云）。不久詣道樹者，其位在鐵輪，不久得入銅輪，能
X28n0585_p0081a05║八相作佛也（云云）。此第五品與第四信齊，同是修慧
X28n0585_p0081a06║位。若論入位，同是六根清淨位也，而有現未佛世滅
X28n0585_p0081a07║後之異耳。
X28n0585_p0081a08║記（十）（十二）第五品齊第四信者，以初二品當初信，解第
X28n0585_p0081a09║三品當第二信，故二處判三慧，將二信及此三品共
X28n0585_p0081a10║在聞慧位也。問：何故現在唯四信，滅後立五品？答：其
X28n0585_p0081a11║義既齊四五無別，但是滅後加讀誦位為第二品耳。
X28n0585_p0081a12║記（十）（八）自非今家準法華文判，以法師功德六根互用
X28n0585_p0081a13║為十信位而為內凡，於十信前以分別功德末如來
X28n0585_p0081a14║滅後已下文立五品位為外凡，寧判十信斷三界苦，
X28n0585_p0081a15║仁王經意何由可消？
X28n0585_p0081a16║玅玄（五）（七）。此經分別功德品，明初心五品弟子之位，文
X28n0585_p0081a17║甚分明。法師功德品，明六根清淨相。
X28n0585_p0081a18║止觀（七）（三十一）若爾，五品之位，在十信前。若依普賢觀，
X28n0585_p0081a19║即以五品為十信五心。但佛意難知，赴機異說，借此
X28n0585_p0081a20║開解，何勞苦諍。
X28n0585_p0081a21║句（十）（十）前是相似功德，今是相似位初功德耳。
X28n0585_p0081a22║記（十）（十六）前是相似功德等者，指分別功德品中云滅
X28n0585_p0081a23║後五品，大師有時依普賢觀判五品位在六根內，故
X28n0585_p0081a24║云相似。若指四信，正當相似。
X28n0585_p0081b01║句（十）（十）。初品既爾，四品加然。相似既爾，分真倍然。
X28n0585_p0081b02║記（十）（十六）四品加然者，明發不定，始自隨喜終至正行
X28n0585_p0081b03║皆發六根，何必過五方入相似？言加然者，以初望後，
X28n0585_p0081b04║初尚得入後四加前。相似既爾等者，以分真中根淨
X28n0585_p0081b05║倍前，以真望似故云倍也。
X28n0585_p0081b06║記（十）（十二）在三不在五者，師從利佗，故除初二。準法師
X28n0585_p0081b07║品，讀誦亦得通名法師，但此中文意且資理，是故爾
X28n0585_p0081b08║耳。
X28n0585_p0081b09║句（十），（十）。法師義如上說。
X28n0585_p0081b10║記（十）（十六）。問：此品既云是隨喜果，法師之名何以指前？
X28n0585_p0081b11║（意謂今品明法師自當十信，何以釋名却指上品？莫也淺深不便。）答：弟子通初後，（言五
X28n0585_p0081b12║品弟子皆通初後。）法師唯二三，義亦兼後二。（此指五品中第二三品兼於四
X28n0585_p0081b13║五，得稱法師。）或全未入品。何者？若以五品入六根中，五師
X28n0585_p0081b14║但為六根因耳。（此說五師未入五品。言五品等者，此名五品合十信也。五師等者，言五師
X28n0585_p0081b15║與五品有高下。）縱以五品在六根外，五師不云修於觀行。（縱說
X28n0585_p0081b16║五品在六根外，亦不與五師同，以五師不云修觀，五品是修觀行位。）但以誦說名通，且
X28n0585_p0081b17║通第二三品，說復該於四五，故且一往似通。（言誦說名通者，
X28n0585_p0081b18║如五師中有誦說之師，五品中有自誦之品，勸佗等三義當於說，故可會通。以五師中三師會五品中二三，以
X28n0585_p0081b19║五師中第四會五品中四五，故以彼法師釋此法師之名，亦且一往以誦說位會通之。）若具約
X28n0585_p0081b20║位簡之，一向未入凡位。（若約位簡，則五師未入五品外凡位也。）以法師
X28n0585_p0081b21║名，彼品釋廣，故須指彼以消今名。（據理不可以彼釋此，只緣約誦說屬
X28n0585_p0081b22║對，一往義通，況復彼文釋法師廣故，故指於彼。）法師之稱既通，不隔四信五
X28n0585_p0081b23║品，故指彼文用申品目。
X28n0585_p0081b24║五師受持讀誦解說書寫
X28n0585_p0081c01║五品隨喜讀誦勸他兼行正行
X28n0585_p0081c02║品既合信，從品言之，五品即十信之五心耳。若一
X28n0585_p0081c03║品為兩心，五品即十信也。或問：品伏信斷，義安可
X28n0585_p0081c04║合？曰：品伏開也，品斷合也，不可以開妨合。普賢觀
X28n0585_p0081c05║明無生忍前十種境界是相似位，於中有深信大
X28n0585_p0081c06║乘、受持讀誦等五品之義，故知五品合十信也。北
X28n0585_p0081c07║峯師云：明斷伏故位開，約赴機故文合，即伏即斷，
X28n0585_p0081c08║理亦無殊。
X28n0585_p0081c09║六根盈縮
X28n0585_p0081c10║玅經（六），法師功德品。
X28n0585_p0081c11║文句（十）。（十一）今按：三業安樂行，即有十善。一善有十，即
X28n0585_p0081c12║百善。一善中有十如，即千善。就化佗為二千，約如來
X28n0585_p0081c13║室、如來衣、如來座，即成六千。五種法師悉具六根清
X28n0585_p0081c14║淨，一一根皆有一千功德也。復次，一心中具十法界，
X28n0585_p0081c15║一一界皆有十如，即成一百。一根通取六塵，即有六
X28n0585_p0081c16║百。約定、慧二莊嚴，即是一千二百。根根悉用定、慧莊
X28n0585_p0081c17║嚴，等千二百也。若論六根清淨，清淨則不言功德若
X28n0585_p0081c18║少、若多。若言莊嚴，能盈、能縮、能等。等莊嚴者，根根六
X28n0585_p0081c19║千。若言千二，顯其能盈。若言八百，顯其能縮。若言清
X28n0585_p0081c20║淨，無盈、無縮、無等。六根互用，根自在故，不可思議。故
X28n0585_p0081c21║記（十）。（七）此土三根強弱，引大論文，全不應此。此文眼、鼻、
X28n0585_p0081c22║身八百，耳、舌、意一千二百。論中眼、耳、意三用強，故不
X28n0585_p0081c23║相當（云云）。今依安樂行以明三業，正當法師依於弘
X28n0585_p0081c24║經方軌，故令獲得六根清淨（云云）。準華嚴，六根各十，
X28n0585_p0082a01║十義亦與此中文同，但真、似別耳。是則五、十俱通真、
X28n0585_p0082a02║似。又五與十，但離、合異。
X28n0585_p0082a03║玅玄（六）（十）問：若以六根為六通者，云何功德有增減？答：
X28n0585_p0082a04║大論四十云：鼻、舌、身同稱覺，眼稱見，耳稱聞，意稱知。
X28n0585_p0082a05║三識所知為一？三識所知為別？而三識助道法多，故
X28n0585_p0082a06║別說；三識不爾，故合說。又三識但知世間事，故合說；
X28n0585_p0082a07║三識亦知世間，亦知出世間，故別說（云云）。若例此義，
X28n0585_p0082a08║三根種種義強，故有千二百功德；三根力弱，故但八
X28n0585_p0082a09║百功德者，蓋一途別說，非經圓意。正法華功德，正等
X28n0585_p0082a10║等千。今經顯六根互用，將三根足二百，向三根而互
X28n0585_p0082a11║用耳，自在無礙。能等，如正法華說；能縮，如身、眼、鼻之
X28n0585_p0082a12║八百；能盈，如耳、舌、意千二百。經云：若能持是經，功德
X28n0585_p0082a13║則無量，如虗空無邊，其福不可限。互用之意彰矣！
X28n0585_p0082a14║籤（七）（三）言三根增減者，此引大論四十文。云鼻舌身三
X28n0585_p0082a15║者，但引彼論云有增減，若對六根與今不同。意云：論
X28n0585_p0082a16║文許有增減，何妨今經眼鼻身三數劣餘三，是故引
X28n0585_p0082a17║論以例今經。故云：若例此義，餘如所說。
X28n0585_p0082a18║楞嚴經（四）第二義者，汝等必欲發菩提心，於菩薩乘
X28n0585_p0082a19║生大勇猛，決定棄捐諸有為相。應當審詳煩惱根本，
X28n0585_p0082a20║此無始來發業潤生，誰作誰受？阿難，汝修菩提，若不
X28n0585_p0082a21║審觀煩惱根本，則不能知虗妄根塵何處顛倒。處尚
X28n0585_p0082a22║不知，云何降伏取如來位？阿難，汝觀世間解結之人，
X28n0585_p0082a23║不見所結，云何知解？不聞虗空被汝隳裂。何以故？空
X28n0585_p0082a24║無相形，無結解故。則汝現前眼、耳、鼻、舌及與身、心，六
X28n0585_p0082b01║為賊媒，自劫家寶。由此無始眾生世界生纏縛故，於
X28n0585_p0082b02║器世間不能超越。阿難，云何名為眾生世界？世為遷
X28n0585_p0082b03║流，界為方位。汝今當知，東、西、南、北、東南、西南、東北、西
X28n0585_p0082b04║北、上、下為界，過去、未來、現世為世。方位有十，流數有
X28n0585_p0082b05║三。一切眾生識妄相成，身中貿遷，世界相涉。而此界
X28n0585_p0082b06║性，設雖十方定位可明，世間秪目東、西、南、北、上、下無
X28n0585_p0082b07║位，中無定方，四數必明與世相涉。三四四三，宛轉十
X28n0585_p0082b08║二，流變三疊，一十百千，總括始終，六根之中，各各功
X28n0585_p0082b09║德，有千二百。阿難，汝復於中，克定優劣，如眼觀見，後
X28n0585_p0082b10║暗前明，前方全明，後方全暗，左右傍觀，三分之二，統
X28n0585_p0082b11║論所作，功德不全，三分言功，一分無德，當知眼唯八
X28n0585_p0082b12║百功德。如耳周聽，十方無遺，動若邇遙，靜無邊際，當
X28n0585_p0082b13║知耳根圓滿一千二百功德。如鼻齅聞，通出入息，有
X28n0585_p0082b14║出有入，而闕中交，驗於鼻根，三分闕一，當知鼻唯八
X28n0585_p0082b15║百功德。如舌宣揚，盡諸世間出世間智，言有方分，理
X28n0585_p0082b16║無窮盡，當知舌根圓滿一千二百功德。如身覺觸，識
X28n0585_p0082b17║於違順，合時能覺，離中不知，離一合雙，驗於身根，三
X28n0585_p0082b18║分闕一，當知身唯八百功德。如意默容，十方三世，一
X28n0585_p0082b19║切世間出世間法，唯聖與凡，無不包容，盡其涯際，當
X28n0585_p0082b20║知意根圓滿一千二百功德。
X28n0585_p0082b21║如英法師云：楞嚴一經無逾解行，先依圓心明解
X28n0585_p0082b22║脫竟，次示起行之門。欲使機緣悟入圓通，先令審
X28n0585_p0082b23║觀煩惱根本，作達理之處。然煩惱本不出根塵覩
X28n0585_p0082b24║對，世界相涉，故曰則汝現前眼耳舌鼻及與身心
X28n0585_p0082c01║六為賊媒，自劫家寶，由此無始眾生世界生纏縛
X28n0585_p0082c02║等。此由總示過患，殆至以世界歷六根，別明行相
X28n0585_p0082c03║數量多少，則曰世為遷流，界為方位，乃至四數必
X28n0585_p0082c04║明與世相涉，三四四三，宛轉十二，流變三疊，一十
X28n0585_p0082c05║百千，總括始終。六根之中各各功德有千二百，是
X28n0585_p0082c06║知此一節經文乃別明凡夫見聞覺知行相數量
X28n0585_p0082c07║也。但經文幽隱，解者多說，或但筭數而法義無表，
X28n0585_p0082c08║或專理趣而數目不明，翻令學者終日遲迴。余謂
X28n0585_p0082c09║流變三疊者，流變則是從小增多之謂也，三疊則
X28n0585_p0082c10║是三番也。但此經乃房公潤筆，措詞文雅，故云疊
X28n0585_p0082c11║也。上明五濁中，亦云五疊渾濁也。一十百千者，則
X28n0585_p0082c12║出其三疊之數也。一十乃初疊，百則次疊，千則第
X28n0585_p0082c13║三疊耳。纔言一十，便該十二也。此乃總舉其數，以
X28n0585_p0082c14║一字貫三，謂一十、一百、一千，或謂之四數，恐未可
X28n0585_p0082c15║也。且十二是初疊者，當知眾生現行境界，一念心
X28n0585_p0082c16║起，根塵纔對，便落方世，以此方世三四相涉，故成
X28n0585_p0082c17║十二也。此乃六根六塵所依之處也。若於此中便
X28n0585_p0082c18║論優劣，則眼等三便只有八，以前明後暗、左右傍
X28n0585_p0082c19║觀等。其意等十二，反說可知。然既根塵相對，則必
X28n0585_p0082c20║於中起貪、瞋、癡，身三口四，故曰身、口、意三作殺、盜、
X28n0585_p0082c21║婬，自業所感，作其習因。今且以一塵起十惡示之，
X28n0585_p0082c22║十惡業體既依塵起，還應不離方世十二。以此十
X28n0585_p0082c23║惡徧造業故，則謂之業有十惡等；以此十惡在前
X28n0585_p0082c24║念故，則謂過去有十惡等。宛轉相涉，一中有十，是
X28n0585_p0083a01║故成百二十，為次重增數，是第二疊也。其實只十
X28n0585_p0083a02║惡，但隨方世召之，成百二十。當知初疊之中唯論
X28n0585_p0083a03║四方三世，故成十二。其如一方涉世，亦只一四方，
X28n0585_p0083a04║但亘乎三世，以謂世世皆四方，故成十二。上來方
X28n0585_p0083a05║世既爾，故今依方世造十惡，亦不出只一十惡，徧
X28n0585_p0083a06║方世而成百二十也。例如今家只一千如，以對實
X28n0585_p0083a07║法、國土、假名，故成三千也。若眼根等三只成八十，
X28n0585_p0083a08║雖則十惡無虧，但所依方世元闕一分故耳。其次
X28n0585_p0083a09║熾然作此十惡，必能互相莊嚴，於中趣一惡為所
X28n0585_p0083a10║嚴，必以餘九為能嚴。且如欲殺者，寧不由有瞋、有
X28n0585_p0083a11║癡、有盜、婬等所以行殺？是知九能莊嚴一也。餘九
X28n0585_p0083a12║互嚴，準說可知。其實亦只一十惡，但由互嚴，故一
X28n0585_p0083a13║中有十，則成百也。亦例今家只一十界，以談互具，
X28n0585_p0083a14║故成百界也。然既互嚴成百，應知此百惡體還亦
X28n0585_p0083a15║不離前來方世十二，一中有百，故成千二百，為第
X28n0585_p0083a16║三重增數，成第三疊也。眼等三根亦只成八百，例
X28n0585_p0083a17║上可知。然此三疊，初則十惡所依之處；次則正論
X28n0585_p0083a18║十惡所起，但徧十二，故成百二十也；三則明乎十
X28n0585_p0083a19║惡互嚴，其實雖有三疊成千二百，不出十惡耳。是
X28n0585_p0083a20║知經意大率欲明六根三業為煩惱本耳，但其根
X28n0585_p0083a21║塵所造必依方世，仍須互嚴，故成三疊，增至千二
X28n0585_p0083a22║百，以為極數耳。蓋法理而然，豈復心多耶？然其根
X28n0585_p0083a23║根各千二百者，此乃總括始終，以六根能分別識性
X28n0585_p0083a24║相同為言也。蓋眼等一期對境之時，雖則前明後
X28n0585_p0083b01║暗，而有增減，其實能分別性還有顧視四方之德，
X28n0585_p0083b02║既通四方，則成千二百也。身、鼻亦爾。故經曰：汝等
X28n0585_p0083b03║見聞，元無異性，眾塵隔越，無狀易生，性中相知，用
X28n0585_p0083b04║中相背。孤山釋曰：元無異性者，了別之心唯一故。
X28n0585_p0083b05║眾塵隔越者，六塵不同故。然其六根所作十惡皆
X28n0585_p0083b06║名功德者，蓋由此十惡體全是性惡法門，故如來
X28n0585_p0083b07║欲令機緣當處解脫，全體圓通，言中有響，則以功
X28n0585_p0083b08║德明之。故下勸詳擇。經云：我今備顯六湛圓明，本
X28n0585_p0083b09║所功德數量如是，隨汝詳擇，其可入者，吾當發明，
X28n0585_p0083b10║令汝增進。又曰：生死結根，唯汝六根，更無他物；安
X28n0585_p0083b11║樂玅常，亦是六根，更非佗物。三四四三，宛轉十二
X28n0585_p0083b12║者，以三世涉四方有一二，以四方涉三世亦十二
X28n0585_p0083b13║也。
X28n0585_p0083b14║按經三四四三，宛轉十二，流變三疊，一十百千者，
X28n0585_p0083b15║謂以三世涉四方有十二，以四方涉三世亦十二，
X28n0585_p0083b16║故曰宛轉。蓋一念纔動，便落方世，成十二數，即此
X28n0585_p0083b17║十二各變為十，成百二十，又即百二十各變為十，
X28n0585_p0083b18║成千二百也。以世涉方，以方涉世，比說可知。是則
X28n0585_p0083b19║變一為十是第一疊，變十為百是第二疊，變百為
X28n0585_p0083b20║千是第三疊，故曰流變三疊，一十百千。然則一念
X28n0585_p0083b21║之功未至三疊，而勢不可已，既至乎三疊，又不可
X28n0585_p0083b22║復增，雖無量世之不同，要且不出乎三，雖無邊方
X28n0585_p0083b23║之不等，豈逾於四耶？夫千二百之功而兆於一念，
X28n0585_p0083b24║善若有力，惡亦有力，猶水能載舟，亦能覆舟也，可
X28n0585_p0083c01║不謹歟？
X28n0585_p0083c02║北峯問曰：楞嚴與法華竝以眼、鼻、身具八百功德，
X28n0585_p0083c03║耳、舌、意具千二百功德，根數既同，文意同否？答：有
X28n0585_p0083c04║二不同：一、迷悟不同；二、數法不同。初義者，楞嚴明
X28n0585_p0083c05║煩惱根本，乃就凡失迷，妄說六根業用優劣，劣故
X28n0585_p0083c06║八百，優故千二百；法華明持經得悟，發相似聖，用
X28n0585_p0083c07║六根互用功德，論能盈能縮，縮故八百，盈故千二
X28n0585_p0083c08║百。次義者，楞嚴約三世四方十二之上各有十惡，
X28n0585_p0083c09║成百二十；又約十惡互嚴，一一具十，成千二百；法
X28n0585_p0083c10║華約一心具十法界，一一界皆有十如，即成一百；
X28n0585_p0083c11║一根通取六塵，即有六百；約定、慧二莊嚴，即是一
X28n0585_p0083c12║千二百；根根悉用定、慧莊嚴等，有千二百也。又問：
X28n0585_p0083c13║谷響引晉本華嚴三十五云：菩薩有十種眼，謂肉
X28n0585_p0083c14║眼、天眼、慧眼、法眼、佛眼、智眼、明眼、出生死眼、無礙
X28n0585_p0083c15║眼、普眼，餘根亦然。與法華何異耶？答：法華六根各
X28n0585_p0083c16║五，即是似位；華嚴六根各十，即是真位。位雖高下，
X28n0585_p0083c17║法體是同，但離合異耳。謂法眼離智眼，慧眼離生
X28n0585_p0083c18║死眼，佛眼離明眼、無礙眼、普眼也。
X28n0585_p0083c19║文殊位次
X28n0585_p0083c20║玅經（七），玅音品。
X28n0585_p0083c21║文句（十）（二十二）問：若文殊位下，辭不應求見。若文殊位
X28n0585_p0083c22║高，相來那忽不識？答：雖同一位，有始中終。止此一事
X28n0585_p0083c23║不知，無忝高位。又眾中見瑞不了，發起令知，故問佛
X28n0585_p0083c24║耳。
X28n0585_p0084a01║記（十）（三十五）。若文殊位下等者，玅音辭彼佛時云：及見
X28n0585_p0084a02║文殊，豈可遠來求見下位？文殊位高見華應識，何以
X28n0585_p0084a03║問佛以何因緣等？答中二義竝文殊位高，或同是補
X28n0585_p0084a04║處，一位之中分始中終；或同是古佛則無高下，同位
X28n0585_p0084a05║居始未謝不知。忝者辱也，豈一事不知成屈辱耶？又
X28n0585_p0084a06║大眾無敢問者，文殊雖高，為欲發起示為不知？
X28n0585_p0084a07║別行玄（上）（八），下品不知上品，冥顯兩益，如文殊不知玅
X28n0585_p0084a08║音。
X28n0585_p0084a09║記（上）（二十三），上不測上，亦通圓人，故引玅德，不知玅
X28n0585_p0084a10║音。
X28n0585_p0084a11║別行疏（下）。（十一）、真佛者，據玅覺法身究竟極地，毗盧遮
X28n0585_p0084a12║那乃名真佛。真佛淵遠，不可說示，云何能解？如妙音
X28n0585_p0084a13║所作，文殊不知，況下地凡夫為示真身耶？
X28n0585_p0084a14║記（下）（十一）。問：妙音東來，先現八萬四千眾寶蓮華，文殊
X28n0585_p0084a15║見已而問於佛，據此亦是不識應相，那忽引證不知
X28n0585_p0084a16║真身？答：斯乃見迹，不識其本，即是不知真身也。故下
X28n0585_p0084a17║問云：是菩薩種何善本？修何功德？行何三昧？三昧即
X28n0585_p0084a18║真法也。
X28n0585_p0084a19║按疏記二文，自言文殊亦是高位人，非謂文殊高
X28n0585_p0084a20║於玅音也。
X28n0585_p0084a21║
X28n0585_p0084a22║讀教記卷第十四