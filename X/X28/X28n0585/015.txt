X28n0585_p0084b01║讀教記卷第十五
X28n0585_p0084b02║天台沙門　法照
X28n0585_p0084b03║止觀懸敘
X28n0585_p0084b04║提綱
X28n0585_p0084b05║圓頓止觀吾祖說己心中所行法門，寂巨散於太虗，
X28n0585_p0084b06║爍群昏而獨耀，其救世明道之書乎？眾生無始，背覺
X28n0585_p0084b07║合塵，六趣相環，唯昏與散。佛世尊哀而極之，闢六妙
X28n0585_p0084b08║門，隨其悟入，則妙止妙觀介乎其間矣。去佛逾遠，空
X28n0585_p0084b09║有並作，暗禪者多增上，慢文字者推功。聖人於是圓
X28n0585_p0084b10║頓止觀晦而不明，莫逃算數之譏，未盡即具之旨。唯
X28n0585_p0084b11║吾智者頓悟法華，融萬境於一心，蕩神靈於幽極，不
X28n0585_p0084b12║涉思惟，不容擬議，同聲自爾相應，同氣自爾相求。章
X28n0585_p0084b13║安曰：止觀明靜，前代未聞者以此。止觀，妙法也，無得
X28n0585_p0084b14║而名焉。對散曰止，對昏曰觀，方止方觀，未甞昏未甞
X28n0585_p0084b15║散也。因相待以成法，即絕待而照本，譬猶阿伽陀藥，
X28n0585_p0084b16║不得已而用之，病去藥亡，醫亦不立，又何止觀明靜
X28n0585_p0084b17║云乎哉？夫止觀者，高上者高上，卑劣者卑劣，包羅凡
X28n0585_p0084b18║聖，盤礴古今，情塵淨而日麗長空，智眼明而月沉寒
X28n0585_p0084b19║水。吾佛以此傳之迦葉，西天二十三傳而之師子尊
X28n0585_p0084b20║者，洎乎東傳震旦，訖歸于我天台，涌出自己光明，普
X28n0585_p0084b21║照大千世界，非靈山再來，孰能與於此？然聖賢間出，
X28n0585_p0084b22║以心傳心，傳者是誰？心是何物？噫！止觀之道不可得
X28n0585_p0084b23║而傳耶？果不可傳，何謂受莂於定光？止觀可傳也。如
X28n0585_p0084b24║其可傳，何謂我行無師保？傳不傳，余不得而知，諸人
X28n0585_p0084c01║試定當看。
X28n0585_p0084c02║定境
X28n0585_p0084c03║定境用觀一家要宗，必先詳於解行之文，解行詳則
X28n0585_p0084c04║境觀明矣。止觀一部，其要在乎解之與行，解則圓解
X28n0585_p0084c05║諸法本真，行則立行。定境用觀第五文云：前六重依
X28n0585_p0084c06║修多羅以開妙解，今依妙解以立妙行，此解行之分
X28n0585_p0084c07║也。余嘗斷曰：開妙解於定境之前，用妙觀於定境之
X28n0585_p0084c08║後。故知定境用觀盡在立行文中，與開解文了不相
X28n0585_p0084c09║涉。荊溪義例十不二門，大槩同然，皆先開解而後立
X28n0585_p0084c10║行也。立行有二：先定境，後用觀。定境者何？立陰是也。
X28n0585_p0084c11║若不立陰，妙觀就何處用？妙境就何處顯？故四明十
X28n0585_p0084c12║義書云：定境修觀，乃是止觀一部綱格，進道要宗。輔
X28n0585_p0084c13║行於陰入境，文分兩段，謂先重明陰境，即於三科內
X28n0585_p0084c14║唯取識心，去尺就寸文也；次明修觀，即十法成乘文
X28n0585_p0084c15║也。山外之失可知矣。近代有謂定境之後方用妙解，
X28n0585_p0084c16║蓋不究此解行之文。如其說，則定境在先，開解在後
X28n0585_p0084c17║矣。又有謂先以不思議觀觀不思議境為初重能所，
X28n0585_p0084c18║却合不思議境、不思議觀而觀於陰為次重能所，蓋
X28n0585_p0084c19║亦不究定境修觀之文。如其說，則修觀在前，定境在
X28n0585_p0084c20║後矣。顛倒錯謬，蓋不足評。今所評者，揀境云爾。揀境
X28n0585_p0084c21║者，陰妄心也。揀定現前一念妄陰，即就此陰觀具三
X28n0585_p0084c22║千，三千即一念，一念即三千，不縱不橫，不前不後，如
X28n0585_p0084c23║水之八德時，則陰境轉為不思議境矣。不思議境，境
X28n0585_p0084c24║即是觀，兩重能所，歷歷分明。若十境、十乘、色心開合、
X28n0585_p0085a01║法塵四類、宗計異同，具在本文，茲得以略。止觀曰：然
X28n0585_p0085a02║界內外一切陰入皆由心造。佛告比丘：一法攝一切
X28n0585_p0085a03║法，所謂心是。論云：一切世間中，但有名與色，若欲如
X28n0585_p0085a04║實觀，但當觀名色。心是惑本，其義如是。若欲觀察，如
X28n0585_p0085a05║伐樹得根，如灸病得穴。今當去丈就尺，去尺就寸，置
X28n0585_p0085a06║色等四陰，但觀識陰。識陰者，心是也。輔行科此今當
X28n0585_p0085a07║去丈就尺等文，為尅示境體。釋此文竟，乃料揀云：問：
X28n0585_p0085a08║五識、五意識及第六識並能生於受等三心，何等識
X28n0585_p0085a09║心及所生三心是今觀境？答：五識、五意識定是今境，
X28n0585_p0085a10║未屬煩惱，在無記故。於第六中取能招報者，仍須發
X28n0585_p0085a11║得，乃屬煩惱境，餘之分別方屬今境。然此料揀文，說
X28n0585_p0085a12║者不一，有云界入無歸，有云識名通漫，有云二宗王
X28n0585_p0085a13║數同異，有云通將陰境對煩惱境揀，今皆不用。當知
X28n0585_p0085a14║端坐觀陰自有三節：一、尅示境體，即今揀境文是；二、
X28n0585_p0085a15║歷餘一心；三、例餘陰入，在下破徧文末。輔行既云尅
X28n0585_p0085a16║示境體，四、明十義書指此為總無明心，可玩繹體之
X28n0585_p0085a17║一字與總之一字。余嘗曰：是相須揀，是體須觀。記主
X28n0585_p0085a18║以識體多含，故精揀至於無可揀，定境的切矣。此棟
X28n0585_p0085a19║境文乃與歷餘一心并煩惱境對辨，至下歷餘一心
X28n0585_p0085a20║文，却對此揀境與煩惱境辨也。今釋料揀文。問：五識、
X28n0585_p0085a21║五意識及第六識並能生於受等三心，何等識心及
X28n0585_p0085a22║所生三心是今觀境？觀字平聲。此約識相問也。答云：
X28n0585_p0085a23║五識、五意識定是今境。既不復言所生三心，則約識
X28n0585_p0085a24║體答也。未屬煩惱，此是煩惱，非煩惱境也。在無記故，
X28n0585_p0085b01║報陰無記也。此五識、五意識對現行煩惱揀示今境，
X28n0585_p0085b02║尚未屬現行煩惱，則不與發得隆重煩惱境辨矣。又
X28n0585_p0085b03║云：於第六中取能招報者，仍須發得，乃屬煩惱境；餘
X28n0585_p0085b04║之分別，方屬今境。此對煩惱境揀示今境。既取能招
X28n0585_p0085b05║報須發得者為煩惱境，則能招報現行煩惱屬歷餘
X28n0585_p0085b06║一心矣。然此一文自有二義，故四明指要鈔云：輔行
X28n0585_p0085b07║又揀能招報心及以發得屬於下境。下境之言，以歷
X28n0585_p0085b08║餘一心與煩惱境並屬於下也。近代諸師皆以在無
X28n0585_p0085b09║記故一節文為通將陰境對煩惱境揀，以於第六中
X28n0585_p0085b10║取能招報以下至餘之分別方屬今境，為的示所觀。
X28n0585_p0085b11║今詰之問文是今觀境，答文先以五識、五意識揀示
X28n0585_p0085b12║今境，次於第六識揀示今境。凡問答中三言今境，的
X28n0585_p0085b13║指心體，何上下之違戾耶？此揀境說也。其次用觀
X28n0585_p0085b14║不思議境
X28n0585_p0085b15║世尊三昧安詳起，師悟藥王精進時。靈鷲山中人未
X28n0585_p0085b16║散，不因南嶽有誰知？好境界。此境非思量分別之所
X28n0585_p0085b17║能解，吾祖智者不得已而強名之，則曰一觀心是不
X28n0585_p0085b18║思議境。秖此一言，陰心破矣；秖此一言，能所忘矣。忘
X28n0585_p0085b19║能所故，從境受名。對所破陰，名為能觀；對不思議觀，
X28n0585_p0085b20║名不思議境；破惑證中，名所顯理。雖有三名，唯一實
X28n0585_p0085b21║相。荊溪云：指的妙境，出自法華，所謂諸法實相，實相
X28n0585_p0085b22║必諸法，諸法必十如，十如必十界，十界必身土。又依
X28n0585_p0085b23║大經及以大論，立三世間，是為三千，是為三諦。修此
X28n0585_p0085b24║觀者，其相云何？秖一念心，具足十界、百界、千如。依報
X28n0585_p0085c01║假名，亦復如是。故云：介爾有心，三千具足。如八相遷
X28n0585_p0085c02║物，物在相前，亦不被遷；相在物前，亦不被遷。秖物論
X28n0585_p0085c03║相遷，秖相遷論物。如如意珠，穰穰雨寶；如三毒心，心
X28n0585_p0085c04║相徧布；如彼夢事，夢境宛然。則是一心一切心，一法
X28n0585_p0085c05║一切法，一一塵中一切剎，一一剎中一切塵，一一身
X28n0585_p0085c06║土莫不然，是故觀者無差別。互即互具，互泯互融，如
X28n0585_p0085c07║是觀時，是名正觀，是名觀具。具即是假，假即空中。一
X28n0585_p0085c08║空一切空，無假無中而不空，三千皆空也；一假一切
X28n0585_p0085c09║假，無空無中而不假，三千皆假也；一中一切中，無空
X28n0585_p0085c10║無假而不中，三千皆中也。輔行云：今欲修觀，但觀理
X28n0585_p0085c11║具，俱破俱立，俱是法界。若夫三道三德，十種三法，乃
X28n0585_p0085c12║至百千萬億三法，豈逾於此？徹因徹果，該自該他，攝
X28n0585_p0085c13║正攝依，徧事徧理，是為不思議境。然曰觀心者，無別
X28n0585_p0085c14║有心，即是前定境所謂識陰者心是也之心，無別心
X28n0585_p0085c15║也。此不思議境，是伐樹之斧，灸病之火，捨檐之法，破
X28n0585_p0085c16║賊之將。略則三觀，廣則十乘，只一十乘，三根統被。上
X28n0585_p0085c17║根一觀直入，體境含諸，十乘備矣。中根加行，鯁痛自
X28n0585_p0085c18║他，或二或三，極至于七，歷位安忍，離于法愛。下根障
X28n0585_p0085c19║重，尤當進修。陰境既然，諸境例爾，五略十廣，皆不思
X28n0585_p0085c20║議。然此境相，語不頓舒，故有理性、修德、化他三境之
X28n0585_p0085c21║別。要而言之，照一心理具之謂性，觀理具無性之謂
X28n0585_p0085c22║修，解無性而說之謂化他，自然之理也，非相生也，非
X28n0585_p0085c23║相含也。故日用中，燒香禮拜，彈指散華，開講坐禪，著
X28n0585_p0085c24║衣喫飯，皆不思議境之全分。或謂性德境不通修，或
X28n0585_p0086a01║謂修德境推四性屬事，或謂性德境對理造，餘二對
X28n0585_p0086a02║事造，備在章門，非此可既。諸人會麼？修具即性具，秋
X28n0585_p0086a03║曉天台路。性具修亦忘，錦衣行故鄉。
X28n0585_p0086a04║止觀（一）
X28n0585_p0086a05║祖承
X28n0585_p0086a06║止觀（一）（一），行人若聞付法藏，則識宗元（云云）。付法藏人，
X28n0585_p0086a07║始迦葉，終師子，二十三人。末田地與商那同時取之，
X28n0585_p0086a08║則二十四人。諸師皆金口所記，並是聖人，能多利益
X28n0585_p0086a09║（云云）。聞法之要，功德若此，佛為此益付法藏也。
X28n0585_p0086a10║輔行（一上）（五）若不先指如來大聖，無由列於二十三祖。
X28n0585_p0086a11║若不列二十三祖，無由指於第十三師。若不指於第
X28n0585_p0086a12║十三師，無由信於衡崖台嶽（云云）。如來依理，隨機立
X28n0585_p0086a13║名。像末四依，弘宣佛化。受化稟教，須討根源。若迷於
X28n0585_p0086a14║根源，則增上濫乎真證。若香流失緒，則邪說混於大
X28n0585_p0086a15║乘。由是而知台衡慧文，宗于龍樹。二十三聖，繼踵堅
X28n0585_p0086a16║林。實有由也，良可信也。
X28n0585_p0086a17║輔行（一上）（十二）金口者，此是如來黃金色身口業所記。問
X28n0585_p0086a18║曰：此諸尊者為何位行？答：準四依位，初依屬凡不得
X28n0585_p0086a19║名聖。傳中既不的判其位，而云並是聖人，故多是第
X28n0585_p0086a20║四依人，亦可通於第三第二（云云）。聞法既有如是深
X28n0585_p0086a21║益，故佛付法令至後世展轉聞之，致使龍樹之後妙
X28n0585_p0086a22║觀斯在，良由於此。
X28n0585_p0086a23║付法藏因緣經（飛字函第六卷，後魏吉叉迦夜共曇曜譯）。今略依經，示圖
X28n0585_p0086a24║止觀。輔行所引同。
X28n0585_p0086b01║【圖】
X28n0585_p0086b02║
X28n0585_p0086b03║
X28n0585_p0086b04║
X28n0585_p0086b05║
X28n0585_p0086b06║
X28n0585_p0086b07║
X28n0585_p0086b08║
X28n0585_p0086b09║
X28n0585_p0086b10║
X28n0585_p0086b11║
X28n0585_p0086b12║
X28n0585_p0086b13║
X28n0585_p0086b14║
X28n0585_p0086b15║
X28n0585_p0086b16║
X28n0585_p0086b17║
X28n0585_p0086b18║
X28n0585_p0086b19║法藏經云：我滅度後，乃有二十四尊者出現於世，流
X28n0585_p0086b20║傳我法。
X28n0585_p0086b21║阿難所問經：我入涅槃，大迦葉當與分別，與比丘、比
X28n0585_p0086b22║丘尼作大依止，如我無異。迦葉傳阿難，阿難傳末田
X28n0585_p0086b23║地，田地傳商那和修，修傳優波毱多。
X28n0585_p0086b24║阿含經：我滅度後一百年間，長者末田提出興于世。
X28n0585_p0086c01║涅槃疏（五）：（十九）佛雖正人，其佛出後，故不作如來之像。
X28n0585_p0086c02║四果非正人，謂四果是真福田，化道易行，宜作此像
X28n0585_p0086c03║（云云）。今取一塗，即是四依，為四果像（云云）。舊明四依
X28n0585_p0086c04║位不同（云云）。今約地前未斷別惑是初依，地上斷別
X28n0585_p0086c05║惑作三依是別義；約十信是初依，三十心、十地斷別
X28n0585_p0086c06║惑作三依者是圓義。就圓義更作通、別：通者，四十心
X28n0585_p0086c07║共作四依；別者，十信是初依，初住至六住是第二依，
X28n0585_p0086c08║七住至九住是第三依，十住是第四依。
X28n0585_p0086c09║指歸鈔（七）（二十六）：以大斥小，故云非正。既在滅後（云云），
X28n0585_p0086c10║若作佛形，便濫佛出。
X28n0585_p0086c11║玅玄（十一）（五），五品六根為初依，十住為二依，十行十向
X28n0585_p0086c12║為三依，十地等覺為四依。
X28n0585_p0086c13║達摩多羅禪經（圖字函，東晉佛陁䟦陁羅譯。）佛滅度後，尊者大迦
X28n0585_p0086c14║葉、尊者阿難、尊者末田地、尊者舍那婆斯、尊者優波
X28n0585_p0086c15║崛、尊者婆須蜜、尊者僧伽羅叉、尊者達摩多羅乃至
X28n0585_p0086c16║尊者不若蜜多羅，諸持法者以此慧燈次第傳授。
X28n0585_p0086c17║疑者云：章安於止觀中明祖承者何？曰：玄句釋經，
X28n0585_p0086c18║附經立觀，取信彰明。若止觀說己心所悟，傳授機
X28n0585_p0086c19║緣，預防暗證，離其邪說，故須明也。輔行之文甚顯。
X28n0585_p0086c20║又疑：今論祖承傳圓頓大法，而毱多諸祖自證小
X28n0585_p0086c21║果者，何也？曰：準荊溪料揀，意謂涅槃長壽品，迦葉
X28n0585_p0086c22║菩薩問，佛以四依品答，明列四果以為四依。第四
X28n0585_p0086c23║依人名阿羅漢，住第十地。經中四依既是佛後弘
X28n0585_p0086c24║法之人，正是二十四祖，是故即用四依判位。乃知
X28n0585_p0087a01║金口諸師皆破無明，大乘圓人云證四果，蓋以四
X28n0585_p0087a02║依為四果也。疏云：四依為四果像（五）（十九）。孤山云：列
X28n0585_p0087a03║諸祖預承佛記，位在四依，內契大乘，外現小像。四
X28n0585_p0087a04║果是真福田，故二十四祖多言證果也。又疑：禪宗
X28n0585_p0087a05║更加婆舍斯多、不如蜜多、般若多羅、菩提達磨為
X28n0585_p0087a06║二十八祖。而道原傳燈錄、智炬寶林傳、嵩師正宗
X28n0585_p0087a07║記共贊之。又有定祖圖序云：原夫菩提達磨，實佛
X28n0585_p0087a08║氏之二十八祖也。與夫大迦葉，乃釋迦如來直下
X28n0585_p0087a09║相承者也。吾佛以正法要為一大教之宗，以密傳
X28n0585_p0087a10║授為一大教之祖。乃至其始亂吾祖宗，熒惑天下
X28n0585_p0087a11║學者，莫若乎付法藏傳。正其宗祖，斷萬世之諍者，
X28n0585_p0087a12║莫若乎禪經。禪經之出，乃先乎付法藏傳。六十二
X28n0585_p0087a13║載，始終備載，二十八祖已見於晉世矣。付法藏傳
X28n0585_p0087a14║乃真君廢教之後，但謂二十四祖方見魏之時耳。
X28n0585_p0087a15║又傳燈諸祖之前，列七佛相承付法有偈，及釋迦
X28n0585_p0087a16║拈華，迦葉微笑等，其說與今相反云何？曰：明心徹
X28n0585_p0087a17║悟，彼此有人。立祖判經，未敢聞命。圭峯有云：禪是
X28n0585_p0087a18║佛心，教是佛口。心口之法，定相違耶？但宗承無識
X28n0585_p0087a19║之輩，妄加四祖，反有破斥付法藏傳以為謬妄（文）。
X28n0585_p0087a20║由是而知二十八祖西天記之說，非圭峯製作明
X28n0585_p0087a21║矣。今以四義評道原諸說：一、立祖無據。若付法藏
X28n0585_p0087a22║傳立二十四祖，乃西土聖賢所記。凡經三譯，是今
X28n0585_p0087a23║的據。禪宗二十八祖，有何憑據？若嵩師云：禪經始
X28n0585_p0087a24║終備載二十八祖。今檢禪經，只有九尊者耳，何故
X28n0585_p0087b01║妄指數多？況名字多不全同，前後有異，如何影射？
X28n0585_p0087b02║二、不究年代。或云達磨是西土人，到此親說，安別
X28n0585_p0087b03║求據？而又不本傳燈寶林傳，專據禪經，影帶達摩
X28n0585_p0087b04║多羅轉作菩提達磨，謂是西土二十八祖，出於禪
X28n0585_p0087b05║經。且禪經譯在姚秦之世，當東晉隆安年中。中間
X28n0585_p0087b06║涉宋與齊，至梁普通八年，達磨方到後魏孝文帝
X28n0585_p0087b07║太和十九年十月五日歸寂，通涉一百餘載。豈有
X28n0585_p0087b08║魏末示滅，先載晉譯？經中若云達磨壽長未入滅
X28n0585_p0087b09║者，既未入滅，不應立為祖師。縱使壽長，不應近二
X28n0585_p0087b10║百年也。三、謗七佛偈。經中多明七佛者，欲使取信
X28n0585_p0087b11║易明，即非佛佛以法相付。若諸佛付法，各付機緣。
X28n0585_p0087b12║況此七佛，乃空劫前三佛，成劫後四佛。時劫隔遠，
X28n0585_p0087b13║何甞相見付法耶？如釋迦何甞親見彌勒？設有授
X28n0585_p0087b14║記之說，自受於然燈，且非受迦葉佛記。又況七佛
X28n0585_p0087b15║付法之偈，出何經論耶？四、妄立拈華。且釋迦拈華，
X28n0585_p0087b16║迦葉微笑。付法偈頌，且無所出。既無所據，妄生疣
X28n0585_p0087b17║贅耳。
X28n0585_p0087b18║涅槃（一），（十七）、諸佛世界諸大菩薩悉來集會，及閻浮
X28n0585_p0087b19║提一切大眾亦悉來集，唯除尊者摩阿迦葉、訶難二眾。
X28n0585_p0087b20║涅槃疏（一），（廿一）、揀出。二眾者，有事，有顯。事者，迦葉入滅
X28n0585_p0087b21║定，定力所持，故不來；阿難為魔所罥，故不來。有所顯
X28n0585_p0087b22║者，迦葉為顯不捨細戒，故迦葉最長子，方持佛法，佛
X28n0585_p0087b23║若臨滅，應赦細戒（云云）。又為外道所譏：師所制戒，滅
X28n0585_p0087b24║後皆捨。迦葉若來，寧得執正此事？阿難為顯最後佛
X28n0585_p0087c01║稱歎付囑（云云）。問：佛令捨細戒，迦葉不許，師弟相拒，
X28n0585_p0087c02║何也？答：不然。佛為利根，隨有利益；迦葉為鈍根，還令
X28n0585_p0087c03║如故。故非違拒。
X28n0585_p0087c04║西域記（九疑字函）。當來慈氏世尊之興世也，三會說法之
X28n0585_p0087c05║後，餘有無量憍慢眾生將登此山，至迦葉所，慈氏彈
X28n0585_p0087c06║指，山峰自開。彼諸眾生既見迦葉，便捨憍慢。時大迦
X28n0585_p0087c07║葉授衣致辭，禮敬已畢，身升虗空，示諸神變，化火焚
X28n0585_p0087c08║身，遂入寂滅。
X28n0585_p0087c09║涅槃經（三）（一）。若以法寶付囑阿難及諸比丘，不得久住。
X28n0585_p0087c10║何以故？一切聲聞及大迦葉悉當無常，如彼老人受
X28n0585_p0087c11║他寄物。是故應以無上佛法付諸菩薩，以諸菩薩善
X28n0585_p0087c12║能問答，如是法寶則得久住。
X28n0585_p0087c13║涅槃疏（三）（二十二）佛酬其請新，故言所有正法悉付迦
X28n0585_p0087c14║葉。如來緣謝故去，迦葉機興故付。內同佛德，外委大
X28n0585_p0087c15║臣，秉正法教。乃指圓伊而作依止，酬其所請。此中為
X28n0585_p0087c16║學新伊者故，故言法付迦葉。下文為不學新伊者故，
X28n0585_p0087c17║故言迦葉無常，不堪付囑。各各為緣。
X28n0585_p0087c18║指歸鈔（五）（十二）各各為緣者，此讚後斥各為機緣。迦葉
X28n0585_p0087c19║大行，始終無異。所以斥為無常者，此乃寄高訓下，令
X28n0585_p0087c20║捨偏入圓。
X28n0585_p0087c21║祖承付法，正在法華開顯，迦葉領解時也。故迦葉
X28n0585_p0087c22║敘云：今法王大寶自然而至，如佛子所應得者，皆
X28n0585_p0087c23║已得之。具如藥草喻品述成之文。涅槃第二卷云：
X28n0585_p0087c24║我今所有無上正法，我悉已付摩訶大迦葉。可看
X28n0585_p0088a01║已之一字，則知在法華明矣。或謂付法在涅槃者，
X28n0585_p0088a02║迦葉既不曾在會，何所付耶？若爾，付法傳云：化緣
X28n0585_p0088a03║將畢，垂當滅度，告大弟子摩訶迦葉：如我今者將
X28n0585_p0088a04║般涅槃，以此深法用囑累汝，汝當於後敬順我意，
X28n0585_p0088a05║廣宣流布，無令斷絕。迦葉白言：善哉受教。何也？曰：
X28n0585_p0088a06║此乃滅後作傳者備敘法華中始末事耳。
X28n0585_p0088a07║止觀（一）（二），智者師事南嶽（云云），南嶽事慧文禪師（云云）。文師
X28n0585_p0088a08║用心，一依釋論。論是龍樹所說，付法藏中第十三師。
X28n0585_p0088a09║智者觀心論云：歸命龍樹師。驗知龍樹是高祖師也。
X28n0585_p0088a10║輔行（一上）（十三），金口祖承從前向後，今師祖承從後向前
X28n0585_p0088a11║者，為指文師，以承龍樹文便故也（云云）。言高祖者，若
X28n0585_p0088a12║以智者所指，應以南嶽為父師，慧文為祖師，龍樹為
X28n0585_p0088a13║曾祖師（云云）。是則章安望於龍樹，方為高祖耳（云云）。
X28n0585_p0088a14║今家亦以龍樹為始，是故智者指為高祖。
X28n0585_p0088a15║【圖】
X28n0585_p0088a16║
X28n0585_p0088a17║
X28n0585_p0088a18║
X28n0585_p0088a19║
X28n0585_p0088a20║
X28n0585_p0088a21║
X28n0585_p0088a22║
X28n0585_p0088a23║
X28n0585_p0088a24║
X28n0585_p0088b01║【圖】
X28n0585_p0088b02║
X28n0585_p0088b03║
X28n0585_p0088b04║
X28n0585_p0088b05║
X28n0585_p0088b06║
X28n0585_p0088b07║
X28n0585_p0088b08║
X28n0585_p0088b09║
X28n0585_p0088b10║北峯師曰：吾佛出世，普化群生，隨機饒益，宜大說
X28n0585_p0088b11║大，宜小說小，循循善誘，調停成熟，咸得成佛，不令
X28n0585_p0088b12║一人獨得滅度。謂何禪宗只度一種大機，而小機
X28n0585_p0088b13║不度？果如此，則佛說大小，經論何為？若佛為普度
X28n0585_p0088b14║機緣，所以說大小法，則汝傳弘佛法，但接大機，豈
X28n0585_p0088b15║盡佛意？今天台示佛化意，前則隨機普被，後則咸
X28n0585_p0088b16║會佛乘，同安祕藏，無復小乘二三差別。如來化緣
X28n0585_p0088b17║既息，法付諸祖。既經開顯，咸悟大乘，並修圓頓。若
X28n0585_p0088b18║無助道，正行難成。故須正助相扶，自他兼被，大小
X28n0585_p0088b19║通傳，無有剩法。所以大師云：始鹿苑，中鷲頭，後鶴
X28n0585_p0088b20║林，法付大。迦葉記主云：既成道已，說必託處。故略
X28n0585_p0088b21║舉此始中終三，以法驗證，以處顯法。即所傳之法，
X28n0585_p0088b22║正指於斯。又義例云：雖依法華，咸歸一實。末代根
X28n0585_p0088b23║鈍，若無扶助，則正行傾覆。正助相添，方能遠運。佛
X28n0585_p0088b24║化尚以涅槃為壽，況末代修行，非助不前。故扶律
X28n0585_p0088c01║談常，以顯實相（文）。又復佛世機緣，值聖猶尚住小，
X28n0585_p0088c02║各執一門。況末代根性，寧唯一種。諸祖既知法華
X28n0585_p0088c03║開顯，世智偏行，無非佛因。故隨機弘闡，宜大說大，
X28n0585_p0088c04║宜小說小。隨其修證，一一點示，無非實相。雖隨根
X28n0585_p0088c05║所用不同，既知實相悉是圓機，不名偏小。所以三
X28n0585_p0088c06║種止觀，或漸或頓，或不定。歸戒禪定，無漏慈悲，應
X28n0585_p0088c07║是定散偏小。不捨一法，皆是大乘，無非實相，盡成
X28n0585_p0088c08║佛果。乃知教家收機備足。故梁氏論云，天台大師，
X28n0585_p0088c09║贊龍樹之遺編，從南嶽之妙解。用三種止觀，成一
X28n0585_p0088c10║事因緣。括萬法於一心，開十乘於八教。戒定慧之
X28n0585_p0088c11║說，空假中之觀，坦然明白，可舉而行。於是教無遺
X28n0585_p0088c12║法，法無棄人，人無廢心，心無擇行，行有所證，證有
X28n0585_p0088c13║其宗。大師教門，所以為盛。自智者傳法，五世至今。
X28n0585_p0088c14║湛然大師，中興其道。為予言之如此，故錄之以係
X28n0585_p0088c15║于篇（文）。自餘異論邪說，得以略之。
X28n0585_p0088c16║鶴林
X28n0585_p0088c17║輔行（一上）（八）鶴林者，在拘尸城阿夷羅䟦提河邊，樹有
X28n0585_p0088c18║四雙。復云雙樹，四方各雙，故名為雙。又云根分上合，
X28n0585_p0088c19║故名為雙。佛於中間而般涅槃，涅槃之時，其林變白，
X28n0585_p0088c20║猶如白鶴，因名鶴林（云云）。
X28n0585_p0088c21║輔行（七上）（十一）。方面皆悉一枯一榮，榮喻於常等，枯喻無
X28n0585_p0088c22║常等。如來於中北首而臥，入般涅槃，表非枯榮（云云）。
X28n0585_p0088c23║入涅槃已，東西二雙合為一樹，南北二雙亦合為一，
X28n0585_p0088c24║二合皆悉垂覆如來，其樹慘然，皆悉變白（云云）。言北
X28n0585_p0089a01║首者，增一阿含云：表於佛法久住北天。長含第四云：
X28n0585_p0089a02║佛告阿難：安我頭南，首面向北，則使佛法久住北天。
X28n0585_p0089a03║機見不同，不須和會（云云）。
X28n0585_p0089a04║輔行（七上）（十七）。爾時，師子吼菩薩白佛言：世尊！何等比丘
X28n0585_p0089a05║能莊嚴娑羅雙樹？佛舉六人及以如來。六人在因，如
X28n0585_p0089a06║來居果，因果俱得莊嚴之名。因果始終，四德具足，所
X28n0585_p0089a07║表義顯，故云莊嚴。因六人者（云云）。師子吼言：如我解
X28n0585_p0089a08║佛所說義者，阿難比丘即其人也。得淨天眼，指阿那
X28n0585_p0089a09║律。少欲知足，指大迦葉。無諍空行，指須菩提。善修神
X28n0585_p0089a10║通，指目犍連。得大智慧，指舍利弗。於一一人，廣如阿
X28n0585_p0089a11║難。後舉果人云（云云）。師子吼言：如我解佛所說義者，
X28n0585_p0089a12║唯有如來乃能莊嚴娑羅雙樹（云云）。前之六人，雖曰
X28n0585_p0089a13║多聞乃至大智，要必宣說一切眾生悉有佛性，已於
X28n0585_p0089a14║法華得聞記已，非不能說，但不及果人，故云如來最
X28n0585_p0089a15║能莊嚴。
X28n0585_p0089a16║大經六人能說佛性，證大涅槃，為莊嚴故。記主曰：
X28n0585_p0089a17║因、果、始、終，四德具足，所表義顯，故云莊嚴。或曰：法
X28n0585_p0089a18║華授記八部四眾，因身子同解，即雙樹義顯。問：身
X28n0585_p0089a19║子不忍見佛涅槃，故先入滅，何故涅槃？疏：（十四）（二十二）
X28n0585_p0089a20║引大經云：身子見佛涅槃不憂，常住不喜。須知附
X28n0585_p0089a21║小與開顯義異。
X28n0585_p0089a22║傳觀
X28n0585_p0089a23║止觀（一）（三），此之止觀，天台智者說己心中所行法門。
X28n0585_p0089a24║輔行（一上）。（十二）言說己心中所行法者，即章安密從大師
X28n0585_p0089b01║得所行之法也。故舉所行以顯所傳。若傳而不習，有
X28n0585_p0089b02║言無行，將何以辨所傳不空？故知所傳即己所行，亦
X28n0585_p0089b03║令後代行弗違言，所以一部並為行相（云云）。故應信
X28n0585_p0089b04║此即是所傳。故遺囑云：止觀不須傳授，私記時為人
X28n0585_p0089b05║說。私記，即指章安所記十卷是也。囑意，正言面授，意
X28n0585_p0089b06║多不周；私記，言旨全備。
X28n0585_p0089b07║止觀（一）（三）天台傳南嶽三種止觀：一、漸次，二、不定，三、圓
X28n0585_p0089b08║頓。皆是大乘俱緣實相，同名止觀。漸則初淺後深，如
X28n0585_p0089b09║彼梯隥；不定前後更互，如金剛寶置之日中；圓頓初
X28n0585_p0089b10║後不二，如通者騰空。為三根性說三法門，引三譬喻。
X28n0585_p0089b11║輔行（一上）（十六）天台去，別釋所傳之法，即此所傳是向所
X28n0585_p0089b12║行（云云）。為三根等者，此三止觀對根不同，事雖差殊，
X28n0585_p0089b13║因緣頓理離圓教外無別根性。當知此三並依圓理
X28n0585_p0089b14║分此三行，名三根性。是故漸次不同於別，或一日、一
X28n0585_p0089b15║月、一生修之可獲（云云）。故知此三知圓理同而行相
X28n0585_p0089b16║少別。當知南嶽唯授天台圓頓之理，約行須以漸不
X28n0585_p0089b17║定助。問：南嶽大師知四教否？答：南嶽委知而不細判
X28n0585_p0089b18║（云云）。又此四教非始南嶽，慧文禪師既依大論，大論
X28n0585_p0089b19║釋經，經明三教，當知此教傳來久矣。至天台來，分別
X28n0585_p0089b20║始盛（云云）。是故三觀總攝四教。又此三止觀名字雖
X28n0585_p0089b21║似八教中三，其相永別。彼八教中指華嚴為頓，鹿苑
X28n0585_p0089b22║去為漸，不定寄在前四味中。
X28n0585_p0089b23║玅玄（十）（十六）。一、圓頓觀，從初發心，即觀實相（云云）。二、漸
X28n0585_p0089b24║次觀，從初發心，為圓極故，修阿那波那十二門禪（云
X28n0585_p0089c01║云）。不定觀者，從過去佛，深種善根，今修證十二門，豁
X28n0585_p0089c02║然開悟，得無生忍（云云）。
X28n0585_p0089c03║釋籤（十）（二十）此三觀中，頓觀一種全同止觀，漸及不定
X28n0585_p0089c04║少分不同。漸初不云先修歸戒（云云），不定但寄漸次
X28n0585_p0089c05║論發不定。若彼止觀，但論從師所受修行不定，故彼
X28n0585_p0089c06║文云：或漸或頓，或止或觀。既云天台傳於南嶽，不可
X28n0585_p0089c07║從師得於所發，是故不同。此約昔聞，今隨修觀所發
X28n0585_p0089c08║不定（云云）。故彼三種，初皆知圓。
X28n0585_p0089c09║一家傳心之要，非章安莫能敘出，非荊溪莫能發
X28n0585_p0089c10║明，故舉所行以顯所傳。或問：天台傳南嶽三種止
X28n0585_p0089c11║觀，的在何時？曰：智者初見南嶽，便示普賢道場，為
X28n0585_p0089c12║說四安樂行，豈非於大蘇時授三種止觀修行之
X28n0585_p0089c13║法？若謂智者已證，悟了方授，則觀法無用矣。然約
X28n0585_p0089c14║理唯一，約行有三，以由南嶽悟法華頓，理理雖一，
X28n0585_p0089c15║種行相宜，以漸不定助，故成三種止觀也。疑者云：
X28n0585_p0089c16║漸次止觀解頓行漸，與涅槃前三解圓行漸，同異
X28n0585_p0089c17║云何？曰：教則部別不同，行乃因果俱異。何者？彼通
X28n0585_p0089c18║三教，因人行之；今唯圓人所行，因異也。彼通證小
X28n0585_p0089c19║果，如須䟦聞常證小；今唯證大，果異也。部別不同
X28n0585_p0089c20║可知矣。若玅玄三名，具如釋籤；若化儀三名，固不
X28n0585_p0089c21║須辨。孤山謂傳教不傳觀，殊昧斯旨。輔行云：若不
X28n0585_p0089c22║示人境，觀不任依止。
X28n0585_p0089c23║無情佛性
X28n0585_p0089c24║止觀（一）（四），繫緣法界，一念法界，一色一香，無非中道。
X28n0585_p0090a01║輔行（一上）。（二十）一色一香無非中道者，中道即法界，法界
X28n0585_p0090a02║即止觀，止觀不二，境智冥一（云云）。自山家教門所明
X28n0585_p0090a03║中道，唯有二義：一、離斷常，屬前二教；二者、佛性，屬後
X28n0585_p0090a04║二教。於佛性中，教分權實，故有即離。今從即義，故云
X28n0585_p0090a05║色香無非中道。此色香等，世人咸謂以為無情，然亦
X28n0585_p0090a06║共許色香中道，無情佛性，惑耳驚心。今且以十義評
X28n0585_p0090a07║之，使於理不惑，餘則例知（云云）。
X28n0585_p0090a08║涅槃經（率字函三十七卷）。迦葉菩薩言：世尊！如佛所說：眾生
X28n0585_p0090a09║佛性，猶如虗空。云何名為猶如虗空耶？善男子！虗空
X28n0585_p0090a10║之性，非過去、非未來、非現在。佛性亦爾（云云），無有三
X28n0585_p0090a11║世，猶如虗空。善男子！虗空無故，非內、非外；佛性常故，
X28n0585_p0090a12║非內、非外。故說佛性猶如虗空。善男子！如世間中無
X28n0585_p0090a13║罣礙處，名為虗空。如來得阿耨多羅三藐三菩提已，
X28n0585_p0090a14║於一佛法無有罣礙，故言佛性猶如虗空。（疏科云：初、明佛性同
X28n0585_p0090a15║虛空。）迦葉菩薩白佛言：世尊！如來、佛性、涅槃，非三世攝，
X28n0585_p0090a16║而名為有。虗空亦非三世攝，何故不得名為有耶？佛
X28n0585_p0090a17║言：善男子！為非涅槃，名為涅槃；為非如來，名為如來；
X28n0585_p0090a18║為非佛性，名為佛性。云何名為非涅槃耶？所謂一切
X28n0585_p0090a19║煩惱有為之法（云云）。非如來者，為一闡提至辟支佛
X28n0585_p0090a20║（云云）。非佛性者，所謂一切墻壁、瓦石、無情之物（云云。
X28n0585_p0090a21║疏科云：二、明佛性異虗空。）金錍（云云）。
X28n0585_p0090a22║凡諸釋義，皆以立宗為正，破古為旁。輔行因釋圓
X28n0585_p0090a23║頓止觀色香中道之文，故正明觀道，旁破清涼。金
X28n0585_p0090a24║錍亦然。故四明云：正為顯圓，妄染即佛性。旁遮偏
X28n0585_p0090b01║指，清淨真如。然無情佛性，出自涅槃。如來被機，有
X28n0585_p0090b02║權有實。佛性之旨，有進有否。實而言之，三佛皆徧，
X28n0585_p0090b03║三因亦徧。從權而說，三佛皆局，三因亦局。若帶權
X28n0585_p0090b04║說實之文，則但說實教正徧。對實說權，則權教緣
X28n0585_p0090b05║了不徧。是知涅槃只一佛性之言，在佛則為實教
X28n0585_p0090b06║正因，在迦葉則為權教緣了。故章安科眾生佛性
X28n0585_p0090b07║猶如虗空，云佛性同虗空義。科如來佛性涅槃是
X28n0585_p0090b08║有，云佛性異虗空義。清涼諸師，唯知如來法身體
X28n0585_p0090b09║徧，而不知眾生正因體徧。故使惑果事而迷因理，
X28n0585_p0090b10║是為迷名而不知義也。
X28n0585_p0090b11║置毒
X28n0585_p0090b12║止觀（一）（五）又云：置毒乳中，乳即殺人，乃至置毒醍醐，醍
X28n0585_p0090b13║醐殺人，此證不定也。
X28n0585_p0090b14║輔行（一上）（二十七），云云。
X28n0585_p0090b15║玅玄（五）（十八）行人心行，譬之如乳。實相智，譬之以毒。毒
X28n0585_p0090b16║有殞命之能，此智有破無明之力。久遠劫來，說實相
X28n0585_p0090b17║毒，置於凡夫心乳。毒慧開發，不可為定。或於初味發，
X28n0585_p0090b18║或於後味發，不得次第往判，故言置毒乳中。乃至醍
X28n0585_p0090b19║醐，徧在五味中，悉有殺義。
X28n0585_p0090b20║輔行（三下）（三十一）大經二十七獅子吼難云：眾生之身，六
X28n0585_p0090b21║道差別，云何而言佛性是一？佛言：譬如有人，置毒乳
X28n0585_p0090b22║中，乃至醍醐，皆悉有毒。乳不名酪，乃至醍醐，名字雖
X28n0585_p0090b23║變，毒味不失。若服醍醐，亦能殺人，實不置毒於醍醐
X28n0585_p0090b24║中。佛性亦爾，雖徧五道，受別異身，而是佛性，常一不
X28n0585_p0090c01║變。
X28n0585_p0090c02║置毒，唯置凡夫心乳。若止觀通五時置者，乃是以
X28n0585_p0090c03║發驗置。當知置毒之用，全約如來懸鑑。故釋籤（六）（十）
X28n0585_p0090c04║若不探頥當時入位，隨聞遠近多少生熟行之淺
X28n0585_p0090c05║深，故藉今生重聞方發（文）。豈非約佛意預鑑四教
X28n0585_p0090c06║機緣，宜在將來何味中熟，故為隨宜而強毒之。若
X28n0585_p0090c07║論能鑑能置，通於五味。若論所置，唯在凡夫心乳，
X28n0585_p0090c08║名為置毒。而今日重聞方發，既在醍醐，或在四味。
X28n0585_p0090c09║却以今驗昔，必能置之時在醍醐也。故云乃至置
X28n0585_p0090c10║毒醍醐，亦能殺人等。或問：發毒唯破無明，何故通
X28n0585_p0090c11║四教發耶？曰：能發雖通四教，破惑唯局別圓。
X28n0585_p0090c12║起教觀
X28n0585_p0090c13║止觀（一）（九），云何裂大網？種種經論，開人眼目，而執此疑
X28n0585_p0090c14║彼，是一非諸。聞雪謂冷，乃至聞鶴謂動。今融通經論，
X28n0585_p0090c15║解結出籠。
X28n0585_p0090c16║輔行（一上）（三十五）云何裂大網至出籠者。裂謂裂破。既感
X28n0585_p0090c17║果報，設教利人，破他疑網。雖本為開眾生智眼，實機
X28n0585_p0090c18║未顯。如法華前，眾生於教，權實空有，事理互迷。若為
X28n0585_p0090c19║判已，開權顯實，使權實不濫，令識教本意，破執教疑
X28n0585_p0090c20║網，達一理無外，了法門大體，知眾教有歸（云云）。今融
X28n0585_p0090c21║通等者。理本無說，說必被機。四悉四門，諸觀諸諦，適
X28n0585_p0090c22║時利物，未及通方便，各計一隅，情執未破。今為融會，
X28n0585_p0090c23║重疑颯然，如繫在籠，情無所適。解執滯結，開權教籠，
X28n0585_p0090c24║如遊太虗，縱曠無礙。
X28n0585_p0091a01║止觀（二）（二十三）第四、為通裂大網諸經論故說是止觀
X28n0585_p0091a02║者，若人善用止觀觀心，則內慧明了通達漸頓諸教，
X28n0585_p0091a03║如破微塵出大千經卷，恒沙佛法一心中曉。若欲外
X28n0585_p0091a04║益眾生逗機設教者，隨人堪任稱彼而說，乃至成佛
X28n0585_p0091a05║化物之時，或為法王說漸頓法（云云）。此義至第九重
X28n0585_p0091a06║當廣說，攝法中亦略示。
X28n0585_p0091a07║輔行（二下）（三十二）四、明裂大網者，裂破執於權教疑網。初
X28n0585_p0091a08║文通除自他疑網，故云通裂。乃至須曉漸頓諸教出
X28n0585_p0091a09║自一心，若不善用不思議觀觀於一心不思議境，何
X28n0585_p0091a10║由可裂執教大疑？若欲下，為利他，裂他疑網。今明果
X28n0585_p0091a11║報，且語初住。以初得故，越却中間，故云乃至成佛，即
X28n0585_p0091a12║指妙覺。初住已去，通能八相，裂大疑故，故云裂網（云
X28n0585_p0091a13║云）。如此自他，皆由妙觀契於妙境，是故能有如是妙
X28n0585_p0091a14║用。
X28n0585_p0091a15║指要（上）通應二事，果後利他。既是淨用，依正必融。縱
X28n0585_p0091a16║是他機，亦同自體。此之妙事，在今染心。能如是觀，妙
X28n0585_p0091a17║用方顯。
X28n0585_p0091a18║止觀（三）（二十六）復次，心攝諸教略有兩意：一者、一切眾
X28n0585_p0091a19║生心中具足一切法門，如來明審照其心法，按彼心
X28n0585_p0091a20║說無量教法從心而出。二者、如來往昔曾作漸頓觀
X28n0585_p0091a21║心偏圓具足，依此心觀為眾生說，教化弟子令學如
X28n0585_p0091a22║來破塵出卷仰寫空經。故有一切經教悉為三止三
X28n0585_p0091a23║觀所攝也。
X28n0585_p0091a24║輔行（三下）（二十三）復次下，明用心攝諸教之意。文具二意，
X28n0585_p0091b01║即是能化、所化之別：一、約所化，謂破眾生心塵出一
X28n0585_p0091b02║切法；二者、佛既先得，今教眾生即是化他，能所相成
X28n0585_p0091b03║義不可闕。
X28n0585_p0091b04║十不二門，則止觀十乘（云云）。
X28n0585_p0091b05║指要鈔（上）言起教一章（云云）。
X28n0585_p0091b06║文心解（三）。今謂不然。若自裂網，則通初心；若裂他網，
X28n0585_p0091b07║須至果後。故輔行釋化他不思議境云：初心依理生
X28n0585_p0091b08║解，為他說者，與起教不同。此唯實報八相，被物發起，
X28n0585_p0091b09║權實施開廢等，何得云始行能裂他網乎？仰又起教
X28n0585_p0091b10║之言，須起八教，徧逗群機，而反用自裂之文，作自行
X28n0585_p0091b11║起教，不亦濫乎？又令修起教之觀，成說法之用，不許
X28n0585_p0091b12║但修十乘，果用自顯者。且輔行云：若不善用不思議
X28n0585_p0091b13║觀，觀不思議境，何由可裂？執教大疑，豈非但是修十
X28n0585_p0091b14║乘耶？況今文云：理境乃至利益咸爾。故知起教更無
X28n0585_p0091b15║異塗。若謂十乘不該果用，後之五妙更須別修，是則
X28n0585_p0091b16║眾寶之車成，壞驢之運
X28n0585_p0091b17║指要（下）從此門去純談化他，而化他法門雖即無量
X28n0585_p0091b18║豈出三千，亦攝歸剎那同為觀體（云云）。故今文先明
X28n0585_p0091b19║淨用同在染心，理具情迷顯發由觀。
X28n0585_p0091b20║修起教觀，自四明始。以止觀五略十廣，自行化他，
X28n0585_p0091b21║皆是初心行者，修法玅玄觀心之義亦然。故荊溪
X28n0585_p0091b22║云：止觀十乘，成今自行因果；起教一章，成今化他
X28n0585_p0091b23║能所指要。釋曰：彼文起教，雖即弗宣，而且不出裂
X28n0585_p0091b24║網之意。此裂網文，泛論生起，雖在果後化他，細尋
X28n0585_p0091c01║其意，多明初心自行。故文云：種種經論，開人眼目，
X28n0585_p0091c02║執此疑彼，是一非諸。今融通經論，解結出籠，豈非
X28n0585_p0091c03║始行能裂他網？又文云：若人善用止觀觀心，則內
X28n0585_p0091c04║慧明了，通達漸頓諸教，豈非自行起教？此四明妙
X28n0585_p0091c05║得文外之意也。輙出其意，名字位人，五品十信，望
X28n0585_p0091c06║於初住，並屬初心。故知南嶽智者，四明融通經論，
X28n0585_p0091c07║解結出籠，與夫通達漸頓諸教，凡講說結緣，皆是
X28n0585_p0091c08║因中修起教觀之相也。裂網之文，生起與釋，其義
X28n0585_p0091c09║一致。但生起文中，有解結出籠之語，故法智云：豈
X28n0585_p0091c10║非自行能裂他網？釋文中，有通達漸頓諸教之語，
X28n0585_p0091c11║故云：豈非自行起教？可看結字與教字，則知始行
X28n0585_p0091c12║能裂他網，與自行起教義同，變文云爾。若望果後
X28n0585_p0091c13║八相化他，則始行能裂他網，自行起教，並屬初心
X28n0585_p0091c14║自行。輔行下文，將化他境，對起教料揀，而有初心
X28n0585_p0091c15║依理生解，與實報八相被物，其義不同，可以例知。
X28n0585_p0091c16║但化他境，乃發圓解，為他四說，此起教觀，乃是通
X28n0585_p0091c17║達漸頓諸教，融通種種經論，義不同耳。故知因中，
X28n0585_p0091c18║若不能修自行起教之觀，果後焉能成就化他說
X28n0585_p0091c19║法之用？淨覺昧此，悲夫！
X28n0585_p0091c20║
X28n0585_p0091c21║讀教記卷第十五