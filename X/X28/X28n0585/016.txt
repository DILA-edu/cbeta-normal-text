X28n0585_p0092a01║讀教記卷第十六
X28n0585_p0092a02║天台沙門　法照
X28n0585_p0092a03║止觀（二）
X28n0585_p0092a04║燈炷
X28n0585_p0092a05║摩訶般若經燈炷深奧品（海字函十九卷）。須菩提白佛言：菩
X28n0585_p0092a06║薩用初心得菩提？用後心得菩提？是初心不至後心，
X28n0585_p0092a07║後心不在初心，如是心、心數法不俱，云何善根增益？
X28n0585_p0092a08║若善根不增，云何當得菩提？佛告須菩提：我當為說
X28n0585_p0092a09║譬喻，智者得譬喻，則於義易解。須菩提！譬如然燈，為
X28n0585_p0092a10║初燄焦炷？為用後燄焦炷？須菩提言：非初燄焦炷，亦
X28n0585_p0092a11║非離初燄；非後燄焦炷，亦非離後燄。須菩提！於汝意
X28n0585_p0092a12║云何？炷為焦否？世尊！炷實焦。佛告須菩提：菩薩如是，
X28n0585_p0092a13║不用初心得菩提，亦不離初心得菩提；不用後心得
X28n0585_p0092a14║菩提，亦不離後心得菩提而得菩提。須菩提！是中菩
X28n0585_p0092a15║薩初從發意行般若波羅蜜，具足十地，得阿耨菩提。
X28n0585_p0092a16║須菩提白佛言：何等是十地？佛言：具足乾慧地、性地、
X28n0585_p0092a17║八人地、見地、薄地、離欲地、已作地、支佛地、菩薩地、佛
X28n0585_p0092a18║地，具足是十地，得菩提。
X28n0585_p0092a19║大論（表字函七十五卷），非初不離初，非後不離後，燈譬菩薩
X28n0585_p0092a20║道，炷喻無明等煩惱，𦦨如初地相應智慧，乃至金剛
X28n0585_p0092a21║三昧相應智慧。
X28n0585_p0092a22║輔行（一下）（卅三）。大品須菩提問佛：為用初心得菩提？為用
X28n0585_p0092a23║後心得菩提？論七十五釋云：須菩提何故作此問耶？
X28n0585_p0092a24║答：須菩提聞上諸法不增不減，心自生疑：若法不增
X28n0585_p0092b01║減，云何得菩提？唯佛能爾，何關菩薩？佛以深因緣答，
X28n0585_p0092b02║謂不但初心，不離初心。所以者何？若但初心，菩薩初
X28n0585_p0092b03║心，便應是佛。若無初心，云何得有第二三心？後以初
X28n0585_p0092b04║為本，初以後為期。佛以現喻，喻此初後。譬如焦炷，非
X28n0585_p0092b05║初不離初，非後不離後。燈喻菩提道，炷喻無明焰。如
X28n0585_p0092b06║初地相應智慧，乃至金剛三昧相應智慧。焦無明惑，
X28n0585_p0092b07║非初智不離初智，非後智不離後智。論通三教，故約
X28n0585_p0092b08║斷位。
X28n0585_p0092b09║四念處（二）（二）大論明燈炷云：乾慧為初𦦨，佛地為後𦦨。
X28n0585_p0092b10║此即通家名乾慧。非斷道而為初𦦨者，乃是論主申
X28n0585_p0092b11║含容別。外人作此解，乃以相似燈炷為𦦨耳（云云）。復
X28n0585_p0092b12║有人言：歡喜為初𦦨，佛地為後𦦨。此約別教斷道為
X28n0585_p0092b13║初𦦨。別家初地見常住理，斷無明，見中道，名歡喜，是
X28n0585_p0092b14║初𦦨。復有人言：初住為初𦦨，佛地為後𦦨，是圓教意。
X28n0585_p0092b15║初住見中性圓，斷一品無明，故初住為初𦦨。此是通
X28n0585_p0092b16║教通別、通圓之義。
X28n0585_p0092b17║四教義（三）（七）。故大智度論？釋燈炷品云：有人言：乾慧地
X28n0585_p0092b18║初𦦨，佛地為後𦦨。有人言：歡喜地為初𦦨，佛地為後
X28n0585_p0092b19║𦦨。有人言：初發心為𦦨，佛地為後𦦨。如此解釋不同
X28n0585_p0092b20║者，恐是諸大乘論師釋滿字教門，三教明位不同，各
X28n0585_p0092b21║取此意，以釋初後燄。
X28n0585_p0092b22║玅玄（四）（卅一）問：大論三處明初𦦨，約別、圓，皆取發真為
X28n0585_p0092b23║初燄。通教何意取乾慧為初燄？答：別、圓各逗一種根
X28n0585_p0092b24║性，故用發真為初𦦨。通教為逗多種根性，所謂別、圓
X28n0585_p0092c01║入通，故含容取乾慧耳。若鈍者，八人見地是初𦦨。利
X28n0585_p0092c02║者，於乾慧即能斷結，故是初𦦨。問：利人應無十地？答：
X28n0585_p0092c03║備有。以根利故，故不制位。問：別、圓無利人耶？答：雖有
X28n0585_p0092c04║利鈍，以根性純故。但作一說，宜如此也。
X28n0585_p0092c05║釋籤（五）（二十）大論三處明焦炷等者，謂乾慧地、初地、初
X28n0585_p0092c06║住。大論四十八明四十二字門，即初住已上也。第四
X28n0585_p0092c07║十九明菩薩初歡喜地乃至法雲地，廣明修治地業。
X28n0585_p0092c08║續此文後即云：復次地有二種：一者但菩薩地；二者
X28n0585_p0092c09║共菩薩地，所謂乾慧地乃至佛地。故知三教明矣。故
X28n0585_p0092c10║知此中問意與止觀稍自有殊，此以三教為問，見地
X28n0585_p0092c11║焦炷置而不論，若得此意則止觀宛然自別。次問利
X28n0585_p0092c12║人應無十地者，問意：利人既於初地斷見，應二地乃
X28n0585_p0092c13║至四地斷思，六七地成佛，是則無十地耶？答意者，教
X28n0585_p0092c14║門具有，於利人不制，秖如超果得阿羅漢，可令餘三
X28n0585_p0092c15║果亦無人耶？次問意者，別圓若有利人，應在地前住
X28n0585_p0092c16║前焦炷耶？答意者，雖有利鈍，斷位必定。
X28n0585_p0092c17║止觀（六）（七）。問：三乘共斷，其義已顯。用何為據，更獨開菩
X28n0585_p0092c18║薩地耶？答：大論判三處焦炷，則有三種菩薩斷惑。乾
X28n0585_p0092c19║慧是伏惑，尚得為初𦦨。今取八人真斷為初𦦨，有何
X28n0585_p0092c20║不可？
X28n0585_p0092c21║輔行（六上）（八）次問者。三乘共位，借義已成，別立菩薩，恐
X28n0585_p0092c22║無誠證。次答意者。初引大論三處焦炷者，意引乾慧
X28n0585_p0092c23║別在菩薩斷惑之位。若共二乘，不名初𦦨，初𦦨即是
X28n0585_p0092c24║斷位故也。論別立菩薩，故以初地而為斷位。故大論
X28n0585_p0093a01║七十八燈炷品云：十地有二：一、菩薩初地為初𦦨；二、
X28n0585_p0093a02║聲聞見地為初𦦨；若獨菩薩地，即歡喜地為初𦦨。論
X28n0585_p0093a03║文既以菩薩初地而為初𦦨，故今取之，以為況釋。於
X28n0585_p0093a04║共伏道，尚得以為菩薩初𦦨，今但退取共斷位者，為
X28n0585_p0093a05║獨菩薩初𦦨，有何不可？故知此文別判通教菩薩位
X28n0585_p0093a06║也。下文自有獨菩薩位，即別菩薩位也。所言三種菩
X28n0585_p0093a07║薩者，即共地菩薩中根之人，亦同二乘三、四地斷。
X28n0585_p0093a08║四念處云此是通教通別通圓義者，此與藉通開
X28n0585_p0093a09║導不同。文中因小大半滿分門，通是滿字，摩訶衍
X28n0585_p0093a10║門多所含容，故標列云：即開為三：一、通；二、別；三、圓。
X28n0585_p0093a11║至引論三處焦炷各釋結竟，乃總結大科云：此是
X28n0585_p0093a12║通教通別通圓之義。若玅玄所謂別圓入通之文，
X28n0585_p0093a13║答中標云：通教為逗多種根性。即釋云：所謂別圓
X28n0585_p0093a14║入通。則知此句自出通教根性多種耳。故含容取
X28n0585_p0093a15║乾慧之句，方是定初地焦炷也，非謂乾慧初𦦨是
X28n0585_p0093a16║別圓入通之人。
X28n0585_p0093a17║六即
X28n0585_p0093a18║止觀（一）（廿四）若智信具足，聞一念即是，信故不謗，智故
X28n0585_p0093a19║不懼，初後皆是。若無信，高推聖境，非己智分。若無智，
X28n0585_p0093a20║起增上慢，謂已均佛，初後俱非。為此事故，須知六即
X28n0585_p0093a21║（云云）。理即者，一念心即如來藏理，如故即空，藏故即
X28n0585_p0093a22║假，理故即中。三智一心中，具不可思議。
X28n0585_p0093a23║輔行（一下）。（卅三）若智信下。釋意也。信初心具，不謗言無；智
X28n0585_p0093a24║極方滿，不懼無分，則初後俱是。謂極在佛，凡夫永無，
X28n0585_p0093b01║名為後非；謂凡有理，理即是佛，名為初非。離初後非，
X28n0585_p0093b02║須知六即。初心雖即，但名為理，故離初非；極果雖遙，
X28n0585_p0093b03║即故有分，故離後非。此六即義，起自一家，深符圓旨，
X28n0585_p0093b04║永無眾過。暗禪者多增上慢，文字者推功上人，並由
X28n0585_p0093b05║不曉六而復即（云云）。初、釋理即。約如來藏理釋三諦
X28n0585_p0093b06║者，一切眾生具如來藏，三諦無缺。
X28n0585_p0093b07║玅宗（上）（十三）。六種即名，皆是事理體不二義。而事有逆
X28n0585_p0093b08║順，名字等五，是順修事。唯理性一，純逆修事。此逆順
X28n0585_p0093b09║事，與本覺理，體皆不二。其逆順名，自何而立？以知不
X28n0585_p0093b10║二，事皆合理，名之為順。其不知者，事皆違理，故名為
X28n0585_p0093b11║逆。名字等五，若淺若深，皆知皆順。若初理即，唯迷唯
X28n0585_p0093b12║逆。而迷逆事，與其覺理，未始暫乖，故名即佛。所以者
X28n0585_p0093b13║何？良由眾生，性具善惡，不可變異。其性圓明，名之為
X28n0585_p0093b14║佛。性染性惡，全體起作。修善修惡，更無別體。全修是
X28n0585_p0093b15║性，故得迷事，無非理佛。
X28n0585_p0093b16║指要（上）一家所判法門，名義無間，高下己他，無不理
X28n0585_p0093b17║性本具，全性起修，分顯究盡。故今十門，一一如是，皆
X28n0585_p0093b18║為觀體，其義更明（云云）。
X28n0585_p0093b19║雜編（一）（十一）引止觀大意云：理同故即，事異故六。凡諸
X28n0585_p0093b20║經中有即名者，如生死即涅槃之流，皆以六位甄之，
X28n0585_p0093b21║使始終理同，而初後無濫。今謂理同者，三千空中之
X28n0585_p0093b22║理，迷悟咸同也。事異者，三千即假之事，因果有異也。
X28n0585_p0093b23║理雖具假，由未緣起，故對事邊，同名空中。亦可得云：
X28n0585_p0093b24║對事方合，據理常開。是則事為能即，理為所即。所即
X28n0585_p0093c01║如空無高下，能即如飛者淺深。
X28n0585_p0093c02║涅槃疏：（一），（十六），一切眾生皆有佛性而無見用，即無分
X28n0585_p0093c03║佛；初地、初住能百界作佛，即少分佛；二住、二地是多
X28n0585_p0093c04║分佛；妙覺是滿分佛。以是義故，一一法門皆有權、實
X28n0585_p0093c05║本迹，即此義也。問：蛣、𧏙、蝮、蠆，義復云何？答：夫一善法
X28n0585_p0093c06║即有四分，例一惡法亦應如是。未見明教，置而不論。
X28n0585_p0093c07║且就權者言之，小菩薩所作是無分蝮、蠆，初地、初住
X28n0585_p0093c08║所作是少分，乃至十住、十地等所作是多分，如來所
X28n0585_p0093c09║作是滿分。
X28n0585_p0093c10║玅宗（上）（十三）。又復應知，六即之義，不專在佛。一切假實，
X28n0585_p0093c11║三乘人天，下至蛣蜣，地獄色心，皆須六即，辨其初後。
X28n0585_p0093c12║所謂理蛣蜣名字，乃至究竟蛣𧏙。今釋教主，故就佛
X28n0585_p0093c13║辨，以論十界，皆理性故，無非法界，一一不改。故名字
X28n0585_p0093c14║去，不唯顯佛，九亦同彰。至於果成，十皆究竟，故蛣𧏙
X28n0585_p0093c15║等，皆名六即。
X28n0585_p0093c16║止觀（五）（八）。問：十法界互相有，為因為果？答：俱相有，而果
X28n0585_p0093c17║隔難顯，因通易知（云云）。更引諸例，凡聖皆具五陰，不
X28n0585_p0093c18║可言聖陰如凡陰。又佛具五眼，豈可以人天果報釋
X28n0585_p0093c19║佛眼？
X28n0585_p0093c20║輔行（五上）。（廿二）次問者，為是一一因心具十界因？為復一
X28n0585_p0093c21║一界果具十界果？答中，初總答云：俱相有者，法爾而
X28n0585_p0093c22║然。一念因心，道理具十，一界之果，豈當一界？然言一
X28n0585_p0093c23║果具於十果，果既隔越，徧顯似難。若知隨起十中一
X28n0585_p0093c24║心，一必通十，是則一果具十因，一因具十因，故曰因
X28n0585_p0094a01║通，理則易知（云云）。更引下，略明果隔，示難顯相。從事
X28n0585_p0094a02║理說，即十界果各具十果，故云凡聖皆具五陰（云云）。
X28n0585_p0094a03║言不可者，意說凡陰不同聖陰。又佛具下，舉一佛果
X28n0585_p0094a04║具於十界。然不可以聖陰同凡，自是佛果能具十界，
X28n0585_p0094a05║終不可以佛地獄界以為凡夫地獄界也。佛果已滿，
X28n0585_p0094a06║從事而說，已具十界。初地初住，分具十界，乃至凡夫，
X28n0585_p0094a07║但是理具。是則一一界果，各各具十，不相混濫，一往
X28n0585_p0094a08║從易。且云因通，及以果隔。理而言之，一念因心，實具
X28n0585_p0094a09║十界、百界因果（云云）。問：一心既具，但觀於心，何須觀
X28n0585_p0094a10║具？答：一家觀門，永異諸說，該攝一切十方三世，若凡
X28n0585_p0094a11║若聖，一切因果者，良由觀具。具即是假，假即空中。理
X28n0585_p0094a12║性雖具，若不觀之，但言觀心，則不稱理。小乘奚甞不
X28n0585_p0094a13║觀心耶？但迷一心具諸法耳。
X28n0585_p0094a14║玅記（十）（十一）。唯圓即觀，一念三千，三諦具足。是則一心
X28n0585_p0094a15║一切心，一身一切身，一土一切土，一念俱觀。若身心
X28n0585_p0094a16║土，若空假中，更無前後。故觀成時，一心見一切心，一
X28n0585_p0094a17║身見一切身，一土見一切土，十方諸佛身中現故。故
X28n0585_p0094a18║於自心常寂光中，徧見十方一切身土。若唯觀他遮
X28n0585_p0094a19║那之土，必迷自境。若了心境，自即他故，他即自故。不
X28n0585_p0094a20║了此境，自尚成他，況觀心耶？觀土既爾，身佛心然
X28n0585_p0094a21║句（十）（七）。
X28n0585_p0094a22║解謗（十一）蛣𧏙名相至究竟者。此明理性具十界也。
X28n0585_p0094a23║既皆性具，性必常住，十皆法界，法界無外，界界徧收，
X28n0585_p0094a24║法法高廣，博地但理，名字初聞，五品觀成，六根似發，
X28n0585_p0094b01║四十一位分真，體用不二，玅覺等性究竟，法應圓融，
X28n0585_p0094b02║故蛣𧏙等若假若實，與佛假實，一一無非常樂我淨，
X28n0585_p0094b03║即無上眾生，無上五陰，既皆四德，復稱無上，豈一人
X28n0585_p0094b04║一法非尊特耶？故三千果成，咸稱常樂，名義彰灼，學
X28n0585_p0094b05║者自迷。
X28n0585_p0094b06║雜編（一）（十二）夫六即之名，本為揀濫。雖一切法通於六
X28n0585_p0094b07║位，若名有叨濫者，故須甄之；若名不叨濫，不必揀也
X28n0585_p0094b08║（云云）。且蛣、𧏙、蝮、蠆者，畜趣之微物也，俱是迷逆之號，
X28n0585_p0094b09║故無叨濫之理，何必須用六即甄分？良為他人見涅
X28n0585_p0094b10║槃疏中，明蛣、𧏙、蝮、蠆有於四分，例彼四分，立此六即。
X28n0585_p0094b11║而不知蟲名雖等，分之與即，二義敻殊。何者？彼之四
X28n0585_p0094b12║分，既名為作，葢約權造事用而言；此之六位，既名為
X28n0585_p0094b13║即，須從實證理體而說。
X28n0585_p0094b14║圓談法性，須具三千三諦之法，則十界實法，十界
X28n0585_p0094b15║假名，始從理即，終至究竟，位位無減。既以三千該
X28n0585_p0094b16║乎六即，豈非蛣𧏙假實通六即耶。故修觀者，圓觀
X28n0585_p0094b17║諸法，即空假中，以至果成，一成，一切成，十界俱成，
X28n0585_p0094b18║則不遺蛣𧏙矣。講者謂至究竟位，但有十界之性，
X28n0585_p0094b19║永無蛣𧏙之事。只緣不合作畜生界蛣𧏙說了，便
X28n0585_p0094b20║有轉報不轉報之說。
X28n0585_p0094b21║四種三昧
X28n0585_p0094b22║文殊說般若經（翻字函第一卷）。文殊言：世尊！云何名一行三
X28n0585_p0094b23║昧？佛言：法界一相，繫緣法界，是名一行三昧。
X28n0585_p0094b24║文殊問經（墨字函下卷）。於九十日修無我想，不離思惟，除
X28n0585_p0094c01║食及經行，大小便時悉不得起。
X28n0585_p0094c02║止觀（二）（三）。一、常坐者，出文殊說。文殊問兩般若，名為一
X28n0585_p0094c03║行三昧（云云）。方法者，身論開遮，口論說默，意論止觀
X28n0585_p0094c04║（云云）。九十日為一期（云云）。但專繫緣法界，一念法界
X28n0585_p0094c05║（云云）。二、常行三昧（云云）。此法出般舟三昧經，翻為佛
X28n0585_p0094c06║立。佛立三義：一、佛威力，二、三昧力，三、行者本功德力。
X28n0585_p0094c07║能於定中見十方現在佛在其前立，如明眼人清夜
X28n0585_p0094c08║觀星（云云）。三、半行半坐（云云）。此出二經。方等云：旋百
X28n0585_p0094c09║二十匝，却坐思惟。法華云：其人若行若立讀誦是經，
X28n0585_p0094c10║若坐思惟是經，我乘六牙白象現其人前（云云）。四、非
X28n0585_p0094c11║行非坐三昧者，上一向用行坐，此既異上為成四句，
X28n0585_p0094c12║故名非行非坐，實通行坐及一切事。而南嶽師呼為
X28n0585_p0094c13║隨自意，意起即修三昧。大品稱覺意三昧（云云）。就此
X28n0585_p0094c14║為四：一、約諸經，二、約諸善，三、約諸惡，四、約諸無記。諸
X28n0585_p0094c15║經行法上三不攝者，屬隨自意也。
X28n0585_p0094c16║輔行（二上）。（一）、言一行者，剪略身儀，不兼餘事，名為一行。
X28n0585_p0094c17║非所緣理，得一行名。若所緣理名一行者，四行莫不
X28n0585_p0094c18║皆緣實相（云云）。經部雖即義通三乘，今意在圓，不通
X28n0585_p0094c19║通、別（云云）。以彼二經是般若部（云云）。由此觀故，見色
X28n0585_p0094c20║身佛，雖非本期，觀力使爾（云云）。次釋常行（云云）。部屬
X28n0585_p0094c21║方等，機通四人，二乘被斥，非文正意，故四教菩薩亦
X28n0585_p0094c22║通行之。今意在圓，故意止觀，寄色身佛以成三觀（云
X28n0585_p0094c23║云）。見相好身，身出光明，徧十方界，如融金聚，如須彌
X28n0585_p0094c24║山，在大海中，日照發明（云云）。
X28n0585_p0095a01║光明記（四）（二），今家依二經明常坐三昧，一文殊說般若，
X28n0585_p0095a02║二文殊問菩提。
X28n0585_p0095a03║文殊問經（上）。般若波羅蜜品第六。爾時，文殊師利白
X28n0585_p0095a04║佛言：世尊！般若波羅蜜，一切聲聞、緣覺，從般若波羅
X28n0585_p0095a05║蜜出不？一切佛、一切法，從般若波羅蜜出不？佛告文
X28n0585_p0095a06║殊師利：如是，如是！（云云）。世間戒品第十。爾時，文殊師
X28n0585_p0095a07║利白佛言：世尊！云何歸依？佛告文殊師利：歸依者，應
X28n0585_p0095a08║如是言：大德！我某甲，乃至菩提，歸依佛；乃至菩提，歸
X28n0585_p0095a09║依法；乃至菩提，歸依僧。（云云）。次言：大德！我持菩薩戒，
X28n0585_p0095a10║我某甲，乃至菩提，不殺生，離殺生想；乃至菩提，不盜，
X28n0585_p0095a11║亦離盜想。（云云）。
X28n0585_p0095a12║止觀（九）（一），文殊問菩提經，禪定有三十六垢，垢即是障。
X28n0585_p0095a13║輔行（九上）（一），文殊問經三十六垢未檢。
X28n0585_p0095a14║文中兩般若者，一文殊師利說摩訶般若波羅蜜
X28n0585_p0095a15║多經（明行相），二文殊師利問經（明要制），是知行相要制
X28n0585_p0095a16║兩經相成也。然文殊問經雖無菩提之目，以文中
X28n0585_p0095a17║有般若品，故大師云出兩般若。又世間戒品云發
X28n0585_p0095a18║誓至菩提等，故四明云文殊問菩提經。然四明亦
X28n0585_p0095a19║本止觀禪境中云文殊問菩提經。禪定有三十六
X28n0585_p0095a20║垢，即文殊問經。若文殊問菩提經，無九十日與三
X28n0585_p0095a21║十六垢文也。
X28n0585_p0095a22║事理二觀
X28n0585_p0095a23║占察善惡業報經（墨字函下卷）。唯心識觀者，所謂於一切
X28n0585_p0095a24║時、一切處，隨身、口、意所有作業，悉當觀察，知唯是心
X28n0585_p0095b01║（云云）。若學習真如實觀者，思惟心姓無生、無滅，不住
X28n0585_p0095b02║見、聞、覺、知，永離一切分別之想（云云）。廣如類集觀法
X28n0585_p0095b03║中。
X28n0585_p0095b04║止觀（二）（十一）。初明四運者，夫心識無形不可見，約四相
X28n0585_p0095b05║分別，謂未念、欲念、念念已。未念名心未起，欲念名心
X28n0585_p0095b06║欲起。念名正緣境住，念已名緣境謝。若能了達此四，
X28n0585_p0095b07║即入一相無相。問：未念未起，已念已謝，此二皆無心。
X28n0585_p0095b08║無心則無相，云何可觀？答：未念雖未起，非畢竟無。如
X28n0585_p0095b09║人未作作，後更作作。不可以未作作故，便言無人。若
X28n0585_p0095b10║定無後，人誰作作（云云）？念已雖滅，亦可觀察。如人作
X28n0585_p0095b11║竟，不得言無。若定無人，前誰作作？念已心滅，亦復如
X28n0585_p0095b12║是。
X28n0585_p0095b13║輔行（二下）。（一）、又觀四運者，是隨自意中從末從事而修
X28n0585_p0095b14║觀法，如常坐等。或唯觀理，謂一切法無非法性。是故
X28n0585_p0095b15║當知修三昧者，於此二途一不可廢。故占察經觀有
X28n0585_p0095b16║二種：一者、唯識，謂一切唯心；二者、實觀，謂觀真如。唯
X28n0585_p0095b17║識歷事，真如觀理。今文觀於十界四運，義當占察一
X28n0585_p0095b18║切唯心（云云）。故傅大士獨自詩云：獨自作，問我心中
X28n0585_p0095b19║何所著？巡檢四運併無生，千端萬緒何能縛？當知無
X28n0585_p0095b20║垢大士亦以四運而為心要。大士雖即不云十界，既
X28n0585_p0095b21║云萬緒，意亦兼諸（云云）。
X28n0585_p0095b22║義例（釋疑例十三問）。夫觀心法，有事有理（云云）（十九）。故東陽
X28n0585_p0095b23║大士，位居等覺，尚以三觀四運，而為心要。故獨自詩
X28n0585_p0095b24║云：獨自精，其實離聲名。三觀一心融萬品，荊棘叢林
X28n0585_p0095c01║何處生？獨自作，問我心中何所著（云云）？況復三觀，本
X28n0585_p0095c02║宗瓔珞，補處大士，金口親承。故知一家教門，遠稟佛
X28n0585_p0095c03║經，復與大士，宛如符契。
X28n0585_p0095c04║十義書。（一）止觀四種三昧，不出二觀，唯識歷事，實相
X28n0585_p0095c05║觀理（云云）。（三）實相觀理者，則於陰心，唯觀理具三千
X28n0585_p0095c06║實相也。唯識歷事，專照起心，歷於能造十界之心也
X28n0585_p0095c07║（云云）。又須知事理不二之語，得意之者，隨修一觀，必
X28n0585_p0095c08║含二義。如修理觀者，雖云但觀理具，須知全修在性，
X28n0585_p0095c09║則善修實相觀也。修事觀者，雖觀能造十界之心，須
X28n0585_p0095c10║知全性成修，則善修唯識觀也（云云）。（四）事理二造，既
X28n0585_p0095c11║其不分，事理二觀，因何而起。
X28n0585_p0095c12║指要（上）（三）實相觀者，即於識心，體其本寂，三千宛然，即
X28n0585_p0095c13║空假中。唯識觀者，照於起心，變造十界，即空假中。故
X28n0585_p0095c14║義例云：夫觀心法，有理有事。從理則唯達法性，更不
X28n0585_p0095c15║餘途。從事則專照起心，四性叵得。亦名本末相映，事
X28n0585_p0095c16║理不二。又應知觀於內心，二觀既爾。觀於外境，二觀
X28n0585_p0095c17║亦然。此皆止觀及輔行文意，非從臆說。
X28n0585_p0095c18║顯性錄（一）。（十三）一者唯心識觀，謂於外諸境界，知唯是
X28n0585_p0095c19║心。二者真如實觀，謂觀心性無生無滅。真如觀理，唯
X28n0585_p0095c20║識歷事，理事相即，二觀互收。一實境界，即一心三千
X28n0585_p0095c21║三諦也。真如觀，即內心若淨也。唯識觀，即徧歷諸法
X28n0585_p0095c22║也。故真如觀成，得心寂三昧。唯識觀成，得色寂三昧。
X28n0585_p0095c23║圓通記（上）。（三）須知觀察知唯是心，則於色界及諸外境，
X28n0585_p0095c24║不起分別。所以經云：色寂三昧，非謂外觀，專觀外色。
X28n0585_p0096a01║真如實觀，思惟心性不生不滅，以能超過無色四空，
X28n0585_p0096a02║心及心所，二俱寂滅。是故經云：心寂三昧，非謂理觀，
X28n0585_p0096a03║專觀內心。
X28n0585_p0096a04║雜編（一）若約起心論具，即是修具，乃是唯識觀境。若
X28n0585_p0096a05║約不起心論具，乃真如觀境。輔行云：理具變為修具，
X28n0585_p0096a06║一一修具，無非理具。
X28n0585_p0096a07║文心解（八）。三千色心，同居一念。念無念相，三諦現前。
X28n0585_p0096a08║當知觀外三千，亦見心性空中之理。觀內心性，亦見
X28n0585_p0096a09║三千即假之事。故義例云：本末相映，事理不二。輔行
X28n0585_p0096a10║云：修三昧者，於此二途，一不可廢（云云）。初陰入界，或
X28n0585_p0096a11║唯觀理。下之九境，隨發而觀，多是歷事（云云）。義例云：
X28n0585_p0096a12║修觀次第，必先內心（云云）。以此淨心，歷一切法，任運
X28n0585_p0096a13║㳷合。若爾，外觀必須內心淨後，方可修耶？此有二意：
X28n0585_p0096a14║一者如義例所示，即不思議境後，歷一切法是也。二
X28n0585_p0096a15║者自有內心未淨，復修外觀，如破法徧末，歷餘陰入
X28n0585_p0096a16║是也。故文云：若總無明，心未必是，宜更歷餘心等（云
X28n0585_p0096a17║云）。
X28n0585_p0096a18║纂要（五）（四）：事理二觀，其實通於四種三昧。何者？常坐十
X28n0585_p0096a19║乘中第一理觀，一念三千非一異等，豈可不是實相
X28n0585_p0096a20║理觀？次修德境四性推檢，豈可不是唯識歷事（云云）？
X28n0585_p0096a21║第四三昧，輔行釋歷諸善中云：念念稱理，無橫計思，
X28n0585_p0096a22║後方覺了。故引起信文，豈非理觀唯達法性？更指何
X28n0585_p0096a23║耶？
X28n0585_p0096a24║事理二觀之名，出自荊溪，依占察經發明此義。義
X28n0585_p0096b01║例問答，甚是分明，但說者多暗，須究問意。或云諸
X28n0585_p0096b02║法即是法性，或云四運四性，推檢則知。或云諸法
X28n0585_p0096b03║即是法性，此問理也；或云四運四性推檢，此問事
X28n0585_p0096b04║也。答云：從理則唯達法性，更無餘途，此答理也；從
X28n0585_p0096b05║事則專照起心，四性叵得，此答事也。不言四運，固
X28n0585_p0096b06║可知矣。指要鈔十義書準此。或問：不思議境推四
X28n0585_p0096b07║性，何也？曰：此不思議四句，乃寄起明相，任運離四
X28n0585_p0096b08║性計。若推四性，則墮事中矣。余嘗斷曰：不思議境，
X28n0585_p0096b09║只可通貫事理，不可分對事理。
X28n0585_p0096b10║三止名
X28n0585_p0096b11║止觀（三）（七），一體真止，二方便隨緣止，三息二邊分別止
X28n0585_p0096b12║（云云）。此三止名，雖未見經論，映望三觀，隨義立名。釋
X28n0585_p0096b13║論云：菩薩依隨經教，為作名字，名為法施，立名無咎。
X28n0585_p0096b14║若能尋經得名，即懸合此義也。詳此三止，與前釋名，
X28n0585_p0096b15║名彷彿同，其相則異。
X28n0585_p0096b16║輔行（三上）（十六）此三止名等者，釋疑。此是大師謙退之辭。
X28n0585_p0096b17║次釋論下證三止意。何但映望三觀使名有憑，大論
X28n0585_p0096b18║亦許隨義立名。言依三觀立三止者，大小乘經止觀
X28n0585_p0096b19║二名皆悉並立，況止觀秪是定慧異名，既定慧之名
X28n0585_p0096b20║處處並列，故今望觀以立止名，所以瓔珞三觀義必
X28n0585_p0096b21║兼止。
X28n0585_p0096b22║首楞嚴經（染字函第一卷）。恨無始來一向多聞，未全道力，殷
X28n0585_p0096b23║勤啟請十方如來得成菩提，玅奢摩他、三摩、禪那。
X28n0585_p0096b24║孤山云：涅槃明三：一、奢摩他，此云止；二、毗鉢舍那，此
X28n0585_p0096c01║云觀；三、優畢叉，此云止、觀等。今阿難雖專請於止，以
X28n0585_p0096c02║即一而三，故此止即觀，亦即平等，三一互融，是以稱
X28n0585_p0096c03║妙，妙故方曰楞嚴大定。今於此止，復有三名：奢摩他，
X28n0585_p0096c04║即體真止，止即真諦；三摩提亦摩他，此云等持，即方
X28n0585_p0096c05║便隨緣止，止即俗諦；禪那，此云靜慮，即息二邊分別
X28n0585_p0096c06║止，止於中觀第一義諦。
X28n0585_p0096c07║霅川集解（一）（五）孤山專用天台三止，配今三名者，斯又
X28n0585_p0096c08║得經之深也。何則？止屬於定，觀屬於慧。阿難既以多
X28n0585_p0096c09║聞少慧，自欲正以楞嚴大定為請，大定非三止而何？
X28n0585_p0096c10║況三摩禪那，顯是止名。則知天台三止，冥符聖言矣。
X28n0585_p0096c11║止觀（三）（五）而諸經赴緣，偏舉一法，以示義端。如首楞嚴，
X28n0585_p0096c12║偏舉止邊止，具一切法不減少（云云）。智度法華，偏舉
X28n0585_p0096c13║觀邊觀，具一切法不減少
X28n0585_p0096c14║圓覺經（下）。此方便者，名奢摩他（云云），名三摩鉢提（云
X28n0585_p0096c15║云），名為禪那。
X28n0585_p0096c16║問：大經圓覺名字與楞嚴同，大師既見涅槃，何云
X28n0585_p0096c17║映望而立？曰：孤山謂圓覺明三觀，大經初止次觀，
X28n0585_p0096c18║三止觀平等，而楞嚴唯明三止也。
X28n0585_p0096c19║含中
X28n0585_p0096c20║止觀（三）（十八）通教，真諦發二眼二智，俗諦發一眼一智
X28n0585_p0096c21║（云云）。若作別接通者，俗諦發一眼一智，真諦發一眼
X28n0585_p0096c22║一智，開真出中發一眼一智。
X28n0585_p0096c23║輔行（三下）（八）通教中云真諦共發二眼二智者，含中故
X28n0585_p0096c24║也。次接中云開真出中者，若已被接得入正道，乃成
X28n0585_p0097a01║三諦也。
X28n0585_p0097a02║釋籤（三）（十九）次釋接義者，即含中入真也。
X28n0585_p0097a03║先達云：含中時未論被接，被接時必藉含中，含中
X28n0585_p0097a04║須就當教而說。何者？通教是摩訶衍門，談幻有即
X28n0585_p0097a05║空，是故如來於此體空，含中道佛性而說。利鈍兩
X28n0585_p0097a06║機，解入有異。若鈍根人聞此空法，唯證但空之理；
X28n0585_p0097a07║利根之人聞此空法，即於此空能深觀空，即見不
X28n0585_p0097a08║空。故有但中、不但中別也。
X28n0585_p0097a09║別教聞中
X28n0585_p0097a10║止觀（三）（廿九）別教止觀，亦頓亦漸。何以故？初心知中，故
X28n0585_p0097a11║名亦頓。涉方便入，故名亦漸。復次前三止觀，教行證
X28n0585_p0097a12║人，未被會時，尚不知圓，何況入圓。
X28n0585_p0097a13║輔行（三下）（廿九）解頓行漸。解但知於頓理而已，行必經歷
X28n0585_p0097a14║恒河沙劫數，故知此教初從方便。故方便之言兼具
X28n0585_p0097a15║二義：一藉地前之方便，二聞但中之方便。別亦知中，
X28n0585_p0097a16║今言不知者，前三不知圓理故也。
X28n0585_p0097a17║玅記（四）（末）。別人初心，何嘗不達三諦之理（云云）。至十行
X28n0585_p0097a18║位，分明見假。至迴向位，觀無一異。若入初地，方順法
X28n0585_p0097a19║流。
X28n0585_p0097a20║光明記（一）（八）。此教初心便聞但中，中雖不具九界依正，
X28n0585_p0097a21║非無界佛玅色玅心。
X28n0585_p0097a22║金錍云：別人初心，教權理實。以教權故，所稟未周。
X28n0585_p0097a23║輔行（三下）（卅四）別帶方便，雖初聞實，從教成權。
X28n0585_p0097a24║妙宗（上）（廿六）別人初心，信今知覺，本是常住中道佛性，
X28n0585_p0097b01║從教道故，名為但中。
X28n0585_p0097b02║北峰師曰：應知中道佛性是真實之理，非權理也。
X28n0585_p0097b03║別人初心既聞中知中即是實理，但其根鈍，迷中
X28n0585_p0097b04║重故，未得即修，須藉方便次第而入。是故如來說
X28n0585_p0097b05║此中理在於果上，出空假外，成乎但中，此由機鈍
X28n0585_p0097b06║教權故也。初心既聞此中，無更別聞，是則約所聞
X28n0585_p0097b07║中理是實，從教門說之成權；約知中理是實，故亦
X28n0585_p0097b08║頓；涉方便入中居邊外，故亦漸。所以輔行釋方便
X28n0585_p0097b09║兼具二義：一、藉先修空假；二、藉聞中離邊。約中離
X28n0585_p0097b10║邊，則當方便亦漸句收；約中實理，則當知中亦頓
X28n0585_p0097b11║句收。故云教權故但，理實故中也。
X28n0585_p0097b12║
X28n0585_p0097b13║讀教記卷第十六