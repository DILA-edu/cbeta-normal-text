X28n0585_p0097b14║
X28n0585_p0097b15║
X28n0585_p0097b16║讀教記卷第十七
X28n0585_p0097b17║
X28n0585_p0097b18║天台沙門　法照
X28n0585_p0097b19║止觀（三）
X28n0585_p0097b20║戒體
X28n0585_p0097b21║業。疏：（三下）（三）若唯立作，但在一念，非通一形，何能防也
X28n0585_p0097b22║（云云）。若但無作，不能自生，要由作發。以作防非，則短
X28n0585_p0097b23║無作，起無所從。二法緣具，作願方遂。所言作者，身、口
X28n0585_p0097b24║方便造趣營為，名之為作。如陶家輪，動轉之初（云云）。
X28n0585_p0097c01║言無作者，身動滅已，與餘識俱，是法隨生，故名無作。
X28n0585_p0097c02║業。疏：（三下）（四）二、陳體狀。體謂業體，正是戒法所依本也
X28n0585_p0097c03║（云云）。經、論所談善、惡業者，名也。今述作、無作者，業之
X28n0585_p0097c04║體也。
X28n0585_p0097c05║業疏（三下）。（九）夫戒體者何耶？所謂納聖法於心胷，即法
X28n0585_p0097c06║是所納之戒體，然後依體起用，防遏緣非。今論此法，
X28n0585_p0097c07║三宗分別。
X28n0585_p0097c08║濟緣記（三下）。（十四）。納是能受心，聖法即所受戒。能所相冥，
X28n0585_p0097c09║心法和合，而成於業。攬法為業，為道基本，故名戒體。
X28n0585_p0097c10║戒充正報，心為總主，故云心胷。初受則心為能納，法
X28n0585_p0097c11║為所納。受已則法為能依，心是所依。問：即法是體，法
X28n0585_p0097c12║體何分？答：若望未受，但名為法，體是無情。若加期誓，
X28n0585_p0097c13║要緣領納，依心成業，此法有功，乃名為體。是故言法
X28n0585_p0097c14║未必是體，言體其必是法。
X28n0585_p0097c15║夫戒體者，南山意謂以志誠心受聖戒法，感聖戒
X28n0585_p0097c16║法納入心中，即是戒體。既是志誠善心感聖戒法，
X28n0585_p0097c17║通名稱之，即聖法善業為戒體也。如定實法宗云：
X28n0585_p0097c18║業即戒體。定假名宗云：業由心起，故勝前計。定圓
X28n0585_p0097c19║宗云：成善種子。驗知戒體即聖法善業也。
X28n0585_p0097c20║業。疏：（三下）（九）如薩婆多，二戒同色者，彼宗明法，各有繫
X28n0585_p0097c21║用。戒體所起，依身、口成。隨具辨業，通判為色。業即戒
X28n0585_p0097c22║體（云云）。如律明業，天眼所見善色、惡色（云云）。以斯文
X28n0585_p0097c23║證，正明業體是色法也（云云）。然此色體與中陰同，微
X28n0585_p0097c24║細難知；唯天眼見，見有相貌，善、惡歷然。
X28n0585_p0098a01║此實法宗作、無作戒，並色為體。南山意謂：實法宗
X28n0585_p0098a02║計同色為體者，有二焉：初、依身、口起，故屬色。文云：
X28n0585_p0098a03║戒體所起，依身、口成是也。二、天眼能見，故屬色。文
X28n0585_p0098a04║云：如律明業，天眼所見是也。是知起依身、口，故體
X28n0585_p0098a05║非心；天眼見之，明知是色矣。或問：律家有宗，明色
X28n0585_p0098a06║三種：一、可見有對色，二、不可見有對色，三、不可見
X28n0585_p0098a07║無對色。於今作、無作色，何分對耶？曰：十二入中，色
X28n0585_p0098a08║塵是可見有對色，法塵是不可見無對色，餘五根、
X28n0585_p0098a09║五塵是不可見有對色。今作、無作戒體之色，身作
X28n0585_p0098a10║戒色即可見有對，口作戒色即不可見有對，身、口
X28n0585_p0098a11║二無作戒色即不可見無對色，在法入中所收也。
X28n0585_p0098a12║故疏引心伽二論云：身作可見有對色，口作不可
X28n0585_p0098a13║見有對色，身、口無作俱不可見無對色也。然疑無
X28n0585_p0098a14║作戒色既屬法塵，即對意根，云何無對？須知五根、
X28n0585_p0098a15║五塵，相對俱色。今雖對意，而意非色，故云無對也。
X28n0585_p0098a16║又問：作戒以色為體，還只取身、口動作之色耶？若
X28n0585_p0098a17║然，何故濟緣記云：準知作戒，必取發業，不唯身、口
X28n0585_p0098a18║動作而已。（文）若取所發之業，自是無作耳。曰：只取
X28n0585_p0098a19║身、口動作之色，是作戒體；所發之業，自是無作色。
X28n0585_p0098a20║若濟緣意者，葢明作戒須能發無作之業，乃名作
X28n0585_p0098a21║戒；若不能發，徒然運用，二戒俱無也。彼宗非不明
X28n0585_p0098a22║心，但心為遠助之緣，非正業體。故云：由心善惡方
X28n0585_p0098a23║便動現也，由心使身、口成業耳。
X28n0585_p0098a24║業，疏：（三下）（九）二、依成實，當宗四分作、無作位體別者，由
X28n0585_p0098b01║此宗中分通大乘，業由心起，故勝前計分心成色。色
X28n0585_p0098b02║是依報，心是正因，故明作戒，色、心為體。是則兼緣顯
X28n0585_p0098b03║正，相從明體。由作初起，必假色、心；無作後發，異於前
X28n0585_p0098b04║緣。故強目之，非色、心耳。考其業體，本由心生，還熏本
X28n0585_p0098b05║心，有能有用，心道冥昧，止可名通。故約色、心窮出體、
X28n0585_p0098b06║性，各以五義求之不得。不知何目強號非二？
X28n0585_p0098b07║此假名宗。作戒以色心為體，無作以非色非心為
X28n0585_p0098b08║體。南山意謂：空宗分通大乘，業由心起，故勝前計。
X28n0585_p0098b09║但由作戒，色心正助，不相捨離，故相從明體，具於
X28n0585_p0098b10║色心也。其次，非色非心，不出二意：一、所發翻作，故
X28n0585_p0098b11║雙非。以能發作戒，是於色心，而所發無作，但是色
X28n0585_p0098b12║心之業，體異色心故也。二、心業冥昧，故雙非。以約
X28n0585_p0098b13║分通大乘而說，無作業體，本由心生，而心法冥昧，
X28n0585_p0098b14║故約色心，窮之不得。試欲以此業法為色，色須形
X28n0585_p0098b15║相方所等業，非此等之色。試欲以此業法為心，心
X28n0585_p0098b16║須慮知明暗等業，非此之心。既而冥昧難名，故強
X28n0585_p0098b17║名非色非心爾。竹庵斷曰：推業本通大乘，考體對
X28n0585_p0098b18║作戒，附小宗立名也。或問：空宗依成論玅玄（四）（六），成
X28n0585_p0098b19║論云：色是無教法，不至無色界（文）。無作、無教、無表，
X28n0585_p0098b20║但是異名，豈非空宗以色為無作耶？曰：此由雜編
X28n0585_p0098b21║之誤。濟緣記通云：此乃成論諸師牒難有宗之語。
X28n0585_p0098b22║謂若以色為無教，則應不至無色界。無教既至彼
X28n0585_p0098b23║天，則顯非色明矣（文）。言牒難者，謂牒計作難也。
X28n0585_p0098b24║業。疏：（三下）（十）後約圓教明戒體者，戒是警意之緣也（云
X28n0585_p0098c01║云）。欲了妄情，須知妄業，故作法受，還熏妄心，於本藏
X28n0585_p0098c02║識，成善種子，此戒體也（云云）。今識前緣，終歸大乘，故
X28n0585_p0098c03║須域心於處也。故經云：十方佛土，唯有一乘，除佛方
X28n0585_p0098c04║便，假名字說。既知此意，當護如命，如浮囊也。
X28n0585_p0098c05║此圓宗不分作無作，並以藏識善種為體。葢約法
X28n0585_p0098c06║華開權顯實，涅槃扶律談常，以立圓宗。竊詳南山
X28n0585_p0098c07║之意，特以大乘引接小教，皆入佛乘也。或問：此與
X28n0585_p0098c08║菩薩戒體同異云何？曰：既約開顯，則業體是同，其
X28n0585_p0098c09║持犯有異也。又問：只一戒體，空有兩宗，所計各異，
X28n0585_p0098c10║何耶？曰：濟緣云：此由佛世機悟有殊，致使滅後分
X28n0585_p0098c11║宗各計（文）。今以南山正義出之。良由有宗所悟，業
X28n0585_p0098c12║依身口，故屬於色。空宗所悟，業由色心，故無作翻
X28n0585_p0098c13║作，屬非色非心也。
X28n0585_p0098c14║禪門（二）（二）第二、明戒體之相者，若薩婆多人解無作是
X28n0585_p0098c15║無表色，不可見、無對；若曇無德人明無作戒是第三
X28n0585_p0098c16║聚，非色、非心法。諸部既異，雖不可偏執，約小乘教門，
X28n0585_p0098c17║終是無作為戒體，其義不差。
X28n0585_p0098c18║止觀（四）（二）。因此性戒，得有無作受得之戒。小乘明義，無
X28n0585_p0098c19║作戒即是第三聚。大乘中法皷經，但明色心，無第三
X28n0585_p0098c20║聚。心無盡故，戒亦無盡。若就律儀戒論，無作可解（云
X28n0585_p0098c21║云）。
X28n0585_p0098c22║輔行（四上）（四）。問：今明衍門，何須小檢而明十種得戒人
X28n0585_p0098c23║耶？答：如涅槃中處處扶律，今此亦爾，小為方便。故知
X28n0585_p0098c24║出家菩薩六和十利與聲聞同，六度四弘異於小行。
X28n0585_p0099a01║若在家菩薩三歸五戒咸趣菩提，況復梵網八萬威
X28n0585_p0099a02║儀，七眾並資、五道通被，豈容破戒稱為佛乘？故以乘
X28n0585_p0099a03║戒四句對簡（云云）。無作一發無捨失緣，終訖一形相
X28n0585_p0099a04║續恒起。如初受時作白已後入餘心者，尚名得戒。故
X28n0585_p0099a05║成論云：若人入不善心、無記心、無心，亦名持戒（云云）。
X28n0585_p0099a06║小乘下，約大小乘以辨三聚，明無作不同。小乘經論
X28n0585_p0099a07║共立三聚，謂色、心、非色非心。言心無盡等者，意明心
X28n0585_p0099a08║性以為戒體。若小乘戒體是第三聚者，且依經部。若
X28n0585_p0099a09║有部中還用色為無作戒體。然大乘中雖以心性而
X28n0585_p0099a10║為戒體，若發無作亦依身口作戒而發，雖依身口體
X28n0585_p0099a11║必在心。若先小後大，一切轉為無盡戒體。若先受大
X28n0585_p0099a12║後方出家，欲在大比丘數而不失菩薩法者，則更受
X28n0585_p0099a13║律儀。但於一切發得身口清淨防非律儀，無作戒體
X28n0585_p0099a14║不復發也。故涅槃中五篇七聚，並是出家菩薩律儀。
X28n0585_p0099a15║又若先小後大，則開小夏以成大夏。若先受大後受
X28n0585_p0099a16║律儀，在小則依小、在大則依大。理雖若是方土不同，
X28n0585_p0099a17║此土僧徒不簡大小。西方不爾，一向永隔。然四依出
X28n0585_p0099a18║世必大小並弘，但隨物機緣通局在彼。
X28n0585_p0099a19║輔行（九上）（十九）戒是有為色法，定是有為心法。命朽之時，
X28n0585_p0099a20║形俱無作，戒體雖謝，無作戒業得得不滅，以隨業道
X28n0585_p0099a21║至未來故。
X28n0585_p0099a22║玅玄（十）（五），小乘中云：法身尚其不滅，如均提沙彌憂惱，
X28n0585_p0099a23║佛問：汝和尚戒身滅否？答言：不。
X28n0585_p0099a24║釋籤（十）（九），彼小乘言不滅者，以無作之業至未來世名
X28n0585_p0099b01║為不滅，非常住不滅。
X28n0585_p0099b02║今家所用小乘戒體，兩宗所明，皆出聖師，不可偏
X28n0585_p0099b03║取。通則只以無作為戒體，別則依有是色，依空雙
X28n0585_p0099b04║非，不可執諍，如禪門文也。
X28n0585_p0099b05║戒疏（上）（十一）初、戒體者，不起而已。起即性，無作假色（云
X28n0585_p0099b06║云）。
X28n0585_p0099b07║瓔珞經云：一切凡聖戒，皆以心為體。心無盡故，戒亦
X28n0585_p0099b08║無盡。
X28n0585_p0099b09║禪門（二）大乘教門。戒從心起，即以善心為戒體，此義
X28n0585_p0099b10║如瓔珞說。
X28n0585_p0099b11║籤（四）（廿六）。心非色故戒亦非色故，心無盡戒亦無盡故，
X28n0585_p0099b12║使一切皆摩訶衍。
X28n0585_p0099b13║戒疏（上）（十三）大乘情期極果，憑師一受，遠至菩提（云云）。
X28n0585_p0099b14║方便求受，其體則興。若捨菩提願，若增上煩惱，犯十
X28n0585_p0099b15║重，其體則廢。若無此二緣，至佛乃廢。
X28n0585_p0099b16║咸教主曰：夫言體者，當論二種：一者當體，二者所
X28n0585_p0099b17║依。今明所發無作體者，乃是宗中所明因行。從因
X28n0585_p0099b18║克果，有修有發，附事而明，故須具於當體而辨，未
X28n0585_p0099b19║涉所依也。當知戒體，通色通心。葢由稟戒，從三業
X28n0585_p0099b20║受，精持無犯，虔重恪誠，方乃發起無作戒體。此體
X28n0585_p0099b21║發時，必有能發，必有所發。心為能發，色為所發。以
X28n0585_p0099b22║由戒法稟受之時，心不散亂，身則翹勤，口則答對，
X28n0585_p0099b23║並由精勤，方乃納戒在心，方有無作體發。故知若
X28n0585_p0099b24║無虔勤之念，不能納戒在心。若從納義，戒為能納，
X28n0585_p0099c01║心為所納。若從發義，心為能發，戒為所發。所發之
X28n0585_p0099c02║戒，即是一種聖法善業。此善業者，即無表色，天眼
X28n0585_p0099c03║能見，與小乘戒業體無別。但由大乘圓實教中，詮
X28n0585_p0099c04║量此體，與小乘異，乃通二向。從能發屬心，從所發
X28n0585_p0099c05║屬色。止觀輔行，以心為體，從能發而言。戒疏論文，
X28n0585_p0099c06║以色為體，從所發而說。故知非心則無以發，非色
X28n0585_p0099c07║則無以彰。是故諸文，或從心說，或從色說。有茲所
X28n0585_p0099c08║以，文方不虗。此色此心，皆屬當體，皆屬於事。有興
X28n0585_p0099c09║有廢，在教在權。並由三師，稟受作為，精持制止，而
X28n0585_p0099c10║得此戒，即修治造作之玅行也。五章言之，乃屬宗
X28n0585_p0099c11║攝。輔行判之，並是明宗，深有所以。如此判已，戒之
X28n0585_p0099c12║當體，義有定準，然後方可論其所依。所依者，即理
X28n0585_p0099c13║性也。故此事行，大乘詮之，並由理具，方有事用。若
X28n0585_p0099c14║無理體，而為所依，行未免邪，事皆成妄。是故圓事，
X28n0585_p0099c15║乃即理之事。所修之行，乃全性起修。行從性起，方
X28n0585_p0099c16║云諸行無作。事與理即，方云體內之權。行是妙行，
X28n0585_p0099c17║權是妙權。此大乘戒，乃全理之事，全性之修，方為
X28n0585_p0099c18║妙戒。是故特云不起而已。起即性無作假色者，性
X28n0585_p0099c19║之一字，全提理性之所依。起字色字，乃語發戒之
X28n0585_p0099c20║當體。當體有二，起字是能發之心，色字是所發之
X28n0585_p0099c21║色。由依於性，而發此戒。故云起即性無作假色也。
X28n0585_p0099c22║北峰曰：從悟理，約本實說，諸法唯心。從迷情，約教
X28n0585_p0099c23║權說，故起業是色。雜編云：夫言體者，有當體，有所
X28n0585_p0099c24║依。當體屬色，所依屬心。其熈鈔，頂山不能備引。
X28n0585_p0100a01║問：今性無作假色，與律圓宗戒體同異耶？曰：律據
X28n0585_p0100a02║藏識，含藏一切善惡因果染淨種子，故以藏識善
X28n0585_p0100a03║種子為體。今明性具諸法，故以性色為體。是則善
X28n0585_p0100a04║種與性色本同。濟緣：問云：假色與下細色何別？（約有
X28n0585_p0100a05║宗心論假色并天台假色，以問空宗分通大乘細色也。）答：若彼心論，名體俱
X28n0585_p0100a06║別。若對戒疏，名別體同。由心所造善惡業種微細
X28n0585_p0100a07║難知，故名細色。問：四分既明善色惡色天眼所見，
X28n0585_p0100a08║那得談體却云非色？答：彼明細色，義通大乘。此談
X28n0585_p0100a09║非色，正符宗意。（文）
X28n0585_p0100a10║
X28n0585_p0100a11║
X28n0585_p0100a12║
X28n0585_p0100a13║
X28n0585_p0100a14║
X28n0585_p0100a15║
X28n0585_p0100a16║
X28n0585_p0100a17║
X28n0585_p0100a18║
X28n0585_p0100a19║
X28n0585_p0100a20║
X28n0585_p0100a21║
X28n0585_p0100a22║
X28n0585_p0100a23║
X28n0585_p0100a24║
X28n0585_p0100b01║【圖】
X28n0585_p0100b02║
X28n0585_p0100b03║
X28n0585_p0100b04║
X28n0585_p0100b05║
X28n0585_p0100b06║
X28n0585_p0100b07║
X28n0585_p0100b08║
X28n0585_p0100b09║
X28n0585_p0100b10║
X28n0585_p0100b11║
X28n0585_p0100b12║
X28n0585_p0100b13║
X28n0585_p0100b14║
X28n0585_p0100b15║
X28n0585_p0100b16║
X28n0585_p0100b17║
X28n0585_p0100b18║
X28n0585_p0100b19║
X28n0585_p0100b20║
X28n0585_p0100b21║
X28n0585_p0100b22║
X28n0585_p0100b23║
X28n0585_p0100b24║
X28n0585_p0100c01║
X28n0585_p0100c02║
X28n0585_p0100c03║
X28n0585_p0100c04║
X28n0585_p0100c05║
X28n0585_p0100c06║
X28n0585_p0100c07║
X28n0585_p0100c08║
X28n0585_p0100c09║
X28n0585_p0100c10║
X28n0585_p0100c11║
X28n0585_p0100c12║
X28n0585_p0100c13║
X28n0585_p0100c14║
X28n0585_p0100c15║
X28n0585_p0100c16║
X28n0585_p0100c17║
X28n0585_p0100c18║
X28n0585_p0100c19║
X28n0585_p0100c20║
X28n0585_p0100c21║
X28n0585_p0100c22║
X28n0585_p0100c23║
X28n0585_p0100c24║
X28n0585_p0101a01║別教修中
X28n0585_p0101a02║止觀（六）（卅二）初心尚未入十信至迴向，若無迴向，豈得
X28n0585_p0101a03║修中，無修則無證。此中道觀，於凡夫人望崖無益。
X28n0585_p0101a04║輔行（六下）（十八）。言修中者，亦寄次第實而言之。三觀圓修，
X28n0585_p0101a05║以二觀心修於中道，是故至此即名圓修。故四念處
X28n0585_p0101a06║云別向圓修，即此意也。
X28n0585_p0101a07║妙宗（上）（廿七）方便立已，圓觀可修。於十向中，即以所顯
X28n0585_p0101a08║中道佛性，而為能觀中道之觀。諦觀不二，惑智一如。
X28n0585_p0101a09║三觀圓修，是無作行。
X28n0585_p0101a10║妙玄（三）（十一），十迴向始正修中，此中但理不具諸法。
X28n0585_p0101a11║輔行（三上）（十六）十迴向中，一一迴向各各有十所緣境界。
X28n0585_p0101a12║第十向中第十觀者，名為無相第一義觀，得入初地。
X28n0585_p0101a13║北峰師曰：原此教中諸大菩薩積劫練行，多門赴
X28n0585_p0101a14║機，豈至迴向猶觀但理？今謂不出二義：一者但中，
X28n0585_p0101a15║順權教也；二者圓中，據實行也。有以教證二道說
X28n0585_p0101a16║圓修者，誤矣。或問：十向所修無作與圓無作同異
X28n0585_p0101a17║云何？曰：妙玄云：或從教道，十向無作斷苦集有道
X28n0585_p0101a18║滅，圓教即苦集是道滅，故二無作即斷不同。四教
X28n0585_p0101a19║義云：非圓教之無作，即此義也。若爾，十向無作應
X28n0585_p0101a20║斷苦集耶？曰：從教則斷，從行則不斷也。
X28n0585_p0101a21║所觀陰境
X28n0585_p0101a22║凡夫境界有根、塵、識。識謂五識、五意識、第六識。塵
X28n0585_p0101a23║謂可見可對色、不可見可對色、不可見不可對色。
X28n0585_p0101a24║根謂六根：浮塵外根、勝義內根。經論浩博，故此錄
X28n0585_p0101b01║示。
X28n0585_p0101b02║大品云：為過一切色相，滅有對色相，不念種種相，入
X28n0585_p0101b03║無邊空處。過一切色，滅可見有對色；滅有對色，滅不
X28n0585_p0101b04║可見有對色；不念種種色相，滅不可見無對色。一切
X28n0585_p0101b05║色法唯十一種，謂五根、塵、法、入少分。少分者，無表色
X28n0585_p0101b06║也。
X28n0585_p0101b07║大論二十一四十一云：三種色者：一可見有對，二不
X28n0585_p0101b08║可見有對，三不可見無對。
X28n0585_p0101b09║阿毗曇云：一、可見，謂色是。二、有對，有十，謂五根、塵。若
X28n0585_p0101b10║云不可見有對，應但云五根、四塵。三、不可見無對，謂
X28n0585_p0101b11║法入少分。
X28n0585_p0101b12║大經二十一云：眼見色壞名為過色，五根塵壞名過
X28n0585_p0101b13║有對，於二種餘及無教壞名過異相。此之三色並在
X28n0585_p0101b14║色界，欲入無色故滅此三。（已上四文並輔行六上四紙引。）
X28n0585_p0101b15║阿毗曇明三種色：一者可見有對色，即色塵一法，為
X28n0585_p0101b16║眼所見，假極微所成，名為有對。二者不可見有對色，
X28n0585_p0101b17║謂眼等五根，此勝義根也；聲等四塵，此之九法，非眼
X28n0585_p0101b18║所見，皆假極微所成。三者不可見無對色，即無表色。
X28n0585_p0101b19║唯識宗明第八識變三種色：一唯麤非細，即山河大
X28n0585_p0101b20║地等。二亦麤亦細，內身浮塵色，對山河等色即細，比
X28n0585_p0101b21║內身中五根即麤。三唯細非麤，即內五根，此即大乘
X28n0585_p0101b22║勝義五根，以能造八法不可見有對淨色而為體性
X28n0585_p0101b23║地。瑜伽論及五蘊論明三種色，謂顯色、形色、表色。開
X28n0585_p0101b24║顯色為十三，謂青、黃、赤、白、光、影、明、暗、煙、雲、塵、霧、空。一
X28n0585_p0101c01║顯色開形為十，謂長、短、方、圓、麤、細、高、下、若正、不正。開
X28n0585_p0101c02║表為八，謂取、捨、屈、伸、行、住、坐、臥。俱舍出無表色者，謂
X28n0585_p0101c03║無所表彰也。涅槃出無作色者，謂無所作為也。薩婆
X28n0585_p0101c04║多出無教色者，謂無所教示也（翻譯名義第三卷三十八顯色篇引）。夫
X28n0585_p0101c05║言根者，義有二種：一者、浮塵外根；二、勝義內根。言浮
X28n0585_p0101c06║塵者，四大是能造、四微是所造，色、香、味、觸四微和合
X28n0585_p0101c07║乃得成根。故楞嚴云：我今觀此浮根，四塵只在我面。
X28n0585_p0101c08║資中師云：浮虗不實，昏翳真性，故曰浮塵。此浮塵外
X28n0585_p0101c09║根也。言勝義者，即清淨四大。洪敏師鈔云：此勝義根
X28n0585_p0101c10║雖用能造、所造八法為體，是不可見有對色能照境
X28n0585_p0101c11║發識，乃聖人所知之境，其義深遠，非同塵境麤淺，故
X28n0585_p0101c12║名清淨。此是染中說淨，非無漏妙明之淨。此勝義內
X28n0585_p0101c13║根也。（翻譯名義第六卷陰界入法篇第五十八引）。
X28n0585_p0101c14║佛地論（聲字函第六卷）。大圓鏡智（八識）。平等性智（七識）。妙觀察智
X28n0585_p0101c15║（六識）。成所作智（五識）。現量境（定心離分別）。比量境（散心分別）。
X28n0585_p0101c16║毗婆沙論（道泰譯。分字函第七卷）。云何智法？云何識法（云云）。識
X28n0585_p0101c17║即智，智即識，惟長一字。何者？闍那，秦言智；毗闍那，秦
X28n0585_p0101c18║言識。長一字者，所謂毗也。為斷如是意，欲說差別義
X28n0585_p0101c19║故，先說智，次說識。復有說者，此俱是根本法故。增長
X28n0585_p0101c20║法中，識為根本；寂滅法中，智為根本。復有說者，俱是
X28n0585_p0101c21║元首法故。如說：道品法中，誰為元首？所謂智也。生死
X28n0585_p0101c22║法中，誰為元首？所謂識也。
X28n0585_p0101c23║瑜伽師地論（彌勒造，玄奘譯。聽字函第十五卷）。現量者，三種：一、非不
X28n0585_p0101c24║現見；二、非已思應思；三、非錯亂境界（釋文不錄）。問：如是現
X28n0585_p0102a01║量，誰所有耶？答：略說四種所有：一、色根現量；二、意受
X28n0585_p0102a02║現量；三、世間現量；四、清淨現量。色根現量者，謂五色
X28n0585_p0102a03║根所行境界，如先所說現量體相。意受現量者，謂諸
X28n0585_p0102a04║意根所行境界，如先所說現量體相。世間現量者，謂
X28n0585_p0102a05║即二種，總說為一世間現量。清淨現量者，謂諸所有
X28n0585_p0102a06║世間現量，亦得名為清淨現量。或有清淨現量非世
X28n0585_p0102a07║間現量，謂出世智於所行境，有知為有、無知為無，有
X28n0585_p0102a08║上知有上、無上知無上，如是等類名不共世間清淨
X28n0585_p0102a09║現量。比量者，謂與思擇俱，已思、應思所有境界。此復
X28n0585_p0102a10║五種：一、相比量；二、體比量；三、業比量；四、法比量；五、因
X28n0585_p0102a11║果比量。相比量者，謂隨所有相狀，或由現在、或先所
X28n0585_p0102a12║見推度境界。如見幢故，比知有車；由見煙故，比知有
X28n0585_p0102a13║火。如是以王比國、以夫比妻、以角比牛（云云）。體比量
X28n0585_p0102a14║者，謂現見彼自體性故，比類彼物不現見體；或現見
X28n0585_p0102a15║彼一分自體，比類餘分。如以現在比過去（云云）。業比
X28n0585_p0102a16║量者，謂已作用比業所依。如遠見物無有動搖，鳥居
X28n0585_p0102a17║其上，由是等事比知是杭；若有動搖等事，比知是人；
X28n0585_p0102a18║若聞嘶聲，比知是馬（云云）。法比量者，謂以相隣相屬
X28n0585_p0102a19║之法，比餘相隣相屬之法。如屬無常，比知有苦（云云）。
X28n0585_p0102a20║因果比量者，謂以因果展轉相比。如見有行，比至餘
X28n0585_p0102a21║方；見至餘方，比先有行；若見有人，食不平等。如是等
X28n0585_p0102a22║類，當知總名因果比量。是名比量。
X28n0585_p0102a23║瑜伽師地論（福字函第六十三卷）。一、阿賴耶識；二、轉識。阿賴耶
X28n0585_p0102a24║是所依，轉識是能依。此復七種，所謂眼識乃至意識。
X28n0585_p0102b01║譬如水浪依止暴流，或如影像依止明鏡。復次，諸識
X28n0585_p0102b02║皆名心、意識，若就最勝阿賴耶識名心。何以故？由此
X28n0585_p0102b03║識能聚集一切法種子故，於一切時緣執受境、緣不
X28n0585_p0102b04║可知一類器。末那名意，於一切時執我、我所及我慢
X28n0585_p0102b05║等思量為性；餘識名識，謂於境界了別為相。如是三
X28n0585_p0102b06║種有心位中，心、意、意識於一切時俱有而轉。若眼識
X28n0585_p0102b07║等轉識不起，彼若起時，應知彼增俱有而轉。如是或
X28n0585_p0102b08║時四識俱轉，乃至或時八識俱轉。又一意識於一切
X28n0585_p0102b09║間分別一境、或二、或多、自境、他境，故說意識不可思
X28n0585_p0102b10║議。復次，阿賴耶識無有煩惱而共相應，末那恒與四
X28n0585_p0102b11║種任運煩惱相應，於一切時俱起不絕，謂我、我所行、
X28n0585_p0102b12║薩迦耶見、我慢、我愛、不共無明。是諸煩惱與善、不善、
X28n0585_p0102b13║無記識俱而不相違，其性唯是隱沒無記任運而起。
X28n0585_p0102b14║當知諸餘分別所起，隨眾緣力差別而轉（云云）。
X28n0585_p0102b15║達磨雜集論（安慧菩薩糅，唐玄奘譯，第二卷）。云何建立識蘊？謂心、意
X28n0585_p0102b16║識差別。心者，謂蘊、界、處習氣所熏一切種子阿賴耶
X28n0585_p0102b17║識，亦名異熟識，亦名阿陀那識，以能種集諸習氣故
X28n0585_p0102b18║（云云）。意者，謂一切時緣阿賴識思度為性，與四煩惱
X28n0585_p0102b19║相應，謂我見、我愛、我慢、無明（云云）。識者，謂六識身，眼
X28n0585_p0102b20║識乃至意識了別為性。
X28n0585_p0102b21║攝大乘論釋（世親菩薩造，三藏玄奘譯。孝字函第一卷）。三種自性：一、依他
X28n0585_p0102b22║起自性；二、徧計所執自性；三、圓成實自性。論曰：由攝
X28n0585_p0102b23║藏諸法，一切種子識，故名阿賴耶，勝者我開示。又曰：
X28n0585_p0102b24║阿陀那識甚微細，一切種子如暴流，我於凡愚不開
X28n0585_p0102c01║演，恐彼分別執為我。
X28n0585_p0102c02║此識亦名阿陀那識。何以故？由此識於身隨逐執持
X28n0585_p0102c03║故。亦名阿賴耶識。何以故？由此識於身攝受藏隱同
X28n0585_p0102c04║安危義故。亦名為心。何以故？由此識色聲香味觸等
X28n0585_p0102c05║積集滋長故。
X28n0585_p0102c06║佛性論（天親造，陳真諦譯。竭字函第三卷）。心者，即六識心。意者，阿陁
X28n0585_p0102c07║那識。識者，阿梨耶識。
X28n0585_p0102c08║大乘唯識論（天親造，陳三藏真諦譯，力子函），實無有外塵，似塵識生
X28n0585_p0102c09║故，猶如翳眼人，見毛二月等。
X28n0585_p0102c10║大乘中立義，外塵實無所有。若爾，云何見有外塵？為
X28n0585_p0102c11║證此義，故言似塵識生故。由識似塵現故，眾生於無
X28n0585_p0102c12║塵中見塵，為顯此識故名斯。譬如眼有病及眼根亂，
X28n0585_p0102c13║於無物中識似二月。
X28n0585_p0102c14║楞伽經唯識論（天竺三藏魏國照玄沙門統菩提流支譯忠字函）。心意與識
X28n0585_p0102c15║及了別等，如是四法，義一名異。此依相應心說，非依
X28n0585_p0102c16║不相應心說。心有二種：一者相應心，所謂一切煩惱
X28n0585_p0102c17║結使、受想行識與心相應。以是故言，心意與識及了
X28n0585_p0102c18║別等，義一名異。不相應心者，所謂第一義諦常住不
X28n0585_p0102c19║變自性清淨心。
X28n0585_p0102c20║成唯識論（護法菩提造，唐三藏玄奘譯則字函）。識所變相雖無量種，而
X28n0585_p0102c21║能變識類別為三：一謂異熟，即第八識多異熟性故；
X28n0585_p0102c22║二謂思量，即第七識恒審思量故；三謂了境，即前六
X28n0585_p0102c23║識了境相麤故。
X28n0585_p0102c24║攝論釋（嚴字函第一卷）。眼根緣外色塵，眼識得生，與眼識同
X28n0585_p0103a01║一時共境，有分別意識起。若一眼識生，是時一分別
X28n0585_p0103a02║意識生，與眼識共境。此眼識若共二識，或三、四、五共
X28n0585_p0103a03║起，是時有一分別意識與五識共緣境生。
X28n0585_p0103a04║南嶽止觀（下）（十）。問曰：似識妄分別時，為是意識能總分
X28n0585_p0103a05║別六塵、為六識各各自分別一塵？答：五識見塵時，各
X28n0585_p0103a06║與意識俱時而起。如眼識見似色時，即有一意識俱
X28n0585_p0103a07║時分別妄執也，餘識亦如是。是故意識總能分別妄
X28n0585_p0103a08║執六塵，五識但能得五塵，不生分別妄執。問曰：妄執
X28n0585_p0103a09║五塵為實者，為是五意識、為是第六意識？答曰：大乘
X28n0585_p0103a10║不明五意識與第六別，但能分別者悉名意識。
X28n0585_p0103a11║輔行（七下）（廿九）唯識云：言唯識者，唯是一識，復分二種：一
X28n0585_p0103a12║者、分別，二、無分別。分別識者，名為識識；無分別者，名
X28n0585_p0103a13║似塵識。一切世間皆為似塵識之所成，三無性等。色、
X28n0585_p0103a14║心之法，本來不二，彼既分於二識，例亦分於二色。問：
X28n0585_p0103a15║色之與識，如何同異？答：若色、心相對，則有色、有心；論
X28n0585_p0103a16║其體性，則離色無心，離心無色。若色、心相即，二則俱
X28n0585_p0103a17║二，一則俱一。故圓說者，亦應得云唯色、唯聲、唯香、唯
X28n0585_p0103a18║味、唯觸，何但獨得云唯識耶？若合論者，無不皆悉具
X28n0585_p0103a19║足法界。復次，若從末說，一切眾生二種不同：上界多
X28n0585_p0103a20║著識，下界多著色。若約識為唯識，攬外向內，令觀內
X28n0585_p0103a21║識皆是一識。識既空已，十界皆空。識若假者，十界皆
X28n0585_p0103a22║假；識若中者，十界皆中。專於內心觀一切法，觀外十
X28n0585_p0103a23║界即見內心。是故當知，若識、若色，皆是唯色；若識、若
X28n0585_p0103a24║色，皆是唯識。雖說色、心，但有二名；論其法體，秪是法
X28n0585_p0103b01║性。
X28n0585_p0103b02║輔行（五上）（廿四）又有宗五識及五意識并第六識，俱能引
X28n0585_p0103b03║起受等三心。若依乘論，五識定無起三心義。雖此同
X28n0585_p0103b04║異，今初且觀諸識為境。問：識陰是王，有宗心王與數
X28n0585_p0103b05║同起，如何別於心王修觀？答：此但宗計，意則不然。直
X28n0585_p0103b06║爾觀心，義當觀王。
X28n0585_p0103b07║止觀（五）（九）。然界內外，一切陰入，皆由心起。佛告比丘：一
X28n0585_p0103b08║法攝一切法，所謂心是。論云：一切世間中，但有名與
X28n0585_p0103b09║色，若欲如實觀，但當觀名色。心是惑本，其義如是。若
X28n0585_p0103b10║欲觀察，須伐其根，如灸病得穴。今當去丈就尺，去尺
X28n0585_p0103b11║就寸，置色等四陰，但觀識陰。觀陰者，心是也。
X28n0585_p0103b12║輔行（五上）（廿五）。然界內下，欲示識心而為觀境。先且總攬
X28n0585_p0103b13║心為起由，即前所引經論是也。佛告下，重引阿含、大
X28n0585_p0103b14║論以證心造。若欲下，雙舉二譬：世、出世陰，如條、如病；
X28n0585_p0103b15║一念識心，如根、如穴、如華。他治病，湯不過一種、兩種，
X28n0585_p0103b16║灸不過一穴、兩穴。若爾，觀心即足，何故第四破徧文
X28n0585_p0103b17║末，更例觀於餘陰、界、入？答：欲融諸法，示觀境徧，是故
X28n0585_p0103b18║下文例餘界、入。若示境體，觀心即足，以心徧故，攝餘
X28n0585_p0103b19║法故。又非但心攝一切，亦乃一切攝心，故四念處云：
X28n0585_p0103b20║非但唯識，亦乃唯聲，唯香、味等。今當下，從廣之狹，正
X28n0585_p0103b21║示境體。陰、入、界三，並可為境，寬漫難示，故促指的。略
X28n0585_p0103b22║二就陰，如去丈就尺；略四從識，如去尺就寸。以由界、
X28n0585_p0103b23║入所攝寬多，陰唯有為，有為之中，義兼心、色，故置色
X28n0585_p0103b24║存心。心名復含心及心所，今且觀心王置於心所，故
X28n0585_p0103c01║初觀識，餘下例之。問：五識、五意識及第六識，並能生
X28n0585_p0103c02║於受等三心，何等識心及所生三心，是今觀境？答：五
X28n0585_p0103c03║識、五意識，定是今境，未屬煩惱，在無記故。於第六中，
X28n0585_p0103c04║取能招報者，仍須發得，乃屬煩惱境。餘之分別，方屬
X28n0585_p0103c05║今境。此五識及五意識，雖在今境，仍在下文歷緣對
X28n0585_p0103c06║境中明。
X28n0585_p0103c07║十義書（二）且如止觀，去於丈尺，唯取於寸，乃是於事
X28n0585_p0103c08║造中，去其所造，取能造以為所觀之境，故云伐樹得
X28n0585_p0103c09║根，灸病得穴。乃是去其千枝百脈，唯取一根一穴，立
X28n0585_p0103c10║所觀境，故云先重明境。故扶宗云：以一念識心為境
X28n0585_p0103c11║也。
X28n0585_p0103c12║止觀（六）（卅七）。歷餘一心三觀者，若總無明，心未必是，宜
X28n0585_p0103c13║更歷餘心，或欲心、瞋心、慢心，此等心起，即空、即假、即
X28n0585_p0103c14║中，還如總中所說（云云）。前來所說，但觀識陰，作如此
X28n0585_p0103c15║說，餘四陰亦如是，十二入、十八界亦如是，是名觀陰
X28n0585_p0103c16║界入境破法徧竟。
X28n0585_p0103c17║輔行（六下）（廿四）。次歷餘一心者，以向橫豎不二，一心歷於
X28n0585_p0103c18║諸心，一切諸心無非無明，是故初且總觀無明。總既
X28n0585_p0103c19║非宜，開總出別，無明心中具諸心故。問：前文但云觀
X28n0585_p0103c20║於識陰，何故得有欲等心耶？答：一者諸心不出於識，
X28n0585_p0103c21║二者為對便宜之人故須兼列。問：貪等即是煩惱所
X28n0585_p0103c22║攝，何名觀陰？答：雖是煩惱善惡陰攝，況此但觀欲等
X28n0585_p0103c23║心王。若爾，與煩惱境有何別耶？答：此是煩惱非煩惱
X28n0585_p0103c24║境，彼由觀發昔此過現習生，與下不同故合在此，其
X28n0585_p0104a01║實煩惱非報陰也。雖即屬陰，攝陰不盡，是故下文復
X28n0585_p0104a02║例餘陰。所言歷者，謂巡檢也。以別望總故名為餘，不
X28n0585_p0104a03║出無明故云一心。次前來下例餘陰入等者，問：應在
X28n0585_p0104a04║第七卷末明十乘竟，例餘陰入皆修十乘，何故於此
X28n0585_p0104a05║即例餘耶？答：以義便故。從初至此單約識心，從此已
X28n0585_p0104a06║去乃至離愛，具約五陰方成法相。故通塞中既檢校
X28n0585_p0104a07║諦緣，諦緣必須具足五陰，道品念處不可獨明一識
X28n0585_p0104a08║陰故。正助秖是助於道品，下三秖是明於觀陰次位
X28n0585_p0104a09║等耳。故須於此例餘陰入，將餘陰入共為觀境。問：歷
X28n0585_p0104a10║餘一心與四陰何別？答：有同有異，具如向簡。又歷餘
X28n0585_p0104a11║一心，以心對心而論總別；若例餘陰，以陰對陰而論
X28n0585_p0104a12║麤細。報非報異，法相別故，故須別明。雖復別明，應知
X28n0585_p0104a13║同異。陰不出心、心不離陰，陰從能覆、心從能造，造親
X28n0585_p0104a14║覆疎並心為境。
X28n0585_p0104a15║止觀（八）（一），第二，觀煩惱境者。上陰界入不悟，則非其宜。
X28n0585_p0104a16║而觀察不已，擊動煩惱，貪瞋發作。是時應捨陰入，觀
X28n0585_p0104a17║於煩惱。前訶五欲，知其過罪棄。葢是捨平常陰入，觀
X28n0585_p0104a18║於果報，於中求解。今觀發作隆盛，起重貪瞋。
X28n0585_p0104a19║輔行（八上）（一）、前觀陰入，觀於報陰，報陰無記，於彼陰上
X28n0585_p0104a20║求於妙解，故彼陰境未名煩惱。又前別歷一心文中，
X28n0585_p0104a21║雖觀貪瞋非今境意，但是現起善惡諸惑皆陰入攝，
X28n0585_p0104a22║是以因陰所起煩惱皆名陰境。今境必須因觀陰發，
X28n0585_p0104a23║發重貪等，方名今境。從今觀去，正舉今境異陰葢等，
X28n0585_p0104a24║故云起重貪瞋。
X28n0585_p0104b01║文句（五）（十七）逼身者，五識也。心者，意識心王也。身為八
X28n0585_p0104b02║苦所逼，而心不厭惱也。
X28n0585_p0104b03║記（六）（十三）五識等者，逼近也。濁在五識名之為近，以切
X28n0585_p0104b04║已故名為逼身。同時意識俱受苦境，非初剎那未分
X28n0585_p0104b05║別時，又秖此五識體是異熟八苦故也。近豈過此？故
X28n0585_p0104b06║此同時安能厭患？故此心王心所不能以此意識成
X28n0585_p0104b07║觀，唯能分別以成三受，三受義成故云切己。逼甚故
X28n0585_p0104b08║切，故一一苦皆由五識以對於境。次至第六而重分
X28n0585_p0104b09║別，復立苦因何能生厭？
X28n0585_p0104b10║輔行（五下）（十七）。俱舍云：由即六識身，無間滅為意。身者，體
X28n0585_p0104b11║也。無間滅時，為意根體。爾時五識亦依無間滅意以
X28n0585_p0104b12║為親緣，用五色根以為疎緣，而生五識。五識無間分
X28n0585_p0104b13║別生時，即名意識。
X28n0585_p0104b14║止觀（四）（廿二）前訶五欲，乃是五根對現在五塵發五識。
X28n0585_p0104b15║今棄五蓋，即是五識轉入意地，追緣過去，逆慮未來
X28n0585_p0104b16║五塵等法，為心內大障。
X28n0585_p0104b17║輔行（四下）（十四）。前所訶欲對塵發識，非直五識得五欲名，
X28n0585_p0104b18║必須同時意識緣現五塵，起五意識分別想著，起希
X28n0585_p0104b19║須心故名為欲。今此五蓋方云轉入意地者，謂前五
X28n0585_p0104b20║塵至入禪時，意地猶染能覆禪定，故名為葢。前欲一
X28n0585_p0104b21║向對順情塵，蓋通違順對定以說。
X28n0585_p0104b22║輔行（五上）（廿四）若依經部，大乘法相等，同時意識，緣現五
X28n0585_p0104b23║塵，及落謝塵，法入所收，少分屬色，少分屬心。今且觀
X28n0585_p0104b24║心，心即識也。
X28n0585_p0104c01║色心、五陰、十二入、十八界，揀境從寬至狹，指五陰
X28n0585_p0104c02║之識即色心之心，故云識陰者心是也。四明謂總
X28n0585_p0104c03║無明心，荊溪謂尅示境體，境既定矣，故受之以用
X28n0585_p0104c04║觀，即提起心之一字，曰一觀心是不思議境，而不
X28n0585_p0104c05║曰一觀識是不思議境者，葢有旨焉。浮塵外根不
X28n0585_p0104c06║能對塵，如盲聵𪖵強痺是也。能對塵者，勝義根也，
X28n0585_p0104c07║未發識故，故名內根。五識者，根塵相對所發之識
X28n0585_p0104c08║也。五意識同時意識，雖二名不同，皆發識之後分
X28n0585_p0104c09║別希須之識也。色心平等皆是法界，而言唯識者，
X28n0585_p0104c10║識外無色，識法界故。若分別之言唯識者，一有分
X28n0585_p0104c11║別識，此指心也；二無分別識，此指色也。只一識外
X28n0585_p0104c12║既別無色，故知若識若色皆是唯識。例言唯色者，
X28n0585_p0104c13║色外無識，色法界故。若分別之言唯色者，一無分
X28n0585_p0104c14║別色，此指色也；二有分別色，此指心也。只一色外
X28n0585_p0104c15║既別無識，故知若識若色皆是唯色。荊溪云：雖說
X28n0585_p0104c16║色心但有二名，論其法體秖是法性，然心是法界
X28n0585_p0104c17║能造諸法，而色是法界能造諸法，夫誰曰不然？
X28n0585_p0104c18║
X28n0585_p0104c19║讀教記卷第十七