X28n0585_p0105a01║讀教記卷第十八
X28n0585_p0105a02║天台沙門　法照
X28n0585_p0105a03║止觀（四）
X28n0585_p0105a04║能觀十乘
X28n0585_p0105a05║止觀（五），（九），（止第七卷三十三紙）。
X28n0585_p0105a06║輔行（五），（初）（中止第七卷下廿六紙）。
X28n0585_p0105a07║不思議境秖可通貫事理，不可分對事理，餘九亦
X28n0585_p0105a08║然。夫得意者，觀不思議境，任運離四性，計不如是，
X28n0585_p0105a09║不足以為端坐修理觀人也。然約性離計，乃寄起
X28n0585_p0105a10║明相耳，非謂推四性也。纔推四性，則是不得意者
X28n0585_p0105a11║改觀屬事，故義例云：從事則專照起心，四性叵得。
X28n0585_p0105a12║此對上理觀言也。至於破法徧中，歷餘一心，例餘
X28n0585_p0105a13║陰入。若理觀已成，則是觀成歷法，故十義書云：例
X28n0585_p0105a14║餘陰入，合在十乘文末。但從初至此，單約識心，從
X28n0585_p0105a15║此已去，備歷五陰，以其文便在破徧示耳。歷緣對
X28n0585_p0105a16║境，不言可知。若不得意者，亦須改觀，歷餘一心，例
X28n0585_p0105a17║餘陰入。故輔行云：前觀總無明心，未必是宜更歷
X28n0585_p0105a18║餘心等。十義書以四義明之，自有內心修觀，內外
X28n0585_p0105a19║兼修，捨內觀外，專修外觀者。不然，修內心專觀及
X28n0585_p0105a20║外境事觀，還用不思議境等十乘否？先達以事理
X28n0585_p0105a21║二觀皆推四性，及將不思議境分對事理，夫乃不
X28n0585_p0105a22║可乎？
X28n0585_p0105a23║三千
X28n0585_p0105a24║玅經（方便品）。唯佛與佛，乃能究盡諸法實相，所謂如是
X28n0585_p0105b01║相，如是性（止），如是本末究竟等。
X28n0585_p0105b02║金錍（十七）雖則通依一切大部，指的玅境，出自法華
X28n0585_p0105b03║（云云），所謂諸法實相，如是相等。當知如是相等，即是
X28n0585_p0105b04║轉釋諸法實相（云云）。實相必諸法，諸法必十如，十如
X28n0585_p0105b05║必十界，十界必身土。又依大經及以大論，立三世界，
X28n0585_p0105b06║故有三千。
X28n0585_p0105b07║止觀（五）（十三）夫一心具十法界，一法界又具十法界、百
X28n0585_p0105b08║法界，一界具三十種世間，百法界即具三千種世間。
X28n0585_p0105b09║此三千在一念心，若無心而已。介爾有心，即具三千
X28n0585_p0105b10║（云云）。
X28n0585_p0105b11║輔行（五中）。（七）、夫一心下，結成理境（云云）。故大師於覺意
X28n0585_p0105b12║三昧（云云），並未云一念三千具足（云云）。故至止觀正
X28n0585_p0105b13║明觀法，並以三千而為指南，乃是終窮究竟極說。故
X28n0585_p0105b14║序中云：說己心中所行法門，良有以也。
X28n0585_p0105b15║不二門（色心門，自他門）　別行玄記（下），（下）　指要　雜編。
X28n0585_p0105b16║圓具三千，不變而變。四明等法界，照事即理。融淨
X28n0585_p0105b17║覺形對像生，理無事有。如經諸法實相，如是相等。
X28n0585_p0105b18║止觀不思議境，結成三諦。金錍指的玅境，出自法
X28n0585_p0105b19║華。色心不二門亦然。故指要云：事異故六，理一故
X28n0585_p0105b20║即。此宗學者，誰不言之？而的當者無幾。應知圓家
X28n0585_p0105b21║明理，已具三千，而皆性不可變。至若蛣𧏙究竟，一
X28n0585_p0105b22║理一切理，一究竟一切究竟，不唯佛顯，九亦同彰。
X28n0585_p0105b23║固不可以下凡名實為妨。
X28n0585_p0105b24║三境
X28n0585_p0105c01║止觀（五），（十七）。輔行（五中一），（止十二）。（文多不錄，須者撿之。）
X28n0585_p0105c02║北峰師曰：觀一念理具之謂性，照理具無性之謂
X28n0585_p0105c03║修，解無性而說之謂化他。此說不可易矣。鑑堂曰：
X28n0585_p0105c04║古人問性德境通修不通修，今反質云修德境通
X28n0585_p0105c05║修否？葢修德境即性德境之修相也。神智以修德
X28n0585_p0105c06║境對事觀，失之甚矣。
X28n0585_p0105c07║生生
X28n0585_p0105c08║止觀（五）（十三）。例如八相遷物，物在相前，物不被遷；相在
X28n0585_p0105c09║物後，亦不被遷；前亦不可，後亦不可；秖物論相遷，秖
X28n0585_p0105c10║相遷論物（云云）。
X28n0585_p0105c11║輔行（五中）（八）。八相遷物者，相為能遷，物為所遷。俱舍頌
X28n0585_p0105c12║云：此謂生生等，於八一有能。謂本四相及隨四相，名
X28n0585_p0105c13║之為八。大相名本，小相名隨。以此八故，令一切法成
X28n0585_p0105c14║有為相。言生生者，所謂小生、生大、生等。等謂等於餘
X28n0585_p0105c15║之三相，謂小住、住大、住小、異、異大、異小、滅、滅大、滅。於
X28n0585_p0105c16║八一有能者，通無窮難，所謂小相於一有能、能相、大
X28n0585_p0105c17║相。大相於八有能，謂一大相起時，必與三大相及四
X28n0585_p0105c18║小相俱起，并一本法，故云於八。餘三大相，各亦如是。
X28n0585_p0105c19║故此八相，望於本法，不前不後。
X28n0585_p0105c20║止觀（五）（廿五）今解：生生故生者，即是大生生小生八相
X28n0585_p0105c21║所遷有漏之法也。
X28n0585_p0105c22║輔行云：通無窮難者，此釋出俱舍頌意。何者？頌云：
X28n0585_p0105c23║此謂生生等，即小生生大生，乃至小滅滅大滅，如
X28n0585_p0105c24║是則大小循環不休，墮無窮矣。所以特言於八一
X28n0585_p0106a01║有能，則便通了無窮難也。此記主深得論意，故云
X28n0585_p0106a02║耳。
X28n0585_p0106a03║三無為
X28n0585_p0106a04║俱舍論（真字函第一卷）。無漏謂道諦，及三種無為，謂虗空二
X28n0585_p0106a05║滅，此中空無礙。擇滅謂離繫，隨繫事各別，畢竟礙當
X28n0585_p0106a06║生，別得非擇滅。
X28n0585_p0106a07║論釋：無漏云何？謂道聖諦及三無為。何等為三？虗空、
X28n0585_p0106a08║二滅。二滅者何？擇、非擇滅。此虗空等三種無為及道
X28n0585_p0106a09║聖諦，名無漏法（云云）。三無為中，虗空但以無礙為性，
X28n0585_p0106a10║由無障故，色於中行。擇滅即以離繫為性，諸有漏法
X28n0585_p0106a11║遠離繫縛，證得解脫，名為擇滅。擇謂揀擇，即慧差別，
X28n0585_p0106a12║各別揀擇四聖諦故。擇力所得滅，名為擇滅（云云）。云
X28n0585_p0106a13║何隨繫事別？謂隨繫事量，離繫事亦爾（云云）。永礙當
X28n0585_p0106a14║生，得非擇滅。謂能永礙未來法生，得滅異前，名非擇
X28n0585_p0106a15║滅。得不因擇，但由闕緣。如眼與意專一色時，餘色、聲、
X28n0585_p0106a16║香、味、觸等謝，緣彼境界五識身等，住未來世畢竟不
X28n0585_p0106a17║生。由彼不能緣過去境，緣不具故，得非擇滅。
X28n0585_p0106a18║輔行（五下）（十二）。三無為者，一虗空，二擇滅，三非擇滅。舊名
X28n0585_p0106a19║數緣非數緣也。俱舍頌云：此中空無礙。謂太虗空無
X28n0585_p0106a20║礙為性，非謂所見空一顯色及竅隙等。頌云：擇滅謂
X28n0585_p0106a21║離繫，隨繫事各別。隨三界繫，見見品品，皆名為繫。所
X28n0585_p0106a22║繫不同，名為隨事。離一繫故，得一擇滅。擇力所得滅，
X28n0585_p0106a23║名為擇滅。擇謂斷智，推度令滅，故名擇滅。非擇滅者，
X28n0585_p0106a24║頌云：畢竟礙當生，別得非擇滅。此非擇滅，二類不同。
X28n0585_p0106b01║謂根塵闕緣，及所證位諸無知惑，不得續起，名礙當
X28n0585_p0106b02║生。如緣一色時，於餘諸色，及餘四塵，得非擇滅，為正
X28n0585_p0106b03║緣色。礙餘色等，當不生故，名礙當生。
X28n0585_p0106b04║析玄（下）（廿七）。今此中約見道前凡夫斷惑，不分理事，一
X28n0585_p0106b05║時合斷。問：此見道前凡夫位斷惑，有何所證？答：於一
X28n0585_p0106b06║一品惑解脫道中，皆證一分，非擇滅無為。又（下）（卅三）。言
X28n0585_p0106b07║此有八十九解脫道及滅者，即八十九品解脫道智
X28n0585_p0106b08║是有為果，八十九品擇滅理是無為果。謂見道有八
X28n0585_p0106b09║解脫道及所證八品擇滅理，修道有八十一品解脫
X28n0585_p0106b10║道及八十一品擇滅理，故有為無為各成八十九品
X28n0585_p0106b11║也。
X28n0585_p0106b12║淨名疏（九）（廿五）：但三無為：一、是涅槃，二、非涅槃。
X28n0585_p0106b13║垂裕記（十）（十九）：一、是涅槃者，暹云：擇滅無為也。二、非涅
X28n0585_p0106b14║槃者，虗空及非擇滅也。
X28n0585_p0106b15║然三種皆名無為者，葢表聖人證真空理，無生無
X28n0585_p0106b16║滅，無所作為也。言虗空者，此方便賢位之人，觀於
X28n0585_p0106b17║空理為性，乃真空無礙也。擇滅者，此約無漏智，斷
X28n0585_p0106b18║三界惑，證擇滅理，乃見修四果聖位也。非擇滅者，
X28n0585_p0106b19║此約世智，用六行觀，於見道前凡夫位中，不分事
X28n0585_p0106b20║理，一時見思合斷，證三四果也。言根塵闕緣者，良
X28n0585_p0106b21║由此人以智斷惑，於根塵中，只緣一根塵，其餘根
X28n0585_p0106b22║塵，闕緣不起。如眼與意，專緣一色，不緣其餘聲香
X28n0585_p0106b23║味觸。由闕緣故，別得非擇滅之名也。當知虗空與
X28n0585_p0106b24║非擇滅，通於凡聖，擇滅唯在聖果。何者？虗空既取
X28n0585_p0106c01║無礙為性，非擇滅乃約根塵闕緣，所以通凡聖也。
X28n0585_p0106c02║擇滅既是初果，聖人用智斷惑，而證真理，唯局在
X28n0585_p0106c03║聖。故淨名疏云：一是涅槃者，局也；二非涅槃者，通
X28n0585_p0106c04║也。有云以勝斥劣者，不攷疏意。或問：三無為既是
X28n0585_p0106c05║所證真理，出世空法，如何判屬法塵四類？曰：小不
X28n0585_p0106c06║談八識，即以法塵為所依，空法為當體，此小乘詮
X28n0585_p0106c07║法分齊也。又問：俱舍云無為是非因果者何？曰：葢
X28n0585_p0106c08║因果屬事，今從理說，故云爾。又問：三種無為，為四
X28n0585_p0106c09║諦皆有，為局一諦？曰：通則四諦皆有，以由伏惑是
X28n0585_p0106c10║道諦，斷惑是滅諦，所破惑體是苦集諦。別則唯在
X28n0585_p0106c11║滅諦，以擇力所得故也。
X28n0585_p0106c12║家家
X28n0585_p0106c13║止觀（六）（五）成論明十六心正是初果位，異部明十六心
X28n0585_p0106c14║是修道位。今且依修道斷一品欲惑，次第至第五品
X28n0585_p0106c15║盡，皆名斯陀含向。若超斷至第五品，名家家。次斷六
X28n0585_p0106c16║品盡，名斯陀含果。超斷至六品盡，名一往來。次斷第
X28n0585_p0106c17║七品至第八品，名阿那含向。超斷至第八品，名一種
X28n0585_p0106c18║子。次斷第九品盡，名阿那含果。畢竟不復還來欲界。
X28n0585_p0106c19║輔行（六上）（六）若釋家家，應須先辨欲惑九品能潤七生。
X28n0585_p0106c20║斷品多少，對果高下，謂上上能潤二生，上中、上下、中
X28n0585_p0106c21║上各潤一生，中中、中下共潤一生，下之三品共潤一
X28n0585_p0106c22║生。斷多少者，俱舍云：斷欲三四品，三二生家家，斷五
X28n0585_p0106c23║至二向，斷六一來果。釋曰：斷上三品，則損四生，餘三
X28n0585_p0106c24║生在，為六品潤，名三生家家。進斷中上，又損一生，并
X28n0585_p0107a01║前損五，餘二生在，名二生家家。更斷中中，未損一生，
X28n0585_p0107a02║但名二向。更斷中下，兼前中中，成損六生，餘下三品，
X28n0585_p0107a03║但潤一生，名為一來。問：何緣無斷一品、二品及斷五
X28n0585_p0107a04║品，名家家耶？答：必無斷二不至第三而命終者，亦無
X28n0585_p0107a05║斷五不至斷六而命終者，謂由聖者起大加行，必無
X28n0585_p0107a06║不斷大品惑盡而命終者。言大品者，謂三品也。離三
X28n0585_p0107a07║成九，故三名大。若斷至二必至於三，是斷初大品也。
X28n0585_p0107a08║若斷至五必至六者，是第二大品。又無一品能障於
X28n0585_p0107a09║果，是故斷五必至於六。此次斷義與今文同。問：若無
X28n0585_p0107a10║不斷大品而命終者，何故斷八不至於九而有命終？
X28n0585_p0107a11║答：斷九二義故異三品：一者得果，二者越界。第九一
X28n0585_p0107a12║品以有障果及能越界，故斷至八有命終者，六唯得
X28n0585_p0107a13║果無越界義，是故斷五必至於六。二三品中全無二
X28n0585_p0107a14║義，斷二必三於理不疑。今文中言超斷者，即是下文
X28n0585_p0107a15║小越之人，本在凡地未得色定，或修欲定欲惑未斷，
X28n0585_p0107a16║此人至十六心超斷五品，名為家家。此之五品同四
X28n0585_p0107a17║品故，隨其本斷品之多少，而得名為家家種子及以
X28n0585_p0107a18║無學向果等名。然大師所用並準舊婆沙，若欲知者
X28n0585_p0107a19║更撿彼文。又家家者有二不同，謂人及天。天謂欲天
X28n0585_p0107a20║二三家生而證圓寂，人謂人處或三二家或三二洲
X28n0585_p0107a21║而證圓寂。若天三生天三人二，若天二生天二人一，
X28n0585_p0107a22║人生三二反此可知。故天家家先於人中得見道已，
X28n0585_p0107a23║若超若次進斷三四，後於天中三二處生，人中反此。
X28n0585_p0107a24║天家家者於最後生天中，餘殘結斷名得圓寂。人中
X28n0585_p0107b01║家家準此說之。
X28n0585_p0107b02║玅玄（四）（廿五），從初果心後，更修十六諦觀，七菩提行現
X28n0585_p0107b03║前，即此世無漏斷煩惱一品，無礙斷欲界一品煩惱，
X28n0585_p0107b04║乃至斷五品，皆是於向，亦名勝進須陀洹，約此論家
X28n0585_p0107b05║家也。
X28n0585_p0107b06║金剛論（上）。人天二別，極七反生。何故七生？餘七結故。
X28n0585_p0107b07║七結者何？欲貪及瞋、色無色愛、掉、慢、無明。從此復斷
X28n0585_p0107b08║欲界修所斷惑，乃至五品，名斯陀含。向是中依，說二
X28n0585_p0107b09║種家：家
X28n0585_p0107b10║止觀依婆沙超斷論家家，荊溪引俱舍頌次斷文
X28n0585_p0107b11║釋家家畢，斷云：此次斷義與今文同，則知俱舍次
X28n0585_p0107b12║斷家家與止觀超斷家家一也。此自言超次家家
X28n0585_p0107b13║是同，非謂超斷人與次斷人同。有云俱舍頌超，有
X28n0585_p0107b14║云超次兼頌，有云與止觀次斷同者，誤矣。或問：妙
X28n0585_p0107b15║玄一品五品云者，何也？曰：玄文葢約二果，向是論
X28n0585_p0107b16║家家之位，進則成二果，退則在初果，非論家家位
X28n0585_p0107b17║次也。又有引金剛論為妨，例此。又問：楞伽云：須陀
X28n0585_p0107b18║洹有三種，下者極七，中者三五，上者即生而般涅
X28n0585_p0107b19║槃。以此七生分於三根，於上超次如何收束？虎溪
X28n0585_p0107b20║曰：此該次斷中二種人，中下似次斷中不加行人，
X28n0585_p0107b21║上者似次斷中加行人，經中兼含，不可定判也。
X28n0585_p0107b22║般般
X28n0585_p0107b23║俱舍頌曰：此中生有行，無行般涅槃，上流若雜修，能
X28n0585_p0107b24║往色究竟。超半超徧沒，餘能往有頂，行無色有四，住
X28n0585_p0107c01║此般涅槃。　行無色有九，謂三各分三，業惑根有殊，
X28n0585_p0107c02║故成三九別。
X28n0585_p0107c03║止觀（六）（五）次斷初禪初品，至非想第八品，凡七十一品，
X28n0585_p0107c04║悉名阿羅漢向六種那含位在其中
X28n0585_p0107c05║輔行（六上）（六）六種那含位在其中者，大論三十三云：五
X28n0585_p0107c06║那含者，謂中、生、行、不行、上流。復有六種五，如上加現。
X28n0585_p0107c07║復有七種六，如上加無色。俱舍不立現般，但取色般，
X28n0585_p0107c08║并五為六。頌曰：此中生有行無行般涅槃上流若雜
X28n0585_p0107c09║修能往色究竟。超半超徧沒餘能往有頂行無色有
X28n0585_p0107c10║四住此般涅槃。釋曰：不還有五：一中謂欲界沒，於色
X28n0585_p0107c11║中陰而般涅槃。二者生般，生色界已而般涅槃。三者
X28n0585_p0107c12║有行，生色界已，長時修行方般涅槃，但有勤修無速
X28n0585_p0107c13║進道。四者無行，生色界已，不經久修無功用行而般
X28n0585_p0107c14║涅槃，勤修、速進二道俱無。五者上流，於色界中要轉
X28n0585_p0107c15║經於四禪天處方般涅槃。上流又二：一者有雜修，即
X28n0585_p0107c16║樂慧是；二無雜修，即樂定是。有雜修者往色究竟，無
X28n0585_p0107c17║雜修者往於有頂。頌中餘字是不雜修。又有三種：一
X28n0585_p0107c18║全超者，謂在欲界，於四禪中已徧雜修，遇緣退失，從
X28n0585_p0107c19║梵眾沒生色究竟，中間盡越，故名全超。二者半超，梵
X28n0585_p0107c20║眾沒已，中間漸受十四天處，或超一二乃至十三，後
X28n0585_p0107c21║乃方生色究竟天，皆名半超，非全超故。通受半名，全
X28n0585_p0107c22║不能超，名為徧沒。無雜修者，生無色界，唯不能生五
X28n0585_p0107c23║淨居天，從廣果沒生三無色，後生有頂方般涅槃。故
X28n0585_p0107c24║此那含縱生無色，猶屬色攝。若欲界沒生無色天，即
X28n0585_p0108a01║無色攝。復有九種，中、生、上流各三種故，如釋籤引。此
X28n0585_p0108a02║六九中，未入般前或得名為羅漢向攝，在色界時或
X28n0585_p0108a03║有勤修速進故也。
X28n0585_p0108a04║玅玄（四）（廿五）五種般者，中般、生般、行般、不行般、上流般
X28n0585_p0108a05║也。七種者，開中般為三種也。八種般者，五如前，更有
X28n0585_p0108a06║現般、無色般、不定般。
X28n0585_p0108a07║籤（七）（十八）準俱舍論，總為九種，謂三各分三，謂中、生、上
X28n0585_p0108a08║流也。有行、無行生色界已，方般涅槃，並生般攝。言中
X28n0585_p0108a09║三者，謂速、非速、經久，如迸火星，以喻三義，思之可知。
X28n0585_p0108a10║並於中陰論速、非速等。生有三者，一、生約速立，二、有
X28n0585_p0108a11║行約非速立，三、無行約經久立。並生色界已，論速等
X28n0585_p0108a12║也。上流三者，一、全超約速立，二、半超約非速立，三、徧
X28n0585_p0108a13║沒約經久立。從色初至色末，始終有此三人不同。如
X28n0585_p0108a14║是三九，由業、惑、根異。言業異者，造順現業成中般，造
X28n0585_p0108a15║順生業成生般，造順後業成上流般。言惑三者，下品
X28n0585_p0108a16║惑成中般，中品惑成生般，上品惑成上流般。言根別
X28n0585_p0108a17║者，上根中般，中根生般，下根上流般。
X28n0585_p0108a18║或問：俱舍頌云：住此般涅槃。輔行何云不立現般？
X28n0585_p0108a19║曰：此點止觀對大論說也。止觀云：六種那含位在
X28n0585_p0108a20║其中？大論即第六是現般，俱舍則第六不立現般，
X28n0585_p0108a21║但取無色般，并五為六。葢俱舍七種，則有現般也。
X28n0585_p0108a22║輔行言但取色般，必脫無字，以五是色般故。若不
X28n0585_p0108a23║定般，名出毗曇婆沙。言不定者，約期心說三果。聖
X28n0585_p0108a24║人期心，欲界般涅槃，却在色界或無色界而般涅
X28n0585_p0108b01║槃，名不定也。又疑：三果不還欲界，如何於三果上
X28n0585_p0108b02║論欲界現般？曰：斷欲惑已，其身已謝，則不還生。今
X28n0585_p0108b03║雖斷惑，其身未謝，不妨三果於欲界現身論涅槃
X28n0585_p0108b04║也。籤云：十六處於十八中，除大梵無想故也。
X28n0585_p0108b05║圓斷
X28n0585_p0108b06║輔行（七上）（十二）。文似次第，意實圓融，故於前四，勤而觀之。
X28n0585_p0108b07║但麤惑浮疎，細惑沈隱，故分已生未生之相。先已三
X28n0585_p0108b08║觀，勤觀已生，令速不生，又更勤令未生不生。是以麤
X28n0585_p0108b09║惑任運先除，且得名為已生不生。入六根淨，進修三
X28n0585_p0108b10║觀，復伏細惑，名為除斷。麤惑先去，真諦先成。
X28n0585_p0108b11║止觀（七）（卅二），十信具足，名六根清淨相似之位，四住已
X28n0585_p0108b12║盡。
X28n0585_p0108b13║輔行（七下）（廿四）次明十信位者，五品已能圓伏五住，豈至
X28n0585_p0108b14║此位別斷見思？但是圓修，麤惑先斷，猶如冶鐵，麤垢
X28n0585_p0108b15║先去。
X28n0585_p0108b16║玄籤云云。
X28n0585_p0108b17║指要（下）（五）圓人始終用絕，待智頓亡。諸法理果尚亡，惑
X28n0585_p0108b18║何次第？秖由此智功力微著，故成疎親。由疎親故，惑
X28n0585_p0108b19║落前後，名迷厚薄。智疎惑厚，智親惑薄，傳傳明之，此
X28n0585_p0108b20║乃約智分惑也。既有厚薄之義，故強分三惑，義開六
X28n0585_p0108b21║即，名其亡智淺深。若論亡智，了於即理，無一德可修，
X28n0585_p0108b22║無一惑可破，強分厚薄淺深也。
X28n0585_p0108b23║圓人一心既具十界，當知三惑秖在一心，以由最
X28n0585_p0108b24║初不了一法界故，名曰無明。如塵若沙，起見起愛，
X28n0585_p0108c01║一體三惑，即十界因；斷見思，即破六凡因；斷塵沙，
X28n0585_p0108c02║即破二乘因；斷無明，即破菩薩因。以由三觀圓修，
X28n0585_p0108c03║三惑圓斷，但麤惑斷處，自受見思之名，觀智淺深，
X28n0585_p0108c04║可以意得，故曰譬如冶鐵，麤垢先去，極其根本，惑
X28n0585_p0108c05║智一如，不須斷除及翻轉也。
X28n0585_p0108c06║得得
X28n0585_p0108c07║止觀（七）（十九），輔行（七下）（二）。
X28n0585_p0108c08║淨名疏（五）（卅六）若毗曇人，三世是有：過去雖去，善法不
X28n0585_p0108c09║滅，得繩所繫；未來雖未有，時至則起；現在善法成就
X28n0585_p0108c10║在心，故皆是有。曇無德人，則二世無：過去實法善滅，
X28n0585_p0108c11║故無；但有假名，得報不失；未來未有，故無；現在善法
X28n0585_p0108c12║成就在心，故是有也。
X28n0585_p0108c13║小乘不明八識，故立得繩，任持三世。無作十二者，
X28n0585_p0108c14║即三大三小，并初念三，以成九法。又於二念，自起
X28n0585_p0108c15║作法及大小，得成十二也。驗第三念中成三十六，
X28n0585_p0108c16║則過去成三法，現在成共三十九。從此展轉，得徧
X28n0585_p0108c17║虗空。然無作之法，任運而起，如陶家輪，復有法俱
X28n0585_p0108c18║得也。言但與形俱者，即是形俱無作。若爾，現報滅，
X28n0585_p0108c19║未來報未起時得，得以何為形俱？曰：中陰，又如奪
X28n0585_p0108c20║胎之類也。何云身死得謝？曰：且取現報以說。若未
X28n0585_p0108c21║來續起，任持不斷，始自無間，終至四果，皆有之不
X28n0585_p0108c22║得。謂三藏四念處，觀心無常中，是其階位也。
X28n0585_p0108c23║
X28n0585_p0108c24║讀教記卷第十八