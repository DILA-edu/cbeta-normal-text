X28n0585_p0109a01║讀教記卷第十九
X28n0585_p0109a02║天台沙門　法照
X28n0585_p0109a03║諸部（上）
X28n0585_p0109a04║光明定題
X28n0585_p0109a05║光明玄（十）（五）。上來舉譬多是義推，依文立名顯然可解。
X28n0585_p0109a06║何者義推疎遠依文親近？以己情推度是故言疎，彼
X28n0585_p0109a07║義例此是故言遠，用佛口說是故言親，即此經文是
X28n0585_p0109a08║故言近，豈可棄親近而從疎遠耶？
X28n0585_p0109a09║拾遺記（中）（七）。然而大師深知三字是法非譬，從茲自立
X28n0585_p0109a10║附文、當體二種解釋。其中附文含於二義：一、直名理，
X28n0585_p0109a11║二、從事用。若當體釋，唯從理立。今欲依文，先貶譬釋，
X28n0585_p0109a12║多是義推，不及依文，顯然可解。
X28n0585_p0109a13║光明玄（十）（七）。問：舊云此經從譬得名，云何矯異而依文
X28n0585_p0109a14║耶？答：非今就文而害於譬，若苟執譬復害於文，義有
X28n0585_p0109a15║二途應須兩存，故前云義推疎遠、依文親近，若鈍根
X28n0585_p0109a16║人以譬擬法，若利根人即法作譬，下文云如深法性
X28n0585_p0109a17║安住其中，即於是典金光明中而得見我釋迦牟尼，
X28n0585_p0109a18║又空品云為鈍根故起大悲心，鈍人守指守株寧知
X28n0585_p0109a19║兔月，利人圓解不須株指。
X28n0585_p0109a20║拾遺記（中）（十三）。今釋經題，存於二意：一、順佛語，故依文
X28n0585_p0109a21║釋；二、對古師，故作譬釋。言對古者，因見三師不善用
X28n0585_p0109a22║譬，所譬不周，乖違法性，故作譬釋，具顯法性深廣之
X28n0585_p0109a23║義而對形之。如此用譬，雖無經據，存之有益，是故二
X28n0585_p0109a24║途不偏廢一。汝專執譬，則棄親逐疎；我今雙存，則親
X28n0585_p0109b01║疎俱得。
X28n0585_p0109b02║依文立題，約義收機。先達云：究論單法為名，乃的
X28n0585_p0109b03║依聖人稱唱，雖通利鈍取解，實不以被機定題。今
X28n0585_p0109b04║取之。
X28n0585_p0109b05║事理二定
X28n0585_p0109b06║光明文句（上）（五）佛常在定，而羣機扣佛，佛欲應之，故示
X28n0585_p0109b07║軌儀。如來常寂，猶尚樂定，入游法性，出敘經王。
X28n0585_p0109b08║記（一），（十五）。初入定者，大覺頓圓，照而常寂。今之入定，蓋
X28n0585_p0109b09║示軌儀，令人樂定。次敘述者，既入玅定，見法尊貴，即
X28n0585_p0109b10║於此定，敘述經王。言敘出者，實未示於出定之相，葢
X28n0585_p0109b11║寂不妨照，故云出耳。佛不出定，即說此經，意本彰於
X28n0585_p0109b12║寂中有照也。
X28n0585_p0109b13║光明文句（下）（末）。問：佛何處入定，此云從三昧起？答：初將
X28n0585_p0109b14║說經，佛游甚深法性。今說將竟，故從三昧起。此經首
X28n0585_p0109b15║尾皆在法性中說，其文甚明。
X28n0585_p0109b16║記（六），（卅二）。問：新經自云：爾時薄伽梵，於日晡時，從三昧
X28n0585_p0109b17║起，觀察大眾，而說頌曰：金光明妙法，最勝諸經王。今
X28n0585_p0109b18║之讖本，何故三番讚畢，方云從三昧起耶？苟譯者所
X28n0585_p0109b19║見不同，其如集經者，梵本編文，安次如何耶？答：梵本
X28n0585_p0109b20║不同，豈須和會（云云）。
X28n0585_p0109b21║索隱記（一）有二義：一者梵本不同，豈須和會？以滅後
X28n0585_p0109b22║結集有窟內窟外之殊。又諸部宗計取捨不同，故知
X28n0585_p0109b23║諸經不無增損，是故梵本安可一槩？二者如華嚴分
X28n0585_p0109b24║真菩薩此根入正受，彼根起出說妙覺極果，豈不能
X28n0585_p0109c01║耶？
X28n0585_p0109c02║新經十卷，（義淨譯，場字函。）
X28n0585_p0109c03║所入之定為理事耶？若事者，首尾在法性中說。經
X28n0585_p0109c04║云：游於無量甚深法性。若理者，理無動靜出入之
X28n0585_p0109c05║相，及以禮塔等事。曰：即理之事也，皆隨物偏好耳。
X28n0585_p0109c06║艸菴之說云：
X28n0585_p0109c07║信相位次
X28n0585_p0109c08║光明文句（上）。（二十）信相者，信家之相在似道中，別判三
X28n0585_p0109c09║十心，圓判鐵輪位。下文云：見有一人似婆羅門，以捊
X28n0585_p0109c10║擊皷。皷是法身，擊是機動，似位機興，知非真擊。又真
X28n0585_p0109c11║似之位，地地相隨，無位不有，如普賢修，普賢行滿，位
X28n0585_p0109c12║隣尊極。此似則高信相稱，似道者未敢判其高下也。
X28n0585_p0109c13║記（二）。（廿二）初、約名釋。信通真似，既言信相，信則非真，似
X28n0585_p0109c14║真似信，是其真證前相故也。別教三賢是似信位，初
X28n0585_p0109c15║地已上方得真信，圓教登住便得真信，即以十信名
X28n0585_p0109c16║為似信（云云）。二、又真下，明似通上位二：初、明位位有
X28n0585_p0109c17║似。已證名真，未證名似。普賢等覺望極名似，故立賢
X28n0585_p0109c18║名。
X28n0585_p0109c19║光句（上）（卅）。踊躍者，登位也。歡喜者，信生也。別教釋者，信
X28n0585_p0109c20║相似位中疑惑去，登歡喜地中信生也。圓教釋者，信
X28n0585_p0109c21║相鐵輪位中疑惑去，入住銅輪位中歡喜也。若作普
X28n0585_p0109c22║賢似位釋者，下地中疑惑去，十地頂深信堅固，猶若
X28n0585_p0109c23║金剛隣真接極而生歡喜也。
X28n0585_p0109c24║記（三）（六）真信解發入歡喜位，別在初地圓在初住，並破
X28n0585_p0110a01║無明名疑惑去，此皆內凡而釋似位。十地頂者，若不
X28n0585_p0110a02║立等覺即第十地，破上品無明之惑升於後心，此位
X28n0585_p0110a03║名為眾伏之頂。金剛喻定既為最後無明所動，故生
X28n0585_p0110a04║歡喜及踊躍也。
X28n0585_p0110a05║光句（中）（六），皷是法身，擊是機智，婆羅門是淨行，似是隣
X28n0585_p0110a06║真。隣真之人，以似解之淨智，和會法身，甘露相應，滅
X28n0585_p0110a07║苦生樂。
X28n0585_p0110a08║按大師釋信相位次，先示似位在別圓地住之前，
X28n0585_p0110a09║次乃以似通上耳。故釋歡喜踊躍之文，亦先以似
X28n0585_p0110a10║位疑去而入地住也。或問：前釋歡喜踊躍信相已
X28n0585_p0110a11║入分真，今釋似婆羅門信相却居似位者何？曰：此
X28n0585_p0110a12║乃迷名而不知義，經文顯云信相見有一人似婆
X28n0585_p0110a13║羅門，若以婆羅門便是信相，不知是誰見有一人
X28n0585_p0110a14║耶？不攷經文妄生戲論，或云前是實行後是權行，
X28n0585_p0110a15║或云悔品似位是隣極之似，或云經家順法譬次
X28n0585_p0110a16║第故先壽後懺，或云今似婆羅門既在夢中見聞
X28n0585_p0110a17║科內，則是室中懷疑之時，或云夢人擊鼓事雖壽
X28n0585_p0110a18║量之後，表機扣應理實決疑之前，作是說者可哀
X28n0585_p0110a19║也哉。
X28n0585_p0110a20║三種懺法
X28n0585_p0110a21║光明文句（中）（四）、小乘作法者，如毗尼中，發露與學二十
X28n0585_p0110a22║僧行摩那埵（此翻意喜，亦翻折伏貢高，亦名下意，即承事眾僧也），或半月作法，
X28n0585_p0110a23║或對首作法，或責心，但令作法成就，不障僧事，即清
X28n0585_p0110a24║淨也。阿含中亦作相懺，犯欲人作毒蛇口想，此觀成
X28n0585_p0110b01║時，淫罪即滅。亦有觀空懺，秖是真空。
X28n0585_p0110b02║記（三）（十四）。初、作法。毗尼，此云律。二十僧者，此約懺僧殘
X28n0585_p0110b03║罪也（云云）。小乘犯夷，亦有懺法，而疏文不引者，以懺
X28n0585_p0110b04║已既為學悔，沙彌仍障聖果，故非此中復本清淨義
X28n0585_p0110b05║也。故荊溪云：小學悔已，障果仍成，重罪未忘。二、阿含
X28n0585_p0110b06║下，取相。上明作法，但令三業順於佛制，法成罪滅，尚
X28n0585_p0110b07║是散心，滅罪猶淺。今論取相，屬於定心，想成相起，滅
X28n0585_p0110b08║罪則深。故蛇口想成，豈唯淫罪得除，亦乃欲心不起。
X28n0585_p0110b09║三、亦有下，無生。言觀空者，析法明空也。觀造罪心，本
X28n0585_p0110b10║無主宰，念念無常，無誰能作？無是業報？我見若亡，諸
X28n0585_p0110b11║使永寂。此觀若成，四趣則除，三界須出。小乘三懺，其
X28n0585_p0110b12║相略然。
X28n0585_p0110b13║光明新記（四）（七）。如毗尼中發露與學者，即約事懺夷也。
X28n0585_p0110b14║神智謂約事懺夷以破四明，今云其妄也。何者？大
X28n0585_p0110b15║師發露與學，但是犯後四篇，不覆而學悔耳。且四
X28n0585_p0110b16║明全依禪門而說，彼既云義如律中廣明，但未明
X28n0585_p0110b17║懺悔四重法，豈非謂律中作法不懺夷耶？其小乘
X28n0585_p0110b18║作法不懺夷者，且從戒藏而說。若論經藏，亦懺夷
X28n0585_p0110b19║愆，故引初教為證也。大師明判小乘律無作法懺
X28n0585_p0110b20║夷，而經中有文，神智何苦破之？或問：大師據經而
X28n0585_p0110b21║照律師？資持記（中四）（下七）：問：有人準初教經，三十僧中
X28n0585_p0110b22║懺重，得入僧數者。答：此引偽經，不足為據。又濟緣
X28n0585_p0110b23║記（四下）（廿二）：二十僧者，倍受加十僧位之極。有云：三十
X28n0585_p0110b24║人懺重，出初教經。此乃偽典，不足承用（文）。二文却
X28n0585_p0110c01║判為偽者何？曰：輔行（六下）（一）云：文義既正，或是失譯。
X28n0585_p0110c02║豈以時人未決，便推入偽？大師親證，位在初依，不
X28n0585_p0110c03║應錯用（文）。記中小乘無生，既除四趣，出三界，則斷
X28n0585_p0110c04║惑證果明矣。有云：不能斷惑證果，謂文句功能中，
X28n0585_p0110c05║命伏為斷爾。然諸文但明小律作法，不滅重罪，不
X28n0585_p0110c06║可據此輙判小乘經藏三懺之功。請詳妙玄光明
X28n0585_p0110c07║疏記自見矣。又謂四明既斷作法，不引懺夷，驗下
X28n0585_p0110c08║取相無生，滅罪斷惑，亦但後四篇爾。今問：當文取
X28n0585_p0110c09║相顯云：犯欲作蛇口想，安得取相非懺重？妙玄顯
X28n0585_p0110c10║云：使犯重人念空，安得無生非懺重耶？
X28n0585_p0110c11║光句（中）（五）大乘中亦有作法。或八百日，虗空藏塗廁是
X28n0585_p0110c12║也。或九十日，般舟是也。或四十九日，大悲懺是也。或
X28n0585_p0110c13║二十一日，法華是也。或七日，方等是也。灰湯澡豆，淨
X28n0585_p0110c14║身辛酒，禁口懺愧，勤心旋誦，各有徧數等，皆作法懺
X28n0585_p0110c15║攝也。取相懺者，如方等求十二夢王菩薩戒，見華光
X28n0585_p0110c16║摩頂，虗空藏中唱聲印臂，相起罪滅。雖不正明作法，
X28n0585_p0110c17║兼得事用也。無生懺者，如普賢觀云：端坐念實相，如
X28n0585_p0110c18║日照霜露。觀空緣理，無相最上。雖不正作事相，兼上
X28n0585_p0110c19║兩懺也。
X28n0585_p0110c20║記（三）（十四）。行者應知三種懺法，無生是主，二為助緣。故
X28n0585_p0110c21║前疏云：灰汁皂莢，助於清水。若缺妙觀，不名大乘，便
X28n0585_p0110c22║同外道，無益苦行。須近善師，學懺悔處及懺悔法，方
X28n0585_p0110c23║可行於道場事儀。故於諸事，皆用妙觀，照而導之，使
X28n0585_p0110c24║作法等，皆順實理，悉為佛因。有謂道場所修行法，而
X28n0585_p0111a01║為事治，須於十乘，先修六法，後方助開。而不思前六，
X28n0585_p0111a02║在道場中用。如今明懺，具談三種，豈捨事行（云云）。又
X28n0585_p0111a03║須了知大乘三懺，後一雖可獨修不進，則須假前二，
X28n0585_p0111a04║前二不可暫離無生。得此意已，方可說行三種懺法。
X28n0585_p0111a05║禪門（二）（六）。言觀相者，但用心行道，功成相現。取此判之，
X28n0585_p0111a06║便知罪滅不滅。非謂行道之時，心存事相，而生取著。
X28n0585_p0111a07║若如此用心，必定多來魔事。問：摩羅亦能作此等相，
X28n0585_p0111a08║云何可別？答曰：實是邪正難別，不可定取。若相現時，
X28n0585_p0111a09║良師乃識。事須面決，非文可載。
X28n0585_p0111a10║輔行（二上）（五）魔既即印，印豈壞印？如大論云：有菩薩教
X28n0585_p0111a11║人修空，斷一切念，後時纔起一念有心，便為魔動，即
X28n0585_p0111a12║便憶念本所修空，魔為之滅。修空尚爾，況復觀之？即
X28n0585_p0111a13║法界印。
X28n0585_p0111a14║禪門（二）（六）今但舉要明相，不出四種：一、夢中見相；二、行
X28n0585_p0111a15║道時聞空中有聲，或見異相及諸靈瑞；三、坐中覩見
X28n0585_p0111a16║善惡、破惑、破戒等相；四、以內證種種法門，道心開發
X28n0585_p0111a17║等為相。此隨輕重判之，不可定說。
X28n0585_p0111a18║南嶽四安樂行偈（輔行二；上十九引）。修習諸禪定，得諸佛三
X28n0585_p0111a19║昧，六根性清淨，菩薩學法華。具足二種行：一者、有相
X28n0585_p0111a20║行；二者、無相行。無相安樂行：甚深妙禪定，觀察六情
X28n0585_p0111a21║根，有相安樂行，此依勸發品。散心誦法華，不入禪三
X28n0585_p0111a22║昧，坐立行一心，念法華文字。行若成就者，即見普賢
X28n0585_p0111a23║身，
X28n0585_p0111a24║三昧儀（第九、誦經方法）。若人本不習坐，但欲誦經懺悔，當於
X28n0585_p0111b01║行坐之中久誦經，疲極可暫斂念，消息竟便即誦經，
X28n0585_p0111b02║亦不乖行法，故云不入三昧。但誦持故，見上妙色。
X28n0585_p0111b03║光記（三）（十一）正助二懺。修逐根緣，自有一向修於正道，
X28n0585_p0111b04║直登圓住。或內外凡，自有一向修於助道。如南嶽立
X28n0585_p0111b05║有相安樂行，不入三昧，但誦持故，亦能得見上妙色
X28n0585_p0111b06║像。此二隨根修入不同，若悟理時，必兩捨也。自有正
X28n0585_p0111b07║助相兼而修，或先正後助，或先助後正，或同時而修。
X28n0585_p0111b08║今之所立，意在同修耳。若於三句都不攝者，則人身
X28n0585_p0111b09║牛也。
X28n0585_p0111b10║大乘三懺雖散出諸經，舉一必皆具足。如普賢觀
X28n0585_p0111b11║誦大乘經，作法也；得見普賢，取相也；觀心無心，無
X28n0585_p0111b12║生也。光明中七日七夜朝暮淨心，作法也；見彌勒、
X28n0585_p0111b13║文殊，取相也；五陰舍空，無生也。諸經皆然。有云大
X28n0585_p0111b14║乘三懺備出，唯光明者，非也。上四十九日指大悲
X28n0585_p0111b15║懺者，此指觀音懺為大悲爾，若今大悲但三七日
X28n0585_p0111b16║也。然於取相不可率爾，略引禪門輔行以示之。須
X28n0585_p0111b17║知必先作意求滅罪愆，期見好相而修，修時不可
X28n0585_p0111b18║懸望好相，恐招魔事故也。但只一心求滅罪障，而
X28n0585_p0111b19║修作法，而修無生，功成罪除，其相自現也。竊觀禪
X28n0585_p0111b20║門謂行道之時心離相著，則似全不許修懺時心
X28n0585_p0111b21║存事相。何故？四明云：口說六根罪時，心存三種懺
X28n0585_p0111b22║法。方等專求夢王，阿含專想蛇口，普賢觀為我現
X28n0585_p0111b23║身，豈非作意求見事相耶？曰：上云不可率爾，正為
X28n0585_p0111b24║此也。且以今人修行布施言之，或求佛果，或求世
X28n0585_p0111c01║福，先亦須念為求佛果，為求世福。若行施時心心
X28n0585_p0111c02║只在佛果世福，則反成亂想取著，又須離著忘情。
X28n0585_p0111c03║猶如磨鏡，垢盡明現，豈可磨時心心在明？雖非心
X28n0585_p0111c04║心在明，終是求明磨鏡，鏡明之處方驗塵銷。今取
X28n0585_p0111c05║相懺亦復如是，但阿含中蛇口想者，似如念念心
X28n0585_p0111c06║觀事相，然亦不可一途而判，有但勤修任相自現
X28n0585_p0111c07║者，有專一相而相起取驗者，機別教殊，豈可一準？
X28n0585_p0111c08║光句（中）。（五）作法懺成，違無作罪滅，而性罪不除。如犯殺
X28n0585_p0111c09║生，作法懺成，違無作罪去，而償命猶在，即其義也。取
X28n0585_p0111c10║相懺能滅性罪，性罪去，違無作罪亦去。如伐樹，枝葉
X28n0585_p0111c11║萎，根本未去，續生如故也。觀無生懺能滅無明，如覆
X28n0585_p0111c12║大地，根枝葉等，悉皆無餘。
X28n0585_p0111c13║記（三）（十六）無作罪者，昔受佛戒，由作法發無作體，若毀
X28n0585_p0111c14║犯得違逆罪。今由作法翻破此罪。言性罪者，即十惡
X28n0585_p0111c15║也。不論受與不受，犯之性自是罪。如犯下論云：斬大
X28n0585_p0111c16║艸，殺畜二罪同懺，二種違制之罪俱除，而殺畜償命
X28n0585_p0111c17║猶存。二、取相。由以定心想成勝相，熏修力強能轉惡
X28n0585_p0111c18║業，是故能滅性遮二罪（云云）。既對遮性辨於無明，故
X28n0585_p0111c19║此無明通界內外，此即通小之相也。
X28n0585_p0111c20║止觀（四）（二）性戒者，莫問受與不受，犯即是罪；受與不受，
X28n0585_p0111c21║持即是善。若受戒，持生福，犯獲罪；不受無福，不受犯
X28n0585_p0111c22║無罪。如伐艸害畜罪，同對首懺，二罪俱滅。大論解云：
X28n0585_p0111c23║違無作罪同滅耳，而償命猶在。故知受持之戒，與性
X28n0585_p0111c24║戒有異也。
X28n0585_p0112a01║輔行（四上）。（四）、性戒不受故無無作。若受戒下，明受得戒
X28n0585_p0112a02║即有無作，故性罪之上加違無作，出家等戒無作別
X28n0585_p0112a03║生。是故持則功等虗空，破乃隨對一支一境，舉持勸
X28n0585_p0112a04║受加罪遮違，況犯已法除復本清淨。故云：瞻蔔華雖
X28n0585_p0112a05║萎，猶勝於餘華；破戒諸比丘，猶勝諸外道。如伐艸下，
X28n0585_p0112a06║略出遮性同異之相。如艸畜俱有違制之罪，非單提
X28n0585_p0112a07║悔二遮俱滅，然於害畜仍有性愆，故引論解償命猶
X28n0585_p0112a08║在。問：性罪不滅何須懺耶？答：既違制已持心相續，縱
X28n0585_p0112a09║果位廣償為利物因，豈同於違且沈三趣？
X28n0585_p0112a10║輔行（四上）（十五）。發菩提心者，若直爾滅罪，何必發心？如小
X28n0585_p0112a11║乘中僧別兩懺，則翻無始罪境不徧，如滅夷過。小教
X28n0585_p0112a12║權文，皆由不發菩提心故。又小乘懺，但名抵債，不為
X28n0585_p0112a13║護他，故無償理。為翻此等發菩提心。（補註十三：三、西京楷師云：以無
X28n0585_p0112a14║漏力，強排三塗之債，故云抵債也。）
X28n0585_p0112a15║光記（三）（七）。然菩薩行，為轉先業，作利他緣，乃論無生等
X28n0585_p0112a16║三種懺法。聲聞自度，縱明懺悔，多在作法求免三塗。
X28n0585_p0112a17║此等作法，能免三塗。菩薩為轉先業，作果上利緣。
X28n0585_p0112a18║若論懺法之功，實除三障，不必償也。問：大乘作法，
X28n0585_p0112a19║但滅遮罪，不滅性罪耶？曰：諸文且從三懺，一往對
X28n0585_p0112a20║論，未可為定。以由六番功能中，此且初番。總而言
X28n0585_p0112a21║之，大乘三懺，皆能除三障也。
X28n0585_p0112a22║觀心觀佛
X28n0585_p0112a23║觀經疏：（一）此經心觀為宗，實相為體。所言佛說觀無
X28n0585_p0112a24║量壽佛者，佛是所觀勝境，舉正報以收依果，述化主
X28n0585_p0112b01║以包徒眾。觀雖十六，言佛便周，故云佛說觀無量壽
X28n0585_p0112b02║佛。
X28n0585_p0112b03║妙宗（上）。（七）、心觀者，經以觀佛而為題目，疏今乃以心觀
X28n0585_p0112b04║為宗。此二無殊，方是今觀。良以圓解全異小乘，小昧
X28n0585_p0112b05║唯心，佛從外有，是故心、佛其體不同。大乘行人知我
X28n0585_p0112b06║一心具諸佛性，託境修觀，佛相乃彰。今觀彌陀，依、正
X28n0585_p0112b07║為緣，熏乎心性，心性所具；極樂依、正由熏發生，心具
X28n0585_p0112b08║而生，豈離心性？全心是佛，全佛是心，終日觀心，終日
X28n0585_p0112b09║觀佛。是故經目與疏立宗，語雖不同，其義無別。又應
X28n0585_p0112b10║須了：若觀佛者，必須照心；若專觀心，未必託佛。如一
X28n0585_p0112b11║行三昧直觀一念，不託他佛而為所緣。若彼般舟及
X28n0585_p0112b12║此觀法，發軫即觀，安養依、正而觀，依、正不離心性，故
X28n0585_p0112b13║曰心觀。須知此觀不專觀心，內、外分之。此當外觀，以
X28n0585_p0112b14║由託彼依、正觀故，是故經題稱為觀佛。若論難、易，今
X28n0585_p0112b15║須從易。法華玄云：佛法太高，眾生太廣，初心為難；心、
X28n0585_p0112b16║佛、眾生三無差別，觀心則易。今此觀法非但觀佛，乃
X28n0585_p0112b17║據心觀。就下顯高，雖修佛觀，不名為難。是知今經心
X28n0585_p0112b18║觀為宗，意在見佛。故得二說，義匪殊塗（云云）。縱觀他
X28n0585_p0112b19║境，亦須約心，此經正當約心觀佛也。
X28n0585_p0112b20║妙宗（上）（二）若此觀門及般舟三昧，託彼安養依正之境，
X28n0585_p0112b21║用微妙觀，專就彌陀顯真佛體。雖託彼境，須知依正
X28n0585_p0112b22║同居一心，心性徧周，無法不造，無法不具。若一毫法
X28n0585_p0112b23║從心外生，則不名為大乘觀也。行者應知，據乎心性，
X28n0585_p0112b24║觀彼依正，依正可彰。託彼依正，觀於心性，心性易發。
X28n0585_p0112c01║妙宗（中）（廿八）今之心觀，非直於陰觀本性佛，乃託他佛
X28n0585_p0112c02║顯乎本性。故先明應佛入我想心，次明佛身全是本
X28n0585_p0112c03║覺。故應佛顯，知本性明，託外義成，唯心觀立。
X28n0585_p0112c04║輔行（二上）（十）所言佛者，皆具二意：一、自心三昧所見佛，
X28n0585_p0112c05║二、西方從因感果佛。今具含二義，共為一境。為順理
X28n0585_p0112c06║故，從初義釋。三昧既成，隨念即見。見是心性，名心作
X28n0585_p0112c07║佛。佛既心作，故見佛時名見自心。若見自心，即見佛
X28n0585_p0112c08║心，以彼佛心是我心故。
X28n0585_p0112c09║北峯曰：竊詳四明之文，粵有定境、用觀二義。是以
X28n0585_p0112c10║定境須觀佛者，有三意焉：一者、俯順物機，宜修外
X28n0585_p0112c11║境，令心專注；二者、釋迦偏讚彼佛，誓願攝生故；三
X28n0585_p0112c12║者、捨穢取淨，易出娑婆。雖依法體在迷，定境屬外。
X28n0585_p0112c13║若約解悟修觀，乃唯心觀，稱性觀佛。故鈔云：良由
X28n0585_p0112c14║圓解全異小乘。（止）知我一心具諸佛性等。又云：若
X28n0585_p0112c15║一毫法從心外生，則不名為大乘觀也。（文）但唯心
X28n0585_p0112c16║之言，善須得意，不可唯局方寸，則十方世界都是
X28n0585_p0112c17║一箇唯心法界之體。故鈔云：託外義成，唯心觀立。
X28n0585_p0112c18║（文）又云：然是大乘知心作佛，佛即是心。若不然者，
X28n0585_p0112c19║觀外有佛，境不即心，何名圓宗絕待之觀？（文）斯乃
X28n0585_p0112c20║託境顯性，想彼彌陀了境唯心，心外無佛，故云約
X28n0585_p0112c21║心觀佛。如斯釋義，頗合諸文：一、合經題，又經文但
X28n0585_p0112c22║觀眉間白毫（云云）；二、合止觀，常行三昧中云：念西
X28n0585_p0112c23║方阿彌陀佛，去此十萬億佛剎，在寶地、寶池、寶樹、
X28n0585_p0112c24║寶堂，眾菩薩中央坐，說經三月，常念佛（二）（四）；三、合輔
X28n0585_p0113a01║行，科云：先念三十二相，以為觀境（二上）（十紙）；四、合不二，
X28n0585_p0113a02║門云：外謂託彼依、正色心。此之四文，皆定境義也。
X28n0585_p0113a03║然約唯心觀佛，準觀經、止觀、輔行等文。故融心解
X28n0585_p0113a04║云：經云：諸佛法界身入眾生心想中。是故心想佛
X28n0585_p0113a05║時，是心即是三十二相，是心作佛，是心是佛。疏：作
X28n0585_p0113a06║感應道交釋，解入相應釋。若無初釋，則觀非觀佛；
X28n0585_p0113a07║若無次釋，則生、佛體殊；二、釋相成，是今觀法。（文次　義
X28n0585_p0113a08║是約心，初義是觀佛，故云約心觀佛。）又止觀云：我所念者，即見佛心。
X28n0585_p0113a09║（文二）（四）輔行釋云：此正明於境，以修三觀中觀。文云：
X28n0585_p0113a10║我所念等諸句中所言佛者，皆具二意：一者、自心
X28n0585_p0113a11║三昧所見佛，二者、西方從因感果佛。今具含二義，
X28n0585_p0113a12║共為一境。為順理故，從初義釋。（二上）（十）言為順理故，
X28n0585_p0113a13║從初義釋者，鈔主的據此義及疏中二、釋相成，是
X28n0585_p0113a14║今觀法。此皆用觀義也。或問：今立彌陀為境，為真，
X28n0585_p0113a15║為妄？曰：指要已釋。如云：修觀行者外境未忘已來，
X28n0585_p0113a16║見有他佛。故起信論云：以依轉識故，說為境界。則
X28n0585_p0113a17║知過在於我，何關佛耶？（文）又十義書云：故應佛色、
X28n0585_p0113a18║心既為行者所觀，乃是感、應共造。故約感邊，亦得
X28n0585_p0113a19║是外陰入法也。（六）（四）問：約心觀佛，為獨觀佛，為心、佛
X28n0585_p0113a20║俱觀？若獨觀佛，正同鈔云觀外有佛，境不即心，何
X28n0585_p0113a21║名絕待觀耶？若心、佛俱觀，却見心、佛淆混。曰：定境
X28n0585_p0113a22║專外，萬法唯佛，只是觀佛。今約用觀，唯心法界，佛
X28n0585_p0113a23║外無心；終日觀佛，便是終日觀心。故鈔云：然是大
X28n0585_p0113a24║乘知心作佛，佛即是心。既云唯心，全佛是心，佛外
X28n0585_p0113b01║無心也。不同昔人佛為所觀，心為能觀也。問：鈔云：
X28n0585_p0113b02║須知依、正同居一心，及節節云心性等，莫同淨覺
X28n0585_p0113b03║攬彼依、正，歸乎內心修觀。曰：今約唯心體具，皆是
X28n0585_p0113b04║能觀妙觀，復是所顯法門。故彼依、正色、心全是我
X28n0585_p0113b05║心，名為同居一念。並約修觀、能觀、所顯說也。問：若
X28n0585_p0113b06║觀內境，名唯心觀；若觀外境，應名唯色觀。今定境
X28n0585_p0113b07║屬外，觀約唯心，未悉如何？曰：一、顯大教唯心體具；
X28n0585_p0113b08║二、順經疏心觀為宗。經云：是心作佛。疏云：心觀為
X28n0585_p0113b09║宗。鈔：主約此，故立唯心觀佛也。若爾，還可名為唯
X28n0585_p0113b10║色觀，得否？曰：圓觀法界，有何不可？故鈔云唯色、唯
X28n0585_p0113b11║心也。問：妙宗云：內、外分之，此當外觀。又云：難、易言
X28n0585_p0113b12║之，此當觀內。何謂也？曰：須知文有三節：初、須知下，
X28n0585_p0113b13║定境專外；二、若論下，引三法並難；三、今此下，正定
X28n0585_p0113b14║此經約心觀佛。如此分之，其義自顯。問：內心修觀
X28n0585_p0113b15║既論揀境，今外境修觀還論揀境否？曰：經云：但觀
X28n0585_p0113b16║眉間白毫。鈔云：的示觀法相有八萬，都想難成，故
X28n0585_p0113b17║令但觀眉間白毫相。此為要門也。（下云：）（四云：）隨乎行者，
X28n0585_p0113b18║或依或正，隨觀一境，即是揀境。今是觀法之要，且
X28n0585_p0113b19║取白毫以為的揀。問：十義書四義，今此觀法何義
X28n0585_p0113b20║可收？曰：義書：一、約內境修觀，二、內、外兼修，三、捨內
X28n0585_p0113b21║觀外，四、初心便修外觀。此之四義，並屬定境。今此
X28n0585_p0113b22║定境屬外，正同彼第四義也。今論唯心觀佛，自是
X28n0585_p0113b23║修觀，故有小異，宜須甄之。問：止觀中明定境、修觀
X28n0585_p0113b24║有兩重能、所。今此疏中釋題直約境智修觀，但明
X28n0585_p0113c01║一重能、所，不說定境者何？曰：經中十六勝境以為
X28n0585_p0113c02║定境，屬於所觀。今大師直約心觀為宗，用唯心、三
X28n0585_p0113c03║諦、三觀以論修觀，俱屬能觀。故鈔釋云：妙諦、妙觀，
X28n0585_p0113c04║悉是能觀；陰等諸境，皆是所觀。（上）（廿八）則十六境皆
X28n0585_p0113c05║屬陰攝。若得此定境用觀之意，兩重能、所，其義自
X28n0585_p0113c06║明。
X28n0585_p0113c07║安養教主
X28n0585_p0113c08║止觀（七）（廿七），無量壽觀云，阿彌陀佛八萬四千相，一一
X28n0585_p0113c09║相八萬四千好。薩遮華嚴皆云，相為大相海，好為小
X28n0585_p0113c10║相海。既言相海，豈局三十二耶。為緣不同，多少在彼。
X28n0585_p0113c11║此真實之相，為別圓兩道品所攝。
X28n0585_p0113c12║輔行（七下）（十五）無量壽觀下，正明別圓法身現相（云云）。
X28n0585_p0113c13║解謗（二十）（八），止觀輔行顯言，觀無量壽八萬相好，與華
X28n0585_p0113c14║嚴經藏塵相好，同是別圓道品所成法身真相，對斥
X28n0585_p0113c15║藏通，相非奇特，何得輙云定非圓別舍那之像耶。
X28n0585_p0113c16║觀經疏（十）（七），故文云：無量壽佛身量無邊，非是凡夫心
X28n0585_p0113c17║力所及，正可取如釋迦毫相大小現觀。若得三昧觀
X28n0585_p0113c18║心成就，方可稱彼佛相而觀也。
X28n0585_p0113c19║妙宗（下）（十一）。今經明說無量壽佛身量無邊，與大論云
X28n0585_p0113c20║色像無邊，有何異耶？彼云無邊，既稱尊特，此何獨非？
X28n0585_p0113c21║況疏專引彼論此文，以證身量無邊之義，驗今佛身，
X28n0585_p0113c22║的是尊特，不須疑也。
X28n0585_p0113c23║經說無邊，疏判觀心成就方可觀之，若未成就則
X28n0585_p0113c24║不可觀，豈常身常相耶？
X28n0585_p0114a01║妙宗（下）（五）今經教相，唯在圓、頓。釋能觀觀，是妙三觀；釋
X28n0585_p0114a02║所觀境，是妙三身。疏解今文云：觀佛法身，約位乃當。
X28n0585_p0114a03║圓教七信，正託法性無邊色像，尊特觀心，使其增長
X28n0585_p0114a04║念佛三昧。據何等義，云是生身？
X28n0585_p0114a05║此文不出四義：一、圓教，二、觀，三、法身，四、深位。既是
X28n0585_p0114a06║圓教妙觀，性具法身，七信深位方能觀見，驗非安
X28n0585_p0114a07║養生身常所見相。若是彼土生身常相，凡小初心
X28n0585_p0114a08║莫不皆見，何俟七信破見思耶？
X28n0585_p0114a09║妙宗（下）（十）若慣習小者及諸凡夫，依事識故，不於尊特
X28n0585_p0114a10║而論明昧。良以此等雖因臨終迴向得生，佛順本習，
X28n0585_p0114a11║故且用小令其證果。既說無常苦空之法，須以生身
X28n0585_p0114a12║相好應之。
X28n0585_p0114a13║解謗（二十）（五）以彼經說，阿彌陀佛有三十二相，在須摩
X28n0585_p0114a14║提寶堂之內，為比丘說經。此經明說，若欲志心生西
X28n0585_p0114a15║方者，當觀丈六像在池水上。大本中說，安養國中佛
X28n0585_p0114a16║所浴池，廣八萬四千里，小本蓮華，大如車輪（云云）。
X28n0585_p0114a17║解謗（三十）（二）諸經所談往生之行（止），故託安養三十二
X28n0585_p0114a18║相（此以機教土相，驗佛常身，正當丈六三十二也）。
X28n0585_p0114a19║由安養攝受慣習小人及凡夫眾，順習說小附識
X28n0585_p0114a20║見相，須現丈六常所見身。
X28n0585_p0114a21║定散二善
X28n0585_p0114a22║佛說無量壽經卷上（有曹魏齊王代嘉平四年天竺沙門康僧凱譯）。設我得
X28n0585_p0114a23║佛，十方眾生志心信樂，欲生我國，乃至十念。若不生
X28n0585_p0114a24║者，不取正覺，唯除五逆、誹謗正法（此即法藏比丘四十八願中第十八
X28n0585_p0114b01║願文）。
X28n0585_p0114b02║又下卷初云：乃至一念志心迴向，願生彼國，即得往
X28n0585_p0114b03║生，住不退轉，唯除五逆、誹謗正法。妙宗（中廿）（二引）。
X28n0585_p0114b04║佛說無量壽經下。願生彼國，凡有三輩。其上輩者，捨
X28n0585_p0114b05║家棄欲而作沙門，發菩提心，專念彼佛，修諸功德，願
X28n0585_p0114b06║生彼國（云云）。中輩者，十方世界諸天人民，雖不能作
X28n0585_p0114b07║沙門，大修功德，發無上心，專念彼佛，奉行齋戒（云云）。
X28n0585_p0114b08║下輩者，諸天人民，假使不能作諸功德，由發菩提心，
X28n0585_p0114b09║十念乃至一念，念彼佛故，願生彼國。
X28n0585_p0114b10║佛說觀無量壽佛經云：下品下生者，或有眾生，作不
X28n0585_p0114b11║善業，五逆十惡，具諸不善。如此愚人，以惡業故，應墮
X28n0585_p0114b12║惡道，經歷多劫，受苦無窮。如此愚人，臨命終時，遇善
X28n0585_p0114b13║知識，種種安慰，為說妙法，教令念佛。此人苦逼，不遑
X28n0585_p0114b14║念佛。善友告言：汝若不能念者，應稱無量壽佛。如是
X28n0585_p0114b15║志心，令聲不絕，具足十念，稱南無阿彌陀佛。稱佛名
X28n0585_p0114b16║故，於念念中，除八十億劫生死之罪。命終之時，見金
X28n0585_p0114b17║蓮華，猶如日輪，住其人前。如一念頃，即得往生極樂
X28n0585_p0114b18║世界。
X28n0585_p0114b19║觀經疏（十八）：此下三觀觀往生人者，有二義：一、為令
X28n0585_p0114b20║識三品往生，捨於中、下，修習上品；二、為令識位之上、
X28n0585_p0114b21║中、下，即是大本中三品也（云云）。問：大本五逆、謗法不
X28n0585_p0114b22║得生，此經逆罪得生？釋有兩義（云云）。二者、約行。行有
X28n0585_p0114b23║定、散，觀佛三昧名定，修餘善業說以為散。散善力微，
X28n0585_p0114b24║不能除滅五逆，不得往生。大本就此，故言不生；此經
X28n0585_p0114c01║明觀，故說得生。
X28n0585_p0114c02║妙宗（下）（十六）。此中二義：初即雜觀觀劣應者，位在中下
X28n0585_p0114c03║令識三品，進修勝觀登於上品。次義即是前觀勝應
X28n0585_p0114c04║及修離想，了隨機化在八九信。今令此人以妙三觀
X28n0585_p0114c05║分別九品，即大本三輩事理窮深登第十信。既云此
X28n0585_p0114c06║下三觀觀往生人有二義，乃是修前觀法行者觀於
X28n0585_p0114c07║九品往生之相，非是凡小求生之者。讀今三輩經文
X28n0585_p0114c08║既轉行業（云云）。初對經雙問。逆罪得生即下品下生
X28n0585_p0114c09║文。二立義雙釋二（云云）。二者下約行有定散。大本就
X28n0585_p0114c10║此者，指上散善力微也。此經明觀者，即觀佛三昧。問：
X28n0585_p0114c11║若定力得生，下下品云：此人苦逼不遑念佛，善友告
X28n0585_p0114c12║言：若不能念者，應稱無量壽佛。如是至心令聲不絕
X28n0585_p0114c13║具足十念。此與大本散心十念理應無別。答：此雖造
X28n0585_p0114c14║惡已曾修觀，故使臨終善友勸稱十念定心則成，亦
X28n0585_p0114c15║是法行乘急戒緩人也。修觀故乘急，造惡故戒緩，由
X28n0585_p0114c16║乘急故得值善友。縱現世不修三昧，亦是宿種今熟
X28n0585_p0114c17║故得往生。所以華開見二大士說實相法，自非定善
X28n0585_p0114c18║孰至此乎？故十疑論云：臨終遇善知識十念成就者，
X28n0585_p0114c19║並是宿善業強始遇知識等。當知作此解釋，方合此
X28n0585_p0114c20║中定善之義。若本不修三昧之者，則屬前悔有輕義
X28n0585_p0114c21║也。
X28n0585_p0114c22║疑者云：大師既會九品，即大本三輩。且上中二輩，
X28n0585_p0114c23║屬別圓內外凡位。若非定善，安能入位？然大本一
X28n0585_p0114c24║向散善耶？彼經明其六度，且禪定般若，豈是散善？
X28n0585_p0115a01║況觀經三種淨業，疏云：散善思惟，名為淨業。豈非
X28n0585_p0115a02║亦有散善耶？曰：大本三輩文中，皆名發菩提心，念
X28n0585_p0115a03║佛得生，無五逆不生之文。若疏中對揀五逆不生
X28n0585_p0115a04║者，正指前二之經文也。況定散名通，通於大本觀
X28n0585_p0115a05║經，與大乘諸經也。或約三學，或約六度，或約正助，
X28n0585_p0115a06║而分定散。今經下品下生，專對大本。約信法揀逆
X28n0585_p0115a07║不生，非約三輩對揀也。又疑：定業云何？曰：初中後
X28n0585_p0115a08║三心無悔，暢其造罪之心，名為定業。例善業用心
X28n0585_p0115a09║修觀，三心無散，名為定善。又疑：興起行經云：佛說
X28n0585_p0115a10║酬十種宿業，一一結云：如來眾惡皆盡，諸善普備，
X28n0585_p0115a11║能度天龍鬼神，帝王人民，皆得無為。雖有如是功
X28n0585_p0115a12║德，猶不免於宿債（文）。此應定業，不可懺耶？先德云：
X28n0585_p0115a13║一者附小託緣，為利他因。二者寄果誡因，使凡夫
X28n0585_p0115a14║不起謗逆也。若云可懺，光明十地菩薩，猶有虎狼
X28n0585_p0115a15║之難，何耶？曰：此約單修無生理懺，不修助道。雖許
X28n0585_p0115a16║一生超登十地，父母之身不轉，故有此難。若其轉
X28n0585_p0115a17║報，受法性身，必無酬難也。
X28n0585_p0115a18║
X28n0585_p0115a19║讀教記卷第十九