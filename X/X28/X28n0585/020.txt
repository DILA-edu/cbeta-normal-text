X28n0585_p0115b01║讀教記卷第二十
X28n0585_p0115b02║天台沙門　法照
X28n0585_p0115b03║諸部（下）
X28n0585_p0115b04║通相三觀
X28n0585_p0115b05║淨名一經就正宗中託疾興教有二：初、室外彈訶
X28n0585_p0115b06║折伏，二、室內引接攝受。且折伏既通四教，攝受不
X28n0585_p0115b07║應唯圓。雖不唯圓，經意在實，聞彈機轉，所以須明
X28n0585_p0115b08║通相也。慈室曰：葢由問疾品能生經文，空則但云
X28n0585_p0115b09║我及涅槃是二皆空，假則但云以無所受而受諸
X28n0585_p0115b10║受，中則但云如我病者非真非有，眾生病亦非真
X28n0585_p0115b11║非有，文猶總略。故疏云問疾下半品略明實疾者，
X28n0585_p0115b12║是至四品所生經文，觀眾生品中正約觀眾生并
X28n0585_p0115b13║起四無量心、六番窮源明三諦俱空，佛道品中約
X28n0585_p0115b14║非道即佛道并煩惱即如來種資生眷屬明三諦
X28n0585_p0115b15║俱假，不二法門品、香積品明三諦俱中。所生既爾，
X28n0585_p0115b16║以所從能，則顯問疾中略明三觀能生經旨，俱談
X28n0585_p0115b17║三諦俱空、俱假、俱中，豈非廣略相顯？正顯上下能
X28n0585_p0115b18║所攝受之法皆用於圓也。雖則用圓，但攝受必攝
X28n0585_p0115b19║其室外所折伏之機，攝受是能成，折伏是所成，故
X28n0585_p0115b20║以通教空觀并觀眾生品成上國王長者斷有為
X28n0585_p0115b21║緣集，別教假觀并佛道品成上弟子品斷無為緣
X28n0585_p0115b22║集，圓教中觀并不二法門香積品成上菩薩品斷
X28n0585_p0115b23║自體緣集，以下成上，以能從所，人之與惑皆有三
X28n0585_p0115b24║種，豈非折攝相應？意顯於衍。如此則知，準下五品
X28n0585_p0115c01║既從此生，乃約攝受，故不用次第；下之五品復能
X28n0585_p0115c02║成上，乃從折伏，故不用一心。如是之機，談如是之
X28n0585_p0115c03║觀，若不立通相從容之名，無以盡折攝上下之旨。
X28n0585_p0115c04║故須以通相三觀釋之（云云）。雖則以攝從折，有歸
X28n0585_p0115c05║衍之義。今文既以室內所談三觀，正當以折從攝，
X28n0585_p0115c06║須名圓門觀法。葢由室外國王長者，已勸樂常樂
X28n0585_p0115c07║之身，弟子菩薩亦用圓訶。故當攝受之際，不得不
X28n0585_p0115c08║用圓門三觀。故云若不爾者，國王長者亦樂佛身。
X28n0585_p0115c09║諸大弟子用三教斥，菩薩亦用三教為訶。然則雖
X28n0585_p0115c10║已攝受，理須用圓。但從折伏，機猶是衍。故云雖多
X28n0585_p0115c11║用圓，義歸於衍。若用通相，二意俱收。故云故須通
X28n0585_p0115c12║相，別在其中。後之四句，復用結釋。上意雖多用圓，
X28n0585_p0115c13║乃結釋準下五品。既從此生，義歸於衍，乃結釋下
X28n0585_p0115c14║之五品。復能成上，故須通相，別在其中者，乃結釋
X28n0585_p0115c15║須以通相三觀釋之也（文）。具如彼章十義中明。問：
X28n0585_p0115c16║上明通相，雖約成上生下，折攝相應，銷經而立。且
X28n0585_p0115c17║經必被機，未審何機用此觀法？若謂別無通相之
X28n0585_p0115c18║機，祖師不應云一觀當名解心皆通，虗解疎通，未
X28n0585_p0115c19║成實益通途，虗照三諦等也。曰：今論被機，須通二
X28n0585_p0115c20║義：一、正被偏小，轉入圓機；二、傍被偏圓，正接之機。
X28n0585_p0115c21║初義者，須知室內攝受，正被室外彈訶之機。疏云：
X28n0585_p0115c22║前已用四教，折伏凡夫、二乘、諸偏菩薩。今歡圓教
X28n0585_p0115c23║三脫之果，接引攝受，令修三觀之因，入不思議解
X28n0585_p0115c24║脫（六）（廿七）。然此之機，既在室外被訶，必須轉偏歸圓
X28n0585_p0116a01║也。既已轉偏，則室內攝受而修圓觀，但從偏入。望
X28n0585_p0116a02║本圓人，其根小鈍，所以三空但破見思，三假但破
X28n0585_p0116a03║塵沙，三中但破無明耳。所謂帶方便之圓，虗解疎
X28n0585_p0116a04║通，未成實益等，正明此也。次義者，經意雖圓，由方
X28n0585_p0116a05║等教中機雜未淳，所以只一通相。通被眾機，隨聞
X28n0585_p0116a06║各解，故云雖屬通相。復以教分，圓教永異，故云空
X28n0585_p0116a07║觀多屬於通等（云云）。問：折攝相應，既通通別，何云
X28n0585_p0116a08║通相的屬於圓？曰：荊溪已釋行相，無殊從教前後
X28n0585_p0116a09║也。須知三空是凡夫轉圓行相，三假是小乘轉圓
X28n0585_p0116a10║行相，三中是菩薩轉圓行相。荊溪云：然此通相三
X28n0585_p0116a11║觀之圓，但前二觀唯云空、假，未有一中、一切中故。
X28n0585_p0116a12║故須更明圓教四門，以圓四門皆悉入中故也。問：
X28n0585_p0116a13║成上生下，通為三乘，何故疏云今明三教，但慰喻
X28n0585_p0116a14║菩薩，不取二乘？記云：此通相空，不關二乘，一切皆
X28n0585_p0116a15║應云是菩薩。曰：二乘被折，轉小為圓，則成菩薩也。
X28n0585_p0116a16║問：上明通相，義歸於衍，空對通教，何故疏云今但
X28n0585_p0116a17║約別、圓以簡三觀（七）（十六）？曰：通無三觀，故就後明。若
X28n0585_p0116a18║從偏轉圓，非無通教也。
X28n0585_p0116a19║料揀三土即寂光
X28n0585_p0116a20║問：大師自於三土即寂光，荊溪徵釋，却指三外虗
X28n0585_p0116a21║通為寂光，何耶？曰：三土即寂光，體即也；三外虗通
X28n0585_p0116a22║名寂光，相異也。疏記並有二義。何者？萬法是性，無
X28n0585_p0116a23║不虗通；眾生迷情，見實差別。然則生實別處，佛見
X28n0585_p0116a24║虗通；佛真空處，生自差別。所以眾生三土，佛常寂
X28n0585_p0116b01║光，相自常分，體即俱偏。故疏云：若諸土不空，則寂
X28n0585_p0116b02║光不徧；既徧一切，則三土皆空。（文）此文已明體即
X28n0585_p0116b03║相異，而三外之空是寂光。恐人不了，故自問云：別
X28n0585_p0116b04║有寂光土耶？答：不然。只分段變易，即常寂光。答意
X28n0585_p0116b05║明體常即，而相須分。記云三土即是，何須別求體
X28n0585_p0116b06║即也？又三尚徧有，三外虗通何得不有？相異也。是
X28n0585_p0116b07║則徧一切處有三土，徧一切處有寂光，故云三尚
X28n0585_p0116b08║徧有等。又以寂光徧處虗通，與太虗辨異。文云：若
X28n0585_p0116b09║爾，虗通之有，為與大虗同耶？異耶？答：若同太虗，那
X28n0585_p0116b10║徧三土。（文）以太虗是三土無物處虗寂光之虗，令
X28n0585_p0116b11║三土法體是虗。故云：若同太虗，那徧三土。釋虗字
X28n0585_p0116b12║也。又云：若異太虗，豈得通三？以若異太虗，是實礙
X28n0585_p0116b13║法，豈得徧入通於三土？釋通字也。虗通寂光，正是
X28n0585_p0116b14║靈知覺性。此性非三土內，不住諸法故；非三土外，
X28n0585_p0116b15║不違諸法故。只一靈知，性不可得。故云：內外靈知，
X28n0585_p0116b16║徧而非徧。若但推離內外四句，並濫通教顯真。以
X28n0585_p0116b17║通教多推四句，所以縱奪揀之。又棟虗通寂光，有
X28n0585_p0116b18║相無相，須知寂光是法性體。天台云：大乘法性，有
X28n0585_p0116b19║色心體。四明云：但離染礙，有清淨相故。問：三土之
X28n0585_p0116b20║外，何殊太虗？答：徧通理別。徧通者，寂光徧、太虗徧，
X28n0585_p0116b21║皆性無礙周徧也。理別者，體外之頑空，豈同諸法
X28n0585_p0116b22║之覺體？又徵：約理云徧，為復常徧？為或在無？答：法
X28n0585_p0116b23║體恒徧，常在性無。謂理性、法體常徧，常在諸法。諸
X28n0585_p0116b24║法是理，性不可得。故云：性無，是則吾人日用照常
X28n0585_p0116c01║寂理。法體恒徧，常在性無，則心行處滅，言語道斷。
X28n0585_p0116c02║復以八句戒之：
X28n0585_p0116c03║四土淨穢
X28n0585_p0116c04║問：鈔中折觀感穢，可在三藏體通衍門；次文唯圓
X28n0585_p0116c05║名體，前三皆析，何耶？曰：前文通取生方便人，故定
X28n0585_p0116c06║衍門感方便淨；次文的約此經圓觀，正符修觀感
X28n0585_p0116c07║土之義，故少不同。
X28n0585_p0116c08║問：鈔中約別、圓分實、報、淨、穢。淨覺論云：正、應雙取，
X28n0585_p0116c09║偏則成非。其義然否？曰：霅川過論，不能繁敘，須詳
X28n0585_p0116c10║四明。約果論上用於教、道明次第因者，其意深也。
X28n0585_p0116c11║良以感土合約果明。別人初心聞實報果，期心往
X28n0585_p0116c12║生；若至果時，證道同圓。但有教無人，故對圓實證，
X28n0585_p0116c13║名之為穢。正如實、報用別，教、道則有，故以教、道銷
X28n0585_p0116c14║今疏文。
X28n0585_p0116c15║問：寂光淨、穢，刊正約分極釋妙宗，文義難見。云何
X28n0585_p0116c16║揀別？曰：有云：鈔：文二節：初、揀諸文是分極義；（若就別人
X28n0585_p0116c17║下，止而分淨、穢。）次、正釋今疏；（今論教道下，止名寂光淨；別教教道斷十二品名穢，初住
X28n0585_p0116c18║至妙覺名寂光淨。）四、明此釋順韋提希生，彼分破無明，感
X28n0585_p0116c19║寂光淨。若依孤山約分極分，則顯當機入住但感
X28n0585_p0116c20║寂光之穢，何名感四淨土為宗耶？等覺百千萬劫
X28n0585_p0116c21║入重玄門，豈可位極方感其淨？往生記亦作此看
X28n0585_p0116c22║讀。妙宗故約圓教真因極果分對淨、穢，深不可也。
X28n0585_p0116c23║今詳妙宗亦約分極，則前說及神智，皆誤看四明
X28n0585_p0116c24║之文。疏：下文云：分得究竟上、下淨、穢。（此以上品為上，中、下品為
X28n0585_p0117a01║下。）鈔云：分得下，明分滿淨、穢。（此約分極分。）據此義解，妙
X28n0585_p0117a02║宗有三節：初、地住已上，對圓極果而分淨、穢。文云：
X28n0585_p0117a03║言分證究竟（止）而分淨、穢（此正釋今疏，非據他文）。二、揀別、圓
X28n0585_p0117a04║極果，顯別極果教、道猶穢。文云：今論教、道（止）名寂
X28n0585_p0117a05║光淨（別之究竟唯十二品，此教、道說寂光猶穢，唯圓能斷四十二品惑盡，究竟寂光方淨）。三、
X28n0585_p0117a06║點始、終觀體，明今疏文談究竟意。文云：乃要了知
X28n0585_p0117a07║（止）修心妙觀也。問：據理只應用分極義，何須復揀
X28n0585_p0117a08║二妙分淨、穢耶？曰：究竟名通，理須重揀。顯別妙覺
X28n0585_p0117a09║止、齊二行，同是圓家分證之穢；復顯圓極斷惑方
X28n0585_p0117a10║盡，堪作行者唯心觀體。況前釋實報既約漸、頓，今
X28n0585_p0117a11║揀別、圓方盡。文旨若爾，韋提但感三土淨耶？曰：經
X28n0585_p0117a12║家自約圓位始、終，論感四淨通被現、未，不可以當
X28n0585_p0117a13║機為難也。
X28n0585_p0117a14║內外二境
X28n0585_p0117a15║別行玄（上）（十九）。此境復有二：所謂自、他。他者，謂眾生、佛；
X28n0585_p0117a16║自者，即心而具。華嚴云：心如工𦘕師（云云）。
X28n0585_p0117a17║四念處（四）（十），而眾生有兩種：一、多著外色，少著內識；二、
X28n0585_p0117a18║多著內識，少著外色。如上界多著內識，下二界著外
X28n0585_p0117a19║色多、內識少。
X28n0585_p0117a20║不二門外，謂託彼依正色心（云云）。
X28n0585_p0117a21║指要（上）眾生諸佛，及以依報，名為外境。自己心法，名
X28n0585_p0117a22║為內境（云云）。既以內心為自，乃指依報及生佛色心
X28n0585_p0117a23║為彼，此乃正立外境。
X28n0585_p0117a24║別行玄記（上）（卅七）。一家明觀，不出二境。四念處，心對色
X28n0585_p0117b01║陰，而分內外。此文，心對生佛，而分自他。十不二門，以
X28n0585_p0117b02║心對彼，依正色心，而分內外。則依報生佛，及己色陰，
X28n0585_p0117b03║皆名為外。荊溪特會兩處之文，立外境也。
X28n0585_p0117b04║兩處文者，即別行玄四念處。以別行外境只是生
X28n0585_p0117b05║佛正報一法，而無生佛依報并生佛之心及自己
X28n0585_p0117b06║色陰，應以不二門四法顯之。四念處中，外境只是
X28n0585_p0117b07║自己色陰一法，而無生佛依正生佛之心，亦以不
X28n0585_p0117b08║二門四法顯之。有此義故，故云特會也。非荊溪孰
X28n0585_p0117b09║能會之？非法智孰能明之？若爾，則顯大師立境不
X28n0585_p0117b10║足。曰：隨文便故。何者？且如念處，以色為外色言，豈
X28n0585_p0117b11║不收於依報及自己色法耶？依必該正，正即生佛
X28n0585_p0117b12║也。又如別行，生佛為外，正必該依，是故二文於義
X28n0585_p0117b13║無缺。所以荊溪會同者，要顯二文皆具四法以為
X28n0585_p0117b14║外境也。或問：念處云：若圓說者，亦得唯色，乃至唯
X28n0585_p0117b15║識。別行記何云唯心之說有實有權，唯色之言非
X28n0585_p0117b16║權非實？（上）（卅七）曰：唯心通權，以別教中談能造是佛
X28n0585_p0117b17║性故。唯色唯實者，別教破九色不即性故。
X28n0585_p0117b18║正義（未撿）。觀音玄義明境有二，所謂自他者，他謂眾生
X28n0585_p0117b19║佛，自者即心而具，彼之自他即今內外。前門但是自
X28n0585_p0117b20║己色心不二，此門是以己攝他色心，故云依正色心。
X28n0585_p0117b21║依報但色正兼色心，以色心只是依正，故云依正復
X28n0585_p0117b22║舉色心。
X28n0585_p0117b23║評曰：四念處別行玄，皆獨以心為內，何得將自己
X28n0585_p0117b24║色心俱為內耶？今分內外，且是陰境，何云內心攝
X28n0585_p0117c01║外？依正既攝諸法為外境，則濫妙境矣！
X28n0585_p0117c02║文心解（內外門）。今詳究文義，秖是前門總在一念為內，
X28n0585_p0117c03║別分色心為外（云云）。一家教觀，以事理為內外，其文
X28n0585_p0117c04║非一（云云）。應知內外二境，即占察經中唯識、真如二
X28n0585_p0117c05║種觀境也。
X28n0585_p0117c06║評曰：天台以心為內，如何反以理為內？占察乃事
X28n0585_p0117c07║理二觀，何却云境則成，以境為觀耶？總在一念別
X28n0585_p0117c08║分色心，乃明一心具法，豈可將色心為外境耶？
X28n0585_p0117c09║見見
X28n0585_p0117c10║淨名疏（三）（廿八）二、為發起弟子品者，若不現疾，無由顧
X28n0585_p0117c11║命弟子參問。若其不命，豈敢輙述昔日所訶，普令二
X28n0585_p0117c12║乘同聞往昔滯小被訶。其有樂小執小之徒，聞此折
X28n0585_p0117c13║伏，慕仰大乘。近為入室，聞不思議，成生酥之由藉。遠
X28n0585_p0117c14║為大品法華，成熟酥醍醐之弄引。亦是生果報土之
X28n0585_p0117c15║良緣。三、為發起菩薩品者，若不託疾，菩薩無由被命。
X28n0585_p0117c16║豈得各述往昔被訶，普令三教菩薩，折其方便之滯，
X28n0585_p0117c17║同欣圓頓之道，咸入不思議解脫淨佛土之勝因。
X28n0585_p0117c18║垂裕（四）（廿四）樂小執小者，即是小乘。方便執小，即是小
X28n0585_p0117c19║乘。見有果人慕仰大乘者，知有大乘，起見敬服，爾時
X28n0585_p0117c20║必能發於大心。遠為至良緣者，若無彈斥，不堪挑汰，
X28n0585_p0117c21║況復二味為見醍醐？因得記捨生，必招果報。普令三
X28n0585_p0117c22║教等者，荊溪云：雖有三教正意，以圓訶諸菩薩。菩薩
X28n0585_p0117c23║不任大旨，見見同少。其藏通人，即以別折。其執方便
X28n0585_p0117c24║者，於方等中，利者入實，鈍者仍未。故知此中折三語
X28n0585_p0118a01║通，或但入通入別而已。至法華會，方乃見見咸歸。
X28n0585_p0118a02║以由二乘鹿苑見小果，至方等慕大，見有大乘，故
X28n0585_p0118a03║云見見，即大小二見。若至法華，見見俱忘，鈍根菩
X28n0585_p0118a04║薩亦同二見也。
X28n0585_p0118a05║遣非
X28n0585_p0118a06║大經（第二卷十一紙），解脫之法亦非涅槃，如來之身亦非涅
X28n0585_p0118a07║槃，摩訶般若亦非涅槃，三法各異亦非涅槃。
X28n0585_p0118a08║涅槃玄（上）（六）。今作三番九義淺深別異各各不同者，雖
X28n0585_p0118a09║復多含攝勝，未是今經正意。文云法身亦非，那可單
X28n0585_p0118a10║作三身釋大？文云解脫亦非，那可單作三脫釋滅？文
X28n0585_p0118a11║云般若亦非，那可單作三智釋度？故知單釋非今經
X28n0585_p0118a12║意。意者，文云三法具足名大涅槃，三法即三智，三智
X28n0585_p0118a13║即三點，三法即九法，九法即三法，三法即九法是不
X28n0585_p0118a14║縱，九法即三法是不橫，不並不別亦復如是。
X28n0585_p0118a15║廣智釋曰：此一節經文，遣兩重非，亦乃各遣兩重
X28n0585_p0118a16║非，亦乃共遣兩重非。共遣兩重非者，法身亦非等，
X28n0585_p0118a17║此顯三即是九。三法各異，故亦非者，此顯九即是
X28n0585_p0118a18║三也。如一伊字，具足三點，三點互具成九，亦無九
X28n0585_p0118a19║點之別名。九只是三，故一伊字，只有三點。一伊字
X28n0585_p0118a20║者，譬一佛性也。具三點者，譬法身、般若、解脫也。言
X28n0585_p0118a21║法身亦非者，天台釋云：真法身非法身，法身必具
X28n0585_p0118a22║般若、解脫。真般若非般若，般若必具法身、解脫。真
X28n0585_p0118a23║解脫非解脫，解脫必具法身、般若。故云：法身亦非，
X28n0585_p0118a24║般若亦非，解脫亦非。此乃共遣第一重非，顯三即
X28n0585_p0118b01║是九。次遣第二重非，顯九即是三。恐逐名相者，錯
X28n0585_p0118b02║作頭數解之，謂各有體。不知只一體性，人身即體
X28n0585_p0118b03║也，心智即般若也，作務即解脫也，豈可作三人解
X28n0585_p0118b04║之？故曰：三德只是一法。雖是一人，而有三德，不可
X28n0585_p0118b05║謂是三人三體各別（云云）。此乃三德共名，遺兩重
X28n0585_p0118b06║非義也。言各遣兩重非者，故章安云：點點是字，目
X28n0585_p0118b07║目是面也。據法身當名，自立五章之義（云云）。所謂
X28n0585_p0118b08║體者，有體禮、體底、體達。體禮即經體，體底即經宗，
X28n0585_p0118b09║體達即經用。此三亦即一而三，即三而一，而三而
X28n0585_p0118b10║一，非三非一。如此分別者，未免淺深各異，故亦非
X28n0585_p0118b11║也（云云）。總既屬修，有修有證。修則修義淺，性則性
X28n0585_p0118b12║義深。體禮、體底、體達，亦即一而三，豈非九法遣第
X28n0585_p0118b13║一重非？即三而一，豈非三法遣第二重非？此三俱
X28n0585_p0118b14║屬體屬性，故名深。故三法各各論遣兩重非者，未
X28n0585_p0118b15║免淺深各異，故亦非也。廣智釋曰：體三即宗三，宗
X28n0585_p0118b16║三即用三，故都遣兩重非。涅槃各具五重，只一五
X28n0585_p0118b17║重，雅合經文。遣兩重非，顯不思議一，名祕密藏，略
X28n0585_p0118b18║明大旨耳。教相具五者，亦可例云分別二十七法，
X28n0585_p0118b19║亦所詮即能詮。故只一不思議之三法，不可以頭
X28n0585_p0118b20║數分別。取性九修十八義，加釋名之總二十七，兼
X28n0585_p0118b21║教相之二十七。增法相頭數者，一百二十之分別
X28n0585_p0118b22║爾。疑者曰：共遣各遣兩重非，依何義立？廣智釋曰：
X28n0585_p0118b23║章安既云點點是字，故一字之體用者，須論即一
X28n0585_p0118b24║而三，即三而一，非三非一，方全一伊字之體用。故
X28n0585_p0118c01║一點具一伊字之體用，作般若之三釋。引摩天三
X28n0585_p0118c02║日為譬，立宗本、宗要、宗助之三名，與一伊字之無
X28n0585_p0118c03║別。豈非一點全伊字之體用？般若例然，解脫例然。
X28n0585_p0118c04║此乃別論一點遣兩重非，方顯今家即是圓體，名
X28n0585_p0118c05║空假即中。全此圓體一性，洎宗用二假，故云中即
X28n0585_p0118c06║空假。
X28n0585_p0118c07║習氣
X28n0585_p0118c08║問：淨名疏（一）（卅二）：圓教補處四十一品並盡，雖餘一
X28n0585_p0118c09║品，有若微煙，乃可得名悉已清淨（文）。玄疏（二）云：始
X28n0585_p0118c10║從初住，終至法雲，圓斷諸見，猶有習在。止習氣微
X28n0585_p0118c11║薄，事等微煙。又淨名疏（五）（卅五）：彌勒法身四十一品
X28n0585_p0118c12║無明已盡，住等覺地，餘一品及習氣在生閻浮寂
X28n0585_p0118c13║滅道場，朗然大悟，一品無明及習氣俱盡（文）。三文
X28n0585_p0118c14║不同者何？曰：各有所以。且初文因釋列眾三萬二
X28n0585_p0118c15║千菩薩歎德中悉已清淨，故以習氣合正使而說，
X28n0585_p0118c16║故云雖餘一品，有若微煙也。次文因釋淨無垢稱
X28n0585_p0118c17║之名，故以正使一品作習氣說。若更有無明在，何
X28n0585_p0118c18║得名為三惑已淨以歎無垢耶？第三因釋彌勒一
X28n0585_p0118c19║生當得菩提，但取當生閻浮，故於正使外別有習
X28n0585_p0118c20║氣而說也。然此三文，初二葢順經文帖釋，故以習
X28n0585_p0118c21║正合之。其實依後文，習氣在正使外也。問：等覺入
X28n0585_p0118c22║重玄，斷正使耶？若然，四明何云斷正使外更入重
X28n0585_p0118c23║玄，斷於習氣，文甚分明耶？曰：諸文或單說斷正使，
X28n0585_p0118c24║或單說斷習氣，或合說無明及習俱盡，雖各順文
X28n0585_p0119a01║有此不同，升妙覺時正習俱盡也。若四明記文，一、
X28n0585_p0119a02║為消正習皆盡，故約斷習為入重玄；二、破孤山正
X28n0585_p0119a03║習不分，故云也。問：前斷習氣唯在等覺，何故優婆
X28n0585_p0119a04║塞經九地斷見習、十地斷愛習耶？淨覺云：當知經
X28n0585_p0119a05║在教道之說耳。今問：若順別教教道者，何故淨名
X28n0585_p0119a06║中引證圓教，等覺云一家圓斷義轉分明耶？須知
X28n0585_p0119a07║準十地論不開等覺，十地即等覺也。既是界外同
X28n0585_p0119a08║體見思，若分二習之相，故約九地十地明之，其實
X28n0585_p0119a09║在十地等覺論斷也。問：藏通菩薩支佛斷習可見，
X28n0585_p0119a10║其兩教聲聞何處斷習？若謂無習可斷者，大經中
X28n0585_p0119a11║我衣我鉢、大論難陀欲習等，正是聲聞見思之習，
X28n0585_p0119a12║何謂無之？又復別教見思之習何處斷耶？曰：聲聞
X28n0585_p0119a13║於鹿苑但斷正使，雖歷二酥皆未斷習，至開顯時
X28n0585_p0119a14║但破無明通習任運而去，若別教者應十向後心
X28n0585_p0119a15║方斷也。
X28n0585_p0119a16║隨緣
X28n0585_p0119a17║中道無性，故能全體起於三千；但理隨緣，則以一
X28n0585_p0119a18║真生於九界。原夫實相之體，如淨明鏡，十界依正
X28n0585_p0119a19║差別之法，無不畢備，體性本然，一切皆妙，此所謂
X28n0585_p0119a20║不變性也。此性虗通，不定于一，隨染緣則三千皆
X28n0585_p0119a21║染，全為九界無明迷事也；隨淨緣則三千皆淨，全
X28n0585_p0119a22║為佛界法性淨用也。故天台大師曰：迷此理者，由
X28n0585_p0119a23║無明為緣，則有眾生起；解此理者，猶教行為緣，則
X28n0585_p0119a24║有正覺起。而荊溪作染淨二種隨緣釋之，此即圓
X28n0585_p0119b01║理隨緣之謂也。然不變隨緣，藏師之言，荊溪借用
X28n0585_p0119b02║以申圓義，曷為四明却立別教之理亦隨緣耶？葢
X28n0585_p0119b03║法智深得荊溪之意云爾。荊溪曰：別教亦得云從
X28n0585_p0119b04║無住本立一切法，無明覆理，能覆所覆，俱名無住。
X28n0585_p0119b05║又曰：真如在迷，能生九界。法智夷考文義，乃斷之
X28n0585_p0119b06║曰：既許所覆無住，別理安不隨緣？又曰：若不隨緣，
X28n0585_p0119b07║焉能生九？今反之曰：若不生九，豈曰隨緣？四明立
X28n0585_p0119b08║別理隨緣者，本乎此也。雖然，竊甞疑之，不變隨緣，
X28n0585_p0119b09║乃藏疏真如門相即之義，則與今家圓即若是其
X28n0585_p0119b10║同歟？曰：不同也。夫圓理論相別者，全體是用，舉用
X28n0585_p0119b11║即體，事理不相妨，內外皆一致，又何體用、事理、內
X28n0585_p0119b12║外相待於其間哉？若藏師二義相即者，直今家之
X28n0585_p0119b13║別義耳。彼云：隨緣即不變，不變即隨緣。今家別理
X28n0585_p0119b14║二義，奚甞不即？今試言之：夫別理隨緣之所以者，
X28n0585_p0119b15║由真如之理，非凝然不變，非頑駭之性，故能隨九
X28n0585_p0119b16║界緣，作差別法。雖復隨緣，而始終不變。故知隨緣
X28n0585_p0119b17║不變之性，自能相即。要知其所以隨緣者，實但中
X28n0585_p0119b18║之德，豈不即耶？不然，不足以為但中也。若以理望
X28n0585_p0119b19║隨緣之事，則彼此角立，事理不融。此無他，為非體
X28n0585_p0119b20║具隨緣故也。故知藏疏雖論相即，皆指事中隨緣
X28n0585_p0119b21║之性，與不變之性，自論相即。以理對事，終成相離，
X28n0585_p0119b22║必須破九顯一。故曰：藏疏相即之義，直今家之別
X28n0585_p0119b23║義耳。則知即名雖同，而於圓即之義，固不可同也。
X28n0585_p0119b24║然而既曰隨緣，乃引生法之文為證。何也？四明亦
X28n0585_p0119c01║既言之矣。若不隨緣，安能生九？以生法即是隨緣
X28n0585_p0119c02║義也。若得此意，則相宗凝然不變之執，藏通偏空
X28n0585_p0119c03║之理，不待申而自明矣。
X28n0585_p0119c04║八相
X28n0585_p0119c05║起信論所謂從兜率天退，入胎、住胎、出胎、出家、成道、
X28n0585_p0119c06║轉法輪、入於涅槃（大乘）。
X28n0585_p0119c07║四教義（三），一、從兜率天下。二、託胎。三、出生。四、出家。五、
X28n0585_p0119c08║降魔。六、成道。七、轉法輪。八、入涅槃（小乘）。
X28n0585_p0119c09║華嚴經（第五十八，新譯）離世間品云：或見菩薩住兜率天（一），
X28n0585_p0119c10║或見入胎（二），或初出（三），或出家（四），或成道（五），或降魔
X28n0585_p0119c11║（六），或轉法輪（七），或入涅槃（八）。
X28n0585_p0119c12║妙樂（三）（十四）。四佛各有四降魔相（云云）。既降魔已，應轉
X28n0585_p0119c13║法輪。
X28n0585_p0119c14║玅宗（上）（廿二）佛應三土，且說同居。化有始終，須彰八相。
X28n0585_p0119c15║大機所見，八相難思。若應小機，八種皆劣。
X28n0585_p0119c16║先達謂小無住胎，以不談常住故。大無降魔，了魔
X28n0585_p0119c17║即法界故。且了魔法界，唯圓可爾，如華嚴文。何當
X28n0585_p0119c18║知經論隨機開合，存沒不同，非必然也。若開住胎，
X28n0585_p0119c19║應合降魔在成道中。若開降魔，應合住胎在入胎
X28n0585_p0119c20║內。以入胎必住胎也，成道必降魔也。雖止觀引大
X28n0585_p0119c21║經云，為聲聞人說有調魔，為大乘者不說調魔（八卅
X28n0585_p0119c22║三）。妙樂云，以能即魔為法界者（十）（十一）。此等非不降
X28n0585_p0119c23║魔，但不作意云不調耳。但大與小異，如籤云，皆云
X28n0585_p0119c24║或者一一相中皆八相故。疑云，文句（八）（六）。明衣室座
X28n0585_p0120a01║破四魔云，慈悲破天魔，柔和破陰魔，空破煩惱魔，
X28n0585_p0120a02║死魔（文）。記云，並須約於界外圓釋（八）（十七）。且界外豈
X28n0585_p0120a03║有天魔耶？曰，恐指能破屬界外教，非謂天魔通界
X28n0585_p0120a04║外也。
X28n0585_p0120a05║塵沙
X28n0585_p0120a06║咸教主曰：須知塵沙無別惑體，全以見思藥病方
X28n0585_p0120a07║法名為塵沙。何以知之？故止觀所示出假有三，謂
X28n0585_p0120a08║知病、識藥、授藥方法。知病者，知一切眾生見思之
X28n0585_p0120a09║病、知見思根本、知見思因緣久近重數等。識藥者，
X28n0585_p0120a10║有世間藥、有出世間藥、有出世間上上藥。授藥方
X28n0585_p0120a11║法者，須能觀機隨病與藥，先須自能曉了藥病，亦
X28n0585_p0120a12║能了達授藥方法，應病與之令他欣樂隨服而治。
X28n0585_p0120a13║若能了達知病等三，名破塵沙。此三不了名之為
X28n0585_p0120a14║惑，以由見思有通有別，故塵沙惑有內有外。若能
X28n0585_p0120a15║分別通見通思授藥與治，破界內塵沙；若能分別
X28n0585_p0120a16║別見別思授藥與治，即破界外塵沙。故知塵沙無
X28n0585_p0120a17║別惑體，即指善能分別見思藥病等相名破塵沙。
X28n0585_p0120a18║菩薩既以利物為先，所以習學恒沙佛法，廣為眾
X28n0585_p0120a19║生分別藥病。雖於界外無明未破，亦能學習四種
X28n0585_p0120a20║四諦十六門假，至地住時破一品無明方名真益。
X28n0585_p0120a21║夫如是則塵沙惑者，乃他人分上見思之病、見思
X28n0585_p0120a22║因緣、見思久近、見思重數及治見思之藥也。所以
X28n0585_p0120a23║不能牽生者，我自見思先已斷竟，但未能分別他
X28n0585_p0120a24║人見思，如何牽我之生耶？故知自己分上所有惑
X28n0585_p0120b01║者，唯見思無明二種能牽界內外生。欲亡此惑，修
X28n0585_p0120b02║空修中斷此二惑，即自行功滿，故云自行唯在空
X28n0585_p0120b03║中。然於菩薩軄在利他，始初發心，菩提為本，眾生
X28n0585_p0120b04║無邊誓願度脫，稱此本故，故須為他分別見思種
X28n0585_p0120b05║種重數，令一切人厭離生死，永出輪迴。若也不能
X28n0585_p0120b06║洞了此等見思法門，坐在塵沙，如何為物？故云塵
X28n0585_p0120b07║沙障乎化導。識此惑體，唯四明一人而已，故曰見
X28n0585_p0120b08║思重數如塵若沙也。如此解會，非但能識塵沙惑
X28n0585_p0120b09║體，亦見四教所詮之理，終自行入道，故唯真中，從
X28n0585_p0120b10║出假化物，故兼俗諦。即此自行而為化他，令他依
X28n0585_p0120b11║此四教二理之所修習，是故俗諦徧在四教分界
X28n0585_p0120b12║內外。在我名俗諦，以破塵沙；在他名空中，以破二
X28n0585_p0120b13║惑。故知俗理在乎學習法門，為他分別，令他治病，
X28n0585_p0120b14║破他生死。以他不知此等是病，故招無量生死，受
X28n0585_p0120b15║無量果報。故四念處云：無量取相，感無量生死；無
X28n0585_p0120b16║量塵沙，招無量果報；無量無明，受無量報身也。若
X28n0585_p0120b17║文句云：若無四住分段不生，若無無知方便不生，
X28n0585_p0120b18║若無無明實報不生者，以惑對土之義也（文）。其餘
X28n0585_p0120b19║邪說，得以略之。
X28n0585_p0120b20║
X28n0585_p0120b21║讀教記卷第二十
X28n0585_p0120b22║
X28n0585_p0120b23║
X28n0585_p0120b24║
X28n0585_p0120c01║
X28n0585_p0120c02║諸文撮略引之者，雖異本文，校訛欵內不出之。舊
X28n0585_p0120c03║刻有脫誤者，從書本改之。兩本俱誤，則不敢改易。
X28n0585_p0120c04║有本文者，存校訛于冠頭焉。
X28n0585_p0120c05║比睿山沙門亮典較閱