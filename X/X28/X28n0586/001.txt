X28n0586_p0121a01║
X28n0586_p0121a02║No. 586-A
X28n0586_p0121a03║ 天台三大部補注序
X28n0586_p0121a04║
X28n0586_p0121a05║吾佛出世，雖廣說諸經，而本懷斯暢，唯在於法華。西
X28n0586_p0121a06║城自阿難結集之後，獨天親菩薩作論以通之。然但
X28n0586_p0121a07║約文申義，舉其大略，而斯經之大事，教化之終始，亦
X28n0586_p0121a08║晦而未明。東夏自羅什飜譯以來，造疏消釋者，流布
X28n0586_p0121a09║縱橫，異端非一。惟陳、隋二帝之師天台智者，昔在靈
X28n0586_p0121a10║山佛會親承，後於大蘇道場證悟，發揮妙旨，幽贊上
X28n0586_p0121a11║乘。故以五義釋題，四科文句，九旬宣演明靜法門，解
X28n0586_p0121a12║行俱陳，義觀兼舉，真可謂行人之心鏡，巨夜之明燈
X28n0586_p0121a13║矣。雖天竺之大論尚非其類，況震旦之人師而能跂
X28n0586_p0121a14║及？故章安禪師歎曰：斯文若墜，將來可悲。於是聿遵
X28n0586_p0121a15║聖典，記諸善言、玄文、止觀共三十卷，時人謂之三大
X28n0586_p0121a16║部者，即斯是也。文旨高遠，理趣汪洋，苟非亞聖之才，
X28n0586_p0121a17║派深析重，調理剖判，而三部之奧義何由可通乎？惟
X28n0586_p0121a18║荊谿禪師克荷斯道，引而伸之，推而廣之，故有籤記
X28n0586_p0121a19║及輔行焉。辭尚體要，匪同雕刻，厥意欲令萬世之下，
X28n0586_p0121a20║人人開發如來之知見，物物咸悟秘密之藏性耳。有
X28n0586_p0121a21║唐翰林學士梁敬之美云：以文字而廣第一義諦，即
X28n0586_p0121a22║言說而詮解脫者，不其然歟？是以古今學佛之人，鈎
X28n0586_p0121a23║深索隱者，莫不欽崇以為大訓矣。甞試論之，一家所
X28n0586_p0121a24║傳三部之文及籤記等，非但該括聖人一代三學之
X28n0586_p0121b01║法，抑亦牢籠性相二宗百家之說，自非積學洞微、洽
X28n0586_p0121b02║聞遠見者，則未可以率爾膚習，傳授於人也。余以顓
X28n0586_p0121b03║蒙，濫讀斯教，卷舒鑽仰，多歷年所。若夫聖人之化源，
X28n0586_p0121b04║教法之根本，則祖師之述作，文義已詳矣，今復云何
X28n0586_p0121b05║更有所補？然以妙經之中，華梵詁訓，大師或有闕而
X28n0586_p0121b06║不釋者；玄文止觀之內，因緣事迹，荊谿亦有略而未
X28n0586_p0121b07║申者。況復籤記及輔行等，法相之互指，援引之訛賺，
X28n0586_p0121b08║性相之異同，古今之得失，自章安、荊谿以來，星紀綿
X28n0586_p0121b09║遠，而弘通之士，孰能精究，得無壅滯乎？由是不量淺
X28n0586_p0121b10║末，摘出大部之文，仍博采群籍，補其闕略，注而顯之，
X28n0586_p0121b11║勒成一部，分為一十四卷，自備講道臨文，既省撿尋，
X28n0586_p0121b12║又免迷謬耳。儻於先聖之文，粗有所益者，亦可以流
X28n0586_p0121b13║行于世，翼助一家之道矣。如曰不然，以俟來哲。
X28n0586_p0121b14║
X28n0586_p0121b15║No. 586
X28n0586_p0121b16║天台三大部補注
X28n0586_p0121b17║
X28n0586_p0121b18║天台三大部補注條箇卷上
X28n0586_p0121b19║○第一卷
X28n0586_p0121b20║台嶺毗檀事章安之事漢明夜夢等事御㝢
X28n0586_p0121b21║事誕應事翻譯等事動則左吏書之立處之
X28n0586_p0121b22║事慧皎法師撰高僧傳事大師代受法師講金
X28n0586_p0121b23║字大品事三定三慧即三止三觀事台山三峯
X28n0586_p0121b24║之事陳隨二勅請大師事四辨之事大師一
X28n0586_p0121c01║期奇特事依俙髴之事鸖林之事止觀禪門
X28n0586_p0121c02║淨名疏名有餘分事諮詢字義之事雪山童子
X28n0586_p0121c03║聞半偈等事佛出家成道時節異說等事那由
X28n0586_p0121c04║他之事本迹名十義之事三根互轉得利鈍名
X28n0586_p0121c05║之事頭角聲聞之事文殊翻名之事積聚積
X28n0586_p0121c06║要積字事大小乘八相之事五百由旬有三義
X28n0586_p0121c07║事寶處與寶諸之事庠序之事通序五事或
X28n0586_p0121c08║六事七事之事四種阿難三處事須陀洹翻名
X28n0586_p0121c09║等事體字訓禮等事金剛藏說佛甚微等事
X28n0586_p0121c10║體用相即之事如意珠之事悉達翻名之事
X28n0586_p0121c11║調達翻名之事瞿夷翻名之事華嚴三譬之事
X28n0586_p0121c12║薝蔔翻名之事楞伽經為何部耶事四食時
X28n0586_p0121c13║等之事土圭用側日影之事華嚴頓頓法華漸
X28n0586_p0121c14║圓立處事捃拾事善星闡提事不動寂場等
X28n0586_p0121c15║古人多義事閻浮提之事十寶山之事肇公
X28n0586_p0121c16║之事云云事新醫舊醫事菩薩有二種一坐
X28n0586_p0121c17║禪二誦經事四句評聞慧事牟子之事天竺
X28n0586_p0121c18║名義事胡漢事破群那事四馬事身子目
X28n0586_p0121c19║連差機說法事華嚴仰覆世界之事文殊默然
X28n0586_p0121c20║答之事天親之事舍利弗之事訶梨䟦摩之
X28n0586_p0121c21║事昆勒之事迦旃延事龍樹之事無著之
X28n0586_p0121c22║事五百羅漢造婆沙論事陳如之事憍尸迦
X28n0586_p0121c23║事馬鳴之事罽賓之事八萬法藏更有不同
X28n0586_p0121c24║之相事富樓那九旬化外道事迦絺那之事
X28n0586_p0122a01║身子不度福增等事
X28n0586_p0122a02║玄二下
X28n0586_p0122a03║求那䟦摩之事佛為四王作四語事光宅法雲
X28n0586_p0122a04║事誌公之事關中事羅什事道生法師之
X28n0586_p0122a05║事祇洹之事矛盾之事鴦掘五根聲聞事
X28n0586_p0122a06║大品一切法趣一法等事破心微塵之事三轉
X28n0586_p0122a07║讀文自是天台事十法界名義之事習因習果
X28n0586_p0122a08║等事佛耆域示五髑髏等事因緣有順逆二種
X28n0586_p0122a09║事攝大乘論七種生死之事慧眼菩薩與文殊
X28n0586_p0122a10║問答佛之相好有報無報事下無升見上事得
X28n0586_p0122a11║甘露滅覺道成之事五眾生滅事三假之事
X28n0586_p0122a12║三仙二天之事二十五諦事十二牽連之事
X28n0586_p0122a13║略果及略因等事胎內五位事四種十二因緣
X28n0586_p0122a14║事大經增數之事四句求夢事三種意生身
X28n0586_p0122a15║事
X28n0586_p0122a16║○第二卷
X28n0586_p0122a17║寶篋經之事毗伽羅論之事
X28n0586_p0122a18║玄三下
X28n0586_p0122a19║四種四諦立處事摩訶狗絺羅之事四食之事
X28n0586_p0122a20║頭陀之事諍二諦共墮地獄事菩薩所離五
X28n0586_p0122a21║障事佛果出二諦外事古來二十三家明二諦
X28n0586_p0122a22║義之事五百身因事五種世法之事會接同
X28n0586_p0122a23║異事弄引之事僻執舌本爛人之事毀法毀
X28n0586_p0122a24║佛同等事八不淨事真丹之事一止三止一
X28n0586_p0122b01║觀等事別教約行約說教證事五行具五法（并）
X28n0586_p0122b02║三物等事爾雅名義事張楷作霧欒巴吐雲事
X28n0586_p0122b03║葛仙投錢井呪飛出事捫模事毗尼之事
X28n0586_p0122b04║婆沙四評家事三藏佛三十四心斷結事境智
X28n0586_p0122b05║之四句事不次第五眼事超越三昧事信力
X28n0586_p0122b06║堅固位事伽頻伽鳥譬事三藏菩薩如毒器事
X28n0586_p0122b07║煩惱障智障事
X28n0586_p0122b08║玄四下
X28n0586_p0122b09║孤獨寡鰥事五部律之事四大四性叵得之事
X28n0586_p0122b10║五熱事落叉事俱胝之事那庾多之事
X28n0586_p0122b11║繫緣止一念觀事白四羯磨事性戒遮戒事
X28n0586_p0122b12║戒法等事六十二見事麤住細住欲界定等之
X28n0586_p0122b13║事八聖種之事三十六物不淨事特勝通明
X28n0586_p0122b14║名義之事一身具天地等事六欲事觀練熏
X28n0586_p0122b15║修事成論人云色是無教等事三苦八苦事
X28n0586_p0122b16║大經爪上土等事通菩薩淨佛國土事三種慈
X28n0586_p0122b17║悲事雙樹枯榮事首楞嚴之事婆藪墮獄所
X28n0586_p0122b18║以事八萬諸天因緣事釋迦菩薩曾六牙白象
X28n0586_p0122b19║事遞推為尊之事七善之事肇云仰攀等事
X28n0586_p0122b20║朝三暮四等事路伽耶逆路伽耶之事旃陀
X28n0586_p0122b21║羅之事十八空事法身度生如修羅琴事三
X28n0586_p0122b22║摩地事善法堂名義事四果羅漢有九種事
X28n0586_p0122b23║順現業等事滅盡定之事遊戲神通事地持
X28n0586_p0122b24║中六住之事
X28n0586_p0122c01║玄五下
X28n0586_p0122c02║淨名經悲田敬田等事三種之施之事薩婆若
X28n0586_p0122c03║此云一切智事十梵行事斵輪人等之事開
X28n0586_p0122c04║廢廢開次第事如來藏等事大圓境智等四智
X28n0586_p0122c05║之事儡同之事安置諸子秘密藏中之事
X28n0586_p0122c06║玄六下
X28n0586_p0122c07║五百群賊得法眼事月蓋曲躬等事慈童女因
X28n0586_p0122c08║緣事諸法般若三十六句事毒皷等事六通
X28n0586_p0122c09║事無記化化之事神無方所等事
X28n0586_p0122c10║○第三卷
X28n0586_p0122c11║乘戒四句事（并）乘戒體之事事理兩戒各三品事
X28n0586_p0122c12║俱舍明數之事赤目大魚因緣之事觀心十
X28n0586_p0122c13║二部經之事五比丘事太子所乘犍陟事天
X28n0586_p0122c14║帝之事調達本事菩薩立處事阿闍世是不動
X28n0586_p0122c15║菩薩之事波旬之事就法華會主破四明之事
X28n0586_p0122c16║就觀行明五逆事如救頭然因緣事
X28n0586_p0122c17║玄七下
X28n0586_p0122c18║就天器飯色四土相望十差別事離車之事十
X28n0586_p0122c19║六十二惡律儀之事阿彌陀身尊特異義之事
X28n0586_p0122c20║佛背痛病患因緣之事佛北首臥因緣之事大
X28n0586_p0122c21║經明過去常法華明未來常文事阿鞞䟦致之事
X28n0586_p0122c22║今經蓮華金光明法體譬喻事伏犧造八卦等
X28n0586_p0122c23║事迷中有佛性譬雪山之藥之事
X28n0586_p0122c24║玄八下
X28n0586_p0123a01║名身句身文身之事譯經有失三不易事外典
X28n0586_p0123a02║五經六七九經事三墳五典之事編簡䇿牘等
X28n0586_p0123a03║事天文地理事五行事社稷之事張陵為
X28n0586_p0123a04║大蟒所吞嵆康為鐘會所讚等事長爪梵志之事
X28n0586_p0123a05║以金錍決其眼瞙等事迷中佛性如石中金等
X28n0586_p0123a06║事力士額珠譬事六群之事
X28n0586_p0123a07║玄九下
X28n0586_p0123a08║佛法有諍處無諍處事冥初生覺之事周璞鄭
X28n0586_p0123a09║璞事三德縱橫事二輪二翼等事長者譬佛
X28n0586_p0123a10║諸牛喻教等事三藏生法二空之事遠龍印三
X28n0586_p0123a11║師之事曹娥事
X28n0586_p0123a12║玄十下
X28n0586_p0123a13║阡陌之事四阿含名義之事劣三修邪三修等
X28n0586_p0123a14║事十仙之事荃罤之事華嚴法華勝劣事
X28n0586_p0123a15║華嚴法華不同十義事高麗九夷之事布師卒
X28n0586_p0123a16║後屈三指事諸家判教不同事迦留陀夷埋馬
X28n0586_p0123a17║糞事佛性五種名有事佛九惱十惱事八大
X28n0586_p0123a18║聲聞八大菩薩事提謂經真偽事六因四緣事
X28n0586_p0123a19║大品十喻之事大小乘不許肉食之事八術
X28n0586_p0123a20║之事華嚴經本數之事于闐王之事凞連河
X28n0586_p0123a21║事身子先目連後入滅事野馬者塵埃等事
X28n0586_p0123a22║○第四卷
X28n0586_p0123a23║文句一下
X28n0586_p0123a24║姚秦三藏羅什等事（付連理樹之事）翻譯名義等事
X28n0586_p0123b01║名句文等之事繁芿之事卛爾之事樞楗
X28n0586_p0123b02║之事學者養宮之事涅槃經南本北本之事
X28n0586_p0123b03║安公三段講說之事梵網之事佛說散華貫華
X28n0586_p0123b04║之事阿含名義事鏡中之事論法華判段事
X28n0586_p0123b05║江東瑤事雷同之事鑽仰之事岐道逵徑
X28n0586_p0123b06║之事過不及之事易云其臭如蘭事華嚴七
X28n0586_p0123b07║處八會九會等事篇字義事信宿之事守株
X28n0586_p0123b08║之事無緣慈悲之事九轍法師之事筌蹄事
X28n0586_p0123b09║去伽耶城等事指掌之事華嚴經十種三世
X28n0586_p0123b10║之事師子奮迅之事正像年數不同事大經
X28n0586_p0123b11║嬰兒之事臭香覺觸瞪視等事白四之事千
X28n0586_p0123b12║車共轍萬流鹹會事佛臨滅時阿泥樓逗大眾勸
X28n0586_p0123b13║問事百論名義之事四悉且名義事淨土穢
X28n0586_p0123b14║土開三顯一不同事阿難非不傳秘等事根有
X28n0586_p0123b15║二種等事聲色法三經之事檀行十事之事
X28n0586_p0123b16║聞不聞等四句之事時名有二種等之事離車
X28n0586_p0123b17║之事二無知事圓佛（并）法華已前三佛離明等
X28n0586_p0123b18║事四佛體同用殊事通教佛之事本因果妙
X28n0586_p0123b19║等之事料簡名義等事佛住之事首楞嚴事
X28n0586_p0123b20║迦毗羅事波羅奈事楞伽事四無常偈等
X28n0586_p0123b21║事婆羅林事晝夜須臾事尼與僧佛不同住
X28n0586_p0123b22║等事楞伽五種性等事三念處事四韋陀之
X28n0586_p0123b23║事五繫有二種事四民之事四魔八魔十魔
X28n0586_p0123b24║之事佛坐樹下時食乳糜等事天竺印度等名
X28n0586_p0123c01║義事六通中三立明名三不立明名事（付明通意別
X28n0586_p0123c02║事）四邪命之事約理性一切眾生菩提事往
X28n0586_p0123c03║佛山中為五比丘作供食事供佛福輕供經及供
X28n0586_p0123c04║持經者福重事邊際定力入變易事八自在八
X28n0586_p0123c05║神變名義等事佛弟子偏好機多事二仙等之
X28n0586_p0123c06║事五比丘事聚落之事機微可發事客塵
X28n0586_p0123c07║之事河圖之事五比丘（并）舍利弗目連等出家
X28n0586_p0123c08║得道時節事十二遊經名義之事畢鉢羅樹事
X28n0586_p0123c09║十六大國事閻浮旦金之事迦蘭陀事阿
X28n0586_p0123c10║練若十種功德事四神足定事呵梨勒果之事
X28n0586_p0123c11║祇桓之事蠕動之事身子右目連左事
X28n0586_p0123c12║文二下
X28n0586_p0123c13║仿佯之事𡶅峨之事霹𮦷之事優曇華事
X28n0586_p0123c14║瞿伽離之事維那之事舍羅之事提婆五法
X28n0586_p0123c15║事眾生瑕穢立戒等事耆域之事得勝堂之
X28n0586_p0123c16║事目連不窮佛聲事佛求侍者心在阿難等事
X28n0586_p0123c17║十八變之事
X28n0586_p0123c18║○第五卷
X28n0586_p0123c19║阿那律天眼修因之事闍維事塔婆異名事
X28n0586_p0123c20║迦旃延度億耳因緣事槃特事前三教治見惑
X28n0586_p0123c21║與圓教治見異事草創之事二竺道生之事
X28n0586_p0123c22║阿那律空器百味具足因緣事那律不眠願事
X28n0586_p0123c23║迦絺那之事阿那半頭天眼之事佛於陶師家
X28n0586_p0123c24║為比丘說法事佛噉馬麥因緣之事二鬼爭屍
X28n0586_p0124a01║因緣事金藏經事謗支佛墮三途等緣事般
X28n0586_p0124a02║舟三昧事畢陵慢緣之事薄拘羅五不死因緣
X28n0586_p0124a03║之事流沙事五戒經五品事淨飯令出家釋
X28n0586_p0124a04║種數異說事調達阿難等生日（并）長事善覺八
X28n0586_p0124a05║女名之事佛步行所以事佛令難陀發心方便
X28n0586_p0124a06║事人行理三則三知識事無諍三昧之事卒
X28n0586_p0124a07║土之事輪王乘輪寶周旋四方之事宗廟社稷
X28n0586_p0124a08║事目連騰三願等事師子狀之事阿難恐離
X28n0586_p0124a09║車世王有怨河中入滅事羅云六年住胎緣事
X28n0586_p0124a10║歡喜丸之事居士之事沙彌此云息慈事佛
X28n0586_p0124a11║出家成道異說之事定光名義（并）買華等事十
X28n0586_p0124a12║六羅漢之事十八人有學九人無學事華嚴十
X28n0586_p0124a13║種六根事耶輸明女名義事羅漢四智事佛
X28n0586_p0124a14║三十二瑞應事從師請業事分庭抗禮之事
X28n0586_p0124a15║座廗（并）取與之事偏圓約法權實約教事涅槃
X28n0586_p0124a16║經贖命重寶緣之事淨土出世佛說涅槃經不事
X28n0586_p0124a17║月上無垢等事波離此云上首事金光明經
X28n0586_p0124a18║列大小人不事五障五功德之事藏教三不退
X28n0586_p0124a19║位數成論異事法相宗五次第位事瑜伽此云
X28n0586_p0124a20║相應等事唯識名義事為字事四十二字事
X28n0586_p0124a21║文殊名義事七菩薩之名義之事國王見象
X28n0586_p0124a22║師調象慈心生緣事賢劫出世佛之事婆藪從
X28n0586_p0124a23║地獄來等事漚和之事三十三天名事賢劫
X28n0586_p0124a24║名義之事四天王所領八鬼之事二十八部之
X28n0586_p0124b01║事十八梵王等事光音天名義事天竺四大
X28n0586_p0124b02║河之事若干之事般遮于瑟之事十寶山事
X28n0586_p0124b03║樂乾闥婆之事（五孝切他師五角切今家）彌天安師權者事羅
X28n0586_p0124b04║什權者食針等事四道攝修羅事五屍繫繫五
X28n0586_p0124b05║處之事五性（并）諸法種子等事水火精入身懷
X28n0586_p0124b06║妊事日蝕名義事鯤化為鵬等事八邪八風
X28n0586_p0124b07║八倒之事闍王入賓吒羅地獄等事別圓位忍
X28n0586_p0124b08║事涅槃經付屬人等事觀行五逆之事
X28n0586_p0124b09║文三下
X28n0586_p0124b10║天台不用天親釋一兩處事涅槃論謗法文事
X28n0586_p0124b11║三利之事諡法事今經比丘眾中在菩薩文不
X28n0586_p0124b12║事淨名經七淨華之事阿僧祇劫有二種事
X28n0586_p0124b13║法華論立十七異名事法身百非事聲光集眾
X28n0586_p0124b14║事雲公所感雲母事優婆塞優婆夷事斟酌
X28n0586_p0124b15║名義事阿迦尼吒天事六趣眾生事舍利（并）
X28n0586_p0124b16║塔翻名事栴檀香之事師子吼之事
X28n0586_p0124b17║
X28n0586_p0124b18║
X28n0586_p0124b19║
X28n0586_p0124b20║天台三大部補注條箇卷下
X28n0586_p0124b21║
X28n0586_p0124b22║○第六卷
X28n0586_p0124b23║大種事苦際事小乘十方有佛不事七寶事
X28n0586_p0124b24║車者舍也等事輦輿之事欄楯事華蓋之
X28n0586_p0124c01║事軒飾之事於大乘六度互相攝事龍受佛
X28n0586_p0124c02║衣免鳥難之事四教降魔相等事蒙光得益之
X28n0586_p0124c03║事睡眠名義事五蓋之事大小乘俱不許肉
X28n0586_p0124c04║食事迦葉袈裟直十萬兩金等事袈裟名義之
X28n0586_p0124c05║事陳女衣直五錢事縱橫之事帷幕之事
X28n0586_p0124c06║波利質多羅樹之事倉卒之事踟蹰躊躇之事
X28n0586_p0124c07║猶豫之事標幟之事十三難不受小戒七遮
X28n0586_p0124c08║逆不受大戒事十號開合事香口比丘佛法讚
X28n0586_p0124c09║歎功德事以日月燈二能顯佛能之事後分華
X28n0586_p0124c10║嚴三乘作佛如來久成有不事楞伽聲聞授記事
X28n0586_p0124c11║十種發心事方等聲聞授記之事然燈之事
X28n0586_p0124c12║弟子事瑠璃頗梨等事波羅奢華事聯翩
X28n0586_p0124c13║事阿黨之事如理如量智事古一代立半滿
X28n0586_p0124c14║三時四時四宗等事嘉祥三種法輪等事三種
X28n0586_p0124c15║四種方便之事本迹法身淺深有不事方便品
X28n0586_p0124c16║體事破癈開會等十義事聲聞支佛菩薩為三
X28n0586_p0124c17║菩提事加趺座事區區事門有種種事四
X28n0586_p0124c18║意趣事實智事四等事四辨八音十力四無
X28n0586_p0124c19║所畏等事八背捨八解脫事三三昧事性體
X28n0586_p0124c20║性量性具等事五道各有自爾力事淫祀之事
X28n0586_p0124c21║文四下
X28n0586_p0124c22║身子初遇頞鞞得道事大經不解我意說事近
X28n0586_p0124c23║代所計不同事佛下天時諸支佛入滅事佛世
X28n0586_p0124c24║獨覺有無事喜根勝意事十種大心事輪王
X28n0586_p0125a01║出世時大海有路事勤學不如擇師之事四依
X28n0586_p0125a02║師位等事熈連事十七地論事十信到十地
X28n0586_p0125a03║云五凡夫事大論四智因果總別之事他謂法
X28n0586_p0125a04║華會於二乘不開菩薩等事智慧二字因果通不
X28n0586_p0125a05║通事三乘（并）佛配五味事十種三世事十六
X28n0586_p0125a06║知見事三世五陰各計四句等事本劫本見等
X28n0586_p0125a07║六十二句事大經舊醫客醫譬事三假事行
X28n0586_p0125a08║陰事阿閦國女無邪欲等事學不師安義不中
X28n0586_p0125a09║難之事二乘為一百為四百等之事小乘十方
X28n0586_p0125a10║佛有無之事婆娑云異生有五等事大論（并）大
X28n0586_p0125a11║經十戒事善惡無定之事九部十二部名義之
X28n0586_p0125a12║事男女受胎相事他師云法華明三乘事起
X28n0586_p0125a13║舍利塔（并）三塔等德之事
X28n0586_p0125a14║○第七卷
X28n0586_p0125a15║關中之事合抱之木生於毫末等之事大經六
X28n0586_p0125a16║阿事三因佛性有無人等事玫瑰之事沈水
X28n0586_p0125a17║香之事木樒之事童子事二王造佛像等事
X28n0586_p0125a18║石像感應之事白虎通之事簫笛琴箜篌琵
X28n0586_p0125a19║琶鐃銅鈸事長安之事八轉聲等事鈴聲比
X28n0586_p0125a20║丘緣事施香華功德事禮佛塔得十功德之事
X28n0586_p0125a21║南無事那先之事彌勒下生時事龍華樹
X28n0586_p0125a22║事表幟之事盲人觸象各各解等事三德具
X28n0586_p0125a23║四德等事犛牛之事佛眼天眼等事婆沙云
X28n0586_p0125a24║善根有三種事順現順生業等事六道中有之
X28n0586_p0125b01║相事閻王事經行五處五益事三世因緣譬
X28n0586_p0125b02║華果釋事歌利王之事首陀會事色界唯無
X28n0586_p0125b03║香味等事帝獻方石天開淥池事
X28n0586_p0125b04║文五下
X28n0586_p0125b05║二達乃至九達事籠樊之事是我等咎非世尊
X28n0586_p0125b06║事眾生事八十神等事為字事波旬（并）魔之
X28n0586_p0125b07║事草創之事六和敬事身子佛號云華光事
X28n0586_p0125b08║明行足之事八交道事正像末之事菩薩
X28n0586_p0125b09║有十力事大品時三百比丘佛上衣等事華嚴
X28n0586_p0125b10║十事轉法輪之事圓音大小並陳之事大經說
X28n0586_p0125b11║八喻等事聚落事三皇五帝名義事文帝夢
X28n0586_p0125b12║等事囹圄之事帷帳折衝等事九十六道邪
X28n0586_p0125b13║正事無色界有細色事八苦等事舊云果報
X28n0586_p0125b14║新云異熟事夜光珠等事七辯二十四辨事
X28n0586_p0125b15║乘壞驢車正南而游之事五分法身事信行法
X28n0586_p0125b16║行事四答事婆伽婆事三十六物之事七
X28n0586_p0125b17║慢八慢之事守宮事同類因等流果等事六
X28n0586_p0125b18║十二見事七寶譬七科道品事三明六通之事
X28n0586_p0125b19║三藏不退數成不同事五種性事
X28n0586_p0125b20║文六下
X28n0586_p0125b21║新云具壽舊云慧命事荊谿片新譯之事十六
X28n0586_p0125b22║行對三空等事三解脫門之事華嚴教主舍那
X28n0586_p0125b23║有二義事七科六度收盡事子息之事鄰里
X28n0586_p0125b24║之事
X28n0586_p0125c01║○第八卷
X28n0586_p0125c02║涅槃法華十六同異事三聚戒之事加被之事
X28n0586_p0125c03║勞謙之事佛九惱等事（并）因緣事七覺八正
X28n0586_p0125c04║前後事華嚴海空有二義事某甲事三苦通
X28n0586_p0125c05║別之事示教利喜事牛頭栴檀事
X28n0586_p0125c06║文七下
X28n0586_p0125c07║世藥有三品事龍興慶雲之事習報因果事
X28n0586_p0125c08║密雲之事十號之事為字事大品中佛放光
X28n0586_p0125c09║照地獄等事住無住本立一切法之事五無間
X28n0586_p0125c10║業因感果二種之事婆沙善根有三事須扇多
X28n0586_p0125c11║佛多寶佛事佛菩薩之十身事四無量四品事
X28n0586_p0125c12║卒土事五穀之事（并百穀）精進通別事羅
X28n0586_p0125c13║漢增壽變易之事獨覺緣覺之事首楞嚴四種
X28n0586_p0125c14║授記之事瓔珞經授帝釋記之事佛六年苦行
X28n0586_p0125c15║不知草生等事九拜之事迦陵頻伽之事華
X28n0586_p0125c16║嚴十種六根之事三脫對三念事童子沙彌之
X28n0586_p0125c17║事諷誦之事權行聲聞不妨塵劫之事四意
X28n0586_p0125c18║趣之事四清淨四不壞之事定性入滅界外受
X28n0586_p0125c19║生等事七種生死之事三生六十劫四生百劫
X28n0586_p0125c20║之事阿僧祇有二說事十仙之事寶渚之事
X28n0586_p0125c21║發軫之事權智謂車是無等事有水曰池無
X28n0586_p0125c22║水曰隍之事總持之園苑等事微妙淨法身之
X28n0586_p0125c23║事二乘知見止齊八萬之事今經四卷為字之
X28n0586_p0125c24║事六度互相收之事無女人事土等事乘戒
X28n0586_p0126a01║緩急生淨穢土之事生安養三業九品之事身
X28n0586_p0126a02║子示嗔等事周利槃特事摩尼珠十種瑩治之
X28n0586_p0126a03║事勝幡事羅云密行之事
X28n0586_p0126a04║○第九卷
X28n0586_p0126a05║文八下
X28n0586_p0126a06║凞連八恒沙之事十乘十境及破徧橫竪之事
X28n0586_p0126a07║誦經觀法事五種眷屬之事多聞智慧四句等
X28n0586_p0126a08║事八福田之事持經者被為如來荷擔事就
X28n0586_p0126a09║祕藏有今昔異事怨嫉之事四信之事巧拙
X28n0586_p0126a10║之事爾乃之事法華教主異義事中論歸教
X28n0586_p0126a11║序之八不事一家章疏經與觀相應等事盤桓
X28n0586_p0126a12║之事三變土田之事八萬四千法藏之事黃
X28n0586_p0126a13║門有五事梁武帝捨身土事十度六度開合之
X28n0586_p0126a14║事於西方生蓮生胎生化生之事大論云蓮華
X28n0586_p0126a15║有三事初變時有龍宮等事深達罪福相等文
X28n0586_p0126a16║釋義事南方無垢之事魔梵釋女成佛之事
X28n0586_p0126a17║善覺之八女等事賓頭盧迎王等事大經一切
X28n0586_p0126a18║江河必有回曲等事性相二空之事六諦二十
X28n0586_p0126a19║五諦之事三罵法之事
X28n0586_p0126a20║文九下
X28n0586_p0126a21║寂光之事本時弟子本迹身相之事師子奮迅
X28n0586_p0126a22║有二義事乘妙者三法妙之事問無益之事否
X28n0586_p0126a23║事自受用報云應身事法華教主等事上有
X28n0586_p0126a24║下機等事佛性有五名事年記之事佛入胎
X28n0586_p0126b01║相大小乘不同事醫曉八種術事功德之事
X28n0586_p0126b02║○第十卷
X28n0586_p0126b03║文十下
X28n0586_p0126b04║五法之事調柔地事佛最初顯本否之事五
X28n0586_p0126b05║篇七聚事（并）八萬齊之事大小乘戒制法不同事
X28n0586_p0126b06║鳥鼠之事八多羅樹之事好堅樹迦陵頻伽
X28n0586_p0126b07║之事今經第六為字事六道胎卵等事彌樓
X28n0586_p0126b08║山事命命鳥事燒香有種種事輪王七寶事
X28n0586_p0126b09║五佛性事不輕忍難滅前世罪事八自在之
X28n0586_p0126b10║事慈恩安國秀公等事普賢色身三昧三義事
X28n0586_p0126b11║勝熱赴火尼乾投嚴事小乘制燒身行等事
X28n0586_p0126b12║十寶山之事外道計大梵為人父事放大人相
X28n0586_p0126b13║等事今經第七為字事十六法華三昧異名事
X28n0586_p0126b14║今經教主（并）弟子事方安壽普四要品事睢
X28n0586_p0126b15║辨口賜金等事觀音應驗之事三十二身事
X28n0586_p0126b16║南山與天神問答事譬喻經云有人初持戒後癈
X28n0586_p0126b17║等事十八變事一眼之龜事知識事少欲
X28n0586_p0126b18║知足之事
X28n0586_p0126b19║○第十一卷
X28n0586_p0126b20║止一卷下
X28n0586_p0126b21║輔行傳弘之事南山稱歎南岳天台之文之事
X28n0586_p0126b22║光道王道之事濫觴之事定光佛事青出藍
X28n0586_p0126b23║等事五人捨去太子之事見婬女屠裂進得三
X28n0586_p0126b24║果事馬鳴歸富那奢等事悔罪如投湯水等事
X28n0586_p0126c01║龍樹之事末田地事華氏城事文帝隨作
X28n0586_p0126c02║隋事百錄之事八觸之事獨步之事五處
X28n0586_p0126c03║止心事關中影法師事青目注之事波頗三
X28n0586_p0126c04║藏事因緣所生法等文事天台傳南岳三種止
X28n0586_p0126c05║觀事應天三台事是身無知如草木瓦礫等事
X28n0586_p0126c06║博地之事為四王作異語事佛六十四音等
X28n0586_p0126c07║事數人數論事十種三世事修發不同一十
X28n0586_p0126c08║六句等事五法會難事三十六句感應事性
X28n0586_p0126c09║重戒機嫌戒事三品寂光事知恩報恩者發心
X28n0586_p0126c10║利益事發菩提心緣多事毗首羯磨之事優
X28n0586_p0126c11║填王作佛像事通教佛之事破四明等事四
X28n0586_p0126c12║佛體同用殊事耆婆見草皆藥等事迹中四出
X28n0586_p0126c13║事六群比丘之事舊云果報新云異熟之事
X28n0586_p0126c14║寶梁經等事受信施為肉山事受信施為菌事
X28n0586_p0126c15║小乘制婬為始大乘不殺為始等事（并）大小乘戒
X28n0586_p0126c16║事十義釋普事驪龍之事九為老陽事
X28n0586_p0126c17║止二下
X28n0586_p0126c18║三千八萬威儀事十號開合不同事五逆次第
X28n0586_p0126c19║後重事總意四句事䟦陀和事不受別請等
X28n0586_p0126c20║事小乘制身口大乘制意事心念有三等事
X28n0586_p0126c21║三十二相條因事無上菩提七無上事菩薩地
X28n0586_p0126c22║持經亦名地持論事持戒者飢破戒者飽等事
X28n0586_p0126c23║三昧功德事六夢事齊戒事二十四戒事
X28n0586_p0126c24║釋尊唐土來事海此岸栴檀事出家持八重在
X28n0586_p0127a01║家持六重事寶梁經破未得謂得者事大乘人
X28n0586_p0127a02║悔罪悟道不人事
X28n0586_p0127a03║○第十二卷
X28n0586_p0127a04║今經（并）持經者供功德深事分衛事師子吼事
X28n0586_p0127a05║波利樹譬佛弟子事三十五佛事滅重罪為
X28n0586_p0127a06║清淨律師事一支一境雖復已壞等事識見根
X28n0586_p0127a07║見事有四善事墮惡道事央掘殺生條因事
X28n0586_p0127a08║五無間事無記事辛有伊川等事張賓元嵩
X28n0586_p0127a09║事漢書有九流事遠師抗帝論等事六合者
X28n0586_p0127a10║天地四方之事黃龍陽事阿梨吒比丘惡見等
X28n0586_p0127a11║事無根信事不曉世語悟深理人等事以九
X28n0586_p0127a12║義立一瞿聲等事史遷六氏等事
X28n0586_p0127a13║止三下
X28n0586_p0127a14║就名有因緣無因緣事三涅槃等事二十三人
X28n0586_p0127a15║各各釋二諦義事無脂肥羊等事五十二數名
X28n0586_p0127a16║阿僧祇事三藏菩薩帶結願生等事他謂成論
X28n0586_p0127a17║義通大乘事婆沙云何不立其掉纏耶事三煩
X28n0586_p0127a18║惱二業事理性無次位等事五法三自性事
X28n0586_p0127a19║五行事律歷事正量部事大經去菩薩觀土
X28n0586_p0127a20║為金事十異九迷十喻九箴等之事逍遙遊事
X28n0586_p0127a21║慧立難道士等事開廢廢開之事制多之事
X28n0586_p0127a22║止四下
X28n0586_p0127a23║三歸功德事薩多七種受戒等事摩得勒伽十
X28n0586_p0127a24║種受戒事迦尸國女心出家等事六和十利事
X28n0586_p0127b01║不善心等名持戒事四時捨戒事大小乘戒
X28n0586_p0127b02║體事
X28n0586_p0127b03║○第十三卷
X28n0586_p0127b04║五篇七聚等事浮囊之事面王比丘事檀越
X28n0586_p0127b05║此云施主事三衣事機嫌戒性重戒事八不
X28n0586_p0127b06║淨事失性有五等事猶豫事隴右事禪鎮
X28n0586_p0127b07║事野干為天帝說法事兩種五鹽事
X28n0586_p0127b08║止五弘五上下
X28n0586_p0127b09║六韜事臣如檀子等事敬獼猴為帝釋等事
X28n0586_p0127b10║不達他根性純教乳藥之事七慢八慢事通大
X28n0586_p0127b11║地十大善地等事大乘中遍行五等事未到定
X28n0586_p0127b12║事九想八念事五屍五處事須彌芥子相入
X28n0586_p0127b13║事表生表作無作事阿伽陀藥事春蒐夏苗
X28n0586_p0127b14║等事介爾景福事指南事以三千為指南等
X28n0586_p0127b15║事佛性不名一法等事天親龍樹內鑒事均
X28n0586_p0127b16║山毫等事秋毫事如猛風吹兜羅𣭞事八風
X28n0586_p0127b17║對八卦等事無等等明呪等事五佛性事月
X28n0586_p0127b18║增咸事十四難事三無為事優陀那風觸七
X28n0586_p0127b19║處之事四微事楞伽經說龍樹事大經十一
X28n0586_p0127b20║空事卍字事
X28n0586_p0127b21║止六下
X28n0586_p0127b22║無色有色等事
X28n0586_p0127b23║○第十四卷
X28n0586_p0127b24║九種般之事十地功德事馬星為身子說法事
X28n0586_p0127c01║加被事惡口車匿依梵法治事佛滿三僧祇
X28n0586_p0127c02║事釋迦超劫異說事羅旬喻乞食不得等事
X28n0586_p0127c03║五部律事五經對五戒事五戒之事五明事
X28n0586_p0127c04║五神事六藝事風俗事法華已前無記小
X28n0586_p0127c05║久成事圓三諦事十胡五印等事外道通力
X28n0586_p0127c06║之事五兵事葵霍隨日芭蕉因雷事
X28n0586_p0127c07║止七下
X28n0586_p0127c08║九州之事四海四荒事方便有五不善等事
X28n0586_p0127c09║宗教有無事起八聖種心生厭離事撰擇長者
X28n0586_p0127c10║發心出家事七藏處事空界空故食得出入事
X28n0586_p0127c11║不相應行有十四事阿賴耶識事顏氏家訓
X28n0586_p0127c12║等事就三身四明從義異義事名通義圓名別
X28n0586_p0127c13║義圓事葱嶺鉄門（并）神州事毒皷譬事分別
X28n0586_p0127c14║色無分別色事三無性事鹽梅事背者敗也
X28n0586_p0127c15║事巫覡之事蛇影入杯中事三因四緣事
X28n0586_p0127c16║五諫事用空明善惡十法事俓侹之事二十
X28n0586_p0127c17║五三昧頌事十二時獸之事嘉平請祀事五
X28n0586_p0127c18║停門各開三事五輪禪事無想定滅盡定異事
X28n0586_p0127c19║八術事十醫之事五分法身滅不滅事二
X28n0586_p0127c20║乘十地事龜有十種事六芝事蚤異名事
X28n0586_p0127c21║野葛之事
X28n0586_p0127c22║
X28n0586_p0127c23║天台三大部補注條箇（終）
X28n0586_p0127c24║
X28n0586_p0128a01║
X28n0586_p0128a02║
X28n0586_p0128a03║天台三大部補注卷第一妙玄　釋籤
X28n0586_p0128a04║
X28n0586_p0128a05║永嘉沙門釋　從義　撰
X28n0586_p0128a06║釋籤云台嶺
X28n0586_p0128a07║台者，星名，其地分野應天。三台嶺者，大師云：吾聞
X28n0586_p0128a08║天台地記稱有仙宮，若息緣茲嶺，展平生之願也。
X28n0586_p0128a09║毗壇
X28n0586_p0128a10║在常州，亦云毗陵。吳會須知云：常州，古者謂毗陵
X28n0586_p0128a11║郡也。有晉陵公舊宅，今為晉陵縣焉。會，古外切。前
X28n0586_p0128a12║漢書地理誌云毗陵，注云：季札所居。比江在北，東
X28n0586_p0128a13║入海。楊州川，王莽謂之毗壇。顏師古云：舊名延陵，
X28n0586_p0128a14║漢改之耳。
X28n0586_p0128a15║章安
X28n0586_p0128a16║高僧傳云：名灌頂，字法雲，俗姓吳，常州宜興人也。
X28n0586_p0128a17║祖世避地東甌，因而不反，今為臨海之章安焉。生
X28n0586_p0128a18║甫三月，母欲名之，夜稱三寶，頂仍口放，音句清辯。
X28n0586_p0128a19║時攝靜寺慧拯法師聞而歎曰：此子非凡。即以非
X28n0586_p0128a20║凡為字。年七歲出家，為拯公弟子，遂沐道天台，承
X28n0586_p0128a21║習定慧。春秋七十二，貞觀六年八月七日卒于國
X28n0586_p0128a22║清寺。注後漢書云：章安，縣名，本名日浦，光武改名
X28n0586_p0128a23║章安。故城在今臨海縣東南。
X28n0586_p0128a24║江陵
X28n0586_p0128b01║下文所指，即荊州也。
X28n0586_p0128b02║妙玄云：東漸
X28n0586_p0128b03║漸音尖。尚書禹貢云：東漸于海。孔安國傳云：漸，入
X28n0586_p0128b04║也。
X28n0586_p0128b05║釋籤云：漢明夜夢迦竺初臨
X28n0586_p0128b06║漢明即後漢第二帝，名莊，光武帝第四子，在位十
X28n0586_p0128b07║八年。永平三年，歲次庚申，因夢金人，項有日光，飛
X28n0586_p0128b08║來殿庭，遂問群臣。通人傅毅對云：臣聞西域有神，
X28n0586_p0128b09║其名為佛，陛下所夢，將必是乎？至七年，歲次甲子，
X28n0586_p0128b10║帝令郎中蔡愔等一十八人，西尋佛法。至月氏國，
X28n0586_p0128b11║乃遇迦葉摩騰、竺法蘭二沙門，齎白氎𦘕釋迦像、
X28n0586_p0128b12║白馬䭾經，自西而來。至十年，歲次丁卯，屆于雒陽。
X28n0586_p0128b13║三寶錄云：迦、竺並中天竺人，未聞姓字。
X28n0586_p0128b14║隋文御寓
X28n0586_p0128b15║隋高祖文皇帝，姓楊名堅，小名那羅延，漢太尉震
X28n0586_p0128b16║十四代孫也。御寓，即御理宇宙也。
X28n0586_p0128b17║台衡誕應
X28n0586_p0128b18║台即天台，衡即衡山。衡山為南岳，在荊州，後開為
X28n0586_p0128b19║衡州，從山為名也。台衡，即智者南岳所棲之處也。
X28n0586_p0128b20║誕應，即誕育而垂應者也。
X28n0586_p0128b21║習禪義，解翻譯
X28n0586_p0128b22║若準皎師所撰僧傳十科次第，則須先列翻譯，次
X28n0586_p0128b23║義解，三神異，四習禪，五明律，六遺身，七誦經，八興
X28n0586_p0128b24║福，九經師，十唱導。若依宣律師續高僧傳所列十
X28n0586_p0128c01║科，初二大同，三曰習禪，四曰明律，五曰護法，六曰
X28n0586_p0128c02║感通，七曰遺身，八曰讀誦，九曰興福，十曰雜科。翻
X28n0586_p0128c03║者，大宋僧傳云：如翻錦綺，背面雖異，其華是一。故
X28n0586_p0128c04║西竺此方，語雖不同，佛旨無別矣。譯者，易也。變易
X28n0586_p0128c05║梵言，令同華語也。又譯者，傳言之謂也。禮記？王制
X28n0586_p0128c06║云：五方之民，言語不通，嗜欲不同。達其志，通其欲，
X28n0586_p0128c07║東方曰寄，南方曰象，西方曰狄鞮，北方曰譯。原夫
X28n0586_p0128c08║佛法自西而來，合云狄鞮，而云譯者，良以漢朝多
X28n0586_p0128c09║事，北方譯人兼善西語，故云譯也。後代所以皆悉
X28n0586_p0128c10║倣之。
X28n0586_p0128c11║文宣王記室王簡栖所集百卷
X28n0586_p0128c12║文選注云：掌書記文學之任也。姓氏英賢錄云：王
X28n0586_p0128c13║屮，字簡栖，琅瑘人。齊朝起家郢州從事，後為輔國
X28n0586_p0128c14║參軍。所集百卷，未獲其本。高僧傳云：齊竟陵文宣
X28n0586_p0128c15║王撰三寶記傳，或稱佛史，或號僧錄。開皇三寶錄
X28n0586_p0128c16║云：司徒竟陵文宣王府記室王屮撰僧史十卷。
X28n0586_p0128c17║禮云：動則左史書之，言則右史書之
X28n0586_p0128c18║禮記玉藻第十三有此文也。鄭玄注云：其書春秋、
X28n0586_p0128c19║尚書，其存者彌天。釋氏道安師云：事為春秋，言為
X28n0586_p0128c20║尚書，百王齊其風，萬代同其軌。
X28n0586_p0128c21║嘉祥皎法師所集高僧傳
X28n0586_p0128c22║會稽上虞縣人，未詳氏族。住嘉祥寺，名慧皎。學該
X28n0586_p0128c23║內外，撰高僧傳十科，如前已列。
X28n0586_p0128c24║大蘇
X28n0586_p0129a01║山名也。在光州。
X28n0586_p0129a02║代受法師講金字大品
X28n0586_p0129a03║南岳思禪師造金字大品，自開玄義，命智者代講
X28n0586_p0129a04║也。
X28n0586_p0129a05║法華前方便
X28n0586_p0129a06║南岳云：汝所入定，法華三昧前方便也。所發持者，
X28n0586_p0129a07║初旋陀羅尼也。經云：以見我故，即得三昧及陀羅
X28n0586_p0129a08║尼。夫三昧是定，陀羅尼是慧，陀羅尼慧既有三種，
X28n0586_p0129a09║三昧之定豈無三耶？但是經中略而不列耳。旋陀
X28n0586_p0129a10║羅尼既名為初，第一三昧豈非前耶？中道法音名
X28n0586_p0129a11║之為實，旋及百千俱名方便，以二方便得入中道，
X28n0586_p0129a12║故云法音方便耳。旋既名初名前，百千理合名後，
X28n0586_p0129a13║又復定慧只是止觀，慧觀既乃有三，止定豈可不
X28n0586_p0129a14║爾？故止觀中映望三觀，立三止名，況三止三觀與
X28n0586_p0129a15║三陀羅尼名義雅合，故知法華三昧之定不出三
X28n0586_p0129a16║止之義，良可信矣。
X28n0586_p0129a17║華頂、佛壠、唐谿
X28n0586_p0129a18║大師住寺之北別峯，號曰華頂，登眺不見羣山，暄
X28n0586_p0129a19║涼永異餘處，大師於此降伏天魔也。天台山西南
X28n0586_p0129a20║隅一峯，名為佛壟，游其山者，多見佛像，是故云也。
X28n0586_p0129a21║陳少主再勅頻迎，隋文帝有勅請住
X28n0586_p0129a22║陳朝五帝，第五後主諱叔寶，字元秀，小字黃奴，宣
X28n0586_p0129a23║帝嫡長也。在位七年，年五十二。至德三年，少主勅
X28n0586_p0129a24║書有五，口勅有十二，請迎大師，故曰再勅頻迎也。
X28n0586_p0129b01║隋文帝有勅書等，並在國清百錄中。
X28n0586_p0129b02║論語包氏引王制
X28n0586_p0129b03║論語學而第一篇但云道千乘之國，包氏注中亦
X28n0586_p0129b04║無萬乘之言。今所云者，以諸侯千乘，天子必當萬
X28n0586_p0129b05║乘者也。孟子云：天子之制，地方千里，公侯方百里。
X28n0586_p0129b06║既云千里，則萬乘可知矣。
X28n0586_p0129b07║樂說辯如止觀第一記
X28n0586_p0129b08║一義無礙辯，二法無礙辯，三辭無礙辯，四樂說無
X28n0586_p0129b09║礙。菩薩能於一字中說一切字，一語中說一切語，
X28n0586_p0129b10║一法中說一切法，故云樂說無礙辯也。
X28n0586_p0129b11║託胎靈瑞
X28n0586_p0129b12║大師母徐氏，夢見香煙五彩，輕浮若霧，縈迴在懷，
X28n0586_p0129b13║欲拂去之。聞人語云：宿世因緣，寄託王道，何以去
X28n0586_p0129b14║之？又夢吞白鼠，因而有孕。
X28n0586_p0129b15║誕育徵祥
X28n0586_p0129b16║至於載誕，夜現神光。棟宇煥然，兼輝鄰室。眼有重
X28n0586_p0129b17║瞳。
X28n0586_p0129b18║髫齔精誠
X28n0586_p0129b19║髫，小兒髮也。齔，毀齒也。男八月生齒，八歲毀齒。女
X28n0586_p0129b20║七月生齒，七歲毀齒。大師年甫七歲，喜往伽藍，諸
X28n0586_p0129b21║僧口授普門品一徧，即得於長沙像前發大弘誓，
X28n0586_p0129b22║願作沙門，荷負正法，故曰精誠也。
X28n0586_p0129b23║從師訪道
X28n0586_p0129b24║出家之後，詣曠律師、南岳禪師，博通律藏，深達定
X28n0586_p0129c01║慧。
X28n0586_p0129c02║臣主珍敬
X28n0586_p0129c03║徐陵、毛喜之臣，陳、隋二帝之主，悉皆貴重，師而事
X28n0586_p0129c04║之，故曰珍敬也。
X28n0586_p0129c05║緇素歸心
X28n0586_p0129c06║緇即法濟禪師、大忍法師等也。素即袁子雄，荊州
X28n0586_p0129c07║人等也。並延頸侯望，尊之尚之。
X28n0586_p0129c08║臨終示相
X28n0586_p0129c09║大師後於一夜獨坐說法，連綿良久，如人問難焉。
X28n0586_p0129c10║滅後應驗
X28n0586_p0129c11║別傳之中列其十條，今略舉一。隋主向淨名疏而
X28n0586_p0129c12║呪曰：昔親奉師顏，未敢諮決。今承遺旨，何由可悟？
X28n0586_p0129c13║若隨文生解，願賜神通。其夜得夢王自說法，釋難
X28n0586_p0129c14║如流，見智者從空而來，瀉七寶珊瑚於閣上。驗者，
X28n0586_p0129c15║即指三國成一，有大勢力人能建此寺。又云：王家
X28n0586_p0129c16║能造此寺，寺若成，國即清。即呼為國清寺之驗也。
X28n0586_p0129c17║建業
X28n0586_p0129c18║在揚州，即古之揚州。楊字從木者，誤也，字應從手。
X28n0586_p0129c19║李巡曰：江南之氣躁勁，厥性輕揚，故曰揚州，今為
X28n0586_p0129c20║昇州也。文句注云：余二十七於金陵聽受者，昇州
X28n0586_p0129c21║地曰金陵，水名建業，山號蔣山，城曰石頭，府名江
X28n0586_p0129c22║寧。
X28n0586_p0129c23║亦云建康
X28n0586_p0129c24║西晉第四愍帝諱業，字彥奇。東晉後都建業，避愍
X28n0586_p0130a01║帝諱，遂改建業為建康也。
X28n0586_p0130a02║晉宋等
X28n0586_p0130a03║等，其齊梁等六朝都此故也。
X28n0586_p0130a04║依俙
X28n0586_p0130a05║粗魯不分明之皃也。
X28n0586_p0130a06║髣髴
X28n0586_p0130a07║相似不審之謂也。
X28n0586_p0130a08║漢南曰荊，自漢南至衡山之南。江南曰揚，自京江至
X28n0586_p0130a09║南海已來
X28n0586_p0130a10║尚書禹貢云：惟揚州荊及衡陽。孔氏傳云：北據淮，
X28n0586_p0130a11║南距海也。又云：惟荊州江漢朝宗于海。孔氏傳云：
X28n0586_p0130a12║北據荊山，南及衡山之陽也。京江在荊州。
X28n0586_p0130a13║台嶺鶴林，如止觀第一記
X28n0586_p0130a14║台嶺如前辨。鶴林亦云鶴樹，拘尸城阿夷羅䟦提
X28n0586_p0130a15║河邊樹有四雙，佛於中間而般涅槃，其林變白猶
X28n0586_p0130a16║如白鶴，故曰鶴林。
X28n0586_p0130a17║止觀、禪門、淨名疏各有餘分說未終
X28n0586_p0130a18║摩訶止觀列十大章：一、大意，二、釋名，三、體相，四、攝
X28n0586_p0130a19║法，五、偏圓，六、方便，七、正修，八、果報，九、起教，十、指歸。
X28n0586_p0130a20║於正修中有十種境，即陰、入等。纔至見境，法輪停
X28n0586_p0130a21║轉，後分弗宣，良由夏末，所以罷唱焉。禪門即是次
X28n0586_p0130a22║第禪門、禪波羅蜜。其中亦乃列十大章：一、大意，二、
X28n0586_p0130a23║釋名，三、辨門，四、詮次，五、法心，六、方便，七、修證，八、果
X28n0586_p0130a24║報，九、起教，十、歸趣。第六方便文中注云：若論初禪
X28n0586_p0130b01║已後，發諸禪定深妙境界，並在第七修證中說。此
X28n0586_p0130b02║文皆悉未流通也。輔行記云：但至修證，餘三略無。
X28n0586_p0130b03║維摩經有一十四品，大師疏解止到佛道品第八，
X28n0586_p0130b04║後諸品疏乃是章安述而續之。別傳云：若說次第
X28n0586_p0130b05║禪門，一年一徧；若著章疏，可五十卷。若說法華玄
X28n0586_p0130b06║義、圓頓止觀，半年各一遍；若著章疏，各三十卷。大
X28n0586_p0130b07║莊嚴寺法慎私記禪門初分得三十卷，尚未刪定，
X28n0586_p0130b08║而法慎終。灌頂私記法華玄義并止觀初分各得
X28n0586_p0130b09║十卷。
X28n0586_p0130b10║孔子諸弟子歎孔子智深，如窺其宮牆，鑽之彌覺其
X28n0586_p0130b11║堅，仰之彌覺其高
X28n0586_p0130b12║論語子張第十九云：叔孫武語大夫於朝曰：子貢
X28n0586_p0130b13║賢於仲尼。子服景伯以告子貢。子貢曰：譬之宮牆，
X28n0586_p0130b14║賜之牆也及肩，闚見室家之好。夫子之牆數仞，不
X28n0586_p0130b15║得其門而入，不見宗廟之美。子罕第九云：顏淵歎
X28n0586_p0130b16║曰：仰之彌高，鑽之彌堅。夫子循循然善誘人。注云：
X28n0586_p0130b17║七尺曰仞。循循，次序皃。
X28n0586_p0130b18║妙玄云：諮，詢
X28n0586_p0130b19║春秋不傳曰訪，問於善為諮，諮親為詢。
X28n0586_p0130b20║釋籤云：如涅槃，雪山童子聞半偈已，傳於石壁
X28n0586_p0130b21║經云：過去之世，佛日未出，我於爾時作婆羅門，修
X28n0586_p0130b22║菩薩行，周徧求索大乘經典，乃至不聞方等名字。
X28n0586_p0130b23║我於爾時住雪山中。時天帝釋作如是言：我今自
X28n0586_p0130b24║當而往試之。乃變其身作羅剎形，宣過去佛所說
X28n0586_p0130c01║半偈：諸行無常，是生滅法。我於爾時聞半偈已，心
X28n0586_p0130c02║中歡喜，四向顧望，唯見羅剎，即作是言：善哉大士！
X28n0586_p0130c03║汝於何處而得如是半如意珠？時羅剎云：汝今不
X28n0586_p0130c04║應問我是義。我不食來，已經多日。我即語言：善哉
X28n0586_p0130c05║大士！若能為我宣說如是半偈竟者，我當終身為
X28n0586_p0130c06║汝弟子。羅剎答云：我今飢苦，實左能說。我即問云：
X28n0586_p0130c07║汝食何物？羅剎答云：我所食者，唯人血肉。我即語
X28n0586_p0130c08║云：汝但說之，我當以身奉施大士。羅剎於是即說
X28n0586_p0130c09║半偈：生滅滅已，寂滅為樂。我於爾時聞是偈已，乃
X28n0586_p0130c10║於處處，若石若壁，若樹若道，書寫此偈。即時上于
X28n0586_p0130c11║高樹之上，尋便放身，下未至地。爾時羅剎復帝釋
X28n0586_p0130c12║形而接取之。
X28n0586_p0130c13║五比丘
X28n0586_p0130c14║一、陳如，二、迦葉，三、頞鞞，四、䟦提，五、拘利。
X28n0586_p0130c15║十九、踰城
X28n0586_p0130c16║文句記云：若十九出家，則二十四成道；若三十成
X28n0586_p0130c17║道，則二十五出家。不同見別，不須和會。他宗章記
X28n0586_p0130c18║云：十二游，增一、長阿含並說二十九出家，三十五
X28n0586_p0130c19║成道。增一云：二十年在外道法中。本起因果經說
X28n0586_p0130c20║十九出家。思惟無相三昧經云：三十成道。智度論
X28n0586_p0130c21║云：佛臨滅度時，告須䟦陀羅云：我十九出家求佛
X28n0586_p0130c22║道，出家已來過五十歲。而不說成道之時。或有解
X28n0586_p0130c23║云：十九出家後，五年事仙人，行樂行，六年行苦行，
X28n0586_p0130c24║三十成道。菩提流支云：八年作嬰兒，七年為童子，
X28n0586_p0131a01║四年學五明，十年受五欲，六年行苦行。注：四十二
X28n0586_p0131a02║章經云：十九踰城，五載游歷，六歲苦行。通源記云：
X28n0586_p0131a03║準普曜經，十九出家，三十成道，故以十一年前後
X28n0586_p0131a04║分之。余謂經論不同，乃是機見有殊。若諸師所解，
X28n0586_p0131a05║請以文句記而定其非。
X28n0586_p0131a06║妙玄云：那由佗
X28n0586_p0131a07║亦云那術，又云阿庾多，此云萬億。五十二數中此
X28n0586_p0131a08║當第十數也。
X28n0586_p0131a09║釋籤云：具如下文本迹用中各有十義
X28n0586_p0131a10║迹中十義：一、破三顯一，二、廢三顯一，三、開三顯一，
X28n0586_p0131a11║四、會三顯一，五、住一顯一，六、住三顯一，七、住非三
X28n0586_p0131a12║非一顯一，八、覆三顯一，九、住三用一顯一，十、住一
X28n0586_p0131a13║用三。本中十義：一、破迹顯本，二、廢迹顯本，三、開迹
X28n0586_p0131a14║顯本，四、會迹顯本，五、住本顯本，六、住迹顯本，七、住
X28n0586_p0131a15║非迹非本顯本，八、覆迹顯本，九、住迹用本，十、住本
X28n0586_p0131a16║用迹。
X28n0586_p0131a17║具如疏文。三根互轉，得利、鈍名，具如疏第四卷十門
X28n0586_p0131a18║解釋
X28n0586_p0131a19║三根互轉者，轉下中為上，於法說周得悟；轉下為
X28n0586_p0131a20║中，於譬說周得悟。下根不轉，三周乃了。十門解釋：
X28n0586_p0131a21║一、有通有別，二、有聲聞無聲聞，三、惑有厚薄，四、根
X28n0586_p0131a22║轉不轉，五、根有悟不悟，六、有領解無領解，七、得記
X28n0586_p0131a23║不得記，八、悟有淺深，九、益有權實，十、待時不待時。
X28n0586_p0131a24║頭角聲聞本是菩薩，如富樓那等
X28n0586_p0131b01║富樓那彌多羅尼，此云滿慈子。得授記已，經文偈
X28n0586_p0131b02║云：內秘菩薩行，外現是聲聞。
X28n0586_p0131b03║菩薩本是古，佛如文殊等
X28n0586_p0131b04║文殊師利：此云玅德，新翻玅吉祥。楞嚴經說：過去
X28n0586_p0131b05║無量阿僧祇劫，有佛號龍種上尊王，即文殊師利
X28n0586_p0131b06║也。
X28n0586_p0131b07║如止觀發心初云：𧂐聚精要，名之為心
X28n0586_p0131b08║五略有五：一發大心，明三種心：一慮知心，二草木
X28n0586_p0131b09║心，三積聚精要心。今文積字誤作𧂐字。
X28n0586_p0131b10║八相
X28n0586_p0131b11║一、生兜率天，二、入胎，三、住胎，四、出胎，五、出家，六、成
X28n0586_p0131b12║道，七、轉法輪，八、入涅槃。小乘無住胎相，大乘無降
X28n0586_p0131b13║魔相，然亦可論之。
X28n0586_p0131b14║五百由旬
X28n0586_p0131b15║由旬，或由延，又俞旬，喻闍那踰繕那，此翻合也，應
X28n0586_p0131b16║也，謂計合應爾許度量也。自古聖王一日行之，類
X28n0586_p0131b17║同此方之驛也。或十六里，或四十里，以由大小乘
X28n0586_p0131b18║中所說不同故也。言五百者，五百有三義：一、約生
X28n0586_p0131b19║死，三界為三百，方便土為四百，實報土為五百。二、
X28n0586_p0131b20║約惑，見惑為一百，五上分為二百，五下分為三百，
X28n0586_p0131b21║塵沙為四百，無明為五百。三、約觀，空觀知三百，假
X28n0586_p0131b22║觀知四百，中觀知五百。
X28n0586_p0131b23║妙玄云寶所，釋籤云寶渚
X28n0586_p0131b24║寶所之名，出乎法華；寶渚之號，備如大經。故法華
X28n0586_p0131c01║云：過五百由旬，至珍寶所。實相可尊，喻之為寶。此
X28n0586_p0131c02║寶之所，在於五百由旬之外也。大涅槃云：譬如商
X28n0586_p0131c03║人，欲至寶渚，不知道路。有人示之，即至寶渚，乃獲
X28n0586_p0131c04║諸珍。大般涅槃喻之為寶。爾雅云：水中可居曰洲，
X28n0586_p0131c05║小洲曰陼。今以陸極水際，名之為渚。然則寶所、寶
X28n0586_p0131c06║渚，其名小別，大旨無殊，是故諸文互相舉矣。又復
X28n0586_p0131c07║寶渚、寶所，亦出諸經。論中。
X28n0586_p0131c08║釋籤云：庠序
X28n0586_p0131c09║文句階位問答，悉庠序也。庠謂安詳，序即次第，蓋
X28n0586_p0131c10║非忽卒越次之義也。夏曰校，商曰庠，周曰序。爾雅
X28n0586_p0131c11║云：東西牆謂之序。注云：所以別內外也。通序異外，
X28n0586_p0131c12║亦可借用。學舍養宮，並非今意，具如文句輔注中。
X28n0586_p0131c13║辨。
X28n0586_p0131c14║妙玄云：皆安五事
X28n0586_p0131c15║如是一也。我聞二也。一時三也。佛住王舍等四也。
X28n0586_p0131c16║與大比丘等五也。亦云六事，離佛住王舍城也。或
X28n0586_p0131c17║云七事，開我聞也。
X28n0586_p0131c18║釋籤云：四種阿難
X28n0586_p0131c19║正法念經明三種阿難：一歡喜持小乘藏，二歡喜
X28n0586_p0131c20║賢持雜藏，三歡喜海持佛藏。阿含經明典藏阿難
X28n0586_p0131c21║持菩薩藏。
X28n0586_p0131c22║妙玄云須陀洹
X28n0586_p0131c23║此云預流，又云逆流，又云溝港，又云修習無漏。釋
X28n0586_p0131c24║籤云：若數日不食，皆化為蟲者。物類相感志云：數
X28n0586_p0132a01║日不煑，盡化為飛蟻。一名那子樹，亦名古度子，生
X28n0586_p0132a02║嶺南。枝柯皮中生子，子著木皮也。
X28n0586_p0132a03║體字訓禮，君臣撙節
X28n0586_p0132a04║禮記第七云：禮也者，猶體也。體不備，君子謂之不
X28n0586_p0132a05║成人也。今家以體訓禮，蓋準此文而互訓也。言君
X28n0586_p0132a06║臣撙節者，禮記云：恭敬撙節。注云：撙猶趨也。又云：
X28n0586_p0132a07║君臣之節，禮之經也。
X28n0586_p0132a08║釋籤云：禮記第七云：孔子曰：大道之行也等
X28n0586_p0132a09║此文出禮記禮運篇中。昔者仲尼與於蜡賓，鄭玄
X28n0586_p0132a10║注云：蜡者，索也。歲十二月，合聚萬物而索饗之也。
X28n0586_p0132a11║蜡，仕嫁切，祭名也。夏曰清祀，殷曰嘉平，周曰蜡也。
X28n0586_p0132a12║索，所百切。事畢，出游於觀之上，觀，古亂切。喟然而
X28n0586_p0132a13║歎。仲尼之歎，蓋歎魯也。言偃在側曰：君子何歎？故
X28n0586_p0132a14║有此云。孔子曰：大道之行也等，言大道者，注云：謂
X28n0586_p0132a15║五帝時也。天下為公者，注云：公猶共也。禪位授聖，
X28n0586_p0132a16║不家之親睦也。今大道既隱者，注云：隱猶去也。天
X28n0586_p0132a17║下為家者，注云：傳位於子也。禮義以為紀者，白虎
X28n0586_p0132a18║通云：紀者，理也。張理上下，整齊人倫也。言偃者，仲
X28n0586_p0132a19║尼弟子，姓言名偃，字子游。
X28n0586_p0132a20║妙玄云：金剛藏說佛甚微智，空有不二，不異不盡
X28n0586_p0132a21║地。論云：何故名金剛藏？藏即名堅，其猶樹藏，又如
X28n0586_p0132a22║懷孕在藏，是故堅如金剛。如金剛藏是諸善根，一
X28n0586_p0132a23║切餘善根中其力最上，猶如金剛，亦能生成人天
X28n0586_p0132a24║道行，諸餘善根所不能壞，故名金剛藏。金剛藏菩
X28n0586_p0132b01║薩偈云：微難知聖道，非分別離念，難得無垢濁，智
X28n0586_p0132b02║者智行處，自性常寂滅，不滅亦不生。論云：此微有
X28n0586_p0132b03║二種：一說時甚微，二證時甚微。何故難知？偈言：非
X28n0586_p0132b04║分別離念故。非分別者，離分別境界故。離念者，自
X28n0586_p0132b05║體無念。如是聖道名為甚微。智者智行處者，自證
X28n0586_p0132b06║知故。自證知者，依彼生故。於中智者，見實諦義故。
X28n0586_p0132b07║乃至云：此智不住涅槃世間中故。如是觀行甚微，
X28n0586_p0132b08║依止甚微，清淨甚微，功德甚微，第一甚微不同世
X28n0586_p0132b09║間三昧故，第二第三不同外道自言尊故，第四不
X28n0586_p0132b10║同二乘故。此甚微智復有何相？偈曰：自體本來空，
X28n0586_p0132b11║有不二不盡，遠離於諸趣，等同涅槃相。非初非中
X28n0586_p0132b12║後，非言辭所說，出過於三世，其相如虗空。論云：自
X28n0586_p0132b13║體本來空，智自空故。自體空者，可如是取如兔角
X28n0586_p0132b14║邪？不也。可如是取異此空智更有異空邪？不也。可
X28n0586_p0132b15║如是取有彼此自體彼此轉滅邪？不也。云何取此
X28n0586_p0132b16║自體空有不二不盡如是取？此句顯離三種空攝：
X28n0586_p0132b17║一離謗攝，二離異攝，三離盡滅攝。有二種頌：一有
X28n0586_p0132b18║不二不盡，二定不二不盡。此頌雖異，同明實有。若
X28n0586_p0132b19║非實有，不得言定。此云何定？此定能滅諸煩惱故。
X28n0586_p0132b20║清涼觀師云：意云：定即是有，故能滅惑。今華嚴經
X28n0586_p0132b21║文闕有字，如何會通？此有二意：一以不盡攝之，謂
X28n0586_p0132b22║有體故不盡。二西域之經自有二本，如論云有二
X28n0586_p0132b23║種頌。今華嚴經亦無定字，義同定本，謂定是有無
X28n0586_p0132b24║不二故。今家學者須知論文。次了天台借用之意，
X28n0586_p0132c01║偈論但有三句，而無不異句也。其文雖闕，其義無
X28n0586_p0132c02║虧。何者？既有不二，豈無不異？四句備矣，大旨全焉。
X28n0586_p0132c03║所以天台借而復加不異句也。況復論云：二離異
X28n0586_p0132c04║攝。既離於異，明知不異。是故加句，良由此矣。
X28n0586_p0132c05║垢衣內身實是長者
X28n0586_p0132c06║籤云：開丈六垢衣是同體權實瓔珞。長者今謂玄
X28n0586_p0132c07║籤既明經體，當知內身即內體也。內體即是實相
X28n0586_p0132c08║法身，體既是內，用豈非外？故知衣瓔勝劣報應即
X28n0586_p0132c09║是外用。法華已前，三佛離明，隔於偏小，故勝劣用
X28n0586_p0132c10║謂之異體。今至法華，開於丈六劣應垢衣，內身體
X28n0586_p0132c11║是實相法身，故與尊特勝應瓔珞同實相體。勝劣
X28n0586_p0132c12║既同實相法身，法與報應勝劣外用任運相即。若
X28n0586_p0132c13║不相即，則乖法體，故以同體實相法身而為經體，
X28n0586_p0132c14║即是玄籤之正義也。故釋籤第十明華嚴、法華二
X28n0586_p0132c15║處會主，雖則舍那、釋迦不同，但是衣瓔少殊，內身
X28n0586_p0132c16║不別。豈非華嚴、舍那、尊特勝應瓔珞，與夫法華、釋
X28n0586_p0132c17║迦、丈六劣應垢衣，二用雖則少分差殊，一法身體
X28n0586_p0132c18║元無差別乎？文句記云：若得實意，方知四佛體同
X28n0586_p0132c19║用殊。講華嚴者唯言我佛，寧知今昔衣瓔雖殊，內
X28n0586_p0132c20║身實體等無差別？況文句云：緣宜不同，略為十異，
X28n0586_p0132c21║種智法界等無差別。既是一體，而有二用，何妨華
X28n0586_p0132c22║嚴、尊特、瓔珞、法華、丈六劣應垢衣，體是法身，無有
X28n0586_p0132c23║分別？雖則相即，用是立法，差降不同，豈可混濫？若
X28n0586_p0132c24║不爾者，玄籤既開垢衣內身即是瓔珞文句及記，
X28n0586_p0133a01║何故乃云法華師弟隱寂忍之實，施拙弊之權，身
X28n0586_p0133a02║皆卑劣邪？莫是吾祖云開，智者云著，開著不同，成
X28n0586_p0133a03║天殊謗邪？嗚呼！往人不曉諸文壽量，所以妄有破
X28n0586_p0133a04║立，誤無量人，因法成怨，將恐傳法利他之功，不補
X28n0586_p0133a05║非法毀人之失。應知玄籤開垢衣內身即瓔珞，長
X28n0586_p0133a06║者自論同體相即，以申經體之義。苟非內身體一，
X28n0586_p0133a07║安能外用相即？體雖相即，用自炳然。非謂內身體
X28n0586_p0133a08║即，便將劣應為勝。是故法華佛身卑小，劣應宛然，
X28n0586_p0133a09║而垢衣內體常即瓔珞，體同用殊。斯言有在，幸希
X28n0586_p0133a10║後德微細揣摩。若淨名疏明法華中現尊勝者，自
X28n0586_p0133a11║指別序放光現相，從劣現勝，而為表彰耳。以淨名
X28n0586_p0133a12║疏正解別序現相表發，故明華嚴二蘇、法華四度
X28n0586_p0133a13║現勝，身光無量，表說實相。引法華證云：我以相嚴
X28n0586_p0133a14║身，光明照世間，為說實相印，從劣現勝暫。現表彰
X28n0586_p0133a15║其意。雖爾，收光斂相，攝勝從劣，卑小宛然。故妙玄
X28n0586_p0133a16║明釋迦住生身而顯一，豈是藏、通異體生身乎？是
X28n0586_p0133a17║知文句明法華佛隱勝應實身，施劣應權身，及淨
X28n0586_p0133a18║名疏從釋迦劣，現尊勝有，光明無邊，乃是論於勝、
X28n0586_p0133a19║劣之用。若舉用明體，須指玄籤，垢衣內身，體同相
X28n0586_p0133a20║即。苟非勝、劣同體，安能隱勝現劣，丈六宛然，從劣
X28n0586_p0133a21║現勝，而為表彰乎？故玄籤此文與淨名疏及文句
X28n0586_p0133a22║記等，體、用須分，不可混濫矣。復次須知玄籤明開
X28n0586_p0133a23║垢衣內身即是瓔珞，衣、瓔少殊，內身不別，乃是明
X28n0586_p0133a24║於華嚴、法華勝、劣用異，一、實體同。若文句云：衣、瓔
X28n0586_p0133b01║有異，人只是一。隱、顯有殊，何關體別？乃是明於華
X28n0586_p0133b02║嚴、鹿苑勝、劣用異，一、實體同。是則今、昔時節雖分，
X28n0586_p0133b03║用異體同，復何差別？然則玄籤明開垢衣內身體
X28n0586_p0133b04║即，用異體同，乃是跨節開權。局此文句中明華嚴、
X28n0586_p0133b05║鹿苑衣、瓔隱、顯，人一體同，乃是明於佛意非今。若
X28n0586_p0133b06║非佛意，機生尚隔，豈知隱、顯，人一體同？是故佛意
X28n0586_p0133b07║跨節開權。今、昔雖分，體同用異，無二無別。故得玄
X28n0586_p0133b08║籤及以文句明乎今、昔衣、瓔殊異，內身人一也。
X28n0586_p0133b09║釋籤云：頗梨、如意二珠
X28n0586_p0133b10║頗梨，西域寶名也，亦云頗胝迦，此翻水玉，或云白
X28n0586_p0133b11║珠。大論云：此寶出山窟中。如意珠者，天上勝寶，狀
X28n0586_p0133b12║如芥粟。大論云：出自佛舍利中，若法沒盡時，諸舍
X28n0586_p0133b13║利皆悉變為如意珠也。
X28n0586_p0133b14║妙玄云：如薩婆悉達等
X28n0586_p0133b15║佛本行經淨飯上云：太子生後，諸事皆成，宜字薩
X28n0586_p0133b16║婆頗他悉陀，此云一切義成。又云：悉達多，此云財
X28n0586_p0133b17║成。
X28n0586_p0133b18║彎弓
X28n0586_p0133b19║說文云：持弓關矢也。
X28n0586_p0133b20║釋籤云：捔力
X28n0586_p0133b21║正作角字。角者，試也。
X28n0586_p0133b22║調達
X28n0586_p0133b23║亦云提婆達多，又云達兜，此云天熱，以其生時人
X28n0586_p0133b24║天心熱故也。
X28n0586_p0133c01║瞿夷
X28n0586_p0133c02║此云明女。太子外家去城八百里，姓瞿夷氏。舍夷
X28n0586_p0133c03║長者名水光，婦名月女，有城居近其邊。生女之時，
X28n0586_p0133c04║日將欲沒，餘明照其家，室內皆明，因而字曰瞿夷
X28n0586_p0133c05║者也。太子有三夫人：一曰瞿夷，二曰耶輸，三名鹿
X28n0586_p0133c06║野。
X28n0586_p0133c07║擲象
X28n0586_p0133c08║調達撲象殺之，而太子擲于城外也。
X28n0586_p0133c09║華嚴日照三譬
X28n0586_p0133c10║經云：如來出世，譬如日出，先照一切諸大山王，次
X28n0586_p0133c11║照一切大山，次照金剛寶山，然後普照一切大地。
X28n0586_p0133c12║幽谷
X28n0586_p0133c13║山川之幽邃也。爾雅云：水注川曰谿，注谿曰谷也。
X28n0586_p0133c14║多跢
X28n0586_p0133c15║跢字去聲，小兒行也。
X28n0586_p0133c16║嘙啝
X28n0586_p0133c17║韻中作㗻，小兒相應也。應字去聲。
X28n0586_p0133c18║嗅有薝蔔
X28n0586_p0133c19║此云黃華樹，華小而香。或云旃簸迦，又云占博迦，
X28n0586_p0133c20║樹形高大，華赤甚香，其氣逐風彌遠也。薝字丁敢
X28n0586_p0133c21║切，應作瞻字。又云恐畏、歡喜、厭離、斷疑者，三界皆
X28n0586_p0133c22║苦，苦故恐畏，即苦諦也；求涅槃樂，樂故歡喜，即滅
X28n0586_p0133c23║諦也；厭離苦因，即集諦也；斷疑，即道諦也。又三界
X28n0586_p0133c24║苦，即世界也；歡喜，即為人也；厭離，即對治也；見諦
X28n0586_p0134a01║斷疑，即第一義也。
X28n0586_p0134a02║須彌
X28n0586_p0134a03║此云安明，又云蘇迷盧，此翻妙高。
X28n0586_p0134a04║世人判楞伽，或同華嚴，或同法華，具如止觀記。已有
X28n0586_p0134a05║二處引楞伽文，判屬方等
X28n0586_p0134a06║輔行第三云：經云無位唯此一文，上下諸文盡明
X28n0586_p0134a07║次位，然多辨通別少明藏圓，若論智行通具四教，
X28n0586_p0134a08║以方等部多斥三藏，位義復少。又彼經別序：世尊
X28n0586_p0134a09║受請入楞伽城時，以神通力作無量寶山，山皆有
X28n0586_p0134a10║一佛，一一佛前皆有羅剎及以眾會，十方國土皆
X28n0586_p0134a11║於中現。此與淨名合蓋現變何殊？驗知彼部方等
X28n0586_p0134a12║明矣。輔行次云：楞伽人云：此經開權與法華義等。
X28n0586_p0134a13║若爾，何故前後諸文皆斥二乘及以外道？故第三
X28n0586_p0134a14║云：一切愚夫禪者謂二乘，此斥三藏也。二觀察禪，
X28n0586_p0134a15║謂離自他得人無我，即通教也。三真如禪，謂知念
X28n0586_p0134a16║不起，即別教也。四如來禪，謂入佛地，即圓教也。故
X28n0586_p0134a17║知彼經猶存權乘以大斥小，豈與法華邪見、嚴王
X28n0586_p0134a18║五逆、調達畜生、龍女敗種，二乘皆悉得記作佛是
X28n0586_p0134a19║同耶？楞伽山也城也，此云不可往，唯得通人乃能
X28n0586_p0134a20║到耳。
X28n0586_p0134a21║方等如食時，般若如禺中
X28n0586_p0134a22║毗羅三昧經說四食時：一、旦時為諸天食，二、午時
X28n0586_p0134a23║為三世佛食，三、日西為畜生食，四、日暮為鬼神食。
X28n0586_p0134a24║雜譬喻經云：天人下施，人王候之，乃至禺中，亦復
X28n0586_p0134b01║寂然。經律異相音疏云：禺中者，巳時也。吳越春秋
X28n0586_p0134b02║亦云：禺中時。春秋左傳昭公五年云：日之數十，故
X28n0586_p0134b03║有十時，亦當十位。自王已下，其二為公，其三為卿。
X28n0586_p0134b04║注云：日中當王，食時當公，平旦為卿，鶴鳴為士，夜
X28n0586_p0134b05║半為皁，人定為輿，黃昏為𨽻，日入為僚，晡時為僕，
X28n0586_p0134b06║日昳為臺，隅中日出，闕不在第，尊王公，曠其位。
X28n0586_p0134b07║嬰兒
X28n0586_p0134b08║女曰嬰，男曰兒也。
X28n0586_p0134b09║如宋嚴觀法師，與此太史官何承天等
X28n0586_p0134b10║宋朝京師東安寺慧嚴、道場寺慧觀二法師也。引
X28n0586_p0134b11║周公測影之法者，此文出周禮中也。周公，周公旦
X28n0586_p0134b12║也，是文王之子，武王之弟，成王之叔。成王幼，周公
X28n0586_p0134b13║攝位，制禮作樂，攝政四年，欲求地中而營王城，故
X28n0586_p0134b14║以土圭用測日影，得頴川陽城，於是建都。土圭長
X28n0586_p0134b15║一尺五寸，夏至日晝漏半，立八尺之表，表北得影
X28n0586_p0134b16║尺有五寸，影與土圭等，此名地中。鄭玄云：日影於
X28n0586_p0134b17║地，千里而差一寸。既有表影，即餘陰也。今云一尺
X28n0586_p0134b18║二寸者，二字恐誤矣。顏氏家訓書證篇云：尚書曰：
X28n0586_p0134b19║惟影響。周禮云：土圭測影，影朝影夕。孟子曰：圖影
X28n0586_p0134b20║失形。莊子云：蝄蜽問影。如此等影字，皆當為光景
X28n0586_p0134b21║之景也。凡陰景者，因光而生，故即為景。淮南子呼
X28n0586_p0134b22║為景柱。廣雅云：晷柱，柱景。並是也。至晉世葛洪字
X28n0586_p0134b23║苑傍始加彡，而世間輙改治尚書、周禮、莊、孟從葛
X28n0586_p0134b24║洪字，甚為失矣。
X28n0586_p0134c01║人不見之等
X28n0586_p0134c02║僻者異見，具如止觀義例中喻。下去諸文，亦應準
X28n0586_p0134c03║此。余甞讀清涼觀師華嚴演義鈔，見其文云：華嚴
X28n0586_p0134c04║是頓頓，法華是漸圓。驗知止觀義例所斥，以至三
X28n0586_p0134c05║部記文所破，即是清涼觀師之失耳。學者知之。
X28n0586_p0134c06║叡法師
X28n0586_p0134c07║僧叡法師，什公弟子，魏郡人。年十八出家，六十七
X28n0586_p0134c08║卒。
X28n0586_p0134c09║捃拾
X28n0586_p0134c10║捃，居運切，訓拾也。捨，收也，斂也。
X28n0586_p0134c11║善星
X28n0586_p0134c12║涅槃釋文云：羅云庶兄也。舊云：善星無發迹處，實
X28n0586_p0134c13║是惡人。此不然也。佛有兩弟兩子，各行善惡。阿難
X28n0586_p0134c14║行善，調達行惡，悉皆是權。羅云行善，善星為惡，例
X28n0586_p0134c15║知是權也。遠法師云：善星是佛堂弟庶兒，故說為
X28n0586_p0134c16║子也。
X28n0586_p0134c17║闡提
X28n0586_p0134c18║古人云：具含眾惡，不知的翻。唯河西道朗翻為極
X28n0586_p0134c19║惡，言極惡欲之邊者也。
X28n0586_p0134c20║古人多有異釋等
X28n0586_p0134c21║亦如清涼觀師華嚴疏引於古德釋此，略有十義：
X28n0586_p0134c22║一、約處相入門，以一處中有一切處故，是故此天
X28n0586_p0134c23║宮等本來在樹下，故不須起。然是用彼，故說昇也。
X28n0586_p0134c24║二、約相入門，以一處入一切處，故樹下徧天中亦
X28n0586_p0135a01║不須起。欲用天宮表法升進，故云升也。三、由一切
X28n0586_p0135a02║即一，故天在樹下。四、由一即一切，樹在天上。五、約
X28n0586_p0135a03║佛身，謂此樹下身即滿法界，徧一切處，則本來在
X28n0586_p0135a04║彼，不待起也。機熟令見，故云升也。是故如來以法
X28n0586_p0135a05║界身常在此，即在彼也。六、約佛自在不思議解脫，
X28n0586_p0135a06║謂坐即是行，住等在此，即是在彼。七、約緣起相由
X28n0586_p0135a07║門。八、約法性融通門。九、約表示顯法門。十、約成法
X28n0586_p0135a08║界大會門。余謂第一義中，一尚不可，何得十義紛
X28n0586_p0135a09║紜乎？世諦隨緣，義理無量，豈獨十義而定乎？是故
X28n0586_p0135a10║應以無生遣蕩，方可辨其法界大用。一家深趣，與
X28n0586_p0135a11║奪由茲。苟其不爾，執計難忘焉。
X28n0586_p0135a12║近代藏法師
X28n0586_p0135a13║隋末唐初有嘉祥吉藏法師，天后朝有法藏法師，
X28n0586_p0135a14║即賢首也。今之所斥，恐指法藏師耳。此師與荊谿
X28n0586_p0135a15║相去不遠，故云近代也。如法藏師起信疏引智論
X28n0586_p0135a16║中說：真如在有情中，名為佛性；在無情中，名為法
X28n0586_p0135a17║性。金剛錍中正破此義，以驗於今，亦其然也。又華
X28n0586_p0135a18║嚴經云：譬如真如，無有少法而能壞亂，令其少分
X28n0586_p0135a19║非是覺悟。善根回向亦復如是，普令開悟一切諸
X28n0586_p0135a20║法，其心無量，周遍法界者，清涼觀師疏云：如遍非
X28n0586_p0135a21║情，則有少分非是覺悟。況經云：佛性除於瓦石。論
X28n0586_p0135a22║云：在非情數中，名為法性；住有情數中，名為佛性。
X28n0586_p0135a23║明知非情非有覺性。故應釋言：以性從緣，則情、非
X28n0586_p0135a24║情異，為性亦殊，如涅槃等；泯緣從性，則非覺、非不
X28n0586_p0135b01║覺。本絕百非，言亡四句。若二性互融，則無非覺悟。
X28n0586_p0135b02║演義鈔云：然此段疏為遮妄執一切無情有佛性
X28n0586_p0135b03║義。就計此義，自有淺深：一、謂精神化為草木，情變
X28n0586_p0135b04║非情等；二、說無情同一性故。此釋太過，失情、無情
X28n0586_p0135b05║壞於性相。若以涅槃第一義空該通心、境，涅槃何
X28n0586_p0135b06║以簡去瓦礫，言無情耶？余謂經文其意只是談乎
X28n0586_p0135b07║真如無非覺悟，豈有少法壞之，令此真如非覺悟
X28n0586_p0135b08║耶？經意顯然。而清涼疏記作如遍非情，則有少分
X28n0586_p0135b09║非覺悟釋者，豈其然乎？況涅槃瓦石無性，自是權
X28n0586_p0135b10║教緣了不遍之說。智論真如在無情等，其文本無，
X28n0586_p0135b11║何可援據乎？故知疏文從如遍非情已下，恐為未
X28n0586_p0135b12║允；從若二性互融已下，義與前違。余準本宗。敢茲
X28n0586_p0135b13║評品，觀者恕之。吾宗學人釋金剛錍，不可不知此
X28n0586_p0135b14║中之說。故知賢首、清涼未善談性，圓頓安在？彼既
X28n0586_p0135b15║落非，吾宗學者何得諂附哉？
X28n0586_p0135b16║釋迦
X28n0586_p0135b17║姓也，此云能仁。
X28n0586_p0135b18║鹿苑
X28n0586_p0135b19║具在大論。輔行委引，如常所說，故不注之。
X28n0586_p0135b20║閻浮提
X28n0586_p0135b21║亦云剡浮，又云贍部。方志云：瞻部，此云輪王居處，
X28n0586_p0135b22║言四輪王所王雖有多少，而居處必在南洲也。古
X28n0586_p0135b23║翻為好金地，謂閻浮檀金在洲北岸海中，金光浮
X28n0586_p0135b24║出海上，其傍乃有閻浮樹林，其果甚大，得神通人
X28n0586_p0135c01║方到於彼也。善見云：樹高二千里，圍二百里，枝布
X28n0586_p0135c02║方圓覆百由旬也。釋迦譜云：提者，翻為洲也。智論
X28n0586_p0135c03║云：此洲有五百小洲圍繞，故名閻浮提矣。若準西
X28n0586_p0135c04║域記音中，贍部，此翻穢樹也。
X28n0586_p0135c05║阿僧祇
X28n0586_p0135c06║此云無數，此乃第五十二數也。具如俱舍。
X28n0586_p0135c07║剎那
X28n0586_p0135c08║此云一念也。
X28n0586_p0135c09║大遒
X28n0586_p0135c10║遒即由、自秋二切。此遒字恐誤也，應作猷字，訓道
X28n0586_p0135c11║也。尚書序云：以闡大猷。
X28n0586_p0135c12║故世時念。世時念
X28n0586_p0135c13║連言世時念者，恐寫者誤而重書也。或別有意乎。
X28n0586_p0135c14║伽耶
X28n0586_p0135c15║此云城也。
X28n0586_p0135c16║十寶山
X28n0586_p0135c17║華嚴二十一云：雪山、香山、軻梨羅山、仙聖山、由乾
X28n0586_p0135c18║陀山、馬耳山、尼民陀山、斫迦羅山、宿慧山、蘇迷盧
X28n0586_p0135c19║山。上文云彌勒初以伏疑潛難等者，此一段文並
X28n0586_p0135c20║皆誤也。準文句中應云文殊廣引先佛曾說法華，
X28n0586_p0135c21║故彌勒潛疑，欲問諸佛赴緣人時各異，古佛雖名
X28n0586_p0135c22║法華，今佛何必如此？文殊即以第一偈斷云我見
X28n0586_p0135c23║燈明佛等也。當知此是彌勒潛疑文殊顯釋，前文
X28n0586_p0135c24║乃是文殊伏難彌勒顯釋耳。又妙玄云二萬億燈
X28n0586_p0136a01║明者，准經無億字，法華懺儀中亦云二萬億也。釋
X28n0586_p0136a02║籤又云餘二並是燈明之文者，亦誤也。應云餘二
X28n0586_p0136a03║之中一是總諸佛章中之文也。又云先列經者，列
X28n0586_p0136a04║字應作引字。又云九三者，應云十三也。又云而判
X28n0586_p0136a05║於他者，判字應作簡字。上下文中字有誤者，准而
X28n0586_p0136a06║思之不具出也。
X28n0586_p0136a07║肇云等
X28n0586_p0136a08║僧肇法師，京兆人也。家貧，傭書為業，遂因繕寫，乃
X28n0586_p0136a09║得歷觀經史。性好玄微，留心莊老。甞讀老子，乃歎
X28n0586_p0136a10║曰：美則美矣，然而棲神冥累之方，未盡善也。及見
X28n0586_p0136a11║舊維摩經，乃曰：始知所歸矣。師於什公，作物不遷
X28n0586_p0136a12║論、不真空論、般若無知論、涅槃無名論。什公見般
X28n0586_p0136a13║若無知論，歎云：吾解不藉子，但辭當相揖耳。年三
X28n0586_p0136a14║十一，卒于長安。今玄義所引，即不真空論中文也。
X28n0586_p0136a15║然所引之詞，與彼小異。彼云：夫以名求物，物無當
X28n0586_p0136a16║名之實；以物求名，名無得物之功。乃至云：名不當
X28n0586_p0136a17║實，實不當名，名實無當，萬物安在？肇公四論者，即
X28n0586_p0136a18║今流行謂之肇論是也。
X28n0586_p0136a19║凡言云云，如止觀第一記
X28n0586_p0136a20║彼云：未盡之皃也。云者，言也。說文云：象雲氣在天
X28n0586_p0136a21║迴轉之形，言之在口，如雲潤物。廣雅云：云者，有也。
X28n0586_p0136a22║下文尚有如雲之言也。文句記亦云云：云者，象雲
X28n0586_p0136a23║氣之分散，如雲在天，非可卒量也。意言下未說者，
X28n0586_p0136a24║尚多如雲焉。
X28n0586_p0136b01║新舊醫如餘文說
X28n0586_p0136b02║涅槃第二云：譬如舊醫純用乳藥，如彼外道唯說
X28n0586_p0136b03║邪常。客醫如來初令制乳，如說無常。成無常已，還
X28n0586_p0136b04║用真常新舊二乳。乳名雖同，邪正義別。
X28n0586_p0136b05║妙玄云：大論云：信行人等
X28n0586_p0136b06║大論四十一云：菩薩有二種：一、坐禪；二、誦經。坐禪
X28n0586_p0136b07║者，觀身骨等諸分和合，故名為身，即以所觀為譬
X28n0586_p0136b08║喻也。言頭骨分和合，故為頭也；脚骨分和合，故為
X28n0586_p0136b09║脚也；頭脚骨分和合，故為身也。一一推尋，皆無根
X28n0586_p0136b10║本，此是常習常觀，故以為喻也。不坐禪者，乃以草
X28n0586_p0136b11║木枝葉華實而為喻矣。
X28n0586_p0136b12║釋籤云：大論四句評聞慧者，具如止觀第一記
X28n0586_p0136b13║彼引大論九十三云：有慧無多聞等四句，與今玄
X28n0586_p0136b14║義不殊，但以有聞有智慧為第四句，與今異耳。如
X28n0586_p0136b15║安息國邊地生人，雖生中國，不可教化，根支不具，
X28n0586_p0136b16║不識義理，著邪見等，皆名人身牛也。有聞有智慧
X28n0586_p0136b17║者，名字是聞，觀行是慧，故觀行即是第四句。若直
X28n0586_p0136b18║聞真，不了二諦，此聞非即；若直暗證，尚未及於有
X28n0586_p0136b19║患無聞，應非第四，恐在第三句耳。
X28n0586_p0136b20║百論
X28n0586_p0136b21║肇法師云：論有百偈，故以名焉。
X28n0586_p0136b22║牟子有說行之義，如止觀第一記
X28n0586_p0136b23║一字誤也。文在第四。現行印本止觀云：人師國寶。
X28n0586_p0136b24║輔行云：後漢靈帝崩，獻帝時有牟子，即蒼梧太守
X28n0586_p0136c01║也。深信佛法，而斥莊老，兼排儒流，著論三卷，三十
X28n0586_p0136c02║七篇。第二十一云：問曰：老子云：知者不言，言者不
X28n0586_p0136c03║知。今之沙門，設知至道，何不坐而行之，空談是非，
X28n0586_p0136c04║豈非賊乎？牟子曰：老亦有言：知而不言，不可也；不
X28n0586_p0136c05║知不言，愚人也。能言不能行，國之師也；能行不能
X28n0586_p0136c06║言，國之用也；能行能言，國之寶也。三品之內，唯不
X28n0586_p0136c07║能言不能行，國之賊耳。
X28n0586_p0136c08║含於三觀，如止觀第五卷破古師中意
X28n0586_p0136c09║彼云：有人難中論不生不滅，未會深理。中論師解
X28n0586_p0136c10║云：不不生，不不滅，以顯中道。此解扶中而傷文失
X28n0586_p0136c11║義。何者？龍樹之意，兼通含別。不生者，不二十五有
X28n0586_p0136c12║之生；不滅者，不三相之滅，豈非藏通？若生滅皆屬
X28n0586_p0136c13║生，涅槃皆屬滅，雙遮二邊，豈非含別？若生滅是因
X28n0586_p0136c14║緣，生法即空、假、中，即空故不生，即假故不滅，不生
X28n0586_p0136c15║不滅即是中道。按文解釋，兼二、含別、顯中，四義宛
X28n0586_p0136c16║然矣。
X28n0586_p0136c17║妙玄云：天竺
X28n0586_p0136c18║或云身毒，亦云身篤。又云賢豆，正云印度。印度，此
X28n0586_p0136c19║云日月。日月有千名，即其一也。良以西國聖賢相
X28n0586_p0136c20║繼，開悟眾生，照臨於下，其猶日月，故以云焉。或云
X28n0586_p0136c21║賢豆，本名因陀婆他那，此云主處，即天帝也。以天
X28n0586_p0136c22║帝所護，故世久而號之耳。言傳教者，應云傳授也。
X28n0586_p0136c23║釋籤云：但題云地持經者，亦云地持論，又名菩薩
X28n0586_p0136c24║戒經，或十卷，或八卷。
X28n0586_p0137a01║南岳云：胡漢
X28n0586_p0137a02║此蓋准舊云胡漢耳。若東隋已來，但曰梵語，不道
X28n0586_p0137a03║胡言也。開皇三寶錄云：竊觀上代有經已來，賢德
X28n0586_p0137a04║筆受，無不皆云譯胡為漢。且九州地稱西方為天
X28n0586_p0137a05║竺者，即是總名，或云身毒。如梵稱此方為脂那、真
X28n0586_p0137a06║丹、震旦也。胡國乃是西方邊俗，何有佛經號為胡
X28n0586_p0137a07║語邪？彼方稱梵者，梵翻為淨。劫初梵天下來於此，
X28n0586_p0137a08║今仍其本，故曰梵音。道安法師自號彌天，亦云譯
X28n0586_p0137a09║胡為漢。此乃崑山之一礫，未盡美也。今南岳天台
X28n0586_p0137a10║言胡漢者，蓋是準舊所稱而已。豈可升堂入室之
X28n0586_p0137a11║人，不知華梵乎？輔行云：但是西語，咸曰胡音。後因
X28n0586_p0137a12║黃冠，虗稱偽制。近代方始，胡梵甄分。葱嶺已西，皆
X28n0586_p0137a13║曰梵種。鐵門之左，並是胡鄉。南山四分戒疏云：胡
X28n0586_p0137a14║本雜戎之地，梵唯真聖之都。雪山已南，三方距海，
X28n0586_p0137a15║周輪九萬，厥名大夏。金剛輪者，地之中心。凡聖大
X28n0586_p0137a16║王，同居此土。若據邊鄙，地為之傾。此方中岳，亦號
X28n0586_p0137a17║中華。且據軒轅，局談中表。故河圖云：崑崙山東南
X28n0586_p0137a18║方五千里，號曰神州，亦云赤縣。爾雅云：河出崑崙。
X28n0586_p0137a19║述其本也。尚書禹貢云：導河積石。傳其末也。漢書
X28n0586_p0137a20║云：張騫尋河至身毒國者，語其遠途，未窮其實也。
X28n0586_p0137a21║依佛經云：四河本源，香山所出，分流四海，知其始
X28n0586_p0137a22║終矣。俗云崑崙者，經謂香山。尋今行者，河從雪山。
X28n0586_p0137a23║但雪山重沓，叢雜難分，冬夏積雪，路非人往。故郭
X28n0586_p0137a24║璞云：河源靈府，山於天柱是也。今詳諸說，天柱其
X28n0586_p0137b01║必地心，心高則四河分汪，斯一正也。神州乃崑山
X28n0586_p0137b02║東南，明知方維兩別，斯二正也。大夏背山面海，神
X28n0586_p0137b03║州東南海曲，西北無聞，斯三正也。凡聖大王，治必
X28n0586_p0137b04║地心，此方未聞，斯四正也。此方黃帝神遊華胥，王
X28n0586_p0137b05║邵等解，即大夏國。李聃、周穆，皆登崑崙，明知超勝，
X28n0586_p0137b06║聖賢同往，斯五正也。胡本山北，由來歸漢，今屬突
X28n0586_p0137b07║厥，不𨽻華胥。又復天地初闢，未有人物，梵天降生
X28n0586_p0137b08║此土，仍傳本習書語於人。是則天語天書，唯居大
X28n0586_p0137b09║夏，自餘胡國，所有書語，互各不同。此土書本，但圖
X28n0586_p0137b10║鳥迹，方言雅鄭，代別皆異，豈比華胥，楷定常古。
X28n0586_p0137b11║釋籤云：破群那
X28n0586_p0137b12║中阿含五十有破群那經，乃是破群那比丘也。成
X28n0586_p0137b13║論亦言破群那比丘。又第三十云：善眼大師及諸
X28n0586_p0137b14║弟子，學道不虗，得大果報。如善眼大師，如是破群
X28n0586_p0137b15║那，乃至薩哆、富樓奚哆，有無量弟子。此破群那，將
X28n0586_p0137b16║是今之所謂邪？前文云邪因謂梵天等者，大經十
X28n0586_p0137b17║六云：所謂梵天、自在天、八臂天、性、時、微塵、法及非
X28n0586_p0137b18║法，是造化主。梵即初禪主，自在即二禪主，八臂即
X28n0586_p0137b19║護世主。性謂冥初性，時謂計時生萬物，塵謂計微
X28n0586_p0137b20║塵生麤果，法及非法謂計善惡行生苦樂受。各計
X28n0586_p0137b21║所執為萬物因，故云是造化主也。
X28n0586_p0137b22║快馬見鞭影，如止觀第二記
X28n0586_p0137b23║根利如快馬，起惡如僻路，聞說如鞭影。雜阿含云：
X28n0586_p0137b24║有四種馬：一者、見鞭影即便驚悚，隨御者意；二者、
X28n0586_p0137c01║觸毛便能如上；三者、觸肉然後乃驚；四者、徹骨後
X28n0586_p0137c02║方始覺。
X28n0586_p0137c03║金師之子，如止觀第五記
X28n0586_p0137c04║彼云：身子、目連差機說法。乃引大經三十四云：如
X28n0586_p0137c05║我昔於波羅奈國時，舍利弗教二弟子：一、令骨觀；
X28n0586_p0137c06║二、令數息。經歷年所，皆不得定。我即呵之：汝二弟
X28n0586_p0137c07║子，其性各異。一主浣衣，應教骨觀；一主金師，金師
X28n0586_p0137c08║之子應教數息。莊嚴論云：浣衣漸淨，白如骨也。善
X28n0586_p0137c09║知韛囊，宜數息也。下文又指身子差機，如止觀第
X28n0586_p0137c10║七記者，七字恐誤，應知即是今之所指。至于下文，
X28n0586_p0137c11║更不重引。余甞讀大莊嚴論、出曜經等，乃是目連
X28n0586_p0137c12║教二弟子而不悟道，時舍利弗即為教之，方能悟
X28n0586_p0137c13║也。此則經論不同，不須和會。又恐經論文有不同
X28n0586_p0137c14║者，言三十四者，誤也，文在二十四耳。
X28n0586_p0137c15║生生十因緣，如止觀第五記
X28n0586_p0137c16║止觀所列，從無明至有。支輔行云：不言生死者，此
X28n0586_p0137c17║屬未來也。今明從過至現以成機緣，所以不取。以
X28n0586_p0137c18║宿種子在無明行中來至今世，復依本習起愛、取、
X28n0586_p0137c19║有，復由現在聞法發習。
X28n0586_p0137c20║仰覆世界。如華嚴
X28n0586_p0137c21║舊經三十八云：菩薩有十種出生智慧，所謂入一
X28n0586_p0137c22║切仰、翻覆世界，正住、倒住世界等。又新經第十七
X28n0586_p0137c23║亦云：妙世界即麤世界，麤世界即妙世界，仰世界
X28n0586_p0137c24║即是覆世界，覆世界即是仰世界等。
X28n0586_p0138a01║皆是寂靜門，如止觀第二記
X28n0586_p0138a02║二字誤也，在第三記。寶篋經云：文殊師利於東方
X28n0586_p0138a03║莊嚴國，佛名光相，現在說法。有大聲聞，名曰智燈，
X28n0586_p0138a04║因文殊問，默而不答。彼佛告文殊云：可說法門，令
X28n0586_p0138a05║諸眾生得無上道。文殊答云：一切諸法皆是寂靜
X28n0586_p0138a06║門。
X28n0586_p0138a07║妙玄云：天親
X28n0586_p0138a08║梵云婆藪槃豆也，又云伐蘇畔度，翻為世親。言天
X28n0586_p0138a09║親者，即毗紐天居於此地，菩薩乃是毗紐天之親
X28n0586_p0138a10║也，故以名焉。
X28n0586_p0138a11║舍利弗
X28n0586_p0138a12║此云身子、珠子等。具如文句所辨。
X28n0586_p0138a13║訶梨䟦摩
X28n0586_p0138a14║玄暢法師撰訶梨䟦摩傳云：訶梨䟦摩，宋云師子
X28n0586_p0138a15║鎧。佛泥洹後九百年，出中天竺國婆羅門子。初依
X28n0586_p0138a16║薩婆多部出家，學阿毗曇。後乃背彼師宗，造成實
X28n0586_p0138a17║論。
X28n0586_p0138a18║昆勒
X28n0586_p0138a19║此云篋藏也。又雙非門即是車匿因之入道。然此
X28n0586_p0138a20║雙亦、雙非兩論俱未來此，但大論中標指其名耳。
X28n0586_p0138a21║請讀論文。又下文云涅槃論未至此者，然今藏中
X28n0586_p0138a22║有涅槃論一卷，又有本有今無論一卷。
X28n0586_p0138a23║迦旃延
X28n0586_p0138a24║此云文飾，應知舊翻新譯，彼此方言。若新譯者，多
X28n0586_p0138b01║黜舊翻為訛，此亦未必然矣。豈可新翻華梵俱正，
X28n0586_p0138b02║舊譯彼此皆訛哉。理而評之，梵音有五印之殊，漢
X28n0586_p0138b03║言有楚夏之別，況復結集有內外，教法有大小，方
X28n0586_p0138b04║土有廣略，朝代有前後，加以法師位次有高下，故
X28n0586_p0138b05║所見不同，但隨機生善耳。豈見翻譯言殊，一向以
X28n0586_p0138b06║新斥舊耶。
X28n0586_p0138b07║龍樹
X28n0586_p0138b08║亦言龍猛，梵云那伽閼剌樹那，此云龍猛。法苑引
X28n0586_p0138b09║奘師西國傳云：梵音正云龍猛，舊訛略，故云龍樹
X28n0586_p0138b10║耳。或云龍是華言，樹是梵語，譯之為猛，故云龍猛
X28n0586_p0138b11║也。然則龍樹俱是華言，以其初生在於樹下，由龍
X28n0586_p0138b12║成道，故得其名。佛去世後三百年出，年七百歲，人
X28n0586_p0138b13║不知此，謂佛滅後七百年出者，誤也。龍樹菩薩，南
X28n0586_p0138b14║天竺人，是梵志種，天聰奇悟，事不再問。本為外道，
X28n0586_p0138b15║有三朋友共學隱身，入王宮內百有餘日，懷妊者
X28n0586_p0138b16║多，三人被斬，龍樹智深，乃去王身七尺得免。由此
X28n0586_p0138b17║發心出家學道，閻浮提內所有文字悉皆通達，自
X28n0586_p0138b18║謂已是一切智人。大龍菩薩愍其若此，即以神力
X28n0586_p0138b19║接入大海，九十日中通解諸經。龍王語云：天上諸
X28n0586_p0138b20║經過此宮中百千萬倍。於是龍樹遂修二智，深悟
X28n0586_p0138b21║無生。
X28n0586_p0138b22║無著
X28n0586_p0138b23║梵云阿僧伽，其因修行大乘空觀而得悟道，無所
X28n0586_p0138b24║著故，遂以名焉。文行誠信等者，論語云：子以四教：
X28n0586_p0138c01║文、行、忠、信。忠即誠也。此四有形質，可舉以教也。尚
X28n0586_p0138c02║書序云：孔子定禮樂，刪詩為三百篇，書百篇。修而
X28n0586_p0138c03║不改曰定，就而減削曰刪。尚書又云：垂裕後昆。垂
X28n0586_p0138c04║優足之道，示後世也。又云：知人則哲，能官人安民
X28n0586_p0138c05║則慧。又云：罰弗及嗣，賞延于世。嗣亦世，俱謂子也。
X28n0586_p0138c06║延，及也。父子罪不相及，而及其賞也。又云：宥過無
X28n0586_p0138c07║大，刑故無小。過誤犯者，雖大必宥之；不忌故犯者，
X28n0586_p0138c08║雖小必刑之。
X28n0586_p0138c09║釋籤云：無性之文，全同敗種
X28n0586_p0138c10║唯識論第三引深密經云：阿陀那識甚微細，一切
X28n0586_p0138c11║種子如瀑流，我於凡愚不開演，恐彼分別執為我。
X28n0586_p0138c12║論釋此云：凡即無性，愚即趣寂。又攝論、對法論等
X28n0586_p0138c13║皆云：定性二乘，無性闡提，三無二有。此則豈非方
X28n0586_p0138c14║等折挫敗種者乎？
X28n0586_p0138c15║五百羅漢造毗婆沙，如止觀第六記
X28n0586_p0138c16║六字誤也，在第一記。毗婆沙。此云廣說，又云五百
X28n0586_p0138c17║說。婆沙序品中問云：誰造此論？答曰：佛世尊。又問
X28n0586_p0138c18║曰：誰問誰答？答曰：或有說者，舍利弗問，世尊答。又
X28n0586_p0138c19║有說云，五百羅漢問，佛答。釋迦滅後六百餘年，北
X28n0586_p0138c20║天竺國五百應真同共撰集世尊所說，乃至云迦
X28n0586_p0138c21║旃延子造等。
X28n0586_p0138c22║陳如
X28n0586_p0138c23║姓也，此云火器。阿若者，名也，此云知無，如文句辨。
X28n0586_p0138c24║因身子問等者，身子問佛：童子無言是何惡業？佛
X28n0586_p0139a01║言：此大菩薩不可輕也。無言童子即現神變，如經
X28n0586_p0139a02║具說。又下文云並是一乘者，應云三乘也。
X28n0586_p0139a03║憍尸迦
X28n0586_p0139a04║本為人時，姓也，天帝之殊名耳。過去世時，波羅奈
X28n0586_p0139a05║國有婆羅門，姓憍尸迦，好修福業，與其同伴三十
X28n0586_p0139a06║二人，共為邑義。尸迦命終，為忉利主，餘為臣宰。
X28n0586_p0139a07║馬鳴
X28n0586_p0139a08║法苑引傳云：佛去世後三百餘年出。摩耶經云：六
X28n0586_p0139a09║百年出，是東天竺婆羅門種。馬鳴者，其因說法，國
X28n0586_p0139a10║王繫馬於眾會前，以草與馬，馬因聽法，垂淚忘食。
X28n0586_p0139a11║以由馬解菩薩法音，故美之為馬鳴者也。
X28n0586_p0139a12║罽賓
X28n0586_p0139a13║亦云迦濕彌羅，此翻賤種。因立淨人為王，鄰國鄙
X28n0586_p0139a14║而賤之，是故云也。西域記云：末田地立伽藍，於異
X28n0586_p0139a15║國買賤人充使，伇賤人自立為王，諸國鄙之，乃云
X28n0586_p0139a16║賤種也。
X28n0586_p0139a17║脅比丘
X28n0586_p0139a18║在胎六十年，生而髮白。由是立誓，誓不屍臥，故名
X28n0586_p0139a19║之爾。
X28n0586_p0139a20║奢提羅婆夷秀羅
X28n0586_p0139a21║未聞所翻。
X28n0586_p0139a22║八萬四千，更有不同之相。如止觀第一記
X28n0586_p0139a23║小乘中如薩婆多云：佛為眾生始終說法為一藏，
X28n0586_p0139a24║如是至于八萬。有云：一坐說法以為一藏。有云：半
X28n0586_p0139b01║月說戒以為一藏。有云：佛自說六萬六千偈為一
X28n0586_p0139b02║藏。有云：塵勞有八萬，說八萬法藥。且舉大數故云
X28n0586_p0139b03║八萬，具足須云八萬四千。又報恩經第六云：四十
X28n0586_p0139b04║二字為一藏也。法華疏云：佛地有三百五十，一一
X28n0586_p0139b05║皆有十善，對於四分六根，故成八萬四千矣。
X28n0586_p0139b06║富樓那九旬化外道，如止觀第六記
X28n0586_p0139b07║寶篋經云：富樓那入于三昧，乃見百千尼乾當受
X28n0586_p0139b08║化度。即為說法，反被輕笑。三月之中，無受化者。爾
X28n0586_p0139b09║時文殊師利化作五百異道師徒，往尼乾所，頂禮
X28n0586_p0139b10║白云：我承名德，自遠而至。汝是我師，我是弟子。願
X28n0586_p0139b11║見哀納，令我不見沙門瞿曇。尼乾答曰：善哉。於是
X28n0586_p0139b12║文殊師利威儀殊特，讚說三寶，亦讚尼乾，令彼親
X28n0586_p0139b13║附。後於異時，即便語云：我等所行呪術經書，若讚
X28n0586_p0139b14║說時，瞿曇功德入我經中來者，乃是瞿曇真實功
X28n0586_p0139b15║德。乃至廣讚如來功德等。于時五百外道得法眼
X28n0586_p0139b16║淨，八千外道發無上心。當知此是先同後異。
X28n0586_p0139b17║迦絺那，如止觀第九記
X28n0586_p0139b18║禪法秘要經云：阿難白佛：此迦絺耶何因緣故，五
X28n0586_p0139b19║百比丘為其說法，都無利益？佛言：此人過去燃燈
X28n0586_p0139b20║佛時出家，名為阿純難陀。聰明多智，憍慢放逸，不
X28n0586_p0139b21║修念處。身壞命終，墮黑闇地獄。從獄出已，生在龍
X28n0586_p0139b22║中。持戒力故，乃得生天。天壽終已，來生人中。持三
X28n0586_p0139b23║藏力，今得值佛。以放逸故，而不悟道。佛乃為說不
X28n0586_p0139b24║淨觀法。九十日中，爾乃成於阿羅漢果。
X28n0586_p0139c01║身子不度，福增
X28n0586_p0139c02║賢愚經云：王舍城中有一長者，名尸利苾提，此翻
X28n0586_p0139c03║福增。年當百歲，乃聞出家功德無量，即自思惟：我
X28n0586_p0139c04║今何不於佛法中出家修道？乃辭妻子：我欲出家。
X28n0586_p0139c05║以其老耄，大小輕之。聞其出家，家人歡喜，乃作是
X28n0586_p0139c06║言：何以晚乎？今正是時。尸利苾提遂出本家，往詣
X28n0586_p0139c07║佛所，欲求出家。乃到竹林，問諸比丘：世尊大仙今
X28n0586_p0139c08║在何所？比丘答云：世尊餘往，教化不在。又問：次佛
X28n0586_p0139c09║大師智慧上足，為是誰邪？比丘即示舍利弗是。尸
X28n0586_p0139c10║利苾提禮舍利弗而求出家。時舍利弗觀此人已，
X28n0586_p0139c11║謂其年老，學問坐禪，營佐眾事，皆悉不任。乃告之
X28n0586_p0139c12║曰：汝今年老，不得出家。尸利苾提次問迦葉，五百
X28n0586_p0139c13║餘人皆悉不許尸利出家。是時尸利苾提舉聲大
X28n0586_p0139c14║哭：我從生來無有大過，何以於今不得出家？于時
X28n0586_p0139c15║世尊聞其聲已，即現其前，放大光明。乃問福增：汝
X28n0586_p0139c16║何故哭？其即以向白於世尊。於是世尊種種慰喻，
X28n0586_p0139c17║乃令連度其出家。由是為其說宿世事。宿世之事，
X28n0586_p0139c18║大略如今釋籤中引。福增知已，修行乃得成阿羅
X28n0586_p0139c19║漢。
X28n0586_p0139c20║初地有教道，如止觀第三記
X28n0586_p0139c21║或云：五地習學世法，八地得無功用道，等覺一位，
X28n0586_p0139c22║或有或無，破十二品無明，稱為妙覺。如是等說，悉
X28n0586_p0139c23║是權施，以為入地之方便耳。入地自證，權門乃開，
X28n0586_p0139c24║豈有親證而存歷別耶？
X28n0586_p0140a01║妄生疣贅
X28n0586_p0140a02║莊子外篇云：附贅縣疣。疣，結病也。釋名云：疣，丘也，
X28n0586_p0140a03║出皮上，聚高如地之有丘然。贅，肉也，最也，聚也。廣
X28n0586_p0140a04║雅云：疣，也，橫生一肉著體者也。縣字平呼。上文云
X28n0586_p0140a05║亦應云華嚴，文無略者，前文已云乳教四妙，與今
X28n0586_p0140a06║不殊，故知不須有此云也。
X28n0586_p0140a07║妙玄云：泥洹
X28n0586_p0140a08║亦言泥曰，又名涅槃。此土多翻，正取滅度者也。
X28n0586_p0140a09║阿那波那
X28n0586_p0140a10║婆沙二十云：入息是阿那，出息是般那。又入息般
X28n0586_p0140a11║那，出息阿那。先數入息以順生時，次數出息以明
X28n0586_p0140a12║死時。準今家意，隨人便宜先後，無在。
X28n0586_p0140a13║摩訶衍
X28n0586_p0140a14║此云大乘。
X28n0586_p0140a15║求那䟦摩
X28n0586_p0140a16║求那䟦摩，此云功德鎧，是罽賓國三藏法師。當于
X28n0586_p0140a17║宋朝而至此土，奉勑住祇洹寺，奄然而化。未終之
X28n0586_p0140a18║前，乃自作偈三十六行，說證二果，付與弟子阿沙
X28n0586_p0140a19║羅者。今之所引，即偈中文。欲知其偈，可不引乎？其
X28n0586_p0140a20║偈文曰：前頂禮三寶，淨戒諸上座。濁世多諂曲，虗
X28n0586_p0140a21║偽無誠信。愚惑不識真，懷嫉輕有德。是以諸賢聖，
X28n0586_p0140a22║現世晦其迹。我求那䟦摩，命行盡時至。所獲諸功
X28n0586_p0140a23║德，今當如實說。不以諂曲心，希望求名利。為勸眾
X28n0586_p0140a24║懈怠，增長諸佛法。大法力如是，仁者咸諦聽。我昔
X28n0586_p0140b01║曠野中，初觀於死屍。肨脹蟲爛壞，臭穢膿血流。繫
X28n0586_p0140b02║心緣彼處，此身性如是。常見此身相，貪蛾不畏火。
X28n0586_p0140b03║如是無量種，修習死屍觀。放捨餘聞慧，依止林樹
X28n0586_p0140b04║間。是夜專精進，正觀常不忘。境界恒在前，獨對如
X28n0586_p0140b05║明鏡。如彼我亦然，由是心寂靜。轉極身明淨，清涼
X28n0586_p0140b06║止是樂。增長大歡喜，則生無著心。變成骨鎻相，白
X28n0586_p0140b07║骨現在前。朽壞肢節離，白骨悉摩滅。無垢智熾盛，
X28n0586_p0140b08║調伏思法相。我時得如是，身安極柔軟。如是方便
X28n0586_p0140b09║修，勝進轉增長。微塵念念滅，壞色正念住。是則身
X28n0586_p0140b10║究竟，何緣起貪欲？知因諸妄生，如魚吞鈎餌。彼及
X28n0586_p0140b11║無量壞，念念觀磨滅。知彼所依處，從心猿猴起。業
X28n0586_p0140b12║及業報果，依緣念念滅。心所知種種，是不別法相。
X28n0586_p0140b13║是則思慧念，次第滿足修。觀種種法相，其心轉明
X28n0586_p0140b14║了，我於爾炎中，明見四念處。信行從事境，攝心緣
X28n0586_p0140b15║中住，苦如熾然釰，斯由渴愛轉。愛盡如涅槃，普見
X28n0586_p0140b16║彼三界，死炎所熾然，形體極消瘦。喜自樂方便，身
X28n0586_p0140b17║還漸充滿，勝妙眾相生，頂忍亦如是。是我於心起，
X28n0586_p0140b18║真實正方便，漸漸略境界，寂滅樂增長。得世第一
X28n0586_p0140b19║法，一念緣真諦，次第法忍生，是謂無漏道。妄想及
X28n0586_p0140b20║諸境，名字悉遠離，境界真諦義，除惱獲清涼。成就
X28n0586_p0140b21║三昧果，離垢清涼緣，不涌亦不沒，淨慧如明日。湛
X28n0586_p0140b22║然正安住，純一寂滅相，非我所宣說，唯佛能證知。
X28n0586_p0140b23║那彼阿毗曇，說五因緣果，實義知修行，迷者莫能
X28n0586_p0140b24║見。諸論各異端，修行理無二，偏執有是非，達者無
X28n0586_p0140c01║違諍。修行眾妙相，今我不宣說，懼人起妄想，誑惑
X28n0586_p0140c02║諸世間。於彼修利相，我已說少分，若彼明智者，善
X28n0586_p0140c03║知此緣起。摩羅婆國界，始得於聖果，阿蘭若山寺，
X28n0586_p0140c04║道迹修遠離。彼於師子國，村名劫波利，進修得二
X28n0586_p0140c05║果，是名斯陀含。從是多留難，障修離欲道，見我修
X28n0586_p0140c06║遠離，知是處空閑。咸生希有心，利養競來集，我見
X28n0586_p0140c07║如火毒，心生大厭離。避亂浮于海，闍婆及林邑，業
X28n0586_p0140c08║行風所吹，隨緣至宋境。於是諸國中，隨力興佛法，
X28n0586_p0140c09║無問所應問，諦了真實觀。今此身滅盡，寂若燈火
X28n0586_p0140c10║滅。今謂偈中云爾炎者，此翻為所知也。
X28n0586_p0140c11║釋籤云：天帝釋
X28n0586_p0140c12║具云釋提桓因，又云旃陀羅。因陀羅，此翻能作。又
X28n0586_p0140c13║云因陀羅網。因陀羅，此云主也。網者，天帝殿上結
X28n0586_p0140c14║珠之網，其網孔相望，更為中表，互作主伴也。又翻
X28n0586_p0140c15║光明，具如諸文廣分別說。
X28n0586_p0140c16║千眼天
X28n0586_p0140c17║本為人時聰明，於一時中思千種義，所以于今號
X28n0586_p0140c18║為千眼天也。
X28n0586_p0140c19║舍脂夫
X28n0586_p0140c20║舍脂者，天帝婦名也。
X28n0586_p0140c21║婆蹉婆
X28n0586_p0140c22║河西云：翻為好嚴飾。昔日好衣布施，今得麗服也。
X28n0586_p0140c23║梵音又曰娑婆羅也。
X28n0586_p0140c24║婆佉婆
X28n0586_p0141a01║此云無勝無過，超諸天故。
X28n0586_p0141a02║金剛寶頂
X28n0586_p0141a03║此從髻中明珠之名以立號也。
X28n0586_p0141a04║寶幢
X28n0586_p0141a05║亦云勝幢。天帝釋與阿脩羅戰而得勝，乃立其幢，
X28n0586_p0141a06║名為勝幢也。
X28n0586_p0141a07║當分一音，如止觀第一記
X28n0586_p0141a08║引毗曇中，佛為四王作聖語，說四諦，二解二不解；
X28n0586_p0141a09║又作毗陀語，說一解一不解；又作梨車語，說四王
X28n0586_p0141a10║俱解。
X28n0586_p0141a11║玅玄云：道場觀
X28n0586_p0141a12║宋朝京師道場寺慧觀法師也。清河人，俗姓崔。弱
X28n0586_p0141a13║歲出家，諮稟遠師什。公入關，乃之什所，訪覈異同，
X28n0586_p0141a14║研詳新舊。宋元嘉年中卒，年七十一。
X28n0586_p0141a15║會稽基
X28n0586_p0141a16║齊朝山陰法華山慧基法師也。吳國錢塘人，幼而
X28n0586_p0141a17║神悟，師祇洹寺慧義法師。基公撰法華疏三卷，并
X28n0586_p0141a18║注解諸經，春秋八十五。
X28n0586_p0141a19║光宅雲
X28n0586_p0141a20║梁朝光宅寺法雲法師也。光宅者，梁武帝潛龍時，
X28n0586_p0141a21║宅甞七日七夜放光，帝曰：非我所居。乃捨為寺。雲
X28n0586_p0141a22║師依法華經立四乘教，所謂臨門三車教，此即權
X28n0586_p0141a23║教也；三乘四衢等賜教，此則實教也。雲師姓周，義
X28n0586_p0141a24║興陽羨人，生時在草見雲氣滿室，因以雲為名焉。
X28n0586_p0141b01║七歲出家，更名法雲，奉勑為光宅寺主。雲師年在
X28n0586_p0141b02║息慈，雅尚經術，於玅法華研精累思，品酌義理始
X28n0586_p0141b03║末昭覽，乃往幽巖獨講斯經，竪石為人松葉為拂，
X28n0586_p0141b04║自唱自導兼通難解，所以垂名梁代者也。甞於一
X28n0586_p0141b05║寺講散此經，忽感天華狀如飛雪滿空而下，延于
X28n0586_p0141b06║堂內升空不墜，訖講方去。儀同陳郡袁昂云：有常
X28n0586_p0141b07║供養僧學法雲師，日夜發願望得慧解，忽夢一僧
X28n0586_p0141b08║云：雲公燈明佛時已講此經，那可卒敵也。其夷陵
X28n0586_p0141b09║縣漁人於網中得經一卷，是泥洹四法品，末題云：
X28n0586_p0141b10║宋元徽二年王寶勝造，奉光宅寺法雲師。以此勘
X28n0586_p0141b11║之，雲公年始十歲，寺無光宅，此乃靈瑞而預彰焉。
X28n0586_p0141b12║又梁武帝請雲公講勝鬘經竟，夜便大雨，即天監
X28n0586_p0141b13║五年冬武帝求雨時也。
X28n0586_p0141b14║釋籤云：誌公
X28n0586_p0141b15║姓朱，金城人。少出家，止京師道林寺，修習禪慧。至
X28n0586_p0141b16║宋太始初，乃有神異，居止無定，飲食無時，髮長數
X28n0586_p0141b17║寸，執一錫杖，杖頭乃挂剪刀及鏡。其有神異，具諸
X28n0586_p0141b18║傳錄。下文云今果下總結者，恐誤，應云今果下結
X28n0586_p0141b19║也。次即是下總結也。
X28n0586_p0141b20║關中
X28n0586_p0141b21║即禹貢雍州之域。東自同華，略河而北，西自岥隴
X28n0586_p0141b22║原會，極于北垂，盡其地也。漢書云漢興，都關中是
X28n0586_p0141b23║也。
X28n0586_p0141b24║鳩摩羅什
X28n0586_p0141c01║此云童壽，丘慈國人。至下第三卷補注中，委示其
X28n0586_p0141c02║緣，丘慈二字，正作龜茲。
X28n0586_p0141c03║生
X28n0586_p0141c04║即竺道生法師也。本姓魏，鉅鹿人。生而頴悟，值沙
X28n0586_p0141c05║門竺法汰，遂改俗歸依，從師為姓，故云竺道生也。
X28n0586_p0141c06║後入長安，從什公受業，乃喟然歎曰：夫象以盡意，
X28n0586_p0141c07║得意則忘象；言以詮理，入理則言息。於是乃立善
X28n0586_p0141c08║不受報，頓悟成佛。又著二諦論、佛性當有論、法身
X28n0586_p0141c09║無色論、佛無淨土論、應有緣論等，籠罩舊說，妙有
X28n0586_p0141c10║淵旨。而守文之徒多生嫌恨，與奪之聲紛然俱起。
X28n0586_p0141c11║又六卷泥洹經先至京師，生公剖析經理，洞入幽
X28n0586_p0141c12║微，乃說闡提之人悉當成佛。于時大眾以為邪說，
X28n0586_p0141c13║譏憤滋甚，擯而遣之。生公乃於眾前正容誓曰：若
X28n0586_p0141c14║我所說反於經義者，請於現身而彰癘疾；若與實
X28n0586_p0141c15║相不違背者，願捨壽時據師子座。言竟，拂衣而逝。
X28n0586_p0141c16║其後涅槃大本至此，果云闡提悉有佛性。生公知
X28n0586_p0141c17║已，乃卒于世。是則生公冥符經說也。大唐三藏奘
X28n0586_p0141c18║法師至於西域，以華請觀音像云：若一切眾生實
X28n0586_p0141c19║有佛性者，惟所散華挂菩薩頸。言已散華，乃如其
X28n0586_p0141c20║願。今謂奘師若有生公之知，則不應有此祝也。儻
X28n0586_p0141c21║祝之不吉，將不信乎？夫卜者決猶豫，定嫌疑，不疑
X28n0586_p0141c22║何卜哉？易云：中心疑者其辭枝。奘師非其枝乎？然
X28n0586_p0141c23║生公談闡提有性成佛，奘師卜後方信。以此二師
X28n0586_p0141c24║比夫天台，可同日而語哉？古人尚云：一闡提無，云
X28n0586_p0142a01║無情無，未足可怪。其此之謂也。山家所立不思議
X28n0586_p0142a02║境，於一念中理具三千，若依若正，無非三諦三佛
X28n0586_p0142a03║性矣。又賢首、清涼不可復引涅槃中緣了不徧，牆
X28n0586_p0142a04║壁非性帶權之談，及謬據智論在無情中非佛性
X28n0586_p0142a05║之語，乃謂無情無佛性者，幾許誤哉！信知天台所
X28n0586_p0142a06║立圓乘，古今難及矣。
X28n0586_p0142a07║融
X28n0586_p0142a08║道融法師也。汲郡林慮人。十二出家，諮稟什師。什
X28n0586_p0142a09║師令講法華，什自聽之，喟然歎曰：佛法之興，融其
X28n0586_p0142a10║人也。春秋七十四，卒於彭城也。叡肇二師，上文已
X28n0586_p0142a11║注。然而生叡并及嚴觀，同學齊名。時人評云：生叡
X28n0586_p0142a12║發天真，嚴觀窪流得。慧義彭亨，進宼淵于默塞。俗
X28n0586_p0142a13║姓宼，法名道淵也。叡生獨彰天真獨秀之號者，良
X28n0586_p0142a14║以深造天真，秀出群士故也。
X28n0586_p0142a15║肇什多附通意
X28n0586_p0142a16║章安曰：問：古來傳譯，什師命世，升堂入室，一肇而
X28n0586_p0142a17║已。肇作涅槃論，世人翫味，卷不釋手，此復云何？答
X28n0586_p0142a18║曰：高僧盛德，日月在懷，既不親承，其門難見。然其
X28n0586_p0142a19║作論，談大不存小，非三藏也。其言不涉界外，非別
X28n0586_p0142a20║圓也。歸宗指極，乃是通教之義耳。委如涅槃玄義
X28n0586_p0142a21║中辨。
X28n0586_p0142a22║玅玄云：祇洹
X28n0586_p0142a23║亦云祇陀，又言祇樹，亦云善多，此翻勝氏，即波斯
X28n0586_p0142a24║匿王之太子也。太子生時，父王戰而得勝，是故云
X28n0586_p0142b01║也。西域記云：逝多，此云勝林也。寺基元屬太子，須
X28n0586_p0142b02║達買之造寺，地基有樹，太子留之而自捨焉。故諸
X28n0586_p0142b03║經云：祇樹，給孤獨園也。
X28n0586_p0142b04║毗盧遮那
X28n0586_p0142b05║此云徧一切處也。
X28n0586_p0142b06║釋籤云：矛盾如止觀第五記
X28n0586_p0142b07║矛，兵器也，長二丈，建於兵車也。盾，傍牌也。楚人有
X28n0586_p0142b08║賣矛盾者，人來買矛，即便語云：此矛能壞千盾也。
X28n0586_p0142b09║人來買盾，即便語云：此盾能壞千矛也。其買矛人
X28n0586_p0142b10║猶在，而買盾人又至，其買矛人語賣者言：還以汝
X28n0586_p0142b11║矛而壞汝盾，此則如何？賣者無答，自相違，故。
X28n0586_p0142b12║引央掘經，如止觀第七記
X28n0586_p0142b13║央掘經云：舍衛城北，村名薩那，婆羅門子，名一切
X28n0586_p0142b14║世間現。少失其父，厥年十二，色力人相，具足第一。
X28n0586_p0142b15║言央掘摩羅者，即梵音耳，此翻一切世間現也。西
X28n0586_p0142b16║域記云：鴦窶利摩羅，此翻指鬘。央掘經第三云：云
X28n0586_p0142b17║何名為五？所謂彼五根，是則聲聞乘，斯非摩訶衍。
X28n0586_p0142b18║所謂彼眼根，於諸如來常，決定分明見，具足無減
X28n0586_p0142b19║修。乃至身根四句，準眼可知。但此四根，於第三句
X28n0586_p0142b20║第五字，改云聞齅甞觸也。恐煩文故，略而不引。言
X28n0586_p0142b21║彼眼根者，即九界也。如來常者，即佛界也。決定分
X28n0586_p0142b22║明者，即照權實也。具足無減修者，即三諦圓備也。
X28n0586_p0142b23║眼根既爾，餘四亦然也。又玅玄云：彌樓山者，如下
X28n0586_p0142b24║文句補注中辨。
X28n0586_p0142c01║趣義具如止觀第二記，具引本文委釋
X28n0586_p0142c02║大品云：一切法趣一法。大論兩文共釋此句。初云：
X28n0586_p0142c03║云何菩薩為世間趣故發菩提心？菩薩為眾生說
X28n0586_p0142c04║色趣空乃至種智，為眾生故說色非趣非不趣乃
X28n0586_p0142c05║至種智。次文云：為眾生故說一切法趣空無相願，
X28n0586_p0142c06║是趣不過。何以故？是空無相中，趣非趣不可得故。
X28n0586_p0142c07║初文以能趣為假，具歷色心乃至種智，故知具一
X28n0586_p0142c08║切法即是假也。所趣為空，非趣非不趣為中。次文
X28n0586_p0142c09║以能從所為空，是趣不過為假，趣不趣不可得為
X28n0586_p0142c10║中。次乃況出云：一切法趣色，色尚不可得，云何當
X28n0586_p0142c11║有趣非趣等？何以故？一切法趣色，能所皆假。色不
X28n0586_p0142c12║可得，一切法亦不可得。能所皆空，趣不趣不可得，
X28n0586_p0142c13║即不住二邊，正顯中道也。學吾宗者熟思此文，則
X28n0586_p0142c14║於三千三諦具法等義如指諸掌，豈可隨情不依
X28n0586_p0142c15║聖教而自建立以訓人乎？往者不可諫，來者猶可
X28n0586_p0142c16║追，故茲示耳。
X28n0586_p0142c17║破心微塵，如止觀第三記
X28n0586_p0142c18║寶性論云：有神通人見佛法滅，以大千經卷藏一
X28n0586_p0142c19║塵中，後人破塵而出經卷。又華嚴經？如來性品云：
X28n0586_p0142c20║譬如有一經卷，如大千界所有一切無不記錄，二
X28n0586_p0142c21║千小千須彌山王乃至色欲皆記其事。時有一人
X28n0586_p0142c22║具足天眼，見此經卷在一塵內，而作是念：云何經
X28n0586_p0142c23║卷在一塵內而不饒益一切眾生？我當方便破塵
X28n0586_p0142c24║出卷。佛子！如來智慧具足，在於眾生身中為惑所
X28n0586_p0143a01║覆，不見不知。如來天眼觀已，而云：善哉！善哉！云何
X28n0586_p0143a02║如來在於身中而不覺知？我當教彼悟茲聖道，令
X28n0586_p0143a03║離顛倒，見如來性。即令修習八聖道已，見如來性。
X28n0586_p0143a04║增數之相。略如止觀第六記
X28n0586_p0143a05║止觀云：一道為藥，如一行三昧，或二道謂定及智，
X28n0586_p0143a06║或三謂戒、定、慧，或四謂四念處，或五謂五力、六念、
X28n0586_p0143a07║七覺、八正、九想、十智，如是乃至不可稱數也。輔行
X28n0586_p0143a08║云：如增一中亦以增數明人天教，故云以此方便
X28n0586_p0143a09║了一法二，從二法三，從三、四、五、六、七、八、九、十、十一
X28n0586_p0143a10║之法無不了。又大經中亦從二法乃至十法。
X28n0586_p0143a11║猶依南岳通云十如
X28n0586_p0143a12║清涼觀師，謂南岳思大師三種。讀此十如者，三轉
X28n0586_p0143a13║讀文，自是天台，而清凉云思大師者，豈非誤哉！豈
X28n0586_p0143a14║非誤哉！
X28n0586_p0143a15║釋十法界名，約三諦者，具如止觀第五記
X28n0586_p0143a16║現今印本，即第四也。止觀云：法界者三義，十數是
X28n0586_p0143a17║能依，法界是所依，能所合稱，故言十法界。又此十
X28n0586_p0143a18║法，各各因，各各果，不相混濫，故言十法界。又此十
X28n0586_p0143a19║法，一一當體皆是法界，故言十法界。輔行云：初番
X28n0586_p0143a20║十字獨呼，法界字合呼；次番十法字合呼，界字獨
X28n0586_p0143a21║呼；後番十法界三字合呼。而此三番，初約真諦作
X28n0586_p0143a22║所依釋，十數是假，所依是空，以能從所，十法皆空，
X28n0586_p0143a23║是故此十以空法為界。次番約俗諦作隔異釋，十
X28n0586_p0143a24║法差別，名之為界，是故十法各有界分。後番約中
X28n0586_p0143b01║道作法界釋，十法無非真如法界，三諦無形，俱不
X28n0586_p0143b02║可見。然即假法，可寄事辨，即此假法，即空即中，空
X28n0586_p0143b03║中二體，二無二也。心性不動，假立中名；亡泯三千，
X28n0586_p0143b04║假立空稱；雖亡而存，假立假號。以至廣說，具在止
X28n0586_p0143b05║觀、輔行記中，不能委引。然則三千三諦之義，不思
X28n0586_p0143b06║議境，其旨微妙，淺智奚知？世人諍計，由來未息。余
X28n0586_p0143b07║雖不敏，甞撰三千論，詮辨其義，於茲欲言，誠難備
X28n0586_p0143b08║矣。慈恩但立二諦，不許三諦者，得不違於諸經論
X28n0586_p0143b09║乎？下文云前二十行重頌廣略等者，恐誤。準文句
X28n0586_p0143b10║中，初十七行半頌長行，後三行半略，開三顯一，動
X28n0586_p0143b11║執生疑。又云廣略二歎者，亦誤，應云雙歎雙釋。
X28n0586_p0143b12║央掘經中，如來說偈
X28n0586_p0143b13║第二卷中，佛說偈言：汝來央掘摩，出家受三歸。央
X28n0586_p0143b14║掘摩羅說偈答言：此乘是大乘，說名無礙智。乃至
X28n0586_p0143b15║第三卷初，從一法至十法偈畢。佛云：善哉央掘摩
X28n0586_p0143b16║羅！即成沙門，稽首佛足，成阿羅漢。準央掘經，央掘
X28n0586_p0143b17║摩羅彈訶人天二乘菩薩，以至文殊師利畢。爾時
X28n0586_p0143b18║如來顯示其本云：南方去此六十二恒河沙剎土，
X28n0586_p0143b19║國名一切寶莊嚴，佛名一切世間樂見上大精進
X28n0586_p0143b20║如來、應、正等覺，在世教化，無有二乘，純一大乘。今
X28n0586_p0143b21║央掘摩羅即彼佛也。文殊師利乃是北方歡喜世
X28n0586_p0143b22║界歡喜藏摩尼寶積佛也。是故當知，諸佛境界不
X28n0586_p0143b23║可思議。
X28n0586_p0143b24║闍王
X28n0586_p0143c01║具云阿闍世，此云未生怨也。
X28n0586_p0143c02║如善相師，具如止觀孫劉曹等第五記
X28n0586_p0143c03║孫即孫權也，字仲謀，堅之子，䇿之弟，方頥大口，目
X28n0586_p0143c04║有精光，據吳中，年七十一，在位三十一年。劉即劉
X28n0586_p0143c05║備也，字玄德。曹即曹橾也，字孟德。劉據西蜀，曹據
X28n0586_p0143c06║魏都。漢末三人俱詣相師，相者乃云：孫劉有社稷
X28n0586_p0143c07║之相。曹公不蒙相者所記，曹公知相者之不逮也，
X28n0586_p0143c08║乃褰衣以示之。相者見已，舉聲大哭。天下鼎峙，四
X28n0586_p0143c09║海三分，百姓荼毒。荼，苦菜也。此乃引事以證先現
X28n0586_p0143c10║之相耳。
X28n0586_p0143c11║瞿伽離
X28n0586_p0143c12║寶積經云：俱迦利，此翻惡時者。
X28n0586_p0143c13║修性善惡，如止觀第五
X28n0586_p0143c14║廣如輔行具明修惡性惡，學者知之，今不委引。
X28n0586_p0143c15║習續不斷者，自分因也。俱舍名為同類因，具如止觀
X28n0586_p0143c16║第八業境中
X28n0586_p0143c17║止觀第九云：習名習續，自分種子，後念心起，習續
X28n0586_p0143c18║於前，前念為因，後念為果也。俱舍名為同類因者，
X28n0586_p0143c19║第六云：能作及俱有，同類與相應，徧行并異熟，許
X28n0586_p0143c20║因唯六種。同類因者，謂相似法與相似法為同類
X28n0586_p0143c21║因，如善五蘊與善五蘊，染污與染污，無記與無記，
X28n0586_p0143c22║如是展轉相望為同類因。餘之五因，如俱舍中，今
X28n0586_p0143c23║不具錄。又復應知，報因、報果就異世明之，前習因、
X28n0586_p0143c24║習果皆名報因，此因牽來世果受五道身即是報
X28n0586_p0144a01║果。數人云：報得雀鴿身是報果，多婬是習果。論人
X28n0586_p0144a02║云：鴿身、多婬皆是報果，婬由貪生，貪是習果。請將
X28n0586_p0144a03║今文子細對當。
X28n0586_p0144a04║二乘既不生，則無後報者，中含二十七，具如止觀第
X28n0586_p0144a05║五記
X28n0586_p0144a06║止觀第四明二乘十如中云：既後有田，中不生故，
X28n0586_p0144a07║無如是報。輔行消釋不引中含之文。今所指者，良
X28n0586_p0144a08║以義同中含之文故也。曾撿中含，彼梵行經中云：
X28n0586_p0144a09║云何知業有報？謂或有業黑有黑報，有業白有白
X28n0586_p0144a10║報，有業黑白黑白報，有業不黑不白無報。業業盡，
X28n0586_p0144a11║是謂知業有報也。不黑不白無報者，即二乘也。輔
X28n0586_p0144a12║行之中但引大經及以論文，具在于彼。又如五分
X28n0586_p0144a13║律二十一云：佛將耆域往於冢間，示五人髑髏。耆
X28n0586_p0144a14║域徧叩而白佛言：第一者生地獄中，第二者生畜
X28n0586_p0144a15║生中，第三者生餓鬼中，第四者生人中，第五者生
X28n0586_p0144a16║天上。佛言：皆如汝說。又以一髑髏示之。耆域三叩，
X28n0586_p0144a17║不知所生，而白佛言：我今不知此人生處。佛告耆
X28n0586_p0144a18║域：此是羅漢髑髏，無生處故。當知此亦一乘無報
X28n0586_p0144a19║之文也。
X28n0586_p0144a20║因緣如止觀第五文
X28n0586_p0144a21║止觀云：智慧莊嚴為因，福德莊嚴為緣。因緣有逆
X28n0586_p0144a22║順：順生死者，有漏業為因，愛取等為緣；逆生死者，
X28n0586_p0144a23║以無漏正慧為因，行行為緣，俱損生破惑。順界外
X28n0586_p0144a24║生死，亦以無漏慧為因，無明等為緣；若逆生死，即
X28n0586_p0144b01║以中道慧為因，萬行為緣，俱損變易生死。因緣既
X28n0586_p0144b02║爾，餘者逆順，準此可知。
X28n0586_p0144b03║亦合云發三菩提弘誓之心，具如止觀第一卷
X28n0586_p0144b04║即五略中第一發大心等文也。文多，今不錄之。
X28n0586_p0144b05║攝大乘云因緣生死等，如止觀第七記
X28n0586_p0144b06║攝大乘論師立七種生死：一、流來生死，是迷真之
X28n0586_p0144b07║始；二、反出生死，是背妄之初；三、分段生死，謂三界
X28n0586_p0144b08║果報；四、方便生死，謂入滅二乘；五、因緣生死，謂初
X28n0586_p0144b09║地已上；六、有後生死，謂第十地；十、無後生死，謂等
X28n0586_p0144b10║覺。
X28n0586_p0144b11║如大瓔珞慧眼菩薩問文殊，具如止觀第五記
X28n0586_p0144b12║彼經第八，慧眼菩薩問文殊言：如來相好為有報
X28n0586_p0144b13║邪？無報邪？文殊答言：如來色身有報，法身無報。慧
X28n0586_p0144b14║眼問曰：貪欲內心淨獲大果，六度之法非無相報，
X28n0586_p0144b15║云何而得成法身邪？文殊答言：如來法身有邪？無
X28n0586_p0144b16║邪？慧眼曰：色身是有，法身是無。如我觀察如來身
X28n0586_p0144b17║者，非報非無報。據此應以四句分別，謂色有報，法
X28n0586_p0144b18║無報，事亦報亦無報，理非報非無報，故不應以無
X28n0586_p0144b19║報而為定也。
X28n0586_p0144b20║下無升見上
X28n0586_p0144b21║俱舍十一云：離通力依他，下無升見上。論曰：三十
X28n0586_p0144b22║三天由自通力，能從本處升夜摩天。或依他，謂得
X28n0586_p0144b23║通者及上天眾接往夜摩所。餘諸天升上例爾。若
X28n0586_p0144b24║來若至，下見上天。然下眼不能覩上界上地，良由
X28n0586_p0144c01║非其境界故也。又云賢聖集者，西方賢聖所集，具
X28n0586_p0144c02║在下藏之末也。下文又云增一等者，迦葉問云：增
X28n0586_p0144c03║一阿含獨出生三十七品及諸法，餘四阿含亦出
X28n0586_p0144c04║生乎？阿難報言：且置迦葉四阿含義，一偈之中盡
X28n0586_p0144c05║具佛法等。餘如今文所引。又下文云次破古者，應
X28n0586_p0144c06║云：初文又二：初正敘，次破古也。
X28n0586_p0144c07║心法本妙，如止觀（云云）。重釋如虗空，如止觀（云云）。妙
X28n0586_p0144c08║玄云：借三種譬，如止觀（云云）。釋籤云：若理、若修、若結、
X28n0586_p0144c09║若譬等。
X28n0586_p0144c10║已上四節所指之文，並是一家微妙大義，皆須得
X28n0586_p0144c11║旨，廣如止觀不思議境，豈可以而具之哉？是故學
X28n0586_p0144c12║者人於茲委示，使聖人之道冷然可見矣。
X28n0586_p0144c13║淨名滿中云說法等，具如淨名疏止觀第一記略釋
X28n0586_p0144c14║維摩略疏云：不有不無，中道法也。凡夫有，二乘無，
X28n0586_p0144c15║菩薩正觀中道，方等為諸菩薩多說中道，是故云
X28n0586_p0144c16║也。輔行云：不有不無，義通四教，簡三存圓。以因緣
X28n0586_p0144c17║故諸法生者，略疏云：歎說法緣起之用也。順界內
X28n0586_p0144c18║無明因緣，則二苦集生，欲滅此故則有道滅，界外
X28n0586_p0144c19║准此。始坐佛樹力降魔者，坐此成佛故曰佛樹，亦
X28n0586_p0144c20║云元吉，又云菩提。初成道時詣此樹坐，其菩提樹
X28n0586_p0144c21║莖黃白，枝葉青潤秋冬不凋，如來滅度日其葉頓
X28n0586_p0144c22║落，魔恐成佛化我眷屬，先遣三女八十億兵菩薩
X28n0586_p0144c23║降之，是故云也。得甘露滅覺道成者，見四諦理名
X28n0586_p0144c24║得甘露，正習俱盡故云滅也。知常無常、數及非數、
X28n0586_p0145a01║力無畏等，名覺道成也。
X28n0586_p0145a02║妙玄云：波羅柰
X28n0586_p0145a03║亦云波羅柰，又云婆羅痆斯，此云江遶城也。
X28n0586_p0145a04║尸城
X28n0586_p0145a05║具存。應云拘尸那竭，此云角城，有三角故也。又云
X28n0586_p0145a06║[(并-廾)/(冓-冉)/衣]位城，或云茅城，或云仙人城，又以名國，故云拘
X28n0586_p0145a07║尸那國矣。
X28n0586_p0145a08║五眾生滅
X28n0586_p0145a09║涅槃釋文十七云：五眾即五陰也，生滅即無常也。
X28n0586_p0145a10║釋籤云：若委釋三假，具如止觀第五記
X28n0586_p0145a11║一因成假，二相續假，三相待假。法塵對意根生，一
X28n0586_p0145a12║念心起，即因成假。前念後念，次第不斷，即相續假。
X28n0586_p0145a13║待餘無心，知有此心，即相待假。當知此三，約心而
X28n0586_p0145a14║明也。若約色明三假者，先世行業，託生父母，得有
X28n0586_p0145a15║此身，即因成假。從胎相續，迄于皓首，即相續假。以
X28n0586_p0145a16║此之身，待於不身，即相待假。又約依報，亦具三假。
X28n0586_p0145a17║如四微成柱，即是因成。時節改變，相續不斷，即是
X28n0586_p0145a18║相續。以此之柱，待餘長短，即是相待。此之三假，小
X28n0586_p0145a19║乘名為隨事，大乘名為隨理，思之可見。
X28n0586_p0145a20║寰中如止觀第一記
X28n0586_p0145a21║一字誤也，文在第六。王者封畿之內，名為寰也。今
X28n0586_p0145a22║亦如是，法界為域，法王所都，法王無偏，理性無外，
X28n0586_p0145a23║受化契理，名悟寰中。若作此環，如莊子注，以圓環
X28n0586_p0145a24║內，空體無際，名為環中。
X28n0586_p0145b01║三仙二天，如止觀第十記
X28n0586_p0145b02║一、迦毗羅，此云黃頭，頭如金色。二、優樓僧佉，此云
X28n0586_p0145b03║休留仙。三、勒沙婆，此云苦行。此即三仙也。一、摩醯
X28n0586_p0145b04║首羅，此云大自在天。二、毗紐，亦云韋紐，亦云韋糅，
X28n0586_p0145b05║此云徧勝，亦云遍淨，又云遍悶。此即二天也。
X28n0586_p0145b06║二十五諦，如止觀第十記
X28n0586_p0145b07║一、冥初生覺，亦云世性，謂世間眾生由冥初而有，
X28n0586_p0145b08║即世間本性，從此生覺，即是中陰識也。次則從覺
X28n0586_p0145b09║生我心，此是我慢之我，非神我之我也。又從我心
X28n0586_p0145b10║生五塵，五塵生五大，謂四大及空塵細大。從五大
X28n0586_p0145b11║生十一根，謂眼等根能覺知故，名五知根；手、足、口、
X28n0586_p0145b12║大、小遺根能有用，名五業根；心能平等，合前為十
X28n0586_p0145b13║一根也。一、冥諦，二、生覺，三、我心，餘有二十一，合二
X28n0586_p0145b14║十四諦。此二十四諦即是我所，皆依神我名為主
X28n0586_p0145b15║諦，成二十五也。准涅槃釋文，言二十五者，其實性
X28n0586_p0145b16║生二十四法，能所合辨，是故云二十五也。釋文之
X28n0586_p0145b17║中又以百論二十五諦與涅槃經辨別不同，如彼
X28n0586_p0145b18║委說，今不煩引。
X28n0586_p0145b19║十二牽連
X28n0586_p0145b20║增一四十云：佛看比丘病已，因責諸比丘曰：汝為
X28n0586_p0145b21║何事故出家？為畏王事邪？為捨十二牽連邪？三世
X28n0586_p0145b22║繫續故云牽連。玄義中云有河洄澓等，文出涅槃
X28n0586_p0145b23║第三十卷。釋籤謂之引瓔珞者，更請撿之。上文所
X28n0586_p0145b24║言諸邪計中且舉初計者，玄中自云非自在等，等
X28n0586_p0145c01║即等下世性無因，故知不獨且舉初計。又上文中
X28n0586_p0145c02║此正下正釋，釋中為二，恐多一箇釋字。又上文立
X28n0586_p0145c03║義云始從無明終至實際為六種者，其實須從十
X28n0586_p0145c04║如至實際也。又上文釋籤云智云導行者，應云行
X28n0586_p0145c05║云導行也。上下文中請細詳度，其間訛賺可以見
X28n0586_p0145c06║者，不復點出也。
X28n0586_p0145c07║犍度
X28n0586_p0145c08║此云法聚。
X28n0586_p0145c09║略果及略因由中可比二，如止觀第三記
X28n0586_p0145c10║俱舍第九有此文也。此二句上更有二句，其二句
X28n0586_p0145c11║云：三煩惱二業，七事亦名果。釋曰：無明、愛、取，此三
X28n0586_p0145c12║以煩惱為性；行、有，此二以業為性；識等五、生老死
X28n0586_p0145c13║二共成七，此七以事為性。良由惑、業等五所依七
X28n0586_p0145c14║事者也。何故中際廣說因果，開事為五、惑為二也？
X28n0586_p0145c15║後際略果，事但有二也；前際略因，惑唯一也。由中
X28n0586_p0145c16║際廣，可以比度前後二際也。
X28n0586_p0145c17║妙玄云：歌邏羅
X28n0586_p0145c18║此云和合。又凝滑，父母不淨，和合如蜜，凝滑如酪，
X28n0586_p0145c19║此是初七日之相也。
X28n0586_p0145c20║阿浮陀
X28n0586_p0145c21║亦云頞部陀，此翻為皰結，此是二七日於凝酪上
X28n0586_p0145c22║生一皰結也。
X28n0586_p0145c23║卑尸
X28n0586_p0145c24║亦云閇尸，又云閇手，此翻肉團，此是三七日成其
X28n0586_p0146a01║肉聚也。若男則上闊下狹，若女則上狹下闊。
X28n0586_p0146a02║伽那
X28n0586_p0146a03║此云硬肉，狀如溫石，即四七日之相也。
X28n0586_p0146a04║波羅奢訶
X28n0586_p0146a05║即五皰開張之相也。乃至三十八七日，玄義不能
X28n0586_p0146a06║具說，是故略云如是等也。
X28n0586_p0146a07║釋籤云：俱舍亦云：連縛等四剎那是其一也。如止觀
X28n0586_p0146a08║第七記
X28n0586_p0146a09║第八記云：俱舍、婆沙具有四種十二因緣：一、剎那；
X28n0586_p0146a10║二、連縛；三、分位；四、遠續。後三只是三世因緣，以約
X28n0586_p0146a11║能順生後等受，故開三耳。若欲釋此名義，具如止
X28n0586_p0146a12║觀補注之中。俱舍十二云：百二十剎那，為怛剎那
X28n0586_p0146a13║量，臘縛此六十，此三十須臾。奘師西國傳云：剎那，
X28n0586_p0146a14║此云一念；怛剎那，此云一瞬；須臾，即俄頃之時耳。
X28n0586_p0146a15║又剎那者，如壯士一疾彈指之時，已有六十五剎
X28n0586_p0146a16║那焉。
X28n0586_p0146a17║薄拘羅
X28n0586_p0146a18║此云善容或偉形。功德論云：毗婆尸佛時，有長者
X28n0586_p0146a19║請佛及僧，九十日中四事供養。有一比丘來求乞
X28n0586_p0146a20║藥，長者問云：何所患苦？答云：頭痛。時長者言：此必
X28n0586_p0146a21║隔上有水，仰攻其頭。于時即以呵梨勒果施此比
X28n0586_p0146a22║丘，比丘服已，病即除差。是時長者即今薄拘羅也。
X28n0586_p0146a23║大經十四增數文同
X28n0586_p0146a24║大經云：或為眾生說一因緣，所謂一切有為之法。
X28n0586_p0146b01║或說二種，所謂因果。或說三種，煩惱、業、苦。或說四
X28n0586_p0146b02║種，無明、諸行、生及老死。或說五種，受之與愛、取、有
X28n0586_p0146b03║及生。或說六種，三世因果。或說七種，識與名色、六
X28n0586_p0146b04║入、觸、受及以愛、取。或說八種，除無明、行及生、老死。
X28n0586_p0146b05║或說九種，除於無明及以行、識。或說十一，但除於
X28n0586_p0146b06║生。或時具說十二因緣。次文云欲界十二等者，大
X28n0586_p0146b07║經二十五云：一切眾生雖有如是十二因緣，或有
X28n0586_p0146b08║未具。如歌羅邏時死，則無十二。從生乃至老死，得
X28n0586_p0146b09║具十二。色界眾生無三種受、三種觸、三種愛，無有
X28n0586_p0146b10║老死，亦得名為具足十二。無色眾生無色乃至無
X28n0586_p0146b11║有老死，亦得名為具足十二。
X28n0586_p0146b12║毗婆闍婆提
X28n0586_p0146b13║此云分別論也。
X28n0586_p0146b14║育多婆提
X28n0586_p0146b15║此云相應論也。又下文云無華無果，謂無學者，應
X28n0586_p0146b16║云無餘也。亦應更云少華有果，謂學人無華有果，
X28n0586_p0146b17║謂有餘也。
X28n0586_p0146b18║妙玄云：諸論
X28n0586_p0146b19║即地論、攝論等也。
X28n0586_p0146b20║阿梨耶
X28n0586_p0146b21║此云藏識也。
X28n0586_p0146b22║破此如止觀
X28n0586_p0146b23║即不思議境，引地攝師而推破者也。
X28n0586_p0146b24║釋籤云：四句求夢，具如止觀第五文
X28n0586_p0146c01║為依心故有夢，依眠有夢，心眠合故有夢，離心眠
X28n0586_p0146c02║故有夢邪？當知作此四句求夢，既皆叵得，以四句
X28n0586_p0146c03║推心，法亦然也。
X28n0586_p0146c04║三種意生身，如止觀第三記
X28n0586_p0146c05║楞伽經云：一入三昧樂意成身，亦云正受，即三四
X28n0586_p0146c06║五地心寂不動也。二覺法自性意成身，即八地中
X28n0586_p0146c07║普入佛剎也。三種類無作意成身，即了佛證法也。
X28n0586_p0146c08║成之與生並從果說，此約通教及以接別竪判次
X28n0586_p0146c09║位故也。今山門家作意生故名為意生，今家玄文
X28n0586_p0146c10║並云在前三教者，以通諸教釋義故也。
X28n0586_p0146c11║
X28n0586_p0146c12║天台三大部補注卷第一