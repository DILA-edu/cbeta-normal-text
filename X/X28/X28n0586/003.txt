X28n0586_p0167c01║天台三大部補注卷第三妙玄　釋籤
X28n0586_p0167c02║永嘉沙門釋　從義　撰
X28n0586_p0167c03║釋籤云：然乘戒四句，文在大經，如止觀第二記淨名
X28n0586_p0167c04║疏
X28n0586_p0167c05║非行非坐三昧末云：大經云：若無清淨持戒之人，
X28n0586_p0167c06║僧則損減；若有清淨持戒之人，則不失本戒。善男
X28n0586_p0167c07║子！於乘緩者，乃名為緩；於戒緩者，不名為緩。乃至
X28n0586_p0167c08║云：正意欲令乘戒俱急等。淨名疏云：一、戒乘俱急，
X28n0586_p0167c09║二、戒緩乘急，三、戒急乘緩，四、乘戒俱緩。通論一切
X28n0586_p0167c10║善法，一切觀行，皆是乘戒。別論三歸、五戒、十善、八
X28n0586_p0167c11║齋、出家律儀，乃至定共，能防身口，遮惡道果，得人
X28n0586_p0167c12║天報，名之為戒。聞經生解，觀智推尋，諦緣度等，無
X28n0586_p0167c13║生理智，能破惑累，運出三界，名之為乘。彼中備云，
X28n0586_p0167c14║文多不錄。
X28n0586_p0167c15║為上中下，如止觀第四卷中
X28n0586_p0167c16║止觀第三云：持事戒有三品：上品得天報，中品得
X28n0586_p0167c17║人報，下品得修羅報。持理戒空、假、中三品，各有上、
X28n0586_p0167c18║中、下。即空三品者，下品聲聞，中品緣覺，上品通教
X28n0586_p0167c19║菩薩。即假三品者，下品三藏菩薩，中品通教出假
X28n0586_p0167c20║菩薩，上品別教菩薩。即中三品者，下品別教菩薩，
X28n0586_p0167c21║中品圓教菩薩，上品是佛。又云大經第六呼安養
X28n0586_p0167c22║者，檢文未見，然第一卷及三十二只云極樂及安
X28n0586_p0167c23║樂世界耳。又云一觀、三品、九品理觀者，即乘緩急
X28n0586_p0167c24║也。事戒緩急者，戒急三品即天、人、修羅也，戒緩三
X28n0586_p0168a01║品即三惡道也。又下文云次神通，後明為來意也
X28n0586_p0168a02║者，也字恐須作者字。又玄義下文云名味者，如下
X28n0586_p0168a03║文補注中辨。又下文云託本生等名本事經者，恐
X28n0586_p0168a04║文隔句相對言耳，更請詳之。
X28n0586_p0168a05║且準俱舍明十六重
X28n0586_p0168a06║彼明五十二數，初則數始為一，十一為十，十十為
X28n0586_p0168a07║百，十百為千，十千為萬，十萬為洛叉，十洛叉為度
X28n0586_p0168a08║洛叉，十度洛叉為俱胝，十俱胝為末陀，十末陀為
X28n0586_p0168a09║阿庾多，十阿庾多為大阿庾多，十大阿庾多為那
X28n0586_p0168a10║庾多，十那庾多為大那庾多，十大那庾多為鉢羅
X28n0586_p0168a11║庾多，十鉢羅庾多為大鉢羅庾多，十大鉢羅庾多
X28n0586_p0168a12║為矜羯羅，此即十六也。今文中云億兆等者，謹按
X28n0586_p0168a13║算經，皇帝為數，法有十等，謂億、兆、京、秭、垓、壤、溝、澗、
X28n0586_p0168a14║正、載。及論其用，乃有三等，謂上、中、下。下數十萬曰
X28n0586_p0168a15║億，中數百萬曰億，上數萬萬曰億。所言秭者，千億
X28n0586_p0168a16║也。載者，言地不能載也。故云十千為萬，十萬為億，
X28n0586_p0168a17║十億為兆，十兆百億為京，十京千億為秭也。矜羯
X28n0586_p0168a18║羅者，亦𠷐迦羅，又甄迦羅。十矜羯羅為大矜羯羅，
X28n0586_p0168a19║十大矜羯羅為頻䟦羅，頻䟦羅亦頻婆羅，十頻䟦
X28n0586_p0168a20║羅為大頻䟦羅，十大頻跋羅為阿芻婆，阿芻婆亦
X28n0586_p0168a21║阿閦婆，十阿芻婆為大阿芻婆，十大阿芻婆為毗
X28n0586_p0168a22║婆訶，十毗婆訶為大毗婆訶，十大毗婆訶為嗢蹭
X28n0586_p0168a23║伽，十嗢蹭伽為大嗢蹭伽，十大嗢蹭伽為婆喝那，
X28n0586_p0168a24║十婆喝那為大婆喝那，十大婆喝那為地致婆，十
X28n0586_p0168b01║地致婆為大地致婆，十大地致婆為醯都，十醯都
X28n0586_p0168b02║為大醯都，十大醯都為羯臘縛，十羯臘縛為大羯
X28n0586_p0168b03║臘縛，十大羯臘縛為印達羅，十印達羅為大印達
X28n0586_p0168b04║羅，十大印達羅為三磨鉢躭，十三磨鉢躭為大三
X28n0586_p0168b05║磨鉢躭，十大三磨鉢躭為揭底，十揭底為大揭底，
X28n0586_p0168b06║十大揭底為拈筏羅闍，十拈筏羅闍為大拈筏羅
X28n0586_p0168b07║闍，十大拈筏羅闍為姥達羅，十姥達羅為大姥達
X28n0586_p0168b08║羅，十大姥達羅為䟦藍，十䟦藍為大䟦藍，十大䟦
X28n0586_p0168b09║藍為珊若，十珊若為大珊若，十大珊若為毗步多，
X28n0586_p0168b10║十毗步多為大毗步多，十大毗步多䟦為羅攙，十
X28n0586_p0168b11║䟦羅攙為大䟦羅攙，十大䟦羅攙為阿僧企耶，故
X28n0586_p0168b12║云五十二。有六十數，忘失餘八。又下文云初頌意
X28n0586_p0168b13║中二者，恐誤，應云於中為二也。又玄義云若頌心
X28n0586_p0168b14║所念法相，則名偈陀經者，恐誤，應云祇夜經。更請
X28n0586_p0168b15║詳之。又復下去分科之中，文多訛略，更不具出，宜
X28n0586_p0168b16║自思之。
X28n0586_p0168b17║妙玄云：伊帝目多伽
X28n0586_p0168b18║目，諸文作曰，亦作越。又釋籤云：辜負者，辜，罪也；負，
X28n0586_p0168b19║背恩忘德也。若李陵與蘇武書云：孤負陵心。孤，獨
X28n0586_p0168b20║也。又云：陵雖孤恩，漢亦負德也。爴，字經音云：檢諸
X28n0586_p0168b21║字書，無如此字。若按字義，應作攫，居碧、九縛二切。
X28n0586_p0168b22║說文云：爪持也。若作擭字，乙擭切，手取也。或云：古
X28n0586_p0168b23║麥切，掌取也。字亦作摑。又下文云：疏中略辨者，文
X28n0586_p0168b24║句云：佛昔飢世，化為亦目大魚，閇氣不喘，示為死
X28n0586_p0168c01║相。木工五人，先斫魚肉，即五比丘也。海中自刺者，
X28n0586_p0168c02║如云：菩薩為大薩他婆，度大海水，惡風吹船，語賈
X28n0586_p0168c03║人言：汝捉我髮，我當度汝。諸人捉已，以刀自殺。大
X28n0586_p0168c04║海水法，不宿死屍，即時疾風吹至岸上。大慈如是，
X28n0586_p0168c05║豈非菩薩？
X28n0586_p0168c06║釋籤云：是老死，誰老死？為人、法二空。如止觀第六記
X28n0586_p0168c07║大論引雜阿含云：十二因緣，從無明至老死。若有
X28n0586_p0168c08║人言是老死，若言誰老死，皆生邪見，乃至無明亦
X28n0586_p0168c09║復如是。若說無誰老死，是名生空；若說無是老死，
X28n0586_p0168c10║是名法空，乃至無明亦復如是。又下文云十二通
X28n0586_p0168c11║大者，應云通小也。大經十四者，第十五云：無所得
X28n0586_p0168c12║者，名方等經；有所得者，名十一部。菩薩不修，純說
X28n0586_p0168c13║方等大乘經典。又下文云望於等者，應云妄於也。
X28n0586_p0168c14║妙玄云：儒林
X28n0586_p0168c15║史記有儒林傳。太史公云：自孔子卒，庠序不行，唯
X28n0586_p0168c16║建元、元狩之間，文辭粲如也。故作儒林傳。又云微
X28n0586_p0168c17║塵數品者，品字誤也，當為偈字，如下文補注中。又
X28n0586_p0168c18║云順耳者，耳字誤也，當為情字。又云身子問佛，佛
X28n0586_p0168c19║答諸佛智慧門者，此舉廣開以顯略耳。又云應用
X28n0586_p0168c20║觀心十二部經，別有小卷流行者，文云：經者，由也，
X28n0586_p0168c21║心亦由也，諸法由心造也。直就觀心即空、假、中，名
X28n0586_p0168c22║修多羅；復重觀之，名祇夜；觀心空、假、中，能發三智，
X28n0586_p0168c23║名授記；觀心即假，空亦空，名不重頌；觀心空、假、中，
X28n0586_p0168c24║非前思後覺，名無問自說；觀心緣生，如物生滅，即
X28n0586_p0169a01║空、假、中，名譬喻；觀心始末，即空、假、中，名本事；觀心
X28n0586_p0169a02║十界、地獄，乃至諸佛本生，即空、假、中，名本生；觀心
X28n0586_p0169a03║空、假、中，防非止惡，名因緣；觀心空、假、中，橫竪無不
X28n0586_p0169a04║周徧，名方廣；觀心空、假、中，非世所有，名未曾有；觀
X28n0586_p0169a05║心何故空？從緣生故；何故假？但名字故；何故中？非
X28n0586_p0169a06║二邊故，名論義。已上略引大意耳。又前文明五門
X28n0586_p0169a07║中引淨名旃延五義等者，疏云：旃延因有、無入道，
X28n0586_p0169a08║還約有、無以說五義。生即是有，滅即是無。所說既
X28n0586_p0169a09║是生、滅、有、無，能說必爾。故云無以生、滅心行說實
X28n0586_p0169a10║相法。又聲聞四門、五義，皆是折法生、滅、有、無。若訶
X28n0586_p0169a11║破旃延有、無從容明五義者，應云：諸法畢竟不生
X28n0586_p0169a12║不滅，是無常義。何得有、無從容是無常義耶？破下
X28n0586_p0169a13║四義，類此，可知。
X28n0586_p0169a14║釋籤云五人至具如疏釋
X28n0586_p0169a15║頞鞞，亦阿濕卑。又阿說示，此云馬勝，亦馬師。本行
X28n0586_p0169a16║集云：阿奢踰時，此云調馬。又云：阿輸波踰祇多，此
X28n0586_p0169a17║云馬星。甘露飯王二子：一、婆波；二、䟦提。本行集云：
X28n0586_p0169a18║䟦提梨迦，此云小賢；婆沙波，此云起氣。斛飯王二
X28n0586_p0169a19║子：一、摩訶男；二、阿那律。本行集云：摩訶那摩，此云
X28n0586_p0169a20║大名；阿那律，此云無貧。若準文句，第一列五人者：
X28n0586_p0169a21║一、拘鄰；二、頞鞞；三、䟦提，亦名摩男；四、十力迦葉；五、
X28n0586_p0169a22║拘利。太子記云：頞鞞、摩男、拘利，三是父親，餘二母
X28n0586_p0169a23║親也。若準文句，第五乃列陳如頞鞞、拔提、十力摩
X28n0586_p0169a24║男、拘利。是則若列拔提，應除摩男，以是異名故也。
X28n0586_p0169b01║若準五分律及本行集，摩男是斛飯王之子，拔提
X28n0586_p0169b02║是甘露飯王之子，又成兩人不同也。若爾，今文應
X28n0586_p0169b03║添陳如一人也。其拔提、摩男存沒同異，更請詳之。
X28n0586_p0169b04║應法師云：一、拘鄰；二、頞鞞；三、拔提；四、十力迦葉；五、
X28n0586_p0169b05║摩男拘利。又妙玄下文云：喜根雖謗者，誤也。應云
X28n0586_p0169b06║勝意也。又云：五佛子之流者，亦可指五比丘也。故
X28n0586_p0169b07║前文云：昔教五人也。
X28n0586_p0169b08║又如帝釋發心：若太子於最後身成佛之時，願為馬
X28n0586_p0169b09║載太子出城
X28n0586_p0169b10║昔有國王，欲以祠祀而得昇天。時香山中有兩天
X28n0586_p0169b11║王女，若得其血，合手人畜以為階陛，爾乃昇天。民
X28n0586_p0169b12║有知者，報王曰：香山之中有兩道人，一名闍梨，一
X28n0586_p0169b13║名優犇，知此神女之所生在。王曰：呼來為吾求神
X28n0586_p0169b14║女，吾其昇天矣。皇孫聞之曰：豈有行虗殺生而昇
X28n0586_p0169b15║天乎？夫欲昇天，當歸命三尊，存四非常，志寂若空，
X28n0586_p0169b16║可得昇天。王曰：善哉！信矣。皇孫將妃辭親而退，各
X28n0586_p0169b17║乃飛還本所居處第七山中。時天帝釋化為獼猴，
X28n0586_p0169b18║威靈震山，皇孫大懼。有梵志曰：汝無懼也，彼來供
X28n0586_p0169b19║養。獼猴見三道人，疑住不前。梵志曰：進前。獼猴乃
X28n0586_p0169b20║進，以果供養，梵志受之。四人謂獼猴曰：將斯三人
X28n0586_p0169b21║至似人形神所，曰：斯何人哉？令昇天乎？梵志曰：斯
X28n0586_p0169b22║是國王太子，開士之元首，當為如來、無所著、正真
X28n0586_p0169b23║覺。獼猴曰：善哉！開士得佛之時，吾乞為馬。優犇闍
X28n0586_p0169b24║梨，一願為奴，一願為應真。佛告舍利弗：時皇孫者，
X28n0586_p0169c01║吾身是也。梵志者，汝身是也。優犇名，目連是也。闍
X28n0586_p0169c02║梨者，車匿是也。天帝釋者，今犍陟是也。犍陟者，馬
X28n0586_p0169c03║名也。車匿者，守馬之奴也。
X28n0586_p0169c04║亦如大挐太子見阿周陀，阿周陀發願：若太子成佛，
X28n0586_p0169c05║願為神通弟子。即目連是
X28n0586_p0169c06║佛昔為菩薩時，作須大挐太子，好喜布施種種珍
X28n0586_p0169c07║寶，又以國之象寶施於敵國。父王於是擯出太子，
X28n0586_p0169c08║置檀特山中。太子到山，山中有一道人，名阿周陀，
X28n0586_p0169c09║年五百歲，有妙道德，太子禮之。周陀乃問：欲何所
X28n0586_p0169c10║求？太子答曰：求摩訶衍。周陀答云：太子功德乃爾，
X28n0586_p0169c11║今得摩訶衍而不久也。太子若得無上正真道時，
X28n0586_p0169c12║我當作第一神足弟子。須太拏，亦云須達拏，又云
X28n0586_p0169c13║蘇沙拏，此翻善與，又云善施，又云好愛，亦云善牙。
X28n0586_p0169c14║妙玄云：調達是賓伽羅菩薩
X28n0586_p0169c15║入大乘論第二卷中作此說也。賓伽羅者，未聞翻
X28n0586_p0169c16║譯。
X28n0586_p0169c17║阿闍世是不動菩薩
X28n0586_p0169c18║普超經云：阿闍世王從文殊懺悔，得柔順忍，命終
X28n0586_p0169c19║入賓吒羅地獄，即入即出，生于上方，得無生忍。彌
X28n0586_p0169c20║勒出時，復來此界，名不動菩薩。
X28n0586_p0169c21║薩遮尼乾，是大方便菩薩
X28n0586_p0169c22║此云不繫。具如薩遮尼乾經說：佛告文殊：我佛國
X28n0586_p0169c23║土有諸外道尼犍子等，皆是如來住持力故，為欲
X28n0586_p0169c24║示現不可思議方便境界。何以故？此諸外道皆是
X28n0586_p0170a01║住不思議解脫門故。
X28n0586_p0170a02║波旬！是住不思議解脫
X28n0586_p0170a03║亦波旬踰，此云惡者，維摩經云：十方世界作魔王
X28n0586_p0170a04║者，多是住不思議解脫菩薩。蹴踏兩字，上子六切，
X28n0586_p0170a05║又七六切；下他合切，訛也。字應作蹋，徒蓋切，踐也。
X28n0586_p0170a06║文出淨名經中。又下文云六大城者，經云：舍婆提
X28n0586_p0170a07║城、婆枳多城、毗舍離城、瞻婆大城、波羅奈城、王舍
X28n0586_p0170a08║城。又下文云聞法生善，善字恐誤，應作喜字。
X28n0586_p0170a09║法身菩薩，或從生身進道，或從法身進道
X28n0586_p0170a10║釋籤云：他方大士或從釋迦生身佛邊聞法進道，
X28n0586_p0170a11║或從法身。如大論云：法身佛為法身菩薩說法。此
X28n0586_p0170a12║約界外得作此說。又妙玄第九明本用中云：住迹
X28n0586_p0170a13║顯本，即是釋迦住生身而顯一等。玄籤之文，其猶
X28n0586_p0170a14║日月懸象著明，奈何有目不肯觀瞻，誡可悲哉！四
X28n0586_p0170a15║明云：生身本被藏通之機，今玄籤中那說法華是
X28n0586_p0170a16║生身佛開三顯一？他方大士從生身佛聞法進道，
X28n0586_p0170a17║豈是藏通之生身乎？又釋籤第十明法華會主是
X28n0586_p0170a18║釋迦垢衣，豈是昔日化他之權實乎？莫是智者云
X28n0586_p0170a19║開，荊谿云著，大師云瓔珞長者，毗陵云生身垢衣，
X28n0586_p0170a20║矛盾惑眾，成增減之愆，有天殊之謗乎？嗟乎！一言
X28n0586_p0170a21║已出，駟莫追焉。秉筆事難，招損誰測？稻麻竹葦，二
X28n0586_p0170a22║乘菩薩尚不能知佛智，況今碌碌唯談世論，何由
X28n0586_p0170a23║曉於教門乎？且法身佛既約界外，當知生身即是
X28n0586_p0170a24║界內，界內即是同居穢土、分段丈六、劣應垢衣，界
X28n0586_p0170b01║外即是方便實報、法性尊特、勝應瓔珞，界內丈六
X28n0586_p0170b02║即是釋迦，界外尊特即是舍那。故知若不約於界
X28n0586_p0170b03║外，不得說於舍那尊特。明文在茲，安可不信？然於
X28n0586_p0170b04║界內丈六身上，或現界外舍那尊特，如輔行引應
X28n0586_p0170b05║持目連不窮身聲，然後判云：身聲既爾，諸相例然，
X28n0586_p0170b06║坐蓮華臺及色究竟皆是此相。而四明立現起高
X28n0586_p0170b07║大尊特，指華嚴梵網坐蓮華臺藏塵相好。又立即
X28n0586_p0170b08║劣是勝不現尊特，指應持目連不窮身聲及法華
X28n0586_p0170b09║光明三十二相等。此蓋四明不看輔行云身聲既
X28n0586_p0170b10║爾，諸相例然，坐蓮華臺及色究竟皆是此相，豈是
X28n0586_p0170b11║不現尊特異於梵網、華嚴乎？且輔行云身聲既爾，
X28n0586_p0170b12║諸相例然，故知法華放光現相，金光明中身放大
X28n0586_p0170b13║光普照十方，佛光巍巍照無量界，莫不皆是從於
X28n0586_p0170b14║界內丈六劣應，現於界外尊特勝應，與夫梵網坐
X28n0586_p0170b15║蓮華臺色究竟等尊特勝應相好無別。故淨名疏
X28n0586_p0170b16║指法華中放光現相名為尊特，良由此也。四明不
X28n0586_p0170b17║曉，妄立不現即劣為勝，又復妄謂龍尊所讚與華
X28n0586_p0170b18║嚴中九十七種大人之相藏塵尊特全不相類。今
X28n0586_p0170b19║問：四明、華嚴九十七種大人之相，既乃皆云放大
X28n0586_p0170b20║光明徧照十方，何異龍尊所讚佛光巍巍普照無
X28n0586_p0170b21║量世界？莫是華嚴九十七種但說放光，以光為身，
X28n0586_p0170b22║非尊特乎？莫是有於放起之過，成戲劇之論乎？若
X28n0586_p0170b23║謂龍尊所讚，身放大光，佛光巍巍，不類華嚴九十
X28n0586_p0170b24║七種大人之相。且法華云：放大人相，肉髻光等，可
X28n0586_p0170c01║不類乎？不類，何名放大人相？類，則何故龍尊所讚，
X28n0586_p0170c02║放光巍巍而不類耶？四明斥他以法華教主是丈
X28n0586_p0170c03║六劣應，垢衣生身，成減謗之愆。又乃斥他以法華
X28n0586_p0170c04║放光現相為勝應，瓔珞尊特，成增謗之過。嗚呼哀
X28n0586_p0170c05║哉！傳法利他之功，不補非法毀人之失。且妙玄云：
X28n0586_p0170c06║釋迦住生身而顯一。釋籤云：法華會主是釋迦垢
X28n0586_p0170c07║衣。文句及記，明法華師弟，身俱卑劣，皆是隱實而
X28n0586_p0170c08║施於權。莫是智者荊谿有減謗之愆乎？淨名疏說
X28n0586_p0170c09║華嚴、方等、般若、法華四度，現於尊特勝應，光明色
X28n0586_p0170c10║像，無量無邊。仍自問答，指法華云：我以相嚴身，光
X28n0586_p0170c11║明照世間。證於放光現相，以為尊特。明文昭著，其
X28n0586_p0170c12║猶日月。莫是淨名疏有增謗之過乎？若謂法華但
X28n0586_p0170c13║指劣應，便是尊特，不須現者，如何消於四度尊特，
X28n0586_p0170c14║皆是光明色像無邊耶？惜哉！四明以增減之愆，誣
X28n0586_p0170c15║害於他。此時雖則朋黨自賢，將來如何免於惡業？
X28n0586_p0170c16║學佛之人，豈可不信善惡因果耶？
X28n0586_p0170c17║釋籤云：如閹本根。如止觀第六記
X28n0586_p0170c18║以不能男，不能五欲，譬於二乘，根敗心死。閹者，掩
X28n0586_p0170c19║也，掩閇門也。亦曰黃門，黃者主中，中謂聖人居天
X28n0586_p0170c20║下中而理萬民，主黃家之門，故曰黃門。亦云黃昏
X28n0586_p0170c21║閇門，故云黃門也。鄭玄云：閹，精氣閇藏也。
X28n0586_p0170c22║亦如止觀記兼引楞伽經
X28n0586_p0170c23║若就觀行明五逆者，五法逆世，故云五逆。楞伽第
X28n0586_p0170c24║三云：殺無明父，害貪愛母，斷睡眠怨，壞陰和合，斷
X28n0586_p0171a01║七識身。若有作者，現證實法。彼經意兼。
X28n0586_p0171a02║具如藥草疏中明，撗竪不及
X28n0586_p0171a03║經中從如來復有無量無邊阿僧祇功德已下文
X28n0586_p0171a04║是也。於十界中但領二乘不言餘八，故云撗不及
X28n0586_p0171a05║也。七方便中但領其二不言其五，故云竪不及也。
X28n0586_p0171a06║八聖種如止觀第八記
X28n0586_p0171a07║在第六記前已曾指，今重示耳。
X28n0586_p0171a08║得繩，如止觀第七記
X28n0586_p0171a09║籠以四大，繫以得繩，心在色籠，無處不至。業繩未
X28n0586_p0171a10║斷，去已復來，籠破繫斷，即去不反。此準有部，立以
X28n0586_p0171a11║得得，漸以後得得於前得，故使往業能至未來。故
X28n0586_p0171a12║有部中，業入過去，得至未來，身死得謝，未來報起。
X28n0586_p0171a13║得得名義，止觀補注具辨。
X28n0586_p0171a14║餘三趣因，略如止觀十心中
X28n0586_p0171a15║逆順十心。順十心中，妄想顛倒，起貪嗔癡，內具煩
X28n0586_p0171a16║惱，外近惡友，又於他善無隨喜心，又復無慙及無
X28n0586_p0171a17║愧等。又下文云仍不明五聖，但是文略者，若準玄
X28n0586_p0171a18║文，言九次第定熏修有漏成無漏，是那含業，豈非
X28n0586_p0171a19║五聖乎？是則記中分科應云：初明四禪業；次明梵
X28n0586_p0171a20║王業；三、滅心下，并問答文，是明無想業；四、若舊云
X28n0586_p0171a21║聖人下，明五那含業。學者請子細詳之。
X28n0586_p0171a22║如救頭然，如止觀第七記
X28n0586_p0171a23║止觀第三及以第七俱云如救頭然，而第三記引
X28n0586_p0171a24║大論十三云：譬如野干在林樹間，夜半逾城，深入
X28n0586_p0171b01║人舍，求肉不得，避走竟夜，惶怖無計，始起欲行，慮
X28n0586_p0171b02║不免害，即便詐死。眾人來見，有一人云：須野干耳。
X28n0586_p0171b03║言已截去。次有人云：須野干尾。言已截去。又有人
X28n0586_p0171b04║云：須野干牙。野干自念：取者轉多，或取我頭，則無
X28n0586_p0171b05║活矣。即從地起，奮力絕勇，間關歷涉，乃得自濟。行
X28n0586_p0171b06║人求脫，亦復如是。生不修行，如失其耳；老不修行，
X28n0586_p0171b07║如失其尾；病不修行，如失其牙；至死不修，則如失
X28n0586_p0171b08║頭。然字則是語之助也。亦有處說，然謂火然，如救
X28n0586_p0171b09║頭上之火然矣。又妙玄下文云兼除四思者，此與
X28n0586_p0171b10║止觀小超語同，故云十六心滿，超能兼除。又復若
X28n0586_p0171b11║是四趣思者，則是見惑收也。又釋籤中於別益中
X28n0586_p0171b12║文闕分結位一科，應云釋中又二：初正釋，次結位
X28n0586_p0171b13║也。又圓益中亦闕分結位一科，應云明圓人中二：
X28n0586_p0171b14║初釋，次此是下結位也。又下文妙玄云塗熨者，塗
X28n0586_p0171b15║即塗乳，前記已引大經之文。所言熨者，譬如癕瘡
X28n0586_p0171b16║熱氣正盛，且須冷熨熱休冷息，初身後身其體不
X28n0586_p0171b17║異，為熱暫熨熱退如初也。又釋籤云初因果二：先
X28n0586_p0171b18║釋、次結者，若存此文則須改下三辨依教通別科
X28n0586_p0171b19║作次結科也。若存第三辨通別科者，應除上文初
X28n0586_p0171b20║因果等八字，須云初文為三也。雖作兩說而前義
X28n0586_p0171b21║是也，後說則於文不便矣。又下文云四大聲聞得
X28n0586_p0171b22║記於他方作佛弘經者，誤也。準經乃是持品五百
X28n0586_p0171b23║羅漢等於他方國土弘經耳。而妙玄云授記品末
X28n0586_p0171b24║者，以品末云其數五百皆當授記，故至第四經初
X28n0586_p0171c01║受記，而於持品方乃發願他方弘經耳。若云作佛
X28n0586_p0171c02║是弘經者，何必四大弟子耶？故知誤矣。又上文云
X28n0586_p0171c03║實報七益，亦恐文誤，應云權實七益也。又下文云
X28n0586_p0171c04║大音顯悟者，老子云大音希聲，今借其語耳。又迹
X28n0586_p0171c05║門後十不二門意趣宏深，余甞撰圓通記三卷，學
X28n0586_p0171c06║者詳之可消眾滯也。又下文云前三引迹後三引
X28n0586_p0171c07║本者，亦誤也。如後三中只是體用引本證云甚大
X28n0586_p0171c08║久遠耳，權實引證文在迹中藥草品偈耳，已今引
X28n0586_p0171c09║證文在迹中方便品耳。引證之意者，以本迹雖殊
X28n0586_p0171c10║而理事等法無別故也。又將久後之言密在於本，
X28n0586_p0171c11║故得引之也。又下文云除彌勒等二十五字者，亦
X28n0586_p0171c12║恐不然也。余案經文雖在本門，而彌勒等不知塵
X28n0586_p0171c13║界，猶是不知如來舉迹而譬之耳。何哉？以經文中
X28n0586_p0171c14║第三合譬云：是諸世界若著微塵及不著者，盡以
X28n0586_p0171c15║為塵，一塵一劫，我成佛已來，復過於此百千萬億
X28n0586_p0171c16║那由他阿僧祇劫。文句釋云：直下塵被點之界已
X28n0586_p0171c17║不可說，況不下塵，寧當可說？下塵不下塵界尚不
X28n0586_p0171c18║可說，下塵不下塵塵豈可說耶？況復過是，寧可說
X28n0586_p0171c19║耶？而彌勒等不知五百千萬億那由他阿僧祇三
X28n0586_p0171c20║千界塵被點之界，豈非猶是喻迹耶？然此若望化
X28n0586_p0171c21║城品中之喻，此則為遠矣。若望不下塵界，一一各
X28n0586_p0171c22║有五百千萬億那由他阿僧祇國，猶未成遠。又望
X28n0586_p0171c23║下塵不下塵，塵亦未成久，況又過此百千萬億那
X28n0586_p0171c24║由他阿僧祇劫，豈非前來所舉之喻猶是迹中耶？
X28n0586_p0172a01║舉此近迹，巧喻長遠，故云我成佛已來，復過於此
X28n0586_p0172a02║百千萬億那由他阿僧祇劫也。況本因則又過此
X28n0586_p0172a03║矣。
X28n0586_p0172a04║妙玄云：藉草
X28n0586_p0172a05║藉，慈夜切。釋名云：所以自薦藉也。周易大過卦云：
X28n0586_p0172a06║初六，藉用白茅。陸德明釋文云：在下曰藉。今此文
X28n0586_p0172a07║意，即是布草于地，薦進以待於佛而坐之耳。通佛
X28n0586_p0172a08║行因，然燈與記者，若準諸文，乃是三藏第二僧祇，
X28n0586_p0172a09║良以瑞應經是小乘故也。今此恐約顯露不定教
X28n0586_p0172a10║義，又與大品文同，故得謂之通佛因也。例如提謂
X28n0586_p0172a11║經中三百人得忍等，是顯露不定，通於大乘之說
X28n0586_p0172a12║也。故瑞應云：菩薩得記，定而入定，便逮清淨，不起
X28n0586_p0172a13║法忍，即時輕舉，身升虗空，去地七仞等。故知瑞應
X28n0586_p0172a14║經文，亦可通於藏、通二教也。
X28n0586_p0172a15║釋籤云：綩綖
X28n0586_p0172a16║經音云：相傳謂之坐蓐也。今家意者，綩衣繡裳也。
X28n0586_p0172a17║綖，席也。正作筵，鋪陳曰筵，藉之曰席也。此綖字，天
X28n0586_p0172a18║子覆冠耳，亦可通用。又下文云麥䴬者，經音云：麥
X28n0586_p0172a19║上穅也。特牛者，特，徒得切，牡牛也。牡，莫厚切。
X28n0586_p0172a20║譬如諸天共寶器食。如止觀第三記
X28n0586_p0172a21║在第四記。輔行第八云：故淨名疏：四土相望，十種
X28n0586_p0172a22║差別，以銷天器，飯色不同：一、同居自異，二、同居與
X28n0586_p0172a23║方便不同，三、方便自異，四、方便與實報不同，五、實
X28n0586_p0172a24║報自異，六、實報與下品寂光不同，七、與中品寂光
X28n0586_p0172b01║不同，八、與上品寂光不同，九、諸土總對寂光不同，
X28n0586_p0172b02║十、諸土非垢，寂光非淨。又應須知：欲界諸天，隨其
X28n0586_p0172b03║貴賤、好惡不同。其福厚者，隨其所思，無不具足。飲
X28n0586_p0172b04║則甘露盈林，食乃百味俱至。其福薄者，雖有飲食，
X28n0586_p0172b05║恒不稱心。是故經云：隨其福德，飯色有異：上者見
X28n0586_p0172b06║白，中者見黃，下者見赤。先了此已，次可合法也。
X28n0586_p0172b07║阿私陀
X28n0586_p0172b08║此云無比，仙人名也。
X28n0586_p0172b09║離車
X28n0586_p0172b10║此云邊地主，又云隨耶利，亦云隨舍利，或云隨舍
X28n0586_p0172b11║種，又云律車，亦云栗昌，或梨昌，又栗呫婆，此云仙
X28n0586_p0172b12║族王種。呫，昌涉切。又下文云六恒者，經無六恒之
X28n0586_p0172b13║言，但云供具六倍於前耳。章安云：即六恒也。又云
X28n0586_p0172b14║遶無量帀者，經云三帀耳。又云又阿闍世王及其
X28n0586_p0172b15║夫人者，列眾文中除迦葉、阿難、闍王及夫人也。闍
X28n0586_p0172b16║王至下文梵行品方來耳，阿難至陳如品方來耳，
X28n0586_p0172b17║迦葉至將欲茶毗時方來耳。涅槃列眾有五十二，
X28n0586_p0172b18║如別所示。又云視毒者，即毒蛇視能殺人者也。
X28n0586_p0172b19║十六惡律義
X28n0586_p0172b20║涅槃經云：一為利餧食羔羊，肥已轉賣；二為利買
X28n0586_p0172b21║已屠殺；三為利餧養猪豚，肥已轉賣；四為利買已
X28n0586_p0172b22║屠殺；五為利餧養牛犢，肥已轉賣；六為利買已屠
X28n0586_p0172b23║殺；七為利養雞令肥，肥已轉賣；八為利買已屠殺；
X28n0586_p0172b24║九釣魚；十獵師；十一劫奪；十二魁膾；十三網捕飛
X28n0586_p0172c01║鳥；十四兩舌；十五獄卒；十六呪龍。報恩經說有十
X28n0586_p0172c02║二種：一屠兒；二魁膾；三養豬；四養雞；五捕魚；六獵
X28n0586_p0172c03║師；七網鳥；八捕𧎔；九呪龍；十獄吏；十一作賊；十二
X28n0586_p0172c04║王家常差捕賊。又下文云廣三寸，身大如臂者，誤
X28n0586_p0172c05║也。準爾雅云：博三寸，首大如擘。擘音迫。注孟子云：
X28n0586_p0172c06║巨擘，大指也。郭璞注爾雅云：身廣三寸，頭大如人
X28n0586_p0172c07║擘指。今文所引，即注文云廣三寸也。又云無邊身
X28n0586_p0172c08║者，章安云：菩薩妙色，即邊無邊，無邊即邊，非邊非
X28n0586_p0172c09║無邊。邊即無邊，故同虗空；無邊即邊，故從彼來。此
X28n0586_p0172c10║雙遮雙照，不可思議也。
X28n0586_p0172c11║如阿彌陀，壽實有量，而名無量。若壽無量，如何得有
X28n0586_p0172c12║觀音補處
X28n0586_p0172c13║斯文著明，亦猶日月，奈何有目而不仰觀？四明云：
X28n0586_p0172c14║藏、通補處，彰佛有量；別、圓補處，顯佛無量。是知觀
X28n0586_p0172c15║音補法身處，愈彰尊特無量之無量矣。嗚呼！四明
X28n0586_p0172c16║既乃謬判十六觀經彌陀八萬四千相好，而為法
X28n0586_p0172c17║性舍那尊特常壽無量，又復謬為舍那尊特常壽
X28n0586_p0172c18║無量立補處義，斯蓋不知今釋籤文：若壽無量，如
X28n0586_p0172c19║何得有觀音補處？今文既云：若壽無量，如何得有
X28n0586_p0172c20║觀音補處？故知尊特常壽無量，不論補處，復知補
X28n0586_p0172c21║處但補生身實有限量之無量耳，不補尊特實無
X28n0586_p0172c22║量也。亦知十六觀經彌陀六十萬億由旬之身，謂
X28n0586_p0172c23║之身量無邊，但是同居界內分段生身實有量之
X28n0586_p0172c24║無量耳，不是界外法性尊特實無量也。四明妄將
X28n0586_p0173a01║法華文句實有量而言無量，指大、小二本之彌陀，
X28n0586_p0173a02║謬判十六觀經之彌陀，是法華文句實無量，復為
X28n0586_p0173a03║無量尊特立補處之義，顛亂祖誥，舉世濫傳。但聞
X28n0586_p0173a04║四明之言，便謂至真之道習俗生常，非適今也。四
X28n0586_p0173a05║明又謂藏塵相好是千百億釋迦，復謂華嚴佛身
X28n0586_p0173a06║委論八相，名為尊特。良由不讀梵網戒疏兩重本
X28n0586_p0173a07║迹，遂乃謬判舍那尊特常壽無量，以為釋迦劣應
X28n0586_p0173a08║無常。八術既混，二用莫分。儻以釋迦為舍那，蓋以
X28n0586_p0173a09║舍那為毗廬，必也正名乎？可不思惟之。須知華嚴
X28n0586_p0173a10║藏塵相好乃是現於界外，舍那報佛法性尊特常
X28n0586_p0173a11║壽無量，定無前後補處之談。若乃界內菩提樹下，
X28n0586_p0173a12║七歲出家，三十成道，丈六釋迦有量無常，方論前
X28n0586_p0173a13║後補處之說。是故升於諸天宮殿，皆言前佛曾來
X28n0586_p0173a14║處此，是故此處最吉祥等，莫不皆約界內丈六生
X28n0586_p0173a15║身說之。四明不曉報應混沌，生法雷同，便將坐蓮
X28n0586_p0173a16║華臺具藏塵相好為千百億釋迦立補處之事，舉
X28n0586_p0173a17║世濫傳，執能改正，豈非魔蔽之甚乎？
X28n0586_p0173a18║倚臥背痛，如止觀第八記
X28n0586_p0173a19║涅槃經現病品：迦葉白佛：佛已離病，何緣於今自
X28n0586_p0173a20║言有病，默然而臥，而不說於大乘經典，又不治於
X28n0586_p0173a21║諸惡比丘，云何默然右脇而臥？興起行經：佛告身
X28n0586_p0173a22║子：昔兩力士，一剎利姓，二婆羅門，因共相撲。時剎
X28n0586_p0173a23║利姓，左手捉腰，右手捺頭，蹙折其脊，撲地即死。時
X28n0586_p0173a24║剎利姓，即我身是。婆羅門姓，今調達是。以是因緣，
X28n0586_p0173b01║今雖成佛，猶患背痛。此約示迹，用病化他。倚，今文
X28n0586_p0173b02║作猗者，誤也。
X28n0586_p0173b03║北首臥等，如止觀第一記
X28n0586_p0173b04║在第七記。言北首者，增一阿含云：表於佛法久住
X28n0586_p0173b05║北天。若長阿含佛告阿難：安我頭南，首面向北，則
X28n0586_p0173b06║使佛法久住北天。機見不同，不須和會。
X28n0586_p0173b07║波波城闍頭園有長者名周那
X28n0586_p0173b08║周那恐是純陀，梵音不同耳。波波闍頭未知所翻。
X28n0586_p0173b09║又下文云下答文中如長壽品作寄金譬等者，誤
X28n0586_p0173b10║也。此非佛答之文，乃是迦葉設三十六問之前諸
X28n0586_p0173b11║比丘白佛之辭耳。若乃佛答迦葉之問長壽者，乃
X28n0586_p0173b12║是金剛身品耳。又妙玄云彼經雖一兩處說者，如
X28n0586_p0173b13║章安解佛讚迦葉三十六問云我初坐道場亦有
X28n0586_p0173b14║菩薩來問此義，乃是元初圓滿始坐，非方便道場。
X28n0586_p0173b15║又引第二卷云我已久於無量劫來成佛，亦如法
X28n0586_p0173b16║華成佛久遠，此豈非是大經中明過去常耶？又法
X28n0586_p0173b17║華一兩處說未來常者，即壽量品長行中寄常住
X28n0586_p0173b18║不滅四字明之，既其不滅益至未來。又方便品未
X28n0586_p0173b19║來佛章世間相常住是也。又下文云口唱真淨大
X28n0586_p0173b20║法者，此文出如來神力品，是地涌菩薩所唱耳，非
X28n0586_p0173b21║多寶也。多寶只言如是如是，釋迦所說皆是真實
X28n0586_p0173b22║耳。真實之義雖然不異真淨大法，而在文須分，故
X28n0586_p0173b23║知玄籤引文差誤矣。又釋籤解流通利益云迹門
X28n0586_p0173b24║冥利但見與記不云入位，如分別功德品即是顯
X28n0586_p0173c01║也。迹門菩薩至此復益及本門新得等者，恐誤也。
X28n0586_p0173c02║以妙玄明流通益他，而釋籤作正宗自益而解故
X28n0586_p0173c03║也。又非化功歸己之義，更請思之。又下文云如下
X28n0586_p0173c04║疏中云速願我如得如佛如者，此文中有三箇字
X28n0586_p0173c05║誤：一者疏字當為觀字，二者速字當為亦字，三者
X28n0586_p0173c06║得字當為速字。請將下文對之，自見其誤也。
X28n0586_p0173c07║妙玄云阿鞞䟦致
X28n0586_p0173c08║此云不退轉。又下文云浮槎者，槎，鉏加切，水中浮
X28n0586_p0173c09║木也。鳥跡成文而寫字者，即倉頡初觀鳥跡而寫
X28n0586_p0173c10║字也。倉頡，皇帝時史官也。又伏犧時已有文字也。
X28n0586_p0173c11║蛛羅引絲等，如金光明玄義中說之。然彼釋名有
X28n0586_p0173c12║五：初通別乃至當體，今此亦然。何者？妙法蓮華經
X28n0586_p0173c13║通別具矣。梵云薩達磨等，此云妙法等，翻譯明矣。
X28n0586_p0173c14║以草蓮華喻妙法，譬喻彰矣。於中仍破光宅及他
X28n0586_p0173c15║師等，豈非斥古喻法不周乎？然後正喻本迹十妙，
X28n0586_p0173c16║豈不例彼橫竪喻法之具足乎？又引經中優曇靈
X28n0586_p0173c17║瑞似於蓮華，豈非附文乎？若附經文的云蓮華者，
X28n0586_p0173c18║如云名妙法蓮華及眾寶蓮華等，此亦標名，彌可
X28n0586_p0173c19║信矣。又云蓮華非譬，當體得名，乃至云皆法理而
X28n0586_p0173c20║制事等，豈非當體乎？又問云：定是法蓮華？定是草
X28n0586_p0173c21║蓮華？答：定是法蓮華等，豈非例彼當體章後之料
X28n0586_p0173c22║簡乎？而彼云利鈍兩存，今云被上中下根，何曾異
X28n0586_p0173c23║哉？又彼云從法立名，非借世金以譬法等，今云利
X28n0586_p0173c24║根即名解理，不假譬喻等，不亦同耶？但今題目妙
X28n0586_p0174a01║法是法，蓮華是喻，復通當體，當體乃是即法作譬，
X28n0586_p0174a02║法理制事，不假譬喻以擬法耳。此約利根上機也。
X28n0586_p0174a03║若以蓮華擬於本迹十妙之法，即是中下之鈍根
X28n0586_p0174a04║也。今解蓮華既有法蓮華及草蓮華，彼解金光明
X28n0586_p0174a05║亦有即法作譬，以譬擬法，但彼之法自指經文之
X28n0586_p0174a06║法性耳。題目是事，無法可指也。故全法性作金光
X28n0586_p0174a07║明，即法作譬，類今法蓮華法理而制事也。以金光
X28n0586_p0174a08║明譬法性，同今草蓮華喻妙法也。故今亦可義有
X28n0586_p0174a09║二途，應須兩存，親近疎遠，例亦有焉。豈非蓮華及
X28n0586_p0174a10║金光明雖通兩解，只一譬喻，雖是一事，須存利鈍，
X28n0586_p0174a11║即法作譬，以譬擬法。但彼附文以當體為親近，良
X28n0586_p0174a12║由彼經不以光明喻法性故，但是今家以義推之
X28n0586_p0174a13║耳。今此雖定是法蓮華，而附文云如優曇華，此乃
X28n0586_p0174a14║以譬擬法為親近也。良由彼此題目單複有異，所
X28n0586_p0174a15║以親疎不同也。世人不達，妄說云云。波利質多羅，
X28n0586_p0174a16║此云園生樹也，亦作員字，又作圓字。故俱舍云：圓
X28n0586_p0174a17║生樹根深廣五由旬，香氣殊妙，枝條傍高廣百由
X28n0586_p0174a18║旬，其香亦徧百由旬，理實圓生也。或云間錯莊嚴，
X28n0586_p0174a19║言此樹眾雜色華周帀莊嚴也。或云圓妙莊嚴也。
X28n0586_p0174a20║少喻、徧喻如大經者，經有兩文，第五云少喻，第二
X28n0586_p0174a21║十七云八喻。少喻在八喻之外，八喻具如火宅喻
X28n0586_p0174a22║文句補注中引之。
X28n0586_p0174a23║釋籤云：伏犧造八卦
X28n0586_p0174a24║伏者，以聖德伏物也。犧者，教人取犧牲也。亦云包
X28n0586_p0174b01║犧，言取犧而包之也。又云庖犧，言取其犧牲以供
X28n0586_p0174b02║庖廚也。八卦者，乾坤震巽艮坎離兌也。尚書序云：
X28n0586_p0174b03║古者伏犧氏之王天下也，始畫八卦，造書契，以代
X28n0586_p0174b04║結繩之政，由是文籍生焉。
X28n0586_p0174b05║神農造五糓
X28n0586_p0174b06║神農母曰女登，有神龍首感女登而生炎帝，人身
X28n0586_p0174b07║牛首。班固云：教人耕農故曰神農。五糓者，糓實也，
X28n0586_p0174b08║五種成實名之為糓，黍稷麥稻麻名為五也。
X28n0586_p0174b09║貨狄造舟
X28n0586_p0174b10║世本云：共皷、貨狄造舟，二人並黃帝之臣。墨子曰：
X28n0586_p0174b11║工倕作舟。呂氏春秋曰：虞姁作舟。
X28n0586_p0174b12║維父造臼杵
X28n0586_p0174b13║世本中說：羅父造臼杵。父音甫，如云尼父、尚父，皆
X28n0586_p0174b14║男子之美稱也。
X28n0586_p0174b15║蚩尤造兵
X28n0586_p0174b16║應劭曰：蚩尤，古天子也。瓚曰：孔子三朝記說蚩尤，
X28n0586_p0174b17║庶人之貪者也。蚩尤作亂，不用帝命，於是黃帝乃
X28n0586_p0174b18║徵師諸侯，與蚩尤戰於涿鹿之野，殺之。
X28n0586_p0174b19║黃帝造冠冕
X28n0586_p0174b20║黃帝，少典之子也，姓公孫，名軒轅。冠，貫也，所以貫
X28n0586_p0174b21║韜髮也。黃帝冠黃冠冕。白虎通云：辨之為言樊，持
X28n0586_p0174b22║髮也，以爵韋為之。與服志曰：爵辨，一名冤，廣八寸，
X28n0586_p0174b23║長二寸。
X28n0586_p0174b24║容成造歷
X28n0586_p0174c01║世本云：容成造歷。漢書律歷志云：黃帝造歷。尸子
X28n0586_p0174c02║云：羲和造歷。
X28n0586_p0174c03║岐伯造醫
X28n0586_p0174c04║說文云：巫彭初作醫也。
X28n0586_p0174c05║隷首造數
X28n0586_p0174c06║算，數也。周禮有九數：方田、粟、米、差、分、少、廣商切、均
X28n0586_p0174c07║輸、方、程、嬴、不足、旁要。世本云：隷首作數。
X28n0586_p0174c08║皐陶造獄
X28n0586_p0174c09║尚書有臯陶謨一篇。臯陶，舜臣也。
X28n0586_p0174c10║嵆仲造車
X28n0586_p0174c11║右史考記云：黃帝作車，少昊時加牛，禹時奚仲加
X28n0586_p0174c12║馬，周公作指南車。
X28n0586_p0174c13║伯益造井
X28n0586_p0174c14║說文云：八家一井，字須作井。古者伯益之所作也。
X28n0586_p0174c15║蒙恬造筆
X28n0586_p0174c16║秦將蒙恬，其先齊人也。筆，述也，述事而言也。案尚
X28n0586_p0174c17║書中候：玄龜負圖出，周公援筆以時文寫之。曲禮
X28n0586_p0174c18║云：史載筆，士載言。此則秦之前已有筆矣。蓋諸國
X28n0586_p0174c19║或未之名，而秦獨得其名，恬更為損益耳。說文云：
X28n0586_p0174c20║楚謂之聿，吳謂之不律，燕謂之弗，秦謂之筆。
X28n0586_p0174c21║蔡倫造紙
X28n0586_p0174c22║後漢蔡倫，字敬仲，用樹皮、敞布、魚網為紙，奏上皇
X28n0586_p0174c23║帝，天下稱焉。
X28n0586_p0174c24║未見造網人準例可悉
X28n0586_p0175a01║周易下繫辭云：古者包犧氏之王天下也，仰則觀
X28n0586_p0175a02║象於天，俯則觀法於地，觀鳥獸之文與地之宜，近
X28n0586_p0175a03║取諸身，遠取諸物，於是始作八卦，以通神明之德，
X28n0586_p0175a04║以類萬物之情。作結繩而為罔罟，以佃以漁，蓋取
X28n0586_p0175a05║諸離。注云：離，麗也。罔罟之用，必審物之所麗也。魚
X28n0586_p0175a06║麗于水，獸麗于山。世本云：包犧臣芒所作也。又下
X28n0586_p0175a07║文云：蓮房者，爾雅云：荷，芙渠。其莖茄，其葉[蕸-(巨-匚)+几]，其本
X28n0586_p0175a08║蔤，其華菡萏，其蓮實，其根藕，其中的，的中薏。注云：
X28n0586_p0175a09║薏，中心苦也。的，蓮中子也。蓮謂房也，莖下白蒻在
X28n0586_p0175a10║泥中者也，別名芙蓉，江東呼荷。薏音憶。華，戶爪切。
X28n0586_p0175a11║蔤音密。[蕸-(巨-匚)+几]音遐。茄音加。蒻，而灼切，荷莖入泥之處
X28n0586_p0175a12║也。卷荷在心即的中薏也，團圓盤屈即卷荷在心
X28n0586_p0175a13║也。出㲉殻外者，恐誤，應云出皮殻外也。然此㲉字
X28n0586_p0175a14║通空谷、苦角、苦候三切，若作入聲則成兩字重疊，
X28n0586_p0175a15║若作去聲則非鳥子須哺，以是而知應云皮殻也。
X28n0586_p0175a16║噞，魚檢切。喁，魚容切，魚口上下之皃也。
X28n0586_p0175a17║釋大經意如止觀第一記
X28n0586_p0175a18║經云：譬如雪山，有一味藥，在深叢下，人無能見。過
X28n0586_p0175a19║去有王，造作木筩，以接是藥，藥乃從地流出集木。
X28n0586_p0175a20║王既沒已，其後是藥，或酢或鹹，或甜或苦，或辛或
X28n0586_p0175a21║淡。是藥真味，停留在山，猶如滿月，凡人薄福，而不
X28n0586_p0175a22║能得。復有聖王，出現於世，以福因緣，即得是藥真
X28n0586_p0175a23║正之味。經合喻云：如來祕藏，其味亦爾，為諸煩惱
X28n0586_p0175a24║叢林所覆，無明眾生，不能得見。其一味者，喻如佛
X28n0586_p0175b01║性，以煩惱故，出種種味，所謂地獄，乃至毗毗舍、首
X28n0586_p0175b02║陀。佛性雄猛，難可沮壞。輔行中云：真味，實理也。在
X28n0586_p0175b03║山，譬理在陰也。
X28n0586_p0175b04║郁伽長者
X28n0586_p0175b05║郁伽，此云威德。
X28n0586_p0175b06║梵天初下，如疏及止觀第七記
X28n0586_p0175b07║大意如前廣引。注畢，尋思可了，無勞更云。
X28n0586_p0175b08║感通傳
X28n0586_p0175b09║此是南山律行精明，致感諸天共論此事，委在傳
X28n0586_p0175b10║中。又下文云初法本又二者，誤也。應云初散釋又
X28n0586_p0175b11║二也。句身味身者，古人譯經翻文為味，味即是字，
X28n0586_p0175b12║字能顯於名句，如味能顯食鹹淡也。百法疏云：一
X28n0586_p0175b13║名多名謂之名身，一句多句謂之句身，一字多字
X28n0586_p0175b14║謂之文身。言文身者，為名句依而顯所表。顯有四
X28n0586_p0175b15║義：一扇，二相好，三根形，四鹽。如次能顯風涼大人
X28n0586_p0175b16║男女及味也。故喻文身能顯於理，古人以文為味，
X28n0586_p0175b17║但是所顯非能顯也。婆沙問曰：何謂多名身？答：眾
X28n0586_p0175b18║多名合聚故也。豈非以聚釋身乎？婆蹉婆，此云好
X28n0586_p0175b19║嚴飾。摩佉婆，此云無勝因。陀羅，此云光明。千眼者，
X28n0586_p0175b20║一時知千義斷千事。金剛身者，身堅固也。又云五
X28n0586_p0175b21║陰亦名顛倒等者，章安云：五陰是有漏，故名顛倒。
X28n0586_p0175b22║五陰是苦諦境，故名苦諦。又為念處所觀，故名念
X28n0586_p0175b23║處。除色一陰，餘四陰即四識住陰，通內外名四食，
X28n0586_p0175b24║今文闕之。能通名道因陰，實法有假名時，眾生體
X28n0586_p0175c01║即無相，名第一義。身心慧之三修，有為之解脫，十
X28n0586_p0175c02║二因緣，五陰為體，五陰能成三乘之身。餘文可見。
X28n0586_p0175c03║言四食者，揣食即今飯食，可以分段故；觸食即依
X28n0586_p0175c04║報衣服強耎等；思食即業食也；識食即意也。名詮
X28n0586_p0175c05║自性，句詮差別，具如文句補注中示。又妙玄云起
X28n0586_p0175c06║自毫末等者，老子德經云：合抱之木，生於毫末；九
X28n0586_p0175c07║層之臺，起於累土；千里之行，始於足下。亦如文句
X28n0586_p0175c08║補注中辨。又釋籤下文云何不專憑一理者，何字
X28n0586_p0175c09║請依舊本作可字為定。又下文云先且積者，恐誤，
X28n0586_p0175c10║應云先正借也。梵書十二字者，曾問京師梵學筆
X28n0586_p0175c11║受，彼雖寫出一十二字，然亦未委虗實，故此不錄，
X28n0586_p0175c12║以待後賢尋之耳。又下文云即具十妙者，即字當
X28n0586_p0175c13║為色字也。又云徧攝故不棄者，應云徧攝故何所
X28n0586_p0175c14║棄，無所攝故何所不棄。引證中云者，云字恐剩也。
X28n0586_p0175c15║故安師云：譯經有五失及三不易。譯梵為秦，如嚼食
X28n0586_p0175c16║與人，令人嘔噦
X28n0586_p0175c17║符秦道安法師，常山扶柳人，姓衛氏，家世英儒。安
X28n0586_p0175c18║公每稱譯經者，有五失三不易。易音異，或音亦，又
X28n0586_p0175c19║以鼓切。一者胡言盡倒，而使從秦，是一失本也。二
X28n0586_p0175c20║者胡經尚質，秦人好文，傳可眾心，非文不合，是二
X28n0586_p0175c21║失本也。三者胡經委悉，至於歎詠，叮嚀反覆，或三
X28n0586_p0175c22║或四，不嫌文煩，而今裁斥，是三失本也。四者胡有
X28n0586_p0175c23║義說，正似亂辭，尋說向說，文無以異，或一千，或五
X28n0586_p0175c24║百，刈而不存，是四失本也。五者事以合成，將更傍
X28n0586_p0176a01║及，反騰前辭，已乃後說，而悉除此，是五失本也。然
X28n0586_p0176a02║則智逕三達之心，覆面所陳，聖必因時，時俗有易，
X28n0586_p0176a03║而刪雅古，以適今時，是一不易也。愚智天隔，聖人
X28n0586_p0176a04║叵階，乃欲以千載之上微言，傳使合百王之下末
X28n0586_p0176a05║俗，是二不易也。阿難出經，去佛未久，大迦葉令五
X28n0586_p0176a06║百六通，迭察迭書，今離千年，而以近意裁彼，結集
X28n0586_p0176a07║之羅漢，兢兢若此，末代之凡夫，平平若是，豈將不
X28n0586_p0176a08║知法者猛乎？斯三不易也。涉茲五失，逕三不易，譯
X28n0586_p0176a09║胡為秦，可不慎乎？羅什法師云：天竺國俗，甚重文
X28n0586_p0176a10║藻，但改梵為秦，雖得大意，殊隔文體，有似嚼飯與
X28n0586_p0176a11║人，非徒失味，乃令人嘔噦也。噦，乙劣切。嘔，烏后切。
X28n0586_p0176a12║一塵有大千經卷，如止觀第三記
X28n0586_p0176a13║前曾指示，今重點耳。
X28n0586_p0176a14║無窄隘等，如止觀第六記
X28n0586_p0176a15║經云：又解脫者，無有窄狹，譬如隘路，乃至不受二
X28n0586_p0176a16║人並行。解脫不爾，如是解脫，即是如來三藏觀境，
X28n0586_p0176a17║不能即事，名為隘路。故大經云：聲聞緣覺，猶如隘
X28n0586_p0176a18║路，不受二人並行。色空相即，故名為並。滅色存空，
X28n0586_p0176a19║故云不並。滅色之空，名為隘路也。準舊本文，在第
X28n0586_p0176a20║五記。又妙玄下文云：云何將實相證於因果者，此
X28n0586_p0176a21║由古人解乘體通因果，引普賢觀因果是實相為
X28n0586_p0176a22║證，而章安責古人不合引彼因果是實相之文，來
X28n0586_p0176a23║證乘體通於因果之說，故云云何將實相證於因
X28n0586_p0176a24║果。釋籤解此，恐誤也。又下文云：慈悲是軒者，訛略
X28n0586_p0176b01║也。應云是幰蓋也。又下文云：綱紀者，白虎通云：大
X28n0586_p0176b02║者為綱，小者為紀。綱者，張也。紀者，理也。所以張理
X28n0586_p0176b03║上下，整齊人倫也。子者，慈也。慈應作孳。孳者，恤下
X28n0586_p0176b04║之謂也。晡字但是申時，餔字方是申時食也。
X28n0586_p0176b05║齊桓公正而不譎
X28n0586_p0176b06║論語憲問第十四云：晉文公譎而不正，齊桓公正
X28n0586_p0176b07║而不譎。正義云：此章論二霸之事也。譎，詐也。晉文
X28n0586_p0176b08║公召天子而使諸侯朝之，是詐而不正也。齊桓公
X28n0586_p0176b09║伐楚，實因侵蔡而遂代楚，乃以公義而責包茅之
X28n0586_p0176b10║貢不入，問昭王南征而不還，是正而不詐也。
X28n0586_p0176b11║周公制禮
X28n0586_p0176b12║周禮儀禮並周公所作。禮經三百，威儀三千。禮記
X28n0586_p0176b13║者，本孔子門徒共撰所聞也，後儒各有損益。子思
X28n0586_p0176b14║作中庸，公孫尼子作緇衣，漢文時博士作王制。
X28n0586_p0176b15║孔子刪詩
X28n0586_p0176b16║古詩多矣，仲尼刪之，上取商，下取魯，凡三百十一
X28n0586_p0176b17║篇。秦皇焚書，亡其六篇，今之存者三百有五。毛公
X28n0586_p0176b18║作傳，乃謂毛詩也。
X28n0586_p0176b19║經，謂五經、七等、九也
X28n0586_p0176b20║白虎通云：易、書、詩、禮、樂，曰五經也。古者以易、書、詩、
X28n0586_p0176b21║禮、樂、春秋為六經，至秦焚書，其樂經亡矣。今以易、
X28n0586_p0176b22║書、詩、禮、春秋為五經焉。唐章懷太子注後漢書云：
X28n0586_p0176b23║書、禮、樂、易、詩、春秋、論語，即七經也。禮有周禮、儀禮、
X28n0586_p0176b24║禮記，春秋有左氏、公羊、穀梁，兼易、書、詩通而言之，
X28n0586_p0176c01║名九經也。
X28n0586_p0176c02║三墳
X28n0586_p0176c03║墳，大也。尚書序云：伏犧、神農、皇帝之書，謂之三墳，
X28n0586_p0176c04║言大道也。
X28n0586_p0176c05║五典
X28n0586_p0176c06║典，常也。尚書序云：少昊、顓頊、高辛、唐、虞之書，謂之
X28n0586_p0176c07║五典。言常道也。
X28n0586_p0176c08║古人書簡等
X28n0586_p0176c09║古者殺青為簡，以韋編之，編簡成篇，如今連紙為
X28n0586_p0176c10║卷也。春秋左傳序云：大事書之於䇿，小事簡牘而
X28n0586_p0176c11║已。文選注云：大竹名䇿，小竹名簡，木板名牘。又云：
X28n0586_p0176c12║六韜者，周書篇名也，或云秘讖也，文武虎豿龍犬，
X28n0586_p0176c13║故云六也。天文者，天有日月星辰，以成文章也。地
X28n0586_p0176c14║理者，地有川原隰，以為條理也。東震等者，具如周
X28n0586_p0176c15║易說卦中明之。一卦生七者，如坎震為屯，艮坎為
X28n0586_p0176c16║蒙等也，坎水良山震雷也。八純者，乾也。卦名者，六
X28n0586_p0176c17║十四卦名也，乾坤等是也。卦系者，系胡計切，正作
X28n0586_p0176c18║繫，易有上下繫詞也。象彖者，六十四卦皆有之也，
X28n0586_p0176c19║彖吐亂切，斷也，斷都亂切，統論一卦之體，明其所
X28n0586_p0176c20║由之主，故云彖也。象者，精象擬象也，出意也。言者，
X28n0586_p0176c21║明象也，盡意莫若象，盡象莫若言也。
X28n0586_p0176c22║五行如止觀第六記
X28n0586_p0176c23║五者，金木水火土也。行者，為天行氣也。地之承天，
X28n0586_p0176c24║猶妻之事夫，臣之事君故也。此起黃帝感玄女星
X28n0586_p0177a01║精而說之也。木者少陽，主東方；火者陽尊，主南方；
X28n0586_p0177a02║金者少陰，主西方；水者陰卑，主北方；土者大包，主
X28n0586_p0177a03║中央，而王四季也。
X28n0586_p0177a04║社謂后土，稷謂后稷，略如止觀第六、第十記
X28n0586_p0177a05║白虎通云：王者所以有社稷，何也？為天下求福報
X28n0586_p0177a06║功也。人非土不立，非穀不食。土地廣博，不可徧敬，
X28n0586_p0177a07║故封土立社，示有土尊也。五穀眾多，不可徧祭，故
X28n0586_p0177a08║封稷而祭也。周禮注云：社稷，土穀之神，有德者配
X28n0586_p0177a09║食焉。然而各以土地所生，太社唯松，東社唯栢，南
X28n0586_p0177a10║社唯梓，西社唯栗，北社唯槐。在第四記。禮記王制
X28n0586_p0177a11║云：獺祭魚，然後虞人入澤梁。豺祭獸，然後田獵。夏
X28n0586_p0177a12║桀無道，置網四方。殷湯聖君，乃除三面。如文可見。
X28n0586_p0177a13║張陵為大蟒所吞，嵆康為鍾會所譖，而記傳云得仙，
X28n0586_p0177a14║謬矣
X28n0586_p0177a15║李膺蜀記云：張陵，後漢順帝時人。客學於蜀，乃入
X28n0586_p0177a16║鵠鳴山中。山在益州晉原縣西也。自稱天師，侮慢
X28n0586_p0177a17║人鬼，即身受報。漢嘉平末，為蟒蛇所噏。子衡奔出，
X28n0586_p0177a18║尋無所畏。負清議之譏誡，乃假設權方，以表靈化
X28n0586_p0177a19║之迹。生縻鵠足，置石崖頂。謀事辦畢，剋期發之。至
X28n0586_p0177a20║建安元年，遣使告曰：正月七日，天師升玄都。東民
X28n0586_p0177a21║山獠，蟻集關外。雲臺治民等，稽首再拜言：伏聞聖
X28n0586_p0177a22║駕玄都，臣等長辭蔭接。尸塵方享，九幽方夜。衡入
X28n0586_p0177a23║久之，乃出而詭稱云：吾旋駕辰華，爾各還所治。淨
X28n0586_p0177a24║心持行，存師念道。衡便密抽遊罥鵠，直衝虗空。民
X28n0586_p0177b01║獠愚戇，僉言登仙。魏志云：張魯，字公祺。祖父陵，客
X28n0586_p0177b02║蜀學道。在鵠鳴山中，造作道書，以惑百姓。從陵受
X28n0586_p0177b03║道者，出米五㪷，世號米賊。陵死，子衡傳業。衡死，魯
X28n0586_p0177b04║復傳之陵，為天師。劉焉傳云：陵為蟒蛇所螫，弟子
X28n0586_p0177b05║亦相次餧蛇，却云白日升天。欺詐妖妄，傳記所明
X28n0586_p0177b06║也。晉書云：嵆康，字叔夜，譙國人也。少有奇才，博覽
X28n0586_p0177b07║經籍，拜中散大夫。魏志云：鍾會，字士秀，頴川長社
X28n0586_p0177b08║人，繇之少子也。少敏慧夙成，為秘書郎，遷鎮西將
X28n0586_p0177b09║軍。鍾會有憾於嵆康。時呂安兄巽，姦通安妻。巽為
X28n0586_p0177b10║大將軍長史，遂搆誣將害安。鍾會為大將軍所善，
X28n0586_p0177b11║會因勸大將軍誅康，與呂安同罪。又譖云：嵆康，臥
X28n0586_p0177b12║龍也。其後嵆康與呂安，俱斬于東市。神仙傳中，乃
X28n0586_p0177b13║云得仙，不亦謬乎？
X28n0586_p0177b14║長爪緣，如止觀第五記
X28n0586_p0177b15║大論云：有一梵志，名曰長爪，亦號先尼，亦名婆蹉，
X28n0586_p0177b16║亦名薩遮迦，亦名摩揵提，計一切論可破，一切語
X28n0586_p0177b17║可壞，一切執可轉，故無實法可信可敬，難世尊云：
X28n0586_p0177b18║一切論可破。佛以一句責之云：汝見是忍不？思惟
X28n0586_p0177b19║良久，不得一法入心，乃云：沙門置我二負門中，若
X28n0586_p0177b20║我答忍，是負門麤，眾人皆知，云何自言不忍，而今
X28n0586_p0177b21║言忍？若我答言：我見不忍，是負門細，人無知者。即
X28n0586_p0177b22║答佛言：是見亦不忍。佛言：不忍是見，將何破他？長
X28n0586_p0177b23║爪於是得法眼淨，勤學爪長，無暇翦之，故云長爪。
X28n0586_p0177b24║此文及輔行文簡略難見。文句云：長爪語佛言：一
X28n0586_p0177c01║切法不忍。忍即安義，言一切法我皆能破，使不安
X28n0586_p0177c02║耳。佛問：汝見是忍不？餘如今文可見也。又上文云：
X28n0586_p0177c03║論力者，梵志名也。而若者，若字訓汝，或當為各字
X28n0586_p0177c04║也。又妙玄云：有非有非無為有者，準止觀中，乃是
X28n0586_p0177c05║具足四句，有句中第四句耳。無非有非無為無者，
X28n0586_p0177c06║乃是無句中第四句耳。又云：此之無量相，故云相
X28n0586_p0177c07║入者，恐訛略也，更請詳之。
X28n0586_p0177c08║一指、二指等，如止觀第五記
X28n0586_p0177c09║大經第八：迦葉問佛：云何佛性難見難入？佛言：譬
X28n0586_p0177c10║如百盲，為治眼故，造詣良醫。是時良醫即以金錍
X28n0586_p0177c11║決其眼膜，以一指示之。問云：見不？答云：不見。二指
X28n0586_p0177c12║問之，亦言：不見。三指問之，答云：少見。經合喻云：無
X28n0586_p0177c13║量菩薩雖行六度乃至十住，猶未能見。如來說已，
X28n0586_p0177c14║則便少見。此乃別教十住，所以未見。章安疏云：即
X28n0586_p0177c15║以三諦而為三指：初指譬真諦，則不見性，故云不
X28n0586_p0177c16║見；二指譬真、俗二諦，亦不見性，故云不見；三指示
X28n0586_p0177c17║之，譬一諦、三諦，名為見性，故云少見。即圓十住。金
X28n0586_p0177c18║錍如教，是故云也。
X28n0586_p0177c19║張儀等
X28n0586_p0177c20║文出史記列傳，今云世家者，誤也。鬼谷在頴川陽
X28n0586_p0177c21║城，因人居，故乃云鬼谷先生耳，六國時縱橫家也。
X28n0586_p0177c22║秦繫而誡者，誡門人不為通，又使不得去，數日後
X28n0586_p0177c23║而乃見之，乃坐於堂下也。慧王，慧當作惠字也。檄，
X28n0586_p0177c24║胡狄切，符檄也，二尺書也，皎也，喻彼使皎然也。背
X28n0586_p0178a01║蹤者，哀王倍從約，而因儀請成於秦，儀歸相秦，三
X28n0586_p0178a02║歲而哀王復背秦也。范蠡，文在史記世家，今云列
X28n0586_p0178a03║傳者，誤也。世家，子弟世世有祿秩家也。初，句踐兵
X28n0586_p0178a04║敗，栖於會𥟵，此耻也。後滅吳，蠡乃請誅，以昔兵敗，
X28n0586_p0178a05║句踐見辱於會稽，故自請誅也。間行者，間字去聲，
X28n0586_p0178a06║顏師古注前漢書云：間，空也，投空隙而行，不公顯
X28n0586_p0178a07║也。間道間出，微行亦然也。投間空隙，私出故也。若
X28n0586_p0178a08║微賤者，故云微行也。後漢書云：間語。注云：私也。正
X28n0586_p0178a09║于陶者，正當作止，陶即定陶也。居無何者，居無幾
X28n0586_p0178a10║何也。顏師古注前漢書云：無幾何者，言無多時也。
X28n0586_p0178a11║幾，居豈切。熊渠次飛者，漢書云：佽飛射士。注云：佽
X28n0586_p0178a12║飛官有一令九丞，在上林苑中，結矰繳，弋鳧鴈，歲
X28n0586_p0178a13║萬頭，以供祀宗廟也。又取古勇人以名官，若熊渠
X28n0586_p0178a14║之類也。佽，便利也。取其便利，輕疾若飛，故云佽飛
X28n0586_p0178a15║也。秦左弋官，武帝改名佽飛也。佽亦作次，飛亦作
X28n0586_p0178a16║非。呂氏春秋云：荊有勇士。次非也。中庶人者，應作
X28n0586_p0178a17║忠恕字。論語云：夫子之道，忠恕而已矣。學數者，學
X28n0586_p0178a18║小乘數論也。善地則彈中者，善地論人，則彈中論
X28n0586_p0178a19║師也。是門無礙等者，大品云：世尊！是門利根菩薩
X28n0586_p0178a20║所入。佛言：鈍根菩薩亦可入，中根菩薩、散心菩薩
X28n0586_p0178a21║亦可入。是門無礙，若菩薩一心學者，皆入是門。懈
X28n0586_p0178a22║怠、少精進、妄憶念、亂心者，所不能入。精進、不懈怠、
X28n0586_p0178a23║正憶念、攝心者，能入。如喜見城千二百門者，大論
X28n0586_p0178a24║云：須彌山頂有三十三天宮，其城七重，名為喜見。
X28n0586_p0178b01║九百九十九門，一一門邊皆有十六青衣鬼神守
X28n0586_p0178b02║護。三藏觀生空得道。三藏觀生空得道已者，恐剩
X28n0586_p0178b03║上句也。
X28n0586_p0178b04║石中有金，如止觀第六記
X28n0586_p0178b05║尼犍經中，王名嚴熾，有大薩遮來入其國，王出遠
X28n0586_p0178b06║迎，乃為王說：大王當知，依煩惱身觀如來身。何以
X28n0586_p0178b07║故？此身即是如來藏故。一切煩惱諸垢藏中，佛性
X28n0586_p0178b08║滿足，如石中金、木中火、地中水、乳中酪、麻中油、子
X28n0586_p0178b09║中禾、藏中金、模中像、孕中胎、雲中日，是故我言煩
X28n0586_p0178b10║惱之中有如來藏。又云佛藏十喻為有者，文在方
X28n0586_p0178b11║等如來藏經，佛即如來也。十喻者：一、未敷華，二、萎
X28n0586_p0178b12║華，三、密蜂，四、粳糧，五、金在不淨，六、貧家有寶，七、菴
X28n0586_p0178b13║羅果，八、獘物褁金，九、貧女懷貴子，十、冶鑄真金像。
X28n0586_p0178b14║然此兩經十喻，皆是有門耳。
X28n0586_p0178b15║力士額珠，如止觀第三記
X28n0586_p0178b16║經云：譬如王家有大力士，其人眉間有金剛珠，與
X28n0586_p0178b17║餘力士角試相撲。而彼力士以頭觝觸，其額上珠
X28n0586_p0178b18║尋沒膚中，都不自知是珠所在。其處有瘡，即命良
X28n0586_p0178b19║醫。時有良醫善知方藥，即知是瘡因珠入體，是珠
X28n0586_p0178b20║入皮，即便停住。是時良醫尋問力士：卿額上珠為
X28n0586_p0178b21║何所在？力士驚答：大師醫王，我額上珠乃失去耶？
X28n0586_p0178b22║是時良醫慰喻力士：汝今不應生大愁苦。汝因鬬
X28n0586_p0178b23║時，珠入體中。今在皮裏，影現于外。是時力士不信
X28n0586_p0178b24║醫言。時醫執鏡以照其面，珠在鏡中，明了顯現。疏
X28n0586_p0178c01║解此云：佛所統處，名曰王家。大力士者，以譬眾生
X28n0586_p0178c02║有降魔外之力用也。其人眉間，喻中道也。理性圓
X28n0586_p0178c03║淨，名金剛珠。遇緣起惑，名為相撲。乃以身見觸中
X28n0586_p0178c04║道體，名為觝觸。而其正理在斷常內，名沒膚中。機
X28n0586_p0178c05║召於佛，名命良醫。聖智達知，名知入體。理性虗通，
X28n0586_p0178c06║名現于外。鏡譬圓經，照信心面，文明理顯，諦信明
X28n0586_p0178c07║了。
X28n0586_p0178c08║六十二見，如止觀第二、第五記
X28n0586_p0178c09║前已指示，今重更耳。
X28n0586_p0178c10║修陀
X28n0586_p0178c11║未知翻譯。
X28n0586_p0178c12║六群
X28n0586_p0178c13║南山云：以本六人同共朋從遊處，即以為號。多論
X28n0586_p0178c14║云：二人善解算數陰陽，說法論議，而性多欲，難途、
X28n0586_p0178c15║䟦難是也。二人深通射道，善解毗曇，而性多癡，迦
X28n0586_p0178c16║留陀夷、闡陀是也。二人善於音樂，種種戲笑，說法
X28n0586_p0178c17║論議，而性多嗔，馬師、滿宿是也。五人是王種，迦留
X28n0586_p0178c18║陀夷是婆羅門種。
X28n0586_p0178c19║八十八使，如止觀第五記
X28n0586_p0178c20║前已曾指。
X28n0586_p0178c21║妙玄云：須䟦陀羅
X28n0586_p0178c22║此云善賢。又上文云如中論下兩品者，中論前二
X28n0586_p0178c23║十五品申大乘三教，後兩品申三藏小乘生滅因
X28n0586_p0178c24║緣，破六十二見也。又云通修論三十七者，即相生
X28n0586_p0179a01║道品也。苦下空無我二行為空也，無常及苦二行
X28n0586_p0179a02║為無作也。十二禪等者，等其九想背捨等也。三番
X28n0586_p0179a03║縮觀者，即中上二忍及世第一也。故智妙中以財
X28n0586_p0179a04║易錢，以錢易金，以金易珠，即喻此也。大樹不宿怨
X28n0586_p0179a05║鳥，文出大論，如輔行第七引之。雪山毒草藥王，文
X28n0586_p0179a06║出大經也。三十七品是寶炬陀羅尼，文出大集經
X28n0586_p0179a07║耳。妙玄又云離十相故名空三昧等，釋籤引大經
X28n0586_p0179a08║解十相者，玄籤之文恐誤也。經中自明無相三昧
X28n0586_p0179a09║無有十相耳。言十相者，謂色聲香味觸生住滅男
X28n0586_p0179a10║女等十也。今文欠一聲相，剩一異相也。經明空三
X28n0586_p0179a11║昧乃云於二十五有不見一實耳，無作三昧乃云
X28n0586_p0179a12║二十五有不作願求耳。又第二十五卷明大涅槃
X28n0586_p0179a13║遠離十相，謂生老病死色聲香味觸無常等十也。
X28n0586_p0179a14║無垢稱王即維摩詰耳。
X28n0586_p0179a15║釋籤云示人無諍，如止觀第六記
X28n0586_p0179a16║大論云：佛法有二：一者、諍處，二、無諍處。餘經已說
X28n0586_p0179a17║諍處，今欲示人無諍處，故說摩訶般若波羅蜜經。
X28n0586_p0179a18║然大論中本斥三藏以為諍法，即以衍門為無諍
X28n0586_p0179a19║也。佛教本意示人無諍，諍者人過，何關法乎？但三
X28n0586_p0179a20║藏門拙，故易生諍。
X28n0586_p0179a21║冥初生覺，如止觀第七記
X28n0586_p0179a22║在第十記。前已指引外道之智，八萬劫前冥然不
X28n0586_p0179a23║知，故云冥也。但見最初中陰初起，以宿命力恒憶
X28n0586_p0179a24║想之，故云初也。從此生覺，故云生覺也。從覺生我
X28n0586_p0179b01║心等。
X28n0586_p0179b02║周璞、鄭璞，如止觀第十記
X28n0586_p0179b03║璞者，玉也。鄭重玉璞，若有得者，與其厚賜。周人聞
X28n0586_p0179b04║之，規其厚賜。周人風俗，乃以死鼠而為玉璞，以將
X28n0586_p0179b05║詣鄭。鄭人笑之，其人悟已，答鄭人云：楚人鳳凰，其
X28n0586_p0179b06║實山鷄。以其楚王重鳳，故其不識鳳者，路行見擔
X28n0586_p0179b07║山鷄人，乃問之曰：此何鳥也？擔者知其不識，乃戲
X28n0586_p0179b08║之曰：此鳳凰也。其人聞之，買以上王，得之便死。楚
X28n0586_p0179b09║王聞之，愧而召問，王亦謂實，乃以十萬而賜之。
X28n0586_p0179b10║以地人釋地義，偷安莊老，如止觀第五記
X28n0586_p0179b11║惡魔比丘退戒還家，誇談莊老，以佛法義偷安邪
X28n0586_p0179b12║典，押八萬十二之高，就五千二篇之下，以道德逍
X28n0586_p0179b13║遙之名，齊於佛法解脫之說。非但古然，今時甚有，
X28n0586_p0179b14║皆將儒老比齊吾教，播在筆舌，孰能辨之？悲夫！又
X28n0586_p0179b15║云涇濁渭清者，誤也，應云涇清渭濁也。
X28n0586_p0179b16║三德縱橫，如止觀第三中
X28n0586_p0179b17║小乘師說：般若種智已圓，果縛尚在，解脫未具，身
X28n0586_p0179b18║猶雜食，一優二劣，譬之橫川走火。又云：先有相好
X28n0586_p0179b19║之身，已得種智，般若後滅，身智方具，解脫既有上
X28n0586_p0179b20║下前後，譬之縱三點水。大乘師說：法身是體，本自
X28n0586_p0179b21║有之，了因般若，無累解脫，此二當有隔生跨世，此
X28n0586_p0179b22║則名縱。又云：三德無前無後，一體具足，以體從義，
X28n0586_p0179b23║而有三異，此乃體橫而義縱耳。
X28n0586_p0179b24║二輪二翼，如止觀第五記
X28n0586_p0179c01║馳二輪而致遠，譬定慧之橫周；鼓兩翅而高飛，喻
X28n0586_p0179c02║定慧之竪徧。所以車有二輪則能遠載，鳥有二翅
X28n0586_p0179c03║堪任飛昇。又妙玄云：即空故方便淨者，恐即空故
X28n0586_p0179c04║是圓淨涅槃耳。又釋籤云：言該攝者者，若牒玄文，
X28n0586_p0179c05║則該攝字應作巧脩字也。又云：約行相攝者，應云
X28n0586_p0179c06║約位相攝也。
X28n0586_p0179c07║一止等，如止觀第三文
X28n0586_p0179c08║前曾指引。
X28n0586_p0179c09║止觀記，具注解
X28n0586_p0179c10║長者喻佛，諸牛喻教。色有種種，隨其機也。同共一
X28n0586_p0179c11║群，理一也。付放牧人，弘教也。令逐水草，被機也。唯
X28n0586_p0179c12║為醍醐，常住也。不求乳酪，人天二乘也。𤛗已自食，
X28n0586_p0179c13║弘者自益也。長者命終，佛入滅也。為賊抄掠，盜佛
X28n0586_p0179c14║教法也。無有婦女，無慈也。得已自食，利養也。當誤
X28n0586_p0179c15║何計而得之耶？欽慕也。我等無器，非根也。無安置
X28n0586_p0179c16║處，持戒非常住本也。可以盛之，人天陰果也。雖有
X28n0586_p0179c17║盛處，不知鑽搖，漿猶難得，況復生酥？無定慧方便，
X28n0586_p0179c18║名不知鑽搖，似道尚難，況復真常乎？加之以水，起
X28n0586_p0179c19║見也。一切皆失，起見墮惡，失人天果也。彼文先明
X28n0586_p0179c20║橫竪等者，輔行云：若望偏乘，名橫名竪；若不思議，
X28n0586_p0179c21║非橫非竪。又圓十乘自明橫竪，如初妙境，窮實相
X28n0586_p0179c22║底名竪，包十法界名橫，乃至離愛入住名竪，不著
X28n0586_p0179c23║似法名橫。又妙玄云：取理難當者，當字去聲，理非
X28n0586_p0179c24║難易，難易在人耳。得其門則易，不得則難矣。又云：
X28n0586_p0180a01║所通是別圓者，若準玄文，所通但在於圓耳，以是
X28n0586_p0180a02║圓接通別故也。笑而拾去者，拾字應作捨字也。
X28n0586_p0180a03║三藏生法二空，如止觀第六記
X28n0586_p0180a04║空於我所，名為法空；空於我人，名眾生空。如云：是
X28n0586_p0180a05║老死、誰老死？若說：無誰老死，是名生空；無是者死，
X28n0586_p0180a06║名為法空。乃至無明亦復如是。
X28n0586_p0180a07║迦羅迦。鎮頭迦
X28n0586_p0180a08║章安云：並未見翻，但應知是甘毒二果耳。六卷云：
X28n0586_p0180a09║迦留，治牟也。
X28n0586_p0180a10║快馬見鞭影，如止觀第五記
X28n0586_p0180a11║前已指引。
X28n0586_p0180a12║闍提首那
X28n0586_p0180a13║未見翻譯。又妙玄云何無差別者，何字誤也，應作
X28n0586_p0180a14║則字。又釋籤云次二句句釋者，多一箇句字也。又
X28n0586_p0180a15║云初釋簡宗體者，釋字合在初字之上也。又云縱
X28n0586_p0180a16║容者，縱字合作從字，七恭切。又云將陪者，陪，加也，
X28n0586_p0180a17║助也。又云次破用權實及名為宗可見者，恐多及
X28n0586_p0180a18║名兩箇字也。又云次諸經下，辨諸部中因果不同。
X28n0586_p0180a19║初大品等者，此又脫落，應於不同字下更云初文
X28n0586_p0180a20║又三也。又云答中三：標、列、釋者，應云答中二：初標，
X28n0586_p0180a21║次列釋也。又云二者從復次去，於圓自為四句者，
X28n0586_p0180a22║誤也。應云從圓漸者，初入此圓已去，於圓自為四
X28n0586_p0180a23║句也。復次已去，但是重明圓家自論之四句耳。又
X28n0586_p0180a24║云亦以初文以為初句，次從初發心住、進修二住
X28n0586_p0180b01║為圓漸者，亦誤也。何者？偏圓相對論四句，乃以漸
X28n0586_p0180b02║圓為初句耳。若於圓家自論四句，則以圓漸為初
X28n0586_p0180b03║句，漸漸為第二句，漸圓為第三句，圓圓為第四句，
X28n0586_p0180b04║故妙覺位亦名漸圓，亦名圓圓也。又妙玄云漸圓
X28n0586_p0180b05║三句者，應云圓漸三句也。又云遠疑者，應云近疑
X28n0586_p0180b06║也。上來所注，請細對當文之前後也。
X28n0586_p0180b07║遠師
X28n0586_p0180b08║慧遠法師，姓賈氏，鴈門樓煩人。師事彌天道安法
X28n0586_p0180b09║師。安常歎云：使道流東國，其在遠乎？卜居廬阜三
X28n0586_p0180b10║十餘年，影不出山，迹不入俗。春秋八十三而卒。
X28n0586_p0180b11║龍師印師
X28n0586_p0180b12║齊朝京師中興寺僧印法師，姓朱，壽春人。依廬山
X28n0586_p0180b13║慧龍法師，諮受法華。龍師亦是當世名匠，印師雖
X28n0586_p0180b14║學於眾典，而偏以法華著名。乃講法華二百五十
X28n0586_p0180b15║徧，年六十五卒。
X28n0586_p0180b16║漢順帝時等
X28n0586_p0180b17║此一段文頗有訛略，今具引本文，後點訛略。按後
X28n0586_p0180b18║漢書列女傳云：孝女曹娥者，會稽上虞人也。父盱，
X28n0586_p0180b19║能絃歌，為巫祝。漢安二年五月五日，於縣江泝濤
X28n0586_p0180b20║迎婆娑神，溺水死，不得屍骸。娥年十四，乃㳂江啼
X28n0586_p0180b21║哭，晝夜不絕聲。旬有七日，遂投江而死。至元嘉元
X28n0586_p0180b22║年，縣長度尚改葬娥於江南道傍，為立碑焉。注云：
X28n0586_p0180b23║娥投衣於水，祝曰：父屍所在，衣當沉。衣乃隨流至
X28n0586_p0180b24║一處而沉，娥遂與衣俱沒。會稽典錄云：上虞長度
X28n0586_p0180c01║尚弟子邯鄲淳，字子禮，時甫弱冠，而有異才。尚先
X28n0586_p0180c02║使魏朗作曹娥碑，文成未出。會朗見尚，尚與之飲
X28n0586_p0180c03║宴，而子禮方至。尚問朗碑文成未，朗辭不才。因試
X28n0586_p0180c04║使子禮為之，操筆而成，無所點定。朗嗟歎不及，遂
X28n0586_p0180c05║自毀其草也。案元嘉年，即後漢第十桓帝之時也。
X28n0586_p0180c06║今云順帝，恐誤也。順即第七帝耳。度，徒故切，姓也。
X28n0586_p0180c07║尚，名也。有息等，皆訛略也。喈音皆。至後漢時者，應
X28n0586_p0180c08║云漢末，即第十二獻帝之時也。楊脩字德祖，後為
X28n0586_p0180c09║曹操所殺也。史記孝女傳者，即後漢書列女傳也。
X28n0586_p0180c10║肝應作盱，況于切。迎伍君者，迎婆娑神耳。邯鄲者，
X28n0586_p0180c11║複姓也。淳者，名也。黃絹是色絲，即絕字也。幼婦是
X28n0586_p0180c12║少女，即妙字也。外孫是女子，即好字也。齋臼是受
X28n0586_p0180c13║辛，即辤字也。乃是絕妙好辤耳。又下文云次文，次
X28n0586_p0180c14║如文者，應云初如文也。又下文云師子後跳，即未
X28n0586_p0180c15║來者，恐誤也。準文句中，師子譬現在，又奮迅將前，
X28n0586_p0180c16║乃表未來耳。將前豈非前跳乎？又妙玄云：慕覓弘
X28n0586_p0180c17║經，下方出現。慕覓弘經，下方出現者，此中多兩句，
X28n0586_p0180c18║剩八箇字也。
X28n0586_p0180c19║妙玄云：阡陌
X28n0586_p0180c20║南北為阡，東西為陌。又釋籤云：第五會二品及三
X28n0586_p0180c21║十七品者，若準下文，應云三品及三十九品也。又
X28n0586_p0180c22║下文云宿慧益多者，慧字應作世字。
X28n0586_p0180c23║增一
X28n0586_p0180c24║從一事增至十事也。
X28n0586_p0181a01║中
X28n0586_p0181a02║集一切中經也。
X28n0586_p0181a03║雜
X28n0586_p0181a04║集比丘、比丘尼、諸天帝釋等雜事也。
X28n0586_p0181a05║長
X28n0586_p0181a06║集一切長經也。
X28n0586_p0181a07║三修
X28n0586_p0181a08║有邪三修、劣三修、勝三修。邪即外道所計常樂我
X28n0586_p0181a09║也，劣即小乘所修無常苦無我也，勝即大涅槃常
X28n0586_p0181a10║樂我也。
X28n0586_p0181a11║十仙
X28n0586_p0181a12║十仙，外道也：一、闍提首那，二、婆私吒，三、先尼，四、迦
X28n0586_p0181a13║葉，五、富那，六、淨梵志，七、犢子梵志，八、納衣梵志，九、
X28n0586_p0181a14║弘廣，十、須䟦陀羅。
X28n0586_p0181a15║三十六問
X28n0586_p0181a16║即是經中云何於此經等偈是也。梁武帝云有三
X28n0586_p0181a17║十二問，河西云有三十四問，中寺安云有三十五
X28n0586_p0181a18║問，開善云有三十六問，光宅云有三十七問，章安
X28n0586_p0181a19║依河西云三十四問耳。今云三十六問者，依開善
X28n0586_p0181a20║也。增減在人，無勞苦諍。
X28n0586_p0181a21║五行
X28n0586_p0181a22║從病行品已去等文是也。
X28n0586_p0181a23║十功德
X28n0586_p0181a24║從高貴德王品去是也。
X28n0586_p0181b01║筌罤。
X28n0586_p0181b02║筌，取魚器也。罤，兔網也。作此蹄字，足也。莊子外物
X28n0586_p0181b03║篇云：筌者所以在魚，得魚所以忘筌。蹄者所以在
X28n0586_p0181b04║兔，得兔所以忘蹄。陸德明云：筌，香草也，可以餌魚。
X28n0586_p0181b05║或云積柴水中，使魚依而食焉。一云魚笱也。蹄，兔
X28n0586_p0181b06║罥也，又兔弶也。係其脚，故曰蹄。罥，古縣切。弶，巨亮
X28n0586_p0181b07║切。今家意者，作此蹄字，依俗之說也。說文作罤。若
X28n0586_p0181b08║言蹄是足者，能詮不成。若言蹄是迹者，其義亦疎。
X28n0586_p0181b09║尋迹得兔，義豈然乎？
X28n0586_p0181b10║釋籤云：近代已來，讀山門教者，仍有此說。悞哉
X28n0586_p0181b11║清涼觀師有茲說也。彼華嚴鈔云：今此翻明法華
X28n0586_p0181b12║劣此。彼是一家，此有三家，一不同也；彼之一家但
X28n0586_p0181b13║是聲聞，此之三家是佛、菩薩，二不同也；彼唯三請，
X28n0586_p0181b14║此有五請，三不同也；彼唯因人請，此有佛請，四不
X28n0586_p0181b15║同也。乃至廣說，如彼疏鈔。當如觀師雖學天台，不
X28n0586_p0181b16║得意故，有茲形斥。具如文句補注中辨。又新華嚴
X28n0586_p0181b17║第八十卷：普賢以頌說佛功德：佛智廣大同虗空。
X28n0586_p0181b18║普徧一切眾生心。隨眾生心種種行。令其所見各
X28n0586_p0181b19║不同。或見釋迦成佛道。已經不可思議劫。或見今
X28n0586_p0181b20║始為菩薩。或見始生或見滅。今謂但是今日初成，
X28n0586_p0181b21║有機自見，經於不思議劫，非謂便見久遠本成。所
X28n0586_p0181b22║以但言成道不思議劫，亦無本行菩薩道之言及
X28n0586_p0181b23║以實成久遠之語，故未可同法華本門久成長壽。
X28n0586_p0181b24║故知但是一機。或見初成佛道，即短而長，是故已
X28n0586_p0181c01║經不思議劫，亦無拂迹，仍存始成。若不爾者，至法
X28n0586_p0181c02║華中？河所拂耶？故法華中彌勒等四請、如來四誡
X28n0586_p0181c03║之後，方談久成。豈華嚴中不請不誡，而普賢因人
X28n0586_p0181c04║輙拂如來之果迹耶？又復經中皆言：或見斯是如
X28n0586_p0181c05║來不思議力，令諸眾生各見不同。各見不同，豈非
X28n0586_p0181c06║秘密？故法華前密論如來成道已經不思議劫，亦
X28n0586_p0181c07║無所妨，但未顯露。故知顯露拂迹顯本，唯在法華？
X28n0586_p0181c08║壽量品中。故知密見自是一邊，不可便濫通途大
X28n0586_p0181c09║體。故天台解壽量品云：下方菩薩本目所化，皆不
X28n0586_p0181c10║執近。若乃他方舊住菩薩，俱有二種：一、從法身應
X28n0586_p0181c11║生者，往世先得無生，或已發迹顯本。設未得聞，報
X28n0586_p0181c12║盡受法性身，於法身地自應得聞長遠之說。故知
X28n0586_p0181c13║應生不執近也。二者、今生始得無生及未得者，咸
X28n0586_p0181c14║有執近。文句記云：不同界內經歷五味、跨涉本迹、
X28n0586_p0181c15║七請五誡，方乃得聞。以見一分法身，理合得聞長
X28n0586_p0181c16║遠。今普賢云：或見成道不思議劫，有何不可耶？又
X28n0586_p0181c17║復華嚴後分至於法華？涅槃，設使成道久遠，已經
X28n0586_p0181c18║不思議劫，亦何乖爽？故金光明文句解空品云：若
X28n0586_p0181c19║指般若，則此經非方等攝；若不指般若，諸經不廣
X28n0586_p0181c20║明空義。此復云何？答：諸經前分，結集人應作次第，
X28n0586_p0181c21║而其後分皆攝入前例，且舉一以類諸。如方等陀
X28n0586_p0181c22║羅尼經次第在法華前，而經中云：先於靈山已為
X28n0586_p0181c23║聲聞授記，豈非方等至於涅槃？以此推之，言次第
X28n0586_p0181c24║者，是前分也；互相指者，是後分也。結集者以後分
X28n0586_p0182a01║明義，氣類若同，向前集之。或者不知言乖次第，實
X28n0586_p0182a02║不乖也。金光明經是方等後分，故指般若為已廣
X28n0586_p0182a03║說，空無妨也。若其然者，大佛頂首楞嚴經云：波斯
X28n0586_p0182a04║匿王年六十二。又云：是名妙蓮華定性聲聞，及諸
X28n0586_p0182a05║一切皆獲一乘寂滅場地。豈非亦是方等後分經
X28n0586_p0182a06║耶？人不見之，尤多異說。清涼觀師初學天台，所見
X28n0586_p0182a07║既僻，乃遭荊谿諸文破之，而清涼師遂棄天台，却
X28n0586_p0182a08║宗賢首。雖復遵稟天台止觀，而反斥於天台判教，
X28n0586_p0182a09║豈不教觀胡越，解行矛盾哉？故清涼云：經云：成道
X28n0586_p0182a10║不思議劫。舉此以遮天台之謬。謂彼學者多云：華
X28n0586_p0182a11║嚴雖則玄妙，而有二事不如法華：一、兼別義，是故
X28n0586_p0182a12║不說聲聞作佛；二、說如來始成正覺，不說本師壽
X28n0586_p0182a13║量久成。故今疏中指此經文，即是華嚴說久成處。
X28n0586_p0182a14║若以此後不該於前，則法華壽量不能廢於我始
X28n0586_p0182a15║坐道場，於三七日中思惟等迹也。不說聲聞作佛
X28n0586_p0182a16║者，約不共義，既無厭捨，曾何棄之？況一成一切成，
X28n0586_p0182a17║無一眾生不具佛智。今謂清涼雖學天台，深不見
X28n0586_p0182a18║於天台之道，所以棄背，妄生譏毀，以惑未學天台
X28n0586_p0182a19║教者，是可哀也。善財未見彌勒、普賢、文殊之時，行
X28n0586_p0182a20║布宛然，豈非兼別？二乘不聞，何況受持？故雖在座，
X28n0586_p0182a21║如聾如瞽，何曾授記？若謂授記，應問作佛名號及
X28n0586_p0182a22║劫國等，何所謂乎？且法華前諸部中圓，顯實是同，
X28n0586_p0182a23║何曾不明二乘作佛？但不彰灼對二乘說耳。又復
X28n0586_p0182a24║何曾不說一切眾生皆具佛智？何得約此而為難
X28n0586_p0182b01║耶？顯實雖同，開權局此，何得引於諸佛菩薩不厭
X28n0586_p0182b02║不捨二乘為難耶？佛雖不厭捨，而二乘未悟，故至
X28n0586_p0182b03║法華中，方開悟作佛。是以法華前，佛意無所隔，但
X28n0586_p0182b04║說時未至，故有兼帶等。清涼不知此，妄斥天台師，
X28n0586_p0182b05║此義若不辨，天台宗須壞。故今述祖道，以對於清
X28n0586_p0182b06║涼，後賢或覽之，無謂余狂簡。餘如上下文，此不委
X28n0586_p0182b07║說也。況大唐？靈感傳天神謂南山云：但說六度等
X28n0586_p0182b08║行，即入華嚴；但是授聲聞記作佛，即入法華。天神
X28n0586_p0182b09║面於佛前，親承斯旨，清涼何得建立華嚴，授二乘
X28n0586_p0182b10║佛記，顯如來遠本？豈非乖戾之甚乎？問：何以得知
X28n0586_p0182b11║清涼觀師元學天台？答：大宋？僧傳云：五臺山清涼
X28n0586_p0182b12║寺澄觀於大曆年中詣蘇州湛然法師，習天台止
X28n0586_p0182b13║觀、法華、維摩、經疏等云云。又下文云四請、三誡者，
X28n0586_p0182b14║應云四誡也。又下文云三、結歸文；二、結勸者，誤也。
X28n0586_p0182b15║應云三、結歸文；三、結勸文，並可見也。
X28n0586_p0182b16║及疏文中廣以十義
X28n0586_p0182b17║一、始見今見，二、開合不開合，三、竪廣橫略，四、本一
X28n0586_p0182b18║迹多迹共本獨，五、加說不加說，六、變土不變土，七、
X28n0586_p0182b19║多處不多處，八、斥奪不斥奪，九、直顯真實開權顯
X28n0586_p0182b20║實，十、利根初熟鈍根後熟。前文中云摩訶袒持，此
X28n0586_p0182b21║云大秘要。
X28n0586_p0182b22║妙，玄云盧舍那
X28n0586_p0182b23║此云淨滿，又云光明遍照。
X28n0586_p0182b24║釋籤云：高麗
X28n0586_p0182c01║麗，呂支切，東夷國名也。論語云：子欲居九夷。正義
X28n0586_p0182c02║云：一玄菟，二樂浪，三高驪，四滿飾，五鳧臾，六索家，
X28n0586_p0182c03║七東屠，八倭人，九天鄙。今家學者多有不曉，故特
X28n0586_p0182c04║示之。
X28n0586_p0182c05║三論
X28n0586_p0182c06║中論百論十二門論。
X28n0586_p0182c07║梁武勅十人止觀詮等
X28n0586_p0182c08║攝山止觀寺僧詮法師也。大乘海嶽，聲譽遠彰。其
X28n0586_p0182c09║餘九人，未聞其號。
X28n0586_p0182c10║興皇伏虎，朗
X28n0586_p0182c11║陳朝楊都興皇寺法朗師也。姓周氏，徐州沛郡人。
X28n0586_p0182c12║母劉氏，夢神人乘樓閣入懷，夢中如言，身與空等，
X28n0586_p0182c13║因而有孕。朗公以梁大通二年於楊都寶誌禪師
X28n0586_p0182c14║受諸禪法，又於詮師稟受智論中百十二門論并
X28n0586_p0182c15║華嚴大品經。永定二年奉勑住興皇寺，春秋七十
X28n0586_p0182c16║五，太建十三年九月二十五日中夜而卒。
X28n0586_p0182c17║栖霞得意布
X28n0586_p0182c18║陳朝攝山栖霞寺慧布師也。師事僧詮，聽三論等。
X28n0586_p0182c19║學徒數百，翹楚一期。洞達清玄，妙知論旨，皆無與
X28n0586_p0182c20║上。時人號之為得意布，亦言思玄布。詮師講解，聽
X28n0586_p0182c21║者猶迷。每有客問，必待慧布而答之也。布師以陳
X28n0586_p0182c22║禎明元年十一月二十三日卒。終後屈三指。
X28n0586_p0182c23║長干領語辯
X28n0586_p0182c24║長干寺玄辯法師也。
X28n0586_p0183a01║禪眾文章勇
X28n0586_p0183a02║陳郡楊都大禪眾寺慧勇師也。姓桓，母張氏，夢登
X28n0586_p0183a03║佛塔，獲二金菩薩，俄育二男，並幼而入道，長則慧
X28n0586_p0183a04║聰，次則慧勇。勇依靈耀寺則師為和上，後依詮師
X28n0586_p0183a05║受學，住大禪眾寺，春秋六十九。初僧詮受業朗公，
X28n0586_p0183a06║玄旨所明，唯存中觀，自非心會析理，何能契此深
X28n0586_p0183a07║言？而頓迹幽林，禪味相得。及後四公往赴，三業資
X28n0586_p0183a08║承，詮公命曰：此法精妙，識者能行。朗等受旨，不敢
X28n0586_p0183a09║厝言。及詮公化往，四公放言，各擅威容也。又下文
X28n0586_p0183a10║云：若法相宗徒者，徒字應作途字。故金錍云：一家
X28n0586_p0183a11║宗途也。今此即是一家所用法相宗旨，大途多依
X28n0586_p0183a12║大論故也。
X28n0586_p0183a13║妙玄云：虎丘山岌師
X28n0586_p0183a14║虎丘山。在蘇州。岌師。未詳氏族。
X28n0586_p0183a15║宗愛法師
X28n0586_p0183a16║未詳氏族。
X28n0586_p0183a17║莊嚴旻師
X28n0586_p0183a18║梁朝楊都莊嚴寺僧旻法師，姓孫，吳郡富春人。七
X28n0586_p0183a19║歲出家，住虎丘山，為僧迴弟子。從迴受五經，一聞
X28n0586_p0183a20║能記。安貧好學，與法雲、法開等學於柔、次二師。夕
X28n0586_p0183a21║則合帔而臥，日乃假衣而行。大明數論，統究經律。
X28n0586_p0183a22║柔、次二師於普弘寺共講成實，旻於末席論議，詞
X28n0586_p0183a23║旨清辯，致言宏邈。次公放麈尾而歎云：老夫受業
X28n0586_p0183a24║於彭城，精思此之五聚，有十五番，以為難窟。每恨
X28n0586_p0183b01║不逢勍敵，必欲研盡。自至金陵累年，始見竭於今
X28n0586_p0183b02║日矣。且誠思之，晚講當答。及晚上講，纔復數交，詞
X28n0586_p0183b03║義遂擁。次公動容，顧四座云：後生可畏，斯言信矣。
X28n0586_p0183b04║時靈根寺道超勤學，願如旻師。忽夢人云：僧旻法
X28n0586_p0183b05║師，毗婆尸佛時已能講說，君今始習，云何等也？著
X28n0586_p0183b06║論疏百有餘卷。年六十一，大通八年二月卒。
X28n0586_p0183b07║定林、柔、次二師
X28n0586_p0183b08║定林寺僧柔法師，姓陶，丹陽人。精懃戒品，委曲禪
X28n0586_p0183b09║慧，方等眾經，大小諸部，皆悉洞明。年六十四卒。京
X28n0586_p0183b10║師謝寺慧次法師，姓尹，冀州人。師徐州法遷，志而
X28n0586_p0183b11║無倦，超然孤拔。于時智藏、僧旻等，並依次公請業。
X28n0586_p0183b12║年五十七。
X28n0586_p0183b13║開善
X28n0586_p0183b14║開善寺也。
X28n0586_p0183b15║佛䭾三藏學士光統
X28n0586_p0183b16║慧光法師。姓楊，定州人也。年十三，從佛陀禪師受
X28n0586_p0183b17║三歸，佛陀異其眼光外射，遂度出家，乃名慧光。初
X28n0586_p0183b18║習毗尼，後弘經論，任國僧都，轉為國統，故云光統
X28n0586_p0183b19║也。
X28n0586_p0183b20║耆闍廩師
X28n0586_p0183b21║鍾山耆闍寺安廩法師。姓秦氏。二十五出家，聽嵩
X28n0586_p0183b22║高少林寺光公十地。一聞領解，頓盡言前。又受禪
X28n0586_p0183b23║法，悉究玄門。陳永定年，勅住耆闍寺。年七十七，至
X28n0586_p0183b24║德元年卒。
X28n0586_p0183c01║北地禪師
X28n0586_p0183c02║或謂羅什云：佛一圓音，平等無二，無思普應，機聞
X28n0586_p0183c03║自殊。非謂言音本陳大小。後魏菩提留支云：如來
X28n0586_p0183c04║一音，同時報萬，大小並陳。
X28n0586_p0183c05║出異解竟
X28n0586_p0183c06║吾祖之後，更有諸家判教不同，今輙錄之。陳真諦
X28n0586_p0183c07║三藏立二教：一、漸，二、頓。漸約漸悟，菩薩大由小起，
X28n0586_p0183c08║具有三乘之教，名之為漸，即涅槃等經。若直往頓
X28n0586_p0183c09║機，大不由小起，唯菩薩乘，如華嚴經。唐海東新羅
X28n0586_p0183c10║國元曉法師造華嚴疏立四教：一、三乘別教，如四
X28n0586_p0183c11║諦教、緣起經；二、三乘通教，如般若經；三、三乘分教，
X28n0586_p0183c12║如瓔珞、梵網經；四、一乘滿教，如華嚴經。唐吉藏法
X28n0586_p0183c13║師立三教：一、根本法輪教，即華嚴經；二、枝末法輪
X28n0586_p0183c14║教，即三乘等於後所說；三、攝末歸本法輪教，即法
X28n0586_p0183c15║華經。唐江南印法師立二教：一、釋迦經，名屈曲教，
X28n0586_p0183c16║以逐根性隨計破執故；二、平道教，即舍那經，以逐
X28n0586_p0183c17║根性自在說故。唐波頗三藏立五教：一、四諦教，即
X28n0586_p0183c18║四阿含經；二、無相教，如般若經；三、觀行教，謂華嚴
X28n0586_p0183c19║經；四、安樂教，即涅槃經；五、守護教，即大集經，護正
X28n0586_p0183c20║法故。唐三藏及慈恩基法師依解深密經立三時
X28n0586_p0183c21║教，引彼經云：勝義生菩薩白佛言：世尊！初於一時
X28n0586_p0183c22║在婆羅痆斯仙人墮處施鹿林中，唯為發趣聲聞
X28n0586_p0183c23║乘者，以四諦相轉正法輪，雖是甚奇，甚為希有，而
X28n0586_p0183c24║亦有上，未為了義。第二時中唯為發趣修大乘者，
X28n0586_p0184a01║依一切法皆無自性，無生無滅，以隱密相轉正法
X28n0586_p0184a02║輪，雖更甚奇，是亦有上，猶未了義。世尊！於今第三
X28n0586_p0184a03║時中普為發趣一切乘者，依一切法皆無自性、本
X28n0586_p0184a04║來寂靜以顯了相，轉正法輪最為希有，名真了義。
X28n0586_p0184a05║準此經文，阿含等經為第一時，總密說有，不明有
X28n0586_p0184a06║者有何性耶？大般若等為第二時，總密說空，不明
X28n0586_p0184a07║空者亦空何性？華嚴等經為第三時，顯了說有，有
X28n0586_p0184a08║依他圓成；顯了說空，空所執性。又金光明三種法
X28n0586_p0184a09║輪，謂轉、持、照。又大涅槃醫師服乳亦有三時。今依
X28n0586_p0184a10║新經，頓教大乘但唯一時，約漸次故有此三時。又
X28n0586_p0184a11║云隨機判教等云云。唐賢首藏法師立五教：一、愚
X28n0586_p0184a12║法小乘教，二、大乘始教，三、終教，四、頓教，五、圓教。小
X28n0586_p0184a13║乘指阿含等經。始教亦名分教，以深密經第二、第
X28n0586_p0184a14║三時中同許定性二乘俱不成佛，所以合之以為
X28n0586_p0184a15║一教。此既未盡大乘法理，故立為始；有不成佛，故
X28n0586_p0184a16║立為分。終教亦名實教，定性二乘無性闡提悉當
X28n0586_p0184a17║成佛，方盡大乘至極之說，故立為終；以稱實理，復
X28n0586_p0184a18║名為實。頓教但一念不生即名為佛，不依地位漸
X28n0586_p0184a19║次而說。準思益經，得諸法正性者，不從一地至於
X28n0586_p0184a20║一地。楞伽亦云：寂滅真如有何次第？圓教明一位
X28n0586_p0184a21║即一切位，一切位即一位。依普賢法界，帝網重重，
X28n0586_p0184a22║主伴具足。已上諸師判教，依天台宗則無取焉。當
X28n0586_p0184a23║今之世盛流布者，唯慈恩、賢首二家耳。原夫性、相
X28n0586_p0184a24║二宗，本自西域那爛陀寺。同時有二論師：一名戒
X28n0586_p0184b01║賢，二名智光。戒賢遠承彌勒、無著，近踵護法、難陀，
X28n0586_p0184b02║依深密經、瑜伽等論，立三時教，即是唐朝弉三藏
X28n0586_p0184b03║及慈恩基師之所用也。二、智光論師遠承文殊、龍
X28n0586_p0184b04║樹，近依青目、清辯，準般若經、中觀等論，亦立三時
X28n0586_p0184b05║教，以無相大乘為真了義。謂佛初在鹿苑說小乘，
X28n0586_p0184b06║明心境俱有。次於中時，為彼中根說法相大乘境
X28n0586_p0184b07║空心有，唯識道理猶未全入平等真空。第三時中
X28n0586_p0184b08║說無相大乘心境俱空，平等一味，為真了義。清涼
X28n0586_p0184b09║觀師云：然此二家明三時教，並不能斷一代時教，
X28n0586_p0184b10║以各有據，互相違故，以深密等經未居最後故。且
X28n0586_p0184b11║約一類之義，故分三耳。若以天台之意，觀上二家
X28n0586_p0184b12║三時之教：一者、時不整足；二者、判教未周；三者、定
X28n0586_p0184b13║執一經非諸大教。況一代之旨，五時之義，施開廢
X28n0586_p0184b14║等，豈彼留心哉？清涼觀師元講天台，後依賢首，以
X28n0586_p0184b15║彼五教和會天台四教，云：愚法小乘即天台三藏，
X28n0586_p0184b16║始即通教，終即別教，圓教則同。又云：天台所以不
X28n0586_p0184b17║立頓教者，以四教中皆有一絕言故。今乃開者，頓
X28n0586_p0184b18║顯絕言，別為一類，即順禪宗也。余謂賢首五教豈
X28n0586_p0184b19║同天台四教耶？如三藏指鹿苑、方等、中、小乘等，豈
X28n0586_p0184b20║同賢首獨指四含耶？又彼但云人空，此具人法二
X28n0586_p0184b21║空，豈得同耶？若謂四教絕言即是頓者，此大不可。
X28n0586_p0184b22║何者？四教絕言之理，理具真中及以權實，彼立頓
X28n0586_p0184b23║教自是大乘，那得同耶？又彼圓教自指華嚴，豈同
X28n0586_p0184b24║天台？五時之中唯除鹿苑顯露無圓，彼妙此妙無
X28n0586_p0184c01║二無別耶？然賢首雖用五教，至于撰述深讚天台，
X28n0586_p0184c02║乃是升堂入室之者，位次著明曾無形斥，但由觀
X28n0586_p0184c03║師自立華嚴以為頓頓，以法華經而為漸圓，又以
X28n0586_p0184c04║華嚴圓融行布無二無別，違背天台所立義耳。況
X28n0586_p0184c05║彼全用天台深義，如坐禪儀式、安心行門、三諦三
X28n0586_p0184c06║智之談、三德三觀之說、諸佛不斷性惡、眾生不斷
X28n0586_p0184c07║性善、具德真如、融通妙理、舉一即三、以三為一、身
X28n0586_p0184c08║土互融、依正不二、大事因緣，如是等義莫不引之
X28n0586_p0184c09║以為心要。至於圭峯不本師祖，於禪源詮及諸疏
X28n0586_p0184c10║鈔妄生排斥，評品天台，有識觀之能無嗟愍？學今
X28n0586_p0184c11║宗人不得其意，却謂終教是今圓俗、頓教是今圓
X28n0586_p0184c12║真、圓教是今圓中，嗚呼謬矣！如何將今三諦對彼
X28n0586_p0184c13║三教乎？識者自知不能破也。大宋僧傳、寧僧錄等
X28n0586_p0184c14║立三輪教：一、顯教輪，謂諸乘經律論也，以摩騰為
X28n0586_p0184c15║始祖；二、密教輪，謂瑜伽灌頂五部護摩三密曼拏
X28n0586_p0184c16║羅法也，以金剛智為始祖；三、心教輪，直指人心見
X28n0586_p0184c17║性成佛，謂禪法也，以菩提達磨為始祖，即以心傳
X28n0586_p0184c18║心也。今謂若爾，且華嚴等諸大乘經何甞不直指
X28n0586_p0184c19║人心見性成佛耶？寧公識見太是淺末，幸希後德
X28n0586_p0184c20║試為詳之。
X28n0586_p0184c21║是老死等，如止觀第六記
X28n0586_p0184c22║前已引之。
X28n0586_p0184c23║如食檀耳
X28n0586_p0184c24║章安云：若見佛，自行乞食，到純陀舍，食檀耳羮，中
X28n0586_p0185a01║夜入滅。興向雙林，以火焚身，而入涅槃。此是小機
X28n0586_p0185a02║所見。
X28n0586_p0185a03║迦留陀夷
X28n0586_p0185a04║此云麤黑，非時入聚落，為俗打殺，埋馬糞中，後出
X28n0586_p0185a05║入滅，作結戒緣起也。
X28n0586_p0185a06║佛性有五種名，如止觀第三，意仍少別
X28n0586_p0185a07║大經二十五云：一切眾生皆悉有於首楞嚴定，亦
X28n0586_p0185a08║名般若，亦名金剛三昧，亦名師子吼，亦名佛性。彼
X28n0586_p0185a09║證止觀義兼三德，故云意仍少別也。
X28n0586_p0185a10║生身乃至九惱
X28n0586_p0185a11║大論云：一、梵志女孫陀利謗，五百羅漢亦被謗；二、
X28n0586_p0185a12║旃遮婆羅門女繫大杇作腹謗；三、提婆達多推山
X28n0586_p0185a13║壓佛，傷足大指；四、迸木刺脚；五、毗留璃王興兵殺
X28n0586_p0185a14║釋種佛時頭痛；六、受阿耆達多婆羅門請而食馬
X28n0586_p0185a15║麥；七、冷風動故脊痛；八、六年苦行；九、入婆羅門聚
X28n0586_p0185a16║落，乞食不得，空鉢而還。復有冬至前後八夜，寒風
X28n0586_p0185a17║破竹，索三衣禦寒，又復患熱。若準興起行經，乃有
X28n0586_p0185a18║十惱：一、孫陀利謗；二、奢彌䟦謗；三、頭痛；四、骨節煩
X28n0586_p0185a19║疼；五、背痛；六、木鏘刺脚；七、達多擲石；八、婆羅門女
X28n0586_p0185a20║旃沙謗；九、食馬麥；十、六年苦行。大論音云釪、杇、杅，
X28n0586_p0185a21║皆非，應作盂、盆也。
X28n0586_p0185a22║均提沙彌至如止觀第四記
X28n0586_p0185a23║後人尋之，第九記云：三學之中非但慧道經生不
X28n0586_p0185a24║失，戒定亦然。何者？戒是有為色法，定是有為心法，
X28n0586_p0185b01║命朽之時形俱無作，戒體雖謝無作，戒業得得不
X28n0586_p0185b02║滅，以隨業道至未來故，小乘事法尚至未來。又下
X28n0586_p0185b03║文云乳𮙬等者，𮙬應作湩，竹用切，又多貢切，乳汁
X28n0586_p0185b04║也。𤛓，古候切，取乳也。與汝作乳種者，應云汝與我
X28n0586_p0185b05║乳湩也。蜎，狂兗切，爾雅云：蜎蠉，井中小蛣蟩赤蟲
X28n0586_p0185b06║也。蠉，香兗切，蜎應作翾，亦作蠉，許緣切，小飛也。蠕，
X28n0586_p0185b07║而允、而兗二切，動也。喜出息償錢畢復觸他人者，
X28n0586_p0185b08║常喜出錢，外人來從就其舉錢，日月適至便乃責
X28n0586_p0185b09║息，他償錢畢復謾抵人，言未畢也。坐此者，坐字慈
X28n0586_p0185b10║臥切，被罪也。言出息者，如子息也。子息者，氣在人
X28n0586_p0185b11║身中所稟以生也。今人出錢生子亦云息者，例此
X28n0586_p0185b12║故也。又下文明爪上土，引大經三十一云者，華嚴
X28n0586_p0185b13║之中既將少許之土與大地之土而為校量，故知
X28n0586_p0185b14║十地菩薩之法不可比佛也。又云華嚴甚深但為
X28n0586_p0185b15║今序者，應云無量義甚深也。
X28n0586_p0185b16║八千聲聞得授記，別如止觀第七記
X28n0586_p0185b17║大涅槃云：譬如暗夜，若諸營作，一切皆息。其未訖
X28n0586_p0185b18║者，要待日明。學大乘者，要待無上大涅槃日。是經
X28n0586_p0185b19║出世，如彼果實，多所饒益，安樂一切，能令眾生見
X28n0586_p0185b20║如來性。如法華中，八千聲聞得受記別，即持品中
X28n0586_p0185b21║八千人也。
X28n0586_p0185b22║毗舍遮
X28n0586_p0185b23║此云噉精氣，噉人及五穀之精氣也。亦云毗舍闍。
X28n0586_p0185b24║富單那
X28n0586_p0185c01║此云臭鬼中之勝者，又云主熱病鬼。
X28n0586_p0185c02║於諸如來常如止觀第七
X28n0586_p0185c03║前曾指引。
X28n0586_p0185c04║八大聲聞
X28n0586_p0185c05║舍利弗、目連、迦葉、空生、滿願、離越那律、阿難。
X28n0586_p0185c06║八大菩薩
X28n0586_p0185c07║文殊師利不虗見，寶英棄諸惡趣棄，蔭蓋光世音
X28n0586_p0185c08║辯積，超度無虗跡。
X28n0586_p0185c09║提謂
X28n0586_p0185c10║諸師咸云：此是偽經。今謂天台靈山親承，豈引偽
X28n0586_p0185c11║經誤人者哉？三寶錄云：舊錄別載有提謂經一卷，
X28n0586_p0185c12║與諸經語同，但曇靖加足五行五方，用石糅金，致
X28n0586_p0185c13║成疑耳。今以一卷成者為定。其曇靖於北臺撰提
X28n0586_p0185c14║謂波利經二卷，文云：東方太山，漢言代岳，陰陽交
X28n0586_p0185c15║代，故云代岳。於魏世出，應云魏言，乃曰漢語，不辨
X28n0586_p0185c16║時代，此一妄也。太山即此方言，乃以代岳譯之，兩
X28n0586_p0185c17║語相翻，不識梵魏，二妄也。
X28n0586_p0185c18║六因四緣，如止觀第八記
X28n0586_p0185c19║俱舍云：能作及俱有，同類與相應，徧行并異熟，許
X28n0586_p0185c20║因唯六種。大論云：六因者，所作因、共因、自種因、徧
X28n0586_p0185c21║因、相應因、報因。四緣者，因緣、次第緣、緣緣、增上緣。
X28n0586_p0185c22║新譯次第緣名等無間緣，緣緣名所緣緣，餘二名
X28n0586_p0185c23║同。又云：若俱舍因緣五因性等者，俱舍云：因緣五
X28n0586_p0185c24║因性。此中性者，是緣種類。於六因中，除能作因，所
X28n0586_p0186a01║餘五因，是因緣性。六因如向所列。
X28n0586_p0186a02║大品十喻，如止觀第五記
X28n0586_p0186a03║大論第七云：一如幻，二如焰，三水中月，四虗空，五
X28n0586_p0186a04║如響，六如城，七如夢，八如影，九如鏡像，十如化。又
X28n0586_p0186a05║下文云有二十一字者，但有二十字耳。
X28n0586_p0186a06║一切法趣，如止觀第二記
X28n0586_p0186a07║如前指引。
X28n0586_p0186a08║下佛答中仍云菩薩不應食肉，故知仍存小教中開
X28n0586_p0186a09║此判恐誤。何者？彼經佛答：經文具云：一切諸肉有
X28n0586_p0186a10║無量緣，菩薩於中當生悲愍，不應食之。所謂眾生
X28n0586_p0186a11║從無始來生死輪迴，曾作父母兄弟眷屬，云何於
X28n0586_p0186a12║中取之而食？乃至云：我若聽許聲聞食肉，我則不
X28n0586_p0186a13║名住慈心者。我於諸處說遮十種許三種者，是漸
X28n0586_p0186a14║禁斷令其修學。今此經中自死他殺，凡是肉者一
X28n0586_p0186a15║切悉斷。大慧！我不曾許弟子食肉，亦不現許亦不
X28n0586_p0186a16║當許。大慧！凡是肉者於出家人悉是不淨，若有癡
X28n0586_p0186a17║人謗言如來聽許食肉亦自食者，當知是人惡業
X28n0586_p0186a18║所覆，必當永墮不饒益處。大慧！二乘菩薩尚唯法
X28n0586_p0186a19║食，豈況如來？乃至偈中云：食肉無慚愧，生生常顛
X28n0586_p0186a20║狂，諸佛及菩薩，二乘之所嫌。象腋與大雲，涅槃勝
X28n0586_p0186a21║鬘等，及此楞伽經，我皆制斷肉。先說見聞疑，已斷
X28n0586_p0186a22║一切肉。四卷十卷楞伽經文大意是同，但是其文
X28n0586_p0186a23║有廣略耳。故知楞伽與涅槃經同斷三乘不應食
X28n0586_p0186a24║肉，非謂楞伽但制菩薩不禁二乘。故知今云存小
X28n0586_p0186b01║教開則是誤矣，以諸大乘並皆不許三乘食肉故
X28n0586_p0186b02║也。又下文云除化樂者，若準梵網至化樂天說十
X28n0586_p0186b03║禪定，乃至四禪並皆說法故也。
X28n0586_p0186b04║又八術如止觀第八記
X28n0586_p0186b05║大經云：復有明醫，曉八種術，從遠方來。章安云：有
X28n0586_p0186b06║十種醫，謂圓初心、中心、後心，三教菩薩，兩教二乘，
X28n0586_p0186b07║斷結外道，苦行外道，空見外道。八術：一治身，二治
X28n0586_p0186b08║眼，三治胎，四治小兒，五治瘡，六治毒，七治邪，八知
X28n0586_p0186b09║星。內合佛知八正道，能治八倒之病也。又三達五
X28n0586_p0186b10║眼，名為八術。又云常樂等四，及非常非無常等四，
X28n0586_p0186b11║總成八術者，恐誤也。應云無常等四，及常等四也。
X28n0586_p0186b12║中道雙非，八倒皆破，故云非常非無常等。復能雙
X28n0586_p0186b13║照，二用宛然，故云能常能無常也。今明雙照，故云
X28n0586_p0186b14║八術也。若指雙非，即是八術之體耳。又下文明二
X28n0586_p0186b15║鳥雙游，引涅槃疏，其間頗有訛略，今粗點出，餘如
X28n0586_p0186b16║疏中，不具引也。今文云無量中一下，應更添云非
X28n0586_p0186b17║一非無量，而一而無量也。今文云問為凡與聖共
X28n0586_p0186b18║等者，誤也。應云問為凡與凡共行，聖與聖共行，凡
X28n0586_p0186b19║與聖共行也。今文云二解不分者，應云不明也。今
X28n0586_p0186b20║文云事理相即者，應云即事而理，即理而事也。今
X28n0586_p0186b21║文云凡共聖等，如前三句者，應云凡凡共行，凡聖
X28n0586_p0186b22║共行，非凡非聖共行，約人約法，分別俱成也。是則
X28n0586_p0186b23║與前三句，不無小異也。又引淨名云無慧方便縛，
X28n0586_p0186b24║名愛見悲等者，準彼經中，無方便慧縛，即愛見之
X28n0586_p0186c01║心，成就眾生耳。無慧方便縛，即住三毒，而植德本
X28n0586_p0186c02║耳。有方便慧解，有慧方便解，翻此可知。
X28n0586_p0186c03║妙玄引涅槃初成道等，釋籤中云：且借秘密
X28n0586_p0186c04║余甞讀涅槃疏，與此大異。疏云：舊解坐道場亦曾
X28n0586_p0186c05║問者，或言是華嚴中譯經不盡，其文未至；或言是
X28n0586_p0186c06║偏方不定教，文亦不來；或言是秘密教，非顯露攝。
X28n0586_p0186c07║義皆不然。今明坐道場，乃是元初圓滿始坐，非方
X28n0586_p0186c08║便道場，正對過去之問，非一化之始也。上皆疏文。
X28n0586_p0186c09║若爾，今云秘密，不亦違耶？不然。凡消經文為正，引
X28n0586_p0186c10║用從傍，應以疏文為正，玄籤引類為傍，其例實多，
X28n0586_p0186c11║亦無大過。
X28n0586_p0186c12║龍宮三本
X28n0586_p0186c13║觀師云：一、略本，即今所傳八十卷及舊譯六十卷
X28n0586_p0186c14║是。此是十萬偈中之略，譯未盡故。二、下本經，即摩
X28n0586_p0186c15║訶衍藏是。文殊共阿難於鐵圍山間結集此經，收
X28n0586_p0186c16║入龍宮。龍樹菩薩往龍宮，見此大不思議。經有三
X28n0586_p0186c17║本：下本有十萬偈，四十八品，龍樹誦出，流傳于世。
X28n0586_p0186c18║西域記說遮拘槃國，此本全也。三、中本，即彼所見
X28n0586_p0186c19║有四十九萬八千八百偈，一千二百品。四、上本，有
X28n0586_p0186c20║十三千大千世界微塵數偈，一四天下微塵數品。
X28n0586_p0186c21║此上二本，非人心力所持，故不流傳。五、普眼經，即
X28n0586_p0186c22║海雲所持，以大海量墨，須彌筆書。此普眼法門，一
X28n0586_p0186c23║品中一門，一門中一法，一法中一義，一義中一句，
X28n0586_p0186c24║不得少分。此經前後三譯：第一、第三，具如今文；第
X28n0586_p0187a01║二、大唐永隆元年，中天竺三藏地婆訶羅，此云日
X28n0586_p0187a02║照，於西京太原寺譯，出入法界。品內兩處脫文：一、
X28n0586_p0187a03║從摩耶夫人後，至彌勒菩薩前，中間天主光等十
X28n0586_p0187a04║善知識；二、從彌勒菩薩後，至三千大千世界微塵
X28n0586_p0187a05║數善知識前，中間文殊申手，過一百一十由旬。案
X28n0586_p0187a06║善財頂十五行經，依六十卷為定。又罽賓三藏般
X28n0586_p0187a07║若譯成四十卷。
X28n0586_p0187a08║于闐
X28n0586_p0187a09║亦云瞿薩旦那，此云地乳。其王是毘沙門王像，欲
X28n0586_p0187a10║剖出，不飲人乳，神像之地前忽然隆起，其狀如乳，
X28n0586_p0187a11║乃用飲之。地乳所育，因為國號。俗云渙那國，匈奴
X28n0586_p0187a12║云干遁國，諸朝云豁旦國，印度云屈丹國。
X28n0586_p0187a13║摩竭提
X28n0586_p0187a14║此云善勝，又云無惱害。
X28n0586_p0187a15║阿蘭若
X28n0586_p0187a16║亦云阿練若，又云阿練兒，此云無諍。
X28n0586_p0187a17║熈連河
X28n0586_p0187a18║相傳云䟦提是也。今言不爾，䟦提大，凞連小，或廣
X28n0586_p0187a19║四丈，或八丈，在城北，䟦提在城南，相去百里。䟦提
X28n0586_p0187a20║此云金沙，熈連未見。翻準音義中云尼連禪河，即
X28n0586_p0187a21║凞連是，此云不樂著河。又下文云諳臆者，臆字應
X28n0586_p0187a22║作憶字。又云對並破會等者，請尋玄文第一卷。言
X28n0586_p0187a23║斷奠者，上丁貫切，決也；下丁定切，不老也。若音為
X28n0586_p0187a24║殿，乃訓定也。又下文云長壽品去十四品明涅槃
X28n0586_p0187b01║義等者，誤也。涅槃疏云：初從如是訖流血灑地，是
X28n0586_p0187b02║召請涅槃眾；二從純陀品訖大眾問品，是開演涅
X28n0586_p0187b03║槃施；三從現病品訖德王品，是示現涅槃行；四從
X28n0586_p0187b04║師子吼品訖品，是問答涅槃義；五從迦葉品訖經，
X28n0586_p0187b05║是折攝涅槃用。召請是序分，餘四是正宗分也。
X28n0586_p0187b06║舍利弗滅度緣出增一第九
X28n0586_p0187b07║此因目連入城乞食，為諸梵志打損身肉，目連來
X28n0586_p0187b08║告舍利弗云：欲取滅度。舍利弗言：汝今小停，我先
X28n0586_p0187b09║入滅。已上撮彼經意耳。又上文云故令者，令應作
X28n0586_p0187b10║今也。又云方第者，第應作等也。又云下卷者，即第
X28n0586_p0187b11║二卷也。聞文殊得記者，聞應作問也。此文似煩，應
X28n0586_p0187b12║除下一問字也。野馬者，塵埃也。邑外曰郊，郊外曰
X28n0586_p0187b13║牧，牧外曰野，野中塵埃奔走如馬故也。文出莊子。
X28n0586_p0187b14║又妙玄別教五味中聲聞下欠如乳兩字。
X28n0586_p0187b15║次各釋文自為四，如止觀第三記
X28n0586_p0187b16║即偏圓中引涅槃經明四教五味之文，廣在彼云。
X28n0586_p0187b17║妙玄、云誕公
X28n0586_p0187b18║僧傳中有江西釋智誕亦善經論，其人是乎？前文
X28n0586_p0187b19║云長阿含行品者，應云游行品尸舍婆村，村或作
X28n0586_p0187b20║林。四大教者，應云從佛聞者是第一也，從和合眾
X28n0586_p0187b21║聞是第二也，從多比丘聞是第三也，從一比丘聞
X28n0586_p0187b22║是第四也。又云淨名室內者，應云室外也。又云滿
X28n0586_p0187b23║於傍正者，應云判於傍正也。
X28n0586_p0187b24║天台三大部補注卷第三