X28n0586_p0187c01║天台三大部補注卷第四（妙經　文句　文句記）
X28n0586_p0187c02║永嘉沙門釋　從義　撰
X28n0586_p0187c03║姚秦三藏法師鳩摩羅什奉詔譯
X28n0586_p0187c04║秦凡有四：一、亡秦，二、前秦，三、後秦，四、西秦。乞伏，今
X28n0586_p0187c05║即後秦姚氏也。三藏，經、律、論也。法師，弘法之師也。
X28n0586_p0187c06║鳩摩羅什，此云童壽，龜茲國人。龜茲音丘慈。其父
X28n0586_p0187c07║本天竺人，家世相國。祖父達多，倜儻不群。什父鳩
X28n0586_p0187c08║摩羅炎，聰明懿飾，不嗣相位，乃自出家，東涉葱嶺。
X28n0586_p0187c09║時龜茲國王聞，甚敬之。王有妹，年二十，才悟明敏，
X28n0586_p0187c10║遂以妻之，生什及弗沙提婆。什七歲出家，日誦三
X28n0586_p0187c11║萬二千言。九歲，同母至罽賓，彼有法師曰磐頭達
X28n0586_p0187c12║多，三藏九部，莫不精明。從旦至中，手寫千偈，從中
X28n0586_p0187c13║至暮，口誦千偈，什乃師之。什年十二，同母至月支
X28n0586_p0187c14║北山，有一羅漢見，乃云：常當守護此沙彌。年三十
X28n0586_p0187c15║五，若不破戒，當大興佛法，與毱多無異。若戒不全，
X28n0586_p0187c16║只是才明法師而已。什母自證三果，乃之天竺。臨
X28n0586_p0187c17║行之日，謂什云：方等深教，應大闡真丹，唯爾自身，
X28n0586_p0187c18║無利益耳。什云：若使大化流傳，雖爐鐵苦，而亦何
X28n0586_p0187c19║恨。什反龜茲，悟大乘法，其磐達多乃師於什。于時
X28n0586_p0187c20║前秦符堅僭號關中，建元十三年正月，太史奏云：
X28n0586_p0187c21║有星現外國分野，當有大德智人入輔中國。堅曰：
X28n0586_p0187c22║朕聞西域有羅什，將非是邪？後乃遣驍騎將軍呂
X28n0586_p0187c23║光等七萬兵西伐龜茲，光乃得什。見什年少，乃以
X28n0586_p0187c24║龜茲國王女妻什。什被逼故，遂虧其節。及光至涼
X28n0586_p0188a01║州，而符堅已為姚萇所害，於是僭號關外。及萇卒，
X28n0586_p0188a02║子興立。弘始三年三月，有連理樹生于廟庭逍遙
X28n0586_p0188a03║園，葱皆變為茝。茝，昌待切，香草也。連理樹者，上下
X28n0586_p0188a04║合生，中間兩枝別上也。祥瑞既現，姚興西伐呂隆，
X28n0586_p0188a05║方迎得什入關。以其年十二月至長安，譯諸經論。
X28n0586_p0188a06║姚主謂什云：大師聰明，若一旦死，後世法種無嗣。
X28n0586_p0188a07║遂以伎女逼令什受。什自此不住僧坊，別立屋舍。
X28n0586_p0188a08║每至講說，先立喻云：譬如臭泥生淨蓮華，但采其
X28n0586_p0188a09║華，勿取臭泥。什臨卒日云：若所傳無謬者，使焚身
X28n0586_p0188a10║後，舌不焦爛。什以偽秦弘始十一年八月二十日
X28n0586_p0188a11║卒，以火焚之，唯舌不焦。奉詔者，詔上命也。釋名云：
X28n0586_p0188a12║詔，照也，照人闇使昭然也。亦告也，教也。譯者，傳言
X28n0586_p0188a13║也，易也，變易西音，使同秦語也。周禮有象胥，傳言
X28n0586_p0188a14║東方曰寄，南方曰象，西方曰狄鞮，北方曰譯。
X28n0586_p0188a15║記云：故云文即是字，為二所依，名詮自性，句詮差別
X28n0586_p0188a16║成唯識論第二卷中有此文也。百法鈔云：文者，文
X28n0586_p0188a17║身。文無自性，依字假立。若無改轉之義，斯乃但名
X28n0586_p0188a18║為字。若一字已上有所改轉，詮得差別，即名為句。
X28n0586_p0188a19║即由此詮自性差別之時，望於名、句，能為所依，故
X28n0586_p0188a20║名為文。文體雖即是字，要與二為所依，有改轉義，
X28n0586_p0188a21║方號為文。若不與二為所依，又無改轉之義，但名
X28n0586_p0188a22║為字。名詮自性者，謂諸法自性也。即一切有為、無
X28n0586_p0188a23║為，有漏、無漏，色、心、假、實，局附自體，皆名自性。詮此
X28n0586_p0188a24║自性，號之為名。即不局一字、二字，但有詮自性者，
X28n0586_p0188b01║總說為名。若一字成名，如言眼、耳、鼻、舌，地、水、火、風
X28n0586_p0188b02║等。若二字成名，如勝解、精進等。若三字成名，如毗
X28n0586_p0188b03║耶離等。言句詮差別者，即諸法自體上有不同之
X28n0586_p0188b04║義，名為差別，亦通有漏、無漏等。即二字已上但詮
X28n0586_p0188b05║差別者，皆名為句。且二字句詮差別者，如云佛眼。
X28n0586_p0188b06║若但言眼，即唯詮眼自性。今既於眼上加佛字，即
X28n0586_p0188b07║是詮眼之差別矣。若云有漏眼，即三字成句，詮差
X28n0586_p0188b08║別也。顯揚聖教論：問：名者何義？答：目種種事令世
X28n0586_p0188b09║共知故，又能令意作種種相故，又由語言所傳述
X28n0586_p0188b10║故。問：句者何義？答：攝受於名，究竟顯了，不現見義
X28n0586_p0188b11║故。問：文者何義？答：顯發名、句故。百法等論：聲是色
X28n0586_p0188b12║蘊，名、句、文三心不相應行蘊所攝。今則置之，故云
X28n0586_p0188b13║不論色、行等也。今家所立文、句為題，義亦難見，具
X28n0586_p0188b14║如金光明文句新記中注解。
X28n0586_p0188b15║彼都人士出言成章
X28n0586_p0188b16║毛詩小雅魚藻之什第五篇都人士五章，章六句
X28n0586_p0188b17║之詩也。古者長民，衣服不貳，從容有常，以齊其民，
X28n0586_p0188b18║則民德歸壹。傷今不復見古人也，乃作此詩而勅
X28n0586_p0188b19║之。詩云：彼都人士，狐裘黃黃。其容不改，出言有章。
X28n0586_p0188b20║毛傳云：彼，彼明王也。鄭玄箋云：城郭之域曰都。古
X28n0586_p0188b21║明王時，都人有士行者，冬則衣狐裘黃黃然，取溫
X28n0586_p0188b22║裕而已。其動作容皃既有常，吐口言語又有法度
X28n0586_p0188b23║文章。疾今奢淫，不自責以過差。
X28n0586_p0188b24║文句云：金陵
X28n0586_p0188c01║昇州，地號也。玄義云昔於建業始聽經文者，建業，
X28n0586_p0188c02║昇州水名也。別傳云瓦官開玄義，妙玄云江陵聞
X28n0586_p0188c03║玄義者，大師談妙，非止一處，妙玄自約章安所聞
X28n0586_p0188c04║而說，故與別傳無違。昇州，古之楊州也。
X28n0586_p0188c05║丹丘
X28n0586_p0188c06║吳會須知云：台州郡有丹丘驛。天台山賦云：覩靈
X28n0586_p0188c07║驗而遂徂，忽乎吾將行。仍羽人於丹丘，尋不死之
X28n0586_p0188c08║福庭。注云：見此山靈驗神思，遂往而忽行也。仍，因
X28n0586_p0188c09║也。羽人，仙人也。言因仙人於丹丘尋求不死之庭，
X28n0586_p0188c10║謂求仙之處也。
X28n0586_p0188c11║記云：南岳
X28n0586_p0188c12║衡州，山名也。
X28n0586_p0188c13║江陵
X28n0586_p0188c14║荊州郡名也。破古不全我巳者，巳字當為己字，故
X28n0586_p0188c15║下句云削乃唯在於己。或作破古不全為句讀者，
X28n0586_p0188c16║非也。
X28n0586_p0188c17║繁芿
X28n0586_p0188c18║繁，謂繁多繁長。芿，謂草芟其陳者，又生新者。
X28n0586_p0188c19║率爾
X28n0586_p0188c20║論語云：子路率爾而對。注云：率爾，先三人對也。今
X28n0586_p0188c21║謂輕率聊爾也。慈恩玄贊云：首稱妙法蓮華經者，
X28n0586_p0188c22║藻宏綱之極唱，旌一部之都名。法含持軌，綰群祥
X28n0586_p0188c23║以稱妙；華兼秀發，總眾美而彰蓮。如此釋題，比夫
X28n0586_p0188c24║天台，甚為殊隔。釋題率爾，豈誣也哉？
X28n0586_p0189a01║固蔽
X28n0586_p0189a02║固即蔽也。論語云：學則不固。注云：固，蔽也。
X28n0586_p0189a03║樞楗
X28n0586_p0189a04║樞，本也。爾雅云：樞謂之椳。郭璞云：門戶扉樞也。椳，
X28n0586_p0189a05║郁回切。楗關。楗與鍵字同。
X28n0586_p0189a06║叡公
X28n0586_p0189a07║羅什弟子僧叡法師，謙虗內敏，博通經論，有二十
X28n0586_p0189a08║八品生起次第。
X28n0586_p0189a09║方鏡
X28n0586_p0189a10║鏡鑑也。
X28n0586_p0189a11║淆，混
X28n0586_p0189a12║濁水也。
X28n0586_p0189a13║學舍、養宮，並非今意
X28n0586_p0189a14║禮記。明堂云：米廩，有虞氏之庠也。序，夏后氏之序
X28n0586_p0189a15║也。瞽宗，殷學也。頖宮，周學也。注云：庠序亦學也。庠
X28n0586_p0189a16║之言詳也，於以考禮詳事，魯謂之米廩。虞帝上孝，
X28n0586_p0189a17║今藏粢盛之委焉。序，次序王事也。瞽宗，樂師瞽矇
X28n0586_p0189a18║之所宗也，古者有道德者使教焉。頖之言班也，於
X28n0586_p0189a19║此班政教也，故云學舍矣。養宮者，禮記。內則云：凡
X28n0586_p0189a20║三王養老，皆引年八十者。有虞氏養國老於上庠，
X28n0586_p0189a21║養庶老於下庠。夏后氏養國老於東序，養庶老於
X28n0586_p0189a22║西序。殷人養國老於右學，養庶老於左學。周人養
X28n0586_p0189a23║國老於東膠，養庶老於虞庠。虞庠在國之西郊。凡
X28n0586_p0189a24║養老，五帝憲。注云：憲，法也，養之為法其德行也。三
X28n0586_p0189b01║王有乞言。注云：有讀為又，又從之求善言，可施行
X28n0586_p0189b02║也。五帝憲，養氣體而不乞言，有善則記之為惇史。
X28n0586_p0189b03║三王亦憲，既養老而後乞言，亦微其體，皆有惇史。
X28n0586_p0189b04║注云：惇史，史孝厚者也。文王世子云：設三老五更，
X28n0586_p0189b05║群老之席位焉。注云：三老五更，各一人也，皆年老
X28n0586_p0189b06║更事致仕者也。天子以父兄養之，示天下之孝弟
X28n0586_p0189b07║也。各以三五者，取象三辰五星也。白虎通云：王者
X28n0586_p0189b08║父事三老，兄事五更，雖天子必有尊也。不正言父
X28n0586_p0189b09║兄者，何也？老者，壽考也，欲言所令者多也。更者，更
X28n0586_p0189b10║也，所更歷眾也。
X28n0586_p0189b11║爾雅
X28n0586_p0189b12║顏氏家訓云：周公所作。郭璞云：興於中古，東西牆
X28n0586_p0189b13║謂之序者，此是爾雅文也。別內外者，此是郭璞注
X28n0586_p0189b14║文也。
X28n0586_p0189b15║古人章疏以胤音之
X28n0586_p0189b16║引字去聲，胤字與引字同韻，故以音之。而此胤字
X28n0586_p0189b17║自訓繼嗣，非弄引義也。
X28n0586_p0189b18║亦如大經至謝公加也
X28n0586_p0189b19║初道猛法師自天竺唯得五品：一壽命、二金剛身、
X28n0586_p0189b20║三名字功德、四如來性、五大眾問，共曇無讖譯為
X28n0586_p0189b21║二十卷。河西國王沮渠蒙遜又遣使往天竺，再得
X28n0586_p0189b22║八品：一病行、二聖行、三梵行、四嬰兒行、五德王、六
X28n0586_p0189b23║師子吼、七迦葉、八陳如，又譯為二十卷。并前乃成
X28n0586_p0189b24║四十卷，一十三品，傳於北方，號為北本。至于宋朝，
X28n0586_p0189c01║文帝勅道場寺慧觀、烏衣寺慧嚴、康樂縣令謝靈
X28n0586_p0189c02║運治定，乃就壽命品加序品、純陀品、哀歎品，於如
X28n0586_p0189c03║來性品加四相品、四依品、邪正品、四諦品、四倒品、
X28n0586_p0189c04║文字品、鳥喻品、月喻品、菩薩品，凡十二品，并前十
X28n0586_p0189c05║三品，成二十五品，製三十六卷，傳於南方，名南本
X28n0586_p0189c06║也。言純陀者，名也。六卷云：華名子純。子之與陀，二
X28n0586_p0189c07║文互出。舊云：本名純陀，後大眾稱德，號為妙義。今
X28n0586_p0189c08║謂不然，純陀是西音，妙義乃此語，先立嘉名，為最
X28n0586_p0189c09║後作瑞，所以大眾稱美，是故不應名德兩分也。
X28n0586_p0189c10║至安公來，始分三段
X28n0586_p0189c11║道安法師，常山扶柳人，姓衛，家世英儒。于時秦主
X28n0586_p0189c12║命僧講楞伽經，講者平讀其文，都無分節。秦主曰：
X28n0586_p0189c13║朕聞佛法玄微，經文奧賾，賓主起復，師資答問，必
X28n0586_p0189c14║有次序。如何直解，略無利判乎？諸僧無對，由是聲
X28n0586_p0189c15║流四方。安公其時在於襄陽，聞而歎曰：何以吾徒
X28n0586_p0189c16║同受斯耻？遂將佛經文無豐約，皆判為三分。安公
X28n0586_p0189c17║雖作三分判經，大眾尚或未之信也。及夫西域親
X28n0586_p0189c18║光菩薩造佛地論，彼論釋經，果分為三：一、教起因
X28n0586_p0189c19║緣分，二、聖教所說分，三、依教奉行分。此與序正流
X28n0586_p0189c20║通而無異也。
X28n0586_p0189c21║西京賦云：人生幾亡
X28n0586_p0189c22║文選東都賦亦云：往者王莽作亂，天人致誅，六合
X28n0586_p0189c23║相滅，于時之亂，生民幾亡。注云：幾，近也。
X28n0586_p0189c24║文句云：梵網
X28n0586_p0190a01║菩薩戒疏云：佛觀大梵天王因陀羅網千重文彩
X28n0586_p0190a02║不相障礙，為說無量世界猶如網目，一一世界各
X28n0586_p0190a03║各不同。諸佛教門亦復如是，莊嚴梵身無所障礙。
X28n0586_p0190a04║從譬立名，總喻一部所證參差不同，如梵王之網
X28n0586_p0190a05║也。
X28n0586_p0190a06║佛說貫散
X28n0586_p0190a07║四分律云：如種華散置案上，風吹則散。何以故？無
X28n0586_p0190a08║線貫穿故。是則有線貫之，乃不散矣。又修多羅有
X28n0586_p0190a09║翻之中第四翻線，線能貫持，如貫華也。今此乃以
X28n0586_p0190a10║長行之說如散華，偈頌之說如貫華耳。
X28n0586_p0190a11║增一等
X28n0586_p0190a12║此文亦出薩婆多論。五分律云：集一切長經為長
X28n0586_p0190a13║含，集不長不短經為中含，集一切雜說經為雜含，
X28n0586_p0190a14║集一切從一法至十法為增一阿含。阿含，此云無
X28n0586_p0190a15║比法，亦云教法。阿毗曇，此云對法，又云無比法。
X28n0586_p0190a16║記云毱多五弟子等
X28n0586_p0190a17║具云優波毱多。西域記云：烏波毱多，此翻近護。毱，
X28n0586_p0190a18║渠竹切。五弟子者，佛滅度後一百餘年，育王設會，
X28n0586_p0190a19║上座他鞞羅立義摩訶僧祇，大眾不同分為二部。
X28n0586_p0190a20║後上座部更生二部，謂雪山、薩婆多。雪山絕後，薩
X28n0586_p0190a21║婆多更習僧祇生三部，謂彌沙塞、曇無德、迦葉遺
X28n0586_p0190a22║及薩婆多。僧祇為五部，大集經中預指五部，宗輪
X28n0586_p0190a23║論中廣分別說。
X28n0586_p0190a24║唐三藏
X28n0586_p0190b01║玄弉法師也。
X28n0586_p0190b02║提婆設摩
X28n0586_p0190b03║提婆設摩，即阿羅漢，未聞翻譯。
X28n0586_p0190b04║隨時未有
X28n0586_p0190b05║隨應作隋。
X28n0586_p0190b06║迦多演尼子
X28n0586_p0190b07║眾經音義說：舊云迦旃延子，從姓為名。有云迦多
X28n0586_p0190b08║衍那，聲之轉也。西域記云：迦多衍那，佛滅度後第
X28n0586_p0190b09║三百年出，造發智論。舊云迦旃延，訛也。此發智論
X28n0586_p0190b10║文義具足，傳習之者號為身論，以餘六論各辨一
X28n0586_p0190b11║支，有異於身，名為足論，從喻以立身足者耳。
X28n0586_p0190b12║鏡中破云
X28n0586_p0190b13║北地法華鈔引鏡水云：又秀法師有法華圓鏡，豈
X28n0586_p0190b14║其是邪？
X28n0586_p0190b15║又成論云：如六足阿毗曇說者
X28n0586_p0190b16║句。故彼論云：地獄報業者，如六足阿毗曇樓炭中
X28n0586_p0190b17║廣說。今不用地獄業之文，但引六足阿毗曇耳。
X28n0586_p0190b18║阿輸柯王
X28n0586_p0190b19║西域記云：阿輸迦，此翻無憂，舊云阿育王。
X28n0586_p0190b20║文句云：其餘品各有處分
X28n0586_p0190b21║論文末云：如向處分。如向者，如前也。處者，所也。分
X28n0586_p0190b22║字平聲，即如前所分也。故論云：自此已下為七種
X28n0586_p0190b23║具足煩惱眾生說譬喻對治。七種增上慢：一者求
X28n0586_p0190b24║勢力人；二者求聲聞解脫人；三者大乘人；四者有
X28n0586_p0190c01║定人；五者無定人；六者集功德人；七者不集功德
X28n0586_p0190c02║人。七種上慢：顛倒求功德上慢，以世間諸煩惱熾
X28n0586_p0190c03║然而求天人妙境界報，對治此故說火宅喻；聲聞
X28n0586_p0190c04║人一向上慢，我乘與如來乘無別，對治此故說窮
X28n0586_p0190c05║子喻；大乘人一向上慢，無別聲聞支佛乘，對治此
X28n0586_p0190c06║故說雲雨喻；實無而有上慢人，以有世間三昧，實
X28n0586_p0190c07║無涅槃生涅槃想，對治此故說化城喻；敗亂心實
X28n0586_p0190c08║無有定，過去有大乘善根而不覺知，對治此故說
X28n0586_p0190c09║繫珠喻；有功德人說大乘法而取非大乘，對治此
X28n0586_p0190c10║故說髻珠喻；無功德人於第一乘不集善根，說第
X28n0586_p0190c11║一乘不取為第一，對治此故說醫師喻。乃至云：自
X28n0586_p0190c12║此已下示現法力。修行力五門示現：一、證，二、信，三、
X28n0586_p0190c13║供養，四、聞法，五、讀誦。持說四門，彌勒品中示現。一
X28n0586_p0190c14║法門，常精進品中示現。一、證者，如經說是如來壽
X28n0586_p0190c15║命長遠等。二、信者，如經八世界眾生得三菩提心。
X28n0586_p0190c16║三、供養者，如經是諸菩薩得大法利雨曼陀羅。四、
X28n0586_p0190c17║聞法者，如隨喜品說。一法門，常精進品示現者，謂
X28n0586_p0190c18║讀誦書寫等。持者，有三法門，如法師品、安樂行品、
X28n0586_p0190c19║勸持品等廣說法力。說力者，有三法門，神力品示
X28n0586_p0190c20║現：一、出廣長舌，二、謦欬聲，三、彈指，令修行者覺悟
X28n0586_p0190c21║故。行苦行力者，藥王品示現教化眾生。行苦行者，
X28n0586_p0190c22║妙音品示現教化眾生。護諸難者，觀音品、陀羅尼
X28n0586_p0190c23║品示現。功德勝力者，嚴王品示現。護法力者，普賢
X28n0586_p0190c24║品及後品中示現。
X28n0586_p0191a01║記云：於序成就又有二種
X28n0586_p0191a02║二者、示現自在功德成就故。如經王舍城勝餘一
X28n0586_p0191a03║切城舍故，耆闍崛山勝餘諸山故，顯此法勝故。
X28n0586_p0191a04║下六成就各有分節
X28n0586_p0191a05║第二眾成就有四：一數，謂大眾無數；二行，謂聲聞
X28n0586_p0191a06║修小乘行、菩薩修大乘行；三菩薩隨時示現；四出
X28n0586_p0191a07║家人威儀，一定皆是羅漢故。第三欲說法時至成
X28n0586_p0191a08║就，列十七種異名。第四威儀住成就，以至于第七
X28n0586_p0191a09║答問成就，如論廣說。
X28n0586_p0191a10║歎法師功德分
X28n0586_p0191a11║論云：如來法師功德成就故。
X28n0586_p0191a12║智眾定疑分
X28n0586_p0191a13║論云：自此已下，依三義示現：一、決定義，二、疑義，三、
X28n0586_p0191a14║依何事疑。如經爾時大眾中等。
X28n0586_p0191a15║斷疑分
X28n0586_p0191a16║論云：斷四種疑：一、何時說？謂佛如來於何時起種
X28n0586_p0191a17║種方便？為斷此疑，是故經云：諸佛出於五濁等。
X28n0586_p0191a18║河西如本傳
X28n0586_p0191a19║僧傳云：道憑者，亦是當世法匠，而執性剛忤，論者
X28n0586_p0191a20║少之。
X28n0586_p0191a21║江東瑤
X28n0586_p0191a22║宋朝吳興小山法瑤，姓楊，河東人。少而好學，尋問
X28n0586_p0191a23║萬里，撰涅槃、法華、大品等疏，春秋七十有六。其時
X28n0586_p0191a24║又有曇瑤法師。
X28n0586_p0191b01║講三論
X28n0586_p0191b02║中論百論十二門論。
X28n0586_p0191b03║光宅
X28n0586_p0191b04║梁朝光宅寺法雲法師。具如玄籤補注。辨。
X28n0586_p0191b05║雷同
X28n0586_p0191b06║禮記云毋雷同注云雷之發聲，萬物無不同時應
X28n0586_p0191b07║者。人之言當各由己，不當然也。孟子云：人無是非
X28n0586_p0191b08║之心，非人也。
X28n0586_p0191b09║鑽仰
X28n0586_p0191b10║論語顏回歎仲尼云：仰之彌高，鑽之彌堅，夫子循
X28n0586_p0191b11║循然善誘人。
X28n0586_p0191b12║問津
X28n0586_p0191b13║論語云：長沮、桀溺耕，孔子過，使子路問津焉。注云：
X28n0586_p0191b14║津，濟渡處也。
X28n0586_p0191b15║歧道
X28n0586_p0191b16║爾雅云：一達謂之道路，二達謂之歧。注云：歧，道旁
X28n0586_p0191b17║出也。
X28n0586_p0191b18║逵，徑
X28n0586_p0191b19║爾雅云：九達謂之逵。注云：四道交出，復有旁通也。
X28n0586_p0191b20║曇鸞，北齊人
X28n0586_p0191b21║有北齊，有南齊，江南是南齊，河北是北齊。鸞或作
X28n0586_p0191b22║巒，未詳氏族，鴈門人也。年六十七，魏興和四年卒。
X28n0586_p0191b23║文句云：若過若不及
X28n0586_p0191b24║論語云：子貢問：師與商也孰賢？子曰：師也過，商也
X28n0586_p0191c01║不及。曰：然則師愈與？曰：過猶不及。注云：俱不得中。
X28n0586_p0191c02║今借彼語以斥二家。
X28n0586_p0191c03║廬山龍及齊中興印
X28n0586_p0191c04║齊中興寺僧印法師，姓朱，壽春人。依廬山慧龍受
X28n0586_p0191c05║法華義。龍師當世著名，播於法華宗旨。印公雖學
X28n0586_p0191c06║該眾典，而偏以法華著名。講法華二百五十二遍。
X28n0586_p0191c07║廬山在江南南康軍。廬山記云：𭅕裕出於周威王
X28n0586_p0191c08║時，生而神靈，隱淪潛景，廬于此山，俗稱廬君。是故
X28n0586_p0191c09║其山取以為號。
X28n0586_p0191c10║玄暢
X28n0586_p0191c11║齊朝玄暢法師，姓趙，河西金城人。往涼州出家，本
X28n0586_p0191c12║名慧智，後遇玄高，事為弟子，乃改名為玄暢也。洞
X28n0586_p0191c13║曉經律，深入禪要，最善華嚴及以三論，由是學者
X28n0586_p0191c14║多所宗仰。
X28n0586_p0191c15║記云：易云：其臭如蘭
X28n0586_p0191c16║周易上繫辭云：君子之道，或出或處，或默或語。二
X28n0586_p0191c17║人同心，其利斷金。同心之言，其臭如蘭。正義云：言
X28n0586_p0191c18║二人同齊其心，吐發言語，氤氳臭氣，香馥如蘭也。
X28n0586_p0191c19║斷，丁亂切。臭，昌又切。
X28n0586_p0191c20║天台之名，如止觀記
X28n0586_p0191c21║天者巔也，台者星名，其地分野應天。三台如常所
X28n0586_p0191c22║說。
X28n0586_p0191c23║處會如釋籤所引
X28n0586_p0191c24║舊譯華嚴有七處八會，新譯更加普光明殿一會。
X28n0586_p0192a01║第一摩竭阿蘭若，第二摩竭熈連河曲普光明殿，
X28n0586_p0192a02║第三忉利天，第四夜摩天，第五兜率天，第六他化
X28n0586_p0192a03║自在天，第七重會普光明殿，第八又重會普光明
X28n0586_p0192a04║殿，第九遊逝多林也。
X28n0586_p0192a05║篇篇
X28n0586_p0192a06║言篇之多也。篇以編簡為義，古者殺青為簡，以韋
X28n0586_p0192a07║而編，編簡成篇，如今連紙成卷也。故杜元愷云：大
X28n0586_p0192a08║事書之于䇿，小事簡牘而已。大竹名策，小竹名簡，
X28n0586_p0192a09║木板名牘。
X28n0586_p0192a10║如十妙等至具四意
X28n0586_p0192a11║如十二因緣，四諦境等：一正釋，二判麤妙，三開麤
X28n0586_p0192a12║顯妙，四觀心。
X28n0586_p0192a13║猶如信宿
X28n0586_p0192a14║毛詩周頌有客詩云：有客宿宿，有客信信。注云：一
X28n0586_p0192a15║宿曰宿，再宿曰信。爾雅釋訓文云：有客宿宿，言再
X28n0586_p0192a16║宿也。有客信信，言四宿也。郭注云：再宿為信。
X28n0586_p0192a17║守株尚昧
X28n0586_p0192a18║韓子云：宋有耕者於野，有兔觸株而死，因而得兔。
X28n0586_p0192a19║後乃不耕，恒守此株，冀復有兔，傍人諭之而不肯
X28n0586_p0192a20║止。故俗相傳，以執迷者謂之守株。
X28n0586_p0192a21║故云觀與經合
X28n0586_p0192a22║故止觀第八知次位中云：一一句偈，如聞而修，入
X28n0586_p0192a23║心成觀。觀與經合，觀則有印，印心作觀，非數他寶。
X28n0586_p0192a24║何釋遠近
X28n0586_p0192b01║舊印本作釋，非也。越州新本作擇，是也。
X28n0586_p0192b02║其事略如止觀記
X28n0586_p0192b03║無緣慈即如來慈。此慈乃與寶相同體，非空寂故，
X28n0586_p0192b04║非法緣慈；非愛見故，非眾生緣慈。上之兩慈與菩
X28n0586_p0192b05║薩共，無緣大慈獨在如來。故大經？梵行品云：慈若
X28n0586_p0192b06║有無，非有非無。如是之慈，非諸聲聞、緣覺境界，非
X28n0586_p0192b07║不異於諸偏菩薩。但偏菩薩聞法易轉，仍有少分，
X28n0586_p0192b08║二乘全闕，故獨對之。乃至十二因緣、七覺、八正、十
X28n0586_p0192b09║力、無畏、諸佛神通，無不皆以慈為根本。如提婆達
X28n0586_p0192b10║教於闍王，放其醉象欲害如來，如來爾時即入慈
X28n0586_p0192b11║定，舒手示之，即於五指出五師子，象見怖畏。當知
X28n0586_p0192b12║皆是善慈根力。
X28n0586_p0192b13║肇用融公
X28n0586_p0192b14║肇師如玄籤補往。道融法師，汲郡林慮人。才解英
X28n0586_p0192b15║絕，內外經書，闇心遊府。羅什入關，乃往諮稟。什公
X28n0586_p0192b16║奇之，令講法華。什自聽之，乃歎之曰：佛法之興，融
X28n0586_p0192b17║其人也。肇用融公九轍者，準第八記，乃是叡公。什
X28n0586_p0192b18║師譯畢，叡公便講，開為九轍，時人號為九轍法師。
X28n0586_p0192b19║一昏聖相叩轍，二涉教歸真轍，三興顯潛彰轍，四
X28n0586_p0192b20║述窮通昔轍，五彰因進悟轍，六讚揚行學轍，七本
X28n0586_p0192b21║迹無生轍，八舉因微果轍，九稱揚遠濟轍。第一是
X28n0586_p0192b22║序品，次七是正宗，後一是流通。名目甚美，而宗體
X28n0586_p0192b23║不分。今恐融公是用叡公九轍，義𦘦又用融之所
X28n0586_p0192b24║用，是故云爾。不然，則今融字須改為叡字。
X28n0586_p0192c01║華嚴經偈如釋籤
X28n0586_p0192c02║譬如貧窮人，終日數他寶，自無半錢分，於法不修
X28n0586_p0192c03║行，多聞亦如是。
X28n0586_p0192c04║莊子云：得兔等
X28n0586_p0192c05║莊子雜篇外物第二十六云：筌者所以在魚，得魚
X28n0586_p0192c06║而忘筌；蹄者所以在兔，得兔而忘蹄；言者所以在
X28n0586_p0192c07║意，得意而忘言。吾安得失忘言之人而與之言哉？
X28n0586_p0192c08║注疏云：筌，魚苟也，以竹為之，故字從竹。亦有從草
X28n0586_p0192c09║者，香草可以餌魚，置香草於柴木之中以取魚也。
X28n0586_p0192c10║蹄，兔罝也，亦兔弶也，以之繼係兔脚故也。今記主
X28n0586_p0192c11║準說文須作罤字，即兔網也；作𦌢字者，即兔網繩
X28n0586_p0192c12║也。
X28n0586_p0192c13║文句引經中出釋氏宮，去伽耶城不遠，得菩提
X28n0586_p0192c14║西域記云：劫羅伐寧堵國，即舊名迦維羅衛國也。
X28n0586_p0192c15║於摩竭陀國戒賢論師伽藍西南行四五里，渡尼
X28n0586_p0192c16║連河，至伽耶城。其城險固無人，唯婆羅門千餘家
X28n0586_p0192c17║耳，王所不臣，眾咸宗敬。從城西席行五六里，至伽
X28n0586_p0192c18║耶山，谿谷香冥，印度俗人稱曰靈山。東南乃是伽
X28n0586_p0192c19║耶、那提二迦葉波事火之處。從此東渡大河，至鉢
X28n0586_p0192c20║羅岌菩提山，唐言前正覺山也。此山西南十四五
X28n0586_p0192c21║里，有畢鉢羅樹，佛在世時，高數百尺，佛坐其下，成
X28n0586_p0192c22║等正覺，因此謂之菩提樹也。言不遠者，以菩提道
X28n0586_p0192c23║場去伽耶城約有二十里也。
X28n0586_p0192c24║記云：如觀指掌
X28n0586_p0193a01║論語云：禘自既灌而往者，吾不欲觀之矣。或問禘
X28n0586_p0193a02║之說。子曰：不知也。知其說者之於天下也。指其掌。
X28n0586_p0193a03║果後近熟
X28n0586_p0193a04║文句既云過去為熟，今恐近字應改作過字。若言
X28n0586_p0193a05║近者，則指過為近。
X28n0586_p0193a06║適過世脫
X28n0586_p0193a07║文句既云近世為脫，今恐過字須改為近字。若指
X28n0586_p0193a08║近為過，則不勞改。
X28n0586_p0193a09║近也今日
X28n0586_p0193a10║也字誤矣，應云近世。
X28n0586_p0193a11║三世九世，如止觀記等
X28n0586_p0193a12║彼輔行中文稍訛略，今具引之。舊華嚴經三十一
X28n0586_p0193a13║并新華嚴五十三皆云：有十種說三世，所謂過去
X28n0586_p0193a14║世說過去世，過去世說未來世，過去世說現在世，
X28n0586_p0193a15║未來世說過去世，未來世說現在世，未來世說無
X28n0586_p0193a16║盡，現在世說過去世，現在世說未來世，現在世說
X28n0586_p0193a17║平等，現在世說三世即一念，是為十也。又瓔珞經：
X28n0586_p0193a18║俱翼天子問佛：三世皆有諸佛不？佛言：汝問何等
X28n0586_p0193a19║三世？過去耶？現在耶？未來耶？當知此亦九世之意
X28n0586_p0193a20║耳。
X28n0586_p0193a21║文句云：師子奮迅
X28n0586_p0193a22║清涼觀師云：師子嚬申奮迅，俱是展舒，四體通暢
X28n0586_p0193a23║之狀也。又云：佛承機者，承字誤也，應作乘字。觀經
X28n0586_p0193a24║疏云：大聖垂慈，乘機演法。
X28n0586_p0193b01║記云：有人準大集等
X28n0586_p0193b02║慈恩法華玄贊中作此云也。若單論五百猶在正
X28n0586_p0193b03║法，乃至云然五五百且從一往末法之初者，涅槃
X28n0586_p0193b04║疏云：經說不同，一云正像各一千年，一云各五百
X28n0586_p0193b05║年，一云正法五百像法一干，或云正法一百，或云
X28n0586_p0193b06║八十，蓋由緣有濃淡致說有促賖耳。又云正法千
X28n0586_p0193b07║年，由度女人出家故減五百也。
X28n0586_p0193b08║大經嬰兒
X28n0586_p0193b09║今略錄之。經云：嬰兒不能起、住、來、去、語言。如來亦
X28n0586_p0193b10║爾，不起法相，故名不起；不著諸法，故名不住；行無
X28n0586_p0193b11║動搖，故名不來；已至涅槃，故名不去；說即無說，名
X28n0586_p0193b12║無語言。又嬰兒者，能說大字。如來亦爾，說於大字，
X28n0586_p0193b13║所謂婆知。婆者，無為；啝者，有為。又嬰兒者，不知苦、
X28n0586_p0193b14║樂、晝、夜、父、母。菩薩亦然，為眾生故，不見苦、樂，無晝、
X28n0586_p0193b15║夜相；其心平等，故無父、母、親、疎等相。又嬰兒者，不
X28n0586_p0193b16║能造作大、小諸事。菩薩亦然，不作五逆，故不作大；
X28n0586_p0193b17║無二乘心，故不作小。又嬰兒者，啼哭之時，父母即
X28n0586_p0193b18║以楊樹黃葉而止之言：莫啼，莫啼！我與汝金。嬰兒
X28n0586_p0193b19║見已，生真金想，便止不啼。然此黃葉實非金也。木
X28n0586_p0193b20║牛、木馬、木男、木女，嬰兒見已，亦乃生於男、女等想。
X28n0586_p0193b21║如來亦爾，見造惡者，為說天宮五欲快樂；眾生聞
X28n0586_p0193b22║已，為求生天，止不作惡。然此實是生死無常。又嬰
X28n0586_p0193b23║兒者，若有眾生厭生死時，如來則為說於二乘。然
X28n0586_p0193b24║實無有二乘之實。
X28n0586_p0193c01║河西云
X28n0586_p0193c02║河西道朗法師，是曇無讖弟子也。楊雄凉州箴云：
X28n0586_p0193c03║黑水西河，斯乃沮渠蒙遜都之。
X28n0586_p0193c04║臭香覺觸瞪視等
X28n0586_p0193c05║臭，尺救切，應作齅，許救切，亦作嗅。楞伽經云：或有
X28n0586_p0193c06║佛土，瞪視顯法，或現異相，或復揚眉，或動目睛，或
X28n0586_p0193c07║示微笑，嚬申謦欬，憶念動搖，以如是等而顯於法。
X28n0586_p0193c08║如不瞬世界、妙香世界及普賢如來佛土之中，但
X28n0586_p0193c09║瞪視不瞬，令諸菩薩證無生忍及諸勝三昧，非由
X28n0586_p0193c10║言說。余謂毗盧妙性遍一切處，故一切法皆可為
X28n0586_p0193c11║門而趣入矣。但此娑婆乃以音聲而為佛事，淺識
X28n0586_p0193c12║未知，便排言說。維摩經云：無離文字說解脫也。有
X28n0586_p0193c13║人謂崇法禪師昔日聽律，乃歎云：解脫之道，天壤
X28n0586_p0193c14║相隔。遂棄之學經論，洞明智者一宗，偏說法華十
X28n0586_p0193c15║妙。後又歎云：予以不退心，慕常樂果，當自初地至
X28n0586_p0193c16║十地，豈為名相所縛耶？乃捨之，直造韶禪師道場。
X28n0586_p0193c17║韶公接之云：自性清淨，無一法可得者，佛之理也；
X28n0586_p0193c18║百福莊嚴，無一善可棄者，佛之事也。雖分二途，俱
X28n0586_p0193c19║強名耳。乃至云：吾崇壽之子，玄沙之孫，建大法幢，
X28n0586_p0193c20║以金剛體全付於汝。今問若爾，將何以為教外別
X28n0586_p0193c21║傳乎？戒律是三學之初章，何乖於解脫哉？維摩詰
X28n0586_p0193c22║云：其知此者，是名奉律。豈非解脫乎？苟如韶禪師
X28n0586_p0193c23║所說，將何出於天台之道耶？而云名相所縛者，是
X28n0586_p0193c24║自不達耳，何關於天台耶？甞見人云：經律論是化
X28n0586_p0194a01║中下之機，漸次之談，方便權說，謂之教家。執滯名
X28n0586_p0194a02║相，言因言果，言修言證，言事言理，言淨言穢，言生
X28n0586_p0194a03║言佛，言高言下，言彼此等，是智解宗師也。若乃禪
X28n0586_p0194a04║門，是化上上之機，頓超之談，真實之說，謂之宗門，
X28n0586_p0194a05║無有執滯名相等事。凡所舉口，以講演者為闍梨，
X28n0586_p0194a06║以隱語者為尊宿。嗚呼！此但於佛法大藏之內，竊
X28n0586_p0194a07║取一句半句，以示於人耳。輙欲蔽於吾佛法藏之
X28n0586_p0194a08║廣說者，其可得乎？如人於大海中，酌一渧水，而斥
X28n0586_p0194a09║於大海之水者，不亦忘本乎？且如天台，何曾一向
X28n0586_p0194a10║談於因果，而不說非因果等耶？莊老亦云：玄之又
X28n0586_p0194a11║玄，絕聖棄智。仲尼亦云：寂然不動，感而遂通。外道
X28n0586_p0194a12║亦有單複具足絕言等見。小乘中云：陳如比丘，知
X28n0586_p0194a13║見寂然，無有言說，妙中之妙。大乘之中，無言童子
X28n0586_p0194a14║等。請細詳之，勿謗天台之道，滯於名相也。且如禪
X28n0586_p0194a15║家，或以句偈令人看之，豈非語言智解乎？若非言
X28n0586_p0194a16║語智解，則不能通於言話矣。本欲斥於講者，而返
X28n0586_p0194a17║自看言話文字，語錄最多。吁！可怪也。何不看佛語
X28n0586_p0194a18║錄耶？若謂大藏之外，別有正法可傳者，是猶捨五
X28n0586_p0194a19║經、孟子，別有仲尼之道也。應知吾佛之道，非語非
X28n0586_p0194a20║默，非動非靜，理絕百非，言忘四句，隨機響答，或語
X28n0586_p0194a21║或默，或非語默，或頓或漸，或非頓漸，以至一切無
X28n0586_p0194a22║量法門，具在大藏，可以卷舒。而天台智者，佛會親
X28n0586_p0194a23║承，今乃祖述，憲章先覺，不可以文字法師、闇證禪
X28n0586_p0194a24║師而雷同也。
X28n0586_p0194b01║白四結竟
X28n0586_p0194b02║南山云：以三羯磨通前單白，故云白四也。羯磨此
X28n0586_p0194b03║云業，所作是業，故亦云所作。百論云：事也。若以義
X28n0586_p0194b04║求，翻為辨事，謂施造遂法，有成濟之功焉。四分律
X28n0586_p0194b05║三十六云：受具足戒，當作白四羯磨。
X28n0586_p0194b06║文句云：千車共轍，萬流鹹會
X28n0586_p0194b07║越州新板，轍誤為輙，改鹹作咸。若改作咸，則令記
X28n0586_p0194b08║文都無用矣。故須存舊，方合記文，此乃後人勘寫
X28n0586_p0194b09║謬焉。記云祇應者，祇字誤也，當為秪字，音支，亦作
X28n0586_p0194b10║只，事辭也。
X28n0586_p0194b11║記云阿泥樓逗至止觀第六記
X28n0586_p0194b12║如來將欲涅槃，阿難心沒憂海。時阿泥樓逗語言：
X28n0586_p0194b13║如來不久當入涅槃，若有所疑今悉可問，何以憂
X28n0586_p0194b14║愁而失法利？阿難於是乃白佛言：一切經初當安
X28n0586_p0194b15║何語？依何行道？將何為師？惡口車匿當云何治？佛
X28n0586_p0194b16║告阿難：一切經初安如是等。
X28n0586_p0194b17║百論
X28n0586_p0194b18║僧肇師云：論有百偈，故以立名。計自然是有無攝
X28n0586_p0194b19║者，如周弘政釋三玄云：易判八卦陰陽吉凶，約有
X28n0586_p0194b20║明玄也。老子虗融，約無明玄也。莊子自然，約有無
X28n0586_p0194b21║明玄也。故知計自然是有無中攝也。
X28n0586_p0194b22║具如玄文，以開十門
X28n0586_p0194b23║一釋名，二辨相，三釋成，四對諦，五起教觀，六說默，
X28n0586_p0194b24║七用不用，八權實，九開顯，十通經。悉者，遍也。檀，此
X28n0586_p0194c01║云施，佛以此四遍施眾生故也。
X28n0586_p0194c02║晉王
X28n0586_p0194c03║隋煬帝未登位時，號晉王，姓楊名廣。從智者受戒
X28n0586_p0194c04║後，乃名總持。
X28n0586_p0194c05║動即三四紙等
X28n0586_p0194c06║慈恩疏等，莫不皆然。
X28n0586_p0194c07║亦名付法藏經
X28n0586_p0194c08║目錄或云付法藏因緣傳六卷，或無因緣兩字，亦
X28n0586_p0194c09║云付法藏經。
X28n0586_p0194c10║比竊讀至唯藏等四
X28n0586_p0194c11║如清涼觀師列諸家判教，從立一教至立五教者，
X28n0586_p0194c12║以天台列在立四教數中，與光宅等皆在四攝，豈
X28n0586_p0194c13║非竊讀歟？
X28n0586_p0194c14║餘如玄文
X28n0586_p0194c15║妙玄問佛：若有久成、始成等者，亦應有開三、不開
X28n0586_p0194c16║三等邪？答：若菩薩、聲聞共為僧者，則有開三顯一；
X28n0586_p0194c17║若鈍菩薩為僧者，何須開顯邪？問：若不開三顯一，
X28n0586_p0194c18║五佛章云何？答：同是菩薩、聲聞共為僧，出五濁世
X28n0586_p0194c19║可如此，出淨土佛則不然矣。又云：戒緩乘亦急亦
X28n0586_p0194c20║緩故，即是穢土，以聲聞、菩薩共為僧，開三顯一，娑
X28n0586_p0194c21║婆是也。戒急乘亦緩亦急故，即是淨土，開三顯一，
X28n0586_p0194c22║安養是也。又下文云：攢於古師。攢字準文選？張衡
X28n0586_p0194c23║南都賦注中作在官切，故彼文云：攢立叢駢。注云：
X28n0586_p0194c24║林木攢布也。若準玉篇，從手是去聲，訓聚；從木是
X28n0586_p0195a01║平聲，謂木叢也。今依文選注中取平聲，亦取訓聚
X28n0586_p0195a02║也。
X28n0586_p0195a03║阿難非不傳秘，乃至傳秘秪名傳顯
X28n0586_p0195a04║準玄籤中，此是顯秘同時之意。以由此座說頓十
X28n0586_p0195a05║方，說漸不定等，於此是顯，於彼是密，各不相知，互
X28n0586_p0195a06║為顯密。故釋籤引大論中明顯密音聲，然後乃云
X28n0586_p0195a07║此據別說。若約體論，二義俱時，傳秘名顯，不其然
X28n0586_p0195a08║哉。
X28n0586_p0195a09║真諦
X28n0586_p0195a10║陳朝西竺三藏拘那陀羅，此云真諦。
X28n0586_p0195a11║耳根不壞等
X28n0586_p0195a12║根有二種：浮塵外根，即四微也；勝義內根，即清淨
X28n0586_p0195a13║四大也。處者，塵也。此恐誤矣。良以耳識四緣方聞：
X28n0586_p0195a14║一、根，即論云耳根也；二、境，即論云聲也；三、空，即論
X28n0586_p0195a15║云處也；四、作意，即論云作心欲聞也。文句又云：眾
X28n0586_p0195a16║緣和合者，論云：情、塵、意和合，故耳識生。隨耳識生，
X28n0586_p0195a17║即意識生。能分別種種因緣得聞聲，即總舉四緣
X28n0586_p0195a18║和合也。若取能聞兼所發意識，則或五緣生也。又
X28n0586_p0195a19║耳識從八緣生，若取能聞兼所發識，則或九緣生
X28n0586_p0195a20║也。非餘闕緣，故云可聞等者，請以向來四緣消釋
X28n0586_p0195a21║論文，則自見此文差誤也。但除空緣者，誤也。應云
X28n0586_p0195a22║除明緣也。以眼識從五緣而生，故稻稈經云：眼識
X28n0586_p0195a23║從五緣生，以眼為根，以色為境，以明為照，以空不
X28n0586_p0195a24║礙，以作意發起。由此五緣，眼識乃生。今說耳識不
X28n0586_p0195b01║須明照，故除明緣，亻除空緣也。又下問答中云：舉
X28n0586_p0195b02║我攝眾緣，亦是耳識四緣和合方聞耳。而記中云：
X28n0586_p0195b03║仍藉阿難願力，及以如來宿誓滅後，眾生有機，能
X28n0586_p0195b04║令和合成聞，名眾緣和合者，亦恐誤也。又前文解
X28n0586_p0195b05║聞持和合云：聞持之言，唯在阿難。和合之語，義通
X28n0586_p0195b06║兩向。由機會故，聞持和合者，亦恐誤也。以聞持和
X28n0586_p0195b07║合，是四緣無闕，方顯一時。若一緣不具，則成異時
X28n0586_p0195b08║故也。更請詳之。又唯識宗云：眼識九緣生，耳識唯
X28n0586_p0195b09║從八，鼻舌身三七，後三五三四，若加等無間，於前
X28n0586_p0195b10║各增一。言九緣者：一、空，二、明，三、根，四、境，五、作意，六、
X28n0586_p0195b11║根本，七、染淨，八、分別，九、種子。根本即賴耶，染淨第
X28n0586_p0195b12║七識，分別乃意識，種子為因緣，諸法皆託此，離此
X28n0586_p0195b13║不生故。分別依者即第六識，染淨依者即第七識，
X28n0586_p0195b14║根本依者即第八識，根即同境依故。然八識中，眼
X28n0586_p0195b15║識一種藉九緣生，耳識唯藉八緣而起。九中除明，
X28n0586_p0195b16║鼻舌身三各由七緣，識方得轉。八中除空，第六意
X28n0586_p0195b17║識依五緣生。七中乃除染淨分別，分別即所發識，
X28n0586_p0195b18║染淨即所依根故。第七識從四緣而生，於五緣中
X28n0586_p0195b19║除染淨緣，染淨即所發識故。前六識中約為根故
X28n0586_p0195b20║除，此第七中約為識故除，復除第八，第八即根故。
X28n0586_p0195b21║或三緣生，更除於境，境即根故。第八識者從四緣
X28n0586_p0195b22║生，於前五緣除其染淨，以第七識即所依根故。或
X28n0586_p0195b23║三緣生，但有種子、作意及根，若乃加於等無間緣，
X28n0586_p0195b24║即如次第，所謂十九、八、六、四、五諸緣而生。問：天眼
X28n0586_p0195c01║具九緣否？答：不具，以不藉空明而亦起故。又畜等
X28n0586_p0195c02║中亦有肉眼，不假於明。由此應作四句分別，如理
X28n0586_p0195c03║可思。觀師亦云：小乘有三：一、法救論師立耳聞非
X28n0586_p0195c04║識，二、妙音師立識聞非耳，三、成實師和合能聞。大
X28n0586_p0195c05║乘亦三：一、雜集論立耳聞非識，二、梁攝論識聞非
X28n0586_p0195c06║耳，三、佛地論和合能聞。
X28n0586_p0195c07║有人不許滅後色經至若其全不許見等
X28n0586_p0195c08║三種為經：一者、聲；二者、色；三者、法。若佛在世，可以
X28n0586_p0195c09║音聲為經，故大品云：從善知識之所聞也。今佛去
X28n0586_p0195c10║世，紙墨傳持，應用色為經，故大品云：從經卷中之
X28n0586_p0195c11║所聞也。若法為經，內自思惟，心與法合，不由他教，
X28n0586_p0195c12║亦非紙墨，故云修我法者，證乃自知。然今古共以
X28n0586_p0195c13║法為經者，從強而說，雖別立三法，然聲、色兩種必
X28n0586_p0195c14║假法通，若見若聞，不以意思，無能令教與心相應，
X28n0586_p0195c15║此三但可在於此土而已。若乃鼻齅、身觸、舌噉，此
X28n0586_p0195c16║三則鈍。若於他土，六塵俱得為經，是故齅香、覺觸、
X28n0586_p0195c17║知味，皆能悟道，所以不可偏執法經單心而已。此
X28n0586_p0195c18║為正說，他人何故不許此哉？觀師云：小乘教體而
X28n0586_p0195c19║有三義，引婆沙中，一云、語業為體，謂佛語言、唱詞、
X28n0586_p0195c20║評論，其名、句、文但顯佛作用故也。二云、名等為體，
X28n0586_p0195c21║謂名、句、文次第安布，聲但依於展轉因故，謂語起
X28n0586_p0195c22║名，名能顯義。三云、雙取前二為體，故俱舍云：牟尼
X28n0586_p0195c23║說法蘊，數有八十千，彼體語或名，皆色行蘊攝。大
X28n0586_p0195c24║乘教體亦有三種：一、攝假從實，以聲為體，離聲無
X28n0586_p0196a01║別名、句等故；二、以體從用，名等為體，能詮諸法自
X28n0586_p0196a02║性、差別二所依故；三、以聲、名、句、文合為其體，由前
X28n0586_p0196a03║二說皆有理故。若就前二有去取者，寧依名等？良
X28n0586_p0196a04║以音聲一種正在佛世，容為教體，流傳後代，書之
X28n0586_p0196a05║竹帛，曾何有益？豈無教體？書雖是色，亦與名等為
X28n0586_p0196a06║所依故，斯則將非不許滅後色乎？慈恩問云：阿難
X28n0586_p0196a07║于時親亦見覺知佛所說，何故但言我聞不云我
X28n0586_p0196a08║見？答：此有三義：一、欲證深理要先聞法，名等詮義
X28n0586_p0196a09║非色等故；二、此土以音聲為佛事，聲為所依名等
X28n0586_p0196a10║有故；三、希證菩提要聞熏習，由聞熏習成出世故。
X28n0586_p0196a11║由斯經首不說見覺唯言我聞，分別功德論自有
X28n0586_p0196a12║此料簡，彼依此耳。問：為佛說法言我聞耶？為是佛
X28n0586_p0196a13║不說法言我聞乎？答：此有二解：一者、龍軍等言：佛
X28n0586_p0196a14║唯有三法，大定悲智久離戲論曾不說法，由佛本
X28n0586_p0196a15║願慈悲緣力，眾生識上文義相生。此文義相雖乃
X28n0586_p0196a16║親依自善根力而起，就強緣名為佛說，由耳根力
X28n0586_p0196a17║及自意變故云我聞。二者、親光等言：佛身具有蘊
X28n0586_p0196a18║界處等，由離分別名無戲論。豈不說法名無戲論？
X28n0586_p0196a19║謂宜聞者善根本願緣力，如來識上文義相生。此
X28n0586_p0196a20║文義相是佛利他善根所起，名為佛說。聞者識上
X28n0586_p0196a21║雖不親得，然似彼相分明顯現，故云我聞。當知若
X28n0586_p0196a22║文若義，皆是如來始觀察智相應淨識之所顯現。
X28n0586_p0196a23║下第五記釋知法常無性佛種從緣起中云：他云
X28n0586_p0196a24║為由行者善根力故，如來識上文義相生，乃至云
X28n0586_p0196b01║具如前文釋聞中破，故今委引至于下文。當知此
X28n0586_p0196b02║意若其然者，則今文云仍藉阿難願力等文亦可
X28n0586_p0196b03║用之，但非文句之意耳。又下文云三疑皆遣者，大
X28n0586_p0196b04║論云：羅漢雖無四諦中疑，於一切法處處有疑，唯
X28n0586_p0196b05║有諸佛於一切法常定無疑，是故佛無不定智慧。
X28n0586_p0196b06║因於䟦闍檀行十事
X28n0586_p0196b07║四分律云：世尊滅後一百年，毗舍離䟦闍子比丘
X28n0586_p0196b08║行十事，言是法清淨，佛所聽許：一、得兩指抄食，謂
X28n0586_p0196b09║食已捨威儀，不作餘法，得二指抄食食；二、得聚落
X28n0586_p0196b10║間，謂食捨威儀，得兩村中間食；三、得寺內，謂在寺
X28n0586_p0196b11║內別眾羯磨；四、得後聽可，謂在界內別眾羯磨已
X28n0586_p0196b12║聽可；五、得常法，謂此作是已，言是本來所作；六、得
X28n0586_p0196b13║和，謂食已捨威儀，以蘇、油、蜜、生蘇、石蜜、酪和一處
X28n0586_p0196b14║得食；七、得與鹽共宿，謂得用共宿鹽箸食中食；八、
X28n0586_p0196b15║得飲闍樓羅酒；九、得畜不截坐具；十、得受金銀等。
X28n0586_p0196b16║四分律中但標十名，而不作斯委示其相。若準五
X28n0586_p0196b17║分律：一、鹽、薑合共宿淨；二、兩指抄食淨；三、復坐食
X28n0586_p0196b18║淨；四、越聚落食淨；五、蘇、油、石蜜和酪淨；六、飲闍樓
X28n0586_p0196b19║伽酒淨；七、作坐具隨意大小淨；八、習先所習淨；九、
X28n0586_p0196b20║求聽淨；十、受畜金銀淨。毗舍離，亦毗耶離，又維耶
X28n0586_p0196b21║離，或鞞舍隸及吠舍釐，此云廣博嚴淨，又云好道。
X28n0586_p0196b22║䟦闍者，此翻為避。善見律云：毗舍離王及夫人未
X28n0586_p0196b23║登位時，共牧牛人兒出門遊戲，乃以脚蹋牧牛人
X28n0586_p0196b24║兒。其兒泣向父母說云：此無父母子，脚蹋我等。父
X28n0586_p0196c01║母答云：汝等各自避去。因此戲處，名為䟦闍。所以
X28n0586_p0196c02║䟦闍，此云避也。一千人結集等，具如大論及諸文
X28n0586_p0196c03║中。又結集遺法儀云：我從世尊聞，付囑大迦葉，當
X28n0586_p0196c04║令廣結集。又付囑文殊，往大鐵圍山，諸菩薩住處，
X28n0586_p0196c05║九地有八萬，當令略結集。
X28n0586_p0196c06║舊解：阿難得佛覺三昧
X28n0586_p0196c07║準淨名疏云：舍利弗問經說：阿難修不忘禪，得佛
X28n0586_p0196c08║覺三昧，以三昧力自能聞也。又引報恩經四願第
X28n0586_p0196c09║三願云：不同諸比丘須見即見者，彼經具云：諸比
X28n0586_p0196c10║丘晨暮二時得見世尊，莫令我爾欲見便見。
X28n0586_p0196c11║大經顯圓
X28n0586_p0196c12║文出德王品。疏云：初入證道，修道忽謝，無所可有，
X28n0586_p0196c13║名為不聞。真明豁開，無所不照，即是於聞，故云不
X28n0586_p0196c14║聞聞。證大涅槃，無有聞相，故名不聞不聞。證起惑
X28n0586_p0196c15║滅，名聞不聞。寂而常照，隨扣則應，故云聞聞。又不
X28n0586_p0196c16║聞聞是證圓淨，不聞不聞是證性淨，聞不聞及聞
X28n0586_p0196c17║聞是證方便淨。故此四句，圓冠諸法，靡不該通。用
X28n0586_p0196c18║圓釋經，猶懼不會，安得偏作邪？
X28n0586_p0196c19║故云善會
X28n0586_p0196c20║善會恐誤，應云嘉會。嘉雖訓善，既言故云，須指文
X28n0586_p0196c21║句，文句中云嘉會故也。
X28n0586_p0196c22║論問天竺釋時等
X28n0586_p0196c23║論：問：天竺說時名有二種：一、名迦羅，二、名三摩耶。
X28n0586_p0196c24║佛何以不言迦羅，而言三摩耶？答：若言迦羅，俱亦
X28n0586_p0197a01║有疑。問：輕易說故，應言迦羅。迦羅二字，三摩耶三
X28n0586_p0197a02║字，重難語故。答：除邪見故，說三摩耶，不言迦羅。有
X28n0586_p0197a03║人言：一切天地好醜，計以時為因。時來眾生熟，時
X28n0586_p0197a04║至則催促，時能覺悟人，是故時為因。更有人言：雖
X28n0586_p0197a05║天地好醜，一切物非時所作。時是不變，因是實有。
X28n0586_p0197a06║時法細故，不可見，不可知。乃至破云：時法無實，云
X28n0586_p0197a07║何能生天地好醜等物？如是等種種，除邪見故，不
X28n0586_p0197a08║說迦羅時，說三摩耶，除邪見。界入生滅，假名為時，
X28n0586_p0197a09║無別時，所謂方時、離合、一異、長短等名字，出凡人
X28n0586_p0197a10║心著，謂是實有法。以是故，除棄世界名字語言法。
X28n0586_p0197a11║問：若無時，云何聽時食，遮非時食為戒？答：我先已
X28n0586_p0197a12║說世界名字法，有時非實法，汝不應難。又是毗尼
X28n0586_p0197a13║中結戒法，是世界中實，非第一實法相，吾我法相
X28n0586_p0197a14║實不可得故。問：若非時食、時藥、時衣皆迦羅，何以
X28n0586_p0197a15║不說三摩耶？答：此毗尼中說，白衣不得聞，外道何
X28n0586_p0197a16║由得聞而生邪見？餘經通皆得聞，是故說三摩耶，
X28n0586_p0197a17║令其不生邪見。三摩耶說名時，亦是假名稱。又佛
X28n0586_p0197a18║法中多說三摩耶，少說迦羅，少故不應難（云云）。
X28n0586_p0197a19║離車
X28n0586_p0197a20║經律異相，翻為皮薄。又云同皮諸文，亦言黎昌，亦
X28n0586_p0197a21║言彌離，亦言彌離車，亦言隨耶利，亦言隨舍利，亦
X28n0586_p0197a22║言墮舍種，亦言律車，又言栗唱，又言彌戾車，又言
X28n0586_p0197a23║蔑戾車，又言離呫種等，此翻仙族王。又云邊地主，
X28n0586_p0197a24║又云傳集國政，其國義讓五百長者遞為國主，故
X28n0586_p0197b01║云傳集國政，罷政出外為邊地主。又云邊夷無所
X28n0586_p0197b02║知者，大經二十六者，六字誤也，當為八字。
X28n0586_p0197b03║斷伏不同，如止觀記
X28n0586_p0197b04║今取論意，與諸經論明斷少別。大論云：下地諸惑
X28n0586_p0197b05║因時未斷，至樹下時，乃以九地九品思惑通名一
X28n0586_p0197b06║九。故云三藏菩薩位在凡夫。若準俱舍、婆沙，下八
X28n0586_p0197b07║地惑初修禪時先已斷竟，唯非想地九品見思全
X28n0586_p0197b08║在，乃用九無礙、九解脫，以根勝故，不復更修下八
X28n0586_p0197b09║地定。應知俱舍取修禪時已斷惑竟，不復更斷。大
X28n0586_p0197b10║論依餘部，雖有漏斷，未名為斷，故不同耳。
X28n0586_p0197b11║然小乘中立二無知，至味、勢、熟、德、數、時、量耳
X28n0586_p0197b12║婆沙云：若乃永斷二種無知，謂染、不染，是名為佛。
X28n0586_p0197b13║二乘雖斷染汙無知，而不斷於不染無知。劣慧即
X28n0586_p0197b14║是不動解慧，具如止觀輔行補注引顯宗論以示
X28n0586_p0197b15║其義。味勢等者，味謂諸法滋味，勢謂損益等勢，熟
X28n0586_p0197b16║謂諸法至成位，德謂德用，數謂一二等數，時謂遠
X28n0586_p0197b17║近等時，量謂大小等量。
X28n0586_p0197b18║他釋但有自覺等
X28n0586_p0197b19║自天台外，諸家所說止齊斯耳。
X28n0586_p0197b20║隱前三相從勝而說，非謂太虗名為圓佛，乃至云法
X28n0586_p0197b21║華已前三佛離明，隔偏小故來至此經，從劣辨勝即
X28n0586_p0197b22║三而一
X28n0586_p0197b23║圓佛法身，猶如虗空，不可思議。隱前三佛報應之
X28n0586_p0197b24║相，乃是從於最勝而說，非謂棄捐前三報應，於外
X28n0586_p0197c01║別求如太虗空，名為圓佛。其實即前三佛報應是
X28n0586_p0197c02║圓法身，猶如虗空，不可思議。故云隱前三相，從勝
X28n0586_p0197c03║而說，非謂太虗名為圓佛也。例如止觀明通佛云：
X28n0586_p0197c04║如來相好皆如虗空，空中無佛，況復相好？輔行釋
X28n0586_p0197c05║云：所言空者，相即非相，非謂無相。世濫用之，彌須
X28n0586_p0197c06║誡慎。彼文與今通圓雖異，語勢大同。若不爾者，文
X28n0586_p0197c07║句既云如虗空相即是圓佛，記中那云非謂大虗
X28n0586_p0197c08║名為圓佛？故知記中但是遮人於三佛外別求圓
X28n0586_p0197c09║佛，所以謂之隱前三相，從勝而說，非謂大虗名為
X28n0586_p0197c10║圓佛。故須即前三佛報應是圓法身，猶如虗空，不
X28n0586_p0197c11║可思議，方是今家之正意也。故下即云：法華已前，
X28n0586_p0197c12║三佛離明，隔偏小故，來至此經，從劣辨勝，即三而
X28n0586_p0197c13║一。豈非即從前三教佛報應之劣，而辨圓佛法身
X28n0586_p0197c14║之勝？名從劣辨勝，是即三而一。故下諸文皆以佛
X28n0586_p0197c15║眼、佛知見等名之為勝，即其意也。以四眼、二智、報
X28n0586_p0197c16║應二身是用，佛眼、種智、法身是體。今從四眼、二智、
X28n0586_p0197c17║報應之劣，以辨佛眼、種智、法身之勝，是即用論體，
X28n0586_p0197c18║名開權顯實。故妙玄明今經之體，乃云開垢衣內
X28n0586_p0197c19║身，即瓔珞長者。然須了知今文從劣辨勝，是即用
X28n0586_p0197c20║論體。妙玄開垢衣內身，即瓔珞長者，正是即用論
X28n0586_p0197c21║體，復顯報應勝劣同體相即。何以知之？以內身是
X28n0586_p0197c22║體，報應勝劣衣瓔是用。既云垢衣內身，即瓔珞長
X28n0586_p0197c23║者，是同體權實，豈非即用論體，仍顯體用相即乎？
X28n0586_p0197c24║故知今文與妙玄大意是同，但在文小異耳。是以
X28n0586_p0198a01║今文從劣辨勝，即三而一，不可妄作丈六尊特勝
X28n0586_p0198a02║劣說之。四、明準此立丈六之劣，是尊特之勝，豈非
X28n0586_p0198a03║望聲濫說之甚乎？又復應知，非謂大虗名為圓佛，
X28n0586_p0198a04║亦可謂之大虗圓佛徧同理別。太虗乃絕一切色
X28n0586_p0198a05║像，圓佛乃具三千世間。雖通此說，前義為正。故即
X28n0586_p0198a06║前三報應之劣，是圓法身如空之勝，名從劣辨勝，
X28n0586_p0198a07║即三而一。非謂離前三佛之外，別求圓佛法身如
X28n0586_p0198a08║空也。
X28n0586_p0198a09║他迷一家至棄舊譯經論
X28n0586_p0198a10║亦如北地講者，唯依唐三藏新譯經論。若古來舊
X28n0586_p0198a11║譯，往往斥之為誤。
X28n0586_p0198a12║不可孱齊
X28n0586_p0198a13║孱，士限切，定也，現也。
X28n0586_p0198a14║若得實意，方知四佛體同用殊
X28n0586_p0198a15║體同用殊，例如文句云：體即實相，無有分別；用則
X28n0586_p0198a16║立法，差降不同。體同故相即，如玄籤明垢衣內身
X28n0586_p0198a17║即瓔珞長者。內身者，體也。體既是內，用則屬外，故
X28n0586_p0198a18║知內身即內體也。亦如義例云：法與報應，一體無
X28n0586_p0198a19║差。故一家諸文凡說相即及非一非異等，莫不皆
X28n0586_p0198a20║約體同之義也。體同故相即，雖爾，用異故勝劣不
X28n0586_p0198a21║濫。故釋籤指法性尊特勝應，是約果外；文句記明
X28n0586_p0198a22║法華師弟身俱卑劣，是隱尊勝；瓔珞寂忍而現丈
X28n0586_p0198a23║六，垢衣弊拙。故知衣瓔外用須分，安可濫說以劣
X28n0586_p0198a24║為勝乎？然今文云體同用殊，若釋籤明法華、華嚴
X28n0586_p0198b01║二處會主釋迦舍那衣瓔少殊，內身不別，乃是用
X28n0586_p0198b02║異體同耳。且從用邊須分，故云衣瓔少殊。其實理
X28n0586_p0198b03║體是同，故云內身無別。如文句釋，始見我身等約
X28n0586_p0198b04║於十義，然後結云緣宜不同，略為十異，種智法界
X28n0586_p0198b05║等無差別。故華嚴會主舍那尊勝瓔珞，法華會主
X28n0586_p0198b06║釋迦卑劣垢衣，乃是緣宜不同。從用少殊至論實
X28n0586_p0198b07║相，法身理體有何差別哉？又文句記云：新經云釋
X28n0586_p0198b08║迦名遮那，舊經云亦名盧舍那。舊經意明應身異
X28n0586_p0198b09║名，故知異名乃是用異耳。又云：總彼二經，三名具
X28n0586_p0198b10║足，其體本一，豈非體同乎？故體同用異與用異體
X28n0586_p0198b11║同，其言雖互，其旨無別。旨雖無別，終不可以體同
X28n0586_p0198b12║故相即，而濫用異故常分。若不爾者，玄籤既明開
X28n0586_p0198b13║垢衣內身即瓔珞長者，文句及記何故乃云法華
X28n0586_p0198b14║師弟俱隱寂忍而耐其拙耶？嗚呼！往人未善一家
X28n0586_p0198b15║所談壽量向背，所以妄有破立，致使愚蒙聽聲傳
X28n0586_p0198b16║習展轉相教，邪徒充盛堅而不捨，自謂道真誤無
X28n0586_p0198b17║量人，誠可悲矣！
X28n0586_p0198b18║皆云我佛不許他經
X28n0586_p0198b19║講華嚴者皆云我經是舍那佛說，遂云我佛為勝；
X28n0586_p0198b20║餘經是釋迦所說，排之為劣，斯乃不知體同用異
X28n0586_p0198b21║故也。讀唯識者自宗其論以為臻極，故不許他經
X28n0586_p0198b22║之義，斯乃不知法華是佛之極說也。故至法華乃
X28n0586_p0198b23║知華嚴在於昔日，唯識論是菩薩申通方等大乘，
X28n0586_p0198b24║所以經云唯佛與佛究盡實相，文在斯矣，未之墜
X28n0586_p0198c01║也。又應示云始見我身，華嚴在昔文義照然，唯識
X28n0586_p0198c02║滅種方等可知，此經還生究竟妙矣。
X28n0586_p0198c03║通佛云大身小身
X28n0586_p0198c04║帶比丘像，豈非小身？現於尊特，豈非大身？一文既
X28n0586_p0198c05║然，諸文皆爾。故知丈六尊特，須約身相大小分之，
X28n0586_p0198c06║不就真中感應而辨。蓋準今文引經小身大身，以
X28n0586_p0198c07║證通佛帶比丘像現尊特身也。四明云：一家所判
X28n0586_p0198c08║丈六尊特，不定約相多少分之，但就真中感應而
X28n0586_p0198c09║辨。此現見乖文失旨，無稽妄說矣。且法華既是中
X28n0586_p0198c10║道感應，何故師弟但是丈六生身？卑少垢衣，莫是
X28n0586_p0198c11║智者，荊谿有減謗之愆乎？況第二文句云：若尊特
X28n0586_p0198c12║與丈六共放光者，是通教佛。而四明謂丈六之劣，
X28n0586_p0198c13║便是尊特之勝。若丈六外有尊特者，熾然待對，中
X28n0586_p0198c14║義不成。若其然者，如何消於丈六尊特共放光耶？
X28n0586_p0198c15║既云丈六尊特共放光明，顯是大小之身，勝劣之
X28n0586_p0198c16║相，同共合說，名丈六尊特合身之義。而四明不曉，
X28n0586_p0198c17║輙將丈六便是尊特，公違今文帶比丘像現尊特
X28n0586_p0198c18║身，是小身大身及丈六尊特共放光等。悲哉！悲哉！
X28n0586_p0198c19║因果妙等科簡中說
X28n0586_p0198c20║如彼問云：經稱本行菩薩道時者，應在初住得真
X28n0586_p0198c21║道時，中間應是諸地增道損生。今之寂場應是妙
X28n0586_p0198c22║覺顯本，妙覺顯本應指昔初住。答：文義不可。文云：
X28n0586_p0198c23║盡行諸佛無量道法。又云：具足行諸道。悉具足因
X28n0586_p0198c24║乃是本因，初住不得稱悉，故非指本因也。又中間
X28n0586_p0199a01║之果悉拂為權，況今寂場之果何得為實？又中間
X28n0586_p0199a02║之果尚為所拂，中間之因寧是實因？故爾問非也。
X28n0586_p0199a03║科者，理也，量也。其字從米從斗者，米積不可知，以
X28n0586_p0199a04║斗量為定。亦郎吊切。今人呼牲料，或平或去，二呼
X28n0586_p0199a05║皆得。簡與揀同。左傳云：簡車馬也。即量裁選擇之
X28n0586_p0199a06║義焉。
X28n0586_p0199a07║他人唯許身依於土至有人斥云等
X28n0586_p0199a08║慈恩法華玄贊云：遊化居止，目之為住。住者，遊化
X28n0586_p0199a09║居處之義。居止在山遊化城中，佛依此中遊化安
X28n0586_p0199a10║處。古人因此，乃云聖天梵佛住等。住名雖同，義意
X28n0586_p0199a11║全別。語邃義幽之處，曾不屬心；名同理別之文，虗
X28n0586_p0199a12║張援據。此為未可也。明師鈔中解此文云：此四名
X28n0586_p0199a13║住心安處義。今經言住如來之身，居止之義，是故
X28n0586_p0199a14║全別也。所以荊谿引之斥矣。今輙難之。天台大師
X28n0586_p0199a15║五義釋題，四科消文，闡妙法之幽旨，豈非語邃義
X28n0586_p0199a16║幽之處，曾已屬心乎？況靈山親承大蘇妙悟，天下
X28n0586_p0199a17║孰不知之，却云曾不屬心耶？又復大論解經住字，
X28n0586_p0199a18║名同意合。今引用之，何謂虗張援據乎？況與修多
X28n0586_p0199a19║羅合，豈妨引證耶？復次大論正解佛住之義，明師
X28n0586_p0199a20║那作身心兩別而會耶？身住不干心住，心住不干
X28n0586_p0199a21║身住，身心俱住異住耶？西京楷師撰淨名疏，其中
X28n0586_p0199a22║亦引四住八住之說。楷師亦依唯識尚作此談，慈
X28n0586_p0199a23║恩何獨不然乎？神無方所者，周易上繫辭云：神無
X28n0586_p0199a24║方，易無體。注云：神之所為，唯變所適，不可以一方
X28n0586_p0199b01║一體明。今借其語耳。
X28n0586_p0199b02║一者天住，謂欲天。今云十善
X28n0586_p0199b03║此文誤也。以文句云十善道者，乃是引論下文布
X28n0586_p0199b04║施、持戒、善心三事，是欲天之因故也。淨名、觀經兩
X28n0586_p0199b05║疏皆然。
X28n0586_p0199b06║二者、梵住即色天，今云四禪
X28n0586_p0199b07║文句并記，引文存略。論文具云：始從初禪，終至非
X28n0586_p0199b08║非想，皆是梵住。淨名、觀經兩疏同論。
X28n0586_p0199b09║三者，淨住即三果已去
X28n0586_p0199b10║此文亦誤。論云：諸佛、支佛、羅漢為聖住。淨名觀經
X28n0586_p0199b11║疏亦與論文同。今文句云住三三昧者，指論下文
X28n0586_p0199b12║明聖住之因耳。
X28n0586_p0199b13║論云：入三三昧，即得初果
X28n0586_p0199b14║論中釋住即無此文。
X28n0586_p0199b15║以為三明近對治門，具如止觀第七記
X28n0586_p0199b16║明字恐誤，應云三三昧，故云三三昧為一切三昧
X28n0586_p0199b17║作本。若入三三昧，能成四種三昧，根利無遮，易入
X28n0586_p0199b18║清涼池。
X28n0586_p0199b19║聖住只是淨住耳
X28n0586_p0199b20║此亦訛會異名也。又上注云：前從果，此修因。故知
X28n0586_p0199b21║不可以十善解前天住也，以前是果故也。
X28n0586_p0199b22║但約欲、色及以三果
X28n0586_p0199b23║此亦訛略，準向思之。然此問答，亦非論意。以論自
X28n0586_p0199b24║云：於三住中，住聖住法，愍眾生故，王舍城住。又云：
X28n0586_p0199c01║施、戒、善心等三住，聖住之法，佛於中住。又前明四
X28n0586_p0199c02║儀住中云：以怖魔軍眾故，自令弟子歡喜，入種種
X28n0586_p0199c03║諸禪定故，在是中住。
X28n0586_p0199c04║首楞嚴
X28n0586_p0199c05║此云健相。
X28n0586_p0199c06║迦毗羅
X28n0586_p0199c07║亦言迦毗羅皤窣都。迦毗羅，此云黃色；皤窣都，此
X28n0586_p0199c08║云所依處。上古有仙曰黃顯者，依此之處修道故
X28n0586_p0199c09║也。
X28n0586_p0199c10║波羅奈
X28n0586_p0199c11║亦言婆羅捺，又云婆羅痆斯，此翻江遶城也。
X28n0586_p0199c12║楞伽
X28n0586_p0199c13║山名也，城號也，此云不可往，唯得通人乃能到耳。
X28n0586_p0199c14║四無常偈，如止觀第七記
X28n0586_p0199c15║劫燒終訖，乾坤洞然。須彌巨海，都為灰颺。天龍福
X28n0586_p0199c16║盡，於中凋喪。二儀尚爾，國有何常？神識無主，假乘
X28n0586_p0199c17║四蛇。無明保養，以為樂車。神無常主，形無常家。形
X28n0586_p0199c18║神尚爾，豈有國耶？有本自無，因緣成諸。盛者必衰，
X28n0586_p0199c19║實者必虗。眾生蠢蠢，都如幻居。三界皆爾，國土亦
X28n0586_p0199c20║如。生老病死，輪轉無際。事與願違，憂悲為害。欲深
X28n0586_p0199c21║禍重，瘡疣無外。三界皆爾，國有何賴？賢愚經中乃
X28n0586_p0199c22║云：無明寶象，以為樂車。又云：與大經梵行意同者，
X28n0586_p0199c23║大經梵行品明：修慈悲喜，至於初地，名一子地。修
X28n0586_p0199c24║捨心時，至於初地，名空平等地。住於此地，不見父
X28n0586_p0200a01║母兄弟，乃至陰入等。
X28n0586_p0200a02║婆羅
X28n0586_p0200a03║此云堅固，華嚴音義翻為高遠，以其林木森聳出
X28n0586_p0200a04║於餘林故也。
X28n0586_p0200a05║文句云：本迹觀心在後
X28n0586_p0200a06║越州新板迹字誤作流字。
X28n0586_p0200a07║爾雅云：似鵄
X28n0586_p0200a08║似鵄兩字並誤，應云王瞗。故爾雅云：瞗鳩，王瞗。
X28n0586_p0200a09║注云：鵰類，今江東呼之為鶚，好在江渚山邊食魚。
X28n0586_p0200a10║鶚，五各切，鵰鶚也。鵄亦作鴟，充尸切。鵰，都聊切。瞗，
X28n0586_p0200a11║且餘切。記云：字應作瞗者，應子誤也，當為亦字。故
X28n0586_p0200a12║玉篇云：瞗亦作睢，其鳥似鷹。云似鵄者，或恐誤者，
X28n0586_p0200a13║此由記主不辨似鵄兩字當為王瞗字，所以誤云
X28n0586_p0200a14║似鷹也。爾雅云：狂，第鴟。注云：似鷹而白。此則鴟似
X28n0586_p0200a15║鷹耳，非瞗似鷹也。
X28n0586_p0200a16║故以之類皇妃
X28n0586_p0200a17║皇字誤也，應作王字。作此關睢之詩者，蓋以興周
X28n0586_p0200a18║文王后妃之德也。興字去呼。樂而不淫者，后妃樂
X28n0586_p0200a19║得淑女以配君子，憂在進賢，不淫其色也。哀而不
X28n0586_p0200a20║傷者，哀窈窕，思賢才，而無傷善之心也。鄭玄云：哀
X28n0586_p0200a21║字應為哀字，謂中心恕之，無傷善耳。關關者，鳥聲
X28n0586_p0200a22║關關然和也。睢鳩，王睢也。水中可居曰洲。窈窕，幽
X28n0586_p0200a23║閑也。淑，善也。仇，匹也。言后妃有關睢之德，是幽閑
X28n0586_p0200a24║貞專之女，宜為君子之好匹矣。君子，文王也。
X28n0586_p0200b01║文句云尸陀林
X28n0586_p0200b02║正云尸多婆那，此翻寒林。其林幽，䆳又寒，故以名
X28n0586_p0200b03║焉。
X28n0586_p0200b04║狼跡山
X28n0586_p0200b05║似狼之跡。經音義：案梵本言屈屈吒播陀，此云雞
X28n0586_p0200b06║足山，又云尊足山，在菩提樹東，即狼跡山也。
X28n0586_p0200b07║記云俱留孫
X28n0586_p0200b08║此云所應斷。
X28n0586_p0200b09║拘那含牟尼
X28n0586_p0200b10║此云金寂。
X28n0586_p0200b11║迦葉
X28n0586_p0200b12║此云飲光。
X28n0586_p0200b13║釋迦牟尼
X28n0586_p0200b14║此云能仁，寂默。
X28n0586_p0200b15║須臾
X28n0586_p0200b16║僧祇律云：二十念為一瞬，二十瞬為一彈指，二十
X28n0586_p0200b17║彈指為一羅預，二十羅預為一須臾。日極長有十
X28n0586_p0200b18║八須臾，夜極短有十二須臾。
X28n0586_p0200b19║文句云：瞿曇
X28n0586_p0200b20║亦言瞿答摩、瞿曇彌，此云地最勝。除天之外，於人
X28n0586_p0200b21║中而得最勝，故。
X28n0586_p0200b22║處季孟之間
X28n0586_p0200b23║論語云：齊景公待孔子曰：若以季氏，則吾不能，以
X28n0586_p0200b24║季孟之間待之。注云：魯三卿，季氏為上卿，孟氏為
X28n0586_p0200c01║下卿。今此但是借其語耳。
X28n0586_p0200c02║記云：又兩二義
X28n0586_p0200c03║義字恐誤，應云二乘。
X28n0586_p0200c04║注家云
X28n0586_p0200c05║劉虯居士注法華經。南史云：刘虯，字靈預，一字德
X28n0586_p0200c06║明。宋泰始中，仕至晉平王驃騎記室、當陽令。後罷
X28n0586_p0200c07║官歸家，靜處常服鹿皮袷，斷糓，餌术及胡麻。精信
X28n0586_p0200c08║釋氏，禮佛長齋，注法華經，自講佛義。建武二年，詔
X28n0586_p0200c09║徵國子博士而不就焉。其冬虯病，正晝有白雲徘
X28n0586_p0200c10║徊簷戶之內，又有香氣及磬聲，乃卒。卒後諡為文
X28n0586_p0200c11║範先生。今荊州等界寺上，西望沙州，即劉虯注法
X28n0586_p0200c12║華之地。經臺餘墓，尚乃存焉。
X28n0586_p0200c13║師弟不同
X28n0586_p0200c14║比丘僧為師，比丘尼為弟，故尼行八敬，是尊師之
X28n0586_p0200c15║法，故先師次弟也。若以佛為師，則弟子僧尼與師
X28n0586_p0200c16║有同不同？僧既同，佛尼則不同，故列有先後也。
X28n0586_p0200c17║同住得不
X28n0586_p0200c18║尼無獨住必依大僧，故尼與僧相去若近半由旬
X28n0586_p0200c19║者方得安居，過此不得。又比丘僧得同佛住，尼則
X28n0586_p0200c20║不得，故云得不也。
X28n0586_p0200c21║得歎有無
X28n0586_p0200c22║得字誤，應作德。
X28n0586_p0200c23║同別脫戒
X28n0586_p0200c24║戒疏云：波羅提木叉，此翻解脫。如論所引，道戒名
X28n0586_p0201a01║解脫，事戒名別脫。隨分果得，寄以明之。以道性虗
X28n0586_p0201a02║通，舉法類遣，不隨緣別，但名解脫。事戒不爾，緣別
X28n0586_p0201a03║而生，緣通萬境，行亦隨徧，持行凌犯，則名得脫。餘
X28n0586_p0201a04║非未行，不名解脫。
X28n0586_p0201a05║他云未者，不也等
X28n0586_p0201a06║慈恩法華玄贊云：楞伽經中佛告大慧：有五種性：
X28n0586_p0201a07║一、聲聞乘性；二、支佛乘性；三、如來乘性；四、不定乘
X28n0586_p0201a08║性；五、無性，謂一闡提。又引法華論中四種聲聞，此
X28n0586_p0201a09║中唯為二種聲聞授記，謂退大、應化。其趣寂者及
X28n0586_p0201a10║增上慢，佛不與記，根未熟故。菩薩與記，雖復總言
X28n0586_p0201a11║汝等行道當得作佛，論云與記令發心故。退菩提
X28n0586_p0201a12║心正當根熟，為說一乘，正破其執。應化非真，無執
X28n0586_p0201a13║可破，示相可爾。其增上慢既是異生，根現未熟，故
X28n0586_p0201a14║佛不與記。菩薩與記即常不輕，為具因記令信有
X28n0586_p0201a15║佛性，後漸發心修大行故。其趣寂者元無大性，何
X28n0586_p0201a16║得論其熟與不熟？應言趣寂由無大性，根不熟故，
X28n0586_p0201a17║佛不與記。菩薩與記具理性因，漸令信大不愚法
X28n0586_p0201a18║故，非根未熟後當可熟故，非菩薩與記令發趣大
X28n0586_p0201a19║乘心故。由趣寂者與增上慢合一處說，翻譯之主
X28n0586_p0201a20║同言根未熟令其發心，正義應言其趣寂者根不
X28n0586_p0201a21║熟故，佛不與記。若趣寂者後亦作佛，違涅槃等處
X28n0586_p0201a22║處文故。瑜伽論引經云：若一向趣寂，聲聞種性補
X28n0586_p0201a23║特伽羅雖蒙諸佛施設種種勇猛加行方便化導，
X28n0586_p0201a24║終不能令當坐道場證得無上正等菩提。何以故？
X28n0586_p0201b01║由彼本來種性下劣，慈悲薄故。若迴向菩提，聲聞
X28n0586_p0201b02║種性補特伽羅我亦異門說為菩薩。何以故？彼既
X28n0586_p0201b03║解脫煩惱障已，若蒙諸佛等覺悟時，於所知障亦
X28n0586_p0201b04║解脫故。西京崇福神楷法師淨名疏中廣破此說。
X28n0586_p0201b05║彼文云：有人言：定性二乘般無餘依，身智俱寂，唯
X28n0586_p0201b06║有清淨真如。既無身心，何所利益？是故經云：高原
X28n0586_p0201b07║陸地，不生蓮華。解深密經云：諸受永滅。無性有情
X28n0586_p0201b08║本無佛性，但有人天善根，亦無利益。勝鬘經云：無
X28n0586_p0201b09║聞非法眾生，但以人天善根而成熟之。今謂無性
X28n0586_p0201b10║眾生據實身中法爾功能具諸種性，以無始來未
X28n0586_p0201b11║種三乘解脫分善，於此位中必定不得三乘聖果。
X28n0586_p0201b12║約橫剋位責此人云：無三乘種性耳。若遇因緣，隨
X28n0586_p0201b13║種何乘解脫分善身中成就，從此已後還名有性，
X28n0586_p0201b14║證三乘果。故涅槃云：凡有心者，皆當作佛。般若亦
X28n0586_p0201b15║云：卵、胎、濕、化，我皆令入無餘涅槃。問：何故瑜伽論
X28n0586_p0201b16║云：無涅槃法補特伽羅，住決定聚，若遇緣、若不遇
X28n0586_p0201b17║緣，徧一切種，畢竟不能得般涅槃？答：遇非勝緣，即
X28n0586_p0201b18║不能得；若遇勝緣，還能得矣。若定性二乘理實身
X28n0586_p0201b19║中法爾功能具諸種性，以逢二乘善友強緣之故，
X28n0586_p0201b20║乃修二乘行，得無學果，決定趣寂，證無餘依，未發
X28n0586_p0201b21║大心，修菩薩行。約橫剋位責此人云：無佛性耳。理
X28n0586_p0201b22║實具有佛性之理，住無餘依，隨其所應，八、六、四、二
X28n0586_p0201b23║十千劫後，善根成熟，遇佛菩薩，發大乘心，修菩薩
X28n0586_p0201b24║行，從此已後還名不定。故法華云：是人雖生滅度
X28n0586_p0201c01║之想，而於彼土求佛智慧，得聞是經，唯以佛乘得
X28n0586_p0201c02║滅度耳。又涅槃云：一切聲聞、緣覺，未來之世皆當
X28n0586_p0201c03║歸於大般涅槃，譬如眾流歸於大海。法華論云：四
X28n0586_p0201c04║種聲聞：一變化，二退菩提心。此之二人根機已熟，
X28n0586_p0201c05║佛為授記。其增上慢及趣寂者，此之二人佛不與
X28n0586_p0201c06║記，根未熟故菩薩與記，勸發大心故。有人釋云：理
X28n0586_p0201c07║實上慢未得謂得，暫時稽留後時遇緣，必定迴心
X28n0586_p0201c08║向大乘也。其趣寂者，般無餘依身心俱無，菩薩與
X28n0586_p0201c09║記何所利益？但天親菩薩將二人合說，乃云菩薩
X28n0586_p0201c10║與記。據實道理，增上慢人得記，定性之人不合與
X28n0586_p0201c11║記。今謂此釋理所不然，天親菩薩豈可不知？若知
X28n0586_p0201c12║二人有成不成，即須二文各說。既合一處，故知二
X28n0586_p0201c13║人遇緣並皆發菩提心矣。清涼觀師亦云：法華論
X28n0586_p0201c14║中四種聲聞決定上慢，根未熟故菩薩與記。既云
X28n0586_p0201c15║未熟，明當必熟，不可不順己宗判為論錯。入楞伽
X28n0586_p0201c16║第二第四第七皆同說云：二乘無實涅槃，但是三
X28n0586_p0201c17║昧力故，後必當得無上菩提。勝鬘云：言諸二乘得
X28n0586_p0201c18║涅槃者，是佛方便。又無上依經、寶性論、佛性論皆
X28n0586_p0201c19║說：入滅二乘於三界外更受變易生死。密嚴經云：
X28n0586_p0201c20║二乘必無灰斷永滅。況所引楞伽五性而自迷其
X28n0586_p0201c21║文？彼經第五性云：五者無性，謂一闡提。此有二種：
X28n0586_p0201c22║一者焚燒一切善根，即謗菩薩藏；二者憐愍一切
X28n0586_p0201c23║眾生界，即是菩薩。若有眾生不入涅槃，我亦不入。
X28n0586_p0201c24║大慧白佛：此二何者常入涅槃？佛言：菩薩常不入
X28n0586_p0202a01║涅槃，非焚燒一切善根者，以知諸法本來涅槃，不
X28n0586_p0202a02║捨一切諸眾生故。此意則明菩薩而不入。既云菩
X28n0586_p0202a03║薩常不入非闡提者，則明闡提後必入矣。況經自
X28n0586_p0202a04║云：以如來神力故或時善根生耶？是知所引深密
X28n0586_p0202a05║等經，皆是未說法華之前云定性無性耳，非永定
X28n0586_p0202a06║永無也。諸論隨佛方便成立，故云定無耳。若謂法
X28n0586_p0202a07║華是第二時教，為引不定二乘故說一切悉皆成
X28n0586_p0202a08║佛，而猶未說定性二乘故名為密，非了義者，何以
X28n0586_p0202a09║自判法華為第三時教耶？若謂佛性有二：一理性、
X28n0586_p0202a10║二行性，理性定有、行性或無，斯言可矣。然涅槃云：
X28n0586_p0202a11║凡有心者定當作佛。不言凡是有行定當作佛。若
X28n0586_p0202a12║謂理性定有容趣寂不成者，則違教理。若謂法華
X28n0586_p0202a13║入滅後信一乘即是變化權聲聞者，權必引實，無
X28n0586_p0202a14║實化誰？天台意者，三無二有五性之談，是法華前
X28n0586_p0202a15║帶權之教，若至法華咸皆開顯，但有在於此土及
X28n0586_p0202a16║在彼土耳。論據當座，故云佛不與記；經約通開，故
X28n0586_p0202a17║云彼土得聞。彼此雖殊，開權何別？如是之談方為
X28n0586_p0202a18║真實者，楞嚴云：如來今日宣說勝義，令汝會中定
X28n0586_p0202a19║性聲聞及諸一切皆獲一乘寂滅場地。原夫五性
X28n0586_p0202a20║之宗，祖於彌勒、宗于天親、折薪於玄奘、克荷于慈
X28n0586_p0202a21║恩，立言垂範自為極唱。以今望之，乃知權說天親、
X28n0586_p0202a22║龍樹，內鑑冷然、外適時宜，權實且異。後之弘者未
X28n0586_p0202a23║達上聖赴緣之談，所以執諍善解融通，唯天台矣。
X28n0586_p0202a24║記云：還將三念至止觀第十。記
X28n0586_p0202b01║一、性念處，直緣諦理，後證果時，成慧解脫，勝一切
X28n0586_p0202b02║智外道。二、共念處，事理合修，後證果時，成俱解脫，
X28n0586_p0202b03║勝神通外道。三、緣念處，緣三藏法，後證果時，成無
X28n0586_p0202b04║礙解脫，勝韋陀外道。又上文云以一一文皆兼論
X28n0586_p0202b05║中三義者，應云於論中三各更開三，請以此意對
X28n0586_p0202b06║消文句，其義炳然。
X28n0586_p0202b07║四、韋陀，至止觀第十記
X28n0586_p0202b08║一名讚誦，二名祭祀，三名歌詠，四名攘災。一一各
X28n0586_p0202b09║有四萬偈也。韋陀，此云智論。知此生智，故云智論。
X28n0586_p0202b10║即彼方外書耳。
X28n0586_p0202b11║在淨名疏至偽秦
X28n0586_p0202b12║什公無別淨名疏，但有與生、肇等諸德注經而已。
X28n0586_p0202b13║生、肇、融、叡，故云四子。非是正主，故曰偽秦。
X28n0586_p0202b14║五繫如止觀第五記
X28n0586_p0202b15║大經四依品中，四依菩薩驅逐魔云：天魔波旬若
X28n0586_p0202b16║更來者，當以五繫繫縛於汝。章安釋云：繫有二種：
X28n0586_p0202b17║一者五屍繫，二者繫五處。五屍繫者，如不淨觀治
X28n0586_p0202b18║於愛魔，五處如理治於見魔。章安云：五繫表五門
X28n0586_p0202b19║觀，五屍表五種觀。若如掬多降魔時，乃以死蛇人
X28n0586_p0202b20║狗三屍繫于頸上。首楞嚴三昧經云：兩手兩足及
X28n0586_p0202b21║頸，名為五處繫縛於魔也。
X28n0586_p0202b22║田即農也等
X28n0586_p0202b23║士農工商，名為四民。學以居位曰士，闢土殖糓曰
X28n0586_p0202b24║農，作巧成器曰工，通財鬻貨曰商。
X28n0586_p0202c01║釋魔須遠，如止觀第八記
X28n0586_p0202c02║四倒為四魔，煩惱、五陰、死、天子，并前為八魔。華嚴
X28n0586_p0202c03║經云：十魔：一、陰；二、煩惱；三、業；四、心；五、死；六、天；七、善
X28n0586_p0202c04║根；八、三昧；九、善知識；十、菩提法智。又次文云圓教
X28n0586_p0202c05║非不破八破十等者，應云非不怖八怖十，但以實
X28n0586_p0202c06║相為正，怖魔屬傍，破惡亦然也。
X28n0586_p0202c07║文句云：如食乳糜
X28n0586_p0202c08║如佛始坐菩提樹下，受牧女乳糜，食已十力充滿，
X28n0586_p0202c09║更無所作。
X28n0586_p0202c10║如堪任乘御
X28n0586_p0202c11║如藥塗屣，堪任乘御。魔事如屣，觀法如塗，觀魔即
X28n0586_p0202c12║理，如堪任乘御。
X28n0586_p0202c13║天竺
X28n0586_p0202c14║亦云身毒，毒亦呼為篤，又云賢豆，正言印度。印度
X28n0586_p0202c15║名日月，日月有千名，此其一也。良以彼土聖賢，開
X28n0586_p0202c16║悟群生，明如日月，所以立其號也。
X28n0586_p0202c17║耶舍五十
X28n0586_p0202c18║佛本行集云：耶輸陀，隋言上繖，以其初生有七寶
X28n0586_p0202c19║蓋而出現故，即耶舍是。因果經云：耶舍長者子出
X28n0586_p0202c20║家成羅漢已，其耶舍子未出家時，有朋友五十人，
X28n0586_p0202c21║聞耶舍出家已，亦皆出家，俱得無學。又云：舍利弗、
X28n0586_p0202c22║目連有二百弟子，并耶舍為二百五十人。
X28n0586_p0202c23║記云：三明即無礙解脫。如止觀第七記
X28n0586_p0202c24║婆沙中問：餘三何故不立明名？答：身通但是工巧
X28n0586_p0203a01║而已，天耳但是聞聲而已，他心緣他別想而已，是
X28n0586_p0203a02║故此三不立為明。餘三立者，宿命知過去苦生大
X28n0586_p0203a03║厭離，天眼知未來苦生大厭離，漏盡能作止觀斷
X28n0586_p0203a04║諸煩惱。大論問云：通明何別？答：直知過去名通，知
X28n0586_p0203a05║過去因緣行業名明；直見死此生彼名通，知因緣
X28n0586_p0203a06║際會名明；直云漏盡名通，知漏盡不復生名明。此
X28n0586_p0203a07║明即大羅漢所得。
X28n0586_p0203a08║淨命，如止觀第四記
X28n0586_p0203a09║邪法活身則破淨命，此有四種：一者方邪，即通國
X28n0586_p0203a10║使命也；二者維邪，即方術卜相也；三者仰邪，即上
X28n0586_p0203a11║觀星宿也；四者下邪，即種作五糓也。大論云：舍利
X28n0586_p0203a12║弗乞食，有女人問言：汝方口食耶？乃至下口食耶？
X28n0586_p0203a13║答云：不也。我唯乞食清淨活耳。
X28n0586_p0203a14║十戒
X28n0586_p0203a15║不缺不破，不穿不雜，隨道無著，智讚自在，隨定具
X28n0586_p0203a16║足。
X28n0586_p0203a17║大數五千分
X28n0586_p0203a18║大論云：大數五千分者，云何名大數？少過少減，是
X28n0586_p0203a19║名為大數。云何名少分？多眾邊取一分，是名少分。
X28n0586_p0203a20║是諸比丘千萬眾中取一分五千，以是故名五千
X28n0586_p0203a21║分。
X28n0586_p0203a22║大經：未發心名菩薩
X28n0586_p0203a23║此約理性，一切眾生皆當作佛，豈非菩薩？
X28n0586_p0203a24║世秪是有，如止觀第六記
X28n0586_p0203b01║若依舊本，在第五記；依現行印本，在第四記。未來
X28n0586_p0203b02║生陰，名為後有陰；復生陰，名後有田。若入無餘無
X28n0586_p0203b03║生處故，故曰不生。論云：本有、中有、當有，當有即是
X28n0586_p0203b04║後有。以無生故，名為無報田，是生義也。
X28n0586_p0203b05║取無為證，生於界外等
X28n0586_p0203b06║此文恐誤。若消文句，應云非但不生於生，亦乃不
X28n0586_p0203b07║生不生。良以生是生死之假，不生乃是無漏之空，
X28n0586_p0203b08║而別圓中道，雙亡二邊，是故名為不生義也。即不
X28n0586_p0203b09║生於有，不生於無耳。準殺賊文，亦應可解。是則殺
X28n0586_p0203b10║賊及以不生，皆是中道之雙亡耳。非但應供，亦是
X28n0586_p0203b11║供應，方是中道之雙照也。
X28n0586_p0203b12║語比丘等，如止觀第四記
X28n0586_p0203b13║昔波羅奈去城五十里有山，五比丘居之。平旦入
X28n0586_p0203b14║城乞食，中後還山，日暮疲極，不能安禪。佛乃化為
X28n0586_p0203b15║一道人，往至其所，而慰喻之。其乃答曰：四大之身，
X28n0586_p0203b16║去城道遠，有何樂耶？止念畢命而已。化沙門云：夫
X28n0586_p0203b17║道者，以戒為本，攝心為行，賤形貴道，朽棄身命，食
X28n0586_p0203b18║以支形，守意正定，內學止觀，滅意得道。若養身恣
X28n0586_p0203b19║情，何由免苦？願諸人等，明日莫乞，吾當供養一日
X28n0586_p0203b20║之粮。明日佛乃送食與之，五人食已，修道證果。所
X28n0586_p0203b21║以如來非但應供，亦能供應。
X28n0586_p0203b22║引方等文，如止觀第二記
X28n0586_p0203b23║經云：佛告舍利弗：有人捨頭目、身體、妻子、七珍供
X28n0586_p0203b24║養於我，不如有人禮拜此經。若人積寶滿四天下，
X28n0586_p0203c01║上至梵天，供養於我，不如施與持經之者，一食充
X28n0586_p0203c02║軀。
X28n0586_p0203c03║利衰毀譽，稱譏苦樂
X28n0586_p0203c04║佛地論云：得可意事名利，失可意事名衰。不現誹
X28n0586_p0203c05║撥名毀，不現讚美名譽。現前讚美名稱，現前誹撥
X28n0586_p0203c06║名譏。逼惱身心名苦，適悅身心名樂。
X28n0586_p0203c07║邊際定力，持此報身入變易
X28n0586_p0203c08║小乘發智論云：云何苾蒭留多壽行？謂阿羅漢成
X28n0586_p0203c09║就神通，得心自在，若於僧眾，若別人所，以衣以鉢，
X28n0586_p0203c10║施以發願，即入邊際第四靜慮。又毗奈耶雜事中
X28n0586_p0203c11║云：從初靜慮，乃至非想非非想處，滅受想定，寂然
X28n0586_p0203c12║不動，名邊際定。婆沙中問：何謂邊際第四靜慮耶？
X28n0586_p0203c13║答：此於第四靜慮，為表為極，故名邊際。猶如樹端，
X28n0586_p0203c14║是中最勝，名樹邊際，故云邊際。又唯識云：不定性
X28n0586_p0203c15║二乘，證得有餘涅槃，決定迴心，求無上覺，由定願
X28n0586_p0203c16║力，留身久住。他宗所據，其在此乎？釋義者云：謂但
X28n0586_p0203c17║於此分段有餘身上，以悲願力，資令細妙，成變易
X28n0586_p0203c18║身。以此壽命，直至佛果，五八圓成，三身具足。下文
X28n0586_p0203c19║所指，目連身子，入定能住一劫多劫，是邊際定。但
X28n0586_p0203c20║明定力有此之能，非謂生身永存不滅。若不爾者，
X28n0586_p0203c21║身子目連，何以先佛而入滅度？故不可以定力之
X28n0586_p0203c22║能，而濫分段生滅始終矣。
X28n0586_p0203c23║亦名八神變。至如釋籤中
X28n0586_p0203c24║無而欻有，有而欻無，名為神變。不謀而運，一切無
X28n0586_p0204a01║礙，名為自在。八自在者，一者能示一身多身數如
X28n0586_p0204a02║微塵，二以塵身滿大千界，三以大千身輕舉遠到，
X28n0586_p0204a03║四現無量類常居一國土，五諸根互用，六得一切
X28n0586_p0204a04║法而無法想，七說一偈經無量劫，八身如虗空存
X28n0586_p0204a05║沒隨宜不可窮覈。八神變者，一能作小，二能作大，
X28n0586_p0204a06║三能作輕，四能作自在，五能有主，六能遠到，七能
X28n0586_p0204a07║動地，八隨意所欲盡能得。
X28n0586_p0204a08║增一中列百人，至俗中二眾，亦有偏好等
X28n0586_p0204a09║有立齋建福者，所謂陀羅婆摩羅比丘。有營建房
X28n0586_p0204a10║舍者，所謂小陀羅婆摩羅比丘。有能調伏外道者，
X28n0586_p0204a11║所謂賓頭比丘。有善供給疾病者，所謂讖比丘。有
X28n0586_p0204a12║遊行教化者，所謂曇摩留支比丘。有息事端拱者，
X28n0586_p0204a13║所謂優多羅比丘。有好著好衣者，所謂天須菩提
X28n0586_p0204a14║比丘，好著好衣，行本清淨。有弊壞無耻者，所謂面
X28n0586_p0204a15║王比丘，著蔽惡衣，無所羞耻。有食無厭足者，所謂
X28n0586_p0204a16║婆羅提婆羅比丘，食無厭足，教化無窮。有語言麤
X28n0586_p0204a17║獷者，所謂比利陀婆遮比丘，言語麤獷，不避尊貴。
X28n0586_p0204a18║俗中二眾，亦有偏好。清信士品云：智慧第一，所謂
X28n0586_p0204a19║質多長者。神德第一，所謂揵提阿藍。清信女品云：
X28n0586_p0204a20║智慧第一，所謂久壽多羅優婆斯。恒喜坐禪，所謂
X28n0586_p0204a21║須毗耶女優婆斯。
X28n0586_p0204a22║文句云：拘鄰
X28n0586_p0204a23║亦言居鄰，大哀經中謂拘輪，普曜經內名俱鄰。
X28n0586_p0204a24║記云：生死如世夜
X28n0586_p0204b01║世字當為巨字。
X28n0586_p0204b02║羅摩經
X28n0586_p0204b03║羅摩梵志家說此經也。
X28n0586_p0204b04║年始十九
X28n0586_p0204b05║經云年二十九，恐經本不同也。
X28n0586_p0204b06║阿羅羅迦摩羅
X28n0586_p0204b07║增一云：羅勒迦藍。
X28n0586_p0204b08║鬱陀羅羅摩子
X28n0586_p0204b09║增一亦云：𣠵頭藍弗。
X28n0586_p0204b10║象頭山
X28n0586_p0204b11║伽耶山也。
X28n0586_p0204b12║鞞羅梵志村
X28n0586_p0204b13║象頭山南𣠵鞞羅梵志村，名為斯那。
X28n0586_p0204b14║尼連禪河
X28n0586_p0204b15║經音義云：尼連禪那，又云凞連禪，此翻不樂著河
X28n0586_p0204b16║也。
X28n0586_p0204b17║先度二仙，空中云：二仙已終
X28n0586_p0204b18║此文誤矣。經云：寧可為阿羅羅迦羅摩先說法耶？
X28n0586_p0204b19║天住空云：阿羅羅迦羅摩命終已經七日。
X28n0586_p0204b20║三是父親，謂馬星摩、男拘利等
X28n0586_p0204b21║五分律云：淨飯王有二子：一名菩薩，二名難陀。白
X28n0586_p0204b22║飯王有二子：一名阿難，二名調達。斛飯王有二子：
X28n0586_p0204b23║一名摩訶男，二名阿那律。甘露飯王有二子：一名
X28n0586_p0204b24║婆娑，二名䟦提。言頞鞞者，亦云阿說示，又云阿濕
X28n0586_p0204c01║卑，此翻馬勝，亦云馬師。本行集云：阿奢踰時，翻為
X28n0586_p0204c02║調馬。又云：阿輸波踰祇多，此翻馬星。又云：甘露飯
X28n0586_p0204c03║王二子：一名䟦提梨迦，此云小賢；二名婆沙波，此
X28n0586_p0204c04║云起氣。斛飯王二子：一名摩訶那摩，此云大名；二
X28n0586_p0204c05║名阿那律，此云無貧。言須䟦者，此云好賢。若準文
X28n0586_p0204c06║句，則䟦提亦摩男；若準五分及本行集，則拔提與
X28n0586_p0204c07║摩男兩殊；若依涅槃疏，則摩男與拘利是一。故涅
X28n0586_p0204c08║槃疏云：一、陳如，二、十力，三、䟦提，四、頞鞞，五、摩男、拘
X28n0586_p0204c09║利。眾經音義亦同於此。又第五文句乃列陳如、頞
X28n0586_p0204c10║鞞、拔提、十力、摩男、拘利為五人。然甞疑今文䟦提
X28n0586_p0204c11║下亦字合在䟦提字上，則䟦提與頞鞞是一人，故
X28n0586_p0204c12║與五分、本行集不乖也鞞，下文作䫌，並音卑鞞，亦
X28n0586_p0204c13║薄迷切，亦作陛字。
X28n0586_p0204c14║亦可通用，如止觀第五記
X28n0586_p0204c15║第三記云：借使小宗聞鏡像喻，亦謂為實。婆沙中
X28n0586_p0204c16║問云：水鏡中像為實不實？譬喻者言：不實，良以鏡
X28n0586_p0204c17║面不相入故。毗曇者言：像是有法，何者是色入？故
X28n0586_p0204c18║為眼識所得。問：既不相入，云何是實？答：既若干生
X28n0586_p0204c19║色為色入，故非一種生色而為色入。如因日、因珠
X28n0586_p0204c20║生火，因月、因珠生水，雖所生各異，無非其實。緣鏡、
X28n0586_p0204c21║緣面而生於像，非無像用。衍人所見，一切不實，以
X28n0586_p0204c22║像不實喻外不實。又下文云知色中少無我字者，
X28n0586_p0204c23║今謂雖少無我字，而有空字。所以然者，有二種人：
X28n0586_p0204c24║一者、著我，以無我破；二、著我所，則以空破。而知色
X28n0586_p0205a01║中言空，知識中言無我者，綺文互現耳，理必具之
X28n0586_p0205a02║也。又下文云例中少五塵者，亦應更云以界例中
X28n0586_p0205a03║少六識界，下文準知。
X28n0586_p0205a04║文句云耳、鼻、舌、身、意亦如是，是眼界乃至等
X28n0586_p0205a05║舊本此文眼字上多一箇是字，越州新本則無。
X28n0586_p0205a06║文在大經二十一
X28n0586_p0205a07║若詳文句所引，詞句全同光明空品之語。然文句
X28n0586_p0205a08║云：有本自無，因緣成諸。此是四無常偈中之二句
X28n0586_p0205a09║也，如前備引。言養飴者，飴，與之切，經作食字，應作
X28n0586_p0205a10║飲字，亦作飼字。六入空聚者，內六入也。六賊者，外
X28n0586_p0205a11║六入也。過分段河者，分段字誤也，應云過煩惱河
X28n0586_p0205a12║也。以大經中明六種河，今此但是煩惱河也。引六
X28n0586_p0205a13║種河，如下文中。
X28n0586_p0205a14║聚落
X28n0586_p0205a15║韋昭注漢書云：小鄉曰聚，人所居也。左傳云：聚，眾
X28n0586_p0205a16║也。廣雅云：落，居也。眾所共居，故云聚落。南山引十
X28n0586_p0205a17║誦多論云：多人共居，故名聚落也。
X28n0586_p0205a18║旃陀羅
X28n0586_p0205a19║亦言旃荼羅，此云嚴熾。西域記云：其人若行，搖鈴
X28n0586_p0205a20║自標，或柱破頭之竹。若乃不爾，王則罪之也。
X28n0586_p0205a21║機微可發
X28n0586_p0205a22║說文云：主發謂之機。書云：若虞機張。傳云：機，弩牙
X28n0586_p0205a23║也。易云：言行君子之樞機。樞機之發，滎辱之主。又
X28n0586_p0205a24║云：機者，動之微，吉之先見。見，賢遍切。
X28n0586_p0205b01║文句云：客塵
X28n0586_p0205b02║維摩疏云：愛見即是無明，不有而有，名為客塵，能
X28n0586_p0205b03║覆自性之心故也。最勝王經云：煩惱隨惑，皆是客
X28n0586_p0205b04║塵，法性是主，無去無來矣。今文乃以障事之惑塵
X28n0586_p0205b05║沙為客塵耳。
X28n0586_p0205b06║記云：如北方河圖
X28n0586_p0205b07║易云：河出圖，洛出書，聖人則之。鄭玄云：河以通乾
X28n0586_p0205b08║出天苞，洛以流坤吐地符。河龍圖發，洛龜書感。上
X28n0586_p0205b09║有列宿斗正之度，帝王紀興亡之數。河圖有九篇，
X28n0586_p0205b10║洛書有六篇。孔安國云：河圖者，八卦也。洛書者，九
X28n0586_p0205b11║壽也。論語云：子曰：鳳鳥不至，河不出圖，吾已矣夫。
X28n0586_p0205b12║又引十二遊經云：佛成道第二年，始度五人等者，
X28n0586_p0205b13║此與文句解陳如中所引不同，恐誤也。故十二遊
X28n0586_p0205b14║經云：二十九出家，三十五得道。從四月八日至七
X28n0586_p0205b15║月十五日，坐樹下為一年。二年於鹿野園中，為阿
X28n0586_p0205b16║若拘鄰等說法。三年為三迦葉說法。四年於象頭
X28n0586_p0205b17║山上，為龍鬼神說法。五年於竹園中，為私呵昧說
X28n0586_p0205b18║法。五年去，未至舍衛。時舍利弗作婆羅門，有百二
X28n0586_p0205b19║十五人弟子，坐一樹下。時目連為彌夷羅國作丞
X28n0586_p0205b20║相將軍，出行見舍利弗，便問：何為在此坐？舍利弗
X28n0586_p0205b21║答云：吾欲學道。目連云：願以君為伴。即遣百官群
X28n0586_p0205b22║臣還，唯留百二十五人，二人共有二百五十人。舍
X28n0586_p0205b23║利弗入城乞食，見佛弟子馬師須臾至，來到佛所。
X28n0586_p0205b24║佛為說四諦，舍利弗七日得羅漢，目連十五日得
X28n0586_p0205c01║羅漢。六年須達與太子祇陀為佛作精舍。七年於
X28n0586_p0205c02║拘耶尼國為婆陀和菩薩等八人說般舟經。八年
X28n0586_p0205c03║在柳山中為屯真陀羅王弟說法。九年穢澤中為
X28n0586_p0205c04║陀崛摩說法。十年還摩竭國為弗迦沙王說法。十
X28n0586_p0205c05║一年為彌勒說本起。十二年還父王國為父王等
X28n0586_p0205c06║說法。是十四國，佛十二年於中遊化說法，故云十
X28n0586_p0205c07║二遊也。
X28n0586_p0205c08║文句云：畢鉢羅樹
X28n0586_p0205c09║華嚴音義云：畢洛叉樹，又云畢利叉樹，此云高顯，
X28n0586_p0205c10║恐此是耳。準西域記，畢鉢羅者，即菩提樹也。莖黃
X28n0586_p0205c11║白，枝葉青潤，秋冬不凋。佛滅度日，其葉頓落。
X28n0586_p0205c12║瓶沙王
X28n0586_p0205c13║亦言頻婆沙羅，翻釋具在下文。
X28n0586_p0205c14║十六大國
X28n0586_p0205c15║長阿含云：一央伽，二摩竭提，三迦尸，四拘薩羅，五
X28n0586_p0205c16║䟦祇，六末羅，七支提，八䟦沙，九尼樓，十槃闍羅，十
X28n0586_p0205c17║一阿濕波，十二婆蹉，十三蘇羅，十四乾陀羅，十五
X28n0586_p0205c18║劒浮沙，十六阿槃提。
X28n0586_p0205c19║毗波尸
X28n0586_p0205c20║此云勝觀，又云淨觀，又云勝見，又云種種觀。
X28n0586_p0205c21║尼律陀
X28n0586_p0205c22║亦云尼拘尼陀，又云尼拘盧陀，又云諾瞿陀，此翻
X28n0586_p0205c23║無節，又云縱廣葉，如此方柿葉然。其果名多勒，如
X28n0586_p0205c24║五斗瓶大，人若食者，能除熱病。
X28n0586_p0206a01║怛越、忉利各千反受樂
X28n0586_p0206a02║怛越，即此𣠵單越也。五百弟子自說。本起經云：彼
X28n0586_p0206a03║迦葉仁佛弟子，譬如師子歷深山。設有自歷無敢
X28n0586_p0206a04║當，則說前世所作行。采取于野鷰麥耳，少所施與
X28n0586_p0206a05║辟支佛。解脫心樂無有漏，奉于空行意寂寞。彼時
X28n0586_p0206a06║心食有此願，尋即思惟於上法。與如是人俱合會，
X28n0586_p0206a07║於此終生欝單越。用彼因緣福所致，更歷千反鬱
X28n0586_p0206a08║單曰。然後生于勝命天，於中最特無有雙。吾用彼
X28n0586_p0206a09║福所造德，亦復千反生忉利。以是作福因緣故，生
X28n0586_p0206a10║于富家梵志種。
X28n0586_p0206a11║剡浮那陀金
X28n0586_p0206a12║亦言閻浮那提金，又云贍部捺陀金，又云閻浮檀
X28n0586_p0206a13║金，又云剡浮那他金，其實一也，梵音賖切耳。但贍
X28n0586_p0206a14║部樹半臨陸地，半臨海中，此海水底有金，其金之
X28n0586_p0206a15║色徹照水上，輪王出時，有諸鬼神取此金出人間，
X28n0586_p0206a16║博易人中，方乃有此金也。贍部諸文不翻，唯西域
X28n0586_p0206a17║記音中翻為穢樹。那他那陀。此云江也，海也，西域
X28n0586_p0206a18║河名也。其河近閻浮樹，其金出彼河中，此河因樹
X28n0586_p0206a19║立號，金因河得名耳。
X28n0586_p0206a20║僧伽梨
X28n0586_p0206a21║此無正翻，但義譯為合也，重也。謂割之合成，又重
X28n0586_p0206a22║作也。
X28n0586_p0206a23║鉢多羅樹
X28n0586_p0206a24║或無鉢字。其樹形如此方椶櫚。樹極高者七八十
X28n0586_p0206b01║尺。果熟則赤。如大石榴。人多食之。東印度界。此最
X28n0586_p0206b02║多矣。
X28n0586_p0206b03║記云迦蘭陀
X28n0586_p0206b04║迦蘭陀，此云好聲鳥。又善見律及經律異相云：是
X28n0586_p0206b05║山鼠之名也。時毗舍離王入山，於樹下眠，有大毒
X28n0586_p0206b06║蛇，欲出害王。於此樹上，有鼠下來，鳴令王覺。王感
X28n0586_p0206b07║其恩，將一村食，供此山鼠，乃號此村為迦蘭陀。而
X28n0586_p0206b08║此村中，有一長者居，金錢四十億，王即賜於長者
X28n0586_p0206b09║之號。由此村故，所以名為迦蘭陀長者也。
X28n0586_p0206b10║十二頭陀，一一各具十種功德
X28n0586_p0206b11║且如阿練若處有種種功德，略說十種：一、自在來
X28n0586_p0206b12║去；二、無我我所；三、隨意所住無有障礙；四、心轉樂
X28n0586_p0206b13║習阿練若處；五、住處少欲少事；六、不惜身命；七、遠
X28n0586_p0206b14║離眾閙語故；八、雖行功德不求恩報；九、隨順禪定
X28n0586_p0206b15║易得一心；十、於空處住易生無障礙故。
X28n0586_p0206b16║有無同異，如止觀第四記
X28n0586_p0206b17║舊云頭陀，新云杜多，此翻抖擻。律論不同。律有隨
X28n0586_p0206b18║坐不作餘食及一摶食，大論則無。論有節量中後
X28n0586_p0206b19║不飲及次第乞，律文則無。又律云納衣，論云糞掃；
X28n0586_p0206b20║律但云乞食，論云常乞食。此二名異意同，餘七俱
X28n0586_p0206b21║同。諸部阿含及十住論亦有不同之相，大體無殊。
X28n0586_p0206b22║南山律鈔廣辨斯義。又準解脫道論中有十三頭
X28n0586_p0206b23║陀：衣二、食五、處五。第十三是常坐，蓋勇猛之分也。
X28n0586_p0206b24║四、神足定
X28n0586_p0206c01║增一云：有四神足。云何為四？自在三昧行盡神足，
X28n0586_p0206c02║心三昧行盡神足，精進三昧行盡神足，戒三昧行
X28n0586_p0206c03║盡神足。云何為自在三昧行盡神足？所謂諸有三
X28n0586_p0206c04║昧，自在意所欲，心所樂，使身體輕便，能隱形極細。
X28n0586_p0206c05║云何心三昧行盡神足？所謂心所知法，遍滿十方，
X28n0586_p0206c06║石壁皆過，無有罣礙。云何為精進三昧行盡神足？
X28n0586_p0206c07║所謂此三昧無有懈倦，亦無所畏，有勇猛意。云何
X28n0586_p0206c08║為戒三昧行盡神足？所謂諸有三昧，知眾生心中
X28n0586_p0206c09║所念，生時滅時等，皆悉知之。法蘊足論云：妙用難
X28n0586_p0206c10║測，故名為神。能為彼依，故名為足。
X28n0586_p0206c11║四大弟子：迦葉、賓頭盧、羅云軍、屠鉢漢
X28n0586_p0206c12║此出彌勒下生經。賓頭盧，此翻不動軍屠鉢漢，亦
X28n0586_p0206c13║云軍屠鉢歎也。或云賓頭盧是軍屠鉢漢者，若觀
X28n0586_p0206c14║今文，恐他誤矣。
X28n0586_p0206c15║文句云：欲引乳味，事中抖擻
X28n0586_p0206c16║此文存略，準上下文意，應云：欲引乳味入酪故，有
X28n0586_p0206c17║事中抖擻；次引酪入生蘇故，空中抖擻；次引生蘇
X28n0586_p0206c18║入熟蘇故，別中抖擻；次引熟蘇入醍醐故，圓中抖
X28n0586_p0206c19║擻。
X28n0586_p0206c20║木瓜林
X28n0586_p0206c21║眾經音義云：在此林下修道，故得其名耳。又記中
X28n0586_p0206c22║云呵梨勒果等者，經音義云：此翻天主持來。此果
X28n0586_p0206c23║為藥，功用至多，亦如此方，人參、石斛無所不入。立
X28n0586_p0206c24║世毗曇：云何摩勒果？是子熟時，其味最美，不辛不
X28n0586_p0207a01║苦，如細蜂蜜，形如斛器。可梨勒果亦復如是，但形
X28n0586_p0207a02║大小兩倍於前。若菴摩勒果，形似檳榔，食之除風
X28n0586_p0207a03║冷。諸果不同，因而知之耳。
X28n0586_p0207a04║級舅頭
X28n0586_p0207a05║唐章懷太子注後漢書云：秦法，斬首一，賜爵一級。
X28n0586_p0207a06║故因謂斬首為級也。
X28n0586_p0207a07║甥者，舍利弗是
X28n0586_p0207a08║此文恐誤。經云：佛告比丘：爾時外甥，則吾身是。女
X28n0586_p0207a09║父王者，舍利弗是。舅者，調達是。女婦王者，輸頭檀
X28n0586_p0207a10║是。母者，摩耶是。婦者，瞿夷是。子者，羅云是。
X28n0586_p0207a11║獨步
X28n0586_p0207a12║無競化者，故云獨步。獨步即獸名也。具如止觀補
X28n0586_p0207a13║注中。
X28n0586_p0207a14║自知陳故，兼則相不祥
X28n0586_p0207a15║陳，故是無用於當時之義也。從路而去，凡逢其相，
X28n0586_p0207a16║皆悉則之，所則之事，相皆不祥，自知不勝。其於道
X28n0586_p0207a17║中，見二牛鬪，心乃作念：此牛是我，彼牛是他，以此
X28n0586_p0207a18║則占，誰勝負耶？此牛不如。便大愁憂，而作念言：我
X28n0586_p0207a19║將不如矣。
X28n0586_p0207a20║沙然，梵志
X28n0586_p0207a21║本起經云：字曰沙然。
X28n0586_p0207a22║金地國王
X28n0586_p0207a23║賢愚經說：舍衛國南有國，名為金地。
X28n0586_p0207a24║庠序
X28n0586_p0207b01║應法師云：容儀有法度也。
X28n0586_p0207b02║五天竺
X28n0586_p0207b03║西域記云：五印之境，周九萬餘里，三垂大海，北皆
X28n0586_p0207b04║雪山，北廣南狹，形如半月，有七十餘國。
X28n0586_p0207b05║波斯匿
X28n0586_p0207b06║亦云鉢羅犀那恃多，此云勝軍，又云和悅。
X28n0586_p0207b07║勞度差捔力等
X28n0586_p0207b08║賢愚經云：須達長者造佛精舍，佛勅身子示其法
X28n0586_p0207b09║則。于時六師外道心生愁惱，來求捔試。六師眾中
X28n0586_p0207b10║有一弟子名勞度差，善知幻術，乃共身子捔試。種
X28n0586_p0207b11║種所作，其勞度差皆失其轍。廣說如經，略如今疏。
X28n0586_p0207b12║捔正作角。禮記：習射御角力。角，量也。高誘注春秋
X28n0586_p0207b13║云：角，試也。
X28n0586_p0207b14║鸚鵡𠿘
X28n0586_p0207b15║𠿘或作𭉨，並誤。應作𠲿，亦作觜，子累切，喙也。
X28n0586_p0207b16║婆鷄帝
X28n0586_p0207b17║增一阿含云：婆祇國也。記云：地名。未詳何出。
X28n0586_p0207b18║阿耨達
X28n0586_p0207b19║亦言阿那婆答，又言阿那婆達多，此云無熱惱也。
X28n0586_p0207b20║祇洹
X28n0586_p0207b21║亦云祗陀，又云逝多，或言善多，此翻勝氏，又云戰
X28n0586_p0207b22║勝。即波斯匿王之太子生時，王戰得勝，故云也。又
X28n0586_p0207b23║云說偈滿大千者，偈云：常當念勤加，修行於佛法，
X28n0586_p0207b24║降伏魔眾怨，如鈎調於象。若能於此法，而不放逸
X28n0586_p0207c01║者，當盡苦源際，無復有眾惱。目連以此偈，聲滿祇
X28n0586_p0207c02║洹舍。
X28n0586_p0207c03║記云：蠕動
X28n0586_p0207c04║蠕亦作輭，如兗、如允二切。說文云蠕亦動也。
X28n0586_p0207c05║文句云右面大將及下文中目連左面弟子
X28n0586_p0207c06║天竺國君父師皆東面，則左北右南。北是陰方，陰
X28n0586_p0207c07║以表定，神通因定而發，所以目連居左。南是陽方，
X28n0586_p0207c08║陽以表慧，故身子居右。
X28n0586_p0207c09║萊茯根
X28n0586_p0207c10║爾雅釋草文云：葖，蘆萉。注云：萉宜為菔。蘆菔，蕪菁
X28n0586_p0207c11║屬，紫華大根。葖，他忽切。蘆音羅。菔，蒲北切。今作萊
X28n0586_p0207c12║茯者，音與上同。講者未達，往往作來伏音，呼之令
X28n0586_p0207c13║人可笑也。
X28n0586_p0207c14║胡豆
X28n0586_p0207c15║爾雅云：戎叔謂之荏菽。注云：即胡豆也。管子曰：齊
X28n0586_p0207c16║桓公北之岱山，得冬葱及戎叔，布之天下。鄭玄云：
X28n0586_p0207c17║即大豆也。
X28n0586_p0207c18║目伽略兮度
X28n0586_p0207c19║請依舊本，方見記文有所改定。
X28n0586_p0207c20║記云：彷徉
X28n0586_p0207c21║經音義中以房羊音之，引廣雅云：彷徉，徙倚也，亦
X28n0586_p0207c22║徘徊也。
X28n0586_p0207c23║瞿墨善知法相
X28n0586_p0207c24║中阿含三十六云：瞿默目連共阿難問答，如經委
X28n0586_p0208a01║說。
X28n0586_p0208a02║六藝
X28n0586_p0208a03║御、書、數、禮、樂、射。
X28n0586_p0208a04║𡶅、峨，並不見所出
X28n0586_p0208a05║經音云：𡶅峨是傾側不穩之狀。
X28n0586_p0208a06║文選江海賦等
X28n0586_p0208a07║海賦乃是木玄虗所作，今文則是江賦之文。郭璞
X28n0586_p0208a08║所作文云：陽侯砐硪以岸起，洪瀾蜿演而雲迴。硪，
X28n0586_p0208a09║音我。蜿，於遠切。陽侯，波神也。砐硪，高大皃也。言波
X28n0586_p0208a10║高大岸起也。蜿演，迴曲皃也。言洪瀾旋曲為文，如
X28n0586_p0208a11║雲之迴也。
X28n0586_p0208a12║給孤獨
X28n0586_p0208a13║孟子云：老而無妻曰鰥，老而無夫曰寡，老而無子
X28n0586_p0208a14║曰獨，幼而無父曰孤。此四者，天下之窮民也。而今
X28n0586_p0208a15║長者善濟于斯，故云須達也。
X28n0586_p0208a16║霹𮦷
X28n0586_p0208a17║音義云：雷霆者，蒼頡篇云：礔，礰也。爾雅云：疾雷曰
X28n0586_p0208a18║霆霓。注云：雷之急激者也。起世經云：有三因緣，空
X28n0586_p0208a19║中雷震：一雲中風界與地界相觸故，二雲中風界
X28n0586_p0208a20║與水界相觸故，三雲中風界與火界相觸故。依經
X28n0586_p0208a21║更有多種，有雷車皷，鬼神抱打手擊，故俗云天皷。
X28n0586_p0208a22║於中亦有罪惡多者，霹𮦷而死，此現受報也。霹𮦷
X28n0586_p0208a23║者，釋名云：折也，戰震也。有二因緣，雲中電出：一、東
X28n0586_p0208a24║方有電名無厚，南方名順流，西方名墮光明，北方
X28n0586_p0208b01║名百生樹。二者、或時東方所出，與西方相觸、相磨、
X28n0586_p0208b02║相打，出大光明，名為電光。南方、北方亦復如是。
X28n0586_p0208b03║優曇華
X28n0586_p0208b04║具云優曇鉢羅，此翻瑞應。其葉似梨，果如拳大。
X28n0586_p0208b05║文句云瞿伽離
X28n0586_p0208b06║寶積經云：俱迦利，此翻惡時者，即提婆達兜之伴
X28n0586_p0208b07║黨也。
X28n0586_p0208b08║維那
X28n0586_p0208b09║南山云：聲論翻為次第，謂知僧事之次第也。相傳
X28n0586_p0208b10║云悅眾也。出要律儀翻為寺護也。本其正音，應云
X28n0586_p0208b11║婆邏也。
X28n0586_p0208b12║記云優鉢羅
X28n0586_p0208b13║此云青色華也。
X28n0586_p0208b14║行舍羅，如止觀第一記
X28n0586_p0208b15║四分律鈔云：舍羅，此翻為籌。調達自搆五法，以誘
X28n0586_p0208b16║佛眾。言五法者，婆沙云：一、糞掃衣；二、常乞食；三、一
X28n0586_p0208b17║坐食；四、常露坐；五、不受鹽及五味。佛在王城，因緣
X28n0586_p0208b18║集僧，調達即起行五法。舍羅云：忍此五事者，是毗
X28n0586_p0208b19║尼。時有五百新學無智捉籌，阿難從座起云：誰忍
X28n0586_p0208b20║此五事，非法非毗尼？調達語五百：不須佛及僧。便
X28n0586_p0208b21║將五百往伽耶，自共作羯磨。
X28n0586_p0208b22║幾時生瑕穢等
X28n0586_p0208b23║增一云：初佛壽八萬四千歲，百歲之中聖眾清淨，
X28n0586_p0208b24║恒以一偈為禁戒，後生瑕穢便立禁戒。第二佛八
X28n0586_p0208c01║十年中眾淨無瑕，亦以一偈為戒，後有穢故更立
X28n0586_p0208c02║禁戒。第三佛七十年中眾無瑕穢，以一偈半為戒。
X28n0586_p0208c03║第四佛六十年中無穢，以二偈為戒。第五佛四十
X28n0586_p0208c04║年中無穢，以一偈為戒，自此已後更立禁戒。第六
X28n0586_p0208c05║佛二十年中眾無瑕穢，以一偈為戒，犯禁已後更
X28n0586_p0208c06║立制限。第七佛十二年中眾無瑕穢，以一偈為戒，
X28n0586_p0208c07║後有犯律之人，遂有二百五十戒也。今云一十至
X28n0586_p0208c08║十二者，誤也。應云二十至十二矣。
X28n0586_p0208c09║文句云耆域飜固活等
X28n0586_p0208c10║此文具出薩婆多論第一卷中。須者往尋，固字誤
X28n0586_p0208c11║也，應作故字。初耆域之生也，既執針藥，其母惡之，
X28n0586_p0208c12║即以白衣裹之棄于巷中。時無畏王乘車遙見乃
X28n0586_p0208c13║問之，有人答曰：此小兒也。又問：死活耶？答云：故活。
X28n0586_p0208c14║王即勅人乳而養之，後還其母。
X28n0586_p0208c15║記云：帝釋與脩羅戰。如止觀第五記
X28n0586_p0208c16║長阿含云：天帝與脩羅戰勝，更造一堂，名為最勝。
X28n0586_p0208c17║東西百由旬，南北六十由旬，堂有百間，間有七支
X28n0586_p0208c18║露臺，一一堂上有七玉女，一一玉女有七使人，皆
X28n0586_p0208c19║是天帝優給衣食莊嚴之具。千世界中，此堂無比，
X28n0586_p0208c20║故名最勝。今云得勝者，以戰得勝而造故也。
X28n0586_p0208c21║佛梵聲深遠，如止觀第一記
X28n0586_p0208c22║佛在靈鷲，目連欲知佛聲所至遠近，乃去西方九
X28n0586_p0208c23║十九恒沙佛土光明王佛所，至彼故聞，如對面也。
X28n0586_p0208c24║佛求侍者，如止觀第六記
X28n0586_p0209a01║大論云：佛求侍者，心在阿難，如日照西壁。至結集
X28n0586_p0209a02║時，迦葉遣出，乃於閑處精勤修習，得阿羅漢。故知
X28n0586_p0209a03║爾前非無智力，以阿羅漢不令為侍，故不證耳。此
X28n0586_p0209a04║則且指侍者之說。準文句意，應引大經目連之事。
X28n0586_p0209a05║涅槃經云：佛求侍者，憍陳如等皆請為之，佛俱不
X28n0586_p0209a06║許。爾時目連即便入定，觀如來心在於阿難，如日
X28n0586_p0209a07║初出，光照西壁。見是事已，告憍陳如，乃至勸請阿
X28n0586_p0209a08║難而為待者等。
X28n0586_p0209a09║十四、變化，如釋籤
X28n0586_p0209a10║初禪二變化，二禪三變化，三禪四變化，四禪五變
X28n0586_p0209a11║化，委釋如法界次第中。
X28n0586_p0209a12║次觀等四俱解脫人，方乃具之。以具觀禪，必得滅受
X28n0586_p0209a13║想定
X28n0586_p0209a14║八背捨等，名為觀禪。九次第定，名為練禪。師子奮
X28n0586_p0209a15║迅，名為熏禪。超越三昧，名為修禪。毗曇云：得滅定，
X28n0586_p0209a16║名俱解脫。不得此一定，但名慧解脫耳。
X28n0586_p0209a17║次十一切處
X28n0586_p0209a18║青、黃、赤、白、地、水、火、風、空、識十，皆徧一切處。
X28n0586_p0209a19║事禪如玄文及次第禪門
X28n0586_p0209a20║妙玄定聖行及禪門中所明事禪，一有漏法，謂根
X28n0586_p0209a21║本四禪、四無量、四空定也。二無漏法，謂九想、八念、
X28n0586_p0209a22║十想等，具在彼文。
X28n0586_p0209a23║十八變，如止觀第十記。至今為頌曰等
X28n0586_p0209a24║一、右脇出水。二、左脇出火。三、左出水。四、右出火。身
X28n0586_p0209b01║上下出水火為四，并前成八。九、履水如地。十、履地
X28n0586_p0209b02║如水。十一、從空中沒而復現地。十二、地沒而現空
X28n0586_p0209b03║中，空中行住坐臥為四。十七、或現大身滿空。十八、
X28n0586_p0209b04║大復現小。一、震動者，依定自在動諸界故。二、熾然
X28n0586_p0209b05║者，從諸身分發火注水有種種色。三、流布者，光明
X28n0586_p0209b06║徧布諸世界故。四、示現者，種種色形隨樂欲故。五、
X28n0586_p0209b07║轉變者，於地起水乃至種種。六、來往者，於諸剎土
X28n0586_p0209b08║而無礙故。七、卷、八、舒者，卷大入小，舒小令大。九、眾
X28n0586_p0209b09║像入身者，一切色像皆入身中。十、同類往趣者，往
X28n0586_p0209b10║趣諸眾如彼所為。十一、隱。十二、顯者，隱沒自身復
X28n0586_p0209b11║令顯現。十三、所作自在者，於諸作中得自在故。十
X28n0586_p0209b12║四、制他神通者，上位所為能制下位耳。十五、能施
X28n0586_p0209b13║辯才者，能與下位之辯才耳。十六、能施憶念者，能
X28n0586_p0209b14║與下位之憶念耳。十七、能施安樂者，與諸一切身
X28n0586_p0209b15║心樂耳。十八、放光者，放光普照諸世界耳。如斯列
X28n0586_p0209b16║釋，準瑜伽論也。
X28n0586_p0209b17║
X28n0586_p0209b18║天台三大部補注卷第四