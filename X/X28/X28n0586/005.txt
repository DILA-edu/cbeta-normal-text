X28n0586_p0209b19║
X28n0586_p0209b20║
X28n0586_p0209b21║天台三大部補注卷第五（妙經　文句　文句記）
X28n0586_p0209b22║
X28n0586_p0209b23║永嘉沙門釋　從義　撰
X28n0586_p0209b24║記云：即如那律箭挑燈緣
X28n0586_p0209c01║譬喻經云：毗婆尸佛入滅之後，那律爾時身行劫
X28n0586_p0209c02║賊，入佛塔中，欲盜塔物。時此塔中佛前然燈，其燈
X28n0586_p0209c03║欲滅，賊即以箭正燈使明，見佛威光，㱇然毛竪，即
X28n0586_p0209c04║自念云：他人尚能捨物求福，我云何盜？便捨而去。
X28n0586_p0209c05║以是因緣，天眼第一。
X28n0586_p0209c06║借彼迦葉童女比丘破弊宿文
X28n0586_p0209c07║尸舍婆林有婆羅門名為弊宿，童女迦葉已證羅
X28n0586_p0209c08║漢，共五百比丘遊行至彼，于時弊宿乃往論議，具
X28n0586_p0209c09║如今文引經是也。音義云：弊，非也，應作蔽，必祭切。
X28n0586_p0209c10║中阿含第十所說與此大同，但彼文云：鳩摩羅迦
X28n0586_p0209c11║葉共蜱肆王論議耳。蜱，頻彌切。蜱肆，此翻遣使。今
X28n0586_p0209c12║文弊正作獘。
X28n0586_p0209c13║闍維
X28n0586_p0209c14║或言闇毗，又云耶維，亦云耶旬，亦言闍鼻多，此云
X28n0586_p0209c15║焚燒也。
X28n0586_p0209c16║偷婆
X28n0586_p0209c17║或云藪斗，又云塔婆，又云兜婆，又云偷蘇，又云脂
X28n0586_p0209c18║帝，又云浮都，又云支提，又云浮圖，又云窣堵波，此
X28n0586_p0209c19║翻為廟，亦云方墳，又云大聚，又云聚相。
X28n0586_p0209c20║文句云：律中云：善能教化歸戒，令屠受夜戒，婬者受
X28n0586_p0209c21║晝戒。後受報時，各於晝夜見前樂相
X28n0586_p0209c22║十誦律云：沙門億耳未出家時，入海求寶，失伴獨
X28n0586_p0209c23║行。見有一樹，名波羅夜，於下止宿。日暮至夜，是中
X28n0586_p0209c24║有林，乃出男女，顏皃端正，著天寶冠，共相娛樂。過
X28n0586_p0210a01║夜至晝，即時俱滅。有群狗來，噉是男子，肉盡骨在。
X28n0586_p0210a02║億耳乃悔，不問是人：先作何業，今得此報，夜善晝
X28n0586_p0210a03║惡？我當住此，待而問之。及至夜中，更復如前，男女
X28n0586_p0210a04║端正，共相娛樂。億耳問云：汝作何行，今得此報，夜
X28n0586_p0210a05║善晝惡？男子答云：阿濕摩伽阿婆地國某甲屠兒
X28n0586_p0210a06║時，有長老大迦旃延出入我家，我常供給衣服飲
X28n0586_p0210a07║食。彼常語我：莫作諸惡，後受大苦。我時聞此而不
X28n0586_p0210a08║依之。時迦旃延復語我云：汝作此惡，晝多夜多？我
X28n0586_p0210a09║云：晝多。即語我云：汝今應當夜受五戒，可獲微善。
X28n0586_p0210a10║我即受之。以是因緣，今得此報，夜善晝惡。億耳於
X28n0586_p0210a11║是又復前行，見有二樹，名為波羅，住下止宿。夜過
X28n0586_p0210a12║至晝，是中乃有男女出現，顏皃端正，著天寶冠，共
X28n0586_p0210a13║相娛樂。日過至夜，亦乃俱滅。百足蟲出，噉是男子，
X28n0586_p0210a14║肉盡骨在。夜過至晝，如前娛樂。億耳問云：汝作何
X28n0586_p0210a15║行，今得此報，晝善夜惡？男子答云：阿濕摩伽阿婆
X28n0586_p0210a16║地國某甲男子，婬犯他妻。大迦旃延出入我家，常
X28n0586_p0210a17║教我云：莫作惡行，後受大苦。我不依之。彼又語我：
X28n0586_p0210a18║汝於此事，晝多夜多？我言：夜多。時迦旃延即語我
X28n0586_p0210a19║言：汝今應當晝受五戒，可獲微善。我時依教，即受
X28n0586_p0210a20║五戒。以是因緣，今得此報，晝善夜惡。薩婆多論謂
X28n0586_p0210a21║迦旃延化作斯事，欲度億耳，非實然也。
X28n0586_p0210a22║周利槃特等
X28n0586_p0210a23║亦言周利槃陀伽，此云小路邊生，又云蛇奴於路
X28n0586_p0210a24║而生。性多愚魯，昔為法師，善經律論，有五百弟子，
X28n0586_p0210b01║秘吝佛法，不教人故，今受愚報。
X28n0586_p0210b02║迦旃延天耳遙聞
X28n0586_p0210b03║準經，乃是舍利弗天耳遙聞也。更請撿之。
X28n0586_p0210b04║記云：四、辨如法界次第
X28n0586_p0210b05║一義無礙，二法無礙，三辭無礙，四樂說無礙。具釋
X28n0586_p0210b06║如彼。
X28n0586_p0210b07║皆以見惑為境，如止觀第十
X28n0586_p0210b08║見惑是一，能治四異。前諸文中，四教之人皆治見
X28n0586_p0210b09║惑，即是此意。然教雖有四，若辨初心，不過有二：一
X28n0586_p0210b10║者、前三教人治見入空；二者、圓人見為法界。二意
X28n0586_p0210b11║自顯，勿生異途。
X28n0586_p0210b12║經云：阿㝹樓䭾
X28n0586_p0210b13║阿，音遏。㝹，乃侯切。慈恩云：應作羺。
X28n0586_p0210b14║記云：廣明施相，於此非急
X28n0586_p0210b15║他宗章疏，率多談此，是故斥之。
X28n0586_p0210b16║草創者，草亦初也
X28n0586_p0210b17║周易云：天造草昧。論語云：為命，裨諶草創之。正義
X28n0586_p0210b18║云：草創，初始之義也。
X28n0586_p0210b19║如竺道生本不姓竺
X28n0586_p0210b20║生法師，本姓魏，鉅鹿人也。幼而頴悟，聰哲若神。後
X28n0586_p0210b21║值沙門竺法汰，遂乃歸依，從師為姓，伏膺受業。後
X28n0586_p0210b22║入長安，又師羅什。
X28n0586_p0210b23║文句云：弗沙佛
X28n0586_p0210b24║亦言底沙，此翻為明。又上文云周公歎曰：我是文
X28n0586_p0210c01║王之子等者，文出史記周公世家。沐三握者，一沐
X28n0586_p0210c02║三捉髮也。䬸三吐者，一飯三吐哺也。一沐三捉髮，
X28n0586_p0210c03║一飯三吐哺，起以待士，猶恐失天下之賢人，故云
X28n0586_p0210c04║禮賢尚爾也。
X28n0586_p0210c05║父母欲試之，蓋空器皿，往迭發看，百味具足
X28n0586_p0210c06║那律自念：過去九十一劫，時世饑饉，我乃賣薪，見
X28n0586_p0210c07║辟支佛乞食，請至家中，以稗飯子糜而奉施，即於
X28n0586_p0210c08║現世，獲無量福。從是以來，九十一劫，天上人間，無
X28n0586_p0210c09║所乏少。乃至今身在家之時，我常優遊，不喜世務。
X28n0586_p0210c10║兄摩訶男，常有怨辭。我母云：我兒福德。摩訶男云：
X28n0586_p0210c11║我獨勞慮家裏田業，而彼乃優閑臥食，何言福德？
X28n0586_p0210c12║其母欲試遣我至田，監臨作事，令莫送食。我怪食
X28n0586_p0210c13║遲，便遣人往，詣母索食。母乃令人，而語我言：無所
X28n0586_p0210c14║有也。我還白言：唯願與我，送無所有。母既聞已，即
X28n0586_p0210c15║取寶器，嚴其器物，以幞覆上，乃送與我。令摩訶男，
X28n0586_p0210c16║逐而看之。已到我所，撥去其幞，百味飲食，案器悉
X28n0586_p0210c17║滿。
X28n0586_p0210c18║記云：眠是眼食。如止觀第四記
X28n0586_p0210c19║增一云：佛在給孤獨，為人說法。那律於中眼睡，佛
X28n0586_p0210c20║乃呵之。那律白佛：自今已後，形融體爛，終不眼睡。
X28n0586_p0210c21║因茲達曉不眠，眼根便失。佛言：勤精進者，與掉戲
X28n0586_p0210c22║相應。懈怠者，與結使相應。汝行中道，一切由食而
X28n0586_p0210c23║存。眼以眠為食，乃至意以法為食。
X28n0586_p0210c24║因說迦絺那
X28n0586_p0211a01║中含十九：佛告那律：汝為比丘說迦絺那。那律於
X28n0586_p0211a02║是自敘出家求道，厭世學法，遠離十惡，攝護諸根，
X28n0586_p0211a03║堅持禁戒，修定得通，乃可受衣等。迦絺那者，南山
X28n0586_p0211a04║律鈔引明了論，翻為堅實，能感多衣，衣無敗壞故。
X28n0586_p0211a05║又名難活，以貧人取活為難，捨此少財入此衣，功
X28n0586_p0211a06║德勝如以須彌大衣聚施也。或云堅固，又云廕覆，
X28n0586_p0211a07║古翻為賞善罸惡衣，賞前安居人，後安居人不得
X28n0586_p0211a08║也。亦名功德衣，以僧眾同受此衣，招五利功德故。
X28n0586_p0211a09║四分云：五事受功德衣，所謂有長衣，不失衣，別眾
X28n0586_p0211a10║食，展轉食，不囑比丘入聚落。受功德衣已，得五事，
X28n0586_p0211a11║所謂得畜長衣，離衣宿，別眾食，展轉食，不囑入聚
X28n0586_p0211a12║落。
X28n0586_p0211a13║次第不次第，如止觀第三記
X28n0586_p0211a14║三止、三觀為因，所得三智、三眼為果，此乃名為次
X28n0586_p0211a15║第眼、智。止即是觀，觀即是止；眼即是智，智即是眼；
X28n0586_p0211a16║眼故論見，智故論知；佛眼具五眼，佛智具三智，斯
X28n0586_p0211a17║乃名為不次第也。
X28n0586_p0211a18║文句云：迹示半頭天眼
X28n0586_p0211a19║淨名廣疏云：那律修禪，得四大清淨造色半頭天
X28n0586_p0211a20║眼，從頭上半皆得見色，觀三千界如菴摩勒果。若
X28n0586_p0211a21║三藏佛得全頭天眼，一頭皆發淨色，徹見無礙。大
X28n0586_p0211a22║論云：報得天眼在肉眼中，天眼開闢，肉眼見色。所
X28n0586_p0211a23║以然者，報得天眼既在肉眼之中，故知修得天眼
X28n0586_p0211a24║須在肉眼之外。故那律肉眼失已，天眼半頭清淨。
X28n0586_p0211b01║三藏教佛，肉眼雖明，而天眼徧頭清淨。故知半則
X28n0586_p0211b02║對全得名也。天眼在上，故天眼在頭，乃有半頭、全
X28n0586_p0211b03║頭耳。或以頭字作頭數消之，蓋未讀廣疏，致茲穿
X28n0586_p0211b04║鑿耳。
X28n0586_p0211b05║辭在阿含，可檢取
X28n0586_p0211b06║中含四十二云：佛遊摩竭提國，詣王舍城。爾時世
X28n0586_p0211b07║尊至陶師家，語陶師曰：我欲寄宿，汝見聽耶？陶師
X28n0586_p0211b08║答云：我無所違。然先已有一比丘住，若彼聽者，欲
X28n0586_p0211b09║住隨意。時此比丘弗伽羅娑利先已在彼陶師屋
X28n0586_p0211b10║中。世尊語曰：我寄宿此，汝見聽耶？比丘對曰：君！我
X28n0586_p0211b11║無所違。此陶屋中草座已敷，君欲住者，自可隨意。
X28n0586_p0211b12║于時世尊於草座上敷尼師壇，結跏趺坐，竟夜默
X28n0586_p0211b13║然，靜坐定意。比丘亦乃竟夜寂然。爾時世尊作是
X28n0586_p0211b14║念言：此一比丘甚奇甚特。乃問之曰：汝師是誰？依
X28n0586_p0211b15║誰出家學道受法？比丘對曰：沙門瞿曇釋迦種子，
X28n0586_p0211b16║至信捨家無家學道，剃除鬚髮，著袈裟衣，成無上
X28n0586_p0211b17║覺。彼是我師，我依於彼出家學道。世尊問曰：曾見
X28n0586_p0211b18║師否？比丘對曰：未曾見也。世尊又問：若見師者，為
X28n0586_p0211b19║識否耶？比丘對曰：設見不識，但我聞於如來十號
X28n0586_p0211b20║具足，乃依出家。世尊語曰：我為汝說法，汝當諦聽。
X28n0586_p0211b21║比丘對曰：唯然。佛告比丘：人有六界聚、六觸處、十
X28n0586_p0211b22║八意行、四住處。六界聚者，所謂地、水、火、風、空、識。因
X28n0586_p0211b23║此六故，有六觸處，所謂眼觸見色、耳觸聞聲、鼻觸
X28n0586_p0211b24║聞香、舌觸甞味、身根覺觸、意觸知法。因此六故，有
X28n0586_p0211c01║十八意行，所謂眼見色、觀色喜住、觀色憂住、觀色
X28n0586_p0211c02║捨住。如是耳、鼻、舌、身、意亦復如是。以因此故，有四
X28n0586_p0211c03║住處，所謂真諦住處、慧住處、施住處、息住處。以因
X28n0586_p0211c04║此故，說不放逸慧。若有比丘分別身界，今我此身
X28n0586_p0211c05║有內地界而受於生，所謂髮、毛、爪、齒等，及外地界
X28n0586_p0211c06║皆非我有，我非彼有，亦非神也。如是觀慧，知其如
X28n0586_p0211c07║真，不染著此，是謂比丘不放逸慧。如是乃至水、火、
X28n0586_p0211c08║風、空、識內外等，一一觀察，廣說如經。說此法已，弗
X28n0586_p0211c09║伽羅娑利比丘遠塵離垢，諸法眼生，已住果證，即
X28n0586_p0211c10║從座起，稽首禮佛，白言：聽我懺悔。我愚癡故，不識
X28n0586_p0211c11║如來，轉稱世尊以為君也。唯願如來聽我悔過。佛
X28n0586_p0211c12║告比丘：聽汝悔過。
X28n0586_p0211c13║記云：若準西方，宿復不定，如止觀第十記
X28n0586_p0211c14║此方宿者，西方七星：奎、婁、胃、昴、畢、觜、參；南方七星：
X28n0586_p0211c15║井、鬼、柳、星、張、翼、軫；東方七星：角、亢、氐、房、心、尾、箕；北
X28n0586_p0211c16║方七星：斗、牛、女、虗、危、室、壁。彼方宿者，西方七星，先
X28n0586_p0211c17║從昴起，終至於柳，如是迭遷，一方各七。此乃地異，
X28n0586_p0211c18║所以星移三座。若準大集經，光味仙人白佛說：二
X28n0586_p0211c19║十八宿，乃是先從東方角亢而起。此則不說星移
X28n0586_p0211c20║三座也。
X28n0586_p0211c21║文句云：佛受阿耆達王請，乃至皆噉馬麥
X28n0586_p0211c22║薩婆多云：以供養火故，名阿耆達。四分律云：佛在
X28n0586_p0211c23║蘇羅婆國，行至毗蘭若樹下。時婆羅門即往請佛
X28n0586_p0211c24║及比丘僧，三月夏安居。佛及比丘乃受請已，此婆
X28n0586_p0212a01║羅門竟不供養。何以故？是魔波旬之所作也。時波
X28n0586_p0212a02║離國有販馬人，驅五百匹馬，住毗蘭若，夏九十日。
X28n0586_p0212a03║于時穀貴，乞求難得。諸比丘往乞，乃施比丘五升，
X28n0586_p0212a04║佛一斗。日日如是。呞書之切。吐而噍也。哨且醮切。
X28n0586_p0212a05║此字誤也，應作噍字。才笑切。嚼也。夷者，滅也。未夷
X28n0586_p0212a06║者，未滅也。唼子合切。又所甲切。摘陟革切。手取也。
X28n0586_p0212a07║尸利沙
X28n0586_p0212a08║即此方合棔樹也。有二種：若名尸利沙者，葉果俱
X28n0586_p0212a09║大；若名尸利駛者，葉果皆小。此樹時生人間，關東
X28n0586_p0212a10║下里家誤名娑羅樹者是。義淨法師云：嶺南有此
X28n0586_p0212a11║樹。諸文多云：舍利弗獨受天王請。與今文不同也。
X28n0586_p0212a12║經云：離婆多
X28n0586_p0212a13║離字平聲。
X28n0586_p0212a14║記云：二鬼爭屍，緣在止觀第七記
X28n0586_p0212a15║大論十三云：如人遠行，獨宿空亭。夜中有鬼，擔一
X28n0586_p0212a16║死屍，來著其前。復有一鬼，從後而來，嗔罵前鬼云：
X28n0586_p0212a17║是我屍，何以擔來？前鬼復言：本是我物。二鬼各以
X28n0586_p0212a18║一手爭之。前鬼語言：可問此人。後鬼即問：是誰屍
X28n0586_p0212a19║耶？誰擔來此？其人思惟：此之二鬼，皆有大力，實語
X28n0586_p0212a20║虗語，俱不免死。我當實語。便答鬼言：前鬼擔來。後
X28n0586_p0212a21║鬼大嗔，拔其手足，出于地上。前鬼愧之，取屍補之。
X28n0586_p0212a22║補之便著臂手足等，舉身皆易。於是二鬼共食所
X28n0586_p0212a23║易活人之身，各各拭口分首而去。其人思惟：父母
X28n0586_p0212a24║生身，眼見食盡。我今此身，盡是他肉。為有身耶？為
X28n0586_p0212b01║無身耶？天既明矣，尋路而去。乃值眾僧，即問己身
X28n0586_p0212b02║為有為無。眾僧答云：汝身本來恒自無有，但以四
X28n0586_p0212b03║大和合而成。因茲出家，得羅漢果。
X28n0586_p0212b04║有口失緣出金藏經
X28n0586_p0212b05║金藏經者，昔宇文邕殘酷釋氏，時有言論師，采集
X28n0586_p0212b06║眾經要義，流布于世，號為金藏。此之一緣，本出雜
X28n0586_p0212b07║寶藏經。經云：昔罽賓國有離越羅漢，在山坐禪。有
X28n0586_p0212b08║人失牛，乃尋其迹，來至其所。爾時離越煑草欲染，
X28n0586_p0212b09║其草忽然變為牛肉，所持鉢盂變為牛頭。牛主見
X28n0586_p0212b10║已，捉送詣王。王付獄中，經十二年，恒為獄監，食馬
X28n0586_p0212b11║除糞。離越弟子得羅漢者，尋師不見。業緣將畢，後
X28n0586_p0212b12║乃見在罽賓獄中。於是詣王問言：我師在獄。王尋
X28n0586_p0212b13║宣令離越出獄，涌身在空，作十八變。王見是事，求
X28n0586_p0212b14║哀悔過。王即問云：以何業緣，在此獄中？離越答言：
X28n0586_p0212b15║我於往昔亦曾失牛，尋迹到山，見辟支佛獨處坐
X28n0586_p0212b16║禪，即便誣謗，經一日夜。以是因緣，墮落三途，餘殃
X28n0586_p0212b17║未盡。今成羅漢，猶被誹謗。又般若燈論亦云：波多
X28n0586_p0212b18║比丘被梵摩王禁十二年。即是此義。
X28n0586_p0212b19║應廣引般舟三昧
X28n0586_p0212b20║般舟，此云佛立。佛立三義：一、佛威力，二、三昧力，三、
X28n0586_p0212b21║行者本功德力。能於定中見十方佛現在其前，如
X28n0586_p0212b22║明眼人清夜觀星，見十方佛亦如是多，故云佛立。
X28n0586_p0212b23║廣如止觀，不能委引。
X28n0586_p0212b24║廣明慢緣，在止觀第二記
X28n0586_p0212c01║其渡河水，水急難渡，乃叱之曰：小婢駐流。河神嗔
X28n0586_p0212c02║之，詣佛訴云：畢陵罵我。佛命畢陵對河神懺。畢陵
X28n0586_p0212c03║喚曰：小婢來，我與汝懺悔。眾人笑曰：懺而更罵。佛
X28n0586_p0212c04║問河神：汝見畢陵合掌未？對曰：見。佛言：懺已無慢，
X28n0586_p0212c05║而有此言者，當知是人五百世中作婆羅門。又見
X28n0586_p0212c06║河神宿生曾為己婢，常自高慢，輕笑餘人，本來所
X28n0586_p0212c07║習，口言而已。
X28n0586_p0212c08║文句云：或賣性
X28n0586_p0212c09║正法華經音義中云：盧揥，人名也，此云賣姓也。揥，
X28n0586_p0212c10║徒帝、勅細二切，或作薩俱盧揥也。五百弟子本起
X28n0586_p0212c11║經云：敻姓。音義云：敻，非也，應作敻，休正切，亦許縣
X28n0586_p0212c12║切。若準賢愚經，應云重姓。故彼經云：舍衛國中，有
X28n0586_p0212c13║一長者，生一男兒。時因眾會，詣大江邊，母不堅固，
X28n0586_p0212c14║失兒落水。兒有福德，是故不死。時水有魚，吞此小
X28n0586_p0212c15║兒，兒在魚腹，又復不死。時有一人，捕得此魚，割魚
X28n0586_p0212c16║腹中，見此小兒，歡喜無量。是時父母，聞此事已，遂
X28n0586_p0212c17║往索之，紛紜不了。請於王所，各陳上事。王告之曰：
X28n0586_p0212c18║卿二長者，各認此兒，不應偏也。時二長者，各為娶
X28n0586_p0212c19║婦，安置家業。兒後厭俗，即求出家。佛言：善來！便成
X28n0586_p0212c20║羅漢。於是字云重姓者也。阿難白佛：此何因緣？佛
X28n0586_p0212c21║言：過去毗婆尸佛時，有長者聞佛說法，受三自歸，
X28n0586_p0212c22║持不殺戒。以是因緣，今受其報。今詳若言重姓，取
X28n0586_p0212c23║二長者，各認為子。如有兩姓，故云重姓。重字平呼。
X28n0586_p0212c24║若言敻姓，敻，遠也，遠從過去毗婆尸佛施藥持戒，
X28n0586_p0213a01║故云敻也。準付法藏經云：薄拘羅年幼，見母作餅，
X28n0586_p0213a02║從母索之。其母恚故，即便捉擲，置于𨫼上。𨫼雖焦
X28n0586_p0213a03║熱，不能燒害。其母又乃擲于釜中，亦不燒爛。其母
X28n0586_p0213a04║又乃擲于河中，值魚吞之，而亦不死。捕魚人捕，得
X28n0586_p0213a05║魚市賣，刀破魚腹，又乃無傷而不死也。故薄拘羅
X28n0586_p0213a06║有五不死：𨫼鑠不焦，釜煑不爛，水溺不死，魚吞不
X28n0586_p0213a07║消，刀割不傷。皆由過去施藥因緣，所以今生感斯
X28n0586_p0213a08║長壽矣。
X28n0586_p0213a09║過去毗婆尸佛時，以呵梨勒施頭痛比丘
X28n0586_p0213a10║分別功德論云：昔毗婆尸佛時，有一長者，稟性良
X28n0586_p0213a11║謙，請佛及僧，九十日中，四事供養。有一比丘，來求
X28n0586_p0213a12║乞藥。長者問云：何所患苦？答云：頭痛。長者思惟：此
X28n0586_p0213a13║必膈上有水，仰攻其頭。乃以一呵梨勒果，令其服
X28n0586_p0213a14║之，病即除愈。爾時長者，今薄拘羅是。又云：在俗之
X28n0586_p0213a15║時，曾角牛來，暫時頭痛，尋即除愈。故薄拘羅，唯此
X28n0586_p0213a16║一患也。
X28n0586_p0213a17║罽賓
X28n0586_p0213a18║亦云迦濕彌羅，此云買得，亦云賤種。因立淨人為
X28n0586_p0213a19║王，鄰國鄙之，故云也。
X28n0586_p0213a20║流沙
X28n0586_p0213a21║文選注云：遠國名也，其沙似水之流也。亦云：莫賀
X28n0586_p0213a22║延績八百餘里，上絕飛禽，下無走獸。夜則妖精舉
X28n0586_p0213a23║火，晝乃驚風走沙。涉彼至此，豈不勤哉！周書云：鄯
X28n0586_p0213a24║善國之西北，有流沙數百里。夏日有熱風，為行旅
X28n0586_p0213b01║之患。風之欲至，唯老駝知之，即鳴而聚立，埋其口
X28n0586_p0213b02║鼻於沙中。人每以為侯，亦將氈擁蔽鼻口。其風迅
X28n0586_p0213b03║駃，斯須過盡。若不防者，必至危斃。
X28n0586_p0213b04║五戒經分為五品
X28n0586_p0213b05║彼經五戒各有一品，故云五品也。
X28n0586_p0213b06║文句云：讀十八經
X28n0586_p0213b07║即毗伽羅、吠陀論等。又大論云：弊迦蘭那、僧佉、韋
X28n0586_p0213b08║陀等十八種，大經。
X28n0586_p0213b09║喟然
X28n0586_p0213b10║論語云：顏淵喟然歎曰。注云：喟，歎之聲也。
X28n0586_p0213b11║記云：說十一事，如止觀第二記
X28n0586_p0213b12║增一四十六云：佛在給孤獨園，告諸比丘，如放牛
X28n0586_p0213b13║人具十一事，今結為頌曰：解色及相應，摩刷覆瘡
X28n0586_p0213b14║痍，放煙并茂草，安隱及渡處，時宜留𤚼餘，將護於
X28n0586_p0213b15║大牛。
X28n0586_p0213b16║文句云：淨飯王偪十萬釋出家
X28n0586_p0213b17║應云五百，又云一千。今言十萬者，嘗讀藏經，未見
X28n0586_p0213b18║所出，後人更尋之。
X28n0586_p0213b19║種姓如那律中說：四月九日生，短佛四指
X28n0586_p0213b20║前文已具，今更別引。四分律等諸文，皆云師子頰
X28n0586_p0213b21║王有四子：一、淨飯王，有二子：一名悉達，二名難陀。
X28n0586_p0213b22║二、白飯王，有二子：一名調達，二名阿難。三、斛飯王，
X28n0586_p0213b23║有二子：一名摩訶男，二名阿那律。四、甘露飯王，有
X28n0586_p0213b24║二子：一名娑婆，二名䟦提。佛本行經云：調達四月
X28n0586_p0213c01║七日生，佛四月八日生，難陀四月九日生，阿難四
X28n0586_p0213c02║月十日生。調達長一丈五尺四寸，佛長丈六，難陀
X28n0586_p0213c03║長丈五四寸，阿難長丈五三寸。去迦毗羅城不遠，
X28n0586_p0213c04║有城名天臂，有一長者，名曰善覺，生八女子：一名
X28n0586_p0213c05║意，二名無比意，三名大意，四名無邊意，五名髮意，
X28n0586_p0213c06║六名黑牛，七名瘦牛，八名摩訶波闍波提。時淨飯
X28n0586_p0213c07║王迎娶八女，即以第一、第八而自為妃，以其六女
X28n0586_p0213c08║與其三弟，故佛姨母乃是摩訶波闍波提。佛指闊
X28n0586_p0213c09║二寸，難陀既長丈五四寸，但短佛三指耳。今文乃
X28n0586_p0213c10║云短佛四指，若短四指，是則難陀但長一丈五尺
X28n0586_p0213c11║二寸耳。又下文說阿難乃是四月八日佛成道月
X28n0586_p0213c12║生，而本行經乃云四月初十日生，經論異同，非獨
X28n0586_p0213c13║此也。
X28n0586_p0213c14║彌沙塞
X28n0586_p0213c15║此云不著有無觀法，名五分也。
X28n0586_p0213c16║堂堂
X28n0586_p0213c17║論語云：曾子曰：堂堂乎張也。注云：言子張容儀盛
X28n0586_p0213c18║也。今亦例然。
X28n0586_p0213c19║途行乞食
X28n0586_p0213c20║途字恐誤，應作徒字，步行也。以隨人法，是故步行
X28n0586_p0213c21║耳。
X28n0586_p0213c22║記云天堂已後文，廣如止觀第四記
X28n0586_p0213c23║佛令捉衣角，尋至三十三天歡喜園中，見諸婇女，
X28n0586_p0213c24║而有一處天女無夫。其乃問佛，佛則令其自問天
X28n0586_p0214a01║女，即往問之。天女答云：佛弟難陀持戒生此，當為
X28n0586_p0214a02║我夫。佛問難陀：天女何如孫陀利耶？答曰：若以天
X28n0586_p0214a03║女比孫陀利，如以孫陀利比瞎獼猴耳。時佛共還
X28n0586_p0214a04║逝多林中，難陀心慕生天宮故，修行梵行。佛告眾
X28n0586_p0214a05║僧：不得與此難陀比丘同其法事，一切比丘不共
X28n0586_p0214a06║同住。以至坐起，乃自念曰：阿難是我弟，應不嫌我
X28n0586_p0214a07║矣。即往共坐。阿難起去，乃問之曰：弟何棄兄？阿難
X28n0586_p0214a08║曰：然仁行別，故相違耳。仁樂生天，我樂寂滅。其聞
X28n0586_p0214a09║此已，心生憂惱。佛又問云：汝見捺落迦未？答曰：未
X28n0586_p0214a10║見。佛令捉衣角，便見諸獄皆有治人，唯有一處無
X28n0586_p0214a11║人。其乃問佛，佛令問獄卒。獄卒答云：佛弟難陀為
X28n0586_p0214a12║生天故修行，暫在天上，還來此中受苦。難陀懼而
X28n0586_p0214a13║淚下。佛因為其廣說胎相，於是為解脫故，發心而
X28n0586_p0214a14║持戒也。
X28n0586_p0214a15║文句云：拳歐
X28n0586_p0214a16║歐應作毆。
X28n0586_p0214a17║縈衣
X28n0586_p0214a18║縈，於營切，繞也，收卷也。
X28n0586_p0214a19║如止觀中人行理等。善知識觀
X28n0586_p0214a20║大品云：佛、菩薩、羅漢是善知識，六波羅蜜、三十七
X28n0586_p0214a21║品是善知識，法性、實際是善知識。佛、菩薩等威光
X28n0586_p0214a22║覆育，即外護也。六度道品入道之門，即同行也。法
X28n0586_p0214a23║性、實際，諸佛所師，即教授也。下文結多知識，明乎
X28n0586_p0214a24║觀行，亦指止觀，準此應知。至于下文，更不引也。
X28n0586_p0214b01║住無諍三昧
X28n0586_p0214b02║坐禪三昧經云：無諍者，將護眾生，不令起諍也。於
X28n0586_p0214b03║我起諍者，如舍利弗、目連入陶屋中宿，致拘迦離
X28n0586_p0214b04║起諍者是也。舊云：須菩提常行空行，名無諍者，誤
X28n0586_p0214b05║也。羅什師云：無諍有二：一、以三昧力，將護眾生，令
X28n0586_p0214b06║不起諍心；二、隨順法性，無違無諍。此文出在注淨
X28n0586_p0214b07║名經。
X28n0586_p0214b08║忉利
X28n0586_p0214b09║此云三十三也。
X28n0586_p0214b10║率土
X28n0586_p0214b11║率，循也。詩云：率土之濵，莫非王臣。
X28n0586_p0214b12║輻湊
X28n0586_p0214b13║如車輻之湊焉。
X28n0586_p0214b14║蓮華尼
X28n0586_p0214b15║具云蓮華色比丘尼也。尼女也。
X28n0586_p0214b16║經云：阿難
X28n0586_p0214b17║阿音遏。北地章疏見今歎德文皆是阿羅漢，乃云
X28n0586_p0214b18║除阿難陀，以由阿難在學地故。然今通序亦名經
X28n0586_p0214b19║後序，結集者所置。又從多人而歎，復以通途而辨，
X28n0586_p0214b20║則其歎德亦何巨妨者哉！
X28n0586_p0214b21║文句云：金輪
X28n0586_p0214b22║若輪王出時，其金輪寶自然現前，天金所成。輪有
X28n0586_p0214b23║千輻，天匠所造，非世所有。時轉輪王乘此金輪，周
X28n0586_p0214b24║旋四方。
X28n0586_p0214c01║記云宗社，具如止觀第四記
X28n0586_p0214c02║宗廟，社稷也。宗，尊也。廟，皃也。尊皃之所居也。社謂
X28n0586_p0214c03║后土也。土者，吐也。土之所生，如口吐物，即地神也。
X28n0586_p0214c04║土地廣博，不可盡敬，故封之為社也。稷謂五糓總
X28n0586_p0214c05║名，即五糓神也。是故天子所居，左宗廟，右社稷，布
X28n0586_p0214c06║列四時五行也。
X28n0586_p0214c07║文句云：阿夷
X28n0586_p0214c08║亦云阿私陀，此云無比，又云端正也。
X28n0586_p0214c09║目連騰三願
X28n0586_p0214c10║中阿含云：云何三願？願不著佛故衣，願不食別請
X28n0586_p0214c11║佛食，願不非時見佛。若準報恩經，乃有四願，如第
X28n0586_p0214c12║一記引。
X28n0586_p0214c13║師子牀
X28n0586_p0214c14║牀即座也。大論云：師子之座，非師子形也。以由佛
X28n0586_p0214c15║為人中師子，故佛所坐處，若牀若地，皆名師子也。
X28n0586_p0214c16║住恐離車有怨，進恐闍王有怨
X28n0586_p0214c17║育王傳、法顯傳皆云：阿闍世王白阿難言：世尊涅
X28n0586_p0214c18║槃，而我不見；迦葉入滅，我亦不見。尊者，若也入涅
X28n0586_p0214c19║槃時，必使我知。阿難言：爾。及至阿難欲入涅槃，乃
X28n0586_p0214c20║往告於阿闍世王。時守門人云：王睡也。阿難乃從
X28n0586_p0214c21║摩竭提國向毗舍離，欲般涅槃。諸天乃告阿闍世
X28n0586_p0214c22║王，王便嚴駕追至河上。時毗舍離諸離車子聞阿
X28n0586_p0214c23║難來，亦復迎之，俱到河上。阿難思惟：前則恐世王
X28n0586_p0214c24║有怨，退乃怨離車有怨，便於河中而入滅也。今云
X28n0586_p0215a01║住者，住字恐誤，應作退字。
X28n0586_p0215a02║不看婆羅門
X28n0586_p0215a03║僧祇律云：昔有仙人，名梨波都，詣王相見。王報仙
X28n0586_p0215a04║人：且住園中，須臾當與汝相見也。作是語已，乃至
X28n0586_p0215a05║六日，不與相見。爾時王者，今羅云是。
X28n0586_p0215a06║真諦三藏云：羅睺羅本名修羅等
X28n0586_p0215a07║佛本行集云：羅睺羅初生之時，母欲名之。當此之
X28n0586_p0215a08║日，有羅睺羅阿脩羅王以手障日。其日既然，母即
X28n0586_p0215a09║乃以羅睺之名而名其子，故云本名脩羅者也。
X28n0586_p0215a10║劬毗羅
X28n0586_p0215a11║即瞿夷是，此云明女。歡喜丸者，大經云：蘇麫、蜜、薑、
X28n0586_p0215a12║胡椒、蓽𦭞、蒲萄、胡桃、石榴、綏子和合，名歡喜丸。
X28n0586_p0215a13║沙彌
X28n0586_p0215a14║此云息慈。
X28n0586_p0215a15║婆羅門
X28n0586_p0215a16║此云淨行，又云外意。
X28n0586_p0215a17║居士
X28n0586_p0215a18║外國居財一億為下居士，乃至居財百億名上居
X28n0586_p0215a19║士。此士居家德業充備，故名居士。又居家大富多
X28n0586_p0215a20║財之士，名居士也。
X28n0586_p0215a21║記云：不同見別，不須和會
X28n0586_p0215a22║他宗中引小乘有部云：十九出家，三十成道。本起
X28n0586_p0215a23║因果經說十九出家。思惟無相三昧經說三十成
X28n0586_p0215a24║道。智論云：佛臨滅度，告須䟦言：我年十九出家，出
X28n0586_p0215b01║家已來過五十歲，而不見說成道之時。有人解云：
X28n0586_p0215b02║十九出家後，五年事仙人行樂行，六年行苦行，三
X28n0586_p0215b03║十成道。亦云：二十九出家，三十五成道。增一阿含、
X28n0586_p0215b04║中阿含、雜阿含、出耀經及和須蜜論等，並云二十
X28n0586_p0215b05║九出家。悲華經、善見律並說三十五成道。菩提流
X28n0586_p0215b06║支解經偈云：八年作嬰孩，七年為童子，四年學五
X28n0586_p0215b07║明，十年受五欲，六年行苦行，三十五成道。又真諦
X28n0586_p0215b08║三藏及西域記並云：二十九出家，三十五成道。注
X28n0586_p0215b09║四十二章經亦云：五載遊歷，六年苦行。請觀今文，
X28n0586_p0215b10║是非可識。
X28n0586_p0215b11║法顯乃至千㼑等
X28n0586_p0215b12║東晉平陽武陽沙門也。俗姓龔，歷遊西域，是故有
X28n0586_p0215b13║傳。㼑音練。嘗檢藏中法顯傳，未見此文，後人更尋
X28n0586_p0215b14║之。
X28n0586_p0215b15║定光佛
X28n0586_p0215b16║定亦作錠，丁定切。有人云：豆有足曰錠，無足曰鐙，
X28n0586_p0215b17║即然燈佛也。說經亦云：提洹竭佛者，存梵語也。
X28n0586_p0215b18║買華
X28n0586_p0215b19║其以金錢五百，買五莖蓮華，女自以二莖華，共七
X28n0586_p0215b20║莖華，一時散佛，乃獲授記。
X28n0586_p0215b21║人狂一往，謂妄語是
X28n0586_p0215b22║狂字誤也，應作犯字。往字誤也，應作法字。人犯一
X28n0586_p0215b23║法，謂妄語是。
X28n0586_p0215b24║準寶雲經第七，佛記十六羅漢等
X28n0586_p0215c01║一、賓頭盧將一千眷屬，住西瞿耶尼國；二、迦那迦
X28n0586_p0215c02║䟦蹉與弟子五百人，住北天竺罽賓國；三、頗羅墮
X28n0586_p0215c03║將弟子六百人，住北鬱單越；四、須䟦陀將弟子七
X28n0586_p0215c04║百人，住東弗于提；五、那俱羅將弟子八百人，住擔
X28n0586_p0215c05║羅洲；六、律陀將弟子九百人，住閻浮提山；七、迦羅
X28n0586_p0215c06║將弟子一千人，住師子國；八、䟦蹉將弟子一千一
X28n0586_p0215c07║百人，住般涅提洲；九、瞿波迦將弟子九百人，住香
X28n0586_p0215c08║山；十、半他將弟子一千三百人，住忉利天；十一、羅
X28n0586_p0215c09║睺羅將弟子一千人，住西海畢揚瞿洲；十二、那伽
X28n0586_p0215c10║斯那將弟子一千二百人，往王舍城板茶婆山；十
X28n0586_p0215c11║三、應期多將弟子一千三百人，往王舍城毗富羅
X28n0586_p0215c12║山；十四、婆那婆斯將弟子一千四百人，住稗呵梨
X28n0586_p0215c13║北山之中；十五、呵逸多將弟子五百人，住王舍城
X28n0586_p0215c14║耆闍崛山；十六、周羅槃特將弟子一千六百人，住
X28n0586_p0215c15║由乾陀山。如是聖人皆不涅槃，於刀、疾、飢、三災之
X28n0586_p0215c16║時，人壽十歲佛法盡滅，而眾生壽復更增長。至百
X28n0586_p0215c17║歲時，十六羅漢與諸弟子下閻浮提說法教化，乃
X28n0586_p0215c18║至人壽七萬歲時弘法乃畢。時諸羅漢以佛經典
X28n0586_p0215c19║乃舍利等收聚起塔，乃共集會結加趺坐，圍遶是
X28n0586_p0215c20║塔當入涅槃，與此寶塔俱沒于地不復出現。于時
X28n0586_p0215c21║佛法一時盡已，又於此時千億支佛出現世間說
X28n0586_p0215c22║法利物，乃至人壽八萬歲時，彌勒佛出。
X28n0586_p0215c23║賓頭盧
X28n0586_p0215c24║字也，此云不動。
X28n0586_p0216a01║頗羅墮
X28n0586_p0216a02║姓也，此云捷疾，亦云重幢。
X28n0586_p0216a03║十八種學人，如止觀第六記
X28n0586_p0216a04║第三記云：四向三果，信行、法行、信解、見得、家家、一
X28n0586_p0216a05║間、五含，謂中生行、無行、上流，此十八人是有學也。
X28n0586_p0216a06║退、思、護、住、達、不動、不退、慧解脫、俱解脫，此九人是
X28n0586_p0216a07║無學也。
X28n0586_p0216a08║即大經中舉因六人
X28n0586_p0216a09║一阿難，二那律，三迦葉，四空生，五目連，六身子。如
X28n0586_p0216a10║阿難以受持讀誦十二部經，正其文句，名為莊嚴。
X28n0586_p0216a11║其餘五人，各隨德行而為第一，說於莊嚴。
X28n0586_p0216a12║正用華嚴十種六根
X28n0586_p0216a13║第四十二云：一、肉眼；二、天眼；三、慧眼；四、法眼；五、佛
X28n0586_p0216a14║眼；六、明眼；七、無礙眼；八、普眼；九、出生眼；十、智眼。是
X28n0586_p0216a15║為十種眼根。十種耳根者，初是聞讚歎聲，乃至第
X28n0586_p0216a16║十聞十方一切音聲。十種鼻根者，初是聞臭穢氣
X28n0586_p0216a17║而能觀察不臭不穢，乃至第十聞一切佛智境界
X28n0586_p0216a18║等香不斷菩薩之行。十種舌根者，初是分別解說
X28n0586_p0216a19║一切眾生無盡行舌，乃至第十悉令眾生至涅槃
X28n0586_p0216a20║舌。十種身根者，初是人身，乃至第十無漏法身。十
X28n0586_p0216a21║種意根者，初是上首意，乃至第十深入定意。又十
X28n0586_p0216a22║住品亦說一一眾生有十種六根。
X28n0586_p0216a23║文句云：溫、良、恭、儉
X28n0586_p0216a24║論語云：夫子溫、良、恭、儉、讓。正義云：敦柔潤澤謂之
X28n0586_p0216b01║溫，行不犯物謂之良，和從不逆謂之恭，去奢從約
X28n0586_p0216b02║謂之儉，先人後己謂之讓。
X28n0586_p0216b03║明女
X28n0586_p0216b04║去迦毗羅城八百里，有城姓瞿曇氏。舍夷長者名
X28n0586_p0216b05║水光，婦名月女，有城居近其邊。生女之時，日將欲
X28n0586_p0216b06║沒，餘明照其室內，室內既明，乃云明女。明女乃是
X28n0586_p0216b07║太子第一夫人，其父名曰水光長者。太子第二夫
X28n0586_p0216b08║人名為耶輸，其父名曰移施長者。太子第三夫人
X28n0586_p0216b09║名為鹿野，其父名曰擇長者。
X28n0586_p0216b10║記云羅漢四智
X28n0586_p0216b11║婆沙云：我生已盡，是集等四行；梵行已立，是道等
X28n0586_p0216b12║四行；所作已辦，是滅等四行；不受後有，是苦等四
X28n0586_p0216b13║行。故下翻此，乃云生陰未盡等也。又下文云次諸
X28n0586_p0216b14║大士下，次示受邪化者，次字誤也，當為資字。
X28n0586_p0216b15║文句云三十二瑞應
X28n0586_p0216b16║一者、地為大動，二者、道巷自淨臭處皆香，三者、枯
X28n0586_p0216b17║樹生華，四者、園生甘果，五者、陸地生蓮華，六者、地
X28n0586_p0216b18║中藏現，七者、藏物開現，八者、篋笥衣服被在䔟笳，
X28n0586_p0216b19║九者、川流澄清，十者、風霽雲除空中清明，十一者、
X28n0586_p0216b20║天雨澤香，十二者、明月神珠懸於殿堂，十三者、宮
X28n0586_p0216b21║中火燭為不復用，十四者、日月星辰皆住不行，十
X28n0586_p0216b22║五者、沸星下侍太子生，十六者、天梵寶蓋彌覆宮
X28n0586_p0216b23║牆，十七者、八方之神捧寶來獻，十八者、百味飲食
X28n0586_p0216b24║自然現前，十九者、寶甕萬口懸盛甘露，二十者、天
X28n0586_p0216c01║神牽七寶車至，二十一者、五百白象師子自然而
X28n0586_p0216c02║住殿前，二十二者、五百白師子子從雪山來住城
X28n0586_p0216c03║門，二十三者、天諸婇女現伎女肩，二十四者、諸龍
X28n0586_p0216c04║王女遶宮而住，二十五者、天萬玉女把孔雀尾拂
X28n0586_p0216c05║現于宮牆；二十六者天諸婇女手持金瓶盛諸香
X28n0586_p0216c06║汁住空中侍；二十七者天樂俱下同時皆作；二十
X28n0586_p0216c07║八者地獄皆休毒痛不行；二十九者毒蟲隱伏吉
X28n0586_p0216c08║鳥翔鳴；三十者魚獵怨惡一時慈心；三十一者境
X28n0586_p0216c09║內孕婦產者悉男；三十二者樹神人現低首禮侍。
X28n0586_p0216c10║沸星下侍者，眾經音義云：或佛星亦孛星，又弗沙
X28n0586_p0216c11║星亦富沙星。依諸經，如來成道出家皆二月八日
X28n0586_p0216c12║鬼宿合時，鬼宿即此星也。若依日藏分經，二月九
X28n0586_p0216c13║日曙夜分屬九日故也。又記中引因果經，九十九
X28n0586_p0216c14║億眾棄斯大眾，云捨國者恐誤也。彼經正明菩薩
X28n0586_p0216c15║既已降神，其餘九十九億天子亦乃下生人間耳。
X28n0586_p0216c16║此文合當在於前文主伴降神中引之。
X28n0586_p0216c17║從師請業
X28n0586_p0216c18║禮記云：請業則起，請益則起。注云：業即篇卷也。益
X28n0586_p0216c19║謂受說不了，欲師更明之也。又記中云：過其所習，
X28n0586_p0216c20║故曰兼通者，亦恐誤也。前文句云：身子才明見貴，
X28n0586_p0216c21║目連豪爽取重，智藝相比，德行互同。故知兼通即
X28n0586_p0216c22║互同耳。
X28n0586_p0216c23║分庭抗禮
X28n0586_p0216c24║莊子漁父篇云：孔子坐杏壇之上，弦歌鼓琴，奏曲
X28n0586_p0217a01║未半，有漁父者下船而來，孔子乃與談論，而為漁
X28n0586_p0217a02║父之所非也。子路見此，乃問曰：由為役久矣，未甞
X28n0586_p0217a03║見夫子遇人如此其威也。萬乘之主，千乘之君，見
X28n0586_p0217a04║夫子未嘗不分庭抗禮，而夫子猶有倨傲之色也。
X28n0586_p0217a05║今漁父逆立，而夫子曲腰磬折，言拜而應，何也？注
X28n0586_p0217a06║疏云：伉，對也。分處庭中，相對設禮，位望相似，無尊
X28n0586_p0217a07║卑也。須引此文，可消文句矣。今記主引易云亢者，
X28n0586_p0217a08║即周易乾卦上九亢龍有悔之文也。此乃文義，俱
X28n0586_p0217a09║恐誤矣。亢者，高也，極也。貴而無位，高而無民，知進
X28n0586_p0217a10║而不知退，知存而不知亡。以聖人有龍德，上居天
X28n0586_p0217a11║位，久而亢極，物極則反，所以有悔。此是周易乾卦
X28n0586_p0217a12║上九亢龍有悔之說也。與今不同，其可知矣。又記
X28n0586_p0217a13║中云辯才迦旃延者，正屬摩訶拘絺羅，亦兼迦旃
X28n0586_p0217a14║延耳。又云三昧富樓那者，亦恐誤也。應云三昧是
X28n0586_p0217a15║須菩提，以須菩提得無諍三昧故也。
X28n0586_p0217a16║文句云：座席
X28n0586_p0217a17║座中，席間也。禮記云：席間函丈。又下文云：取與者，
X28n0586_p0217a18║自行為取，化他為與。
X28n0586_p0217a19║記云：偏圓。具如玄文分別
X28n0586_p0217a20║妙玄云：偏圓約法，法則已定，故偏非圓，圓非偏也。
X28n0586_p0217a21║權實約教，迹中施設，同皆是假，假即權耳。
X28n0586_p0217a22║贖命如釋籤
X28n0586_p0217a23║涅槃十四云：如人七寶，不出外用，名之為藏。是人
X28n0586_p0217a24║所以積此寶者，為未來故。所謂糓貴，賊來侵國，值
X28n0586_p0217b01║遇惡王，為用贖命，財難得時，乃當出用。諸佛秘藏，
X28n0586_p0217b02║亦復如是。為未來世諸惡比丘，畜不淨物，為四眾
X28n0586_p0217b03║說如來畢竟入於涅槃。如是等惡，出現世時，為滅
X28n0586_p0217b04║此惡，說是經典。消此經文，應約單複。若單約戒門
X28n0586_p0217b05║而釋經者，此經扶律，律是贖常住命之重寶也。若
X28n0586_p0217b06║複說者，謂乘及戒。此涅槃經，扶律談常，則乘戒具
X28n0586_p0217b07║足。故以此經，為贖常住命之重寶也。
X28n0586_p0217b08║直爾翻名而已。
X28n0586_p0217b09║此乃多是指斥北地疏鈔法相宗徒耳。
X28n0586_p0217b10║迦葉出世，其土猶淨等
X28n0586_p0217b11║應如淨土，亦有說於涅槃之教。故涅槃云：滿月如
X28n0586_p0217b12║來說大涅槃。章安疏：問：迦葉土淨，不說涅槃。今佛
X28n0586_p0217b13║惡世對治無常，說涅槃者，滿月如來亦出淨土，何
X28n0586_p0217b14║以說之？其間問難，皆與德王菩薩同耶？答：常治無
X28n0586_p0217b15║常，其土應無。若逗機任理而說，是故得云是同。若
X28n0586_p0217b16║爾，並云昔所不聞，而今得聞，可非對治耶？又迦葉
X28n0586_p0217b17║如來亦有常機，何不說邪？答：彼土雖無對治之說，
X28n0586_p0217b18║亦三悉說。迦葉亦然。
X28n0586_p0217b19║男！如寶積善德
X28n0586_p0217b20║維摩經說：毗耶離城有長者子，名曰寶積。又云：佛
X28n0586_p0217b21║告長者子善得，汝行詣維摩詰問疾。
X28n0586_p0217b22║女如月上無垢施
X28n0586_p0217b23║月上經云：毗摩羅詰妻名無垢，懷姙九月，生一女
X28n0586_p0217b24║子，姿容端正，其身所著妙寶衣裳，出妙光明，勝於
X28n0586_p0217c01║月照，父母乃號為月上女。廣說如彼。無垢施經云：
X28n0586_p0217c02║波斯匿王女名無垢施，年始八歲，容皃端正，于時
X28n0586_p0217c03║八大聲聞、八大菩薩皆被詰問。如經云云。然文句
X28n0586_p0217c04║云：諸大羅漢從法身地作男女等。故知男女只是
X28n0586_p0217c05║通說。故次句以道俗別揀，道謂比丘及比丘尼出
X28n0586_p0217c06║家男女也，俗謂優婆塞、優婆夷在家男女也。以男
X28n0586_p0217c07║女等正是論於聲聞之迹，未可指於寶積月上菩
X28n0586_p0217c08║薩故也。更請詳之。
X28n0586_p0217c09║新云舊云
X28n0586_p0217c10║舊謂劉漢已來，新謂李唐而下。
X28n0586_p0217c11║文句云：猗覺
X28n0586_p0217c12║猗，於離切，安也，美也。由定加行，能引輕安，令身心
X28n0586_p0217c13║和。
X28n0586_p0217c14║通大地
X28n0586_p0217c15║通者，徧也。地謂行處。故此是彼所行之處，即說此
X28n0586_p0217c16║以為法地。大法地故，名為大地。委釋心數名義，具
X28n0586_p0217c17║如止觀補注中引俱舍等論。
X28n0586_p0217c18║波離
X28n0586_p0217c19║此云上首。
X28n0586_p0217c20║三摩提
X28n0586_p0217c21║三昧異名耳。梵音奢切也。
X28n0586_p0217c22║普賢觀
X28n0586_p0217c23║觀普賢菩薩行法經也。近於京國見宗慈恩者云：
X28n0586_p0217c24║天台智者，不合呼為普賢觀經。今按開元目錄中
X28n0586_p0218a01║云：此經亦名普賢觀經。今家所呼，正符於此，何不
X28n0586_p0218a02║然耶？
X28n0586_p0218a03║菩提，此云道等
X28n0586_p0218a04║唐譯乃云：覺有情也。北人未知新舊用義，往往排
X28n0586_p0218a05║謂不然，悲夫！
X28n0586_p0218a06║記云：金光明大小俱無
X28n0586_p0218a07║此自一義耳。若壽量品集信相室天龍菩薩，是則
X28n0586_p0218a08║乃有列於大也，但不列於小耳。準捨身品佛告阿
X28n0586_p0218a09║難，以此觀之非無小矣，但出經者存略故也。故義
X28n0586_p0218a10║淨譯最勝王經，具列聲聞菩薩雜眾等。又下文云
X28n0586_p0218a11║據時並在方等已前者，應云並在般若已前，以文
X28n0586_p0218a12║句中但引大品，故此云爾。
X28n0586_p0218a13║離五障時三義俱得
X28n0586_p0218a14║一、離惡道，二、離貧窮，三、離女身，四、離形殘，五、離喜
X28n0586_p0218a15║忘。得五功德：一、生貴家，二、生人天，三、得男身，四、諸
X28n0586_p0218a16║根滿，五、識宿命。若依數論，以忍三品分三不退。若
X28n0586_p0218a17║傍成論，即四念處名位不退，煗、頂名行不退，忍名
X28n0586_p0218a18║念不退。此文出在淨名疏中。
X28n0586_p0218a19║自新譯來等
X28n0586_p0218a20║即唐三藏新譯已來，而慈恩等法相宗徒，但以三
X28n0586_p0218a21║祇五次第位，而棄華嚴一位一切位圓頓故也。言
X28n0586_p0218a22║五位者，一資粮位，二加行位，三通達位，即初地入
X28n0586_p0218a23║心。四修習位，即初地已上。五究竟位。
X28n0586_p0218a24║瑜伽
X28n0586_p0218b01║具云瑜伽師地論，有一百卷。瑜伽此云相應，謂一
X28n0586_p0218b02║切乘境行果等所有諸法，皆曰相應。師謂三乘行
X28n0586_p0218b03║者，由聞思等次第習行。如是瑜伽地謂十七地，具
X28n0586_p0218b04║如下文補注中列。其十七地名。
X28n0586_p0218b05║唯識
X28n0586_p0218b06║唯遮外境識表自心。
X28n0586_p0218b07║全毀唯識論等
X28n0586_p0218b08║此指弘於華嚴起信宗師之失耳。如新譯起信論
X28n0586_p0218b09║序云：夫理幽則信難，道尊則魔盛。況當劫濁，尤更
X28n0586_p0218b10║倍增。故使偏見之流，執成唯識，誹毀此論，真妄互
X28n0586_p0218b11║熏。既形於言，遂彰時聽。方等甘露，翻為毒藥。此則
X28n0586_p0218b12║性相二宗，各有形斥矣。與夫天台破則俱破，立則
X28n0586_p0218b13║俱立，而彼且未達也。
X28n0586_p0218b14║經云：常為諸佛
X28n0586_p0218b15║為、為二字平、去兩呼。慈恩基師別有章門訓釋其
X28n0586_p0218b16║義。平聲呼者而有十訓，所謂：一、作，二、被，三、定，四、當，
X28n0586_p0218b17║五、得，六、由，七、求，八、是，九、名，十、成。去聲呼者而有四
X28n0586_p0218b18║訓，所謂：一、以，二、與，三、助，四、向。隨文注出，復慮其煩，
X28n0586_p0218b19║今且逐卷點示訓釋，至下臨文須尋於此。今第一
X28n0586_p0218b20║卷平聲呼者，有一訓得：常為諸佛。有一訓當：是事
X28n0586_p0218b21║為云何？有二訓名：號曰為淨身，是為諸佛。有三訓
X28n0586_p0218b22║作：皆為法師，號之為求名，聚沙為佛塔。有六訓定：
X28n0586_p0218b23║為欲說此，為當授記，為說何等，為是究竟法，為是
X28n0586_p0218b24║所行道，此事為不可。有六訓是：不以為喜，汝為世
X28n0586_p0218c01║間眼，我為佛長子，入大乘為本，則為已供養，我為
X28n0586_p0218c02║諸法王。已上平聲有十九字。次去聲呼者有三十
X28n0586_p0218c03║二字訓，與：為諸菩薩，為說涅槃，為說緣覺，為說淨
X28n0586_p0218c04║道，為眾講法，為求聲聞者，為求辟支佛者，為諸菩
X28n0586_p0218c05║薩，為人演說，而為廣分別。已為汝等說，佛當為除
X28n0586_p0218c06║斷，願佛為解說，時為如實說。願為此眾故，吾當為
X28n0586_p0218c07║汝，當為汝說。此自有二：為眾生說法。此復有二：而
X28n0586_p0218c08║為眾生。此自有三：而為說法，而為眾生說，為是說
X28n0586_p0218c09║涅槃，為此諸佛子，故為說大乘，為說實相印，我為
X28n0586_p0218c10║設方便，為諸眾生類，為五比丘說，當為如是等。有
X28n0586_p0218c11║十三字訓，以：為供舍利，所為因緣，常為一事，是法
X28n0586_p0218c12║皆為。此自有三：如此皆為若人為佛故，其實為一
X28n0586_p0218c13║乘，其實為佛乘，為是眾生故，但為教菩薩，為說佛
X28n0586_p0218c14║慧故。
X28n0586_p0218c15║記云：今師承用，如止觀第五記
X28n0586_p0218c16║大品四十二字，大論廣釋。南岳大師分為二解：一
X28n0586_p0218c17║通約三乘，二別約圓頓。故大品云：菩薩摩訶衍，所
X28n0586_p0218c18║謂語等字等，諸字入阿字門，阿字具一切法，乃至
X28n0586_p0218c19║茶字盡諸法邊，究竟窮底，不終不生，過茶無字可
X28n0586_p0218c20║說，不可說不可盡，一切法如虗空。四十二字。今私
X28n0586_p0218c21║頌曰：阿羅波遮那邏陀婆茶沙和多夜吒迦娑魔
X28n0586_p0218c22║伽他闍簸䭾賖呿叉哆若柁婆車魔火嗟伽他拏
X28n0586_p0218c23║頗歌醝遮吒茶。此準大論第四十八，作如是頌。初
X28n0586_p0218c24║阿字上聲，後茶字去呼。
X28n0586_p0219a01║文句觀心，歎菩薩德。中
X28n0586_p0219a02║越州新板文𠝶中觀是轉行不退法輪九箇字。又
X28n0586_p0219a03║文句解歎菩薩德，文中欠觀心歎通達大智者，或
X28n0586_p0219a04║是略耳，亦可以空觀到於彼岸等兼之。
X28n0586_p0219a05║文殊云妙德
X28n0586_p0219a06║新云曼殊室利，此翻妙吉祥。西域記云：謂其生時
X28n0586_p0219a07║有十吉祥：一光明滿室，二甘露盈庭，三地涌七珍，
X28n0586_p0219a08║四神開伏藏，五雞生鳳子，六豬㝃龍豚，七馬產麒
X28n0586_p0219a09║麟，八牛生白澤，九倉變金粟，十象具六牙。
X28n0586_p0219a10║普超云：濡首
X28n0586_p0219a11║濡音儒，亦云溥首也。
X28n0586_p0219a12║經云寶掌
X28n0586_p0219a13║大論云：寶掌。菩薩七寶從手中出，給施眾生，又令
X28n0586_p0219a14║歡喜，得至涅槃。
X28n0586_p0219a15║文句云：樓至
X28n0586_p0219a16║此云渧泣，又曰盧遮，亦云魯支，此翻愛樂。
X28n0586_p0219a17║此下闕。釋七菩薩。此下闕。釋寶積未釋者，俟後追註，
X28n0586_p0219a18║及以記云闕七菩薩，未檢經
X28n0586_p0219a19║慈恩法華玄贊云：勇施者，一、人通；二、能勇出財，財
X28n0586_p0219a20║藥俱攝也。寶月者，能導智明，如月可重也。月光者，
X28n0586_p0219a21║能破癡闇故。滿月者，能為二事故。大力者，由作神
X28n0586_p0219a22║通，動大千故。無量力者，動無數世界故。越三界者，
X28n0586_p0219a23║離越染故。寶積者，菩提法寶，積而與故。如此釋者，
X28n0586_p0219a24║何教無之？豈能彰今菩薩眾耶？余甞讀諸大乘經、
X28n0586_p0219b01║律、論、藏等文，此七菩薩未見所出因緣之相，今輙
X28n0586_p0219b02║約教置三，就圓粗伸名義。言勇施者，世、出世間實
X28n0586_p0219b03║相法寶而能勇施，以由依於無作諦境，上求下化
X28n0586_p0219b04║故。言寶月者，所證三諦圓妙可尊如寶，而能圓照
X28n0586_p0219b05║可愛如月。言月光者，四德之性離諸熱惱，猶如月
X28n0586_p0219b06║光，清涼破闇。言滿月者，三身圓證，無有缺減。言大
X28n0586_p0219b07║力者，境智冥合，有大力用。言無量力者，由大力用
X28n0586_p0219b08║充滿法界，無有限量。言越三界者，妙悟真常，超越
X28n0586_p0219b09║分段及變易故。言寶積者，三德如寶，不散名積。大
X28n0586_p0219b10║論中說：寶積王子菩薩是毗耶離國人。又大論釋
X28n0586_p0219b11║寶積佛云：初生之時，多諸珍寶，或從地生，或從天
X28n0586_p0219b12║雨，種種寶集，故名寶積。羅什師注淨名經云：積聚
X28n0586_p0219b13║智慧寶。故云寶積菩薩也。文句及記皆云欠釋七
X28n0586_p0219b14║菩薩名，俟後追註。余今注之，補其闕略。補注之興，
X28n0586_p0219b15║良由此也。上下諸文，準斯可識，將來賢哲，無見讓
X28n0586_p0219b16║焉。
X28n0586_p0219b17║文句云：賢愚經云：國王見象師調象，即慈心生。記中
X28n0586_p0219b18║引賢愚第九等。又經亦有末濟跛兔緣而立慈，稱
X28n0586_p0219b19║余甞讀賢愚經，彼經第三、第十皆說國王見象師
X28n0586_p0219b20║等，並是釋迦因地，非彌勒也。故彼經云：佛在迦蘭
X28n0586_p0219b21║陀竹園，爾時阿難在林樹間靜坐思惟，欻生此念：
X28n0586_p0219b22║如來正覺諸根具足，本何因緣而得如是？作此念
X28n0586_p0219b23║已，即從座起，如上白佛。佛告阿難：過去有一大王，
X28n0586_p0219b24║名摩訶波羅婆修，晉言大光明也，主五百小國。爾
X28n0586_p0219c01║時大王與群臣出遊獵，王所乘象欲心熾盛，擔王
X28n0586_p0219c02║馳奔，㹀象漸逼林木，突入樹間。象師告王：捉樹而
X28n0586_p0219c03║立，足得全濟。王用其言，俱共持樹。象奔之後，王怒
X28n0586_p0219c04║象師，欲即殺之：以卿調象不合制度，致令今者僅
X28n0586_p0219c05║危吾身。象師白王：調之如法。但今此象為欲所惑，
X28n0586_p0219c06║欲心難調，非臣罪也。願見寬恕。却後三日，象必自
X28n0586_p0219c07║還。王且觀臣試之，萬死無恨。於是停置。始期三日，
X28n0586_p0219c08║象即還來。爾時象師燒七鐵丸，令色正赤，逼象吞
X28n0586_p0219c09║之。象不敢違，吞盡即死。王意開解，復問之曰：如此
X28n0586_p0219c10║欲心，誰能調者？時有天神感悟象師，令其答云：佛
X28n0586_p0219c11║能調之。王聞此語，便發心言：此難調法，佛能調之。
X28n0586_p0219c12║即自誓願，願求作佛。佛告阿難：爾時王者，我身是
X28n0586_p0219c13║也。然今文句井記皆謂彌勒，未詳其意也。或恐泛
X28n0586_p0219c14║引流類耳。然記文中指於彌勒，今為補處，則非泛
X28n0586_p0219c15║引焉。又恐引文誤也。若爾，大師豈可引文誤耶？應
X28n0586_p0219c16║知結集添削既是章安，則非大師引文有誤。然妙
X28n0586_p0219c17║玄尚有引本門中二十五字來證迹門，荊谿亦乃
X28n0586_p0219c18║未敢定判，豈況今文引於他經，何嫌不誤哉？或諸
X28n0586_p0219c19║藏中賢愚經本不同，後人更檢之。然若欲引證彌
X28n0586_p0219c20║勒慈心者，賢愚經第十二：佛記彌勒已，阿難白佛：
X28n0586_p0219c21║不審何緣起彌勒名？佛言：過去有王，名曇摩留支，
X28n0586_p0219c22║領閻浮提。時弗沙佛初出于世，王詣佛所。時有比
X28n0586_p0219c23║丘入慈三昧，放金色光明，如大火聚。王禮佛已，即
X28n0586_p0219c24║白佛言：此一比丘入何等定，光耀乃爾？佛言：大王！
X28n0586_p0220a01║此比丘者，入等慈定。王聞是已，志慕於慈，請佛及
X28n0586_p0220a02║僧，供養發願：持此功德，願將來世常作輪王。爾時
X28n0586_p0220a03║王者，今彌勒是。始於後世發此慈心，自此已來，常
X28n0586_p0220a04║字彌勒。已上略撮彼經大意。若準涅槃疏解佛背
X28n0586_p0220a05║痛，云出大論：昔鹿王為後來跛兔忍死待之，今佛
X28n0586_p0220a06║為須䟦。故背痛亦是釋迦，非彌勒也。大論云：佛於
X28n0586_p0220a07║過去作大身鹿，以前脚跨一岸，以後脚蹋一岸，令
X28n0586_p0220a08║眾獸蹈之而度，血肉皆盡，以慈悲力忍之至死。最
X28n0586_p0220a09║後有一兔來，氣力已喘，自強努力，忍令得過，過已
X28n0586_p0220a10║脊折，落水而死。故輔行引大論：月光太子出血髓
X28n0586_p0220a11║以救癩人，出脇肉以貿猴子，露脊骨以濟跛兔。此
X28n0586_p0220a12║皆釋迦耳。
X28n0586_p0220a13║記云：是白衣居士
X28n0586_p0220a14║此準大論作如是說。
X28n0586_p0220a15║文句云賢劫一千四，佛記云是千人中唯除一人，餘
X28n0586_p0220a16║並於賢劫而得成佛等
X28n0586_p0220a17║此之記文，引悲華經，簡略難見。今更撮錄經文，使
X28n0586_p0220a18║記文易了。其輪王千子，第一至四，如今記引。第五
X28n0586_p0220a19║王子，名虗空印。第六王子，名虗空日光明。第七王
X28n0586_p0220a20║子，名師子香。第八王子，亦名普賢。第九王子，如今
X28n0586_p0220a21║記引。第十王子，名曰香手，作佛號金華，補阿閦佛
X28n0586_p0220a22║處。第十一王子，名曰寶相，作佛號龍自在尊音王，
X28n0586_p0220a23║補金華佛處。其次有五百王子作佛，皆如虗空印。
X28n0586_p0220a24║次有四百王子作佛，皆如金剛智慧光明。其次有
X28n0586_p0220b01║八十九王子作佛，皆如普賢。此之千佛，皆是輪王
X28n0586_p0220b02║之子，並於淨土成等正覺矣。其寶海梵志，自有三
X28n0586_p0220b03║億弟子。於中但除一千弟子，餘者皆於寶藏佛前，
X28n0586_p0220b04║先得授記。授記訖已，次乃授記此千弟子。此千人
X28n0586_p0220b05║中，其第一者，名婆由毗紐發願，乃於五濁之世，成
X28n0586_p0220b06║等正覺。時寶藏佛，即與記云：於加沙幢世界成佛，
X28n0586_p0220b07║號金山如來。此千人中，又有一人，名曰火須發心，
X28n0586_p0220b08║乃於人壽四萬歲時成佛。時寶藏佛，即與記云：於
X28n0586_p0220b09║娑婆世界賢劫之中，人年四萬歲時，汝當成佛，號
X28n0586_p0220b10║拘留孫如來。此賢劫內，千佛之中，最初佛也。其第
X28n0586_p0220b11║二人，名曰虗空，得記作佛。人年三萬歲時，補拘留
X28n0586_p0220b12║孫佛處，號迦那迦牟尼如來。其第三人，名毗舍多，
X28n0586_p0220b13║得記作佛。人年二萬歲時，補迦那迦牟尼佛處號
X28n0586_p0220b14║迦葉如來。其第四人名毗舍耶無垢，得記作佛，於
X28n0586_p0220b15║賢劫中人壽八萬歲時，當得成佛，號彌勒如來。其
X28n0586_p0220b16║餘弟子亦皆得記，於賢劫中而得作佛。寶海梵志
X28n0586_p0220b17║又有五人侍者，一名龍手，二號陸龍，三曰水龍，四
X28n0586_p0220b18║名虗空龍，五號妙音龍，亦於賢劫而得成佛。其寶
X28n0586_p0220b19║海梵志三億弟子內，一千弟子中有最小者，名持
X28n0586_p0220b20║力捷疾，發願乃於賢劫之中千四佛後成佛，即得
X28n0586_p0220b21║記云號為樓至如來。以此觀之，一千弟子并五侍
X28n0586_p0220b22║者，乃有一千五如來矣。是則賢劫之中，樓至并餘
X28n0586_p0220b23║只有一千四佛耳。今云樓至，又云千四者，對加沙
X28n0586_p0220b24║幢世界金山如來兼舉之耳。又恐總言千四，別說
X28n0586_p0220c01║樓至耳。不然，應云一千三佛也。今記文云是千人
X28n0586_p0220c02║中者，即三億弟子中一千人耳，非謂輪王千子也。
X28n0586_p0220c03║唯除一人者，即一千人中最初之者，名婆由毗紐
X28n0586_p0220c04║是也。雖是五濁之世，非此間娑婆，乃加沙幢世界
X28n0586_p0220c05║耳。若其輪王成佛者，即阿彌陀如來是也。寶海梵
X28n0586_p0220c06║志者，於今世尊釋迦如來是也。文句中云賢劫一
X28n0586_p0220c07║千四佛，記云是千人中唯除一人等，準今可見。記
X28n0586_p0220c08║文簡略，不其然乎？記云國為立號者，國字應作因
X28n0586_p0220c09║字也。劫名善字下，應添持字。釋籤第八亦引經文。
X28n0586_p0220c10║方等列地獄，如釋籤第四
X28n0586_p0220c11║方等陀羅尼經云：爾時婆藪從地獄出，將九十二
X28n0586_p0220c12║億諸罪人來詣娑婆世界，十方亦然。
X28n0586_p0220c13║又乘成細論如淨名疏
X28n0586_p0220c14║即此文句八部眾後所列乘戒等四句，并記中引
X28n0586_p0220c15║彼文七意，與淨名疏大旨無殊，故不煩錄。
X28n0586_p0220c16║文句云漚和
X28n0586_p0220c17║出假智耳。
X28n0586_p0220c18║記云堅首
X28n0586_p0220c19║婆沙中謂千手天也，諸文亦作堅手天也。
X28n0586_p0220c20║持鬘
X28n0586_p0220c21║持華鬘天也。若有眾生施香華鬘必生此天，於其
X28n0586_p0220c22║胷前天悅意華自然為鬘，具七種色，謂黑、黃、赤、天
X28n0586_p0220c23║紺、紅蓮，及如火銅光明炫耀，故號彼天為持鬘耳。
X28n0586_p0220c24║恒憍
X28n0586_p0221a01║亦言常放逸。天。
X28n0586_p0221a02║餘七山
X28n0586_p0221a03║七金山也。
X28n0586_p0221a04║妙高
X28n0586_p0221a05║四寶所成曰妙，出七金山表，名高。
X28n0586_p0221a06║金剛首
X28n0586_p0221a07║首正作手，四峯之上有藥叉神，其手執持金剛杵，
X28n0586_p0221a08║故。
X28n0586_p0221a09║逾繕那
X28n0586_p0221a10║亦云逾闍那，又云由旬，或云由延，此云量也，合也，
X28n0586_p0221a11║一似此方古之王者一日行量也。或十六里、四十
X28n0586_p0221a12║里等，如諸文辨。
X28n0586_p0221a13║文句云忉利，此云三十三
X28n0586_p0221a14║一、善法堂天；二、住峯天；三、山頂天；四、善見城天；五、
X28n0586_p0221a15║鉢私地天；六、住俱吒天；七、雜殿天；八、俱歡喜園天；
X28n0586_p0221a16║九、光明天；十、波利耶多樹園天；十一、險岸天；十二、
X28n0586_p0221a17║住雜險岸天；十三、住摩尼藏天；十四、旋行地天；十
X28n0586_p0221a18║五、蜜殿天；十六、鬘影處天；十七、住柔輭地天；十八、
X28n0586_p0221a19║雜莊嚴天；十九、如意地天；二十、微細行天；二十一、
X28n0586_p0221a20║歌音樂天；二十二、威德輪天；二十三、月行天；二十
X28n0586_p0221a21║四、閻摩娑利天；二十五、速行天；二十六、影照天；二
X28n0586_p0221a22║十七、智慧天；二十八、眾分天；二十九、住輪天；三十、
X28n0586_p0221a23║上行天；三十一、威德顏天；三十二、威德炎輪天；三
X28n0586_p0221a24║十三、清淨天。
X28n0586_p0221b01║賢劫
X28n0586_p0221b02║亦云善劫。大論云：是一劫中有千佛興，淨居諸天
X28n0586_p0221b03║見之歡喜，故名為善。亦云：有千賢人出世，故名為
X28n0586_p0221b04║賢。問：淨居諸天何以知此劫有千佛？答：前劫已壞，
X28n0586_p0221b05║廓然都空，後有大水，水底涌出千枚七寶光明蓮
X28n0586_p0221b06║華，此乃是其千佛之相。所以淨居諸天見已，知有
X28n0586_p0221b07║千佛而出世也。
X28n0586_p0221b08║記云過賢劫等，具如般若
X28n0586_p0221b09║其文出自瓔珞經中。文句中云二千二十四劫者，
X28n0586_p0221b10║恐誤也，只應云二十四耳。故瓔珞云：汝今天帝釋，
X28n0586_p0221b11║功德眾行至，千佛兄弟過，無復賢劫名。中間永曠
X28n0586_p0221b12║絕，二十四中劫，後乃有佛出，剎土名普忍。彼佛壽
X28n0586_p0221b13║七劫，遺法亦七劫，其法沒盡已，曠絕經五劫。汝於
X28n0586_p0221b14║彼剎土，當紹如來位，號名無著尊，教化阿僧祇，無
X28n0586_p0221b15║量眾生類。後人更檢諸處藏中，辨二千字，記指般
X28n0586_p0221b16║若，更請尋之，以辨訛正。
X28n0586_p0221b17║文句云：揵闥婆
X28n0586_p0221b18║此云尋香行天帝，俗樂神也。
X28n0586_p0221b19║富單那
X28n0586_p0221b20║此云臭，餓鬼中勝者也。
X28n0586_p0221b21║薜茘多
X28n0586_p0221b22║此云祖父，餓鬼中劣者也。
X28n0586_p0221b23║鳩槃荼
X28n0586_p0221b24║此云甕，形頗似冬瓜也。
X28n0586_p0221c01║毗舍闍
X28n0586_p0221c02║此云噉精氣者，噉人及五糓之精氣也。亦云顛狂
X28n0586_p0221c03║鬼也。
X28n0586_p0221c04║羅剎
X28n0586_p0221c05║此云可畏，亦云暴惡。
X28n0586_p0221c06║夜叉
X28n0586_p0221c07║此云輕捷，新云藥叉。
X28n0586_p0221c08║記云正法念。四級各有十住處，如玄文
X28n0586_p0221c09║正法念云：六萬山遶須彌山，須彌四埵有持鬘天，
X28n0586_p0221c10║有十住處，各千由旬。北有四，餘各二。北四：初一名
X28n0586_p0221c11║為愛欲，乃至東方第二名為行道。第二迦留陀天，
X28n0586_p0221c12║亦十住處：初一名行蓮華，乃至第十名均頭。第三
X28n0586_p0221c13║常恣意天，亦十住處：初一名歡喜，第十名常遊戲。
X28n0586_p0221c14║第四箜篌天，亦十住處：一名揵陀羅，第十名正行。
X28n0586_p0221c15║廣二十四萬里，未知所出
X28n0586_p0221c16║樓炭經第三云：須彌山王東去須彌山四萬里，有
X28n0586_p0221c17║提頭賴吒天王城郭，名賢上王處，廣長二十四萬
X28n0586_p0221c18║里，以七寶作七重欄楯，南西北方亦復如是。具說
X28n0586_p0221c19║如經，不能委引。今記文云未知所出者，荊谿徧尋
X28n0586_p0221c20║大藏，義解淵深，而於此事云未知者，良由因緣浩
X28n0586_p0221c21║博，事迹廣多，雖曾讀已，卒難具記，撰述之時，或遺
X28n0586_p0221c22║忘耳，不可以此而感其大道焉。
X28n0586_p0221c23║二十八部
X28n0586_p0221c24║孔雀王經云：一方有四部，六方則成二十四部，四
X28n0586_p0222a01║維各一，合為二十八部。又說者云：一方有五部，謂
X28n0586_p0222a02║地、水、火、風、空，四方則成二十部，并四王所領八部
X28n0586_p0222a03║為二十八部。
X28n0586_p0222a04║俱盧舍
X28n0586_p0222a05║準俱舍論，即二里也。四分一一增者，恐誤也，應云
X28n0586_p0222a06║四分一分增也。
X28n0586_p0222a07║瞿伽離問：梵王得那含，何以來此等
X28n0586_p0222a08║寶積經云：俱迦利，此翻惡時者。雜寶藏經云：只是
X28n0586_p0222a09║不來欲界受生，名為不來耳，非謂不得從天下來
X28n0586_p0222a10║者也。故知從天暫來，與受生之義別矣。瞿伽離輩
X28n0586_p0222a11║未達斯義，輙難梵王，乃為梵王之所譏也。又準一
X28n0586_p0222a12║家諸文，明先得初果，十四生未滿，值佛即成羅漢，
X28n0586_p0222a13║二果、三果例然等，即是三果從天下來，願見佛故。
X28n0586_p0222a14║具如妙玄及方便品句記中記。
X28n0586_p0222a15║經云：娑婆世界主梵天王
X28n0586_p0222a16║正指初禪之大梵耳。若準瓔珞經，禪禪皆有梵王
X28n0586_p0222a17║也。梵網亦云十八梵等。章安云：娑婆世界主，正是
X28n0586_p0222a18║摩醯首羅。又云：世界主者，其實只領小千而已，經
X28n0586_p0222a19║家美之，故言世界主耳。荊谿云：此是大千之中，得
X28n0586_p0222a20║為大千之主，降此不得。
X28n0586_p0222a21║文句云：雜九道共居
X28n0586_p0222a22║亦云九有居，又云九有情居。增一云：云何為九？若
X28n0586_p0222a23║有眾生若干種身，所謂天、天及人；或有眾生若干
X28n0586_p0222a24║種身一想，所謂梵迦夷天；或有眾生一想一身，所
X28n0586_p0222b01║謂光音天；或有眾生一身若干想，所謂遍淨天；或
X28n0586_p0222b02║有眾生空處無量，所謂空處天；或有眾生識處無
X28n0586_p0222b03║量，所謂識處天；或有眾生無所有處無量，所謂不
X28n0586_p0222b04║用處天；或有眾生有想無想處無量，所謂有想無
X28n0586_p0222b05║想天。無想眾生及諸所生之類，而為九也。發智論
X28n0586_p0222b06║云：人、欲界天、梵眾、極光、遍淨、無想天、四無色心，為
X28n0586_p0222b07║九有焉。涅槃疏云：八禪并欲界，為九眾生居。
X28n0586_p0222b08║光音天
X28n0586_p0222b09║觀法師云：此天語時，口出淨光，故云光音。亦云：彼
X28n0586_p0222b10║天既無尋伺，言語亦無，但以光當語，故云光音也。
X28n0586_p0222b11║又阿含云：火災之焰，至彼天際，初生之天，皆生怖
X28n0586_p0222b12║畏。舊天語云：勿生怖畏，以念火光。故名光音天矣。
X28n0586_p0222b13║亦無挂礙
X28n0586_p0222b14║挂，應作罣，胡卦切。
X28n0586_p0222b15║從海受名
X28n0586_p0222b16║以娑伽羅，此云鹹海故也。
X28n0586_p0222b17║滄溟
X28n0586_p0222b18║海也。嵆康云：取其溟漠無涯者也。梁簡文帝云：窅
X28n0586_p0222b19║冥無極也。東方朔十洲記云：水黑色謂之溟也。冥
X28n0586_p0222b20║海無風，洪波百丈。
X28n0586_p0222b21║此云多頭
X28n0586_p0222b22║神楷法師云：九頭龍也。
X28n0586_p0222b23║經云：若干
X28n0586_p0222b24║若，如也。干，數也。或千或萬，不能遍列，但總示之云
X28n0586_p0222c01║若干耳。
X28n0586_p0222c02║記云四大河，具在彼經，如疏
X28n0586_p0222c03║今文句中而不見說。然彼經云：雪山之頂阿耨達
X28n0586_p0222c04║池，縱廣五十由旬，其水清冷，七寶所成。池東恒伽
X28n0586_p0222c05║河，從牛口出，從五百河入于東海。池南新頭河，從
X28n0586_p0222c06║師子口出，從五百河入于南海。池西婆多河，從馬
X28n0586_p0222c07║口出，從五百河入于西海。池北斯陀河，從象口出，
X28n0586_p0222c08║從五百河入于北海。
X28n0586_p0222c09║文句云：煩唼
X28n0586_p0222c10║唼，釋籤作所狹切，玉篇作子合切。楚辭云：鳧鴈皆
X28n0586_p0222c11║唼夫梁藻兮。又所甲切者，正作啑。啑喋，鴨食也。喋，
X28n0586_p0222c12║丈甲切，啑亦作唼。
X28n0586_p0222c13║般遮于瑟
X28n0586_p0222c14║亦云般闍于瑟，此云五年一會也。西竺凡作大施
X28n0586_p0222c15║法會，皆名般遮于瑟也。諸經亦云般遮于旬，乃以
X28n0586_p0222c16║其琴歌頌佛德。般遮于旬，即五神通人也。疑今般
X28n0586_p0222c17║遮于瑟，當云般遮于旬，則其義甚便矣。後賢更須
X28n0586_p0222c18║詳而辨之。
X28n0586_p0222c19║記云十寶山，如止觀第五記
X28n0586_p0222c20║華嚴二十二云：有十寶山，謂雪香軻梨羅，仙聖由
X28n0586_p0222c21║乾陀，馬耳尼民陀，斫迦羅宿慧，并及須彌山，一一
X28n0586_p0222c22║皆云王。又云蘇迷盧者，亦須彌也。逾健達羅等者，
X28n0586_p0222c23║逾健達羅此云雙迹，此山之峯有二隴道是故云
X28n0586_p0222c24║雙，有似車迹故云迹也。伊沙䭾羅此云持軸，此山
X28n0586_p0223a01║之形如車之軸。朅地洛迦此云擔木，此本樹名，似
X28n0586_p0223a02║此山故所以名之。蘇達梨舍那此云善見，此山奇
X28n0586_p0223a03║秀見者稱善，故以名之。頞溫縛羯拏此云馬耳，此
X28n0586_p0223a04║山之形似其故也。毗摩恒迦此云有障礙神，此神
X28n0586_p0223a05║人形象頭，凡有事者神即障之，今此山形似之故
X28n0586_p0223a06║也。尼民達羅此云地持，海中有魚，今此山形似魚
X28n0586_p0223a07║故也。已上即是七金山名，由是錄之以示未知。
X28n0586_p0223a08║文句云：幢倒
X28n0586_p0223a09║阿含音義云：緣幢者，手緣物上也。幢，輭竿也，即戲
X28n0586_p0223a10║場中輭竿是也，所以緣柱者也。又緣者，尋也；幢者，
X28n0586_p0223a11║柱也，戲竿也。幢字誤，應作橦。他宗人云：西域呼散
X28n0586_p0223a12║樂人為乾闥婆，此有二類：一者非絲竹，如鼓磬之
X28n0586_p0223a13║類；二是絲竹，即簫笛之類。非絲竹之下者名樂，非
X28n0586_p0223a14║絲竹之上者名樂音；是絲竹之下者名美，是絲竹
X28n0586_p0223a15║之上者名美音。他人又以樂字作五孝切。釋義云：
X28n0586_p0223a16║謂令人愛樂也。今家之意作五角切。
X28n0586_p0223a17║彌天安師
X28n0586_p0223a18║襄陽習鑿齒初謁安公云：四海習鑿齒。安公對云：
X28n0586_p0223a19║彌天釋道安。時人謂之名答者也。秦太吏奏：有德
X28n0586_p0223a20║星現於外國分野，當有聖人入輔中國，得之者王。
X28n0586_p0223a21║秦主乃伐襄陽，致道安師并習鑿齒。秦主曰：朕用
X28n0586_p0223a22║師十萬，得一人半。一人即安公，半人即習鑿齒。秦
X28n0586_p0223a23║主欲遊東苑，命安公同輦。左僕射諫曰：臣聞天子
X28n0586_p0223a24║法駕，侍中陪乘。道安毀形賤士，寧可參逼乘輿？秦
X28n0586_p0223b01║主符堅忿然作色曰：安公道冥至境，德為時尊。朕
X28n0586_p0223b02║舉天下之重，不足以易之。非公之榮，乃朕之榮也。
X28n0586_p0223b03║遂令左僕射扶安公登輦。慈恩非之曰：道安與主
X28n0586_p0223b04║上同輦，一世之榮；羅什共秦女別居，千齡受耻。余
X28n0586_p0223b05║謂道安、羅什，菩薩之僧，下流奚測？是故不可一向
X28n0586_p0223b06║而譏也。晉書云：羅什甞講經於草堂寺，姚興及群
X28n0586_p0223b07║臣大德沙門等千有餘人，肅容觀聽。羅什忽下高
X28n0586_p0223b08║座，謂興曰：有二小兒登吾肩，欲障須婦人。興乃召
X28n0586_p0223b09║宮女進之，一交而生二子焉。興又謂羅什曰：大師
X28n0586_p0223b10║聰明超悟，天下莫二，何可使法種少嗣？遂以伎女
X28n0586_p0223b11║十人，逼令受之。爾後羅什不住僧坊，別立解舍，諸
X28n0586_p0223b12║僧多效之。什乃聚針盈鉢，引諸僧謂之曰：若能見
X28n0586_p0223b13║效食此者，乃可畜室耳。因舉匕進針，與常食不別。
X28n0586_p0223b14║諸僧愧服，乃止焉。故南山感通傳中問天神云：什
X28n0586_p0223b15║師有別室事，人頗疑之。天人答云：此非悠悠者所
X28n0586_p0223b16║議，今什公位居三賢。又云：安公是寶印手菩薩不
X28n0586_p0223b17║思議之迹也。如彼具說。首楞嚴說四種脩羅：一、於
X28n0586_p0223b18║鬼道以護法力成通入空，此阿脩羅從卯而生，鬼
X28n0586_p0223b19║趣所攝。二、於天下降德貶墜，其所卜居鄰於日月，
X28n0586_p0223b20║此阿脩羅從胎而生，人趣所攝。三者、持世力、洞無
X28n0586_p0223b21║畏，能與梵王諸天爭勝，此阿脩羅從變化生，天界
X28n0586_p0223b22║所攝。四者、別有下劣脩羅生大海心，此阿脩羅從
X28n0586_p0223b23║濕氣生，畜生界攝。
X28n0586_p0223b24║經云：佉羅騫䭾
X28n0586_p0223c01║䭾，唐賀切。
X28n0586_p0223c02║記云五繫繫魔，如止觀第五記
X28n0586_p0223c03║大涅槃經四依品中，四依菩薩驅逐魔云：天魔波
X28n0586_p0223c04║旬若更來者，當以五繫繫縛於汝。章安釋云：繫有
X28n0586_p0223c05║二種：一者五屍繫，二者繫五處。五屍繫者，如不淨
X28n0586_p0223c06║觀治於愛魔，五處如理治於見魔故也。五屍者，死
X28n0586_p0223c07║人死蛇死狗等是也。五處者，首楞嚴三昧經云：兩
X28n0586_p0223c08║手兩足及頸，名五處繫魔也。
X28n0586_p0223c09║五性宗至加種子等
X28n0586_p0223c10║一、菩薩性，二、支佛性，三、聲聞性，四、不定性，五、無性
X28n0586_p0223c11║闡提。彼立定性二乘、無性闡提不得成佛，蓋是執
X28n0586_p0223c12║權而不知實。具如前引。但加種子等者，教道經論
X28n0586_p0223c13║立以種子，不了新熏本有之意。是故種子但同冥
X28n0586_p0223c14║初，豈知真理本具者哉！故瑜伽論引解深密經云：
X28n0586_p0223c15║六趣生死，彼彼有情卵、胎、濕、化身分生起，於中最
X28n0586_p0223c16║初一切種子心識成熟，展轉和合，增長廣大等。又
X28n0586_p0223c17║云：此諸煩惱，阿賴耶識種子所引，於一切時任運
X28n0586_p0223c18║而生等。然圓頓中非無下種結緣等義，但須知其
X28n0586_p0223c19║本具故也。輔行中云：又自行染有內，有外。內謂無
X28n0586_p0223c20║明，外謂他境。以內具故，他境能熏。故觀所熏，唯見
X28n0586_p0223c21║理具；若觀理具，則識真如常熏內具。百法論中根
X28n0586_p0223c22║本煩惱有六，謂：貪、嗔、慢、無明、疑、不正見。所言見、疑、
X28n0586_p0223c23║無明種子者，恐指不正見、疑、無明等六煩惱種子
X28n0586_p0223c24║也。種子之義，能熏、所熏，如百法疏。鈔。
X28n0586_p0224a01║乃納為妃，如止觀第四記
X28n0586_p0224a02║四字誤也，在第十記。分別功德論云：如昔長者有
X28n0586_p0224a03║女名善施，未嫁，因向火煖氣入身懷姙。父母責之，
X28n0586_p0224a04║乃至達王。女言：更無改異。王許之以死。女言：今乃
X28n0586_p0224a05║有此無道之王，枉殺無罪之人。我若不良，可以保
X28n0586_p0224a06║試。王即驗試，果如其言。王語父母：欲娶此女。父母
X28n0586_p0224a07║言：用此死女為？即內宮中。後生子出家成羅漢。若
X28n0586_p0224a08║作有情釋水精者，如前文引觀佛經云：光音天生
X28n0586_p0224a09║此地，地使有欲入海洗不淨，四大精氣即入身中。
X28n0586_p0224a10║身觸樂故，精流水中。
X28n0586_p0224a11║文句云：二十四頭
X28n0586_p0224a12║經文但云九頭，恐文句誤也。
X28n0586_p0224a13║日蝕
X28n0586_p0224a14║漢書云：日月博蝕。韋昭云：氣往迫之，故曰博也。又
X28n0586_p0224a15║稍稍侵虧，如蟲食草木葉，故云蝕也。種種邪說者，
X28n0586_p0224a16║如梵網第十不謗三寶戒。若言外道鬼神有威力，
X28n0586_p0224a17║遂奏章解神，或勸他等，悉犯輕垢之罪。
X28n0586_p0224a18║記云：次第布軍，具如今列
X28n0586_p0224a19║應云：具如經列。
X28n0586_p0224a20║文句，云莊子呼為鵬等
X28n0586_p0224a21║莊子內篇逍遙遊云：北冥有魚，其名為鯤。鯤之大，
X28n0586_p0224a22║不知其幾千里也，化而為鵬。鵬之背，不知其幾千
X28n0586_p0224a23║里也，怒而飛，翼若垂天之雲。陸德明音云鵬，崔云
X28n0586_p0224a24║音鳳，云鵬即古鳳字，非來儀之鳳也。說文云：朋及
X28n0586_p0224b01║鵬皆古文鳳字。朋鳥象形，鳳群飛，鳥從以萬里也。
X28n0586_p0224b02║若爾，則章安所斥，恐是誤也。更請詳之。
X28n0586_p0224b03║一日山東
X28n0586_p0224b04║越州新本日字誤為曰字。山東即是須彌山東，次
X28n0586_p0224b05║日、三日、四日，次第至於南西及北，故云三方亦爾。
X28n0586_p0224b06║龍母嗷嘇
X28n0586_p0224b07║玉篇山咸切，口舀嘇物也。舀音陷。記中乃云啗嘇
X28n0586_p0224b08║物也。
X28n0586_p0224b09║之不得食等
X28n0586_p0224b10║經文但云此鳥爾時死相已現，諸龍吐毒，無由得
X28n0586_p0224b11║食，不云龍母嗷嘇之也。今文句中作嗷嘇者，嗷者，
X28n0586_p0224b12║眾口愁也。嘇字恐誤，應作噪字，蘇到切，群呼也。
X28n0586_p0224b13║記云：或為王洗等
X28n0586_p0224b14║洗鼻，洗身足等也。
X28n0586_p0224b15║文句云模實
X28n0586_p0224b16║亦云影堅。模謂身模。影謂形影。當知皆取體分強
X28n0586_p0224b17║壯之義也。或云牢形。又云牢固。亦云顏色端正。復
X28n0586_p0224b18║云色像殊妙等。準上思之。義皆可見矣。
X28n0586_p0224b19║記云。但損一指
X28n0586_p0224b20║折其中指，故云一指。及年長大，內人覆其前事，遂
X28n0586_p0224b21║乃改之，名為善見。
X28n0586_p0224b22║八邪八風八倒
X28n0586_p0224b23║八邪有二：一、事邪，即四禪、四空。若望背捨等，皆生
X28n0586_p0224b24║愛見，故云邪也。二、理邪，見心緣理不正，即邪見、邪
X28n0586_p0224c01║語、邪思惟、邪業、邪命、邪精進、邪念、邪定，名為八邪
X28n0586_p0224c02║也。利、衰、毀、譽、稱、譏、苦、樂，名為八風。常、無常，乃至淨、
X28n0586_p0224c03║不淨等，名為八倒也。
X28n0586_p0224c04║文句云普超經等
X28n0586_p0224c05║涅槃經云：阿闍世王毗婆尸所，已曾發心，不墮地
X28n0586_p0224c06║獄。若乃依於世王經說，已於七十二億佛所，已曾
X28n0586_p0224c07║發心。世王經中，佛為文殊說王之罪，如須彌山，一
X28n0586_p0224c08║切皆滅，所不滅者，如芥子許，猶尚入賓吒羅地獄。
X28n0586_p0224c09║賓吒羅者，此翻集欲，適入尋出，雖復在中，而無痛
X28n0586_p0224c10║苦。又為世王授記成佛，名帷首陀惟沙耶，此云淨，
X28n0586_p0224c11║其所朗也。柔順忍者，若一往對，位則別圓，外凡是
X28n0586_p0224c12║信忍、伏忍，內凡是柔順忍，地住是無生忍，妙覺是
X28n0586_p0224c13║寂滅忍。
X28n0586_p0224c14║何異迦葉於法華受記，於涅槃不堪付囑
X28n0586_p0224c15║涅槃經云：我有無上正法，悉已付囑摩訶迦葉。是
X28n0586_p0224c16║迦葉者，當為汝等而作依止。準此之文，則是迦葉
X28n0586_p0224c17║堪付囑也。經中又云：若以佛法付囑阿難及諸比
X28n0586_p0224c18║丘，不得久住。何以故？一切聲聞及大迦葉皆無常
X28n0586_p0224c19║故，是故應以佛法付諸菩薩。準此之文，則是迦葉
X28n0586_p0224c20║不堪付囑也。經中又云：文殊！汝等當為四眾廣說
X28n0586_p0224c21║大法，今以此法付囑於汝，乃至迦葉、阿難等，至後
X28n0586_p0224c22║當付囑如是正法。又云：付囑憍陳如等。章安釋云：
X28n0586_p0224c23║如來緣謝故去，迦葉機興故付。內同佛德，外委大
X28n0586_p0224c24║臣，乘正法教，乃指圓伊而作依止。此中為學新伊
X28n0586_p0225a01║者，故言法付迦葉。下文為不學新伊者，故言迦葉
X28n0586_p0225a02║不堪付囑。若作付法對陳如者，若領受言教，應在
X28n0586_p0225a03║阿難；若住持紹繼，應在迦葉；弘闡大旨，應在文殊。
X28n0586_p0225a04║而諸大弟子，或已滅度，或復未來耆年長德，見佛
X28n0586_p0225a05║始終，必藉上座堪任付囑，所以乃對陳如故也。又
X28n0586_p0225a06║復阿難親為侍者，多聞最上，所以付之。今付阿難，
X28n0586_p0225a07║不付菩薩者，此有三義：一、前訶實行，是故不堪；今
X28n0586_p0225a08║明是權，所以堪受。二、對揚大法，弘宣深理，即不堪
X28n0586_p0225a09║任；受持文言，即堪任矣。三、聲聞有與有奪，奪故不
X28n0586_p0225a10║堪，與故堪也。涅槃經中，聲光召眾，迦葉、阿難二人
X28n0586_p0225a11║不來者，約事而辨。迦葉入滅定，定力持故，所以不
X28n0586_p0225a12║來；阿難為魔罥故，所以不來。約所顯辨，迦葉為顯
X28n0586_p0225a13║不捨細戒故。迦葉是最長子，方持佛法。佛若臨滅，
X28n0586_p0225a14║應捨細戒，告阿難言：我滅度後，諸微細戒能持者
X28n0586_p0225a15║善，不能者捨。迦葉於後乃問阿難：何等是微細戒？
X28n0586_p0225a16║阿難言：不知。迦葉即訶阿難言：汝面受佛旨，今言
X28n0586_p0225a17║不知可捨不可捨，又為外道所譏。師所制戒，滅後
X28n0586_p0225a18║皆捨，復不可捨。是故迦葉若來會中，寧得執正如
X28n0586_p0225a19║此之事？阿難為顯最後佛稱歎付囑，顯神呪力。所
X28n0586_p0225a20║以阿難若來，則不顧問，亦不稱歎，亦復不使文殊
X28n0586_p0225a21║持呪解罥。二人不來，其意如此。問：佛令捨細戒，迦
X28n0586_p0225a22║葉不許師弟相拒，何也？答：佛為利根，隨有利益；迦
X28n0586_p0225a23║葉為鈍根，還令如故，非相拒也。細微戒者，亦云雜
X28n0586_p0225a24║碎戒。四分律云：迦葉問阿難：汝問世尊，何者是雜
X28n0586_p0225b01║碎戒？答：我愁憂不樂故不問。時諸比丘皆來語我，
X28n0586_p0225b02║或云除四波羅夷，餘者是雜碎戒；或云除四波羅
X28n0586_p0225b03║夷十三事，餘者是雜碎戒；乃至或云除四波羅夷
X28n0586_p0225b04║乃至九十，餘者皆是雜碎戒。佛令比丘捨雜碎戒，
X28n0586_p0225b05║即此故也。
X28n0586_p0225b06║記云害貪愛母，如止觀記引楞伽
X28n0586_p0225b07║楞伽第三云：殺無明父，害貪愛母，斷隨眠怨，壞陰
X28n0586_p0225b08║和合，斷七識身。若有作者，現證實法。此約觀行，五
X28n0586_p0225b09║法逆世，名為五逆也。行於非道，達佛道者，淨名疏
X28n0586_p0225b10║云：菩薩入假，為利眾生，示行五逆之因，示受三途
X28n0586_p0225b11║之果。雖為此事，而無恚惱，即是通達佛道。何者？觀
X28n0586_p0225b12║此五逆因緣所生之心，從假入空，尚不見逆心，況
X28n0586_p0225b13║有逆果？以無所受，而受逆心、逆果。此五逆心，即是
X28n0586_p0225b14║無生，故名非道，通達佛道也。又云：佛者，覺也；道者，
X28n0586_p0225b15║通也。所覺之理，能通觀智，從因達果，名之為道。以
X28n0586_p0225b16║理、智雙標，名佛道也。涅槃一句者，經云：於戒緩，不
X28n0586_p0225b17║名為緩；於乘緩者，乃名為緩。此即四句中戒緩乘
X28n0586_p0225b18║急一句也。如止觀、淨名疏說。但今記文引淨名疏，
X28n0586_p0225b19║大、小、漸、頓，觀心化他，辭有小異，請自對之，不能具
X28n0586_p0225b20║錄。
X28n0586_p0225b21║涉公云
X28n0586_p0225b22║或云唐時開元年中，京師大安國寺利涉法師也。
X28n0586_p0225b23║但一兩處不全用耳
X28n0586_p0225b24║如天親釋分別功德品，以初地為無生忍，今家用
X28n0586_p0225c01║初住為無生忍。天親以分別功德品為餘殘修多
X28n0586_p0225c02║羅，今家以半品為正宗。具如下文。余甞讀婆藪槃
X28n0586_p0225c03║豆作涅槃論，彼云：如來雖說三乘，非如來本意。如
X28n0586_p0225c04║來本意，涅槃是也。又解：生死大海中云何作？船師
X28n0586_p0225c05║文云：丈六說次第法，乃至法華亦名生死法。今說
X28n0586_p0225c06║涅槃即無生滅等。又解云：何處濁世不汙？如蓮華
X28n0586_p0225c07║文云：般若、法華亦煩惱所汙。今涅槃理無流動，故
X28n0586_p0225c08║不為所汙。天台學者深詳此說，如何去就之耶？是
X28n0586_p0225c09║以今家談妙，天竺大論尚非其類，真丹人師何勞
X28n0586_p0225c10║及語釋無生忍？天親菩薩既未是圓，光宅諸家寧
X28n0586_p0225c11║為究竟？靈山親承，良由此也。
X28n0586_p0225c12║涉公云：天台立影響等
X28n0586_p0225c13║亦如慈恩基法師云：天台顗師立影響等四眾。然
X28n0586_p0225c14║文自云：又觀四眾，比丘、比丘尼等。彼釋義者云：經
X28n0586_p0225c15║文既云比丘等四，何須影響等四眾耶？故知慈恩
X28n0586_p0225c16║正為天台所斥，名局而意不周矣。然經雖云比丘
X28n0586_p0225c17║等四，此但在於聲聞眾耳。聲聞、菩薩及雜眾等，既
X28n0586_p0225c18║各禮佛足，退坐一面，豈四眾圍繞，局在比丘等四，
X28n0586_p0225c19║而非菩薩、雜眾等邪？以是而言，非今立於發起等
X28n0586_p0225c20║四，而害經文比丘等四。若苟執於比丘等四，復成
X28n0586_p0225c21║名局而意不周。若立發起等四，遍於比丘等四及
X28n0586_p0225c22║菩薩、雜眾等，則無所不攝矣。
X28n0586_p0225c23║扶疏
X28n0586_p0225c24║枝葉四布皃也。
X28n0586_p0226a01║三利
X28n0586_p0226a02║影響一也，發起二也，當機三也，以此三外名結緣
X28n0586_p0226a03║也。又良田一也，種子二也，法雨三也。觀心論云：非
X28n0586_p0226a04║但田不良，無平等種子，法雨若不降，法種必焦枯，
X28n0586_p0226a05║各無來世粮，失三利致苦。
X28n0586_p0226a06║文句云：如大象等
X28n0586_p0226a07║此大論文也。論云：譬如大象能躃大樹，令諸小象
X28n0586_p0226a08║得食枝葉。
X28n0586_p0226a09║記云：諡法
X28n0586_p0226a10║諡之為言引也，引列行跡，所以進勸成德，使上務
X28n0586_p0226a11║節也。具說在白虎通。
X28n0586_p0226a12║則有過於一句一句
X28n0586_p0226a13║此文恐誤，應云一句一偈也。文殊、彌勒但在比丘
X28n0586_p0226a14║眾者，若準釋籤云：藏、通兩經不別列眾，但出家者
X28n0586_p0226a15║在出家二眾，在家者在在家二眾。故大論云：釋迦
X28n0586_p0226a16║無別菩薩眾，故彌勒、文殊在聲聞中次第而坐。是
X28n0586_p0226a17║則今云在比丘中，恐文誤也。然今經中既別列菩
X28n0586_p0226a18║薩，而記中引文殊、彌勒在比丘眾中者，更請詳之。
X28n0586_p0226a19║文句云：從為菩薩下訖起七寶塔，是現相序
X28n0586_p0226a20║下文又云：大眾心喜，大機當發，感於勝應，次佛放
X28n0586_p0226a21║光。即表應機設教等。故知如來放光，乃是從於丈
X28n0586_p0226a22║六劣應，現於尊特勝應之相，表正宗中說於法身
X28n0586_p0226a23║真實相耳。故淨名疏明現相序，乃說四處現尊特
X28n0586_p0226a24║相，光明色像無量無邊等。故知淨名疏云：若說法
X28n0586_p0226b01║華，但現尊勝。乃是序中放光現相耳。而四明云：法
X28n0586_p0226b02║華不說現起勝相。灼然誤矣。序中現相，表彰已竟，
X28n0586_p0226b03║從三昧起，收光攝勝，三周開顯，何妨同體丈六生
X28n0586_p0226b04║身？故妙玄云：釋迦住生身而顯一。良由於此。況五
X28n0586_p0226b05║時教主始終之相，莫不皆是分段生身。文句記云：
X28n0586_p0226b06║實位補處，補應化佛，示歷五味。即此意也。具如十
X28n0586_p0226b07║不二門圓通記、十六觀經疏、往生記、光明文句記
X28n0586_p0226b08║等委明。今慮學者臨文失意，故於此中略提綱要
X28n0586_p0226b09║耳。此非容易，切宜詳審。
X28n0586_p0226b10║毗佛略
X28n0586_p0226b11║略字去呼，此云方廣。
X28n0586_p0226b12║記云莊捒
X28n0586_p0226b13║經音亦云：今中國人謂撩理行具為縛捒。說文云：
X28n0586_p0226b14║裝束也，裏也。縛音附。
X28n0586_p0226b15║列以十二部中
X28n0586_p0226b16║列字恐誤，應云別以。
X28n0586_p0226b17║文句云見道淨心云云
X28n0586_p0226b18║經云：菩薩發心已，其心清淨，乃至得阿耨菩提等。
X28n0586_p0226b19║記云：淨應具七
X28n0586_p0226b20║即今文中七大是也。良以見菩提道，其心方淨故
X28n0586_p0226b21║也。若維摩經七淨華者，但在於因耳。故彼疏云：一、
X28n0586_p0226b22║戒淨，是正語、業、命；二、心淨，是正進、念、定；三、見淨，是
X28n0586_p0226b23║正見、思惟；四、斷疑淨，即是見道；五、分別淨；六、行淨，
X28n0586_p0226b24║是修道；七、涅槃淨，是無學道。約別、圓教見、思，例皆
X28n0586_p0226c01║稱為七淨華也。菩薩既在因地，故皆名為華耳。
X28n0586_p0226c02║數有大、小，故使之然
X28n0586_p0226c03║經云：阿僧祇劫有二：一者、大劫不可數，名阿僧祇；
X28n0586_p0226c04║二者、中劫不可數，名阿僧祇。菩薩修行即是大劫，
X28n0586_p0226c05║名阿僧祇。所言中者，即小劫也。
X28n0586_p0226c06║慈恩廣釋
X28n0586_p0226c07║唐時京師大慈恩寺窺基法師有法華疏，題號玄
X28n0586_p0226c08║贊，即是彼文而廣釋也。
X28n0586_p0226c09║文句云宋元嘉等
X28n0586_p0226c10║譯經圖記云：曇摩伽陀耶舍，此云法生，稱印度國
X28n0586_p0226c11║人。齊帝建元三年辛酉歲，於廣州朝亭寺譯無量
X28n0586_p0226c12║義經，沙門慧表筆受，唐章懷太子注。後漢書云：武
X28n0586_p0226c13║當縣屬南陽郡，有武當山，今均州縣也。
X28n0586_p0226c14║記云：注無量義經序云等
X28n0586_p0226c15║京兆韋詮、僧叡法師、劉虯居士皆悉有注。今此乃
X28n0586_p0226c16║是劉虯所注之序也。文在出三藏記。南山內典錄
X28n0586_p0226c17║云：劉虯注法華及無量義二經并序，有十一卷。言
X28n0586_p0226c18║中夏者，中謂中國，夏謂華夏。淮南為楚，京華為夏。
X28n0586_p0226c19║論語云：夷狄之有君，不如諸夏之亡也。白虎通云：
X28n0586_p0226c20║夏曰夏邑，殷曰商邑，周曰京師。京，大也；師，眾也。天
X28n0586_p0226c21║子居處大眾之中也。夏亦大也。華，盛也。講肆者，即
X28n0586_p0226c22║講法之處也，如百工居肆之說焉。
X28n0586_p0226c23║自偽帝等
X28n0586_p0226c24║此文脫落，應云慧表比丘生自羗胄，偽帝姚略從
X28n0586_p0227a01║子。國破之後，為晉軍何澹之所得。數歲聰黠，澹之
X28n0586_p0227a02║字曰螟蛉，養為假子，俄放出家焉。姚萇起兵攻長
X28n0586_p0227a03║安，于時秦有隱士王嘉在城，萇與符登相持甚久。
X28n0586_p0227a04║萇問王嘉曰：朕當得登不？嘉曰：略得。萇怒云：得當
X28n0586_p0227a05║言得，何略之有！遂斬王嘉。及萇死已，其子名興，方
X28n0586_p0227a06║乃殺登。興字子略，即嘉所謂略得者也。何，姓也。澹
X28n0586_p0227a07║之，名也。出晉書載記第十七。請以此文用消記中，
X28n0586_p0227a08║其有脫落，謬誤可知。
X28n0586_p0227a09║文句云：劉虬云：含義不貲
X28n0586_p0227a10║虬，應作蚪。貲，經音云，非也。應作訾，子雌切。計算，度
X28n0586_p0227a11║其數量也。不貲，即不計度其數量耳。故云若含義
X28n0586_p0227a12║不貲，即有相也。
X28n0586_p0227a13║法華論列十七種
X28n0586_p0227a14║論云：大乘修多羅有十七種，名顯示甚深功德：一、
X28n0586_p0227a15║名無量義經者，成就字義故，以此法門說彼甚深
X28n0586_p0227a16║妙境界故。妙境界者，諸佛如來最勝境界故。二、名
X28n0586_p0227a17║最勝修多羅者，三藏中最妙勝藏成就故。三、名大
X28n0586_p0227a18║方廣者，無量大乘門隨眾生根住持成就故。四、名
X28n0586_p0227a19║教菩薩法者，為教化根熟菩薩隨器法成就故。五、
X28n0586_p0227a20║名佛所護念者，依佛如來有此法故。六、名一切諸
X28n0586_p0227a21║佛秘密法者，此法甚深，如來知故。七、名一切佛藏
X28n0586_p0227a22║者，如來功德三昧之藏在此經故。八、名一切諸佛
X28n0586_p0227a23║密處者，根未熟眾生非法器不與故。九、名能生一
X28n0586_p0227a24║切諸佛者，此法門能成佛菩提故。十、名一切諸佛
X28n0586_p0227b01║道場者，聞此法門能成三菩提，非餘修多羅故。十
X28n0586_p0227b02║一、名一切諸佛所轉法輪者，此法門能破一切諸
X28n0586_p0227b03║障故。十二、名一切諸佛堅固舍利者，謂諸如來真
X28n0586_p0227b04║如法身於此修多羅不壞故。十三名一切諸佛大
X28n0586_p0227b05║巧方便經者，依此法門成大菩提已，為眾生說天
X28n0586_p0227b06║人二乘等法故。十四名說一乘經者，此法門顯示
X28n0586_p0227b07║如來三菩提究竟之體，二乘非究竟故。十五名第
X28n0586_p0227b08║一義住者，此法門即是如來法身究竟住處故。十
X28n0586_p0227b09║六名妙法蓮華者，有二義：一者出水義，不可盡出
X28n0586_p0227b10║離小乘泥濁水故。復有義，蓮華出泥水外，喻諸聲
X28n0586_p0227b11║聞入如來大眾中坐座，如諸菩薩坐蓮華上，聞說
X28n0586_p0227b12║無上智慧清淨境界，證如來密藏故。一者蓮華開，
X28n0586_p0227b13║眾生於大乘中心怯弱不能生信故，開示如來淨
X28n0586_p0227b14║妙法身令生信心故。十七名法門攝成就故。攝成
X28n0586_p0227b15║就者，攝取無量名句字身，頻婆羅、阿閦婆等偈故。
X28n0586_p0227b16║記云：古經此文元屬并品等
X28n0586_p0227b17║此文恐誤。道猛法師初得五品：一壽命、二金剛身、
X28n0586_p0227b18║三名字功德、四如來性、五大眾問，譯二十卷。次又
X28n0586_p0227b19║得入品，譯二十卷，并前共四十卷。後謝靈運等治
X28n0586_p0227b20║定，成三十六卷，乃於壽命品加序品、純陀品、哀歎
X28n0586_p0227b21║品等。若爾，記文應云古經此文元屬壽命，謝公治
X28n0586_p0227b22║定始加序品、純陀、哀歎，餘如第三補注中辨。然今
X28n0586_p0227b23║文句所引大品、光明、涅槃三經，皆先於序唱名，而
X28n0586_p0227b24║大品、光明其文已如記中所引。然引光明諸經之
X28n0586_p0227c01║王，但是文勢相帶來耳，以由此句乃是敘體之文
X28n0586_p0227c02║故也。所引涅槃、純陀品中純陀自敘等文，以解序
X28n0586_p0227c03║中唱名者，實恐不然。何者？文句之意恐指序品云
X28n0586_p0227c04║以佛神力出大音聲乃至有頂，隨其類音普告眾
X28n0586_p0227c05║生，大覺世尊將欲涅槃以為唱名耳。記中指純陀
X28n0586_p0227c06║品文為序中唱名者，恐誤也。文句下文又云今反
X28n0586_p0227c07║難之，涅槃以純陀是序，已開常宗，乃至云純陀序
X28n0586_p0227c08║常者，此指純陀品初啟請之文耳。所言序者，是序
X28n0586_p0227c09║分之序，非序品之序也。故光明文句云涅槃序分
X28n0586_p0227c10║入正品中，今從義便不得齊品分割，即此意也。下
X28n0586_p0227c11║記文中指古人判淨名經弟子、菩薩等品並屬序
X28n0586_p0227c12║者，即開善、莊嚴、光宅等，以佛國方便弟子、菩薩四
X28n0586_p0227c13║品並是序分，具如淨名疏中破之，今不煩引。
X28n0586_p0227c14║文句云無量義偈明法身百非
X28n0586_p0227c15║無量義中，大莊嚴菩薩與八萬菩薩，俱同說偈讚
X28n0586_p0227c16║世尊云：其身非有亦非無，非因非緣非自他，非方
X28n0586_p0227c17║非圓非長短，非出非沒非生滅，非造非起非為作，
X28n0586_p0227c18║非坐非臥非行住，非動非轉非閑靜，非進非退非
X28n0586_p0227c19║安危，非是非非非得失，非彼非此非去來，非青非
X28n0586_p0227c20║黃非赤白，非紅非紫種種色。又記中云五時有結，
X28n0586_p0227c21║具如玄文者，下文句解。壽量品云：梵網結華嚴，像
X28n0586_p0227c22║法決疑結涅槃，普賢觀結法華。妙玄云：瓔珞結方
X28n0586_p0227c23║等，仁王結般若，準知遺教結鹿苑也。
X28n0586_p0227c24║記云：嘉祥云
X28n0586_p0228a01║隋時嘉祥寺吉藏法師也。姓安氏，其本安息國人。
X28n0586_p0228a02║隋開皇年中，遊止京邑，住嘉祥寺。七八年間，恒事
X28n0586_p0228a03║敷演。年七十，卒于實際寺。開皇十一年，晉王作鎮
X28n0586_p0228a04║揚州，章安陪從智者居禪眾寺。又隨智者東旋，止
X28n0586_p0228a05║于台嶺。晚出稱心精舍，開講法華。其吉藏法師者，
X28n0586_p0228a06║乃興皇入室，嘉祥結肆，獨擅折東。聞稱心道勝，意
X28n0586_p0228a07║亦未伏，求借義記，尋閱淺深，乃體解心醉，有所從
X28n0586_p0228a08║焉。因茲廢講散眾，投足天台，飡稟法華，發誓弘演。
X28n0586_p0228a09║今荊谿師多破嘉祥者，以嘉祥未歸心天台之時，
X28n0586_p0228a10║自有法華疏故。後時雖乃歸命天台，其如章疏已
X28n0586_p0228a11║自流行，所以荊谿不得不破矣。下去臨文當知
X28n0586_p0228a12║意。
X28n0586_p0228a13║文句云：憺怕
X28n0586_p0228a14║上徒濫切。下疋白切。即安靜無為之義也。
X28n0586_p0228a15║記云：華嚴等經，聲光集眾
X28n0586_p0228a16║如涅槃經云：二月十五日臨涅槃時，以佛神力出
X28n0586_p0228a17║大音聲，其聲徧滿，乃至有頂。隨其音類，普告眾生：
X28n0586_p0228a18║今日如來將入涅槃，一切眾生若有所疑，今悉可
X28n0586_p0228a19║問。又復世尊從其面門放種種光，照三千界，乃至
X28n0586_p0228a20║十方。其中眾生見聞斯已，心大憂惱，由是皆至，勸
X28n0586_p0228a21║請如來莫入涅槃。如經廣說。
X28n0586_p0228a22║雲公所感，言如雲母
X28n0586_p0228a23║瑜伽念誦法云：水精雲母，本性明淨。又傅子曰：以
X28n0586_p0228a24║雲母飾車，謂之雲母車，臣不得乘之。雲母之狀，若
X28n0586_p0228b01║水精瑠璃然。雲母若向日，五色並具，而多青色者
X28n0586_p0228b02║曰雲英，多赤色者曰雲珠，多白色者名雲液，多黑
X28n0586_p0228b03║色者曰雲母，但有青黃二色者名雲沙。上諸色，服
X28n0586_p0228b04║之經十年，則雲氣常覆其上。夫服者，其母以致子
X28n0586_p0228b05║焉。
X28n0586_p0228b06║銅銀金瑠，止觀第一記具引
X28n0586_p0228b07║本業瓔珞經上卷意，以六因位而譬六輪，乃至六
X28n0586_p0228b08║性、六堅、六忍、六定、六觀等，皆作瓔珞名者，以此等
X28n0586_p0228b09║位莊嚴法身故也。言六輪者，鐵輪十信，銅輪十住，
X28n0586_p0228b10║銀輪十行，金輪十向，瑠璃輪十地，摩尼輪等覺輪，
X28n0586_p0228b11║以摧碾為義也。
X28n0586_p0228b12║借高成下
X28n0586_p0228b13║問：瓔珞第三觀初地現前，今云何說或在八地或
X28n0586_p0228b14║在初住？答：借義相成，或借高成下故言八地，或借
X28n0586_p0228b15║下成高故言初住。借別八地成通教下，借別初住
X28n0586_p0228b16║成圓教高，不可專執瓔珞別位定在初地也。
X28n0586_p0228b17║縱橫如止觀第三引
X28n0586_p0228b18║諸大乘師說法身本有，了因般若，無累解脫，此二
X28n0586_p0228b19║當有隔生跨世，此義縱也。又言三德無前無後，一
X28n0586_p0228b20║體具足，以體從義，而有三異，此乃體橫而義縱耳。
X28n0586_p0228b21║又言體義俱不殊，而有隱顯之異，俱不異未免橫，
X28n0586_p0228b22║隱顯異未免縱，眾釋如此，寧與經會。
X28n0586_p0228b23║颺
X28n0586_p0228b24║餘亮切。
X28n0586_p0228c01║𡑝
X28n0586_p0228c02║力陳切。
X28n0586_p0228c03║凹
X28n0586_p0228c04║經音引蒼頡篇烏交切，又烏洽切。字苑云：陷也。
X28n0586_p0228c05║凸
X28n0586_p0228c06║徒結切。
X28n0586_p0228c07║砰
X28n0586_p0228c08║披萌切。
X28n0586_p0228c09║磕
X28n0586_p0228c10║苦闔切。
X28n0586_p0228c11║𪹼
X28n0586_p0228c12║比教切。
X28n0586_p0228c13║如二十五三昧中，破四天王空假中動
X28n0586_p0228c14║此天守護國土，遊行世界，則有果報動、見思動、塵
X28n0586_p0228c15║沙動、無明動。菩薩修行，破諸動，成三昧。以本慈悲，
X28n0586_p0228c16║令他破四動，成三不動，名不動三昧也。
X28n0586_p0228c17║經云：優婆塞
X28n0586_p0228c18║此云近事男。
X28n0586_p0228c19║優婆夷
X28n0586_p0228c20║此云近事女。
X28n0586_p0228c21║摩睺羅伽
X28n0586_p0228c22║此云大腹行，即蟒神也。亦云土龍。
X28n0586_p0228c23║人非人
X28n0586_p0228c24║此乃結上八部耳。舍利弗問：經云八部，皆曰人非
X28n0586_p0229a01║人也。其餘名義，委在通序文句中。示。
X28n0586_p0229a02║文句云斟酌
X28n0586_p0229a03║盛酒行觴也。二俱訓益也。取也。挹也。
X28n0586_p0229a04║記云：有人云：眉者，媚也
X28n0586_p0229a05║慈恩亦云：眉者，面首之媚也。表所說勝，是大乘之
X28n0586_p0229a06║宗媚。故。
X28n0586_p0229a07║經云：阿鼻地獄
X28n0586_p0229a08║阿鼻，亦言阿毗，此云無間，地下之獄，故云地獄。
X28n0586_p0229a09║阿伽尼吒天
X28n0586_p0229a10║吒，竹嫁切，亦言阿迦尼沙託。託，勅嫁切，或言尼師
X28n0586_p0229a11║吒，又言膩吒，復言阿迦抳瑟搋。搋，勅佳切，並皆譯
X28n0586_p0229a12║為質礙究竟，即色究竟天也。
X28n0586_p0229a13║記云：廣解章門，非此中意，乃至離合七識住等
X28n0586_p0229a14║慈恩疏釋六趣眾生，六門分別：一、釋名，二、出體，三、
X28n0586_p0229a15║開合，四、處所，五、壽量，六、因果。於開合中總而為一，
X28n0586_p0229a16║謂生死也；次開為二，善趣、惡趣；又開為三，所謂三
X28n0586_p0229a17║界；更開為四，即是四生；復開為五，所謂五趣；或開
X28n0586_p0229a18║為六，所謂六道；又開為七，所謂七有、業有、中有，并
X28n0586_p0229a19║五趣也；更開為九，謂九有居，乃至離為二十五有
X28n0586_p0229a20║等。言七識住者，四卷毗曇、六卷毗曇皆云：七識住
X28n0586_p0229a21║處，欲界人、天為一，色界前三地、無色界前三地，是
X28n0586_p0229a22║為七也。不取四惡趣及第四禪并非非想者，四惡
X28n0586_p0229a23║趣中苦逼迫故，識不樂住；第四禪無想定壞故，有
X28n0586_p0229a24║淨居天入涅槃故，識不樂住；非非想以無心故，滅
X28n0586_p0229b01║盡定壞故，識不樂住。又淨名疏引什師解七識住
X28n0586_p0229b02║處，大同於此，今不煩引。九有居者，七識住上更加
X28n0586_p0229b03║無想及非非想，亦名九眾生居。眾生居止，是故云
X28n0586_p0229b04║也。
X28n0586_p0229b05║經云：諸修行
X28n0586_p0229b06║慈恩云：行字去聲。今謂準義雖然，應須平聲。
X28n0586_p0229b07║記云：他人於此離為三門
X28n0586_p0229b08║大唐之時，嘉祥、紀國、安國、慈恩等，並有法華疏，故
X28n0586_p0229b09║有此說。今既不傳，難為尋索。下文多有指他之言，
X28n0586_p0229b10║準斯可識。若與慈恩而辨得失，臨文一一引示。
X28n0586_p0229b11║文句云各說身因，即其義也
X28n0586_p0229b12║其字應作共字，請詳所以。
X28n0586_p0229b13║經云：以佛舍利起塔
X28n0586_p0229b14║舍利，亦言設利羅，此云骨身也。塔，亦言藪斗波，又
X28n0586_p0229b15║言塔婆，或言兜婆，復言偷婆，又言蘇偷婆，亦言脂
X28n0586_p0229b16║帝浮都，或言支提，又言浮圖，又言窣堵波，此云廟，
X28n0586_p0229b17║又云方墳，又云大聚，又云聚相，又云高顯。
X28n0586_p0229b18║記云：皆名神變，如止觀第一記
X28n0586_p0229b19║大神變經：佛現十八變竟，時有天子白佛：頗有神
X28n0586_p0229b20║變更過此耶？佛令文殊廣說變化。天子言：若如是
X28n0586_p0229b21║者，一切諸法皆名神變。身子問云：汝聞神變不怖
X28n0586_p0229b22║耶？天子曰：我即神變，云何怖哉？
X28n0586_p0229b23║經云：法王子
X28n0586_p0229b24║大論三十二云：佛為法王，菩薩入法正位，乃至十
X28n0586_p0229c01║地故，悉名王子，皆任為佛，如文殊也。
X28n0586_p0229c02║文句云：毗婆沙
X28n0586_p0229c03║此云廣說。
X28n0586_p0229c04║序後銘
X28n0586_p0229c05║銘者，釋名云：名也，記名其功也。
X28n0586_p0229c06║經云：栴檀香
X28n0586_p0229c07║法苑云：竺法真登羅山疏曰：出外國，元嘉年末，僧
X28n0586_p0229c08║成藤於山見一大樹，圓蔭數畆，三丈餘圍，辛芳酷
X28n0586_p0229c09║烈。栴檀，或云此方無，故不譯，或約義翻為與樂也。
X28n0586_p0229c10║記云：師子，具如大經大論師子法門
X28n0586_p0229c11║大論云：師子吼者，如師子王清淨種中生，深山大
X28n0586_p0229c12║谷中住，方頰大骨，身肉肥滿，頭大眼長，光澤明淨，
X28n0586_p0229c13║眉高而廣，牙利白淨，口鼻方大，厚實堅滿，齒密齊
X28n0586_p0229c14║利，吐赤白舌，雙耳高上，髦髮光潤，上身廣大，膚肉
X28n0586_p0229c15║堅著，脩脊細腰，其腹不現，長尾利爪，其足安立，以
X28n0586_p0229c16║身大力，從住處出，優脊嚬呻，以口扣地，現大威勢，
X28n0586_p0229c17║食不過時，顯晨朝相，表師子王力，以威麞鹿熊羆
X28n0586_p0229c18║虎豹野猪之屬，覺諸久睡，降伏高強，有力勢者，自
X28n0586_p0229c19║開行路，而大哮吼。如是吼時，其有聞者，或喜或怖，
X28n0586_p0229c20║穴處者隱縮，水居者深入，山藏者潛伏，廐象振鎻，
X28n0586_p0229c21║狂逸而去，鳥飛空中，高翔遠逝。佛師子吼亦復如
X28n0586_p0229c22║是，從六波羅蜜古四聖種中生，寂滅大山深濬禪
X28n0586_p0229c23║定谷中住，得一切種智頭，集諸善根頰，無漏正見
X28n0586_p0229c24║脩目光澤，定慧等行高廣眉，四無畏牙白利，無礙
X28n0586_p0230a01║解脫具足口，四正勤堅滿頥，三十七品齒密齊整，
X28n0586_p0230a02║脩不淨觀吐赤白舌，念慧耳高上，十八不共法毛
X28n0586_p0230a03║髮光潤鮮白，三解脫門上身肉堅著，三示現修脊
X28n0586_p0230a04║明行具足腹不現，忍辱腰纖細，遠離行尾長，四如
X28n0586_p0230a05║意足安立，無學五根爪利，十種力勢無量，無漏法
X28n0586_p0230a06║眾具足身，諸佛三昧王等住處，出四無礙智，嚬申
X28n0586_p0230a07║諸法地中，著無礙解脫口。依是十力廣大力度眾
X28n0586_p0230a08║生時，不過示一切世間天及人晨朝相，顯諸法王
X28n0586_p0230a09║德，威諸外道論議師黨邪見之屬，覺諸眾生四諦
X28n0586_p0230a10║中睡，降伏吾我著五陰者惰慢力，開異學論議諸
X28n0586_p0230a11║邪見道，行邪見者怖畏，信正見者歡喜，鈍者令利，
X28n0586_p0230a12║安慰弟子，破壞外道長壽諸天，久受天樂則知無
X28n0586_p0230a13║常。如是眾生聞四諦師子吼皆生厭心，厭心故得
X28n0586_p0230a14║離，得離故入涅槃，是名眾中師子吼。大經云：如師
X28n0586_p0230a15║子王自知身力，牙齒鋒芒，四足據地，安住巖穴，震
X28n0586_p0230a16║尾出聲。若有能具如是諸相，當知是則能師子吼。
X28n0586_p0230a17║真師子王晨朝出穴，嚬呻欠呿，四向顧望，發聲震
X28n0586_p0230a18║吼，為十一事：一為欲壞實非師子詐師子故，乃至
X28n0586_p0230a19║第十一為欲莊嚴自眷屬故。乃至云：如彼野干雖
X28n0586_p0230a20║逐師子至于百年，終不能作師子吼也。若師子子
X28n0586_p0230a21║始滿三年，則能哮吼如師子王。如來正覺智慧牙
X28n0586_p0230a22║爪四如意足，乃至云：師子吼者名決定說，一切眾
X28n0586_p0230a23║生悉有佛性，如來常住無有變易。具如經說，今不
X28n0586_p0230a24║煩錄。
X28n0586_p0230b01║
X28n0586_p0230b02║天台三大部補注卷第五