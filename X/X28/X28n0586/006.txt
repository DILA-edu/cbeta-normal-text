X28n0586_p0230b03║
X28n0586_p0230b04║天台三大部補注卷第六（妙經　文句　文句記）
X28n0586_p0230b05║
X28n0586_p0230b06║永嘉沙門釋　從義　撰
X28n0586_p0230b07║記云：大種所起
X28n0586_p0230b08║新譯諸論皆云大種，即四大種也。今之音聲即色
X28n0586_p0230b09║大種，是故云也。亦如小乘發智論說：如來咽喉微
X28n0586_p0230b10║妙大種，從此能生妙語音聲。婆沙：問曰：何名大種？
X28n0586_p0230b11║答：大而是種，故名大種。如言大地及大王等，能減、
X28n0586_p0230b12║能增、能損、能益，是為種義。體、相、形、量徧諸方域，能
X28n0586_p0230b13║成大事，是為大義。金光明亦云：水、火、風種散滅壞
X28n0586_p0230b14║時。
X28n0586_p0230b15║難陀持戒。如止觀第四記
X28n0586_p0230b16║前已指引，今更不云。
X28n0586_p0230b17║經云：盡諸苦際
X28n0586_p0230b18║婆沙問云：苦際為在苦中、為在苦外？若在苦中，不
X28n0586_p0230b19║應言苦際。若在苦外，世間現喻云何通耶？猶如金
X28n0586_p0230b20║籌，初中後等皆悉是金。苦亦如是，初中後等皆悉
X28n0586_p0230b21║是苦，何名苦際耶？答曰：或有說者，阿羅漢最後陰
X28n0586_p0230b22║是苦際。或云：滅盡涅槃是苦際。最後陰是苦際者，
X28n0586_p0230b23║更不生苦故、不與苦相續故、不造苦因故。滅盡涅
X28n0586_p0230b24║槃與現喻相違者，此不須通，以三藏中不云此故。
X28n0586_p0230c01║記云：若例聲聞，須明行相
X28n0586_p0230c02║逆順推見愛十二因緣，具如四念處中。
X28n0586_p0230c03║以小乘中無十方佛
X28n0586_p0230c04║若準大論引阿含云：東方世界有無量等。是故小
X28n0586_p0230c05║乘亦不言有，亦不言無。若言有者，眾生懈怠，不求
X28n0586_p0230c06║度故。大論又說：聲聞但於一佛身心見十方佛，菩
X28n0586_p0230c07║薩乃於無量佛土中念十方佛。若薩婆多云：無十
X28n0586_p0230c08║方佛。若僧祇中說：有十方佛。若成實論云：一世界
X28n0586_p0230c09║無，多世界有。當知此皆所計不同耳。今以大、小對
X28n0586_p0230c10║辨，小乘中則無，大乘中則有。
X28n0586_p0230c11║又見佛子，故云見
X28n0586_p0230c12║準經合云於此悉見，又覩諸佛故云見矣。
X28n0586_p0230c13║殑伽河
X28n0586_p0230c14║殑，其升切。經云恒沙，或云恒迦河，又云強伽河，此
X28n0586_p0230c15║云天堂來。以西竺外書云：本入摩醯首羅天頂，從
X28n0586_p0230c16║耳中流出地上，以此天化身在雪山頂，故作此云。
X28n0586_p0230c17║以見從高處來，乃云天堂來也。今且順彼之說，是
X28n0586_p0230c18║故云也。
X28n0586_p0230c19║信度河
X28n0586_p0230c20║亦言辛頭河，此云驗河也。
X28n0586_p0230c21║縛芻河
X28n0586_p0230c22║亦言博叉河，此云生丹河也。
X28n0586_p0230c23║徙多河
X28n0586_p0230c24║亦言私多，又言悉陀，或言私陀，此云冷河也。
X28n0586_p0231a01║經云：金、銀、珊瑚
X28n0586_p0231a02║大論云：金出山沙石赤銅中，銀出燒石中。珊瑚。珠
X28n0586_p0231a03║名也。說文云：生海中，其色赤。
X28n0586_p0231a04║真珠。摩尼
X28n0586_p0231a05║大論云：真珠出魚腹中、竹中、蛇腦中。摩尼，亦云末
X28n0586_p0231a06║尼，此翻離垢。
X28n0586_p0231a07║硨磲，碼碯
X28n0586_p0231a08║硨磲色青白，碼碯色或白或青，如馬之腦，故以為
X28n0586_p0231a09║名。後人或加石或加玉而作耳。
X28n0586_p0231a10║金剛諸珍
X28n0586_p0231a11║天竺國金生剛中，百鍊不銷，可以切玉也。
X28n0586_p0231a12║車乘
X28n0586_p0231a13║乘字去聲。此方乃夏后氏奚仲所作，即輿輪之都
X28n0586_p0231a14║名也。車，齒邪切，舍也，行者所處舍也。又居，音言，以
X28n0586_p0231a15║居人也。乘，駕也，載也。
X28n0586_p0231a16║輦輿
X28n0586_p0231a17║輦說文云輓車也，人在前引之也。古者卿大夫所
X28n0586_p0231a18║乘，自漢已來天子乘之。天子皇后所乘車曰輦也。
X28n0586_p0231a19║輿與庶、與諸二切。說文云車，輿也。有輪曰車，無輪
X28n0586_p0231a20║曰輿。今車輿形別，制於古也。或謂玉篇云眾也，載
X28n0586_p0231a21║也，舉也，多也。
X28n0586_p0231a22║欄楯
X28n0586_p0231a23║攔。釣攔也，遮也。楯。攔檻也。縱曰攔，橫曰楯。
X28n0586_p0231a24║華蓋
X28n0586_p0231b01║華胡瓜切。黃帝與蚩尤戰于涿鹿之野，有五色雲
X28n0586_p0231b02║氣，金枝玉葉，止於帝上，有華葩之象，因而作於華
X28n0586_p0231b03║蓋焉。華亦呼瓜切。西竺暑熱，人多持蓋，皆以華而
X28n0586_p0231b04║飾之。諸經或云幢旛華蓋，斯之謂也。
X28n0586_p0231b05║軒飾
X28n0586_p0231b06║安車也。以皮物而莊飾之，即軒車也。
X28n0586_p0231b07║記云具出其相，如止觀第二記
X28n0586_p0231b08║諸大乘經及首楞嚴、大品、大論皆明六度。如大品
X28n0586_p0231b09║相攝品云：樓那白佛：我今欲說菩薩之行。佛言：隨
X28n0586_p0231b10║汝意說。樓那於是廣明六度，更互相攝，六六三十
X28n0586_p0231b11║六度等。故云：或以施為名說諸波羅蜜，乃至或以
X28n0586_p0231b12║般若為名說諸波羅蜜。又攝大乘論互顯章、大瓔
X28n0586_p0231b13║珞無斷品並與首楞嚴意同。
X28n0586_p0231b14║經云：而被法服
X28n0586_p0231b15║被平義切。服也，覆也。
X28n0586_p0231b16║記云：龍得一縷，牛角一觸
X28n0586_p0231b17║海龍王經：龍王白佛：如此海中，無數種龍，有四金
X28n0586_p0231b18║翅，常來食之。願佛擁護，令得安隱。於是世尊脫身
X28n0586_p0231b19║皁衣，告龍王云：汝取是衣，分與諸龍，皆令周徧。於
X28n0586_p0231b20║中有值一縷之者，金翅鳥王不能觸犯。持禁戒者，
X28n0586_p0231b21║所願必得。法苑中引悲華經文：釋迦如來昔於寶
X28n0586_p0231b22║藏佛所願云：成佛之時，袈裟所感五種功德。如今
X28n0586_p0231b23║記中引者略同。
X28n0586_p0231b24║文句云：初禪一品，乃至九品
X28n0586_p0231c01║禪波羅蜜云：修諸禪時，有下、中、上三品，離三為九
X28n0586_p0231c02║品淺深。若細論者，有無量品，禪禪皆然。
X28n0586_p0231c03║修羅琴
X28n0586_p0231c04║大論云：法身菩薩化無量身度生說法，而菩薩心
X28n0586_p0231c05║無所分別，如修羅琴常自出聲，隨意而作，無能彈
X28n0586_p0231c06║者。又緊那羅所彈之琴，閻浮檀金華葉莊嚴，善淨
X28n0586_p0231c07║業報之所造作，彈時聲徧三千世界，宣說無生寂
X28n0586_p0231c08║滅之法。
X28n0586_p0231c09║記云：四降魔相及八魔十魔等，如止觀第八記
X28n0586_p0231c10║三藏初伏四魔，坐道場破煩惱魔，又得法性身破
X28n0586_p0231c11║陰魔，此兩共破死魔，樹下得不動三昧破天子魔。
X28n0586_p0231c12║通教初得無生忍至六地得菩提道，如前八地道
X28n0586_p0231c13║觀雙流，是不動三昧破天子魔，兩處聲聞只破三
X28n0586_p0231c14║魔。別教十住已破界內四魔，初地分得菩提破煩
X28n0586_p0231c15║惱魔，分得法身破陰魔，分得赤色三昧破天子魔。
X28n0586_p0231c16║圓教初住俱破八魔，得菩提道破煩惱魔，乃至妙
X28n0586_p0231c17║覺永盡。言四魔者，煩惱魔、陰魔、死魔、天子魔，此約
X28n0586_p0231c18║界內而說。若約界外者，分段諸魔悉過，唯有無常
X28n0586_p0231c19║等四倒，此是界外煩惱魔，煩惱魔故即有無等等
X28n0586_p0231c20║色，即是界外陰魔，陰魔故即有死魔。三賢十聖住
X28n0586_p0231c21║果報而無第六天子魔，但以赤色三昧未究竟名
X28n0586_p0231c22║天子魔耳。凡界內名至界外者並是義立，故赤色
X28n0586_p0231c23║三昧觀於他化自在天有，破彼天有三惑未盡，故
X28n0586_p0231c24║通為天子魔，此謂八魔也。十魔者，華嚴云：一、陰魔，
X28n0586_p0232a01║生諸取故；二、煩惱魔，生雜染故；三、業魔，能障礙故；
X28n0586_p0232a02║四、心魔，起高慢故；五、死魔，捨生處故；六、天魔，自憍
X28n0586_p0232a03║縱故；七、善根魔，恒執取故；八、三昧魔，久耽味故；九、
X28n0586_p0232a04║善知識魔，起著心故；十、菩提法智魔，常不捨故。
X28n0586_p0232a05║經云：處林放光
X28n0586_p0232a06║處字上聲。前獨處閑靜，常處空閑，皆上聲。以至下
X28n0586_p0232a07║文，準義思之。
X28n0586_p0232a08║記云華嚴，如止觀第七記引
X28n0586_p0232a09║舊譯華嚴經云：又放光明名無慳，彼光覺悟除貪
X28n0586_p0232a10║惜。又放光明名清涼，彼光覺悟毀禁者。又放光名
X28n0586_p0232a11║忍莊嚴，彼光覺悟嗔恚者。又放光明名轉勝，彼光
X28n0586_p0232a12║覺悟懈怠者。又放光明名寂靜，彼光覺悟亂意者。
X28n0586_p0232a13║又放光名慧莊嚴，彼光覺悟愚癡者。然止觀第七
X28n0586_p0232a14║記，但引思益蒙光得益之相耳，未見引華嚴此文，
X28n0586_p0232a15║後人請尋。輔行又云：地持六度各九者，六度皆云：
X28n0586_p0232a16║一自性，二一切，三難，四一切門，五善人，六一切行，
X28n0586_p0232a17║七除惱，八此世他世，九清淨。九名雖同，但以施等
X28n0586_p0232a18║簡之，則成六度各九，却不見說蒙光得益。更請尋
X28n0586_p0232a19║之。
X28n0586_p0232a20║未甞睡眠，如止觀第四記
X28n0586_p0232a21║經中既云未甞睡眠，此必須指棄五蓋中棄睡眠
X28n0586_p0232a22║文也。心神昏昏為睡，六識闇塞四支倚放為眠。大
X28n0586_p0232a23║論云：眠為大闇無所見，日日欺誑奪人明，亦如臨
X28n0586_p0232a24║陣白刃間，如共毒蛇同室睡。故知不指調五事中
X28n0586_p0232b01║調眠之事也。次文云那律等，如第四記者，前通序
X28n0586_p0232b02║中已具引彼注之。
X28n0586_p0232b03║經云：惡罵捶打
X28n0586_p0232b04║捶之藥切。打音頂，以杖而擊之謂也。
X28n0586_p0232b05║記云：五蓋如止觀第四卷
X28n0586_p0232b06║一貪欲，二嗔恚，三睡眠，四掉悔，五疑。通稱蓋者，覆
X28n0586_p0232b07║也。蓋覆纏緜，心神昏闇，使定慧不明者也。
X28n0586_p0232b08║大乘頓制，何論楞伽前後制耶
X28n0586_p0232b09║大乘頓制即梵網云：夫食肉者斷大慈悲性種子，
X28n0586_p0232b10║若食肉者得無量罪。楞伽前制即鹿苑施小，但開
X28n0586_p0232b11║三種淨肉耳，餘不得食也。楞伽後制即涅槃所禁
X28n0586_p0232b12║也。釋籤第十引楞伽中大慧問佛：外道尚遮不許
X28n0586_p0232b13║食肉，何況如來大悲含育，而許自他令食肉耶？若
X28n0586_p0232b14║大乘中梵網已制猶作此說，當知楞伽四含之後
X28n0586_p0232b15║為漸制之始。下佛答中乃云：菩薩不應食肉。故知
X28n0586_p0232b16║仍存小教中開。今謂釋籤其文恐誤。何者？楞伽經
X28n0586_p0232b17║中佛答大慧：經文具云：一切諸肉有無量緣，菩薩
X28n0586_p0232b18║於中當生悲愍，不應食之。所謂眾生從無始來生
X28n0586_p0232b19║死輪迴，曾作父母兄弟眷屬，云何於中而取食之？
X28n0586_p0232b20║乃至云：我若聽許聲聞食肉，我則非是住慈心者。
X28n0586_p0232b21║大慧！我於諸處說遮千種許三種者，是漸禁斷令
X28n0586_p0232b22║其修學。今此經中自死他殺，凡是肉者一切悉斷。
X28n0586_p0232b23║大慧！我不曾許弟子食肉，亦不現許亦不當許。大
X28n0586_p0232b24║慧！凡是肉者於出家人悉是不淨，若有癡人謗言：
X28n0586_p0232c01║如來聽許食肉亦自食。者，當知是人惡業所纏，必
X28n0586_p0232c02║當永墮不饒益處。大慧！二乘菩薩尚唯法食，豈況
X28n0586_p0232c03║如來？乃至偈中云：食肉無慚愧，生生常顛狂，諸佛
X28n0586_p0232c04║及菩薩，二乘所嫌惡。象腋與大雲，涅槃勝鬘等，及
X28n0586_p0232c05║此楞伽經，我皆制斷肉。先說見聞疑，已斷一切肉。
X28n0586_p0232c06║十卷楞伽、四卷楞伽與此大同，但是其文有廣略
X28n0586_p0232c07║耳。故知釋籤判於楞伽但制菩薩，仍存小教中開
X28n0586_p0232c08║者，誤矣。大經第四四相品云：從今日始不聽聲聞
X28n0586_p0232c09║弟子食肉，若受檀越信施之時，應觀是肉如子肉
X28n0586_p0232c10║想。迦葉問云：如來何故先聽比丘食三淨肉？佛言：
X28n0586_p0232c11║是三淨肉隨事漸制。迦葉又問：若不食肉者，五種
X28n0586_p0232c12║牛味乳酪等亦不應受。佛言：佛所制戒各有異意，
X28n0586_p0232c13║異意故聽食三種淨肉，異想故一切悉斷及自死
X28n0586_p0232c14║者。是故我從今日制諸弟子不得復食一切肉也。
X28n0586_p0232c15║若乞食時得雜肉食，當以水洗令與肉別，但使無
X28n0586_p0232c16║味然後可食。由是而知但是大乘咸制三乘不應
X28n0586_p0232c17║食肉，非謂楞伽但制藏通菩薩而許二乘之開也。
X28n0586_p0232c18║然楞伽是方等所收，而文指於涅槃經者，此是後
X28n0586_p0232c19║分之意耳。又大經云：佛先聽食五種牛味及以油
X28n0586_p0232c20║蜜。又云：我唯聽食五種味等，聽著革屣憍奢耶衣，
X28n0586_p0232c21║我說四大無有壽命。若有經律作此說者是名佛
X28n0586_p0232c22║說，若不爾者則是魔說。又楞嚴中斷五牛味，故云：
X28n0586_p0232c23║若諸比丘不服東方絲綿絹帛、靴履裘毳、乳酪醍
X28n0586_p0232c24║醐，如是比丘於世真脫，不游三界。何以故？服其身
X28n0586_p0233a01║分，皆為彼緣。又大經云：我滅度後，聲聞弟子愚癡
X28n0586_p0233a02║破戒，乃云：如是大涅槃經非佛所說，是六師說。所
X28n0586_p0233a03║以者何？一切諸佛悉說無常、無我等法。若言諸法
X28n0586_p0233a04║常樂我淨，云何當是佛之所說？諸佛菩薩不制弟
X28n0586_p0233a05║子斷五牛味及以食肉，六師不聽食五牛味及以
X28n0586_p0233a06║脂血。若斷是者，云何當是佛之正典？由是而知涅
X28n0586_p0233a07║槃、楞嚴諸大乘經，並皆不許食五牛味。然楞嚴經
X28n0586_p0233a08║亦是方等之後分耳，如下具辨。此方南岳思大禪
X28n0586_p0233a09║師、南山律師，並皆不服絲綿絹帛。南山歎云：唯有
X28n0586_p0233a10║南岳慈行可歸。言三種淨肉者，小乘、毗尼並云：不
X28n0586_p0233a11║見為我殺，不聞為我殺，不疑為我殺，皆得食也。若
X28n0586_p0233a12║楞嚴云五種淨肉者，於前三上更加自死及以鳥
X28n0586_p0233a13║殘，是為五也。若涅槃云九種淨肉者，於前三中各
X28n0586_p0233a14║有根本，前後方便而為九也。況復經云：悉我神力
X28n0586_p0233a15║之所化成。斯乃鹿苑諸比丘得三五淨肉，悉是如
X28n0586_p0233a16║來神力化作，非的食于眾生身分矣。良以小根未
X28n0586_p0233a17║任頓制，故以方便而接引耳。
X28n0586_p0233a18║迦葉袈裟直十萬兩金
X28n0586_p0233a19║阿含經云：摩訶迦葉欲出家時，選擇家中最下衣
X28n0586_p0233a20║裳，得一獘衣，其價猶直十萬兩金，即便取之作僧
X28n0586_p0233a21║伽梨。時彼王舍大地中間有羅羅揵陀，羅羅揵陀
X28n0586_p0233a22║中間有多子塔，迦葉於此值佛世尊，乃求出家，即
X28n0586_p0233a23║以此衣而為其座，持以奉佛，佛即授其𧶜那納衣。
X28n0586_p0233a24║大論亦云：迦葉袈裟直十萬兩金。袈裟兩字既皆
X28n0586_p0233b01║梵音，只應作加沙，而並加衣者，人而不思也。袈裟
X28n0586_p0233b02║此云染，從色立名耳。復次應知䟦難陀死，衣物直
X28n0586_p0233b03║四十萬兩金，國王大臣及諸親里各欲收取，佛言：
X28n0586_p0233b04║王賜諸臣，比丘不得。又如陳如於空林中入般涅
X28n0586_p0233b05║槃，時放牧人送衣上王，王乃評之，只直五錢。更有
X28n0586_p0233b06║天須菩提、面王比丘等，因便須知。止觀補注具引
X28n0586_p0233b07║天須菩提、面王比丘也。
X28n0586_p0233b08║經云：種種教詔
X28n0586_p0233b09║教詔兩字並去聲，呼訓也，誨也，告也，示也。
X28n0586_p0233b10║云記離合不同，如止觀第七記
X28n0586_p0233b11║如禪有願智力，開出泥滓波羅蜜；有神通力，開出
X28n0586_p0233b12║婆羅波羅蜜。如般若有道種智，開出漚和俱舍羅
X28n0586_p0233b13║波羅蜜；有一切種智，開出闍那波羅蜜。是故離則
X28n0586_p0233b14║有十，合但六也。
X28n0586_p0233b15║雖復雙泯，而說而照，故云說不可說等
X28n0586_p0233b16║此與文句少異，學者宜細詳之。
X28n0586_p0233b17║以佛舍利
X28n0586_p0233b18║此順長行，是故云耳。
X28n0586_p0233b19║俱尸
X28n0586_p0233b20║此云角城，城有三角故也。
X28n0586_p0233b21║經云：縱廣正等
X28n0586_p0233b22║縱，即容切，長也。廣，去聲，橫也。南北曰縱，東西名廣。
X28n0586_p0233b23║珠交露幔
X28n0586_p0233b24║珠交，以珠而交之也。露，不覆也。幔，莫半切，幕也。在
X28n0586_p0233c01║傍曰帷，在上曰幕。幕，覆也，交結珠珍，覆露其上也。
X28n0586_p0233c02║諸經亦云，珠交露蓋，珠交露車，同其事也。
X28n0586_p0233c03║寶鈴和鳴
X28n0586_p0233c04║音樂調和也。蓋以寶為鈴，音聲和調而鳴者也。詩
X28n0586_p0233c05║云和鈴央央是也。春秋桓公二年左傳云：錫鸞和
X28n0586_p0233c06║鈴，昭其聲也。注云：和在衡，鈴在旂，動皆有聲焉。錫
X28n0586_p0233c07║音羊。
X28n0586_p0233c08║記云：具如釋籤引大經文
X28n0586_p0233c09║波利質多羅，此云圓生。其根入地深五由旬，高百
X28n0586_p0233c10║由旬，枝葉四布五十由旬，香氣周徧五十由旬，光
X28n0586_p0233c11║明遠照八十由旬三十三天，夏三月時在下受樂。
X28n0586_p0233c12║文句云倉卒
X28n0586_p0233c13║倉，茫也，大遠不明之皃也。卒，暴也。李陵與蘇子卿
X28n0586_p0233c14║書云：前書倉卒，未盡所懷。論語云：造次必於是。注
X28n0586_p0233c15║云：造次謂急遽也。正義云：造次猶草木次。鄭玄云：
X28n0586_p0233c16║倉卒也。皆急速迫促之義耳。
X28n0586_p0233c17║踟蹰
X28n0586_p0233c18║行不進之皃也。若言躊躇者。即猶豫之皃也。
X28n0586_p0233c19║猶豫之心
X28n0586_p0233c20║顏氏家訓云：禮記曰：定猶豫，決嫌疑。離騷曰：心猶
X28n0586_p0233c21║豫而狐疑。先儒未有釋者。案尸子曰：五尺犬為猶。
X28n0586_p0233c22║說文云：隴西謂犬子為猶。吾以為人將行，犬好豫
X28n0586_p0233c23║在人前，待人不得，又來迎候，如此往還，至于終日，
X28n0586_p0233c24║斯乃豫之所以為未定也。或以爾雅中猶如麂，善
X28n0586_p0234a01║登木。猶，獸名也。既聞人聲，乃豫登木，如此上下，故
X28n0586_p0234a02║云猶豫。或以為獸又多猜疑，故聽河水無流水聲，
X28n0586_p0234a03║然後乃渡。今俗中云狐疑虎卜，則其義矣。猶平聲，
X28n0586_p0234a04║亦去聲，亦作猷字，亦作冘。冘豫，不定耳。言謙光者，
X28n0586_p0234a05║易謙卦云：天道下濟而光明，地道卑而上行。乃至
X28n0586_p0234a06║云：謙尊而光，卑而不可踰，君子之終也。
X28n0586_p0234a07║釗師
X28n0586_p0234a08║梁南冥寺慧釗法師也。姓徐氏。次師光宅。如玄籤
X28n0586_p0234a09║補注中委辨。
X28n0586_p0234a10║記云支遁
X28n0586_p0234a11║字道林也。
X28n0586_p0234a12║標幟
X28n0586_p0234a13║幟人志切。標頭上幟也。通俗文：徽號曰標。私記曰：
X28n0586_p0234a14║幟謂以絳帛等書著背上曰徽。廣雅云：旛也。墨子
X28n0586_p0234a15║云：長丈五，廣半幅。標正作幖，或云標識。識音志。
X28n0586_p0234a16║五不男
X28n0586_p0234a17║生劇妬變半，解釋如下文。
X28n0586_p0234a18║纔堪為受聲聞無作一緣等
X28n0586_p0234a19║將為殺小乘戒，先問十三難。此五不男，即其一矣。
X28n0586_p0234a20║十三難者：一、邊罪；二、犯比丘尼；三、賊心；四、破內外
X28n0586_p0234a21║道；五、非黃門，即五不男是；六、殺父；七、殺母；八、殺羅
X28n0586_p0234a22║漢；九、破僧；十、出佛血；十一、非人；十二、畜生；十三、二
X28n0586_p0234a23║形。有十三難，不得受小乘戒。若大乘戒，婬男、婬女、
X28n0586_p0234a24║黃門，皆得受也。若有七遮逆罪，亦不得受大乘戒。
X28n0586_p0234b01║七逆，即殺父、殺母、殺聖人、殺阿闍梨、出佛血、殺和
X28n0586_p0234b02║尚、破羯磨、轉法輪。僧。
X28n0586_p0234b03║經云：無量無邊
X28n0586_p0234b04║偈中又云：無量無數劫。般若經中須菩提白佛：無
X28n0586_p0234b05║量、無數、無邊，有何等異？佛言：無數者，名不墮數中，
X28n0586_p0234b06║若有為性中、若無為性中。無量者，量不可得，若過
X28n0586_p0234b07║去、若未來、若現在。無邊者，諸法邊不可得。故新譯
X28n0586_p0234b08║四十卷、華嚴第十卷中，具說無量等數。須者，應尋
X28n0586_p0234b09║經文。
X28n0586_p0234b10║如來應供至世尊
X28n0586_p0234b11║應字去聲，舊作平呼。然此十號下，第二，經文句自
X28n0586_p0234b12║釋。光明文句引釋論云：佛是第九號。輔行云：大經
X28n0586_p0234b13║解釋為十一句。大論合無上士與調御丈夫以為
X28n0586_p0234b14║一句，乃至世尊為第十句。涅槃疏云：成論、阿含以
X28n0586_p0234b15║無上士與調御丈夫合為一號，至世尊句十號方
X28n0586_p0234b16║足。涅槃釋論以無上士與調御丈夫開為二號，至
X28n0586_p0234b17║佛字則十號足耳。總結上十號足故，為世所尊，故
X28n0586_p0234b18║云世尊。此與光明文句及輔行不同，恐章安誤耳。
X28n0586_p0234b19║記云：然釋法號須從法立，如止觀第二記
X28n0586_p0234b20║乘無二智，來契正境，故曰如來。以無二理，徧入諸
X28n0586_p0234b21║法，名為應供。了不二智，智體無偏，名正徧知。知無
X28n0586_p0234b22║二法，互通法界，雖無來往，徧入三世，名明行足。無
X28n0586_p0234b23║二之法，性冥三德，名為善逝。理徧一切，具三世間，
X28n0586_p0234b24║解此理故，名世間解。能解此理，無復過上，名無上
X28n0586_p0234c01║士。解此理故，能調難調，調十法界，名為調御。了法
X28n0586_p0234c02║界法，名為丈夫。契此理故，一切宗仰，過於三教人
X28n0586_p0234c03║天之上，名天人師。覺此理故，名之為佛。達此理故，
X28n0586_p0234c04║而為三世之所宗敬，名為世尊。智契法身，具法界
X28n0586_p0234c05║號，故能垂示應身十號，法應十號，一體無二。又引
X28n0586_p0234c06║淨名云：若我分別此三句義，窮劫不盡。證十號中，
X28n0586_p0234c07║初三號者，此恐訛略。以彼初號，名三藐三佛陀，即
X28n0586_p0234c08║第三號也。次號名多陀阿伽度，第一號也。次號名
X28n0586_p0234c09║佛陀，即第九號也。彼經但云：佛告阿難：若我廣說
X28n0586_p0234c10║此三句義，汝以劫壽，不能盡受。
X28n0586_p0234c11║十號功德。如育王經：香口比丘
X28n0586_p0234c12║育王請僧入宮供養，有一比丘名優鉢羅，年在盛
X28n0586_p0234c13║壯，端正殊特，口中乃作優鉢羅華之香。育王自行
X28n0586_p0234c14║水次，聞此比丘口香如是，乃作念言：而此比丘端
X28n0586_p0234c15║正年少，口中含香，將無不欲動我宮人之心乎？王
X28n0586_p0234c16║即語云：以水洗口。洗已倍香。王乃問之：久近含此
X28n0586_p0234c17║香耶？答云：過去有佛，號曰迦葉，人壽二萬。我於爾
X28n0586_p0234c18║時為高座法師，讚歎佛法故，四十九億歲生於天
X28n0586_p0234c19║人，不墮八難，口中恒作如此之香。育王聞已，益加
X28n0586_p0234c20║恭敬。
X28n0586_p0234c21║涉法師云：日能破闇等
X28n0586_p0234c22║慈恩亦云：日有二能：一、導明，二、成熟。月有二能：一、
X28n0586_p0234c23║除熱，二、清涼。燈有二能：一、破闇，二、傳照。此顯佛能
X28n0586_p0234c24║導迷至覺，成器根，除煩惱熱，得涅槃涼，永破愚癡，
X28n0586_p0235a01║化生傳法。當知此說稍同涉師。
X28n0586_p0235a02║有人云：初句總，六句別，離七為十
X28n0586_p0235a03║慈恩云：初、中、後為三。瑜伽論云：四、文巧，此云其語
X28n0586_p0235a04║巧妙；五、義妙，此云其義深遠；六、純一，此云純一無
X28n0586_p0235a05║雜；七、圓滿，此云具足；八、清淨；九、鮮白；十、梵行。又文
X28n0586_p0235a06║句中引金光明前心如來不思議等，文出真諦，翻
X28n0586_p0235a07║金光明，學者尋之。
X28n0586_p0235a08║經云：說應四諦法
X28n0586_p0235a09║應字平聲，當也，稱也，法與機相當相稱義也。次文
X28n0586_p0235a10║準此。記中問云：問：前問中以菩薩為三藏，大乘三
X28n0586_p0235a11║藏之後方云種種，即指二酥，今何以將菩薩六度
X28n0586_p0235a12║答種種耶？答：凡諸問答，乃至三意。又下文中文句
X28n0586_p0235a13║謂之後引一佛，但舉開漸同。記中乃云以中後指
X28n0586_p0235a14║前初一佛等，請後學者子細將文句及記對詳經
X28n0586_p0235a15║文，自見其訛略也，即文句及記有訛略耳。記中又
X28n0586_p0235a16║引真諦翻頗羅墮，乃婆羅門之一姓者，若最後佛
X28n0586_p0235a17║未出家，有八王子，豈非乃是剎利姓耶？更請思之。
X28n0586_p0235a18║文句云從今得三菩提去
X28n0586_p0235a19║今字誤也，應云令得。
X28n0586_p0235a20║記云：此八子名作四對釋，但得觀心，餘三全無
X28n0586_p0235a21║慈恩云：一、大智大悲雙；二、了有了空雙；三、進善破
X28n0586_p0235a22║惡雙；四、達偽知真雙。如其次第而配對之，故此四
X28n0586_p0235a23║雙只是四對耳。以今家意，觀此四對義同觀心，若
X28n0586_p0235a24║乃因緣、約教、本迹，三科則闕，故云全無。記中又引
X28n0586_p0235b01║有云金輪必不值佛等者，若俱舍中乃云人壽八
X28n0586_p0235b02║萬時，輪王出世已後則無者，由身壽減眾惡增故。
X28n0586_p0235b03║華嚴十種不出四弘，如止觀第一卷
X28n0586_p0235b04║止觀云：或推理發心，或覩佛相發心，或覩神通發
X28n0586_p0235b05║心，或聞法發心，或遊土發心，或覩眾發心，或見修
X28n0586_p0235b06║行發心，或見法滅發心，或見種種過發心，或見他
X28n0586_p0235b07║受苦發心。故此十種與彼華嚴其相略同。華嚴云：
X28n0586_p0235b08║或見佛相好，或覩神變，或聞佛說法，或聽佛教誡
X28n0586_p0235b09║等（云云）。
X28n0586_p0235b10║文句云：從六十小下
X28n0586_p0235b11║越州新板從字誤為後字也。
X28n0586_p0235b12║經云多陀阿伽度等
X28n0586_p0235b13║多陀阿伽度，此云如來；阿羅訶，此云應供；三藐三
X28n0586_p0235b14║佛陀，此云正徧知。然今經云燈明如來授德藏菩
X28n0586_p0235b15║薩記，次當作佛，與下文云彌勒菩薩，釋迦牟尼佛
X28n0586_p0235b16║之所授記，次後作佛，不亦同乎？況前明時節同，亦
X28n0586_p0235b17║將下文五十小劫，謂如半日，例同六十小劫，謂如
X28n0586_p0235b18║食頃。又舍利弗成佛，號華光如來，授堅滿菩薩記，
X28n0586_p0235b19║次當作佛，號華足安行多陀阿伽度、阿羅訶、三藐
X28n0586_p0235b20║三佛陀。故知燈明如來授德藏菩薩記，次當作佛，
X28n0586_p0235b21║即是補處成道耳。今文句云昔事已成，故言授菩
X28n0586_p0235b22║薩記等者，此由前文對告妙光，乃是菩薩一往相
X28n0586_p0235b23║帶來此中耳。況龍樹釋經，每於一文存於眾解，敬
X28n0586_p0235b24║請詳之。
X28n0586_p0235c01║記云：後分雖有授記，事乖
X28n0586_p0235c02║舊譯華嚴第三十八入法界品列眾云五百聲聞，
X28n0586_p0235c03║故曰後分雖有也。不曾與記，故曰事乖焉。清涼觀
X28n0586_p0235c04║師謂華嚴經亦記二乘及明如來久成正覺，謂與
X28n0586_p0235c05║法華本迹兩門其意無別，破此具如玄籤補注。
X28n0586_p0235c06║楞伽乃密對菩薩
X28n0586_p0235c07║楞伽經第六變化品云：大慧菩薩白佛言：世尊！如
X28n0586_p0235c08║來何故授阿羅漢三菩提記？何故復說無般涅槃
X28n0586_p0235c09║法眾生得成佛道？佛告大慧：我為無餘涅槃界故，
X28n0586_p0235c10║密勸令彼修菩薩行。此界他土有諸菩薩，心樂求
X28n0586_p0235c11║於聲聞涅槃，令捨是心進修大行。又變化佛與化
X28n0586_p0235c12║聲聞而授記莂，非法性佛。大慧當知！授聲聞記是
X28n0586_p0235c13║秘密記。輔行判云：此有三意：一為入無餘界者，密
X28n0586_p0235c14║勸令修菩薩行故；二為此界他土菩薩樂求聲聞
X28n0586_p0235c15║涅槃之者，勸捨此心修大行故；三變化佛授聲聞
X28n0586_p0235c16║記，非法性佛。初意自為已入滅者，次意乃是斥鈍
X28n0586_p0235c17║菩薩對彼說記，非關二乘。第三判非法性佛者，此
X28n0586_p0235c18║是以實而隔於權，況法性之佛尚不記菩薩，何獨
X28n0586_p0235c19║聲聞？以此觀之，今文中云密對菩薩正屬第二，若
X28n0586_p0235c20║據密字亦兼第一，故楞伽三意並異。法華顯露彰
X28n0586_p0235c21║灼授聲聞記。
X28n0586_p0235c22║方等為斥奪聲聞
X28n0586_p0235c23║方等陀羅尼經授記品云：佛告五百大弟子：汝等
X28n0586_p0235c24║各各作佛，俱同一號，號寶月王如來。文殊白佛言：
X28n0586_p0236a01║昔於王舍大城授聲聞記，今復於舍衛國授聲聞
X28n0586_p0236a02║記，昔於波羅奈授大弟子記。我今少疑，欲有所問，
X28n0586_p0236a03║唯佛聽許。時舍利弗問文殊言：世尊授我等記，不
X28n0586_p0236a04║久得三菩提，各於世界，如今世尊攝諸眾生。世尊
X28n0586_p0236a05║不虗，所言至誠，故能第二、第三授我等記。文殊師
X28n0586_p0236a06║利！於汝意云何？文殊語舍利弗言：於汝意云何？猶
X28n0586_p0236a07║如枯樹更生枝不？猶如山水還本處不？折石還合
X28n0586_p0236a08║不？焦種生芽不？舍利弗言：不也。文殊語言：若不可
X28n0586_p0236a09║得，云何問我得菩提記，生歡喜心？是授記法，無形、
X28n0586_p0236a10║無相、無我、無有言語，如水聚沫，無有實處。如是觀
X28n0586_p0236a11║者，乃名得記。此之經文，乃是文殊破舍利弗得記
X28n0586_p0236a12║之相，亦同彈訶。是故今云方等，乃斥奪聲聞也。然
X28n0586_p0236a13║金光明文句及以妙玄，判是方等後分，如彼具示。
X28n0586_p0236a14║此一段記文，學者雖多誦得，而解義頗疎，故今注
X28n0586_p0236a15║之，請加詳悉。
X28n0586_p0236a16║經云：名曰然燈
X28n0586_p0236a17║大論云：然燈，佛生時，一切身邊如燈，故曰然燈。太
X28n0586_p0236a18║子作佛，亦名然燈也。舊云定光者，定應作錠。錠，都
X28n0586_p0236a19║定切。豆有足曰錠，無足曰鐙，燈正作鐙錠。若作，徒
X28n0586_p0236a20║徑切，錫屬耳，非也。然燈即定光，是。
X28n0586_p0236a21║八百弟子
X28n0586_p0236a22║以父兄之禮而事於師，故曰弟子。又生在師後，名
X28n0586_p0236a23║之曰弟。解從師生，名之曰子。
X28n0586_p0236a24║記云：宿智頗忘
X28n0586_p0236b01║頗字恐誤，應作叵字，不可也。請詳之。十住斷結經
X28n0586_p0236b02║云：慈氏！菩薩積行恒沙數劫，先以誓願成就正覺，
X28n0586_p0236b03║吾方習行而在其後。佛告彌勒：現佛光相，翼從多
X28n0586_p0236b04║少？爾時彌勒隱菩薩身，還現佛形，剎土、國界、弟子、
X28n0586_p0236b05║菩薩不可思議。眾會皆見，歎未曾有。菩薩處胎經
X28n0586_p0236b06║云：文殊自言：本為能仁師，今乃為弟子。佛道極廣
X28n0586_p0236b07║大，清淨無增減。我欲現佛身，二尊不並立。本迹難
X28n0586_p0236b08║思議，其若如是也。
X28n0586_p0236b09║經云：瑠璃頗梨色
X28n0586_p0236b10║具云吠瑠璃，此翻不遠山寶，以去波羅奈國不遠
X28n0586_p0236b11║有山出此寶故也。頗梨，此云水玉，其色多紅也。
X28n0586_p0236b12║記云尚滅至一生等
X28n0586_p0236b13║滅字恐誤，應云減至。
X28n0586_p0236b14║須約別、圓，故注云云
X28n0586_p0236b15║準此，應於現形字下而注云云。文句無者，或恐脫
X28n0586_p0236b16║落，或恐指於前文之中注云云耳。
X28n0586_p0236b17║波羅提木叉
X28n0586_p0236b18║四分律鈔云：此翻處處解脫也。
X28n0586_p0236b19║波羅奢華
X28n0586_p0236b20║章安云：此是樹名，其葉青色，華有三色：日未出時，
X28n0586_p0236b21║照則黑色；日正照時，其華赤色；日沒照時，其華黃
X28n0586_p0236b22║色。今取赤色如血義耳。經音中云：赤華樹者，失於
X28n0586_p0236b23║黑黃之色也。
X28n0586_p0236b24║若我又住
X28n0586_p0236c01║又應作久釋迦牟尼種種訶責等文，出彌勒成佛
X28n0586_p0236c02║經也。
X28n0586_p0236c03║經云：多遊族姓家
X28n0586_p0236c04║尚書云：方命圮族。族，類也。周禮：四閭為族。鄭玄云：
X28n0586_p0236c05║百家也。族亦聚也。
X28n0586_p0236c06║記云：故知上之五句
X28n0586_p0236c07║合云六句，宜細詳之。
X28n0586_p0236c08║文句云：聯翩
X28n0586_p0236c09║上連音，下篇音。文選陸仕衡文賦云：浮藻聯翩，若
X28n0586_p0236c10║翰鳥纓繳，而墜曾雲之峻。注云：藻，文也。聯翩，鳥飛
X28n0586_p0236c11║皃也。謂文思將來，聯翩然若翰鳥纓繳，而墜自高。
X28n0586_p0236c12║雲之峻，言速也。纓，纏也。繳，射也。曾，高也。今亦例然。
X28n0586_p0236c13║數百年
X28n0586_p0236c14║三百年也。論語云：子曰：加我數年學易，可以無大
X28n0586_p0236c15║過矣。正義云：孔子年四十七時，讀易數年，即至五
X28n0586_p0236c16║十者也。
X28n0586_p0236c17║記云：當知法護
X28n0586_p0236c18║西晉時，月支國沙門曇摩羅剎，此云法護，本姓支，
X28n0586_p0236c19║解三十六國語。次居燉煌，乃稱竺氏。後居長安青
X28n0586_p0236c20║門之外，立寺行道，精勤異常。南山經序云燉煌菩
X28n0586_p0236c21║薩者，蓋美其人云耳。僧祐錄及出藏記謂支菩薩
X28n0586_p0236c22║及竺法護是二人者，斯乃迷其姓氏先後故也。長
X28n0586_p0236c23║安城東出南頭名霸城門，俗以其色青，故謂之青
X28n0586_p0236c24║門也。
X28n0586_p0237a01║有阿黨耶
X28n0586_p0237a02║論語云：子曰：君子周而不比，小人比而不周。注云：
X28n0586_p0237a03║忠信為周，阿黨為比。比，毗至切。正義云：君子行其
X28n0586_p0237a04║忠信，而不私相阿黨也。
X28n0586_p0237a05║生公，天真獨秀
X28n0586_p0237a06║竺道生法師與僧叡、慧嚴、慧觀同學齊名，時人為
X28n0586_p0237a07║之語曰：生、叡發天真，嚴、觀窪流得。慧義彭亨進，宼
X28n0586_p0237a08║淵于默塞。生、叡二公獨標天真獨秀之目者，良以
X28n0586_p0237a09║悟自天真，秀出群士故也。
X28n0586_p0237a10║此用攝論理量破之
X28n0586_p0237a11║理即如理智，量即如量智。故攝論云：順理清淨名
X28n0586_p0237a12║如理智。十八空論云：如理智即無分別智，如量智
X28n0586_p0237a13║即無分別後智。又如理智是一切種智，如量智是
X28n0586_p0237a14║一切智。唯是一智，通真通俗。通真即空義而名如
X28n0586_p0237a15║理智，通俗即有義而名如量智。佛性論云：又此二
X28n0586_p0237a16║智有二種相：一者無著，二者無礙。言無著者，見眾
X28n0586_p0237a17║生界自性清淨，是如理智相也。言無礙者，能通達
X28n0586_p0237a18║觀無量無邊諸世界故，是如量智相也。又如理智
X28n0586_p0237a19║為因，如量智為果。言為因者，能作生死及涅槃因。
X28n0586_p0237a20║言為果者，由此理故，知於如來真俗等法。
X28n0586_p0237a21║文句云：乃至半滿四宗
X28n0586_p0237a22║古立五時，今已敘畢。更有四時、三時之說，不能委
X28n0586_p0237a23║引。略云：乃至菩提流支立半滿，從鹿苑明半，從般
X28n0586_p0237a24║若去明滿。光統律師立四宗：一、因緣宗，指毗曇；二、
X28n0586_p0237b01║假名宗，指成論；三、誑相宗，指大品；四、常宗，指涅槃。
X28n0586_p0237b02║更有人立五宗，於前四加華嚴、法界宗。復有人立
X28n0586_p0237b03║六宗，四如前。更加法華萬善同歸，名為真宗；大集
X28n0586_p0237b04║染淨俱融，法界圓普，名為圓宗。言三時者，華嚴化
X28n0586_p0237b05║菩薩為頓，三藏化小乘等為漸，勝鬘、金光明為偏
X28n0586_p0237b06║方不定。或於漸自為，三十二年前為有，十二年後
X28n0586_p0237b07║為空，最後涅槃為常住。言四時者，三時同前。更於
X28n0586_p0237b08║無相之後、常住之前，指法華為萬善同歸。
X28n0586_p0237b09║記云：亦如三種法輪，殊乖承稟
X28n0586_p0237b10║嘉祥吉藏法師依法華經第五立三種法輪教：一、
X28n0586_p0237b11║始見我身，聞我所說，即皆信入如來之慧，為根本
X28n0586_p0237b12║法輪教，即華嚴經也。二、除先修習學小乘者，為枝
X28n0586_p0237b13║末法輪教，即三乘等於所說也。三、我今亦令得聞
X28n0586_p0237b14║是經，入如來慧，為攝末歸本法輪教，即法華經四
X28n0586_p0237b15║十年後迴三入一也。嘉祥舊立此三法輪，後師天
X28n0586_p0237b16║台須改先說，若不改者，甚乖稟承。清涼觀師華嚴
X28n0586_p0237b17║鈔中亦許三種法輪之義，故清涼云：於一佛乘分
X28n0586_p0237b18║別說三。言一佛乘者，即華嚴也。會三歸一，即攝末
X28n0586_p0237b19║歸本也。始見我身，聞我所說，即皆信受，入如來慧，
X28n0586_p0237b20║即指華嚴為根本也。除先修習學小乘者，我今亦
X28n0586_p0237b21║令得聞是經，入於佛慧，即攝末歸本也。是經即法
X28n0586_p0237b22║華也。法華攝於餘經，歸華嚴也。故天台指為乳教，
X28n0586_p0237b23║乳是酪等諸味之本故也。若依難信解義，設將已
X28n0586_p0237b24║說該於華嚴，若比法華亦為易信，始成正覺便說
X28n0586_p0237c01║一極，上根所受不對昔權，故比法華成易信耳。已
X28n0586_p0237c02║上並是清涼之說，若欲破之，請將記中斥嘉祥之
X28n0586_p0237c03║文例破清涼則可知矣。今問清涼：法華若攝餘經
X28n0586_p0237c04║歸華嚴者，何不攝餘經歸法華而卻歸華嚴耶？況
X28n0586_p0237c05║法華部內實無會入華嚴之文，何得謬立耶？天台
X28n0586_p0237c06║但判頓部在初，喻之乳味，何曾指初為根本邪？是
X28n0586_p0237c07║經之言既云法華，何得謂之歸華嚴邪？言自矛盾，
X28n0586_p0237c08║所立如何耶？若云華嚴便說一極者，圓教可爾，兼
X28n0586_p0237c09║別如何？況復法華對於昔權既兼華嚴，如何卻云
X28n0586_p0237c10║法華攝於餘經歸華嚴耶？是則最後醍醐上味還
X28n0586_p0237c11║歸最初華嚴之乳，一何可笑也？況將易信立為根
X28n0586_p0237c12║本，殊乖經旨。何者？以法華云難信難解最為第一
X28n0586_p0237c13║故也。何故不將法華第一立為根本，卻以易信而
X28n0586_p0237c14║非第一是根本耶？嗚呼！清涼謬之甚矣。
X28n0586_p0237c15║伏膺之說靡施，頂戴之言奚寄
X28n0586_p0237c16║嘉祥上智者書云：常願伏膺甘露，頂戴法橋，自顧
X28n0586_p0237c17║傭訥，不堪指授。但佛日將沉，群生眼滅，若非大師
X28n0586_p0237c18║弘紉，何以克興？伏願廣布慈雲，啟發蒙滯。吉藏謹
X28n0586_p0237c19║當竭愚，奉稟誨誘，窮此形命，遠至來劫。所以荊谿
X28n0586_p0237c20║引之而詰也。又復嘉祥親自疏請智者大師講法
X28n0586_p0237c21║華經，其疏辭曰：吳州會稽縣嘉祥寺吉藏稽首和
X28n0586_p0237c22║南：伏聞山號㠑嵬，道安登而說法；峯名𭅕岫，慧遠
X28n0586_p0237c23║栖以安禪。未若茲嶺宏麗，接漢連霞，濬壑飛流，衝
X28n0586_p0237c24║天灌日。赤城丹水，仙宅隩區；佛隴香爐，聖果福地。
X28n0586_p0238a01║復經擅美，孫賦稱奇。智者栖憑二十餘載，禪慧門
X28n0586_p0238a02║徒，化流遐邇。昔童壽英彥，纔解通經；法淨後神，正
X28n0586_p0238a03║傳禪業。若非道參窮學，德侔補處，豈能經論洞明，
X28n0586_p0238a04║定慧兼照？至如周且沒後，孔丘命世，馬鳴化終，龍
X28n0586_p0238a05║樹繼後，如內外不墜，信在人弘，光顯大乘，開發秘
X28n0586_p0238a06║教，千年之興五百，實復在於今日。南岳叡聖，天台
X28n0586_p0238a07║明哲，昔三業住持，今二尊紹係，豈止灑甘露於震
X28n0586_p0238a08║旦，亦當[掘-出+衣]法鼓於天竺。生知妙悟，魏晉以來，典籍
X28n0586_p0238a09║風謠，實無連類。釋迦教主，童英發疑；盧舍法王，善
X28n0586_p0238a10║財訪道。敢緣前迹，諦想崇誠，謹共禪眾一百餘僧，
X28n0586_p0238a11║奉請智者大師演暢法華一部。此典眾聖之喉襟，
X28n0586_p0238a12║諸經之關鍵，伏願開佛知見，耀此重昏，示真實道，
X28n0586_p0238a13║朗茲玄夜。庶以三千國土，來稟未聞；百劫後生，奉
X28n0586_p0238a14║遵大義。築場戒節，㭊木將臨；搖落山莊，玄黃均野。
X28n0586_p0238a15║挂巖玉蘂，菊岸華榮，彌切聲聞之心，頗傷緣覺之
X28n0586_p0238a16║抱。吉藏仰謝前達，俯愧詢求，兢懼唯深，但增戰悚。
X28n0586_p0238a17║謹請。
X28n0586_p0238a18║大乘方便經十種。方便未檢
X28n0586_p0238a19║尋之未見。
X28n0586_p0238a20║樔
X28n0586_p0238a21║應作此巢。
X28n0586_p0238a22║不同世人以教為因、佛智為果，亦不同他三、四等
X28n0586_p0238a23║如慈恩云：能詮智慧教門為因，所說諸佛智慧為
X28n0586_p0238a24║果。方便有三或四：一、進趣方便，謂見道前七方便；
X28n0586_p0238b01║二、施為方便，謂方便善巧；三、集成方便，謂諸法同
X28n0586_p0238b02║體巧相集成；四、權巧方便，謂實無此事應物而說。
X28n0586_p0238b03║又上文云三說所無其言何在者，止觀中以三周
X28n0586_p0238b04║為三說也。所無者，即三周說中皆云無有餘乘，及
X28n0586_p0238b05║無二亦無三等也。又云令釋本地者，釋字誤也，當
X28n0586_p0238b06║為識字。
X28n0586_p0238b07║初往成就
X28n0586_p0238b08║論云：一者往成就，謂從兜率沒乃至入涅槃。往字
X28n0586_p0238b09║論文不同，或作住字，請詳其義焉。
X28n0586_p0238b10║文句云：體同權實
X28n0586_p0238b11║同字誤也，應云體用。
X28n0586_p0238b12║記云：今云悉檀，文恐誤也
X28n0586_p0238b13║文句之中應存舊本，今之文句已依記文改定而
X28n0586_p0238b14║說，則令記文於今無用，此是挍勘者擅改也。上下
X28n0586_p0238b15║諸文準斯可識。
X28n0586_p0238b16║三、結成四句
X28n0586_p0238b17║三應作二。
X28n0586_p0238b18║乃至多少廣狹準知
X28n0586_p0238b19║玄義中問：迹本相望千界塵則少，增道數則多，本
X28n0586_p0238b20║迹法身淺深異耶？答：法身先滿無增無減，約化緣
X28n0586_p0238b21║廣狹耳。問：若爾，初住二住化緣多少，法身亦應淺
X28n0586_p0238b22║深？答：菩薩位未窮，約實證判淺深；佛位已滿，但約
X28n0586_p0238b23║權化有四句廣狹。釋籤云：三千世界地踊菩薩是
X28n0586_p0238b24║本眷屬。若望今時迹中眷屬，如分別功德品增道
X28n0586_p0238c01║損生，初六百八十萬億那由他恒河沙眾生得無
X28n0586_p0238c02║生法忍，復千倍得聞持，乃至一四天下及八界塵
X28n0586_p0238c03║等，比於踊出踊出甚少。又本感廣迹感狹，迹感廣
X28n0586_p0238c04║本感狹，俱廣俱狹應亦如是。被多世界為廣，少世
X28n0586_p0238c05║界為狹，最初垂應及中間等亦有廣狹。今亦不從
X28n0586_p0238c06║廣狹以判，但以久成為妙，中間今日為麤。故知但
X28n0586_p0238c07║以久近而判本迹，終不以法身深淺、化緣廣狹等
X28n0586_p0238c08║判也。
X28n0586_p0238c09║有人問云：今方便品以何為體？他答：有人云：以後得
X28n0586_p0238c10║智為體。引唯識說後五波羅蜜皆後得智，我今以根
X28n0586_p0238c11║本智為體
X28n0586_p0238c12║此是慈恩法華玄贊作是說也。故彼疏云：方便以
X28n0586_p0238c13║智慧為性，無分別智內冥真境，後得智中利他說
X28n0586_p0238c14║法，能起方便之妙用故，以後得智為性。唯識等說
X28n0586_p0238c15║後五波羅蜜，皆後得智性故也。唯識論云：十波羅
X28n0586_p0238c16║蜜：一、布施，二、持戒，三、忍辱，四、精進，五、靜慮，六、般若，
X28n0586_p0238c17║七、方便，八、願，九、力，十、智。此十若論性者，施以無貪
X28n0586_p0238c18║及彼所起三業為性，戒以受學菩薩戒時三業為
X28n0586_p0238c19║性，忍以無嗔、精進、審慧及彼所起三業為性，靜慮
X28n0586_p0238c20║但以等持為性，彼五皆以擇法為性，說是根本、後
X28n0586_p0238c21║得故。此實有十，而說六者，應知後四第六所攝。開
X28n0586_p0238c22║為十者，第六唯攝無分別智，後四皆是後得智攝，
X28n0586_p0238c23║緣世俗故。應知根本、後得二智，亦是如理、如量二
X28n0586_p0238c24║智，亦同今家所立自他權實情智二諦，學者應須
X28n0586_p0239a01║辨其麤妙等相。又下文云準南岳意者，誤也，應云
X28n0586_p0239a02║準南方也。
X28n0586_p0239a03║廢會開覆等
X28n0586_p0239a04║玄文甚廣，今略引之。破三顯一，約破情顯智說。廢
X28n0586_p0239a05║三顯一，約教說之。開三顯一，約理而說。住一顯一，
X28n0586_p0239a06║約佛意說。住三顯一，約權智說。住非三非一顯一，
X28n0586_p0239a07║此約理性，又約人天乘等說。覆三顯一，約逗後緣
X28n0586_p0239a08║說。住三用一，約弟子本是法身，現為聲聞，示住於
X28n0586_p0239a09║三，而常顯一說。住一用三，此約本願施三乘說。本
X28n0586_p0239a10║中十義，準可思之。但以文多，卒非可具。
X28n0586_p0239a11║又云：發三菩提心
X28n0586_p0239a12║彼婆沙云：聲聞、辟支佛、佛，名為三菩提也。
X28n0586_p0239a13║文句云加趺
X28n0586_p0239a14║趺，足上也。字書云：大坐也。當知此方未曉加趺，但
X28n0586_p0239a15║云大坐。今佛法坐，其相如結，二趺相加，故云加趺
X28n0586_p0239a16║也。新婆沙云：以兩足趺，加致兩䯗，如龍蟠結。又重
X28n0586_p0239a17║疊兩足，左右交蟠，是故名為結加趺坐。又記中云：
X28n0586_p0239a18║現量色者，作釋立量，出慈恩宗。瑜伽論云：現量、比
X28n0586_p0239a19║量。現量有三：一者非不現見，二者非已思應思，三
X28n0586_p0239a20║者非錯亂境界。如於陽焰而起水想，名為錯亂。比
X28n0586_p0239a21║量有五：一相比量，二體比量，三業比量，四法比量，
X28n0586_p0239a22║五因果比量。如見幢故，比知有車，是相比量。言作
X28n0586_p0239a23║釋者，即六釋也：一依主，二持業，三有財，四相違，五
X28n0586_p0239a24║帶數，六隣近。言依主者，謂所依為主，如說眼識。識
X28n0586_p0239b01║依眼起，即眼之識，故名眼識。舉眼之主，以表於識，
X28n0586_p0239b02║亦名依士釋云云。
X28n0586_p0239b03║記云：真如究漏
X28n0586_p0239b04║漏字誤也，應云究滿。
X28n0586_p0239b05║區區，屈曲皃
X28n0586_p0239b06║區，豈俱切。禮云：草木茂，區萌達。注云：屈生曰區也。
X28n0586_p0239b07║若圓四門，具如止觀第五圓教觀門及教智行理
X28n0586_p0239b08║經論所說諸門不同，或文字為門，如大品四十二
X28n0586_p0239b09║字是也；或觀行為門，如釋論明菩薩修三三昧，緣
X28n0586_p0239b10║諸法實相是也；或智慧為門，如法華云其智慧門
X28n0586_p0239b11║是也；或理為門，如大品明無生法忍，無來無去是
X28n0586_p0239b12║也。依乎教門，通于觀門；依乎觀門，通于智門；依乎
X28n0586_p0239b13║智門，通于理門。理門復何所通？雖無所通，而能徧
X28n0586_p0239b14║通，是妙門也。餘門且置，今論教門。何者？止觀是行，
X28n0586_p0239b15║無生門是教故也。
X28n0586_p0239b16║令二乘人不得記等耶
X28n0586_p0239b17║此斥北地所計定性，二乘不成佛也。
X28n0586_p0239b18║令佛壽短促等耶
X28n0586_p0239b19║自古諸師謂今壽量品久成正覺，是神通延壽，故
X28n0586_p0239b20║今斥之云爾。
X28n0586_p0239b21║故四意趣中，平等意趣只云諸佛咸然，不可以他佛
X28n0586_p0239b22║替此，亦不可以別時意趣釋記聲聞，意樂意趣釋迹
X28n0586_p0239b23║本長遠等
X28n0586_p0239b24║此辨慈恩疏鈔及以古師釋義之失也。彼疏文云：
X28n0586_p0239c01║莊嚴論、攝論、對法論等，皆說四意趣：一、平等意趣，
X28n0586_p0239c02║二、別時意趣，三、別義意趣，四、補特伽羅意樂意趣。
X28n0586_p0239c03║補特伽羅，此翻數取趣，以數取諸趣故，即是眾生
X28n0586_p0239c04║之異號耳。詮明法師鈔解此云：思量名意，理趣為
X28n0586_p0239c05║趣。思量理趣，故云意趣。一、平等意趣者，楞伽經云：
X28n0586_p0239c06║一、字平等，過去及我同名佛故；二、語平等，謂三世
X28n0586_p0239c07║佛皆有六十四種美妙音聲而說法故；三、身平等，
X28n0586_p0239c08║我及諸佛法身相、好等無有異；四、法平等，我及諸
X28n0586_p0239c09║佛皆得三十七種菩提分法，十力、四無所畏故。故
X28n0586_p0239c10║依四種，爾乃唱云：我是拘留孫佛等。然勝觀、釋迦
X28n0586_p0239c11║本非一體，經云：彼佛即是我身。道理有乖，故知秘
X28n0586_p0239c12║密談佛意趣。據平等理，言彼是我，以會通其相違
X28n0586_p0239c13║故也。二、別時意趣者，言雖說此，意在他時，言說與
X28n0586_p0239c14║意時分有異，故曰別時。故無性云：謂觀懈怠不能
X28n0586_p0239c15║於法精懃學者，故說是言：若稱多寶如來名，便得
X28n0586_p0239c16║涅槃；若唯發願生西方等。此意乃是長養先時善
X28n0586_p0239c17║根故也。三、別義意趣者，雖談於此，意在別義，以由
X28n0586_p0239c18║言說與義不同，故名別義。攝論云：若以逢事爾所
X28n0586_p0239c19║殑伽沙佛，於大乘法方能解義。無性釋云：謂證相
X28n0586_p0239c20║大乘法義與教相大乘法義皆有差別。意云：解義
X28n0586_p0239c21║有二不同：一證理之時方名解義，即證相大乘在
X28n0586_p0239c22║初地已去菩薩；二聞思時亦名解義，即教相大乘
X28n0586_p0239c23║在十信前凡夫所聞，聖凡階位而不同也。四補特
X28n0586_p0239c24║伽羅意樂意趣者，雖於一法讚毀不同，為對所化
X28n0586_p0240a01║意樂故爾。無性釋云：先為慳貪讚歎布施，後已樂
X28n0586_p0240a02║施毀訾檀那，為欲具修勝品善故，故於一施讚而
X28n0586_p0240a03║復毀，自語相違有似乖張，觀根授法理合如斯，故
X28n0586_p0240a04║名意樂意趣者矣。所以他宗以四意趣釋法華者，
X28n0586_p0240a05║亦如下文敘舊以西方無量壽佛以合長者等，是
X28n0586_p0240a06║以他佛替此而談平等意趣也。今家破之，謂其閇
X28n0586_p0240a07║眼穿鑿也。又謂然雖授記聲聞意在別時，今家之
X28n0586_p0240a08║意既得開權，云何却在別時者哉？又復若謂發願
X28n0586_p0240a09║一念作別時者，此定不可，故云若將臨終無間十
X28n0586_p0240a10║念猛利善行是別時者，幾許誤哉？又謂迹本長遠
X28n0586_p0240a11║是意樂意趣，所以或長及短促等，於今家意未之
X28n0586_p0240a12║然也。下去記中有二三處云四意趣，故於此中委
X28n0586_p0240a13║而引之，至下臨文勿迷此說。余患學者臨文多迷，
X28n0586_p0240a14║所以博引諸文示之，惑者未知乃生譏誚，誠可悲
X28n0586_p0240a15║矣。是故一家三大部文不易弘傳，安以淺識廢多
X28n0586_p0240a16║學哉？
X28n0586_p0240a17║廣如止觀四門料簡各立事譬
X28n0586_p0240a18║破法徧中，其文甚廣。舉其大略，三藏乃以龜毛兔
X28n0586_p0240a19║角為譬，通教乃以如幻等譬，別教乃以幣帛裹金、
X28n0586_p0240a20║土模內像等譬，圓教乃以一微塵中有大千經卷
X28n0586_p0240a21║等譬。
X28n0586_p0240a22║文句云：非但光宅不識實智等
X28n0586_p0240a23║記云：四教實智皆無若干，豈圓實智更有若干？請
X28n0586_p0240a24║有眼者熟讀斯文。而四明云：三千皆實，相相宛然。
X28n0586_p0240b01║以至云：理體自有差別，法身寂光有胎獄華池等
X28n0586_p0240b02║相。還合智者荊谿之意否？況止觀云：第一義中一
X28n0586_p0240b03║法尚不可得，況有三千乎？世諦中尚有無量法，何
X28n0586_p0240b04║但三千耶？輔行云：四眼二智，萬像森然；佛眼種智，
X28n0586_p0240b05║真空冥寂。斯等格言，莫是外道斷見耶？豈是小乘
X28n0586_p0240b06║頑空耶？且嘉祥云：一者、實相名為無量；二者、實相
X28n0586_p0240b07║所生名為無量。荊谿破云：實相之言，應申能生；無
X28n0586_p0240b08║量之說，應申所生。雖分能所，俱名無量，則未可也。
X28n0586_p0240b09║而四明云：實相理體，法身寂光，相相宛然。豈非嘉
X28n0586_p0240b10║祥謂之實相，名為無量？豈非光宅謂之實智，乃有
X28n0586_p0240b11║若干？嗚呼！四明云何妄認智者荊谿所破之非，執
X28n0586_p0240b12║之為是邪？悲哉！
X28n0586_p0240b13║四等
X28n0586_p0240b14║慈、悲、喜、捨，名四無量。華嚴中說，亦名四等。四等從
X28n0586_p0240b15║心，無量從境。境既無量，慈亦無差。等心對四，故云
X28n0586_p0240b16║四等。
X28n0586_p0240b17║記云：八音、四辯、力、無所畏，如法界次第等
X28n0586_p0240b18║一極好音，二柔輭音，三和適音，四尊慧音，五不女
X28n0586_p0240b19║音，六不誤音，七深遠音，八不竭音。一義無礙辯，二
X28n0586_p0240b20║法無礙辯，三辭無礙辯，四樂說無礙辯。一是處非
X28n0586_p0240b21║處力，二業力，三定力，四根力，五欲力，六性力，七至
X28n0586_p0240b22║處道力，八宿命力，九天眼力，十漏盡力。一一切智
X28n0586_p0240b23║無所畏，二漏盡無所畏，三說障道無所畏，四說盡
X28n0586_p0240b24║苦道無所畏。上略引其名目而已。若欲消名釋義，
X28n0586_p0240c01║委在彼中。
X28n0586_p0240c02║亦窮八脫之源
X28n0586_p0240c03║因時名背捨，果上為解脫。所言八者：一、內有色相
X28n0586_p0240c04║分觀色，二、內無色相外觀色，三、淨背捨身作證，四、
X28n0586_p0240c05║虗空處背捨，五、識處背捨，六、無所有處背捨，七、非
X28n0586_p0240c06║有想非無想背捨，八、滅受想背捨。
X28n0586_p0240c07║若以根本三三昧等而釋，此中等
X28n0586_p0240c08║慈恩云：禪謂色界四靜慮，定謂四無色定，解脫謂
X28n0586_p0240c09║八解脫等。言三三昧者：一、有覺有觀三昧，二、無覺
X28n0586_p0240c10║有觀三昧，三、無覺無觀三昧。
X28n0586_p0240c11║近代已來，此義全棄等
X28n0586_p0240c12║唐朝已來慈恩等師，菩薩一乘不分小衍，是則五
X28n0586_p0240c13║百應真所集，三祇四階菩薩須還天竺，以由近代
X28n0586_p0240c14║不謂此是三藏故耳。又復所說開權顯實，但開二
X28n0586_p0240c15║乘不開菩薩，於二乘中其定性者，一向趣寂元無
X28n0586_p0240c16║大性。若其然者，經云：菩薩聞法疑網皆除，雖生滅
X28n0586_p0240c17║想於彼得聞。如何解會耶？
X28n0586_p0240c18║自得四聖
X28n0586_p0240c19║得字誤也，應云自位，故下文云若照自位等也。
X28n0586_p0240c20║達磨鬱多羅
X28n0586_p0240c21║此云法尚，是阿羅漢佛滅度後八百年出，今家諸
X28n0586_p0240c22║文多引用之。
X28n0586_p0240c23║文句云：婆沙第七云：地獄道成就他化天法
X28n0586_p0240c24║彼婆沙云：地獄眾生則應成就他化自在天煩惱、
X28n0586_p0241a01║業及善，他化自在天亦成就地獄眾生煩惱、業及
X28n0586_p0241a02║不善。具在論中，亦如下文辨之。
X28n0586_p0241a03║記云：是知談法界者，未窮斯妙，致使惑果事而迷因
X28n0586_p0241a04║理
X28n0586_p0241a05║此斥弘華嚴師不善華嚴之法界也。以彼諸師不
X28n0586_p0241a06║知眾生因理本具諸法，但說果上諸法相即而已。
X28n0586_p0241a07║若不談具，何能相即？故知果上依正融通，並由眾
X28n0586_p0241a08║生理本者矣。然則一家所談法門，一曰性體，此當
X28n0586_p0241a09║正因；二曰性量，此當了因；三曰性具，此當緣因。具
X28n0586_p0241a10║即是假，假即空中，只一法性有茲三義。雖有三義，
X28n0586_p0241a11║會之彌分，派之恒合，雖一一徧，亦無所在。當知他
X28n0586_p0241a12║宗談乎法性，亦同今家性體性量。以彼皆云法性
X28n0586_p0241a13║真如與虗空等，但闕第三性具之義，是故今家諸
X28n0586_p0241a14║文斥耳。學今家者，或只談具，或究空寂，此則於其
X28n0586_p0241a15║圓宗三法偏計一隅。是故當知性體量具，三義俱
X28n0586_p0241a16║陳，心性方顯，一義有隱，圓頓未彰。達斯義者，諍論
X28n0586_p0241a17║息矣。
X28n0586_p0241a18║文句云幰，蓋
X28n0586_p0241a19║幰虗偃切。以帛張車上，故云幰蓋也。
X28n0586_p0241a20║眇目
X28n0586_p0241a21║一目小曰眇。眇，亡沼切。
X28n0586_p0241a22║濛朧
X28n0586_p0241a23║濛，細雨也。亦作朦。
X28n0586_p0241a24║秪為
X28n0586_p0241b01║秪，章移切，專辭也，亦可作只。
X28n0586_p0241b02║記云重釋，究竟為二，謂釋、結
X28n0586_p0241b03║此文誤也。應云重釋究竟為三，即先重釋三德等
X28n0586_p0241b04║三科是也。又次文云重釋究竟等又三者，此文亦
X28n0586_p0241b05║誤也。應云重釋究竟等為二，謂釋、結、釋，又為三也。
X28n0586_p0241b06║應以此文在前，移前文來此，乃無妨也。又下文云：
X28n0586_p0241b07║豈智明發，仍存先暗，云常在邪？終須破盡，究竟永
X28n0586_p0241b08║淨，方名常在。而四明云：以反本時，三障宛然，毒害
X28n0586_p0241b09║無作，何能符合祖師之教？深願後德思之詳之。然
X28n0586_p0241b10║文句中明暗喻文，出瓔珞經，學者知之。
X28n0586_p0241b11║論云：五道各有自爾力
X28n0586_p0241b12║婆沙論云：五道生處，各有自爾之法。如地獄報色，
X28n0586_p0241b13║斷便還續，生處自爾。畜生中能飛虗空，餓鬼施摶
X28n0586_p0241b14║食則到。人中有勇健、念力、梵行。勇健者，不見果而
X28n0586_p0241b15║能修因；念力者，久遠所作，久遠所說，而能憶念；梵
X28n0586_p0241b16║行者，能得解脫分，達分善根，得正決定。天中有自
X28n0586_p0241b17║然隨意所須之物等。
X28n0586_p0241b18║淫祀
X28n0586_p0241b19║禮記云：非其所祭而祭之，名曰淫祀。婬祀無福。注
X28n0586_p0241b20║云：妄祭，神不饗也。今亦例然。
X28n0586_p0241b21║又云：諸土各有
X28n0586_p0241b22║各有字下，合有自爾力三字，恐脫落耳。婆沙論云：
X28n0586_p0241b23║方土亦有生處自爾之法。如罽賓土，秋時牛胭繫
X28n0586_p0241b24║鬱金華鬘，餘方貴勝所不能得。如那伽羅國，凡人
X28n0586_p0241c01║飲蒲萄酒，東方貴人所不能得。如東方貴勝衣絹，
X28n0586_p0241c02║凡人衣氈。如北方人貴勝衣氈，凡人衣絹。故云諸
X28n0586_p0241c03║土各有者也。
X28n0586_p0241c04║自爾力，如釋籤
X28n0586_p0241c05║玄義引婆沙云：六入殊勝，本自爾故。釋籤云：皆有
X28n0586_p0241c06║通用，故云殊勝。自爾之名，通於大小。然小乘中，於
X28n0586_p0241c07║一切法立因緣已，皆云自爾。如青葉紅華，非染使
X28n0586_p0241c08║然，故云自爾。通亦如是，但是得禪自爾有通，雖是
X28n0586_p0241c09║作意，即是諸禪自爾力也。
X28n0586_p0241c10║非指權法名為化他
X28n0586_p0241c11║若據文句云正頌上種種因緣，而上文云四十餘
X28n0586_p0241c12║年以三種化他權實逗會眾生，故言種種也。文句
X28n0586_p0241c13║又云化他之權是實智餘助，經中又云更以異方
X28n0586_p0241c14║便助顯第一義，又多僕從而侍衛之，餘深法中示
X28n0586_p0241c15║教利喜，與今餘法不亦同乎？而今記云非指權法，
X28n0586_p0241c16║恐是誤也。又前文云故諸佛中並二智各明歎釋
X28n0586_p0241c17║結，此別仍合無歎等三，更請詳之。
X28n0586_p0241c18║經云盡思共度量
X28n0586_p0241c19║盡即忍切。思相吏切。任也，窮也。度徒落切。
X28n0586_p0241c20║文句云毫[氂-未+牛]
X28n0586_p0241c21║𣯛，正作[氂-未+牛]，里之切。十毫曰[氂-未+牛]。若作莫袍切者，[氂-未+牛]牛
X28n0586_p0241c22║尾耳。
X28n0586_p0241c23║記云：如意珠如止觀
X28n0586_p0241c24║如意珠者，天上勝寶，狀如芥粟，七寶琳瑯，非內畜，
X28n0586_p0242a01║非外入，雨寶穰穰。大論中說：如意珠者，出佛舍利。
X28n0586_p0242a02║若法滅時，是諸舍利皆為如意珠矣。色法尚爾，況
X28n0586_p0242a03║心神靈妙而不具法耶？文句中云：實相不生，能生
X28n0586_p0242a04║般若者，即方便般若之應用耳。
X28n0586_p0242a05║世人若問，若三俱會等
X28n0586_p0242a06║此亦慈恩有茲說也。彼之所談，如今所敘而破者
X28n0586_p0242a07║也。又復古來亦有此說。
X28n0586_p0242a08║由聞三偽一真是諸等
X28n0586_p0242a09║是字應作者字，語勢始便，請細詳之。
X28n0586_p0242a10║文句云：若至下，除疑中
X28n0586_p0242a11║除字須作陳字，請尋下文。
X28n0586_p0242a12║記云得益之者，乃至須辨待時
X28n0586_p0242a13║此中有三十七字，由文句中云佛知三周得益，前
X28n0586_p0242a14║後不俱，故使記中有茲說耳。則不可云記中剩長
X28n0586_p0242a15║三十七字，學者詳之。
X28n0586_p0242a16║經云：瞻仰兩足尊
X28n0586_p0242a17║他云：佛於二足、多足、無足一切中尊，而云兩足尊
X28n0586_p0242a18║者，前三類中兩足為貴，即人天之謂也。亦如大經
X28n0586_p0242a19║釋天人師，諸佛雖為一切眾生無上大師，而天人
X28n0586_p0242a20║中能發阿耨菩提之心，修十善道而證果等，是故
X28n0586_p0242a21║稱佛為天人師。
X28n0586_p0242a22║如我等比
X28n0586_p0242a23║比，春秋音義作必利切，比，輩也。
X28n0586_p0242a24║記云：無以經意。靁同
X28n0586_p0242b01║禮記曲禮篇云：毋雷同。注云：雷之發聲，物無不同
X28n0586_p0242b02║時應者。人之言各當由己，不當然也。孟子曰：人無
X28n0586_p0242b03║是非之心，非人也。此由北宗堅執定性之人，永無
X28n0586_p0242b04║成佛之理。恐他不了論有餘義，故今誡之，不可以
X28n0586_p0242b05║經與論雷同。況復論中前二未熟，慈恩那忽改未
X28n0586_p0242b06║為不而釋義耶？所言論涉有餘說者，謂彼論中更
X28n0586_p0242b07║有餘義未說故也。餘義則是不在此會及彼土等
X28n0586_p0242b08║論中未說，故涉有餘，未為究竟盡理故也。故大經
X28n0586_p0242b09║中文殊問佛：如佛所說，一切江河必有迴曲，一切
X28n0586_p0242b10║女人必懷諂曲。非一切河必有迴曲，非一切女必
X28n0586_p0242b11║懷諂曲。佛所說偈，其義有餘。唯願世尊說有餘義，
X28n0586_p0242b12║令諸菩薩深信解之。論亦例然，故云有餘也。
X28n0586_p0242b13║身子一聞，如止觀第六記
X28n0586_p0242b14║身子初遇頞鞞說云：諸法從緣生，是法說因緣，是
X28n0586_p0242b15║法緣及盡，我師如是說。身子聞已便得初果，及為
X28n0586_p0242b16║目連說如上法，目連再聞方得初果。初句苦諦也，
X28n0586_p0242b17║第二句集諦也，第三句滅諦也，由身子根利故不
X28n0586_p0242b18║說道諦。
X28n0586_p0242b19║信法等相具如止觀六十四番
X28n0586_p0242b20║彼十乘中第三、安心，約信、法行各四悉檀，皆論止
X28n0586_p0242b21║觀迴轉相資，自行、化他成六十四。如信行人以止
X28n0586_p0242b22║安心有四悉檀，以觀安心有四悉檀，止觀四悉乃
X28n0586_p0242b23║成八番。信行既然，法行亦爾，故信、法行有十六番。
X28n0586_p0242b24║信行轉資法行之人亦有八番，法行轉資信行之
X28n0586_p0242c01║人又有八番，二八復成一十六番，并前乃成三十
X28n0586_p0242c02║二番。又以自行、化他合辨，是則乃有六十四番，準
X28n0586_p0242c03║彼又有一百二十八番等。說。
X28n0586_p0242c04║文句云：胡文或有，漢略不書
X28n0586_p0242c05║應云梵文或有，秦略不書耳。今則且取佛法初至，
X28n0586_p0242c06║及方言未通，故云胡文漢語也。具在玄籤止觀補
X28n0586_p0242c07║注中。辨。
X28n0586_p0242c08║記云：若將永滅權論，用釋開會實經
X28n0586_p0242c09║此責慈恩專用唯識等論定性滅種之文，以通法
X28n0586_p0242c10║華而於彼土得聞之者。故成唯識第三引解深密
X28n0586_p0242c11║經：阿陀那識甚深細，一切種子如暴流，我於凡愚
X28n0586_p0242c12║不開演，恐彼分別執為我。以能執持諸法種子，及
X28n0586_p0242c13║能執受色根依處，亦能執取結生相續，故說此識
X28n0586_p0242c14║名阿陀那。無性有情不能窮底，故說甚深。趣寂種
X28n0586_p0242c15║性不能通達，故名甚細。是一切法真實種子，緣繫
X28n0586_p0242c16║便生轉識波浪，恒無間斷猶如暴流。凡即無性，愚
X28n0586_p0242c17║即趣寂。恐彼於此起分別執，墮諸惡趣障生聖道，
X28n0586_p0242c18║故我世尊不為開演。慈恩引用此文，具如上下委
X28n0586_p0242c19║辨。
X28n0586_p0242c20║三論師意
X28n0586_p0242c21║中論、百論、十二門論，弘此三論之師也。
X28n0586_p0242c22║具如止觀第三文末，彼漫引之以為難辭
X28n0586_p0242c23║勝鬘云：若不知常住，所有三歸皆不成就。此云何
X28n0586_p0242c24║通？遠尋根本三乘初業，不愚於法。若取四念處聞
X28n0586_p0243a01║慧為初者，此初知真諦常住，齊已知也。若古昔為
X28n0586_p0243a02║初業者，先發菩提心，早知常住，畏怖生死，退大取
X28n0586_p0243a03║小，具在彼文。
X28n0586_p0243a04║矛盾具如止觀記
X28n0586_p0243a05║盾，文句作楯，誤也。楚有賣矛及盾者，有來買矛，語
X28n0586_p0243a06║買者言：此矛壞千盾。有來買盾，語買者言：此盾壞
X28n0586_p0243a07║千矛。買矛者猶在，買盾者復至，買矛者語賣者言：
X28n0586_p0243a08║還與汝矛，而壞汝盾，為得幾盾？賣者無答，自語相
X28n0586_p0243a09║違。故矛，戈矛也，建於兵車，長二丈。盾，干盾也。
X28n0586_p0243a10║且順大經諍論之文，故大經皆云不解我意。然彼經
X28n0586_p0243a11║中二十三雙
X28n0586_p0243a12║涅槃經中，迦葉菩薩白世尊言：眾生於佛滅後作
X28n0586_p0243a13║如是說：如來畢竟入於涅槃、或不畢竟入於涅槃，
X28n0586_p0243a14║或說有我、或說無我，或說有中陰、或說無中陰，或
X28n0586_p0243a15║說有退、或說無退，或言如來身是有為、或言如來
X28n0586_p0243a16║身是無為，或有說言十二因緣是有為法、或說是
X28n0586_p0243a17║無為法，或說心是有常、或說心是無常，或有說言
X28n0586_p0243a18║受五欲樂能障聖道、或說不遮，或說世第一法唯
X28n0586_p0243a19║是欲界、或說三界，或有說言施是意業、或有說言
X28n0586_p0243a20║即是五陰，或有說言有三無為、或有說言無三無
X28n0586_p0243a21║為，或有說言有於造色、或有說言無其造色，或有
X28n0586_p0243a22║說言有無作色、或有說言無無作色，或有說言有
X28n0586_p0243a23║心數法、或有說言無心數法，或有說言有五種有、
X28n0586_p0243a24║或有說言有六種有，或有說言八戒齋法優婆塞
X28n0586_p0243b01║戒具足受得、或有說言不具受得，或有說言比丘
X28n0586_p0243b02║犯四重已比丘戒在、或說不在，或有說言須陀洹
X28n0586_p0243b03║人至阿羅漢皆得佛道、或言不得，或有說言佛性
X28n0586_p0243b04║即眾生有、或說佛性離眾生有，或有說言犯四重
X28n0586_p0243b05║禁、作五逆罪、一闡提等皆有佛性，或說言無，或有
X28n0586_p0243b06║說言有十方佛，或有說言無十方佛，如是問已佛
X28n0586_p0243b07║皆答之，一一皆云不解我意。如云：我於經中告諸
X28n0586_p0243b08║比丘：一乘一道一行一緣，如是一乘乃至一緣，能
X28n0586_p0243b09║為眾生作大寂靜，永斷一切繫縛愁苦苦及苦因，
X28n0586_p0243b10║令一切眾到於一有。我諸弟子不解我意，唱言：如
X28n0586_p0243b11║來說須陀洹乃至羅漢皆得佛道。我於經中說須
X28n0586_p0243b12║陀洹人間天上七返往來便般涅槃等，我諸弟子
X28n0586_p0243b13║不解我意，唱言：如來說須陀洹至阿羅漢不得佛
X28n0586_p0243b14║道。乃至結云：如是諍訟是佛境界，非諸聲聞緣覺
X28n0586_p0243b15║所知。準此數之有二十一雙。言二十三雙者，開善
X28n0586_p0243b16║云二十，冶城云二十一，章安云：佛赴緣異說，眾生
X28n0586_p0243b17║不解致成諍論，凡二十一條。今云二十三者，誤也。
X28n0586_p0243b18║開善云二十者，以第二十合第十九為一雙故，冶
X28n0586_p0243b19║城開之成二十一耳。又下文云二十二雙，應改之
X28n0586_p0243b20║云其二十雙。又云二十三內，應云二十一內也。
X28n0586_p0243b21║若唯引不成以證定性，乃至人不見之，徒援權典用
X28n0586_p0243b22║證實教
X28n0586_p0243b23║此辨慈恩偏計之失。故彼疏云：法華論說：決定上
X28n0586_p0243b24║慢根未熟故，如來不記。菩薩與記者，方便令發心
X28n0586_p0243c01║故，即常不輕菩薩也。言未熟者，上慢可爾，趣寂種
X28n0586_p0243c02║性畢竟不熟，云何言未？準理應言：趣寂之人不愚
X28n0586_p0243c03║於法，信根不熟，佛不與記；非趣寂者，當亦成佛。莊
X28n0586_p0243c04║嚴論云：餘人善根涅槃時盡，菩薩善根不爾也。涅
X28n0586_p0243c05║槃經中說：須陀洹等皆當成佛，名不解我意。故知
X28n0586_p0243c06║趣寂定不作佛矣。
X28n0586_p0243c07║縱二十三內，小部不同
X28n0586_p0243c08║此辨小乘於前等法所計不同。如薩婆多據事而
X28n0586_p0243c09║明畢竟涅槃，若曇無德及僧祇部約理而言不畢
X28n0586_p0243c10║竟滅。數人宗於薩婆多部純明無我，破諸外道謂
X28n0586_p0243c11║之邪我，無假名我。論人所計同曇無德明有假我，
X28n0586_p0243c12║破諸外道即陰離陰。婆沙論引育多、提婆說色界
X28n0586_p0243c13║生定有中陰，毗婆闍婆說無中陰，薩婆多亦言定
X28n0586_p0243c14║有中陰。論家亦然，舉業利鈍，惡業強者直入地獄，
X28n0586_p0243c15║善業強者徑生天人，並無中陰。數人所計無漏有
X28n0586_p0243c16║退，如初果位一向無退，入思惟、中二果用於等智
X28n0586_p0243c17║斷惑，即有退義。羅漢無漏，理應不退，前兩果退，牽
X28n0586_p0243c18║羅漢退。舉沙井喻，上下有甎，中間有沙，中沙既頺，
X28n0586_p0243c19║上去到下。論人所計無漏不退，但禪定退，修得欲
X28n0586_p0243c20║界電光之定，此定難捉，有時退失，名之為退。無漏
X28n0586_p0243c21║無退，薩婆多說佛身有為，僧祇所說佛身無為，成
X28n0586_p0243c22║論所計亦有亦無。約絕言故乃是無為，約寄言故
X28n0586_p0243c23║則是有為。應身有為，真身無為，薩婆多宗所計因
X28n0586_p0243c24║緣則是有為，僧祇所說乃是無為。薩婆多云心無
X28n0586_p0244a01║相續即是無常，僧祇所說心有相續即是常義，成
X28n0586_p0244a02║論復用薩婆提義心有相續即是常也。薩婆多說
X28n0586_p0244a03║五欲障道，僧祗所說五欲不障，成論所計有障不
X28n0586_p0244a04║障。薩婆多云色界根本四禪能發世第一法，曇無
X28n0586_p0244a05║德云色、欲兩界通能發於五種方便，無有論明無
X28n0586_p0244a06║色界發五方便者，唯犢子部三界屏發。在凡夫時，
X28n0586_p0244a07║等智斷惑，至無色界；而於後時，更修無漏，以斷於
X28n0586_p0244a08║惑，至無色界。仍前所斷，即發方便，所以得云三界
X28n0586_p0244a09║屏發。成論云：唯在意地，以捨財相應思為正體，亦
X28n0586_p0244a10║以身、口暢之。毗曇用薩婆多云：施、定二業，但意地
X28n0586_p0244a11║善，故身、口亦善。成論所計，無三無為，以三無為非
X28n0586_p0244a12║異體故；數人所計，有三無為，以三無為有別體故。
X28n0586_p0244a13║毗曇中計，定有造色；成論所說，造色則無。薩婆多
X28n0586_p0244a14║計，無作有色；成論并及曇無德云：無作無色。僧祇
X28n0586_p0244a15║所計，不可定言有色、無色。薩婆多云：異體心數，一
X28n0586_p0244a16║時俱起。僧祇部中，說無心數。佛陀提婆計無異體，
X28n0586_p0244a17║起亦相次，前起為心，後起為數。成論同此。餘部多
X28n0586_p0244a18║說，有於五道；唯犢子部，說有六道。薩婆多具受乃
X28n0586_p0244a19║得，成論不具亦得。四卷毗曇，有犯重，捨即是失。雜
X28n0586_p0244a20║心毗曇，但是薉戒，除法滅盡及犯重禁，並言不捨。
X28n0586_p0244a21║二根生時，不入僧數，又非尼攝。餘部多言不失。四
X28n0586_p0244a22║卷毗曇，有五時捨：一、邪見增，二、法滅盡，三、命根斷，
X28n0586_p0244a23║四、犯重，五、罷道。一乘、三乘，諸部之中，並無此計。何
X28n0586_p0244a24║者？一、三皆是大乘所說，非其境界，所以無此。佛性
X28n0586_p0244b01║即離，諸部亦無，並是近代所計耳。犯重之人，有性、
X28n0586_p0244b02║無性，文略不云。薩婆多云：無十方佛。僧祇則云：有
X28n0586_p0244b03║十方佛。成論所說：若一界中，無十方佛；若多世界，
X28n0586_p0244b04║有十方佛。言小部者，除一乘、三乘，佛性即離二雙
X28n0586_p0244b05║之外，餘即小宗，部執不同也。
X28n0586_p0244b06║文句云：內心了了，久知
X28n0586_p0244b07║越州新板知字誤作如字。
X28n0586_p0244b08║覺即捨身，不覺徙之，及彗星等
X28n0586_p0244b09║徙斯氏切。移也。彗祥歲切。星名也。亦謂之孛，言其
X28n0586_p0244b10║形孛孛似掃彗也。華嚴四十三云：菩薩從兜率將
X28n0586_p0244b11║下時，放光照三千大千世界，諸辟支佛覺斯光者
X28n0586_p0244b12║即捨壽命，若不覺者光明力故徙置他方餘世界
X28n0586_p0244b13║中。涅槃第九云：譬如黑月彗星夜現，其明炎熾暫
X28n0586_p0244b14║出還沒，眾生見已生不祥想。諸辟支佛亦復如是，
X28n0586_p0244b15║出無佛世，眾生見已皆謂如來真實滅度生憂悲
X28n0586_p0244b16║想，而如來身實不滅度，如彼日月無有滅沒。
X28n0586_p0244b17║記云：願尚牽來如眷屬妙
X28n0586_p0244b18║若先值佛，發真見諦，生猶未盡，或在上界，或在他
X28n0586_p0244b19║方。今佛分段作佛，或以願力，或以通力，來生下界，
X28n0586_p0244b20║輔佛行化，斷餘殘思，而出三界。若殘惑未盡，值佛
X28n0586_p0244b21║入滅，亦自能斷，或待後佛。慈恩基師引仁王經，列
X28n0586_p0244b22║獨覺眾。又云：釋迦出世，五百獨覺從山中來，至於
X28n0586_p0244b23║佛所。如何通之？然婆沙云：問：支佛為如佛獨出世？
X28n0586_p0244b24║為有俱者？答：或云獨出無俱者，以支佛根利勝身
X28n0586_p0244c01║子故。如身子尚無並出，何況五百功德者俱出？問：
X28n0586_p0244c02║若佛不並出，而五百功德一時出世，何耶？答：此皆
X28n0586_p0244c03║本是聲聞，以緣悟菩提，故名支佛。若本種支佛行
X28n0586_p0244c04║者獨出世，則如佛也。
X28n0586_p0244c05║或二十八，如止觀第六記
X28n0586_p0244c06║楞伽第三云：下者至七，中者三五，上者即生。入般
X28n0586_p0244c07║涅槃如親族法，限至七代如七步蛇，四大力故行
X28n0586_p0244c08║至七步，蛇毒力故不至八步，惑力至七，道力非八。
X28n0586_p0244c09║婆沙云：應有十四，何故云七？答：中有本有數不出
X28n0586_p0244c10║七，故但云七。又總論生應云七人七天，十四中有
X28n0586_p0244c11║合成二十八生也。
X28n0586_p0244c12║如喜根等即遠益人，如止觀第八記
X28n0586_p0244c13║大論云：文殊白佛言：昔我先世過無量劫，爾時有
X28n0586_p0244c14║佛，名師子音王。時有二菩薩比丘：一名喜根，二名
X28n0586_p0244c15║勝意。喜根但說諸法實相，一切諸法婬嗔癡相，皆
X28n0586_p0244c16║是實相，無所罣礙。勝意持戒清淨，毀訾喜根言：是
X28n0586_p0244c17║人說法，入邪見中。是時喜根念：此之人為惡業覆，
X28n0586_p0244c18║當墮大罪。我今為說甚深之法，雖今無益，作後世
X28n0586_p0244c19║因緣。乃說偈云：婬欲即是道，恚癡亦復然，如此三
X28n0586_p0244c20║事中，無量諸佛道。說如是等七十餘偈時，三萬天
X28n0586_p0244c21║子得無生忍。勝意是時身陷地獄。喜根今於東方
X28n0586_p0244c22║作佛，號曰光踰日明王。勝意比丘，今我身是。
X28n0586_p0244c23║十種大心
X28n0586_p0244c24║發廣大心，長養一切善根究竟不退，心無厭足；見
X28n0586_p0245a01║一切佛恭敬供養，心無厭足；正求一切佛法，心無
X28n0586_p0245a02║厭足；遍行菩薩波羅蜜，心無厭足；具足一切菩薩
X28n0586_p0245a03║三昧，心無厭足；於一切三世流轉，心無厭足；嚴淨
X28n0586_p0245a04║佛剎充滿十方，心無厭足；教化成就一切眾生，心
X28n0586_p0245a05║無厭足；於一切剎一切劫中行菩薩行，心無厭足；
X28n0586_p0245a06║修習諸波羅蜜度脫眾生，心無厭足。
X28n0586_p0245a07║經云：唯然
X28n0586_p0245a08║禮記曲禮篇云：父召無諾，先生召無諾，唯而起。鄭
X28n0586_p0245a09║玄注云：應辭唯恭於諾也。唯，以水切。
X28n0586_p0245a10║記云：菩提流支
X28n0586_p0245a11║流亦作留，此云道希，北天竺三藏也。當後魏時，至
X28n0586_p0245a12║于此國。
X28n0586_p0245a13║金輪王出，大海減少，金輪路現，此華乃生
X28n0586_p0245a14║施設論云：繞贍部洲有轉輪王路，廣一踰繕那。無
X28n0586_p0245a15║輪王時，海水所覆，無能見者。若轉輪王出現于世，
X28n0586_p0245a16║大海水減一踰繕那，此輪王路爾乃出現，金沙遍
X28n0586_p0245a17║布，眾寶莊嚴，栴檀香水以灑其上。轉輪聖王巡幸
X28n0586_p0245a18║洲渚，與四種軍俱游此路。泥洹經云：閻浮提內有
X28n0586_p0245a19║尊樹王，名優曇鉢羅，有實無華。優曇鉢樹有金華
X28n0586_p0245a20║者，世乃有佛。
X28n0586_p0245a21║世云：勤學不如擇師
X28n0586_p0245a22║禮記云：是故擇師不可不慎也。楊子云：務學不如
X28n0586_p0245a23║務求師。師者，人之模範也。模不模，範不範，為不少
X28n0586_p0245a24║矣。
X28n0586_p0245b01║但會二乘，何二乘等
X28n0586_p0245b02║此辨北宗不知二乘有兩教之異，不知菩薩有小
X28n0586_p0245b03║衍之殊。
X28n0586_p0245b04║章安云：三十心是初依五恒也，初地已去是第二依
X28n0586_p0245b05║等
X28n0586_p0245b06║涅槃釋文云：今明凞連至三恒為初依，一分、八分
X28n0586_p0245b07║為二依，十二、十四為三依，十六為四依。又云：今約
X28n0586_p0245b08║地前未斷別惑是初依，地上斷別惑作三依，是別
X28n0586_p0245b09║義也。約十信是初依，三十心、十地斷別惑，是圓義
X28n0586_p0245b10║也。就圓更作通、別而說，通則四十心共作四依，別
X28n0586_p0245b11║乃十信為初依，初住至六住為第二依，七住至九
X28n0586_p0245b12║住為第三依，十住是第四依。又云：四依通是師位，
X28n0586_p0245b13║為世間作依止故；通是弟子位，弘宣佛法故；別則
X28n0586_p0245b14║初依是弟子位，第四依是師位，中間二依亦師亦
X28n0586_p0245b15║弟。
X28n0586_p0245b16║凞連
X28n0586_p0245b17║章安云：相傳凞連只是䟦提，今言不爾。䟦提大，凞
X28n0586_p0245b18║連小。或言廣四丈，或八丈，在城北。䟦提在城南，相
X28n0586_p0245b19║去百里，佛居其間，凞連未見。翻言凞連？河未能信
X28n0586_p0245b20║受者，恐誤也。經云：若有眾生於凞連？河沙諸如來
X28n0586_p0245b21║所發菩提心，乃能於是惡世受持如是經典，不生
X28n0586_p0245b22║誹謗。
X28n0586_p0245b23║俱尸
X28n0586_p0245b24║此方翻為角城，城有三角也。更有諸說，具如涅槃
X28n0586_p0245c01║疏。
X28n0586_p0245c02║攝大乘等位，如釋籤引
X28n0586_p0245c03║攝大乘第七釋第四因果勝相中，亦但明歡喜等
X28n0586_p0245c04║十地而已。十地論唯釋華嚴經十地品耳。
X28n0586_p0245c05║文句云：十七地論五凡夫。記云：恐是十地論剩七字
X28n0586_p0245c06║甞撿十地經論，未見具列五凡夫名，然他人引用，
X28n0586_p0245c07║今不測之。後人更尋記文之中，乃云恐是十地論
X28n0586_p0245c08║剩七字者。甞看群錄、開元錄云：真諦三藏，梁朝太
X28n0586_p0245c09║清二年八月屆于都邑，後與沙門寶瓊等二十餘
X28n0586_p0245c10║人譯十七地論，適得五卷，而國有難，於是遂輟。此
X28n0586_p0245c11║與唐譯瑜伽師地論論本是同也。今恐文句云十
X28n0586_p0245c12║七地論，即是此論矣。其十七地論，今闕本焉。瑜伽
X28n0586_p0245c13║論云：一、五識身相應地，二、意地，三、有尋有伺地，四、
X28n0586_p0245c14║無尋唯伺地，五、無尋無伺地，六、三摩呬多地，七、非
X28n0586_p0245c15║三摩呬多地，八、有心地，九、無心地，十、聞所成地，十
X28n0586_p0245c16║一、思所成地，十二、修所成地，十三、聲聞地，十四、獨
X28n0586_p0245c17║覺地，十五、菩薩地，十六、有餘依地，十七、無餘依地。
X28n0586_p0245c18║此十七地，如論具明。淨名疏引五凡夫論，十地名
X28n0586_p0245c19║為聖慧凡夫，是則降佛已下皆是凡夫。若然，十信、
X28n0586_p0245c20║十住、十行、十迴向、十地是五凡夫耶？
X28n0586_p0245c21║大論四智因果總別
X28n0586_p0245c22║大論明四智有多解，或言因中總別，果上總別。言
X28n0586_p0245c23║總別者，直語道慧及一切智，故名為總；因果之上
X28n0586_p0245c24║各加種故，故名為別。又云盡智等者，毗曇云：我知
X28n0586_p0246a01║苦，乃至我知道。無生智者，謂我知苦已，不復更知，
X28n0586_p0246a02║乃至我知道已，不復更知。
X28n0586_p0246a03║邐迆
X28n0586_p0246a04║相連接皃。
X28n0586_p0246a05║記云：當非不，故不得云無
X28n0586_p0246a06║此由慈恩改法華論，決定上慢根未熟故，佛不與
X28n0586_p0246a07║記，未應言不即根不熟也，故今斥之。
X28n0586_p0246a08║疑通會別，理不應然，乃至而苦不許公違論文
X28n0586_p0246a09║此亦慈恩謂法華經俱會二乘，不開菩薩，故今斥
X28n0586_p0246a10║之。余在此地，曾問彼宗人云：法華若不開菩薩，何
X28n0586_p0246a11║以經云諸求三乘人，若有疑悔者等？彼乃答云：疑
X28n0586_p0246a12║通三乘人，會別在二乘。余又問云：若會別在二乘，
X28n0586_p0246a13║而菩薩不會者，經何故云聲聞若菩薩，皆成佛無
X28n0586_p0246a14║疑？若不會之，豈曰成佛及無疑耶？若菩薩有疑不
X28n0586_p0246a15║會，則菩薩之疑永不除耶？
X28n0586_p0246a16║引證除位
X28n0586_p0246a17║除字應作住字。
X28n0586_p0246a18║如字平呼
X28n0586_p0246a19║平字應作去字。李陵與蘇武書云：主客之形，既不
X28n0586_p0246a20║相如。注中作而去切。今記主準此，以去聲呼之，而
X28n0586_p0246a21║傳寫者誤改去字作平字耳。更請詳之。亦如下文
X28n0586_p0246a22║云：故別知見信，經劫數頗到故也。頗字亦是後人
X28n0586_p0246a23║妄改，應作叵字。如前序中宿智頗忘，頗字亦是後
X28n0586_p0246a24║人妄改。
X28n0586_p0246b01║未必全爾。如止觀第三記
X28n0586_p0246b02║若通途說，智只是慧，俱通權實及以因果。如云般
X28n0586_p0246b03║若翻為智慧，如大論云：因名般若，果名薩婆若。又
X28n0586_p0246b04║復智慧俱在於因，如云止觀為因，眼智為果，如來
X28n0586_p0246b05║智慧、諸佛智慧等，此則智慧俱在於果。若云方便
X28n0586_p0246b06║智慧，此則俱在於權。如云智慧甚深，此則俱在於
X28n0586_p0246b07║實。
X28n0586_p0246b08║如大經中釋別五味，亦寄三乘判菩薩位
X28n0586_p0246b09║妙玄止觀皆引大經第九云：聲聞如乳，緣覺如酪，
X28n0586_p0246b10║菩薩如生熟酥，佛如醍醐。即別教五味也。
X28n0586_p0246b11║讀者皆云等
X28n0586_p0246b12║此斥弘華嚴人不解華嚴經意。又上文云：華嚴更
X28n0586_p0246b13║加三世說平等句，合為十句。十種三世等者，新舊
X28n0586_p0246b14║華嚴皆云：有十種說三世，所謂過去世說過去世，
X28n0586_p0246b15║過去世說未來世，過去世說現在世，未來世說過
X28n0586_p0246b16║去世，未來世說現在世，未來世說無盡，現在世說
X28n0586_p0246b17║過去世，現在世說未來世，現在世說平等，現在世
X28n0586_p0246b18║說三世即一念，是為十也。非謂華嚴有十種三世
X28n0586_p0246b19║矣。
X28n0586_p0246b20║文句云：父具四一
X28n0586_p0246b21║父字誤也，應云文具。越州新本則云文具。
X28n0586_p0246b22║記云：諸釋甚廣，於今非要
X28n0586_p0246b23║如慈恩疏五門分別五濁之義：一、釋名，二、出體，三、
X28n0586_p0246b24║對治，四、廢立，五、相攝。於是廣說，文有四五紙餘。
X28n0586_p0246c01║隟
X28n0586_p0246c02║正作隙。綺戟切。
X28n0586_p0246c03║蟣
X28n0586_p0246c04║居豈切。
X28n0586_p0246c05║蝨
X28n0586_p0246c06║所乙切。
X28n0586_p0246c07║俱盧舍者
X28n0586_p0246c08║即二里也。
X28n0586_p0246c09║踰繕那者
X28n0586_p0246c10║亦言由旬。此云合也。應也。計合爾許之量也。同此
X28n0586_p0246c11║方之驛耳。自古聖王一日行量也。然有大小。或八
X28n0586_p0246c12║俱盧舍。或四俱盧舍。或四十里等。
X28n0586_p0246c13║剎那怛剎那臘縛等者
X28n0586_p0246c14║法苑中翻剎那為一念也，翻怛剎那為一瞬也。臘
X28n0586_p0246c15║縛亦言羅婆，雖未見翻，準上乃是六十一瞬故也。
X28n0586_p0246c16║攪
X28n0586_p0246c17║古巧切。
X28n0586_p0246c18║撓
X28n0586_p0246c19║奴巧切。
X28n0586_p0246c20║憀
X28n0586_p0246c21║力彫切。憀賴也。
X28n0586_p0246c22║藤
X28n0586_p0246c23║徒登切。
X28n0586_p0246c24║膚
X28n0586_p0247a01║甫無切。
X28n0586_p0247a02║記云：十六知見，如法界次第
X28n0586_p0247a03║一、我，二、眾生，三、壽者，四、命者，五、生者，六、養育，七、眾
X28n0586_p0247a04║數，八、人，九、作者，十、使作者，十一、起者，十二、使起者，
X28n0586_p0247a05║十三、受者，十四、使受者，十五、知者，十六、見者。
X28n0586_p0247a06║若作三世五陰，各計四句，謂過去、如去等
X28n0586_p0247a07║大論云：如去等者，如人來此間生，去至後世亦如
X28n0586_p0247a08║是也。有云：先世無所從來，滅亦無所去。有云：身神
X28n0586_p0247a09║和合為人，死後神去身不去，是名如去不如去。非
X28n0586_p0247a10║如去非不如去者，見去不去有失，故說非去非不
X28n0586_p0247a11║去，是人不能捨神而著非去非不去。有云：國土世
X28n0586_p0247a12║間八方有邊，上下無邊，總上二法，是名有邊無邊。
X28n0586_p0247a13║有人見有邊無邊俱有過，故不說有邊無邊，故云
X28n0586_p0247a14║非有邊非無邊。神及世間常等者，外道說神有二
X28n0586_p0247a15║種：一常，二無常。若計常者，常修福德後受果報故，
X28n0586_p0247a16║或由行道故神得解脫。若計無常者，為今世名利
X28n0586_p0247a17║故有所作。若計常無常者，有人謂神有二種：一者
X28n0586_p0247a18║細微常住，二者現有所作。現有所作者，身死時無
X28n0586_p0247a19║常，細神是常。若計非常非無常者，若常則無罪福，
X28n0586_p0247a20║若無常亦無罪福。何者？若常則苦樂不異，譬如虗
X28n0586_p0247a21║空雨不濕，風日不能乾。若無常則苦樂變異，譬如
X28n0586_p0247a22║風雨在牛皮中則爛壞。以我心故說必有神，但非
X28n0586_p0247a23║常非無常。佛言：四種皆是邪見。
X28n0586_p0247a24║若本劫本見等六十二
X28n0586_p0247b01║長阿含十三云：佛告善念梵志：此本末見不出六
X28n0586_p0247b02║十二，本劫本見一十八，末劫末見四十四，合六十
X28n0586_p0247b03║二也。言十八者，有四四句，并根本二成十八也。初
X28n0586_p0247b04║四句者：一、見二十劫成敗；二、見四十劫；三、見八十
X28n0586_p0247b05║劫；四、以捷疾智說。一一句皆云神及世間常也。第
X28n0586_p0247b06║二四句者：一、我及世間半常半無常；二、計由戲笑；
X28n0586_p0247b07║三、計失意生；四、以捷疾智說。第三四句者：一、神及
X28n0586_p0247b08║世間有邊；二、無邊；三、上下方有邊；四、方無邊；四、以
X28n0586_p0247b09║捷疾智說。第四四句者：一、我不知不見善惡、有報
X28n0586_p0247b10║無報耶；二、我不知不見有他世無他世耶；三、我不
X28n0586_p0247b11║知不見何者善何者惡耶；四、愚癡闇鈍，隨他問答。
X28n0586_p0247b12║根本二句者：一、定意知眾生未來無因緣而有；二、
X28n0586_p0247b13║以捷疾智說。其次末劫末見四十四句者，於中第
X28n0586_p0247b14║一有四四句。初四句者：一、有想四句也：一、我此終
X28n0586_p0247b15║後生有色有想；二、生無色有想；三、生有色無色有
X28n0586_p0247b16║想；四、非有色非無色有想。二四句者，以有邊無邊
X28n0586_p0247b17║對有想作四句。三四句者，以有樂無樂對有想作
X28n0586_p0247b18║四句。四四句者：一、有想；二、若干想；三、少想；四、無量
X28n0586_p0247b19║想。第二有二四句：初四句者，以有色無色對無想
X28n0586_p0247b20║作四句。次四句者，以有邊無邊對無想作四句。第
X28n0586_p0247b21║三有二四句：初四句者，以有色無色對非有想非
X28n0586_p0247b22║無想為四句。次四句者，以有邊無邊對非有想非
X28n0586_p0247b23║無想為四句。此兩二四，并前四四，合三十二。復有
X28n0586_p0247b24║斷見七句：一、若沙門、婆羅門作如是論：我身從父
X28n0586_p0247c01║母而生，終歸磨滅。二、欲界諸天生，具足斷滅。三、色
X28n0586_p0247c02║界諸天生，具足斷滅。四、空處；五、識處；六、不用處；七、
X28n0586_p0247c03║非想非非想處。次常見有五句：一、計現在五欲自
X28n0586_p0247c04║恣得涅槃；二、初禪；三、二禪；四、三禪；五、四禪，並計得
X28n0586_p0247c05║涅槃。斷常有十二句：并前三十二句，合四十四句；
X28n0586_p0247c06║并前十八句，合六十二句也。具釋如經。
X28n0586_p0247c07║文句云：稠林
X28n0586_p0247c08║觀法師云：難知曰稠多，故名林。
X28n0586_p0247c09║宕
X28n0586_p0247c10║徒浪切。過也。
X28n0586_p0247c11║殞
X28n0586_p0247c12║為閔切。沒也。
X28n0586_p0247c13║記云：先斷
X28n0586_p0247c14║斷，都管切。
X28n0586_p0247c15║兩醫如止觀第三記
X28n0586_p0247c16║大經云：譬如舊醫純用乳藥，如彼外道唯說邪常。
X28n0586_p0247c17║客醫如來初令制乳，如說無常以破邪常。成無常
X28n0586_p0247c18║已，還用真常以破無常。新舊二乳，乳名雖同，邪正
X28n0586_p0247c19║義別。
X28n0586_p0247c20║應云四法一時
X28n0586_p0247c21║今文句中已依記文改定而說，據理應須存舊文
X28n0586_p0247c22║句，方見記文而有用也。舊本文句但云一時，闕於
X28n0586_p0247c23║四法，但是略耳。
X28n0586_p0247c24║委釋具如止觀第五記
X28n0586_p0248a01║論云：三假施設。止觀云：法假如因成，受假如相續，
X28n0586_p0248a02║名假如相待。五眾和合是法假，既云和合，與因成
X28n0586_p0248a03║同也。如根、莖、枝、葉，故有樹名，是受假。受謂領納，由
X28n0586_p0248a04║根、莖故，樹可領納，領納樹故，有樹始終，即相續假
X28n0586_p0248a05║也。用是名字，取二法相，說是二種，是名假。用於樹
X28n0586_p0248a06║名及枝、葉名，取二名下二種之法：樹名之下，枝、葉
X28n0586_p0248a07║為法；枝、葉名下，四大為法。二名、二法，若待非樹，有
X28n0586_p0248a08║樹名生，即相待假也。
X28n0586_p0248a09║初禪劫命等，二禪已去，劫短命長等
X28n0586_p0248a10║初禪初天壽二十中劫，二天壽四十中劫，三天壽
X28n0586_p0248a11║六十中劫，此則名為劫命等也。二禪初天壽二大
X28n0586_p0248a12║劫，二天壽四大劫，三天壽八大劫，此則名為劫短
X28n0586_p0248a13║命長。三禪已去，準說可知。
X28n0586_p0248a14║命是不相應行法
X28n0586_p0248a15║百法疏云：行即行蘊。行蘊有二：一、相應行，即心所
X28n0586_p0248a16║法；二、不相應行，亦言心不相應行，不與心相應故，
X28n0586_p0248a17║非心法故，簡相應行也。亦言非色不相應行。準百
X28n0586_p0248a18║法論，不相應行有二十四：一、得，二、命，三、眾同分，四、
X28n0586_p0248a19║異生性，五、無想定，六、滅盡定，七、無想報，八、名，九、句，
X28n0586_p0248a20║十、文，十一、生，十二、老，十三、住，十四、無常，十五、流轉，
X28n0586_p0248a21║十六、定異，十七、相應，十八、勢速，十九、次第，二十、時，
X28n0586_p0248a22║二十一、方，二十二、數，二十三、和合性，二十四、不和
X28n0586_p0248a23║合性。若準俱舍，頌云：心不相應行，得非得同分，無
X28n0586_p0248a24║想二定命，相名身等類。論云：如是諸法，心不相應，
X28n0586_p0248b01║非色等性，行蘊所收。
X28n0586_p0248b02║俱舍中明五道壽別
X28n0586_p0248b03║等活等上六，如次以欲天，壽為一晝夜，壽量亦同
X28n0586_p0248b04║彼。極熱半中劫，無間中劫全，鬼日月五百，傍生極
X28n0586_p0248b05║中劫。人間五十年，下天一晝夜，乘斯壽五百，上五
X28n0586_p0248b06║增倍倍，唯無雲減三。什法師云：將來世劫盡時，刀
X28n0586_p0248b07║兵起，人壽十歲。婆須蜜從忉利天下，生王家作太
X28n0586_p0248b08║子，教眾人言：我等祖父壽命極長，今人嗔恚，無慈
X28n0586_p0248b09║心故，其壽乃短，是故汝等應行慈心。眾人從命，惡
X28n0586_p0248b10║心漸薄，其後生子，壽二十歲，如其轉續，至于八萬
X28n0586_p0248b11║四千歲也。因文句中辨大小劫，故引此云。當以此
X28n0586_p0248b12║文用通諸說。
X28n0586_p0248b13║如阿閦國亦有女人，而無邪欲
X28n0586_p0248b14║悲華經云：阿閦菩薩願云：所有女人成就一切諸
X28n0586_p0248b15║妙功德，猶如兜術天上天女，無有婦女諸不淨事。
X28n0586_p0248b16║若諸男子發婬欲心，至女人所以愛心視，須臾之
X28n0586_p0248b17║間便得離欲。如是女人若見男子有愛欲心，便得
X28n0586_p0248b18║妊身，亦得離於婬欲之想。禪波羅蜜明三種瞋：一、
X28n0586_p0248b19║非理瞋；二、順理瞋；三、諍論瞋。無事生怒是非理瞋，
X28n0586_p0248b20║名為邪瞋；因人來惱而生怒者名順理瞋，即正瞋
X28n0586_p0248b21║也。乃引摩訶衍論說清淨佛土中雖無邪三毒而
X28n0586_p0248b22║有正三毒為例。今言順理正瞋者，即其人也。
X28n0586_p0248b23║博地之言無教可準，餘國之義出自他人
X28n0586_p0248b24║此文未知斥何人也。或恐斥瑤師，如下文中是也。
X28n0586_p0248c01║慈恩亦云：於我有緣，以神通力接引，於彼遇我，得
X28n0586_p0248c02║聞是經，或是凡夫。若是無學，求有餘無餘涅槃，將
X28n0586_p0248c03║此涅槃謂實滅度之想，求入證此二種涅槃，修二
X28n0586_p0248c04║乘行，種性所排，慈悲所引，生彼遇我，求佛智慧。或
X28n0586_p0248c05║雖於餘佛有緣，生彼平等意趣，故亦說是我也。授
X28n0586_p0248c06║記品記云：但以滅想作凡夫釋，曲會經文，令成己
X28n0586_p0248c07║義。若準此說，驗知今斥乃慈恩耳。
X28n0586_p0248c08║學不師安，義不中難
X28n0586_p0248c09║秦時藍田縣得一大鼎，容二十七斛，邊有篆銘，人
X28n0586_p0248c10║莫能識。乃以此篆示道安法師，安師云：此古篆書，
X28n0586_p0248c11║云魯襄公所鑄。乃寫為隸文。又有一人持一銅斛
X28n0586_p0248c12║於市賣之，其形正圓，下向為斗，橫梁昂者為升，低
X28n0586_p0248c13║者為合，梁一頭籥，籥同黃鐘，容半合，邊有篆銘。堅
X28n0586_p0248c14║以問安師，安云：此王莽自言，出自帝舜，龍集戊辰，
X28n0586_p0248c15║改正即位，以同律量，布之四方，欲小大器均，令天
X28n0586_p0248c16║下取平焉。安公多聞廣識，為若此也。堅勅學士內
X28n0586_p0248c17║外群臣，凡有疑滯，皆師於安。所以京兆為之語曰：
X28n0586_p0248c18║學不師安，義不中難矣。
X28n0586_p0248c19║而生五道之言
X28n0586_p0248c20║維摩經云：而生五道，以現其身，為大醫王，善療眾
X28n0586_p0248c21║病，應病與藥，令得服行。
X28n0586_p0248c22║却入生死之說
X28n0586_p0248c23║寶積經云：文殊師利言：吾又恣心入諸塵勞生死
X28n0586_p0248c24║之內。
X28n0586_p0249a01║驚入火宅之喻
X28n0586_p0249a02║此經云驚入火宅，方宜救濟。
X28n0586_p0249a03║非涅槃一百之文
X28n0586_p0249a04║止觀云：釋論有二文，初以二乘為四百，後以二乘
X28n0586_p0249a05║為一百，今通之。論明通意，通家以真諦為極，過三
X28n0586_p0249a06║百已未破化城但入涅槃，即指涅槃為四百耳。而
X28n0586_p0249a07║復以二乘為一百者，更明出假菩薩從空出假，非
X28n0586_p0249a08║涅槃為一百，入三界為三百耳。
X28n0586_p0249a09║小乘之中諸部不同，亦有信有十方佛
X28n0586_p0249a10║薩婆多部云：無十方佛。僧祇部云：有十方佛。成實
X28n0586_p0249a11║論云：一世界則無，多世界則有。又大論云：聲聞法
X28n0586_p0249a12║中有十方佛，汝自不解。如雜阿含說：譬如大雨連
X28n0586_p0249a13║注，渧渧無間，不可知數。是諸世界亦復如是。我見
X28n0586_p0249a14║東方無量世界，有成有住，其數甚多，不可分別。如
X28n0586_p0249a15║是乃至十方亦然。長阿含云：有鬼神王請佛偈云：
X28n0586_p0249a16║大精進人我歸命，佛二足中最尊上。智慧眼人能
X28n0586_p0249a17║知見，諸天不解此慧事。過去未來今諸佛，一切咸
X28n0586_p0249a18║皆稽首禮。如是我今歸命佛，亦如恭敬三世尊。如
X28n0586_p0249a19║是偈中有十方佛。若佛於聲聞法中言有十方佛
X28n0586_p0249a20║者，眾生當言：佛易可遇，不勤脫苦。若不遇此佛，當
X28n0586_p0249a21║遇彼佛。因此懈怠，不勤求度。以是故，於聲聞法中
X28n0586_p0249a22║不言有十方佛，亦不言無十方佛也。
X28n0586_p0249a23║凡夫有反復
X28n0586_p0249a24║復應作覆。
X28n0586_p0249b01║此直是異解等九字，恐須作白字書之
X28n0586_p0249b02║或云：白字，即寫白也。古本文句，此之九字，注於文
X28n0586_p0249b03║下。記主意謂此之九字，不可注于文下，須作大書，
X28n0586_p0249b04║即是寫白也。今之文句，已依記文改定而示，乃令
X28n0586_p0249b05║記文無用，後人更請詳之。
X28n0586_p0249b06║文句云：今不頌順，但頌揀誡等
X28n0586_p0249b07║此一段文恐是訛略。若對上文，此中應云今不頌
X28n0586_p0249b08║順誡，但頌揀許。揀復為二：初三行半頌上五千退，
X28n0586_p0249b09║次二句頌上眾已清淨，次一句頌許。又下釋中云
X28n0586_p0249b10║舍利弗善聽，即頌上誡許。誡令善聽者，亦恐誤也，
X28n0586_p0249b11║但是頌於揀許之許耳，非誡許也。故長行云汝今
X28n0586_p0249b12║善聽當為汝說。又下文云諸佛所得下三十三行
X28n0586_p0249b13║三句者，亦誤也，應云三十四行三句也。又云從未
X28n0586_p0249b14║來世諸佛下者，亦誤也，應云從未來諸世尊下也。
X28n0586_p0249b15║記云凡夫上慢有五不同等
X28n0586_p0249b16║大婆沙云：異生有五，謂有漏善及以四果。初果起
X28n0586_p0249b17║四除第一，一來起三除前二，不還起二除前三，羅
X28n0586_p0249b18║漢無慢。故知四善根但為一，四果為四，名五不同
X28n0586_p0249b19║矣。委如論中辨之。
X28n0586_p0249b20║各有其意，如釋籤
X28n0586_p0249b21║大論十戒者：一、不缺，二、不破，三、不穿，四、不雜，五、隨
X28n0586_p0249b22║道，六、無著，七、智所讚，八、自在，九、隨定，十、具足。不缺
X28n0586_p0249b23║戒是性重四波羅夷也，不破戒是十三僧殘也，不
X28n0586_p0249b24║穿戒是波逸等也，不雜戒是定共戒也，隨道戒是
X28n0586_p0249c01║順理見真也，無著戒是於思惑無染也。智讚、自在，
X28n0586_p0249c02║約俗諦辨；隨定、具足，就中道明。大經十戒者：一、禁
X28n0586_p0249c03║戒，二、清淨戒，三、善戒，四、不缺戒，五、不析戒，六、大乘
X28n0586_p0249c04║戒，七、不退戒，八、隨順戒，九、畢竟戒，十、具足諸波羅
X28n0586_p0249c05║蜜戒。論中前四戒與大經前四次第對之，至其第
X28n0586_p0249c06║四而不同者，論不雜戒即大經不缺戒，與論不缺
X28n0586_p0249c07║名同義別。論取缺壞不任，故對四重；經取微有缺
X28n0586_p0249c08║損，故對不雜也。論隨道、無著戒即大經不析戒，論
X28n0586_p0249c09║智所讚戒即大經大乘戒，論自在戒即大經不退
X28n0586_p0249c10║戒、隨順戒，論隨定戒即大經畢竟戒，論具足戒即
X28n0586_p0249c11║大經具足諸波羅蜜戒。但依此對，不須改也。
X28n0586_p0249c12║今且依大經，以不缺等三
X28n0586_p0249c13║上文云：若依大論，即不缺第三；若依大經，則不缺
X28n0586_p0249c14║居首。此恐誤矣。大論、大經十戒列名，如向已示。妙
X28n0586_p0249c15║玄又將不破戒首列，請以向列為準。
X28n0586_p0249c16║并定共、道共即六戒
X28n0586_p0249c17║須并無著戒，方成六戒也。又云道共定共，判在三
X28n0586_p0249c18║藏四果者，亦是誤也。
X28n0586_p0249c19║隨自意中，通途善惡
X28n0586_p0249c20║夫善惡無定，如諸蔽為惡，事度為善；人天報盡，還
X28n0586_p0249c21║墮三途，已復是惡。二乘出苦，名之為善；二乘雖善，
X28n0586_p0249c22║但是自度，當知生死、涅槃俱復是惡。六度菩薩慈
X28n0586_p0249c23║悲兼濟，此乃為善；雖能兼濟，如毒器貯食，食則殺
X28n0586_p0249c24║人，已復是惡。三乘同斷，此乃稱妙，而不見別理，已
X28n0586_p0250a01║復是惡；別教為善，猶帶方便，豈非是惡？唯圓名善，
X28n0586_p0250a02║善順實相。如此善惡，其義則通。
X28n0586_p0250a03║文句云：九部、十二部，如玄義說
X28n0586_p0250a04║小乘九部，以小乘中灰斷無如意珠身，故無方廣
X28n0586_p0250a05║部。又無天皷自鳴，故無無問自說部。雖有授記，以
X28n0586_p0250a06║其少故，復無授記部。此且從別作如是說。若乃通
X28n0586_p0250a07║途大小兩乘，皆論十二部也。一修多羅，此云法本。
X28n0586_p0250a08║二祇夜，此云重頌。三和伽羅那，此云授記。四伽陀，
X28n0586_p0250a09║此云不重頌。五優陀那，此云無問自說。六尼陀那，
X28n0586_p0250a10║此云因緣。七阿波陀那，此云譬喻。八伊帝曰多伽，
X28n0586_p0250a11║此云本事。九闍陀伽，此云本生。十毗佛略，此云方
X28n0586_p0250a12║廣。十一阿浮陀達磨，此云未曾有。十二優波提舍，
X28n0586_p0250a13║此云論議。部者，別也，類也。以此十二，其類別也。新
X28n0586_p0250a14║譯恐濫部袟，故乃謂之十二分教也。
X28n0586_p0250a15║經云：無二亦無三
X28n0586_p0250a16║余於京國見慈恩宗人云：三藏奘師準梵本中，應
X28n0586_p0250a17║云無其第二及以第三。以是之故，但會二乘，不會
X28n0586_p0250a18║菩薩。乃引下文密遣二人，無有二乘說二涅槃等
X28n0586_p0250a19║文作證。當知他宗如斯釋經，與夫天台大義相違。
X28n0586_p0250a20║所以記中斥云：此是極聖誠說，而不肯信也。具如
X28n0586_p0250a21║上下辨之可知。
X28n0586_p0250a22║文句云：本誓既普，今眾生等
X28n0586_p0250a23║越州新板今字誤作令字。又下文約三義釋眾生
X28n0586_p0250a24║者，眾字去呼，故漢書中亦作去呼。然則常讀多依
X28n0586_p0250b01║平呼，解義乃是去呼耳。
X28n0586_p0250b02║兇
X28n0586_p0250b03║許容切。惡也。
X28n0586_p0250b04║欒
X28n0586_p0250b05║此字是木名也。正作圞，圓也。
X28n0586_p0250b06║從癡有愛，則我病生
X28n0586_p0250b07║下句相帶來耳。
X28n0586_p0250b08║坏
X28n0586_p0250b09║此字是未燒瓦也。若作衃，即凝血也。若作肧，即懷
X28n0586_p0250b10║胎一月也。恐正作肧。
X28n0586_p0250b11║疱
X28n0586_p0250b12║薄教切。
X28n0586_p0250b13║膊
X28n0586_p0250b14║普各切。字應作髆。補各切。肩胛也。
X28n0586_p0250b15║腕
X28n0586_p0250b16║烏貫切。
X28n0586_p0250b17║荕
X28n0586_p0250b18║字應從竹。
X28n0586_p0250b19║記云：聲嘶忽急
X28n0586_p0250b20║嘶，先奚切，聲散也，亦悲聲也。
X28n0586_p0250b21║略如止觀第四記，引入胎經，及三十八七日，并俱舍
X28n0586_p0250b22║五位等
X28n0586_p0250b23║佛為難陀廣說胎相六趣不同，兼辨六趣中陰等
X28n0586_p0250b24║相，乃至父母精血不淨相等。初入如風雨入舍，或
X28n0586_p0250c01║在母腹而命終者，又母有患而不入胎，若不壞者
X28n0586_p0250c02║七日一變。初七如薄酪，二七如厚酪，三七如短小
X28n0586_p0250c03║藥杵，四七如溫石，五七五皰開張，乃至第三十八
X28n0586_p0250c04║七風力所轉，頭向產門申兩臂出，每於一七各有
X28n0586_p0250c05║一風吹令變異，如經廣說也。俱舍五位即是五七
X28n0586_p0250c06║之梵音耳，次第對之可以知矣。又復應知，羯剌藍
X28n0586_p0250c07║亦言歌羅邏，又羯邏藍此翻和合，又云凝滑，父母
X28n0586_p0250c08║不淨和合凝滑如薄酪也。頞部陀此翻皰結，於凝
X28n0586_p0250c09║酪中生一皰結也。閇尸亦言閇手，又卑尸此翻肉
X28n0586_p0250c10║團，結聚成團也。羯男亦言鍵南，又伽訶那此翻堅，
X28n0586_p0250c11║肉團堅實也。鉢羅奢佉此云枝，五七之時有形相
X28n0586_p0250c12║之枝故也。
X28n0586_p0250c13║有人具立受胎章門，并世人云法華亦明三乘
X28n0586_p0250c14║他宗章疏，率多如此。宋咸云：凡坦然明白之條，則
X28n0586_p0250c15║五行俱下而詮釋；洎卓爾難明之意，則一辭不措
X28n0586_p0250c16║而闕亡。其斯之謂歟？然受胎事，亦可知之。故婆沙
X28n0586_p0250c17║云：若是男子，於母生愛，於父生恚。彼作是念：若無
X28n0586_p0250c18║此男子者，我當與此女人而共交會。父母合會，所
X28n0586_p0250c19║有精氣，見是已有，見已生喜。生喜之後，便乃迷悶。
X28n0586_p0250c20║以迷悶故，中有轉重，更不移動。是時自見己身在
X28n0586_p0250c21║母右脇，面向母背而坐。若是女人，反此可知。廣說
X28n0586_p0250c22║中有及受胎相。請讀婆沙、慈恩宗說。法華明一佛
X28n0586_p0250c23║乘，是頓教攝；說其三車，是漸教收；妙莊嚴王品八
X28n0586_p0250c24║萬四千得法眼淨，是初果等；他人或以普門品後
X28n0586_p0251a01║現三乘身，是說三乘等。
X28n0586_p0251a02║若菩薩不開，何須引昔
X28n0586_p0251a03║此斥他宗云不開菩薩之失也。具如上辨。次文中
X28n0586_p0251a04║云四衢者，爾雅云：四達謂之衢。注云：交道四出也。
X28n0586_p0251a05║又云：碌碌者，多石皃也。
X28n0586_p0251a06║支佛五級
X28n0586_p0251a07║五字誤也。經云：辟支佛塔應十一層。
X28n0586_p0251a08║阿難問佛：何故爾等
X28n0586_p0251a09║此文訛略。經云：阿難！一切四眾起佛舍利七寶塔
X28n0586_p0251a10║已，應當更起三塔供養，所謂支佛、羅漢、輪王。阿難
X28n0586_p0251a11║白佛：如來出世，悲憫眾生，滅後起塔，得大功德。其
X28n0586_p0251a12║餘三塔，於諸眾生得何等利？佛言：支佛悟法因緣，
X28n0586_p0251a13║入深法性，能為人天而作福田。羅漢生分已盡，能
X28n0586_p0251a14║為世間福田。輪王以十善化物，以是應當起塔供
X28n0586_p0251a15║養。如來塔高一十三層，辟支佛塔應十一層，羅漢
X28n0586_p0251a16║四層，輪王無級。何以故？未脫三界諸有苦故。
X28n0586_p0251a17║
X28n0586_p0251a18║天台三大部補注卷第六