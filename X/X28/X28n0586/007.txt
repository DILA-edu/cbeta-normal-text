X28n0586_p0251a19║
X28n0586_p0251a20║
X28n0586_p0251a21║天台三大部補注卷第七（妙經　文句　文句記）
X28n0586_p0251a22║
X28n0586_p0251a23║永嘉沙門釋　從義　撰
X28n0586_p0251a24║記云：關中雖立，善不受報
X28n0586_p0251b01║關中即禹貢雍州之城，東自同華略河而北，西自
X28n0586_p0251b02║歧隴原會極于北垂，盡其地也。羅什入關，生肇、融、
X28n0586_p0251b03║叡，四子往而師之。生公乃喟然而歎曰：夫象以盡
X28n0586_p0251b04║意，得意則忘象；言以詮理，入理乃息言。由斯乃立
X28n0586_p0251b05║善不受報，頓悟成佛。二諦論、佛性當有論、法身無
X28n0586_p0251b06║色論、佛淨土論、應有緣論等。
X28n0586_p0251b07║文句云：為山始簣，合抱初毫
X28n0586_p0251b08║論語云：譬如為山，未成一簣，止，吾止也。譬如平地，
X28n0586_p0251b09║雖覆一簣，進，吾往也。注云：簣，土籠也。此勸人進道
X28n0586_p0251b10║德耳。為山者，其功雖已多，未成一籠而中道止者，
X28n0586_p0251b11║我不以其前功多而善之，見其志不遂，故不與也。
X28n0586_p0251b12║平地者，將進加功，雖始覆一簣，所不以其功少而
X28n0586_p0251b13║薄之，據其欲進而與之也。亦如合抱大樹，起自毫
X28n0586_p0251b14║末；滔滔之水，本于濫觴。當知皆取初始之義耳。莊
X28n0586_p0251b15║子注疏云：秋毫之末也。毫末，微也。文選云：參差孔
X28n0586_p0251b16║樹，毫末成拱。注云：孔子卒，弟子各以其國樹種之
X28n0586_p0251b17║於塋。本毫末之小，而至于合拱。拱，合手也。老子德
X28n0586_p0251b18║經云：合抱之木，生於毫末；九層之臺，起於累土；千
X28n0586_p0251b19║里之行，始於足下。
X28n0586_p0251b20║記云：涅槃河中七種眾生
X28n0586_p0251b21║大經一部凡說六河，謂生死河、涅槃河、煩惱河、佛
X28n0586_p0251b22║性河、善法河、惡法河，兩兩相對。生死河論得出不
X28n0586_p0251b23║得出，涅槃河論得入不得入，煩惱河論能斷不能
X28n0586_p0251b24║斷，佛性河論能見不能見，善法河論至極不至極，
X28n0586_p0251c01║惡法河論能離不能離。第三十卷師子吼品云：如
X28n0586_p0251c02║恒河邊有七種人。此乃喻於生死河也。生死河該
X28n0586_p0251c03║分段變易。三十二卷迦葉品云：如恒河中有七眾
X28n0586_p0251c04║生。此則喻於涅槃河也。涅槃河則專在分段以別
X28n0586_p0251c05║破通，故云七人不修三慧，乃指通教涅槃為河耳。
X28n0586_p0251c06║既以恒河喻涅槃，故云涅槃河中也。至于下文釋
X28n0586_p0251c07║信解品，須知今來所引之文，故知下文應云河邊
X28n0586_p0251c08║有七種人也。七眾生者，一者常沒如大魚身重處
X28n0586_p0251c09║深，喻闡提也。二者暫出還沒如大魚身重處淺，喻
X28n0586_p0251c10║凡夫有少善根也。三者出已則住如坘彌魚身處
X28n0586_p0251c11║淺水樂見光明，喻四念處及煗法也。四者出已遍
X28n0586_p0251c12║觀四方如䱜魚，喻頂位人及初果也。五者如䱜魚
X28n0586_p0251c13║觀四方已為食故行，喻二果也。六者如䱜魚行已
X28n0586_p0251c14║復住，喻三果也。七者到彼岸，喻阿羅漢辟支佛佛
X28n0586_p0251c15║等也。坘彌者，坘正作低，都奚切，下音迷，具云帝彌
X28n0586_p0251c16║祇羅，此翻為大身魚也。䱜魚者，䱜倉各切，博物誌
X28n0586_p0251c17║云：鱕䱜有鐇骨在鼻前，其狀猶如斤斧然，故江東
X28n0586_p0251c18║人呼斤斧為鐇也。鱕鐇二字皆甫煩切。
X28n0586_p0251c19║今不暇釋，如止觀第五記
X28n0586_p0251c20║大經三十二云：或有佛性，闡提人有，善根人無，古
X28n0586_p0251c21║師謂是惡境界性也。或有佛性，善根人有，闡提人
X28n0586_p0251c22║無，古師謂是緣因性也。復有佛性，二人俱有，古師
X28n0586_p0251c23║謂是正因性也。復有佛性，二人俱無，古師謂是了
X28n0586_p0251c24║因性也。如此釋者，亦別教意，不了義也。若了義者，
X28n0586_p0252a01║應云闡提、善人俱有性德。闡提有修惡，善根人無；
X28n0586_p0252a02║闡提人無修善，善根人有；二人俱無，無不退性，以
X28n0586_p0252a03║皆未入似位故也。然輔行云二人俱無，古師謂是
X28n0586_p0252a04║了因性者，誤也。古師但云無果，果性又云果性。輔
X28n0586_p0252a05║行又云善根人有，古謂緣性。今文乃云善根人有
X28n0586_p0252a06║了因性者，以舊師云善根人有萬善，了因亦名緣
X28n0586_p0252a07║因，所以今文與輔行記各引一邊耳。又今文云世
X28n0586_p0252a08║諦因惡，真諦因善者，兩箇因字皆須在下，即是惡
X28n0586_p0252a09║因及善因也。
X28n0586_p0252a10║經云：玫瑰
X28n0586_p0252a11║火珠也。又石之美好者曰玫，圓好者曰瑰。郭璞云：
X28n0586_p0252a12║石珠也。又琅玕也。出在崑崙開明山中。此之七寶，
X28n0586_p0252a13║經論之中，出沒不同，或沒頗梨，出琥珀，或除珊瑚，
X28n0586_p0252a14║取赤真珠。
X28n0586_p0252a15║栴檀、沉水
X28n0586_p0252a16║栴檀：如前。辨沉水者：異物誌云：出日南國。欲取，當
X28n0586_p0252a17║先斫壞樹，著地積久，外朽爛，其心堅者，置水則沉，
X28n0586_p0252a18║曰沉香。其次在心白之間，不甚精堅者，置之水中，
X28n0586_p0252a19║不沉不浮，與水平者，名為𣝕香。
X28n0586_p0252a20║木樒
X28n0586_p0252a21║異物誌云：名為香樹，生千歲，根本甚大。先伐之，僵
X28n0586_p0252a22║之四五年，乃往看。年月久，樹根惡者腐敗，唯中節
X28n0586_p0252a23║堅貞芬芳，香獨在耳。廣志曰：出交州及西方。本草
X28n0586_p0252a24║經云：木香，一名蜜香，味辛溫也。
X28n0586_p0252b01║童子
X28n0586_p0252b02║應法師云：七八歲已上，乃至未娶者之總名也。釋
X28n0586_p0252b03║名曰：十五曰童，故禮有陽童。牛羊之無角曰童，山
X28n0586_p0252b04║無草木曰童，言未冠者似之故也。
X28n0586_p0252b05║膠漆
X28n0586_p0252b06║不空所譯仁王念誦法，其𦘕像者，莫用皮膠，用諸
X28n0586_p0252b07║香膠。如無香膠，煎糯米汁，用和彩色。餘如文句中
X28n0586_p0252b08║辨。
X28n0586_p0252b09║記云：如佛升忉利等，如止觀第一記
X28n0586_p0252b10║阿含云：佛升忉利，以神足力制諸弟子，不令知處。
X28n0586_p0252b11║二王憶佛，因成大患。大臣白王，造像供養。優填王
X28n0586_p0252b12║以栴檀香作，匿王乃以紫磨金作，悉高五尺。初召
X28n0586_p0252b13║工匠，與重寶賞，無能作者。毗首羯磨化為人來，為
X28n0586_p0252b14║王造之。下斧之聲，上至忉利，聞者解脫。
X28n0586_p0252b15║若準冥祥記，此土總有一十八處造像等
X28n0586_p0252b16║南齊大原王琰，撰冥祥記十卷。大唐弘福寺沙門
X28n0586_p0252b17║彥悰，撰東夏三寶感通錄三卷。彼中卷列靈像垂
X28n0586_p0252b18║降之緣，乃有五十條。文初亦引冥祥記，云漢夢神
X28n0586_p0252b19║人等。第三乃列吳中石像緣，云西晉愍帝建興元
X28n0586_p0252b20║年，吳郡吳縣松江滬瀆口，漁者華焉，遙見海中有
X28n0586_p0252b21║二人現，浮游水上。漁人疑為海神，延巫祝備牲牢
X28n0586_p0252b22║迎之，風濤彌盛。有奉佛居士朱膺，聞而歎曰：將非
X28n0586_p0252b23║大覺之垂降乎？乃齋潔稽首迎之，風波遂靜。浮江
X28n0586_p0252b24║二人，隨潮入浦，漸近漸明，乃知石像。看像背銘，一
X28n0586_p0252c01║名維衛，二名迦葉，莫測帝代，而書迹分明，舉高七
X28n0586_p0252c02║尺。沙門法開，來自西域，乃稱經說東方有二石像，
X28n0586_p0252c03║有供養禮覲者，除積劫罪。又有吳興太守吳佩女
X28n0586_p0252c04║所感像者。彼第八乃列東晉周玘，字宣佩，位至吳
X28n0586_p0252c05║興太守。家世奉佛，其女尤甚精進。家僮捕魚，忽見
X28n0586_p0252c06║金光溢川，映流而上。當即下網，得一金像，高三尺
X28n0586_p0252c07║許，形相嚴明，浮水而住，牽排不動。馳往白玘，以告
X28n0586_p0252c08║女。乃以人船，送女往迎。遙見喜，心禮而手挽，即得
X28n0586_p0252c09║上船，在家供養。女夕夢佛左膝痛，覺看像膝，果有
X28n0586_p0252c10║穿處，即以金釵補之。今云吳佩女者，引文訛略耳。
X28n0586_p0252c11║招提
X28n0586_p0252c12║此云四方也。
X28n0586_p0252c13║分陀利
X28n0586_p0252c14║此云白蓮華。
X28n0586_p0252c15║白虎通
X28n0586_p0252c16║後漢孝章帝於白虎殿會群儒講論五經同異所
X28n0586_p0252c17║作也，凡十卷。班固奉勅撰定其事以奏聞。
X28n0586_p0252c18║經云作樂
X28n0586_p0252c19║世本云：黃帝世，伶倫作樂也。
X28n0586_p0252c20║皷
X28n0586_p0252c21║說文云：擊鼓也。世本云：夷作皷。以捊擊之曰皷，以
X28n0586_p0252c22║手搖之曰[非/(壴*皮)]。
X28n0586_p0252c23║吹
X28n0586_p0252c24║尺偽切鼓吹也。月令曰：命樂正習吹。
X28n0586_p0253a01║角
X28n0586_p0253a02║通典云：書記所不載。或出羗胡，以驚中國。馬：馬融
X28n0586_p0253a03║云：出吳越。
X28n0586_p0253a04║貝
X28n0586_p0253a05║大蠡也，容可數升，並吹之以節樂。亦出南蠻。
X28n0586_p0253a06║簫
X28n0586_p0253a07║世本云：舜所造，其形參差，象鳳翼，十管，長二尺，一
X28n0586_p0253a08║名籟。前代有洞簫，今無。蔡邕云：簫，編竹有底，大者
X28n0586_p0253a09║二十三管，小者十六管，長則濁，短則清，以蜜蠟實
X28n0586_p0253a10║其底而增減之，則和。
X28n0586_p0253a11║笛
X28n0586_p0253a12║風俗通云：丘仲所造，長尺四寸，七孔。
X28n0586_p0253a13║琴
X28n0586_p0253a14║世本云：神農所造。琴橾云：伏義作琴，所以修身理
X28n0586_p0253a15║性，反其天真。白虎通云：琴，禁也，禁止於邪，以正人
X28n0586_p0253a16║心也。廣雅云：長三尺六寸六分，象三百六十六日。
X28n0586_p0253a17║五絃象五行。大絃為君，寬和而溫；小絃為臣，清廉
X28n0586_p0253a18║不亂。文王、武王加二絃，以合君臣之恩。爾雅云：大
X28n0586_p0253a19║琴謂之離，二十七絃。今無其器。
X28n0586_p0253a20║箜篌
X28n0586_p0253a21║漢武帝使樂人侯調所作，或云侯暉所作。其聲坎
X28n0586_p0253a22║坎然應節，謂之坎侯，聲訛轉為空侯耳。侯者，因樂
X28n0586_p0253a23║工人姓耳。
X28n0586_p0253a24║琵琶
X28n0586_p0253b01║漢遣烏孫公主嫁昆彌，念其行道思慕，故使工人
X28n0586_p0253b02║裁箏、筑為馬上之樂，以手為琵琶，名推手前曰批，
X28n0586_p0253b03║引手却曰把。
X28n0586_p0253b04║鐃
X28n0586_p0253b05║通典云：鐃如編鐘而無舌，有柄，搖之以止皷。漢鼓
X28n0586_p0253b06║吹曲有鐃歌。釋名曰：鐃，聲鐃鐃也。
X28n0586_p0253b07║銅鈸
X28n0586_p0253b08║文句云：長安人呼露盤為銅鈸。記云：長安無此音，
X28n0586_p0253b09║或聲轉耳者。今按通典云：銅鈸亦謂之銅盤，出西
X28n0586_p0253b10║戎及南蠻，其圓數寸，隱起如浮漚，貫之以韋，相擊
X28n0586_p0253b11║以和樂也。南蠻國大者圓數尺，故知銅盤聲轉為
X28n0586_p0253b12║露盤耳。
X28n0586_p0253b13║文句云：長安
X28n0586_p0253b14║漢書云：長安本名咸陽，漢祖初定天下，欲都洛邑，
X28n0586_p0253b15║因婁敬之諫，故帝乃歎云：朕當於此長安子孫。故
X28n0586_p0253b16║以名之。至姚秦時，乃改長安而名常安。什師在秦
X28n0586_p0253b17║譯經，今合云常安耳。今不云者，以取漢之所稱從
X28n0586_p0253b18║初者也。
X28n0586_p0253b19║戒經不許造半身像、得失意、罪善相、不起墮落等
X28n0586_p0253b20║經文但言不得造半身像，而無得失意罪等文。然
X28n0586_p0253b21║彼經中，初明不持五戒，犯六重等，一一皆言得失
X28n0586_p0253b22║意罪，不起墮落。今文不許造半身像，但借此文耳。
X28n0586_p0253b23║仍加善相兩字，讀者知之。
X28n0586_p0253b24║記云：梁宣驗記
X28n0586_p0253c01║宋臨川王義撰宣驗記并幽明錄。
X28n0586_p0253c02║陳思王
X28n0586_p0253c03║魏志云：曹植字子建，魏武帝第三子也。初封東阿
X28n0586_p0253c04║王，後改封雍。立王死，諡曰陳思王。
X28n0586_p0253c05║私制轉七聲
X28n0586_p0253c06║原夫聲有八轉：一體，二業，三具，四為，五從，六屬，七
X28n0586_p0253c07║於，八呼。七轉常用，呼聲用稀，故但云七也。西域國
X28n0586_p0253c08║法，若欲尋讀內外典籍，要解聲論八轉聲，方知文
X28n0586_p0253c09║義分齊。一補沙，此是直指陳聲，如人斫樹，指說其
X28n0586_p0253c10║人，即令體聲。二補盧衫，是所作業聲，如所作斫樹，
X28n0586_p0253c11║故云業也。三補盧崽挐，是能作具聲，如由斧斫，故
X28n0586_p0253c12║云具也。四補盧沙耶，是所為聲，如為人斫，故云為
X28n0586_p0253c13║也。五補盧沙䫂，是所從聲，如因人造舍等，故云從
X28n0586_p0253c14║也。從即所因故。六補盧殺娑，是所屬聲，如奴屬主，
X28n0586_p0253c15║故云屬也。七補盧殺，是所於聲，如客依主，故云於
X28n0586_p0253c16║也。於即依義。瑜伽第二名上七種為七例句，以是
X28n0586_p0253c17║起解大例故。唯有梵語聲論八轉，更加稧補盧沙，
X28n0586_p0253c18║是呼召之聲，故云呼也。然此八聲，各有三種：一男
X28n0586_p0253c19║聲，二女聲，三非男聲非女聲。此上且約男聲說之，
X28n0586_p0253c20║以梵名丈夫為盧沙故。崽，所皆切。又佛道論衡云：
X28n0586_p0253c21║陳思王幼含珪璋，十歲能文。每讀經文，輙流連嗟
X28n0586_p0253c22║玩，以為至道之宗極也。遂製轉讀七聲昇降曲折
X28n0586_p0253c23║之響。世之諷誦，咸憲章焉。甞遊魚山，忽聞空中梵
X28n0586_p0253c24║天之響，清颺哀婉，其聲動心。獨聽良久，而侍御莫
X28n0586_p0254a01║聞。植深感神理，彌悟法應。乃慕其聲飾，寫為梵唄，
X28n0586_p0254a02║撰文製章，傳為後式。梵聲光顯，始於此也。又高僧
X28n0586_p0254a03║傳云：金言有譯，梵響無授。有魏陳思王深愛聲律，
X28n0586_p0254a04║屬意細音。既通般遮之瑞響，又感魚山之神製。於
X28n0586_p0254a05║是用治本，起瑞應，以為學者之宗。若集論衡轉七
X28n0586_p0254a06║聲，與記是同，未必全如聲論七轉聲等。學者思之。
X28n0586_p0254a07║漁山
X28n0586_p0254a08║西征記云：魚山，此臨河，在濟州。
X28n0586_p0254a09║賢愚經：鈴聲比丘緣
X28n0586_p0254a10║波斯匿王，欲行征伐。時祇洹中，有一比丘，形極矬
X28n0586_p0254a11║陋，音聲異妙，振聲高唄，音極和暢，軍眾傾耳，無有
X28n0586_p0254a12║厭足。王乃問佛：今此比丘，何緣如是，形極醜陋，其
X28n0586_p0254a13║音深遠？佛告大王：過去有佛，名曰迦葉，度人訖已，
X28n0586_p0254a14║便般涅槃。王收舍利，起塔供養，即勅監典，各主一
X28n0586_p0254a15║邊。其中有一，監典懈怠，功獨不就，王遂責之。其人
X28n0586_p0254a16║懷恐，便白王言：此塔太大，何時當成？及王去後，其
X28n0586_p0254a17║塔都訖，顯然可觀。其人即便，悔前過咎，持一金鈴，
X28n0586_p0254a18║著塔剎頭，仍立願言：令我所生，音聲極妙，將來有
X28n0586_p0254a19║佛，號釋迦文，使我得見，度生死苦。以是因緣，果報
X28n0586_p0254a20║如斯。由嫌塔大，故身極矬，以施鈴故，今得解脫。
X28n0586_p0254a21║梵網誠制，何待固言
X28n0586_p0254a22║亦不得聽吹貝鼓角、琴瑟箏笛、笙篌歌叫、妓樂之
X28n0586_p0254a23║聲。若故作者，犯輕垢罪。
X28n0586_p0254a24║有人至此，引諸經華香等
X28n0586_p0254b01║慈恩引發菩提心經云：若以一華散施，得七覺支
X28n0586_p0254b02║華故；以香施，得五分法身香故；以旛施，得陀羅尼
X28n0586_p0254b03║轉眾惡故；以蓋施，得四無量覆眾生故。業報差別
X28n0586_p0254b04║經說：各得十德等。如有眾生禮拜佛塔，得十功德：
X28n0586_p0254b05║一、好色聲，二、人信其言，三、處眾無畏，四、天人愛護，
X28n0586_p0254b06║五、具足德力，六、眾生親附，七、常近諸佛，八、具大福
X28n0586_p0254b07║報，九、命盡生天。十、證涅槃。
X28n0586_p0254b08║經云：南無
X28n0586_p0254b09║無，莫胡切，亦言和南，又言槃那。文句引五戒經又
X28n0586_p0254b10║云歸命。記云五戒經釋歸命云云者，若準優婆塞
X28n0586_p0254b11║五戒威儀經云歸命敬禮七處八會舍那佛法僧
X28n0586_p0254b12║等，故知乃是眾生稱歸命耳。歸命即南無也。又優
X28n0586_p0254b13║婆塞五戒相經中，龍見長老莎伽陀神變已，心大
X28n0586_p0254b14║驚怖，合掌歸依耳。
X28n0586_p0254b15║記云那先
X28n0586_p0254b16║天竺國謂象名那先，此比丘生時，家內大象同時
X28n0586_p0254b17║而生，父母因此字曰那先也。
X28n0586_p0254b18║那先云：諸沙門說世間火不如地獄火熱
X28n0586_p0254b19║此文恐誤，應改那先云作王云也。故彼經云：王復
X28n0586_p0254b20║問那先：卿曹沙門說等。
X28n0586_p0254b21║王曰：持小石置世間火等
X28n0586_p0254b22║應云：王言：諸沙門！復言：持小石等。
X28n0586_p0254b23║惡人，死在泥梨等
X28n0586_p0254b24║應言：諸沙門。復言：人作惡，死在泥梨等。
X28n0586_p0254c01║王又問：一人死生罽賓，一人死生泥犂
X28n0586_p0254c02║應改一人死生泥犁作生梵天也。已上文誤，或恐
X28n0586_p0254c03║經本不同，更請尋之。
X28n0586_p0254c04║華林園會
X28n0586_p0254c05║即龍華三會也。彌勒下生時，閻浮剎內無有山陵
X28n0586_p0254c06║谿谷，地平如砥，樹木長大，人少三毒。城名記羅那
X28n0586_p0254c07║夷，有婆羅門名曰須凡，為彌勒作父母，名摩訶越
X28n0586_p0254c08║題，彌勒為其子，身長十六丈，生時目徹視萬里，頭
X28n0586_p0254c09║中日光照四千里，於華林園內龍華樹下坐，其樹
X28n0586_p0254c10║高四十里，廣亦如然，於茲成佛也。大成佛經云：華
X28n0586_p0254c11║如龍頭，故名龍華樹。又云：枝如寶龍，吐百寶華，故
X28n0586_p0254c12║名龍華。又云：子從龍宮出，故名龍華。又增一云：龍
X28n0586_p0254c13║華樹高一由旬，廣五百步。
X28n0586_p0254c14║他云：為由行者善根力故，如來識上文義相生。具如
X28n0586_p0254c15║前文釋聞中破
X28n0586_p0254c16║他宗人云：大乘佛自宣說，若文若義，皆是如來妙
X28n0586_p0254c17║觀察智相應淨識之所顯現。佛地論云：有義聞者，
X28n0586_p0254c18║善根本願增上緣力，如來識上文義相生。此文義
X28n0586_p0254c19║相生，是佛利他善根所起，名為佛說。所言文者，瑜
X28n0586_p0254c20║伽八十云：諸契經體，略有二種：一文，二義。文是所
X28n0586_p0254c21║依，義是能依，如是二種，總名一切所知境界。又十
X28n0586_p0254c22║住品云：文隨於義，義隨於文，文義相隨，理無差升，
X28n0586_p0254c23║方為真教。具如前釋我聞中辨，尋之可見，不煩云
X28n0586_p0254c24║也。
X28n0586_p0255a01║相可表幟
X28n0586_p0255a02║亦云幖幟。幟，尺志切。通俗文云：徽號曰幖。私記曰：
X28n0586_p0255a03║幟謂以絳帛等書著背上曰徽。廣雅云：旛也。墨子
X28n0586_p0255a04║云：長丈五，廣半幅。故婆沙云：相以幖幟為義也。
X28n0586_p0255a05║喻文如止觀第三記引
X28n0586_p0255a06║第五記云：大經？如來性品云：譬如有王，令一大臣
X28n0586_p0255a07║牽一白象示諸盲人，眾盲各各以手觸象。王問盲
X28n0586_p0255a08║云：象為何類？其觸牙者，言象如萊茯根；其觸耳者，
X28n0586_p0255a09║言象如箕；其觸鼻者，言象如杵；其觸脚者，言象如
X28n0586_p0255a10║臼；其觸脊者，言象如牀；其觸腹者，言象如甕；其觸
X28n0586_p0255a11║尾者，言象如繩。合喻云：或有說言：色是佛性，受、想、
X28n0586_p0255a12║行、識，我亦復如是。各執俱非，故云何關？離此無象，
X28n0586_p0255a13║方知各是，是故總云不即不離。不即故，凡夫豈是？
X28n0586_p0255a14║不離故，離凡復無。是故各計皆為見也。
X28n0586_p0255a15║彼對大經三德、四德
X28n0586_p0255a16║問：三德、四德，其意云何？答：通論三德，一一皆具常、
X28n0586_p0255a17║樂、我、淨。大經云：諸佛所師，所謂法也。以法常故，諸
X28n0586_p0255a18║佛亦常。法即法身，佛即般若、解脫，故作通解也。大
X28n0586_p0255a19║經云：因滅是色，獲得常色。受、想、行、識，亦復如是。則
X28n0586_p0255a20║法身皆常、樂、我、淨。二德亦然。若依一種，轉色成法
X28n0586_p0255a21║身，法身常、樂；轉想、識成般若，般若即淨；轉受、行成
X28n0586_p0255a22║解脫，解脫則我。又依念處，轉識成常，轉受成樂，轉
X28n0586_p0255a23║想、行成我，轉色成淨。是則通、別各有二解。
X28n0586_p0255a24║第五、離為五、六
X28n0586_p0255b01║應云第六離為五六也。又下文云：更進用。下句云：
X28n0586_p0255b02║於諸菩薩中是大機動。又云：舍利弗當知！乃至今
X28n0586_p0255b03║我喜無畏是大因。又云：爾後即云：菩薩聞是法，疑
X28n0586_p0255b04║網皆已除，是大障將傾等。今謂文句下文既云初
X28n0586_p0255b05║舍利弗當知！我見佛子等二行明大乘機動，為後
X28n0586_p0255b06║索車譬本，故知見大機動，明大因、大障將傾等三，
X28n0586_p0255b07║只是此二行之文耳。以大機動故，即是明於大因
X28n0586_p0255b08║及大障將傾耳。說中所記，恐文誤也，更詳之。
X28n0586_p0255b09║文句云：三譬
X28n0586_p0255b10║應存舊本云四譬，方合記文之說。
X28n0586_p0255b11║經云𤛆牛
X28n0586_p0255b12║𤛆，莫交切，獸如牛而尾長，名𤛆牛也。又力之切，牛
X28n0586_p0255b13║黑色者也。說文云：西南夷有長髦牛，髦即𤛆牛尾
X28n0586_p0255b14║也。牛愛其尾，就身護尾，人貪其尾，遂殺其身，故云
X28n0586_p0255b15║如𤛆牛愛尾也。
X28n0586_p0255b16║文句云：舉勝兼劣等
X28n0586_p0255b17║大論云：問：為以天眼見？為以佛眼見？若以天眼見，
X28n0586_p0255b18║云何此中言佛眼？若以佛眼見者，眾生虗誑，云何
X28n0586_p0255b19║見邪？答：天眼有二種：一者、佛眼所攝，二者、不攝。佛
X28n0586_p0255b20║眼所不攝者，見現在眾生有限有量；佛眼所攝者，
X28n0586_p0255b21║見三世眾生無限無量。若法眼入佛眼中，但見諸
X28n0586_p0255b22║法，不見眾生；慧眼入佛眼，不見法，但見空。論又問
X28n0586_p0255b23║云：佛有慧眼、法眼，勝於天眼，何以用天眼觀視世
X28n0586_p0255b24║界？答：肉眼所見不徧，慧眼知諸法實相，法眼見是
X28n0586_p0255c01║人以何方便行何法得道，佛眼名一切法現前了
X28n0586_p0255c02║了知。今天眼緣世界及眾生無障礙，餘眼不爾。慧
X28n0586_p0255c03║眼、法眼、佛眼雖勝，非見眾生法。欲見眾生，唯以二
X28n0586_p0255c04║眼：肉眼、天眼。以肉眼不徧，有障礙故，用天眼觀。問：
X28n0586_p0255c05║是眼在佛，何以名天？答：此眼多在天中。又人多貴
X28n0586_p0255c06║天，以天為主，佛隨人心，故亦名天眼。又有三種天：
X28n0586_p0255c07║名天者，天王、天子也；生天者，梵釋諸天也；淨天者，
X28n0586_p0255c08║佛及二乘也；淨天中尊者，佛也。而言天眼，亦無乖
X28n0586_p0255c09║也。
X28n0586_p0255c10║五熱炙身
X28n0586_p0255c11║隨相論云：當晝大熱以日炙頭，四面火聚以炙其
X28n0586_p0255c12║身，以斯五熱而炙身故。
X28n0586_p0255c13║記云：解脫達分等
X28n0586_p0255c14║此文甚略。婆沙論云：善根有三：一、福分善根，二、解
X28n0586_p0255c15║脫分善根，三、達分善根。福分善根者，謂能作生天
X28n0586_p0255c16║種子，若在人中生豪貴等。解脫分善根者，謂能作
X28n0586_p0255c17║解脫種子，決定不退因故。達分善根者，謂四善根，
X28n0586_p0255c18║無漏聖道名之為達。今此善根是彼性分，故云達
X28n0586_p0255c19║分。解脫分者，欲界中種非在色界，於欲界中在於
X28n0586_p0255c20║人道人中，在於三天下種非在北州，是佛出時非
X28n0586_p0255c21║無佛時，若遇支佛亦可得種也。
X28n0586_p0255c22║順後業
X28n0586_p0255c23║俱舍云：此有定、不定、定，三、順現等。定復有三：一、順
X28n0586_p0255c24║現法受，謂此生造業即此生熟；二、順次生受，謂此
X28n0586_p0256a01║生造業第二生熟；三、順後次受，謂此生造業第三
X28n0586_p0256a02║生後次第而熟。有餘師說：順現受業，餘生亦得熟，
X28n0586_p0256a03║隨初熟位建立業名為順現等。今文中云順後業
X28n0586_p0256a04║者，謂於過去曾修天業未得成就，命終之後乃生
X28n0586_p0256a05║地獄，所修天業順現順生悉未感報，故於今時地
X28n0586_p0256a06║獄成就自在天業。斯由過去曾修天業，是故今云
X28n0586_p0256a07║順後業矣。優婆塞戒經云：眾生造業有四種報：一
X28n0586_p0256a08║者、現報，謂今身作今身受；二、生報，謂今身作後身
X28n0586_p0256a09║受；三、後報，謂今身作第二。第三生已，去受。
X28n0586_p0256a10║天首，上三橫地，獄頭歸下
X28n0586_p0256a11║論明中有將生之相，故云此也。論不顯言三橫是
X28n0586_p0256a12║何，但云人、鬼、畜三還如人等，故知人、鬼、畜等即三
X28n0586_p0256a13║橫耳。故胎藏經云：若天中有頭便向上，人、傍生、鬼
X28n0586_p0256a14║橫行而去；地獄中有頭直向下。
X28n0586_p0256a15║閻王
X28n0586_p0256a16║亦云閻摩羅王，又云閻摩羅社，或號琰摩，復名剡
X28n0586_p0256a17║魔，此云雙王也。兄及妹皆作獄主，兄治男事，妹治
X28n0586_p0256a18║女事。又苦樂雙受，亦云雙也。
X28n0586_p0256a19║六道不同，如止觀第二記
X28n0586_p0256a20║諸論并阿含、正法念等，廣明其相。大論問云：云何
X28n0586_p0256a21║六道，復云五道？答：佛去世後五百年中，部別不同，
X28n0586_p0256a22║各迴佛經，以從己義，故使脩羅一道有無不同。記
X28n0586_p0256a23║中委示，今不煩錄。
X28n0586_p0256a24║事釋經行至如止觀第二記
X28n0586_p0256b01║十誦云：若經行時，應當直行，不遲不疾。三千威儀
X28n0586_p0256b02║經云：經行有五處：一、閑處，二、戶前，三、講堂前，四、塔
X28n0586_p0256b03║下，五、閣下。四分律云：經行有五益：一、堪遠行，二、能
X28n0586_p0256b04║思惟，三、少病，四、消食，五、得定久住。
X28n0586_p0256b05║因緣釋樹至如止觀第二記
X28n0586_p0256b06║婆沙云：過去二支為根，現在五支為質；現在三支
X28n0586_p0256b07║為華，未來二支為果。有華有果，所謂凡夫；無華有
X28n0586_p0256b08║果，所謂學人。無華無果，即是無餘。亦應更云：少華
X28n0586_p0256b09║有果，即是學人；無華有果，即是有餘。
X28n0586_p0256b10║文句云：頞鞞拔提、十力迦葉、摩訶男、拘利
X28n0586_p0256b11║若列䟦提，除摩訶男；若列摩訶男，除䟦提。又復兩
X28n0586_p0256b12║人元自不同，拔應作䟦。
X28n0586_p0256b13║記云：歌利王
X28n0586_p0256b14║亦云迦利，又曰迦藍浮，或云羯利，此翻鬪諍王，亦
X28n0586_p0256b15║云惡世無道，又云惡生王，即是波羅奈王也。
X28n0586_p0256b16║文句云首陀會
X28n0586_p0256b17║亦言首陀衛。大論云：首陀婆，此翻淨居天。此中言
X28n0586_p0256b18║首陀會，則通五淨居天。下云尼吒，則局色究竟天。
X28n0586_p0256b19║記云：色界唯無香、味二識，餘悉行故
X28n0586_p0256b20║俱舍云：欲界繫十八，色界繫十四，除香味二識，無
X28n0586_p0256b21║色繫後三。十八界中，幾欲界繫、幾色界繫、幾無色
X28n0586_p0256b22║界繫？繫謂繫屬，即被縛義。欲界所繫具足十八，色
X28n0586_p0256b23║界所繫唯十四種，除香味境及鼻舌識。除香味者，
X28n0586_p0256b24║段食性故。離段食欲方得生彼，除鼻舌識，無所緣
X28n0586_p0256c01║故。若爾，觸界於彼應無。如香味境，段食性故，彼所
X28n0586_p0256c02║有觸非段食性。若爾，香味類亦應然。香味離食無
X28n0586_p0256c03║別受用，觸有別用持根衣等。彼離食欲，香味無用；
X28n0586_p0256c04║有根衣等，故觸非無。若爾，鼻舌彼應非有，如香味
X28n0586_p0256c05║境，彼無用故。不爾，二根於彼有用，謂起言說及莊
X28n0586_p0256c06║嚴身。若為嚴身及起說用，但須依處，何用二根？如
X28n0586_p0256c07║無男根亦無依處，二根無者依處亦無。於彼可無
X28n0586_p0256c08║男根依處，彼無用故。鼻舌依處彼有用故，離根應
X28n0586_p0256c09║有。有雖無用而有根生，如處胞胎定當死者。有雖
X28n0586_p0256c10║無用而非無因，從彼何因得有根起？於根有愛發
X28n0586_p0256c11║殊勝業，若離境愛於根定然，彼離境貪應無鼻舌。
X28n0586_p0256c12║或應許彼男根亦生，若謂不生由醜陋者，陰藏隱
X28n0586_p0256c13║密何容醜陋？又諸根生非由有用，若有因力無用
X28n0586_p0256c14║亦生，男根於彼雖為醜陋，設許有因於彼應起，男
X28n0586_p0256c15║根非有鼻舌應無。若爾，便違契經所說，彼無支缺
X28n0586_p0256c16║不減諸根，隨彼諸根應可有者，說為不減何所相
X28n0586_p0256c17║違？若不許然，男根應有。如是說者，鼻舌二根於彼
X28n0586_p0256c18║非無，但無香味，以六根愛依內身生，非依境界而
X28n0586_p0256c19║得現起。其男根愛依婬觸生，婬觸彼無男根非有，
X28n0586_p0256c20║故於色界十八界中，唯十四種理得成立。無色界
X28n0586_p0256c21║繫唯有後三，所謂意法及意識界，離於色欲於彼
X28n0586_p0256c22║得生，故無色中無十色界，依緣無故五識亦無，故
X28n0586_p0256c23║唯後三。阿毗曇云：端嚴身故，鼻舌二根有則無妨。
X28n0586_p0256c24║瑜伽論云：色界之中無現香味，然有彼界。何以故？
X28n0586_p0257a01║此二皆是段食攝故。由無此二，鼻舌二識亦無。此
X28n0586_p0257a02║就現行而說，非約界也。餘悉行者，悉現行也。
X28n0586_p0257a03║如化迦葉、帝獻、方石之徒
X28n0586_p0257a04║化三迦葉，如序品中辨。文選？王簡栖頭陀寺碑云：
X28n0586_p0257a05║帝獻方右，天開淥池。注云：瑞應經云：佛成道，見弊
X28n0586_p0257a06║衣，取欲浣之。天帝知意，即取四方成治之石置池
X28n0586_p0257a07║邊，白言：可以浣衣。故云帝獻方石也。又云：佛食訖，
X28n0586_p0257a08║欲澡漱，天帝以手指地，水出成池，令佛得用。是為
X28n0586_p0257a09║天開淥池也。淥音錄，水名也。又下文釋上文兼有
X28n0586_p0257a10║其意云：上諸佛章亦云有佛子心淨，乃至云未可
X28n0586_p0257a11║彰言者，恐誤也。應云：上長行云如此皆為等，兼得
X28n0586_p0257a12║人一也。以人能稟教修行悟理故也。請尋上文，自
X28n0586_p0257a13║知其意。
X28n0586_p0257a14║經云：釋迦文
X28n0586_p0257a15║亦云釋迦文尼，又云釋迦茂尼，亦云牟尼仙，此云
X28n0586_p0257a16║能仁寂默。
X28n0586_p0257a17║波羅奈
X28n0586_p0257a18║亦云婆羅捺，又云婆羅痆斯，此云江遶城。
X28n0586_p0257a19║記云：大九無譬
X28n0586_p0257a20║他人意謂大乘之中但有九部，除其譬諭、因緣、論
X28n0586_p0257a21║議三部，以由大乘根利，不須此三故也。下文云而
X28n0586_p0257a22║生喜等，喜應作善。又云豈生己物之念，巳應作己。
X28n0586_p0257a23║又云故不同舊純用一音，古來有人立一音教也。
X28n0586_p0257a24║密遣之日
X28n0586_p0257b01║應云：即遣之日也。
X28n0586_p0257b02║二達曰歧
X28n0586_p0257b03║一達謂之道路，注云：長道也。二達謂之歧旁，注云：
X28n0586_p0257b04║歧道旁出也。三達謂之劇旁，注云：今南陽冠軍樂
X28n0586_p0257b05║鄉，數道交錯，俗呼之五劇鄉。四達謂之衢，注云：交
X28n0586_p0257b06║道四出也。五達謂之康，注云：史記所謂康莊之衢
X28n0586_p0257b07║也。六達謂之莊，七達謂之劇驂，注云：三道交，復有
X28n0586_p0257b08║一歧出者。八達謂之崇期，注云：四道交出也。九達
X28n0586_p0257b09║謂之逵，注云：四道交出，復有旁通也。
X28n0586_p0257b10║文句云：籠樊
X28n0586_p0257b11║如竹之籠也。莊子音云：焚藩也，所以籠雉也。又藩
X28n0586_p0257b12║籬之間也。
X28n0586_p0257b13║經云：我常獨處
X28n0586_p0257b14║處，上聲。下文我處於山谷，此苦難處，安處林野，常
X28n0586_p0257b15║處地獄，身常臭處，獨處山澤，處師子座，猶處門外
X28n0586_p0257b16║等，皆上聲。呼。
X28n0586_p0257b17║是我等咎，非世尊也
X28n0586_p0257b18║法華之前乃咎如來。瓔珞經云：舍利弗等白世尊
X28n0586_p0257b19║言：我等雖獲稱為佛子，皆是如來之咎，非我等過。
X28n0586_p0257b20║何者？若使如來誓無三乘，我等豈不成於正覺？何
X28n0586_p0257b21║為如來而不見聽在於聖例乎？時身子等脫衣悲
X28n0586_p0257b22║泣，大千震動，故至今經方知乃是我等之咎，非世
X28n0586_p0257b23║尊也。
X28n0586_p0257b24║記云：初二又
X28n0586_p0257c01║應云初又二也。
X28n0586_p0257c02║種種領上開權，譬喻頌上曇華
X28n0586_p0257c03║此恐誤也。上開權文具云：我以無數方便、種種因
X28n0586_p0257c04║緣、譬喻言詞演說諸法。以是故知，今一行頌應云：
X28n0586_p0257c05║上半領開權，下半領顯實，以心安如海及疑網斷，
X28n0586_p0257c06║由入實故。若優曇華但是歎法希有中文，故不可
X28n0586_p0257c07║將今文譬喻以頌上文優曇華也。
X28n0586_p0257c08║前身領中
X28n0586_p0257c09║領字恐誤，應作遠字。又文句中以我處下十一行
X28n0586_p0257c10║頌開為二科：初九行頌身遠不聞，次兩行頌入法
X28n0586_p0257c11║性。故不聞者，前九行中云我等亦佛子，同入無漏
X28n0586_p0257c12║法，豈非頌上長行我等同入法性耶？故此十一行
X28n0586_p0257c13║不聞為二，但為一科，甚符上文也，更請詳之。
X28n0586_p0257c14║三十、二十八不共等，如止觀第七
X28n0586_p0257c15║今依法界次第略示其名。三十二者，一足下平如
X28n0586_p0257c16║奩底，乃至第三十二頂肉髻。成十力者，一是處非
X28n0586_p0257c17║處力，乃至第十漏盡力。諸解脫者即八解脫，一內
X28n0586_p0257c18║有色相外觀色，乃至第八滅受想，此八至果上名
X28n0586_p0257c19║解脫。八十好者，一無見頂相，乃至第八十手足有
X28n0586_p0257c20║德相。十八不共法者，一身無失，乃至第十八智慧
X28n0586_p0257c21║知現在世無礙。
X28n0586_p0257c22║世間眾生事。八十神乃至各具四悉等
X28n0586_p0257c23║涅槃經云：所以復修八十好者，世有眾生事八十
X28n0586_p0257c24║神也。所謂十二日、十二大天、五大星、北斗、馬天、行
X28n0586_p0258a01║道天、婆羅墮䟦闍天、功德天、二十八宿、地天、水天、
X28n0586_p0258a02║火天、風天、梵天、樓陀天、因提天、𤘽摩羅天、八臂天、
X28n0586_p0258a03║摩醯首羅天、半闍羅天、鬼子母天、四天王天、造書
X28n0586_p0258a04║天、婆藪天，是為八十。為此眾生修八十好以自莊
X28n0586_p0258a05║嚴，是名菩薩清淨之身。何以故？是八十好一切眾
X28n0586_p0258a06║生之所信伏。章安云：外道所事各指一相，佛集眾
X28n0586_p0258a07║相備在一身。十二日者，即子丑等十二日也。河西
X28n0586_p0258a08║云：一年有十二吉日，堪祠祀求福也。因便須知八
X28n0586_p0258a09║王之日。淨度經云：言八王者，即八節也。立春、立夏、
X28n0586_p0258a10║立秋、立冬、春分、夏至、秋分、冬至，如此八日天王所
X28n0586_p0258a11║奏文書善惡，故稱八王。六齊八王懺儀中說，故須
X28n0586_p0258a12║知之。然修相好亦四悉意：一者法王之體應以相
X28n0586_p0258a13║好而自嚴身，諸佛皆爾，是為世界。令人見者起信
X28n0586_p0258a14║生善，是名為人。一身具眾好，對破外道，是為對治。
X28n0586_p0258a15║色淨故般若淨，般若淨故色淨，是第一義。以由經
X28n0586_p0258a16║文舉四種譬，或當以此四悉消耳。四種譬者，委在
X28n0586_p0258a17║經中。
X28n0586_p0258a18║經云：我為自欺誑
X28n0586_p0258a19║此第二卷，平聲呼者六十二字。於平聲中有十六
X28n0586_p0258a20║字，訓是我為自欺誑，何者為舍？則為一切世間之
X28n0586_p0258a21║父，非為虗妄，便為已得；為一切眾生之父，不以為
X28n0586_p0258a22║患；我為眾生之父，為一切眾生之父，貪欲為本；我
X28n0586_p0258a23║為法王，則為見我；為子所難，便為不異；我等為子，
X28n0586_p0258a24║則為已得。有三字，訓定為失，為不失，為無有。上有
X28n0586_p0258b01║二十字，訓作為諸梵志師，謂是魔所為，黃金為繩，
X28n0586_p0258b02║瑠璃為地，除為王子，以瑠璃為地，佛為王子時，華
X28n0586_p0258b03║光佛所為，名為摩訶薩，以為茵蓐，能為救護，若得
X28n0586_p0258b04║為人，此自有二，以為衣服，我等為子，樂為鄙事，名
X28n0586_p0258b05║之為兒，以為大得，無漏無為，能為下劣。有七字，訓
X28n0586_p0258b06║得為天人所敬，恒為諸佛，名為解脫，何為見捉，自
X28n0586_p0258b07║以為足，常為王者，自謂為足。有十四字，訓被為火
X28n0586_p0258b08║所燒，此自有二，無令為火，此舍已為，必為所焚，為
X28n0586_p0258b09║生老病死而為三界則為所燒，為火所逼將為火
X28n0586_p0258b10║害，為諸童子為諸小蟲，又復為人為人所使，有二
X28n0586_p0258b11║字訓名為大寶故。云何為失？有四十四字去聲呼，
X28n0586_p0258b12║於去聲中有十二字訓，以為無上道故，皆為阿耨
X28n0586_p0258b13║菩提，皆為化菩薩故，為度眾生為求羊車，等自有
X28n0586_p0258b14║三，為此等故，為是等故，為滅諦故，為欲利益為一
X28n0586_p0258b15║切智，有三十二字訓，與為諸聲聞，願為四眾，我當
X28n0586_p0258b16║為說，為諸眾生，為說三乘，此自有二，我今為汝，我
X28n0586_p0258b17║為眾生，吾為汝等，為深智說，亦勿為說，乃可為說，
X28n0586_p0258b18║此自有十，汝當為說，佛則為我，為除糞穢，為大菩
X28n0586_p0258b19║薩，不為分別，為諸菩薩，但為菩薩，而不為我，而為
X28n0586_p0258b20║說法，我等雖為，隨宜為說。
X28n0586_p0258b21║波旬
X28n0586_p0258b22║亦名波旬踰，此云惡也，常有惡意成惡法故。魔，此
X28n0586_p0258b23║云殺也，殺斷慧命故也。
X28n0586_p0258b24║文句云草創
X28n0586_p0258c01║論語云：為命，裨諶草創之。周易云：天造草昧。皆初
X28n0586_p0258c02║始之義也。
X28n0586_p0258c03║記云：六和
X28n0586_p0258c04║法界次第云：戒見行身口意六也。外同他善謂之
X28n0586_p0258c05║和，內自謙卑謂之敬。
X28n0586_p0258c06║經云：華光
X28n0586_p0258c07║慈恩云：身子上根見雨華放光得悟，故作佛號華
X28n0586_p0258c08║光。今問見華放光，彌勒尚疑，身子豈解？此別有意，
X28n0586_p0258c09║未知所出。若準其國，則有華果輔處，佛號華足，安
X28n0586_p0258c10║行菩薩行時，寶華承足。
X28n0586_p0258c11║文句釋十號
X28n0586_p0258c12║此全依菩薩善戒經第三文。大論云：明即三明，行
X28n0586_p0258c13║即身口意。明行具足，故云明行足。瑜伽論云：明謂
X28n0586_p0258c14║三明，行即止觀。足有二義：一、脚足義，約因；二、圓足
X28n0586_p0258c15║義，約果。
X28n0586_p0258c16║記云：世人覩聲聞受記，則嫌劫數長遠等
X28n0586_p0258c17║具如藏中甄正、辨正、牟子等論委釋，今但撮略彼
X28n0586_p0258c18║文耳。
X28n0586_p0258c19║經云：有八交道
X28n0586_p0258c20║慈恩云：東西有四，南北有四，出八交道，東南西北
X28n0586_p0258c21║亦名八交道，又八方之道也。今準爾雅云：四達謂
X28n0586_p0258c22║之衢。注云：交道四出。八達謂之崇期。注云：四道交
X28n0586_p0258c23║出。恐此四八名八交道。
X28n0586_p0258c24║華足安行
X28n0586_p0259a01║行，平聲。慈恩作，去聲。謂安樂行也。今謂不然。
X28n0586_p0259a02║正法，像法
X28n0586_p0259a03║有人引青龍疏云：有教、有行、有證，名為正法。正者，
X28n0586_p0259a04║證也。有教、有行、無證，名為像法。像者，似也。無此三
X28n0586_p0259a05║者，名為末法。末者，微也。
X28n0586_p0259a06║文句云：頌上九意，略不頌補處，長有供養舍利
X28n0586_p0259a07║應云略不頌時節及補處也。以時節中有世有數，
X28n0586_p0259a08║頌得果中舍利弗來世一句，即世也；頌劫名中過
X28n0586_p0259a09║無量劫已，即數也。既在兩科之中，故但頌上九意，
X28n0586_p0259a10║略不頌補處，而時節在於八科之內也。然若順上
X28n0586_p0259a11║長行次第，是則文句應云頌上十意，略不頌補處。
X28n0586_p0259a12║初一句頌上時節，而時節中有世有數。今且頌世，
X28n0586_p0259a13║而下文中頌上劫名，只應謂之劫名大寶嚴，而言
X28n0586_p0259a14║過無量劫已之數者，蓋義勢相帶在劫名中耳。第
X28n0586_p0259a15║二、有三句超頌得果，餘即如文次第也。
X28n0586_p0259a16║記云：大論？十力分
X28n0586_p0259a17║大論：問曰：佛有十力，菩薩有不？答：有。何者？一、發一
X28n0586_p0259a18║切智心堅固力，二、不捨眾生大慈力，三、具足大悲
X28n0586_p0259a19║力，四、信一切佛法精進力，五、慧行禪定力，六、除二
X28n0586_p0259a20║邊智慧力，七、成就眾生力，八、觀法實相力，九、入三
X28n0586_p0259a21║解脫門力，十、無礙智力。又云：菩薩自於菩薩十力
X28n0586_p0259a22║中住，住是法中，若聞分別佛十力甚深微妙，亦是
X28n0586_p0259a23║我分。
X28n0586_p0259a24║如大品中三百比丘等
X28n0586_p0259b01║說般若時，三百比丘從座而起，以所著衣持以上
X28n0586_p0259b02║佛，發菩提心。佛記之曰：三百比丘從是已後六十
X28n0586_p0259b03║一劫當得作佛，皆號大相。論問：如佛結戒，比丘三
X28n0586_p0259b04║衣不應少，是諸比丘何以破戒作施？答：有人言：佛
X28n0586_p0259b05║過十二歲結戒，是比丘施衣時未結戒。有人言：是
X28n0586_p0259b06║比丘有淨施衣，心生當受，以是故施。有人言：是諸
X28n0586_p0259b07║比丘多知多識，即能更得，事不經宿。有人言：是諸
X28n0586_p0259b08║比丘聞佛說菩薩行檀功德力勢無量故，得與般
X28n0586_p0259b09║若相應，心大踊躍，即以衣施，無復他念，故不破戒。
X28n0586_p0259b10║復次，諸比丘知佛法畢竟空，無所著，斷法愛，為世
X28n0586_p0259b11║諦故結戒，非第一義。是諸比丘從佛聞第一義故
X28n0586_p0259b12║發心，故以衣施，不破戒也。
X28n0586_p0259b13║文句云：長行倡頌
X28n0586_p0259b14║倡應作偈。下記云：我令同聞。令應作。今。
X28n0586_p0259b15║記云：華嚴十事名轉法輪
X28n0586_p0259b16║新譯五十九云：如來應正等覺轉大法輪有十種
X28n0586_p0259b17║事：一者具足清淨四無畏智。二者出生四辯隨順
X28n0586_p0259b18║音聲。三者善解開闡。四者隨順諸佛無礙解脫。五
X28n0586_p0259b19║者能令眾生心皆淨信。六者所有言說皆不唐捐。
X28n0586_p0259b20║七者大悲願力之所加持。八者隨出音聲普徧十
X28n0586_p0259b21║方。九者於僧祇劫說法不斷。十者隨所說法悉皆
X28n0586_p0259b22║生起根力覺道三昧等法。
X28n0586_p0259b23║又云：圓音不當大小等
X28n0586_p0259b24║他人引用古師所立一音之教，故今破之。後魏菩
X28n0586_p0259c01║提流支云：如來一音，同時報萬，大小並陳。羅什師
X28n0586_p0259c02║云：佛一圓音，平等無二，無思普應，機聞自殊，非謂
X28n0586_p0259c03║言音本陳大小。
X28n0586_p0259c04║經云：五眾之生滅
X28n0586_p0259c05║章安云：五眾，五陰也。生滅，無常也。
X28n0586_p0259c06║深奧
X28n0586_p0259c07║爾雅云：西南隅謂之奧。注云：室中隱奧之處也。釋
X28n0586_p0259c08║名曰：不見戶，明所在秘奧也。以喻合法，可知。
X28n0586_p0259c09║記云五悔，如止觀第七記
X28n0586_p0259c10║雖有勸請等四不同，莫非悔罪，故云五悔。若占察
X28n0586_p0259c11║經，但列四悔。彌勒問經：晝夜六時，勤行五悔，不假
X28n0586_p0259c12║苦行，能得菩提，乃至廣說。今不煩錄。
X28n0586_p0259c13║準大經，喻可云徧，喻及非喻
X28n0586_p0259c14║涅槃經說：喻有八種：一、順喻，二、逆喻，三、現喻，四、非
X28n0586_p0259c15║喻，五、先喻，六、後喻，七、先後喻，八、徧喻。順喻者，天降
X28n0586_p0259c16║大雨，溝瀆皆滿；溝瀆滿故，小坑滿等。如來法兩亦
X28n0586_p0259c17║復如是，眾生戒滿；戒滿足故，不悔心滿等。逆喻者，
X28n0586_p0259c18║大海有本，所謂大河；大河有本，所謂小河等。以喻
X28n0586_p0259c19║涅槃有本，謂解脫等。現喻者，眾生心性猶如獼猴。
X28n0586_p0259c20║非喻者，如來曾對波斯匿王說：有四山從四方來，
X28n0586_p0259c21║欲害於人。王若聞者，當設何計？王即答云：唯當專
X28n0586_p0259c22║心持戒、布施。四山即是生、老、病、死，常來切人，故云
X28n0586_p0259c23║非喻。先喻者，譬如有人貪著妙華，欲取之時，為水
X28n0586_p0259c24║所漂。眾生亦然，貪著五欲，為生、老、死之所漂沒。後
X28n0586_p0260a01║喻者，莫輕小惡，以為無殃；水渧雖微，漸盈大器。先
X28n0586_p0260a02║後喻者，譬如芭蕉，生果則死。愚人得養亦復如是，
X28n0586_p0260a03║如騾懷妊，命不久全。遍喻者，三十三天有波利質
X28n0586_p0260a04║多樹，其根深入有五由延，枝葉四布，葉熟則黃。諸
X28n0586_p0260a05║天見已，心生歡喜；其葉既落，復生歡喜；枝變色已，
X28n0586_p0260a06║又生歡喜等。我諸弟子亦復如是，葉色黃者，喻我
X28n0586_p0260a07║弟子念欲出家；其葉落者，喻我弟子剃除鬚髮等。
X28n0586_p0260a08║經中具說，以此樹等遍喻佛弟子等，故云遍喻。
X28n0586_p0260a09║經云：聚落
X28n0586_p0260a10║韋昭注漢書云：小鄉曰聚，人所居也。左傳云：聚，眾
X28n0586_p0260a11║也。廣雅云：落，居也。眾所共居，故云聚落。南山引十
X28n0586_p0260a12║誦多論云：多人共居，名為聚落也。下去準此知之。
X28n0586_p0260a13║顓
X28n0586_p0260a14║職緣切。
X28n0586_p0260a15║頊
X28n0586_p0260a16║許玉切。
X28n0586_p0260a17║[豸*口]
X28n0586_p0260a18║都聊切。
X28n0586_p0260a19║插
X28n0586_p0260a20║楚洽切。
X28n0586_p0260a21║簪
X28n0586_p0260a22║側吟切。又作含切。
X28n0586_p0260a23║侈
X28n0586_p0260a24║尺氏切。
X28n0586_p0260b01║蒼蒼
X28n0586_p0260b02║色也。
X28n0586_p0260b03║稜稜
X28n0586_p0260b04║正作棱，威也。
X28n0586_p0260b05║伏犧等
X28n0586_p0260b06║以聖德伏物，教人取犧牲，故云伏犧也。神而化之，
X28n0586_p0260b07║教人農作，故云神農也。始作制度，得其中和，故云
X28n0586_p0260b08║黃帝也。少昊，金天氏，因星下流而生也。顓，專也。頊，
X28n0586_p0260b09║正也。專正天人之道，故云顓頊也。高辛，乃所興之
X28n0586_p0260b10║地名，即帝嚳也。翼善傳聖曰堯，居陶唐地，號陶唐
X28n0586_p0260b11║也。仁聖盛明曰舜，舜居虞地，曰虞氏也。
X28n0586_p0260b12║殷高宗聘傅說，如止觀第七記
X28n0586_p0260b13║殷高宗者，殷之賢王也。殷衰禮廢，其興起之中而
X28n0586_p0260b14║且高，故云高宗。是德高可尊也。聘，問也，訪也。傅音
X28n0586_p0260b15║富。說音悅。尚書云高宗夢得說，使百工營求諸野，
X28n0586_p0260b16║得諸傅巖，乃作說命三篇。第三篇云若作酒醴，爾
X28n0586_p0260b17║惟麴糵。若作和羮，爾惟鹽梅。注云鹽鹹梅醋，羮須
X28n0586_p0260b18║鹹醋以和之。正義之中委述其由，欲知之者，須尋
X28n0586_p0260b19║讀之。
X28n0586_p0260b20║漢文帝夢墮井，至哀帝登位
X28n0586_p0260b21║此文恐誤也。史記佞幸傳云：孝文帝夢欲上天不
X28n0586_p0260b22║能，有一黃頭郎從後推之上天。夢覺求之，即鄧通
X28n0586_p0260b23║也。鄧通，蜀郡南安人也，以濯船為黃頭郎。文帝夢
X28n0586_p0260b24║中見其衣後穿，故求得之。賜通巨萬以十數，官至
X28n0586_p0260c01║上大夫。帝使善相者相之，相者云：當貧餓死。帝曰：
X28n0586_p0260c02║能富通者在我也，何謂貧乎？於是賜通蜀嚴道銅
X28n0586_p0260c03║山，得自鑄錢。鄧氏錢布天下，其富也如此。帝甞病
X28n0586_p0260c04║癕，通甞為帝唶吮之。帝問通：天下誰最愛我者乎？
X28n0586_p0260c05║通曰：宜莫如太子。太子入問病，帝使唶癕，唶癕而
X28n0586_p0260c06║色難之。已而乃聞通甞為帝唶吮之，太子心慚，由
X28n0586_p0260c07║是怨通矣。及文帝崩，景帝立，通遂免家居。居無何，
X28n0586_p0260c08║人有告通盜鑄錢，乃下吏驗問，頗有之。遂竟案，盡
X28n0586_p0260c09║沒入，乃至云假衣食，竟不得名一錢，寄死人家。
X28n0586_p0260c10║阿衡
X28n0586_p0260c11║殷湯之世，用伊尹為之。尚書太甲篇云：太甲既立，
X28n0586_p0260c12║不明，伊尹放諸桐。乃至云：惟嗣王不慧于阿衡。注
X28n0586_p0260c13║云：阿，倚；衡，平。言不順伊尹之訓也。
X28n0586_p0260c14║囹圄
X28n0586_p0260c15║上郎丁切，下魚巨切。夏曰臺，殷曰羑里，周曰囹圄，
X28n0586_p0260c16║皆獄之別名也。
X28n0586_p0260c17║帷帳折衝
X28n0586_p0260c18║在傍曰帷，在上曰募。帳。帳，幬也。說文云：四合象宮
X28n0586_p0260c19║室，張之曰帳也。文中子云：折衝樽爼。注云：折，橫也。
X28n0586_p0260c20║衝，直也。麾兵橫直者也。漢高祖云：運籌䇿於帷帳
X28n0586_p0260c21║之內，決勝於千里之外，吾不如張子房也。
X28n0586_p0260c22║威以肅物，不厲而成
X28n0586_p0260c23║論語云：威而不猛也。孝經云：其教不肅而成，其政
X28n0586_p0260c24║不嚴而治也。
X28n0586_p0261a01║用之則行，捨之則藏
X28n0586_p0261a02║論語仲尼謂顏淵云：也，唯我與爾有是夫。
X28n0586_p0261a03║如止觀中具佛威儀
X28n0586_p0261a04║若人欲得一切佛法相好威儀、說法音聲、十力、無
X28n0586_p0261a05║畏，當學一行三昧，如太子生具王儀相，有大名聲。
X28n0586_p0261a06║橫竪十乘
X28n0586_p0261a07║於一一位十自相望為橫，一一至極當法漸深為
X28n0586_p0261a08║竪。又不思議境窮實相底名竪，包十法界名橫。乃
X28n0586_p0261a09║至離法愛入住名竪，離相似三法名橫。具如輔行
X28n0586_p0261a10║第八。
X28n0586_p0261a11║廣略多少如止觀記等
X28n0586_p0261a12║大論三十四廣釋相狀。又九十二云：是十八空，性
X28n0586_p0261a13║亦自空，即是能空，亦復皆空。大經十一空、二十空，
X28n0586_p0261a14║亦何出此十八空耶？楞伽但列七空。又論中二十
X28n0586_p0261a15║四空、百八空等。
X28n0586_p0261a16║僮僕名，如止觀記
X28n0586_p0261a17║僕者，奴也。古之男女入罪者，以為奴婢也。
X28n0586_p0261a18║有人以第八識為家
X28n0586_p0261a19║恐指北地相宗所說，以彼多談識義故也。故慈恩
X28n0586_p0261a20║云：本識為家，含容一切種子等也。
X28n0586_p0261a21║有邪有正，如止觀第三記
X28n0586_p0261a22║九十六道經中，一一釋出所計相皃。於諸道中，一
X28n0586_p0261a23║道是正，即佛道也。大論二十五云：九十六道中，實
X28n0586_p0261a24║者是佛。又九十五中，二名似正，謂修多羅及阿毗
X28n0586_p0261b01║曇。餘九十三，名體俱邪。問：華嚴云：九十六道，皆悉
X28n0586_p0261b02║是邪。云何通耶？答：華嚴斥小，故皆云邪。如百論云：
X28n0586_p0261b03║順聲聞道者，悉皆是邪。大論一十五又云：九十六
X28n0586_p0261b04║道，並不得諸法實相。又四十一云：九十六道，不說
X28n0586_p0261b05║意生信，是小乘灰斷之說。又五十三、五十六、七十
X28n0586_p0261b06║三，並同華嚴，斥云邪矣。
X28n0586_p0261b07║若約諸宗，無色非全，無四大色
X28n0586_p0261b08║準大眾部，乃有細色，無麤色耳。阿含經說：無色界
X28n0586_p0261b09║天淚下，猶如春月細雨，佛邊側立，皆是化作，隨時
X28n0586_p0261b10║大小。仁王經中列無色天。眾論云：無色界天變身
X28n0586_p0261b11║萬億，共立毛端，空量地界。華嚴經說：菩薩鼻根聞
X28n0586_p0261b12║無色界香。涅槃經說：無色界色，非諸聲聞、緣覺所
X28n0586_p0261b13║知。新仁王經說：無色界雨諸香華，香如須彌，華如
X28n0586_p0261b14║車輪，如雲而下，徧覆大眾。
X28n0586_p0261b15║章安五解至常即無常云云
X28n0586_p0261b16║一諦即三諦，故言本有；三諦即一諦，故言今無；即
X28n0586_p0261b17║三一而非三一，故言三世有法無有是處。如是展
X28n0586_p0261b18║轉，不得相離，斯乃方解差即無差，無差即差，非差
X28n0586_p0261b19║非無差。是則遣迦葉之難，豁無遺餘；釋純陀之疑，
X28n0586_p0261b20║雲消氷冶。亦是無常即常，常即無常，常無常即非
X28n0586_p0261b21║常非無常。約智悟說，其義亦然。悟一即三，名本有；
X28n0586_p0261b22║悟三即一，名本無；悟三一而非三一，名三世有法
X28n0586_p0261b23║無有是處。如是則本有者，一有一切有，即是世界；
X28n0586_p0261b24║今無者，一無一切無，即是對治。合此有無，名一切
X28n0586_p0261c01║亦有亦無，即是為人；三世有法無有是處，即第一
X28n0586_p0261c02║義。是則何疑不遣？何難不除？斯乃物機咸融，悉會
X28n0586_p0261c03║本有，即有句有門；今無，即無句空門；亦有亦無，即
X28n0586_p0261c04║亦有亦無句亦有亦空門；三世有法無有是處，即
X28n0586_p0261c05║非有非無句非有非空門。一四相即，疑難乃除。涅
X28n0586_p0261c06║槃經中從爾時，文殊下，是品中第八、答上三乘若
X28n0586_p0261c07║無性問。文為二：初釋偈疑兼遣上問，二迦葉論議
X28n0586_p0261c08║正答上問。文為五：一文殊騰純陀疑，二如來許說，
X28n0586_p0261c09║三文殊出疑，四如來為釋，五文殊領解。然此答問
X28n0586_p0261c10║那忽騰疑？疑何不決，復使他騰？河西云：文殊是遊
X28n0586_p0261c11║方大士，恒為啟發之主，所以為其騰疑。純陀於何
X28n0586_p0261c12║處生疑？前設五難，佛答中未見性是無常。見性是
X28n0586_p0261c13║常，如來受飲食已入金剛三昧，此食消已則見佛
X28n0586_p0261c14║性得三菩提，如此之常即本無今有、已有還無，便
X28n0586_p0261c15║是無常。當知如來不得是常，何故復言兼答？迦葉！
X28n0586_p0261c16║三乘若無性，云何得有三乘差別之問？今舉此偈
X28n0586_p0261c17║明差別無差別，所以得為兼答問矣。迦葉所問懸
X28n0586_p0261c18║與理同，若三乘人同一乘性，何得三異？若三乘人
X28n0586_p0261c19║全未有於一乘之性，云何說有？若舉偈答，差無差
X28n0586_p0261c20║疑一切皆遣，即兼答意也。斯義難解，故錄厥由。先
X28n0586_p0261c21║了此已，可談偈文。前敘成論師中，彼師以金剛前
X28n0586_p0261c22║是無常、金剛後是常，金剛心後佛果常住非三世
X28n0586_p0261c23║攝，故言無有是處。
X28n0586_p0261c24║略如止觀第七文
X28n0586_p0262a01║法性之色非是淨，而凡夫計為淨，是名顛倒。法性
X28n0586_p0262a02║之受非是樂，而凡夫計為樂，是名顛倒。法性之心
X28n0586_p0262a03║非是常，而凡夫計為常，是名顛倒。法性之法非是
X28n0586_p0262a04║我，而凡夫計為我，是名顛倒。乃至廣說。二乘計為
X28n0586_p0262a05║不淨等，皆名顛倒也。
X28n0586_p0262a06║望大論六
X28n0586_p0262a07║一青黃赤白，二形容脩目，三威儀坐起，四言語音
X28n0586_p0262a08║美，五細滑溫涼，六男女人相。
X28n0586_p0262a09║死苦有三：一業報，二惡對，三時節等
X28n0586_p0262a10║準經乃是病苦有三，非死苦也。經中死苦則有二
X28n0586_p0262a11║種：一、命盡死，二、外緣死。今文中云復有等者，亦恐
X28n0586_p0262a12║誤也。準經中說：所愛之物破壞離散，是愛別離苦；
X28n0586_p0262a13║所不愛者而共聚集，名怨憎會苦；所希望處求不
X28n0586_p0262a14║能得，又多功力不得果報，是求不得苦。五、盛陰苦，
X28n0586_p0262a15║如今文說。婆沙論云：盛陰有何義？受所生，是故說
X28n0586_p0262a16║盛；謂生受，是故說盛。受所養，是故說盛；謂養受，是
X28n0586_p0262a17║故說盛。問：陰與盛陰有何差別？答：名即差別，謂陰
X28n0586_p0262a18║謂盛陰。又陰有漏、無漏，盛陰一向有漏。又陰染污、
X28n0586_p0262a19║不染污，盛陰一句染污。四諦論：問：略說八苦，其義
X28n0586_p0262a20║云何？答：眾苦依止，名為生苦；能令變壞，名為老苦；
X28n0586_p0262a21║能逼身困，名為病苦；能滅諸根，名為死苦；非愛共
X28n0586_p0262a22║聚，名怨憎會苦；可愛相遠，名愛別離苦；希望不遂，
X28n0586_p0262a23║名求不得苦。是眾苦相，名五盛陰苦。又云迦葉難
X28n0586_p0262a24║言等者，此文訛略。經云：迦葉白世尊言：如佛所說
X28n0586_p0262b01║五盛陰苦，是義不然。何以故？如佛往昔告釋摩男：
X28n0586_p0262b02║若色苦者，一切眾生不應求色；若有求者，則不名
X28n0586_p0262b03║苦。如佛告比丘：有三種受：苦受、樂受、不苦不樂受。
X28n0586_p0262b04║如佛先說：若有人能修行善法，則得受樂。乃至佛
X28n0586_p0262b05║答云：一切眾生於下苦中橫生樂想。又前文云大
X28n0586_p0262b06║經十二者，文在第十一卷耳。又云生苦有五等者，
X28n0586_p0262b07║章安云：初生者，初託識支，但有身根，未具六根，即
X28n0586_p0262b08║初託胎也。至終者，盡於一期也。增長者，六包增長
X28n0586_p0262b09║也。種類者，出胎之後，牙、齒、髮、毛等也。夫八苦者，前
X28n0586_p0262b10║七有別體，後一總七，無復別體。今依經文，以五盛
X28n0586_p0262b11║陰是其別體，善惡陰盛即是苦體，方便陰盛則非
X28n0586_p0262b12║苦體云云。
X28n0586_p0262b13║有人云：約不信者，名為所燒
X28n0586_p0262b14║慈恩疏云：一乘教行，多諸怨嫉，誹謗不信，障難破
X28n0586_p0262b15║壞，煩惱所礙，名所燒門。我昔因位，依一乘教，觀二
X28n0586_p0262b16║空理，出分段生死，入不退地，故名安穩得出也。義
X28n0586_p0262b17║未必然，故今辨斥。
X28n0586_p0262b18║異熟
X28n0586_p0262b19║舊云果報，新云異熟。俱舍、婆沙等論皆云異類而
X28n0586_p0262b20║熟，故云異熟。眾經音義云：一切有漏法為因，能感
X28n0586_p0262b21║無記之果，因果種別故云異，任運酬因故云熟。具
X28n0586_p0262b22║如止觀補注中示。
X28n0586_p0262b23║有言裓者，亦袂也
X28n0586_p0262b24║慈恩亦云：衣襟也。今女人衣有前裓，可當衣襟。又
X28n0586_p0262c01║引說文云：是宗廟奏樂之衣也。故字從衣從戒矣。
X28n0586_p0262c02║四無所畏，如法界次第等
X28n0586_p0262c03║一、一切智無所畏。佛言：我是一切智人。若沙門、魔、
X28n0586_p0262c04║梵等言：是法不知不見。是微畏也。二、漏盡無所畏。
X28n0586_p0262c05║佛言：我已一切漏盡。餘如向云。三、說障道無所畏。
X28n0586_p0262c06║佛言：我說障法。餘亦準向。四、說盡苦道無所畏。佛
X28n0586_p0262c07║言：我說聖道。餘亦準向。
X28n0586_p0262c08║經云：東西馳走
X28n0586_p0262c09║輔行記指此文云：彼則因果相對以配，則東集、西
X28n0586_p0262c10║苦、南道、北滅。
X28n0586_p0262c11║記云：六心中退
X28n0586_p0262c12║此與輔行釋諸見境，分斷見、思，其意大同。故分斷
X28n0586_p0262c13║見、思，即見、思俱斷也。然若準菩薩戒疏云：舊云法
X28n0586_p0262c14║才王子六心中退，即云十住第六心。難云：十住云
X28n0586_p0262c15║性地，性以不改為義，云何退作二乘一善？性是不
X28n0586_p0262c16║作闡提，不妨退大向小，終是難通。止觀師云：是十
X28n0586_p0262c17║法信中六心退耳。此釋論師、金剛般若論師皆作
X28n0586_p0262c18║是說，是信習十心中六心耳。七心已上，永離二乘。
X28n0586_p0262c19║設為利物，而心不失，恒有菩薩之名也。此與文句
X28n0586_p0262c20║第二卷明通教位不退，是借別名通，其意雅合。故
X28n0586_p0262c21║知身子六心中退，即別教十信中六心退耳。七信
X28n0586_p0262c22║已上，則不退也。若校其優降，則戒疏與文句借別
X28n0586_p0262c23║名通之義為長，更請詳之。
X28n0586_p0262c24║三十二諦，如釋籤
X28n0586_p0263a01║此如常說，今不錄之。
X28n0586_p0263a02║有云：十六心仍在見道，部別不同
X28n0586_p0263a03║成論說十六心正是初果，異部明十六心是修道，
X28n0586_p0263a04║應知成論之外並屬異部。諸阿毗曇並明見道在
X28n0586_p0263a05║十五心。
X28n0586_p0263a06║經云：互相推排
X28n0586_p0263a07║他宗人謂天台宗中推字吐雷切，今詳文句，既云
X28n0586_p0263a08║推四諦理，豈是吐雷切耶？何其妄斥乎？今謂須作
X28n0586_p0263a09║出惟切矣。
X28n0586_p0263a10║四衢道中
X28n0586_p0263a11║爾雅云：四達謂之衢。交道四出，即四衢也。
X28n0586_p0263a12║記云：近代拾用，何足為怪
X28n0586_p0263a13║慈恩諸家，咸有斯說。法華開會，但會二乘，不開菩
X28n0586_p0263a14║薩。況復諸師，何能識於十重之難？當知近代欲望
X28n0586_p0263a15║古人遠矣。
X28n0586_p0263a16║文句云：闇執瓦礫魚目，謂夜光月形
X28n0586_p0263a17║瓦礫月形者，涅槃經云：譬如春時，有諸人等在大
X28n0586_p0263a18║池浴，乘船遊戲，失瑠璃寶，沒深水中。是時諸人悉
X28n0586_p0263a19║共入水，競執瓦礫，各各自謂得瑠璃珠，歡喜持出，
X28n0586_p0263a20║乃知非真。是時寶珠猶在水中，以珠力故，水皆澄
X28n0586_p0263a21║清。於是大眾乃見寶珠故在水中，猶如仰觀虗空
X28n0586_p0263a22║月形。魚目夜光者，楚臣隨侯出行，見群牧牛小兒
X28n0586_p0263a23║打一蛇傷破，血流沙中豌轉，命將欲絕。隨候憐之，
X28n0586_p0263a24║救取向水中洗，以神藥封之得活，忽然入水而去。
X28n0586_p0263b01║其蛇乃是海龍王之子，後㘅徑寸珠來報與隨侯。
X28n0586_p0263b02║候於夜庭中忽見有光明，謂言有賊將火人來。侯
X28n0586_p0263b03║乃按劍向門而立，久之不見人，乃開戶看之，有一
X28n0586_p0263b04║蛇子㘅珠在戶外。候問之，蛇答，具說向事。候既得
X28n0586_p0263b05║珠，進上楚王。王夜中安殿上，見光明，因號之為夜
X28n0586_p0263b06║光珠矣。魏略云：大秦國出夜光珠。南越志云：海中
X28n0586_p0263b07║有明月珠。東方朔神異經云：明月珠徑二尺，光照
X28n0586_p0263b08║二千里。是故不可將瓦礫作月形之寶，魚目為夜
X28n0586_p0263b09║光之珠焉。
X28n0586_p0263b10║記云：世人明義，多分不受四教之言
X28n0586_p0263b11║自唐朝來，諸師皆知天台四教而不依用，乃各建
X28n0586_p0263b12║立消釋經論，如嘉祥立三種法輪教，慈恩立三時
X28n0586_p0263b13║教，賢首立五教等。若依此判教，豈能盡善乎？亦如
X28n0586_p0263b14║清涼觀師云：天台師立教理致圓備。今敢諮曰：既
X28n0586_p0263b15║知立教理致圓備，何不稟承而却依於賢首五教
X28n0586_p0263b16║耶？然今天台所談大義，諸師多有潛用以為己意，
X28n0586_p0263b17║如觀師華嚴疏及永嘉集等，得不懼於後人討尋
X28n0586_p0263b18║者哉？
X28n0586_p0263b19║初離不索
X28n0586_p0263b20║離應作雖。
X28n0586_p0263b21║車亦無文。說有下
X28n0586_p0263b22║一往語耳。經云：不應以下劣小車與諸子等。亦可
X28n0586_p0263b23║謂此是斥虗文，然終有其文，故云一往耳。
X28n0586_p0263b24║復謬引昔大證今
X28n0586_p0263c01║大應作文。
X28n0586_p0263c02║經云幰蓋
X28n0586_p0263c03║幰虗偃切。蒼頡篇云：帛張車上為幰蓋也。
X28n0586_p0263c04║寶繩交絡
X28n0586_p0263c05║以寶為繩，交織羅絡而成之也。
X28n0586_p0263c06║綩筵
X28n0586_p0263c07║經音亦云：相傳云坐蓐也。未詳何語以立其名。慈
X28n0586_p0263c08║恩亦云：應作婉美之婉，蓆蓐之筵。又蓐者，華氈之
X28n0586_p0263c09║類也。請準今記以為正義。
X28n0586_p0263c10║文句云：慈中行布施等
X28n0586_p0263c11║布施衣服車乘等也。越州新板悲中行布施等者，
X28n0586_p0263c12║悲字誤矣。
X28n0586_p0263c13║亦譬七覺妙鬘
X28n0586_p0263c14║越州新板覺字誤作寶字。涅槃經云：令諸眾生一
X28n0586_p0263c15║切皆得佛華三昧，七覺妙鬘之謂矣。
X28n0586_p0263c16║記云：七辯大同四弘、四攝、七覺，如止觀等
X28n0586_p0263c17║四弘之名，如常可知，但止觀中委談其義耳。四攝：
X28n0586_p0263c18║一布施，二愛語，三利行，四同事。七覺：一擇法，二精
X28n0586_p0263c19║進，三喜，四除，五捨，六定，七念。釋義具在被文法苑
X28n0586_p0263c20║中。引勝思惟論七種辯才：一種種樂說辯，二無滯
X28n0586_p0263c21║樂說辯，三堅固樂說辯，四了了樂說辯，五不怯弱
X28n0586_p0263c22║樂說辯，六相應樂說辯，七任放樂說辯。此之七辯，
X28n0586_p0263c23║八地菩薩得之。大品有七辯：一捷疾辯，二利辯，三
X28n0586_p0263c24║不盡辯，四不可斷辯，五隨應辯，六義辯，七最上辯。
X28n0586_p0264a01║大集虗空藏經有二十四辯：一迅疾，二捷利，三無
X28n0586_p0264a02║礙，四無滯，五善詞，六甚深，七間錯眾音，八勝妙莊
X28n0586_p0264a03║嚴，九無沉沒，十無畏，十一種種偈讚，十二修多羅
X28n0586_p0264a04║緣起本事，十三能摧伏他，十四說差別句無盡，十
X28n0586_p0264a05║五顯現微妙，十六端嚴威德，十七說法無間，十八
X28n0586_p0264a06║天眾莊嚴，十九斷疑惑，二十世出世法，二十一不
X28n0586_p0264a07║錯失，二十二悅可眾心，二十三宿命，二十四佛所
X28n0586_p0264a08║加持。華嚴經有十種辯。
X28n0586_p0264a09║觀、練、熏、修，如法界次第
X28n0586_p0264a10║八背捨等，名為觀禪。九次第定，名為練禪。師子奮
X28n0586_p0264a11║迅三昧，名為熏禪。超越三昧，名為修禪。
X28n0586_p0264a12║仍存翦略，粗點十觀
X28n0586_p0264a13║若以十乘觀法順經文次第者，其車高廣，不思議
X28n0586_p0264a14║境也。幰蓋慈悲，交絡四弘，發菩提心也。安置丹枕，
X28n0586_p0264a15║枕有內外，若車內枕，休息眾行，巧安止觀也；若車
X28n0586_p0264a16║外枕，或動或靜，動靜乃是識通塞也。始自白牛，終
X28n0586_p0264a17║至平正，調道品也。其疾如風，即破無明，破法徧也。
X28n0586_p0264a18║又多僕從，對治助開也。取下偈中游於四方，知次
X28n0586_p0264a19║位也。安忍、離愛，此二在於次位之初。安忍只是忍
X28n0586_p0264a20║於五品違順二境，令入十信；離愛只是離十信中
X28n0586_p0264a21║相似法愛，至於初住。所以別出五品十信，勸令行
X28n0586_p0264a22║者忍障離愛，乘是大車，游四方耳。故知前七正明
X28n0586_p0264a23║車體及以具度，後三只是乘之所涉。若無所涉，運
X28n0586_p0264a24║義不成，所以十法通名大乘。大乘十法出此經文，
X28n0586_p0264b01║是故十乘名為妙行也。圭峯云：南岳、天台依三諦
X28n0586_p0264b02║理修三止觀，雖是圓妙，然其趣入只是四禪八定
X28n0586_p0264b03║者，謬斥尤甚。其圭峯焉，自迷誤他，深可悲矣。
X28n0586_p0264b04║乘壞驢乘，為向何方
X28n0586_p0264b05║涅槃經梵行品云：乘壞驢車正南而游。章安云：乘
X28n0586_p0264b06║壞驢車譬惡法自運也。正南有三解：一云南是離
X28n0586_p0264b07║地，北是坎地，去坎就離，譬失善起惡。二云就諸方
X28n0586_p0264b08║為語，北是上方，譬斷善人從上墜下。三云天子南
X28n0586_p0264b09║面殺活自在，此人邪見判無因果，其心自在。
X28n0586_p0264b10║一切法趣。文相開合如止觀第二記
X28n0586_p0264b11║大品云：一切法趣一法。大論兩文共釋此句。初云：
X28n0586_p0264b12║云何菩薩為世間趣故發菩提心？菩薩為眾生說
X28n0586_p0264b13║色趣空乃至種智，為眾生故說色非趣非不趣乃
X28n0586_p0264b14║至種智。次文云：為眾生故說一切法趣空、無相、願，
X28n0586_p0264b15║是趣不過。何以故？是空、無相中，趣、不趣不可得故。
X28n0586_p0264b16║初文以能趣為假，具歷色、心乃至種智，故知具一
X28n0586_p0264b17║切法即是假也。所趣為空，非趣非不趣為中。次文
X28n0586_p0264b18║以能從所為空，是趣不過為假，趣、非趣不可得為
X28n0586_p0264b19║中。今文云開、合者，即上兩文之空、假也。如初文中
X28n0586_p0264b20║說色趣空，此是合說；今開能趣為假，所趣為空，即
X28n0586_p0264b21║合而開。如次文中說一切法趣空、無相，是趣不過，
X28n0586_p0264b22║此是開說；今合以能從所為空，是趣不過為假。
X28n0586_p0264b23║經云：不匱
X28n0586_p0264b24║應法師云：詩云：孝子不匱。匱者，乏也，竭也。
X28n0586_p0264c01║記云：五分法身，具如俱舍
X28n0586_p0264c02║無作戒為戒身，無漏淨禪為定身，無漏慧為慧身。
X28n0586_p0264c03║二種解脫為解脫身：一者有為解脫，謂無漏智相
X28n0586_p0264c04║應；二者無為解脫，謂一切煩惱無餘。又盡智為解
X28n0586_p0264c05║脫身，無生智為解脫知見身。
X28n0586_p0264c06║有人以初地離五怖畏用釋此中，都不相關
X28n0586_p0264c07║慈恩云：於諸怖畏，怖畏有五：一不活畏，由分別我
X28n0586_p0264c08║資生愛起；二惡名畏，行不饒益有怖望起；三死畏，
X28n0586_p0264c09║由有我見失壞想起；四惡趣畏，不遇諸佛惡業所
X28n0586_p0264c10║起；五處眾法畏，見已證劣他勝所起。慈恩但見怖
X28n0586_p0264c11║畏之言，便約五種而釋，故遭今斥望聲釋義。餘更
X28n0586_p0264c12║借彼破今之辭，反質之曰名同理別之文，虗張援
X28n0586_p0264c13║據斯之謂矣。又文句下文云：但譬中驚怖在前，諸
X28n0586_p0264c14║子戀著戲處在後者，指文誤也，應云諸子樂著嬉
X28n0586_p0264c15║戲在後也。
X28n0586_p0264c16║或慧解脫未得無生
X28n0586_p0264c17║盡智、無生智，亦云世智、無漏智。世智斷惑，慧解脫
X28n0586_p0264c18║人，未得無生，是故即有退法羅漢。言退法者，謂退
X28n0586_p0264c19║思法，心生厭故。雖退牽於二果、三果，亦至初果，然
X28n0586_p0264c20║此生中，必得進於無學果也。若俱解脫，依無漏智，
X28n0586_p0264c21║斷三界惑，兼得滅定，是故即有不動不退阿羅漢
X28n0586_p0264c22║也。言盡智者，謂我知苦，乃至我知道。無生智者，謂
X28n0586_p0264c23║我知苦已，不復更知，乃至我修道已，不復更修。婆
X28n0586_p0264c24║沙論云：我生已盡，是集等四行；梵行已立，是道等
X28n0586_p0265a01║四行；所作已辦，是滅等四行；不受後有，是苦等四
X28n0586_p0265a02║行。
X28n0586_p0265a03║聲聞具信法，如止觀第五記
X28n0586_p0265a04║薩婆多明此二人位在見道，因聞入者為信行，因
X28n0586_p0265a05║思入者為法行。曇無德云：位在方便，信行自見法
X28n0586_p0265a06║少，依聞力多；法行依聞力少，自見法多。然數據行
X28n0586_p0265a07║成，論依根性，各有所以，不得相非。毗曇十五云：鈍
X28n0586_p0265a08║名信行，利名法行。信行者少觀察故，法行者多觀
X28n0586_p0265a09║察故。
X28n0586_p0265a10║夫答問有四，此即決定答也
X28n0586_p0265a11║百喻經、毗曇論、唯識論等皆云：一、決定答，二、分別
X28n0586_p0265a12║答，三、反問答，四、置答。一、決定答者，如人問云：一切
X28n0586_p0265a13║皆有死。此應決定答云：死也。二、分別答者，如人問
X28n0586_p0265a14║云：死者必有生不？此應分別答：無愛者不生，有愛
X28n0586_p0265a15║者有生也。反問答者，如人問：人為最勝不？此應反
X28n0586_p0265a16║問答：汝問三惡道邪？問天人耶？若問惡道人，實為
X28n0586_p0265a17║最勝；若問諸天人，必不如也。四、置問答者，如人問：
X28n0586_p0265a18║世界及我常、世界及我無常、世界及我亦常亦無
X28n0586_p0265a19║常、世界及我非有常非無常、世界及我有邊、世界
X28n0586_p0265a20║及我無邊、世界及我亦有邊亦無邊、世界及我非
X28n0586_p0265a21║有邊非無邊、死後有神去、死後無神去、死後亦有
X28n0586_p0265a22║神去亦無神去、死後亦非有神去亦非無神去、神
X28n0586_p0265a23║異身邪？身異神邪？此十四難，皆置而為答也。又涅
X28n0586_p0265a24║槃云：如來世尊為眾生故，有四種答：一者、定答，二、
X28n0586_p0265b01║分別答，三、隨問答，四、置答。如問善因善果，應決定
X28n0586_p0265b02║答之。如問四諦之相，應分別答之。如說無常，或來
X28n0586_p0265b03║問者，展轉隨之為說，即隨問答也。如說斷善根者，
X28n0586_p0265b04║定有佛性、定無佛性，應置答之也。
X28n0586_p0265b05║文句云：初牒三車誘引，後與大車譬
X28n0586_p0265b06║越州新板於此文下多七箇字。七字者，此合標不
X28n0586_p0265b07║乖本心是也。
X28n0586_p0265b08║婆伽婆
X28n0586_p0265b09║亦言薄伽梵，此云德成就，有大功德至聖之名也。
X28n0586_p0265b10║龍樹菩薩約四義釋：一能破煩惱，二有功德，三巧
X28n0586_p0265b11║分別，四好名聲。具茲四義，是故名為婆伽婆矣。準
X28n0586_p0265b12║涅槃疏，以婆伽婆代世尊號，非婆伽婆便是世尊，
X28n0586_p0265b13║故婆伽婆乃是佛之總名耳。
X28n0586_p0265b14║經云：頺毀
X28n0586_p0265b15║墜，下也，壞也。
X28n0586_p0265b16║泥塗
X28n0586_p0265b17║鏝，覆也。
X28n0586_p0265b18║阤，落
X28n0586_p0265b19║說文云：小崩也。若作褫字，說文云：奪衣也。記中作
X28n0586_p0265b20║脫者，應作奪。
X28n0586_p0265b21║覆苫
X28n0586_p0265b22║茅苫也。爾雅云：白蓋謂之苫。今江東呼為蓋也。李
X28n0586_p0265b23║巡云：白蓋，編之以覆屋，名為苫也。
X28n0586_p0265b24║椽梠
X28n0586_p0265c01║方言云：屋梠曰簷，亦呼為連綿木也。
X28n0586_p0265c02║差脫
X28n0586_p0265c03║上楚宜切，下吐活切。
X28n0586_p0265c04║椽梠
X28n0586_p0265c05║說文云：壅，塞也，又隔也。
X28n0586_p0265c06║文句云：𦝣為基階
X28n0586_p0265c07║𦝣字恐誤，應作髂。口亞切。腰骨也。亦作䯊。又作𩩱。
X28n0586_p0265c08║皴
X28n0586_p0265c09║七倫切。皮起也。
X28n0586_p0265c10║老色
X28n0586_p0265c11║越州新板老字誤為充字。
X28n0586_p0265c12║頿
X28n0586_p0265c13║即移切，口上須也。
X28n0586_p0265c14║三十六物
X28n0586_p0265c15║內外中間各有十二、有三十六，又內有二十六、外
X28n0586_p0265c16║有十也。髮、毛、爪、齒、薄皮、厚皮、筋、肉、骨、髓、脾、腎、肝、膽、
X28n0586_p0265c17║肺、大腸、小腸、心、胃、𦛞、𦳊、尿、垢、汙、淚、涕、唾、膿、血、脉、黃
X28n0586_p0265c18║痰、白痰、癊、肪、𦙽、腦、膜，如是名為三十六物。
X28n0586_p0265c19║䐗
X28n0586_p0265c20║正作肚字。
X28n0586_p0265c21║報關
X28n0586_p0265c22║報應作艱。古閑切。正作間字。間關，限礙也。出入也。
X28n0586_p0265c23║亦崎嶇辛苦皃。又設置之皃。
X28n0586_p0265c24║經云鴟梟
X28n0586_p0266a01║鴟尺之切。目大，好食鼠之鳥也，亦云怪鳥也。梟古
X28n0586_p0266a02║堯切。不孝鳥也。
X28n0586_p0266a03║鵰鷲
X28n0586_p0266a04║鵰：或云赤觜，能食麞鹿。鷲：說文云：黑色多子。又云：
X28n0586_p0266a05║南方者，黃頭赤咽，五色皆備。又云：西域者，蒼黃赤
X28n0586_p0266a06║目也。
X28n0586_p0266a07║文句云：頌上第三五百人
X28n0586_p0266a08║三字誤也，當為四字。
X28n0586_p0266a09║八慢
X28n0586_p0266a10║涅槃經云：七慢：一、慢，二、慢慢，三、不如慢，四、增上慢，
X28n0586_p0266a11║五、我慢，六、邪慢，七、憍慢。章安云：成論有大慢，為八
X28n0586_p0266a12║慢也。慢慢者，謂其智解勝一切人，更無及者。大慢
X28n0586_p0266a13║者，等中謂上，上中謂等。不如慢者，多不如中，言我
X28n0586_p0266a14║小劣，而實懸殊。我慢者，觀五陰為我，著我所由。邪
X28n0586_p0266a15║慢者，實無其功，自以為有。婆沙亦列七慢：一、慢，二、
X28n0586_p0266a16║過慢，三、慢過慢，四、我慢，五、增上慢，六、卑慢，七、邪慢。
X28n0586_p0266a17║俱舍七慢，與此文同。毗曇亦列七慢：一、慢，二、增慢，
X28n0586_p0266a18║三、慢慢，四、增上慢，五、我慢，六、不如慢，七、邪慢。瑜伽
X28n0586_p0266a19║論亦列七慢：一、慢，二、過慢，三、慢過慢，四、我慢，五、增
X28n0586_p0266a20║上慢，六、下劣慢。實無德，謂有故。七邪慢，消釋可知。
X28n0586_p0266a21║記文中云：諸教亦以七慢釋慢，此之謂也。故引之
X28n0586_p0266a22║而示耳。
X28n0586_p0266a23║性憍
X28n0586_p0266a24║性應作姓，越州新板則作姓字。
X28n0586_p0266b01║記云寡姓
X28n0586_p0266b02║有人云：賤微之姓也。
X28n0586_p0266b03║崔盧
X28n0586_p0266b04║有人云：貴上之姓也。菩薩戒云：小姓下賤，卑陋貧
X28n0586_p0266b05║窮；大姓高門，饒財解富。此則豈是寡姓等耶。
X28n0586_p0266b06║石崇
X28n0586_p0266b07║晉書云：石崇字季倫，財產豐積，室宇宏麗，金翠絲
X28n0586_p0266b08║竹盡當時之選，庖膳窮水陸之珍，與貴戚王愷、羊
X28n0586_p0266b09║琇之徒以奢靡相尚。
X28n0586_p0266b10║潘安
X28n0586_p0266b11║晉書云：潘岳，字安仁，美姿儀。少時常挾彈出洛陽
X28n0586_p0266b12║道，婦人遇之者，皆連手縈繞，投之以果，遂滿車而
X28n0586_p0266b13║歸。時張載甚醜，每行，小兒以瓦石擲之，委頓而反。
X28n0586_p0266b14║經云：蠍
X28n0586_p0266b15║比地有，多似倒懸蜘蛛，尾有毒，呾人一日痛不能
X28n0586_p0266b16║止，時人呼撻剌子，如拇指大也。
X28n0586_p0266b17║蚰蜒
X28n0586_p0266b18║江南大者，即蜈蚣也。有人云：青身黃足者是蚰蜒，
X28n0586_p0266b19║緣身赤足者是蜈蚣也。
X28n0586_p0266b20║記云：虺長三寸，大如指
X28n0586_p0266b21║準爾雅云：蝮虺，博三寸，首大如擘。郭璞云：身廣三
X28n0586_p0266b22║寸，頭大如人擘指。此自一種蛇，名為蝮虺，魚名也。
X28n0586_p0266b23║是則長字誤也，應作博字。擘音百。
X28n0586_p0266b24║蝍蛆
X28n0586_p0266c01║蝍音即。蛆子餘切。蟲名也。爾雅云：似蝗而大腹，長
X28n0586_p0266c02║角，能食蛇腦。
X28n0586_p0266c03║有人云：能制蛇，若伏蛇者，多是赤足者。此語有損，不
X28n0586_p0266c04║思來報
X28n0586_p0266c05║慈恩云：甚能制蛇，大者長尺餘，緣身赤足者良，黃
X28n0586_p0266c06║者不堪用，人多炙之令赤，非真也。本草注云：赤足
X28n0586_p0266c07║者多出京口，長山、高麗山、茅山甚有，黃足者甚多，
X28n0586_p0266c08║而不堪用。一名蝍蛆，性能制蛇，忽見大蛇，便緣之
X28n0586_p0266c09║而噉其腦。
X28n0586_p0266c10║守宮蝘蜒：是在舍為守宮，在澤為蝘蜒
X28n0586_p0266c11║爾雅釋魚文云：蠑螈，𧋍蜴，蝘蜒，守宮。蠑音榮，螈音
X28n0586_p0266c12║原，𧋍音昔，蜴音亦。應師經音及慈恩疏皆云：山東
X28n0586_p0266c13║𧋐𧐎，陝西云壁宮也。博物誌云：以器養之，食以朱
X28n0586_p0266c14║沙，體盡赤，重七斤，擣萬杵，以點女人體，終身不滅，
X28n0586_p0266c15║婬則點滅，故云守宮。漢武帝試之驗矣。亦名蝘蜒，
X28n0586_p0266c16║又號蠑螈，亦云蜥蜴。在石名蜥蜴，在澤為蝘蜒，在
X28n0586_p0266c17║舍為守宮，通而名為蠑螈。而江南人呼守宮為蝘
X28n0586_p0266c18║蜒也。又云：在壁為蝘蜒，在草為蜥蜴也。
X28n0586_p0266c19║經云：百足
X28n0586_p0266c20║十誦律云：無足者，千頭羅蟲也。多足者，蜈蚣也。百
X28n0586_p0266c21║足者，蛣蜣也。二足如孔雀也，四足如牛馬也。本草
X28n0586_p0266c22║注云：百足蟲，足甚多。
X28n0586_p0266c23║鼬
X28n0586_p0266c24║餘救切。似鼦，鼠名也，赤黃色，大尾，啖鼠，江東呼為
X28n0586_p0267a01║鼪。鼪，所敬切。鼦，丁公切。狖，貁，音與上同。記云若作
X28n0586_p0267a02║貁字，玉篇云似貍者，恐誤也。合云猨屬，字亦作狖，
X28n0586_p0267a03║黑猨也。記又云天若雨，於樹倒懸等者，應云字亦
X28n0586_p0267a04║作蜼，音貁。爾雅云：蜼印鼻而長尾。郭璞云：蜼似獼
X28n0586_p0267a05║猴而大，黃黑色，尾長數尺，似獺，尾末有歧，鼻露向
X28n0586_p0267a06║上，雨即自懸於樹，以尾塞鼻，或以兩指，江東人亦
X28n0586_p0267a07║取養之也。狖，貁，皆獸名，似猨也。鼬，蟲名，似鼠。𪕏，亦
X28n0586_p0267a08║鼠也。
X28n0586_p0267a09║貍
X28n0586_p0267a10║亦作狸，力之切，似貓。貍，眉朝切。豸，直爾切。
X28n0586_p0267a11║鼷
X28n0586_p0267a12║胡雞切。記云：螫者，螫，施隻切，蟲行毒也。
X28n0586_p0267a13║臭處
X28n0586_p0267a14║處字去聲。
X28n0586_p0267a15║蜣蜋
X28n0586_p0267a16║蟲名也。一名蛣蜣。爾雅云：蛣蜣，蜣蜋。郭璞云：黑甲
X28n0586_p0267a17║蟲，噉糞土也。
X28n0586_p0267a18║狐狼野干
X28n0586_p0267a19║野音夜，能緣木形，色青黃如狗，群行夜鳴，聲如狼
X28n0586_p0267a20║狐。狼者，狼犲，狼似狗也。狐，妖獸也，一名野干，為鬼
X28n0586_p0267a21║所乘，有三德，其色中和，小前豐後，死則首丘。
X28n0586_p0267a22║咀
X28n0586_p0267a23║慈呂切。記云咀只是嚼者，嚼，在約切，咀嚼噍也。
X28n0586_p0267a24║䶩，齧
X28n0586_p0267b01║上在詣切。亦作嚌。下五結切。沒齒齩也。又甞至齒
X28n0586_p0267b02║也。齩。五狡切。
X28n0586_p0267b03║羸
X28n0586_p0267b04║力危切。
X28n0586_p0267b05║搏，撮
X28n0586_p0267b06║經音云：手小取也。持也。釋名云：卒也。謂暫卒取之
X28n0586_p0267b07║謂也。
X28n0586_p0267b08║樝
X28n0586_p0267b09║側加切。
X28n0586_p0267b10║掣
X28n0586_p0267b11║尺制切。又尺列切。
X28n0586_p0267b12║啀
X28n0586_p0267b13║五佳切。犬鬬也。又犬相啀拒也。
X28n0586_p0267b14║喍
X28n0586_p0267b15║土佳切。開口見齒也。
X28n0586_p0267b16║噑，吠
X28n0586_p0267b17║上胡力切，下符廢切。
X28n0586_p0267b18║孚乳產生
X28n0586_p0267b19║產。生者，進也，養也，造也。因物造變謂之生，產亦生
X28n0586_p0267b20║也。玉篇亦云：卵化曰孚也。孚正作孵。九物無乳者，
X28n0586_p0267b21║謂之卵生也。乳，而注切。說文云：人及鳥子生曰乳
X28n0586_p0267b22║也。
X28n0586_p0267b23║記云：即同類因，得等流果。俱舍云：同類因相似，自部
X28n0586_p0267b24║地前生。即五部九地，但約過去，以現在為因
X28n0586_p0267c01║俱舍頌曰：能作及俱有，同類與相應，徧行并異熟，
X28n0586_p0267c02║許因唯六種。同類因相似，自部地前生，道展轉九
X28n0586_p0267c03║地，唯等勝為果，加行生亦然，聞思所成等。今引諸
X28n0586_p0267c04║論，消今記中所用之文，餘則在彼。俱舍論云：同類
X28n0586_p0267c05║因者，謂相似法與相似法為同類因，謂善五蘊與
X28n0586_p0267c06║善五蘊，染汙與染汙，無記與無記，展轉相望為同
X28n0586_p0267c07║類因。入阿毗達磨論云：果似因故，說名為等；從因
X28n0586_p0267c08║生故，復說為流。果即等流，名等流果；即同類因，得
X28n0586_p0267c09║等流果。故云同類因相似也。又自部自地與自部
X28n0586_p0267c10║自地為同類因。部，五部也。即是見道四諦下惑為
X28n0586_p0267c11║四，修道所斷惑為一，乃成五也。婆沙問云：此中言
X28n0586_p0267c12║部，欲顯何義？答：顯眾義。如苾芻部名苾芻眾，婆羅
X28n0586_p0267c13║門部名婆羅門眾，群聚部眾名異義同，亦如經中
X28n0586_p0267c14║四部眾矣。地即九地，謂欲界一地，色無色八地，為
X28n0586_p0267c15║九地也。此中見苦所斷還與見苦所斷為同類因，
X28n0586_p0267c16║見修所斷亦準說也。若欲界地還與欲界地為同
X28n0586_p0267c17║類因，色無色界亦準說也。若或異地相望，皆無因
X28n0586_p0267c18║義，故云自部地也。前生者，論云：又此非一切，何者
X28n0586_p0267c19║謂前生？唯諸前生與後相似生未生法為同類因。
X28n0586_p0267c20║如是過去與餘二世，過去現在與未來等，皆應廣
X28n0586_p0267c21║說。又徧行同類唯居過現，未來世無此故也。因便
X28n0586_p0267c22║須知，異熟因感異熟果，能作因感增上果，同類因、
X28n0586_p0267c23║遍行因感等流果，俱有因、相應因感士用果。士用
X28n0586_p0267c24║果者，即目諸法所有作用，如士用故，得士用名。增
X28n0586_p0268a01║上之果名增上果，異類而熟名異熟果，具如諸論
X28n0586_p0268a02║及止觀補注中也。
X28n0586_p0268a03║經云：土埵
X28n0586_p0268a04║音義云：竪土也。又云：小土聚隅也。
X28n0586_p0268a05║𢷏令
X28n0586_p0268a06║通俗文云：爭倒曰撲也。
X28n0586_p0268a07║記云：以佛弟子亦有修六行等
X28n0586_p0268a08║如云：初禪為攀上勝妙出，欲界為厭下苦麤障。因
X28n0586_p0268a09║果合論，則有十二，但外道專為求禪，佛弟子用邪
X28n0586_p0268a10║相入正相耳。
X28n0586_p0268a11║經云：裸形
X28n0586_p0268a12║裸郎果切。說文云：袒也。又赤體也。
X28n0586_p0268a13║記云：如六十二見，有眾釋
X28n0586_p0268a14║章安云：六十二見有二意：一者、我見有五十六，謂
X28n0586_p0268a15║欲界五陰各計四句，合為二十；色界亦然；無色除
X28n0586_p0268a16║色，但有十六，故知三界合五十六。邊見有六，成六
X28n0586_p0268a17║十二，所謂三界各計斷常，故知此約三界而論。二
X28n0586_p0268a18║者、三世五陰各計斷常，用有無二見而為根本，謂
X28n0586_p0268a19║色如去等四句，四陰亦然，合二十句，此計過去也；
X28n0586_p0268a20║又計色常等四句，四陰亦然，合二十句，此計現在
X28n0586_p0268a21║也；又計色有邊等四句，四陰亦然，合二十句，此計
X28n0586_p0268a22║未來也。三世六十，并有無二，成六十二，此準大論
X28n0586_p0268a23║文。
X28n0586_p0268a24║二十身見等
X28n0586_p0268b01║即陰是我，離陰是我，陰中有我，我中有陰，五陰皆
X28n0586_p0268b02║然，是故五陰成二十句身見。
X28n0586_p0268b03║如以五陰計，一陰為我，餘皆我，所謂僮僕等
X28n0586_p0268b04║此凖婆沙六十五見，即於五陰各計四陰以為我
X28n0586_p0268b05║所，謂色是我，受是僮僕、瓔珞、窟宅。三陰亦然，合我
X28n0586_p0268b06║及我所各十三句，五陰乃成六十五句。故一一陰，
X28n0586_p0268b07║初一是我，三是我所也。
X28n0586_p0268b08║具如止觀第五記引阿含本劫等
X28n0586_p0268b09║長阿含云：此本末見不出六十二也。本劫本見一
X28n0586_p0268b10║十八，末劫末見四十四，合六十二。言十八者，有四
X28n0586_p0268b11║四句及根本二：初四句者，一、見二十劫成敗，二、見
X28n0586_p0268b12║四十劫，三、見八十劫，四、以捷疾智說。一一句皆云
X28n0586_p0268b13║神及世間。第二四句者，一、我及世間半常半無常，
X28n0586_p0268b14║二、計由戲笑，三、計失意生，四、以捷疾智說。第三四
X28n0586_p0268b15║句者，一、神及世間有邊，二、無邊，三、上下方有邊，四、
X28n0586_p0268b16║方無邊，四、以捷疾智說。第四四句者，一、我不知不
X28n0586_p0268b17║見善惡有報無報耶，二、我不知不見有他世無他
X28n0586_p0268b18║世耶，三、我不知不見何者善何者惡耶，四、愚癡闇
X28n0586_p0268b19║鈍隨他問答。根本二句者，一、定意知眾生未來無
X28n0586_p0268b20║因緣而有，二、捷疾智說。末劫末見四十四句者，初
X28n0586_p0268b21║四四句中，第一有想四句：一、我此終後生有色有
X28n0586_p0268b22║想，二、生無色有想，三、生無色有色有想，四、非有色
X28n0586_p0268b23║非無色有想。第二四句者，以有邊無邊對有想作
X28n0586_p0268b24║四句。第三四句者，以有樂無樂對有想作四句。第
X28n0586_p0268c01║四四句者，一有想，二若干想，三少想，四無量想。第
X28n0586_p0268c02║二有二四句，初四句者，以有色無色對無想作四
X28n0586_p0268c03║句，如初四句，唯以無想替有想耳。次四句者，以有
X28n0586_p0268c04║邊無邊對無想作四句，如初文中次四句說，但改
X28n0586_p0268c05║無想以替有想耳。第三有二四句，初四句者，有色
X28n0586_p0268c06║無色對非有想非無想作四句。次四句者，有邊無
X28n0586_p0268c07║邊對非有想非無想作四句。此兩二四，并前四四
X28n0586_p0268c08║成三十二句。更有斷見七句，一若沙門作是論，我
X28n0586_p0268c09║身從父母而生終歸磨滅，二欲界諸天生斷滅，三
X28n0586_p0268c10║色界諸天生斷滅，四空處乃至第七非非想處也。
X28n0586_p0268c11║次常見有五，一計現在五欲自恣得涅槃，二初禪，
X28n0586_p0268c12║三二禪，四三禪，五四禪，斷七常五合十二句，并前
X28n0586_p0268c13║三十二句，乃成四十四句，合前則有六十二。
X28n0586_p0268c14║窓牖
X28n0586_p0268c15║上楚江切，下與久切。說文云：在屋曰窻，在牆曰牖。
X28n0586_p0268c16║釋名云：窻，聰也，於內見外之聰明也。牖，道也，向也，
X28n0586_p0268c17║穿壁以木為交窓也。上云闚看者，即小視也。
X28n0586_p0268c18║記云：上文云
X28n0586_p0268c19║應言下文云也。
X28n0586_p0268c20║文句云：於後宅舍下，第三、二行
X28n0586_p0268c21║準前分科，但云一行半。所以不同者，恐將於後宅
X28n0586_p0268c22║舍忽然火起。兩句亦可兩向。若向上者，即是失火
X28n0586_p0268c23║之由。若向下者，即是火起之勢。更請詳之。
X28n0586_p0268c24║經云：𪹼聲
X28n0586_p0269a01║𪹼，北教切，火裂物之甚也。又北角切。
X28n0586_p0269a02║揚聲
X28n0586_p0269a03║揚聲舉聲也。
X28n0586_p0269a04║周章
X28n0586_p0269a05║楚辭云：聊翱翔兮周章。王逸注云：周，流也，謂周流
X28n0586_p0269a06║而往來也。經或作慞，訓懼也。正作章字。
X28n0586_p0269a07║蓬勃
X28n0586_p0269a08║蓬，亂也。勃，盛也。煙氣亂而甚盛也。若作㶿，煙起之
X28n0586_p0269a09║皃。
X28n0586_p0269a10║記云：性障未除
X28n0586_p0269a11║止觀中說事性二障。言事障者，欲入初禪，若猶見
X28n0586_p0269a12║有欲界定中牀鋪等事，名為事障。欲惑未除，性障
X28n0586_p0269a13║仍在；此惑若破，即發初禪。乃至已上，準斯可見。經
X28n0586_p0269a14║云毗舍闍者，此云噉精氣者，噉人及五糓之精氣
X28n0586_p0269a15║也。鳩槃荼，此云甕，形頗似冬瓜也。夜叉者，此云輕
X28n0586_p0269a16║捷也，新云藥叉。序中雖示，今更引耳。
X28n0586_p0269a17║經云蔓莚
X28n0586_p0269a18║上無販切。下于線切。西京賦云其形蔓莚。廣雅云
X28n0586_p0269a19║長也，徧也，連續不絕也。或作延者，以災連燒，延長
X28n0586_p0269a20║如蔓草也。或將蔓字去呼，筵字平呼。釋其義者，既
X28n0586_p0269a21║如蔓草，亦如筵席之長也。
X28n0586_p0269a22║難處
X28n0586_p0269a23║詩云：莫我遑處。處，上聲，居也。禮記云：何以處我。處，
X28n0586_p0269a24║安也。
X28n0586_p0269b01║躭，湎
X28n0586_p0269b02║躭，樂也，嗜也。湎，沉也，沉於酒者也。
X28n0586_p0269b03║師子座
X28n0586_p0269b04║準大論中，師子座者，非師子形。佛為人中師子，所
X28n0586_p0269b05║坐之處，若牀若座，皆悉名為師子座也，取其無畏
X28n0586_p0269b06║故也。
X28n0586_p0269b07║生育甚難
X28n0586_p0269b08║難字平呼，如記所辨。
X28n0586_p0269b09║金銀琉璃，硨磲碼碯
X28n0586_p0269b10║七寶但列四也。準信解品，七寶以譬大乘七科道
X28n0586_p0269b11║品也。七寶名義及以出沒，諸文不同，如第一經補
X28n0586_p0269b12║注中辨。
X28n0586_p0269b13║繒纊
X28n0586_p0269b14║上在陵切。帛也。纊苦謗切。絮也。小雅云：通五色皆
X28n0586_p0269b15║云繒也。又云：纊，綿也，即絮之細者也。
X28n0586_p0269b16║茵褥
X28n0586_p0269b17║說文云：車重席也。詩云：文茵暢轂。文茵，虎皮也。或
X28n0586_p0269b18║云草褥，作草華之文故也。
X28n0586_p0269b19║細氎
X28n0586_p0269b20║細毛布也。或云別有氎華，織以為布，今白氎是也。
X28n0586_p0269b21║毛作者，褐也。
X28n0586_p0269b22║儐從
X28n0586_p0269b23║相也，導也。出接賓曰儐。又儐，進之也，陳也。今前導
X28n0586_p0269b24║為儐，後隨為從也。二俱去聲。
X28n0586_p0269c01║記云：安順權教，云一分無
X28n0586_p0269c02║此斥慈恩執唯識等權論之文，於聲聞中謂不定
X28n0586_p0269c03║性則有成佛，其定性者不得受記，故云一分無也。
X28n0586_p0269c04║楞嚴經云：定性二乘皆獲一乘寂滅場地。此經中
X28n0586_p0269c05║云：雖生滅想於彼得聞。準此二文方為究竟，專計
X28n0586_p0269c06║趣寂未是了義。又發菩提心論云：定性二乘後必
X28n0586_p0269c07║歸大。如下所引，豈可專計永滅者乎？
X28n0586_p0269c08║經云：林野
X28n0586_p0269c09║爾雅云：邑外謂之郊，郊外謂之牧，物外謂之野，野
X28n0586_p0269c10║外謂之林，林外謂之埛。邑，國都也。埛，古螢切。
X28n0586_p0269c11║教詔
X28n0586_p0269c12║二俱去聲，誨也，示也。
X28n0586_p0269c13║三明六通
X28n0586_p0269c14║天眼、宿命、漏盡，三明者也。天眼、天耳、他心、宿命、身
X28n0586_p0269c15║如意、漏盡，六神通也。婆沙中問：何故餘三不立明
X28n0586_p0269c16║耶？答：身如意但是工巧而已，天耳但是聞聲而已，
X28n0586_p0269c17║他心但是緣他而已，是故此三不立明矣。餘三立
X28n0586_p0269c18║者，天眼知未來苦生厭離故，宿命知過去苦生厭
X28n0586_p0269c19║離故，漏盡能作正觀斷煩惱故，是故此三立為明
X28n0586_p0269c20║矣。神名天心，通名慧性，天然慧性徹照無礙，即神
X28n0586_p0269c21║通也。大論中問：通、明何別？答：直知過去名通，知過
X28n0586_p0269c22║去因緣行業名明；直見死此生彼名通，知因緣際
X28n0586_p0269c23║會名明；直云漏盡名通，知漏盡不復生名為明也。
X28n0586_p0269c24║文句云：今但頌三，合亦三
X28n0586_p0270a01║應云頌但有三，今合亦三。又下文云上合等賜有
X28n0586_p0270a02║四，不頌其二，今合又略者，此文訛略，應云上頌等
X28n0586_p0270a03║賜有四，不頌其二；上合有五，今合又略，但有四也。
X28n0586_p0270a04║請細尋之。
X28n0586_p0270a05║記云：不退義通，亦兼三藏
X28n0586_p0270a06║位、行、念三不退也。若依數論，以忍三品分三不退。
X28n0586_p0270a07║若附成論，以四念處為位不退，煗、頂為行不退，忍
X28n0586_p0270a08║為念不退。第三，僧祇橫得此三，三藏菩薩望聲聞
X28n0586_p0270a09║位，故作斯對。
X28n0586_p0270a10║文句云：苦、習
X28n0586_p0270a11║習應作集，越州新板則作集字。
X28n0586_p0270a12║今但頌合不虗等
X28n0586_p0270a13║此文稍略，應云上開譬中有二：初免難不虗，次不
X28n0586_p0270a14║乖本心不虗。二文各三，謂標、釋、結。上合譬中，但合
X28n0586_p0270a15║不乖本心中第二解釋及第三況結。又上頌開譬
X28n0586_p0270a16║中不頌不虗，今頌合譬中則有。雖有，與上合譬中
X28n0586_p0270a17║不同。上但合不乖本心中第二解釋第三況結，今
X28n0586_p0270a18║頌合譬中乃頌前免難不虗及不乖本心不虗兩
X28n0586_p0270a19║標章及頌解釋不虗耳。故今頌合與上合文出沒
X28n0586_p0270a20║不同，請細詳之。又下文云今聞出難者，應云出離也。
X28n0586_p0270a21║第二五十行半，釋可通不可通
X28n0586_p0270a22║應云五十五行半也。文中脫落五字矣。
X28n0586_p0270a23║經云阿鞞䟦致
X28n0586_p0270a24║亦云阿惟越致，此云不退轉也。
X28n0586_p0270b01║記云：有人分，此云先列惡因等
X28n0586_p0270b02║亦如慈恩至此，分善惡因果，乃至廣敘五趣章門，
X28n0586_p0270b03║近十餘紙。又釋斷佛種文云：滅一切有漏因，名斷
X28n0586_p0270b04║世間種；滅無漏因，名斷佛種。由信此經，初熏有漏
X28n0586_p0270b05║種子故，生於人天，受勝妙樂；次長無漏法爾種子；
X28n0586_p0270b06║後漸入聖，新生無漏，乃至成佛，名不斷佛種也。今
X28n0586_p0270b07║謂此是教道之說，次第之談，安可釋茲妙經之大
X28n0586_p0270b08║義耶？
X28n0586_p0270b09║經云：憍慢懈怠等
X28n0586_p0270b10║此一節文不出見思，以前偈初準今可知。
X28n0586_p0270b11║頻蹙
X28n0586_p0270b12║蹙子六切。頻數也，急也。說文作頻，水厓也。人所賓
X28n0586_p0270b13║附，頻蹙不前而止也。若作顰字，眉蹙也。蹙，迫也。顰
X28n0586_p0270b14║蹙，聚眉不喜之皃也。
X28n0586_p0270b15║文句云境界性
X28n0586_p0270b16║夫論性者乃有五種。五種云何？一正因性、二了因
X28n0586_p0270b17║性、三緣因性。於此三上加其二種，名為五種。所加
X28n0586_p0270b18║二種諸說不同，或云加境界性及果性、或云加果
X28n0586_p0270b19║性及果果性、或云加因性及因因性。若釋義者，般
X28n0586_p0270b20║若空慧名了因性，無量功德名緣因性，一切諸法
X28n0586_p0270b21║中悉有安樂性名正因性，善惡事異名境界性。單
X28n0586_p0270b22║論智德菩提名為果性，兼論斷德涅槃名果果性。
X28n0586_p0270b23║單約十二因緣事境名為因性，兼約觀因緣智名
X28n0586_p0270b24║因因性。雖諸說不同而數必至五，若作境界性即
X28n0586_p0270c01║沒却果果性為果性所攝，若開果果性即沒却境
X28n0586_p0270c02║界性為緣因所攝。若沒因性及因因性者，因性乃
X28n0586_p0270c03║為正因所攝，因因性則為了因所攝，義可知矣。今
X28n0586_p0270c04║文但有四性不言果性者，或可以佛字兼之，或是
X28n0586_p0270c05║文略耳。
X28n0586_p0270c06║經云：𩑔瘦
X28n0586_p0270c07║𩑔口沒切苦本切。禿頭也。白禿也。頭禿無髮毛也。
X28n0586_p0270c08║又皮肉乾枯之皃。經音作口轄切，非。正音。
X28n0586_p0270c09║梨黮
X28n0586_p0270c10║梨力之切。方言云：面色似凍梨也。亦作黧，力兮切。
X28n0586_p0270c11║字林云：黑黃色也。通俗文：班黑謂之黧也。黮他感
X28n0586_p0270c12║切。黭黮，黑色也。又徒感切。黭黮，雲黑皃。或云如桑
X28n0586_p0270c13║𥯓之色也。或作黤，於斬切。青黑之色也。
X28n0586_p0270c14║觸嬈
X28n0586_p0270c15║嬈，奴鳥切，戲也，弄也。
X28n0586_p0270c16║楚毒
X28n0586_p0270c17║受荊楚之痛毒也。
X28n0586_p0270c18║死被
X28n0586_p0270c19║被，平義切，覆也。
X28n0586_p0270c20║馲，駝
X28n0586_p0270c21║馲盧各切。又他各切。駝徒河切。郭璞云：日行三百
X28n0586_p0270c22║里，負千斤，知水泉所出，性別水脉，以足跑地，泉乃
X28n0586_p0270c23║出焉。
X28n0586_p0270c24║杖捶
X28n0586_p0271a01║捶，之累切，以杖擊之謂也。
X28n0586_p0271a02║蟒身
X28n0586_p0271a03║爾雅云：蟒，王蛇。郭璞云：蟒，蛇最大者，故云王蛇。蟒，
X28n0586_p0271a04║模朗切。
X28n0586_p0271a05║聾，騃
X28n0586_p0271a06║騃，五駭切，癡也。
X28n0586_p0271a07║踠，轉
X28n0586_p0271a08║踠，於阮切，體屈也。若作宛字，邊高中下，邊下中高，
X28n0586_p0271a09║顯然可見，宛然之義耳，豈此之謂乎。
X28n0586_p0271a10║𠯗，食
X28n0586_p0271a11║𠯗，子答切，入口曰𠯗也。若作唼字，子合切，楚辭云：
X28n0586_p0271a12║鳧鴈皆唼夫梁藻兮。若作啑字，所甲切，啑喋，鴨食
X28n0586_p0271a13║也，啑字亦是唼字。喋，文甲切。
X28n0586_p0271a14║矬陋𤼣躄
X28n0586_p0271a15║矬昨禾切。短也。陋醜也。𤼣力員切。躄必益切。𤼣，體
X28n0586_p0271a16║曲也。或云手拘病謂之𤼣，脚跛病謂之躄。
X28n0586_p0271a17║背傴
X28n0586_p0271a18║不伸也，尫也，曲脊也。荀卿子曰：周公傴背也。傴，郁
X28n0586_p0271a19║禹切。
X28n0586_p0271a20║抄，劫
X28n0586_p0271a21║抄，楚交，初、教二切，略取也。
X28n0586_p0271a22║痟，瘦
X28n0586_p0271a23║痟音消，渴病也。司馬相如有之。
X28n0586_p0271a24║橫羅
X28n0586_p0271b01║橫，戶孟切。橫羅非理而來，得也。
X28n0586_p0271b02║難處等
X28n0586_p0271b03║即八難也。永不見佛，即佛前佛後難也。永不聞法，
X28n0586_p0271b04║即世智辯聰難也。生輙聾瘂，即生盲瘖瘂難也。常
X28n0586_p0271b05║處地獄，即地獄難也。在餘惡道駝驢猪狗，即畜生
X28n0586_p0271b06║難兼餓鬼難也。北州并無想，文雖不現，亦可將難
X28n0586_p0271b07║處罪人兼之也。謗經之者，流轉八難，故今以茲八
X28n0586_p0271b08║難釋之，後人宜詳其可否矣。言生輙者，不得物壞，
X28n0586_p0271b09║生便如然，故云輙耳。
X28n0586_p0271b10║瘖瘂
X28n0586_p0271b11║不能言也。文子曰：臯陶瘖。
X28n0586_p0271b12║疽
X28n0586_p0271b13║七余切。
X28n0586_p0271b14║強識
X28n0586_p0271b15║強平聲，堅也，健也。
X28n0586_p0271b16║記云：有人以信解相對為四句等
X28n0586_p0271b17║此是慈恩作如是說。於四句中，乃取第三句釋信
X28n0586_p0271b18║解品題也。
X28n0586_p0271b19║有引婆沙云身子等
X28n0586_p0271b20║此亦慈恩之所引也。彼依婆沙聲聞三品，上根唯
X28n0586_p0271b21║一，謂舍利弗於六十劫曾練根故；中根亦一，謂大
X28n0586_p0271b22║目連；其餘聲聞皆下根故。
X28n0586_p0271b23║云至佛果
X28n0586_p0271b24║云字恐誤，應作六字。
X28n0586_p0271c01║豌豆
X28n0586_p0271c02║南山律師引善見云：豌豆如麻子大。
X28n0586_p0271c03║新名具壽。具不及慧，壽豈過命
X28n0586_p0271c04║自唐三藏已來，譯人多言具壽。慈恩云壽命者，應
X28n0586_p0271c05║云具壽。在俗之徒，皆愛身恒之壽；聖者之輩，並寶
X28n0586_p0271c06║智慧之命。歎願雙成，故云具壽。單云慧命，義便有
X28n0586_p0271c07║闕。慈恩既排舊譯，荊谿乃斤新翻。
X28n0586_p0271c08║經云朽邁
X28n0586_p0271c09║衰老而朽，久遠而邁。
X28n0586_p0271c10║記云：十六行對三空，如止觀記
X28n0586_p0271c11║苦諦下空無我二行對空門，滅諦下滅盡妙離四
X28n0586_p0271c12║行對無相門，集諦道諦下八行并苦諦下苦無常
X28n0586_p0271c13║二行對無作門。此十六行名義如法界次第，今略
X28n0586_p0271c14║錄之。五陰生滅故無常，無常逼迫故苦，苦無一異
X28n0586_p0271c15║相故空，空無我我所故無我，煩惱招果故名集，由
X28n0586_p0271c16║因生果故為因，亦由緣助故名緣，能得後有故名
X28n0586_p0271c17║生，涅槃無苦故名盡，煩惱亡故名滅，斯為第一故
X28n0586_p0271c18║名妙，出生死故名離，能通涅槃故名道，無邪故名
X28n0586_p0271c19║正，是聖處故名迹，運至故名乘。三解脫門亦名三
X28n0586_p0271c20║三昧，又號三空門，諸法無我我所故名空解脫門，
X28n0586_p0271c21║一異等相叵得故名無相解脫門，無所造作故名
X28n0586_p0271c22║無作解脫門，既無造作則於三界無所願求故名
X28n0586_p0271c23║無願，無作亦名無願也。
X28n0586_p0271c24║文句云舍那著脫，乃至下文指華嚴中舍那尊特
X28n0586_p0272a01║釋籤又明華嚴會主舍那瓔珞，應知華嚴會主是
X28n0586_p0272a02║舍那尊特，自有二義：一者、本佛名為舍耶；二者、從
X28n0586_p0272a03║迹而現於本，名為舍那。且初本佛名舍那者，如梵
X28n0586_p0272a04║網經結成華嚴，而梵網經題云盧舍那佛說。經文
X28n0586_p0272a05║復云：本源蓮華藏世界盧舍那佛所說。心地法門
X28n0586_p0272a06║品乃至偈云：我今盧舍那，方坐蓮華臺。並是明於
X28n0586_p0272a07║本盧舍那依正之相。本盧舍那依正相者，即是界
X28n0586_p0272a08║外方便實報之依正也。若梵網云：生閻浮提迦夷
X28n0586_p0272a09║羅國，母名摩耶，父字白淨，吾名悉達，七歲出家，三
X28n0586_p0272a10║十成道，名為釋迦牟尼佛，於寂滅道場坐金剛華
X28n0586_p0272a11║光王座。乃至偈云：周帀千華上，復現千釋迦，一華
X28n0586_p0272a12║百億國，一國一釋迦，各坐菩提樹，一時成佛道。乃
X28n0586_p0272a13║至云：爾時釋迦牟尼佛初坐菩提樹下，成無上正
X28n0586_p0272a14║覺。乃是迹佛應化生身，居此界內同居土耳，故娑
X28n0586_p0272a15║婆百億國但是一葉之上耳。故文句記解：我始坐
X28n0586_p0272a16║道場，謂之迹中化佛道場。意在此也。梵網結成華
X28n0586_p0272a17║嚴，能結既爾，所結豈殊？當知華嚴會主名舍那尊
X28n0586_p0272a18║特，是約本佛而說。若乃從迹，方是釋迦應化生身，
X28n0586_p0272a19║故妙玄云：釋迦說頓，良由於此。況五時說法始終
X28n0586_p0272a20║之相，莫不皆是此土釋迦應化生身。文句記云：實
X28n0586_p0272a21║位補處，補應化佛，示歷五味。即此義也。第二、從迹
X28n0586_p0272a22║而現於本，名舍那者，如淨名疏明於如來示尊特
X28n0586_p0272a23║身，說華嚴經，小機不堪，故脫瓔珞，著蔽垢衣。又明
X28n0586_p0272a24║二蘇、法華四度現於尊特勝應，光明色像無量無
X28n0586_p0272b01║邊，乃是從於此上同居劣應丈六應化迹佛，而現
X28n0586_p0272b02║界外勝應尊特、舍那本佛耳。故此從迹現於本佛。
X28n0586_p0272b03║舍那尊特不獨華嚴，二蘇、法華並皆現之，而為表
X28n0586_p0272b04║彰說實相法。故淨名疏四度現相，乃是從迹而現
X28n0586_p0272b05║於本，亦是從劣而現於勝。若梵網云：我今盧舍那
X28n0586_p0272b06║方坐蓮華臺周帀千華上復現千釋迦。乃是從勝
X28n0586_p0272b07║而現於劣，亦是從本而現於迹。兩重本、迹，具如梵
X28n0586_p0272b08║網菩薩戒疏。然華嚴中既明釋迦應化生身丈六
X28n0586_p0272b09║畢劣，而今文句及釋籤中但明華嚴舍那尊特，從
X28n0586_p0272b10║鹿苑去，方明釋迦丈六劣應著垢衣者，且約大、小
X28n0586_p0272b11║對分舍那、釋迦衣瓔勝劣之相。其實華嚴自有釋
X28n0586_p0272b12║迦應化生身，分段卑劣。若不爾者，梵網中明此土
X28n0586_p0272b13║釋迦七歲出家，三十成道，及我始坐道場，是迹中
X28n0586_p0272b14║化佛等文，如何解會耶？故不可以界外法性藏塵
X28n0586_p0272b15║相好舍那尊特，濫同分段千百億釋迦應化始終
X28n0586_p0272b16║生滅之身矣。
X28n0586_p0272b17║記云：若論平等意趣
X28n0586_p0272b18║論字平聲四種意趣，方便品中補注已辨。今此文
X28n0586_p0272b19║者，以由近古諸師見平等意趣之說，便將他佛而
X28n0586_p0272b20║為釋迦，不知平等理然，濫於化道事用，是故消今
X28n0586_p0272b21║經文，未為允當者矣。
X28n0586_p0272b22║文句云：日逃
X28n0586_p0272b23║越州新板作曰逃字，是也。
X28n0586_p0272b24║經云：馳騁
X28n0586_p0272c01║奔走之謂也。
X28n0586_p0272c02║記云：大經三十，如恒河中七種眾生
X28n0586_p0272c03║此文誤也，應云如恒河邊有七種人。大經六河，具
X28n0586_p0272c04║如前來方便品記補注中辨。
X28n0586_p0272c05║經云：琥珀
X28n0586_p0272c06║珠名也。博物誌云：松脂入地千年化為茯苓，茯苓
X28n0586_p0272c07║千年化為琥珀。廣誌云：生地中，其上及傍不生草
X28n0586_p0272c08║木，深者八九尺，如斛，削去皮，中是琥珀也。其餘寶
X28n0586_p0272c09║之名義，如序品補注辨。
X28n0586_p0272c10║商估買
X28n0586_p0272c11║下二皆古音估。市，稅也。白虎通云：商之為言，商其
X28n0586_p0272c12║遠近，度其有亡，通四方之物也。賈之為言，固固有
X28n0586_p0272c13║其用物，以待民來，以求其利也。行曰商，止曰賈也。
X28n0586_p0272c14║記云：習方便者，多迷其教
X28n0586_p0272c15║慈恩疏中廣引八、六、四、二、十、千等說，解釋和會，與
X28n0586_p0272c16║夫天台大義相遠，所以荊谿有茲指斥，乃至下文
X28n0586_p0272c17║及輔行中凡說斯義，準今可知。
X28n0586_p0272c18║是故七科六度收盡
X28n0586_p0272c19║七覺中除覺、捨覺，為檀所攝；八正中正語、正業、正
X28n0586_p0272c20║命，為尸羅所攝；五根中念根、五力中念力、七覺中
X28n0586_p0272c21║念覺、八正中正念，為忍辱所攝；四正勤、五根中進
X28n0586_p0272c22║根、五力中進力、七覺中進覺、八正中正精進，為精
X28n0586_p0272c23║進所攝；四如意足、五根中定根、五力中定力、七覺
X28n0586_p0272c24║中定覺、八正中正定，為禪定所攝；四念處、五根中
X28n0586_p0273a01║慧根、五力中慧力、七覺中擇覺、喜覺、八正中正見、
X28n0586_p0273a02║正思惟，為智慧所攝。
X28n0586_p0273a03║子息
X28n0586_p0273a04║在胎之時，以母之臍，注子之臍，故母所食，從臍而
X28n0586_p0273a05║入，以資於子。氣息亦爾，子初在胎，依於母息，故俗
X28n0586_p0273a06║名子以為息也。
X28n0586_p0273a07║文句問答，法身所化，本無興廢，今明化身，乃至化佛
X28n0586_p0273a08║初發心等
X28n0586_p0273a09║請詳此文，那斥法華不是化身？丈六劣應，何得妄
X28n0586_p0273a10║立法華尊特不久入滅？尊特若乃入滅，法身却有
X28n0586_p0273a11║興廢，如斯建立，還合祖師否？豈今文化身是藏通
X28n0586_p0273a12║生身乎？故五時說法始終之相，莫不皆是應化生
X28n0586_p0273a13║身矣。故下文云：臨欲終時，寶塔品末吾今不久當
X28n0586_p0273a14║入涅槃，以至問訊少病惱等，並此意也。若謂法華
X28n0586_p0273a15║劣便是勝，今文何須料簡法身不同化身？莫是智
X28n0586_p0273a16║者不知開權之妙，中道感應，妄生分別，進退俱失
X28n0586_p0273a17║乎？
X28n0586_p0273a18║經云：傭賃
X28n0586_p0273a19║賃，乃禁切。蔡邕勸學中云：傭賃，賣力也。
X28n0586_p0273a20║踞師子牀
X28n0586_p0273a21║大坐謂之踞，非謂蹲踞也。
X28n0586_p0273a22║記云：從定名諦，從慧名境。如止觀
X28n0586_p0273a23║一心三止，所成三眼，見不思議三諦。一心三觀，知
X28n0586_p0273a24║不思議三境。境之與諦，左右異耳。
X28n0586_p0273b01║華嚴不出四十二位
X28n0586_p0273b02║二字恐誤，應云四十一位也。
X28n0586_p0273b03║文句云：戒、定、慧、陀羅尼、三昧、四瓔珞
X28n0586_p0273b04║守護國界陀羅尼經第七卷中有此說也。此經譯
X28n0586_p0273b05║在唐朝，大師說義，懸與修多羅符契矣。諸經或有
X28n0586_p0273b06║此說，更請尋之。
X28n0586_p0273b07║經云：灑地
X28n0586_p0273b08║灑所買切。通俗文云以水斂塵也。
X28n0586_p0273b09║出內
X28n0586_p0273b10║出尺瑞切。內而瑞切。經音義云：出亦出也。
X28n0586_p0273b11║肆力
X28n0586_p0273b12║肆，伸也，陳也。謂伸張陳物之處役力者也。
X28n0586_p0273b13║貧里
X28n0586_p0273b14║周禮五家為鄰，五鄰為里，即二十五家而為里也。
X28n0586_p0273b15║
X28n0586_p0273b16║天台三大部補注卷第七