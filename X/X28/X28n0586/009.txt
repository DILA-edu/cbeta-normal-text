X28n0586_p0293a15║
X28n0586_p0293a16║
X28n0586_p0293a17║天台三大部補注卷第九（妙經　文句　文句記）
X28n0586_p0293a18║
X28n0586_p0293a19║永嘉沙門釋　從義　撰
X28n0586_p0293a20║經云法師品
X28n0586_p0293a21║慈恩亦判自此已下為流通分，而云流通此經非
X28n0586_p0293a22║正逗二乘退大心者，更無開權顯實正說一乘之
X28n0586_p0293a23║處。雖此品及持品有八部授記，因言總記，非更說
X28n0586_p0293a24║一乘逗令修學也。若以天台之意而詳慈恩之說，
X28n0586_p0293b01║豈法師品去更無說於一乘乎？或有說云：法華一
X28n0586_p0293b02║經唯有開示悟入佛之知見是法華經，其餘皆是
X28n0586_p0293b03║因緣譬喻而已。嗚呼！此說豈知此經句句無非佛
X28n0586_p0293b04║乘，字字無非妙法耶？常途謬說極多，不能引之破
X28n0586_p0293b05║也。
X28n0586_p0293b06║記云凞連八恒等
X28n0586_p0293b07║大涅槃經？四依品云：若有眾生於一恒沙諸如來
X28n0586_p0293b08║所發菩提心，然後乃能於惡世中不謗是經，愛樂
X28n0586_p0293b09║是經，不能為人分別演說。二恒正解，信樂受持，亦
X28n0586_p0293b10║不能說。三恒受持書寫，雖為他說，不解深義。四恒
X28n0586_p0293b11║廣說，十六分中解一分義。五恒八分，六恒十二分，
X28n0586_p0293b12║七恒十四分，八恒十六分，具足解釋，盡其義趣，所
X28n0586_p0293b13║謂如來常恒不變。經文一恒之前，又有一凞連河，
X28n0586_p0293b14║未能信受，共成九段。
X28n0586_p0293b15║十乘十境，及破徧橫竪
X28n0586_p0293b16║十乘橫竪有通有別。所言別者，如不思議境窮實
X28n0586_p0293b17║相底名竪，包十法界名橫；發心上求名竪，下化名
X28n0586_p0293b18║橫；安心徹理名竪，六十四番名橫；破徧惑窮名竪，
X28n0586_p0293b19║諸門相望名橫；通至寶所名竪，撿校塞著名橫；道
X28n0586_p0293b20║品至後名竪，品品相望名橫；正助至後名竪，法法
X28n0586_p0293b21║相望名橫；次位至極名竪，位位遍攝名橫；安忍進
X28n0586_p0293b22║後名竪，違順相望名橫；無著入住名竪，離似三法
X28n0586_p0293b23║名橫。若通論者，於一一位十自相望名橫，一一至
X28n0586_p0293b24║極漸深名竪，此約圓乘而說。若望偏乘名橫名竪，
X28n0586_p0293c01║亦如橫竪顯非橫竪。若不思議非橫非竪，又亦可
X28n0586_p0293c02║云前之七乘名橫，知次位去名竪，此是十乘有橫
X28n0586_p0293c03║竪也。陰境不論，發則無橫竪也。煩惱境中利鈍使
X28n0586_p0293c04║足名橫，利中禪復至無言，鈍中剎那至重三毒名
X28n0586_p0293c05║竪；病中四大及鬼魔等名橫，相生相剋名竪；業中
X28n0586_p0293c06║蔽度相對名竪，蔽度彼彼名自相望名橫；魔中三
X28n0586_p0293c07║種名橫，先惡後善及墮二乘名竪；見中外及佛法
X28n0586_p0293c08║名竪，四句四門相望名橫；慢中謂得諸禪名橫，謂
X28n0586_p0293c09║得初果乃至四果名竪；二乘中四諦相望名橫，因
X28n0586_p0293c10║緣相望名竪；菩薩中當位自行名橫，三教相望名
X28n0586_p0293c11║竪。此是十境之橫竪也。破法徧中約無生一門竪，
X28n0586_p0293c12║修三觀名竪；約無量諸門望無生門，餘門名橫。此
X28n0586_p0293c13║是破遍之橫竪也。
X28n0586_p0293c14║經云：告藥王及八萬等
X28n0586_p0293c15║有人云：羅什譯法師品，不載其初。準正法華，名藥
X28n0586_p0293c16║王如來品。佛告比丘：當學受持正法華經，分別空
X28n0586_p0293c17║慧，乃為供養，不以香華為供養也。如昔久遠，佛號
X28n0586_p0293c18║藥王，時有輪王，名曰寶蓋，於五劫中，供養如來。時
X28n0586_p0293c19║天告曰：有法供養，最為無極。法供養者，隨順如來
X28n0586_p0293c20║所說經法，開化一切。世尊復告八萬菩薩：因藥王
X28n0586_p0293c21║開士，緣諸菩薩等。什師翻譯，存略隨機，難可議也。
X28n0586_p0293c22║記云：此中容用別時意趣
X28n0586_p0293c23║四種意趣，前已引之。然前文云：亦不可以別時意
X28n0586_p0293c24║趣釋記聲聞。今此略通，故云容用也。言說與意時
X28n0586_p0294a01║分有異，故云別時。謂觀懈怠不勤學者而說是言：
X28n0586_p0294a02║若稱佛名生西方等。此意乃是長養先時善根耳。
X28n0586_p0294a03║思量名意，理趣為趣，今此亦然。言說與意時分有
X28n0586_p0294a04║異，故聞句偈便得菩提，更須廣行諸佛道法。所言
X28n0586_p0294a05║句偈便得菩提者，當知此是長養先時善根故也。
X28n0586_p0294a06║請細詳之。文句中越板，可以意知誤作何以意知。
X28n0586_p0294a07║文句云：下周既爾，中上亦然
X28n0586_p0294a08║此文恐閑。何者？以今八部四眾三乘聞經得記，是
X28n0586_p0294a09║流通分，非因緣周，故不須例法說、譬說。若法說後，
X28n0586_p0294a10║八部四眾引例得記，斯可例於中下亦然。故中下
X28n0586_p0294a11║周經文略之，準上可知。故知此文恐是𠝶也。
X28n0586_p0294a12║記云：拘翼！彼經無，恐誤
X28n0586_p0294a13║文句中云因陀羅，此云主也。幢即勝幢，帝釋天主
X28n0586_p0294a14║與脩羅戰勝而立幢也。拘翼，天帝名也。又因陀羅，
X28n0586_p0294a15║此云光明，瓔珞經天帝作佛，名無著也。今文雖引
X28n0586_p0294a16║見實三昧經，仍兼引於瓔珞之文耳。翻餘天名，義
X28n0586_p0294a17║如前後所辨。文句云滿宿，即馬師滿宿比丘是也。
X28n0586_p0294a18║乃至大師解經觀法
X28n0586_p0294a19║略引示之。先具威儀，次則運想，後運誦聲，遍十方
X28n0586_p0294a20║界，是為假觀。又作是觀：何者是經？紙耶？墨耶？乃至
X28n0586_p0294a21║推尋，能所叵得，是為空觀。雖無而有，雖有而無，不
X28n0586_p0294a22║可思議，是為中觀。三一皆非，三一俱立，三觀圓成，
X28n0586_p0294a23║六度畢備，從凡至聖，皆由此矣。然更須知觀心十
X28n0586_p0294a24║二部經義。何者？直就說觀心空、假、中，名修多羅。重
X28n0586_p0294b01║復觀心即空、假、中，名祇夜。觀心空、假、中，見一心三
X28n0586_p0294b02║智，名授記。乃至觀心何故空耶？以緣生故。何故假
X28n0586_p0294b03║耶？但名字故。何故中耶？不思議故。名優波提舍論
X28n0586_p0294b04║議經也。廣說具如大師誦經觀法，及章安觀心十
X28n0586_p0294b05║二部經。學者尋之。
X28n0586_p0294b06║音樂如前
X28n0586_p0294b07║第五記云：出家內眾，音樂自隨。云供養者，自思己
X28n0586_p0294b08║行與何心俱？雖有此文，必須裁擇。只恐供養心微，
X28n0586_p0294b09║增己放逸，長他貪慢，敬想難成。梵網誠制，何待固
X28n0586_p0294b10║言？亦不得聽吹貝、皷角、妓樂之聲等。
X28n0586_p0294b11║仍是業生，未有通應，願兼於業
X28n0586_p0294b12║眾生諸佛，理性無二，任運父子，理性眷屬也。說法
X28n0586_p0294b13║教化，已曾結緣，未得度脫，牽生分段，值佛得度，業
X28n0586_p0294b14║生眷屬也。先世結緣，雖未斷結，以願故生，聞法解
X28n0586_p0294b15║脫，眾生眷屬也。先世值佛，發真見諦，或在上界，或
X28n0586_p0294b16║在他方，今以通力，來生下界，輔佛行化，神通生眷
X28n0586_p0294b17║屬也。若破無明，得法身本，而能起應，入于生死，應
X28n0586_p0294b18║生眷屬也。若神通生，本受報處，猶有報身，以身通
X28n0586_p0294b19║力，分形來此。若願生者，報處無身，願力下生也。三
X28n0586_p0294b20║藏不說斷結誓願受生，通教誓願扶習而生，論願
X28n0586_p0294b21║為便也。橫從他土來，竪從方便來，皆有願通也。今
X28n0586_p0294b22║言業生，是說法華結淨業也。淨業牽生，故云業生。
X28n0586_p0294b23║而未見真，故無神通。未得法身，故無應生。經云願
X28n0586_p0294b24║生者，願生乃由先世緣業，雖未斷苦，以願故生，所
X28n0586_p0294c01║以願生兼於業也。親愛名眷，順從名屬。
X28n0586_p0294c02║此偈及四法師偈，如止觀第一記
X28n0586_p0294c03║有慧無多聞，亦不知實相，譬如大暗中，有目無所
X28n0586_p0294c04║見。多聞無智慧，亦不知實相，譬如大明中，有燈而
X28n0586_p0294c05║無照。無聞無智慧，譬如人身牛，有聞有智慧，是所
X28n0586_p0294c06║說應受。多聞辯慧巧言語，美說諸法轉人心，自不
X28n0586_p0294c07║如法行不正，譬如雲雷而無雨。廣學多聞有智慧，
X28n0586_p0294c08║訥口拙言無巧便，不能顯發法寶藏，譬如無雷而
X28n0586_p0294c09║小雨。不廣學問無智慧，不能說法無好行，是弊法
X28n0586_p0294c10║師無慚愧，譬如小雲無雷雨。多聞廣智巧言語，美
X28n0586_p0294c11║說諸法轉人心，行法心正無所畏，如大雲雷霔洪
X28n0586_p0294c12║雨。
X28n0586_p0294c13║八福田
X28n0586_p0294c14║菩薩戒云：八福田中，看病福田是第一福田。戒疏
X28n0586_p0294c15║云：一、佛，二、聖人，三、和上，四、闍梨，五、僧，六、父，七、母，八、
X28n0586_p0294c16║病人。或云：三寶、父母、病人，并路橋等，為八福田也。
X28n0586_p0294c17║又復應知三種田義：佛及三乘，名為敬田；父母，恩
X28n0586_p0294c18║田；貧病，悲田。此三皆悉堪任種福，俱名福田。八福
X28n0586_p0294c19║田者，義亦然也。于偪者，越本文句，干誤為于。
X28n0586_p0294c20║匹夫
X28n0586_p0294c21║匹夫匹婦，庶人也，無別妄媵，唯一夫婦相匹而已
X28n0586_p0294c22║也。
X28n0586_p0294c23║豈持經者盡為如來荷擔等
X28n0586_p0294c24║慈恩亦云：不但持經者能擔四生，亦為佛肩之所
X28n0586_p0295a01║擔，荷佛所重，故稱佛心，故。
X28n0586_p0295a02║經云秘藏
X28n0586_p0295a03║涅槃疏云：隱故名秘，覆故名藏，所謂無常覆、常住
X28n0586_p0295a04║等。此是約昔談秘藏也。正法微妙，眾生不解，名為
X28n0586_p0295a05║秘密；法界包含，用不可盡，名之為藏。此約今經談
X28n0586_p0295a06║秘藏也。
X28n0586_p0295a07║怨嫉
X28n0586_p0295a08║楚辭云：害賢曰嫉，害色曰妬。怨字平聲，下安樂行
X28n0586_p0295a09║多怨難信亦平聲，呼怨嫌之心。怨字去聲。
X28n0586_p0295a10║文句云四信
X28n0586_p0295a11║佛法僧戒所信之四也。記云：十戒即不缺不破乃
X28n0586_p0295a12║至第十具足戒也。
X28n0586_p0295a13║記云：生處得道至如止觀第七
X28n0586_p0295a14║破法遍中云生處入涅槃等，乃是通教耳。若調道
X28n0586_p0295a15║品，文亦略云而不委悉。第十卷云：佛坐道場、轉法
X28n0586_p0295a16║輪、入涅槃，皆約十二因緣。大品云：深觀十二因緣
X28n0586_p0295a17║即坐道場，諸佛皆於此觀而轉法輪及般涅槃。輔
X28n0586_p0295a18║行中云：今引大品坐道場義，釋成法華諸佛於此
X28n0586_p0295a19║而坐道場、轉法輪等。言於此者，只是三德實相，一
X28n0586_p0295a20║乘三德只是十二因緣，此等四法依於因緣，以是
X28n0586_p0295a21║而知今文七字應作十字。
X28n0586_p0295a22║相半
X28n0586_p0295a23║論語云：文質彬彬，然後君子。注云：彬彬，相半也。
X28n0586_p0295a24║十七、名中堅固舍利
X28n0586_p0295b01║法華論中，此法華經有十七種異名：第十二名一
X28n0586_p0295b02║切諸佛堅固舍利，所謂諸佛真如法身，於此修多
X28n0586_p0295b03║羅不壞故。餘十六種名，如序品補注。
X28n0586_p0295b04║巧度，如止觀第六記
X28n0586_p0295b05║大論第七作巧拙二醫，譬云：如用針藥名為拙度，
X28n0586_p0295b06║用呪術者名為巧度。亦如二渡，若用草筏名為拙
X28n0586_p0295b07║渡，用方舟者名為巧渡。方舟者並二舟也。
X28n0586_p0295b08║因明近果
X28n0586_p0295b09║明恐作名。
X28n0586_p0295b10║若止觀中，復約四教等
X28n0586_p0295b11║止觀體相、教相。文云：乾土譬初觀，濕土譬第二，觀
X28n0586_p0295b12║泥譬第三，觀水譬圓、頓觀。又譬於教，三臧不詮中
X28n0586_p0295b13║如乾土，通如濕土，別教如泥，圓教如水。輔行中云：
X28n0586_p0295b14║疏為銷經，觀約四教，教約五時。當知教、觀俱成，約
X28n0586_p0295b15║教方顯。彼部稱為獨妙。彼寄四教以釋觀者，初三
X28n0586_p0295b16║藏教以眾生為高原，習觀為穿鑿，證理為清水；別
X28n0586_p0295b17║觀以乾慧為乾土，性地為濕土，見真為清水；別觀
X28n0586_p0295b18║以空觀為乾土，假觀為濕土，見中為清水；圓觀以
X28n0586_p0295b19║五品為乾土，六根為濕，初住為清水。彼約教中，通
X28n0586_p0295b20║約漸中四時教也。三藏為乾土，方等、般若為濕土，
X28n0586_p0295b21║法華為泥，見中為水。二義並以初住為水。今約修
X28n0586_p0295b22║觀，但修頓觀。圓教初心並名清水，不同彼疏定取
X28n0586_p0295b23║初住以為清水。判位雖殊，初、後不二，故今即是依
X28n0586_p0295b24║經起觀。又次文云取時不盡及不次第等者，此以
X28n0586_p0295c01║今家五時之說耳。若觀文句，恐是他人五時之說。
X28n0586_p0295c02║他人五時但於漸教開之成五，即十二年前有相
X28n0586_p0295c03║教等，如玄文第十卷。
X28n0586_p0295c04║此是未改時文等
X28n0586_p0295c05║嘉祥未歸天台之前，已自撰述疏文故也。後雖歸
X28n0586_p0295c06║於天台大師，其如疏文已乃流行。自唐朝來，諸德
X28n0586_p0295c07║不知，皆云法華但開二乘，而不知此是嘉祥師未
X28n0586_p0295c08║解妙法之前所撰之文耳。又復古來亦有此說也。
X28n0586_p0295c09║前文云令開義善成者，令須作今，或𠝶今字，或可
X28n0586_p0295c10║今字下添謂字。
X28n0586_p0295c11║算沙，如釋籤至船師婆陀羅
X28n0586_p0295c12║善財南行，至名聞國，於自在主善知識所，習算沙
X28n0586_p0295c13║法門。自在主言：我已先於文殊師利修學書、算、印
X28n0586_p0295c14║等法門，入工巧神通，知一切法門，常與十千童子
X28n0586_p0295c15║在河渚上圍繞，聚沙為戲。因此法門，得知世間書、
X28n0586_p0295c16║算、界、處等法，乃至菩薩算法，一百落叉為俱胝，乃
X28n0586_p0295c17║至不可說不可說轉等三十重算法。以此算法，知
X28n0586_p0295c18║無量由旬廣大沙聚，乃至十方沙聚等也。觀法師
X28n0586_p0295c19║云：婆施羅，此云自在。謂於佛法海已善通達，於生
X28n0586_p0295c20║死海能善運度，於一切法深信不壞，故名自在。今
X28n0586_p0295c21║文陀字，應作施字。故華嚴云：見其船師在城門外
X28n0586_p0295c22║海岸上住，百千商人及餘無量大眾圍繞，說大海
X28n0586_p0295c23║法，方便開示佛功德海。具說如經。今文合指舊譯
X28n0586_p0295c24║華嚴。
X28n0586_p0296a01║附五時三轉
X28n0586_p0296a02║三轉者：一、以有為俗，空為真；二、空有為俗，非空非
X28n0586_p0296a03║有為真；三、空有為二，非空非有為不二。二不二皆
X28n0586_p0296a04║為俗，非二非不二為真。今詳此語，傍五時之意耳。
X28n0586_p0296a05║轉是轉用，轉次故也。傍五時者，多是嘉祥舊立，今
X28n0586_p0296a06║不具引焉。餘二但列者，列恐為例也。用勝鬘文者，
X28n0586_p0296a07║彼經所明一乘三乘，三外之一自為一機，不同法
X28n0586_p0296a08║華會三之一亦權亦實。文句云：若開三者，越本脫
X28n0586_p0296a09║落三字。又云：無猗著者，猗訓倚，亦可作倚。
X28n0586_p0296a10║經云：爾乃
X28n0586_p0296a11║爾，如向也。乃，指後也。
X28n0586_p0296a12║句逗
X28n0586_p0296a13║逗，止也，住也。逗亦作讀，讀音逗。
X28n0586_p0296a14║文句云：十二那術
X28n0586_p0296a15║那術即那由他也，古來譯經皆然。前文徵字知荷
X28n0586_p0296a16║切者，切親韻疎也。正取陟里切。
X28n0586_p0296a17║記云：曾撿大乘頂王經及方等頂王經各一卷，並未
X28n0586_p0296a18║見等
X28n0586_p0296a19║此文誤也。文句中云：又問：頂王如來十二那術劫
X28n0586_p0296a20║等，悉是瓔珞經文，何須撿頂王經耶？故知誤也。
X28n0586_p0296a21║文句云：薩雲分陀利至漢言等
X28n0586_p0296a22║亦言薩曇，又云薩達磨，此云妙法也。分陀利，此云
X28n0586_p0296a23║白蓮華也。僧祐錄中，此經失譯，附在西晉。既是晉
X28n0586_p0296a24║朝，稱漢語者，或云佛法之來始乎東漢，故使後代
X28n0586_p0296b01║翻譯之人不忘其初也。或云漢代長久，故後譯者
X28n0586_p0296b02║皆本其始焉。亦如唐朝長久，今人多云唐言也。諸
X28n0586_p0296b03║文多云漢語，請以此意通之。
X28n0586_p0296b04║師言：法身無來無出，報身巍巍堂堂，應身普應一切
X28n0586_p0296b05║等
X28n0586_p0296b06║記云：雖云三身，意將法報以斥地師，無來者不合
X28n0586_p0296b07║東來，無出者不應涌出，巍巍者不應塔內，應身者
X28n0586_p0296b08║不應唯此。記中既云報身巍巍不應塔內，雖云三
X28n0586_p0296b09║身，意將法報以斥地師，故知釋迦入於塔內，定非
X28n0586_p0296b10║報身尊特巍巍高大之相，但是分段應化生身而
X28n0586_p0296b11║已。故釋論說多寶化身，今經謂之其佛神通願力，
X28n0586_p0296b12║十方世界說法華經處，寶塔涌現等。況多寶是生
X28n0586_p0296b13║身全舍利，釋迦是生身碎舍利，豈非多寶及以釋
X28n0586_p0296b14║迦同坐塔內，乃是應化分段生身乎？若不爾者，何
X28n0586_p0296b15║故謂之雖云三身，意將法報以斥地師，不云應身
X28n0586_p0296b16║耶？故知記云尚非應身，豈具三身，乃是斥其不知
X28n0586_p0296b17║表。然而能表實是應化分段生身，所以謂之雖云
X28n0586_p0296b18║三身，意將法報以斥地師，良由此也。四、明立法華
X28n0586_p0296b19║教主是即丈六之劣，為尊特之勝，乃云世人不知
X28n0586_p0296b20║法華開權之妙，即劣顯勝，只執身大相多，為執身
X28n0586_p0296b21║尊特，故就其見，斥云巍巍不應塔內。此用世人通
X28n0586_p0296b22║解之義而破於彼，不可據此便令法華相非尊特。
X28n0586_p0296b23║只如記云尚非應身，豈具三身，亦非今家盡理之
X28n0586_p0296b24║說等云云。嗚呼！四、明不曉記云尚非應身，豈具三
X28n0586_p0296c01║身，乃是斥其不知所表，輙自臆斷，謂非今家盡理
X28n0586_p0296c02║之說。文句及記明法華師弟身俱卑劣，俱隱寂忍
X28n0586_p0296c03║而耐其拙，乃是隱勝現劣。四明乃立法華教主即
X28n0586_p0296c04║劣為勝，豈是傳於天台之教乎？若謂尊特不是身
X28n0586_p0296c05║大相多，輔行那云身聲既爾，諸相例然？坐蓮華臺
X28n0586_p0296c06║及色究竟皆是此相文句，前文何故引小身大身
X28n0586_p0296c07║證丈六尊特？莫是吾祖但執身大相多為尊特乎？
X28n0586_p0296c08║而言世人不知法華開權之妙即劣顯勝，只執身
X28n0586_p0296c09║大相多為尊特，故就其見，斥云巍巍不應塔內，豈
X28n0586_p0296c10║非對文違戾之甚？且文句云報身巍巍堂堂，記中
X28n0586_p0296c11║乃云巍巍不應塔內。若如四明所立即劣為勝，分
X28n0586_p0296c12║齊即無分齊，豈非正為記中所遮不應塔內？良以
X28n0586_p0296c13║即劣為勝，勝必巍巍故也。光明文句云尊特身佛
X28n0586_p0296c14║巍巍堂堂，而四明亦謂丈六三十二相之劣，便是
X28n0586_p0296c15║尊特之勝巍巍堂堂。若其然者，即劣為勝，塔內正
X28n0586_p0296c16║是巍巍堂堂，文句記中那云巍巍不應塔內？故知
X28n0586_p0296c17║四明立即劣是勝，謬矣。
X28n0586_p0296c18║記云八，不如止觀第六記
X28n0586_p0296c19║中論第一歸敬序云：不生亦不滅，不常亦不斷，不
X28n0586_p0296c20║一亦不異，不來亦不出。能說是因緣，善滅諸戲論，
X28n0586_p0296c21║我稽首禮佛，諸法中第一。是故當知，此之八不明
X28n0586_p0296c22║佛所說第一義諦，解釋如彼。
X28n0586_p0296c23║故安樂行未關踊出
X28n0586_p0296c24║此文蓋是斥慈恩也。故慈恩云：此安樂行品明所
X28n0586_p0297a01║行之行，後踊出品明能行之人。若無所學之行，其
X28n0586_p0297a02║人何由建德？若無能行之人，其法無因廣布，故有
X28n0586_p0297a03║安樂行及踊出也。下去記中一二處文，準此應知。
X28n0586_p0297a04║奈何章疏都不涉言至盤桓
X28n0586_p0297a05║此辨他宗固蔽理觀深微，而但以事相釋義也。一、
X28n0586_p0297a06║宿覺云：吾早年來積學問，亦曾討疏尋經論，分別
X28n0586_p0297a07║名相不知休等。蓋是尋討他宗章疏耳。若尋天台
X28n0586_p0297a08║章疏，是則觀與經合，何患乎却被如來苦訶責耶？
X28n0586_p0297a09║人不知之，輙謂學教聽經但是方便事相中下之
X28n0586_p0297a10║機，參禪乃是真實深奧上上之機。嗚呼哀哉！何其
X28n0586_p0297a11║愚也！余敢謂之遊江海，涉山川，尋師訪友為弘宣，
X28n0586_p0297a12║自從認得天台意，何須苦更別參禪？清涼觀師亦
X28n0586_p0297a13║云：昔人不參善友，但尚尋文，年既衰邁，乃欲廢教
X28n0586_p0297a14║求禪，豈唯抑乎佛心，亦乃翻誤後學。謹撮台衡三
X28n0586_p0297a15║觀玄趣，使教合亡言之旨，心同諸佛之心，不假更
X28n0586_p0297a16║看他面，謂別有忘機之門。智者臨終說觀心論，傷
X28n0586_p0297a17║念一家門徒隨逐多年，看心稍久，不知研覈問心，
X28n0586_p0297a18║所以不染內法，著外文字，偷記注而奔走，員經論
X28n0586_p0297a19║而浪行，不能絕言置文，破一微塵，出大千經卷。為
X28n0586_p0297a20║是因緣故，須說觀心論。諸來求法者，多聽得言語，
X28n0586_p0297a21║不知問觀心，未得真實樂。諸來求法者，修三昧得
X28n0586_p0297a22║定，不知問觀心，盲禪無所見。故知一家解釋佛經，
X28n0586_p0297a23║觀與經合，非同世間文字法師推功上位也。點示
X28n0586_p0297a24║心觀微妙深遠，非同世間暗證禪師壞驢車也。具
X28n0586_p0297b01║如止觀補注中辨。周易云：盤桓，利居貞。正義云：盤
X28n0586_p0297b02║桓，不進之皃。今謂停止之相也。
X28n0586_p0297b03║此下應云二十六品
X28n0586_p0297b04║文句云十一品，此皆誤也。應云十七品，以達多一
X28n0586_p0297b05║品淹留在於長安內宮，江東所傳法華只有二十
X28n0586_p0297b06║七品，始從序品彌勒問來，訖乎法師有一十品，驗
X28n0586_p0297b07║知此品已下乃有十七品耳。光宅將欲說大法，作
X28n0586_p0297b08║略開迹顯遠釋，將演大法義，作廣開近顯遠釋，所
X28n0586_p0297b09║以今家破之。
X28n0586_p0297b10║經云龕室等
X28n0586_p0297b11║龕，塔也，亦曰龍皃，又云塔下室也。南北曰縱，東西
X28n0586_p0297b12║曰廣。釣，攔遮也。欄，檻楯也。多摩羅䟦，此翻性無垢。
X28n0586_p0297b13║賢栴檀，義翻與樂。餘如第一卷經。補注。
X28n0586_p0297b14║記云：具如止觀攝法中
X28n0586_p0297b15║彼文廣明止觀所攝，理、惑、智、行、位、教等六，難以具
X28n0586_p0297b16║錄。擇、喜、除、捨、定、念、精進，名為七覺。如大長者中說
X28n0586_p0297b17║者，恐指多有田宅，宅可捷身，譬實境為智所託，略
X28n0586_p0297b18║則十八空，廣則無量空也。又指垂諸華瓔，譬四攝
X28n0586_p0297b19║神通也。正指垂諸華旛，香水灑地，華即四攝，旛即
X28n0586_p0297b20║神通也。緣謂行、住、坐、臥、語、作，境謂色、聲、香、味、觸、法，
X28n0586_p0297b21║籍應作藉。
X28n0586_p0297b22║成佛竟始發願等
X28n0586_p0297b23║若準經文，則是多寶行菩薩道時作大誓願耳，非
X28n0586_p0297b24║成佛竟始發願也。故知乃是因中誓願，果上神通，
X28n0586_p0297c01║故云其佛以神通願力等也。
X28n0586_p0297c02║經中三變
X28n0586_p0297c03║初變娑婆不說無有地獄鬼畜及阿脩羅，仍云唯
X28n0586_p0297c04║留此會眾者，以達多品文殊從於龍宮涌出詣靈
X28n0586_p0297c05║鷲山，及龍王女涌現佛前。今之初變若無地獄鬼
X28n0586_p0297c06║畜脩羅不留此會，何有文殊龍宮涌出詣靈鷲山？
X28n0586_p0297c07║有此不便，所以初變不說無有地獄鬼畜仍留此
X28n0586_p0297c08║會，良以龍宮是畜生界所攝故也。至第二變及第
X28n0586_p0297c09║三變，方乃無有地獄鬼畜，而初變文不變地獄鬼
X28n0586_p0297c10║畜脩羅，其有旨哉。今先點示，至達多品須知此意。
X28n0586_p0297c11║林藪
X28n0586_p0297c12║野外謂之林。又叢木曰林。澤中無水謂之藪。藪，澤
X28n0586_p0297c13║也。
X28n0586_p0297c14║寶幔等
X28n0586_p0297c15║幔，莫半切，在傍曰帷，在上曰幔。網羅者，以網交羅
X28n0586_p0297c16║也。八道者，爾雅云：四達謂之衢。注云：交道四出也。
X28n0586_p0297c17║八達謂之崇期。注云：四道交出也。或云八方之道
X28n0586_p0297c18║也，以金為繩，分界八道也。營，居也。聚，眾也。落，居也。
X28n0586_p0297c19║眾所共居名聚落也。
X28n0586_p0297c20║目真鄰陀
X28n0586_p0297c21║此云石山也。摩訶。此云大也。山王者。即華嚴云雪
X28n0586_p0297c22║香山等十山王也。
X28n0586_p0297c23║寶交露幔
X28n0586_p0297c24║以寶交飾於幔而承露也。又幔，或覆或露也。又顯
X28n0586_p0298a01║露之幔也。又以寶交雜覆露於幔也。
X28n0586_p0298a02║文句云三變土等
X28n0586_p0298a03║亦云土田，梵云佛剎也。物所生處名為土田，即佛
X28n0586_p0298a04║生處也，亦是諸法之所生處。三變或是同居淨土，
X28n0586_p0298a05║若據土相似同居淨，準移天人置于他土，唯有寶
X28n0586_p0298a06║樹聲聞菩薩，又似方便有餘土及實報無障礙土。
X28n0586_p0298a07║所以須變娑婆等者，以分身佛本居淨土，是故經
X28n0586_p0298a08║云頗梨地等。故分身來上須清淨，學者應須先知
X28n0586_p0298a09║此意。一內有色外觀色，乃至滅受想名八背捨。一
X28n0586_p0298a10║內有色外觀色少，若好若醜乃至白勝處，名八勝
X28n0586_p0298a11║處。青黃赤白地水火風空識，名十一切處。但變八
X28n0586_p0298a12║方不變上下，有所表故，如下記中居地表文。況又
X28n0586_p0298a13║上下儀式不便，聖意難知更宜詳悉。
X28n0586_p0298a14║經云各齎滿掬
X28n0586_p0298a15║齎，持也。掬，撮也。作掬物在手也。遣使文後、開塔文
X28n0586_p0298a16║前，合有使至、問訊、散華等文，而今無者，或以遣使
X28n0586_p0298a17║文當之，以使來至不出此耳，或羅什以前後而略
X28n0586_p0298a18║中也。
X28n0586_p0298a19║文句云：僧中與欲
X28n0586_p0298a20║四分律鈔云：凡言欲者，希須為義。欲明僧作法事，
X28n0586_p0298a21║意決同集。但由緣差，不遂情願，令送心達僧，知無
X28n0586_p0298a22║違背法事，如布薩、說戒等。其欲辭曰：大德一心念！
X28n0586_p0298a23║某甲比丘，如法僧事，與欲清淨。然今記云：故諸侍
X28n0586_p0298a24║者，但申問訊，無說欲辭者。此亦不然。何者？經云：如
X28n0586_p0298b01║我辭曰少病惱等，則是問訊，而作是言：彼某甲，佛
X28n0586_p0298b02║與欲開塔。豈非說欲？況大集云：從我索欲，我今與
X28n0586_p0298b03║之。此則便是說欲辭耳。至下記文，釋囑累品，破慈
X28n0586_p0298b04║恩中，須知此意。
X28n0586_p0298b05║經云：却關鑰
X28n0586_p0298b06║鑰亦作𨷲，却退也去也。以木橫持門戶謂之關，固
X28n0586_p0298b07║關令不可開謂之𨷲。又關所以閇也，如關東關西
X28n0586_p0298b08║之關等也。記云遮那，合云舍那也。論云者，法華論
X28n0586_p0298b09║說多寶佛塔示現佛土清淨者，說佛實相境界中
X28n0586_p0298b10║諸寶莊嚴故。於中有八：一者塔，示如來舍利住持
X28n0586_p0298b11║故；二者量，示一切土清淨，非有漏善世間所生故；
X28n0586_p0298b12║三略者，示多寶佛身一體，攝取諸佛真法身故；四
X28n0586_p0298b13║住持者，示佛法身自在力故；五示現者，示諸作業
X28n0586_p0298b14║無差別故；六離穢者，示諸佛土平等清淨故；七多
X28n0586_p0298b15║寶者，示諸國土同實性故；八同塔者，示現化佛非
X28n0586_p0298b16║化佛法佛報佛等，為成大事故。
X28n0586_p0298b17║無央數
X28n0586_p0298b18║梵語阿僧祇，此云無央數。央，盡也。
X28n0586_p0298b19║不自勝
X28n0586_p0298b20║勝任也。劫燒者，燒，失照切。手把者，把，搏下切。接須
X28n0586_p0298b21║彌者，手接取須彌故也。
X28n0586_p0298b22║記云八萬十二，具如止觀及玄文
X28n0586_p0298b23║薩婆多云：佛為眾生始終說法以為一藏，如是至
X28n0586_p0298b24║八萬。又云：一坐說法為一藏，半月說戒為一藏等。
X28n0586_p0298c01║報恩經云：四十二字以為一藏。賢劫經：佛初發心
X28n0586_p0298c02║至分舍利，凡三百五十度。門二，皆有六度，合二千
X28n0586_p0298c03║一百；對四分，合八千四百；一變為十，合八萬四千
X28n0586_p0298c04║也。大乘有十二部，小乘有九部。又大小乘皆有十
X28n0586_p0298c05║二部。阿含記：彌勒有授記，法空名方廣。自唱：善哉
X28n0586_p0298c06║有自說。
X28n0586_p0298c07║文句云寶唱等
X28n0586_p0298c08║梁朝楊都莊嚴寺沙門寶唱奉勑撰眾經目四卷。
X28n0586_p0298c09║唱師俗姓岑，吳郡人，是僧祐律師弟子，愽識洽聞，
X28n0586_p0298c10║罕有其匹。四卷經目，尋之未見。安汰者，道安竺法
X28n0586_p0298c11║汰也。龜茲音丘慈，淹留久滯也。江東者，丘光庭兼
X28n0586_p0298c12║明書云：晉宋齊梁書皆謂江東為江左。明曰：左當
X28n0586_p0298c13║為右。案水之左右，隨流所向而言之。水南流則左
X28n0586_p0298c14║在東而右在西，水東流則左在北而右在南，水北
X28n0586_p0298c15║流則左在西而右在東。建業之西，江水北流，則當
X28n0586_p0298c16║左在西而右在東。今以江東為江左，乃史官之失
X28n0586_p0298c17║焉，或寫人之誤也。今人言項羽起於江東，謂之浙
X28n0586_p0298c18║江之東。明曰：古稱江東，皆謂楚江之東耳，非浙江
X28n0586_p0298c19║東也。長沙郡在潭州也，荊州有長沙寺耳。
X28n0586_p0298c20║記云：新舊章等
X28n0586_p0298c21║慈恩云：此經根本羅什所譯二十七品，無達多品。
X28n0586_p0298c22║南齊沙門道慧宋齊錄云：上定林寺等，如今記引。
X28n0586_p0298c23║又云：晉武之世，竺法護譯正法華，其達多品亦在
X28n0586_p0298c24║寶塔品後。而什公本無者，古傳云：葱嶺已西多有
X28n0586_p0299a01║此品，葱嶺已東多無此品。良以什公在丘慈，故無
X28n0586_p0299a02║此品也。若爾，法獻於于闐國何得此品？以于闐國
X28n0586_p0299a03║亦在嶺東故也。又引他云：塔品命持而持品應命，
X28n0586_p0299a04║言勢相接而間以天授，則文勢疎斷，什公所以刪
X28n0586_p0299a05║之。若爾，取捨真文並由羅什，此未可也。但應須知
X28n0586_p0299a06║梵本中有，而什公闕之。智昇開元錄亦云：秦本闕
X28n0586_p0299a07║此品。余謂什公所譯達多一品在長安宮，昇師、慈
X28n0586_p0299a08║恩皆不知也。于闐者，西域記云：瞿薩旦那，唐言地
X28n0586_p0299a09║乳。彼王元是毗沙門像，額上剖出，不飲人乳，神像
X28n0586_p0299a10║地前忽然隆起，其狀如乳，由是飲之。地乳所育，因
X28n0586_p0299a11║以為名。俗謂之渙那，匈奴謂之干遁，諸朝謂之谿
X28n0586_p0299a12║旦，印度謂之屈丹。瓦官者，此寺先是官之瓦坊也。
X28n0586_p0299a13║三寶錄云：法獻於宋元徽三年歷游西域，於于闐
X28n0586_p0299a14║國得此品梵本。來至齊朝，有外國三藏達摩摩提，
X28n0586_p0299a15║齊言法意，永明年中為沙門法獻於揚都瓦官寺
X28n0586_p0299a16║譯達多品，法獻于時為僧正也。流沙者，文選注云：
X28n0586_p0299a17║遠國名也。文云此經是五年譯者，誤也。今文云八
X28n0586_p0299a18║年譯之耳。三寶錄云：弘始七年正月，什公譯妙法
X28n0586_p0299a19║蓮華經七卷。弘始七年即東晉安帝大和元年。南
X28n0586_p0299a20║山序云東晉安帝隆安年中者，恐誤也。太康元年
X28n0586_p0299a21║者，南山經序及內典錄並云西晉惠帝永康年中
X28n0586_p0299a22║者，恐誤也。三寶錄云：西晉武帝太康七年丙午八
X28n0586_p0299a23║月十日，法護出正法華十卷。聶道真者，西晉清信
X28n0586_p0299a24║士也，是聶承遠子，晉懷帝永嘉中稟受，法護撰錄
X28n0586_p0299b01║一卷。支道林者，東晉成帝時譯經也。竺道祖晉世
X28n0586_p0299b02║雜錄云：沙門道敷筆受。內典錄云：道馨也。支彊梁
X28n0586_p0299b03║接者，魏云正無畏也。一、秦姚錄是叡師撰。準開元
X28n0586_p0299b04║錄，宋涼州沙門智嚴譯法華三昧經一卷，現存興
X28n0586_p0299b05║字去聲呼。
X28n0586_p0299b06║及止觀第一記等
X28n0586_p0299b07║序品補注已引輔行。𡸠，正作磓，亦作塠，都回切，作
X28n0586_p0299b08║𢈹，撲物也。更請詳之。母指者，母應作拇也。釋籤第
X28n0586_p0299b09║三者，文在第六。大經云：提婆達多教阿闍世放護
X28n0586_p0299b10║財醉象，欲害如來并諸弟子。爾時如來即入慈定，
X28n0586_p0299b11║舒手示之，即於五指出五師子。象見師子而生怖
X28n0586_p0299b12║畏，即便禮足。殺父、殺母、殺阿羅漢、破僧、出血，如是
X28n0586_p0299b13║五種名為業障。故云五並業障也。此業東西南三
X28n0586_p0299b14║洲則有，北洲乃無，故云約處人除北也。𢮎，正作搋，
X28n0586_p0299b15║勑佳切，此云黃門。俱舍頌曰：惡戒人除北，二黃門
X28n0586_p0299b16║二形。論曰：於三洲內除扇搋及半擇迦，具二形也。
X28n0586_p0299b17║黃門有五：一、半擇迦，是總名，有男根用而不生子
X28n0586_p0299b18║也。二、伊利沙半擇迦，此云妬，見他行婬即發，不見
X28n0586_p0299b19║即無，亦具男根而不生子也。三、扇搋半擇迦，即本
X28n0586_p0299b20║來男根不滿，亦不生子也。四、博叉半擇迦，半月男
X28n0586_p0299b21║半月女也。五、留拏半擇迦，此云割，被刑者也。故云
X28n0586_p0299b22║約人除扇搋也。其五業中，四是身業，一是語業，故
X28n0586_p0299b23║云四身一語業也。又此五業，三是殺業，一是虗誑
X28n0586_p0299b24║業，一是殺生業道加行。良以佛身不可害故，加行
X28n0586_p0299c01║即方便也，故云三殺加行等也。破僧虗誑罪，必無
X28n0586_p0299c02║間大地獄中一劫受苦，應知無間獄壽一增減劫，
X28n0586_p0299c03║亦云中劫全，故云無間一劫熟也。若作多逆罪皆
X28n0586_p0299c04║於次生熟，如何多逆同感一生？隨彼罪增其苦亦
X28n0586_p0299c05║增，故云隨罪增苦增也。要八苾蒭分為二眾，以為
X28n0586_p0299c06║所破能破第九，故眾極少猶須九人。破法輪僧唯
X28n0586_p0299c07║在南洲，破羯磨僧通於三洲，以餘三洲無佛出故。
X28n0586_p0299c08║有世尊處方有異師，唯破羯磨通於三洲，有聖教
X28n0586_p0299c09║故。要一界中僧分二部別作羯磨，準論具云：汙母
X28n0586_p0299c10║無學尼，殺住定菩薩，及有學聖者，奪僧和合緣，破
X28n0586_p0299c11║壞窣堵波，是五逆同類，爪應作爪增。一云：提婆達
X28n0586_p0299c12║兜造五逆已，將入地獄口稱南無，未及稱佛即便
X28n0586_p0299c13║入獄。阿難問佛：此人在獄為經幾時？佛言：一劫即
X28n0586_p0299c14║大劫也。又問：獄出生於何處？佛言：生四天王天乃
X28n0586_p0299c15║至生於他化自在天，六十劫中不墮三惡，後受人
X28n0586_p0299c16║身以信出家，成辟支佛名曰南無，以由口稱南無
X28n0586_p0299c17║故也。目連于時往獄慰喻，獄卒問言：汝今為喚何
X28n0586_p0299c18║調達耶？此間亦有過去諸佛調達。目連答云：吾今
X28n0586_p0299c19║所命釋迦文佛叔父之兒之調達耳。於是調達乃
X28n0586_p0299c20║與目連相見云云。又寄目連問訊世尊起居事等。
X28n0586_p0299c21║于時獄中六萬餘人聞目連說法，罪畢生天上。學
X28n0586_p0299c22║者當知，小乘尚有如此之說。
X28n0586_p0299c23║可以意知。下云應重敘等
X28n0586_p0299c24║此說恐誤也。今謂文句注云云意者，釋迦既記調
X28n0586_p0300a01║達，龍女應記文殊，雖無文證，其意合然，故注云云。
X28n0586_p0300a02║經云波羅蜜
X28n0586_p0300a03║唐朝已來，乃加多字。
X28n0586_p0300a04║阿私
X28n0586_p0300a05║此云無比，又云端正。昔梁武帝前後三度捨身為
X28n0586_p0300a06║寺眾奴，日常一食，但用菜果，於六齋日天下禁殺，
X28n0586_p0300a07║講涅槃經，大弘三寶。垂老雖為逆臣所逼，而帝乃
X28n0586_p0300a08║與公侯大夫集善法殿，念於般若。是則梁武至仁
X28n0586_p0300a09║大慈，修菩薩行，與夫釋迦昔為國王，身為奴僕，捨
X28n0586_p0300a10║於國城、珍寶、妻子及以己身，亦何異哉？愚俗不知
X28n0586_p0300a11║釋氏之教而生譏謗，猶可怒之，奈何出家學佛之
X28n0586_p0300a12║人不能發明此意，而訓無知之俗，亦輙輕毀梁武
X28n0586_p0300a13║之行，如神清等諸師皆然。嗚呼！仲尼所謂惡居下
X28n0586_p0300a14║流而訕上者。大唐虞世南秘監帝王略論云：公子
X28n0586_p0300a15║曰：梁武夷凶剪暴，克成帝業，南面君臨五十餘載，
X28n0586_p0300a16║蓋有文武之道焉。至於留心釋典，桑門比行，以萬
X28n0586_p0300a17║乘之君為匹夫之善，薰羞不染，危亡已及，豈其道
X28n0586_p0300a18║非耶？何福謙之無效？先生曰：夫釋教者，出世之津
X28n0586_p0300a19║梁，絕塵之軌躅，運於方寸之內，超於有無之表，塵
X28n0586_p0300a20║累既盡，攀緣已息，然後入於解脫之門。至於化俗
X28n0586_p0300a21║之法，則有布施、持戒、忍辱、精進、禪定、智慧，是為六
X28n0586_p0300a22║波羅蜜，與夫仁義禮智信，亦何異哉？蓋以所修為
X28n0586_p0300a23║因，其報為果，人修此六行，皆多不全，有一闕焉，果
X28n0586_p0300a24║亦隨滅。是以鬷明醜於貌而慧於心，趙臺高多才
X28n0586_p0300b01║而下於位，羅褒富而無義，原憲貧而有道，其不同
X28n0586_p0300b02║也，如斯懸絕，興喪得失，感必由之。下士庸夫，見比
X28n0586_p0300b03║干之剖心，以為忠貞不可為也；聞偃王之亡國，以
X28n0586_p0300b04║為仁義不足法也。若然者，盜跖高枕於東陵，莊驕
X28n0586_p0300b05║懸車於西蜀，考終厥命，良足貴乎？公子曰：人君修
X28n0586_p0300b06║道，與匹庶殊乎？先生曰：人君者，居尊高之地，執生
X28n0586_p0300b07║死之權，勢疾風雲，力摧山岳，其威德大矣，其運行
X28n0586_p0300b08║遠矣。夫修道宜以弘濟為懷，仁恕為體，一物失所，
X28n0586_p0300b09║若己納之於隍，推此一言，以及萬物，則得道之真
X28n0586_p0300b10║也。若乃澤不被於行葦，化不沾於海外，區區一介
X28n0586_p0300b11║之善，亦無取焉。
X28n0586_p0300b12║果蓏
X28n0586_p0300b13║木上曰果，地上曰蓏。又木實曰果，草實曰蓏。又有
X28n0586_p0300b14║核曰果，無核曰蓏。
X28n0586_p0300b15║文句云：瘡疣
X28n0586_p0300b16║疣，結病也。釋名云：疣，丘也。出皮上，聚高如地之有
X28n0586_p0300b17║丘焉。
X28n0586_p0300b18║記云：十之與六，開合不同，如止觀等
X28n0586_p0300b19║於禪定、般若二度之中，各開二種，足六成十。何者？
X28n0586_p0300b20║如禪定度，有願智力開出泥㳯波羅蜜，有神通力
X28n0586_p0300b21║開出婆羅波羅蜜。如般若度，有道種智開出漚和
X28n0586_p0300b22║波羅蜜，有一切種智開出闍邪波羅蜜。是故當知，
X28n0586_p0300b23║開則有十，合但六耳。言種種者，尋文殊引往文，未
X28n0586_p0300b24║見。
X28n0586_p0300c01║經云紫磨等
X28n0586_p0300c02║一、是處非處力，乃至漏盡力，名十力也。一、一切智
X28n0586_p0300c03║無所畏，乃至說盡苦道無所畏，名四無所畏也。布
X28n0586_p0300c04║施、愛語、利行、同事，名四攝也。一、身無失，乃至智慧
X28n0586_p0300c05║知現在世無礙，名十八不共法也。
X28n0586_p0300c06║文句云奩底等
X28n0586_p0300c07║經音云：盛鏡器名也，謂方底也，又盛香器也。正作
X28n0586_p0300c08║匳，力鹽切。趺隆龜背者，說苑云：靈龜五色，似玉如
X28n0586_p0300c09║金，上高象天，下平法地。今云隆者，即高也。趺，即足
X28n0586_p0300c10║上也，甫無切。合縵者，經音云：肉縵其指間也。金光
X28n0586_p0300c11║明云：網縵也。縵，莫半切，繒無文也。跟，音根，足後踵
X28n0586_p0300c12║也。踝，胡瓦切，足骨也。鹿膞腸者，膞，正作腨，市兗切，
X28n0586_p0300c13║即伊尼延鹿王腨也。伊尼延，此云金色。伊尼延者，
X28n0586_p0300c14║輪王子也，雙腨金色，如鹿王腨，佛亦如是，所以況
X28n0586_p0300c15║焉。坐禪三昧經同此說也。或云：鹿王毛色多黑，其
X28n0586_p0300c16║腨纖𦟛，長短得所。紺，古暗切，責赤色也。𥇒，音接，正
X28n0586_p0300c17║作睫，亦作䀹，目旁毛也，睫插於眶也。頰，古恊切，面
X28n0586_p0300c18║頰也。䏶，應作髀，亦作䯗，傍禮切。腕，烏貫切，手腕也。
X28n0586_p0300c19║髂，枯駕切，腰骨也。奇中，奇，居宜切。髖，尻，上苦昆切，
X28n0586_p0300c20║體也，臀也。正作髖，上苦高切，訓髖，正作尻。若作𡱂，
X28n0586_p0300c21║徒昆切，今作尻，音居，非也。齊，應作臍。齶，五各切，齗
X28n0586_p0300c22║也。齗，魚斤切，齒根肉也。𩯭，必刃切，頰上髮也。額，亦
X28n0586_p0300c23║作頟，五百切。𮌋，字誤也。經音云：應作𩑐，楚皆切。頷
X28n0586_p0300c24║頜，頥傍也。頜音閤。頷，胡感切。記云：今文多在大論，
X28n0586_p0301a01║兼在諸經者，誤指也。余謂此相好文，全依菩薩善
X28n0586_p0301a02║戒經也。故彼經云：八十好者，二十指為二十好，手
X28n0586_p0301a03║足表裏八處平滿，兩踝膝䏶六處妙好，肩肘腕六
X28n0586_p0301a04║處髂奇中為三好，髖及二尻為二好，馬藏二膊為
X28n0586_p0301a05║三，腰臍兩脇兩腋兩乳為八，腹胸脊項是為六十
X28n0586_p0301a06║好，上下牙齒、上下脣[臄-豕+丘]、兩頰、兩鬢、兩目、兩眉及鼻
X28n0586_p0301a07║二孔、額上兩𮌋、兩耳、圓足是為八十好。[臄-豕+丘]，經音力
X28n0586_p0301a08║䐗切，皮也。菩薩地持經云兩角，不云兩𮌋也。菩薩
X28n0586_p0301a09║地持經與菩薩善戒經，經本大同，譯人異耳。當知
X28n0586_p0301a10║文句與經所列，互有詳略，故特引示耳。𠝶二相者，
X28n0586_p0301a11║今文有三十四相故也。甞以法界次第對今相等，
X28n0586_p0301a12║而法界次第又有兩腋下滿身上如師子，及文句
X28n0586_p0301a13║有師子臆等，更請詳之。若八十種好，對今文句頗
X28n0586_p0301a14║多不同。胎經者，菩薩處胎經也，經最末云胎經故
X28n0586_p0301a15║也。
X28n0586_p0301a16║無量壽觀云：處華臺久者（句），為胎生，實非胎也
X28n0586_p0301a17║此辨之也。故觀無量壽佛經云：下品下生於蓮華
X28n0586_p0301a18║中，滿十二大劫蓮華方開。即是處於華臺最久者
X28n0586_p0301a19║也。既云實非胎生，則與大本無量壽經以疑惑心
X28n0586_p0301a20║修諸功德，生彼邊地復受胎生，不可參濫也。以十
X28n0586_p0301a21║六觀經第三地觀心無疑惑，第十一大勢至觀不
X28n0586_p0301a22║受胎生故也。然若準寶積經云：極樂世界人住胎
X28n0586_p0301a23║者，如夜摩天處於宮殿。乃至云：於蓮華中不得出
X28n0586_p0301a24║現，彼等眾生處華胎中，猶如園苑宮殿之想。據此
X28n0586_p0301b01║華胎復同大本所說胎生，故經論異同不可一槩
X28n0586_p0301b02║矣。又寶積經云：若於華內結加趺坐，自然化生。此
X28n0586_p0301b03║與大本化生之人其義無別。須知寶積化生胎生，
X28n0586_p0301b04║即是大本化生胎生，但寶積經說於胎生是華胎
X28n0586_p0301b05║耳。此與十六觀經處華臺久者為胎生，如何辨之？
X28n0586_p0301b06║況十六觀經疏序云：坐金蓮而化生。更希詳之。
X28n0586_p0301b07║經云：千葉蓮華等
X28n0586_p0301b08║大論云：華有三種：一者、人華，有十餘葉；一者、天華，
X28n0586_p0301b09║乃有百葉；三、菩薩華，有千葉也。或云：華山頂有池，
X28n0586_p0301b10║生千葉蓮華，人若服之，則羽化矣。娑竭羅，此云鹹
X28n0586_p0301b11║海也。幾何，即幾許，如何也。頗有者，慈恩云：語辭也。
X28n0586_p0301b12║今謂猶言還有也。赤子者，經音云：生子懷抱之間
X28n0586_p0301b13║也。仁讓者，愛人利物謂之仁，先人後己謂之讓。
X28n0586_p0301b14║記中問：三千之外無復大海，文殊何故仍云海來？答：
X28n0586_p0301b15║以三義通之
X28n0586_p0301b16║今謂初變雖無大海而有龍宮，及留此會耆山之
X28n0586_p0301b17║眾，以龍宮是畜生界攝，故初變文不說無有地獄
X28n0586_p0301b18║鬼畜，正符文殊龍宮涌出詣靈鷲山。初變若無地
X28n0586_p0301b19║獄鬼畜，何有龍女涌現等事？故知經舉大海，以明
X28n0586_p0301b20║海底之下有龍宮耳。其實大海之上已變也。故不
X28n0586_p0301b21║可執從於大海之語，而棄龍宮涌出之言。記中三
X28n0586_p0301b22║義與經相違，學者詳之。至下囑累慈恩安國淨穢
X28n0586_p0301b23║不同，難中又須知此意。
X28n0586_p0301b24║文句云：初半行明持經得解，次二行明成就二身
X28n0586_p0301c01║言二身者，即生、法、真、應也。真身亦名法身，豈非微
X28n0586_p0301c02║妙淨法身乎？生身亦名應身，豈非具相三十二及
X28n0586_p0301c03║八十種好乎？若不爾者，兩行經文如何對於成就
X28n0586_p0301c04║二身耶？妙玄三法妙中云：深達罪福相，遍照於十
X28n0586_p0301c05║方，即報身；微妙淨法身，即法身；具相三十二，即應
X28n0586_p0301c06║身。故知今云成就二身對兩行經，須依妙玄對於
X28n0586_p0301c07║生、法、真、應二身。而文句中釋兩行經成就二身，既
X28n0586_p0301c08║云深得法身之理，即備相好，豈非法身具應身相？
X28n0586_p0301c09║豈非真身具生身相乎？四明云：龍女讚佛法身具
X28n0586_p0301c10║相，顯是劣應。以法身具故，相相尊特。是故荊谿類
X28n0586_p0301c11║同華嚴，一一相好與虗空等。此之妙身不名尊特，
X28n0586_p0301c12║更指何身為尊特耶？仍斥於他，謂真法身具於生、
X28n0586_p0301c13║應三十二相，成乎誹謗。今問四明：兩行經文對於
X28n0586_p0301c14║生、法、真、應二身，文句妙玄，其意昭然，何得妄斥他
X28n0586_p0301c15║人謗耶？若斥真法具於生、應，名為誹謗，是則文句
X28n0586_p0301c16║及以妙玄皆成謗矣。且真法身具勝劣用，何得聞
X28n0586_p0301c17║於法身具相，一向作於尊特而說？豈劣應身非法
X28n0586_p0301c18║身具，不名大用，獨以尊特是法身具，名大用耶？智
X28n0586_p0301c19║與體冥，能起大用，能為身等，何必一向指尊特身
X28n0586_p0301c20║是法身具，名為大用？若謂此身不名尊特，更指何
X28n0586_p0301c21║身為尊特者，祖師教文皎如明日，何事蔽塞而不
X28n0586_p0301c22║見聞？且尊特身乃是舍那他受用報，妙玄既將深
X28n0586_p0301c23║達遍照對於報身，豈不攝於尊特身耶？以舍那報
X28n0586_p0301c24║身有自有他，自報則以智慧遍照，他報乃是光明
X28n0586_p0302a01║遍照。況復他報亦名勝應，應非無智，智非無應，故
X28n0586_p0302a02║盧舍那亦報亦應。經文既云深達遍照，妙玄復以
X28n0586_p0302a03║對於報身，報身豈非尊特身耶？今却反問四明法
X28n0586_p0302a04║師，深達徧照既對報身，此身若乃不名尊特，更指
X28n0586_p0302a05║何身為尊特乎？若指具相三十二者，將何以對生
X28n0586_p0302a06║身、應身耶？若將釋迦劣應丈六三十二相，便是舍
X28n0586_p0302a07║那報身，光明色像無量無邊。新譯華嚴將盧舍那
X28n0586_p0302a08║作毗盧遮那，有何不可？而須破云：法報不分，三二
X28n0586_p0302a09║莫辨。莫是荊谿不知中道感應三一相即秘密之
X28n0586_p0302a10║藏，但事分張，進退俱失乎？嗚呼！四明以釋迦為舍
X28n0586_p0302a11║那，以劣應為勝應，灼然報應不分，三二莫辨矣。世
X28n0586_p0302a12║人不知，望聲傳習，誠可悲哉！誠可悲哉！荊谿類同
X28n0586_p0302a13║華嚴，相好與虗空等，自是依空亡相之義，非相無
X28n0586_p0302a14║形，顯於中道。法身如空，云何妄認以為尊特有相
X28n0586_p0302a15║之說？以理為事，不亦惑乎？
X28n0586_p0302a16║經云：南方無垢世界
X28n0586_p0302a17║李長者云：心得應真，故云無垢。正順本覺，名曰南
X28n0586_p0302a18║方。又南為明、為虗、為離，離中虗八卦，中離法心，心
X28n0586_p0302a19║虗無故，則明還依世俗八卦表之。余謂此釋未為
X28n0586_p0302a20║雅當。何則？豈餘方成佛者，心不應真，非無垢乎？又
X28n0586_p0302a21║無離中之虗，將何以表之哉？若知南方無垢世界
X28n0586_p0302a22║化緣將熟，是故往彼成道應之，則於八卦離虗之
X28n0586_p0302a23║表無所取焉。況李長者為崇華嚴，廣貶諸經，實非
X28n0586_p0302a24║通見矣。嗚呼！世人不得今家約教約部，判釋如來
X28n0586_p0302b01║一代之教，所以撰述任運而生偏見者矣。惜夫！惜
X28n0586_p0302b02║夫！
X28n0586_p0302b03║文句云：胎經魔梵釋女
X28n0586_p0302b04║魔、梵、帝釋三人，并女是四人，此四種人皆不捨身、
X28n0586_p0302b05║不受身，現身得成佛。所言女者，過去佛世，彼時人
X28n0586_p0302b06║民悉受女身，有七十萬二千億女，一日一時即成
X28n0586_p0302b07║佛道，不捨身、不受身也。然彼經說梵王、帝釋現身
X28n0586_p0302b08║成佛，梵、釋、天女皆得須陀洹果等。梵王有宮女，更
X28n0586_p0302b09║宜詳思之。
X28n0586_p0302b10║記云他人，或云十地等
X28n0586_p0302b11║慈恩引伽耶山頂經云：一、證發心，謂入初地；二、行
X28n0586_p0302b12║發心，即是六地；三、不退發心，即八、九地；四、一生補
X28n0586_p0302b13║處發心，即第十地。今此龍女是第四發心化為龍
X28n0586_p0302b14║女也。
X28n0586_p0302b15║生八女
X28n0586_p0302b16║本行經云：去迦毗羅城不遠，有城名天臂城，有長
X28n0586_p0302b17║者名為善覺，有八女子：一名為意，二名無比意，三
X28n0586_p0302b18║名大意，四名無邊意，五名髮意，六名黑牛，七名瘦
X28n0586_p0302b19║牛，八名摩訶波闍波提，此云大慧，又云梵天。時淨
X28n0586_p0302b20║飯王迎娶八女，第一第八自以為妃，以餘六女與
X28n0586_p0302b21║其三弟。摩訶波闍波提，亦云大愛道。耶輸，此云名
X28n0586_p0302b22║聞。摩耶，此云天后。憍曇彌，或云憍答摩，又云瞿雲
X28n0586_p0302b23║彌，此翻最勝，亦云眾主。正理論云：憍答摩種，生於
X28n0586_p0302b24║日光，除天之外，人類中勝，故云最勝也。別姓有五：
X28n0586_p0302c01║一瞿曇氏，二甘蔗氏，三日種氏，四舍夷氏，五釋迦
X28n0586_p0302c02║氏。具如諸文，委悉分別。
X28n0586_p0302c03║齆
X28n0586_p0302c04║烏貢切。鼻塞也。
X28n0586_p0302c05║憀
X28n0586_p0302c06║落蕭切，無憀賴也。
X28n0586_p0302c07║審如賓頭盧知七年失國，及稠禪師進否為王
X28n0586_p0302c08║四分律云：賓頭盧本是優填王臣，由精勤故，王放
X28n0586_p0302c09║出家，得阿羅漢。王於後時出城參禮，其寺去城有
X28n0586_p0302c10║二十里。時諸佞臣見賓頭盧不起迎王，即以惡心
X28n0586_p0302c11║而諫於王。王受佞言，危欲殺之。賓頭盧後見王入
X28n0586_p0302c12║門，即便下牀七步迎之。王曰：大德！由來難動，而今
X28n0586_p0302c13║避席迎者，何耶？賓頭盧曰：王前好心，故不起迎。今
X28n0586_p0302c14║懷惡意，若不迎者，必當見殺。王曰：善哉！弟子妄受
X28n0586_p0302c15║佞言，不識凡聖。王請悔過，雖免地獄。然賓頭盧即
X28n0586_p0302c16║記王曰：由僧起迎七步之故，却後七日，必失王位。
X28n0586_p0302c17║王於後時，即如所記。他國兵來，捉王七年，鎖脚囚
X28n0586_p0302c18║禁。齊朝鄴西龍山雲門寺僧稠禪師，從道房禪師
X28n0586_p0302c19║受行止觀，又依涅槃聖行四念處法。後詣趙州道
X28n0586_p0302c20║明禪師受十六，特勝于時。魏朝孝明皇帝夙承令
X28n0586_p0302c21║德，前後三詔。稠師辭曰：普天之下，莫非王土。乞在
X28n0586_p0302c22║山行道，亦不爽大通。帝遂許之。及至齊朝，文宣皇
X28n0586_p0302c23║帝亦乃詔曰：久聞風德，常思言遇。今勑定州，令師
X28n0586_p0302c24║赴鄴，教化群生。稠師即日拂衣出山。帝躬舉大駕，
X28n0586_p0303a01║出郊外迎之。稠師乃說：三界本空，國土亦爾。榮華
X28n0586_p0303a02║世相，不可常保。帝聞說法，毛竪汗流。於鄴城西南
X28n0586_p0303a03║八十里，構一精舍，名為雲門，請以居之。因以國儲
X28n0586_p0303a04║分為三分：一分供國，一分自用，一分供養三寶眾
X28n0586_p0303a05║聖。勅送錢絹，令於寺中置庫盛之。自茲已後，皇帝
X28n0586_p0303a06║躬牽羽衛，幸寺禮覲禪師。而稠禪師居房宴坐，都
X28n0586_p0303a07║不送迎。弟子諫曰：皇帝降駕，而不送迎，眾情不悅。
X28n0586_p0303a08║稠師應曰：昔賓頭盧迎王七步，致令於王七年失
X28n0586_p0303a09║國。吾德雖不逮，未敢自欺，形相故也。所冀獲福於
X28n0586_p0303a10║皇帝耳。或人以此讒於宣帝，帝便大怒，自來加害。
X28n0586_p0303a11║稠師冥知，遂出寺中，去二十里，孤立道傍。帝至問
X28n0586_p0303a12║之，稠師對曰：恐身血不淨，汙精舍耳。皇帝下馬伏
X28n0586_p0303a13║愧，於是躬負禪師二十里地，還于寺中。帝曰：弟子
X28n0586_p0303a14║負師，徧于天下，未足謝德。弟子前身，曾作何等？稠
X28n0586_p0303a15║曰：作羅剎王。稠即祝水，令帝自視其影，即見羅剎
X28n0586_p0303a16║之形進否。即進退之間，皆為利益於王也。
X28n0586_p0303a17║五、十法及十法
X28n0586_p0303a18║一、緣佛恩常令在前，乃至第五十、教什眾生安住
X28n0586_p0303a19║功德。一、自在來去，乃第十、於空處住易生無障礙
X28n0586_p0303a20║想。餘法在論，今不煩錄。
X28n0586_p0303a21║嬈
X28n0586_p0303a22║奴烏切。苛酷也。戲弄也。
X28n0586_p0303a23║訴
X28n0586_p0303a24║桑故切。訟也。
X28n0586_p0303b01║殘童子
X28n0586_p0303b02║截其兩手，不能害物，即是形殘。
X28n0586_p0303b03║三、合聲等
X28n0586_p0303b04║以三字合為一聲也，即拘盧奢是也。三合聲者，以
X28n0586_p0303b05║此國無故，以三字連聲合成一字，急呼之，如勃魯
X28n0586_p0303b06║奄是也。若二字合為一聲，名為二合聲也。諸經呪
X28n0586_p0303b07║中二合頗多，如云娑他怛多等是也。婆沙中說有
X28n0586_p0303b08║一字名、二字名、多字名身等。問曰：何故名多名身？
X28n0586_p0303b09║答曰：眾多名合聚，故名多名身。名句文身，身義請
X28n0586_p0303b10║知。於其聲上屈曲建立讚罵名句，是不相應行蘊
X28n0586_p0303b11║所攝。法謂軌持，處謂處所，即十二處中之一處也。
X28n0586_p0303b12║耳根聲塵及以空識，有此諸緣方成聞故，亦云耳
X28n0586_p0303b13║識。唯從八，如前已辨，故云以聲對於等也。聲界有
X28n0586_p0303b14║八者，婆沙論云：謂執受大種因聲、非執受大種因
X28n0586_p0303b15║聲。此各有二，謂有情名聲、非有情名聲。此復各有
X28n0586_p0303b16║可意不可意，故成八種也。有執受者，俱舍論云：心
X28n0586_p0303b17║心所法共所執持攝為依處，名有執受。損益展轉
X28n0586_p0303b18║更相隨故，即諸世間說有覺觸，眾緣所觸覺樂等
X28n0586_p0303b19║故。無執受者，與此相違，故名無也。大種者，四大種
X28n0586_p0303b20║也。婆沙：問曰：何名大種？答：大而是種，故名大種。如
X28n0586_p0303b21║言大地及大王等，能減能增，能損能益，是為種義。
X28n0586_p0303b22║體相形量，徧諸方域，能成大事，是為大義也。為因
X28n0586_p0303b23║者，因謂因由，假藉之義也。情所樂欲，名可意聲；情
X28n0586_p0303b24║不樂欲，名不可意聲。雜集論有十一種聲，謂因執
X28n0586_p0303c01║受大種聲、因不執受大種聲、因執受不執受大種
X28n0586_p0303c02║聲、可意聲、不可意聲、俱相違聲、世所共成聲、成所
X28n0586_p0303c03║引聲、遍計所執聲、聖言量所攝聲、非聖言量所攝
X28n0586_p0303c04║聲。揚論中，於前十一，更加響聲，以為十二。五蘊論
X28n0586_p0303c05║中，唯有初三。形顯受者，雜集論有。受所引色，即無
X28n0586_p0303c06║表色。受謂領受，因師因教，領受引發，不然即是受
X28n0586_p0303c07║想等也。言異生者，由二種障，令趣差別，名曰異生。
X28n0586_p0303c08║又亦可云異聖之生。已上名相，弗可不知，故略示
X28n0586_p0303c09║耳。
X28n0586_p0303c10║今古釋品三五意
X28n0586_p0303c11║慈恩釋此品來意有五等。
X28n0586_p0303c12║經云行亦不受等
X28n0586_p0303c13║大品第三行相品云：行亦不受，不行亦不受，亦行
X28n0586_p0303c14║亦不行亦不受，非行非不行亦不受，不受亦不受。
X28n0586_p0303c15║所言行者，行般若也。般若性空，故皆不受矣。
X28n0586_p0303c16║如玄籤引
X28n0586_p0303c17║大經第十佛說偈云：一切江河，必有迴曲；一切叢
X28n0586_p0303c18║林，必名樹木；一切女人，必懷諂曲；一切自在，必受
X28n0586_p0303c19║安樂。文殊白佛：非一切河，必有迴曲；非一切林，悉
X28n0586_p0303c20║名樹木；非一切女，必懷諂曲；一切自在，不必受樂。
X28n0586_p0303c21║佛所說偈，其義有餘，唯垂哀憫，說其因緣。何以故？
X28n0586_p0303c22║世尊！於此大千，有洲名曰拘耶尼洲。其洲有河，端
X28n0586_p0303c23║直不曲，名娑婆耶。猶如直繩，入於西海。如此直河，
X28n0586_p0303c24║佛未曾說。種種金銀瑠璃寶樹，是亦名林。亦有女
X28n0586_p0304a01║人，善持禁戒，功德成就，有大慈悲。釋梵諸天，雖得
X28n0586_p0304a02║自在，悉皆無常。佛之所說，是有餘義。唯願如來，於
X28n0586_p0304a03║此經中，說有餘義，令諸菩薩，深信解之。佛告文殊：
X28n0586_p0304a04║我昔為調波斯匿王王子后妃憍慢心故，說此偈
X28n0586_p0304a05║耳。佛昔所說，是有餘義。文殊今說，即無餘義也。
X28n0586_p0304a06║絓
X28n0586_p0304a07║挂也。謂但挂是七方便也。又訓預也。
X28n0586_p0304a08║佛稱讚已。
X28n0586_p0304a09║此句訛也。前持品中，佛但眼視，默然而已。諸菩薩
X28n0586_p0304a10║等復作是念：佛今默然，不見告勅。
X28n0586_p0304a11║經云：甚為難有
X28n0586_p0304a12║此第五卷，平聲呼者三十九字，於中一十九字，訓
X28n0586_p0304a13║是甚為難有，則為大失。此自有二：為大法王，最為
X28n0586_p0304a14║甚深，為諸法王，此經為尊，最為上首，為從何所來，
X28n0586_p0304a15║甚為希有，我亦為世父，則為見佛，斯人則為為己
X28n0586_p0304a16║起塔，則為以佛舍利，則為於無量，則為起立僧坊，
X28n0586_p0304a17║是則為具足，亦可訓名則為己。如上有一十四字，
X28n0586_p0304a18║訓作以為親厚。此自有二：是則名為。此自有二：有
X28n0586_p0304a19║為、無為，能為難事，以為給使，而為供養如來，為太
X28n0586_p0304a20║子時，彌勒為首，抹為微塵，盡以為塵，得無漏無為。
X28n0586_p0304a21║有二字，訓得常為比丘，其福為如此。有二字，訓名
X28n0586_p0304a22║當知是為，當知己為。有二字，訓被為毒所中，為此
X28n0586_p0304a23║所輕惱。去聲呼者五十四字，於中有三十九字，訓
X28n0586_p0304a24║與能為眾生則為說法而為說法。此自有三：若為
X28n0586_p0304b01║女人說法、為諸國王而為解說、隨問為說、和顏為
X28n0586_p0304b02║說亦不為多說、為說諸經而不為說、為說此法、為
X28n0586_p0304b03║是眾生末後乃為為汝等說、佛為四眾即為授記、
X28n0586_p0304b04║聞法為人說、為四眾說法、誰為其說法、願為解說、
X28n0586_p0304b05║願為除眾疑、願佛為未來、願今為解說、為是人說、
X28n0586_p0304b06║為說無上法故、不為現身乃出為說法、或時為此
X28n0586_p0304b07║眾、為說佛難值、為說種種法、不須為我為他人說。
X28n0586_p0304b08║此自有二。又為他人隨順為解說，有一十五字，訓
X28n0586_p0304b09║以乃至為法、為聞佛道、為利殺害、為聽法故、常為
X28n0586_p0304b10║法故、為求佛道故。此自有二：為佛道故皆為度脫
X28n0586_p0304b11║眾生、為度眾生、為眾生故、為度眾生故、為治狂子
X28n0586_p0304b12║故、為凡夫顛倒、為阿耨多羅。亦可平聲訓求，故下
X28n0586_p0304b13║偈云：若人求佛慧。
X28n0586_p0304b14║文句云：二、除口過
X28n0586_p0304b15║越本脫落除字。
X28n0586_p0304b16║記云畢意
X28n0586_p0304b17║意當為竟。
X28n0586_p0304b18║故玄文云世諦破性等
X28n0586_p0304b19║一家諸文。言玄文者，即妙玄也。今此所引，語猶訛
X28n0586_p0304b20║略，應云故淨名玄云也。故淨名玄問云：空有二種：
X28n0586_p0304b21║一者性空，二者相空。云何分別？答：前四句撿生性
X28n0586_p0304b22║不可得，即是性空。無生而說生，即是假生。假生即
X28n0586_p0304b23║是不生，不生即是相空也。故世諦破性立假，真諦
X28n0586_p0304b24║破假即是相空也。前四句撿生性等者，淨名玄前
X28n0586_p0304c01║文云：身見之心，本自不生。不生而說生者，但是隨
X28n0586_p0304c02║順世間名字故說生。名字不在內外等，是字不住
X28n0586_p0304c03║亦不住等。然世諦破性，真諦破假，具如止觀破徧
X28n0586_p0304c04║中說。若曉彼文，乃達今意。
X28n0586_p0304c05║斟酌
X28n0586_p0304c06║斟：取也，計也。酌：酒也。挹：取也。
X28n0586_p0304c07║擗
X28n0586_p0304c08║正作擘。
X28n0586_p0304c09║經云梵志尼犍等
X28n0586_p0304c10║記云：在家事梵者，事梵天也，以計梵天為父母也。
X28n0586_p0304c11║尼犍，亦云尼乾陀，亦云尼犍連他，亦云尼乾陀弗
X28n0586_p0304c12║怛羅，此翻不繫，亦云離繫也。此之外道，拔髮裸形，
X28n0586_p0304c13║以手乞食也。文筆者，有人云：文謂歌詩之流，筆謂
X28n0586_p0304c14║銘賦之類。又韻屬謂之文，對詞謂之筆也。讚詠者，
X28n0586_p0304c15║顯德謂之讚，寄情謂之詠也。路伽耶等，文句已釋，
X28n0586_p0304c16║今更示之。經音義云：逆路，正言路迦，此翻順世外
X28n0586_p0304c17║道。慈恩云：路伽耶，此翻惡對答也。逆路伽耶，此翻
X28n0586_p0304c18║惡徵問也。路伽耶是順世者，以其執計隨于世間
X28n0586_p0304c19║之情計也。逆路伽耶是左順世，以其所計不順世
X28n0586_p0304c20║間故也。記云：亦云韋陀者，韋陀亦翻智論，即西方
X28n0586_p0304c21║外典也。記云：禮義名教者，仲尼所修五常，事涉於
X28n0586_p0304c22║迹，故云名教也。莊老玄書者，老子、莊子所尚虗無，
X28n0586_p0304c23║道近於本，故云玄書也。兇者，惡也。扠，正作搋，勑佳
X28n0586_p0304c24║切，以拳加人也。文句云：上伎戲者，有人云：西方呼
X28n0586_p0305a01║散樂為乾闥婆，此自有二：一者非絲竹，即皷磬之
X28n0586_p0305a02║類也；二者是絲竹，即簫笛之類也。非絲竹之下者
X28n0586_p0305a03║名為樂，上者名樂音也；是絲竹之下者名為美，上
X28n0586_p0305a04║者名美音也。今云上伎，即樂音、美音也。綵𦘕者，以
X28n0586_p0305a05║五色盡其身，若綾綵也。緣幢者，幢幢應作橦。橦柱
X28n0586_p0305a06║者，戲竿也，即戲場中輭竿也。緣，尋也，上也，即尋竿
X28n0586_p0305a07║而上也。擲倒者，擲，投也；倒，什也。投擲什倒，如鬼刀
X28n0586_p0305a08║之類也。記云：捔力，捔正作角抵，觸角力戲也。旃陀
X28n0586_p0305a09║羅，此云嚴熾。又云：殺者，其人若行，則搖鈴自標，或
X28n0586_p0305a10║杖破頭之竹。若不爾者，王必罪之。畋獵者，白虎通
X28n0586_p0305a11║云：為田除害，取禽獸也。月令章句云：獵者，犍也，以
X28n0586_p0305a12║揵取之。鄭玄云：田獵，博獸也。漁捕者，說文云：捕，漁
X28n0586_p0305a13║也，捉捕其魚於水也。記云：欲想，如止觀第八記者，
X28n0586_p0305a14║在第六記。輔行云：法華：欲想者，深防欲之過患也。
X28n0586_p0305a15║尚不起，況復形交？大論云：九想能治七種欲染：一、
X28n0586_p0305a16║或有人染著於色，謂青黃等；二、或有人染著形容，
X28n0586_p0305a17║所謂纖細；三、或有人染著威儀，即俯仰等；四、或有
X28n0586_p0305a18║人染著言語，所謂言說以動人心；五、或有人染著
X28n0586_p0305a19║柔輭；六、或有人染著人相；七、或有人雖得上六無
X28n0586_p0305a20║所著人，猶無所解而隨至死。寡女者，無夫之女也。
X28n0586_p0305a21║處女者，居處在家未嫁之女也。五不男者，劇居言
X28n0586_p0305a22║切，以刀去勢也。十誦律云：生半妬精病，名為五不
X28n0586_p0305a23║男。生半妬如記。精者，因他人婬身，身分用是精也。
X28n0586_p0305a24║病者，朽爛蟲噉等是病也。四分律云：生者，從生已
X28n0586_p0305b01║來也。劇者，都截去也。妬者，見行淫時有淫心起也。
X28n0586_p0305b02║變者，與他行淫時失男根也。半者，半月能男，半月
X28n0586_p0305b03║不能男也。僧祇律云：六種不男：一、生，二、捺破，三、割
X28n0586_p0305b04║却，四、因他，五、妬，六、半月。生者，從生來不能男也。捺
X28n0586_p0305b05║破者，妻妾兒等相捺破也。割去者，王臣取人割去
X28n0586_p0305b06║也。因他者，因前人觸故身生起也。妬者，見他行淫
X28n0586_p0305b07║身生起也。半月者，如向說是。應知女人亦有五種，
X28n0586_p0305b08║所謂螺筋、鼓角、脉也。形曲轉如螺，筋聚是筋，形中
X28n0586_p0305b09║小如皷，形不正如角，只通泉出，故云脉也。如病將
X28n0586_p0305b10║身，如止觀第四記者，在第八記。大論云：菩薩應化
X28n0586_p0305b11║眾生，云何深山自淨？答：身雖遠離，心則不然。猶如
X28n0586_p0305b12║病人服藥將身，身康樂已方可復業。菩薩亦爾，服
X28n0586_p0305b13║般若藥煩惱病除，法身康樂為化未晚。沙彌，此云
X28n0586_p0305b14║息慈。已上名義文勢相連，所以合為一段示耳。
X28n0586_p0305b15║記云：具如止觀雙樹表之
X28n0586_p0305b16║法性之色非淨非不淨，而凡夫計為淨，二乘計為
X28n0586_p0305b17║不淨。法性之受非樂非苦，而凡夫計為樂，二乘計
X28n0586_p0305b18║為苦。法性之心非常非無常，而凡夫計為常，二乘
X28n0586_p0305b19║計為無常。法性之法非我非無我，而凡夫計為我，
X28n0586_p0305b20║二乘計為無我。皆是顛倒。今觀法性即空，空中無
X28n0586_p0305b21║淨乃至無我，則凡夫倒破枯念處成法性即假，二
X28n0586_p0305b22║乘倒破榮念處成法性即中。中非二邊，中間理顯。
X28n0586_p0305b23║佛會此理，故於中間而般涅槃。
X28n0586_p0305b24║文句云十八空等
X28n0586_p0305c01║今隨其難見者略示之。第一義空者，諸法中第一
X28n0586_p0305c02║是涅槃，涅槃亦無，故云空也。內空無六入者，無六
X28n0586_p0305c03║根之入也。入謂涉入，而此六根為識所涉，故云六
X28n0586_p0305c04║入。亦云根者，根即能生，此六並有生識之功也。我
X28n0586_p0305c05║我所者，能計即我所，計六入即我所。故輔行云：陰
X28n0586_p0305c06║即我所，能計即我所。攬所計名為陰入，橫計陰者
X28n0586_p0305c07║名之為我。又我所有，名我所也。大空執方者，十方
X28n0586_p0305c08║為方，周徧名大，此不可得名為大空。不可得空者，
X28n0586_p0305c09║以諸法空，空一切法皆不可得，此不可得亦不可
X28n0586_p0305c10║得，故云空也。散空者，以空破散我人五陰，滅盡無
X28n0586_p0305c11║餘，故云空也。
X28n0586_p0305c12║記云：委釋離合，如止觀第五等
X28n0586_p0305c13║根檢不得心即內空，塵檢不得心名外空，根塵合
X28n0586_p0305c14║檢不得心即內外空，離檢不得即空空，四性檢不
X28n0586_p0305c15║得即性空，四句檢不得即相空，無十方分名大空，
X28n0586_p0305c16║求最上不得即第一義空，四句因緣不得即有為
X28n0586_p0305c17║空，無為不可得名無為空，四句求心生不得即無
X28n0586_p0305c18║始空，心滅不可得即散空，心不生滅不可得即畢
X28n0586_p0305c19║竟空，心不可得即一切空，心空皆不可得即無所
X28n0586_p0305c20║得空，有見不可得即有法空，無見不可得即無法
X28n0586_p0305c21║空，亦有亦無叵得即無法有法空。大經十一空、二
X28n0586_p0305c22║十空，楞伽七空，合則有七，離有十八，具在彼文。言
X28n0586_p0305c23║雷霆者，爾雅云：疾雷謂之霆也。言總別通橫竪者，
X28n0586_p0305c24║別即十乘，有橫竪也。若解別義，通則准知。何者？如
X28n0586_p0306a01║不思議境窮實相底名竪，包十法界名橫，乃至離
X28n0586_p0306a02║法愛入住為竪，離相似三法為橫。具在輔行第八
X28n0586_p0306a03║卷。辨。
X28n0586_p0306a04║經云：屠兒魁膾
X28n0586_p0306a05║屠，殺也，裂也，分割其肉者也。魁，苦面切，首也，帥也。
X28n0586_p0306a06║膾，古外切，魚膾也，細切肉謂之膾也。
X28n0586_p0306a07║販肉衒賣
X28n0586_p0306a08║販方願切。買賤而賣貴也。衒黃練切。自媒也，行且
X28n0586_p0306a09║賣也。
X28n0586_p0306a10║屏處
X28n0586_p0306a11║屏，必靜切，隱蔽無人之處也。
X28n0586_p0306a12║入里
X28n0586_p0306a13║五家為鄰，五鄰為里。
X28n0586_p0306a14║文句云陰謀等
X28n0586_p0306a15║陰闇也。典，主也。妊，汝鴆切，懷孕也。摩隥伽者，隥，都
X28n0586_p0306a16║鄧切，隥亦作鄧，又作蹬，並徙亘切，亦作登。摩隥伽，
X28n0586_p0306a17║或云此翻本性。準經中說，其女之母，是摩隥耳。準
X28n0586_p0306a18║舍頭諫經，過去有王，名曰摩登，此翻有志。舍頭諫
X28n0586_p0306a19║者，王太子也，此云虎耳。黿音元。在波羅奈等者，此
X28n0586_p0306a20║文全依出曜經說，故彼經云：佛在波羅奈，告諸比
X28n0586_p0306a21║丘，此苦原本，本所未聞，本所未見，廣說此法，為契
X28n0586_p0306a22║經藏。佛在羅閱城，時迦蘭陀子，名須陳那，出家學
X28n0586_p0306a23║道，最初犯律，故說戒藏。佛在毗舍離，見䟦耆子本
X28n0586_p0306a24║末因緣，告諸比丘，諸無五畏恚恨之心，不落惡趣，
X28n0586_p0306b01║是毗曇藏。不知彼經，難消此文。今文中云在羅閱
X28n0586_p0306b02║祇，諸文多云在毗舍離。須那提者，亦云須提那，此
X28n0586_p0306b03║翻求得。薩婆多云：父母求神，得此子故，以其最初
X28n0586_p0306b04║犯不淨行，故立毗尼。毗舍離國菴羅園側，昔有獼
X28n0586_p0306b05║猴共集，為佛穿池，故以名焉。黃門者，黃者主中，謂
X28n0586_p0306b06║聖人居天下之中，而治萬民，主黃家門者，名為黃
X28n0586_p0306b07║門，亦云黃昏。閇，門也，或云以雌黃塗之，而守門也。
X28n0586_p0306b08║又上古時，五品以上貴人，並以雌黃塗門，後因反
X28n0586_p0306b09║逆，遂壞根門，於內宮中，驅而役之，其本元是黃門
X28n0586_p0306b10║家之子弟耳。匄音蓋，正作匈，乞人也。
X28n0586_p0306b11║記云韋陀，如止觀第十等
X28n0586_p0306b12║彼文與今所引經文大意無殊。今文云千二百六
X28n0586_p0306b13║者，彼文中云一千二百十六韋陀，恐今文中落十
X28n0586_p0306b14║字耳，更請詳之。六諦。二十五諦者：一、主諦；二、依諦；
X28n0586_p0306b15║三、作諦；四、總相諦；五、別相諦；六、摩婆夜諦。此即六
X28n0586_p0306b16║諦也。二十五諦者：一、冥諦，從此生覺，從覺生我心，
X28n0586_p0306b17║從我心生五塵，從五塵生五大，從五大生十一根。
X28n0586_p0306b18║此二十四即是我所，皆依神我，名為主諦。能所合
X28n0586_p0306b19║論有二十五，此且略引，廣釋在彼。龜鏡者，鏡可自
X28n0586_p0306b20║照，龜可自占，皆所謂鑑於善惡者也。慈恩云：道安
X28n0586_p0306b21║與主上同輦，一世之榮；羅什與秦女別居，千年受
X28n0586_p0306b22║耻。余謂安師、什師豈與凡僧同日而語哉？那忽見
X28n0586_p0306b23║譏乎？八精進等，如第二者，文在第七。長阿含云：於
X28n0586_p0306b24║四種事各有前後，生於進怠，名為八耳。謂乞食、執
X28n0586_p0306c01║作、行李、病患。如乞食時，若乃不得，即作是念：乞食
X28n0586_p0306c02║不得，身中疲極，不堪行道，宜令且息。若乞食得，復
X28n0586_p0306c03║作是念：身中沉重，不堪行道。是名乞食前後生於
X28n0586_p0306c04║怠也。若少執作，便作是念：我今疲極，不堪行道。若
X28n0586_p0306c05║欲執作，便作是念：明當執作，必有疲極。若少行來，
X28n0586_p0306c06║便作是念：我朝行來，身上疲極。若欲少行，便作是
X28n0586_p0306c07║念：我明當行，必有疲極。若少遇患，便作是念：我今
X28n0586_p0306c08║重患，身上疲極。若乃患好，便作是念：病好未久，身
X28n0586_p0306c09║上疲極。是故此八，名為懈怠。若八精進，則異於此。
X28n0586_p0306c10║若乞不得，念：我少睡，堪任行道。若乞得已，念：我飽
X28n0586_p0306c11║滿，氣力充足，堪任行道。我向執作，廢我行道，今宜
X28n0586_p0306c12║精進。若明當執作，念：當妨行道，須預精進。若行來
X28n0586_p0306c13║時，念廢行道。若明當行，念當廢道。若得重病，當念
X28n0586_p0306c14║命終。若少病患，念恐更增。是故此八，名八精進。文
X28n0586_p0306c15║句中行，即行李也。文句中役，即執作也。
X28n0586_p0306c16║制面防喻，及善法罵
X28n0586_p0306c17║四分鈔云：有三罵法：一、面罵者，言汝是除糞家生
X28n0586_p0306c18║等；二、喻罵者，言汝似除糞種等；三、自比罵者，言我
X28n0586_p0306c19║非除糞種等。善法罵者，亦有三種：一、面罵者，言汝
X28n0586_p0306c20║是阿練若，是坐禪人等。喻罵、比罵，準前思之。制面
X28n0586_p0306c21║防喻者，即面罵、喻罵也。故持品中為斯所輕，言汝
X28n0586_p0306c22║等皆是佛常不輕品，輕賤是人，為作不輕名者等，
X28n0586_p0306c23║皆善法罵所收。思之。
X28n0586_p0306c24║俱留孫
X28n0586_p0307a01║此云所應斷，又云作用莊嚴也。樓至。此云可愛樂
X28n0586_p0307a02║也。
X28n0586_p0307a03║隨義而答有三
X28n0586_p0307a04║三應作二也。文句云第二五行偈明口安樂行成
X28n0586_p0307a05║者，二應云三也。又云第三二行明內無過者，應云
X28n0586_p0307a06║第二三行也。
X28n0586_p0307a07║經云討伐
X28n0586_p0307a08║討，誅也，治也。伐，擊也。春秋左傳云：有鐘皷謂之伐
X28n0586_p0307a09║也。伐或作罰。罰，折伏也，罪之小者也，非今意焉。文
X28n0586_p0307a10║句云：盡智者，知苦、斷集、證滅、修道，其智生也。無生
X28n0586_p0307a11║智者，於向盡智但加，不復更知、更斷、更證、更修耳。
X28n0586_p0307a12║文句云：現生後
X28n0586_p0307a13║俱舍云：此生造業，即此生熟，名順現業。此生造業，
X28n0586_p0307a14║第二生熟，名順生業。此生造業，第三生後，次第而
X28n0586_p0307a15║熟，名順後業。現生後義，準此思之。
X28n0586_p0307a16║師嚴鞠躬
X28n0586_p0307a17║禮記學記篇云：凡學之道，嚴師為難。師嚴然後道
X28n0586_p0307a18║尊，道尊然後民知敬學也。注云：嚴，尊敬也。論語云：
X28n0586_p0307a19║鞠躬如也。正義云：鞠，曲斂也。躬，身也。
X28n0586_p0307a20║記云：誰曉十方法界，唯有一佛
X28n0586_p0307a21║入法界體性經：文殊問舍利弗：汝信諸佛是一佛
X28n0586_p0307a22║耶？汝信諸佛剎是一佛剎耶？舍利弗言：我信。以法
X28n0586_p0307a23║界不可分別故，信諸佛唯是一佛也。以諸佛剎依
X28n0586_p0307a24║如無盡故，信諸剎唯是一剎也。
X28n0586_p0307b01║經云：唱導
X28n0586_p0307b02║啟發法門，名之為唱。引接物機，名之為導。
X28n0586_p0307b03║記云：八自大之一
X28n0586_p0307b04║八自在中，第四即是能作自在，所謂以大為小，以
X28n0586_p0307b05║小為大，以長為短，以短為長等。八自在者，一能作
X28n0586_p0307b06║小，二能作大，三能作輕，五能有主，六能遠到，七能
X28n0586_p0307b07║動地，八隨意所欲盡能得。言先兆者，即善惡之朕
X28n0586_p0307b08║兆也，形兆也。眹，直引切。又下文云焉知不是彼法
X28n0586_p0307b09║慧等，恐成誤也。何者？地涌菩薩上首四人，若是華
X28n0586_p0307b10║嚴法慧等四，彌勒那云不識一人？彌勒豈可不知
X28n0586_p0307b11║華嚴法慧等四？以是而知記文誤也。幸細研詳。
X28n0586_p0307b12║況常寂光端醜斯亡，寂光所對咸有淨穢
X28n0586_p0307b13║舊本之中，況常寂光字下更有土之一字，義雖無
X28n0586_p0307b14║妨，於文不便，恐是後人擅添之耳。況常寂光端醜
X28n0586_p0307b15║斯亡，乃是談其寂光體性淨穢端醜斯亡，叵得寂
X28n0586_p0307b16║滅泯絕十界三千三土依正空無所有，如如意珠
X28n0586_p0307b17║及大圓鏡表裏清徹、內外瑩潔也。寂光所對咸有
X28n0586_p0307b18║淨穢，乃是明於寂光體德淨穢端醜宛然無缺，並
X28n0586_p0307b19║由寂光體德本具三土妙假，方有十界三千事用，
X28n0586_p0307b20║如如意珠雨寶無盡，及大圓鏡形對現像也。故妙
X28n0586_p0307b21║玄云：寂光理通如鏡如器，三土別異如像如飯。又
X28n0586_p0307b22║輔行云：常寂光土清淨法身無所莊嚴、無能莊嚴，
X28n0586_p0307b23║為眾生故而取三土。又釋籤云：諸佛寂理神無方
X28n0586_p0307b24║所，所依寂境號常寂光，沙石七珍隨生所感。又下
X28n0586_p0307c01║文解常在靈山名為報土，若準餘國指有餘土，報
X28n0586_p0307c02║土須指他受用土，據常在之言即自受用土，若準
X28n0586_p0307c03║頌文寶莊嚴言，則非自土即他土也。又下文解第
X28n0586_p0307c04║四觀成見於實報方便土等，乃云自心常寂光中
X28n0586_p0307c05║徧見十方一切身上，乃是寂光本具有於實報等
X28n0586_p0307c06║土耳。所以謂之理具此相，依理起想，故此想成便
X28n0586_p0307c07║見此相也。若前文句解譬喻品一切世間，乃云三
X28n0586_p0307c08║土皆是妙色妙心果報之處，如來遍應三處即一
X28n0586_p0307c09║切世間。記中釋云：應三土者，從化事說。妙色妙心
X28n0586_p0307c10║果報處者，既云一切世間之父，故知三土皆是證
X28n0586_p0307c11║道色心報處。寂光既遍，遮那亦等。諸身既與法身
X28n0586_p0307c12║量同，諸土亦與寂光不異，如像如飯，如鏡如器，方
X28n0586_p0307c13║之可知。又前文云：極果既成，必遍三土。土體雖則
X28n0586_p0307c14║橫竪相帶，二而不二。今從土用，唯約竪論，故寬狹
X28n0586_p0307c15║不等，以顯居遍。所言土體相帶不二者，如義例云：
X28n0586_p0307c16║寂光諸土，無二無別。法與報應，一體無差。體同相
X28n0586_p0307c17║即，用異常分。斯之謂矣。請觀上來諸祖格言，豈非
X28n0586_p0307c18║寂光體性端醜淨穢亡泯乎？豈非寂光體性對於
X28n0586_p0307c19║三土事用，方有端醜淨穢乎？不二門云：亡淨穢故，
X28n0586_p0307c20║以空以中，仍由空中轉染為淨。由了染淨，空中自
X28n0586_p0307c21║亡。是則寂光空中尚自叵得，豈存三土妙假者哉？
X28n0586_p0307c22║一尚無一，豈有九三？因果既泯，理性自亡。對華說
X28n0586_p0307c23║空，空無名字。以此細推，諸法皆爾。而四明云：經論
X28n0586_p0307c24║中說寂光無相，乃是已盡染礙之相，非如太虗空
X28n0586_p0308a01║無一物。良以三惑究竟清淨，則依正色心究竟明
X28n0586_p0308a02║顯，是則名為究竟樂邦金寶華池。又復此就捨穢
X28n0586_p0308a03║究盡，取淨窮源，故苦域等判為三障，金寶華池以
X28n0586_p0308a04║為寂光。若就淨穢平等而說，則以究竟苦域泥沙
X28n0586_p0308a05║而為寂光。乃至云：定執報土有金寶等，寂光定無。
X28n0586_p0308a06║斯乃迷名而不知義。今詳四明建立寂光，有金寶
X28n0586_p0308a07║華池、泥沙苦城等，但是寂光所對，咸有淨穢耳，何
X28n0586_p0308a08║關寂光端醜斯亡乎？世人不深天台祖教，濫用四
X28n0586_p0308a09║明胷襟之見，是可哀矣。
X28n0586_p0308a10║六、方便及身土四句
X28n0586_p0308a11║藏通各有二乘為四，及藏通菩薩為六方便也。一
X28n0586_p0308a12║身一切身，一土一切土，身土相即，身說土說，為四
X28n0586_p0308a13║句也。後賢更請詳之。下文又云：淨穢國者，淨名疏
X28n0586_p0308a14║云：寂滅道場，尊特之佛，名為淨土。為罪眾生，作三
X28n0586_p0308a15║乘化，名為穢國。
X28n0586_p0308a16║文句云：華王世界
X28n0586_p0308a17║梵網經云：於寂滅道場，坐金剛華光王座。淨名疏
X28n0586_p0308a18║云：攝大乘說華王世界。舊攝論云：大蓮華王清淨
X28n0586_p0308a19║世界。新攝論云：大寶華王清淨佛土。
X28n0586_p0308a20║記云：蛇識蛇
X28n0586_p0308a21║即大論中云：蛇知蛇足耳。蛇無足，常談也。如以桑
X28n0586_p0308a22║柴燒足現，勿怪之也。
X28n0586_p0308a23║經云：巨身大神通
X28n0586_p0308a24║巨亦大也。本時弟子既是淨土淨穢，故其身巨大。
X28n0586_p0308b01║身雖巨大，相好不出三十二種及八十等，故前文
X28n0586_p0308b02║云三十二相無量光明，故本弟子其身巨大，不同
X28n0586_p0308b03║今日迹中穢土劣機弟子其形卑小。本迹身量大
X28n0586_p0308b04║小雖殊，遮那、寂光體亦何別？然須了知體同用異，
X28n0586_p0308b05║故本迹大小勝劣宛然。本時大身勝應也，迹中小
X28n0586_p0308b06║身劣應也，故茲大小勝劣皆是分段應化生身耳。
X28n0586_p0308b07║若非分段勝應生身，何得從地涌出耶？又復須知
X28n0586_p0308b08║應化即法，是故住於下空上空表常寂光，故前文
X28n0586_p0308b09║明毗盧身土良由此也。問：本時巨身若是勝應，分
X28n0586_p0308b10║段生身何以至今而不滅耶？答：例如多寶雖久滅
X28n0586_p0308b11║度，生身全在，故知乃是神通願力延壽至今耳。故
X28n0586_p0308b12║下記云子不服藥，且據不現劣應之身，仍以勝表
X28n0586_p0308b13║本，故云百歲。乃至云不二藥者，以延壽故現不二
X28n0586_p0308b14║身，即是中道遮那之身住常寂光耳，豈非巨身乃
X28n0586_p0308b15║是勝應乎？問：若爾，今家何以破於古人神通延壽
X28n0586_p0308b16║耶？答：古人錯將報身常住作延壽說，故破之耳。今
X28n0586_p0308b17║論分段應化生身，故不妨也。身量之義非此可盡，
X28n0586_p0308b18║具如十不二門圓通記及十六觀經疏、往生記、金
X28n0586_p0308b19║光明文句新記委明，學者詳之。
X28n0586_p0308b20║被精進鎧等
X28n0586_p0308b21║被，平義切，服也，覆也。鎧者，甲也。阿逸多，名也，此云
X28n0586_p0308b22║無勝。彌勒，姓也，此云慈氏。憒，古對切，心亂也。閙，奴
X28n0586_p0308b23║教切，不靜也。奮迅者，或云振也，毛起而身大也，展
X28n0586_p0308b24║舒四體通暢之狀也。伽耶者，此云山城也。下文云
X28n0586_p0308c01║去伽耶城不遠者，以菩提道場去伽耶城約有二
X28n0586_p0308c02║十里也。餘如第一經補注辨。
X28n0586_p0308c03║記云：前諸所釋用義不同
X28n0586_p0308c04║文句第一，有兩節文：一、以師子奮迅是現在，二、以
X28n0586_p0308c05║師子奮迅是未來。記云：奮迅具二義：左、右如現，前、
X28n0586_p0308c06║却如未。故下疏云：釋此句者，應具二解，即現、未也。
X28n0586_p0308c07║今存後解，故云未來；前存前解，故云現在。
X28n0586_p0308c08║九、次第從禪至禪等
X28n0586_p0308c09║四禪、四空并滅受想，名之為九。入初禪時，其心次
X28n0586_p0308c10║第無有雜念而間雜之，名為初禪次第定也。初禪
X28n0586_p0308c11║既爾，餘準思之，故云從禪至禪無間入也。從禪至
X28n0586_p0308c12║禪皆經散心，以散為出者，師子奮迅從喻立名。世
X28n0586_p0308c13║之師子奮迅之時，一為除其身上塵垢，二為前却
X28n0586_p0308c14║捷疾猛利，以喻此定：一為除去障定之垢，二為入
X28n0586_p0308c15║出捷疾無間。奮迅入定者，從於欲界入初禪中，二
X28n0586_p0308c16║禪、三禪及以四空并滅受想。奮迅出定者，從滅受
X28n0586_p0308c17║想出入非想，又復出入無所有處，如是乃至出散
X28n0586_p0308c18║心中。雖經超散，住禪宛然者，能超諸地名為超越，
X28n0586_p0308c19║諸地即是三界九地也。從於欲界入初禪中，從初
X28n0586_p0308c20║禪起超入非想，從於非想入滅受想，此是超入。若
X28n0586_p0308c21║超出者，從滅受想超出散心，雖然入出，住禪宛然。
X28n0586_p0308c22║今云超散，合云入出，即是超入及超出也。委辨具
X28n0586_p0308c23║如法界次第文句中。入重玄門，淨名疏云：從凡心
X28n0586_p0308c24║入一切法門乃至上地，從等覺地起入一切法門，
X28n0586_p0309a01║住一切法門，百千萬劫重修也。釋籤云：遍應法界
X28n0586_p0309a02║名入重玄。今詳重玄二字名義者，重是一切眾多
X28n0586_p0309a03║之義，故云入一切法門等也。玄是深寂幽遠之義，
X28n0586_p0309a04║即是上位入一切法門，將齊妙覺漸深漸遠也。但
X28n0586_p0309a05║有融不融別，以分圓別之異耳。清涼云：重玄者，準
X28n0586_p0309a06║老子玄之又玄之義也。
X28n0586_p0309a07║玄文乘妙中
X28n0586_p0309a08║三法妙也。三軌妙法，運載名乘。彼文中說第五始
X28n0586_p0309a09║終者，以凡夫一念心具十界為始也。
X28n0586_p0309a10║引春秋事，如止觀第五記
X28n0586_p0309a11║趙將伐燕，蘇代為燕說趙王曰：臣從外來，見水蚌
X28n0586_p0309a12║出暴，而鷸啄其肉，蚌合而夾其喙。鷸曰：今日不雨，
X28n0586_p0309a13║明日不雨，必見蚌脯。蚌亦謂鷸曰：今日不出，明日
X28n0586_p0309a14║不出，必見死鷸。兩者不捨，漁父得之。今趙伐燕，燕
X28n0586_p0309a15║趙相支，以蔽其眾，臣恐強秦為漁父也。此出春秋
X28n0586_p0309a16║後語。春秋後語者，戰國䇿序云：或曰國䇿，又曰國
X28n0586_p0309a17║事，或云長短，又云事語，又云長書，又云修書。臣向
X28n0586_p0309a18║以為戰國時，游士輔所用之國，為之筴謀，宜云戰
X28n0586_p0309a19║國䇿。其事繼春秋之後，訖乎楚漢之興，二百四十
X28n0586_p0309a20║五年之間之事，有三十卷，第三十卷未有此文也。
X28n0586_p0309a21║扼者，相持也。蔽者，困也。彼但借相扼者，總修止觀，
X28n0586_p0309a22║但增暗散，不可常與暗散相扼，應別安心，破其暗
X28n0586_p0309a23║散。
X28n0586_p0309a24║文句云：實無量而言量，如此品及金光明
X28n0586_p0309b01║記中但引彼經之文，太成隱略。今謂彼此文句解
X28n0586_p0309b02║釋壽量，品題通具三身，別但在報，今從別意，是故
X28n0586_p0309b03║云爾。以報身壽實是無量，而品題中但言壽量，故
X28n0586_p0309b04║云實無量而言量，如此品及金光明是也。以此明
X28n0586_p0309b05║之，方知記文隱略難曉，或恐誤也，學者詳之。又云
X28n0586_p0309b06║後文具三句義者，句字誤也，當為身字。
X28n0586_p0309b07║記云問橋，如止觀第十
X28n0586_p0309b08║方等陀羅尼云：我於往昔作比丘，見居士設大會，
X28n0586_p0309b09║施一切人。我以貧故，來至會所。於中路見一大橋，
X28n0586_p0309b10║於上見眾人往來。我即問言：此橋何人作耶？此河
X28n0586_p0309b11║從何來耶？此木何林生耶？以如是等種種問之。時
X28n0586_p0309b12║有智人而語我云：居士請汝，汝但去會所，可得悅
X28n0586_p0309b13║意。汝今徒問何所益耶？我即至會所，食皆已盡，而
X28n0586_p0309b14║生悔惱。徒問無益之事，令我不值飲食。于時智人
X28n0586_p0309b15║又語我言：夫沙門者，於身無益，不用問也。於身有
X28n0586_p0309b16║利，即須問焉。謂不讚己，不毀他等。
X28n0586_p0309b17║文句云：盤桓阡陌阿梨樹
X28n0586_p0309b18║盤桓不進之皃也。南北為阡，東西為陌。阿梨或云
X28n0586_p0309b19║此方無，故不翻。其樹似蘭香枝，若落地時必為七
X28n0586_p0309b20║分。義淨云：梵語頞社迦曼折利，此翻蘭香稍也。新
X28n0586_p0309b21║譯亦有云阿梨樹枝也。下文又云常波羅蜜等者，
X28n0586_p0309b22║常則不變是故攝成，我則自在所以安立，樂無苦
X28n0586_p0309b23║惱故滅受想，淨則無染不住身心，此是法身常土
X28n0586_p0309b24║也。次如寂下，解脫德釋寂也。乃至般若下，般若德
X28n0586_p0309c01║釋光也。又前文云大經云超前九劫者，恐誤。準經
X28n0586_p0309c02║乃是超十二劫。章安云超十二劫者，出曜佛藏等
X28n0586_p0309c03║經皆云超九劫。或云根緣不同，佛為增減說之。準
X28n0586_p0309c04║舊婆沙舊俱舍，九十一劫超九劫等，並是大劫非
X28n0586_p0309c05║小劫也。
X28n0586_p0309c06║記云並具十號，如止觀第二記
X28n0586_p0309c07║智契法身，具法界號，故能垂示應身十號。法、應十
X28n0586_p0309c08║號，一體無二，具如前文補注所引。又下文云此用
X28n0586_p0309c09║金光明意者，新金光明自受用報，謂之應身。應字
X28n0586_p0309c10║平聲，即是報智與法身相冥相應故也。十身舍那，
X28n0586_p0309c11║亦如前文補注所引。又下文云沃焦者，或云沃焦
X28n0586_p0309c12║山也。東海外荒，海中有山，焦炎而峙，高深莫測，蓋
X28n0586_p0309c13║稟至陽也。海水投上，噏焉而盡矣。又次文云三、融
X28n0586_p0309c14║通中四者，誤也。應云融通中三也。以第四引論，即
X28n0586_p0309c15║是前文分科中云三、論云下，引經論證也。若爾，下
X28n0586_p0309c16║文謂之次、引論，如文。應云三、引經論證，如文也。
X28n0586_p0309c17║近代飜譯，法、報不分，三、二莫辨。若言毗盧與舍那不
X28n0586_p0309c18║別，則法身即是報身，乃云至情通妙契，諍計咸失
X28n0586_p0309c19║斯文著明，其猶日月，奈何有目略不仰觀，誠可悲
X28n0586_p0309c20║哉！且釋迦丈六之形，彌陀八萬之相，是同居淨穢，
X28n0586_p0309c21║分段色身，於三身中但是應身之所收耳，即千百
X28n0586_p0309c22║億化身也。釋迦既爾，彌陀準知。若尊特身，準諸文
X28n0586_p0309c23║說，乃是圓滿報身盧舍那佛，而報身盧舍那與法
X28n0586_p0309c24║身毗盧遮那、十方諸如來，但同有一耳，且無兩殊
X28n0586_p0310a01║也。若乃分段應化之佛，則十方名號身相別異，如
X28n0586_p0310a02║東方阿閦等是也。而四明建立釋迦丈六之形，彌
X28n0586_p0310a03║陀八萬之相，皆是尊特之身，灼然以應為報，而報
X28n0586_p0310a04║應不分，三二莫辨矣。豈可荊谿不曉三一相即中
X28n0586_p0310a05║道感應秘密之藏，妄斥翻譯之人法報不分乎？又
X28n0586_p0310a06║四明立法身寂土，實相理體，相相宛然。今問：四明
X28n0586_p0310a07║作此建立，為是存於三身四土之義？為是三身四
X28n0586_p0310a08║土相即之說？為是一向從理之談？為是事理相對
X28n0586_p0310a09║之意？深願後德以記文中說不說等，準例明於相
X28n0586_p0310a10║無相等，則一家妙旨皎在目前矣。
X28n0586_p0310a11║具如止觀第三及記
X28n0586_p0310a12║諸大乘師說法身是體，般若、解脫，此二當有。隔生
X28n0586_p0310a13║跨世，彌亘淨穢，此字義縱也。又云：體義具不殊，而
X28n0586_p0310a14║有隱顯之異。俱不異，未免橫；隱顯異，未免縱。請以
X28n0586_p0310a15║此文對當今文一橫二縱之說。妙玄云：資成在前，
X28n0586_p0310a16║觀照居次，真性在後，此竪別縱也。此三並異，是橫
X28n0586_p0310a17║也。理乘本有，隨乘得乘，今有道後真如，方能化物，
X28n0586_p0310a18║是縱義也。
X28n0586_p0310a19║相照四句，如玄文
X28n0586_p0310a20║玄文先破境智墮性計，次約悉檀建立，後明不思
X28n0586_p0310a21║議相照。譬如鏡面相照，又如一地能生芽，芽能生
X28n0586_p0310a22║一地。何者？智既是心，境亦是心，既俱是心，皆是法
X28n0586_p0310a23║界，心心相照，有何不可？文句云攝褻者，止觀中作
X28n0586_p0310a24║攝牒，今詳攝、襵並之涉切，褻，私列切，恐非文意，正
X28n0586_p0310b01║須作褺，徒恊切，重衣也。攝亦書涉切，以法入句謂
X28n0586_p0310b02║之攝褺，以句入法謂之攝屬。
X28n0586_p0310b03║何以苦貶久成之德為釋疑耶
X28n0586_p0310b04║慈恩云：壽量及分別功德品因釋前疑，展轉生起。
X28n0586_p0310b05║前明踊出，皆言佛化，眾大位高，時會主疑。今辨法
X28n0586_p0310b06║身本無起滅，化佛近成，報身久證，化此大眾何所
X28n0586_p0310b07║疑哉？當知若但作釋疑者，不能彰於久成本佛，諸
X28n0586_p0310b08║經所無，有此失矣，記主斥焉。況他並判以為流通
X28n0586_p0310b09║及以十三品為正等者，即慈恩及他宗有此判釋，
X28n0586_p0310b10║所以斥之云爾。種子無上者，汝等所行是菩薩道，
X28n0586_p0310b11║即是發心。退已還發者，前所修行善根不滅故。化
X28n0586_p0310b12║生無上者，教化眾生，指踊出菩薩是也。其餘名義
X28n0586_p0310b13║可以思之。奚字通平、去二呼，恐正取去呼。奚，屧奚
X28n0586_p0310b14║也。屧，先叶切，履中薦也。屐，渠戟切，履屐也。釋籤云：
X28n0586_p0310b15║蹊，要路也。作系者，衣襻系也。又下文云過去又二：
X28n0586_p0310b16║初、發近顯遠等者，過去字上欠一箇上字，應云上
X28n0586_p0310b17║過去又二等也。
X28n0586_p0310b18║文句云：前後合五誡七請
X28n0586_p0310b19║亦應更云八請，以舍利弗受旨之文，義當一請，故
X28n0586_p0310b20║又有三止。是則八請、五誡、三止也。況復序中彌勒
X28n0586_p0310b21║疑請，文殊釋答，地踊品中彌勒疑請，何來何集，師
X28n0586_p0310b22║誰大會，同請如來，誡令勿亂，勿怠，勿退，動執生疑，
X28n0586_p0310b23║因疑更請，以至普賢從東來請，唯願說之等。又分
X28n0586_p0310b24║身佛從十方來，所將菩薩以為侍者，皆生疑念，各
X28n0586_p0310c01║各白佛，諸佛皆言：彌勒已問，汝等自當因是得聞。
X28n0586_p0310c02║諸佛既皆抑待彌勒，豈非亦有諸佛請耶？迹門請
X28n0586_p0310c03║說佛智慧，本門請說佛遠壽，而清涼以華嚴中菩
X28n0586_p0310c04║薩等請菩薩說十地菩薩之法，而勝法華中菩薩
X28n0586_p0310c05║等請佛說佛法者，深不可也。況身子等內秘外現，
X28n0586_p0310c06║及彌勒之問、文殊之答，皆顯佛法，而與解脫月及
X28n0586_p0310c07║金剛藏問答十地菩薩之法不可同年也。若謂十
X28n0586_p0310c08║地與佛法同，華嚴經中何故將一塊少許爪上之
X28n0586_p0310c09║土校量十方大地無邊之土耶？又華嚴中文殊、普
X28n0586_p0310c10║賢、彌勒各各自說，來至法華，咸請佛說，是則此經
X28n0586_p0310c11║迹本二門，若請，若誡，若法，若人，諸經所無，良有以
X28n0586_p0310c12║也。清涼觀師華嚴鈔云：今此翻明法華劣此。彼是
X28n0586_p0310c13║一家，此有三家，一不同也；彼之一家但是聲聞，此
X28n0586_p0310c14║之三家是佛、菩薩，二不同也；彼唯三請，此有五請，
X28n0586_p0310c15║三不同也；彼唯因人請，此有佛請，四不同也。乃至
X28n0586_p0310c16║廣說，如彼疏鈔。余雖末學，敢謂清涼率情建立，毀
X28n0586_p0310c17║挫妙經，請以向引請誡等文，以難清涼之失。
X28n0586_p0310c18║法身、應生等
X28n0586_p0310c19║亦如金光明文句釋不應思量如來壽命中云法
X28n0586_p0310c20║身菩薩法性淨土，故不在言。生身菩薩若在家，為
X28n0586_p0310c21║天龍等所攝；若出家，為四眾所攝；若法性身施權，
X28n0586_p0310c22║亦為八眾所攝。今云法身應生，豈非彼文法身施
X28n0586_p0310c23║權乎？彼文既云法身菩薩法性淨土，故不在言，所
X28n0586_p0310c24║以今文不言之也。況今既云受法性身及法身地，
X28n0586_p0311a01║故不煩耳。下文解釋妙音品云師既施權，弟子亦
X28n0586_p0311a02║隱，其實俱隱寂忍而耐其拙，豈非皆是隱於法性
X28n0586_p0311a03║尊特之實，而施分段卑劣之權乎？況光明文句云
X28n0586_p0311a04║八十是佛大用，豈非法華丈六卑劣亦是大用乎？
X28n0586_p0311a05║況文句云如來以慈臨大千等，何不然哉？然雖四
X28n0586_p0311a06║度現於尊勝，蓋是暫現而為表彰耳。其實丈六元
X28n0586_p0311a07║是施權隱勝現劣也。若得實意，方知四佛體同用
X28n0586_p0311a08║殊，故法華教主是丈六垢衣，豈乖法性實相之體
X28n0586_p0311a09║乎？若執玄籤開垢衣內身，即瓔珞長者何不執於
X28n0586_p0311a10║文句及記隱實施權乎？莫是玄籤明開明即，文句
X28n0586_p0311a11║及記明施明著，施開不同，著即有異，成於增減天
X28n0586_p0311a12║殊之謗乎？
X28n0586_p0311a13║記云玄文十門至辨同異
X28n0586_p0311a14║一破迹顯本，二廢迹顯本，三開迹顯本，四會迹顯
X28n0586_p0311a15║本，五住本顯本，六住迹顯本，七住非迹非本顯本，
X28n0586_p0311a16║八覆迹顯本，九住迹用本，十住本用迹。同異者，迹
X28n0586_p0311a17║中十用已出諸教，本中十用諸經無一，廣在彼文。
X28n0586_p0311a18║上文云具如玄文者，只是以迹為他為麤，以本為
X28n0586_p0311a19║自為妙等耳。
X28n0586_p0311a20║說他為我至平等意趣
X28n0586_p0311a21║慈恩云：他眾疑云：成道既久常此教化，中間所有
X28n0586_p0311a22║然燈佛等，成道入滅說法教化，復是誰耶？釋此疑
X28n0586_p0311a23║云：如是中間然燈佛等，如是皆以方便善巧說於
X28n0586_p0311a24║他佛，非離我身別有他佛。又云：一者不廢釋迦實
X28n0586_p0311b01║成久化現新成，二者何廢四意趣中平等意趣，說
X28n0586_p0311b02║他為自也。平等意趣前已引之。
X28n0586_p0311b03║具如釋籤
X28n0586_p0311b04║問：下下法界有上上機，如地獄界有九界機，此則
X28n0586_p0311b05║可爾。如何佛界有九界機？答：所言機者，可發為義。
X28n0586_p0311b06║若下有上機，則通因果，所謂下果求於上果，亦可
X28n0586_p0311b07║下因發於上因。若上有下機，則唯在果，所謂下果
X28n0586_p0311b08║求於上果，亦可下果發於上因。如佛界機在地獄
X28n0586_p0311b09║者，謂雖發心求於佛果，破戒墮獄，於彼可發成地
X28n0586_p0311b10║獄機。餘八準此。若爾，此與地獄有佛界機何別？答：
X28n0586_p0311b11║若佛界心強，已名佛界益在九界，則名佛界有九
X28n0586_p0311b12║界機。若已墮九界，則名九界有佛界機，具如彼文。
X28n0586_p0311b13║下文云種種食者，食字誤也，應云種種色也。
X28n0586_p0311b14║經云：年紀
X28n0586_p0311b15║夏曰歲，取歲星行一次也。商曰祀，取四時一終也。
X28n0586_p0311b16║周曰年，取禾一熟也。唐虞曰載，取物終更始也。十
X28n0586_p0311b17║二月為年，十二年為紀。
X28n0586_p0311b18║記云：佛性五名等
X28n0586_p0311b19║大經二十五云：亦名楞嚴，亦名般若，亦名金剛三
X28n0586_p0311b20║昧，亦名師子吼，亦名佛性也。本中大小不同，優劣
X28n0586_p0311b21║相望，及以彼此論橫竪者，玄云：年紀壽命也，大小
X28n0586_p0311b22║長短也。彼本壽命，先辨迹中四教佛壽，然後判云：
X28n0586_p0311b23║大即大乘常壽，小即小乘無常。迹既如此，本亦復
X28n0586_p0311b24║然，所以名為大優小劣相望不同。彼此橫竪者，橫
X28n0586_p0311c01║彼即十方，竪此是今古，請以此義消通記文。曾尋
X28n0586_p0311c02║玄文，彼略未辨橫竪等也。古師六釋，今師三釋者，
X28n0586_p0311c03║諸小乘師說般若種智已圓，果縛尚在，解脫未具，
X28n0586_p0311c04║身猶雜食，又帶無常，一優二劣，譬之橫川走火。又
X28n0586_p0311c05║云：先有相好之身，次得種智，般若後滅，身智方具。
X28n0586_p0311c06║解脫既有上下前後之義，譬之縱三點水。若入滅
X28n0586_p0311c07║定，有身無智；羅漢在無色，有智無身；若入無餘，但
X28n0586_p0311c08║有孤調解脫。此義各各不相關，並之則橫，累之則
X28n0586_p0311c09║縱。諸大乘師說法身是體，本自有之，般若解脫，此
X28n0586_p0311c10║二當有，此字義縱也。又云：三德無前無後，一體具
X28n0586_p0311c11║足，以體從義，而有三異，此乃體橫而義縱耳。又云：
X28n0586_p0311c12║體義俱不殊，而有隱顯之異，俱不異是橫，隱顯異
X28n0586_p0311c13║是縱。今明三德皆不思議，那忽縱橫？此約理也。身
X28n0586_p0311c14║常智圓斷具，皆是佛法，同一法界，此約行也。即一
X28n0586_p0311c15║而三故不橫，即三而一故不縱，不三而三故不一，
X28n0586_p0311c16║不一而一故不異，此約字用也。
X28n0586_p0311c17║寄次論不次
X28n0586_p0311c18║清涼疏鈔有此之說，寄其次第，彰不次耳。
X28n0586_p0311c19║文句云正慧等，記云乘栴檀等
X28n0586_p0311c20║大論云：中陰知中陰，入胎乃至出胎知出胎，即正
X28n0586_p0311c21║慧也。摩耶，此云天后也。已斷苦集，已修證滅道，即
X28n0586_p0311c22║盡智也。更加不復更斷，不更修證，即無生智也。華
X28n0586_p0311c23║嚴云：乘栴檀閣，託胎成佛，種智圓明也。瑞應云：化
X28n0586_p0311c24║乘白象，貫日之精，託胎成佛，正習俱盡也。
X28n0586_p0312a01║而雖作意
X28n0586_p0312a02║新舊二本，其文並誤，應云而隨他意。
X28n0586_p0312a03║記云：淨名疏委出相等
X28n0586_p0312a04║斷枝葉盡計有涅槃，此是迷法身而起。若見真諦
X28n0586_p0312a05║涅槃是一法，名見一處，此見因無明起故名住地，
X28n0586_p0312a06║亦名身見，此從法身而起見也。若於變易依正五
X28n0586_p0312a07║塵生於欲貪，即欲愛住地。變易色心是虗妄分別，
X28n0586_p0312a08║即色愛住地。亡色觀心猶見有心，即顛倒想，是有
X28n0586_p0312a09║愛住地也。華嚴中說不可思議香華雲等，此是菩
X28n0586_p0312a10║薩勝妙果報所感五塵，是欲界思惑也。一切菩薩
X28n0586_p0312a11║皆入出住百千三昧禪定心塵，此是色無色界思
X28n0586_p0312a12║惑也。玄文十門者，一釋名，二辨相，三釋成，乃至第
X28n0586_p0312a13║十悉檀通經。次唯佛下釋第六句者，恐唯佛下至
X28n0586_p0312a14║大品云第一義中無所分別也，猶是解釋第五句
X28n0586_p0312a15║之文也。以前五句經意乃是實智如理，第六句是
X28n0586_p0312a16║權智如量故也。文句總結乃云二智，明審二諦耳。
X28n0586_p0312a17║記中釋第五句云佛必權實二智具足者，恐是取
X28n0586_p0312a18║總結之意而說耳。更請詳之。禪經從因者，因則樂
X28n0586_p0312a19║欲故也。大論從果者，世界是陰入之果故也。玄文
X28n0586_p0312a20║行起宿善治破現惡云云者，玄文章安有十五番
X28n0586_p0312a21║料簡此義？彼問：為人生善如何斷惡？答：為人生善
X28n0586_p0312a22║是舊是正，斷惡是傍是新。對治破惡是舊是正，生
X28n0586_p0312a23║善是新是傍。新則名現，舊只是宿。又下文云此用
X28n0586_p0312a24║五佛章中施權之言，皆云種種因緣等以申今文
X28n0586_p0312b01║者，誤也。以欲令下至若干因緣譬喻，正是此中經
X28n0586_p0312b02║云欲令生諸善根，以若干因緣譬喻言辭，豈是五
X28n0586_p0312b03║佛章中施權云種種因緣耶？故知誤矣。
X28n0586_p0312b04║旃延章五句
X28n0586_p0312b05║栴延為諸比丘說無常、苦、空、無我、寂滅義。淨名呵
X28n0586_p0312b06║云：勿以生滅心行說實相法。旃延！不生不滅是無
X28n0586_p0312b07║常義，五陰空無所起是苦義，無所有是空義，我無
X28n0586_p0312b08║我不二是無我義，法本不然今則無滅是寂滅義。
X28n0586_p0312b09║下文若了寂滅者，合云若不寂滅，更細詳之。下文
X28n0586_p0312b10║又云先牒前說滅者，應云先牒前不滅也。
X28n0586_p0312b11║若到故破，凡夫能破等
X28n0586_p0312b12║此文恐誤。經云：若不到破者，凡夫眾生則應能破；
X28n0586_p0312b13║若到破者，初念應破。經中又云：毗婆舍那能破煩
X28n0586_p0312b14║惱。是義不然。何以故？有智慧時則無煩惱，有煩惱
X28n0586_p0312b15║時則無智慧。誰有智慧？誰有煩惱？而言智慧破煩
X28n0586_p0312b16║惱耶？師子吼者，即師子吼菩薩也，故佛菩薩名師
X28n0586_p0312b17║子吼。師子吼者，名決定說，說於眾生悉有佛性，不
X28n0586_p0312b18║變易故。毗婆舍那，此云觀也。奢摩他，正云奢摩陀，
X28n0586_p0312b19║此云止也。憂畢叉，此云觀止等也。非為生盡者，為
X28n0586_p0312b20║當作謂也。
X28n0586_p0312b21║已生未生，如止觀第七記
X28n0586_p0312b22║若依文便，先除二惡，次生二善。若依行說，必以已
X28n0586_p0312b23║生善惡在先，未生善惡居次。雖云已生未生善惡，
X28n0586_p0312b24║文似次第，意實圓融。乃以三觀觀已生惡，令速不
X28n0586_p0312c01║生，又令未生不生。是以麤惑任運先除，且得名為
X28n0586_p0312c02║已生不生；真諦先成，為已生善；未得無生，名未生
X28n0586_p0312c03║善；無明細惑，名未生惡。又下文云凡對治言皆治
X28n0586_p0312c04║現惡者，亦且從於為人破惡是新而說。若準對治，
X28n0586_p0312c05║破惡是舊，恐非治現，或恐已生即現惡耳。又下文
X28n0586_p0312c06║云名滅已上，上字誤也，應作生字。
X28n0586_p0312c07║既是淨無垢稱王等
X28n0586_p0312c08║大經序品列眾中云：二恒河沙諸優婆塞，其名曰
X28n0586_p0312c09║威德無垢稱王優婆塞等，常樂觀察諸對治門，所
X28n0586_p0312c10║謂苦樂、常無常、淨不淨、我無我等。維摩詰，此云淨
X28n0586_p0312c11║無垢稱，位居等覺，故大經中無垢稱王優婆塞，即
X28n0586_p0312c12║維摩也。
X28n0586_p0312c13║本劫等見，各計四禪斷惑等
X28n0586_p0312c14║本劫等見出長阿含，具如輔行第九所引。彼中末
X28n0586_p0312c15║劫末見具計四禪四空得涅槃等。文句中云一兩
X28n0586_p0312c16║有緣者，恐指見思二惑及二乘之弟子耳。六味者，
X28n0586_p0312c17║苦無常無我劣三，治耶三常樂我也。常樂我勝三，
X28n0586_p0312c18║治無常無我苦劣三也。勝劣相對故有六味，略而
X28n0586_p0312c19║不云淨不淨也。三明者，宿命、天眼、漏盡也。如止觀
X28n0586_p0312c20║記者，大經第二云：復有明醫曉八種術從遠方來。
X28n0586_p0312c21║經文自解八術有八復次，一一復次皆自結云除
X28n0586_p0312c22║一闡提，古師皆云喻八正道以治八倒。章安云：有
X28n0586_p0312c23║十種醫，但除圓教後心即如來也，餘有十人並須
X28n0586_p0312c24║治之，果未極故。圓教初中二心，三教菩薩、兩教二
X28n0586_p0313a01║乘、斷結外道、苦行外道、空見外道，此之十醫二是
X28n0586_p0313a02║圓也。善下八法名曉八術，又常無常等為八，又三
X28n0586_p0313a03║達五眼為八也。然輔行云經文自解有八復次，及
X28n0586_p0313a04║今文云經中舉譬有八復次治八種病，應知大經
X28n0586_p0313a05║第二卷中但言明醫曉八種術從遠方來，至第九
X28n0586_p0313a06║卷菩薩品中乃云八術有八復次。章安云：八術者，
X28n0586_p0313a07║一治身、二治眼、三治胎、四治小兒、五治瘡、六治毒、
X28n0586_p0313a08║七治邪、八知星，內合佛知八正道能治八倒之病
X28n0586_p0313a09║也。又復應知今文句中兩教二乘合為一醫，彼涅
X28n0586_p0313a10║槃疏乃開為二，故十醫外乃云如來也。
X28n0586_p0313a11║經云子息等
X28n0586_p0313a12║在胎之時，以母之臍注子之臍，故母所食從臍而
X28n0586_p0313a13║入以資於子。氣息亦爾，子初在胎依於母息，故俗
X28n0586_p0313a14║名子以為子息也。文句云：王數者，想、欲、觸、慧、念、思、
X28n0586_p0313a15║解脫、憶、定、受，此十是通大地數也。信、進、念、定、慧、猗、
X28n0586_p0313a16║捨、喜、覺、戒，此十是善數也。
X28n0586_p0313a17║宛轉等
X28n0586_p0313a18║此宛是宛然耳，恐須作踠，體屈曲也。拜跪者，跪，去
X28n0586_p0313a19║委切。擣篩者，篩，所飢切，竹器也，可以除麤取細也。
X28n0586_p0313a20║若作簁，所綺切，籮也，亦竹器也。擣從木者，誤也。記
X28n0586_p0313a21║云具如止觀大小六義等者，大小乘師說三德義，
X28n0586_p0313a22║各有三釋，故云六也。今家三釋，即圓三也，如向引
X28n0586_p0313a23║文是也。圓三空者，空、無相、無作，是三空門，舉一具
X28n0586_p0313a24║三，異乎偏小也。文句中苦惱字下多乃至二字也。
X28n0586_p0313b01║孤露
X28n0586_p0313b02║孟子云：幼而無父曰孤也。大經云：貧窮孤露也。文
X28n0586_p0313b03║句云：大聲者，涅槃之時，以大音聲普告眾生，將入
X28n0586_p0313b04║涅槃也。又以光召，故云聲光召眾也。毱多，此云近
X28n0586_p0313b05║護也。笈多、毱多，梵音異耳。毱，渠竹切。如第五記者，
X28n0586_p0313b06║毱多雖在羅漢之位，既在付法聖師之類，故知即
X28n0586_p0313b07║是四依人也。圓十信為初依，初住至六住為二依，
X28n0586_p0313b08║七住至九住是三依，十住是四依。通而論之，圓四
X28n0586_p0313b09║十心共為四依也。金棺出入四門等者，涅槃後分
X28n0586_p0313b10║下卷具說。
X28n0586_p0313b11║億載
X28n0586_p0313b12║千生萬，萬生億，億生兆，兆生京，京生秭，秭生垓，垓
X28n0586_p0313b13║生壤，壤生溝，溝生㵎，㵎生正，正生載。載，地不能載
X28n0586_p0313b14║也。
X28n0586_p0313b15║分別功德
X28n0586_p0313b16║禪波羅蜜云：功是功夫，此在於因，積功成德，可以
X28n0586_p0313b17║對果，由運功故，即成行因之德也。又功是功用，果
X28n0586_p0313b18║上有寂靜離過化物之用也。應知功德俱通因果，
X28n0586_p0313b19║因有行因功夫之德，以此行因功夫，成於果上萬
X28n0586_p0313b20║德，即通果也。
X28n0586_p0313b21║
X28n0586_p0313b22║天台三大部補注卷第九