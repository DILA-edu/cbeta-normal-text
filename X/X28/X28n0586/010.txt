X28n0586_p0313c01║天台三大部補注卷第十（妙經　文句　文句記）
X28n0586_p0313c02║永嘉沙門釋　從義　撰
X28n0586_p0313c03║文句云五法等
X28n0586_p0313c04║一生貴家，二生人天，三得男身，四諸根滿，五識宿
X28n0586_p0313c05║命。第三祇時得三不退，故第三祇通至百劫為上
X28n0586_p0313c06║忍也。三乘共位如大品等，別家初地如瓔珞等，圓
X28n0586_p0313c07║初住如華嚴起信，故四教無生忍皆聖教明文也。
X28n0586_p0313c08║記云：攝論識分八九，及婆沙一十六字，進退在人等
X28n0586_p0313c09║無著菩薩造攝大乘論真諦，舊譯七識阿陀那，此
X28n0586_p0313c10║云執我識；八識阿賴耶，此云藏識；九識菴摩羅，此
X28n0586_p0313c11║云淨識。玄弉新翻乃云第九，只是第八異名，不存
X28n0586_p0313c12║第九識也。大宋僧傳云：京兆大慈恩寺法寶法師，
X28n0586_p0313c13║亦是三藏玄弉法師之神足也。弉公初譯婆沙論
X28n0586_p0313c14║畢，寶有疑情，以非想見惑，請益之。弉別以十六字
X28n0586_p0313c15║入於論中，以遮難詞。寶白弉云：此二句四句為梵
X28n0586_p0313c16║本有無？弉曰：吾以義意酌情作耳。寶曰：師豈宜以
X28n0586_p0313c17║凡語增加聖言量乎？弉曰：斯言不行，我知之矣。故
X28n0586_p0313c18║一十六字即是四句也。又文句云為無生忍是初
X28n0586_p0313c19║地者，為字恐須作謂字。又云天親以發心為無生
X28n0586_p0313c20║忍者，應云以初地為無生忍也。又記文云上根七
X28n0586_p0313c21║地者，上七二字必有一字誤矣，思之。游瀁者，瀁，文
X28n0586_p0313c22║句作漾，玉篇：余掌切。瀁瀁，無涯際也。亦古文漾字
X28n0586_p0313c23║也，余亮切，水名也。瀁，水溢蕩皃。經音云：游，泳也。瀁，
X28n0586_p0313c24║泛也，水搖動之皃也。十梵行者，身、身業，口、口業，意、
X28n0586_p0314a01║意業，佛、法、僧、戒，推此十種如空叵得，名為梵行。六
X28n0586_p0314a02║根清淨，語其中間；發心長別，言其初後。初、後、中間
X28n0586_p0314a03║雖則不同，皆是圓家十信位也。又下文引大經云
X28n0586_p0314a04║一、生實相者，經云實想耳。又引五萬菩薩二、生法
X28n0586_p0314a05║界者，經云萬五千菩薩耳。又引二萬億人者，經云
X28n0586_p0314a06║人女、天女二萬億人，現轉女身，得男身也。
X28n0586_p0314a07║經云摩尼
X28n0586_p0314a08║此云無垢。
X28n0586_p0314a09║繽紛等
X28n0586_p0314a10║盛也繽眾也紛亂也眾多亂下甚盛也。文句云：聯
X28n0586_p0314a11║翩者，上連音，下偏音。文選注云：鳥飛皃。
X28n0586_p0314a12║調柔地等
X28n0586_p0314a13║優婆塞戒經云：何故名為調柔地耶？一切煩惱漸
X28n0586_p0314a14║微弱故，名調柔地。記云：八魔者，界內界外各有四
X28n0586_p0314a15║故。又云：具如玄文。過減不同者。問：最初實成，若為
X28n0586_p0314a16║顯本？答：最初妙覺，指初住為本。若初住被加作妙
X28n0586_p0314a17║覺，亦指初住為本。初住之前，竪無所論，橫則指其
X28n0586_p0314a18║體用，以體為本。又發願故，說壽長遠。若久成佛，如
X28n0586_p0314a19║釋迦之例，以東方為譬。若久此者，以四方為譬。又
X28n0586_p0314a20║久此者，以十方為譬。若近此者，則減東方之譬。若
X28n0586_p0314a21║都無者，則無所譬也。
X28n0586_p0314a22║八道等
X28n0586_p0314a23║東西有四，南北亦然，又是八方之道也。如第二經
X28n0586_p0314a24║中補注。頂戴，自行權實機感為頭頂戴，即是感應
X28n0586_p0314b01║道交也。塔寺者，寺，嗣也。治事者，嗣續於其間也。僧
X28n0586_p0314b02║坊者，別屋謂之坊也。其餘名義，具如方便品補注。
X28n0586_p0314b03║文句云相從者，非是一體故也。記云此是深見者，
X28n0586_p0314b04║深見字誤，應云探說，即是探說後隨喜品格量。今
X28n0586_p0314b05║文初品功德，廣格量已，況出勝者，故云何況讀誦
X28n0586_p0314b06║等也。
X28n0586_p0314b07║記云止作二持，眾別兩行等
X28n0586_p0314b08║南山云：方便正念，護本所受，禁防身口，目之為止。
X28n0586_p0314b09║止而無犯，稱之曰持。䇿勤三業，修習戒行，有善起
X28n0586_p0314b10║護，名之為作。作而無犯，稱之曰持。止持則戒本最
X28n0586_p0314b11║為標首，作持則羯磨結其大科。然則戒本止持，非
X28n0586_p0314b12║無作持。羯磨作持，非無止持。眾行即眾法心念，如
X28n0586_p0314b13║說戒等。別行即但心念，及對首心念，如懺吉羅及
X28n0586_p0314b14║持衣等。今文稍略，委如輔行釋禪境中。故彼文云：
X28n0586_p0314b15║前之三品，非全不持。所以自護止作，必無虧點。眾
X28n0586_p0314b16║法作行，或當稍緩。又止持中，雙持雙犯，事必須具。
X28n0586_p0314b17║單持別犯，作中無止，或當未具。又止作中，自行從
X28n0586_p0314b18║制，事必不廢。為物從開，或可未具。又理全事闕等，
X28n0586_p0314b19║具如輔行補注中明。言止觀事理者，別論三歸、五
X28n0586_p0314b20║戒、十善、八齋、出家律儀，乃至定共防身口惡，得人
X28n0586_p0314b21║天報，不動不出，名為事戒。聞經生解，觀智推尋，空
X28n0586_p0314b22║假中等，破惑見理，而動而出，名為理乘。
X28n0586_p0314b23║五篇七聚，菩薩重輕，八萬律儀等
X28n0586_p0314b24║南山云：五篇七聚約義差分。言五篇者，一波羅夷、
X28n0586_p0314c01║二僧殘、三波逸提、四提舍尼、五突吉羅。七聚者，一
X28n0586_p0314c02║波羅夷、二僧殘、三偷蘭遮、四波逸提、五提舍尼、六
X28n0586_p0314c03║突吉羅、七惡說。若言六聚，除惡說也。同體故合，過
X28n0586_p0314c04║多乃開，故六七者開合異耳。菩薩十重四十八輕，
X28n0586_p0314c05║聲聞四重四篇輕也。此約大小相對論耳，藏通三
X28n0586_p0314c06║乘無別戒故，思之可知。梵網中有八萬威儀品說
X28n0586_p0314c07║者，云約二百五十戒各有四威儀，合為一千，循三
X28n0586_p0314c08║世轉為三千也。分配身口七支為二萬一千，對治
X28n0586_p0314c09║三毒等分成八萬四千。今舉大數云八萬耳，更請
X28n0586_p0314c10║詳之。出家菩薩堅持篇聚者，具如涅槃經中所說。
X28n0586_p0314c11║下文中云小撿助大，亦如涅槃扶律談常，思之思
X28n0586_p0314c12║之。
X28n0586_p0314c13║仍曉開遮輕重緣體
X28n0586_p0314c14║小乘中開，大乘中遮；大乘中開，小乘中遮。此開遮
X28n0586_p0314c15║義，如藥王品補注中辨。大乘小乘，若輕若重，所犯
X28n0586_p0314c16║皆有，具緣體狀。小乘婬重，四緣成犯：一是正境，二
X28n0586_p0314c17║生染心，三起方便，四與境合。小乘酒輕，三緣成犯：
X28n0586_p0314c18║一者是酒，二無重病，三飲咽犯。大乘婬重，三緣成
X28n0586_p0314c19║犯：一者是道，二起婬心，三者事遂。大乘酒輕，例小
X28n0586_p0314c20║可識。且舉此二，餘可準思。若大若小，輕重之緣，所
X28n0586_p0314c21║犯之體，事體之體，非謂戒體。又亦可云：開遮之緣，
X28n0586_p0314c22║輕重之體，皆須曉知。如涅槃云：善持律者，知諸戒
X28n0586_p0314c23║相，若輕若重，具如經說。更請詳於緣體之義。又南
X28n0586_p0314c24║山律鈔云：深明律相，善達開遮及輕重等，籌量本
X28n0586_p0315a01║末，名解毗尼。
X28n0586_p0315a02║制緣漸頓，捨義有無
X28n0586_p0315a03║菩薩戒疏云：大小乘戒，制法不同。菩薩一時頓制
X28n0586_p0315a04║五十八事，聲聞隨犯隨結。理論關機宜，事論有三
X28n0586_p0315a05║義：一、大士深信，頓聞不逆；聲聞淺識，頓聞不受。二、
X28n0586_p0315a06║大士不恒侍左右，無有隨事隨白，故一時頓制；聲
X28n0586_p0315a07║聞常得隨侍，可有小欲白佛，故待犯方制。三、梵網
X28n0586_p0315a08║所制，起自舍那，為妙海王子受戒，爾時諸大士宣
X28n0586_p0315a09║說五十八事，故一時頓制；聲聞則不然也。大乘則
X28n0586_p0315a10║有捨身之義，小乘無也。復次小乘論捨戒義，準四
X28n0586_p0315a11║分律及雜心論，有其四種：一、命終，二、作法，三、斷善
X28n0586_p0315a12║根，四、二形生。故四分中，罷道還家，須作法捨；不作
X28n0586_p0315a13║法捨，戒體還在。若乃犯重，亦不失戒。故律中云：我
X28n0586_p0315a14║作沙彌，此漸捨也；我作白衣，此頓捨也。所以然者，
X28n0586_p0315a15║帶戒犯非，業苦難拔，故開捨戒，往來無障。如僧伽
X28n0586_p0315a16║摩七返降魔，後得羅漢，所以制捨，只齊七也。其所
X28n0586_p0315a17║捨戒，只是本體，更不相續，即是戒身種類滅矣。若
X28n0586_p0315a18║根轉者，比丘為尼，懸發尼戒；尼為比丘，發比丘戒。
X28n0586_p0315a19║是故根轉，戒不失也。不同二形，失於戒焉。四卷毗
X28n0586_p0315a20║曇有五時捨，加法沒時，無二形生，有犯戒捨，以為
X28n0586_p0315a21║五也。若大乘戒，準瓔珞云：菩薩戒有受法而無捨
X28n0586_p0315a22║法，有犯不失。入大乘論云：波羅提木叉戒，命終時
X28n0586_p0315a23║捨，罷道時捨。菩薩大士性戒成就，乃至道場，終不
X28n0586_p0315a24║中捨。準此言之，小有捨戒，大無捨戒也。若準菩薩
X28n0586_p0315b01║戒疏中說，方便求受，其體則興；若捨菩薩願及增
X28n0586_p0315b02║上煩惱，犯十重，其體則廢。無此二緣，至佛乃廢。瑜
X28n0586_p0315b03║伽四十亦同此說。準此言之，大乘、小乘皆有捨戒。
X28n0586_p0315b04║但於其間互論有無，思之可見。若和會者，瓔珞及
X28n0586_p0315b05║以入大乘論無緣無捨，戒疏、瑜伽有緣有捨。捨義
X28n0586_p0315b06║有無，其說如是，更請詳之。
X28n0586_p0315b07║坐次分流，懺法天隔
X28n0586_p0315b08║大乘戒人在上在先，小乘戒人在下在後。此約大
X28n0586_p0315b09║小對分如是。若先小後大，則開小夏以成大夏。若
X28n0586_p0315b10║先大後小，在小則依小，在大則依大。若約藏通三
X28n0586_p0315b11║乘論大小者，菩薩在大則大，在小則小。故知菩薩
X28n0586_p0315b12║在小乘，依小乘位次第而坐；在大乘，依大乘位次
X28n0586_p0315b13║第而坐。故大論云：釋迦無別菩薩眾，故彌勒、文殊
X28n0586_p0315b14║在聲聞中次第而坐。若約梵網，當知有別菩薩眾
X28n0586_p0315b15║也。是故在家、出家二眾，還依小乘律儀，定其位次
X28n0586_p0315b16║矣。小乘四重，懺成學悔；僧殘已下，首伏清淨。大乘
X28n0586_p0315b17║十重、四十八輕，悉通懺淨。若犯十重，誦菩薩戒，禮
X28n0586_p0315b18║三世佛，苦到懺悔，見相罪滅。犯四十八輕，對首懺
X28n0586_p0315b19║之，其罪便滅。大小懺法不同，故云天隔也。具如止
X28n0586_p0315b20║觀南山鈔說。大小懺法。
X28n0586_p0315b21║復有七眾同否，大小共別
X28n0586_p0315b22║比丘、比丘尼、優婆塞、優婆夷、式叉摩那、沙彌、沙彌
X28n0586_p0315b23║尼，故云七眾也。言同否者，即同異也。且論殺戒七
X28n0586_p0315b24║眾，菩薩同犯，聲聞五眾，大同小異。同者，同許不殺。
X28n0586_p0315c01║異者有三：一、開遮異，大士見機得殺，聲聞雖見不
X28n0586_p0315c02║得殺；二、色心異，大士制心，聲聞制色；三、輕重異，大
X28n0586_p0315c03║士害師犯逆，聲聞非逆。又大士重，重於聲聞也，亦
X28n0586_p0315c04║可謂之七眾。受大乘戒，同一戒法；受小戒，則有五
X28n0586_p0315c05║戒、十戒具足之異也。大小共別者，亦是同異耳。且
X28n0586_p0315c06║論沽酒戒，大小皆制，而有同異。同不許沽異者，大
X28n0586_p0315c07║士利物，故沽成重；聲聞貨賣，但犯第三篇，是販賣
X28n0586_p0315c08║戒所制。
X28n0586_p0315c09║而昧存亡，鳥、鼠、人也
X28n0586_p0315c10║存亡。即存沒也。大小開遮，存沒不定，不可昧也。鳥
X28n0586_p0315c11║鼠。即蝙蝠也。爾雅云：蝙蝠服翼。邢昺云：一名服翼。
X28n0586_p0315c12║郭璞云：齊人或謂之仙鼠，解飛空，能入穴。有人捉
X28n0586_p0315c13║鼠時，飛空似鳥；擒鳥時，入穴似鼠。然非真鳥鼠也。
X28n0586_p0315c14║故佛藏經云：譬如蝙蝠，欲捕鳥時，則入穴為鼠；欲
X28n0586_p0315c15║捕鼠時，則飛空為鳥。而實無有大鳥之用，其身臭
X28n0586_p0315c16║穢，但樂暗冥。破戒比丘亦復如是，既不入於布薩
X28n0586_p0315c17║自恣，亦乃不為王者使役，不名白衣，不名出家。
X28n0586_p0315c18║經云：高八多羅等
X28n0586_p0315c19║西域記云：其形如此方椶櫚，極高者七八十尺，果
X28n0586_p0315c20║熟赤色大如石榴，人多食之。有人云：一多羅樹高
X28n0586_p0315c21║七仞。七尺曰仞，是則一多羅樹高四十九尺，八多
X28n0586_p0315c22║羅樹則高三百九十二尺也。經舉八者，既是持經
X28n0586_p0315c23║必須表法，八即八正道，總持園林八解浴池，赤表
X28n0586_p0315c24║智光，百千比丘法門和也。帝釋中殿表佛果居，三
X28n0586_p0316a01║十二殿表因位中比丘居之，大般涅槃為禪定窟，
X28n0586_p0316a02║正直大道以為經行，柔和忍辱以為衣服，法喜禪
X28n0586_p0316a03║悅飲食四禪牀褥，又真性為牀，觀練等禪為褥，般
X28n0586_p0316a04║若等法為湯藥，作此表法更請詳之。
X28n0586_p0316a05║須曼瞻蔔
X28n0586_p0316a06║亦云蘇末那，此云善攝意華，其華黃白色，甚香，樹
X28n0586_p0316a07║亦不大，高三四尺，垂如蓋也。瞻蔔。亦云瞻博迦，此
X28n0586_p0316a08║云黃華，華小而香，西方甚多也。
X28n0586_p0316a09║阿提目多伽。薰油然
X28n0586_p0316a10║阿提目多伽，舊云善思夷華，亦云苣蕂子，又云此
X28n0586_p0316a11║方無，故不翻也。薰，香草也。以諸華香草和罯苣蕂
X28n0586_p0316a12║令爛，乃以壓油，後取其油然之供養，名為薰油也。
X28n0586_p0316a13║苣蕂，胡麻也罯，烏合切。前文云牛頭栴檀者，正法
X28n0586_p0316a14║念經云：北洲有山，名曰高山，多有牛頭栴檀之香。
X28n0586_p0316a15║以此山峯狀如牛頭，此山峯中生栴檀樹，故以名
X28n0586_p0316a16║焉。或有說云：牛頭，山名也。此香出彼，故以名之。
X28n0586_p0316a17║記云今昔二門等
X28n0586_p0316a18║今昔應云本迹也。答有二，通約本迹別對多境者，
X28n0586_p0316a19║應云二約本迹別對多境。又亦可云答而二，通約
X28n0586_p0316a20║本迹而別對多境，恐傳冥誤耳。秩直一切，次也，序
X28n0586_p0316a21║也。
X28n0586_p0316a22║好堅迦陵，如止觀記
X28n0586_p0316a23║大論問云：諸佛功德無能勝者，一切天地誰可為
X28n0586_p0316a24║尊？答云：佛為無上，無過佛者。譬如一樹，名曰好堅，
X28n0586_p0316b01║在地百年，枝葉具足，一日出生，高於百丈。此樹出
X28n0586_p0316b02║已，欲求大樹以蔭於身。時樹神言：一切世間無大
X28n0586_p0316b03║汝者，諸樹皆在汝之蔭中。佛亦如是，無量億歲在
X28n0586_p0316b04║菩薩地，一日成佛，無能過者。大論又云：迦陵頻伽！
X28n0586_p0316b05║此鳥㲉中聲未出時，已勝諸鳥。菩薩亦爾，未出無
X28n0586_p0316b06║明㲉，法音已過二乘。㲉，苦角切，鳥卵也。迦陵頻伽，
X28n0586_p0316b07║此云好聲鳥也。
X28n0586_p0316b08║文句云釋然等
X28n0586_p0316b09║莊子注疏云：怡，悅皃。春秋左傳序云：若江海之浸，
X28n0586_p0316b10║膏澤之潤，渙然氷釋，怡然理順，然後為得也。故此
X28n0586_p0316b11║釋然取解散之義也。上文云百圍者，莊子音云：徑
X28n0586_p0316b12║尺為圍。百圍，十丈也。
X28n0586_p0316b13║經云：為得幾所福
X28n0586_p0316b14║此第六經，平聲呼者有二十九字，於中有一字訓：
X28n0586_p0316b15║當為得幾所福？有十八字訓：是寧為多不？則為已
X28n0586_p0316b16║見我，則為已報。海為第一，最為深大。須彌山為第
X28n0586_p0316b17║一，最為其上，最為第一。此自有四：最為照明，最為
X28n0586_p0316b18║其尊。辟支佛為第一，亦為第一。菩薩為第一。如佛
X28n0586_p0316b19║為諸法王，此經則為有三字訓：被不復為貪欲所
X28n0586_p0316b20║惱，亦復不為。此自有二：有三字訓：得不可為譬喻，
X28n0586_p0316b21║為人所喜見，為一切眾生。有三字訓：作七寶為臺，
X28n0586_p0316b22║栴檀為積，以為供養。有一字訓：名號之為常不輕。
X28n0586_p0316b23║去聲呼者有三十二字，於中有二十七字訓：與為
X28n0586_p0316b24║父母宗親，為人分別隨喜，為他說即為方便說。若
X28n0586_p0316c01║為他人說，此自有二：為忉利諸天。為他人說，此自
X28n0586_p0316c02║有二：或為人說法，或時為現身，為眾生說法，為天、
X28n0586_p0316c03║人、阿脩羅，為求聲聞者，為求辟支佛者，為諸菩薩
X28n0586_p0316c04║廣為人說，為作不輕名者，為諸四眾為人說故，復
X28n0586_p0316c05║為諸人今為諸菩薩，為求佛道者當為演說，為一
X28n0586_p0316c06║切眾生即為其父。為他人說，有五字訓：以若人為
X28n0586_p0316c07║是經故，為聽法故，為囑累故，為悅眾生故，為令其
X28n0586_p0316c08║人。
X28n0586_p0316c09║巷陌等
X28n0586_p0316c10║巷，街也。南北為阡，東西為陌，其餘可知。亦如前後
X28n0586_p0316c11║辨之。
X28n0586_p0316c12║文句云比是
X28n0586_p0316c13║比，恐取毗必切。
X28n0586_p0316c14║記云式叉
X28n0586_p0316c15║此云學法女。具如律鈔。
X28n0586_p0316c16║經云：六趣四生眾生：卵生、胎生、濕生、化生
X28n0586_p0316c17║婆沙、毗曇論中皆云：趣者，到義，所往義也。六則可
X28n0586_p0316c18║知。若合脩羅，只有五耳。以脩羅趣，或天或鬼，不定
X28n0586_p0316c19║故也。記中所指，如止觀等，大意如常，無煩引也。坋，
X28n0586_p0316c20║蒲悶切，正作坌。金剛論云：眾生，謂稟息風，含情覺
X28n0586_p0316c21║者。此復云何？所謂卵生諸鳥，胎生諸人，濕生諸蟲，
X28n0586_p0316c22║化生諸天。俱舍論云：人傍生具四，地獄及諸天，中
X28n0586_p0316c23║有唯化生，鬼通胎化二。消釋如論中。
X28n0586_p0316c24║若有形無形，有想無想，非有想非無想
X28n0586_p0317a01║如上四生，住止何處？以何為體？故此示之。有形者，
X28n0586_p0317a02║謂欲界、色界也。無形者，謂無色界也。此復多種：有
X28n0586_p0317a03║想者，謂空處、識處也，以其有於空、識想也。無想者，
X28n0586_p0317a04║謂無所有處也。非有想非無想者，謂非有想非無
X28n0586_p0317a05║想處也。諸文辨此甚多，今且依金剛般若論中文
X28n0586_p0317a06║耳。消釋名義，如法界次第。
X28n0586_p0317a07║無足、二足、四足、多足
X28n0586_p0317a08║爾雅云：無足謂之豸，有足謂之蟲，二足四足可以
X28n0586_p0317a09║知之。多足如蜈蚣等，經七寶等，如上諸文已辨。
X28n0586_p0317a10║示教利喜
X28n0586_p0317a11║大論云：示人生死涅槃三乘六度，教人捨惡行善，
X28n0586_p0317a12║為說法利引導令出，隨其所行歎之令喜。記下文
X28n0586_p0317a13║云：無得以旁正之者。慈恩云：隨喜法師明助故也。
X28n0586_p0317a14║記云：大師有時依普賢觀判五品位，在六根相似
X28n0586_p0317a15║章安觀心論疏云：普賢觀明五品即十信位，未詳。
X28n0586_p0317a16║止觀云：若依普賢觀，即以五品為十信五心，佛意
X28n0586_p0317a17║難知，赴機異說。妙玄云：依大乘懺，發初隨喜圓信
X28n0586_p0317a18║之心，獲一陀羅尼。又云：普賢觀明無生忍前有十
X28n0586_p0317a19║境界，即十信也。釋籤云：一旋陀羅，約位竪論，雖在
X28n0586_p0317a20║六根七信已前，今通明之，乃在初心。又云：三昧力
X28n0586_p0317a21║故，六根漸淨，具如經說。六根淨已，為諸如來摩頭
X28n0586_p0317a22║授記，授記即是入初住也。故知大師位居五品，亦
X28n0586_p0317a23║在十信。初信七信，名旋陀羅尼，旋假入空也，故得
X28n0586_p0317a24║稱為旋陀羅尼菩薩也。故分別品末文句云：分一
X28n0586_p0317b01║品為兩心，五品即十信也。故南岳謂大師所入定，
X28n0586_p0317b02║是法華三昧前方便也；所發持者，旋陀羅尼也。故
X28n0586_p0317b03║隋煬帝答遺旨云：五品十信已白皎然，具在百錄
X28n0586_p0317b04║普賢觀中無生忍前。十境界者，從若比丘等誦大
X28n0586_p0317b05║乘者、修大乘行者至其華金色含而未敷，恐是初
X28n0586_p0317b06║信。從見是事已復更懺悔去，恐是二信。從行者見
X28n0586_p0317b07║已歡喜敬禮去，恐是三信。從作是願已晝夜六時
X28n0586_p0317b08║去，恐是四信。從是時行者見諸菩薩至是名始觀
X28n0586_p0317b09║普賢境界，恐是五信。亦恐此是五品觀行，故云即
X28n0586_p0317b10║以五品為十信五心也。若分五品為十，此則不然
X28n0586_p0317b11║也。從爾時行者見是事已去，恐是六信。從因大乘
X28n0586_p0317b12║故得見大士至經三七日得旋陀羅尼，恐是七信。
X28n0586_p0317b13║從得陀羅尼故已去，恐是八信。從爾時行者復更
X28n0586_p0317b14║懺悔去，恐是九信。從夢象頭上有金剛人去，恐是
X28n0586_p0317b15║十信。從得是六根清淨已至摩行者頭，即初住也。
X28n0586_p0317b16║經云：瘖瘂
X28n0586_p0317b17║上於金切，下烏下切。不能言也。
X28n0586_p0317b18║不差
X28n0586_p0317b19║差，楚宜切，不參差也。
X28n0586_p0317b20║不褰縮
X28n0586_p0317b21║上去乾切，不舉也。下所六切，不短也。
X28n0586_p0317b22║不麤澀
X28n0586_p0317b23║下色立切，不細潤也。
X28n0586_p0317b24║不瘡胗
X28n0586_p0317c01║上初良切，下章忍切。亦作疹。又居忍切。脣上瘡謂
X28n0586_p0317c02║之胗也。又皮外小起也。亦瘍也。瘍，羊音亦。癮疹，風
X28n0586_p0317c03║腫也。
X28n0586_p0317c04║不咼斜
X28n0586_p0317c05║上口懷切。亦作喎。口戾也。邪戾也。斜不正也。
X28n0586_p0317c06║不薰黑
X28n0586_p0317c07║上力奚切。不黃黑也。
X28n0586_p0317c08║惡
X28n0586_p0317c09║烏路切。
X28n0586_p0317c10║不匾𠥶
X28n0586_p0317c11║上卑曲切，下湯奚切，不薄也。
X28n0586_p0317c12║曲戾
X28n0586_p0317c13║下郎計切。亦曲也。
X28n0586_p0317c14║陿，長
X28n0586_p0317c15║上侯甲切，下直良切。
X28n0586_p0317c16║不窊曲
X28n0586_p0317c17║窊烏瓜切。哀下也。哀似嗟切。不正也。不哀下也。
X28n0586_p0317c18║鼻脩
X28n0586_p0317c19║脩，長也。
X28n0586_p0317c20║泡
X28n0586_p0317c21║匹交切。水上浮漚也。
X28n0586_p0317c22║優鉢
X28n0586_p0317c23║此云青蓮華。
X28n0586_p0317c24║輦輿
X28n0586_p0318a01║上力展切，下平去二呼並通。
X28n0586_p0318a02║記云：初功五相
X28n0586_p0318a03║初功亦可云初住，五相應云五根。文句云四種者，
X28n0586_p0318a04║依今經應云三種，依大論應云四種。請撿法師品
X28n0586_p0318a05║文句。
X28n0586_p0318a06║色二十二，聲八種
X28n0586_p0318a07║俱舍頌云：色二或二十，聲唯有八種。二者謂形顯，
X28n0586_p0318a08║二十者謂形顯中開出青、黃、赤、白、長、短、方、圓、高、下、
X28n0586_p0318a09║正、不正、雲、煙、塵、霧、影、光、明、暗。聲八種者，謂有執受、
X28n0586_p0318a10║無執受、大種為因及有情名、非有情名為四。於此
X28n0586_p0318a11║復有可意、不可意，故成八種。慈恩疏中約修因勝
X28n0586_p0318a12║劣、增減不同以釋眼見大千界等，亦約勝劣三品
X28n0586_p0318a13║以釋六根功德，皆如今文所破之義也。復次應知
X28n0586_p0318a14║楞嚴六根八百千二與今有異，彼則發覺初心令
X28n0586_p0318a15║知顛倒處所，示凡夫六根優劣，令阿難擇於耳根
X28n0586_p0318a16║而修證也。故知楞嚴、法華不可一準也。且楞嚴中
X28n0586_p0318a17║六根結解前後次第，又云先得人空。又復聲聞、菩
X28n0586_p0318a18║薩各說悟入最初方便，唯有觀音圓通契機。觀音
X28n0586_p0318a19║圓通、法華普門，彼妙此妙雖則無別，然楞嚴中結
X28n0586_p0318a20║益乃云：八部有學及新發心菩薩得法眼，淨性比
X28n0586_p0318a21║丘尼成阿羅漢。法華普門得益唯是發菩提心。又
X28n0586_p0318a22║大師判地前四十心為四善根是別教，住前立四
X28n0586_p0318a23║善根是圓教。又荊谿判法華涅槃有十六種同異
X28n0586_p0318a24║之相，楞嚴若與涅槃是同，安可一向齊於法華耶？
X28n0586_p0318b01║且如華嚴若非大師，誰敢判為兼別行布？教相難
X28n0586_p0318b02║解，不其然哉！今恐楞嚴大典乃是方等後分經耳，
X28n0586_p0318b03║其間所說定性獲於寂滅場地是名妙蓮華，及以
X28n0586_p0318b04║阿難願今得果成寶王等，皆無所妨也。誤使同於
X28n0586_p0318b05║涅槃，扶律談常亦須辨於十六同異，故知不可一
X28n0586_p0318b06║向同於法華也。又記中分科云：大品去正引三經
X28n0586_p0318b07║一論，次今經下正釋。初引經論又二等者，此恐誤
X28n0586_p0318b08║也。應於品初分科云：初釋品題，次釋品文。於中為
X28n0586_p0318b09║二：初預釋六根功德增減，次正釋六根功德之文。
X28n0586_p0318b10║初又為二：初引古釋，次今正釋。初文為三：初略出
X28n0586_p0318b11║二家，次總結斥，三引經論破。文為四：初引大品，次
X28n0586_p0318b12║引正法華，三引法華論，四引大經。
X28n0586_p0318b13║六輪等
X28n0586_p0318b14║鐵、銅、銀、金、璃、瑠摩尼，次第對於信、住、行、向、地等六
X28n0586_p0318b15║位。下文云修發眼者，大論中說生得、報得如諸天
X28n0586_p0318b16║鬼神，修得如諸聖即二乘也，發得如無生忍菩薩，
X28n0586_p0318b17║是則別、圓地住發得也，藏、通修得也。上釋那律中
X28n0586_p0318b18║四教亦皆論於修發，三藏依無漏事，禪、通依體法，
X28n0586_p0318b19║別依中道次第而修，圓依實相不次而發，故云所
X28n0586_p0318b20║依別也。他心宿命漏盡，故云於意離三也。肉眼見
X28n0586_p0318b21║麤色，天眼見細色也。華嚴中說十種六根，前文已
X28n0586_p0318b22║注。無疑解脫名大羅漢，支佛見百界，恐取衍門通
X28n0586_p0318b23║意也。
X28n0586_p0318b24║經云：彌樓山
X28n0586_p0318c01║有人謂彌樓此云光明山，即七金山也，金色光明
X28n0586_p0318c02║故云耳。若準第一義法勝經云須彌樓山，則彌樓
X28n0586_p0318c03║山是須彌山也。如新俱舍云蘇迷盧山，舊譯俱舍，
X28n0586_p0318c04║其須彌山亦云彌樓山，是則梵音有楚夏耳。若據
X28n0586_p0318c05║今文，下句自云須彌鐵圍，是則彌樓、須彌有異，或
X28n0586_p0318c06║恐語勢重牒故耳。依七金山消釋亦好。
X28n0586_p0318c07║命命鳥
X28n0586_p0318c08║寶藏經云：雪山有鳥，名為共命。一身二頭，神識各
X28n0586_p0318c09║異，同共報命，故云命命也。彌陀經云：共命之鳥。勝
X28n0586_p0318c10║天王云：生生之鳥。涅槃云：耆婆耆婆。皆此鳥也。又
X28n0586_p0318c11║云：雌者見雄者舞，即便得身。
X28n0586_p0318c12║光音徧淨至有頂
X28n0586_p0318c13║二禪第三天，名光音也。三禪第三天，名遍淨也。四
X28n0586_p0318c14║禪第九色究竟天，名有頂也。色有頂耳，三有頂即
X28n0586_p0318c15║非非想焉。彼天語時，口出淨光，故云光音。又以光
X28n0586_p0318c16║當語，故云光音。良以彼天無言語故。又火災至初
X28n0586_p0318c17║生之天，皆悉怖畏。舊天語云：勿怖，勿怖。以念火光，
X28n0586_p0318c18║故云光音也。其淨普遍，故云徧淨也。
X28n0586_p0318c19║須曼那闍提
X28n0586_p0318c20║須曼那，亦云須末那，又云蘇摩那，此云善攝意華，
X28n0586_p0318c21║亦云稱意、好意等也。善見律云：其華香氣與末利
X28n0586_p0318c22║華相似。餘如前注。闍提，此云金錢華。下去事迹今
X28n0586_p0318c23║不辨者，上諸文中已曾注故。
X28n0586_p0318c24║末利華
X28n0586_p0319a01║末利，此云鬘華也，以此華堪作髮故。善見律云：廣
X28n0586_p0319a02║州有其華，藤生。
X28n0586_p0319a03║波羅羅
X28n0586_p0319a04║此云重生華。
X28n0586_p0319a05║多摩羅䟦
X28n0586_p0319a06║此云性無垢香，亦云藿葉香。
X28n0586_p0319a07║多伽羅
X28n0586_p0319a08║亦云多伽樓，此云根香。大論云：木香樹也。
X28n0586_p0319a09║波利質多羅
X28n0586_p0319a10║此云圓生樹也。其樹根莖枝葉順風熏百由旬，逆
X28n0586_p0319a11║風熏五十由旬，其香殊妙，理實圓生也。又云間錯
X28n0586_p0319a12║莊嚴，言此樹眾雜色華周帀莊嚴也。或云圓妙莊
X28n0586_p0319a13║嚴也。
X28n0586_p0319a14║拘鞞陀羅
X28n0586_p0319a15║此云大游戲地樹香也。
X28n0586_p0319a16║勝殿
X28n0586_p0319a17║俱舍頌云：中有殊勝殿，周千踰繕那。
X28n0586_p0319a18║妙法堂
X28n0586_p0319a19║亦云善法堂，三十三天集在其中，唯論世間微妙
X28n0586_p0319a20║善法，故以名焉。
X28n0586_p0319a21║諸天所燒香
X28n0586_p0319a22║華嚴十四云：人間有香，名為龍藏，因龍鬬生。若燒
X28n0586_p0319a23║一丸，大如油麻，即能興起大香焰雲。摩羅耶山出
X28n0586_p0319a24║栴檀香，名為牛頭，若以塗身，火不能燒。海中有香，
X28n0586_p0319b01║名為無勝，若以塗皷，其聲發時，敵軍皆散。阿那婆
X28n0586_p0319b02║達多池邊出沉水香，名蓮華藏，若燒一丸，香氣普
X28n0586_p0319b03║熏閻浮提界，聞者離罪，戒品清淨。雪山有香，名具
X28n0586_p0319b04║足明相，嗅此香者，心離染著。羅剎界中香，名海藏，
X28n0586_p0319b05║為輪王用香氣所熏，王及四軍皆升虗空。善法堂
X28n0586_p0319b06║中有香，名香性莊嚴，若燒一丸，熏諸天眾生，念佛
X28n0586_p0319b07║心須。夜摩天香，名淨藏，若燒一丸，莫不雲集，聞王
X28n0586_p0319b08║說法。兜率天香，名為信度，若燒一丸，雨諸供具，供
X28n0586_p0319b09║養如來。變化天香，名奪意性，若燒一丸，於七日中
X28n0586_p0319b10║雨諸供具。此上下文及千萬種諸香之說，大意在
X28n0586_p0319b11║茲，故廣引示。所言乃至梵世，上至有頂諸天香者，
X28n0586_p0319b12║大小乘論皆說色界無香味二，如方便品補注中
X28n0586_p0319b13║引。今經文中云色界香，慈恩云：是通果香，非業果
X28n0586_p0319b14║香也。
X28n0586_p0319b15║妊
X28n0586_p0319b16║汝𫚲切。懷孕也。
X28n0586_p0319b17║盛
X28n0586_p0319b18║平聲。
X28n0586_p0319b19║周旋
X28n0586_p0319b20║文選注云：周，游也。
X28n0586_p0319b21║在，在方
X28n0586_p0319b22║在在，言所在之多也。方，所也。
X28n0586_p0319b23║七寶，千子
X28n0586_p0319b24║一、輪，二、珠，三、象，四、馬，五、主兵，六、主藏，七、女，故云七寶也。
X28n0586_p0319c01║又有相似七寶：一、劒，二、皮，三、殿，四、牀，五、林，六、衣，七、
X28n0586_p0319c02║履。由輪旋轉，威伏一切，故云輪王。具如諸論，委示
X28n0586_p0319c03║其相。文句中云入禪者，越板，入字誤作人字。言八
X28n0586_p0319c04║觸者，重、輕、冷、熱、澀、滑、軟、麤。又云內身者，內應作肉
X28n0586_p0319c05║也。一月等，作所表釋者，慈恩但云：且舉月之分齊，
X28n0586_p0319c06║諒其不達也。
X28n0586_p0319c07║記云：二論俱是天親等
X28n0586_p0319c08║此責慈恩偏計失也。唯識論說，趣寂定性，障生聖
X28n0586_p0319c09║道，不能通達，故立無性及以趣寂，定不成佛。法華
X28n0586_p0319c10║論說，退大應化，此二與記。決定上慢，根未熟故，佛
X28n0586_p0319c11║不與記，菩薩與記，令發心故。既云決定上慢，菩薩
X28n0586_p0319c12║與記，則唯識滅種趣寂決定不成之說，不可執也。
X28n0586_p0319c13║若執唯識，則法華論成誤。若據慈恩，改法華論未
X28n0586_p0319c14║字為不字，則彼實以唯識為正，法華論為誤。此皆
X28n0586_p0319c15║偏計滅種之失，曲改論文未字也。是故當知，不輕
X28n0586_p0319c16║所記，具記決定及增上慢，餘如前來委辨。言不可
X28n0586_p0319c17║所釋大乘，盡用對法小義者，泛難也。謂若令唯識
X28n0586_p0319c18║與法華論其說同者，即泛難云：終不可所釋大乘
X28n0586_p0319c19║之經，用對法論小乘義耶？是不可也。阿毗達磨有
X28n0586_p0319c20║此二義：一者對法，二無比法。籍應作藉。又下文云，
X28n0586_p0319c21║此四眾中，豈無滅種者，法華論中，既云決定上慢，
X28n0586_p0319c22║菩薩與記，故知不輕授記四眾，須記決定及上慢
X28n0586_p0319c23║也。然經文中，授記四眾，雖該決定及以上慢，而輕
X28n0586_p0319c24║毀者，獨在上慢，故云四眾之中，有生瞋恚心不淨
X28n0586_p0320a01║者，以至罵詈輕賤等。既云有生瞋恚心不淨者，故
X28n0586_p0320a02║知須有不生瞋恚心清淨者。不生瞋恚心清淨者，
X28n0586_p0320a03║則是定性趣寂之人，已斷見思，證偏真理，故不生
X28n0586_p0320a04║恚而心淨也。心既清淨，故聞授記，默然信受。而增
X28n0586_p0320a05║上慢，未得謂得，見思全在，心未清淨，故聞授記，罵
X28n0586_p0320a06║詈不受，由不受故，罪墮地獄。然而謗亦成種，故後
X28n0586_p0320a07║終得益也。此義學者罕知，故茲點示耳。
X28n0586_p0320a08║五佛性等
X28n0586_p0320a09║於三性上，或加境界性及果性為五，或加因性及
X28n0586_p0320a10║因因性為五。今文中云：果性及果果性為五。若作
X28n0586_p0320a11║境界性，即沒果果性為果性攝。若開果果性，即沒
X28n0586_p0320a12║境界性為緣因攝。若沒因性、因因性者，因性為正
X28n0586_p0320a13║因攝，因因性為了因攝。釋其義者，中道正性名正
X28n0586_p0320a14║因，般若空慧名了因，功德助法名緣因，善惡事異
X28n0586_p0320a15║名境界。單論智德菩提名果性，兼取斷德涅槃名
X28n0586_p0320a16║果果性。單約十二因緣事境名因性，兼取觀因緣
X28n0586_p0320a17║智名因因性。開合雖異，皆至五也。
X28n0586_p0320a18║有人云：欲顯安樂行等
X28n0586_p0320a19║此亦慈恩作如是說。彼疏云：眾生于時損害於我，
X28n0586_p0320a20║初雖受苦，還由我力，並得佛道。況親自行，不作佛
X28n0586_p0320a21║耶？
X28n0586_p0320a22║彼則化佛親說
X28n0586_p0320a23║學吾宗人請詳斯語。彼安樂行既是化佛親說，以
X28n0586_p0320a24║例迹本二門說法，除現勝相表彰之外，莫不皆是
X28n0586_p0320b01║應化之身而說法耳。此中一文并第一卷我始坐
X28n0586_p0320b02║道場，乃是迹中化佛道場，實位補處輔應化佛示
X28n0586_p0320b03║歷五味，及信解中化身眷屬臨終唱滅，及玄籤中
X28n0586_p0320b04║住生身而顯一本門，亦是迹佛所說。二處會主衣
X28n0586_p0320b05║瓔少殊，及下妙音品中師弟身俱是劣，俱隱寂忍
X28n0586_p0320b06║而耐其拙等，并地涌中彌勒謂之如來成道至今
X28n0586_p0320b07║四十餘年等，豈非皆是明說應化生身為法華教
X28n0586_p0320b08║主？而欲執於世講說者，瞋法華經是應佛說，其可
X28n0586_p0320b09║得乎？儻或執於當知法華報佛所說，蓋亦引於伽
X28n0586_p0320b10║耶，既非彼長，豈是乃成法身佛說法也？嗚呼！人根
X28n0586_p0320b11║魯鈍，不曉祖師述作向背建立所以，妄生臆見，業
X28n0586_p0320b12║豈他受？思之！思之！經中告得大勢者，慈恩云：欲明
X28n0586_p0320b13║經之威神，令修行者疾成佛也。余謂通取後文當
X28n0586_p0320b14║知是經大饒益等，別取信者得大神力等，毀者有
X28n0586_p0320b15║大勢力等，故寄以告之耳。經獲大罪報，慈恩指譬
X28n0586_p0320b16║喻品。今謂請依天台所指法師品文，然亦可指譬
X28n0586_p0320b17║喻品文。但譬喻品且對身子示罪報相，今對菩薩，
X28n0586_p0320b18║故須指前對告藥王。況法師品迹流通始，法師功
X28n0586_p0320b19║德本門流通，是故罪福須指此二，不可易也。威音
X28n0586_p0320b20║王者，慈恩云：顯說法華音，如王尊有大威也。余謂
X28n0586_p0320b21║凡是依正之名，須有所因，苟無所出，不可妄陳。若
X28n0586_p0320b22║約法門之義，則皆可消釋矣。有人云不專是雜者，
X28n0586_p0320b23║慈恩云：故知不專讀誦，亦不但行禮拜。余謂此說
X28n0586_p0320b24║對面違經，經云但行，那謂亦不邪？然今記云不專
X28n0586_p0320c01║等者，顯不讀誦。然經云：若我於宿世不受持讀誦
X28n0586_p0320c02║此經，不能疾得菩提。若以此文指雲自在王時受
X28n0586_p0320c03║持讀誦者，然文句釋不專文云：讀誦經典是了因
X28n0586_p0320c04║性，請細詳之。然文句云是初隨喜位，此則未涉讀
X28n0586_p0320c05║誦品耳。有人云：問：何故禮俗及引大經禮知法者，
X28n0586_p0320c06║并淨名中比丘禮俗，菩薩不作是禮，即是有犯於
X28n0586_p0320c07║性罪，必獲遮罪有越等，皆慈恩疏及唐時諸師有
X28n0586_p0320c08║此說也。大涅槃云：有知法者，若老若少，故應供養、
X28n0586_p0320c09║恭敬、禮拜。慈恩又云：禮四眾而不犯，獨禮一而便
X28n0586_p0320c10║虧。余謂準何戒律作此說乎？又云：比丘禮維摩足，
X28n0586_p0320c11║是新學者未有知也。余謂經云：維摩居士即入三
X28n0586_p0320c12║昧，令此比丘自識宿命，發菩提心。比丘方乃禮維
X28n0586_p0320c13║摩足，那云新學未有知耶？入大乘論云：披法服菩
X28n0586_p0320c14║薩方便隨順，得禮白衣，敬之如佛。然菩薩人或於
X28n0586_p0320c15║殺等有益眾生，即便為之，故云何簡遮性也？慈恩
X28n0586_p0320c16║釋下經中心無所畏，謂入初地。余謂前得六根淨
X28n0586_p0320c17║是十信，今又得六根淨，心無所畏，恐是初住也。記
X28n0586_p0320c18║云本地亦然者，不知理故，瓦石打之，不受本理也；
X28n0586_p0320c19║打不輕比丘，不受本人也；打故遠住，不受本行也；
X28n0586_p0320c20║高聲唱等，不受本教也。將迹不受四一之文，對辨
X28n0586_p0320c21║如此耳。經云隨從，從字平呼。文句云：踟蹰者，行不
X28n0586_p0320c22║進皃。造次者，草木次也。倉卒，急遽之間也。越州新
X28n0586_p0320c23║板文句云：後四眾之中下者，後字應作從字。前壽
X28n0586_p0320c24║量末文句云：後每自作下，後我亦為下等，請詳之。
X28n0586_p0321a01║經云：師子月等五百比丘尼、思佛等五百優婆塞
X28n0586_p0321a02║有人云：五百比丘尼為句，引千佛因緣經但云思
X28n0586_p0321a03║佛等優婆塞證之，余謂五百比丘為句是也。何者？
X28n0586_p0321a04║此中於出家二眾但言比丘，在家二眾但言優婆
X28n0586_p0321a05║塞，略却比丘尼并優婆夷耳。下偈文中具頌四眾，
X28n0586_p0321a06║故云并及四部。又正法華具列四眾，故云師子月
X28n0586_p0321a07║等五百比丘、比丘尼、五百清信士、五百清信女，故
X28n0586_p0321a08║知師子月是比丘也。尼思佛者，如云尼師壇、尼乾
X28n0586_p0321a09║子等。若千佛經，恐闕略尼字耳。若作五百比丘尼
X28n0586_p0321a10║節句者，大有所妨。䟦陀婆羅等五百菩薩名字，出
X28n0586_p0321a11║在華手。經。
X28n0586_p0321a12║記云牛皮等，如止觀第五記
X28n0586_p0321a13║龍須縛身，入水轉痛；牛皮繫體，向日彌堅。有相福
X28n0586_p0321a14║如龍須牛皮，戒定慧三如身似體，有相心修如縛
X28n0586_p0321a15║如繫，受人天果如入如向，却墮三途如痛如堅。故
X28n0586_p0321a16║大論云：夫利養者，猶如龍須縛身入水，初損戒皮，
X28n0586_p0321a17║次損定肉，後損慧骨。應知今文但用龍須等事，非
X28n0586_p0321a18║用止觀意也。學佛之人，請詳斯文。若云身是菩提，
X28n0586_p0321a19║本無菩提等，豈非龍須牛皮愚癡論耶？豈識聖人
X28n0586_p0321a20║之道哉？涅槃所謂不解我意，即生諍論。故知若會
X28n0586_p0321a21║止觀不思議境說教大體，及今文句四悉意等，則
X28n0586_p0321a22║吾佛之道皎然可知矣。
X28n0586_p0321a23║經偈頌云：其罪畢已，
X28n0586_p0321a24║此指不輕其罪畢已，以由四眾輕賤菩薩作不輕
X28n0586_p0321b01║名，又以瓦石杖木打之。菩薩能忍所有生死一切
X28n0586_p0321b02║罪業，於茲畢已更不起焉，故得臨終具聞法華六
X28n0586_p0321b03║根清淨。生死之罪若未畢已，豈能忍之得六根淨？
X28n0586_p0321b04║此則可類金剛經云：若人受持金剛般若，為人輕
X28n0586_p0321b05║賤，先世罪業則便消滅。
X28n0586_p0321b06║現十神力
X28n0586_p0321b07║輔行中釋應持目連不窮身聲以例諸相，莫不皆
X28n0586_p0321b08║然。坐蓮華臺，居色究竟，並是此相。故知序中放光
X28n0586_p0321b09║現相，及今品中現十神力，并囑累品現大神力，妙
X28n0586_p0321b10║音品初放大人相，並是從於界內丈六卑劣，而現
X28n0586_p0321b11║界外尊特勝相，而為表彰耳。淨名疏中且指別序
X28n0586_p0321b12║放光現相，故云但現尊勝耳。而四明云：法華經中
X28n0586_p0321b13║不曾現起巍巍之相，不亦隱昧乎？悲哉！悲哉！
X28n0586_p0321b14║文句云：舊住是下方等
X28n0586_p0321b15║寶塔品末及壽量品皆明下方與舊住不同，故不
X28n0586_p0321b16║可定執也。震、吼、覺三，動、起、涌三，戶之樞、物之柄，皆
X28n0586_p0321b17║本也、要也。他宗人謂為聲聞說法華，今品自云為
X28n0586_p0321b18║菩薩說法華。記云八自在，如止觀記者，一能作小、
X28n0586_p0321b19║二能作大、三作輕、四作自在、五能有主、六能遠到、
X28n0586_p0321b20║七能動地、八隨意所欲盡能得，亦名八種變化。涅
X28n0586_p0321b21║槃經以此八種釋於我義。頌十神力闕後五者，後
X28n0586_p0321b22║五既表未來，故可以以佛滅度後一行頌之，記中
X28n0586_p0321b23║所辨恐一往耳。前云梵世，即梵王之世界也。又記
X28n0586_p0321b24║中前文云內秘下敘前開迹顯本者，若據文句之
X28n0586_p0321c01║意，內秘外現正當迹門，以上兩句敘於迹門，廢迹
X28n0586_p0321c02║下兩句乃敘本門也。請細詳之。又前記云此字下
X28n0586_p0321c03║別明來意者，應云此中下也。
X28n0586_p0321c04║慈恩、安國、秀公等
X28n0586_p0321c05║長安有十大寺，慈恩、安國十中之二也。慈恩窺基
X28n0586_p0321c06║法師撰法華玄贊十卷，彼第一卷廣立難辭，或云
X28n0586_p0321c07║安國寺有利涉法師、玄秀法師，未詳八相違，更加
X28n0586_p0321c08║涉師二難，故成十不可也。攢，在官切，聚也。舊聞即
X28n0586_p0321c09║聽筵慈訓，後見即近來己意。須加而去者，添品、法
X28n0586_p0321c10║華於囑累後加佛說是經已，乃至作禮而去，於勸
X28n0586_p0321c11║發品後經文只齊具。普賢道：如此添減，甚不可也。
X28n0586_p0321c12║余於京國見慈恩宗人云：囑累品後無而去者，什
X28n0586_p0321c13║師除之；勸發品後有而去者，什師加之。又云：什公
X28n0586_p0321c14║梵夾脫落，失其次第，謬將囑累安神力後。此說無
X28n0586_p0321c15║稽，不可承用。南山宣律師撰釋教內典錄十卷，餘
X28n0586_p0321c16║如前文注之。闍那崛多，此云志德，北天竺人；達摩
X28n0586_p0321c17║笈多，此云法密，南天竺人，二人同譯。添品、法華亦
X28n0586_p0321c18║如前注。龜音丘，茲音慈，國名也，東、南、西、北、中五天
X28n0586_p0321c19║竺也。指南者，文選云：指南司方。注云：指南，車名也。
X28n0586_p0321c20║車上有木，人常指其南，故云司方也。餘如上下注
X28n0586_p0321c21║之。澆，古堯切，亦薄也。生、肇、融、叡四子也。法華論有
X28n0586_p0321c22║兩本：一本一卷，是元魏勒那摩提譯；一本二卷，是
X28n0586_p0321c23║留支三藏譯。餘無所云者，更有不同，如添普門重
X28n0586_p0321c24║頌，合達多品在寶塔品內，迴陀羅尼品在神力品
X28n0586_p0322a01║後，改還著於本人，云彼即迴轉去等，總成六件也。
X28n0586_p0322a02║寢，息也。又云唯願世尊示我令見者，慈恩云：多寶
X28n0586_p0322a03║釋迦雖同塔坐，神力映蔽令其不見，故請見之。此
X28n0586_p0322a04║語不經，經何文云神力蔽耶？神力若弊，經何須云
X28n0586_p0322a05║語多寶佛欲得相見？文殊來時禮二尊足，何不弊
X28n0586_p0322a06║耶？此是不思塔中之言，謬有建立也。矚，之欲切，視
X28n0586_p0322a07║也。慈恩又云：東土上人偏禮二聖，觀音奉珠但分
X28n0586_p0322a08║為二，分身猶在亦復何愆？今謂不然，東土文殊自
X28n0586_p0322a09║禮佛足故分身在，觀音一分奉多寶塔分身已散，
X28n0586_p0322a10║只知以二例二，不思佛與佛塔不同。具云誡土不
X28n0586_p0322a11║獨云山者，寶塔品云：娑婆世界即變清淨，唯留此
X28n0586_p0322a12║會。妙音品中娑婆世界高下不平穢惡充滿，豈非
X28n0586_p0322a13║娑婆前淨後穢耶？何得獨執此會靈山？故知此會
X28n0586_p0322a14║即是靈山。涉師却謂此會與靈山不同，豈非誤哉？
X28n0586_p0322a15║身口意三戒，見行三名六，外同他善名和，內自卑
X28n0586_p0322a16║謙名敬。詎，其呂切，豈也。普賢尚授以句逗者，恐指
X28n0586_p0322a17║壽量品一塵一劫更詳之。而却以唯識滅種死其
X28n0586_p0322a18║心者，唯識所明無性之人、趣寂聲聞，不發菩提心
X28n0586_p0322a19║即菩提心死，若至法華菩提心生而彼不知，專引
X28n0586_p0322a20║法華已前權經權論消通法華，定謂無性及趣寂
X28n0586_p0322a21║者不得作佛，此是妄用唯識滅菩提種，以死法華
X28n0586_p0322a22║菩提心生也。以婆沙菩薩掩其眼者，婆沙菩薩三
X28n0586_p0322a23║祇百劫，是小教中水牛之車方便權行，而彼不知
X28n0586_p0322a24║大小之別，專用婆沙三祇等行以釋法華高廣大
X28n0586_p0322b01║車一乘妙行，此則灼然掩其眼目也。以壽量為釋
X28n0586_p0322b02║疑斷其命者，彼以本門如來壽量為釋疑文，是名
X28n0586_p0322b03║斷其遠壽命根也。如前已引彼文注之。以常住不
X28n0586_p0322b04║徧割其喉者，彼以今經如來壽量為神通延壽，非
X28n0586_p0322b05║常住法。又云：有過去常，無未來常。又云：無性闡提，
X28n0586_p0322b06║趣寂滅種，永不成佛。是則常住佛性不遍矣。此義
X28n0586_p0322b07║只可用釋權經，安得消通今法華耶？以三界八獄
X28n0586_p0322b08║為大科，形斯為小者，彼釋今經多列三界六道四
X28n0586_p0322b09║生八獄等，至於妙旨殊未討論，豈非以三界等為
X28n0586_p0322b10║大科科此經耶？既以此為大科，則形此經為小乘
X28n0586_p0322b11║也。以由小乘涉三界事八獄等相，是故斥之耳。以
X28n0586_p0322b12║一乘四德為小義，無可會歸者，既云形斯為小，則
X28n0586_p0322b13║使一乘常樂我淨為小乘義。此若為小，如何會小
X28n0586_p0322b14║而歸大耶？又彼多用對法論小乘之義以釋今經，
X28n0586_p0322b15║是以一乘四德為小義也。故前文云廣建長章使
X28n0586_p0322b16║迷途者，乃謂法華亦明五濁，與婆沙不別。言表現
X28n0586_p0322b17║表當者，表現在之二因，表當成之二果，故以眾寶
X28n0586_p0322b18║奉佛及塔，例如龍女。次移神力者，今更難慈恩藥
X28n0586_p0322b19║王品囑累宿王華，亦應移向於後乎？故知慈恩徒
X28n0586_p0322b20║立八相違難也。何得許以調達品間者，彼疏許以
X28n0586_p0322b21║達多一品在持品前，而復斥他不許安在寶塔品
X28n0586_p0322b22║後，為失旨也。何不咎論違正法華等者，彼亦責添
X28n0586_p0322b23║品法華，以陀羅尼品在神力品後，違正、妙二本及
X28n0586_p0322b24║以論文。何不準此之意，責於論文違於正經，而却
X28n0586_p0322c01║嫌妙經違於論耶？文句云三千三百那由他者，恐
X28n0586_p0322c02║誤合云三千二百萬億那由他，舊住下方、他方皆
X28n0586_p0322c03║在其中也。測塞者，測應作畟，畟畟塞滿也。他人於
X28n0586_p0322c04║此辨凡夫慳等者，此亦慈恩疏也。準成論中，一、住
X28n0586_p0322c05║處慳，自有五種：一、未來善比丘不欲令來，二、於已
X28n0586_p0322c06║來比丘心生瞋恚，三、令早去，四、藏僧施物不興之，
X28n0586_p0322c07║五、於僧施物生我所心。二、家慳，即是今文護他物
X28n0586_p0322c08║也。亦有五：一、白衣家有不吉與之同憂，二、彼有利
X28n0586_p0322c09║事與之同喜，三、喜白衣富貴，四、斷受者令得不施，
X28n0586_p0322c10║五、生生其家為廁中鬼。三、施慳，今文脫落也。此亦
X28n0586_p0322c11║五：一、常乏資生，二、令施者不得作福，三、令受者不
X28n0586_p0322c12║得財利，四、毀呰善人，五、心常憂惱。四、稱讚慳，亦五：
X28n0586_p0322c13║一、聞讚他人心常憂動，二、毀呰，三、自高卑他，四、常
X28n0586_p0322c14║被惡名，五、當來無淨心。五、法慳，於正法中生慳吝
X28n0586_p0322c15║想，令我獨知十二部經。此自有七，如記所引。慈恩
X28n0586_p0322c16║釋餘深法是般若大乘，不亦謬哉？此品事迹一段
X28n0586_p0322c17║注之，請對文看。
X28n0586_p0322c18║文句云三事具足故大歡喜，仍注云云
X28n0586_p0322c19║云云意者，今引大論耳。以三義故歡喜，文出大論
X28n0586_p0322c20║故也。故大論問云：是諸羅漢已證實際，無復憂喜。
X28n0586_p0322c21║小喜尚無，何況大歡喜？答云：羅漢離三界欲，未得
X28n0586_p0322c22║一切智慧故，於諸甚深法中猶疑不了。是般若中
X28n0586_p0322c23║了了解說，斷除其疑，故大歡喜。即今文云聞清淨
X28n0586_p0322c24║法故歡喜也。大論又云：復次，諸大弟子已證實際。
X28n0586_p0323a01║實際者，即是空、無相、無量、無所分別。佛以此寂滅
X28n0586_p0323a02║法種種分別不壞法性，諸阿羅漢是法中證，故大
X28n0586_p0323a03║歡喜。即今文云聞法獲證故歡喜也。大論又云：佛
X28n0586_p0323a04║善說是空、無相法，諸餘大眾未悉漏盡，信力深故，
X28n0586_p0323a05║亦大歡喜。即今文云說人清淨故歡喜。他但須了
X28n0586_p0323a06║知今經三義純妙歡喜，般若三喜猶帶通、別二種
X28n0586_p0323a07║方便耳。故注云云，良在茲矣。
X28n0586_p0323a08║觀經曰：昔名星光等
X28n0586_p0323a09║觀藥王藥上菩薩經云：過去有佛，號瑠璃光照。滅
X28n0586_p0323a10║度之後，時有比丘，名為日藏，宣布正法。時有長者，
X28n0586_p0323a11║名星宿光，聞說法故，持呵梨勒及諸雜藥，奉上日
X28n0586_p0323a12║藏并諸大眾。因此立名，名為藥王。後當作佛，名為
X28n0586_p0323a13║淨眼。星宿光弟，名電光明，聞說法故，以其醍醐上
X28n0586_p0323a14║妙之藥，而用供養。因此立名，名為藥上。後當作佛，
X28n0586_p0323a15║名為淨藏。若爾，文句引於雪山上藥之說，以釋藥
X28n0586_p0323a16║王，則成誤也。以彼經云上藥，乃是藥上菩薩故也。
X28n0586_p0323a17║殞，于敏切，沒也。庶，冀也。勗，勉也。記云即燒臂也者，
X28n0586_p0323a18║恐誤，應云燒身也。
X28n0586_p0323a19║經云盡一箭道等
X28n0586_p0323a20║嘉祥云：二里也。有人云：地取射垛一百二十步，或
X28n0586_p0323a21║云一百三十步、一百五十步也。無阿脩羅者，無實
X28n0586_p0323a22║脩羅惡道耳。若論權現亦乃有之，故下文云：阿脩
X28n0586_p0323a23║羅等見其無臂也。得現一切色身三昧者，即普現
X28n0586_p0323a24║色身三昧也。此有三義：一者、內現，如經中說：身根
X28n0586_p0323b01║清淨，十界依正於身中現，如淨明鏡現諸色像。二
X28n0586_p0323b02║者、外現，如經中說：普門示現隨機不同，十界色異。
X28n0586_p0323b03║三、內外理，如大集經：觀於己身、眾生身、諸佛身，悉
X28n0586_p0323b04║於己身中現。又見己身、眾生身現，佛身中、眾生身
X28n0586_p0323b05║中亦如是現。又雨海此岸者，有人引正法念經云：
X28n0586_p0323b06║妙高山內海此岸。此岸即南岸也。南岸有香，依處
X28n0586_p0323b07║立名也。六銖者，銖，市朱切，錙銖也。八銖為錙，二十
X28n0586_p0323b08║四銖為兩，六銖即四分中之一分耳。薰陸者，出大
X28n0586_p0323b09║秦國，西域記云：薰陸香樹，樹葉似棠梨也。兜樓婆
X28n0586_p0323b10║者，出鬼神國，此方無故不翻，或云翻為草香也。畢
X28n0586_p0323b11║力迦者，或云即丁香也。栴檀泥水者，前已注之。膠
X28n0586_p0323b12║香者，即白膠香也。正法華云：斷絕五糓專食眾香，
X28n0586_p0323b13║眾香華汁而以飲之，日使身中內外皆香。文句云：
X28n0586_p0323b14║當是者，直是也。慈恩疏中於此經文略無留意，當
X28n0586_p0323b15║知其道果如何哉？
X28n0586_p0323b16║記云：投巖無招外行之論，赴火不為內眾之譏，故勝
X28n0586_p0323b17║熱息善財之疑，尼乾生嚴熾之解
X28n0586_p0323b18║華嚴經云：善財南行，尋善知識。有婆羅門，名為勝
X28n0586_p0323b19║熱。修行苦行，求一切智。四面火聚，猶如大山。中有
X28n0586_p0323b20║刀山，高峻無極。登此山上，投身火聚。善財見已，乃
X28n0586_p0323b21║云：我發菩提心等。勝熱告云：汝今若能上此刀山，
X28n0586_p0323b22║投身火聚，諸菩薩行，皆悉清淨。善財念之：人身難
X28n0586_p0323b23║得，將非是魔之所作耶？爾時十千梵王，空中告云：
X28n0586_p0323b24║莫作此念。今此聖者，得金剛焰三昧光明法門，度
X28n0586_p0323c01║諸眾生。善財聞已，心大歡喜，投身火聚。未至之間，
X28n0586_p0323c02║即得菩薩善住三昧。如經具說。言勝熱者，於五熱
X28n0586_p0323c03║中，成勝行故。薩遮尼乾經云：鬱闍延城，有王名嚴
X28n0586_p0323c04║熾。于時佛在王國園中，與諸大眾而說諸法。時嚴
X28n0586_p0323c05║熾王，問大薩遮尼乾子治國之法。時尼乾子，為王
X28n0586_p0323c06║廣說修行十善，如法治世。王心念之：此尼乾子，所
X28n0586_p0323c07║說法皆隨順如來。我今當問，彼於佛法，有敬心不？
X28n0586_p0323c08║即便問云：世間頗有聰明大智，有罪過不？尼乾答
X28n0586_p0323c09║云：能雨婆羅門，聰明利根，有多婬失。頗羅墮婆羅
X28n0586_p0323c10║門，有多睡失。波斯匿王，有多食失。汝嚴熾王，有卒
X28n0586_p0323c11║暴失。唯有沙門瞿曇大智，具妙功德，無諸失也。故
X28n0586_p0323c12║勝熱之赴火，尼乾之投嚴，皆與實相，不相違背。以
X28n0586_p0323c13║尼乾外道，投嚴苦行，不可思議。勝熱赴火，雖是歷
X28n0586_p0323c14║別，今從得意，乃順圓融。
X28n0586_p0323c15║有人問云：律制燒身得蘭，燒指得吉。乃至咸迷大小
X28n0586_p0323c16║南山引五分四分云：自殺者，偷蘭遮罪。又引十誦：
X28n0586_p0323c17║自傷毀形，乃至斷指，皆犯罪也。故自殺得蘭，殺人
X28n0586_p0323c18║犯夷。廣如小乘律文說也。引梵網中，若不燒身，非
X28n0586_p0323c19║出家菩薩者，准戒疏中，性地已上，方能此制也。義
X28n0586_p0323c20║淨法師寄歸傳云：燒身不合諸出家眾，初學之流，
X28n0586_p0323c21║情存猛利，將燒指作精勤用，然身為大福。然則經
X28n0586_p0323c22║中事存導俗，己身尚勸供養，何況諸餘外物？若乃
X28n0586_p0323c23║出家，局乎律藏，於戒有違，未見其可。然眾生喜見，
X28n0586_p0323c24║斯乃俗流，燒身臂等，誠其宜矣。豈以菩薩捨男捨
X28n0586_p0324a01║女，令比丘求男女以捨之云云。餘謂義淨妄有破
X28n0586_p0324a02║立，非小非大。若約小乘，何得辨眾生喜見耶？若約
X28n0586_p0324a03║大乘，何不引梵網，而却用小乘律藏耶？諒是未讀
X28n0586_p0324a04║梵網戒耳。近代誠師要覽，亦不引梵網文，可謂惑
X28n0586_p0324a05║亂之深矣。
X28n0586_p0324a06║先小後大，依何夏次
X28n0586_p0324a07║先小後大，則開小夏以成大夏，亦應須云先大後
X28n0586_p0324a08║小。在小則依小，在大則依大。
X28n0586_p0324a09║先大後小，何心而受
X28n0586_p0324a10║若依涅槃經意，應用扶律談常之心，故云若先受
X28n0586_p0324a11║大，後方出家，更受律儀。如涅槃中五篇七聚，並是
X28n0586_p0324a12║出家菩薩律儀。若依法華之意，則用為實施權之
X28n0586_p0324a13║心，亦應須云先小後大，則用開權顯實之心。
X28n0586_p0324a14║先小後大，開小乘遮不
X28n0586_p0324a15║如燒身臂指，小乘律部遮而斷之，大乘梵網開而
X28n0586_p0324a16║不禁。故知先小後大，定開小乘遮矣。又亦應云：先
X28n0586_p0324a17║小後大，遮小乘開。如三種淨肉，小乘所開，大乘則
X28n0586_p0324a18║遮。此如楞嚴、涅槃等說。
X28n0586_p0324a19║先大後小，遮菩薩開不
X28n0586_p0324a20║先大後小，在大則大，於菩薩戒，實無所遮。在小則
X28n0586_p0324a21║小，從權暫遮，實不遮也。以元知大，為究竟故。
X28n0586_p0324a22║一界之內，兩眾如何
X28n0586_p0324a23║小自依小，大自依大。
X28n0586_p0324a24║一身之中，二體同異
X28n0586_p0324b01║先小後大，則小乘戒體轉為大乘戒體。先大後小，
X28n0586_p0324b02║則但於一切發得身口清淨，若無作戒體，不復發
X28n0586_p0324b03║也。大小戒體，如前後注之。
X28n0586_p0324b04║大秉於小，取益從何
X28n0586_p0324b05║大秉小者，為欲引導令入大故。又復習小以助大
X28n0586_p0324b06║故，為施權故，為扶律故，既不失小，益又從大。大乘
X28n0586_p0324b07║若乃撥無二乘，亦為犯戒。若乃讀於外道典籍，為
X28n0586_p0324b08║伏彼故，亦不犯戒。又諸大乘不許習近小乘外道
X28n0586_p0324b09║者，恐人一向失菩提故。若習小助大，有何不可？
X28n0586_p0324b10║小誦於大，招損誰測
X28n0586_p0324b11║菩薩戒云：若受菩薩戒，不誦此戒者，非佛種子。故
X28n0586_p0324b12║知不受大戒，不得誦矣。例如不受小戒，亦不得誦
X28n0586_p0324b13║也。今受小者，而誦大戒，實自招損。然雖招損，誰能
X28n0586_p0324b14║測知？良由此土大小咸迷，西方不爾，大小元分。然
X28n0586_p0324b15║四依出世，必大小俱弘，權實相融，名報佛恩也。言
X28n0586_p0324b16║來種者，佛意欲令分起行故，為菩提故，為利他故，
X28n0586_p0324b17║伏煩惱故，隨照了故，厭生死故，達文字故，遠眷屬
X28n0586_p0324b18║故，為乘急故，為俱急故，無希望故，遠名利故，亡彼
X28n0586_p0324b19║我故，折憍慢故，敬求者故，不請友故，請加被故，讚
X28n0586_p0324b20║他說故，遠離諍故，離戲笑故。得如是等二十法已，
X28n0586_p0324b21║略可微為信行乘種。若不爾者，為種實難。
X28n0586_p0324b22║經云：得解一切眾生語言三昧等
X28n0586_p0324b23║大寶積經云：復有三昧，名解一切眾生語言。得此
X28n0586_p0324b24║三昧，善能宣說一切語言，於一字中說一切字，了
X28n0586_p0324c01║一切字同於一字，須以此文作圓妙說。甄迦羅者，
X28n0586_p0324c02║俱舍論云：矜羯羅。五十二數中，即第十六數也。頻
X28n0586_p0324c03║婆羅者，即第十八數也。俱舍云：頻䟦羅。阿閦婆者，
X28n0586_p0324c04║即第二十數也。俱舍云：何芻婆？故知新舊翻釋異
X28n0586_p0324c05║耳。或云：那由他是百萬億，甄迦羅是千千萬億，頻
X28n0586_p0324c06║婆羅是百千千萬億，阿閦婆是萬千千萬億。請更
X28n0586_p0324c07║詳之。𧂐，應作積，子智切，委積也。高三世界者，或云：
X28n0586_p0324c08║從欲界至色，究竟為一，如是至三，故云三也。余謂
X28n0586_p0324c09║高三千世界也。故小千至初禪，中千至二禪，大千
X28n0586_p0324c10║至三禪，高三即至四禪也。例如徧覆三千大千世
X28n0586_p0324c11║界也。能然手指乃至足一指者，夫一指有三節，既
X28n0586_p0324c12║云能然手指乃至足一指，故知能然手指是一節
X28n0586_p0324c13║指，乃至足一指是具足然盡一指三節也。言乃至
X28n0586_p0324c14║者，以初一節乃至三節皆盡也。首楞嚴云：我滅度
X28n0586_p0324c15║後，其有比丘發心決定修三摩提，能於如來形像
X28n0586_p0324c16║之前，身然一燈，燒一指節，及於身上爇一香炷，我
X28n0586_p0324c17║說是人無始宿債一時酬畢，長揖世間，永脫諸漏。
X28n0586_p0324c18║以此觀之，義淨等師乖僻甚矣。
X28n0586_p0324c19║記云：十寶山引華嚴等
X28n0586_p0324c20║雪山出藥，香山出香，軻梨羅山出華，仙聖山有五
X28n0586_p0324c21║通住，由乾陀山藥叉居之，馬耳山出妙果，尼民陀
X28n0586_p0324c22║山龍居，斫迦羅山出大力自在者，宿慧山有脩羅，
X28n0586_p0324c23║須彌山諸天住之。又引七金山者，故知七金山即
X28n0586_p0324c24║十山中所收也。七金并須彌成八，更加雪山、香山
X28n0586_p0325a01║為十也。俱舍云：南州之北有雪山、香醉山也。又云：
X28n0586_p0325a02║南洲從中向北各有三重，黑山也。土山即土石諸
X28n0586_p0325a03║山也。遶小千界名小鐵圍，遶中千、大千名大鐵圍
X28n0586_p0325a04║也。他宗人云：須彌、七金、小大鐵圍為十山。又改十
X28n0586_p0325a05║字為七字，引添品法華云：及七寶山。今謂華嚴自
X28n0586_p0325a06║有十山，何須取鐵圍耶？若取鐵圍，何不取土黑山
X28n0586_p0325a07║耶？何得改十為七耶？何必以添品證今耶？應知通
X28n0586_p0325a08║舉十寶山，於中別以須彌為第一耳，那謂及之一
X28n0586_p0325a09║字無用耶？記云則爾者，則字誤，應作別字。
X28n0586_p0325a10║文句云：輪王號令止在四域。乃至云：譬餘經說三諦
X28n0586_p0325a11║三昧，各不相收，不自在等
X28n0586_p0325a12║若據經文，始從大海，終至如佛十種歎體，皆在今
X28n0586_p0325a13║經。始從一切川流江河，終至第十諸法諸經，皆是
X28n0586_p0325a14║昔日四味三教。今文句以輪王釋梵，譬餘經說三
X28n0586_p0325a15║諦三昧，各不相收，不得自在，則與經意甚為不便。
X28n0586_p0325a16║何者？經意豈不乃以輪王釋梵為尊、為王、為父，歎
X28n0586_p0325a17║今經法體耶？豈不以諸小王及三十二天一切眾
X28n0586_p0325a18║生，譬於昔日四味三教眾經諸經，及一切賢聖學
X28n0586_p0325a19║無學菩薩等耶？敬請後德微細詳之。
X28n0586_p0325a20║經云：大梵為眾生父，婆利師迦那婆摩利
X28n0586_p0325a21║外道世人計大梵王為眾生父，佛亦順世，舉以為
X28n0586_p0325a22║喻耳。劫初一人手波海水，千頭二千手化生水上，
X28n0586_p0325a23║臍有蓮華，華有光明，梵王於此華下而生。生已念
X28n0586_p0325a24║言：何故世間空無眾生？作此念時，他方眾生應生
X28n0586_p0325b01║此者，有八天子忽然化生。八天子是眾生父母，梵
X28n0586_p0325b02║王乃是八天子父，故大梵王為世界主，住於初禪。
X28n0586_p0325b03║二禪已上無言語法，故不立王。瓔珞中云：禪禪之
X28n0586_p0325b04║中皆有梵王，但是加修四無量心，報勝為王，無統
X28n0586_p0325b05║御也。初禪中有覺觀言語，則有主領，乃作娑婆世
X28n0586_p0325b06║界主矣。婆利師迦，亦云婆師迦。婆師迦，此云夏生
X28n0586_p0325b07║華，又云雨華，此華雨時方生故也。那婆，此云雜華
X28n0586_p0325b08║也。摩利，此云鬘華也。其餘諸華，前已注之。
X28n0586_p0325b09║百八萬億
X28n0586_p0325b10║或引正法華云：千八百萬億。應法師音云：八百萬
X28n0586_p0325b11║億。妙法華云：百八十萬億。準西國有四億數：一以
X28n0586_p0325b12║十萬為億，二以百萬為億，三以千萬為億，四以萬
X28n0586_p0325b13║萬為億。若以十萬為億，計有一千八百萬億，即正
X28n0586_p0325b14║法華云也。若以百萬為億，計有百八十萬億，即妙
X28n0586_p0325b15║法華云也。若以千萬為億，未見其文也。若以萬萬
X28n0586_p0325b16║為億，即梵本云十八俱胝。俱胝，百億也。而云百八
X28n0586_p0325b17║萬億、八百萬億，皆非也。以由與西國四種億不相
X28n0586_p0325b18║當故，學者詳之。
X28n0586_p0325b19║放大人相及放毫光
X28n0586_p0325b20║文句云：大人相者，大相海也。記云：是不思議相海，
X28n0586_p0325b21║故名為大。文句次文又云：佛一一相，皆法界海。記
X28n0586_p0325b22║中亦云：不思議相海。故知即是輔行中云報身不
X28n0586_p0325b23║思議海也。以從劣應現，於勝應尊特，大人之相，光
X28n0586_p0325b24║明色像，無量無邊，乃是舍那他報故也。若輔行解
X28n0586_p0325c01║止觀文云：深解相海，但是色身相好無邊，名之為
X28n0586_p0325c02║海。定非今文放大人相不思議相海矣。已如十不
X28n0586_p0325c03║二門圓通記辨。是知今文放大人相不思議海，與
X28n0586_p0325c04║夫別序放光現相，勝應尊特，及神力品放光現相，
X28n0586_p0325c05║十種神力，申手摩頂，現大神力等，莫不皆是不思
X28n0586_p0325c06║議海，舍那尊特他受用報也。今經從劣現勝既爾，
X28n0586_p0325c07║金光明云：身放大光，普照十方，佛光巍巍，明𦦨熾
X28n0586_p0325c08║盛，其明普照一切佛剎。豈非亦是放大人相不思
X28n0586_p0325c09║議海？文句解云：正讚尊特，不其然乎？以放光既爾，
X28n0586_p0325c10║諸相咸然。故輔行云：身聲既爾，諸相例然。坐蓮華
X28n0586_p0325c11║臺，及色究竟，皆此相也。故華嚴經如來十身相海
X28n0586_p0325c12║品中，明九十七種大人之相，莫不皆說放大光明，
X28n0586_p0325c13║普照十方一切法界。但法華已前，兼帶方便，不及
X28n0586_p0325c14║今經純一無麤。淨名疏云：四度現尊勝，唯法華第
X28n0586_p0325c15║一。即此意也。四明自來不知此義，輙便斥云：生身
X28n0586_p0325c16║之上，放起尊特，宛同戲劇。又乃斥云：龍尊所讚，望
X28n0586_p0325c17║彼華嚴九十七種，全不相類。嗚呼哀哉！四明乃是
X28n0586_p0325c18║斥於佛經放光現勝，以為戲劇耳。傷如之何！傷如
X28n0586_p0325c19║之何！後學遭其所惑，至今六七十載，無一省察者，
X28n0586_p0325c20║豈非善根微弱，淪胥以墜乎？又下記中云：約應身
X28n0586_p0325c21║現相，宜附他經者，此如文句第一云：帶比丘像，現
X28n0586_p0325c22║尊特身，是通教佛。若爾，今經從丈六卑劣，現大人
X28n0586_p0325c23║勝相，如何辨之？答：此如文句第二云：若丈六佛即
X28n0586_p0325c24║毗盧遮那法身放光者，圓義也。故知通佛帶比丘
X28n0586_p0326a01║像，現尊特身，而尊特佛與丈六佛共放光者，猶未
X28n0586_p0326a02║相即，仍是異體。故附他經，帶方便教，良由於此。既
X28n0586_p0326a03║且從他，豈非一往？故復從大，方成究竟。是知今經
X28n0586_p0326a04║正義，從劣現勝，乃是丈六佛即法身放光。既即法
X28n0586_p0326a05║身，豈非同體不思議乎？不二門云：廣狹勝劣難思
X28n0586_p0326a06║議。良由於此。故與約事校量，徧體毛功德，不及一
X28n0586_p0326a07║好功德等。優劣勝負，附方便教，他經之義，不可同
X28n0586_p0326a08║年矣。
X28n0586_p0326a09║為無量無邊
X28n0586_p0326a10║此第七經，平聲呼者二十八字，於中訓作有十二
X28n0586_p0326a11║字。閻浮檀金為莖，此自有二。白銀為葉，此自有二。
X28n0586_p0326a12║金剛為須，此自有二。以為其臺，此自有二。變為女
X28n0586_p0326a13║身，皆號之為，名為旋陀羅尼，名為觀世音，因便示
X28n0586_p0326a14║偈文耳。以什公不譯故，下去準知。有六字訓，被若
X28n0586_p0326a15║為大水所漂，為人所推墮，若為魔所著者，亦不為
X28n0586_p0326a16║女人，是人不為，亦不為嫉妬。有五字訓，得為諸佛
X28n0586_p0326a17║護念，為諸如來，為千佛授手，為釋迦牟尼佛，此自
X28n0586_p0326a18║有二。有四字訓，是寧為多，不則為侵毀，此自有三。
X28n0586_p0326a19║有一字訓，定汝等師為是誰。去聲呼者四十四字，
X28n0586_p0326a20║於中訓與有三十七字。而為說法，願為我等，當為
X28n0586_p0326a21║汝等，處處為諸眾生，為諸眾生而為說法，此自有
X28n0586_p0326a22║四。而為現形，云何而為，而為說法，此有十九。我為
X28n0586_p0326a23║汝略說，能為作依怙，為現神變，我等為父，為王說
X28n0586_p0326a24║法，當為說之，而為說法。有七字訓，以為無量無邊，
X28n0586_p0326b01║汝能為供養，為求金銀，我亦為擁護，我亦為愍念，
X28n0586_p0326b02║為欲發起，亦為供養。
X28n0586_p0326b03║文句云：有始等
X28n0586_p0326b04║借論語文明其意耳。
X28n0586_p0326b05║記云：又此十六是法華三昧異名，隨義說之
X28n0586_p0326b06║得妙幢相者，慈恩云：如幢高顯眾德莊嚴。今謂不
X28n0586_p0326b07║可思議名妙，高出偏小名幢，顯露可見名相。法華
X28n0586_p0326b08║者，慈恩云：達一乘理。今謂三諦圓融名法，譬喻奇
X28n0586_p0326b09║特名華。淨德者，慈恩云：斷雜染得勝德。今謂四德
X28n0586_p0326b10║中一名淨，一復具四名德。宿王戲者，慈恩云：宿謂
X28n0586_p0326b11║星宿，王即自在，戲即游樂。今謂本具三千名宿，三
X28n0586_p0326b12║千即中名王，全中而現名戲。大威德陀羅尼經云：
X28n0586_p0326b13║宿王乃是月之異名，故知月為眾星王也。無緣者，
X28n0586_p0326b14║慈恩云：無所緣定離攀緣也。今謂圓頓大慈不緣
X28n0586_p0326b15║生法，偏小之慈名無緣也。智印者，慈恩云：真智為
X28n0586_p0326b16║印刊定是非。今謂一心妙智印一切法，無非佛法
X28n0586_p0326b17║名智印也。解一切眾生語言者，慈恩云：發詞無礙。
X28n0586_p0326b18║今謂如前所引大寶積經。集一切功德者，慈恩云：
X28n0586_p0326b19║集福王也。今謂大品經云：住是三昧集諸三昧功
X28n0586_p0326b20║德，名集諸功德。諸與一切辭異義同，苟非圓妙之
X28n0586_p0326b21║理，安能集諸者哉？清淨者，慈恩云：七淨等也。今謂
X28n0586_p0326b22║十住斷結經云：入此三昧，令諸眾生得法眼淨。依
X28n0586_p0326b23║今經意，五眼清淨也。神通游戲者，慈恩云：起大神
X28n0586_p0326b24║通。今謂大論問云：神通所作，何名游戲？答：化物自
X28n0586_p0326c01║在，游諸世間，譬如兒戲。神名天心，通名慧性。大論
X28n0586_p0326c02║從通，今須圓妙。慧炬者，慈恩云：照明真俗。今謂大
X28n0586_p0326c03║集虗空藏經云：能摧一切障蓋纏故。依今經意，平
X28n0586_p0326c04║等大慧，如炬除暗。莊嚴王者，慈恩云：內外莊嚴。今
X28n0586_p0326c05║謂圓中道王，緣了莊嚴。淨光明者，慈恩云：放神光
X28n0586_p0326c06║也。今謂大品經云：住是三昧，不得諸三昧垢明，名
X28n0586_p0326c07║為淨光。又悲華經云：於諸法中，不見有垢，名淨光
X28n0586_p0326c08║明，須作圓說。淨藏者，慈恩云：含眾德故。今謂如來
X28n0586_p0326c09║藏性，淨無染穢，含攝三千。不共者，慈恩云：不共二
X28n0586_p0326c10║乘。今謂非獨不共二乘，亦乃不共偏小菩薩。日旋
X28n0586_p0326c11║者，慈恩云：如日明朗，照四生也。今謂大集虗空藏
X28n0586_p0326c12║經云：能觀一切有情心故，名為日旋。自非實智大
X28n0586_p0326c13║明，化復作化，如何彰顯日旋用耶？
X28n0586_p0326c14║約座為誡，依空亡相
X28n0586_p0326c15║一切法空是如來座，所以依空亡於身相，即是身
X28n0586_p0326c16║相與虗空等，亡泯寂滅無相之義。故次句云：身是
X28n0586_p0326c17║有相，理為妙空。一塵之身咸與理等，況丈六之質
X28n0586_p0326c18║而生劣想耶？何者？丈六之質既是有相，依空亡泯，
X28n0586_p0326c19║非相無形，豈可生於丈六有相卑劣之想乎？深不
X28n0586_p0326c20║可矣。而文句云尊嚴者，乃指空理為尊嚴耳。四、明
X28n0586_p0326c21║不曉文句及記。依空亡相，乃立即劣，是勝尊特，豈
X28n0586_p0326c22║不謬矣哉？
X28n0586_p0326c23║佛及弟子身俱是劣，俱隱寂忍而耐其拙
X28n0586_p0326c24║經文既云佛及菩薩身形卑小，文句乃云：師既施
X28n0586_p0327a01║權，弟子隱實。師若施權，豈不隱實？弟子隱實，豈不
X28n0586_p0327a02║施權？綺文互現，義必貫通。所以記云：佛及弟子身
X28n0586_p0327a03║俱是劣，俱隱寂忍而耐其拙。故知師弟俱隱尊特
X28n0586_p0327a04║寂滅之忍、瓔珞之服，而現卑劣生法之忍、弊垢之
X28n0586_p0327a05║衣，名為隱實施權耳。何者？釋迦既脫舍那之服，而
X28n0586_p0327a06║著弊垢之衣，諸菩薩眾豈不亦爾？如普賢菩薩身
X28n0586_p0327a07║量、音聲、色像無邊，入此娑婆，促身令小，豈非弟子
X28n0586_p0327a08║隱尊勝之實，施卑劣之權乎？故知勝劣、尊卑正約
X28n0586_p0327a09║身相大小分之，不約部教諦理而辨。若不爾者，今
X28n0586_p0327a10║經部教既乃俱妙，何故師弟身小卑劣耶？四明云：
X28n0586_p0327a11║佛知妙音所將之眾，不知娑婆開權之妙，於佛輙
X28n0586_p0327a12║生定小之譏，故寄妙音規未達者，意令得悟即劣
X28n0586_p0327a13║之勝、秘妙之權。既誡勿生下劣之想，乃是令起尊
X28n0586_p0327a14║特之心。今問四明即劣之勝及以令起尊特之心，
X28n0586_p0327a15║於室、衣、座三誡之說是何所收？若是空座，空座自
X28n0586_p0327a16║是依空亡相，何得謂之即劣之勝，起尊特心？若是
X28n0586_p0327a17║室衣，室衣乃是慈臨大千，宜須高下應住，無緣安
X28n0586_p0327a18║其穢土。師弟皆悉隱實施權，身俱卑劣，俱隱寂忍，
X28n0586_p0327a19║而耐其拙。況妙玄云：釋迦住生身而顯一。釋籤云：
X28n0586_p0327a20║法華會主是釋迦垢衣，他方大士從釋迦生身聞
X28n0586_p0327a21║法進道等。其文炳然，猶如日月，何得自立即劣之
X28n0586_p0327a22║勝，起尊特心？文句及記明隱實施權，身俱卑劣，四
X28n0586_p0327a23║明乃立即劣為勝，起尊特心，豈非對文違戾之甚？
X28n0586_p0327a24║具如十不二門圓通記中委辨其謬。然從別序至
X28n0586_p0327b01║今品初，放光現相，雖是尊勝，收光攝相，卑劣宛然。
X28n0586_p0327b02║故知今經除現相表彰之外，皆是劣應之相耳。若
X28n0586_p0327b03║謂玄籤明開垢衣，內身即是瓔珞長者，何故今文
X28n0586_p0327b04║明隱寂忍尊勝瓔珞，而施拙弊卑劣垢衣？莫是玄
X28n0586_p0327b05║籤明開，今文明施，開施不同，即著有異，成天殊之
X28n0586_p0327b06║謗乎？
X28n0586_p0327b07║一切應身化儀示迹說法之處，皆具三誡
X28n0586_p0327b08║請詳此文，而欲引於當知法華報佛所說，及世講
X28n0586_p0327b09║者嗔法華經應佛所說，其可得乎？故知應身乃是
X28n0586_p0327b10║分段生身，丈六卑劣耳。體同用殊，不須疑也。玄籤
X28n0586_p0327b11║所明開垢衣內身，即瓔珞長者，乃是同體相即之
X28n0586_p0327b12║義。良以衣瓔外用雖少差殊，而實相法身內體不
X28n0586_p0327b13║別故也。今文所明隱勝現劣，乃是用異故常分，良
X28n0586_p0327b14║以體同故。雖然，相即用異，故勝劣不濫。體即實相，
X28n0586_p0327b15║無有分別；用則立法，差降不同。及體同用殊等文，
X28n0586_p0327b16║即其意也。故淨名疏乃以放光從劣現勝，名為尊
X28n0586_p0327b17║特。今文句記乃以丈六卑劣，元從華嚴之後脫珍
X28n0586_p0327b18║著弊，及收光攝相，卑劣宛然，名為應身。是則若非
X28n0586_p0327b19║勝劣同體，安能從劣現勝，攝勝從劣乎？是故一家
X28n0586_p0327b20║諸文所明身相之義，各有所以。人不見之，誠可悲
X28n0586_p0327b21║哉！
X28n0586_p0327b22║經云：閻浮檀金，甄叔迦寶
X28n0586_p0327b23║閻浮檀金，西域河名，近閻浮樹。其金出彼河中，此
X28n0586_p0327b24║河因樹得名，金因河立號。或云：閻浮樹半臨陸地，
X28n0586_p0327c01║半臨大海，此海水底有金色徹水上。甄叔迦，此云
X28n0586_p0327c02║赤色。西域記云：甄叔迦樹，其華赤色，形大如手。今
X28n0586_p0327c03║此寶色赤亦似之。
X28n0586_p0327c04║目如廣大青蓮華葉等
X28n0586_p0327c05║僧肇注維摩經云：天竺有青蓮華，其葉脩廣，青白
X28n0586_p0327c06║分明，有大人眼目之相，故借之以為況焉。那羅延，
X28n0586_p0327c07║此云力士也。
X28n0586_p0327c08║問訊世尊少病惱等
X28n0586_p0327c09║此中問訊少病惱等，若以前文室、衣、座誡而和會
X28n0586_p0327c10║者，法空為座，依空亡相，非相無形，豈有病惱之事
X28n0586_p0327c11║而興問訊者哉？但前衣室文云：師弟隱實施權，以
X28n0586_p0327c12║慈臨大千，宜須高須下。身俱是劣，而耐其拙，故今
X28n0586_p0327c13║問訊乃云少病少惱等也。故玄籤引釋論文云：佛
X28n0586_p0327c14║有生、法二身，生身佛示同人法，是故乃有寒熱病
X28n0586_p0327c15║患等。法性尊特身佛光明色像無量無邊，無有病
X28n0586_p0327c16║惱，故諸菩薩問訊病惱，但問生身，不問法性尊特
X28n0586_p0327c17║之身。以法性尊特之身乃是界外方便實報之佛，
X28n0586_p0327c18║何有病患寒熱一事？汝釋籤指法性尊特是約界
X28n0586_p0327c19║外，良由此也。若乃生身既是分段示同人法，是故
X28n0586_p0327c20║不無病惱等事，所以問訊但問生身，意在茲焉。四、
X28n0586_p0327c21║明不曉乃立即劣是勝。又云：法華尊特，不欠入滅。
X28n0586_p0327c22║又云：華嚴藏塵，舍那相好，定是分段生滅之身。嗚
X28n0586_p0327c23║呼哀哉！顛倒說法，一至於此，無識之徒望聲傳習，
X28n0586_p0327c24║只知一期人情相順，不思謗法長劫之苦。敬願後
X28n0586_p0328a01║德子細推尋，余豈好辨哉？蓋為祖道也。
X28n0586_p0328a02║安樂行不等
X28n0586_p0328a03║行字平聲，不音否，下去除不孝不敬外，皆否音讀
X28n0586_p0328a04║之。或云：無不孝父母、不敬沙門、邪見、不善心不？十
X28n0586_p0328a05║五字一勢讀之，上三不字入聲呼，最下不字否音，
X28n0586_p0328a06║遂以最初無字、最末不字而讀云：無不孝父母不？
X28n0586_p0328a07║無不敬沙門不？無邪見不？無不善心不？學者詳之。
X28n0586_p0328a08║如何文句云答其神力之問者，越板脫落一箇問
X28n0586_p0328a09║字？文句釋三昧陀羅尼，引上品云：初得色身者，即
X28n0586_p0328a10║於日月淨明德佛法中精進經行，得現一切色身
X28n0586_p0328a11║三昧也。轉身得語言者，即以三昧供養。然身供養
X28n0586_p0328a12║已，命終之後，故云我先供養佛已，得解一切語言
X28n0586_p0328a13║等也。依文句說，其理無違，記中所辨恐誤也。體一
X28n0586_p0328a14║故言猶是色法，用異故言三昧陀羅尼。
X28n0586_p0328a15║文句云當途王經等
X28n0586_p0328a16║途，道也，亦世也。王，尊也，大也。統攝自在，最為尊大
X28n0586_p0328a17║也。意言此是流通中當世尊大之經也。故云方便
X28n0586_p0328a18║安樂，壽量普門，並是本迹之根源，斯經之樞鍵。昔
X28n0586_p0328a19║者讖師游化河西，沮渠蒙遜患苦所纏，乃問讖師。
X28n0586_p0328a20║讖云：觀音最能拔苦。沮渠國王由是歸依，遂得免
X28n0586_p0328a21║難。所以此品部外別行。今天台師亦別解釋，文有
X28n0586_p0328a22║二卷，謂之別行。福能轉壽者，如道泰師，元魏末人
X28n0586_p0328a23║也。夢人謂曰：汝當終於四十二矣。及至其年，遇病
X28n0586_p0328a24║甚憂，悉以身資為福，四日四夜稱觀世音。忽見光
X28n0586_p0328b01║明而覩觀音，其患遂愈，後終延壽。所言羅漢尚能
X28n0586_p0328b02║轉福為壽者，大論云：不壞法羅漢，於深禪定而得
X28n0586_p0328b03║自在，能起頂禪。得此頂禪，能轉福為壽，轉壽為福。
X28n0586_p0328b04║願智頂禪，如諸文說。藥樹王者，大涅槃云：譬如藥
X28n0586_p0328b05║樹，名曰樹王，於諸藥中最為殊勝，能滅諸病。如意
X28n0586_p0328b06║珠王，如大品云：其珠著身，暗中得明，熱時得涼。又
X28n0586_p0328b07║止觀云：天上勝寶，狀如芥粟，有大功能，稱意雨寶。
X28n0586_p0328b08║二求兩願者，二求即兩願，為對三毒七難，是故云
X28n0586_p0328b09║也。應知冥益，則不見不聞，而覺而知；是冥非顯益，
X28n0586_p0328b10║則不見不聞，不覺不知。脩羅琴者，大論云：法身菩
X28n0586_p0328b11║薩化無量身，度生說法，而菩薩心無所分別，如脩
X28n0586_p0328b12║羅琴，常自出聲，隨意而作，無人彈者。又緊那羅所
X28n0586_p0328b13║彈之琴，閻浮檀金華葉莊嚴，善淨業報之所造作，
X28n0586_p0328b14║彈時音徧聞三千界，宣說無生寂滅之法，隱蔽諸
X28n0586_p0328b15║餘一切音樂。釋籤中引伯益造井，貨狄造舟。淨名
X28n0586_p0328b16║經云：或作日月天地水火風等，故云雲蔭日照也。
X28n0586_p0328b17║越板入法門，普中多一箇法字。普門圓通者，普門
X28n0586_p0328b18║如今經，圓通如楞嚴，普門圓通，其義一也。大矣哉！
X28n0586_p0328b19║吾祖智者所談法義，懸與唐朝所譯楞嚴宛如符
X28n0586_p0328b20║契，靈山親稟，其聖人乎？
X28n0586_p0328b21║記云：此土謝過肉祖，彼國興敬偏服等
X28n0586_p0328b22║史記列傳云：范睢，魏人也。先事魏大夫須買，須買
X28n0586_p0328b23║使於齊，范睢從。留數月，齊襄王聞睢辨口，賜金十
X28n0586_p0328b24║斤。須賈知而大怒，謂睢以魏國陰事告齊。既歸，遂
X28n0586_p0328c01║以告魏相魏齊。魏齊大怒，使舍人笞擊睢，佯死，即
X28n0586_p0328c02║置廁中。睢後得出，更名姓曰張祿，隨秦昭王使王
X28n0586_p0328c03║稽入秦，秦拜為客卿，後遂相秦。魏聞秦欲伐韓，魏
X28n0586_p0328c04║使須賈於秦。范睢聞之，微行蔽衣見須賈。須賈驚
X28n0586_p0328c05║曰：范叔無恙乎？范睢曰：然，逃亡至此耳。須賈因問：
X28n0586_p0328c06║秦相張祿，君知之乎？范睢曰：主人翁知之，請為君
X28n0586_p0328c07║見於張君。遂入秦相府。府中識者皆避，須賈怪之。
X28n0586_p0328c08║范睢入，久而不出。須賈問門下，門下曰：即吾相張
X28n0586_p0328c09║祿也。須賈大驚，乃肉袒膝行謝罪曰：賈不意君能
X28n0586_p0328c10║自致於青雲之上，賈不敢復讀天下之書。賈有湯
X28n0586_p0328c11║鑊之罪，唯君死生之。西方以袒為敬，而偏右者，表
X28n0586_p0328c12║弟子事師執奉充役便也。大品空無盡者，即色是
X28n0586_p0328c13║空，非色滅空，空故無盡也。大集八十無盡者，彼經
X28n0586_p0328c14║身子問：誰字仁為無盡？答云：初發菩提心時，已不
X28n0586_p0328c15║可盡，乃至廣說六度無盡等。最後乃是方便無盡，
X28n0586_p0328c16║仍自結云八十無盡。此八十科涉四卷經。淨名云：
X28n0586_p0328c17║非盡者，不盡有為，不捨眾生故。非無盡者，不住無
X28n0586_p0328c18║為，不以空為證故。問答已是二莊嚴竟者，若觀文
X28n0586_p0328c19║句意，則以前問答為慧，後問答為福，故云前以也。
X28n0586_p0328c20║多苦苦一人等
X28n0586_p0328c21║文句云：多苦苦一人，多人受一苦，一人受多苦，一
X28n0586_p0328c22║人受少苦。應知此文第一句與第三句濫，或別有
X28n0586_p0328c23║意，或恐文誤，應改第三句一人受多苦為多人受
X28n0586_p0328c24║多苦。故文句下文云：百千眾生，多人也；受諸苦惱，
X28n0586_p0329a01║多苦也。二俱不然者，上句未一也，足三字二也。依
X28n0586_p0329a02║下句頭者，與下句上同，應云：觀世音菩薩即時觀
X28n0586_p0329a03║其音聲，皆得解脫。興皇，寺名也，在古揚州。經云：一
X28n0586_p0329a04║心有事有理。以至下去，委約法門，消釋經義，如別
X28n0586_p0329a05║行疏，今不煩錄。
X28n0586_p0329a06║事益，具如謝敷等觀音應驗記
X28n0586_p0329a07║文句及記，消經甚略。其間大義，如向所指。今但隨
X28n0586_p0329a08║文，點示名相。晉朝謝敷，字慶緒，會稽山陰人也。少
X28n0586_p0329a09║有高操，篤信大法，寫楞嚴經，撰觀音傳。齊時陸果，
X28n0586_p0329a10║又乃續之。一、火難者，傳云：沙門法智，為白衣時，獨
X28n0586_p0329a11║行大澤，猛火四面，一時俱至。自知必死，乃合面於
X28n0586_p0329a12║地，至心稱觀音。怪火不至，舉頭看之，一澤之草，纖
X28n0586_p0329a13║微皆燼，唯所伏地，火不燒耳。因此感悟，捨俗出家。
X28n0586_p0329a14║文句云：惡業火者，若修善業者，則惡業來，障劫功
X28n0586_p0329a15║德。賊由嗔恚等，下去準思。記云：人火惡業發時出
X28n0586_p0329a16║者，如大論云：有捕魚人，與王女期天祠中婬。神厭
X28n0586_p0329a17║令睡，期事不成，婬火內發，自燒而死。二、水難者，傳
X28n0586_p0329a18║云：海鹽有人落水，同伴皆沉，此人稱觀音。遇得一
X28n0586_p0329a19║石，困倦如眠，夢見兩人，乘船喚入。開眼，果見有人，
X28n0586_p0329a20║船送達岸已，遂不見之。三、羅剎難者，風是難之由
X28n0586_p0329a21║耳。故下文云：皆得解脫羅剎之難。黑風者，請觀音
X28n0586_p0329a22║云黑風。洄波仁王經有黑、青、赤、天、地、火六種風，風
X28n0586_p0329a23║加以黑，怖之甚也。舊人謂風無黑色，吹黑沙、黑雲
X28n0586_p0329a24║耳。船舫者，並兩船也。傳云：外國百餘人，從師子國
X28n0586_p0329b01║泛海向扶南，忽遇惡風，墮鬼國。鬼便欲食一船，人
X28n0586_p0329b02║眾怖，稱觀音。其中有一小乘沙門，不信不稱，鬼便
X28n0586_p0329b03║索之。沙門心怖，稱名亦免。四、刀仗難者，傳云：晉太
X28n0586_p0329b04║元中，彭城有一人，被枉為賊。其人本曾供養金像，
X28n0586_p0329b05║帶在髻中。後伏法，刀下聞金聲，刀三斫頸，終無異
X28n0586_p0329b06║解。看像有三痕，由是免罪。又有高簡，犯法臨刑，一
X28n0586_p0329b07║心歸命。下刀刀折，絞之寸斷。遂賣妻子，及以自身
X28n0586_p0329b08║起五層塔。五、鬼難者，未見證文，亦可以前鬼索小
X28n0586_p0329b09║乘沙門證之。六、枷鎻難者，在手名杻，在脚名械，在
X28n0586_p0329b10║頸名枷，連身名鎻。檢，封也。繫，縛也。傳云：蓋護，山陽
X28n0586_p0329b11║人，繫獄應死。三日三夜，稱名無間。眼見觀音，放光
X28n0586_p0329b12║照之。鎻脫門開，尋光而去。行二十里，光明方息。七、
X28n0586_p0329b13║怨賊難者，傳云：秦尚書徐義，秦末兵革鋒起。賊獲
X28n0586_p0329b14║徐義，將欲殺之。乃埋兩足，編髮於樹。夜中至心專
X28n0586_p0329b15║念觀音，有頃得眠。夢人謂曰：今事丞矣，何暇眠乎？
X28n0586_p0329b16║義便驚起，見守衛人並疲而睡。義乃奮動，手髮既
X28n0586_p0329b17║解，足亦得脫，因而遁去。行百餘步，隱草叢中，便聞
X28n0586_p0329b18║賊追。火炬星陳，竟無見者。天明賊散，遂得免之。巍
X28n0586_p0329b19║巍者，高大也。文句云：德業者，福智之男，端正之女
X28n0586_p0329b20║是也。傳云：晉時益州孫道德，年過五十，未有子息。
X28n0586_p0329b21║有僧令其至心稱誦觀世音經，其即依之。少日之
X28n0586_p0329b22║中，而自得夢。婦即有孕，遂生男也。六十二億者，別
X28n0586_p0329b23║行文云：一多之性，皆不可得，同入如實。一中無量，
X28n0586_p0329b24║故說六十二億。無量中一，故說觀音。一多理均，正
X28n0586_p0329c01║等無異。記云：加難解難知者，文誤。應云：加難見難
X28n0586_p0329c02║覺難知。楞嚴經云：三千世界，有六十二億恒河沙
X28n0586_p0329c03║諸法王子，現在世間。若持我名，與六十二福德無
X28n0586_p0329c04║異。從總答至此，楞嚴圓通中，謂之十四無畏也。
X28n0586_p0329c05║三十三身等
X28n0586_p0329c06║不云菩薩身者，或云翻經脫落，或云觀音即菩薩
X28n0586_p0329c07║身。今家意者，正法華中有菩薩身，況妙音中現菩
X28n0586_p0329c08║薩形，故菩薩界或權或實，種種應化不可闕也。不
X28n0586_p0329c09║云地獄者，下總答中以種種形，豈不收於地獄界
X28n0586_p0329c10║耶？況請觀音云或游戲地獄，是則十界無有缺減。
X28n0586_p0329c11║自在天、大自在天者，若準序中，即欲界第五、第六
X28n0586_p0329c12║天也。別行中謂自在即欲界第六他化自在天，大
X28n0586_p0329c13║自在即色界頂摩醘首羅天。天大將軍者，如金光
X28n0586_p0329c14║明散脂大將之類也。諸小王者，或云天王為大，人
X28n0586_p0329c15║王為小，人王中輪王為大，餘粟散王為小等也。人
X28n0586_p0329c16║非人者，結八部耳。執金剛神非八部數，手執此寶，
X28n0586_p0329c17║護持佛法，在欲界天中教化諸天，即大權也。此三
X28n0586_p0329c18║十、三十九說法，楞嚴？圓通中謂之三十二應、三十
X28n0586_p0329c19║二說法，二處之文有無不同，開合各異。何者？此文
X28n0586_p0329c20║辟支佛，彼文開獨覺、緣覺；此文毗沙門，彼文云四
X28n0586_p0329c21║王，四王之後又云四王太子；此文小王，彼文人王；
X28n0586_p0329c22║此文開長者、居士、宰官、婆羅門、婦女，彼文女主、國
X28n0586_p0329c23║夫人、命婦、大家，只合為一耳；此文迦樓羅，彼文中
X28n0586_p0329c24║無；此文人非人，結上八部，彼文開之為二，不謂之
X28n0586_p0330a01║結；此文有執金剛，彼文則無。又彼三十二，若細開
X28n0586_p0330a02║之，成四十六身。何者？四王中開有三，加四王太子
X28n0586_p0330a03║有七，女主夫人命婦大家開三有十，非人中開有
X28n0586_p0330a04║形無形有想無想四有十四，并三十二成四十六
X28n0586_p0330a05║也。又復應知此文以種種形下總答等文，楞嚴圓
X28n0586_p0330a06║通中謂之四不思議無作妙德也。一者現一首至
X28n0586_p0330a07║八萬四千首、一臂至八萬四千臂等也。二者現一
X28n0586_p0330a08║一形說一一呪令無畏也。三者令一切眾生奉施
X28n0586_p0330a09║珍寶也。四者能以珍寶供養佛也。又彼十四無畏：
X28n0586_p0330a10║一者由我不自觀音，以觀觀者令彼十方苦惱眾
X28n0586_p0330a11║生觀其音聲即得解脫。此文乃云觀世音菩薩即
X28n0586_p0330a12║時觀其音聲皆得解脫。又此普門示現流通妙法，
X28n0586_p0330a13║故雖現於三乘等身，而皆說於法華妙典。彼正說
X28n0586_p0330a14║於耳根聞思入三摩地，以為圓通入道初門。是故
X28n0586_p0330a15║須知教相多途不可一準。若華嚴中善賊歷別亦
X28n0586_p0330a16║見觀音，及至彌勒文殊普賢乃悟圓融。若維摩中
X28n0586_p0330a17║彌勒遭彈文殊被讚，若央掘中文殊受訶，若楞嚴
X28n0586_p0330a18║中彌勒普賢悉為所揀，唯有觀音圓通契機。此妙
X28n0586_p0330a19║法華，彌勒文殊觀音普賢發起大利流通巨益，則
X28n0586_p0330a20║無優降訶讚之殊。良以法華之前隨機示現，或實
X28n0586_p0330a21║或權來至法華，機感既一應赴斯同，師弟本迹微
X28n0586_p0330a22║妙難思。
X28n0586_p0330a23║人不見之謂說三乘。又云定非初果
X28n0586_p0330a24║此破相宗所立義也。故慈恩云：此經且當大漸之
X28n0586_p0330b01║教，妙莊嚴王品八萬四千人法眼淨等，即初果也。
X28n0586_p0330b02║又云：壽量品中八世界發心，普門品中八萬得益，
X28n0586_p0330b03║即頓教也。故判法華為頓漸教，以彼謂之隨機判
X28n0586_p0330b04║教故也。嗚呼！慈恩判教，麤率之甚矣。
X28n0586_p0330b05║今從舊本，故無所釋等
X28n0586_p0330b06║既云從舊，故無所釋。後人亦須順祖師教，若引還
X28n0586_p0330b07║著，本人為難。此由不知，因而指示，掘多所譯耳。豈
X28n0586_p0330b08║舊本中有此云乎？慈恩疏中亦釋偈文，此亦不思
X28n0586_p0330b09║什公舊本。然靈感傳：天神謂什七佛已來，皆其譯
X28n0586_p0330b10║經，及翻法華，闕普門偈。又感通傳：南山問日：什師
X28n0586_p0330b11║一代所翻之經，受持轉盛，其故何耶？天神答曰：其
X28n0586_p0330b12║人聰明，善解大乘。已下諸師，雖皆俊乂，絕後光前，
X28n0586_p0330b13║仰之不及。故其所譯，以悟達為先，得佛遺寄之意
X28n0586_p0330b14║也。南山又問：秦女別室，什虧戒檢。天神又答：什公
X28n0586_p0330b15║別室，非悠悠者之所議也。什公位居三賢，或云八
X28n0586_p0330b16║地，在所通化。然其譯經，刪繁補闕，隨機而作。大論
X28n0586_p0330b17║一部，十分略九。自餘經論，例此可知。自後出經，至
X28n0586_p0330b18║今盛誦，無有替廢。冥祥感降，歷代彌新。以此證量，
X28n0586_p0330b19║深會聖旨。故什公云：譯梵為秦，如嚼食與人耳。又
X28n0586_p0330b20║復文殊指撣羅什，令其刪定，特異恒倫。豈以別室
X28n0586_p0330b21║見譏，頓乖玄致，殊不足涉言矣。三寶錄云：闍那掘
X28n0586_p0330b22║多，周云志德。周武帝時，於益州譯普門重頌，沙門
X28n0586_p0330b23║圓明筆受。記文拙字誤，須改為拙字。故正法華亦
X28n0586_p0330b24║無此頌。又法師品，什公不翻藥王如來、輪王太子、
X28n0586_p0330c01║法供養等，故知什公隨機而作。故今記云：從舊無
X28n0586_p0330c02║釋。故掘多譯重頌之文，只可別行，不可添在什公
X28n0586_p0330c03║部內也。還著本人止觀記者，譬喻經云：有清信士，
X28n0586_p0330c04║初時持戒，老多廢忘。時有梵志，從其乞飲，不暇與
X28n0586_p0330c05║之。梵志心恨，召起屍鬼，令往殺之。時有羅漢，令清
X28n0586_p0330c06║信士，夜然燈明，三歸口誦，守攝身口，莫犯安隱。如
X28n0586_p0330c07║其所教，鬼不得便。其鬼反欲害彼梵志，羅漢神力，
X28n0586_p0330c08║令鬼不見。信士悟道，梵志獲安。斯乃正是觀音經
X28n0586_p0330c09║中還著本人之謂也。
X28n0586_p0330c10║文句云：那達居士等
X28n0586_p0330c11║那達居士，尋文未見。譬如微賤等者，僧祇律云：過
X28n0586_p0330c12║去有婆羅門為國王師，訓諸弟子有五百人。此婆
X28n0586_p0330c13║羅門家生一奴，名迦羅訶，常使供給諸童子等。曾
X28n0586_p0330c14║於一時共諸童子小有嫌恨，便逃他國，詐稱自己
X28n0586_p0330c15║即是王師婆羅門子，故來至此，欲從師學婆羅門
X28n0586_p0330c16║法。時彼國師遂留教之。此奴聰利，所聞皆達，國師
X28n0586_p0330c17║愛之，以女妻之。此奴為人難可承事，婦為造食，恒
X28n0586_p0330c18║時生熟不能適口。婦常念云：彼國中人若到此者，
X28n0586_p0330c19║我當問彼造食之法。時國師聞奴在他國欺詐之
X28n0586_p0330c20║甚，乃詣他國，教彼婦人說偈示之。婦如其教，奴嗔
X28n0586_p0330c21║遂息。先陀婆者，大經云：鹽、水、器、馬，一名四實。智臣
X28n0586_p0330c22║善知，洗時奉水，食時奉鹽，飲時奉器，游時奉馬。王
X28n0586_p0330c23║皆先云先陀婆來，皆存本音。譯人不翻者，學者須
X28n0586_p0330c24║知五不翻義、四例之說。五不翻者：一、秘密故不翻，
X28n0586_p0331a01║即陀羅尼也；二、多含故不翻，如薄伽梵名含六義
X28n0586_p0331a02║也；三、此方無故不翻，如贍部樹也；四、順古故不翻，
X28n0586_p0331a03║如阿耨菩提實可翻之，但摩騰已來存梵音故，後
X28n0586_p0331a04║代皆放之耳；五、生善故不翻，如般若尊重，令人生
X28n0586_p0331a05║敬也。此五不翻，奘師所述，出唐僧傳。言四例者：一、
X28n0586_p0331a06║翻字不翻音，如陀羅尼也；二、翻音不翻字，如佛胷
X28n0586_p0331a07║前卍字及華嚴經中[歹*(凵@ㄎ)]字，以此方萬音翻之，而其
X28n0586_p0331a08║字體乃是梵書耳；三、音字俱翻，即諸經中純華言
X28n0586_p0331a09║是也；四、音字俱不翻，如諸經題上乞二字是也。此
X28n0586_p0331a10║之四例，寧僧錄立，出宋僧傳正法華中。竺法護翻
X28n0586_p0331a11║勇施呪云：晃耀大明，炎光演耀，順來富章，悅喜欣
X28n0586_p0331a12║然，住此立制，永住無合。無集翻藥王等諸陀羅尼，
X28n0586_p0331a13║具在彼經，今不備錄。舊板云二毗沙門者，二應作
X28n0586_p0331a14║三十羅剎女。正法華翻：一名結縛，二名離結，三名
X28n0586_p0331a15║施積，四名施華，五名施黑，六名被髮，七名無著，八
X28n0586_p0331a16║名持華，九名何所，十名取一切精。人心中有七渧
X28n0586_p0331a17║甜水和養精氣，鬼噉一渧令人頭痛，三渧悶絕，七
X28n0586_p0331a18║渧便死。阿梨樹枝已如前辨。
X28n0586_p0331a19║沾
X28n0586_p0331a20║張廉切正作霑。
X28n0586_p0331a21║晷
X28n0586_p0331a22║日影也。
X28n0586_p0331a23║愀
X28n0586_p0331a24║親小切。色變也。應作啾。即由切。啾唧，小聲也。
X28n0586_p0331b01║單罄
X28n0586_p0331b02║單，應作殫。丹，音盡也。罄，亦盡也。
X28n0586_p0331b03║䬸
X28n0586_p0331b04║七安切。吞也。
X28n0586_p0331b05║喀
X28n0586_p0331b06║苦格切。吐聲也。
X28n0586_p0331b07║閭
X28n0586_p0331b08║力居切。五家為比，使之相保也。五比為閭，使之相
X28n0586_p0331b09║受也。
X28n0586_p0331b10║慍
X28n0586_p0331b11║於問切，怒也。
X28n0586_p0331b12║屢
X28n0586_p0331b13║良遇切。數也。
X28n0586_p0331b14║坏
X28n0586_p0331b15║芳杯切。未燒瓦也。
X28n0586_p0331b16║駢闐
X28n0586_p0331b17║上部田切。并駕三馬也。下徙年切。群車盛皃。
X28n0586_p0331b18║旌旗噏
X28n0586_p0331b19║上精音中，其音祈。羽為旌，熊虎為旗，將軍所建，象
X28n0586_p0331b20║其猛如虎，與眾期之於下也。天子有七星之旗也。
X28n0586_p0331b21║噏應作翕，盛也。
X28n0586_p0331b22║貲
X28n0586_p0331b23║即移切。正作訾。不訾，不計也，不盡也。
X28n0586_p0331b24║籠樊
X28n0586_p0331c01║焚，藩也，藩籬所以籠閇也。越，板改字，誤作政字。薰，
X28n0586_p0331c02║應作熏。記云華德復為妙音所將者，恐誤也。何者？
X28n0586_p0331c03║以妙音與八萬四千菩薩還本土已，而華德菩薩
X28n0586_p0331c04║得法華三昧，故知華德不是妙音所將，恐是此土
X28n0586_p0331c05║之人耳。勝鬘者，勝鬘夫人歸依大乘，蒙佛授記，國
X28n0586_p0331c06║中女人七歲已上及諸男子，皆化以大乘也。空故
X28n0586_p0331c07║無諍者，坐禪三昧經云：無諍者，將護眾生不起諍
X28n0586_p0331c08║也。如身子目連入陶屋宿，致拘迦離起諍，須菩提
X28n0586_p0331c09║則不然也。舊云常行空故無諍，非也。四無量者，亦
X28n0586_p0331c10║云四弘，又名四等，具如釋一大車中說。禪度中有
X28n0586_p0331c11║願智力開出願度，有神通力開出力度，般若度中
X28n0586_p0331c12║有道種智開出方便度，有一切種智開出智度，諸
X28n0586_p0331c13║文指此為十度耳。圓離諸染名淨三昧，實智如日
X28n0586_p0331c14║權智如星，本性清淨普現色身，本淨大慧之所照
X28n0586_p0331c15║明，久示莊嚴無所滅故，廣大威德含攝一切，此諸
X28n0586_p0331c16║三昧皆圓妙說。經云願聽者，字平呼。
X28n0586_p0331c17║十八變
X28n0586_p0331c18║一、右脇出水；二、左脇出火；三、左出水；四、右出火，身
X28n0586_p0331c19║上下出水火為四，并前為八；九、履水如地；十、履地
X28n0586_p0331c20║如水；十一、從空中沒而復現地；十二、北沒而現空
X28n0586_p0331c21║中，空中行住坐臥為四，成十六也；十七、或現大身
X28n0586_p0331c22║滿虗空中；十八、大復現小。更有諸說不同，如序品
X28n0586_p0331c23║補注中。
X28n0586_p0331c24║經云一眼之龜等
X28n0586_p0332a01║大海之中有一眼龜，爾時海中復有浮木，木唯一
X28n0586_p0332a02║孔可立龜身，此龜三千年一出，億百千出何由可
X28n0586_p0332a03║值浮木之孔？亦如針鋒竪閻浮提，以一芥子從忉
X28n0586_p0332a04║利天投閻浮提，何由得貫針鋒之上？優曇鉢者，此
X28n0586_p0332a05║云瑞應，金輪王出此華乃生，皆難值耳。婆羅，此云
X28n0586_p0332a06║堅固，記云善知識。如止觀者，自己身心為內，望他
X28n0586_p0332a07║身心為外，為外所護，故云外護也。己他互同更相
X28n0586_p0332a08║䇿發，人異行同，故云同行也。宣傳聖言名教，訓誨
X28n0586_p0332a09║於我名授，故云教授也。聞名為知，見形為識，故云
X28n0586_p0332a10║知識也。白如珂月者，珂，螺屬，其色潔白。頻婆果者，
X28n0586_p0332a11║此云相思果，色丹且潤。
X28n0586_p0332a12║文句云：上判流通為三等
X28n0586_p0332a13║此文指上復成存略，請將上文分別功德品偈後
X28n0586_p0332a14║分科之文及藥王本事品初分科之文來此對之，
X28n0586_p0332a15║自知此文指上乃成存略也。又下文云所逕歷者，
X28n0586_p0332a16║逕字訓近耳，請依經文作經字文。前記中云四今
X28n0586_p0332a17║論下重釋，後又云四重約位正判等者，此文煩矣，
X28n0586_p0332a18║應於文初云四今論下重約位正判，於後應云於
X28n0586_p0332a19║中先正判，次引釋論證也。
X28n0586_p0332a20║經云：韋陀羅
X28n0586_p0332a21║有人引灌頂經云：神名彌栗頭韋陀羅，此云善妙，
X28n0586_p0332a22║主厭禱鬼也。
X28n0586_p0332a23║記云：有人至此，亦引普賢觀等
X28n0586_p0332a24║即是慈恩法華疏也。彼疏始從釋序品來，都無立
X28n0586_p0332b01║行攝法入心，及至今文，方引觀經，驗知臨文偶用
X28n0586_p0332b02║而已。永嘉所謂早年積學，討疏尋經，分別名相，算
X28n0586_p0332b03║沙徒困，蓋由此也。永嘉若尋天台章疏，消通經論，
X28n0586_p0332b04║文文之下，皆有方軌，攝法入心，觀與經合，非數他
X28n0586_p0332b05║寶，豈被如來苦訶責耶？不見此意，妄生穿鑒，誤無
X28n0586_p0332b06║量人，嫌棄經論，所損至大，彌須慎之。東京安國寺
X28n0586_p0332b07║尼慧忍等者，梁肅撰其行狀碑云：晉陵黃氏二女，
X28n0586_p0332b08║長日持法，次曰慧忍，體皃豐異，目光秀出。姉年五
X28n0586_p0332b09║歲，妹年三歲，共游於庭，有誦蓮經過其前者，姉妹
X28n0586_p0332b10║聽之曰：吾解此矣。遂相與談大事因緣，萬法宗本。
X28n0586_p0332b11║有沙門義崇，弘華嚴教，姉妹隨母往聽，乃以第一
X28n0586_p0332b12║義諦難之，崇不能答，告曰：吾往時甞窺天台法要，
X28n0586_p0332b13║如汝之論。遂示以玄義止觀，姉妹三復之曰：是吾
X28n0586_p0332b14║師也。後出家為尼，入法華三昧，忽有尼詞皃甚異，
X28n0586_p0332b15║自號空姑，同其止宿，每至夜中，身光赫然，三年而
X28n0586_p0332b16║去，不知所往。或問二尼，二尼笑而不答，識者案經
X28n0586_p0332b17║以為普賢耳，於是名動京師。先天初年，東都安國、
X28n0586_p0332b18║寧剎二寺請為太德，時一行禪師與二尼論所得
X28n0586_p0332b19║法未竟，一行避席作禮，其後天下皆立法華道場，
X28n0586_p0332b20║自其始也。廣如彼云。言江淮者，江謂京江、浙江，淮
X28n0586_p0332b21║謂淮南。言臺山者，華嚴經云：於東北方有清涼山，
X28n0586_p0332b22║文殊師利一萬菩薩現住說法。清涼即是五臺山
X28n0586_p0332b23║也，在代州。其山有高四十里者，三十八里者。山有
X28n0586_p0332b24║五臺，不生草木，事同積土，故云五臺。冬夏積雪，亦
X28n0586_p0332c01║云清涼。所以記主特與大眾往禮臺山文殊大聖。
X28n0586_p0332c02║然文殊大聖應現頗多，備詳傳錄。余於北地親讀
X28n0586_p0332c03║其傳。傳云：唐時沙門志遠，於南北兩宗大通淵旨。
X28n0586_p0332c04║然於天台圓頓上乘先所宗尚，可謂定慧雙明，思
X28n0586_p0332c05║修兼備。後往臺山華嚴寺右院之中，演天台宗圓
X28n0586_p0332c06║頓上乘僅四十餘年，眾因目其院為天台焉。其志
X28n0586_p0332c07║遠法師於會昌五年乃絕粒數日，告門弟子云：吾
X28n0586_p0332c08║生平進修不欺心口，今獲二種之報，臥安眠覺而
X28n0586_p0332c09║無痛惱。其天台宗疏務在弘闡，並使流通，勿令絕
X28n0586_p0332c10║矣。甞嗟北人皆讀斯傳，而於天台不敬重者，豈非
X28n0586_p0332c11║韻高而和寡耶？然一家法門，西域欽之而欲翻譯，
X28n0586_p0332c12║東夷諸國仰之于今盛傳。非至妙之法化，豈能如
X28n0586_p0332c13║是乎？不空三藏門人含光等事，大宋僧傳云：京兆
X28n0586_p0332c14║大興善寺含光，依不空三藏參議翻譯。代宗皇帝
X28n0586_p0332c15║重之，如見不空矣，勑委往五臺山修功德。餘如今
X28n0586_p0332c16║記所說。言魯人者，魯國之人不敬仲尼，謂之東家
X28n0586_p0332c17║丘也。學佛之人不敬天台妙教，亦如魯人耳。文句
X28n0586_p0332c18║云：我亦以佛之神力守護是法，況復汝耶？此文恐
X28n0586_p0332c19║誤。準經，乃是守護能受持普賢名者。文句又云：從
X28n0586_p0332c20║若有人下者，人字當為受字也。
X28n0586_p0332c21║經云：我慢、邪慢、增上慢
X28n0586_p0332c22║恃我陵物，我慢也。無德自高，邪慢也。未得，謂得增
X28n0586_p0332c23║上慢也。廣明七慢等相，如譬喻品偈補注中。
X28n0586_p0332c24║少欲知足
X28n0586_p0333a01║涅槃經云：不求不取，名為少欲。得少之時，心無悔
X28n0586_p0333a02║恨，名為知足。廣如諸文。
X28n0586_p0333a03║繚戾
X28n0586_p0333a04║上盧鳥切。纏也，繞也。戾。曲也。手脚繞曲也。
X28n0586_p0333a05║角睞
X28n0586_p0333a06║下洛代切，傍視也，目瞳子不正也。普賢東來，勸發
X28n0586_p0333a07║此經，此經行世，皆普賢力。所以齊時上定林寺沙
X28n0586_p0333a08║門普明，別衣別座，誦法華經，至勸發品，輙見普賢
X28n0586_p0333a09║乘象，立在其前，聖應弗差，引之注耳。
X28n0586_p0333a10║
X28n0586_p0333a11║天台三大部補注卷第十