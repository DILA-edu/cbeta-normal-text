X28n0586_p0356b07║
X28n0586_p0356b08║
X28n0586_p0356b09║天台三大部補注卷第十二止觀　輔行三
X28n0586_p0356b10║
X28n0586_p0356b11║永嘉沙門釋　從義　撰
X28n0586_p0356b12║輔行云：經中文殊廣說下分
X28n0586_p0356b13║應云經中佛為文殊廣說下分也。經云：善男子！吾
X28n0586_p0356b14║今為汝說下分寶因緣之相。善男子！若有一人神
X28n0586_p0356b15║通無礙，如文殊師利亦喻於我辯才無礙，與我二
X28n0586_p0356b16║人於一劫中常以辯才能為無量無邊眾生說法，
X28n0586_p0356b17║令住一生補處菩薩復盡神通以種種衣服、臥具、
X28n0586_p0356b18║飲食供養是諸菩薩，是人功德寧為多不？阿難白
X28n0586_p0356b19║佛言：甚多，世尊！善男子！若復有人以華香供養此
X28n0586_p0356b20║經中一四句偈者，又供養讀誦之者，此人功德復
X28n0586_p0356b21║過於我二人所住，何況盡形修行讀誦耶？此人功
X28n0586_p0356b22║德不可稱計。到住世界者，經中說倒立世界、竪立
X28n0586_p0356b23║世界，此皆校其優劣耳。
X28n0586_p0356b24║分衛
X28n0586_p0356c01║分衛，此云摶墮，言食墮在鉢中故也。又云：分衛，此
X28n0586_p0356c02║言乞食。或云：乞食分施僧尼，衛護令其修習道業，
X28n0586_p0356c03║故云分衛。是則分衛梵音，此語皆通也。
X28n0586_p0356c04║彼別行文，但推四句
X28n0586_p0356c05║為因心故心？為不因心故心？為亦因心亦不因心
X28n0586_p0356c06║故心？為非因心非不因心故心？又上句云初開章
X28n0586_p0356c07║中言兼說默者，章字誤也，應作遮字。
X28n0586_p0356c08║大論二十八師子吼法門
X28n0586_p0356c09║如師子王清淨種中生，深山大谷中住，方頰大骨
X28n0586_p0356c10║身肉肥滿，頭大眼長光澤明淨，眉高而廣牙利白
X28n0586_p0356c11║淨，口鼻方大厚實堅滿，齒密齊利吐赤白舌，雙耳
X28n0586_p0356c12║高上髦髮光潤，上身廣大膚肉堅著，脩脊細腰其
X28n0586_p0356c13║腹不現，長尾利爪其足安立，以身大力從住處出，
X28n0586_p0356c14║優脊嚬呻以口扣地，現大威勢食不過時，顯晨朝
X28n0586_p0356c15║相表師子王力，以威麞鹿熊羆虎豹野豬之屬，覺
X28n0586_p0356c16║諸久睡降伏高強有力勢者，自開行路而大哮吼。
X28n0586_p0356c17║如是吼時，其有聞者或喜或怖，穴處者隱縮，水居
X28n0586_p0356c18║者深入，山藏者潛伏，廄象振鎻狂逸而去，鳥飛空
X28n0586_p0356c19║中高翔遠逝。佛師子吼亦復如是，從六波羅蜜古
X28n0586_p0356c20║四聖種大姓中生，寂滅大山深濬禪定谷中住，得
X28n0586_p0356c21║一切種智頭，集諸善根頰，無漏正見脩目光澤，定
X28n0586_p0356c22║慧等行高廣眉，四無畏牙白利，無礙解脫具足口，
X28n0586_p0356c23║四正勤堅滿頥，三十七品齒齊整，修不淨觀吐赤
X28n0586_p0356c24║白，舌念慧耳高上，十八不共法毛髮光潤鮮白，三
X28n0586_p0357a01║解脫門上身肉堅著，三示現脩脊明行，足腹不現
X28n0586_p0357a02║忍辱，腰纖細遠離行尾長，四如意足安立無學，五
X28n0586_p0357a03║根爪利，十種力勢無量，無漏法眾具足身，諸佛三
X28n0586_p0357a04║昧王等住處出，四無礙智頻申，諸法地中著，無礙
X28n0586_p0357a05║解脫口。依是十力廣大力度眾生時，不過示一切
X28n0586_p0357a06║世間天及人晨朝相，顯諸法王德威，諸外道論議
X28n0586_p0357a07║師黨邪見之屬，覺諸眾生四諦中睡，降伏吾我著
X28n0586_p0357a08║五陰者惰慢力，開異學路論議諸邪見道，行邪者
X28n0586_p0357a09║怖畏，信正者歡喜，鈍者令利，安慰弟子破壞外道，
X28n0586_p0357a10║長壽諸天久受天樂則知無常。如是眾生聞四諦
X28n0586_p0357a11║師子吼皆生厭心，生厭心故得離，得離故而入涅
X28n0586_p0357a12║槃，是名眾中師子吼也。
X28n0586_p0357a13║大經二十七波利樹法門
X28n0586_p0357a14║三十三天有波利質多樹，其根入地深五由旬、高
X28n0586_p0357a15║百由旬，枝葉四布五十由旬，葉熟則黃。諸天見已，
X28n0586_p0357a16║心生歡喜：是葉不久必當墮落。其葉既落，復生歡
X28n0586_p0357a17║喜：是枝不久必當變色。枝既變色，復生歡喜：是色
X28n0586_p0357a18║不久必當生皰。見已復喜：是皰不久必當生觜。見
X28n0586_p0357a19║已復喜：是觜不久必當開敷。開敷之時，香氣周遍
X28n0586_p0357a20║五十由旬，光明遠照八十由旬。爾時，諸天夏二月
X28n0586_p0357a21║時在下受樂。我諸弟子亦復如是：葉色黃者，喻我
X28n0586_p0357a22║弟子念欲出家；其葉落者，喻我弟子初剃鬚髮；其
X28n0586_p0357a23║色變者，喻我弟子白四羯磨受具足戒；初生皰者，
X28n0586_p0357a24║喻我弟子發菩提心；觜者，喻於十住菩薩得見佛
X28n0586_p0357b01║性；開敷者，喻於菩薩得三菩提；香者，喻於十方無
X28n0586_p0357b02║量眾生受持禁戒；光者，喻於如來名號無礙周遍
X28n0586_p0357b03║十方；夏三月者，喻三三昧；三十三天受快樂者，諭
X28n0586_p0357b04║於諸佛在大涅槃得常樂等。言象身法門義甚委
X28n0586_p0357b05║悉者，然彼經云：其象六牙，七支拄地。言七支者，尼
X28n0586_p0357b06║乾經云：彼大象寶七支善住，所謂四足、首及陰、尾，
X28n0586_p0357b07║是為七支。
X28n0586_p0357b08║優波斯那
X28n0586_p0357b09║本行集云：優波斯那，隋云最上征將請。觀音經云：
X28n0586_p0357b10║王舍大城有一比丘，名優波斯那。又云：七言偈是。
X28n0586_p0357b11║護法者，偈云：我勑提頭賴吒等，慈心擁護受持經。
X28n0586_p0357b12║有二十六行偈。又云：經中初託優波斯那是。自請
X28n0586_p0357b13║者，即優波斯那問云：眼與色相應，云何攝住等也。
X28n0586_p0357b14║具在百錄者，百錄請已，方具楊枝。又以繫念為坐
X28n0586_p0357b15║禪，更加誦經為第十耳。正行儀者，南山律師所撰，
X28n0586_p0357b16║文有二卷，今時律肆皆闕此文也。修於幻化者，經
X28n0586_p0357b17║云：如幻如化，如谷響等也。止觀云：如芭蕉堅露電
X28n0586_p0357b18║等者，堅字誤也，應作樹字。經云：如空谷響，如芭蕉
X28n0586_p0357b19║樹。乃至云：如幻如化，如露如電也。又亦可作如字
X28n0586_p0357b20║也。心脉者，經云：從於心端四十脉下，取一中脉，令
X28n0586_p0357b21║氣從中安隱，得至十四脉中，從大脉出，至於舌脉
X28n0586_p0357b22║等也。脩羅一道有無者，即大經中云諍論所收也。
X28n0586_p0357b23║八寒八熱，如釋籤第四
X28n0586_p0357b24║文在第七。八熱地獄，各有十六小獄以為眷屬。一
X28n0586_p0357c01║等活，二黑繩，三眾合，四嘷呌，五大呌，六炎熱，七極
X28n0586_p0357c02║熱，八無間，此為八熱地獄也。一頞部陀，二尼剌部
X28n0586_p0357c03║陀，三頗哳吒，四𦞦𦞦婆，五虎虎婆，六嗢鉢羅，七鉢
X28n0586_p0357c04║特摩，八摩訶鉢特摩，此為八寒地獄也。
X28n0586_p0357c05║生與人事，死尚未知
X28n0586_p0357c06║應云：此尚未知文出論語，今但撮略其意用之耳。
X28n0586_p0357c07║止觀云：[殺-殳+又]諸結賊
X28n0586_p0357c08║[殺-殳+又]應作殺。
X28n0586_p0357c09║輔行云：七佛神呪經中，初明七佛各有陀羅尼及說
X28n0586_p0357c10║功德，以為懺法
X28n0586_p0357c11║第一維衛佛所說，有一萬八千病，以一呪治之，名
X28n0586_p0357c12║蘇盧都訶，此云梵音決定。第二式佛所說陀羅尼，
X28n0586_p0357c13║名胡蘇多，此云除一切鬱蒸熱惱。第三隨葉佛所
X28n0586_p0357c14║說神呪，名蜜奢兜，此云金鼓。第四拘留秦佛所說
X28n0586_p0357c15║陀羅尼，名金剛幢。第五拘那含牟尼佛所說陀羅
X28n0586_p0357c16║尼，名聲振十方。第六迦葉佛所說神呪，名極濟群
X28n0586_p0357c17║生。第七釋迦如來所說神呪，名金光照輝。具如經
X28n0586_p0357c18║中。
X28n0586_p0357c19║三十五佛
X28n0586_p0357c20║釋迦佛、金剛不壞佛、寶光佛、龍尊王佛、精進軍佛、
X28n0586_p0357c21║精進喜佛、寶火佛、寶月光佛、現無愚佛、寶月佛、無
X28n0586_p0357c22║垢佛、離垢佛、勇施佛、清淨佛、清淨施佛、海留那佛、
X28n0586_p0357c23║水天佛、堅德佛、栴檀功德佛、無量掬光佛、光德佛、
X28n0586_p0357c24║無憂德佛、那羅延佛、功德華佛、蓮華光遊戲神通
X28n0586_p0358a01║佛、財功德佛、得念佛、善名稱功德佛、紅炎幢王佛、
X28n0586_p0358a02║善遊步功德佛、鬬戰勝佛、善遊步佛、周帀莊嚴功
X28n0586_p0358a03║德佛、寶華遊步佛、寶蓮華善住婆羅王佛。
X28n0586_p0358a04║付法藏中，滅重罪已，時人名為清淨律師
X28n0586_p0358a05║傳云：闍夜多尊者，有大功德，世尊所記。最後律師，
X28n0586_p0358a06║曾於眾中，有一比丘，其嫂至寺，持食餉之。婬火熾
X28n0586_p0358a07║盛，便共交通。犯重禁已，尋自悔責：我大愚癡，造斯
X28n0586_p0358a08║惡業。吾今定非沙門釋子。衣鉢置于三奇枝上，處
X28n0586_p0358a09║處游行，高聲唱言：我是罪人，不應復著佛法染衣。
X28n0586_p0358a10║為釁既重，必入地獄。當於何處而得救護？時闍夜
X28n0586_p0358a11║多語比丘言：汝今若能隨順我語，當令汝罪而自
X28n0586_p0358a12║消滅。比丘歡喜，白言：受教。時闍夜多即以神力，化
X28n0586_p0358a13║作火坑，其焰猛盛，令此比丘自投其中。爾時比丘
X28n0586_p0358a14║為滅罪故，舉身投入大火坑內。是時猛焰變為清
X28n0586_p0358a15║涼，纔齊其膝，都不傷害。時闍夜多告比丘言：汝以
X28n0586_p0358a16║善心，至誡悔過，所有諸罪，悉已摧滅。即為說法，得
X28n0586_p0358a17║阿羅漢。以是因緣，世皆號為清淨律師。音義中說，
X28n0586_p0358a18║奇字誤也。正應作歧。歧，分也。對俗辨邊，非無憑據
X28n0586_p0358a19║者。薩婆多論：白衣五戒、八戒，破於重者，同名邊罪。
X28n0586_p0358a20║若乃出家，不得戒矣。今優婆塞既云得字，不障受
X28n0586_p0358a21║戒，此依大乘虗空藏耳，非小乘也。故知邊罪，非獨
X28n0586_p0358a22║是於比丘捨戒，欲更重受，名為佛海邊外人也。下
X28n0586_p0358a23║文又云：相部對內，雖異於此，其如南山，有教可憑，
X28n0586_p0358a24║請細思之。亦是犯重失戒之文，具如文句補注中
X28n0586_p0358b01║引。大涅槃經諍論中，辨犯重失戒及不失戒，自謂
X28n0586_p0358b02║不捨者，捨即是失，自謂不失也。又上文云：其處雜
X28n0586_p0358b03║穢者，恐誤也。應云：人之間雜，廁其上也。非謂雜穢
X28n0586_p0358b04║名雜也。金光明云：雜廁間錯，豈亦雜穢乎？
X28n0586_p0358b05║若準律文，一支一境，雖復已壞，餘支餘境，猶轉如故
X28n0586_p0358b06║新婆沙云：七支戒，一一於一切有情處得，而所得
X28n0586_p0358b07║是一。於一有情所犯一支戒時，於一切處，此一支
X28n0586_p0358b08║戒斷，餘六猶轉。又七支戒，一一於一切有情處得，
X28n0586_p0358b09║而所得各異。如有情數量，得戒亦爾。於一有情所
X28n0586_p0358b10║犯一支戒時，即此一有情處，一支戒斷，餘六猶轉。
X28n0586_p0358b11║餘有情處，七支皆轉。若爾，云何通世尊所說，若犯
X28n0586_p0358b12║學處，非苾芻耶？答：依勝義苾芻言，非苾芻耳。有餘
X28n0586_p0358b13║師說：別解脫律儀，隨因差別，成二十一。若於一有
X28n0586_p0358b14║情，由貪煩惱犯一支戒時，於一有情處，無貪所生
X28n0586_p0358b15║一支戒斷。餘二十種如先。猶，轉也。轉，動也，運也，發
X28n0586_p0358b16║生不斷也。故，舊也，初也。猶尚發生清淨戒德，如初
X28n0586_p0358b17║受時也。故云猶轉如故焉。南山引薩婆多云：寧可
X28n0586_p0358b18║一時發一切戒，不可一時犯一切戒。且如婬戒，女
X28n0586_p0358b19║人身上發得二十一戒，男子身上得十四戒。今或
X28n0586_p0358b20║貪心犯一女一道，但名汙一婬戒比丘。自餘諸婬
X28n0586_p0358b21║戒，戒體光潔，無行可違，稱本受體，如懺初篇，還得
X28n0586_p0358b22║清淨，不言更受，由有本戒故也。二十一戒者，身口
X28n0586_p0358b23║七支，以貪嗔癡起，故成二十一也。以貪嗔癡三毒，
X28n0586_p0358b24║作單三複三，具足一以成七，歷一女淫支二道，成
X28n0586_p0358c01║三七二十一戒。男除小便道，但十四戒耳。今準義
X28n0586_p0358c02║張，三毒互起，二三等分，應有七門，女人九處，男子
X28n0586_p0358c03║八處。七毒歷之，女人身上得六十三戒，男子身上
X28n0586_p0358c04║以己七毒惱他，得五十六戒，非情戒境，各得七戒。
X28n0586_p0358c05║女人身上有三婬處，男子有二，以三毒單配，則女
X28n0586_p0358c06║人得十八戒，男子十五戒。三處謂大小便道，及口
X28n0586_p0358c07║淫處分三，并殺盜妄成六，以貪嗔癡歷之，成三六
X28n0586_p0358c08║十八戒。十五者，但除小便道中三戒，并酒三戒，則
X28n0586_p0358c09║於一切女人上，各得二十一戒，男上得十八戒。以
X28n0586_p0358c10║三毒作單三複三，具足者一，名為七門九處。八處
X28n0586_p0358c11║者，七支中，女開婬支成三，男開成二故。六十三者，
X28n0586_p0358c12║七九以成之也。五十六者，七八而成之也。
X28n0586_p0358c13║不同小乘，或言識見，或言根見
X28n0586_p0358c14║成論？根無知品：問曰：經中說：以眼見色，不應取相。
X28n0586_p0358c15║耳等亦爾。又眼等名根，眼能取色。答曰：經中佛自
X28n0586_p0358c16║說：眼是門，為見色故，是故非能見。以眼為門，識於
X28n0586_p0358c17║中見，故言眼見。耳等亦然。此則成論立識為能見
X28n0586_p0358c18║也。正理論、阿毗達磨論、婆沙論、發智論皆言二眼
X28n0586_p0358c19║見色。婆沙：問曰：誰能見色？為眼根見？為眼識見？為
X28n0586_p0358c20║與眼識相應慧見？為心、心所和合見耶？答：眼根能
X28n0586_p0358c21║見。乃至云：若眼識見，誰復能識？若慧見者，誰復能
X28n0586_p0358c22║知？若心、心所和合能見，諸法一一業用不同，於中
X28n0586_p0358c23║定無和合見義，是故眼根獨名能見。此等論文立
X28n0586_p0358c24║根能見也。破立之辭，具在諸論，蓋空、有二宗互執
X28n0586_p0359a01║諍耳。顯宗論說：眼根極微，居眼星上，對向自境，傍
X28n0586_p0359a02║布而住，如香荾華，清徹膜覆，令無分散。有說：重累
X28n0586_p0359a03║如丸而住，體清徹故，如秋泉池，不相障礙。耳根極
X28n0586_p0359a04║微，居耳穴內，旋環而住，如卷樺皮。鼻根極微，居鼻
X28n0586_p0359a05║頞內，背上面下，如雙爪甲。舌根極微，布在舌上，形
X28n0586_p0359a06║如半月，當舌形中，如毛端量，非為舌根極微所遍。
X28n0586_p0359a07║身根極微，遍住身分，如身形量。女根極微，形如𣞙
X28n0586_p0359a08║皷。男根極微，形如指錔。一家諸文，或言極微，是故
X28n0586_p0359a09║於此，因便須知，所以引之。餘如論說。又云餘之四
X28n0586_p0359a10║緣，與眼不別者，且從耳說也。若鼻舌身，則又除空
X28n0586_p0359a11║緣也。又上文云先牒四運，而為觀境等者，今謂止
X28n0586_p0359a12║觀云：初論眼受色，至四運心，即所觀境也。皆不可
X28n0586_p0359a13║見，即性空也。亦不得不見，即相空也。此論所觀之
X28n0586_p0359a14║色，性相二空耳。又反觀去，明能觀之心，畢竟空寂，
X28n0586_p0359a15║具含二空也。是故結云所觀色與空等，能觀色者
X28n0586_p0359a16║與盲等者也，即覺色之心也。既云能所與空盲等，
X28n0586_p0359a17║即是能所俱用空觀也。根塵空明，各各無見等者，
X28n0586_p0359a18║總推五緣皆空也。亦無分別者，識緣空也。記中所
X28n0586_p0359a19║釋，更請詳之。
X28n0586_p0359a20║此依經部
X28n0586_p0359a21║佛去世後四百年中，從說一切有部分出此部，唯
X28n0586_p0359a22║立一藏，即一經藏也。所以然者，經是根本，律及毗
X28n0586_p0359a23║曇還解經義，既不出經，是故唯立一經藏也。又下
X28n0586_p0359a24║文引大經二十八者，誤也，文在二十三耳。五見者，
X28n0586_p0359b01║十使中上五利使也。四句者，即色離色，亦即亦離，
X28n0586_p0359b02║不即不離也。下文四句亦然也。身死無常，身死不
X28n0586_p0359b03║滅者，此既外道新常邪見，而人多不悟。南史：范縝，
X28n0586_p0359b04║字子真，謗云無佛。又著神滅論，謂神即形也，形即
X28n0586_p0359b05║神也，形存則神存，形謝則神滅。時太原王琰作論
X28n0586_p0359b06║誡之曰：嗚呼范子！曾不知其先祖神靈所在。范縝
X28n0586_p0359b07║復譏之曰：嗚呼王子！如其先祖神靈所在，而不能
X28n0586_p0359b08║殺身以從之。又北史：李士謙，字子約，義談名理。甞
X28n0586_p0359b09║有客坐，不信佛家報應義。士謙諭之曰：積善餘慶，
X28n0586_p0359b10║積惡餘殃，豈非休咎耶？佛經云：輪轉五道，無復窮
X28n0586_p0359b11║已。此則賈誼所言千變萬化，未始有極，忽然為人
X28n0586_p0359b12║之謂也。佛道未來，而賢者已知其然矣。至若鯀為
X28n0586_p0359b13║黃能，襃君為龍，牛哀為猛獸，彭生為豕，如意為犬，
X28n0586_p0359b14║鄧艾為牛，羊祜前身李氏之子，此非佛家變化異
X28n0586_p0359b15║形之謂乎？客曰：邢子才云：豈有松栢後身化為樗
X28n0586_p0359b16║櫟？僕以為然。士謙曰：此不類之談也。變化皆由心
X28n0586_p0359b17║作，木豈有心乎？客又問三教優劣，士謙曰：佛，日也；
X28n0586_p0359b18║道，月也；儒，玉星也。客亦不能難而止。次文又云：瓶
X28n0586_p0359b19║處如者，如即空也。又止觀次文云：虗忽者，忽字當
X28n0586_p0359b20║為豁字。
X28n0586_p0359b21║大品云：一切法趣一法。大論兩文共釋此句等
X28n0586_p0359b22║此文恐誤。大論文中自舉經云：菩薩為世間趣故，
X28n0586_p0359b23║發菩提心。云何菩薩為世間趣故，發菩提心？須
X28n0586_p0359b24║菩提！菩薩得菩提時，為眾生說色趣空，受、想、行、
X28n0586_p0359c01║識乃至一切種智亦然。為眾生說色非趣非不趣。
X28n0586_p0359c02║何以故？是色空相，非趣非不趣。四陰乃至一切種
X28n0586_p0359c03║智亦然。如是，須菩提！菩薩為世間趣故，發菩提心。
X28n0586_p0359c04║何以故？一切法趣空，是趣不過。何以故？空中趣非
X28n0586_p0359c05║趣不可得故。須菩提！一切法趣無相，是趣不過。何
X28n0586_p0359c06║以故？無相中趣非趣不可得故。一切法趣無作，乃
X28n0586_p0359c07║至一切種智等亦然。今略不引。然止觀第四棄蓋
X28n0586_p0359c08║文中但是引於大品經耳，請細詳之。
X28n0586_p0359c09║如大經中有四善事墮三惡道
X28n0586_p0359c10║一為勝他故讀誦經典，二為利養故受持禁戒，三
X28n0586_p0359c11║為他屬故而行布施，四為非想故繫念思惟。下文
X28n0586_p0359c12║云言他屬者，施物本為攝他從己，今以他屬為三
X28n0586_p0359c13║善者，且約施邊從事而說，若從心說則屬三惡，雖
X28n0586_p0359c14║生善道世世相染，意令他屬而反屬魔。又止觀次
X28n0586_p0359c15║文云破四運諸惡覺觀等者，恐訛略也。準下持戒
X28n0586_p0359c16║清淨中文，不雜即是定共戒耳，不應為二也。又無
X28n0586_p0359c17║著戒於思惑無染耳，不應云分別種種無滯也。智
X28n0586_p0359c18║讚乃是為佛所讚耳，自在乃是於世自在耳。第九
X28n0586_p0359c19║乃是隨定戒，隨楞嚴之定也。第十乃是具足戒，中
X28n0586_p0359c20║道之戒無戒不備故也。今文但云究竟戒耳，故知
X28n0586_p0359c21║訛略也。
X28n0586_p0359c22║若如大師誦經觀法，則事理具足
X28n0586_p0359c23║先具威儀，次想座眾，然後運心修習三觀六波羅
X28n0586_p0359c24║蜜，自行利他三因具矣。乃涉諸位序正流通，廣運
X28n0586_p0360a01║慈悲起弘大願，具如彼云，今略之耳。威儀等，事也；
X28n0586_p0360a02║三觀等，理也。又云縱容者，縱字應作從字。又下文
X28n0586_p0360a03║云四相品中者，誤也，文在四倒品末耳。又次文云
X28n0586_p0360a04║一切世間不可樂想，樂字去聲，故大經云：一切世
X28n0586_p0360a05║間無處不有生老病死，而我此身無處不生。若世
X28n0586_p0360a06║間中無處不有生老病死，而我云何樂於世間？故
X28n0586_p0360a07║知樂字須去聲呼。央掘摩羅，此云指鬘，又云一切
X28n0586_p0360a08║世間現也。四韋陀者：一、億力，明事火等法；二、耶爰，
X28n0586_p0360a09║明祠祀等法；三、阿他，明戰鬪等法；四、三摩，明異國
X28n0586_p0360a10║等法。韋陀，亦言毗陀，此云智論。又西域記云：四吠
X28n0586_p0360a11║陀：一、壽，謂養生等法；二、祠，謂祭祀等法；三、平，謂卜
X28n0586_p0360a12║占等法；四、術，謂禁呪等法。稅一指者，經音云：賦斂
X28n0586_p0360a13║也。
X28n0586_p0360a14║和尚
X28n0586_p0360a15║此云近誦。以弟子年少，不離於師，常逐常近，受經
X28n0586_p0360a16║而誦故也。
X28n0586_p0360a17║鴦掘聞已，以佛力故，令悟梵本中語。如來出世，億劫
X28n0586_p0360a18║乃值，未度者度。有見佛者，即為說滅。走逐不及，必是
X28n0586_p0360a19║如來。捨劒深坑，有婦人胎產，甚難見佛。佛言：賢聖已
X28n0586_p0360a20║來，不曾殺人，婦人無他。諸比丘問佛本緣等
X28n0586_p0360a21║此一段文簡略難見，其中文字頗有脫誤，學者臨
X28n0586_p0360a22║文甚多壅滯，今準經文正而補之。增一阿含三十
X28n0586_p0360a23║一云：央掘聞佛說偈之後，即作念言：取所生母及
X28n0586_p0360a24║沙門瞿曇殺者，當生梵天上。是時佛作威神，神識
X28n0586_p0360b01║霍㥉。諸梵志書籍亦有此言：如來出世甚為難遇，
X28n0586_p0360b02║時時億劫乃出現耳。彼出世時不度者令度，不解
X28n0586_p0360b03║脫者令解脫。彼說滅六見之法。云何為六？言有我
X28n0586_p0360b04║見即說滅我見之法，無有我者亦與說滅無有我
X28n0586_p0360b05║見之法，言有我見無有我見亦與說滅有我見無
X28n0586_p0360b06║我見之法，復自觀察說觀察之法，自說無我之法，
X28n0586_p0360b07║亦非我說亦非我不說之法。若如來出世說此滅
X28n0586_p0360b08║六見之法，又我奔走能及象馬車乘，然此沙門行
X28n0586_p0360b09║不暴疾，而我走奔不能及之，此必是如來。是時央
X28n0586_p0360b10║掘便說偈言：尊今為我故，而說微妙偈，惡者令識
X28n0586_p0360b11║真，皆由尊威神。即時捨利劒，投於深坑中。央掘入
X28n0586_p0360b12║城乞食，見有婦人臨產甚難，見斯事已即往佛所
X28n0586_p0360b13║白世尊言：我於向者入城乞食，見一婦人身體重
X28n0586_p0360b14║妊，我作是念：眾生受苦何至於斯？世尊告言：汝今
X28n0586_p0360b15║往彼告婦人言：我從賢聖生已來未曾殺生，持此
X28n0586_p0360b16║至誠之言，使此母人胎得無他。央掘依教向母人
X28n0586_p0360b17║說，時母人胎即得解脫。時諸比丘白世尊言：央掘
X28n0586_p0360b18║本作何功德，今日聰明端正希有？復有何惡，今日
X28n0586_p0360b19║殺生不可稱計？復何因緣值佛得道？佛告比丘：迦
X28n0586_p0360b20║葉佛後有一國王名為大果，無有子息禱求男女。
X28n0586_p0360b21║時王夫人遂生一男，王後遂與太子納妃。太子自
X28n0586_p0360b22║後作無道行荒婬諸女，國人遂取太子殺之。太子
X28n0586_p0360b23║臨死作是誓曰：諸人殺我，使我將來當報此怨，又
X28n0586_p0360b24║復令我值遇真人速得解脫。于時大果王者，今央
X28n0586_p0360c01║掘師是也。于時太子者，今央掘是也。于時國人者，
X28n0586_p0360c02║今被殺者是也。于時所願值真人故，今得值佛成
X28n0586_p0360c03║阿羅漢。已上撮出彼經大意，請以斯文對當消釋，
X28n0586_p0360c04║輔行所引自見有誤，兼知簡略難見者也。
X28n0586_p0360c05║和須蜜多
X28n0586_p0360c06║亦婆須蜜多。觀法師云：此翻世友，亦云天友，隨世
X28n0586_p0360c07║人天方便化故云耳。
X28n0586_p0360c08║嚬申
X28n0586_p0360c09║展舒四體，通暢之狀也。
X28n0586_p0360c10║此是實行，亡犯濟物
X28n0586_p0360c11║戒疏云：大士為物，種種運為皆得。聲聞自度，必依
X28n0586_p0360c12║規矩。大士不畏罪，但令前人得益，即便為之。故瑜
X28n0586_p0360c13║伽云：若諸菩薩安住淨戒，方便利他，於諸性罪少
X28n0586_p0360c14║分現行。由是因緣，於菩薩戒無所違犯，生多功德。
X28n0586_p0360c15║謂如菩薩見劫盜賊，為貪財故，欲殺多生，或復欲
X28n0586_p0360c16║害大德聲聞、獨覺、菩薩，或復欲造多無間業。見是
X28n0586_p0360c17║事已，發心思惟：我若斷彼惡眾生命，則墮地獄；如
X28n0586_p0360c18║其不斷，無間業成，當受大苦。我寧殺彼墮那落迦，
X28n0586_p0360c19║終不令其受無間苦。如是思已，深生慚愧，以憐愍
X28n0586_p0360c20║心而斷彼命。由是因緣，於菩薩戒無所違犯，生多
X28n0586_p0360c21║功德。殺既如此，盜、婬、妄等亦應準說。又下文云為
X28n0586_p0360c22║六度下，結成三三昧等恒沙佛法者，恐誤也。準前
X28n0586_p0360c23║文意，涅槃，二乘也；四德，通佛也；六度，三藏菩薩也；
X28n0586_p0360c24║三三昧，通菩薩也；恒沙佛法，別菩薩也。
X28n0586_p0361a01║傅大士獨自詩云獨自精等
X28n0586_p0361a02║前第三卷已引大士獨自作詩，以證唯識四運推
X28n0586_p0361a03║檢四性叵得，是故今文所引恐煩。又復今文既是
X28n0586_p0361a04║解釋唯識歷事四運推檢，於作受中而修三觀，其
X28n0586_p0361a05║意同前第三卷中所引無別。又義例中亦引大士
X28n0586_p0361a06║獨自作詩，以證唯識四運推檢四性叵得，故今所
X28n0586_p0361a07║引恐是文誤。若作本末相映理事不二說者，亦可
X28n0586_p0361a08║引於獨自精詩真如觀理，以顯唯識四運推檢四
X28n0586_p0361a09║性叵得也。
X28n0586_p0361a10║五無間
X28n0586_p0361a11║若從業因而說，即五逆罪，招無間苦；若從感果而
X28n0586_p0361a12║言，有五無間。或引成論云：一、趣果無間，捨身生報
X28n0586_p0361a13║故；二、受苦無間，中無樂故；三、時無間，定一劫故；四、
X28n0586_p0361a14║命無間，中不絕故；五、形無間，如阿鼻相，縱廣八萬
X28n0586_p0361a15║由旬，一人、多人皆遍滿故。七識者，涅槃疏云：色、無
X28n0586_p0361a16║色定及五道為七識處，八禪并欲界為九眾生居。
X28n0586_p0361a17║委如文句記補注中辨。
X28n0586_p0361a18║無記
X28n0586_p0361a19║觀法師云：不可記錄故名無記，善惡之法可以記
X28n0586_p0361a20║錄故名有記。唯識論云：善惡有愛非愛果及殊勝
X28n0586_p0361a21║自體可記莂故名為有記，此非善惡故名無記。無
X28n0586_p0361a22║記有二，所謂有覆及以無覆。覆謂染法障聖道故，
X28n0586_p0361a23║又能蔽心令不淨故，此識非染名為無覆。攝論亦
X28n0586_p0361a24║云：應知無染名為無覆，即是無染無記故也。
X28n0586_p0361b01║辛，有伊川等
X28n0586_p0361b02║辛有者，大夫辛有也。伊川者，有伊川、洛川也。六渾
X28n0586_p0361b03║者，六亦作陸，地理誌云：在弘農郡也。犬戎者，戎狄、
X28n0586_p0361b04║夷狄也。周曰獫狁，堯曰熏粥，秦曰匈奴也。綖字應
X28n0586_p0361b05║作線字，思箭切。故漢書云：呂后時，諸呂用事，擅相
X28n0586_p0361b06║王，劉氏不絕如帶。注云：微細也。若作綖字，余戰切，
X28n0586_p0361b07║亦通平聲，冕前後垂也。又下文云容綖者，亦恐當
X28n0586_p0361b08║為線字也。荒服者，尚書云：五百里荒服。政教荒忽，
X28n0586_p0361b09║因其俗而治之，以服王事也。西伯，即文王也。陳留、
X28n0586_p0361b10║尉氏，皆縣名也。信宿者，再宿曰信也。詩云：有客宿
X28n0586_p0361b11║宿。言再宿也。今文所引晉書阮籍列傳，文字稍有
X28n0586_p0361b12║不同，今具錄之，請以對，當記中所引，自見異同。列
X28n0586_p0361b13║傳云：容貌瓌傑。又云：累月不出。又云：經日忘歸。又
X28n0586_p0361b14║云：天下多故。又云：乘驢到郡。又云：雖不拘禮教，而
X28n0586_p0361b15║性至孝。又云：正與人圍碁。又云：飲酒二斗。又云：籍
X28n0586_p0361b16║能為青白眼，見禮俗之士，以白眼對之。及嵆喜來
X28n0586_p0361b17║弔，籍作白眼，喜不懌而退。喜弟康聞之，乃齎酒挾
X28n0586_p0361b18║琴造焉。籍大悅，乃見青眼。由是禮法之士，疾之若
X28n0586_p0361b19║讎。又阮籍兄子咸，字仲容。列傳云：諸阮皆能飲酒。
X28n0586_p0361b20║咸至，宗人間共集，不復用杯觴斟酎，以大盆盛酒，
X28n0586_p0361b21║圓坐相向，大酌更飲。懷愍至孝武來一十五帝者，
X28n0586_p0361b22║西晉四帝：一武，二慧，三懷，四愍。東晉十一帝：一元，
X28n0586_p0361b23║二明，三成，四康，五穆，六哀，七廢，八簡文，九孝武，十
X28n0586_p0361b24║安，十一恭。愍帝之時晉國亡者，懷帝之時，劉矅、石
X28n0586_p0361c01║勒寇掠入京，焚宮廟，逼妃后，帝遂遇弑。愍帝立，刘
X28n0586_p0361c02║矅逼京師，內外斷絕，每一斗米直二兩金，城中餓
X28n0586_p0361c03║死，人皆相食。帝乃乘羊車，肉袒㘅壁，降於劉矅、劉
X28n0586_p0361c04║聰，為聰所弑，西晉遂亡。五胡者，前趙劉元海據平
X28n0586_p0361c05║陽，後趙石勒據襄國，後魏拓䟦初都平城，後都洛
X28n0586_p0361c06║邑，前秦符堅、後秦姚萇並據長安。五馬一馬者，東
X28n0586_p0361c07║晉元帝名叡，即西晉瑯瑘武王之後，恭王之子也。
X28n0586_p0361c08║西晉喪亂，天下淪沒，惟瑯瑘、西陽、汝南、南頓、彭城
X28n0586_p0361c09║等五王獲濟江表，而叡首墓為元帝矣。至孝武來，
X28n0586_p0361c10║仍多酒色。由茲祚傾者，孝武諱昌明，簡文第三子。
X28n0586_p0361c11║初，簡文見讖曰：晉祚盡昌明。及帝之在孕也，李太
X28n0586_p0361c12║后夢神人謂之曰：汝生男，當以昌明為字。及產，東
X28n0586_p0361c13║方始明，因以名焉。簡文悟，乃流涕。簡文崩，孝武立。
X28n0586_p0361c14║初奉佛法，立精舍于殿內，引沙門居之。後乃溺於
X28n0586_p0361c15║酒色，為長夜之樂。及末年，有長星晝見，帝甚惡之，
X28n0586_p0361c16║夜於華林園舉酒祝之曰：長星，勸汝一杯酒，自古
X28n0586_p0361c17║豈有萬歲天子乎！大白連年晝見，地震水旱。于時
X28n0586_p0361c18║後魏始興，代王珪稱魏帝，符堅帥眾宼淮南，慕容
X28n0586_p0361c19║沖僭帝位，孝武在位二十四年崩，年三十五，而晉
X28n0586_p0361c20║祚乃傾。及安帝立，桓玄不臣，遷帝于尋陽。宋高祖
X28n0586_p0361c21║刘裕起義兵破桓玄，至恭帝禪于宋。莅音利，臨也。
X28n0586_p0361c22║氛音芬。祲子鴆切。妖氣也，日旁氣也，亦子心切。列
X28n0586_p0361c23║傳具云：竊以今王莅鎮，威風赫然，皇澤遐被，賊宼
X28n0586_p0361c24║斂迹，日月自朗，臣亦何可爝火不息，正應端拱嘯
X28n0586_p0362a01║詠，以樂當年耳。尋被蘇峻作難者，蘇峻字子高，明
X28n0586_p0362a02║帝崩，成帝立，蘇峻反，麾戈接於帝座，突入太后後
X28n0586_p0362a03║宮，左右侍人皆遭逼掠，太后以逼辱憂崩，峻乃遷
X28n0586_p0362a04║帝于石頭，帝哀泣升車，百姓號哭，時庾亮等帥舟
X28n0586_p0362a05║師攻蘇峻，遂斬之，臠割其肉，焚其身骨。朔野者，北
X28n0586_p0362a06║方也，邑外曰郊，郊外曰牧，牧外曰野。鮮卑者，東胡
X28n0586_p0362a07║國之別支也，依鮮卑山，故以名也。爝火，炬火也。酣
X28n0586_p0362a08║胡甘切。樂酒也。璽音徒，王者印也。黑衣當王者，周
X28n0586_p0362a09║武帝并北齊文宣帝。高洋信讖緯，云自古相傳，黑
X28n0586_p0362a10║者得也，謂有黑相必得天下，遂以衣物旗幟並皆
X28n0586_p0362a11║為黑，用期讖也。僧稠禪師身著黑衣，所以疑之。或
X28n0586_p0362a12║以高洋字與羔羊字聲同，即是黑也，此乃高洋自
X28n0586_p0362a13║與讖符也。或以隋高祖於周時大統七年生于馮
X28n0586_p0362a14║翊般若寺，紫氣充庭，襲爵為隋國公，後受周禪，與
X28n0586_p0362a15║讖符也。
X28n0586_p0362a16║張賓元嵩
X28n0586_p0362a17║高僧傳：元釋衛元嵩，益州城都人，少出家為亡名
X28n0586_p0362a18║法師弟子，聰頴不偶，甞以夜靜侍傍曰：世洶洶，貴
X28n0586_p0362a19║耳賤目即知皁白，其可得哉。亡名曰：汝欲名聲，若
X28n0586_p0362a20║不佯狂不可得也。嵩心然之，遂佯狂漫走，人逐成
X28n0586_p0362a21║群。及亡名入關，乃移住野安寺，後著俗服至于關
X28n0586_p0362a22║中，又與道士張賓密加扇惑，上廢佛法事，帝信其
X28n0586_p0362a23║言，便行屏削。及至隋朝開皇八年，京兆杜祈死三
X28n0586_p0362a24║日而還，云見閻王，王問曰：卿父作何官。答曰：臣父
X28n0586_p0362b01║在周朝為司命上士。王曰：若然，錯追汝也，可速放
X28n0586_p0362b02║還。又問曰：卿識周武帝否。答曰：曾任左武侯司法，
X28n0586_p0362b03║恒在階陛，甚識之也。王曰：可往看之。有吏引至一
X28n0586_p0362b04║處，門窻椽瓦並用鐵作，於鐵窻中見一人極瘦，身
X28n0586_p0362b05║作鐵色，著鐵枷鎻，祈見已乃泣曰：大家何苦如之。
X28n0586_p0362b06║答曰：我信衛元嵩言，毀於佛法，故受斯苦。祈曰：大
X28n0586_p0362b07║家何不注引衛元嵩來？答曰：我尋注之。然曹司處
X28n0586_p0362b08║搜求，乃徧三界，而云不見。若其朝來，我暮得脫。卿
X28n0586_p0362b09║今若還，語世間人，為元嵩作福，早來相救。如其不
X28n0586_p0362b10║至，解脫無期。此則元嵩權為逆耳。南山編入感通
X28n0586_p0362b11║傳中。又如唐太史傳弈，自武德初至貞觀十四年，
X28n0586_p0362b12║常毀佛僧，其年秋病卒。後人夢見一處，多是先亡
X28n0586_p0362b13║者，乃問傳弈毀佛之事。答云：已配越州作泥人也。
X28n0586_p0362b14║按泥人者，謂泥犁中人矣。此則實為造逆也。周武
X28n0586_p0362b15║帝毀佛帝崩後，隋㒒射齊公親見文帝，問死者再。
X28n0586_p0362b16║活人云：初見周武帝，帝云：為我上聞大隋天子云，
X28n0586_p0362b17║昔與我共食倉庫玉帛，我滅佛法，今受大苦，可為
X28n0586_p0362b18║我作功德。文帝由是出勑，普天下人，人出一錢，為
X28n0586_p0362b19║之追福焉。
X28n0586_p0362b20║笑道論三卷三十六篇
X28n0586_p0362b21║三卷，用笑道家三洞之名。三十六篇，用笑道家三
X28n0586_p0362b22║十六部之號。洞者，明徹也。一曰洞真，二曰洞玄，三
X28n0586_p0362b23║曰洞神。習此之三，明徹道也。道家見佛經有十二
X28n0586_p0362b24║部之名，遂乃竊之，兩倍加添，乃云三十六部故也。
X28n0586_p0362c01║道教攝在九流之內
X28n0586_p0362c02║漢書有九流：一、儒流，順陰陽，陳教化，述唐虞之政，
X28n0586_p0362c03║宗仲尼之道焉。二、道流，守弱自畢，陳堯舜揖讓之
X28n0586_p0362c04║德，奉周易之謙恭也。三、陰陽流，順天歷象，敬授民
X28n0586_p0362c05║時矣。四、法流，明賞勑法，以助禮制耳。五、名流，正名
X28n0586_p0362c06║列位，言順事成矣。六、墨流，清廟宗祀，養老施惠也。
X28n0586_p0362c07║七、縱橫流，謂受明使，專對權事焉。八、雜流，兼儒墨
X28n0586_p0362c08║之詮，含名法之訓，知國大體，事無不貫矣。九、農流，
X28n0586_p0362c09║勸勵耕桑，備陳食貨耳。且夫儒者，乃用三皇五帝
X28n0586_p0362c10║以為教主。尚書序云：三皇之書，謂之三墳，言大道
X28n0586_p0362c11║也。五帝之書，謂之五典，言常道也。以茲墳典，化于
X28n0586_p0362c12║天下，是故儒宗得為一教。仲尼、孟軻而下，但是傳
X28n0586_p0362c13║儒教之人耳，尚非教主，沉其餘哉？故云祖述堯舜，
X28n0586_p0362c14║憲章文武，定禮樂，明舊章，刪詩為三百篇，約史記
X28n0586_p0362c15║而修春秋，讚易道以黜八索，述職方以除九丘，討
X28n0586_p0362c16║論墳典等。佛是法王，說十二部經，八萬法藏，教化
X28n0586_p0362c17║眾生，故稱釋教。以此觀之，教只有二焉，其如道教，
X28n0586_p0362c18║判入儒流耳。若以老子為教主者，老子非是帝王。
X28n0586_p0362c19║若言別有天尊為教主者，且五經正典，三皇以來，
X28n0586_p0362c20║殊無所載，別有天尊，在於天上，垂教布化。若言道
X28n0586_p0362c21║經有天尊之號者，斯乃三張而下，偽自撰立耳，豈
X28n0586_p0362c22║堪作證乎？
X28n0586_p0362c23║遠法師有抗帝論等
X28n0586_p0362c24║周武帝云：真佛無像，遙敬表心。佛經廣歎，崇建圖
X28n0586_p0363a01║塔，莊麗修造，致福極多。此實無情，何能恩慧？愚人
X28n0586_p0363a02║嚮信，傾竭珍財，徒為引費，故須除蕩。凡是經像，皆
X28n0586_p0363a03║毀滅之。父母恩重，沙門不敬，勃逆之甚，國法不容。
X28n0586_p0363a04║並退還家，用崇孝始。朕意如此，僧眾如何？于時乃
X28n0586_p0363a05║有慧遠法師出眾，抗云：真佛無像，誠如聖旨。但耳
X28n0586_p0363a06║目生靈，賴經聞佛，藉像表真。今若廢之，無以興敬。
X28n0586_p0363a07║帝曰：虗空真佛，咸自知之，未假經像。遠云：漢明以
X28n0586_p0363a08║前，經像未至，此土含生，何故不知虗空真佛？帝無
X28n0586_p0363a09║所答。遠又抗云：若不藉經教，自知有法者，三皇以
X28n0586_p0363a10║前，未有文字，人應自知五常等法。當時之人，何為
X28n0586_p0363a11║但識其母，不知其父，同於禽獸？帝又無答。遠又抗
X28n0586_p0363a12║云：若以形像無情，事之無福，故須廢者，國家七廟
X28n0586_p0363a13║之像，豈是有情，而妄相尊事？帝不答此難，乃云：佛
X28n0586_p0363a14║經外國之法，此土不須，故廢之耳。七廟上代所立，
X28n0586_p0363a15║朕亦不以為是，將同廢之。遠云：若以外國之法，非
X28n0586_p0363a16║此土所用者，仲尼所說，出自魯國。秦晉以地，亦應
X28n0586_p0363a17║廢而不行。又以七廟為非，將欲廢者，則是不尊祖
X28n0586_p0363a18║考。祖考不尊，則昭穆失序。昭穆失序，則五經無用。
X28n0586_p0363a19║前存儒教，其言何在？若爾，則三教同廢，將何治國？
X28n0586_p0363a20║帝曰：魯邦之與秦晉，封域乃殊，莫非王者一化，故
X28n0586_p0363a21║不類佛經七廟之難。帝不能答。遠云：若以秦魯同
X28n0586_p0363a22║遵一化，經教通行者，震旦之與天竺，國界雖異，莫
X28n0586_p0363a23║不同在閻浮四海之內。輪王一化，何不同遵佛經，
X28n0586_p0363a24║而令獨廢？帝又無答。遠云：退僧還家，崇其孝者，孔
X28n0586_p0363b01║經亦云：立身行道，以顯父母。即是孝行，何必還家？
X28n0586_p0363b02║帝曰：父母恩重，交資色養，棄親向疎，未成至孝。遠
X28n0586_p0363b03║云：若如所言，則陛下左右，皆有二親，何不放之，乃
X28n0586_p0363b04║使長役五年，不見父母？帝曰：朕亦依番上下，得歸
X28n0586_p0363b05║侍奉。遠云：佛亦聽僧冬夏隨緣修道，春秋歸家侍
X28n0586_p0363b06║養。故目連乞食餉母，如來擔棺臨葬。此理大通，未
X28n0586_p0363b07║可獨廢。帝又無答。遠乃抗云：階下今恃王力自在，
X28n0586_p0363b08║破滅三寶，是邪見人。阿鼻地獄，不簡貴賤，陛下何
X28n0586_p0363b09║得不怖？帝作色大怒，直視於遠，乃云：但令百姓得
X28n0586_p0363b10║樂，朕亦不辭地獄之苦。遠云：陛下以邪法化人，現
X28n0586_p0363b11║種苦業，當共陛下同入阿鼻，有何樂耶？帝理屈言
X28n0586_p0363b12║前，更無所答，但云：僧眾且退。有司錄取，論僧姓字。
X28n0586_p0363b13║帝已行虐，關隴佛法，誅除略盡。既克齊境，還唯毀
X28n0586_p0363b14║之。有前僧任道林，上表請開佛法事。言東巡者，即
X28n0586_p0363b15║是巡鄴克齊，除佛珍法也。毀佛滅法，未盈一年，癘
X28n0586_p0363b16║氣內蒸，身瘡外發，惡相已顯，無悔可追，遂乃崩亡。
X28n0586_p0363b17║天元嗣位，有前僧王明廣，答衛元嵩上破佛法事
X28n0586_p0363b18║書。以開佛法，具在南山廣弘明集，今不煩錄。梁末
X28n0586_p0363b19║都東城者，弘明集云：梁末為僧耳。蕭𭔙是武帝之
X28n0586_p0363b20║孫，昭明太子之子，即帝位，年號大定。巋是察子，嗣
X28n0586_p0363b21║位，年號天保，在位二十三年。北齊文宣帝年號亦
X28n0586_p0363b22║稱天保，但至十年帝崩。周武帝初立，年號保定，至
X28n0586_p0363b23║五年改為天和，至三年八月於大德殿集文武僧
X28n0586_p0363b24║道，親自講禮記。四年二月集百僚僧道，討論釋老。
X28n0586_p0363c01║建德元年正月帝幸立都觀，講說公卿道俗論難
X28n0586_p0363c02║事。二年十二月集百官僧道，辨三教先後，以儒為
X28n0586_p0363c03║先，道次，釋後。三年五月滅佛道二教，六月乃立通
X28n0586_p0363c04║道觀。四年伐齊，五年六年滅齊，改號宣政。元年六
X28n0586_p0363c05║月帝崩，年三十六。太子即位，改元大象，又改大成。
X28n0586_p0363c06║尋傳位於子，自稱天元皇帝。十月初復佛道二尊
X28n0586_p0363c07║像，至靜帝二年六月復佛道二教。言五典者，五部
X28n0586_p0363c08║律也。都上一十五事者，準弘明集有十七事，謂勸
X28n0586_p0363c09║行平等，勸不平平，勸行大乘，勸念貧窮，勸捨慳貪，
X28n0586_p0363c10║勸人發露，勸益國民，勸僚為民，勸人和合，勸因愛
X28n0586_p0363c11║貪，勸立市利，勸行敬養，勸立無貪三藏，勸少立三
X28n0586_p0363c12║藏，勸寺無軍人，勸僧訓僧，勸敬大乘誠。大唐秘書
X28n0586_p0363c13║監虞世南甞為帝王略論云：公子曰：夫以周武雄
X28n0586_p0363c14║材武藝，身先士卒，若天假之年，盡其兵算，必能平
X28n0586_p0363c15║一宇內，為一代之明主乎？先生曰：周武驍勇果毅，
X28n0586_p0363c16║有出人之材略。觀其卑躬勵士，法令嚴明，雖勾踐、
X28n0586_p0363c17║穰苴，無以過也。但攻取之規，有稱於海內；仁慧之
X28n0586_p0363c18║德，無聞於天下。此猛將之奇材，非人君之度量也。
X28n0586_p0363c19║公子曰：其毀滅二教，是耶非耶？先生曰：非也。公子
X28n0586_p0363c20║曰：請聞其說。先生曰：釋氏之法，則空有無滯，人我
X28n0586_p0363c21║兼忘，超出死生，歸於寂滅，象外之談也。老子之義，
X28n0586_p0363c22║則谷神不死，玄牝長存，長生久視，騰龍駕鶴，區中
X28n0586_p0363c23║之教也。至於止惡尚仁，勝殘去殺，並有益於王化，
X28n0586_p0363c24║無乖於俗典。今以眾僧犯律，道士違經，便謂其教
X28n0586_p0364a01║可棄，其言可絕，何異責擣抗而廢堯，怨有苗而黜
X28n0586_p0364a02║禹。見瓠子泛濫，遠塞河源；覩崑岳之方陽，遽投金
X28n0586_p0364a03║燧。曾不知潤下之德，有利己深；變腥之用，其功甚
X28n0586_p0364a04║博。并蛙觀海，跼於所見，輪迴長夜之迷，自貽沉溺
X28n0586_p0364a05║之苦，疑誤學者，良可痛焉。後魏第三帝太武諱燾，
X28n0586_p0364a06║即位，改元為始光。詔諸州坑沙門，毀佛教，分遣將
X28n0586_p0364a07║士，燒掠寺舍。後有僧號白足，杖錫宮門，帝大怒，乃
X28n0586_p0364a08║命斬之。屢斬不斷，帝乃延請上殿，頂禮悔過。此與
X28n0586_p0364a09║周武異焉。雖然，亦遘厲疾而終，至文成皇帝復興
X28n0586_p0364a10║也。大唐武宗名炎，穆宗第五子，年二十七即位，改
X28n0586_p0364a11║元會昌，在位六年，諡曰昭肅。初，武宗在藩時，頗好
X28n0586_p0364a12║道術修攝之事。即位之年秋九月，召道士趙歸真
X28n0586_p0364a13║等八十一人入禁中，帝親受法籙。右捨遺王哲上
X28n0586_p0364a14║疏，言王業之初，不宜崇信過當。疏奏不省。六月，以
X28n0586_p0364a15║衡山道士劉玄靖為銀青光錄大夫，左補闕刘彥
X28n0586_p0364a16║謨上疏切諫，不納，乃貶彥謨為河南府戶曹。四年
X28n0586_p0364a17║三月，以道士趙歸真為左右街道門教授先生。帝
X28n0586_p0364a18║時志學神山，師事歸真，歸真乘寵，每對排釋教，帝
X28n0586_p0364a19║頗信之。五年正月，勅造望仙臺於南郊壇，時趙歸
X28n0586_p0364a20║真特承恩禮，諫官上疏論之，不納，遂與羅浮山道
X28n0586_p0364a21║士鄧元起等膠固，排毀釋教，而坼寺之請行焉。四
X28n0586_p0364a22║月，撿括天下寺院及僧尼人數。七月，併省天下寺
X28n0586_p0364a23║院，其上州各留寺一所，上都、下都每街留寺兩所，
X28n0586_p0364a24║名留僧三十人。天下所廢寺院銅像等，委鹽鐵使
X28n0586_p0364b01║鑄錢，其鐵像等鑄為農器，金銀像等銷付度支。衣
X28n0586_p0364b02║冠士庶之家所有金銀像等，勅出後限一月日納
X28n0586_p0364b03║宮，如違，依禁銅法處分。其天下所坼寺院計四千
X28n0586_p0364b04║六百餘所，僧尼還俗者計二十六萬五百人。六年
X28n0586_p0364b05║三月，帝服食藥躁，喜怒失常，疾既篤甚，旬日之間，
X28n0586_p0364b06║口不能言。宰臣請見，不許，中外莫知安否，人情於
X28n0586_p0364b07║是危懼。其月二十三日崩，時年三十三。史臣曰：徒
X28n0586_p0364b08║見蕭衍、姚興之謬學，不悟秦皇、漢武之非求，遂惑
X28n0586_p0364b09║左道之言，偏斥異方之說。況天竺西來之教，向欲
X28n0586_p0364b10║千年，蚩𧈪之民，習以成俗，畏其教甚於國法，樂其
X28n0586_p0364b11║徒不異登仙，安可一朝隳殘燔棄，結怨於膜拜之
X28n0586_p0364b12║流，犯怒於鄙夫之口！哲王之舉，不駭物情，前代存
X28n0586_p0364b13║而勿論，實為中道矣。宣宗，名忱，憲宗第十三子。會
X28n0586_p0364b14║昌六年三月即位，時年三十七，改元大中。五月，赦
X28n0586_p0364b15║書於左右兩街，各添置佛寺八所，遂誅道士劉玄
X28n0586_p0364b16║靖等一十二人，以其左道邪說，惑於武宗，廢毀釋
X28n0586_p0364b17║教故也。仍勅會旨，季年併省寺宇。雖云異方之教，
X28n0586_p0364b18║無損為理之源，中國之人，久行其道，釐革過當，事
X28n0586_p0364b19║體未弘。其天下州府，靈山勝境，應會昌五年所廢
X28n0586_p0364b20║寺宇，如有宿舊名僧，復能修創，一住住持，所由不
X28n0586_p0364b21║得禁止。帝雅好儒士，留心貢舉，有時微行人間，採
X28n0586_p0364b22║聽輿論，以觀選士之得失。凡對臣僚，肅然拱揖，鮮
X28n0586_p0364b23║有輕易之言。大臣或獻章疏，即燒香與手而覽之。
X28n0586_p0364b24║當時以大中之政，有貞觀之風焉。十餘年間，頌聲
X28n0586_p0364c01║載路，帝道皇猷，始終無缺，雖漢之文、景，不足過也。
X28n0586_p0364c02║諡曰聖武獻文皇帝，廟號宣宗。史臣贊曰：季之英
X28n0586_p0364c03║主，實惟獻文。粃粺盡去，淑匿斯分。河、隴歸地，朔、漢
X28n0586_p0364c04║消氛。到今遺老，謌詠明君。今試論之：武宗謂釋教
X28n0586_p0364c05║蠧耗國風，壞法害人，遂行廢毀，方及半年，疾篤暴
X28n0586_p0364c06║崩，而於民有何利，於國有何益耶？宣宗興復聖壽
X28n0586_p0364c07║滿五十，在位十四年，而帝道皇猷，始終無缺，豈非
X28n0586_p0364c08║佛教有利於國，有益於民乎？是知吾佛之教，至神
X28n0586_p0364c09║之化，雖三遇毀，而三益振，非大聖之靈通，其孰臻
X28n0586_p0364c10║於此乎？憲宗元和十四年正月，鳳翔法門寺有護
X28n0586_p0364c11║國真身塔，塔內有釋迦佛指骨一節。上令中使杜
X28n0586_p0364c12║英奇押宮人三十人，持香華迎入大內，留禁中三
X28n0586_p0364c13║日，乃送諸寺。王公士庶，奔走捨施，唯恐在後。韓愈
X28n0586_p0364c14║為刑部侍郎，乃上表論諫。其表謂：佛是夷狄之法。
X28n0586_p0364c15║又謂：昔者黃帝在位一百年，年一百一十歲，以至
X28n0586_p0364c16║周穆王在位百年等，其時未有佛法。自後漢明帝
X28n0586_p0364c17║時，始有佛法，明帝在位十八年耳。宋、齊、梁、陳、元魏
X28n0586_p0364c18║已下，事佛漸謹，年代尤促。唯梁武帝在位四十八
X28n0586_p0364c19║年，後為侯景所逼，餓死國滅。又謂：佛不服先王之
X28n0586_p0364c20║法服，不道先王之法言。又謂：佛不知君臣父子之
X28n0586_p0364c21║道。又謂：佛骨枯朽凶穢，乞付水火，永絕根本。又謂：
X28n0586_p0364c22║佛如有靈，凡有禍福，宜加臣身。表奏，憲宗大怒，將
X28n0586_p0364c23║加極法之刑。裴度、崔？奏曰：韓愈上忤尊聽，誠宜得
X28n0586_p0364c24║罪。伏乞稍賜寬容，以來諫者。上曰：愈言我奉佛太
X28n0586_p0365a01║過，我猶為容之。至謂東漢奉佛之後，帝王咸至夭
X28n0586_p0365a02║促，何言之乖剌也？愈為人臣，敢爾狂妄，固不可赦。
X28n0586_p0365a03║于時人情驚惋，乃至國戚諸貴，亦以愈罪太重，因
X28n0586_p0365a04║事言之，乃貶為潮州刺史。愈至潮州，上表謝曰：臣
X28n0586_p0365a05║以誑妄贛愚，不識禮度，上表論佛骨事，言涉不敬，
X28n0586_p0365a06║正名定罪，萬死猶輕。陛下哀念，謂臣言雖可罪，心
X28n0586_p0365a07║亦無他，特屈刑章，以臣為潮州刺史。聖恩弘大，天
X28n0586_p0365a08║地莫量，破腦刳心，豈足為謝？臣愈誠惶誠恐，頓首
X28n0586_p0365a09║頓首。乃至云：窮思必精，以贖罪過。懷痛窮天，死不
X28n0586_p0365a10║閉目。伏惟皇帝陛下哀而憐之。表上，憲宗謂宰臣
X28n0586_p0365a11║曰：昨日得韓愈表，因思其諫佛骨事，大是愛我，我
X28n0586_p0365a12║豈不知。然愈為人臣，不當言人主事佛乃年促也。
X28n0586_p0365a13║我以是惡其容易。上欲復用韓愈，故先語及。觀宰
X28n0586_p0365a14║臣之奏對，而皇甫鎛對云：愈終太狂疎，且可量移
X28n0586_p0365a15║一郡。乃授表州刺史。今試論之。韓愈謂奉佛帝王
X28n0586_p0365a16║壽促，而憲宗已責之。今更詰曰：三代以前，何但未
X28n0586_p0365a17║有佛教，亦乃未有老聃、孔子。漢明之後，不獨佛法
X28n0586_p0365a18║西來，亦有儒老之教。何得謂三代之前無佛而國
X28n0586_p0365a19║永，漢明之後有佛而壽促耶？執此邪見，業報非輕。
X28n0586_p0365a20║而韓愈謂佛如有靈，禍福宜加臣身。且佛愛惡已
X28n0586_p0365a21║忘，豈禍福於物？但毀讚由人，自招損益耳。愈既毀
X28n0586_p0365a22║佛，將受極刑，貶為潮州刺史，豈非殃及自身乎？至
X28n0586_p0365a23║潮州上表，謝過悔責，乃授表州刺史，豈非福及自
X28n0586_p0365a24║身乎？史臣謂韓愈毀佛，其道未弘，誠哉是言也。韓
X28n0586_p0365b01║愈又謂佛是夷狄之法，委如玄籤補注及此下文。
X28n0586_p0365b02║補注中辨佛是中天竺國，非夷狄之法。韓愈狂妄，
X28n0586_p0365b03║不辨方隅，謬謂夷狄，亦如破邪辯正等論斥之。韓
X28n0586_p0365b04║愈又謂佛不服先王之法服，不道先王之法言，不
X28n0586_p0365b05║知君臣父子之道，此亦狂妄之甚。不曾披讀佛教，
X28n0586_p0365b06║不達死生之理，貶量大聖法王。蕭瑀所謂阿鼻地
X28n0586_p0365b07║獄，正為斯人而設矣，豈虗言哉！韓愈又謂佛骨枯
X28n0586_p0365b08║朽，乞付水火，永絕根本。今謂枯朽之骨，安得至今
X28n0586_p0365b09║不壞？聖宋太宗、真宗、仁宗三聖皇帝，偈頌讚於釋
X28n0586_p0365b10║迦佛牙，水火何能絕於根本？韓愈小臣，邪見狂妄，
X28n0586_p0365b11║一至於此，悲夫！悲夫！城隍者，城池也。有水曰池，無
X28n0586_p0365b12║水曰隍也。六合者，天地四方也。莊子云：六合之外，
X28n0586_p0365b13║聖人存而不論；六合之內，論而不議也。轗軻，多迍
X28n0586_p0365b14║也。嚬者，莊子文中作臏。音義云：蹙頞也。今多用顰
X28n0586_p0365b15║字。顰，眉蹙也。呻者，吟也。西施，越之美女也。既病心
X28n0586_p0365b16║痛，嚬眉苦之，體貌端正，雖嚬益美，人徒效之，豈同
X28n0586_p0365b17║西施嚬之美哉？毛嬙者，嬙，在良切，古之美人也，即
X28n0586_p0365b18║越王美姬也。麗姬者，上力知切，晉獻公夫人也。莊
X28n0586_p0365b19║子齊物篇作此云也。鄰女者，即醜人也。夫三皇已
X28n0586_p0365b20║下之文，皆莊子正文，非注辭也。文在莊子天運篇
X28n0586_p0365b21║也。柤，側加切。橘，居聿切。抽，余救切。此之四味，甘苦
X28n0586_p0365b22║異也。齕，痕沒、下結二切，齧也。嚙，六狡切，正作齩。挽，
X28n0586_p0365b23║無遠切。猿，音袁。狙，十餘切。衣，於既切。惡耶者，耶字
X28n0586_p0365b24║應作邪字，似嗟切。止觀云：黃龍湯者，大便汁也。神
X28n0586_p0365c01║農本草注云：時行大熱，飲糞汁亦愈。今近城寺，別
X28n0586_p0365c02║塞空甖口，內糞倉中，積年得汁，甚黑而苦，名黃龍
X28n0586_p0365c03║湯，治溫病垂死皆差。人初頭痛，直飲尿數升，亦多
X28n0586_p0365c04║愈也。
X28n0586_p0365c05║若未行唯說，則同梨吒；違僧屏諫，但結提吉
X28n0586_p0365c06║四分律云：有一比丘字阿梨吒，生惡見言：佛說婬
X28n0586_p0365c07║欲非障道法。比丘白佛，佛即結戒，令諸比丘白四
X28n0586_p0365c08║羯磨訶諫梨吒。所言屏者，先於屏處而訶諫之。諫
X28n0586_p0365c09║而不從，乃於眾中而訶諫之，故云僧也。若於屏諫
X28n0586_p0365c10║以至僧諫，第一作白及二羯磨，皆是吉羅。三羯磨
X28n0586_p0365c11║竟，犯波逸提。若言婬欲不障道者，一突吉羅。作白
X28n0586_p0365c12║已捨，二突吉羅。一羯磨竟，三突吉羅。二羯磨竟，四
X28n0586_p0365c13║突吉羅。此則但說婬不障道，犯於提吉。若行婬欲，
X28n0586_p0365c14║此則自犯波羅夷也。大論云：佛法有二種：小乘、大
X28n0586_p0365c15║乘。小乘中薄福之人，三毒偏多。如婆差經中佛說：
X28n0586_p0365c16║我白衣弟子，非一非二，乃至出五百人，受赤栴檀
X28n0586_p0365c17║塗身，及受好香華，妻子共臥，使令奴婢，而斷三結，
X28n0586_p0365c18║得須陀洹。盡三世苦，薄三毒，得斯陀含。是阿梨吒
X28n0586_p0365c19║比丘聞是事，即言：雖受五欲，而不妨道。不知是事
X28n0586_p0365c20║佛為誰說，佛為白衣故說。此比丘持著出家法中，
X28n0586_p0365c21║說是須陀洹、斯陀含等，不作是言：我盡形壽不犯
X28n0586_p0365c22║欲。以有餘三毒故，時時忘道而發婬心。出家人於
X28n0586_p0365c23║僧中口自言：我盡形壽不犯婬欲。佛言：若出家人
X28n0586_p0365c24║犯欲則棄。是比丘自誓而犯，是一罪。知佛所制而
X28n0586_p0366a01║故違犯，是二罪。是比丘見白衣得道故，而以自身
X28n0586_p0366a02║同彼，是故墮罪。
X28n0586_p0366a03║謂於惡證墮過人法，自行口說。又云：證得則兩夷一
X28n0586_p0366a04║提。若但自行教他，則一夷一吉
X28n0586_p0366a05║謂於惡中證真妙道，斯乃大妄，名過人法。已實未
X28n0586_p0366a06║證，言自證故，自行婬欲，一波羅夷。又言於此婬欲
X28n0586_p0366a07║惡中證得妙道，二波羅夷。加以口說婬不障道，白
X28n0586_p0366a08║四羯磨諫已不從，犯波逸提。此則名為兩夷一提。
X28n0586_p0366a09║若但自行婬欲，及以教他行婬，而他未行，則是一
X28n0586_p0366a10║夷一吉耳。他若行婬，則是一夷一蘭也。今且從教
X28n0586_p0366a11║他未行而說，故但云吉羅耳。或有一本，謂行教他
X28n0586_p0366a12║則一夷一提者，誤也，後人妄改耳。故南山律鈔引
X28n0586_p0366a13║律云：若僧尼互相教作者，能教犯偷蘭，不作犯吉
X28n0586_p0366a14║羅。下三眾相教，作不作俱犯吉羅，作者滅擯，吉羅
X28n0586_p0366a15║為異。乃至下篇同犯吉羅。
X28n0586_p0366a16║法華座席障未發故
X28n0586_p0366a17║此文存略，應云：法華座席，障未除，機未發；至涅槃
X28n0586_p0366a18║會，障欲除，機已發。故聞佛記，領解歡喜。又障動機
X28n0586_p0366a19║發，如闍王；障不動而機發，如央掘。
X28n0586_p0366a20║無根信
X28n0586_p0366a21║章安云：本時五根未立，今遂得信，故曰無根信也。
X28n0586_p0366a22║又下文引四事為涅槃因者，文在大經二十三也。
X28n0586_p0366a23║又下文引梁武願文者，彼願但云不願學老子暫
X28n0586_p0366a24║得生天耳。此即梁武初學老子，後遂捨之而歸釋
X28n0586_p0366b01║氏，故有斯願耳。又止觀云示其人者，應云是其人
X28n0586_p0366b02║也。又云示是其人者，應云即是其人也。文輔行云
X28n0586_p0366b03║第九第十指後亦爾者，應云第四第五也。
X28n0586_p0366b04║𤼣
X28n0586_p0366b05║力員切。體曲皃。
X28n0586_p0366b06║踡
X28n0586_p0366b07║具員切。踡跼，不伸皃。
X28n0586_p0366b08║亦有不曉世語達遠理者，如會稽道樹寺頓悟禪師，
X28n0586_p0366b09║能悟深理而不曉近事，出涅槃疏
X28n0586_p0366b10║涅槃疏云：昔徐僕射理人甚善，為上虞令，犯事不
X28n0586_p0366b11║閑答問，如天柱瑜極解深義，不曉世語。言天柱瑜
X28n0586_p0366b12║者，天柱山也，在會稽，瑜名也，時號頓悟禪師。不曉
X28n0586_p0366b13║世語者，涅槃疏未治定本云：瑜常身病，有尼問疾
X28n0586_p0366b14║云：闍梨無所苦已，就靈姑卜。云：無苦。即問：靈姑是
X28n0586_p0366b15║誰？答云：是剡。又問：汝剡耶？答云：是夜行。又問：汝夜
X28n0586_p0366b16║行耶？而竟不知。越俗名鼠為靈姑等，故云不曉世
X28n0586_p0366b17║語也。又如昔莊嚴門下有淨藏法師，唯能並難，答
X28n0586_p0366b18║無所以。彭城正公能善解釋，不便論議。
X28n0586_p0366b19║俱舍亦以九義立一瞿聲
X28n0586_p0366b20║俱舍云：且如古者，於九義中，共立一瞿聲，為能詮
X28n0586_p0366b21║定量。故有頌云：方獸地光言，金剛眼天水，於斯九
X28n0586_p0366b22║種義，智者立瞿聲。亦如薩婆多律攝云：猶如瞿聲，
X28n0586_p0366b23║自其行義，於人等處，行義亦通。
X28n0586_p0366b24║且如六宗情期大同，九流詮述小異
X28n0586_p0366c01║彌天安師云：史遷六氏，道家為先；班固九流，儒宗
X28n0586_p0366c02║為上。謂班固撰漢書而談九流，詮述無殊，少有異
X28n0586_p0366c03║耳。九流之說，如向注引史遷六氏，即六宗也。謂司
X28n0586_p0366c04║馬遷撰史記而辨六宗，雖然有異，大旨同矣。史記
X28n0586_p0366c05║云：一陰陽，二儒，三墨，四名，五法，六道德。陰陽使人
X28n0586_p0366c06║拘而多所畏，然其序四時之大順，不可失也。儒者
X28n0586_p0366c07║博而寡要，勞而少功，是以其事難盡從，然其序君
X28n0586_p0366c08║臣父子之禮，不可易也。墨者儉而難遵，是以其事
X28n0586_p0366c09║不可偏循，然其強本節用，不可廢也。名者使人儉
X28n0586_p0366c10║而善失真，然其正名實，不可不察也。法者嚴而少
X28n0586_p0366c11║恩，然其正君臣上下之分，不可改矣。道德者使人
X28n0586_p0366c12║精神專一，動合無形，其為術也，因陰陽之大順，采
X28n0586_p0366c13║儒墨之善要，與時遷移，應物變化，立俗施事，無所
X28n0586_p0366c14║不宜，指約而易橾，事少而功多。
X28n0586_p0366c15║莊生歸於自爾
X28n0586_p0366c16║自爾即自然也。莊子以自然為本，如云：雨為雲乎？
X28n0586_p0366c17║雲為雨乎？孰隆施是？為字去聲呼，施字音弛。注云：
X28n0586_p0366c18║弛，廢也。隆，興也。言二者俱不能相為，各自爾也。孰，
X28n0586_p0366c19║誰也。言誰興雲雨，誰廢甘澤，皆其自爾故也。
X28n0586_p0366c20║老氏專歎去奢
X28n0586_p0366c21║老子道經云：將欲取天下而為之，吾見其不得已。
X28n0586_p0366c22║乃至云：是以聖人去甚，去奢，去泰。然老子非不談
X28n0586_p0366c23║自然，如云人法地，地法天，天法道，道法自然。老子
X28n0586_p0366c24║談自然，莊子亦然。又玄之又玄，眾妙之門，無為無
X28n0586_p0367a01║物，無形無見等。仲尼云：天何言哉？四時行焉，百物
X28n0586_p0367a02║生焉。易云：無思也，無為也，寂然不動，感而遂通等。
X28n0586_p0367a03║學佛之流，不得佛意，便將佛經比齊儒老，乃謂三
X28n0586_p0367a04║教旨趣是同。嗚呼哀哉！其謬甚矣。請尋天台教門，
X28n0586_p0367a05║自知優降者也。
X28n0586_p0367a06║況馬祀羊烝，脯祠粟祭
X28n0586_p0367a07║祀、烝、祠三，皆祭之別名也。祭，薦也，享也，至也。爾雅
X28n0586_p0367a08║云：春祭曰祠。注云：祠之言食也。冬祭曰烝。注云：進
X28n0586_p0367a09║品物也。烝，進也。以馬、以羊、以脯、以粟而祭之也。禮
X28n0586_p0367a10║記內則篇具列名目。又曲禮說：凡祭宗廟之禮，牛
X28n0586_p0367a11║羊及脯并黍稷等，皆有別號，不能委引。西方外道，
X28n0586_p0367a12║計用馬祀為常福等（云云）。
X28n0586_p0367a13║或有因緣，如目連等。或無因緣，如桃李等
X28n0586_p0367a14║涅槃經云：世間名字，或有因緣，或無因緣。有因緣
X28n0586_p0367a15║者，如舍利弗，母名舍利，因母立字，故名舍利弗；如
X28n0586_p0367a16║摩鍮羅道人，生摩鍮羅國，因國立名，故名摩鍮羅；
X28n0586_p0367a17║如目揵連，目揵連者，即是姓也，因姓立名，故名目
X28n0586_p0367a18║揵連；如我生於瞿曇種姓，因姓立名，稱為瞿曇；如
X28n0586_p0367a19║毗舍佉道人，毗舍佉者，即是星名，因星為名，名毗
X28n0586_p0367a20║舍佉；如有六指，故名六指人；如佛奴、天奴，因佛、因
X28n0586_p0367a21║天，故名佛奴、名天奴也；因濕生故，故名濕生。如是
X28n0586_p0367a22║等名，是因緣名。無因緣者，如蓮華、地、水、火、風、虗空；
X28n0586_p0367a23║如曼陀婆，一名二實，一名殿堂，二名飲漿，堂不飲
X28n0586_p0367a24║漿，亦復得名為曼陀婆；如薩婆多車，名為蛇蓋，實
X28n0586_p0367b01║非蛇蓋。是名無因緣強立名字。善男子，是大涅槃
X28n0586_p0367b02║亦復如是，無有因緣強為立名。譬如虗空，不因小
X28n0586_p0367b03║空名為大也；涅槃亦爾，不因小相名大涅槃。今文
X28n0586_p0367b04║桃李字誤也，當為地水字。又下文逕字當作徑字，
X28n0586_p0367b05║梗字當作挭字。
X28n0586_p0367b06║钁
X28n0586_p0367b07║居縛切，鑊字胡郭切，非今意也。鉏字士魚切。大經
X28n0586_p0367b08║十八性品云者，此文訛略也，應云第八如來性品
X28n0586_p0367b09║也。又云玄文第六卷末者，現行印本文在第五卷
X28n0586_p0367b10║末也。又第一卷後亦有此文也。又云三十二菩薩
X28n0586_p0367b11║者，應云三十一菩薩也。又云文殊言乃至無有言
X28n0586_p0367b12║說文字是真入不二法門者，此是文殊歎淨名默
X28n0586_p0367b13║然無言之辭耳。今文引之以對淨名無言而分滅
X28n0586_p0367b14║絕及絕滅者，恐誤也。若引文殊自說不二法門者，
X28n0586_p0367b15║應云如我意者，於一切法無言無說無示無識離
X28n0586_p0367b16║諸問答，是為入不二法門也。須引此文以對淨名
X28n0586_p0367b17║而分滅絕及以絕滅，則無妨矣。
X28n0586_p0367b18║古人不立圓淨，仍以方便對於報身，諸文有破
X28n0586_p0367b19║妙玄云：地人言：但有性淨、方便淨，實相名為性淨
X28n0586_p0367b20║涅槃，修因所成為方便淨涅槃。今以理性為性淨
X28n0586_p0367b21║涅槃，修因所成為圓淨涅槃，此則義便；薪盡火滅
X28n0586_p0367b22║為方便淨涅槃，是則文便。若將修因所成為方便
X28n0586_p0367b23║淨涅槃者，薪盡火滅為何等耶？故知應有三種涅
X28n0586_p0367b24║槃，三種涅槃即是三軌。文云：是法不可示，言詞相
X28n0586_p0367c01║寂滅，是性淨涅槃也；皆以如來滅度而滅度之，即
X28n0586_p0367c02║圓淨涅槃也；數數唱生，數數唱滅，處處示現，即方
X28n0586_p0367c03║便淨涅槃也。
X28n0586_p0367c04║𧿾無量世
X28n0586_p0367c05║𧿾：應作跨。
X28n0586_p0367c06║止觀云：約理藏釋，乃至第三約字用釋
X28n0586_p0367c07║今謂此之三釋，即是章安涅槃疏中三釋也。以彼
X28n0586_p0367c08║疏中三釋，亦是約於教、行、理三故也。故彼疏云：勸
X28n0586_p0367c09║真修文為四：一、譬說秘密藏；二、法說秘密藏；三、釋
X28n0586_p0367c10║秘密藏；四、結秘密藏。從何等名為秘密之藏？猶如
X28n0586_p0367c11║伊字下，是第三、釋秘密之藏也。一、譬三點；二、譬三
X28n0586_p0367c12║目；三、合以三德。此之三文，一往而言，是從事入理；
X28n0586_p0367c13║三點是文字，此約言教；三目是天眼，此約修行；三
X28n0586_p0367c14║德是佛師，此即約理。又是佛印，印於教、行。凡有言
X28n0586_p0367c15║說與此相應，即秘密教；修習相應，是秘密行；證得
X28n0586_p0367c16║相應，是秘密理。從我今安住下，是第四、結秘密藏
X28n0586_p0367c17║也。安住三法，是結三德；入大涅槃，是結秘密藏；如
X28n0586_p0367c18║世伊字，是結三點。文略不結，首羅三目。今此文中
X28n0586_p0367c19║約理藏釋，即彼約於三德之理也。藏義雖有空與
X28n0586_p0367c20║不空、不空與空三德理藏，並皆寂滅，言語道斷，心
X28n0586_p0367c21║行路絕，不可作於前法身、次般若、後解脫思之議
X28n0586_p0367c22║之，亦不可作法身、般若、解脫無前無後一體具足
X28n0586_p0367c23║等思之議之，故云三德皆不可思議，那忽縱橫等
X28n0586_p0367c24║也？既不可作前縱橫、一異等思之議之，豈非三德
X28n0586_p0368a01║理藏寂滅者乎？故前絕待云滅絕、絕滅，即此意也。
X28n0586_p0368a02║次約行因釋，即彼約修行釋三目也，亦是妙玄、行
X28n0586_p0368a03║妙中三九之法也。身常謂法身具三德，即境妙也；
X28n0586_p0368a04║智圓謂般若具三般若，即智妙也；斷具謂解脫具
X28n0586_p0368a05║三解脫，即行妙也。此三名具於三，故無優劣，即不
X28n0586_p0368a06║縱也。此九只是於三，此三只是於一，故云三德相
X28n0586_p0368a07║冥，同一法界，即不橫也。雖非三九，而三九宛然，故
X28n0586_p0368a08║云能種種建立，即不一也。雖三九宛然，而只是一
X28n0586_p0368a09║法界，故云同歸第一義，即不異也。若不爾者，何故
X28n0586_p0368a10║謂之此約行因釋耶？故知此文行因之釋，須約妙
X28n0586_p0368a11║玄、行妙通之。三、約字用釋者，章安云：法身即照，亦
X28n0586_p0368a12║即自在，名一為三。三無別體，故不橫也；非前非後，
X28n0586_p0368a13║故不縱也。一即三，如大點；三即一，如細𦘕。而三、而
X28n0586_p0368a14║二、而三，不可一三說，不可一三思，故名不可思議。
X28n0586_p0368a15║不可思議者，即非三非一，名秘密藏。如世伊字，三
X28n0586_p0368a16║點名不可思議，名秘密藏，其義既然；三目、三德名
X28n0586_p0368a17║不思議，名秘密藏，其義可解。是則教、行、理等三釋，
X28n0586_p0368a18║皆非三非一，皆言語道斷，皆心行路絕，方得皆名
X28n0586_p0368a19║不可思議秘密之藏。故此教、行方能契理，故此之
X28n0586_p0368a20║理方應教、行，並是絕待，能所皆妙，不其然乎？請細
X28n0586_p0368a21║思之，方見厥旨。若不爾者，將何超拔大小諸師縱
X28n0586_p0368a22║橫之說？將何以顯今家之妙？
X28n0586_p0368a23║純陁一品明涅槃施等
X28n0586_p0368a24║此一段文多有訛賺。準涅槃疏云：初從如是至流
X28n0586_p0368b01║血灑地，是召請涅槃眾也。次從純陀品至大眾問
X28n0586_p0368b02║品，凡有十六品，是開演涅槃施也。言十六品者：一、
X28n0586_p0368b03║純陀，二、哀歎，三、長壽，乃至十六、大眾問品。今云純
X28n0586_p0368b04║陀一品者，誤也。三、從現病品訖高貴德王品，凡有
X28n0586_p0368b05║五品，是示現涅槃行也。言五品者：一、現病，二、聖行，
X28n0586_p0368b06║三、梵行，四、嬰兒行，五、德王。今文雖與涅槃疏同，而
X28n0586_p0368b07║次第則異，應於涅槃施文後便列涅槃行文也。四、
X28n0586_p0368b08║從師子吼品，是問答涅槃義。今云從長壽品去十
X28n0586_p0368b09║四品者，誤也。五、從迦葉品訖陳如品，凡有二品，是
X28n0586_p0368b10║折攝涅槃用也。今云從師子吼去至陳如品，凡有
X28n0586_p0368b11║三品者，誤也。言付菩薩不付聲聞者，哀歎品中正
X28n0586_p0368b12║以圓伊而付迦葉，故云：我有無上正法，悉以付囑
X28n0586_p0368b13║摩訶迦葉。長壽品中又云：聲聞不堪付囑，乃付菩
X28n0586_p0368b14║薩。又陳如品付囑陳如及付阿難，和會所以具在
X28n0586_p0368b15║疏文，亦如文句補注具引，今不煩示。又下文云例
X28n0586_p0368b16║道及例，又有本云例道及障者，誤也者，應云例道
X28n0586_p0368b17║及倒也。
X28n0586_p0368b18║居于方寸
X28n0586_p0368b19║俗書說人心藏，唯方一寸。正法念經云：心如蓮華
X28n0586_p0368b20║開合。提謂經云：心如帝王。皆肉團之心也。
X28n0586_p0368b21║以三三為權
X28n0586_p0368b22║上三字三乘也，下三字人教因也。三乘皆有此三，
X28n0586_p0368b23║以昔教無果故也。
X28n0586_p0368b24║又如成論止觀異時，薩婆多宗止觀同時
X28n0586_p0368c01║成論空門，多論有門，空有二宗，計同異耳。
X28n0586_p0368c02║摩黎山
X28n0586_p0368c03║亦云摩羅邪山，此云離垢，其山在於南天竺境，其
X28n0586_p0368c04║中多出白栴檀也。又下文云有作四諦慧，指大經
X28n0586_p0368c05║中以慧為名。復判屬觀者，若準妙玄中引古師解
X28n0586_p0368c06║勝鬘經，判二乘為有作四諦耳。二乘觀諦，得法不
X28n0586_p0368c07║盡，更有所作，故名有作也。又下文云初三藏教，以
X28n0586_p0368c08║眾生為高原，習觀為穿鑿，證理為清水者，恐誤也。
X28n0586_p0368c09║準文句記，此文乃是初總明觀，言雖通諸，意且在
X28n0586_p0368c10║圓。從依通觀下，是歷教明觀，析體理同，故略三藏。
X28n0586_p0368c11║今以彼文初總明觀而為三藏，故知誤也。又下文
X28n0586_p0368c12║云假觀為溼土者，準文句中，應兼中觀，伏於無明，
X28n0586_p0368c13║為溼土也。又止觀下文云法行宗深境智者，後人
X28n0586_p0368c14║妄改也。按舊本云法行宗深觀，緣此思惟，以見正
X28n0586_p0368c15║境耳。
X28n0586_p0368c16║梁昭明所序諸師明二諦義，有二十三人，各釋不同，
X28n0586_p0368c17║在廣弘明集
X28n0586_p0368c18║文選注云：姓蕭氏，武帝子，名統，字德施，諡曰昭明。
X28n0586_p0368c19║二十三人者：一、梁昭明太子，二、南㵎寺慧超，三、晉
X28n0586_p0368c20║安王綱，四、招提寺慧琰，五、栖玄寺曇宗，六、中郎王
X28n0586_p0368c21║規，七、靈根寺僧遷，八、羅平俟蕭王，九、衡山侯蕭恭，
X28n0586_p0368c22║十、中興寺僧懷，十一、始興王第四男蕭映，十二、吳
X28n0586_p0368c23║平王世子蕭勵，十三、宋凞寺慧令，十四、始興王第
X28n0586_p0368c24║五男蕭曄，十五、興皇寺法宣，十六、程鄉侯蕭秪，十
X28n0586_p0369a01║七、光宅寺法雲，十八、靈根寺慧令，十九、湘宮寺慧
X28n0586_p0369a02║興，二十、莊嚴寺僧旻，二十一、宣武寺法寵，二十二、
X28n0586_p0369a03║建業寺僧愍，二十三、光宅寺敬脫。此二十三人所
X28n0586_p0369a04║談二諦，各有多番，玄籤補注已具引之，今且列其
X28n0586_p0369a05║二十三人名目而已。夫道以人弘，教以文明，弘道
X28n0586_p0369a06║明教，謂之弘明也。初，梁僧祐撰十四卷，後唐道宣
X28n0586_p0369a07║廣而述之，有三十卷，皆謂之弘明集矣。又引禮云
X28n0586_p0369a08║十九已下曰長殤者，長字，陸德明釋文中作丁丈
X28n0586_p0369a09║切。又下文引章安云聞深等者，今文所釋，非內非
X28n0586_p0369a10║外，非難非易，與彼辭異。彼疏但云：不真故非內，不
X28n0586_p0369a11║假故非外，分別智所不知故非難，泥洹智所不洎
X28n0586_p0369a12║故非易。又非界如故非相，非離界如故非非相，乃
X28n0586_p0369a13║是荊谿助釋之辭耳，亦非章安之文也。
X28n0586_p0369a14║無脂肥羊
X28n0586_p0369a15║毗奈耶雜事亦云：昔有國王，號曰重興，曾於一時，
X28n0586_p0369a16║欲試諸臣，誰有智慧，便以諸羊，人與一口，勅令看
X28n0586_p0369a17║養，肥盛其肉，不得有脂。諸臣無智，皆養令肥。時有
X28n0586_p0369a18║一臣，名為大藥，頗有智能，與羊飲食，令其飽足，然
X28n0586_p0369a19║後刻木，以為豺狼，時來恐怖，羊雖得食，而肥怖故，
X28n0586_p0369a20║乃無脂也。
X28n0586_p0369a21║六十數中，第五十二數，名阿僧祇
X28n0586_p0369a22║數始為一，十一為十，十十為百，十百為千，十千為
X28n0586_p0369a23║萬，十萬為洛叉，十洛叉為度洛叉，十度洛叉為俱
X28n0586_p0369a24║胝，十俱胝為末陀，十末陀為阿庾多，十阿庾多為
X28n0586_p0369b01║大阿庾多，十大阿庾多為那庾多，十那庾多為大
X28n0586_p0369b02║那庾多，十大那庾多為鉢羅庾多，十鉢羅庾多為
X28n0586_p0369b03║大鉢羅庾多，十大鉢羅庾多為矝羯羅，十矝羯羅
X28n0586_p0369b04║為大矝羯羅，十大矝羯羅為頻䟦羅，十頻䟦羅為
X28n0586_p0369b05║大頻䟦羅，十大頻䟦羅為阿芻婆，十阿芻婆為大
X28n0586_p0369b06║阿芻婆，十大阿芻婆為毗婆訶，十毗婆訶為大毗
X28n0586_p0369b07║婆訶，十大毗婆訶為嗢蹭伽，十嗢蹭伽為大嗢蹭
X28n0586_p0369b08║伽，十大嗢蹭伽為婆喝那，十婆喝那為大婆喝那，
X28n0586_p0369b09║十大婆喝那為地致婆，十地致婆為大地致婆，十
X28n0586_p0369b10║大地致婆為醯都，十醯都為大醯都，十大醯都為
X28n0586_p0369b11║羯臘縛，十羯臘縛為大羯臘縛，十大羯臘縛為印
X28n0586_p0369b12║達羅，十印達羅為大印達羅，十大印達羅為三磨
X28n0586_p0369b13║鉢躭，十三磨鉢躭為大三磨鉢躭，十大三磨鉢躭
X28n0586_p0369b14║為揭底，十揭底為大揭底，十大揭底為枯伐羅闍，
X28n0586_p0369b15║十枯伐羅闍為大枯伐羅闍，十大枯伐羅闍為姥
X28n0586_p0369b16║達羅，十姥達羅為大姥達羅，十大姥達羅為䟦藍，
X28n0586_p0369b17║十䟦藍為大䟦藍，十大䟦藍為珊若，十珊若為大
X28n0586_p0369b18║珊若，十大珊若為毗步多，十毗步多為大毗步多，
X28n0586_p0369b19║十大毗步多為䟦羅攙，十䟦羅攙為大䟦羅攙，十
X28n0586_p0369b20║大䟦羅攙為阿僧企耶。其餘八名由來忘失，故但
X28n0586_p0369b21║有茲五十二名也。
X28n0586_p0369b22║毗口
X28n0586_p0369b23║西域記云：戶毗迦王，此翻為與。舊云戶毗王者，訛
X28n0586_p0369b24║略也。婆沙第五云：菩薩三阿僧祇劫在生死中，以
X28n0586_p0369c01║願力故，生惡道中。淨名疏云：三藏菩薩帶結願生，
X28n0586_p0369c02║或用神通示五道身，於染淨土教化眾生，伏惑行
X28n0586_p0369c03║因。是故學者應知斯說。抒字，神與切，除也，酌取也。
X28n0586_p0369c04║大經二十二明淨土義，但云願攝
X28n0586_p0369c05║菩薩修行大般涅槃，為三菩提度眾生故，離殺害
X28n0586_p0369c06║心。以此善根，願與一切眾生共之，願諸眾生得壽
X28n0586_p0369c07║命長，有大勢力，獲大神通。以是誓願因緣力故，於
X28n0586_p0369c08║未來世成佛之時，國土所有一切眾生得壽命長。
X28n0586_p0369c09║其次遠離偷盜、婬欲，乃至遠離邪見，經中廣說。準
X28n0586_p0369c10║此思之。
X28n0586_p0369c11║孰主張氏
X28n0586_p0369c12║氏字誤也，應作是字。此文出莊子外篇天運第十
X28n0586_p0369c13║四。注疏云：孰，誰也。是指斥前文也。言四時八節雲
X28n0586_p0369c14║行雨施覆育蒼生，誰為主宰而施張乎？皆自爾耳。
X28n0586_p0369c15║又下文引大經三十一云：於一名下說無量義，如
X28n0586_p0369c16║大涅槃亦名無生等者，誤也。經中但云於一名說
X28n0586_p0369c17║無量名，如涅槃亦名無生耳。經中不言於一名下
X28n0586_p0369c18║說無量義也。又言於一義說無量名，如帝釋亦名
X28n0586_p0369c19║千眼天等。又言無量義說無量名，如佛如來義異
X28n0586_p0369c20║名異等。具如釋籤第八所辨。又止觀次文云：大品
X28n0586_p0369c21║有百二十條者，即六度、四念、四正勤、四如意足、五
X28n0586_p0369c22║根、五力、七覺、八正、三四禪、四無量、四無色、八背捨、
X28n0586_p0369c23║八勝處、九次第定、十一切處、九想、十想、十一智、三
X28n0586_p0369c24║根、十力、四無所畏、四無礙智、十八不共法、大慈大
X28n0586_p0370a01║悲等也。
X28n0586_p0370a02║他謂成論義通大乘
X28n0586_p0370a03║由成論師探取大品共般若義釋所宗之論，而不
X28n0586_p0370a04║知觀幻有與觀淨虗不同，因此相承云成論分通
X28n0586_p0370a05║大乘也。亦如南山謂四分律分通大乘，引文證云
X28n0586_p0370a06║迴施眾生共成佛道等。今家之意謂其不然，所以
X28n0586_p0370a07║難云：何如華嚴、梵網等耶？又次文云事即攝五章
X28n0586_p0370a08║者，今謂事即攝一切惑也。依文次第應言理事，今
X28n0586_p0370a09║從語便故云事理。如文句中事理權實，事亦是惑，
X28n0586_p0370a10║今豈不然哉？
X28n0586_p0370a11║以蜈蚣等喻獨頭
X28n0586_p0370a12║此文誤也。準文句中，蜈蚣喻瞋，守宮、百足喻獨頭
X28n0586_p0370a13║癡。又上文云人謂既有不共無明等者，此亦婆沙
X28n0586_p0370a14║文也。故彼論云：云何不其掉纏耶？答：無不共掉纏，
X28n0586_p0370a15║為止人疑故。如有不共無明，使亦有不共掉纏耶？
X28n0586_p0370a16║故答云：無。所以者何？一切染汙心中盡有睡掉故
X28n0586_p0370a17║也。今文中云盡有無明者，亦誤也。
X28n0586_p0370a18║大論第二十二、因緣論、婆沙、十地經等並同
X28n0586_p0370a19║大論第一明十二因緣甚深難見，非如牛羊等。第
X28n0586_p0370a20║二明十二因緣，引道人問佛作邪，餘人作耶等。十
X28n0586_p0370a21║二因緣論明：因緣所生法，彼為三所攝，煩惱業及
X28n0586_p0370a22║苦，次說應當知。煩惱初八九，業二及以十，餘七說
X28n0586_p0370a23║為苦，三攝十二法。從三故生二，從二故生七，從七
X28n0586_p0370a24║復生三，是故如輪轉。婆沙論明十二因緣，始從十
X28n0586_p0370b01║七，終于十八。二卷之文具明其義，不煩錄也。亦如
X28n0586_p0370b02║玄籤十二因緣境妙文中所用者，是十地經。論云：
X28n0586_p0370b03║而諸凡夫心墮邪見，為無明癡闇蔽其意識，多集
X28n0586_p0370b04║貪欲嗔癡起諸業行，嫌恨猛風吹罪心火，於三界
X28n0586_p0370b05║地復有牙生，所謂名色共生，離此名色增長成六
X28n0586_p0370b06║入聚，成六入已內外相對生觸，觸因緣故生受，深
X28n0586_p0370b07║樂受故生渴愛，渴愛增長故生取，取增長故復起
X28n0586_p0370b08║後有，有因緣故有生老死憂悲苦惱。又第八卷於
X28n0586_p0370b09║六地中說十二因緣，文近一卷，豈可盡錄？
X28n0586_p0370b10║三煩惱二業，七事亦名果，略果及略因，由中可比二
X28n0586_p0370b11║文義雖顯解者猶昧，今更引論釋成斯意。俱舍第
X28n0586_p0370b12║九云：無明等以煩惱為性，行有以業為性，識名色
X28n0586_p0370b13║等以事為性也。是煩惱業所依事故，何緣中際廣
X28n0586_p0370b14║說因果？開事為五惑為二故，後際略果事唯二故，
X28n0586_p0370b15║前際略因惑唯一故，由中際廣可以比度前後二
X28n0586_p0370b16║際。故七事名果者，準知餘五亦名因也。上皆論文
X28n0586_p0370b17║人或不知，乃謂過去談因而略其果，未來說果而
X28n0586_p0370b18║略其因，故云略果及略因者，請以論文革斯謬說。
X28n0586_p0370b19║奢摩他
X28n0586_p0370b20║此翻為止。
X28n0586_p0370b21║毗婆舍那
X28n0586_p0370b22║此翻為觀。
X28n0586_p0370b23║優畢叉
X28n0586_p0370b24║此翻為止觀平等。言大經二十七云毗婆等者，誤
X28n0586_p0370c01║也，文在二十九耳。
X28n0586_p0370c02║止觀云：寂滅真如，有何次位
X28n0586_p0370c03║亦如賢首藏法師所立五教，其中頓教，正同此說。
X28n0586_p0370c04║彼文謂之一念不生，即名為佛，不立位次階漸等。
X28n0586_p0370c05║以今家意，觀夫他說，當知彼但得其理性無位之
X28n0586_p0370c06║義耳，不見無位之位之說也。無位之位既無，立教
X28n0586_p0370c07║化物安在？是則道不浪階，隨功涉位，一切皆失焉。
X28n0586_p0370c08║具如今文所破也。近代長水撰楞嚴疏，既宗賢首，
X28n0586_p0370c09║復潛引用。天台所談寂滅真如，雖無位次，而因果
X28n0586_p0370c10║行位，終自炳然之文。亦如三諦、三觀、三一相即，賢
X28n0586_p0370c11║首、清涼、長水皆用，而圭峯不遵師弟撰述，何其然
X28n0586_p0370c12║哉！何其然哉！又如性體量具三種之義，無情有性
X28n0586_p0370c13║成佛之說，大事因緣出世之意等，皆是用於天台
X28n0586_p0370c14║之旨，而不顯云天台者，意在何哉！意在何哉！
X28n0586_p0370c15║況復五法及三自性、八識、二無我，全是別義
X28n0586_p0370c16║五法者，所謂相、名、妄想、如如、正智、處所、形相、色像
X28n0586_p0370c17║等現，是名為相。有如是相，名為瓶等。即此非餘，是
X28n0586_p0370c18║為名也。施設眾名，顯示諸相，是為妄想。此名此相，
X28n0586_p0370c19║畢竟叵得，是為如如。我及諸佛，不生斷常，妄想不
X28n0586_p0370c20║起，隨順自覺，勝起一切外道、聲聞、緣覺所不能相，
X28n0586_p0370c21║是為正智。三自性者：一、妄想自性，二、緣起自性，三、
X28n0586_p0370c22║成自性。妄想自性者，所謂名、相、計著相也。若依若
X28n0586_p0370c23║緣生，名緣起自性也。離名事相，妄想聖所得，及自
X28n0586_p0370c24║覺聖智趣所行境界，即是成自性也。八識者，所謂
X28n0586_p0371a01║如來藏、名識藏、心、意、意識及五識身也。二無我者：
X28n0586_p0371a02║一、人無我，謂陰、入、界我、我所等；二、法無我，謂覺陰、
X28n0586_p0371a03║界妄想相等。又入楞伽云：聲聞、辟支佛證人無我，
X28n0586_p0371a04║未證法無我。今時北宗多談此義。以今觀之，但是
X28n0586_p0371a05║別教。若乃圓融微妙法界，彼且未說。楞伽又云：如
X28n0586_p0371a06║來滅度後，未來當有人。大慧汝諦聽，有人持我法。
X28n0586_p0371a07║於南天國中，有大德比丘。名龍樹菩薩，能破有無
X28n0586_p0371a08║見。為人說我乘，大乘無上法。證得歡喜地，往生安
X28n0586_p0371a09║樂國。又結集遺法儀云：有菩薩比丘，其名為龍樹，
X28n0586_p0371a10║造作大乘論，一千三百部，熾然我正法。至彌勒下
X28n0586_p0371a11║生，將領諸徒眾，往詣儴佉國，禮拜彼世尊，彌勒為
X28n0586_p0371a12║說法，遂登第九地。因便故引，是義須知，況復龍樹
X28n0586_p0371a13║是今高祖。又下文列二十七賢聖，與釋籤不同。彼
X28n0586_p0371a14║云十八，謂信行、法行、信解、見得、身證、家家、種子、向
X28n0586_p0371a15║初果、得初果、向二果、二果、向三果、向三果，及以五
X28n0586_p0371a16║含。無學九者，謂思、進、退、不退、不動、住、護、慧俱。又云
X28n0586_p0371a17║滅定有漏者，俱舍頌云：得滅定不還，轉名為身證。
X28n0586_p0371a18║身證既由滅定，所以不預也。中含四十者，文在三
X28n0586_p0371a19║十耳。大四教云：信法二行為賢，餘二十五為聖，故
X28n0586_p0371a20║名二十七賢聖也。成論所明二十七賢聖名目，具
X28n0586_p0371a21║如玄籤補注引之，應以彼文來此和會。又下文中
X28n0586_p0371a22║問答仁王十四般若忍智等者，恐誤也。妙玄自引
X28n0586_p0371a23║勝天王明十四般若，仁王明十四忍耳。
X28n0586_p0371a24║五行至御覽之流
X28n0586_p0371b01║此一段文有難見者，今更出之。白虎通者，後漢孝
X28n0586_p0371b02║章帝於白虎殿會群儒論五經所作也。五行者，為
X28n0586_p0371b03║天行氣也。火者陽尊等者，尚書正義云：水純陰故
X28n0586_p0371b04║下，火純陽故上，木金陰陽雜，故可曲直。少陰少陽
X28n0586_p0371b05║者，周易正義云：陽爻稱九，陰爻稱六，老陽數九，老
X28n0586_p0371b06║陰數六，少陽稱七，少陰稱八。以揲蓍之數，九遇揲
X28n0586_p0371b07║則得老陽，六遇揲則得老陰，少陽少陰例之。揲，時
X28n0586_p0371b08║設切。蓍音尸，具如陸德明音中。土大包者，土者最
X28n0586_p0371b09║大，包含物也。二陰三陽者，白虎通云：二陽三陰也。
X28n0586_p0371b10║禁其始起者，西方陰始起，萬物禁止也。土者吐也，
X28n0586_p0371b11║吐含萬物也。未欲出者，恐多一箇未字也。子慈者，
X28n0586_p0371b12║白虎通作孳，史記作滋也。申勞者，白虎通云：申，身
X28n0586_p0371b13║也。亥該者，史記文也，白虎通云：仰也。成閏度數者，
X28n0586_p0371b14║尚書云：一歲三百六旬六日。注云：一歲十二月，月
X28n0586_p0371b15║三十日，正三百六十日，除小月六日，則一歲有餘
X28n0586_p0371b16║十二日，未盈三歲，足得一月，則置閏焉。日日行一
X28n0586_p0371b17║度，月行十三度十九分度之七也。律歷者，史記有
X28n0586_p0371b18║律曆書，漢書有律曆志。律居陰而治陽，曆居陽而
X28n0586_p0371b19║治陰。六律六呂，以合陰陽之聲。陽聲：黃鍾、太簇、沽
X28n0586_p0371b20║洗、蕤賓、夷則、無射。陰聲：太呂、應鐘、南呂、林鐘、仲呂、
X28n0586_p0371b21║夾鐘。陽六為律，陰六為呂。律，述氣也，助陰宣氣也。
X28n0586_p0371b22║呂，旅也，助陽宣氣也。六律六呂，述十二月之音氣
X28n0586_p0371b23║也，黃帝所作，以竹為之。又云：律是侯氣之管，以銅
X28n0586_p0371b24║為之。又曆數，算日月行道所曆，計氣朔早晚之數，
X28n0586_p0371c01║以為一歲之曆也。卦一以象三才，有八變而成卦
X28n0586_p0371c02║者，卦一，卦字應作掛。掛，卦買切，別也。王肅音：卦才
X28n0586_p0371c03║應作十。掛一以象三者，周易繫辭云：大衍之數五
X28n0586_p0371c04║十，其用四十有九，分而為二以象兩。兩，兩儀也。掛
X28n0586_p0371c05║一以象三，即就兩儀之間，於天數之中，分掛其一，
X28n0586_p0371c06║而配兩儀，以象三才也。十有八變而成卦者，卦有
X28n0586_p0371c07║六爻，每一爻有三變，三變具在正義之中，是故六
X28n0586_p0371c08║爻三變，乃成十有八也。此且略引，欲委知之，須讀
X28n0586_p0371c09║彼文。陵遲者，如丘陵之逶遲，稍卑下也。亦云陵夷，
X28n0586_p0371c10║夷，平也，言頹替如丘陵之漸平也。言易良者，易，以
X28n0586_p0371c11║鼓切。屬音燭。比，毗志切。屬，合也。春秋多記諸侯朝
X28n0586_p0371c12║聘會同，有相接之辭，罪辯之事故也。經解者，解，佳
X28n0586_p0371c13║買切。公羊名羔，齊人也，子夏門人也。穀梁名赤，一
X28n0586_p0371c14║名俶，字元始，秦孝公時魯人也。左丘明，魯大夫也，
X28n0586_p0371c15║受春秋經於孔子也。此三人皆作傳道春秋也。
X28n0586_p0371c16║乘壞驢車，正南而游
X28n0586_p0371c17║此用大經？梵行品文也。章安解云：乘壞驢車，譬惡
X28n0586_p0371c18║法自運也。正南者，有三解：一云南是離地，北是坎
X28n0586_p0371c19║地，去坎就離，譬失善起惡；一云就諸方而說，北是
X28n0586_p0371c20║上方，譬斷善人從上墜下；三云天子南面，殺活自
X28n0586_p0371c21║在，此人邪見，判無因果，其心自在，亦乃如然。
X28n0586_p0371c22║止觀云：斷奠
X28n0586_p0371c23║斷丁亂切。決也。奠堂練切。或作丁定切。定也。決斷
X28n0586_p0371c24║克定，無差異也。
X28n0586_p0372a01║朱雀門
X28n0586_p0372a02║帝王前門號為朱雀，其門在南。
X28n0586_p0372a03║輔行云：即正量部
X28n0586_p0372a04║第三百年從犢子部流出四部，今此乃是第三部
X28n0586_p0372a05║也。權衡刊定名之為量，量無邪謬號之為正，以是
X28n0586_p0372a06║名為正量部也。即明了論之所宗矣。欲知諸部因
X28n0586_p0372a07║由，具如下文注中委引。又次文中今不滅下注云
X28n0586_p0372a08║云者，今引止觀義例文云：諸色心現時，如金銀隱
X28n0586_p0372a09║起，金處異名生，與金無前後。亦如官路土，私人掘
X28n0586_p0372a10║為像，智者知路土，凡愚謂像生。後時官欲行，還將
X28n0586_p0372a11║像填路，像本不生滅，路亦無新故。又止觀中引大
X28n0586_p0372a12║論明摩訶衍人體，法觀引佛在一方上，而云變土
X28n0586_p0372a13║為金等者，記中已釋，今更明之。今謂此用大經之
X28n0586_p0372a14║文以成論意，故大經？梵行品云：菩薩修行大般涅
X28n0586_p0372a15║槃，觀土為金、觀金為土，地作水相、水作地相，火風
X28n0586_p0372a16║亦然。此與大論其義相類，故用經語以成論意耳。
X28n0586_p0372a17║李仲卿著十異、九迷，南山作十喻、九箴等
X28n0586_p0372a18║應云琳法師作十喻九箴也。又琳法師亦居終南，
X28n0586_p0372a19║故知今云南山，非宣律師也。琳師別傳云：琳法師
X28n0586_p0372a20║是天台智者菩薩戒弟子，既稟戒於智者，豈不習
X28n0586_p0372a21║定慧於天台耶？又上文云王瞀夜云者，瞀子，莫角、
X28n0586_p0372a22║莫候二切。記中音為目者，恐瞀字當為鶩字也。准
X28n0586_p0372a23║成玄英莊子序，乃作穆字耳。又云故曰逍遙者，應
X28n0586_p0372a24║云逍遙遊也。又顧桐栢解逍遙云：逍者，銷也。遙者，
X28n0586_p0372b01║遠也。銷盡有為累，遠見無為理。以斯而遊天下，故
X28n0586_p0372b02║曰逍遙遊也。又支道林云：物物而不物於物，故逍
X28n0586_p0372b03║然不我待；玄感不疾而速，故遙然靡所不為。以斯
X28n0586_p0372b04║而遊天下，故曰逍遙遊也。有清虗觀道士李仲卿，
X28n0586_p0372b05║學謝管窺，智慚信度。矜白鶴之翼，望駭嵩華；負爝
X28n0586_p0372b06║火之光，爭輝日月。輙作十異九迷，貶量大聖。余乃
X28n0586_p0372b07║嘅其無識，念彼何辜，聊為十喻曉之，九箴誡之。李
X28n0586_p0372b08║仲卿一異曰：太上老君託神玄妙玉女，剖左腋而
X28n0586_p0372b09║生；釋迦牟尼寄胎摩耶夫人，開右脇而出。琳法師
X28n0586_p0372b10║一喻曰：如記所引，今更難之。道家玄妙、中台等經
X28n0586_p0372b11║云：老子是李母所生，不云有玄妙玉女。既非正說，
X28n0586_p0372b12║尤假謬談也。李仲卿二異曰：老君垂訓，開不生不
X28n0586_p0372b13║滅之長生；釋迦設教，示不生不滅之永滅。琳法師
X28n0586_p0372b14║二喻曰：如記所引，今更難之。老子自云：吾有大患，
X28n0586_p0372b15║莫若有身。若謂長生，何故早死耶？莊子云：老聃死，
X28n0586_p0372b16║秦佚弔之，三號而出。何謂不滅乎？李仲卿三異曰：
X28n0586_p0372b17║老君應世，出茲東夏；釋迦降迹，挺彼西戎。琳法師
X28n0586_p0372b18║三喻曰：如記所引，今更辨之。文中所言老聃、重耳、
X28n0586_p0372b19║苦縣、伯陽、藏吏等者，史記云：老子者，楚苦縣厲鄉
X28n0586_p0372b20║曲仁里人也。姓李，名耳，字伯陽，諡曰聃。周朝守藏
X28n0586_p0372b21║吏之史也。地理誌云：苦縣屬陳國。夏謂華夏，又京
X28n0586_p0372b22║華也。淮南為楚。此方中岳，亦稱中華。且據軒轅，局
X28n0586_p0372b23║談中表。故河圖云：崑崙東南方五千里，號曰神州，
X28n0586_p0372b24║亦言赤縣。文選注云：神州者，中國帝居也。赤縣亦
X28n0586_p0372c01║是中國也。若乃佛生自居中印，且非戎地，何得謬
X28n0586_p0372c02║云挺彼西戎耶？佛既生於中天竺國，而云能仁降
X28n0586_p0372c03║迹，出東夏之神州者，恐誤，應云大夏。故南山律疏
X28n0586_p0372c04║云：雪山以南，三方歫海，周輪九萬，厥名大夏。金剛
X28n0586_p0372c05║輪者，地之中心，凡聖大王同居此土。若處邊鄙，地
X28n0586_p0372c06║為之傾。是則大夏背山面海，神州乃是崑崙東南。
X28n0586_p0372c07║此方黃帝、神遊、華胥、王邵等解，即大夏國。若指大
X28n0586_p0372c08║夏便是神州，斯則可矣。以彼乃是天地之中，代有
X28n0586_p0372c09║輪王聖帝居之故也。故與此方亦名神州，不可雷
X28n0586_p0372c10║同也。孟子云：舜，東夷人也；文王，西夷人也。豈以人
X28n0586_p0372c11║出於夷，而不用其道耶？況佛所出，本非夷國，何得
X28n0586_p0372c12║妄指佛是夷耶？李仲卿四異曰：老君文王之日，為
X28n0586_p0372c13║隆周之宗師。釋迦莊王之時，為罽賓之教主。琳法
X28n0586_p0372c14║師四喻曰：如記所引，今更難之。老子是周定王丁
X28n0586_p0372c15║卯十二年二月十五日生，且非文王之日，何得妄
X28n0586_p0372c16║指之耶？李仲卿五異曰：老君降迹周王之代，三隱
X28n0586_p0372c17║三顯，五百餘年。釋迦應生胡國之時，一滅一生，壽
X28n0586_p0372c18║唯八十。琳法師五喻曰：如記所引，今更難之。佛生
X28n0586_p0372c19║中印，且非胡國。胡本雜戎之境，梵唯真聖之都，何
X28n0586_p0372c20║得謬云生胡國耶？撿諸史籍正典等文，並無三隱
X28n0586_p0372c21║三顯出沒之文。唯有臧矜諸儒老等，以義例云，為
X28n0586_p0372c22║孔子說仁義禮樂之本，為一也。赧王之時，于寶以
X28n0586_p0372c23║疾病致感，老君授百八十戒，并太平經百七十篇，
X28n0586_p0372c24║為二也。漢安帝時，授張天師正一盟威之教，其時
X28n0586_p0373a01║自稱周之柱史，被太上所遣，為三也。故云三隱三
X28n0586_p0373a02║顯矣。今且難此說。夫應形設教，必藉有緣；勸化度
X28n0586_p0373a03║人，必資徒眾。豈五百年中，全無弟子；三出三隱，不
X28n0586_p0373a04║見門人；稟學親承，杳然河漢。焉有之說，委巷空傳。
X28n0586_p0373a05║在周劣駕小車，[烈-列+茲]髮須埀；來漢即簫皷雲萃，兩從
X28n0586_p0373a06║浮空。于寶搜神，未聞其說；齊諧記異，不載斯靈。撫
X28n0586_p0373a07║臆論心，詭妄尤甚。其次五異五喻，具在辨正論中。
X28n0586_p0373a08║須者當尋，不能錄出。
X28n0586_p0373a09║具如甄正、辨正、笑道、心鏡、破邪、二教、牟子等論
X28n0586_p0373a10║唐佛授記寺沙門玄嶷作甄正論三卷，廣破道家
X28n0586_p0373a11║天尊之謬，經典之虗也。大唐高祖武德年，太史令
X28n0586_p0373a12║朝散大夫傳奕上表毀佛法事十一條，雖中書令
X28n0586_p0373a13║蕭瑀斥之，而竟不能遏其邪說。時濟法寺法琳法
X28n0586_p0373a14║師上表進破邪論及辨正論，委鬪傳奕之謬妄。其
X28n0586_p0373a15║辭今不具引，學者宜熟覽之。周武帝天和五年，司
X28n0586_p0373a16║隷大夫甄鸞作笑道論。甄，章鄰切，姓也。其時安法
X28n0586_p0373a17║師作二教論，以道教無主，故但有儒釋二教也。漢
X28n0586_p0373a18║時有牟子作論，號為牟子理惑，悉破道家之惑也。
X28n0586_p0373a19║今猶見有不肖之輩，尚云同是出家之徒，有何彼此
X28n0586_p0373a20║而相是非
X28n0586_p0373a21║如論衡引唐顯慶三年六月十二日，帝以西明寺
X28n0586_p0373a22║成，功德圓滿，乃召僧道入內殿論義。時大慈恩寺
X28n0586_p0373a23║沙門慧立難道士李榮六洞義，榮不能通，乃云：師
X28n0586_p0373a24║綬莫過陵轢。榮在蜀日已聞師名，不謂今在天庭
X28n0586_p0373b01║得親談論。共師俱是出家之人，莫苦事非駁。慧立
X28n0586_p0373b02║答云：乍可出外別敘暄涼，此席終須定其邪正。向
X28n0586_p0373b03║云與立同是出家，撿形討事焉可同乎？先生𩯭髮
X28n0586_p0373b04║不翦，禪袴未除，手把桃符，腰懸赤帒，巡門厭鬼，歷
X28n0586_p0373b05║巷摩兒，本不異於婬祀邪巫，豈得同我清虗釋子？
X28n0586_p0373b06║榮大怒云：汝若以翦髮為好，何不剔眉？立問：何為
X28n0586_p0373b07║剔眉？榮答：一種毛故。立云：一種是毛，剔髭亦剔眉。
X28n0586_p0373b08║卿亦一種是毛，何故角髮不角髭？榮遂杜默無對。
X28n0586_p0373b09║立乃調之曰：昔平津於十難，李榮死於一言。論德
X28n0586_p0373b10║立謝古人，論功無慚往哲。於是避席，主上解顏大
X28n0586_p0373b11║笑云云。
X28n0586_p0373b12║洮汰
X28n0586_p0373b13║洮正作濤。汰應作汰，徒帶切。說文云：淅，㶕也。大論
X28n0586_p0373b14║音云：澄，洗也。
X28n0586_p0373b15║言賢聖者，即賢家之聖，方便是賢，豈更從賢
X28n0586_p0373b16║此文恐誤，請以止觀三教位次格量圓教，則三教
X28n0586_p0373b17║方便是圓家觀行五品，三教賢聖是圓家六根十
X28n0586_p0373b18║信及增道損生，故知方便但是外凡耳，賢是內凡
X28n0586_p0373b19║也。故以三家入圓不定，格量圓家論入不定，則方
X28n0586_p0373b20║便與賢有內外之別矣。
X28n0586_p0373b21║問：玄文諸義並先開後廢，乃至答云玄文約喻等
X28n0586_p0373b22║今謂若據止觀初釋名文，引法華中蓮華三喻以
X28n0586_p0373b23║譬權實，先施次開後廢，文自炳然，則與妙玄其實
X28n0586_p0373b24║無別。至料簡中乃明先施次廢後開者，此但文體
X28n0586_p0373c01║承便有前後耳，意實不乖也。何者？先施既是權實
X28n0586_p0373c02║俱興，故於興後便論於廢，興廢中間復有於開，故
X28n0586_p0373c03║云今更料簡四種止觀皆實不虗也。故知意實不
X28n0586_p0373c04║乖施開廢矣，深願思之。記中問答恐且一期耳，敬
X28n0586_p0373c05║請詳之。問：記中所辨今此廢文與妙玄稍異，此復
X28n0586_p0373c06║云何？答：今此約教約味，至法華中既廢三權，豈有
X28n0586_p0373c07║四時諸部之權而不廢耶？故知今此廢權亦不異
X28n0586_p0373c08║於妙玄也。
X28n0586_p0373c09║有受法，無捨法
X28n0586_p0373c10║且約無緣，故云無捨耳。若乃有緣，亦有捨也。如下
X28n0586_p0373c11║文辨。
X28n0586_p0373c12║制多
X28n0586_p0373c13║經音云制多，或云支提，又言支帝，此土翻為可供
X28n0586_p0373c14║養處。
X28n0586_p0373c15║若準婆沙、俱舍釋三寶，意則少異，略如釋籤及論文
X28n0586_p0373c16║等
X28n0586_p0373c17║若準希有經校量三歸功德云：教四天下及六欲
X28n0586_p0373c18║天得四果，不如三歸功德。又增一中有忉利天子，
X28n0586_p0373c19║五衰相現，當生豬中。愁憂之聲聞于帝釋，天帝喚
X28n0586_p0373c20║來而告之曰：汝可三歸。即時如教，便得免離，生於
X28n0586_p0373c21║豬中。於是如來乃說偈云：諸有歸依佛，不墜三惡
X28n0586_p0373c22║趣，盡漏處人天，便當至涅槃。是時天子三自歸已，
X28n0586_p0373c23║生長者家，還得出家，成於無學。婆沙云：多有歸趣
X28n0586_p0373c24║山川、林樹、園觀、塔廟，以畏他故，此歸非安，此歸非
X28n0586_p0374a01║勝，其所歸趣不能免苦。若乃歸趣佛、菩提者，及歸
X28n0586_p0374a02║趣法、愛盡、涅槃，并其歸趣學、無學僧，於四聖諦能
X28n0586_p0374a03║以慧見此趣是安，此趣是勝，此趣能免一切眾苦。歸
X28n0586_p0374a04║趣佛者，非謂色身、法、僧二寶，如文可見。薩婆多云：無
X28n0586_p0374a05║師大智，一切功德，是為佛寶；盡諦無為，是名法寶；聲
X28n0586_p0374a06║聞無學，及以學僧，名為僧寶。以三寶為所歸，所歸以
X28n0586_p0374a07║救護為義。譬如有人，有罪於王，投向異國，以求救
X28n0586_p0374a08║護。王言：汝今若欲求無畏者，莫出我境界，亦莫違
X28n0586_p0374a09║我教，必相救護。眾生亦爾，有生死罪，歸向三寶，以
X28n0586_p0374a10║求救護。誠心三寶，更無異向，不違佛教。於魔邪惡，
X28n0586_p0374a11║無如之何。廣如彼文。又引俱舍云：遮中唯離酒等
X28n0586_p0374a12║者，論云：諸飲酒者，心多縱逸，不能守護諸餘律儀。
X28n0586_p0374a13║故為護餘，令離飲酒。寧知飲酒遮罪攝耶？由此中
X28n0586_p0374a14║無性罪相故。以諸性罪，唯染心行。為療病時，雖飲
X28n0586_p0374a15║諸酒，不為醉亂，能無染心。諸持律者言：飲酒是性
X28n0586_p0374a16║罪。對法諸師言：非性罪。然為病者總開遮戒，復於
X28n0586_p0374a17║異時遮飲酒者，為防因此犯性罪故。
X28n0586_p0374a18║僧祇四受，五分五受，四分亦五等
X28n0586_p0374a19║若准南山業疏，乃云僧祇八受，謂自然、善來、五十
X28n0586_p0374a20║八、二十、遣信、曾歸也。五分十二受：一、自然，二、一語，
X28n0586_p0374a21║三、二語，四、十一眾，五、破惡見實，六、第一受具，七、善
X28n0586_p0374a22║來，八、三語，九、八敬，十、羯磨，十一、二十僧，十二、遣信
X28n0586_p0374a23║也。四分僧尼各五有十：一、善來，二、破結，三、三語，四、
X28n0586_p0374a24║邊方五人，五、中國十人，此五是僧也；一、八敬，二、二
X28n0586_p0374b01║十眾，三、遣信，四、小年曾歸，五、邊方十眾，此五是尼
X28n0586_p0374b02║也。若約僧尼同名善來，及以羯磨收於五人、十人
X28n0586_p0374b03║等，則僧尼十種但成五種耳。又十誦有十受：一、自
X28n0586_p0374b04║然無師戒，即佛也；二、自誓，如付法藏中自誓之時，
X28n0586_p0374b05║身口律儀森然具也；三、得道，如五人也；四、論義；五、
X28n0586_p0374b06║善來；六、三歸；七、五眾；八、遣信；九、八重；十、羯磨也。
X28n0586_p0374b07║復有多伽、見母等論，明受不同
X28n0586_p0374b08║多即薩婆多論也，伽即摩得勒伽也，見即善見律
X28n0586_p0374b09║毗婆沙也，母即毗尼母經也。滅諸惡法，名為毗尼；
X28n0586_p0374b10║能決了正義，不違經所說，名為母經，亦名毗尼母
X28n0586_p0374b11║論也。摩得勤伽，此云智母，入此三昧，作論申經，是
X28n0586_p0374b12║故云也。薩婆多論云：七種受戒：一者、見諦受戒，二
X28n0586_p0374b13║者、善來得戒，三者、三語得戒，四者、三歸受戒，五者、
X28n0586_p0374b14║自誓受戒，六者、八法受戒，七者、白四羯磨受戒。於
X28n0586_p0374b15║七種中，見諦得戒，唯五人得，餘無得者；善來得戒；
X28n0586_p0374b16║三語、三歸，佛在世得，滅後不得；自誓得戒，唯大迦
X28n0586_p0374b17║葉一人而已；八法得戒，唯大愛道一人而得；白四
X28n0586_p0374b18║羯磨，佛世滅後悉皆得也。摩得勒伽云：十種受戒：
X28n0586_p0374b19║一、無師，二、自言，三、見諦，四、問答，五、三歸，六、五眾，七、
X28n0586_p0374b20║十眾，八、二部僧，九、八重，十、遣信也。善見律毗婆沙
X28n0586_p0374b21║云：善來得戒，三歸得戒，受教得戒，答問得戒，受重
X28n0586_p0374b22║法得戒，遣使得戒，八語得戒，白四羯磨制十僧得
X28n0586_p0374b23║戒等。善來即陳如等，受教即迦葉是，答問即須波
X28n0586_p0374b24║迦沙彌是，受重即波闍波提受八重得戒也，八語
X28n0586_p0374c01║即於比丘尼得白四已，至比丘僧又白四，故白四
X28n0586_p0374c02║得戒。此是而今常所用也。毗尼母經云：五種受具，
X28n0586_p0374c03║名為比丘：一者善來比丘，即得受具；二者三語，即
X28n0586_p0374c04║得受具；三者白四羯磨，名為受具；四者佛勅聽受
X28n0586_p0374c05║具，即得受具；五者上受具。何以故？以佛在世，不受
X28n0586_p0374c06║戒者，直在佛邊聽法，得羅漢者，名上受也。此是比
X28n0586_p0374c07║丘五種受戒。若比丘尼，亦有五種受具：一者隨師
X28n0586_p0374c08║教而行，名為受具；二者白四羯磨，而得受具；三者
X28n0586_p0374c09║遣使，而得具戒；四者善來，而得受具；五者上受具。
X28n0586_p0374c10║又云：能成就不能成就，不作一切諸惡，是名受具。
X28n0586_p0374c11║又於毗尼藏中，撰擇是非，能信行故，名為受具。又
X28n0586_p0374c12║能成就斷五蓋法，名為受具。能除覺觀，亦名受具。
X28n0586_p0374c13║能捨愛著禪心，亦名受具。能捨苦樂憂喜，亦名受
X28n0586_p0374c14║具。能過四空，亦名受具。又受三歸五戒，亦名受具。
X28n0586_p0374c15║受八齋法，亦名受具。受沙彌十戒，亦名受具。又分
X28n0586_p0374c16║受戒，亦名受具。又能白業觀者，亦名受具。又能成
X28n0586_p0374c17║就種性地，亦名受具。種性地者，有人在佛邊聽法，
X28n0586_p0374c18║身心不懈，念念成就，因此心故，豁然自悟，得須陀
X28n0586_p0374c19║洹。須陀洹者，乃是善法之種性也。四果、四向、第八
X28n0586_p0374c20║地、見諦地、薄地、離欲地、已作地，乃至無師、獨覺悟
X28n0586_p0374c21║者，皆名受具。成就六度亦名受具，善語亦名受具，
X28n0586_p0374c22║三歸名為三語也。學者應知，三乘受具，其文在斯。
X28n0586_p0374c23║雜心有十種：一、自起；二、受師教，即自誓也；三、超昇，
X28n0586_p0374c24║即五比丘也；四、問樂，即須陀耶也；五、三歸；六、善來；
X28n0586_p0375a01║七、五人；八、重法，即八敬也；九、遣信；十、十眾也。俱舍
X28n0586_p0375a02║有十種：一、自然；二、入正定聚；三、信受大師語；四、問
X28n0586_p0375a03║答；五、三歸；六、善來；七、信受；八、尊法；八、遣信；九、持律
X28n0586_p0375a04║為五；十、中國十眾也。明了論有七僧、四尼、三也：一、
X28n0586_p0375a05║善來；二、三歸；三、略羯磨；四、廣羯磨；五、善來；六、遣信；
X28n0586_p0375a06║七、廣羯磨。更加獨覺有量，佛無量，則有九種也。輔
X28n0586_p0375a07║行舊本多伽字下更有一箇心字者，即雜心論十
X28n0586_p0375a08║種也。又順正理論亦明受戒不同，今不錄之也。
X28n0586_p0375a09║十誦初云自然，今云佛唱善來比丘等
X28n0586_p0375a10║十誦律云：佛無師，自然得具足戒。禪波羅蜜亦云：
X28n0586_p0375a11║一自然得戒。即佛是無師自發故，當知此文同十
X28n0586_p0375a12║誦也。今止觀云佛自言善來，比丘自然已得戒者，
X28n0586_p0375a13║須知此文同入大乘論也。故入大乘論引毗尼、毗
X28n0586_p0375a14║婆沙中，說有十種受具足戒。何者為十？佛自言善
X28n0586_p0375a15║來，比丘自然已得具足戒，乃至第十具在論中，今
X28n0586_p0375a16║不煩錄。以此觀之，十誦自然約佛得戒而說，止觀
X28n0586_p0375a17║準入大乘論，約弟子得戒而言。學者若乃不知引
X28n0586_p0375a18║彼入大乘論，誠難和會止觀之文，後賢更撿諸文
X28n0586_p0375a19║如何。
X28n0586_p0375a20║止觀云：邊地第五
X28n0586_p0375a21║有人云：而今持律者，皆謂此文誤也，合云五人矣。
X28n0586_p0375a22║若見十誦十受之文，方知止觀勝寫彼義，豈是誤
X28n0586_p0375a23║哉？乃是五中之一耳。須是第五律師可從此人受
X28n0586_p0375a24║戒，餘但是數而已。言第五律師者，一、誦戒至三十，
X28n0586_p0375b01║二、誦至九十，三、誦比丘戒本，四、誦二部戒本，第五、
X28n0586_p0375b02║廣誦二部律也。余謂止觀全引入大乘論十受之
X28n0586_p0375b03║文，邊地第五乃是論中第九受文，第十即是中國
X28n0586_p0375b04║十僧受文，何得謂之若見十誦十受之文，方知止
X28n0586_p0375b05║觀瞻寫彼義耶？然輔行中亦云：今文十受正出十
X28n0586_p0375b06║誦，兼用婆沙師義，故有一二不同之相。乃至又云：
X28n0586_p0375b07║故知初文即是自然。故知今文不專一部等。此乃
X28n0586_p0375b08║荊谿亦失撿於入大乘論十受之文，故致斯誤耳。
X28n0586_p0375b09║若準南山業疏之意，則中國十人、邊方五人皆須
X28n0586_p0375b10║持律，故云作業藉緣，緣乖業敗，非假持律，焉得遂
X28n0586_p0375b11║成？故南山宗不約第五羯磨師為持律也，以南山
X28n0586_p0375b12║業疏亦不引入大乘論十受之文故也。故不同於
X28n0586_p0375b13║止觀專依入大乘識十受之文矣。
X28n0586_p0375b14║輔行云：若準四分，只是邊方白木調外
X28n0586_p0375b15║調字平聲。四分律云：東方有國，名白木調。南山云：
X28n0586_p0375b16║謹按梁時貢職圖云：西蕃白木條國來此貢獻。是
X28n0586_p0375b17║則此在彼東也。而邊僧既多，用本開法，律結正罪，
X28n0586_p0375b18║必無僧可得，準用無過矣。四分又云：南方有塔，名
X28n0586_p0375b19║靖善，塔外便聽。西方有國，山名一師梨，仙人種山，
X28n0586_p0375b20║方外便聽。北方有國，名柱，方外便聽。如是等方外，
X28n0586_p0375b21║聽持律五人得受具戒。是則四方皆有邊方也。言
X28n0586_p0375b22║四分者，初分說比丘戒，二分說尼戒并受戒揵度
X28n0586_p0375b23║等，三分說安居揵度等，四分說房舍揵度等。一部
X28n0586_p0375b24║律文有四分耳。言五分者，亦一部律文有五分：初
X28n0586_p0375c01║分說比丘戒，二分說尼戒，三分說受戒，四分說滅
X28n0586_p0375c02║諍法，五分說破僧法。十誦亦然。律中具列第一誦
X28n0586_p0375c03║乃至第十誦也。人多未曉，故茲示耳。
X28n0586_p0375c04║修伽陀
X28n0586_p0375c05║亦云阿耨多羅，又云修伽度，此方翻為善逝也。
X28n0586_p0375c06║謂百罵、舉受、懺請、安恣
X28n0586_p0375c07║一者百歲比丘尼見初受戒比丘，當起迎逆禮拜
X28n0586_p0375c08║問訊請令安坐。二者比丘尼不得罵謗比丘。三者
X28n0586_p0375c09║比丘尼不得舉比丘罪過，比丘得舉說比丘尼罪
X28n0586_p0375c10║過。四者式叉摩那已學於戒，應從眾僧求受大戒。
X28n0586_p0375c11║五者比丘尼犯僧殘戒，應半月在二部僧中行摩
X28n0586_p0375c12║那埵。六者比丘尼半月內當於僧中請受教人。七
X28n0586_p0375c13║者比丘尼不應在無比丘處夏安居。八者比丘尼
X28n0586_p0375c14║夏末當詣僧中求自恣人。此準南山律鈔引示之。
X28n0586_p0375c15║是尼端正等
X28n0586_p0375c16║十誦云：迦尸國女端正殊好，價直半國。大臣大官
X28n0586_p0375c17║求之不得，此女遂乃發心出家。諸有惡輩皆集議
X28n0586_p0375c18║云：若受戒時，我於路中須奪取矣。諸尼聞已，不知
X28n0586_p0375c19║云何，乃往白佛。佛言：從今聽此牟迦尸尼遣使受
X28n0586_p0375c20║於具足戒也。遣使之辭，具在律文，今不煩錄。
X28n0586_p0375c21║亦名十二語，三白四故
X28n0586_p0375c22║初在尼中白四已，次詣比丘中白四，後還尼中又
X28n0586_p0375c23║白四也。即以白四名為語也。舊譯皆然。若準南山
X28n0586_p0375c24║業疏，但云八語耳，故云遣信八語，即二十眾僧尼
X28n0586_p0376a01║俱白四也。則使尼迴時，但騰僧命，即便得戒，更無
X28n0586_p0376a02║第三白四故也。以善見律、毗婆沙但云八語得戒
X28n0586_p0376a03║耳。若準禪波羅蜜云：後還尼寺，為其受戒。則是十
X28n0586_p0376a04║二語也。業疏又云：論義者，如增一中，佛令須陀耶
X28n0586_p0376a05║解有常色等義，說法無滯，又無怯弱。善見云：七歲
X28n0586_p0376a06║與問答受也。
X28n0586_p0376a07║六和十利
X28n0586_p0376a08║一、同戒，二、同見，三、同行，四、身慈，五、口慈，六、意慈。此
X28n0586_p0376a09║六並皆外同他善，故云六和也。律云：一、攝僧，二、令
X28n0586_p0376a10║僧歡喜，三、令僧安樂，四、令未信者信，五、令已信者
X28n0586_p0376a11║增長，六、難調者令調，七、慚愧者得安樂，八、斷現在
X28n0586_p0376a12║有漏，九、斷未來有漏，十、令正法久住。此十無非有
X28n0586_p0376a13║益于眾，故云十利也。
X28n0586_p0376a14║作單提悔
X28n0586_p0376a15║九十波逸提，名單提也，異於三十尼薩耆波逸提
X28n0586_p0376a16║焉。若據罪體，同一品懺，以三十因財事生犯，貪慢
X28n0586_p0376a17║心強，到捨入僧，故分三十，名尼薩耆也。尼薩耆者，
X28n0586_p0376a18║此云捨也。波逸提者，此云墮也。墮在燒煑，覆障地
X28n0586_p0376a19║獄故也。故云是物應往僧中捨，波逸提應悔過也。
X28n0586_p0376a20║若單提者，但有悔過而已矣。
X28n0586_p0376a21║性罪不滅
X28n0586_p0376a22║且約作法懺說，故云性罪不滅耳。若約取相懺者，
X28n0586_p0376a23║則性罪不存也。故禪波羅蜜及光明文句，皆說作
X28n0586_p0376a24║法懺成，違無作罪滅，而償命猶在；取相懺成，非但
X28n0586_p0376b01║違無作罪滅，而性罪亦除。若無生懺能滅無明根
X28n0586_p0376b02║本，豈有其餘枝條耶？
X28n0586_p0376b03║殺人、盜五犯、婬三趣
X28n0586_p0376b04║若殺人方便不死，犯蘭。若殺非人，若畜生有智解
X28n0586_p0376b05║人語，變形方便殺者，並犯蘭；不死者，吉羅。殺不能
X28n0586_p0376b06║變形畜生，犯提。實人人想，犯夷；非人想疑，犯蘭。若
X28n0586_p0376b07║誤及無害心，並不犯也。盜五錢若過，犯夷；方便及
X28n0586_p0376b08║減五錢，犯蘭；不得者，犯吉。教人盜彼，若得物，俱犯
X28n0586_p0376b09║夷。若受教者自取異物，若異處取物，取者犯夷，教
X28n0586_p0376b10║者犯蘭。若為取物使無盜心，教波羅夷，受使者不
X28n0586_p0376b11║犯。若教人取物，謂遣盜取，受教者犯重，教者無犯。
X28n0586_p0376b12║有主想犯重，若疑犯蘭。無主物有主想，疑犯蘭。不
X28n0586_p0376b13║犯者，與想、取已有想、糞掃想、暫取想、親厚意想者
X28n0586_p0376b14║是也。又盜分四主：三寶一也，人二也，非人三也，畜
X28n0586_p0376b15║生四也。此四結罪荖分，並在律鈔中。犯婬三趣者，
X28n0586_p0376b16║即婬通三境也：人一也，非人二也，畜生三也。非人
X28n0586_p0376b17║即天子鬼神等。又有五種：婦、童女、二形、黃門、男子
X28n0586_p0376b18║也。據報則男女二形，據處則女人三道，即大小便
X28n0586_p0376b19║道及口。男子但二道，於此二三入如毛頭犯重。若
X28n0586_p0376b20║方便欲行不成犯蘭。若教行而作，教者蘭，不作犯
X28n0586_p0376b21║吉。除比丘及尼，餘眾相教，作不作並犯吉。若屍半
X28n0586_p0376b22║壞及俱壞，若骨間，若地孔泥孔，行婬並蘭。若道作
X28n0586_p0376b23║道想，若疑若非道想並夷。若非道道想道疑並蘭。
X28n0586_p0376b24║比丘尼夷。式叉摩那、沙彌、沙彌尼吉羅。滅擯不犯
X28n0586_p0376c01║者，若睡不覺知不受樂無婬心是也。俗非己妻及
X28n0586_p0376c02║非道等並邪婬也。妄對人趣稱過人法，前人知解
X28n0586_p0376c03║犯重，人不知者犯蘭。若云天龍等來供養我，欲向
X28n0586_p0376c04║此說乃向彼說等皆重。自言是佛天人師等犯蘭。
X28n0586_p0376c05║若對不能變形畜生說過人法者犯吉。不犯者，增
X28n0586_p0376c06║上慢及業報得，或笑說疾說屏說，欲說此錯說彼
X28n0586_p0376c07║等是也。又實得道而向白衣說過人法，言我見是
X28n0586_p0376c08║我知是等犯提。實得說尚招愆違想，故當重罪也。
X28n0586_p0376c09║多論亦明犯五八十中重障具足戒
X28n0586_p0376c10║南山引薩婆多論云：若受者，在家受五戒、八戒，出
X28n0586_p0376c11║家受十戒，隨五戒破一重，受八戒不得，乃至不得
X28n0586_p0376c12║受具足及作和尚。即十三難中初難所攝。又云：邊
X28n0586_p0376c13║罪難者，謂先受具戒，毀破重禁，捨戒還來，欲更受
X28n0586_p0376c14║具，此人罪重，名為佛海。邊外之人，不堪重入淨戒
X28n0586_p0376c15║海也。乃至準論，白衣五戒、八戒，沙彌十戒，破於重
X28n0586_p0376c16║者，同名邊罪也。又云：若在家受五戒、八戒，隨破一
X28n0586_p0376c17║重，此人於後，若乃出家，不得戒也。
X28n0586_p0376c18║相部對內，雖異於此，其如南山，有教可憑
X28n0586_p0376c19║相部，即相州礪律師也，出四分律疏十卷、羯磨疏
X28n0586_p0376c20║三卷。南山亦曾登其門下。部者，州也，亦取部領、部
X28n0586_p0376c21║署之義也。對內之說，尋文未見，恐以五、八等俗眾
X28n0586_p0376c22║為外，沙彌等道眾名為內也。荊谿依會稽開元寺
X28n0586_p0376c23║曇一律師習毗尼，曇一乃依礪師律疏、宣師律鈔
X28n0586_p0376c24║詳略異同，自著發正義記十卷，明兩宗之踳駁，發
X28n0586_p0377a01║五都之鈐鍵，所以荊谿有茲與奪也。以至下文亦
X28n0586_p0377a02║斥南山，準此可知。
X28n0586_p0377a03║成論云：若人入不善心、無記心，無心亦名持戒
X28n0586_p0377a04║彼料簡無作云：問：何法名無作？答：因心生罪福，睡
X28n0586_p0377a05║眠、悶等是時常生，是名無作。如經中說：若種樹、造
X28n0586_p0377a06║井等，是人所為福，晝夜常增長。問：有人云：作業現
X28n0586_p0377a07║可見，如禮拜、布施、殺害等。是應有無作業，不可見
X28n0586_p0377a08║故應無。答：若云無無作，則無離殺等法。問：離名不
X28n0586_p0377a09║作，不作則無法。答：因離殺等得生天上。問：不以離
X28n0586_p0377a10║不殺故生天，以善心故。答：不然。如經中說：精進人
X28n0586_p0377a11║隨壽得福多，隨福多故久受天樂。若但善心，云何
X28n0586_p0377a12║能有多福？是人不能常有善心故。又說：種樹等福
X28n0586_p0377a13║常增長。又說：持戒堅固。若無無作，云何當說福常
X28n0586_p0377a14║增長及堅持戒？又非作即是殺生作，次第殺生法
X28n0586_p0377a15║生，然後得殺罪。如殺人殺，隨殺時殺者得罪，故知
X28n0586_p0377a16║有無作。又意：無戒律儀。所以者何？若人在不善、無
X28n0586_p0377a17║記心、無心，亦名持戒，故知爾時有無作也。所言不
X28n0586_p0377a18║善、無記心、無心者，薩婆多明此四心得戒云：白四
X28n0586_p0377a19║羯磨已，相續善心戒色成就，是名善心中得戒也。
X28n0586_p0377a20║若先次第法中常生善心起諸教業，白四羯磨時
X28n0586_p0377a21║或起貪恚等念，於此心中成就戒色，是名不善心
X28n0586_p0377a22║中得戒也。以本善心善教力故而得此戒，非不善
X28n0586_p0377a23║心力也。先以善心起於教業，白四羯磨時或睡或
X28n0586_p0377a24║眠，或於眠心而得戒色，是名無記心中而得戒也。
X28n0586_p0377b01║先以善心起於教業，白四羯磨時入滅盡定，即於
X28n0586_p0377b02║此時成就戒色，是名無心中而得戒也。無心有五：
X28n0586_p0377b03║一、入無想定；二、生無想天，心想不行故；三、入滅盡
X28n0586_p0377b04║定；四、悶絕；五、重睡不夢。記中又云：無作一發，無捨
X28n0586_p0377b05║失緣，終訖一形，相續恒起，四心三性，始末恒有等
X28n0586_p0377b06║者。釋曰：一發者，即作戒落謝，無作續起也。對此名
X28n0586_p0377b07║始，終至四捨，此名末也。其體不失，故云恒有。四心，
X28n0586_p0377b08║即受、想、行、識也。今文中云加無心也。三性，善、惡、無
X28n0586_p0377b09║記也。一發之後，在四心三性中恒存，不假因緣構
X28n0586_p0377b10║辨，故云不藉緣辨也。是則作戒纔謝，續起無作，即
X28n0586_p0377b11║以非色非心為體，終盡一形也。四分與雜心說四
X28n0586_p0377b12║時捨戒：一、命終，二、作法，三、斷善根，四、二形生。四卷
X28n0586_p0377b13║毗曇加法沒時，捨為五也。無二根生捨，有犯戒捨。
X28n0586_p0377b14║故四分中，罷道還家，須作法捨；不作法者，戒體還
X28n0586_p0377b15║在。若乃犯重，亦不失戒，以餘支餘境猶轉如故也。
X28n0586_p0377b16║若根轉者，男根轉為女根，則懸發尼戒；女根轉為
X28n0586_p0377b17║男根，則懸發比丘戒。故根轉者，不因二形也。成論
X28n0586_p0377b18║云：比丘轉根，不失律儀。當知不以轉根而捨。有人
X28n0586_p0377b19║謂之轉根捨者，是事不然。若大乘戒，二緣則捨。故
X28n0586_p0377b20║戒疏云：捨菩提願增上煩惱，犯於十重，其體則廢。
X28n0586_p0377b21║若無此二，至佛乃廢。瑜伽論中亦同此說，文句補
X28n0586_p0377b22║注曾已辨之。
X28n0586_p0377b23║小乘經論共立三聚，乃至小乘戒體是第三聚。且依
X28n0586_p0377b24║經部，若有部中還用色為無作戒體
X28n0586_p0377c01║章安釋大經？念戒中文雖無形色而可護持，云：此
X28n0586_p0377c02║有三釋：一、僧祇部謂無無作色，故自無無作，無作
X28n0586_p0377c03║亦無色，但有其心，故云而可護持。二、薩婆多謂無
X28n0586_p0377c04║作是色，即數人所用，故自有無作，而復有色，色非
X28n0586_p0377c05║質礙，而有無教假色，故須護持。三、曇無德部、成論
X28n0586_p0377c06║所用無作是非色非心。如此等說，皆是諍論。數人
X28n0586_p0377c07║云：色是十一種色，非色即心心數法，非色非非色
X28n0586_p0377c08║即十四不相應行。論人云：色是十四色，非色只是
X28n0586_p0377c09║心，非色非非色即無作。南山云：今依本宗成論，無
X28n0586_p0377c10║作戒者，以非色非心為體。非色者，非塵大所成；非
X28n0586_p0377c11║心者，非緣慮之心。作戒體者，用身口業思為體，論
X28n0586_p0377c12║其身口，乃是造善惡之具。何以故？如人無心殺生，
X28n0586_p0377c13║不得殺罪，故知以心為體。文云：三種業但是心，離
X28n0586_p0377c14║心無思，無身口業。若以色為體，是義不然。十四種
X28n0586_p0377c15║色悉是無記，非罪福性也。十四色者，五根、五塵、四
X28n0586_p0377c16║大也。十一色者，五根、五塵并無表也。六卷毗曇云：
X28n0586_p0377c17║色有二種：一、微塵積聚色，謂眼耳等；十二、非微塵
X28n0586_p0377c18║積聚色，名為無教色，法入所攝也。雜心論云：無作
X28n0586_p0377c19║假色。當知假色即無教色，不同微塵積聚實色眼
X28n0586_p0377c20║耳等十也。若大乘中無作假色為戒體者，準此思
X28n0586_p0377c21║之。餘如玄籤？補注中辨。
X28n0586_p0377c22║然大乘中雖以心性而為戒體
X28n0586_p0377c23║梵網戒疏以色為體，今文以心為體。若色若心，並
X28n0586_p0377c24║是大乘戒體故也。故戒疏云：不起而已起，則性無
X28n0586_p0378a01║作假色。法鼓經中但明色心，無第三聚。觀心論疏
X28n0586_p0378a02║謂梵網十重四十八輕，正防意地，故以心為體也。
X28n0586_p0378a03║式叉迦羅尼，此名為學
X28n0586_p0378a04║四分律戒本云：式叉迦羅尼，義翻為應當學。此罪
X28n0586_p0378a05║微細，持之極難，故隨學之以立名也。亦云突吉羅，
X28n0586_p0378a06║此云惡作。身名惡作，口名惡說。第五篇是突吉羅，
X28n0586_p0378a07║故云別在第五。若前四篇亦有方便，是突吉羅，故
X28n0586_p0378a08║云通約諸篇。下文具明突吉羅也。
X28n0586_p0378a09║謂偷蘭遮為前眷屬，此語因蘭，以能為重罪前方便，
X28n0586_p0378a10║故十三僧殘列在重後等
X28n0586_p0378a11║偷蘭遮者，善見律翻為大，障善道也。後墮惡道，體
X28n0586_p0378a12║是鄙穢，故又翻為大罪，亦云麤惡也。此語因蘭者，
X28n0586_p0378a13║如婬重戒有四：一、遠方便，謂行淫時，先起心，未動
X28n0586_p0378a14║身口，但責心悔，其罪即滅。二、次方便，謂動身口，就
X28n0586_p0378a15║彼說欲作，此須對人懺，其罪方滅。此之二罪，皆吉
X28n0586_p0378a16║羅也。三、近方便，謂至彼人邊，或欲摩觸，其身未交，
X28n0586_p0378a17║此是偷蘭遮。期行婬事故摩觸，非為戲樂，故成偷
X28n0586_p0378a18║蘭遮，不成僧殘。此罪對人懺，方得滅也。四身交，是
X28n0586_p0378a19║根本罪也，前三為成第四重罪故也。今云因蘭，即
X28n0586_p0378a20║前三中第三是也，亦云從生蘭也。若果蘭者，即獨
X28n0586_p0378a21║頭蘭也，亦名為正也。正即果蘭，亦名自性獨頭也。
X28n0586_p0378a22║從即因蘭，亦名從生方便也，謂初二篇下方便也。
X28n0586_p0378a23║若依十誦，初篇生重，是近方便，應一切僧中悔也。
X28n0586_p0378a24║若初篇生輕，二篇生重，應界外四比丘眾中悔也。
X28n0586_p0378b01║若僧殘生輕，應一比丘前悔。若自性獨頭蘭，亦分
X28n0586_p0378b02║三品：謂盜僧食十方現前物，偷四錢及非人重物
X28n0586_p0378b03║等，即上品也；破羯磨僧，盜三錢已下僧私之物等，
X28n0586_p0378b04║即中品也；畜用人髮，剃三處毛，灌下部，露身行，著
X28n0586_p0378b05║外道衣，畜石鉢，食生肉血等，嗔心裂破三衣及鉢，
X28n0586_p0378b06║并破塔等，即下品也。偷蘭一聚，罪通正從，體兼輕
X28n0586_p0378b07║重。七聚、六聚，並含偷蘭，或在上下，抑有由也。律中
X28n0586_p0378b08║或次僧殘後者，由是戒分所攝，罪名重也。如初二
X28n0586_p0378b09║篇遠近方便及獨頭正罪，即破僧、盜四之類也。或
X28n0586_p0378b10║在提舍尼下者，則是威儀所收，罪名輕也。如第二
X28n0586_p0378b11║篇遠方便及輕獨頭罪，即裸身、用髮等是也。蘭分
X28n0586_p0378b12║三品，戒分所收，以夷、殘、蘭過相麤現故。罪名重者，
X28n0586_p0378b13║即上、中二品蘭也。初二篇近者，即初篇近是上品
X28n0586_p0378b14║蘭及初篇，次二篇近中品蘭也。獨頭非二篇生者，
X28n0586_p0378b15║此蘭既重，故在二篇之下。威儀者，約戒相輕細為
X28n0586_p0378b16║言也。二篇遠，遠即是次裸身等，此蘭既輕，故降在
X28n0586_p0378b17║第五也。言從生者，從二篇下生也，即上品蘭也。生
X28n0586_p0378b18║輕者，即次方便也。生重者，即近方便也。此中品蘭，
X28n0586_p0378b19║須出界外懺之也。若下品蘭，即在界內對一比丘
X28n0586_p0378b20║懺也。言自性者，不從二篇下生也。獨頭者，非方便
X28n0586_p0378b21║也。又假吉成，亦名果蘭也。言僧殘者，具云僧伽婆
X28n0586_p0378b22║尸沙也。僧伽，僧也。婆尸沙，殘也。若犯此罪，垢纏行
X28n0586_p0378b23║人，非全淨用，有殘之罪，由僧除滅，所以名為僧殘
X28n0586_p0378b24║者矣。所言餘者，如後釋者，準釋籤，捨墮已下及諸
X28n0586_p0378c01║經所制之戒，皆名餘戒也。若依經文，五支戒後又
X28n0586_p0378c02║云：戒有二種：一、性重戒；二、息世譏嫌戒。即是不作
X28n0586_p0378c03║販賣及邪命等也。
X28n0586_p0378c04║具如釋籤，和會同異
X28n0586_p0378c05║論不缺戒，即大經禁戒，是根本業支；論不破戒、不
X28n0586_p0378c06║穿戒，即大經清淨戒、善戒，是前後眷屬支；論不雜
X28n0586_p0378c07║戒，即大經不缺戒，是非諸惡覺覺清淨支；論隨道
X28n0586_p0378c08║戒、無著戒，即大經不析戒，是護持正念支；論自在
X28n0586_p0378c09║戒、智所讚戒、隨定戒、具足戒，即大經大乘戒、不退
X28n0586_p0378c10║戒、隨順戒、畢竟戒、具足諸波羅蜜戒，是迴向無上
X28n0586_p0378c11║道支。若但以論十對大經十者，論不缺戒，即大經
X28n0586_p0378c12║禁戒；論不破戒，即大經清淨戒；論不穿戒，即大經
X28n0586_p0378c13║善戒；論不雜戒，即大經不缺戒。與論不缺，名同意
X28n0586_p0378c14║別。論取缺壞不任，故對根本；經取微有缺損，故對
X28n0586_p0378c15║不雜。論隨道戒、無著戒，即大經不相戒；論智所讚
X28n0586_p0378c16║戒，即大經大乘戒；論自在戒，即大經不退戒、隨順
X28n0586_p0378c17║戒；論隨定戒，即大經畢竟戒；論具足戒，即大經具
X28n0586_p0378c18║足諸波羅蜜戒。但依此對，自見悞文，亦不須改。
X28n0586_p0378c19║不雜戒云凡夫入定能持得者，且約有宗；若據餘部，
X28n0586_p0378c20║餘心亦得
X28n0586_p0378c21║成論云：問：有人言：入定時有禪律儀，出定則無。是
X28n0586_p0378c22║事云何？答：出入常有，是人得實不作惡法，與破戒
X28n0586_p0378c23║相違，常不為惡，善心轉勝，故應常有。問：若禪無色
X28n0586_p0378c24║中無破戒法，以何相違名善律儀？答：法應如是，諸
X28n0586_p0379a01║仙聖人皆得善律儀。若以破戒相違故有律儀者，
X28n0586_p0379a02║則但應從可惱眾生所得善律儀。有如是咎，所以
X28n0586_p0379a03║不然。
X28n0586_p0379a04║淨名疏引時二比丘犯婬殺等
X28n0586_p0379a05║亦如勇施犯重之後，悟無生忍，于今成佛之因緣
X28n0586_p0379a06║也。故淫業障經云：過去無量劫時，無垢光佛入涅
X28n0586_p0379a07║槃後，有一比丘，名曰勇施，以乞食故，乃與女人行
X28n0586_p0379a08║婬欲事，以迷惑故，復以毒藥與此女人，令殺其夫，
X28n0586_p0379a09║所以乃犯婬殺重罪。勇施於是心生悔過，遂乃往
X28n0586_p0379a10║詣鼻掬羅菩薩所，發露求懺。時鼻掬羅菩薩即為
X28n0586_p0379a11║顯現勝神通力，現神通已，乃為說法，具明諸法本
X28n0586_p0379a12║性空寂，離諸妄想。是時勇施因聞法故，于時即悟
X28n0586_p0379a13║無生法忍。佛告文殊：往昔菩薩鼻掬羅者，即今彌
X28n0586_p0379a14║勒菩薩是也。彼時比丘悟無生者，即寶月如來也。
X28n0586_p0379a15║現在西方，過恒沙界，成等正覺。已上私略彼經大
X28n0586_p0379a16║意，因此須知持戒犯戒得報之說。大乘本生心地
X28n0586_p0379a17║經云：堅持上品清淨戒，超居自在為法王。中品受
X28n0586_p0379a18║持菩薩戒，福德自在轉輪王。下上品持大鬼王，一
X28n0586_p0379a19║切非人咸率伏。下中品持禽獸王，一切飛走咸歸
X28n0586_p0379a20║伏。於清淨戒有缺犯，由戒勝故得為王。下下品持
X28n0586_p0379a21║琰魔王，處地獄中常自在。雖毀禁戒生惡道，由戒
X28n0586_p0379a22║勝故得為王。以是義故，諸眾生應受菩薩清淨戒。
X28n0586_p0379a23║受菩薩戒，設使有犯，尚乃為王。準此文也。然聖人
X28n0586_p0379a24║本意，欲令眾生乘戒俱急耳。
X28n0586_p0379b01║南山引十八法中，毗尼與律，二名不並
X28n0586_p0379b02║律鈔中云：毗尼，此翻為律。即四分十八法中，毗尼
X28n0586_p0379b03║及律，二名不並。十八法者，四分云：法、非法，律、非律，
X28n0586_p0379b04║犯、不犯，若輕、若重，有殘、無殘，麤惡、非麤惡，常所行、
X28n0586_p0379b05║非常所行，制、非制，說、非說。又云：毗尼、非毗尼。是則
X28n0586_p0379b06║言律處不言毗尼，言毗尼處不言律，良由華、梵互
X28n0586_p0379b07║舉耳。故云二名不並也。今略引論釋十八法邪正
X28n0586_p0379b08║之相。薩婆多云：調達以五法誘諸年少。非法說法
X28n0586_p0379b09║者，五法非法，說言是法。法說非法者，八聖道是法，
X28n0586_p0379b10║說言非法。非律說律者，五法非律，說言是律。律說
X28n0586_p0379b11║非律者，八聖道是律，說言非律。非犯說犯者，佛不
X28n0586_p0379b12║制心戒，而說心起三毒，即是犯戒。犯說非犯者，不
X28n0586_p0379b13║制剃髮、翦爪，佛說犯戒，而言爪髮有命，有剃爪不
X28n0586_p0379b14║犯。輕說重者，如優鉢羅龍，以摘樹葉故，不肯懺，因
X28n0586_p0379b15║此便言殺一切草木是重。重說輕者，見須提、那達、
X28n0586_p0379b16║尼吒等，以先作故，不得重罪，因此便言婬、盜是輕。
X28n0586_p0379b17║有殘說無殘者，下之四篇，犯則有殘，而言無殘。無
X28n0586_p0379b18║殘說有殘者，四重犯則無殘，而說有殘。常所說法
X28n0586_p0379b19║說非常所說法者，八聖道是常所用法，而說非是
X28n0586_p0379b20║常所用法。非常所用法說是常所用法者，五法是
X28n0586_p0379b21║非常所用法，而說是常所用法。四禁是輕，餘篇言
X28n0586_p0379b22║重，此名非教而說是教。四禁是重，餘篇是輕，此名
X28n0586_p0379b23║正教而說非教。言五法者，五分云：一、不食鹽，二、不
X28n0586_p0379b24║食乳，三、不食魚肉，四、乞食，五、春夏八月日露坐。十
X28n0586_p0379c01║誦云：一、著納衣，二、乞食，三、一食，四、露地坐，五、斷魚
X28n0586_p0379c02║肉。四分云：一、乞食，二、糞掃衣，三、露坐，四、不食蘇鹽，
X28n0586_p0379c03║五、不食魚肉。此五並皆盡形壽斷。南山云：毗尼翻
X28n0586_p0379c04║為滅者，此從功能為名，終非正譯。故以律翻之，乃
X28n0586_p0379c05║為正義也。尸羅，此翻為戒。波羅提木叉，此翻處處
X28n0586_p0379c06║解脫。戒疏云：尸羅翻為戒。戒有何義？戒義訓警也。
X28n0586_p0379c07║警䇿三業，遠離緣非，明其因也。如古所傳，防非禁
X28n0586_p0379c08║惡，以解於戒。然戒通善惡，諸經論中，多從善戒約
X28n0586_p0379c09║義得名。故智論云：尸羅翻為性善。此從體說。如心
X28n0586_p0379c10║論善生云：別解脫調伏等。此從心說。又諸論中，作
X28n0586_p0379c11║無作戒，此從業說。或云：清涼迮隘上天。此從喻說。
X28n0586_p0379c12║或云：以戒自觀，說是戒經。此從教說。但偏善行，不
X28n0586_p0379c13║通惡性。應如成論善生所明，善惡二戒，互受互忘，
X28n0586_p0379c14║功用齊倫，名義無別，止得通解戒為禁也。何以知
X28n0586_p0379c15║之？若解善戒，善法禁惡，警持不起；若解惡戒，惡法
X28n0586_p0379c16║禁善，護攝不生。以斯義求，想無惑矣。波羅提木叉，
X28n0586_p0379c17║此翻解脫。如論所引，道戒名解脫，事戒名別脫。隨
X28n0586_p0379c18║分果得，寄以明之。以道性虗通，舉法類遣，不隨緣
X28n0586_p0379c19║別，但名解脫。事戒不爾，緣別而生，緣通萬境，行亦
X28n0586_p0379c20║隨徧，持行凌犯，則名得脫。餘非未行，不名解脫。律
X28n0586_p0379c21║者，法也。從教為名，斷割重輕，開遮持犯，非法不定。
X28n0586_p0379c22║以正翻之，俗有九流，法流其一。故世付法，皆約刑
X28n0586_p0379c23║科。道與俗違，刑名乃異。至於處斷，必依恒法，故使
X28n0586_p0379c24║律字彳旁兼聿，為取筆也。處斷決正，非筆不定，即
X28n0586_p0380a01║法家之象致，唯以律而翻之也。
X28n0586_p0380a02║蕭何以為九章
X28n0586_p0380a03║史記云，漢高祖曰，吾與諸俟約，先入關者王之，吾
X28n0586_p0380a04║當王關中。與父老約法三章，殺人者死，傷人及盜
X28n0586_p0380a05║抵罪。抵，至也。除秦酷政，但至於罪也。秦法，一人犯
X28n0586_p0380a06║罪，舉家及鄰伍坐之。三章，殺人一也，傷人二也，盜
X28n0586_p0380a07║三也。漢書刑法志云，高祖初入關，約法三章，蠲削
X28n0586_p0380a08║煩苛，兆民大說。其後四夷未附，兵革未息，三章之
X28n0586_p0380a09║法不足以禦姦，於是相國蕭何𪮾庶秦法，取其宜
X28n0586_p0380a10║於時者，作律九章。𪮾，居運切。摭，之石切，謂收拾也。
X28n0586_p0380a11║蕭何定律，除參夷連坐之罪，增部主見知之條，益
X28n0586_p0380a12║事律，檀興[病-丙+殷]戶三篇，合為九篇。叔孫通益律所不
X28n0586_p0380a13║及，傍章十八篇，張湯越宮律二十七篇，趙禹朝律
X28n0586_p0380a14║六篇，合六十篇。又下文云，大經三十三者，誤也。文
X28n0586_p0380a15║在三十四卷耳。三大部補注卷第十二。