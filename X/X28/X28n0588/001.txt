X28n0588_p0447a01║
X28n0588_p0447a02║No. 588-A
X28n0588_p0447a03║ 玄籤備撿序
X28n0588_p0447a04║
X28n0588_p0447a05║丹丘沙門　有嚴　述
X28n0588_p0447a06║昔我祖以輔教為重任，如來所遣，行如來事，斯之謂
X28n0588_p0447a07║乎。所著釋籤十卷，其詞典，其理詣，適足為敏於學者。
X28n0588_p0447a08║因茲以了玄文，因玄以洞經目，因目以達心要，而入
X28n0588_p0447a09║甘露之門。以此，其或後學習讀未久，尚患玄籤之文，
X28n0588_p0447a10║其言隱而難援，引影而略，雖遲回於簡編之間，何暇
X28n0588_p0447a11║尋究他文，以博聞見。（愚）甞於元豐年中，幸藉講貫，次
X28n0588_p0447a12║更銳意撿討，遂輙加註釋，以易其難，以廣其略。文中
X28n0588_p0447a13║有傳寫筆誤者，又刊正之。豈獨自防違繆，亦以少毗
X28n0588_p0447a14║晚秀修學之美，析為四卷，以備撿閱，因命曰備撿。或
X28n0588_p0447a15║達者讀之，無謂加水於乳，投石糅金，以參合衒惑為
X28n0588_p0447a16║誚。時　　第七寶葉
X28n0588_p0447a17║新天子即位改元元祐丙寅夏五月哉生魄再治始
X28n0588_p0447a18║於樝庵序
X28n0588_p0447a19║
X28n0588_p0447a20║
X28n0588_p0447a21║
X28n0588_p0447a22║
X28n0588_p0447a23║
X28n0588_p0447a24║
X28n0588_p0447b01║No. 588
X28n0588_p0447b02║玄籤備撿卷第一
X28n0588_p0447b03║緣起序
X28n0588_p0447b04║君山
X28n0588_p0447b05║今岳州博物誌云：洞庭君山，帝之二女居之，曰湘
X28n0588_p0447b06║夫人。又荊州圖語曰：湘君所遊，故曰君山。
X28n0588_p0447b07║除饉男
X28n0588_p0447b08║分別功德論云：世人飢饉，色欲比丘除此愛饉之
X28n0588_p0447b09║想，故云除饉。
X28n0588_p0447b10║普門子
X28n0588_p0447b11║普門，乃名也。下文只書普之一字，人或云云，今疑
X28n0588_p0447b12║是脫却門字也。據陽羨蔣防為普門作文集序云：
X28n0588_p0447b13║普門，姓何氏，魏吏部尚書晏之後，其胃世孫，常州
X28n0588_p0447b14║儀興縣尉玠之子。公甞戰文于場，後抽簪朝廷，謝
X28n0588_p0447b15║去塵俗。居岳州南嶽寺，方丈之中，唯儒書、佛經、銅
X28n0588_p0447b16║缾、錫杖、麻衣、葛屨而已。貞元八年季冬六日，示滅
X28n0588_p0447b17║于君山僧舘，春秋八十有四，僧臘四十五。有門人
X28n0588_p0447b18║曇環，得公遺文二百餘篇，勒成十卷云。
X28n0588_p0447b19║屬辭
X28n0588_p0447b20║屬音祝。禮記經解云：屬辭比事，春秋教也。
X28n0588_p0447b21║成列
X28n0588_p0447b22║謂羅列。
X28n0588_p0447b23║開合之旨
X28n0588_p0447b24║諸法章段，皆有開合，亦無出于四教也。今且明五
X28n0588_p0447c01║章十妙開合之相。五章開合，如玄文第一。三種開
X28n0588_p0447c02║合，謂五種、十種譬喻等。若十妙開合者，如心、佛、眾
X28n0588_p0447c03║生三法名合，各具十妙名開。又十妙名合，一百二
X28n0588_p0447c04║十重妙名開。又境妙名合，七科諦境名開。智妙名
X28n0588_p0447c05║合，二十番智名開。乃至利益妙名合，十番利益名
X28n0588_p0447c06║開。餘妙準知。又迹門十妙，開因合果。本門十妙，開
X28n0588_p0447c07║果合因。
X28n0588_p0447c08║十子既往
X28n0588_p0447c09║灌頂多聞法，慎發持寂照。順真智韜定，發智操履
X28n0588_p0447c10║俗。智晞習靜道，勢慧開普明。攝眾淨辯強，記慧普
X28n0588_p0447c11║現像。
X28n0588_p0447c12║幽贊
X28n0588_p0447c13║周易說卦云：昔者聖人之作易也，幽贊神明而生
X28n0588_p0447c14║蓍。幽贊者，韓康伯云：幽，深也；贊，明也。謂伏犧作易，
X28n0588_p0447c15║深明性命之理也。普門以荊溪深明於智者之道，
X28n0588_p0447c16║與聖人作易同。
X28n0588_p0447c17║方絕
X28n0588_p0447c18║唯聖人述作，方絕人之疑。
X28n0588_p0447c19║三轉遂周
X28n0588_p0447c20║昔於波羅奈轉四諦法輪。
X28n0588_p0447c21║一乘載導
X28n0588_p0447c22║今復轉無上最大法輪也。
X28n0588_p0447c23║蒙求
X28n0588_p0447c24║周易蒙卦云：匪我求童蒙，童蒙來求我。謂兒童不
X28n0588_p0448a01║知所從而多蒙蔽，故來求我。擊去蒙昧之情，故曰
X28n0588_p0448a02║初六發蒙。
X28n0588_p0448a03║不遠而復
X28n0588_p0448a04║章安多聞，十子既往。聖人之道，不遠而再復者，有
X28n0588_p0448a05║荊溪師在焉。復卦云：初九，不遠復，無祇悔。
X28n0588_p0448a06║志學
X28n0588_p0448a07║禮云：有志於學。
X28n0588_p0448a08║振於
X28n0588_p0448a09║振舉也。謂舉起於先達者之上。
X28n0588_p0448a10║無適
X28n0588_p0448a11║適音的，親也。論語云：無適也，無莫也。君子無親踈。
X28n0588_p0448a12║以虗受人
X28n0588_p0448a13║易咸卦曰：君子以虗受人。說者謂夫欲感人之心
X28n0588_p0448a14║者，必須空虗其心，受納於物，無所棄遺。何妥云：虗
X28n0588_p0448a15║心受人，不間不拒，物皆歸己，君子之志也。荊溪禪
X28n0588_p0448a16║師慈心接物，若是。
X28n0588_p0448a17║嶋夷作難
X28n0588_p0448a18║作難者，安祿山也。祿山本胡人，自范陽舉兵犯闕，
X28n0588_p0448a19║玄宗避難幸蜀，祿山僭稱大燕王，據洛，為安慶緒
X28n0588_p0448a20║所殺。後廣平王率兵一十五萬討賊，斬首六十萬
X28n0588_p0448a21║級。退至代宗，又西蕃侵京，萬姓勞苦，天下喪亂，也。
X28n0588_p0448a22║侚
X28n0588_p0448a23║辭潤切以身從物曰侚。
X28n0588_p0448a24║僶俛
X28n0588_p0448b01║上音泯，下音免，謂俯仰也。
X28n0588_p0448b02║暴露
X28n0588_p0448b03║暴，音僕。謂無屋以庇風雨。孟子云：秋陽以暴之。又
X28n0588_p0448b04║薄報切。
X28n0588_p0448b05║思逸功倍
X28n0588_p0448b06║神思逸豫，而功業多矣。禮云：師逸而功倍。
X28n0588_p0448b07║洋洋乎
X28n0588_p0448b08║深廣貌。
X28n0588_p0448b09║肯綮未甞
X28n0588_p0448b10║綮，苦挺切。莊子云，庖丁謂文惠君曰，臣之所好者
X28n0588_p0448b11║道也，始臣解牛之時，所見無非全牛，三年之後，未
X28n0588_p0448b12║甞見全牛，臣以神遇，不以目視。技經肯綮之未甞。
X28n0588_p0448b13║郭象注云，技之妙也，常遊刃於空，未甞經槩於微
X28n0588_p0448b14║礙也。釋音云，肯者，著骨之肉也。綮者，牛之骨肉交
X28n0588_p0448b15║結處也。此引莊子一句，以比登門之徒有利根也。
X28n0588_p0448b16║耻躬不逮
X28n0588_p0448b17║逮，及也。論語孔子云：古者言之不出，耻躬之不逮。
X28n0588_p0448b18║註云：古人之言不妄出口，為身行之不及也。此比
X28n0588_p0448b19║登門之徒望涯退者，有鈍根也。
X28n0588_p0448b20║大科不舉
X28n0588_p0448b21║玄中大科之意，先德往往有失。提綱。
X28n0588_p0448b22║觀象得意
X28n0588_p0448b23║周易畫卦，皆以象言，如乾龍坤馬之類是也。易曰：
X28n0588_p0448b24║象生於意。故可尋象以觀意，乃至得意在忘象，得
X28n0588_p0448c01║象在忘言。佛教亦爾。
X28n0588_p0448c02║擊其大節
X28n0588_p0448c03║古人作詠歌，皆擊竹而和之。文選云：漢女擊節。今
X28n0588_p0448c04║普門法師作序，擊揚發揮釋籤之大義，如擊節而
X28n0588_p0448c05║和。
X28n0588_p0448c06║天王
X28n0588_p0448c07║孔子修春秋，得正統者書天王，謂天子法天行道，
X28n0588_p0448c08║故號天王，今謂玄宗也。
X28n0588_p0448c09║陝郛
X28n0588_p0448c10║陝謂西蜀也。郛，郭也。玄宗避祿山之禍幸蜀，年則
X28n0588_p0448c11║癸卯歲也。次年丙辰。
X28n0588_p0448c12║月，貞于相
X28n0588_p0448c13║爾雅：六月為且，七月為相，八月為牡。貞，正也，謂正
X28n0588_p0448c14║當七月也。
X28n0588_p0448c15║釋籤卷第一
X28n0588_p0448c16║句逗
X28n0588_p0448c17║逗亦句義圓其語耳，解在箋難。舊引古詩二月輕
X28n0588_p0448c18║霜春逗遛以釋句逗，非矣。逗遛本稽留之義耳，如
X28n0588_p0448c19║云逗遛不進、逗遛蠻落是也。
X28n0588_p0448c20║迦竺
X28n0588_p0448c21║一姓迦攝，名摩騰；一姓竺，名法蘭也。
X28n0588_p0448c22║台衡
X28n0588_p0448c23║天台智者，衡陽南嶽。
X28n0588_p0448c24║縱有第一
X28n0588_p0449a01║如蒲州泰法師，不曾聽學，自解經論。時人語云：蒲
X28n0588_p0449a02║州不聽，泰。
X28n0588_p0449a03║推眾不受
X28n0588_p0449a04║推，吐回切。大師謝遣門徒曰：初瓦官四十人共坐，
X28n0588_p0449a05║二十人得法；次年百餘人共坐，二十人得法；次年
X28n0588_p0449a06║二百人共坐，減十人得法。徒眾轉多，得法轉少，妨
X28n0588_p0449a07║我自行化道。可知群賢各隨所安，吾欲從吾志也。
X28n0588_p0449a08║王制
X28n0588_p0449a09║禮記篇名也。漢文帝博士所集井田。方里為井者，
X28n0588_p0449a10║孟子云方里而井，井九百畝是也。十井為乘等者，
X28n0588_p0449a11║包以古之大國不過百里，以百里賦千乘計之，每
X28n0588_p0449a12║十井為一乘，是方一里者十為一乘，方一里者百
X28n0588_p0449a13║為十乘。開方之法，方百里者一為十里者百，每方
X28n0588_p0449a14║十里者一為方一里者百，其賦十乘，方十里者百
X28n0588_p0449a15║則賦千乘，地與數適相當，故曰適千乘也。此乃夏
X28n0588_p0449a16║之公侯，殷之國也。
X28n0588_p0449a17║托胎靈瑞
X28n0588_p0449a18║母氏夢香煙五彩，輕若霧，縈回在懷，欲拂去之。聞
X28n0588_p0449a19║人語曰：宿世因緣，寄托王道，福德自至，何以去之？
X28n0588_p0449a20║又夢吞白鼠等也。
X28n0588_p0449a21║誕育徵祥
X28n0588_p0449a22║誕生之夜，神光滿室，兼輝隣里。
X28n0588_p0449a23║髫齓
X28n0588_p0449a24║髫音條，始生髮也。齓音嚫，毀齒也。禮云男子八月
X28n0588_p0449b01║而生齒，八歲而毀齒也。
X28n0588_p0449b02║精誠
X28n0588_p0449b03║甞於長沙像前發願，誓作沙門，荷負正法，為己重
X28n0588_p0449b04║任。精誠感通，夢佛像授金色臂，摩其頂焉。
X28n0588_p0449b05║從師訪道
X28n0588_p0449b06║始依慧曠律師，兼通方等。後尋南嶽之時，屬陳齊
X28n0588_p0449b07║邊境，兵刃所衡，輕生重法，涉險而去也。
X28n0588_p0449b08║臨終示相
X28n0588_p0449b09║見觀音來迎，言：他方華整，相望甚久，緣畢應時，吾
X28n0588_p0449b10║等相送。又自言：吾位居五品。
X28n0588_p0449b11║滅後應驗
X28n0588_p0449b12║或見放光，或聞彈指，或跛者拜起，足乃自伸。
X28n0588_p0449b13║嘆恨不聞
X28n0588_p0449b14║止觀十境見境畢，後分弗宣。次第禪門開為十章，
X28n0588_p0449b15║一大章，二釋名，三明門，四詮次，五心法，六方便，七
X28n0588_p0449b16║修證，八果報，九起教，十歸趣。果報等三，亦不復說
X28n0588_p0449b17║釋淨名經，只至佛道品而已。後諸品亦不復秉筆。
X28n0588_p0449b18║宮墻
X28n0588_p0449b19║論語，子貢曰：譬之宮墻，賜之墻也及肩，窺見室家
X28n0588_p0449b20║之好；夫子之墻數仞，不得其門而入，不見宗廟之
X28n0588_p0449b21║美也。
X28n0588_p0449b22║鑽之彌覺其堅高
X28n0588_p0449b23║論語，顏淵愛孔子之道，喟然歎曰：仰之彌高，鑽之
X28n0588_p0449b24║彌堅，瞻之在前，忽然在後，彌，益也。謂孔子之道，高
X28n0588_p0449c01║堅不可窮盡，恍惚不可形像，仰而求之則益高，鑽
X28n0588_p0449c02║研求之則益堅，瞻之似若在前，忽然又復在後耳。
X28n0588_p0449c03║如飲大河
X28n0588_p0449c04║大品云：如渴者飲河，不過自足。又莊子云：偃鼠飲
X28n0588_p0449c05║河，但知飽腹。
X28n0588_p0449c06║【玄】或引經論誠言，符此深妙
X28n0588_p0449c07║如標體大師引一經二論畢，章安又引身子同入
X28n0588_p0449c08║法性名同，及大經聲聞但見於空等誠言，以符深
X28n0588_p0449c09║妙之旨。
X28n0588_p0449c10║【玄】或標諸師異解，驗彼非圓
X28n0588_p0449c11║如下文釋宗中，有師用權智為宗，權應明三，三是
X28n0588_p0449c12║今經所棄，云何取所棄為宗？又有師萬善中取無
X28n0588_p0449c13║漏為宗，斥云此太局，又濫小涅槃，並非圓義之例。
X28n0588_p0449c14║中間迭廢，唯廢無開
X28n0588_p0449c15║如華嚴廢二，鹿苑廢三之類。
X28n0588_p0449c16║具如下說
X28n0588_p0449c17║文在位妙，廢位中明。
X28n0588_p0449c18║留逗後緣
X28n0588_p0449c19║下玄文云：四阿含經成前人事善，逗後人事善。釋
X28n0588_p0449c20║籤云：結集已留被末代。
X28n0588_p0449c21║如後如前
X28n0588_p0449c22║如蓮華前後也。今廢迹立本。乃是約機。華前而蓮
X28n0588_p0449c23║後耳。
X28n0588_p0449c24║若辨同異
X28n0588_p0450a01║第七云：通論本迹只是權實，別論高下宜用本迹，
X28n0588_p0450a02║橫論真偽宜用權實。本迹約身約位，權實約智約
X28n0588_p0450a03║教等。
X28n0588_p0450a04║開廢會三
X28n0588_p0450a05║玄云：開三顯一，正就約理，傍論約教。廢三顯一，此
X28n0588_p0450a06║正廢教，若不廢教，樹想還生。會三顯一，正就於行，
X28n0588_p0450a07║人法俱會耳。
X28n0588_p0450a08║三根互轉，得利鈍名
X28n0588_p0450a09║疏云：先世值佛聞法，自有轉下中為上，俱於法說
X28n0588_p0450a10║得悟；自有轉下為中，聞譬喻得解。下者不轉，三周
X28n0588_p0450a11║乃了。
X28n0588_p0450a12║【玄】發眾聖之權巧
X28n0588_p0450a13║記主合引涌出菩薩以釋之。如下方諸菩薩，各帶
X28n0588_p0450a14║無數眷屬，說種種法，心無所畏，此權巧也。又云：我
X28n0588_p0450a15║從久遠來，教化是等眾。此名為發，却不用此而指
X28n0588_p0450a16║迹門。富樓那等，拂迹中弟子之迹。謂之顯本者，寄
X28n0588_p0450a17║昔迹而顯今本耳。更詳。
X28n0588_p0450a18║𧂐聚
X28n0588_p0450a19║𧂐應作積。
X28n0588_p0450a20║不論麤妙及以廣狹
X28n0588_p0450a21║不以迹中麤狹，本中妙廣，以判二用。
X28n0588_p0450a22║接近廢偏
X28n0588_p0450a23║近遠約喻，偏圓約法，二義同。
X28n0588_p0450a24║大師序意，一往似局
X28n0588_p0450b01║通於六塵，局於音聲。
X28n0588_p0450b02║章安一往似通
X28n0588_p0450b03║局在音聲，稱之為經。
X28n0588_p0450b04║諸法諸經等體
X28n0588_p0450b05║諸法體者，下文云：毗盧遮那遍一切處，不出四諦，
X28n0588_p0450b06║悉用實相為體。淨名云：從無住本立一切法。諸經
X28n0588_p0450b07║異名，或真善妙色，或畢竟空，或如來藏，或中道等。
X28n0588_p0450b08║諸行體者，有信行、法行及十乘體。
X28n0588_p0450b09║別序具五
X28n0588_p0450b10║集眾現瑞，疑念發問，答問。
X28n0588_p0450b11║六瑞
X28n0588_p0450b12║說法、入定、雨華、地動、眾喜、放光。
X28n0588_p0450b13║四種，阿難
X28n0588_p0450b14║歡喜賢典藏海。
X28n0588_p0450b15║以小準大，亦應可知
X28n0588_p0450b16║小者，大論云：道品開三脫，三脫開涅槃，涅槃是無
X28n0588_p0450b17║漏。又云：聲聞緣空修三脫，菩薩緣諸法實相修三
X28n0588_p0450b18║脫。城有三門，若入此即發真無漏。伏道名三三昧，
X28n0588_p0450b19║斷道名三解脫。大者，伏道空，三昧即空觀，無相即
X28n0588_p0450b20║假觀，無願即中觀。斷道三解脫，即是三德耳。
X28n0588_p0450b21║以圓斥三
X28n0588_p0450b22║如彌勒為兜率天王等說不退轉行，乃至為淨名
X28n0588_p0450b23║訶云：無以此法誘諸天子。又云：當令此諸天子捨
X28n0588_p0450b24║於分別菩提之見。疏云：方便菩提，無人有教。若執
X28n0588_p0450c01║不捨，障入一實。故大經云：自此已前，皆名邪見。是
X28n0588_p0450c02║故須捨等。
X28n0588_p0450c03║以圓斥藏
X28n0588_p0450c04║如舍利弗於林中宴坐，淨名訶云：夫宴坐者，不於
X28n0588_p0450c05║三界現身意，是為宴坐。疏云：身子不以趣佛慧入
X28n0588_p0450c06║上諸禪，必靜處端身斂念，方得入定。身如木石，心
X28n0588_p0450c07║如死灰等。真宴坐者，以趣佛慧，於九大禪及三乘
X28n0588_p0450c08║定隨意即入，是名不於三界現身意也。經又云：不
X28n0588_p0450c09║起滅定，現諸威儀，是為宴坐。疏云：不思議定有體
X28n0588_p0450c10║有用，故能不起滅定，現十界威儀。如阿脩羅琴，隨
X28n0588_p0450c11║人吐韻。
X28n0588_p0450c12║以三教斥藏
X28n0588_p0450c13║如目連為居士說法，淨名訶云：不當如仁者所說。
X28n0588_p0450c14║疏云：是用衍門三教，別破目連三不當。一者、外如
X28n0588_p0450c15║法相說，內如法相解，是用通教即空斥不即空，破
X28n0588_p0450c16║說法不當道理。二者、外當了根緣，內善知見得無
X28n0588_p0450c17║罣礙，是用別教破不當根緣，不得四無礙也。三者、
X28n0588_p0450c18║外慈念眾生，內念報佛恩，是用圓教破不當佛心。
X28n0588_p0450c19║能用三教說法，即是如法說也。
X28n0588_p0450c20║若歷七重及以四教
X28n0588_p0450c21║七重乃二諦也。有通者，是泛示諦耳。隨情者，情性
X28n0588_p0450c22║不同說隨情異，如順盲情種種示乳。隨情智者，情
X28n0588_p0450c23║謂二諦，二皆是俗，若悟諦理乃可為真，真則唯一，
X28n0588_p0450c24║世人所見名世諦，聖人所見名真諦。隨智者，聖人
X28n0588_p0451a01║悟理非但見真亦乃了俗。有別者，以隨情等三歷
X28n0588_p0451a02║四教成七二諦，合二十一諦，具如二諦境中所用。
X28n0588_p0451a03║禮記第七
X28n0588_p0451a04║孔子曰：大道之行也，與三代英，丘未之逮也，而有
X28n0588_p0451a05║志焉（大道，五帝時也。英，俊選之光者。逮，及也）。大道之行也，天下為公，選
X28n0588_p0451a06║賢與能，講信修睦（公，共也。禪聖授聖，〔不〕家之睦親也）。故人不獨親
X28n0588_p0451a07║其親，不獨子其子（慈孝之道廣也），使老有所終，壯有所用，
X28n0588_p0451a08║幼有所長，矜寡孤獨，皆有所養（無匱乏也）。今大道既隱
X28n0588_p0451a09║（隱，猶去也），天下為家（傳位於子。傳，文專反），各親其親，各子其子，貨
X28n0588_p0451a10║力為己（俗狹嗇。為，于偽反。嗇，音色）。大人世及以為禮，城郭溝池
X28n0588_p0451a11║以為固（亂賦繁多，為此以服人也。大人，諸侯也），禮義以為紀，以正君
X28n0588_p0451a12║臣，以篤父子，以睦兄弟，以和夫婦，以設制度，以立
X28n0588_p0451a13║田里，而兵由此起（以其違大道敦朴之本，教令之稠，其弊則然。老子曰：法令滋章，
X28n0588_p0451a14║盜賊多有）。
X28n0588_p0451a15║【玄】甚微，智
X28n0588_p0451a16║經云：自體本來空，有不二不盡。又云：離念及心道，
X28n0588_p0451a17║智起佛境界。論云：自體本來空，智自空故。此自體
X28n0588_p0451a18║空，有不二不盡。如是取句，顯離三種空攝：一、離謗
X28n0588_p0451a19║攝，二、離異攝，三、離盡滅謗攝。又甚微義者，經云：自
X28n0588_p0451a20║性常寂滅，不滅亦不生。論云：常寂滅者，自性離煩
X28n0588_p0451a21║惱故，非先有染後時離故。不滅者，非一往滅，為不
X28n0588_p0451a22║捨利益眾生故。不生者，出世間故。如是此智不住
X28n0588_p0451a23║涅槃世間中故。如是觀行甚微、依止甚微、清淨甚
X28n0588_p0451a24║微、功德甚微。
X28n0588_p0451b01║通簡迹中一切因果橫竪等
X28n0588_p0451b02║因，謂六度萬行等之因。果，謂燃燈佛與記等果。橫，
X28n0588_p0451b03║謂十方分身等。竪，謂華臺受職等。
X28n0588_p0451b04║【玄】自行二智
X28n0588_p0451b05║如疏中云：一切種智名實智，道種智名權智。又自
X28n0588_p0451b06║行之權，道前方便，約諸法門是權智，無若干者是
X28n0588_p0451b07║實智。
X28n0588_p0451b08║擲象
X28n0588_p0451b09║經云：太子與弟難陀、調達出園捔力已，調達前行，
X28n0588_p0451b10║見一大象，以手搏之而斃。次難陀出，見象當途，拽
X28n0588_p0451b11║之道旁。後太子出，見象用左手提起，右手托而擲
X28n0588_p0451b12║之。象墮林外，地為之作坑也。
X28n0588_p0451b13║見淨如梵天
X28n0588_p0451b14║淨名經云：螺髻梵王語舍利弗：我見釋迦牟尼佛
X28n0588_p0451b15║土，清淨如自在天宮。舍利弗言：我見此土，丘陵坈
X28n0588_p0451b16║坎，荊棘砂礫，土石諸山，穢惡充滿。
X28n0588_p0451b17║巨身
X28n0588_p0451b18║經云：彼時佛與無量百千之眾生恭敬圍達而為
X28n0588_p0451b19║說法，譬如須彌山顯于大海等。
X28n0588_p0451b20║細身
X28n0588_p0451b21║偈云：始在佛樹力降魔，得甘露滅覺道成也。
X28n0588_p0451b22║【玄】恐畏，歡喜，厭離，斷疑
X28n0588_p0451b23║經云：佛以一音演說法，或有恐畏或歡喜，或生厭
X28n0588_p0451b24║離或斷疑，斯則神力不共法。疏云：畏苦，喜滅，厭集，
X28n0588_p0451c01║斷道。又畏苦世界，歡喜厭離，為人對治，斷疑第一
X28n0588_p0451c02║義也。
X28n0588_p0451c03║二處引楞伽經
X28n0588_p0451c04║第三云：經云無位，唯此一文。上下諸文盡明位次，
X28n0588_p0451c05║然多辨通、別，少明藏、圓。若論智、行，通其四教，驗知
X28n0588_p0451c06║方等明矣。又云：楞伽人云：此經開權。若爾，何故此
X28n0588_p0451c07║斥二乘。
X28n0588_p0451c08║土圭
X28n0588_p0451c09║周公居攝四年，欲求地中而營王城，於是建都。用
X28n0588_p0451c10║圭長尺有五寸，夏至日中半，立八尺之表，北得影
X28n0588_p0451c11║尺有五寸，影與土圭等，此為地中。鄭司農云：凡日
X28n0588_p0451c12║影於地，千里而差一寸。
X28n0588_p0451c13║見土復穢，得法眼淨
X28n0588_p0451c14║經中佛以足指按地，即時大千世界珍寶嚴飾等。
X28n0588_p0451c15║舍利弗言：本所不見，本所不聞，今佛國土嚴淨悉
X28n0588_p0451c16║現。後攝神足，於是世界還復如故。求聲聞乘三萬
X28n0588_p0451c17║二千人得法眼淨。
X28n0588_p0451c18║及俗眾室外為說無常
X28n0588_p0451c19║經云：以方便故，現身有疾。以其疾故，國王、大臣、長
X28n0588_p0451c20║者、居士、王子、宰官等，無數千人，皆往問疾。居士因
X28n0588_p0451c21║以身疾，廣為說法云：諸仁者，是身無常無強，無力
X28n0588_p0451c22║無賢，速朽之法，不可信也。為苦為惱，眾病所集，智
X28n0588_p0451c23║者所不怙也。
X28n0588_p0451c24║【玄】三道四果
X28n0588_p0452a01║三道，三乘也。四果，三乘加佛，如下文釋。
X28n0588_p0452a02║【玄】寂場
X28n0588_p0452a03║靈裕法師寺誥云：祇園有蓮華藏世界，以七寶莊
X28n0588_p0452a04║嚴，謂之寂滅道場。盧舍那佛說華嚴經於此。
X28n0588_p0452a05║此與方等恐畏等
X28n0588_p0452a06║向引經及疏已註。
X28n0588_p0452a07║不定者，即指勝鬘等
X28n0588_p0452a08║古師謂別有經非漸頓攝，而明佛性常住者，勝鬘、
X28n0588_p0452a09║金光明是也。此名偏方不定教。玄文斥云：殃掘之
X28n0588_p0452a10║經六年所說，列次第眾，委悉餘經彈斥明常，分明
X28n0588_p0452a11║餘教應同入次第。今判作偏方不定，淨名亦彈斥，
X28n0588_p0452a12║那得引同次第？
X28n0588_p0452a13║舉一以例
X28n0588_p0452a14║前但云於此是顯，於彼是密，若是後文一多為例，
X28n0588_p0452a15║亦可前文中云於一是密，於多是顯，或於多是密，
X28n0588_p0452a16║於一是顯。
X28n0588_p0452a17║問者加說，名字咸同
X28n0588_p0452a18║般若時，十方問者悉名憍尸迦，說者皆號須菩提。
X28n0588_p0452a19║大遒
X28n0588_p0452a20║疾由切。誤也。字應作猷。猷者，美也。尚書云：以闡大
X28n0588_p0452a21║猷。
X28n0588_p0452a22║時世念
X28n0588_p0452a23║過現未世，初中後時，前次後念。再言之者，謂多時
X28n0588_p0452a24║多念。
X28n0588_p0452b01║即指法身地
X28n0588_p0452b02║籤下文云：法身地者，自本地真因初住已來，遠鑑
X28n0588_p0452b03║今日乃至未來大小眾機，故云我本行菩薩道時。
X28n0588_p0452b04║又文句記云：法身本意者，若望十方無時不應，今
X28n0588_p0452b05║準此方未設化前，乃至久遠未結緣來，並名法身
X28n0588_p0452b06║地。
X28n0588_p0452b07║直述所解
X28n0588_p0452b08║經云：善說如來真實功德。誠如所言，等。
X28n0588_p0452b09║領所不及
X28n0588_p0452b10║經又云：如來復有無量無邊功德，汝等若於無量
X28n0588_p0452b11║億劫說不能盡。
X28n0588_p0452b12║故互說之
X28n0588_p0452b13║本時既有長久短近，迹時亦有長久短近，但迹中
X28n0588_p0452b14║久近與本時有異耳。玄文近近，近須兼遠，此迹中
X28n0588_p0452b15║近遠也。又云遠遠，遠須兼近，此本中遠近也。故云
X28n0588_p0452b16║互說。
X28n0588_p0452b17║自是一邊
X28n0588_p0452b18║或作途。
X28n0588_p0452b19║彌勒初以伏疑潛難
X28n0588_p0452b20║疏云：難因請生。請云：佛子文殊！願決眾疑。文殊難
X28n0588_p0452b21║云：若疑，應問：眾既不疑，我何所答？彌勒釋云：四眾
X28n0588_p0452b22║欣仰，瞻仁及我。今云彌勒難、文殊釋，知是寫誤也。
X28n0588_p0452b23║本是文殊難耳。
X28n0588_p0452b24║文殊釋云我見等
X28n0588_p0452c01║疏云：文殊廣引先佛曾說法華，彌勒疑云：諸佛赴
X28n0588_p0452c02║緣，人時各異，古佛雖名法華，今佛何必如此？文殊
X28n0588_p0452c03║斷云：我見燈明佛乃至欲說法華經。此文乃是彌
X28n0588_p0452c04║勒疑，文殊釋。
X28n0588_p0452c05║正證
X28n0588_p0452c06║多正。
X28n0588_p0452c07║十山
X28n0588_p0452c08║雪山香山軻梨羅山，乃至蘇迷盧山。
X28n0588_p0452c09║【玄】開示悟入，【玄】亦約行次第
X28n0588_p0452c10║與前釋不同者，以開等四攝諸義故。
X28n0588_p0452c11║只由宗用
X28n0588_p0452c12║名體教相，大略是同。唯宗與用，於五雙中，一一各
X28n0588_p0452c13║別。
X28n0588_p0452c14║新舊醫，如餘文說
X28n0588_p0452c15║舊醫外道，新醫釋迦文出涅槃，具如箋難中具引。
X28n0588_p0452c16║父去留藥是施權，其父還來是顯實
X28n0588_p0452c17║此二句舊籤元無，越本中增加也。況父之來去，本
X28n0588_p0452c18║喻聖人垂應生滅，且非留藥，藥必偏圓並留，來須
X28n0588_p0452c19║勝劣俱應，又何甞留藥唯權、還來顯實？若喻權實
X28n0588_p0452c20║者，如疏云：過未各有形聲、權實二益。形二益者，經
X28n0588_p0452c21║云：自說名字不同、年紀大小，大即勝應、小即劣應。
X28n0588_p0452c22║聲二益者，經云：種種方便說微妙法。方便權也，微
X28n0588_p0452c23║妙實也。若要句類，當云形聲劣小是施權，形聲勝
X28n0588_p0452c24║妙是顯實。
X28n0588_p0453a01║如前所用
X28n0588_p0453a02║前文云既不會正體攝屬何法，乃至云並他經所
X28n0588_p0453a03║說，非今經體。
X28n0588_p0453a04║十界三道，以下文分別約十界故
X28n0588_p0453a05║玄引正法念云：𦘕人分別五彩，圖一切形，端正醜
X28n0588_p0453a06║陋，不可稱計。原其根本，從𦘕手出。六道差別，非自
X28n0588_p0453a07║在等作，悉從一念無明心出。無明與上品惡行業
X28n0588_p0453a08║合，即起地獄因緣，如𦘕出黑色。乃至無明與上品
X28n0588_p0453a09║善行合，即起天因緣，如𦘕出白白色等。
X28n0588_p0453a10║釋籤卷第二
X28n0588_p0453a11║【玄】墨印
X28n0588_p0453a12║墨謂文墨，用結集故。如佛弟子從佛聞法，亦旋書
X28n0588_p0453a13║于貝葉。故分別功德論云：迦旃延撰集眾經，最妙
X28n0588_p0453a14║要慧，呈佛印可是也。又十住婆沙云：佛欲滅度，告
X28n0588_p0453a15║阿難云：汝從今後，依契經，莫依人。或有比丘言：我
X28n0588_p0453a16║現從佛聞等，應撿經律印之。如國家墨詔、墨勅、墨
X28n0588_p0453a17║旨同。
X28n0588_p0453a18║【玄】一切行苦，一切行無常，一切法無我
X28n0588_p0453a19║般若經云：有諸天人，多貪著樂，為破彼故，說一切
X28n0588_p0453a20║行苦。沙門婆羅門等，乃長壽天，多起常見，為破彼
X28n0588_p0453a21║執，說行無常。外道邪見，執身有我，為破彼故，說身
X28n0588_p0453a22║無我耳。
X28n0588_p0453a23║教行兩文不同
X28n0588_p0453a24║玄云：無二者，謂有無皆楷定，故。
X28n0588_p0453b01║更立苦為四印
X28n0588_p0453b02║淨名疏云：三法印，印聲聞經。何者？若苦、無常、空，合
X28n0588_p0453b03║無我及以寂滅。空、無我，即空解脫門；寂滅、涅槃，即
X28n0588_p0453b04║無相解脫門；無常、苦，即無願解脫門。又俱舍疏云：
X28n0588_p0453b05║聲聞經理弱，故須三印：治破愛觀無常，治破見觀
X28n0588_p0453b06║無我。若入苦忍、真明，俱得寂滅。又無常等三，是能
X28n0588_p0453b07║趣行；寂滅、涅槃，是趣果。
X28n0588_p0453b08║【玄】擇精進喜治之
X28n0588_p0453b09║善別真偽為擇，不繆行無益之行為進，得真法喜
X28n0588_p0453b10║為喜。
X28n0588_p0453b11║【玄】除捨定治之
X28n0588_p0453b12║善斷煩惱之境，為除不憶虗偽之境，名捨。於禪不
X28n0588_p0453b13║起見愛，名定。
X28n0588_p0453b14║【玄】隨依一覺
X28n0588_p0453b15║輔行云：定慧各三，隨用一，得益使止，無假徧修。
X28n0588_p0453b16║【玄】若十因緣
X28n0588_p0453b17║語出大經，謂十二因緣中，除未來老死二也。過去
X28n0588_p0453b18║善種，在無明等中，可受道故。
X28n0588_p0453b19║【玄】記鴿
X28n0588_p0453b20║祇桓寺有鷹逐鴿，佛謂舍利弗言：此鴿於恒沙大
X28n0588_p0453b21║劫中，常作鴿罪訖，得出輪迴，後得人身，經五百世，
X28n0588_p0453b22║乃得利根，乃至三阿僧祇劫，行六度行，十地具足，
X28n0588_p0453b23║作佛度眾生。
X28n0588_p0453b24║仰覆世界
X28n0588_p0453c01║華嚴經中說世界多種，有淨世界、垢世界、仰世界、
X28n0588_p0453c02║覆世界等。天親十地論釋云：倒住者，不造舍宅住
X28n0588_p0453c03║故；正住者，造舍宅住故耳。
X28n0588_p0453c04║孔子四德
X28n0588_p0453c05║論語云：子以四教：文、行、忠、信。正義曰：文謂先王之
X28n0588_p0453c06║遺文。行謂德行。在心為德，施之為行。中心無隱謂
X28n0588_p0453c07║之忠。人言不欺謂之信。此四者有形質，可舉以教
X28n0588_p0453c08║天下，故孔子必先之。
X28n0588_p0453c09║【玄】賞延于世，刑故無小
X28n0588_p0453c10║二句並尚書大禹謨第三文也。延世者，謂人謫罸
X28n0588_p0453c11║不可延及後世之子孫，唯賞功可及耳。刑無小者，
X28n0588_p0453c12║天子法天行道，凡刑戮不可以輙小。
X28n0588_p0453c13║更有不同之相
X28n0588_p0453c14║若云八萬四千法藏即苦諦，八萬四千塵勞即集
X28n0588_p0453c15║諦，八萬對治門即道諦，八萬六波羅蜜即滅諦。
X28n0588_p0453c16║通教六地與羅漢齊
X28n0588_p0453c17║止觀云：但六地名離垢，只可與阿含齊，不得與羅
X28n0588_p0453c18║漢齊。第七、方便般若，出假化他，用此名目為便。若
X28n0588_p0453c19║取七地齊羅漢，約諸地對果向，七地正與第四果
X28n0588_p0453c20║齊。對果向者，下玄文云：鐵輪位於通是乾慧地，三
X28n0588_p0453c21║十心是性地，八人見地是歡喜地。薄地向果，向即
X28n0588_p0453c22║離垢，果即明地。離欲向果，向即𦦨地，果即難勝地。
X28n0588_p0453c23║已辦地向，果即現前地，果即遠行地。
X28n0588_p0453c24║從別以明別
X28n0588_p0454a01║上一別字恐誤，應云從通以明別，以法寶即通驗
X28n0588_p0454a02║之，知是通爾。
X28n0588_p0454a03║小乘
X28n0588_p0454a04║疏云：語諸作人，即示念處，能破四倒，勤斷二惡，生
X28n0588_p0454a05║二善。咄！男子！是警覺勤作紛動，令捨散入靜，修如
X28n0588_p0454a06║意足，入頂位也。當加汝價，煖法觀中不能發真，如
X28n0588_p0454a07║意觀中能發無漏也。好自安意，得五根安固難壞，
X28n0588_p0454a08║入忍位也。所以者何？我老汝少，佛具智斷名老，汝
X28n0588_p0454a09║居道始名少，入世第一也。更與作字，即八正入見
X28n0588_p0454a10║道中。雖欣此遇者，思惟未盡，猶居學位，未得無難，
X28n0588_p0454a11║故二十年中常令除糞。
X28n0588_p0454a12║能得神通
X28n0588_p0454a13║能字恐是如字耳。以疏云能履深水如神通。
X28n0588_p0454a14║有本無第三句
X28n0588_p0454a15║謂無於諸世間一句。
X28n0588_p0454a16║【玄】教那忽是第四時
X28n0588_p0454a17║光宅謂涅槃是第五時，法華是第四時。若言是者，
X28n0588_p0454a18║法華與般若同味。
X28n0588_p0454a19║大品、習應品二乘如螢火蟲
X28n0588_p0454a20║經云：菩薩能作是念：我當行六波羅蜜，乃至十八
X28n0588_p0454a21║不共法，成阿耨菩提，度脫眾生，令得菩提。譬如螢
X28n0588_p0454a22║火蟲，不能作是念：我力能閻浮提普令大明。聲聞
X28n0588_p0454a23║支佛亦爾，不作是念：我行六度等。
X28n0588_p0454a24║驗知音破
X28n0588_p0454b01║破，應作有。
X28n0588_p0454b02║【玄】法，不住法
X28n0588_p0454b03║禪波羅蜜中解觀心無心法不住法中云：知心數
X28n0588_p0454b04║為法，心王為心，受想行三陰為法，識陰為心，所緣
X28n0588_p0454b05║為法，能緣為心，能生為法，所生為心，所觀之境為
X28n0588_p0454b06║法，能觀之智為心。
X28n0588_p0454b07║彼佛法界亦兼於果
X28n0588_p0454b08║彼止觀約心明佛十如，故今籤云：寄果明理性。彼
X28n0588_p0454b09║云：緣因為相，了因為性，正因為體，四弘為力，六度
X28n0588_p0454b10║萬行為作，智慧莊嚴為因，福德莊嚴為緣，三菩提
X28n0588_p0454b11║為果，大涅槃為報。並寄果耳。
X28n0588_p0454b12║諸佛尚亦不說
X28n0588_p0454b13║佛尚三止，豈可自輙云十界各具權實？今以九界
X28n0588_p0454b14║為權，且依顯耳。
X28n0588_p0454b15║廣釋十如
X28n0588_p0454b16║廣恐應作通字。
X28n0588_p0454b17║彼敘外人而執定計
X28n0588_p0454b18║計因中有果也。經云：有諸外道作如是言：因緣和
X28n0588_p0454b19║合則有果生。若眾緣中本無生性而能生者，虗空
X28n0588_p0454b20║不生亦應生果，虗空不生非是因故。以眾緣中本
X28n0588_p0454b21║有果性，是故合集而得生果。所以者何？如隄婆達
X28n0588_p0454b22║欲造墻壁，則取泥土，不取彩色；欲造𦘕像，則集彩
X28n0588_p0454b23║色，不取草木；作衣取縷，不取泥木；作舍取泥，不取
X28n0588_p0454b24║縷線。以人取故，當知是中各能生果；以能生果故，
X28n0588_p0454c01║當知因中必先有性。
X28n0588_p0454c02║譬中譬合
X28n0588_p0454c03║多譬合二字。
X28n0588_p0454c04║盡智無生智
X28n0588_p0454c05║輔行第十引毗曇云：盡智者，謂我知苦，乃至知道。
X28n0588_p0454c06║無生智者，謂我知苦已，不復更知，乃至修道已，不
X28n0588_p0454c07║復更修。真位究竟，名為解脫。證真之後，能為他說，
X28n0588_p0454c08║名為知見。
X28n0588_p0454c09║中含二十七
X28n0588_p0454c10║二十七人者，學人有十八，謂四向、三果、信行、法行、
X28n0588_p0454c11║信解、見得、家家、一無間、五那含、為中生、行不行、上
X28n0588_p0454c12║流。無學九人，謂退分、護分、思分、住分、達分、不動分、
X28n0588_p0454c13║不退分、慧解脫、俱解脫，共二十七人。
X28n0588_p0454c14║三果下，疑
X28n0588_p0454c15║疑上脫釋字。
X28n0588_p0454c16║若生實報，則不取小乘無漏為因，如餘文
X28n0588_p0454c17║下玄第二云：斷別惑生變易者，如初地初住斷惑
X28n0588_p0454c18║是也。以順道法愛為因，無明為緣，生變易土。又云：
X28n0588_p0454c19║地地皆有萬行，福德為因，無明為緣。
X28n0588_p0454c20║因緣如止觀第五文
X28n0588_p0454c21║彼云：因緣有逆順。順生死者，有漏業為因，愛取等
X28n0588_p0454c22║為緣。逆生死者，以無漏正慧為因，行行為緣，俱損
X28n0588_p0454c23║生破惑。順界外生死，亦以無漏慧為因，無明等為
X28n0588_p0454c24║緣。若逆生死，即以中道慧為因，萬行為緣，俱變損
X28n0588_p0455a01║易生死，故。
X28n0588_p0455a02║不心輕畜生
X28n0588_p0455a03║不慢心。
X28n0588_p0455a04║以下，後文
X28n0588_p0455a05║多一下。
X28n0588_p0455a06║因緣生死
X28n0588_p0455a07║因緣生死即初地已上，有後生死即第十地，無後
X28n0588_p0455a08║生死即金剛心。
X28n0588_p0455a09║慧眼菩薩
X28n0588_p0455a10║問云：如來相好，為有報也？為無報耶？文殊言：如來
X28n0588_p0455a11║色身有報，法身無報。復問云：去貪欲，內心淨，獲大
X28n0588_p0455a12║果，六度之法，非無報相，如何得成法身耶？文殊言：
X28n0588_p0455a13║如來法身，有耶？無耶？慧眼曰：色身是有，法身是無。
X28n0588_p0455a14║如我觀察如來身者，非報非無報。
X28n0588_p0455a15║【玄】借三種為譬
X28n0588_p0455a16║上觀第五不思議境末，具有三譬，謂如意珠、雨寶、
X28n0588_p0455a17║三毒惑心及眠中、夢事。
X28n0588_p0455a18║寰中
X28n0588_p0455a19║法界為城，法王所都。法王無偏，理性無外。
X28n0588_p0455a20║此中多意，不復委釋
X28n0588_p0455a21║阿含中，佛告比丘：有四馬：一、見鞭影即便驚悚，二
X28n0588_p0455a22║者、觸毛乃驚，三者、觸肉乃驚，四者、徹骨方覺。經中，
X28n0588_p0455a23║初合聞他聚落無常即驚，次合聞己聚落無常生
X28n0588_p0455a24║厭，三者、合聞己親無常生厭，四者、合己病苦方厭。
X28n0588_p0455b01║大經亦以四馬喻生、老、病、死，故知二經並喻三藏
X28n0588_p0455b02║中意。今借喻四教，快馬喻圓，如貪欲即是道等。已
X28n0588_p0455b03║上並輔之。
X28n0588_p0455b04║釋籤卷第三（玄二餘）
X28n0588_p0455b05║或存或沒
X28n0588_p0455b06║存則境妙中二，謂諦緣也，洎感應說法，眷屬利益
X28n0588_p0455b07║等也。沒則智行三法，神通等也。
X28n0588_p0455b08║三仙
X28n0588_p0455b09║一、迦毗羅明二十五諦談因中有果：一者、從其冥
X28n0588_p0455b10║初生覺，過八萬劫前冥然不知，但見最初中陰初
X28n0588_p0455b11║起也。亦云世性，謂世間眾生由冥初而有，即世間
X28n0588_p0455b12║本性也。餘二十四諦具如彼。二、優樓僧伽，三、勒沙
X28n0588_p0455b13║婆。
X28n0588_p0455b14║二天
X28n0588_p0455b15║一、毗紐天外人，計梵天生四姓，口生婆羅門，臂生
X28n0588_p0455b16║剎帝利。摩醯首羅天，此云大自在，能傾覆世界，如
X28n0588_p0455b17║是仙天外人俱事之。
X28n0588_p0455b18║從無明至老死，有十一番，但十箇中間，一一皆生十
X28n0588_p0455b19║二支，故十中間有一百二十
X28n0588_p0455b20║彼經：過行比丘白佛：如我所學十二因緣甚深之
X28n0588_p0455b21║法，我今當說。無明緣行便生十二，行緣識便生十
X28n0588_p0455b22║二，識緣名色便生十二，名色緣更樂生十二，更樂
X28n0588_p0455b23║緣六入便生十二，六入緣愛便生十二，愛緣受便
X28n0588_p0455b24║生十二，受緣有便生十二，有緣生、老、病、死、憂、悲、苦、
X28n0588_p0455c01║惱便生十二。皆是撿印本官經？因緣品中作如是
X28n0588_p0455c02║說也。常途云名色緣六入，而彼文云更樂，恐更樂
X28n0588_p0455c03║只是名色耳。又合云受生愛，而彼云從愛生受，又
X28n0588_p0455c04║闕觸、取，況只說八支十二耳。若銷今文，從無明至
X28n0588_p0455c05║老死，須云十二番。若十箇中間，應云無明生行，十
X28n0588_p0455c06║二行生識，十二識生名色，十二名色生六入，十二
X28n0588_p0455c07║六入生觸，十二觸生受，十二受生愛，十二愛生取，
X28n0588_p0455c08║十二取生有，十二有生生十二，則有十中間一百
X28n0588_p0455c09║二十支也。聖意難量，或經本中誤，學者更詳。
X28n0588_p0455c10║正是今文第二解
X28n0588_p0455c11║第二、是亦有差別，因是緣起故。
X28n0588_p0455c12║三者、不生苦愛
X28n0588_p0455c13║似多一者字。
X28n0588_p0455c14║連縛等四
X28n0588_p0455c15║婆沙委論具有四種十二因緣：一者、剎那；二者、連
X28n0588_p0455c16║縛；三者、分位；四者、遠續。後三只是三世十二因緣，
X28n0588_p0455c17║以約能順生後等受名也。言一念者，非謂極促一
X28n0588_p0455c18║剎那時，謂善惡業成，名為一念也。
X28n0588_p0455c19║色界、無色界無名色
X28n0588_p0455c20║若欲界中名者，即初托胎時之妄念也。色者，初認
X28n0588_p0455c21║父母二滴以為己有也，上二界無此故耳。
X28n0588_p0455c22║還生色者，入無餘界
X28n0588_p0455c23║上流般。
X28n0588_p0455c24║欲，有三法隨逐
X28n0588_p0456a01║淫、眠、食。
X28n0588_p0456a02║餘二句可見
X28n0588_p0456a03║無色續無色，色續色。
X28n0588_p0456a04║亦可喻圓門本有
X28n0588_p0456a05║有應作無。
X28n0588_p0456a06║【玄】破此，如止觀中說
X28n0588_p0456a07║只是不思議境中，非縱橫並別及橫竪八句，推撿
X28n0588_p0456a08║情計以顯無耳。
X28n0588_p0456a09║前二指前竟
X28n0588_p0456a10║似多前二兩字。
X28n0588_p0456a11║三種意生身
X28n0588_p0456a12║楞嚴經中意生三種：一、入三昧樂意成身，則三、四、
X28n0588_p0456a13║五地心寂不動故也；二、覺法自性意成身，即八地
X28n0588_p0456a14║中普入佛剎，故以法為自性；三、種類俱生無作意
X28n0588_p0456a15║成身，謂了佛證法。成之與生並從果說，此約通教
X28n0588_p0456a16║及以別接竪判次位。初文雖云五地，亦兼七地即
X28n0588_p0456a17║入空位也，八地即當入假位也。種類俱生云了佛
X28n0588_p0456a18║證法，即是入中屬佛種類，未必自證。若接入別，七
X28n0588_p0456a19║地已前入別十住，八地已去接入十行，知佛證法
X28n0588_p0456a20║是入回向，並非證道，故名意生。仍本為名，兼不接
X28n0588_p0456a21║者共結此位，故並云地。輔行中釋此，更開五、七、九
X28n0588_p0456a22║種之相。
X28n0588_p0456a23║向是生死，背是涅槃
X28n0588_p0456a24║若據來者向義，則不癡是來義也，應須云向是涅
X28n0588_p0456b01║槃也。又云去是背義者，則癡是去義也，應須云背
X28n0588_p0456b02║是生死。今此二句向背可疑，若據二乘則以背生
X28n0588_p0456b03║死向涅槃為義，菩薩則以背涅槃向生死為義。今
X28n0588_p0456b04║非辨二乘菩薩向背，且以背涅槃向生死是俗，背
X28n0588_p0456b05║生死向涅槃是真，以明中道耳。甞略撿寶篋經，未
X28n0588_p0456b06║見其文，請後賢更委撿之。
X28n0588_p0456b07║故成無三智
X28n0588_p0456b08║多一無字。
X28n0588_p0456b09║【玄】從三生二，從二生七等
X28n0588_p0456b10║釋云：煩惱生業，煩惱有三，謂無明、愛、取，以生行、有，
X28n0588_p0456b11║此乃三生二也。行生名色五，并生老死等，此乃二
X28n0588_p0456b12║生七也。七生三可見。
X28n0588_p0456b13║【玄】盆器、米麵
X28n0588_p0456b14║疏釋云：禪體含支林如盆器，生空麤如米，法空細
X28n0588_p0456b15║如麵。
X28n0588_p0456b16║十住菩薩但見其終，不見其始
X28n0588_p0456b17║此大經二十五文也。淨名疏八釋云：當知無明無
X28n0588_p0456b18║本，故十住見終不見其始，諸佛如來見終見始。記
X28n0588_p0456b19║釋云：十住見終者，但以最後得名為終。由斷一分，
X28n0588_p0456b20║見一分終，故云見終。其實無明不可云終。佛斷最
X28n0588_p0456b21║後，後相如初，故云見始。其實無明不可云始。若定
X28n0588_p0456b22║終始，何名無住？若計無明有始終者，是謂法性有
X28n0588_p0456b23║始終也。以全法性定無明故，亦全無明體是法性。
X28n0588_p0456b24║問：若爾，過在大經。答曰：不然。有事有理。若從事說，
X28n0588_p0456c01║若見法性始，即見無明終；佛見法性終，名見無明
X28n0588_p0456c02║始。無始之始，名無明始；無終之終，名法性終。若從
X28n0588_p0456c03║理說，應知二法俱始並終，況此二法自無二法，俱
X28n0588_p0456c04║無始終。若從事理相待以說，從理故即，從事故離。
X28n0588_p0456c05║始終亦爾。約非事理而論事理，於無始終而云始
X28n0588_p0456c06║終。大經之文帶別論圓，從事相待，故作此說。
X28n0588_p0456c07║八相雖異
X28n0588_p0456c08║涅槃云：八相名苦，所謂生、老、病、死，乃至五陰盛生。
X28n0588_p0456c09║如是八苦法者，是名集；無八法處，名滅；十力、四無
X28n0588_p0456c10║畏等，名道。
X28n0588_p0456c11║摶等四食
X28n0588_p0456c12║段食，入腹則消。觸食，對前根、境、識三和合為相。思
X28n0588_p0456c13║食，希可意境時，有資盛義，此通三界。識食者，由前
X28n0588_p0456c14║三食勢力盛故，勢方增長。
X28n0588_p0456c15║譬喻者（毘曇師名），阿毗曇中正量部異師為譬喻者，毗婆
X28n0588_p0456c16║闍婆提說八苦
X28n0588_p0456c17║今未暇撿毗曇，且依婆沙出之。論云：分別論者作
X28n0588_p0456c18║如是說：若有八苦相，是苦是苦諦；餘有漏法，是苦
X28n0588_p0456c19║非苦諦。招後有愛，是集是集諦；餘愛及餘有漏因，
X28n0588_p0456c20║是集非集諦。招後愛盡，是滅諦；餘愛盡及餘有漏
X28n0588_p0456c21║因盡，是滅非滅諦。學八支道，是道是道諦；餘學法
X28n0588_p0456c22║及一切無學法，是道非道諦。若作是說，諸阿羅漢
X28n0588_p0456c23║但成就苦滅二諦，不成就集道二諦。所以者何？招
X28n0588_p0456c24║後有愛，諸阿羅漢已斷盡故；學八支道，得阿羅漢
X28n0588_p0457a01║果時，皆已捨故。然論中不釋餘有漏法非苦諦等，
X28n0588_p0457a02║今誠消之。既云阿羅漢，恐是對自他言之。阿羅漢
X28n0588_p0457a03║諦，若必諦真。若他有漏法，是他之苦，非我諦苦，及
X28n0588_p0457a04║乃至道諦，皆以自他相對而辯。學。
X28n0588_p0457a05║眼智明覺
X28n0588_p0457a06║文句釋云：若法忍為眼，法智為智，比忍為明，比智
X28n0588_p0457a07║為覺，餘三諦亦爾，故成十六心。三根人各得十六，
X28n0588_p0457a08║成四十八行。
X28n0588_p0457a09║知諸入為門，至餘如苦諦等
X28n0588_p0457a10║經云：知諸入為門，亦名為苦，是名中智；分別諸入
X28n0588_p0457a11║有無量相，悉是諸苦，非諸聲聞、緣覺所知，是名上
X28n0588_p0457a12║智。乃至知識分別相，是名中智；分別是識有無量
X28n0588_p0457a13║相，非諸聲聞、緣覺所知，是名上智。如是等義，我於
X28n0588_p0457a14║彼經亦不說之（中間知界，知色、受、想、行皆結，是名中智；分別諸界有無量相等，是名
X28n0588_p0457a15║上智等語，例前後可知）。又知愛因緣能生五陰，是名中智；一
X28n0588_p0457a16║人起受無量無邊，聲聞、緣覺所不能知，能知一切
X28n0588_p0457a17║眾生所起如是等愛，是名上智。如是等義，我於彼
X28n0588_p0457a18║經亦不說之，故今注餘如苦諦。是滅諦中不可稱
X28n0588_p0457a19║計，與道諦中亦無量無邊，兩句之下皆云：非諸聲
X28n0588_p0457a20║聞、緣覺所知，是名上智。如是等義，我於彼經亦不
X28n0588_p0457a21║說之，其義與苦諦是同，故但注云如苦諦。
X28n0588_p0457a22║世諦即第一義諦
X28n0588_p0457a23║世諦即苦集，第一義諦即道滅。第十二云：五陰和
X28n0588_p0457a24║合稱言某甲，凡夫眾生隨其所稱，是名世諦。解陰
X28n0588_p0457b01║無有某甲名字，離陰亦無某甲名字，出世之人如
X28n0588_p0457b02║其性相而能知之，是名第一義諦（云云）。文殊白佛：
X28n0588_p0457b03║若以真實為實諦者，真實之法即是如來、虗空、佛
X28n0588_p0457b04║性。若如是者，如來、虗空及與佛性無有差別。佛言：
X28n0588_p0457b05║文殊，有苦有諦有實，乃至有道有諦有實。善男子，
X28n0588_p0457b06║如來非苦非諦是實，虗空非苦非諦是實，佛性非
X28n0588_p0457b07║苦非諦是實（云云）。非苦非諦是實者，下智妙中用
X28n0588_p0457b08║對四種四諦。
X28n0588_p0457b09║廣釋釋世諦
X28n0588_p0457b10║多一釋字。
X28n0588_p0457b11║圓破通等
X28n0588_p0457b12║通應作別。
X28n0588_p0457b13║經文不次
X28n0588_p0457b14║空假中次也。彼云：一切法趣假，色尚不可得，空趣
X28n0588_p0457b15║不趣中。
X28n0588_p0457b16║諸文用義，以初證藏
X28n0588_p0457b17║因緣所生法之一句。
X28n0588_p0457b18║下文自有兩品屬藏
X28n0588_p0457b19║十二因緣品、破邪見品。
X28n0588_p0457b20║實語是虗語
X28n0588_p0457b21║下文云：起語見故，生死浩然。籤釋云：教本是實，凡
X28n0588_p0457b22║情執之成見，見即煩惱為因，故苦果浩然不息。又
X28n0588_p0457b23║云：實諦雖妙，執故成麤，如執中異邊，執空異有。
X28n0588_p0457b24║前是廢權觀
X28n0588_p0457c01║籤中先以次第三觀，竪對四四諦竟。次以一心三
X28n0588_p0457c02║觀，總對四四諦。則前之廢觀為麤，次之開觀為妙。
X28n0588_p0457c03║開廢同時，諦觀體一也。
X28n0588_p0457c04║【玄】妙勝定經
X28n0588_p0457c05║佛言：我昔共文殊師利共諍二諦，死墮三途，經無
X28n0588_p0457c06║量劫，吞鐵丸，從地獄出，值迦葉佛，為我解說有無
X28n0588_p0457c07║二諦。迦葉佛言：一切諸法，皆無定性，汝言有無，是
X28n0588_p0457c08║義不然。一切諸法，皆悉空寂，此二諦者，亦有亦無。
X28n0588_p0457c09║汝但知文，不解其義。
X28n0588_p0457c10║【玄】二生菩薩
X28n0588_p0457c11║今玄文判二生屬三藏菩薩，若輔行中明大乘二
X28n0588_p0457c12║生者，引大經佛說觀因緣智四種不同得菩提異，
X28n0588_p0457c13║說是語時十千菩薩得一生實相，五千菩薩得二
X28n0588_p0457c14║生法界。章安釋云：三乘同觀第一義諦智解不同，
X28n0588_p0457c15║一生二生乃是破無明一品二品，實相是別理，法
X28n0588_p0457c16║界是圓理，即是利根接入別圓，破無明已八相作
X28n0588_p0457c17║佛，是佛果出外義也。但觀諸經會末得道，即識所
X28n0588_p0457c18║說共別之意，小大二生學者辨之。
X28n0588_p0457c19║齊初僧祇初皆名爾前，故容有墮
X28n0588_p0457c20║常途論初阿僧祇即離五障在外凡位，第二阿僧
X28n0588_p0457c21║祇在煖位，第三阿僧祇在頂位。初祇在外凡尚容
X28n0588_p0457c22║有墮，況復爾前乎？
X28n0588_p0457c23║何必第三阿僧祇末始惡道出
X28n0588_p0457c24║記主意云：第三、僧祇之始，已離五障，何必至末耶？
X28n0588_p0458a01║離障之義，三說不同。小四教中云是初祇，今此籤
X28n0588_p0458a02║文云三祇始。若俱舍中，百劫修相業時，方離五障。
X28n0588_p0458a03║故論云：從修業菩薩得定，名生善趣貴家，具男念
X28n0588_p0458a04║堅固也。
X28n0588_p0458a05║觀於惡友及惡知識
X28n0588_p0458a06║友字誤。經云：觀於惡象。
X28n0588_p0458a07║惡知識者，壞無量身
X28n0588_p0458a08║經中云：壞無量善身。
X28n0588_p0458a09║臭身、淨身等
X28n0588_p0458a10║惡象能壞不淨身，惡知識能壞淨身；惡象能壞肉
X28n0588_p0458a11║身，惡知識能壞法身。
X28n0588_p0458a12║【玄】旻據佛果，出二諦外
X28n0588_p0458a13║輔行云：莊嚴云出，開善云不出，由三乘共學菩薩
X28n0588_p0458a14║有但不但。古人不曉利鈍兩根，但諍佛果出與不
X28n0588_p0458a15║出，終未見今開合之意。故知二家各得今文利鈍
X28n0588_p0458a16║一邊，仍不知出外別照中道之境，用中道智進破
X28n0588_p0458a17║無明故也。若不能知鈍根依教與二乘人同證真
X28n0588_p0458a18║諦，當知二師各得片意。若得今意，出與不出，義皆
X28n0588_p0458a19║悉成。
X28n0588_p0458a20║【玄】進不成三，退不成二
X28n0588_p0458a21║通利根人，受別圓接。若只云二諦外無別理可照
X28n0588_p0458a22║者，是進非通別圓之三也。設照別理，又退非藏通
X28n0588_p0458a23║果佛之二法進退之失也。
X28n0588_p0458a24║【玄】約四假明二諦
X28n0588_p0458b01║大論但論三假。言四者，有人云：法假未見所出。若
X28n0588_p0458b02║二十三家者，即光宅、敬脫、慧超并諸王侯，各咨二
X28n0588_p0458b03║諦於昭明，而昭明悉答之。
X28n0588_p0458b04║根欲
X28n0588_p0458b05║十力中有根力、欲力。根力者，佛知他眾生諸根上
X28n0588_p0458b06║下相，如實遍知。欲力者，佛知他眾生種種欲，如實
X28n0588_p0458b07║遍知，無能壞、無能勝也。
X28n0588_p0458b08║如世第一，隣近於真，尚有多品
X28n0588_p0458b09║如身子上，目連中，餘皆下。
X28n0588_p0458b10║【玄】小雲發障大雲發障
X28n0588_p0458b11║雲能翳月，譬惑能障真。雲開見月，障滅智淨。發者，
X28n0588_p0458b12║開也。
X28n0588_p0458b13║始自迦羅
X28n0588_p0458b14║外道名也。為初教所破者，皆見惑陰入也。故曰：長
X28n0588_p0458b15║阿含破外道。
X28n0588_p0458b16║世情多種
X28n0588_p0458b17║疏：第九、作多想經，在聖行品中。
X28n0588_p0458b18║名世、句世、縛世等
X28n0588_p0458b19║經云：云何名世？男女瓶衣，車乘屋舍等。云何句世？
X28n0588_p0458b20║四句一偈等。云何縛世？捲合繫結，束縛合掌等。云
X28n0588_p0458b21║何法世？如鳴椎集僧，嚴鼓戒兵，吹角知時。云何執
X28n0588_p0458b22║著世？如望遠人有染衣者，生想執著，言是沙門，非
X28n0588_p0458b23║婆羅門。見有結繩橫佩身上者，便生念言：是婆羅
X28n0588_p0458b24║門，非沙門也。
X28n0588_p0458c01║五種世法，名與前異
X28n0588_p0458c02║與人、我、眾生、兔角等異。
X28n0588_p0458c03║【玄】如緣滅生使
X28n0588_p0458c04║四諦中滅本，非使因緣諦，遂生於七使。
X28n0588_p0458c05║西方經何量
X28n0588_p0458c06║彼疏云：外國經多度者，少何量者，記主易其語耳。
X28n0588_p0458c07║業即金等
X28n0588_p0458c08║經云：我今多有金銀等。疏云：金即別教理，銀即通
X28n0588_p0458c09║教理。大品所談真諦不出此二。
X28n0588_p0458c10║如三周中各有異名
X28n0588_p0458c11║疏云：初周名法說，通則具三：如優曇鉢羅華，時一
X28n0588_p0458c12║現耳，即譬說；若我遇眾生，盡教以佛道，即因緣說。
X28n0588_p0458c13║中周別名譬喻，通亦具三：我先不言皆為化菩薩，
X28n0588_p0458c14║即法說也；於二萬佛所，常教化汝，即因緣說也。下
X28n0588_p0458c15║周通亦具三：眾又清淨，令入佛慧，是法說；有一導
X28n0588_p0458c16║師，是譬喻說。而作三周者，從多從正，欲令名字不
X28n0588_p0458c17║濫，各據一意耳。
X28n0588_p0458c18║【玄】自是一邊
X28n0588_p0458c19║有本作一途。
X28n0588_p0458c20║止觀中判三假文
X28n0588_p0458c21║以三藏判為隨事三假，衍門三教為隨理三假。
X28n0588_p0458c22║彭城寺嵩法師
X28n0588_p0458c23║徐州彭城寺，嵩云：佛不應常住，臨終時其舌先爛。
X28n0588_p0458c24║畜八不淨
X28n0588_p0459a01║經云：誡畜不過八種，皆名不淨：一田宅園林，二種
X28n0588_p0459a02║植，三貯積糓帛，四畜養人僕，五繫養禽獸，六錢寶
X28n0588_p0459a03║貴物，七氈褥釜鑊，八象金飾牀耳。
X28n0588_p0459a04║攝大乘明十種勝相，分為十品
X28n0588_p0459a05║一、依止勝相淨不淨法，即依止阿梨耶識。二、應知
X28n0588_p0459a06║勝相，謂應知自性惑。三、應知入勝相，謂知三性能
X28n0588_p0459a07║成入及所入，即唯識也。四、入因果勝相，謂入唯識
X28n0588_p0459a08║因，是六度在通達位中入果，即是通達位中轉成
X28n0588_p0459a09║果也。五、入因果修差別勝相，即六度四德，在歡喜
X28n0588_p0459a10║等十地中地地差別。六、於修差別依戒勝相，謂十
X28n0588_p0459a11║地中一切戒諸惡不作。七、依止心學勝相，謂依止
X28n0588_p0459a12║修習妙定。八、依慧學勝相，謂以慧為依止，即無分
X28n0588_p0459a13║別知。九、學果寂滅勝相，謂滅差別智，即是無住涅
X28n0588_p0459a14║槃。十、智差別勝相，即是如來智，離一切隨眠障等
X28n0588_p0459a15║（云云）。本論三卷，無著菩薩造。論中將十勝相分作
X28n0588_p0459a16║十品，一一解釋。又世親菩薩作論釋之，為十二卷。
X28n0588_p0459a17║又義疏八卷，共二十三卷，並是明十勝相之義。前
X28n0588_p0459a18║言三性者：一、依他起自性，二、遍計所執自性，三、圓
X28n0588_p0459a19║成實自性。依他性者，謂依他起自性，實唯有識似
X28n0588_p0459a20║義顯現之所依止。云何依他起？何因緣名依他起？
X28n0588_p0459a21║從自熏種子所生，依他緣起，故名依他起。生剎那
X28n0588_p0459a22║後，無有功能，自然住故，名依他起也。二、徧計性，謂
X28n0588_p0459a23║執諸行相生顛倒，緣何境界？取何相貌？由何緣成
X28n0588_p0459a24║實？二者、清淨圓成實。已上並論中文。
X28n0588_p0459b01║【玄】不思議四句，破執
X28n0588_p0459b02║前云無明之心，不自、不他、不共、不無因，四句皆不
X28n0588_p0459b03║思議。若有四悉檀因緣，亦可得說。
X28n0588_p0459b04║一三三一
X28n0588_p0459b05║彼云：以止緣於諦，則一諦而三諦；以諦繫於止，則
X28n0588_p0459b06║一止而三止。譬如三相在一念心，雖一念心而有
X28n0588_p0459b07║三相。止諦亦如是，所止之法雖一而三，能止之心
X28n0588_p0459b08║雖三而一。以觀觀於境，則一境而三境；以境發於
X28n0588_p0459b09║觀，則一觀而三觀。
X28n0588_p0459b10║即是如來虗空佛性
X28n0588_p0459b11║佛告文殊：言實諦者，名曰真法，又名無有虗妄，又
X28n0588_p0459b12║名大乘，又名一道清淨，無有二也。有常樂我淨，名
X28n0588_p0459b13║為實諦。文殊難言：若以真實為真諦，真實之法即
X28n0588_p0459b14║是如來、虗空、佛性。若如是者，如來、虗空及與佛性
X28n0588_p0459b15║無有差別。佛云：有苦有諦有實，有集有諦有實，有
X28n0588_p0459b16║滅有諦有實，有道有諦有實。善男子，如來非苦非
X28n0588_p0459b17║諦是實，虗空非苦非諦是實，佛性非苦非諦是實。
X28n0588_p0459b18║文殊言：所言苦者，為無常相，是可斷相，是為實諦。
X28n0588_p0459b19║如來之性，非苦、非無常、非可斷相，是故為實。虗空、
X28n0588_p0459b20║佛性非復如是。
X28n0588_p0459b21║婆沙中，尊者波奢說四諦
X28n0588_p0459b22║世諦、第一義諦亦難明了，今依婆沙出之。七十七
X28n0588_p0459b23║云：脇尊者曰：一諦者，謂四聖諦各唯有一，唯一苦
X28n0588_p0459b24║諦無第二苦，乃至道唯一道無第二道，故說一諦
X28n0588_p0459c01║不違說四。復次言一諦者，謂一滅諦，為欲遮遣餘
X28n0588_p0459c02║解脫故。以諸外道說四解脫，即四空處也。復次言
X28n0588_p0459c03║一諦者，謂一道諦，為欲遮遣餘道諦故。以諸外道
X28n0588_p0459c04║說多道諦，謂自餓為道、臥灰為道、飲風飲水、食果
X28n0588_p0459c05║食菜、露形臥棘、或執不臥、或著弊衣、或服藥、或斷
X28n0588_p0459c06║食等為道，如是非道。若佛說真道者，謂正見等八
X28n0588_p0459c07║支聖道也。復次言一諦者，謂一滅諦，永捨一切生
X28n0588_p0459c08║死苦故。又一諦者，謂一道諦，能斷一切生死因故。
X28n0588_p0459c09║餘契經中說有二諦：一世俗諦、二勝義諦。其義云
X28n0588_p0459c10║何？有作是說：於四諦中前二是世俗諦，男女行住
X28n0588_p0459c11║及瓶衣等是世俗事，入苦集二諦中。後二諦是勝
X28n0588_p0459c12║義諦，諸出間真實功德皆入道滅二諦中。復有說：
X28n0588_p0459c13║前三諦是世俗諦，苦集中有世俗事故。佛說滅諦
X28n0588_p0459c14║如城如宮如彼岸，諸如是等世俗施設滅諦中有，
X28n0588_p0459c15║是故滅諦亦名世俗。唯一道諦是勝義，世俗施設
X28n0588_p0459c16║此中無故。評者曰：四諦皆有世俗、勝義。苦集中有
X28n0588_p0459c17║世俗者，義如前說。苦中有勝義者，謂苦、空、無常、無
X28n0588_p0459c18║我理。集中有勝義者，謂集因緣生理。滅中有世俗
X28n0588_p0459c19║者，佛說滅諦如園、如林、如彼岸等。滅中有勝義者，
X28n0588_p0459c20║謂滅、靜、妙、離。道有世俗者，佛說道諦如船、如筏、如
X28n0588_p0459c21║石、如山、如梯、如凳、如臺、如觀、如華、如水。道中有勝
X28n0588_p0459c22║義者，謂道如行出。乃至云：尊者世友作如是說：能
X28n0588_p0459c23║顯名是世俗，所顯法是勝義。復作是說：隨順世間
X28n0588_p0459c24║所說名是世俗，隨順聖賢所說名是勝義。又大德
X28n0588_p0460a01║說曰：宣說有情瓶衣等事，不虗妄心所起言說，是
X28n0588_p0460a02║世俗諦。宣說緣性緣起等理，不虗妄心所起言說，
X28n0588_p0460a03║是勝義諦。（已上正文）論文甚廣，諸尊者說四諦各各不
X28n0588_p0460a04║同，今亦略節耳。本為不識滅如園林、道如船筏，及
X28n0588_p0460a05║撿論文，而論中不釋。今曲釋云：城宮園林可以棲
X28n0588_p0460a06║止，如涅槃可住。船筏可以度人，如道諦可以出生
X28n0588_p0460a07║死。
X28n0588_p0460a08║三界利鈍一十九使
X28n0588_p0460a09║見利有十，謂身見等。思鈍有九，謂上上等。且約一
X28n0588_p0460a10║九見思，共論十九。
X28n0588_p0460a11║居在界外，莫不皆有十二支，如止觀攝法中
X28n0588_p0460a12║止觀云：若迷權理，則有界內相應獨頭等無明（云
X28n0588_p0460a13║云）。若迷實理，則有界外相應獨頭等無明。故寶性
X28n0588_p0460a14║論云：二乘之人，雖有無常、苦、空、無我對治，於佛法
X28n0588_p0460a15║身，猶是顛倒，即是無明。獨頭無漏智業，為行三種
X28n0588_p0460a16║意生身，亦是五種意生身。意即是識，身即名色、六
X28n0588_p0460a17║入、觸、受。無明細惑戲論未究竟滅，即是愛、取。煩惱
X28n0588_p0460a18║染、業染、生染未究竟，即是有三種意。因移即是生，
X28n0588_p0460a19║其果變易即是老死。輔行第五文末銷釋。
X28n0588_p0460a20║故云空、不空邊，則分對兩處道滅
X28n0588_p0460a21║故云者，指下文五三諦中也。空對界內道滅，不空
X28n0588_p0460a22║對界外道滅。
X28n0588_p0460a23║苦集例此
X28n0588_p0460a24║但俗是界內苦集，中俗是界外苦集。
X28n0588_p0460b01║【玄】圓俗意通
X28n0588_p0460b02║言云云者，具六凡、二乘、菩薩、十如之異。
X28n0588_p0460b03║釋籤卷第四（玄三六紙）
X28n0588_p0460b04║至非想者，語其所依，乃至初禪
X28n0588_p0460b05║此定不緣識處，故名非想；不緣不用處，故名非非
X28n0588_p0460b06║想。三界頂禪，世為極妙，外道計之以為涅槃。四禪
X28n0588_p0460b07║各有支林喜樂等，外人亦計之為涅槃。今略四三
X28n0588_p0460b08║二禪，故云乃至耳。
X28n0588_p0460b09║【玄】六藝
X28n0588_p0460b10║禮樂射御書數具如箋，難中解。
X28n0588_p0460b11║【玄】毗尼生信愛
X28n0588_p0460b12║論云：若於正法毗奈耶中，有少信愛，即信名愛，故
X28n0588_p0460b13║名信愛。於正法中有信愛者，說緣道諦信；於毗奈
X28n0588_p0460b14║耶中有信愛者，說緣滅諦信。問：此煖善根，具十六
X28n0588_p0460b15║行，緣四聖諦，何故此中但緣道、滅諦，非苦、集耶？答：
X28n0588_p0460b16║依勝說故。謂四諦中，道、滅勝故，出生死苦。
X28n0588_p0460b17║【玄】正法是三諦，毗尼是滅
X28n0588_p0460b18║論云：有說於正法中有信愛者，說緣三諦信；於毗
X28n0588_p0460b19║尼中有信愛者，說緣滅諦信。
X28n0588_p0460b20║【玄】如佛為滿宿
X28n0588_p0460b21║論中滿宿，本二人也。謂馬師滿宿文云：如佛為馬
X28n0588_p0460b22║師并宿二比丘說：此二愚人，離我正法及毗奈耶，
X28n0588_p0460b23║譬如大地去虗空遠。佛告馬師井宿言：吾當為汝
X28n0588_p0460b24║說四句法，汝欲知不（云云）。此中何者是四句法？有
X28n0588_p0460c01║說四聖諦是。所以者何？彼不見諦，造惡行故。有說
X28n0588_p0460c02║四念處是。所以者何？彼由顛倒，造惡行故。有說四
X28n0588_p0460c03║正勤是。所以者何？彼懈怠，造惡行故。乃至四沙門
X28n0588_p0460c04║果、四靜慮等，此二人於正法毗尼中，無少分煖。毗
X28n0588_p0460c05║尼多種，謂時毗尼、方毗尼、種性毗尼、家毗尼、明毗
X28n0588_p0460c06║尼、罸毗尼、犯毗尼、聖毗尼、貪毗尼、嗔毗尼、癡毗尼
X28n0588_p0460c07║中，何毗尼耶？答：有說是罸罪毗尼，有說是犯毗尼，
X28n0588_p0460c08║有說是貪嗔癡毗尼（已上正文）。毗尼律中，亦翻為滅。若
X28n0588_p0460c09║說是貪嗔癡毗尼者，乃是三毒滅矣。大經亦云：馬
X28n0588_p0460c10║師滿宿，無有煖法。何以故？於三寶所無。信心論作
X28n0588_p0460c11║井宿、井滿，二音少殊。
X28n0588_p0460c12║【玄】是其意趣
X28n0588_p0460c13║論中問云：煖有何意趣？答：先所修習一切善根，謂
X28n0588_p0460c14║從布施乃至七處善，皆以回向解脫，是其意趣。問：
X28n0588_p0460c15║煖依何而起？答：依自地起。問：煖依何為因？答：前生
X28n0588_p0460c16║自地同類善根。問：誰為所緣？答：四聖諦。問：以何為
X28n0588_p0460c17║果？答：頂以煖為近功用果。問：誰為等流？答：後生自
X28n0588_p0460c18║地同類善根。問：誰為異熟？答：色界五蘊。問：有何勝
X28n0588_p0460c19║利？答：能與涅槃作決定因，有說得煖定。問：不斷善
X28n0588_p0460c20║有幾行相？答：十六行相。問：為緣名？為緣義？答：名義
X28n0588_p0460c21║俱緣。問：為聞所成？為思所成？為修所成？答：唯修所
X28n0588_p0460c22║成。為欲界繫？為色界繫？答：唯色界繫。為有尋有伺？
X28n0588_p0460c23║為無尋有伺？為無尋無伺？答：具三種（籤云有覺有觀等三，名別
X28n0588_p0460c24║義同）。為樂根相應？為善根相應？為捨根相應？答：三根
X28n0588_p0461a01║相應（玄加隨所說）。為一心？為多心？答：多心。為可退？為不
X28n0588_p0461a02║可退？答：可退。
X28n0588_p0461a03║并一具縛人，合七十三人
X28n0588_p0461a04║具縛者，先時未以世道斷修惑，此名具縛人也。更
X28n0588_p0461a05║有斷修惑一品至五品者，此五人兼前具縛為六
X28n0588_p0461a06║人也，至見道中名初果向。頌云：斷次三向二者，第
X28n0588_p0461a07║二向也。謂於凡位斷第六品或七、八品，名斷次三。
X28n0588_p0461a08║此有三人，至見道中名第二向，趣一來果也。又云：
X28n0588_p0461a09║離八地向三者，第三向也。謂先凡位斷欲修惑第
X28n0588_p0461a10║九品盡，或斷初禪乃至無所有處惑盡者，名離八
X28n0588_p0461a11║地。此有六十四人，謂斷欲九品為一，斷上地各九
X28n0588_p0461a12║為九人，七九六十三，兼前一人成六十四人，此六
X28n0588_p0461a13║十四人至見道中第三向，趣不還果也。是則六十
X28n0588_p0461a14║四人并前斷五品五人，又斷六、七、八為三人，并具
X28n0588_p0461a15║縛一人，共七十二人。俱舍、婆沙說同。
X28n0588_p0461a16║【玄】三三昧
X28n0588_p0461a17║籤云：有覺有觀等，但是名耳。若其義者，修證中云：
X28n0588_p0461a18║有覺有觀三昧，謂根本禪乃至特勝、通明、背捨、勝
X28n0588_p0461a19║處，各有相應心數及諸功德等，名有覺有觀三昧。
X28n0588_p0461a20║無覺有觀三昧者，謂諸禪中間乃至特勝、通明、背
X28n0588_p0461a21║捨、勝處，各有中間與觀相應心數及諸功德，名無
X28n0588_p0461a22║覺有觀三昧。無覺無觀三昧者，謂從根本二禪乃
X28n0588_p0461a23║至有頂及滅受想定相應諸功德，名無覺無觀三
X28n0588_p0461a24║昧。此三三昧更無別法，但是總諸禪以為三分耳。
X28n0588_p0461b01║例前九品亦越次故
X28n0588_p0461b02║前煖三頂三，次師以煖之下上越入頂位，以頂之
X28n0588_p0461b03║中上越入忍位，根性不同，故記主云耳。
X28n0588_p0461b04║言離界地，自下升上
X28n0588_p0461b05║捨義者，如下引俱舍釋聖由失地捨。
X28n0588_p0461b06║此等只是判四善根
X28n0588_p0461b07║論云：四種皆色繫，云何差別？答：四善根雖同色界，
X28n0588_p0461b08║而有可動、不可動，有有留難、有無留難，有可斷、有
X28n0588_p0461b09║不可斷，有可慮、有不可慮，有可退、有不可退。諸可
X28n0588_p0461b10║動、有留難、可斷、可慮、可退中下者，名煖；上者，名為
X28n0588_p0461b11║頂。諸不可動、無留難、無斷、無慮、不可退中下者，名
X28n0588_p0461b12║忍；上者，名世第一（云云）。以玄文只略說頂法，籤中
X28n0588_p0461b13║既云判四善根，故更出論文以廣其義。
X28n0588_p0461b14║不動等是後二善根，準此可知
X28n0588_p0461b15║謂不為外塵所動，久住忍位，并世第一中無難不
X28n0588_p0461b16║斷，善根不退，為五逆。
X28n0588_p0461b17║【玄】生下，小信。此法不久停，故言下小
X28n0588_p0461b18║論第六：問：云何名頂？答：於佛法僧生小量信。又問：
X28n0588_p0461b19║何故名頂？答：如山。頂謂如山，人不久住，若無諸難
X28n0588_p0461b20║便過此山更至餘山，若無諸難便進至忍，若有諸
X28n0588_p0461b21║難便退住煖。問：何故此信名為小量？尊者妙音作
X28n0588_p0461b22║如是說：欲界名小，以下劣故。此在欲界，故名小量。
X28n0588_p0461b23║又此頂位於佛法僧生小量信者，說緣道諦信、於
X28n0588_p0461b24║法生小量信、有緣滅諦信。問：緣道滅諦可爾，是可
X28n0588_p0461c01║信事、是生信處故。不說緣苦集者，煩惱惡行及所
X28n0588_p0461c02║得果，猶如糞穢深可厭患，不應於中而生信樂也。
X28n0588_p0461c03║但不信三寶
X28n0588_p0461c04║論云：世尊為波羅衍拏摩納婆說偈云：若於佛法
X28n0588_p0461c05║僧，生起微小信，儒童應知彼，名已得頂法。問：此頂
X28n0588_p0461c06║善根，十六行相，觀四聖諦，何故世尊為摩納婆說
X28n0588_p0461c07║信三寶？答：彼於三寶，愚惑不信。然三寶希有，難可
X28n0588_p0461c08║值遇，欲令信解，故為說之。有說：彼摩納婆為苦所
X28n0588_p0461c09║逼，欲求出要，來詣佛所，說是頌言：為苦所逼諸眾
X28n0588_p0461c10║生，不知出要來詣佛所，唯願為說除眾患，如熱所
X28n0588_p0461c11║逼入涼池。出苦之要，無過三寶，故佛為說於三寶
X28n0588_p0461c12║信。有說：欲令所化於佛法中深生信重，故佛為說
X28n0588_p0461c13║於佛法僧生微小信。若佛為說四聖諦者，所化有
X28n0588_p0461c14║情便作是念：我等何用信重如是煩惱惡行、顛倒
X28n0588_p0461c15║見趣及所得果苦集諦為？若佛為說佛法僧寶，彼
X28n0588_p0461c16║便踊躍深生信重（已上正文）。言不信者，豈有煖位不信
X28n0588_p0461c17║三寶？若不信三寶，何以稟教而位至煖耶？此或是
X28n0588_p0461c18║語未稟教前。若以深生信重之言驗之，或多一不
X28n0588_p0461c19║字。以凡愚時不信重苦集，但言三寶耳。摩納婆，梵
X28n0588_p0461c20║音，此云少年淨行，亦云儒童。儒者，仁也。
X28n0588_p0461c21║【玄】若世尊說苦集是可信敬，即受化者
X28n0588_p0461c22║此一句，下文略依論加便作是念一句，則使義易
X28n0588_p0461c23║解。論云：若佛為說苦集，便作是念：我無始來，為此
X28n0588_p0461c24║鄙劣煩惱惡行及所得果，擾亂逼迫，寧可信樂？若
X28n0588_p0462a01║說道滅，便深信樂，不欲捨離。故於此中，偏論道滅
X28n0588_p0462a02║也。
X28n0588_p0462a03║【玄】盡信四諦
X28n0588_p0462a04║論云：信有二種：一信可，二者信樂。於道滅諦具二
X28n0588_p0462a05║種信，於苦集諦雖無信樂而有信可，故苦集諦亦
X28n0588_p0462a06║生於信。故脇尊者言：為厭患苦集故，稱讚道滅。謂
X28n0588_p0462a07║此道滅寂靜美妙，止息對治下劣鄙穢苦集法故。
X28n0588_p0462a08║【玄】於此三時，多諸留難
X28n0588_p0462a09║論云：於三時中，諸業煩惱極與行者而作留難：一、
X28n0588_p0462a10║從頂忍入時，能感惡趣諸業煩惱極為留難。義言
X28n0588_p0462a11║行者若入忍位，不復受諸惡趣生，我於誰身受異
X28n0588_p0462a12║熟果？二、聖者離欲染時，能感欲界諸業煩惱極為
X28n0588_p0462a13║留難。義言行者若離欲染，於欲界生定不復受，我
X28n0588_p0462a14║於誰身受異熟果？三、得阿羅漢果時，能感後有諸
X28n0588_p0462a15║業煩惱極為留難。義言行者若得阿羅漢果，定不
X28n0588_p0462a16║復受一切生死，我於誰身受異熟果等耳。
X28n0588_p0462a17║亦不得起
X28n0588_p0462a18║疏云亦不起得修。
X28n0588_p0462a19║以觀苦故，起能得得修彼苦下等
X28n0588_p0462a20║疏云：以觀苦故，故能起得。修彼苦下，四、行相也。今
X28n0588_p0462a21║文多一得字。
X28n0588_p0462a22║皆慧為體
X28n0588_p0462a23║論云：皆慧五除得者，出體也。此煖等四念住性，皆
X28n0588_p0462a24║慧為體。若并助伴，皆五蘊性。（彼疏云：有定共戒為色蘊，餘四可知。）此
X28n0588_p0462b01║煖等四，有能得得。助伴體中，得非煖等四善根體，
X28n0588_p0462b02║故言除得等。餘同籤文耳。
X28n0588_p0462b03║從苦諦起，一忍一智
X28n0588_p0462b04║觀於欲界苦諦境，有無漏生，斷苦下十使，名苦法
X28n0588_p0462b05║忍，第一心也。次起一剎那，名苦法智，擇滅無為，第
X28n0588_p0462b06║二心也。次觀上界苦類忍，名第三心。斷上二界煩
X28n0588_p0462b07║惱，證擇滅理，名苦類智，第四心也。次觀欲界集，名
X28n0588_p0462b08║集法忍，名第五心。得集法智，名第六心。次觀上界
X28n0588_p0462b09║集類忍，名第七心。得集類智，第八心。次觀欲界滅
X28n0588_p0462b10║法忍，名第九心。得滅法智，名第十心。次觀上界滅，
X28n0588_p0462b11║名滅類忍，第十一心也。得滅類智，名十二心。次觀
X28n0588_p0462b12║欲界道，名道法忍，名第十三心。得道法智，名第十
X28n0588_p0462b13║四心。次觀上界道類忍，名第十五心。次起一剎那，
X28n0588_p0462b14║名道類智，名第十六心。
X28n0588_p0462b15║【玄】除滅一切道
X28n0588_p0462b16║總滅之也。上下二道，緣行俱除。
X28n0588_p0462b17║【玄】見諦眷屬不相離
X28n0588_p0462b18║從不勝見諦已下至何況有漏，並說見道功德，謂
X28n0588_p0462b19║世第一不能勝也。見諦眷屬者，論云：現觀邊所修
X28n0588_p0462b20║世俗智是見道眷屬，隨屬見道慧力殊勝。此法不
X28n0588_p0462b21║爾（此法指世第一，下同），又豈能勝雜修靜慮？然彼等至（彼指見道）
X28n0588_p0462b22║及所感生不共異生。此法不爾，又豈能勝初盡智
X28n0588_p0462b23║時所修善根？然彼修時離一切障所依清淨。此法
X28n0588_p0462b24║不爾，又豈能勝空空、無願無願、無相無相三摩地？
X28n0588_p0462c01║然彼尚能厭惡聖道，況於有漏？此法不爾。
X28n0588_p0462c02║熏禪
X28n0588_p0462c03║第四禪先修得已，更以多念無漏相續現起，從此
X28n0588_p0462c04║引生多念有漏，從此復生多念無漏，如是漸漸減
X28n0588_p0462c05║少，乃至最後二念無漏，次後引生二念有漏，無間
X28n0588_p0462c06║復生二念無漏。夾熏加行成就相，次唯一念無漏，
X28n0588_p0462c07║次復唯有一念有漏，無間復生一念無漏，名根本
X28n0588_p0462c08║成。俱舍云：成由一念雜（云云）。夾熏者，謂前後無漏、
X28n0588_p0462c09║中間有漏，使多念等漏俱成一念無漏，故言夾熏。
X28n0588_p0462c10║生五含者，由熏禪有階差，謂下、中、上、上勝、上極等。
X28n0588_p0462c11║前諸位義
X28n0588_p0462c12║多一位字。
X28n0588_p0462c13║【玄】不淨安般
X28n0588_p0462c14║數息，觀也。經云：安之言生，般之言滅。根本諸禪，從
X28n0588_p0462c15║數息起。
X28n0588_p0462c16║【玄】依未至為最，依初禪為勝，中間為長
X28n0588_p0462c17║未到定者，欲界定後，泯然一轉，不見欲界定中身
X28n0588_p0462c18║首、衣服、牀鋪，猶如虗空。身是事障，障去身空，未來
X28n0588_p0462c19║得發，名未到定也。依禪門中，二三禪後，皆有中間。
X28n0588_p0462c20║今此文中，初禪之後，二禪之前，有禪定者，名中間也。
X28n0588_p0462c21║妙音師說：或七加欲界，依欲界身
X28n0588_p0462c22║疏云：妙音師說：煖、頂通依七地。於前六地者，未生、
X28n0588_p0462c23║中間及四靜慮，更加欲界。依欲界身九者（休論文），謂
X28n0588_p0462c24║煖等四依欲界人、天身起，除北俱盧、人趣、三洲及
X28n0588_p0463a01║六欲天也。九處身起唯依欲者，能厭苦故。前三善
X28n0588_p0463a02║根，三洲初起，後生六天亦續現前。第四善根，天亦
X28n0588_p0463a03║初起，謂四善根唯一念故，故人、天趣皆得初起。三
X28n0588_p0463a04║界女得二者（牒論），此四善根唯依男、女，非扇搋等（扇搋
X28n0588_p0463a05║者，黃門也）。前三善根，男、女得二。且男得二者，謂男得男
X28n0588_p0463a06║善根及得女善根；女得二者，謂女得女善根及得
X28n0588_p0463a07║男善根，故名得二。以煖等三，男轉形為女，女轉形
X28n0588_p0463a08║為男，故煖等三女，男得二。第四女亦爾者（牒論），第四
X28n0588_p0463a09║善根，女得二種，同前煖等，謂女得女善根及得男
X28n0588_p0463a10║善根，以女形轉為男。若第四善根，男唯得一，謂男
X28n0588_p0463a11║唯得男善根而不得女也。已得女身，非決擇故耳。
X28n0588_p0463a12║聖由失地捨，異生由命終
X28n0588_p0463a13║明捨義也。聖捨煖等四善根者，由失地捨。謂此地
X28n0588_p0463a14║善根若遷上地，此便有失。失此地時，善根方捨。若
X28n0588_p0463a15║此地死，還生此地，不失地故，故煖等不捨。若異生
X28n0588_p0463a16║捨，異生無見道資，故命終捨。（已上俱舍疏中正文。）今更引婆
X28n0588_p0463a17║沙論釋之。論云：若得忍已，便違惡趣。彼扇搋等身
X28n0588_p0463a18║形鄙陋，是人中惡趣。若得忍等殊勝善根，必更不
X28n0588_p0463a19║受彼類身故。問：得忍異生於命終位，既捨眾同分，
X28n0588_p0463a20║亦捨忍否？設爾，何失？若捨者，應墮惡趣，故乃言不
X28n0588_p0463a21║墮惡趣。又若捨者，何故異生命終時捨？聖者不然。
X28n0588_p0463a22║若不捨者，何故業蘊及六種蘊俱不說耶？如說：異
X28n0588_p0463a23║生住胎藏等，俱成就身業。答：此應言捨（云云）。異生
X28n0588_p0463a24║命終定捨於忍，善根劣故。異生依此地起此類善
X28n0588_p0463b01║根，若有命終還生此地，捨同分故，上決定捨。況此
X28n0588_p0463b02║善根是色界法，經欲界生，而當不捨？
X28n0588_p0463b03║煖必至涅
X28n0588_p0463b04║脫一槃字。
X28n0588_p0463b05║第一，入離生
X28n0588_p0463b06║疏云：離生者，見道名也。
X28n0588_p0463b07║【玄】欲委知，向彼尋
X28n0588_p0463b08║初對諸善根亦有差別：對聞所成名最，對思所成
X28n0588_p0463b09║名勝，對不淨觀持息名長，對煖名尊，對頂名上，對
X28n0588_p0463b10║忍名妙。次對與今玄文同。又論云：此至邊頂名最，
X28n0588_p0463b11║上品攝故故名勝，作吉祥故名長，體此進故名尊，
X28n0588_p0463b12║性堅牢故名上，滿所願故名妙。又能作苦法忍無
X28n0588_p0463b13║間緣名最，超過一切異生善根名勝，映奪一切世
X28n0588_p0463b14║俗善根名長，能逮勝德名尊，無二分故名上，似無
X28n0588_p0463b15║漏故名妙。又異生最後心故名最，能開聖道門故
X28n0588_p0463b16║名勝，根猛利故名長，以於一切順決擇分此最上
X28n0588_p0463b17║故名尊，折伏一切煩惱怨故名上，引愛果故名妙。
X28n0588_p0463b18║
X28n0588_p0463b19║玄籤備撿卷第一