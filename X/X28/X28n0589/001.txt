X28n0589_p0508a01║
X28n0589_p0508a02║
X28n0589_p0508a03║
X28n0589_p0508a04║妙玄節要標條
X28n0589_p0508a05║釋名體宗用教五章
X28n0589_p0508a06║初通釋（七）
X28n0589_p0508a07║一標章
X28n0589_p0508a08║二引證
X28n0589_p0508a09║三生起
X28n0589_p0508a10║四開合
X28n0589_p0508a11║五料簡
X28n0589_p0508a12║六觀心
X28n0589_p0508a13║七會異
X28n0589_p0508a14║二別釋
X28n0589_p0508a15║第一釋名（三）
X28n0589_p0508a16║一判通別
X28n0589_p0508a17║二定前後
X28n0589_p0508a18║三正解（二）
X28n0589_p0508a19║初略示
X28n0589_p0508a20║次廣說（二）
X28n0589_p0508a21║初法（三）
X28n0589_p0508a22║一眾生
X28n0589_p0508a23║二佛
X28n0589_p0508a24║三心
X28n0589_p0508a25║次妙（二）
X28n0589_p0508a26║一通釋
X28n0589_p0508a27║別釋（二）
X28n0589_p0508a28║一迹十妙（境　智　行　位　三法　感應　神通　說法　眷屬　功德利益）
X28n0589_p0508a29║二本十妙（因　果　國土　感應　神通　說法　眷屬　涅槃　壽命　利益）
X28n0589_p0508a30║釋蓮華釋經字
X28n0589_p0508a31║第二辨體
X28n0589_p0508a32║第三明宗
X28n0589_p0508a33║第四論用
X28n0589_p0508a34║第五判教
X28n0589_p0508a35║
X28n0589_p0508a36║妙玄節要標條（終）
X28n0589_p0508a37║
X28n0589_p0508a38║
X28n0589_p0508a39║
X28n0589_p0508a40║No. 589
X28n0589_p0508a41║妙法蓮華經玄義節要
X28n0589_p0508b01║妙法蓮華經玄義節要卷上
X28n0589_p0508b02║天台　智者大師　說
X28n0589_p0508b03║章安尊者　灌頂　記
X28n0589_p0508b04║蕅益比丘　智旭　節
X28n0589_p0508b05║所言妙者，妙名不可思議也。所言法者，十界十如權
X28n0589_p0508b06║實之法也。蓮華者，譬權實法也。良以妙法難解，假喻
X28n0589_p0508b07║易彰，況意乃多，略擬前後，合成六也。一、為蓮故華，譬
X28n0589_p0508b08║為實施權。文云：知第一寂滅，以方便力故，雖示種種
X28n0589_p0508b09║道，其實為佛乘。二、華敷譬開權，蓮現譬顯實。文云：開
X28n0589_p0508b10║方便門，示真實相。三、華落譬廢權，蓮成譬立實。文云：
X28n0589_p0508b11║正直捨方便，但說無上道。又蓮譬於本，華譬於迹，從
X28n0589_p0508b12║本垂迹，迹依於本。文云：我實成佛來，久遠若斯，但教
X28n0589_p0508b13║化眾生，作如是說，我少出家，得三菩提。二、華敷譬開
X28n0589_p0508b14║迹，蓮現譬顯本。文云：一切世間，皆謂今始得道，我成
X28n0589_p0508b15║佛來，無量無邊那由他劫。三、華落譬廢迹，蓮成譬立
X28n0589_p0508b16║本。文云：諸佛如來，法皆如是，為度眾生，皆實不虗。是
X28n0589_p0508b17║以先標妙法，次喻蓮華。蕩化城之執教，廢艸菴之滯
X28n0589_p0508b18║情，開方便之權門，示真實之妙理，會眾善之小行，歸
X28n0589_p0508b19║廣大之一乘，上中下根，皆與記莂。又發眾聖之權巧，
X28n0589_p0508b20║顯本地之幽微，故增道損生，位鄰大覺，一期化導，事
X28n0589_p0508b21║理俱圓，蓮華之譬，意在斯矣。經者，外國稱修多羅，聖
X28n0589_p0508b22║教之都名，有翻無翻，事如後釋。記者，釋曰：此敘經玄
X28n0589_p0508b23║意，玄意述於文心，文心莫過本迹，仰觀斯旨，眾義冷
X28n0589_p0508b24║然。妙法蓮華，即敘名也。示真實之妙理，敘體也。歸廣
X28n0589_p0508c01║大之一乘，敘宗也。蕩化城之執教，敘用也。一期化圓，
X28n0589_p0508c02║敘教也。六譬，敘本迹也，文略義周矣。
X28n0589_p0508c03║釋名第一。辨體第二。明宗第三。論用第四。判教第五。
X28n0589_p0508c04║釋此五章，有通有別。通則七番共解，別則五重各說。
X28n0589_p0508c05║就通則七番共解：一標章，二引證，三生起，四開合，五
X28n0589_p0508c06║料簡，六觀心，七會異。標章令易憶持，起念心故。引證
X28n0589_p0508c07║據佛語，起信心故。生起使不雜亂，起定心故。開合料
X28n0589_p0508c08║簡會異等，起慧心故。觀心即聞即行，起精進心故。五
X28n0589_p0508c09║心立，成五根，排五障，成五力，乃至入三脫門。略說七
X28n0589_p0508c10║重共意如此。廣解五章者，一一廣起五心五根，令開
X28n0589_p0508c11║示悟入佛之知見耳。
X28n0589_p0508c12║初標五章。標名者，原聖建名，蓋為開深以進始，咸令
X28n0589_p0508c13║視聽俱得見聞，尋途趣遠而至於極，故以名名法，施
X28n0589_p0508c14║設眾生。但法有麤妙，若隔歷三諦，麤法也；圓融三諦，
X28n0589_p0508c15║妙法也。此妙諦本有文云：是法住法位，世間相常住，
X28n0589_p0508c16║唯我知是相，十方佛亦然。尚非不退菩薩、入證二乘
X28n0589_p0508c17║所知，況復人天羣萌之類？佛雖知是，不務速說。文云：
X28n0589_p0508c18║我若讚佛乘，眾生沒在苦，謗法不信故，墜於三惡道。
X28n0589_p0508c19║所以初教建立融不融，小根併不聞；次教建立不融，
X28n0589_p0508c20║大根都不用；次教俱建立，以融斥不融，令小根恥不
X28n0589_p0508c21║融、慕於融；次教俱建立，令小根寄融向不融，令大根
X28n0589_p0508c22║從不融向於融。雖種種建立施設眾生，但隨他意語，
X28n0589_p0508c23║非佛本懷，故言不務速說也。今經正直捨不融，但說
X28n0589_p0508c24║於融，令一座席同一道味，乃暢如來出世本懷，故建
X28n0589_p0509a01║立此經，名之為妙。當知華嚴兼三藏但，方等對般若
X28n0589_p0509a02║帶，此經無復兼但對帶，專是正直無上之道，故稱為
X28n0589_p0509a03║妙法也。蓮華例有麤妙。云何麤？狂華無果，或一華多
X28n0589_p0509a04║果，或多華一果，或一華一果，或前果後華，或前華後
X28n0589_p0509a05║果。初喻外道空修梵行，無所尅獲。次喻凡夫，供養父
X28n0589_p0509a06║母，報在梵天。次喻聲聞，種種苦行，止得涅槃。次喻緣
X28n0589_p0509a07║覺，一遠離行，亦得涅槃。次喻須陀洹，却後修道。次喻
X28n0589_p0509a08║菩薩，先藉緣修，生後真修。皆是麤華，不以為喻。蓮華
X28n0589_p0509a09║多奇，為蓮故華，華實具足，可喻即實而權。又華開蓮
X28n0589_p0509a10║現，可喻即權而實。又華落蓮成，蓮成亦落，可喻非權
X28n0589_p0509a11║非實。如是等種種義便，故以蓮華喻於妙法也。體者，
X28n0589_p0509a12║訓禮。禮，法也。各親其親，各子其子，君臣撙節。若無禮
X28n0589_p0509a13║者，則非法也。出世法體，亦復如是。善惡、凡聖、佛菩薩，
X28n0589_p0509a14║一切不出法性，正指實相以為正體也。故壽量云：不
X28n0589_p0509a15║如三界，見於三界，非如非異。若三界人見三界為異，
X28n0589_p0509a16║二乘人見三界為如，菩薩人見三界亦如亦異，佛見
X28n0589_p0509a17║三界非如非異，雙照如異。今取佛所知見，為實相正
X28n0589_p0509a18║體也。宗者，要也。所謂佛自行因果以為宗也。云何為
X28n0589_p0509a19║要？無量眾善，言因則攝；無量證得，言果則攝。如提綱
X28n0589_p0509a20║維，無目而不動；牽衣一角，無縷而不來，故言宗要。然
X28n0589_p0509a21║諸因果，善須明識，尚不取別教因果，況餘因果？餘因
X28n0589_p0509a22║果者，昔三因大異，而三果小同；又三因大同，而三果
X28n0589_p0509a23║小異；又一因逈出，一果不融；因不攝善，果不收德，則
X28n0589_p0509a24║非佛自行之因，非佛道場證得之果。又諸經明佛往
X28n0589_p0509b01║昔所行因果，悉皆被拂，咸是方便，非今經之宗要。取
X28n0589_p0509b02║意為言，因窮久遠之實修，果窮久遠之實證。如此之
X28n0589_p0509b03║因，豎高七種方便，橫包十法界法。初修此實相之行，
X28n0589_p0509b04║名為佛因；道場所得，名為佛果。但可以智知，不可以
X28n0589_p0509b05║言具，略舉如此因果以為宗要耳。用者，力用也。三種
X28n0589_p0509b06║權實二智，皆是力用。於力用中，更分別自行二智照
X28n0589_p0509b07║理，理周名為力；二種化他二智鑒機，機徧名為用。秪
X28n0589_p0509b08║自行二智即是化他二智，化他二智即是自行二智，
X28n0589_p0509b09║照理即鑒機，鑒機即照理。如薩婆悉達彎祖王弓滿，
X28n0589_p0509b10║名為力；中七鐵鼓貫一鐵圍山，洞地徹水輪，名為用。
X28n0589_p0509b11║諸方便教，力用微弱，如凡人弓箭。何者？昔緣稟化他
X28n0589_p0509b12║二智，照理不徧，生信不深，除疑不盡；今緣稟自行二
X28n0589_p0509b13║智，極佛境界，起法界信，增圓妙道，斷根本惑，損變易
X28n0589_p0509b14║生。非但生身及生身得忍兩種菩薩俱益法身，法身
X28n0589_p0509b15║後心兩種菩薩亦俱益，化功廣大，利潤弘深，葢茲經
X28n0589_p0509b16║之力用也。教相為三：一、根性融不融相；二、化道始終
X28n0589_p0509b17║不始終相；三、師弟遠近不遠近相。教者，聖人被下之
X28n0589_p0509b18║言也。相者，分別同異也。云何分別？如日初出，前照高
X28n0589_p0509b19║山，厚植善根，感斯頓說。頓說本不為小，小雖在座，如
X28n0589_p0509b20║聾如瘂，良由小不堪大，亦是大隔於小，此如華嚴。約
X28n0589_p0509b21║法被緣緣得大益名頓教相，約說次第名從牛出乳
X28n0589_p0509b22║味相。次照幽谷，淺行偏明當分漸解，此如三藏，三藏
X28n0589_p0509b23║本不為大，大雖在座多跢婆和小所不識，此乃小隔
X28n0589_p0509b24║於大、大隱於小。約法被緣名漸教相，約說次第名酪
X28n0589_p0509c01║味相。次照平地影臨萬水，逐器方圓隨波動靜，示一
X28n0589_p0509c02║佛土令淨穢不同，示現一身巨細各異，一音說法隨
X28n0589_p0509c03║類各解，恐畏歡喜厭離斷疑神力不共，故見有淨穢、
X28n0589_p0509c04║聞有褒貶、嗅有薝蔔不薝蔔、華有著身不著身、慧有
X28n0589_p0509c05║若干不若干，此如淨名、方等。約法被緣猶是漸教，約
X28n0589_p0509c06║說次第生酥味相。復有義，大人蒙其光用、嬰兒喪其
X28n0589_p0509c07║睛明、夜遊者伏匿、作務者興成，故文云：但為菩薩說
X28n0589_p0509c08║其實事，而不為我說斯真要。雖三人俱學、二乘取證，
X28n0589_p0509c09║具如大品。若約法被緣猶是漸教，約說次第名熟酥
X28n0589_p0509c10║味相。復有義，日光普照高下悉均平，土圭測影不縮
X28n0589_p0509c11║不盈，若低頭、若小音、若散亂、若微善皆成佛道，不令
X28n0589_p0509c12║有人獨得滅度，皆以如來滅度而滅度之，具如今經。
X28n0589_p0509c13║若約法被緣名漸圓教，若說次第醍醐味相。
X28n0589_p0509c14║問：既以五味分別，那同稱漸？答：約漸得明五味耳。又
X28n0589_p0509c15║若小不聞大，大一向是頓；若大不用小，小一向是漸。
X28n0589_p0509c16║若以大破小，是漸、頓並陳；若帶小明大，是頓、漸相資；
X28n0589_p0509c17║若會小歸大，是頓、漸泯合。此但約顯露明漸、頓五味
X28n0589_p0509c18║之相。若論不定，義則不然。雖高山頓說，不動寂場而
X28n0589_p0509c19║遊鹿苑；雖說四諦生滅，而不妨不生不滅；雖為菩薩
X28n0589_p0509c20║說佛境界，而有二乘智斷；雖五人證果，不妨八萬諸
X28n0589_p0509c21║天獲無生忍。當知即頓而漸，即漸而頓，一時、一說、一
X28n0589_p0509c22║念之中備有不定、不同。舊義專判一部味，味中悉如
X28n0589_p0509c23║此，此乃顯露不定。秘密不定，其義不然。如來於法得
X28n0589_p0509c24║最自在，若智、若機、若時、若處，三密四門無妨無礙。此
X28n0589_p0510a01║座說頓，十方說漸，說不定；頓座不聞十方，十方不聞
X28n0589_p0510a02║頓座；或十方說頓，說不定；此座說漸，各各不相知聞，
X28n0589_p0510a03║於此是顯，於彼是密。或為一人說頓，為多人說漸，說
X28n0589_p0510a04║不定；或為一人說漸，為多人說頓，各各不相知，互為
X28n0589_p0510a05║顯密。或一座默，十方說；十方默，一座說；或俱默俱說，
X28n0589_p0510a06║各各不相知，互為顯密。雖復如此，未盡如來於法自
X28n0589_p0510a07║在之力，但可智知，不可言辯。雖復甚多，亦不出頓、漸、
X28n0589_p0510a08║不定、秘密。今法華是顯露非秘密，是漸頓非漸漸，是
X28n0589_p0510a09║合非不合，是醍醐非四味，是定非不定。如此分別，此
X28n0589_p0510a10║經與眾經相異也。又異者，餘教當機益物，不說如來
X28n0589_p0510a11║施化之意。此經明佛設化元始，巧為眾生作頓、漸、不
X28n0589_p0510a12║定、顯密種子，中間以頓、漸五味調伏長養而成熟之，
X28n0589_p0510a13║又以頓、漸五味而度脫之，並脫並熟並種，番番不息，
X28n0589_p0510a14║大勢威猛，三世益物。具如信解品中說，與餘經異也。
X28n0589_p0510a15║又眾經咸云：道樹師實智始滿，起道樹始施權智。今
X28n0589_p0510a16║經明師之權實在道樹前，久久已滿。諸經明二乘弟
X28n0589_p0510a17║子不得入實智，亦不能施權智。今經明弟子入實甚
X28n0589_p0510a18║久，亦先解行權。又眾經尚不論道樹之前師之與弟
X28n0589_p0510a19║近近權實，況復遠遠。今經明道樹之前權實長遠，補
X28n0589_p0510a20║處數世界不知，況其塵數。經云：昔所未曾說，今皆當
X28n0589_p0510a21║得聞。殷勤稱歎，良有以也。當知此經異諸教也。
X28n0589_p0510a22║二引證者，如文殊答問偈云：我見燈明佛，本光瑞如
X28n0589_p0510a23║此，以是知今佛，欲說法華經。何但二萬億大通智勝
X28n0589_p0510a24║及五佛章中三世佛說，皆名法華也。文云：今佛放光
X28n0589_p0510b01║明，助發實相義。又云：諸法實相義，已為汝等說。又云：
X28n0589_p0510b02║無量眾所尊，為說實相印。此亦今古同以實相為體
X28n0589_p0510b03║也。文云佛當雨法雨，充足求道者，即是會三歸一之
X28n0589_p0510b04║法雨，令求佛道因者充足，乃至一切皆會令充足。若
X28n0589_p0510b05║開近顯遠之法雨，令求佛道果者充足。文云：諸求三
X28n0589_p0510b06║乘人，若有疑悔者，佛當為除斷，令盡無有餘。又云：諸
X28n0589_p0510b07║佛法久後，要當說真實。即是斷三乘、五乘、七方便、九
X28n0589_p0510b08║法界等疑，皆令生信，此證經用也。又如來神力品云：
X28n0589_p0510b09║以要言之，如來一切所有之法，如來一切自在神力，
X28n0589_p0510b10║如來一切秘要之藏，如來一切甚深之事，皆於此經
X28n0589_p0510b11║宣示顯說。一切法者，權實一切法皆攝也，此證經名。
X28n0589_p0510b12║一切自在神力者，內用名自在，外用名神力，即證用
X28n0589_p0510b13║也。一切秘要之藏者，非器莫授為秘，正體為要，多所
X28n0589_p0510b14║含容而無積聚名藏，此證體也。一切甚深之事，實相
X28n0589_p0510b15║名甚深，為實相修因名深因，究竟實相名深果，此證
X28n0589_p0510b16║宗也。又為大事因緣故證名，佛之知見證體，開示悟
X28n0589_p0510b17║入證宗，為令眾生證用，此異餘經證教也。
X28n0589_p0510b18║三生起者，能生為生，所生為起，前後有次第，麤細不
X28n0589_p0510b19║相違。肇公云：名無召物之功，物無應名之實，無名無
X28n0589_p0510b20║物，名物安在？葢第一義中無相意耳。世諦為言，無名
X28n0589_p0510b21║無以顯法，故初釋名。名名於法，法即是體，尋名識體，
X28n0589_p0510b22║體非宗不會，會體自行已圓。從體起用，導利含識，利
X28n0589_p0510b23║益既多，須分別教相也。
X28n0589_p0510b24║四開合者，五章釋一經，種種分別令易解故。凡三種
X28n0589_p0510c01║開合，謂五種、十種譬喻。五種者，釋名通論事理，顯體
X28n0589_p0510c02║專論理，宗用但論事，教相分別事理。釋名通說教行，
X28n0589_p0510c03║顯體非教非行，宗用但行，教相但教。釋名通說因果，
X28n0589_p0510c04║顯體非因非果，宗自因果，用教他因果，教相分別上
X28n0589_p0510c05║法耳。釋名通論自行化他，體非自非他，宗是自行，用
X28n0589_p0510c06║是化他，教相分別自他。釋名通論說默，體非說非默，
X28n0589_p0510c07║宗默用說，教相分別。十種者，釋名總論三軌，體宗用
X28n0589_p0510c08║開對三軌，教相分別三軌。釋名總論三道，體宗用開
X28n0589_p0510c09║對三道，教相分別三道。乃至第十，釋名總論三德，體
X28n0589_p0510c10║宗用開對三德，教相分別三德。譬喻者，譬如總名人
X28n0589_p0510c11║身，開身則有識命煗，分別諸身貴賤賢愚種種差降。
X28n0589_p0510c12║人身譬名，識以譬體，命以譬宗，煗以譬用，分別譬教
X28n0589_p0510c13║相。
X28n0589_p0510c14║五料簡者，若為蓮故華，華果必俱，將不墮因中有果
X28n0589_p0510c15║耶？答：因中有果，舊醫邪法已為初教所破，尚非麤權
X28n0589_p0510c16║實義，況是妙因妙果新醫真乳法耶？問：華以喻權，權
X28n0589_p0510c17║是小乘之法，則不應破於艸菴。艸菴既破，何得以華
X28n0589_p0510c18║喻權？答：小乘是化他之權，是故須破。今明自行之權，
X28n0589_p0510c19║故以華喻耳。問：文內從火宅至醫子凡七譬，悉不明
X28n0589_p0510c20║蓮華，何以取此為題？答：七譬是別，蓮華是總，舉總攝
X28n0589_p0510c21║別，故冠篇首也。問：一切法皆佛法，何意簡權取實為
X28n0589_p0510c22║體？答：若開權顯實，諸法皆體；若廢權顯實，如前所用。
X28n0589_p0510c23║問：何故雙用因果為宗？答：由因致果，果為因所辦。若
X28n0589_p0510c24║從能辦，以因為宗；若從所辦，以果為宗。二義本是相
X28n0589_p0511a01║成，不得單取。又迹本二文俱說因果故（後文云：般若因正果傍，無
X28n0589_p0511a02║量義用因為宗，淨名用佛國因果、華嚴因果合為宗。諸經對緣不同，故明宗五異耳）。問：論宗簡
X28n0589_p0511a03║化他因果，明用俱取自他權實？答：宗論自行，故須簡
X28n0589_p0511a04║他。用是益他，是故雙取。又問：用是益他，亦不須自行
X28n0589_p0511a05║權實？答：欲以自利利他故，並宗亦應然。欲自行化他
X28n0589_p0511a06║因果，是故應取他也。答：化他因果不能致佛菩提，是
X28n0589_p0511a07║故不取。並用他權實，亦不能令他至極，亦不應取。答：
X28n0589_p0511a08║他宜須此利，是故取也。問：宗用俱明智斷，云何分別？
X28n0589_p0511a09║答：自行以智德為宗，斷德為用。若化他，自行智斷俱
X28n0589_p0511a10║為宗，化他智斷俱為用。問：何故五章不四不六？答：設
X28n0589_p0511a11║作四六，亦復生疑，墮無窮問，非也。問：經經各有異意，
X28n0589_p0511a12║那得五義共釋眾經？答：若經經別釋，但得別不得同。
X28n0589_p0511a13║今共論五意，得同不失別。
X28n0589_p0511a14║六明觀心者。從標章至料簡，悉明觀心。心如幻𦦨，但
X28n0589_p0511a15║有名字，名之為心。適言其有，不見色質；適言其無，復
X28n0589_p0511a16║起慮想。不可以有無思度，故名心為妙。妙心可軌，稱
X28n0589_p0511a17║之為法。心法非因非果，能如理觀，即辦因果，是名蓮
X28n0589_p0511a18║華。由一心成觀，亦轉教餘心，名之為經。釋名竟。心本
X28n0589_p0511a19║無名，亦無無名；心名不生，亦復不滅。心即實相，初觀
X28n0589_p0511a20║為因，觀成為果。以觀心故，惡覺不起，心數塵勞，若同
X28n0589_p0511a21║若異，皆被化而轉，是為觀心。標五章竟。觀心引證者。
X28n0589_p0511a22║釋論云：一陰名色，四陰名名。心但是名也。大經云：能
X28n0589_p0511a23║觀心性，名為上定。上定者，第一義定。證心是體。大經
X28n0589_p0511a24║云：夫有心者，皆當得三菩提。心是宗也。遺教云：制心
X28n0589_p0511b01║一處，無事不辦。心是用也。釋論云：三界無別法，惟是
X28n0589_p0511b02║一心作。心能地獄，心能天堂，心能凡夫，心能賢聖。覺
X28n0589_p0511b03║觀心是語本，以心分別於心。證心是教相也。觀心生
X28n0589_p0511b04║起者。以心觀心，由能觀心，有所觀境。以觀契境故，從
X28n0589_p0511b05║心得解脫故。若一心得解脫，能令一切數皆得解脫
X28n0589_p0511b06║故。分別心王、心數，同起、偏起等，即是教相故。觀心開
X28n0589_p0511b07║合者。心是諸法之本，心即總也。別說有三種心：煩惱
X28n0589_p0511b08║心是三支，苦果心是七支，業心是二支。苦心即法身，
X28n0589_p0511b09║是心體；煩惱心即般若，是心宗；業心即解脫，是心用。
X28n0589_p0511b10║即開心為三也。分別十二因緣心生，即有六道差降；
X28n0589_p0511b11║分別心滅，即有四聖高下。是為教相兼於開合也。觀
X28n0589_p0511b12║心料簡者。問：事解已足，何煩觀心？答：大論云：佛為信
X28n0589_p0511b13║行人以樹為喻，為法行人以身為喻。今亦如是，為文
X28n0589_p0511b14║字人約事解釋，為坐禪人作觀心解。又論作四句評：
X28n0589_p0511b15║有慧無多聞，是不知實相，譬如大闇中，有目無所見。
X28n0589_p0511b16║多聞無智慧，亦不知實相，譬如大明中，有燈而無照。
X28n0589_p0511b17║多聞利智慧，是所說應受，無聞無智慧，是名人身牛。
X28n0589_p0511b18║今使聞慧兼修，義觀雙舉。華嚴云：譬如貧窮人，日夜
X28n0589_p0511b19║數他寶，自無半錢分。偏聞之失也。下文云：未得謂得，
X28n0589_p0511b20║未證謂證。偏觀之失也。何者？視聽馳散，如風中燈，照
X28n0589_p0511b21║物不了，但貴耳入口出。都不治心，自是陵人，增見增
X28n0589_p0511b22║非，把刃自傷，解牽惡道，由其不習觀也。若觀心人謂
X28n0589_p0511b23║即心而是，已則均佛，都不尋經論，墮增上慢。此則抱
X28n0589_p0511b24║炬自燒，行牽惡道，由不習聞也。若欲免貧窮，當勤三
X28n0589_p0511c01║觀；欲免上慢，當聞六即：世間相，常理即也；於諸過去
X28n0589_p0511c02║佛，若有聞一句，名字即也；深信隨喜，觀行即也；六根
X28n0589_p0511c03║清淨，相似即也；安住實智中，分證即也；唯佛與佛究
X28n0589_p0511c04║盡實相，究竟即也。修心內觀，則有法財；正信外聞，無
X28n0589_p0511c05║復上慢。眼慧明聞，具足利益，何得不觀解耶？
X28n0589_p0511c06║七會異者，佛有所說，依四悉檀：世界悉檀對釋名，名
X28n0589_p0511c07║該一部，世界亦冠於三；第一義對體最分明，為人對
X28n0589_p0511c08║宗，宗論因果，為人生善義同；對治對用，用破疑滯，與
X28n0589_p0511c09║治病事齊；分別悉檀對教相，教相如後說。問：何不次
X28n0589_p0511c10║第？答：悉檀是佛智慧，對利鈍緣，則成四種。利人聞世
X28n0589_p0511c11║界，解第一義，此對釋名，辨體即足；若鈍人未悟，更須
X28n0589_p0511c12║為人生善，對治破惡，乃入第一義，則具用四也。五、重
X28n0589_p0511c13║玄義，意兼利鈍，四悉檀法專為鈍者，對義是同，次第
X28n0589_p0511c14║則異。
X28n0589_p0511c15║第二別釋五章。初釋名為三：一、判通別；二、定前後；三、
X28n0589_p0511c16║正解。妙法蓮華，名異眾典，別也；俱稱為經，通也。立此
X28n0589_p0511c17║二名，凡約三意，謂教、行、理。從緣故教別，從說故教通；
X28n0589_p0511c18║從能契故行別，從所契故行通；理從名故別，名從理
X28n0589_p0511c19║故通。夫教本應機，機宜不同，故部部別異。金口梵聲，
X28n0589_p0511c20║通是佛說，故通別二名也。約行者，泥洹真法寶，眾生
X28n0589_p0511c21║以種種門入。如五百比丘各說身因，佛言：無非正說。
X28n0589_p0511c22║三十二菩薩各入不二法門，文殊稱善。大論明阿那
X28n0589_p0511c23║波那皆是摩訶衍，以不可得故。當知從行則別，所契
X28n0589_p0511c24║則同。約理者，理則不二，名字非一。智度云：般若是一
X28n0589_p0512a01║法，佛說種種名。大經云：解脫亦爾，多諸名字，如天帝
X28n0589_p0512a02║釋有千種名。名異故別，理一故通。今稱妙法之經，即
X28n0589_p0512a03║是教之通別。各賜諸子等一大車，乘是寶乘，直至道
X28n0589_p0512a04║場，即行之通別。或言實相，或言佛知見、大乘家業、一
X28n0589_p0512a05║地實事、寶所繫珠、平等大慧等，即是理之通別。約此
X28n0589_p0512a06║三義，故立兩名也。
X28n0589_p0512a07║二、定妙法前後者，若從義便，應先明法却論其妙。下
X28n0589_p0512a08║文云：我法妙難思。若從名便，應先妙次法。如欲美彼
X28n0589_p0512a09║稱為好人，篤論無人何所稱好？必應先人後好。今題
X28n0589_p0512a10║從名便故先妙後法，解釋義便故先法後妙，雖復前
X28n0589_p0512a11║後亦不相乖。
X28n0589_p0512a12║三、正解，為二：先略示，次廣說（應補科云：先釋別名，次釋通名。釋別名二：先妙
X28n0589_p0512a13║法，次蓮華。乃用此科接之）。略示因具三義者：一法界具九法界，名
X28n0589_p0512a14║體廣；九法界即佛法界，名位高；十法界即空、即假、即
X28n0589_p0512a15║中，名用長。即一而論三，即三而論一，非各異，亦非橫，
X28n0589_p0512a16║亦非一，故稱妙也。果體具三義者：體徧一切處，名體
X28n0589_p0512a17║廣；久已成佛，久遠久遠，名位高；從本垂迹，過、現、未來
X28n0589_p0512a18║三世益物，名用長。是為因果六義，異於餘經，是故稱
X28n0589_p0512a19║妙。又乳經一種因果，廣、高、長；一種因果，狹、下、短，則一
X28n0589_p0512a20║麤一妙。酪經惟一種因果，狹、下、短，但麤無妙。生酥經
X28n0589_p0512a21║三種因果，狹、下、短；一種因果，廣、高、長，則三麤一妙。熟
X28n0589_p0512a22║酥經二種因果，狹、下、短；一種因果，廣、高、長，則二麤一
X28n0589_p0512a23║妙。醍醐經一種因果，廣、高、長，但妙無麤。又醍醐經妙
X28n0589_p0512a24║因、妙果，與諸經妙因、妙果不異，故稱妙也。復次，觀心
X28n0589_p0512b01║釋。若觀己心不具眾生心、佛心者，是體狹；具者，是體
X28n0589_p0512b02║廣。若己心不等佛心，是位下；若等佛心，是位高。若己
X28n0589_p0512b03║心、眾生心、佛心不即空、即假、即中者，是用短；即空、即
X28n0589_p0512b04║假、即中者，是用長。復次，於一法界通達十法界、六即
X28n0589_p0512b05║位者，亦是體廣，亦是位高，亦是用長。初約十法界，是
X28n0589_p0512b06║顯理一；次約五味，是約教一；次約觀心，是約行一；次
X28n0589_p0512b07║約六即，是約人一。略示妙義竟。
X28n0589_p0512b08║廣說者，先法、次妙。法者三種，謂眾生法、佛法、心法。如
X28n0589_p0512b09║經為令眾生開示悟入佛之知見，若眾生無佛知見，
X28n0589_p0512b10║何所論開？當知佛之知見蘊在眾生也。又經但以父
X28n0589_p0512b11║母所生眼即肉眼，徹見內外彌樓山即天眼，洞見諸
X28n0589_p0512b12║色而無染著即慧眼，見色無錯謬即法眼，雖未得無
X28n0589_p0512b13║漏而其眼根清淨，若此一眼具諸眼用即佛眼。此是
X28n0589_p0512b14║今經明眾生法妙之文也。大經云：學大乘者雖有肉
X28n0589_p0512b15║眼名為佛眼，耳鼻五根例亦如是。央掘云：所謂彼眼
X28n0589_p0512b16║根，於諸如來常，具足無減修，了了分明見。乃至意根
X28n0589_p0512b17║亦如是。大品云：六自在王性清淨故。又云：一切法趣
X28n0589_p0512b18║眼，是趣不過眼，尚不可得，何況有趣有非趣？乃至一
X28n0589_p0512b19║切法趣意亦如是。此即諸經明眾生法妙也。佛法妙
X28n0589_p0512b20║者，如經：止止不須說，我法妙難思，佛法不出權實，是
X28n0589_p0512b21║法甚深妙，難見難可了。一切眾生類，無能知佛者，即
X28n0589_p0512b22║實智妙也。及佛諸餘法，亦無能測者，即佛權智妙也。
X28n0589_p0512b23║如是二法，唯佛與佛乃能究盡諸法實相，是名佛法
X28n0589_p0512b24║妙。心法妙者，如安樂中修攝其心，觀一切法不動不
X28n0589_p0512c01║退，又一念隨喜等。普賢觀云：我心自空，罪福無主，觀
X28n0589_p0512c02║心無心，法不住法。又心純是法。淨名云：觀身實相，觀
X28n0589_p0512c03║佛亦然，諸佛解脫，當於眾生心行中求。華嚴云：心佛
X28n0589_p0512c04║及眾生，是三無差別。破心微塵，出大千經卷，是名心
X28n0589_p0512c05║法妙也。今依三法更廣分別，若廣眾生，一往通論諸
X28n0589_p0512c06║因果及一切法；若廣佛法，此則據果；若廣心法，此則
X28n0589_p0512c07║據因。
X28n0589_p0512c08║眾生法為二：先列法數，次解法相。數者，經論或明一
X28n0589_p0512c09║法攝一切法，謂心是。三界無別法，唯是一心作。或明
X28n0589_p0512c10║二法攝一切法，所謂名、色。一切世間中，但有名與色。
X28n0589_p0512c11║或明三法攝一切法，謂命、識、煗。如是等增數，乃至百
X28n0589_p0512c12║千。今經用十法攝一切法，所謂諸法如是相、如是性、
X28n0589_p0512c13║如是體、如是力、如是作、如是因、如是緣、如是果、如是
X28n0589_p0512c14║報、如是本末究竟等。南岳師讀此文，皆云如，故呼為
X28n0589_p0512c15║十如也。天台師云：依義讀文，凡有三轉：一云是相如、
X28n0589_p0512c16║是性如，乃至是報如。二云如是相、如是性，乃至如是
X28n0589_p0512c17║報。三云相如是、性如是，乃至報如是。若皆稱如者，如
X28n0589_p0512c18║名不異，即空義也。若作如是相、如是性者，點空相性，
X28n0589_p0512c19║名字施設，邐迆不同，即假義也。若作相如是者，如於
X28n0589_p0512c20║中道，實相之是，即中義也。分別令易解，故明空假中。
X28n0589_p0512c21║得意為言，空即假中。約如明空，一空一切空；點如明
X28n0589_p0512c22║相，一假一切假。就是論中，一中一切中，非一二三。而
X28n0589_p0512c23║一二三，不縱不橫，名為實相。唯佛與佛，究竟此法。是
X28n0589_p0512c24║十法攝一切法。若依義，便作三意分別；若依讀，便當
X28n0589_p0513a01║依偈文云：如是大果報，種種性相義（云云）。
X28n0589_p0513a02║權實者，以十如是約十法界，謂六道四聖也。皆稱法
X28n0589_p0513a03║界者，其意有三：一者十數皆依法界，法界外更無復
X28n0589_p0513a04║法能所合稱，故言十法界也。二者此十種法分齊不
X28n0589_p0513a05║同，因果隔別凡聖有異，故加之以界也。三者此十皆
X28n0589_p0513a06║是法界攝一切法，一切法趣地獄是趣不過，當體即
X28n0589_p0513a07║理更無所依，故名法界。乃至佛法界亦如是。若十數
X28n0589_p0513a08║依法界者，能依從所依，即入空界也。十界界隔者，即
X28n0589_p0513a09║假界也。十數皆法界者，即中界也。欲令易解，如此分
X28n0589_p0513a10║別得意為言，空即假中無一二三，如前（云云）。此一法
X28n0589_p0513a11║界具十如是，十法界具百如是，又一法界具九法界，
X28n0589_p0513a12║則有百法界千如是。束為五差：一惡、二善、三二乘、四
X28n0589_p0513a13║菩薩、五佛。判為二法：前四是權法，後一是實法。細論
X28n0589_p0513a14║各具權實，且依兩義。然此權實不可思議，乃是三世
X28n0589_p0513a15║諸佛二智之境，以此為境何法不收？此境發智何智
X28n0589_p0513a16║不發？故文云諸法諸法者，是所照境廣也。唯佛與佛
X28n0589_p0513a17║乃能究盡者，明能照智深窮盡邊底也。其智慧門難
X28n0589_p0513a18║解難入者，歎境妙也。我所得智慧微妙最第一者，歎
X28n0589_p0513a19║智與境相稱也。方便品長行略說此法，後開示悟入
X28n0589_p0513a20║廣說此法，火宅譬喻此法，信解領解此法，長者付子
X28n0589_p0513a21║此法，藥艸述成此法，化城引入此法，如是等種種秪
X28n0589_p0513a22║名十如權實法耳。如來洞達究十法底盡十法邊，明
X28n0589_p0513a23║識眾生種非種、芽未芽、熟不熟、可度脫不可度脫，如
X28n0589_p0513a24║實知之無有錯謬。央掘魔羅雖是惡人，善性相熟即
X28n0589_p0513b01║時得度；四禪比丘雖是善人，惡性相熟即不堪度。當
X28n0589_p0513b02║知眾生之法不可思議，雖實而權雖權而實，權實相
X28n0589_p0513b03║即不相妨礙，不可以牛羊眼觀視眾生，不可以凡夫
X28n0589_p0513b04║心評量眾生，智如如來乃能評量。何以故？眾生法妙
X28n0589_p0513b05║故。
X28n0589_p0513b06║次解十如是法：初通解，後別解。通解者，相以據外，覽
X28n0589_p0513b07║而可別，名為相；性以據內，自分不改，名為性；主質名
X28n0589_p0513b08║為體；功能為力；構造為作；習因為因；助因為緣；習果
X28n0589_p0513b09║為果；報果為報；初相為本；後報為末；所歸趣處為究
X28n0589_p0513b10║竟等。若作如義，初後皆空為等；若作性相義，初後相
X28n0589_p0513b11║在為等；若作中義，初後皆實相為等。今不依此等三
X28n0589_p0513b12║法具足為究竟等。夫究竟者，中乃究竟，即是實相為
X28n0589_p0513b13║等也。
X28n0589_p0513b14║次別解者，取氣類相似，合為四番：初四趣，次人天，次
X28n0589_p0513b15║二乘，次菩薩、佛也。初明四趣十法。如是相者，即是惡
X28n0589_p0513b16║相，表墮不如意處。譬人未禍，否色已彰，相師覽別，能
X28n0589_p0513b17║記凶衰。惡相初起，遠表泥犁，凡夫不知，二乘髣髴知，
X28n0589_p0513b18║菩薩知不深，佛知盡邊，如善相師洞見始終，故言如
X28n0589_p0513b19║是相也。如是性者，純習黑惡，難可改變，如木有火，遇
X28n0589_p0513b20║緣即發。大經云：有漏之法，以有生性故，生能生之。此
X28n0589_p0513b21║惡有四趣生性故，緣能發之。若泥木像，雖有外相，內
X28n0589_p0513b22║無生性，生不能生。惡性不爾，故言如是性。如是體者，
X28n0589_p0513b23║攬彼摧折麤惡色心以為體質也。復次，此世先已摧
X28n0589_p0513b24║心，來世摧色。又此世華報亦摧色心，來世果報亦摧
X28n0589_p0513c01║色心，故以被摧色心為體也。如是力者，惡功用也。譬
X28n0589_p0513c02║如片物，雖未被用，指擬所任，言其有用。大經云：作舍
X28n0589_p0513c03║取木，不取縷線；作布取縷，不取泥木。地獄有登刀上
X28n0589_p0513c04║劍之用，餓鬼有吞銅噉鐵之用，畜生強者伏弱，魚鱗
X28n0589_p0513c05║相咀，牽車挽重，皆是惡力用也。如是作者，構造經營，
X28n0589_p0513c06║運動三業，建創諸惡，名之為作。大經云：譬如世間為
X28n0589_p0513c07║惡行者，名為半人。既行惡行，名為地獄作也。如是因
X28n0589_p0513c08║者，惡習因也。自種相生，習續不斷，以習發故，為惡易
X28n0589_p0513c09║成，故名如是因。如是緣者，助緣也。所謂諸惡我、我所，
X28n0589_p0513c10║所有具度，皆能助成習業，如水能潤種，故用報因為
X28n0589_p0513c11║緣也。如是果者，習果也。如多欲人受地獄身，見苦具，
X28n0589_p0513c12║謂為欲境，便起染愛，謂此為習果也。如是報者，報果
X28n0589_p0513c13║也。如多欲人在地獄中，趣欲境時，即受銅柱鐵牀之
X28n0589_p0513c14║苦，故名如是報也。本末究竟等者，即有三義，本空末
X28n0589_p0513c15║亦空，故言等。又惡果報在本相性中，此末與本等；本
X28n0589_p0513c16║相性在惡果報中，此本與末等。若先無後事，相師不
X28n0589_p0513c17║應預記；若後無先事，相師不應追記。當知初後相在
X28n0589_p0513c18║此假事論等中，實理心與佛果不異，一色一香，無非
X28n0589_p0513c19║中道，此約理論等。以是義故，故言本末究竟等。三義
X28n0589_p0513c20║具足，故言等也。
X28n0589_p0513c21║次辨人天界十法者，但就善樂為語，異於四趣，相表
X28n0589_p0513c22║清升。性是白法，體是安樂，色心力是堪任善器，作是
X28n0589_p0513c23║造止行二善，因是白業，緣是善我我所所有具度，果
X28n0589_p0513c24║是任運酬善心生，報是自然受樂等者，如前說。
X28n0589_p0514a01║次辨二乘法界十法者，約真無漏相表涅槃性，是非
X28n0589_p0514a02║白非黑法體，是五分法身力，能動能出堪任道器，作
X28n0589_p0514a03║是精進勤䇿，因是無漏正智，緣是行行助道，果是四
X28n0589_p0514a04║果。二乘既不生，是故無報，何故發真是果而不論報？
X28n0589_p0514a05║無漏法起酬於習因，得是習果，無漏損生非牽生法，
X28n0589_p0514a06║故無後報。三果有報者，殘思未盡，或七生、或一往來、
X28n0589_p0514a07║或色界生，非無漏報也，是故唯九不十。若依大乘，此
X28n0589_p0514a08║無漏猶名有漏。大經云：福德莊嚴者，有為有漏。是聲
X28n0589_p0514a09║聞僧既非無漏，不損別惑猶受變易之生，則無漏為
X28n0589_p0514a10║因、無明為緣，生變易土即有報也。
X28n0589_p0514a11║次明菩薩佛界十法者，此更細開，有三種菩薩。若六
X28n0589_p0514a12║度菩薩，約福德論相性體力，善業為因，煩惱為緣，三
X28n0589_p0514a13║十四心斷結為果，佛則無報，菩薩即具十也。若通教
X28n0589_p0514a14║菩薩，約無漏論相性，六地之前，殘思受報，六地思盡，
X28n0589_p0514a15║不受後身，誓扶習生，非實業報，故惟九無十。若別教
X28n0589_p0514a16║菩薩，約修中道行次第觀而論十法，此人雖斷通惑，
X28n0589_p0514a17║自知有生，則具十法。夫生變易，則三種不同：一、全未
X28n0589_p0514a18║斷別惑生變易者，即是三藏二乘及通教三乘是也，
X28n0589_p0514a19║類如分段博地凡夫不伏見思者。二、伏別惑生變易
X28n0589_p0514a20║者，即是別教三十心人習於中道，伏而未斷，類如分
X28n0589_p0514a21║段小乘方便道也。三者、斷別惑生變易者，如初地初
X28n0589_p0514a22║住斷惑是也，類如初果雖斷見諦，猶有七生。彼亦如
X28n0589_p0514a23║是，若未斷伏生者，用方便行，真無漏為因，無明為緣；
X28n0589_p0514a24║若伏斷者，順道法愛為因，無明為緣，生變易土。
X28n0589_p0514b01║佛界十法者，皆約中道分別也。淨名云：一切眾生皆
X28n0589_p0514b02║菩提相，不可復得。此即緣因為佛相。性以據內者，智
X28n0589_p0514b03║願猶在，不失智即了因為佛性，自性清淨心即是正
X28n0589_p0514b04║因為佛體，此即三軌也。力者，初發菩提心，赧二乘上
X28n0589_p0514b05║名為力。作者，四弘誓願要期也。因即智慧莊嚴，緣即
X28n0589_p0514b06║福德莊嚴，果即一念相應大覺朗然無上菩提為習
X28n0589_p0514b07║果，報即大般涅槃果果斷德禪定三昧一切具足是
X28n0589_p0514b08║報果也。本末等者，即相性三諦與究竟三諦不異，故
X28n0589_p0514b09║言等也。空諦等者，元初眾生如乃至佛如皆等也。俗
X28n0589_p0514b10║諦等者，眾生未發心，佛記當作佛，佛既已成佛，說佛
X28n0589_p0514b11║本生事，即是初後相在假等也。中等者，凡聖皆實相
X28n0589_p0514b12║也。就佛界亦九亦十，通途為語，從地地皆有萬行，福
X28n0589_p0514b13║德為因，無明為緣，習果報果分得十法，無不具足。此
X28n0589_p0514b14║經云：得無量無漏清淨之果報。法王法中久修梵行，
X28n0589_p0514b15║始於今日得其果報。又云：久修業所得。大經云：我今
X28n0589_p0514b16║所獻食，願得無上報。仁王云：三賢十聖住果報。攝大
X28n0589_p0514b17║乘云：因緣生死，有後生死。皆是分論果報，果報即是
X28n0589_p0514b18║生滅。何者？無明分盡，是故論滅；真明轉盛，是故言生。
X28n0589_p0514b19║又殘無明在，是故言生；一分惑除，是故言滅。大論云：
X28n0589_p0514b20║一人能耘，一人能種。萬行資成如種，智慧破惑如耘。
X28n0589_p0514b21║增道損生，意在於此。四十一地皆有十法也。若就妙
X28n0589_p0514b22║覺，亦九亦十。何者？中道智慧乃是損生，生既未盡，故
X28n0589_p0514b23║有諸地生滅不同。妙覺損生義足，最後那得論報？故
X28n0589_p0514b24║言惟佛一人居淨土，三十生盡等。大覺無後有，生死
X28n0589_p0514c01║煩惱盡。故智德已圓，無復習果；不受後身，無復報果。
X28n0589_p0514c02║又約現生後，論九論十。若按涅槃經文，願得無上報
X28n0589_p0514c03║者，即明佛界報無上也。佛報既言無上，佛相性等九
X28n0589_p0514c04║法悉皆無上。何者？六道相性全表五住；二乘相性表
X28n0589_p0514c05║破四住，全表無明；菩薩相性表次第破五住；佛相性
X28n0589_p0514c06║表一切種智淨若虗空，不為五住所染。故佛十法最
X28n0589_p0514c07║為無上。
X28n0589_p0514c08║復次，六趣相表生死苦，二乘相表涅槃樂，佛界相表
X28n0589_p0514c09║非生死非涅槃中道常樂我淨，故言佛界最是無上。
X28n0589_p0514c10║復次四道表惡，人天表善，二乘表無漏善，菩薩佛表
X28n0589_p0514c11║非漏非無漏善，故佛界最為無上。復次六道表諸有
X28n0589_p0514c12║因緣生法，二乘表即空，菩薩表即假，佛表即空即假
X28n0589_p0514c13║即中，故佛界最為無上。復次四趣但表惡不能表善，
X28n0589_p0514c14║人天相但表善亦不能表惡，二乘但表無漏不兼善
X28n0589_p0514c15║惡，佛相兼表一切相，若解佛相即便解一切相，是故
X28n0589_p0514c16║佛界最為無上。若用此法歷五味教者，乳教說菩薩
X28n0589_p0514c17║界佛界兩相性，或入即假等、或入即中等，入中乃是
X28n0589_p0514c18║無上，而帶一方便未全無上。酪教但明二乘相性得
X28n0589_p0514c19║入析空等，尚不明入即空等，況復餘耶？故非無上。生
X28n0589_p0514c20║酥明四種相性，或入析空等、或入即空等、或入即假
X28n0589_p0514c21║等、或入即中等，惟佛相性得入即空即假即中，而帶
X28n0589_p0514c22║三方便故非無上。熟酥明三種相性，或入即空、或入
X28n0589_p0514c23║即假、或入即中，惟佛相性得入即空即假即中，而帶
X28n0589_p0514c24║二方便故非無上。此法華經明九種相性皆入即空
X28n0589_p0515a01║即假即中，汝實我子、我實汝父，一色一味純是佛法
X28n0589_p0515a02║更無餘法，故知佛界最為無上。
X28n0589_p0515a03║復次，餘經所明九相性不得入佛相性即空、即假、即
X28n0589_p0515a04║中者，此經皆開方便，普令得入。又按其相性即是即
X28n0589_p0515a05║空、即假、即中，不論引入，是故如來殷勤稱歎此法華
X28n0589_p0515a06║經最為無上，意在此也。復次，百界千法縱橫甚多，以
X28n0589_p0515a07║經論結之，令其易解。中論偈云：因緣所生法，我說即
X28n0589_p0515a08║是空，亦名為假名，亦名中道義。六道相性即是因緣
X28n0589_p0515a09║所生法也，二乘及通教菩薩等相性是我說即是空，
X28n0589_p0515a10║六度別教菩薩相性是亦名為假名，佛界相性是亦
X28n0589_p0515a11║名中道義。結要雖少，攝得前多，義則可見。又涅槃偈
X28n0589_p0515a12║云：諸行無常，是生滅法，生滅滅已，寂滅為樂。六道相
X28n0589_p0515a13║性即是諸行，二乘通教相性即是無常，別教菩薩相
X28n0589_p0515a14║性即是生滅滅已，佛界相性即是寂滅為樂。又生滅
X28n0589_p0515a15║滅已，寂滅為樂，即是別教相性。即於生滅仍是寂滅，
X28n0589_p0515a16║不待滅已方稱為樂，是為圓教佛界相性。又七佛通
X28n0589_p0515a17║戒偈云：諸惡莫作，眾善奉行，自淨其意，是諸佛教。四
X28n0589_p0515a18║趣相性即是諸惡，人天相性即是眾善。自淨其意，即
X28n0589_p0515a19║有析體淨意是二乘相性，入假淨意是菩薩相性，入
X28n0589_p0515a20║中淨意是佛界相性。若能解十相性與眾經論律合
X28n0589_p0515a21║者，即通達三藏通別，識一切法無有障礙。廣明眾生
X28n0589_p0515a22║法相竟。
X28n0589_p0515a23║二、廣明佛法者，佛豈有別法？秖百界千如是佛境界，
X28n0589_p0515a24║惟佛與佛究竟斯理，如函大蓋亦隨大，以無邊佛智
X28n0589_p0515b01║照廣大佛境到其源底，名隨自意法也。若照九法界，
X28n0589_p0515b02║相性本末纖芥不遺，名隨他意法。從二法本垂十界
X28n0589_p0515b03║迹，或示己身或示他身，或說自意語或說他意語，自
X28n0589_p0515b04║意他意不可思議，己身他身微妙寂絕，皆非權非實，
X28n0589_p0515b05║而能應於九界之權、一界之實，而於佛法無所損減，
X28n0589_p0515b06║諸佛之法豈不妙耶？是事可知無勞廣說，至方便品
X28n0589_p0515b07║中當更明之。
X28n0589_p0515b08║三、廣釋心法者，前所明法，豈得異心？但眾生法太廣，
X28n0589_p0515b09║佛法太高，於初學為難。然心佛及眾生，是三無差別
X28n0589_p0515b10║者，但自觀己心則為易。涅槃云：一切眾生，具足三定。
X28n0589_p0515b11║上定者，謂佛性也。能觀心性，名為上定。上能兼下，即
X28n0589_p0515b12║攝得眾生法也。華嚴云：遊心法界如虗空，則知諸佛
X28n0589_p0515b13║之境界。法界即中也，虗空即空也，心佛即假也，三種
X28n0589_p0515b14║具即佛境界也。是為觀心仍具佛法。又遊心法界者，
X28n0589_p0515b15║觀根塵相對，一念心起，於十界中，必屬一界。若屬一
X28n0589_p0515b16║界，即具百界千法，於一念中，悉皆備足。此心幻師，於
X28n0589_p0515b17║一日夜，常造種種眾生、種種五陰、種種國土，所謂地
X28n0589_p0515b18║獄假實國土，乃至佛界假實國土。行人當自選擇，何
X28n0589_p0515b19║道可從？又如虗空者，觀心自生心，不須藉緣。藉緣有
X28n0589_p0515b20║心，心無生力。心無生力，緣亦無生。心緣各無，合云何
X28n0589_p0515b21║有？合尚叵得，離則不生。尚無一生，況有百界千法耶？
X28n0589_p0515b22║以心空故，從心所生，一切皆空。此空亦空，若空非空。
X28n0589_p0515b23║點空設假，假亦非假。無假無空，畢竟清淨。又復佛境
X28n0589_p0515b24║界者，上等佛法，下等眾生法。又心法者，心佛及眾生，
X28n0589_p0515c01║是三無差別，是名心法也。
X28n0589_p0515c02║二、明妙者：一、通釋；二、別釋。通又為二：一、相待；二、絕待。
X28n0589_p0515c03║此經惟論二妙，更無非絕非待之文。若更作者，絕何
X28n0589_p0515c04║惑？顯何理？故不更論也。待麤妙者，待半字為麤，明滿
X28n0589_p0515c05║字為妙，亦是常無常、大小相待為麤妙也。三藏但半
X28n0589_p0515c06║字生滅門，不能通滿理，故名為麤。滿字是不生不滅
X28n0589_p0515c07║門，能通滿理，故名妙。能通滿理復有二種：一、帶方便
X28n0589_p0515c08║通滿理；二、直顯滿理。方等、般若帶方便通滿理，今經
X28n0589_p0515c09║直顯滿理。二、絕待明妙者，為四：一、隨情三假法起，若
X28n0589_p0515c10║入真諦，待對即絕。故身子云：吾聞解脫之中，無有言
X28n0589_p0515c11║說。此三藏經中絕待意也。二、若隨理三假，一切世間
X28n0589_p0515c12║皆如幻化，即事而真，無有一事而非真者，更待何物
X28n0589_p0515c13║為不真耶？望彼三藏，絕還不絕，即事而真，乃是絕待。
X28n0589_p0515c14║此通教絕待也。三、別教若起，望即真之絕，還是世諦。
X28n0589_p0515c15║何者？非大涅槃，猶是生死世諦，絕還有待。若入別教
X28n0589_p0515c16║中道，待即絕矣。四、圓教若起，說無分別法，即邊而中，
X28n0589_p0515c17║無非佛法，亡泯清淨，豈更佛法待於佛法？如來法界
X28n0589_p0515c18║故，出法界外，無復有法可相形比，待誰為麤？形誰為
X28n0589_p0515c19║妙？無所可待，亦無所絕，不知何名，強言為絕。大經云：
X28n0589_p0515c20║大名不可稱量，不可思議，故名為大。譬如虗空，不因
X28n0589_p0515c21║小空，名為大也。涅槃亦爾，不因小相，名大涅槃。妙亦
X28n0589_p0515c22║如是，妙名不可思議，不因於麤，而名為妙。若謂定有
X28n0589_p0515c23║法界廣大獨絕者，此則大有所有，何謂為絕？今法界
X28n0589_p0515c24║清淨，非見聞覺知，不可說示。文云：止止不須說。即是
X28n0589_p0516a01║絕言。我法妙難思，即是絕思。又云：是法不可示，言辭
X28n0589_p0516a02║相寂滅。亦是絕歎之文。不可以待示，不可以絕示。滅
X28n0589_p0516a03║待滅絕，故言寂滅。又云：一切諸法常寂滅相，終歸於
X28n0589_p0516a04║空。此空亦空，則無復待絕。中論云：若法為待成，是法
X28n0589_p0516a05║還成待。今則無因待，亦無所成。法華首云：既得無生
X28n0589_p0516a06║忍，亦不生無生。無生即無生，是名絕待。降此已外，若
X28n0589_p0516a07║更作者，絕何物？顯何理？流浪無窮，則墮戲論，乃是迷
X28n0589_p0516a08║情分別。絕待不絕，非絕非待，待於亦待亦絕，言語相
X28n0589_p0516a09║逐，永無絕矣。何者？言語從覺觀生，心慮不息，語何由
X28n0589_p0516a10║絕？如癡犬逐塊，徒自疲勞，塊終不絕。若能妙悟寰中，
X28n0589_p0516a11║息覺觀風，心水澄清，言思皆絕。如黠師子放塊逐人，
X28n0589_p0516a12║塊本既除，塊即絕矣。妙悟之時，洞知法界外無法，而
X28n0589_p0516a13║論絕者，約有門明絕也。是絕亦絕，約空門明絕也。如
X28n0589_p0516a14║快馬見鞭影，無不得入，是名絕待妙也。用是兩妙，妙
X28n0589_p0516a15║上三法。眾生之法亦具二妙，稱之為妙；佛法、心法亦
X28n0589_p0516a16║具二妙，稱之為妙。若將上四種絕待約五味經者，乳
X28n0589_p0516a17║教兩絕，酪教一絕，生酥四絕，熟酥三絕。此經但有一
X28n0589_p0516a18║絕，若開權絕者，無不入一妙絕也。問：何意以絕釋妙？
X28n0589_p0516a19║答：秖喚妙為絕，絕是妙之異名，如世人稱絕能耳。又
X28n0589_p0516a20║妙是能絕，麤是所絕，此妙有絕麤之功，故舉絕以名
X28n0589_p0516a21║妙。如迹中先施方便之教，大教不得起；今大教若起，
X28n0589_p0516a22║方便教絕，將所絕以名於妙耳。又迹中大教既起，本
X28n0589_p0516a23║地大教不得興；今本地教興，迹中大教即絕。絕於迹
X28n0589_p0516a24║大，功由本大，將絕迹之大名於本大，故言絕也。又本
X28n0589_p0516b01║大教若興，觀心之妙不得起；今入觀妙寂，言語道斷，
X28n0589_p0516b02║本教即絕。絕由於觀，將此絕名名於觀妙，為顯此義，
X28n0589_p0516b03║故以絕為妙。今將迹之絕妙，妙上眾生法；將本地之
X28n0589_p0516b04║絕妙，妙上佛法；將觀心之絕妙，妙上心法。前四絕橫
X28n0589_p0516b05║約四教，今三絕竪約圓教。
X28n0589_p0516b06║別釋妙者為三，若鹿苑三麤，鷲頭一妙，皆迹中之說，
X28n0589_p0516b07║約迹開十重論妙。此妙有迹有本，本據元初，元初本
X28n0589_p0516b08║妙，十重論妙。迹本俱是教，依教作觀，觀復有十重論
X28n0589_p0516b09║妙。迹中有眾生法妙、佛法妙、心法妙，各十重，合三十
X28n0589_p0516b10║重。此與眾經論妙，有同有異。本中三十妙，與眾經一
X28n0589_p0516b11║向異。此六十重，一一復有待妙、絕妙，則有一百二十
X28n0589_p0516b12║重。若破麤顯妙，即用上相待妙；若開麤顯妙，即用上
X28n0589_p0516b13║絕待妙。
X28n0589_p0516b14║迹中十妙者，一境妙、二智妙、三行妙、四位妙、五三法
X28n0589_p0516b15║妙、六感應妙、七神通妙、八說法妙、九眷屬妙、十功德
X28n0589_p0516b16║利益妙。釋十妙為五番：一標章、二引證、三生起、四廣
X28n0589_p0516b17║解、五結權實。
X28n0589_p0516b18║標章者，云何境妙？謂十如因緣、四諦、三諦、二諦、一諦
X28n0589_p0516b19║等，是諸佛所師，故稱境妙。智妙者，所謂二十智、四菩
X28n0589_p0516b20║提智、下中上上上、七權實、五三智、一如實智。以境妙
X28n0589_p0516b21║故，智亦隨妙；以法常故，諸佛亦常。函蓋相稱，境智不
X28n0589_p0516b22║可思議，故稱智妙。行妙者，謂增數行、次第五行、不次
X28n0589_p0516b23║第五行，智導行故，故言行妙。位妙者，謂三艸位、二木
X28n0589_p0516b24║位、一實位，妙行所契，故言位妙。三法妙者，謂總三法、
X28n0589_p0516c01║縱三法、橫三法、不縱不橫三法、類通三法，皆秘密藏，
X28n0589_p0516c02║故稱為妙。感應妙者，謂四句感應、三十六句感應、二
X28n0589_p0516c03║十五感應、別圓感應，水不上升、月不下降，一月一時
X28n0589_p0516c04║普現眾水，諸佛不來、眾生不往，慈善根力見如此事，
X28n0589_p0516c05║故名感應妙。神通妙者，謂報通、修通、作意通、體法通、
X28n0589_p0516c06║無記化化通，無謀之權，稱緣轉變，若遠、若近、若種、若
X28n0589_p0516c07║熟、若脫，皆為一乘，故言神通妙。說法妙者，謂說十二
X28n0589_p0516c08║部法、小部法、大部法、逗緣法、所詮法、圓妙法，如理圓
X28n0589_p0516c09║說，咸令眾生開示悟入佛之知見，故言說法妙。眷屬
X28n0589_p0516c10║妙者，謂業眷屬、神通眷屬、願眷屬、應眷屬、法門眷屬，
X28n0589_p0516c11║如陰雲籠月，羣臣豪族前後圍遶，故言眷屬妙。利益
X28n0589_p0516c12║妙者，謂果益、因益、空益、假益、中益、變易益，猶如大海
X28n0589_p0516c13║能受龍雨，故名利益妙。
X28n0589_p0516c14║二、引證者，文云：諸法如是相等，惟佛與佛乃能究盡
X28n0589_p0516c15║諸法實相。實相是佛智慧門，門即境也。又云：甚深微
X28n0589_p0516c16║妙法，難見難可了，我及十方佛，乃能知是相。即境妙
X28n0589_p0516c17║也。我所得智慧，微妙最第一，又以此妙慧，求無上道。
X28n0589_p0516c18║無漏不思議，甚深微妙法，惟我知是相，十方佛亦然。
X28n0589_p0516c19║即智妙也。本從無數佛，具足行諸道，行此諸道已，道
X28n0589_p0516c20║場得成果。又云：合掌以敬心，欲聞具足道。又諸法從
X28n0589_p0516c21║本來，常自寂滅相，佛子行道已，來世得作佛。即行妙。
X28n0589_p0516c22║天雨四華，表住、行、向、地，開、示、悟、入，亦是位義。乘是寶
X28n0589_p0516c23║乘，行於四方，四方是因位，直至道場是果位，是名位
X28n0589_p0516c24║妙。佛自住大乘，如其所得法，定慧力莊嚴。大乘即真
X28n0589_p0517a01║性，定即資成，慧即觀照，是為三法妙。我於三七日中
X28n0589_p0517a02║思惟如是事，又我以佛眼觀見六道眾生，又一切眾
X28n0589_p0517a03║生皆是吾子，又遙見其父踞師子牀，即感應妙也。今
X28n0589_p0517a04║佛世尊入於三昧，是不可思議現希有事，神通妙也。
X28n0589_p0517a05║如來能種種分別巧說諸法，言辭柔軟，悅可眾心。身
X28n0589_p0517a06║子云：聞佛柔軟音，深遠甚微妙，又其所說法，皆悉到
X28n0589_p0517a07║於一切智地，又但說無上道，又已、今、當說最為難信
X28n0589_p0517a08║難解，即說法妙。但教化菩薩，無聲聞弟子，即眷屬妙。
X28n0589_p0517a09║現在、未來若聞一句一偈，皆與三菩提記，又須臾聞
X28n0589_p0517a10║者，即得究竟三菩提，又若以小乘化我，即墮慳貪，是
X28n0589_p0517a11║事為不可，又終不令一人獨得滅度，皆以如來滅度
X28n0589_p0517a12║而滅度之，即利益妙也。
X28n0589_p0517a13║三、生起者，實相之境，非佛、天、人所作，本自有之，非適
X28n0589_p0517a14║今也，故最居初。迷理故起惑，解理故生智。智為行本，
X28n0589_p0517a15║因於智目，起於行足。目、足及境，三法為乘，乘於是乘，
X28n0589_p0517a16║入清涼池，登於諸位。位何所住？住於三法秘密藏中。
X28n0589_p0517a17║住是法已，寂而常照，照十法界機，機來必應。若赴機
X28n0589_p0517a18║垂應，先用身輪，神通駭動。見變通已，堪任受道，即以
X28n0589_p0517a19║口輪宣示開導。既霑法雨，稟教受道，成法眷屬。眷屬
X28n0589_p0517a20║行行，拔生死本，開佛知見，得大利益。前五約自，因果
X28n0589_p0517a21║具足；後五化他，能所具足。法雖無量，十義意圓，自他
X28n0589_p0517a22║始終，皆悉究竟也。
X28n0589_p0517a23║四、廣釋境為六：一、十如境；二、因緣境；三、四諦境；四、二
X28n0589_p0517a24║諦境；五、三諦境；六、一諦境。十如境，如前說。
X28n0589_p0517b01║二、因緣境，又為四：一、正釋；二、判麤妙；三、開麤顯妙；四、
X28n0589_p0517b02║觀心。正釋，又為四：一、明思議生滅十二因緣；二、明思
X28n0589_p0517b03║議不生不滅十二因緣；三、明不思議生滅十二因緣；
X28n0589_p0517b04║四、明不思議不生不滅十二因緣。
X28n0589_p0517b05║一、思議生滅因緣者，中論云：為鈍根弟子說十二因
X28n0589_p0517b06║緣生滅相。此簡異外道。外道邪謂諸法從自在天生，
X28n0589_p0517b07║或言世性，或言微塵，或言父母，或言無因，種種邪推，
X28n0589_p0517b08║不當道理。此正因緣不同邪計，惟是過去無明顛倒
X28n0589_p0517b09║心中造作諸行，能出生今世六道苦果，好惡不同。正
X28n0589_p0517b10║法念云：畫人分布五彩，圖一切形，端正醜陋，不可稱
X28n0589_p0517b11║計。原其根本，從畫手出，六道差別，非自在等作，悉從
X28n0589_p0517b12║一念無明心出。無明與上品惡行業合，即起地獄因
X28n0589_p0517b13║緣，如畫出黑色；無明與中品惡行合，起畜生道因緣，
X28n0589_p0517b14║如畫出赤色；無明與下品惡行合，起鬼道因緣，如畫
X28n0589_p0517b15║青色；無明與下品善行合，即起修羅因緣，如畫黃色；
X28n0589_p0517b16║無明與中品善行合，即起人因緣，如畫白色；無明與
X28n0589_p0517b17║上品善行合，即起天因緣，如畫上上白色。當知無明
X28n0589_p0517b18║與諸行合故，即有六道名色、觸、受，乃至生、老死等，隨
X28n0589_p0517b19║上、中、下差別不同。人天諸趣，苦樂萬品，以生歸死，死
X28n0589_p0517b20║已還生，三世盤迴，車輪旋火。故經言：有河洄澓沒眾
X28n0589_p0517b21║生，無明所盲不能出。又稱為十二牽連，更相拘帶，亦
X28n0589_p0517b22║名十二重城，亦名十二棘園。新新生滅，念念不住，故
X28n0589_p0517b23║名生滅十二因緣也。瓔珞云：無明緣行生十二，乃至
X28n0589_p0517b24║生緣老死亦生十二。是則一百二十因緣。初是癡，乃
X28n0589_p0517c01║至老死亦是癡，不覺故癡；初亦不覺，至老死亦不覺，
X28n0589_p0517c02║癡故生，癡故死。若能覺因緣，因緣即不行，癡不行故，
X28n0589_p0517c03║則將來老死盡名為黠。黠即隨道，
X28n0589_p0517c04║二、思議不生不滅十二者，此以巧破拙。中論云：為利
X28n0589_p0517c05║根弟子說十二不生不滅：癡如虗空，乃至老死如虗
X28n0589_p0517c06║空，無明如幻化不可得故，乃至老死如幻化不可得。
X28n0589_p0517c07║金光明云：無明體相本自不有，妄想因緣和合而有，
X28n0589_p0517c08║不善思惟心行所造。如幻師在四衢道，幻作種種象
X28n0589_p0517c09║馬瓔珞人物等癡，謂真實智知，非真無明幻出六道
X28n0589_p0517c10║依正。當知本自不有無明所為，如知藤本非蛇，則怖
X28n0589_p0517c11║心不生，不生故不滅。是名思議不生不滅十二因緣
X28n0589_p0517c12║相也。
X28n0589_p0517c13║三、不思議生滅因緣者，破小明大，為利鈍兩緣說界
X28n0589_p0517c14║外法也。華嚴云：心如工畫師，作種種五陰，一切世間
X28n0589_p0517c15║中，莫不從心造。畫師即無明心也，一切世間即是十
X28n0589_p0517c16║法界假實國土等也。無明之心，不自、不他、不共、不無
X28n0589_p0517c17║因，四句皆不可思議。若有四悉檀因緣，亦可得說。如
X28n0589_p0517c18║四句求夢不可得，而說夢中見一切事；四句求無明
X28n0589_p0517c19║不可得，而從無明出界內外一切法。出界內十二因
X28n0589_p0517c20║緣，如前說。出界外十二因緣者，如寶性論云：羅漢、支
X28n0589_p0517c21║佛空智，於如來身本所不見。二乘雖有無常等四對
X28n0589_p0517c22║治，依如來法身，復是顛倒。顛倒故，即是無明住。無漏
X28n0589_p0517c23║界中有四種障，謂緣、相、生、壞。緣者，謂無明住地與行
X28n0589_p0517c24║作緣也。相者，無明共行為因也。生者，謂無明住地共
X28n0589_p0518a01║無漏業因，生三種意生身也。壞者，三種意生身，緣不
X28n0589_p0518a02║可思議變易死也。還如界內十二因緣，從無明至老
X28n0589_p0518a03║死也。緣者，即無明支也。相者，行支也。生者，即名色等
X28n0589_p0518a04║五支也。愛、取、有三支，例前可知。壞即生死支也。此十
X28n0589_p0518a05║二支，數同界內，義意大異。彼論云：三種意生身，未得
X28n0589_p0518a06║離無明垢，未得究竟無為淨；無明細戲論未永滅，未
X28n0589_p0518a07║得究竟無為我；無明細戲論集因無漏業生意陰未
X28n0589_p0518a08║永滅，未得究竟無為樂；煩惱染、業染、生染未究竟滅，
X28n0589_p0518a09║未證甘露究竟常。以緣煩惱道故，不得大淨；以相業
X28n0589_p0518a10║道故，不得八自在我；以生苦道故，不得大樂；以壞老
X28n0589_p0518a11║死故，不得不變易常。是為界外不思議生滅十二因
X28n0589_p0518a12║緣相。
X28n0589_p0518a13║四、不思議不生不滅十二因緣者，為利根人即事顯
X28n0589_p0518a14║理也。大經云：十二因緣名為佛性，無明愛取既是煩
X28n0589_p0518a15║惱，煩惱道即是菩提，菩提通達無復煩惱，煩惱既無
X28n0589_p0518a16║即究竟淨，了因佛性也。行有是業道，即是解脫，解脫
X28n0589_p0518a17║自在，緣因佛性也。名色老死是苦道，苦即法身，法身
X28n0589_p0518a18║無苦無樂是名大樂，不生不死是常，正因佛性也。故
X28n0589_p0518a19║言無明與愛是二中間即是中道，無明是過去、愛是
X28n0589_p0518a20║現在，若邊若中無非佛性，並是常樂我淨，無明不生
X28n0589_p0518a21║亦復不滅，是名不思議不生不滅十二因緣也。
X28n0589_p0518a22║二、判麤妙者，因緣之境，不當麤妙，取之淺深，致有差
X28n0589_p0518a23║降耳。前三是權為麤，後一是實為妙，歷五味可知。
X28n0589_p0518a24║三、開顯者，如經我法妙難思，前三皆是佛法，豈有思
X28n0589_p0518b01║議之麤異不思議之妙？秖體思議即不思議，如來於
X28n0589_p0518b02║不思議方便說麤，何得保麤異妙？
X28n0589_p0518b03║四、觀心者，觀一念無明即是明。大經云：無明明者，即
X28n0589_p0518b04║畢竟空。空慧照無明，無明即淨。譬如有人覺知有賊，
X28n0589_p0518b05║賊無能為。既不為無明所染，即是煩惱道淨。煩惱淨
X28n0589_p0518b06║故則無業，無業故無縛，無縛故是自在我。我既自在，
X28n0589_p0518b07║不為業縛，誰受？是名色、觸、受。無受則無苦，既無苦陰，
X28n0589_p0518b08║誰復遷滅？即是常德。一念之心既具十二因緣，觀此
X28n0589_p0518b09║因緣，恒作常、樂、我、淨之觀。其心念念住秘密藏中，恒
X28n0589_p0518b10║作此觀，名託聖胎。觀行純熟，胎分成就，若破無明，名
X28n0589_p0518b11║出聖胎。
X28n0589_p0518b12║三明四諦境為四：一明四諦，二判麤妙，三開顯，四觀
X28n0589_p0518b13║心。四諦者，一生滅，二無生滅，三無量，四無作。其義出
X28n0589_p0518b14║涅槃聖行品。約偏圓事理，分四種之殊。所言生滅者，
X28n0589_p0518b15║迷真重故，從事受名。然苦集是一法，分因果成兩，道
X28n0589_p0518b16║滅亦然。雜心云：諸行果性是說苦諦，因性說集諦，一
X28n0589_p0518b17║切有漏法究竟滅說滅諦，一切無漏行說道諦。大經
X28n0589_p0518b18║云：陰入重擔逼迫繫縛是苦諦，見愛煩惱能招來果
X28n0589_p0518b19║是集諦，戒定慧無常苦空能除苦本是道諦，二十五
X28n0589_p0518b20║有子果縛斷是滅諦。此皆明生滅四聖諦相也。聖者
X28n0589_p0518b21║對破邪法，故言正聖。諦者有三解，謂自性不虗，故稱
X28n0589_p0518b22║為諦。又見此四得不顛倒覺，故稱為諦。又能以此法
X28n0589_p0518b23║顯示於他，故名為諦。大經云：凡夫有苦無諦，聲聞緣
X28n0589_p0518b24║覺有苦有苦諦。當知凡夫不見聖理，不得智，不能說，
X28n0589_p0518c01║但苦無諦。聲聞具三義，故稱為諦也。無生者，迷真輕
X28n0589_p0518c02║故，從理得名。苦無逼迫相，集無和合相，道不二相，滅
X28n0589_p0518c03║無生相。又習應苦空，三亦如是。又無生者，生名集道，
X28n0589_p0518c04║集道即空，空故不生集道，集道不生則無苦滅，即事
X28n0589_p0518c05║而真，非滅後真。大經云：諸菩薩等解苦無苦，是故無
X28n0589_p0518c06║苦而有真諦。三亦如是，是故名為無生四聖諦。無量
X28n0589_p0518c07║者，迷中重故，從事得名。苦有無量相，十法界果不同
X28n0589_p0518c08║故；集有無量相，五住煩惱不同故；道有無量相，恒沙
X28n0589_p0518c09║佛法不同故；滅有無量相，諸波羅蜜不同故。大經云：
X28n0589_p0518c10║知諸陰苦名為中智，分別諸陰有無量相，非諸聲聞
X28n0589_p0518c11║緣覺所知，我於彼經竟不說之。三亦如是，是名無量
X28n0589_p0518c12║四聖諦。無作者，迷中輕故，從理得名。以迷理故，菩提
X28n0589_p0518c13║是煩惱，名集諦；涅槃是生死，名苦諦。以能解故，煩惱
X28n0589_p0518c14║即菩提，名道諦；生死即涅槃，名滅諦。即事而中無思
X28n0589_p0518c15║無念，無誰造作，故名無作。大經云：世諦即是第一義
X28n0589_p0518c16║諦，有善方便隨順眾生說有二諦，出世人知即第一
X28n0589_p0518c17║義諦。一實諦者，無虗妄、無顛倒、常樂我淨等，是故名
X28n0589_p0518c18║為無作四聖諦。
X28n0589_p0518c19║二、判麤妙者，大小乘論諦不出此四，或教、行、證不融
X28n0589_p0518c20║者為麤，教融、行、證未融亦麤，俱融者則妙。約五味可
X28n0589_p0518c21║知。
X28n0589_p0518c22║三、開顯者，大經云：生生不可說，乃至不生不生不可
X28n0589_p0518c23║說。有因緣故，亦可得說。或三種可說為麤，一可說為
X28n0589_p0518c24║妙；三不可說為麤，一不可說為妙。或四皆可說為麤，
X28n0589_p0519a01║四皆不可說為妙。或四可說有麤有妙，或四不可說
X28n0589_p0519a02║有麤有妙，或四可說皆非麤非妙，或四不可說皆非
X28n0589_p0519a03║麤非妙。如是等種種，皆決了入妙，開權顯實。四皆不
X28n0589_p0519a04║可說是位高，四皆可說是體廣，四亦可說亦不可說
X28n0589_p0519a05║是用長，四非可說非不可說是非高非廣，非長非短，
X28n0589_p0519a06║非一非異，同稱為妙也。觀心可知。
X28n0589_p0519a07║四、明二諦，為四：一、略明三義；二、正明二諦；三、判麤妙；
X28n0589_p0519a08║四、開麤顯妙。一、略明三義者，謂隨情、情智、智等。隨情
X28n0589_p0519a09║說者，情性不同，說隨情異。如順盲情，種種示乳，盲聞
X28n0589_p0519a10║異說，而諍白色，豈即乳耶？隨情智者，情謂二諦，二皆
X28n0589_p0519a11║是俗。若悟諦理，乃可謂真，真則惟一。如五百比丘，各
X28n0589_p0519a12║說身因，身因乃多，正理惟一。經云：世人心所見，名為
X28n0589_p0519a13║世諦；出世人心所見，名第一義諦。如此說者，即隨情、
X28n0589_p0519a14║智二諦也。隨智者，聖人悟理，非但見真，亦能了俗。如
X28n0589_p0519a15║眼除膜，見色見空，無漏逾深，世智轉淨。故經言：凡人
X28n0589_p0519a16║行世間，不知世間相；如來行世間，明了世間相。此是
X28n0589_p0519a17║隨、智二諦也。
X28n0589_p0519a18║二、正明二諦者，取意存略，但點法性為真諦，無明十
X28n0589_p0519a19║二因緣為俗諦，於義即足。但人心粗淺，不覺其深妙，
X28n0589_p0519a20║更須開拓，則論七種二諦：一者、實有為俗，實有滅為
X28n0589_p0519a21║真；二者、幻有為俗，幻有即空為真；三者、幻有為俗，即
X28n0589_p0519a22║幻有空不空共為真；四者、幻有為俗，幻有即空不空
X28n0589_p0519a23║一切法趣空不空為真；五者、幻有，幻有即空，皆名為
X28n0589_p0519a24║俗，不有不空為真；六者、幻有，幻有即空，皆名為俗，不
X28n0589_p0519b01║有不空一切法趣不有不空為真；七者、幻有，幻有即
X28n0589_p0519b02║空，皆為俗，一切法趣有、趣空、趣不有不空為真。實有
X28n0589_p0519b03║二諦者，陰、入、界等皆是實法，實法所成，森羅萬品，故
X28n0589_p0519b04║名為俗。方便修道，滅此俗已，乃得會真。大品云：空色、
X28n0589_p0519b05║色空。以滅俗故，謂為空色；不滅色故，謂為色空。病中
X28n0589_p0519b06║無藥，文字中無菩提，皆是此意。是為實有二諦相也。
X28n0589_p0519b07║約此亦有隨情、情智、智等三義，推之可知。幻有空二
X28n0589_p0519b08║諦者，斥前意也。何者？實有時無真，滅有時無俗，二諦
X28n0589_p0519b09║義不成。若明幻有者，幻有是俗，幻有不可得，即俗而
X28n0589_p0519b10║真。大品云：即色是空，即空是色，空色相即，二諦義成。
X28n0589_p0519b11║是名幻有空二諦也。幻有空不空二諦者，俗不異前
X28n0589_p0519b12║真，則三種不同。一俗隨三真，即成三種二諦。其相云
X28n0589_p0519b13║何？如大品明非漏非無漏，初人謂非漏是非俗，非無
X28n0589_p0519b14║漏是遣滯。何者？行人緣無漏生著，如緣滅生，使破其
X28n0589_p0519b15║著心，還入無漏，此是一番二諦也。次人聞非漏非無
X28n0589_p0519b16║漏，謂非二邊，別顯中理。中理為真，又是一番二諦也。
X28n0589_p0519b17║又人聞非有漏非無漏，即知雙非，正顯中道。中道法
X28n0589_p0519b18║界，力用廣大，與虗空等。一切法趣非有漏非無漏，又
X28n0589_p0519b19║是一番二諦也。大經云：聲聞之人，但見於空，不見不
X28n0589_p0519b20║空。智者見空，及與不空。即是此意。二乘謂著此空，破
X28n0589_p0519b21║著空故，故言不空。空著若破，但是見空，不見不空也。
X28n0589_p0519b22║利人謂不空是妙有，故言不空利。利人聞不空，謂是
X28n0589_p0519b23║如來藏。一切法趣如來藏，還約空不空，即有三種二
X28n0589_p0519b24║諦也。復次，約一切法趣非漏非無漏，顯三種異者，初
X28n0589_p0519c01║人聞一切法趣非漏非無漏，謂諸法不異空，周行十
X28n0589_p0519c02║方界，還是瓶處如。又人聞趣，知此中理，須一切行來
X28n0589_p0519c03║趣發之。又人聞一切趣，即非漏非無漏，具一切法也。
X28n0589_p0519c04║是故說此一俗，隨三真轉，或對單真，或對複真，或對
X28n0589_p0519c05║不思議真。無量形勢，婉轉赴機，出沒利物，一一皆有
X28n0589_p0519c06║隨情情、智智等三義。若隨智證，俗隨智轉。智證偏真，
X28n0589_p0519c07║即成通二諦；智證不空真，即成別入通二諦；智證一
X28n0589_p0519c08║切趣不空真，即成圓入通二諦。三人入智不同，復局
X28n0589_p0519c09║照俗亦異。幻有無為俗，不有不無為真者，有無二故
X28n0589_p0519c10║為俗，中道不有不無不二為真。二乘聞此，真俗俱皆
X28n0589_p0519c11║不解，故如瘂如聾。大經云：我與彌勒共論世諦，五百
X28n0589_p0519c12║聲聞謂說真諦。即此意也。圓入別二諦者，俗與別同，
X28n0589_p0519c13║真諦則異。別人謂不空但理而已，欲顯此理，須緣修
X28n0589_p0519c14║方便，故言一切法趣不空。圓人聞不空理，即知具一
X28n0589_p0519c15║切佛法，無有缺減，故言一切趣不空也。圓教二諦者，
X28n0589_p0519c16║直說不思議二諦也。真即是俗，俗即是真。如如意珠，
X28n0589_p0519c17║珠以譬真，用以譬俗，即珠是用，即用是珠，不二而二，
X28n0589_p0519c18║分真俗耳。
X28n0589_p0519c19║三、判麤妙者。實有二諦半字法門，引鈍根人蠲除戲
X28n0589_p0519c20║論之糞，二諦義不成，此法為麤。如幻二諦滿字法門，
X28n0589_p0519c21║為教利根諸法實相，三人共得，比前為妙；同見但空，
X28n0589_p0519c22║方後則麤。以別入通，能見不空，是則為妙；教譚理不
X28n0589_p0519c23║融，是故為麤。以圓入通為妙，妙不異後，帶通方便為
X28n0589_p0519c24║麤；別二諦不帶通方便，是故為妙。教譚理不融為麤，
X28n0589_p0520a01║圓入別理融為妙；帶別方便為麤，惟圓二諦正直無
X28n0589_p0520a02║上道，是故為妙。次、約隨情智判麤妙者。且約三藏，初
X28n0589_p0520a03║聞隨情二諦，執實語為虗語，起語見故，生死浩然，無
X28n0589_p0520a04║佛法氣分。若能勤修念處，發四善根，是時隨情二諦
X28n0589_p0520a05║皆名為俗；發得無漏所照二諦，皆名為真。從四果人，
X28n0589_p0520a06║以無漏智所照真俗，皆名隨智二諦。隨情則麤，隨智
X28n0589_p0520a07║則妙。譬如轉乳，始得成酪，既成酪已，心相體信，入出
X28n0589_p0520a08║無難，即得隨情情、智智等，說通、別入通、圓入通，令其
X28n0589_p0520a09║恥小慕大，自悲敗種，渴仰上乘。是時，如轉酪為生酥，
X28n0589_p0520a10║心漸通泰，即為隨情、情智、智等說別、圓入別，明不共
X28n0589_p0520a11║般若命領家業、金銀、珍寶，出入取與，皆使令知。既知
X28n0589_p0520a12║是已，即如轉生酥為熟酥。諸佛法久後，要當說真實，
X28n0589_p0520a13║即隨情、情智、智等說圓二諦，如轉熟酥為醍醐。是則
X28n0589_p0520a14║六種二諦調熟眾生，雖成四味，是故為麤；醍醐一味，
X28n0589_p0520a15║是則為妙。又束判麤妙，前二教雖有隨智等，一向是
X28n0589_p0520a16║隨情說他意語，故名為麤。別入通去，雖有隨情等，一
X28n0589_p0520a17║向束為情智說自他意語，故亦麤亦妙。圓二諦雖有
X28n0589_p0520a18║隨情等，一向是隨智說佛自意語，故稱為妙。若歷五
X28n0589_p0520a19║味教者，乳教有別、圓入，別、圓三種二諦，二麤一妙。酪
X28n0589_p0520a20║教但實有二諦，純麤。生酥具七種二諦，六麤一妙。熟
X28n0589_p0520a21║酥六種，五麤一妙。法華但有一、圓二諦，無六方便，惟
X28n0589_p0520a22║妙不麤，題稱為妙，意在於此，是為相待判麤妙也。
X28n0589_p0520a23║四、開顯者。三世如來本令眾生開佛知見，得無生忍，
X28n0589_p0520a24║大事因緣出現於世。法華論云：蓮華出水，義不可盡，
X28n0589_p0520b01║出離小乘泥濁水故，入如來大眾中坐。如諸菩薩坐
X28n0589_p0520b02║蓮華上，聞說無上清淨智慧者，必非坐華葉也，乃是
X28n0589_p0520b03║諸菩薩聞說一圓道，證一圓果，處華王界，同舍那佛
X28n0589_p0520b04║坐蓮華臺耳。佛意如此，始見我身，初聞一實，已入華
X28n0589_p0520b05║臺。為未入者，從頓開漸，更以異方便助顯第一義，說
X28n0589_p0520b06║諸二諦，或單或複，或不可思議，種種不同，皆為華臺
X28n0589_p0520b07║而作方便。不惟始自鹿苑，又不止近在寂場。從本成
X28n0589_p0520b08║佛已來，乃至從本行菩薩道時，而為眾生作華臺方
X28n0589_p0520b09║便。文云：我本立誓願，普令一切眾，亦同得此道。當知
X28n0589_p0520b10║弄引豈止今耶？本來所化入華臺者，自是一邊。其未
X28n0589_p0520b11║入者，如上方便不息，中間亦如是。若從華嚴、方等、般
X28n0589_p0520b12║若等經，或別入通、圓入通、圓入別等入華臺者，與本
X28n0589_p0520b13║入者無異，復自是一邊。其未入者，四味調熟，皆於此
X28n0589_p0520b14║經得入華臺。諸教之中，或住三味、二味、一味，或全生
X28n0589_p0520b15║者，皆決麤令妙，悉入華臺。三藏保果，難破已破，難開
X28n0589_p0520b16║已開，況易破易開？悉隨情仍本，當門顯實，即入華臺。
X28n0589_p0520b17║文云：七寶大車，其數無量，各賜諸子。此即開權顯實，
X28n0589_p0520b18║諸麤皆妙，絕待妙也。
X28n0589_p0520b19║五、明三諦為三：一、明三諦；二、判；三、開。却前兩種二諦，
X28n0589_p0520b20║以不明中道故。就五種二諦得論中道，即有五種三
X28n0589_p0520b21║諦。約別入通，點非有漏非無漏，三諦義成。有漏是俗，
X28n0589_p0520b22║無漏是真，非有漏非無漏是中。當教論中但異空而
X28n0589_p0520b23║已，中無功用，不備諸法。圓入通三諦者，二諦不異前
X28n0589_p0520b24║點，非漏非無漏具一切法，與前中異也。別三諦者，開
X28n0589_p0520c01║彼俗為兩諦，對真為中，中理而已。圓入別三諦者，二
X28n0589_p0520c02║諦不異前點，真中道具足佛法也。圓三諦者，非但中
X28n0589_p0520c03║道具足佛法，真俗亦然。三諦圓融，一三三一，如止觀
X28n0589_p0520c04║中說。
X28n0589_p0520c05║二、判麤妙者，別圓入通，帶通方便故麤，別不帶通為
X28n0589_p0520c06║妙；圓入別，帶別方便為麤，圓不帶方便最妙。約五味
X28n0589_p0520c07║教者，乳教說三種三諦，二麤一妙；酪教但麤；二酥皆
X28n0589_p0520c08║具五種三諦，四麤一妙；此經惟一種三諦，即相待妙
X28n0589_p0520c09║也。
X28n0589_p0520c10║三、開顯者，決前諸麤，入妙三諦，無所可待，是為絕待
X28n0589_p0520c11║妙也。
X28n0589_p0520c12║六、明一諦者，大經云：所言二諦，其實是一，方便說二。
X28n0589_p0520c13║如醉未吐，見日月轉，謂有轉日及不轉日。醒人但見
X28n0589_p0520c14║不轉，不見於轉。轉二為麤，不轉為妙。三藏全是轉二，
X28n0589_p0520c15║同彼醉人。諸大乘經帶轉二，說不轉一。今經正直捨
X28n0589_p0520c16║方便，但說無上道，不轉一實，是故為妙。諸諦不可說
X28n0589_p0520c17║者，諸法從本來常自寂滅相，那得諸諦紛紜相礙？一
X28n0589_p0520c18║諦尚無，諸諦安有？一一皆不可說，可說為麤，不可說
X28n0589_p0520c19║為妙，不可說亦不可說是妙，是妙亦妙，言語道斷故。
X28n0589_p0520c20║若通作不可說者，生生不可說，乃至不生不生不可
X28n0589_p0520c21║說。前不可說為麤，不生不生不可說為妙。若麤異妙，
X28n0589_p0520c22║相待不融，麤妙不二，即絕待妙也。約五味者，乳教一
X28n0589_p0520c23║麤無諦，一妙無諦；酪教一麤無諦；生酥三麤無諦，一
X28n0589_p0520c24║妙無諦；熟酥二麤無諦，一妙無諦。此經但一妙無諦，
X28n0589_p0521a01║開麤如前。問：何故大小通論無諦？答：釋論云：不破聖
X28n0589_p0521a02║人心中所得涅槃，為未得者執涅槃生戲論，如緣無
X28n0589_p0521a03║生使，故破言無諦也。問：若爾，小乘得與不得俱皆被
X28n0589_p0521a04║破，大乘得與不得亦但應破？答：不例。小乘猶有別惑
X28n0589_p0521a05║可除，別理可顯，故雖得須破。中道不爾，得云何破？問：
X28n0589_p0521a06║若爾，中道惟應有一實諦，不應言無諦也。答：為未得
X28n0589_p0521a07║者執中生惑，故須無諦。實得者有，戲論者無。
X28n0589_p0521a08║第二智妙者，至理玄微非智莫顯，智能知所非境不
X28n0589_p0521a09║融，境既融妙智亦稱之，故次境說智為六：一數、二類、
X28n0589_p0521a10║三相、四照、五判、六開。
X28n0589_p0521a11║數者，一、世智；二、五停心四念處智；三、四善根智；四、四
X28n0589_p0521a12║果智；五、支佛智；六、六度智；七、體法聲聞智；八、體法支
X28n0589_p0521a13║佛智；九、體法菩薩入真方便智；十、體法菩薩出假智；
X28n0589_p0521a14║十一、別教十信智；十二、三十心智；十三、十地智；十四、
X28n0589_p0521a15║三藏佛智；十五、通教佛智；十六、別教佛智；十七、圓教
X28n0589_p0521a16║五品弟子智；十八、六根清淨智；十九、初住至等覺智；
X28n0589_p0521a17║二十、妙覺智。
X28n0589_p0521a18║類者，世智無道，邪計妄執，心行理外，不信不入，故為
X28n0589_p0521a19║一。五停心、四念處已入初賢佛法氣分，俱是外凡，故
X28n0589_p0521a20║為一。四善根同是內凡，故為一。四果同見真，故為一。
X28n0589_p0521a21║支佛別相觀能侵習，故為一。六度緣理智弱，緣事智
X28n0589_p0521a22║強，故為一。通教聲聞體法智勝，故為一。支佛又小勝，
X28n0589_p0521a23║故為一。通教菩薩入真方便智，四門徧學，故為一。通
X28n0589_p0521a24║教出假菩薩智正緣俗，故為一。別教十信智先知中
X28n0589_p0521b01║道，勝前劣後，故為一。別三十心俱是內凡，故為一。十
X28n0589_p0521b02║地同是聖智，故為一。三藏佛是師位，名勝三乘弟子，
X28n0589_p0521b03║故為一。通教佛智斷惑照機勝，故為一。別教佛智又
X28n0589_p0521b04║勝，故為一。圓教五品弟子同具煩惱，能知如來秘密
X28n0589_p0521b05║之藏，故為一。六根清淨智鄰真，故為一。初住至等覺
X28n0589_p0521b06║同破無明，故為一。妙覺佛智無上最尊，故為一。
X28n0589_p0521b07║三辨相者，天竺世智極至非想，此間所宗要在忠孝，
X28n0589_p0521b08║五行六藝天文地理，醫方卜相兵法貨法，艸木千種
X28n0589_p0521b09║皆識，禽獸萬品知名。又塗左割右等無憎愛，獲根本
X28n0589_p0521b10║定發五神通，停河在耳變釋為羊，納吐風雲捫摸日
X28n0589_p0521b11║月，法是世間法，定是不動定，慧是不動出，邀名利增
X28n0589_p0521b12║見愛，世心所知故名世智也。五停四念者，有定故言
X28n0589_p0521b13║停，有慧故言觀，觀能翻邪、定能制亂，數息治散、不淨
X28n0589_p0521b14║治貪，慈悲治瞋、因緣治癡，念佛治障道，念處是觀苦
X28n0589_p0521b15║諦。上四智治於四倒，四倒不起，由此四觀初翻四倒
X28n0589_p0521b16║未入聖理，故言外凡智也。煗法緣四諦境生智伏煩
X28n0589_p0521b17║惱，如火以烟在初為相，無漏智火亦以煗法在先為
X28n0589_p0521b18║相。頂法者，色界善根猶如山頂，故名頂。若能親近善
X28n0589_p0521b19║友，從其聞隨順方便法，內心正觀，信佛菩提、信善說
X28n0589_p0521b20║法、信僧清淨功德，是說信寶；說色無常乃至說識無
X28n0589_p0521b21║常，是說信陰；知有苦集滅道，是說信諦。若如是即住
X28n0589_p0521b22║頂，若不如是即頂退。忍觀法者，正觀欲界苦、色無色
X28n0589_p0521b23║界苦，欲界行集、色無色界行集，欲界行滅、色無色界
X28n0589_p0521b24║行滅，斷欲界行道、斷色無色界行道，如是三十二心，
X28n0589_p0521c01║是名下忍。行者，後時損減行及緣，乃至正觀欲界苦，
X28n0589_p0521c02║常相續不斷、不遠離。如是觀時，深生厭患，復更減損，
X28n0589_p0521c03║但作二心觀於一行，是名中忍。復以一心觀欲界苦，
X28n0589_p0521c04║是名上忍。復次，生世第一法。世第一法後，次生苦法
X28n0589_p0521c05║忍。初果、八忍、八智、三果、重慮、緣真、九無礙、九解脫智。
X28n0589_p0521c06║支佛用總相、別相，如約三世明苦、集，分別十二因緣，
X28n0589_p0521c07║即別相也。六度，緣理智弱，伏而未斷；緣事智強，能捨
X28n0589_p0521c08║身、命、財，無所遺顧。通教聲聞，總相一門達俗即真；緣
X28n0589_p0521c09║覺能於一門總相、別相達俗即真；通菩薩能於四門
X28n0589_p0521c10║總相、別相達俗即真，又能徧四門出假，教化眾生。別
X28n0589_p0521c11║十信，信果頭真如實相，為求此理，起十信心。十住，正
X28n0589_p0521c12║習入空，傍習假、中。十行，正習假，傍習中。十迴向，正習
X28n0589_p0521c13║中。初地證中，二地已上重慮。於中，三藏佛一時用三
X28n0589_p0521c14║十四心斷正習盡；通佛坐道場，一念相應慧斷餘殘
X28n0589_p0521c15║習氣；別佛用金剛，後心斷一品，無明究竟盡，成佛圓
X28n0589_p0521c16║五品，具煩惱性，能知如來秘密之藏。六根淨位，獲相
X28n0589_p0521c17║似中道智。初住獲如來一身、無量身，入法流海；中行
X28n0589_p0521c18║任運流注。後位可解。
X28n0589_p0521c19║四、明智照境者，若由智照境，由境發智，四句皆墮性
X28n0589_p0521c20║中。若四悉檀因緣立境，智但有名字，智能照境，境亦
X28n0589_p0521c21║照智。仁王云：說智及智處，皆名為般若。且置斯義。世
X28n0589_p0521c22║智照六道十如；五停心智去，至體法，凡七智，照二乘
X28n0589_p0521c23║十如；六度及通教出假菩薩智兩屬，上求照菩薩十
X28n0589_p0521c24║如，下化照六道十如；別四十心智亦兩屬，如上十地
X28n0589_p0522a01║智兩屬，次第照照菩薩十如，不次第照照佛十如；五
X28n0589_p0522a02║品去，凡四智，皆照佛界十如。總略如此。二十智照四
X28n0589_p0522a03║種十二因緣者，世智五停、四念、四果，乃至支佛六度、
X28n0589_p0522a04║三藏佛，凡七智，照思議生滅十二因緣境；通教三乘
X28n0589_p0522a05║入真方便智、出假智、佛智，凡五智，照思議不生滅因
X28n0589_p0522a06║緣境；別教十信、三十心、十地佛，凡四智，照不思議生
X28n0589_p0522a07║滅因緣境。其中不無別意，且從大判。圓教四智照不
X28n0589_p0522a08║思議不生不滅因緣境，二十智照四種四諦，可例知。
X28n0589_p0522a09║照二諦者，前教七智照析空之二諦，次五智照體空
X28n0589_p0522a10║之二諦，次八智照顯中之二諦，其間別圓相入者，可
X28n0589_p0522a11║以意得。照三諦者，前七智照無中之二諦，是因緣所
X28n0589_p0522a12║生法，皆屬俗攝。次五智照含中之二諦，即空一句，皆
X28n0589_p0522a13║屬真諦攝也。次別圓八智照顯中之二諦，即是假名，
X28n0589_p0522a14║亦名中道，二句皆屬中諦攝也。照一實諦者，此須引
X28n0589_p0522a15║釋論，明四悉檀皆名為實，世界故實，乃至第一義故
X28n0589_p0522a16║實。當知實語亦通四諦，生滅故實，乃至無作故實。前
X28n0589_p0522a17║七智照生滅之實，乃至圓四智照無作之實。次二十
X28n0589_p0522a18║智無諦無照者，無諦無別理，若於四種四諦得悟，不
X28n0589_p0522a19║復見諦與不諦，故無諦亦通也。前七智照生滅之無
X28n0589_p0522a20║諦，生生不可說故，乃至圓四智照無作之無諦，不生
X28n0589_p0522a21║不生不可說故。前三無諦是權，後一無諦是實。此就
X28n0589_p0522a22║言教，若就妙悟，同於聖人心中所照者，則不見有權
X28n0589_p0522a23║實，故非權非實。空拳誑小兒，誘度於一切，方便說權
X28n0589_p0522a24║說實，會理之時，無復權實，故稱非權非實為妙也。
X28n0589_p0522b01║五、明麤妙者，前十二番智是麤，後八番智為妙。別教
X28n0589_p0522b02║十信，初已聞常，信修於常，是故為妙。又別四智，三麤
X28n0589_p0522b03║一妙。圓教四智，悉皆稱妙。
X28n0589_p0522b04║六、明開者，前十六番智若不決了，但是麤智；若得決
X28n0589_p0522b05║了，悉成妙智。如妙莊嚴，先是外道世智，聞法華經便
X28n0589_p0522b06║得決了，以邪相入正相，於諸見不動而修三十七品，
X28n0589_p0522b07║不捨八邪而入八正，即是決於世智得入妙智，或與
X28n0589_p0522b08║五品齊，或與相似齊，或與分得齊，節節有入義。若五
X28n0589_p0522b09║停方便智乃至通佛等智，若不決了，即是麤智。今開
X28n0589_p0522b10║權顯實，汝等所行是菩薩道。又決了歷別之智入於
X28n0589_p0522b11║妙智，當體即是某位，進入是某位，十六麤智皆成妙
X28n0589_p0522b12║智，無麤可待，即是絕待智妙也。對境明智，具在全本，
X28n0589_p0522b13║不能具錄，須往尋之。
X28n0589_p0522b14║第三、行妙，為二：一、通途增數行，二、約教增數行。夫行
X28n0589_p0522b15║名進趣，非智不前；智解導行，非境不正。智目行足，到
X28n0589_p0522b16║清涼池，而解是行本。行能成智，故行滿而智圓；智能
X28n0589_p0522b17║顯理，理窮則知息。如此相須者，則非妙行。妙行者，一
X28n0589_p0522b18║行一切行。如經云：本從無數佛，具足行諸道。又云：無
X28n0589_p0522b19║量諸佛所，而行深妙道。又云：盡行諸佛所有道法，既
X28n0589_p0522b20║具復深又盡。具即是廣，深即是高，盡即究竟。此之妙
X28n0589_p0522b21║行，與前境智，一而論三，三而論一。前境說如法相，法
X28n0589_p0522b22║相亦具三，名秘密藏；前智是如法相解，解亦具三，如
X28n0589_p0522b23║面上三目；今行是所行，如所說，行亦具三，如𠁼字三
X28n0589_p0522b24║點。若三若一，皆無缺減，故稱妙行耳。前對境明智，今
X28n0589_p0522c01║亦應對智明行。若直對一種智增數明行，則行若塵
X28n0589_p0522c02║沙，說不可盡。況對諸智各導眾行，則浩若虗空，得意
X28n0589_p0522c03║亡言，不復可說。釋論云：菩薩行般若時，以一法為行，
X28n0589_p0522c04║攝一切行；或無量一法為行，攝一切行；或二法為行，
X28n0589_p0522c05║攝一切行；或無量二法為行，攝一切行；乃至十法、百
X28n0589_p0522c06║法、千萬億法為行，攝一切行；或無量十法、百法、千萬
X28n0589_p0522c07║億法為行，攝一切行。行雖眾多，以智為本。智如導主，
X28n0589_p0522c08║行若商人；智如利鍼，行如長線；智御行牛，車則安隱，
X28n0589_p0522c09║能有所至。用此增數諸行，為前十如諦智所導，乃至
X28n0589_p0522c10║一實諦智所導。若得此意，以正智導眾行，入正境中。
X28n0589_p0522c11║此意惟可懸知，不可載記。
X28n0589_p0522c12║二、約教增數者，三藏增數明行。如阿含中，佛告比丘：
X28n0589_p0522c13║當修一法，我證汝等四沙門果，謂心不放逸。若能護
X28n0589_p0522c14║心不放逸行，廣演廣布，則所作已辦，能得涅槃。又告
X28n0589_p0522c15║比丘：當修一法，謂他物莫取。比丘白佛：我已知已。佛
X28n0589_p0522c16║言：汝云何知？比丘白佛：他物謂色、聲、香、味、觸、法。佛言：
X28n0589_p0522c17║善哉！若能不取此六，即所作已辦，能得涅槃。所言廣
X28n0589_p0522c18║演廣布者，以不放逸心歷一切法，謂三界六塵皆不
X28n0589_p0522c19║放逸，得至涅槃。增二數明行者，阿含云：阿練若比丘
X28n0589_p0522c20║當修二法，謂修止、觀。若作止時，即能休息諸惡，戒律
X28n0589_p0522c21║威儀、諸行禁戒悉皆不失，成諸功德。若修觀時，即能
X28n0589_p0522c22║觀苦，如實知之；觀苦集、苦盡、苦出要，如實知之，得漏
X28n0589_p0522c23║盡，不受後有。怛薩阿竭亦如是修。增三數明行者，謂
X28n0589_p0522c24║戒、定、慧，此三是出世梯隥，佛法軌儀。戒經云：諸惡莫
X28n0589_p0523a01║作，眾善奉行，自淨其意，是諸佛教。諸惡即七支過罪，
X28n0589_p0523a02║輕重非違，五部律廣明其相。如是等惡，戒所防止。諸
X28n0589_p0523a03║善者，善三業，若散若靜，前後方便，支林功德，悉是清
X28n0589_p0523a04║升，故稱為善。自淨其意者，即是破諸邪倒，了知世間、
X28n0589_p0523a05║出世間因果正助法門，能消除心垢，淨諸瑕穢，豈過
X28n0589_p0523a06║於慧？佛法曠海，此三攝盡。若得此意，四、五、六、七乃至
X28n0589_p0523a07║百千萬億法為行，攝一切行亦如是，是名下智導行
X28n0589_p0523a08║也。
X28n0589_p0523a09║通教增數行者，不定都帙，但取三乘共學法門，今且
X28n0589_p0523a10║引釋論增數以示其相。論云：菩薩行般若時，雖知諸
X28n0589_p0523a11║法一相，亦能知一切法種種相；雖知諸法種種相，亦
X28n0589_p0523a12║能知一切法一相。云何觀一切法一相？所謂觀一切
X28n0589_p0523a13║法無相。如四大各各不相離，地中有水、火、風，但地多
X28n0589_p0523a14║以地為名，水、火、風亦如是。今觀無此異相，若火中有
X28n0589_p0523a15║三大，三大應併熱；若三大在火中，三大遂不熱，則不
X28n0589_p0523a16║名火；若三大併熱，則三大捨自性，皆名為火，無復三
X28n0589_p0523a17║大。若言有三大，而細不可知，此與無何異？若麤可得，
X28n0589_p0523a18║則知有細；若無麤，細亦無。如是則火中諸相不可得，
X28n0589_p0523a19║一切法相亦不可得，是故一切法皆一相。此以一相
X28n0589_p0523a20║破異相，復以無相破一相，無相亦自滅。如前火木然
X28n0589_p0523a21║諸薪已，亦復自燒，是為觀一切法一相，一相無相。如
X28n0589_p0523a22║是無量一切法悉皆一相，一相無相。或二法為行，攝
X28n0589_p0523a23║一切行，乃至百千萬億法為行，攝一切行，可以意推，
X28n0589_p0523a24║不復繁記。
X28n0589_p0523b01║別教增數行者，如善財入法界中說：於一善知識所，
X28n0589_p0523b02║各聞一法為行，或如幻三昧，或投巖赴火，算砂相黶，
X28n0589_p0523b03║發菩提心等。種種一行，皆云：佛法如海，我惟知此一
X28n0589_p0523b04║法門，餘非所知。乃至一百一十善知識，一一法門皆
X28n0589_p0523b05║如是。是一一行，皆破無明，入深境界。若二法、三法、百
X28n0589_p0523b06║千萬億等法，亦應如是。
X28n0589_p0523b07║圓教增數行者，如文殊問經明：菩薩修一行三昧，當
X28n0589_p0523b08║於靜室結加趺坐，繫緣法界。一念法界，一切無明顛
X28n0589_p0523b09║倒永寂如空。此之一行，即是一切無礙人，一道出生
X28n0589_p0523b10║死。一切諸法中，皆以等觀入，解慧心寂然，三界無倫
X28n0589_p0523b11║匹。此乃一行攝一切行。增二法為行攝一切行，所謂
X28n0589_p0523b12║止觀。增三法為行攝一切行，謂聞思修戒定慧。增四
X28n0589_p0523b13║法為行攝一切行，謂四念處。增五法為行攝一切行，
X28n0589_p0523b14║謂五門禪。增六法為行攝一切行，謂六波羅蜜。增七
X28n0589_p0523b15║法為行攝一切行，謂七善法。增八法為行攝一切行，
X28n0589_p0523b16║謂八正道。增九法為行攝一切行，謂九種大禪。增十
X28n0589_p0523b17║法為行攝一切行，謂十境界或十觀成乘等。增百數
X28n0589_p0523b18║千萬億數阿僧祇不可說法門為行，豈可具載？若得
X28n0589_p0523b19║其意，例可解。
X28n0589_p0523b20║然增數明行，為行不同，須判麤妙。若三藏增數諸行，
X28n0589_p0523b21║以生滅智導，但期出苦，止息化城，是故為麤。通教增
X28n0589_p0523b22║數諸行，體智雖巧，但導出苦，灰斷是同。別增數行，智
X28n0589_p0523b23║導則遠，自淺階深，而諸行隔別，事理不融，是故為麤。
X28n0589_p0523b24║圓增數行，行融智圓，是故為妙。今經屬圓增數，如觀
X28n0589_p0523c01║經云：於三七日，一心精進。此就一法論行妙。若行若
X28n0589_p0523c02║坐，思惟此經。此就二法論行妙。若聞此經，思惟修習，
X28n0589_p0523c03║善行菩薩道。此就三法論行妙。四、安樂行。此就四法
X28n0589_p0523c04║論行妙。五、品弟子。此就五法論行妙。六、根清淨。此就
X28n0589_p0523c05║六法論行妙。如是等，待麤論妙也。開顯者，低頭舉手，
X28n0589_p0523c06║積土弄砂，皆成佛道。雖說種種法，其實為一乘。諸行
X28n0589_p0523c07║皆妙，無麤可待，待即絕矣。別約五數，廣明次不次行，
X28n0589_p0523c08║不能具錄，尋之。
X28n0589_p0523c09║第四、位妙者，諦理既融，智圓無隔，導行成妙，三義已
X28n0589_p0523c10║顯，體宗用足。更明位妙者，行之所階也。但位有權實，
X28n0589_p0523c11║布在經論。若成論、毗曇判位，言不涉大；地、攝等論判
X28n0589_p0523c12║位，別敘一途，義不兼括；方等諸經明位，瓔珞已判淺
X28n0589_p0523c13║深；般若諸經明位，仁王盛談高下，而未彰麤妙；今經
X28n0589_p0523c14║位名不彰，而意兼大小，粗判權實。然梵文不盡度，本
X28n0589_p0523c15║經必有今藥艸，喻品但明六位。文云：轉輪聖王、釋梵
X28n0589_p0523c16║諸王，是小藥艸；知無漏法，能得涅槃，獨處山林，得緣
X28n0589_p0523c17║覺證，是中藥艸；求世尊處，我當作佛，行精進定，是上
X28n0589_p0523c18║藥艸。又諸佛子，專心佛道，常行慈悲，自知作佛，決定
X28n0589_p0523c19║無疑，是名小樹；安住神通，轉不退輪，度無量億百千
X28n0589_p0523c20║眾生，是名大樹。追取長行中一地所生，一雨所潤，及
X28n0589_p0523c21║後文云：今當為汝說最實事，以為第六位也。前三義
X28n0589_p0523c22║是藏中位，小樹是通位，大樹是別位，最實事是圓位。
X28n0589_p0523c23║小艸位者，人天乘也。四種輪王、六欲天，乃至色、無色
X28n0589_p0523c24║界等，皆約果報明位。界報既有優劣，當知修因必有
X28n0589_p0524a01║淺深。中艸位者，即二乘也。聲聞、七賢、七聖及二種辟
X28n0589_p0524a02║支，各有大小。上艸位者，即三藏菩薩也。從初發心，緣
X28n0589_p0524a03║四諦，發四弘，於三阿僧祇劫，具行六度百劫種相好
X28n0589_p0524a04║因，至菩提樹下，以三十四心一時斷結，則名為佛。小
X28n0589_p0524a05║樹位者，即通教三乘，共十地位，而菩薩別得法忍之
X28n0589_p0524a06║名。大樹位者，別教位也。如瓔珞所明五十二位，初十
X28n0589_p0524a07║信為外凡，次一住習種性、十行性種性、十迴向道種
X28n0589_p0524a08║性為內凡，十地聖種性及等覺性為分證，妙覺性為
X28n0589_p0524a09║究竟。次明最實位者，即圓教位也。有言頓悟即佛，無
X28n0589_p0524a10║復位次之殊。引思益云：如此學者，不從一地至一地。
X28n0589_p0524a11║又有言頓悟初心，即究竟圓極，而有四十二位者，是
X28n0589_p0524a12║化鈍根方便，立淺深之名耳。引楞伽云：初地即二地，
X28n0589_p0524a13║二地即三地，寂滅真如，有何位次？又有言初頓悟至
X28n0589_p0524a14║十住，即是十地，而說有十行、十迴向、十地者，此是重
X28n0589_p0524a15║說耳。今謂諸解，悉是偏取。然平等法界，尚不論悟與
X28n0589_p0524a16║不悟，孰辨淺深？既得論悟與不悟，何妨論於淺深？究
X28n0589_p0524a17║竟大乘，無過華嚴、大集、大品、法華、涅槃，雖明法界平
X28n0589_p0524a18║等，無說無示，而菩薩行位，終自炳然。又有人言：平等
X28n0589_p0524a19║法界，定無位次。今例難此語，真諦有分別耶？真諦無
X28n0589_p0524a20║分別耶？見真之者，判七賢、七聖、二十七賢聖等。今實
X28n0589_p0524a21║相平等，雖無位次，見實相者，判位次何咎？大論云：譬
X28n0589_p0524a22║如入海，有始入者、到中者、至彼岸者。若見真判位，如
X28n0589_p0524a23║江河淺深；若實相判位，如入海淺深。故普賢觀云：大
X28n0589_p0524a24║乘因者，諸法實相；大乘果者，亦諸法實相。論諸次位，
X28n0589_p0524b01║非徒臆說。隨順契經，以四悉檀明位，無妨還約七種
X28n0589_p0524b02║以明階位，謂十信、十住、十行、十向、十地、等覺、妙覺。今
X28n0589_p0524b03║於十信之前，更明五品之位：一、隨喜，二、讀誦，三、講說，
X28n0589_p0524b04║四、兼行六度，五、正行六度。具在全本尋之。
X28n0589_p0524b05║麤妙者，小艸止免四趣，不動不出；中艸雖復動出，智
X28n0589_p0524b06║不窮源，恩不及物；上艸雖能兼濟，滅色為拙；小樹雖
X28n0589_p0524b07║巧，功齊界內，故其位皆麤；大樹實位，同緣中道，皆破
X28n0589_p0524b08║無明，俱有界外功用。而別教從方便門曲徑紆迴，所
X28n0589_p0524b09║因處拙，其位猶麤；圓教直門，是故為妙。
X28n0589_p0524b10║開顯者，若破三顯一，相待之意可得如前。若即三是
X28n0589_p0524b11║一，絕待之意，義則不爾。何者？昔權蘊實，如華含蓮，開
X28n0589_p0524b12║權顯實，如華開蓮。現離此華已，無別更蓮，離此麤已，
X28n0589_p0524b13║無別更妙，何須破麤往妙？但開權位，即顯妙位也。開
X28n0589_p0524b14║生死麤心者，明凡夫有反復，易發菩提心，生死即涅
X28n0589_p0524b15║槃，無二無別，即麤是妙也。若始從凡夫發析體、別、圓
X28n0589_p0524b16║四心者，亦是初心皆是因緣所生心，即此因緣即空
X28n0589_p0524b17║即假即中，與圓初心無二無別。若開六度權位行者，
X28n0589_p0524b18║檀即因緣生法，即空即假即中，開檀得見佛性，乃至
X28n0589_p0524b19║般若亦如是。方便聲聞未入位者，開顯亦如是。三藏
X28n0589_p0524b20║斷結位若未開顯，永無反復，如焦種無芽。今開析空
X28n0589_p0524b21║即假即中，次開通教二乘菩薩亦如是。出假菩薩位
X28n0589_p0524b22║者，決了此假，假即是中。開別十信位者，同前。開十住，
X28n0589_p0524b23║同二乘；開十行，同出假；開十迴向伏無明位，即此而
X28n0589_p0524b24║中。若登地之位不決了者，秖是拙度之位。今決此權，
X28n0589_p0524c01║令得顯實。若決諸權，或按位妙，或進入妙，無麤可待，
X28n0589_p0524c02║同成一妙。
X28n0589_p0524c03║第五、三法妙者，斯乃妙位所住之法，即三軌也。軌名
X28n0589_p0524c04║軌範，還是三法可軌範耳：一、真性軌；二、觀照軌；三、資
X28n0589_p0524c05║成軌。名雖有三，秖是一大乘法也。大經云：佛性者，亦
X28n0589_p0524c06║一非一，非一非非一。亦一者，一切眾生悉一乘故，此
X28n0589_p0524c07║語第一義諦。非一者，如是數法故，此語如來藏。非一
X28n0589_p0524c08║非非一者，數非數法不決定故，此語第一義空。秪是
X28n0589_p0524c09║一法，亦名三耳。故不可單取，不可複取，不縱不橫，而
X28n0589_p0524c10║三而一。前明諸諦，若開若合，若麤若妙等，已是真性
X28n0589_p0524c11║軌相。前明諸智，若開若合，若麤若妙等，已是觀照軌
X28n0589_p0524c12║相。前明諸行，若開若合，若麤若妙等，已是資成軌相。
X28n0589_p0524c13║前明諸位，秖是修此三法所證之果，今重說有三義：
X28n0589_p0524c14║一者、前境、智、行是因中所乘之三軌，今明乘是大乘，
X28n0589_p0524c15║已至道場證果所住之三軌也。二者、前作境、智等名
X28n0589_p0524c16║別說，今作法名合說。三者、前直爾散說，不論本末，今
X28n0589_p0524c17║遠論其本，即是性德三軌，亦名如來之藏，極論其末，
X28n0589_p0524c18║即是修德三軌，亦名秘密藏。本末含藏一切諸法，從
X28n0589_p0524c19║性德之三法，起名字之三法，因名字之三法，修觀行
X28n0589_p0524c20║之三法，發相似之三法，乃至分證之三法，究竟之三
X28n0589_p0524c21║法，自成三法，化他三法，為是義故，應重說也。歷四教
X28n0589_p0524c22║各論三法者，三藏中以無為智慧名觀照軌，正為乘
X28n0589_p0524c23║體；助道成乘具名資成軌，正助之乘斷惑入真。真是
X28n0589_p0524c24║真性軌，教來詮此故以教為乘，緣覺亦爾。菩薩以無
X28n0589_p0525a01║常觀為觀照，功德肥為資成，坐道場斷結見真為真
X28n0589_p0525a02║性。此教詮真乘是教乘，從三界中出到薩婆若中住。
X28n0589_p0525a03║言教已盡故無教乘，真不能運故證非乘，故有索車
X28n0589_p0525a04║之意。二通教，以真性軌為乘體。何以故？即色是空事
X28n0589_p0525a05║中有理，此理即真故為乘體。以即空慧為觀照，眾行
X28n0589_p0525a06║為資成。此教證真乘是教乘，從三界出到薩婆若中
X28n0589_p0525a07║住。菩薩出三界已用行為乘，淨佛國土教化眾生，乃
X28n0589_p0525a08║至道場方可名住。亦是有教無人無誰住者，亦是教
X28n0589_p0525a09║謝證寂無復運義，亦有索車之意。三明別教三法者，
X28n0589_p0525a10║以緣修觀照為乘體，諸行是資成。以此二法為緣修
X28n0589_p0525a11║智慧，慧能破惑顯理，理不能破惑。理若破惑，一切眾
X28n0589_p0525a12║生悉具理性，何故不破？若得此慧則能破惑，故用智
X28n0589_p0525a13║為乘體。故大經云無為無漏名菩薩僧，即是一地二
X28n0589_p0525a14║地乃至十地。智慧名智慧莊嚴，以此智慧運通十地，
X28n0589_p0525a15║故為乘體。四明圓教三法者，以真性軌為乘體，不偽
X28n0589_p0525a16║名真、不改名性，即正因常住，諸佛所師謂此法也。一
X28n0589_p0525a17║切眾生亦悉一乘，眾生即涅槃相不可復滅，涅槃即
X28n0589_p0525a18║生死無滅不生。故大品云是乘不動不出，即此乘也。
X28n0589_p0525a19║觀照者，秖點真性寂而常照便是觀照，即是第一義
X28n0589_p0525a20║空。資成者，秖點真性，法界含藏諸行，無量眾具，即如
X28n0589_p0525a21║來藏。三法不一不異，如點如意珠中，論光論寶，光寶
X28n0589_p0525a22║不與珠一，不與珠異，不縱不橫。三法亦如是，亦一亦
X28n0589_p0525a23║非一，亦非一非非一，不可思議之三法也。若迷此三
X28n0589_p0525a24║法，即成三障：一者、界內界外塵沙障如來藏；二者、通
X28n0589_p0525b01║別見思障第一義空；三者、根本無明障第一義理。若
X28n0589_p0525b02║即塵沙障達無量法門者，即資成軌得顯；若即見思
X28n0589_p0525b03║障達第一義空者，觀照軌得顯；若即無明障達第一
X28n0589_p0525b04║義諦者，真性軌得顯。真性軌得顯，名為法身；觀照得
X28n0589_p0525b05║顯，名為般若；資成得顯，名為解脫。此兩即是定慧莊
X28n0589_p0525b06║嚴，莊嚴法身，法身是乘體，定慧是眾具。下文云：其車
X28n0589_p0525b07║高廣，眾寶莊校。是名圓教行人所乘之乘。到薩婆若
X28n0589_p0525b08║過荼，無字可說，自行運畢，運他不休，故言佛自住大
X28n0589_p0525b09║乘，如其所得法，定慧力莊嚴，以此度眾生，即其義也。
X28n0589_p0525b10║麤妙者，三藏於有為福德論三法為乘，四念處是；聞
X28n0589_p0525b11║慧乘於教，乘到四善根；四善根乘於行，乘到見諦；見
X28n0589_p0525b12║諦乘於證，乘到無學。既是權法，出三界外，以真為證，
X28n0589_p0525b13║證則不運，不見實乘，三法皆麤。通教即空慧三法為
X28n0589_p0525b14║乘巧，餘意大同。別教以資成資於觀照，觀照開於真
X28n0589_p0525b15║性，三法為乘，十信乘教，十住乘行，十地乘證。到妙覺
X28n0589_p0525b16║薩婆若中，住緣修成即謝，惟真修在，資成在前，觀照
X28n0589_p0525b17║居次，真性在後，此三豎別。縱非大乘，此三並異。橫非
X28n0589_p0525b18║大乘，是方便法，是故為麤。圓教點實相為第一義空，
X28n0589_p0525b19║名空為縱。第一義空即是實相，實相不縱，此空豈縱？
X28n0589_p0525b20║點實相為如來藏，名之為橫。如來藏即實相，實相不
X28n0589_p0525b21║橫，此藏豈橫？故不可以縱思，不可以橫思，故名不可
X28n0589_p0525b22║思議法，即是妙也。秖點空藏為實相，空藏縱橫，實相
X28n0589_p0525b23║那不縱橫？秖點空為如來藏，空既不橫，藏那得橫？點
X28n0589_p0525b24║如來藏為空，藏既不縱，空那得縱？點實相為空藏，實
X28n0589_p0525c01║相非縱非橫，空藏亦非縱非橫，宛轉相即，不可思議，
X28n0589_p0525c02║故名為妙。秖點如來藏為廣，點第一義空為高，故言
X28n0589_p0525c03║其車高廣。如來藏即實相，故其車非廣；第一義空即
X28n0589_p0525c04║實相，故其車非高。秖實相是空，那得非高？秖實相是
X28n0589_p0525c05║如來藏，那得非廣？又點實相為如來藏，故言眾寶莊
X28n0589_p0525c06║校，又多僕從而侍衛之。點實相為第一義空，故言有
X28n0589_p0525c07║大白牛，肥壯多力，行步平正，其疾如風。智慧無染名
X28n0589_p0525c08║為白，能破惑故多力；中道慧名平正，入無功用故其
X28n0589_p0525c09║疾如風。不思議三法共成大車，豈有縱橫並別之異？
X28n0589_p0525c10║如是教乘不縱不橫，五品所乘到於似解；如是行乘
X28n0589_p0525c11║不縱不橫，似解所乘到於十住；如是證乘不縱不橫，
X28n0589_p0525c12║十住所乘到於妙覺薩婆若中住，故名妙乘。又言是
X28n0589_p0525c13║乘微妙清淨第一
X28n0589_p0525c14║開顯者，約大經三句也。經言佛性亦一者，一切眾生
X28n0589_p0525c15║悉一乘故。此是不動不出之一乘故，具足三法，不縱
X28n0589_p0525c16║不橫。夫有心者，皆備此理，而其家大小都無知者，是
X28n0589_p0525c17║故為麤。今示眾生諸覺寶藏，耘除艸穢，開顯藏經，一
X28n0589_p0525c18║切無礙人，一道出生死，十方諦求，更無餘乘，惟一佛
X28n0589_p0525c19║乘，是故為妙。經言佛性亦非一，非非一，數非數，法不
X28n0589_p0525c20║決定故。若執緣修智慧，定能顯理，慧自非理，則照用
X28n0589_p0525c21║不明，不見佛性，是故為麤。今開定執之慧，即不決定
X28n0589_p0525c22║慧，即慧而理，即理而慧，不執著數，定三定一，不著非
X28n0589_p0525c23║數，非三非一，如此乃名無著妙慧，能破一切定相及
X28n0589_p0525c24║不定相，亦無能破所破，如輪王能破能安，如日除暗
X28n0589_p0526a01║生物，如醫除膜養珠，即是大乘不縱不橫之妙慧也。
X28n0589_p0526a02║經言佛性亦非一，說三乘故，即是三乘、五乘、七乘等
X28n0589_p0526a03║諸方便乘。若住諸乘，但是事善及以偏真，通入處近，
X28n0589_p0526a04║是故為麤。今若決了諸乘即是如來藏，藏名佛性，從
X28n0589_p0526a05║人天善乃至別乘，皆不動本法，即是於妙。當知三句
X28n0589_p0526a06║攝一切法，無非佛性，悉皆是妙，無麤可待，即絕待妙也。
X28n0589_p0526a07║始終者，不取五品教乘為始，乃取凡地一念之心，具
X28n0589_p0526a08║十法界十種相性，為三法之始。何者？十種相性秖是
X28n0589_p0526a09║三軌，如是體即真性軌，如是性性以據內即觀照軌，
X28n0589_p0526a10║如是相相以據外即福德資成軌，力者了因是觀照
X28n0589_p0526a11║軌，作者萬行精勤即是資成。因者習因屬於觀照，緣
X28n0589_p0526a12║者報因屬資成，果者習果屬觀照，報者習報屬資成。
X28n0589_p0526a13║本末等者，空等即觀照，假等即資成，中等即真性。直
X28n0589_p0526a14║就一界十如論於三軌，今但明凡心一念即皆具十
X28n0589_p0526a15║法界，一一界悉有煩惱性相、惡業性相、苦道性相。若
X28n0589_p0526a16║有無明煩惱性相，即是智慧觀照性相。何者？以迷明
X28n0589_p0526a17║故起無明，若解無明即是於明。大經云：無明轉即變
X28n0589_p0526a18║為明。淨名云：無明即是明。當知不離無明而有於明，
X28n0589_p0526a19║如冰是水、如水是氷。又凡夫心一念即具十界，悉有
X28n0589_p0526a20║惡業性相，秖惡性相即善性相，由惡有善、離惡無善，
X28n0589_p0526a21║翻於諸惡即善資成。如竹中有火，性未即是火事，故
X28n0589_p0526a22║有而不燒，遇緣事成，即能燒物；惡即是善，未即是事，
X28n0589_p0526a23║遇緣成事，即能翻惡。如竹有火，火出還燒竹；惡中有
X28n0589_p0526a24║善，善成還破惡。故即惡性相是善性相也。凡夫一念
X28n0589_p0526b01║皆有十界識、名色等苦道性相，迷此苦道，生死浩然。
X28n0589_p0526b02║此是迷法身為苦道，不離苦道別有法身，如迷南為
X28n0589_p0526b03║北，無別南也。若悟生死即是法身，故云苦道性相即
X28n0589_p0526b04║是法身性相也。夫有心者，皆有三道性相，即是三軌
X28n0589_p0526b05║性相。故淨名云：煩惱之儔，為如來種。此之謂也。若言
X28n0589_p0526b06║如是力、如是作者，菩提心發也，即是真性等萌動。如
X28n0589_p0526b07║是因者，即是觀照萌動；如是緣者，即是資成萌動；如
X28n0589_p0526b08║是果者，由觀照萌動成習因，感得般若習果滿也；如
X28n0589_p0526b09║是報者，由資成萌動為緣因，感得解脫報果滿也。果
X28n0589_p0526b10║報滿故，法身亦滿，是為三德究竟滿，名秘密藏。本末
X28n0589_p0526b11║等者，性德三軌冥伏，不縱不橫；修德三軌彰顯，不縱
X28n0589_p0526b12║不橫。冥伏如等、數等、妙等，彰顯如等、數等、妙等，故言
X28n0589_p0526b13║等也。亦是空等、假等、中等。
X28n0589_p0526b14║類通者，前以三軌之法，從始至終，即是豎通無礙。今
X28n0589_p0526b15║欲橫通諸法，悉使無礙，類通諸三法。何者？赴緣名異，
X28n0589_p0526b16║得意義同。粗通十條，餘者可領。三道、三識、三佛性、三
X28n0589_p0526b17║般若、三菩提、三大乘、三身、三涅槃、三寶、三德，諸三法
X28n0589_p0526b18║無量。止用十者，舉其大要，明始終耳。三道輪迴，生死
X28n0589_p0526b19║本法，故為初。若欲逆生死流，須解三識，知三佛性，起
X28n0589_p0526b20║三智慧，發三菩提心，行三大乘，證三身，成三涅槃。是
X28n0589_p0526b21║三寶利益一切化緣，盡入於三德，住秘密藏。類通三
X28n0589_p0526b22║道者，真性軌即苦道，觀照軌即煩惱道，資成軌即業
X28n0589_p0526b23║道。六即（云云）。三識者，菴摩羅識即真性軌，阿梨耶識
X28n0589_p0526b24║即觀照軌，阿陀那識即資成軌。三佛性者，真性軌即
X28n0589_p0526c01║正因性，觀照軌即了因性，資成軌即緣因性。三般若
X28n0589_p0526c02║者，真性是實相般若，觀照是觀照般若，資成是文字
X28n0589_p0526c03║般若。三菩提者，真性即實相菩提，觀照即實智菩提，
X28n0589_p0526c04║資成即方便菩提。三大乘者，真性即理乘，觀照即隨
X28n0589_p0526c05║乘，資成即得乘。三身者，真性即法身，觀照即報身，資
X28n0589_p0526c06║成即應身。三涅槃者，真性即性淨涅槃，觀照即圓淨
X28n0589_p0526c07║涅槃，資成即方便淨涅槃。一體三寶者，真性即法寶，
X28n0589_p0526c08║觀照即佛寶，資成即僧寶。三德者，真性即法身德，觀
X28n0589_p0526c09║照即般若德，資成即解脫德。若三德縱橫即麤，不縱
X28n0589_p0526c10║不橫即妙。已上皆約六即（云云）。此五番明妙，從因至
X28n0589_p0526c11║果，以辨自行。妙半如意珠竟。
X28n0589_p0526c12║
X28n0589_p0526c13║妙法蓮華經玄義節要卷上