X28n0590_p0542c01║
X28n0590_p0542c02║No. 590
X28n0590_p0542c03║玅法蓮華經玄義輯略
X28n0590_p0542c04║
X28n0590_p0542c05║天台山幽溪沙門　傳燈　錄
X28n0590_p0542c06║天台智者大師以五章玄義解釋經題，題下義旨，罄
X28n0590_p0542c07║無不盡。言五章者：一、釋名；二、辨體；三、明宗；四、論用；五、
X28n0590_p0542c08║判教。釋此五章，有通有別，通則七番共解，別則五章
X28n0590_p0542c09║各說，例如利鈍，須廣略二門也。言七番共解者：一、標
X28n0590_p0542c10║章；二、引證；三、生起；四、開合；五、料簡；六、觀心；七、會異。標
X28n0590_p0542c11║章令易憶持，起念心故；引證佛語，起信心故；生起使
X28n0590_p0542c12║不雜亂，起定心故；開合、料簡、會異等，起慧心故；觀心
X28n0590_p0542c13║即聞即行，起精進心故。五心立，成五根，排五障，成五
X28n0590_p0542c14║力，乃至入三解脫門。略說七重，共意如此。廣解五章
X28n0590_p0542c15║者，一一廣起五心、五根，令開示悟入佛之知見耳。如
X28n0590_p0542c16║是等義，備在玅玄，今輙錄彼五章大略。
X28n0590_p0542c17║初釋名為三：初判通別，二定前後，三略正解。初判通
X28n0590_p0542c18║別者，玅法蓮華名異眾典，別也；俱稱為經，通也。立此
X28n0590_p0542c19║二名凡約三意，謂教、行、理。從緣故教別，從說故教通；
X28n0590_p0542c20║從能契故行別，從所契故行通；理從名故別，名從理
X28n0590_p0542c21║故通。此略說也。若廣說者，夫教本應機，機宜不同故
X28n0590_p0542c22║部部別異，金口梵聲通是佛說，故通別二名也。約行
X28n0590_p0542c23║者，泥洹真法寶，眾生以種種門入，如五百比丘各說
X28n0590_p0542c24║身因，佛言無非正說；三十二菩薩各入不二法門，文
X28n0590_p0543a01║殊稱善。大論明阿那波那皆是摩訶衍，以不可得故。
X28n0590_p0543a02║當知從行則別，所契則同。求那䟦摩云：諸論各異端，
X28n0590_p0543a03║修行理無二（云云）。約理者，理則不二，名字非一。智度
X28n0590_p0543a04║論云：般若是一法，佛說種種名。大經云：解脫亦爾，多
X28n0590_p0543a05║諸名字。如天帝釋有千種名，名多故別，理一故通。今
X28n0590_p0543a06║稱玅法之經，即是教之通別；各賜諸子等一大車，乘
X28n0590_p0543a07║是寶乘直至道場，即是行之通別；或言實相，或言佛
X28n0590_p0543a08║知見、大乘家業、一地實事、寶所繫珠、平等大慧等，是
X28n0590_p0543a09║理之通別。約此三義故立兩名也。
X28n0590_p0543a10║二、定玅法前後者，若從義便，應先明法，却論其玅。下
X28n0590_p0543a11║文云：我法玅難思。若從名便，應先玅次法。如欲美彼，
X28n0590_p0543a12║稱為好人；篤論無人，何所稱好？必應先人後好。今題
X28n0590_p0543a13║從名便故，先玅後法；解釋義便故，先法後玅。雖復前
X28n0590_p0543a14║後，亦不相乖。
X28n0590_p0543a15║三、略正解，為二：初、略解別名；次、略釋通名。初、解別名，
X28n0590_p0543a16║為二：先、釋玅法；次、釋蓮華。玅法又二：先、法；次、玅。
X28n0590_p0543a17║法者，南嶽師云：法有三，謂眾生法、佛法、心法。眾生法
X28n0590_p0543a18║者，經云：所謂諸法有如是相、如是性、如是體、如是力、
X28n0590_p0543a19║如是作、如是因、如是緣、如是果、如是報、如是本末究
X28n0590_p0543a20║竟等。天台師云：依義讀文，凡有三轉：一云是相如、是
X28n0590_p0543a21║性如，乃至是報如。二云如是相、如是性，乃至如是報。
X28n0590_p0543a22║三云相如是、性如是，乃至報如是。若皆稱如者，如名
X28n0590_p0543a23║不異，即空義也。若作如是相、如是性者，點空性相，名
X28n0590_p0543a24║字施設，邐迤不同，即假義也。若作相如是者，如於中
X28n0590_p0543b01║道，實相之是，即中義也。分別令易解，故明空假中。得
X28n0590_p0543b02║意為言，空即假中。約如明空，一空一切空。點如明相，
X28n0590_p0543b03║一假一切假。就是論中，一中一切中。非一二三，而一
X28n0590_p0543b04║二三，不縱不橫，名為實相。唯佛與佛，究竟此法，是十
X28n0590_p0543b05║法攝一切法。若依義，便作三意分別。若依讀，便當依
X28n0590_p0543b06║偈文云：如是大果報，種種性相義（云云）。昔光宅法師，
X28n0590_p0543b07║以前五如是為權，屬凡夫。次四如是為實，屬聖人。後
X28n0590_p0543b08║一如是，總結權實。引偈證云：如是大果報，大故知是
X28n0590_p0543b09║實。種種性相，故知是權。天台師云：今恐不爾。大義有
X28n0590_p0543b10║三：大、多、勝。若取大為實者，亦應取多取勝。種種之名，
X28n0590_p0543b11║豈非多義？若言權屬凡夫，凡夫何意無實？若實屬聖
X28n0590_p0543b12║人，聖人何意無權？如此抑沒，義不可依。今明權實者，
X28n0590_p0543b13║以十如是約十法界為六道四聖也。皆稱法界者，其
X28n0590_p0543b14║意有三十數皆依法界，法界外更無復法能所合稱，
X28n0590_p0543b15║故言十法界也。二、此十種法分齊不同，因果隔別、凡
X28n0590_p0543b16║聖有異，故加之以界也。三、此十皆即法界攝一切法，
X28n0590_p0543b17║一切法趣地獄是趣不過，當體即理更無所依，故名
X28n0590_p0543b18║法界。乃至佛法界亦復如是。若十數依法界者，能依
X28n0590_p0543b19║所依即入空界也。十界界隔者，即假界也。十數皆法
X28n0590_p0543b20║界者，即中界也。欲令易解，如此分別得意為言，空即
X28n0590_p0543b21║假中無一二三如前（云云）。此一法界具十如是，十法
X28n0590_p0543b22║界具百如是，又一法界具九法界，則有百界十如是。
X28n0590_p0543b23║束為五差：一惡、二善、三二乘、四菩薩、五佛。判為二法：
X28n0590_p0543b24║前四是權法，後一是實法。細論各具權實，且依兩義。
X28n0590_p0543c01║然此權實不可思議，乃是三世諸佛二智之境。以此
X28n0590_p0543c02║為境，何法不收（非但即諸世諦而已）？此境發智，何智不發（非但觸事
X28n0590_p0543c03║而真而已）？故文云諸法諸法者，是所照境廣也。唯佛與佛
X28n0590_p0543c04║乃能究盡者，明能照智深窮邊盡底也。其智慧門難
X28n0590_p0543c05║解難入者，歎境玅也。我所得智慧微玅最第一者，歎
X28n0590_p0543c06║智與境相稱也。方便品長行略說此法，後開示悟入
X28n0590_p0543c07║廣說此法，火宅譬喻此法，信解領解此法，長者付子
X28n0590_p0543c08║此法，藥草述成此法，化城引入此法，如是等種種秪
X28n0590_p0543c09║名十如權實法耳。如來洞達，究十法底，盡十法邊，明
X28n0590_p0543c10║識眾生種非種、芽非芽、熟不熟、可度脫不可度脫，如
X28n0590_p0543c11║實知之，無有錯謬。殃掘摩羅雖是惡人，實性相熟，即
X28n0590_p0543c12║時得度；四禪比丘雖是善人，惡性相熟，即不堪度。當
X28n0590_p0543c13║知眾生之法不可思議，雖實而權，雖權而實，實權相
X28n0590_p0543c14║即，不可思議。不可以牛羊眼觀視眾生，不可以凡夫
X28n0590_p0543c15║心評量眾生，智如如來乃可評量。何以故？眾生法玅
X28n0590_p0543c16║故。故經云：欲令眾生開示悟入佛之知見。若眾生無
X28n0590_p0543c17║佛知見，何所論開？當知佛之知見蘊在眾生也。佛法
X28n0590_p0543c18║者，佛豈有別法？秪百界千如是佛境界，唯佛與佛究
X28n0590_p0543c19║竟斯理。如函大，葢亦隨大，以無邊佛智照廣大佛境，
X28n0590_p0543c20║到其源底，名隨自意法也。若照九法性相本末，纖芥
X28n0590_p0543c21║不遺，名隨他意法。從二法本，垂十界迹，或示己身，或
X28n0590_p0543c22║示他身，或說自意語，或說他意語。自意、他意不可思
X28n0590_p0543c23║議，己身、他身微玅寂絕，皆非權非實，而能應於九界
X28n0590_p0543c24║之權、一界之實，而於佛法無有損減，諸佛之法豈不
X28n0590_p0544a01║玅耶？故經云：止止不須說，我法玅難思。佛法不出權
X28n0590_p0544a02║實，是法甚微玅，難見難可了。一切眾生類無能知佛
X28n0590_p0544a03║者，即實智玅也；及佛諸餘法亦無能測者，即佛權智
X28n0590_p0544a04║玅也。如是二法，唯佛與佛，乃能究盡諸法實相，是名
X28n0590_p0544a05║佛法玅也。心法者，前所明法，豈得異心？但眾生法太
X28n0590_p0544a06║廣，佛法太高，於初學為難。然心佛及眾生，是三無差
X28n0590_p0544a07║別，觀心則易。涅槃云：一切眾生，具足上定。上定者，謂
X28n0590_p0544a08║佛性也。能觀心性，名為上定。上能兼下，即攝得眾生
X28n0590_p0544a09║法也。華嚴云：遊心法界如虗空，則知諸佛之境界。法
X28n0590_p0544a10║界即中也，虗空即空也，心佛即假也。三種具，即佛境
X28n0590_p0544a11║界也。是為觀心，仍具佛法。又遊心法界者，觀根塵相
X28n0590_p0544a12║對，一念心起，於十界中，必屬一界。若屬一界，即具百
X28n0590_p0544a13║界千法，於一念中，悉皆備足。此心幻師，於一日夜，常
X28n0590_p0544a14║造種種眾生，種種五陰，種種國土，所謂地獄假實國
X28n0590_p0544a15║土，乃至佛假實國土。行人當自選擇，何道可從？又如
X28n0590_p0544a16║虗空者，觀心自生心，不須藉緣。藉緣有心，心無生力。
X28n0590_p0544a17║心無生力，緣亦無生。心緣各無，合云何有？合尚叵得，
X28n0590_p0544a18║離則不生。尚無一生，況有百界千法也？以心空故，從
X28n0590_p0544a19║心所生，一切皆空。此空亦空，若空非空。點空設假，假
X28n0590_p0544a20║亦非假。無假無空，畢竟清淨。又復佛境界者，上等佛
X28n0590_p0544a21║法，下等眾生法。故經云：修攝其心，觀一切法，不動不
X28n0590_p0544a22║退。淨名云：諸佛解脫，當於眾生心行中求。華嚴云：心
X28n0590_p0544a23║佛及眾生，是三無差別。破心微塵，出大千經卷，是名
X28n0590_p0544a24║心法玅也。釋法竟。
X28n0590_p0544b01║二、明玅者：一、通釋；二、別釋。通又為二：一、相待；二、絕待。
X28n0590_p0544b02║相待論玅者，待半字為麤，明滿字為玅，亦是常無常、
X28n0590_p0544b03║大小相待為麤玅也。淨名云：說法不有亦不無，以因
X28n0590_p0544b04║緣故諸法生。即是明滿字也。始坐佛樹力降魔，得甘
X28n0590_p0544b05║露滅覺道成，即提昔之半待出於滿也。般若云：於閻
X28n0590_p0544b06║浮提見第三法輪轉。亦是對鹿苑為一，待般若為第
X28n0590_p0544b07║二也。涅槃云：昔於波羅柰初轉法輪，今於尸城復轉
X28n0590_p0544b08║法輪。眾經皆共以鹿苑為半、為小、為麤，待此明滿大
X28n0590_p0544b09║玅，其義是同。今法華明昔於波羅奈轉四諦法輪、五
X28n0590_p0544b10║眾之生滅，今復轉最玅無上之法輪，此亦待鹿苑為
X28n0590_p0544b11║麤，法華為玅。玅義皆同，待麤亦等，文義在此也。問：齊
X28n0590_p0544b12║方等來，滿理無殊者，悉應稱玅。答：今亦不尅教定時，
X28n0590_p0544b13║那忽云齊方等耶？縱令爾者，別有所以。何者？利根菩
X28n0590_p0544b14║薩於彼入玅，與法華不異；鈍根菩薩及二乘人猶帶
X28n0590_p0544b15║方便，諸味調伏。方等帶生蘇論玅以待麤，般若帶熟
X28n0590_p0544b16║蘇論玅以待麤。今經無二味方便，純真醍醐論玅以
X28n0590_p0544b17║待麤。此玅彼玅，玅義無殊，但以帶方便、不帶方便為
X28n0590_p0544b18║異耳。復次，三藏但半字生滅門，不能通滿理，故名為
X28n0590_p0544b19║麤；滿字是不生不滅門，能通滿理，故名為玅。能通滿
X28n0590_p0544b20║理復有二種：一、帶方便通滿理；二、直顯滿理。方等、般
X28n0590_p0544b21║若帶方便通滿理，今經直顯滿理。故中論云：為鈍根
X28n0590_p0544b22║弟子說因緣生滅相，為利根弟子說因緣不生滅相
X28n0590_p0544b23║（云云）。中論偈云：因緣所生法，我說即是空，亦名為假
X28n0590_p0544b24║名，亦名中道義。若不即空，為通真方便，是故言麤；若
X28n0590_p0544c01║能即空，是通中方便。通中方便若帶即空即假通中
X28n0590_p0544c02║者，麤；不帶空假直通中者，玅（云云）。問：乳至醍醐，同稱
X28n0590_p0544c03║為滿，是義云何？答：今以譬解。譬如官有三航及以私
X28n0590_p0544c04║航，從於此岸度人彼岸。乳教如大、中兩航，共度人彼
X28n0590_p0544c05║岸；酪教如私航，度人中洲。生蘇如四種小航，與私航
X28n0590_p0544c06║度人於中洲，兩航度人於彼岸。熟蘇如三航：一航中
X28n0590_p0544c07║州，二航彼岸；醍醐如大航，度人彼岸。三航同是官物，
X28n0590_p0544c08║故俱稱滿；私航非官物，是故言半。官物之中，二航小，
X28n0590_p0544c09║所容葢寡；大航壯麗，容載倍多，獨稱為玅。智者以譬
X28n0590_p0544c10║喻得解也。
X28n0590_p0544c11║二、絕待明玅者，為四：一、隨情三假法起，若入真諦，待
X28n0590_p0544c12║對即絕。故身子云：吾聞解脫之中，無有言說。此三藏
X28n0590_p0544c13║經中絕待意也。二、若隨理三假，一切世間皆如幻化，
X28n0590_p0544c14║即事而真，無有一事而非真者，更待何物為不真耶？
X28n0590_p0544c15║望彼三藏，絕還不絕。即事而真，乃是絕待。此通教絕
X28n0590_p0544c16║待也。三、別教若起，望即真之絕，還是世諦。何者非大？
X28n0590_p0544c17║涅槃猶是生死，世諦絕還有待。若入別教中道，待則
X28n0590_p0544c18║絕矣。四、圓教若起，說無分別法，即邊而中，無非佛法，
X28n0590_p0544c19║亡泯清淨，豈更佛法待於佛法、如來法界？故出法界
X28n0590_p0544c20║外，無復有法可相形比，待誰為麤？形誰得玅？無所可
X28n0590_p0544c21║待，亦無所絕，不知何名，強言為絕。大經云：大名不可
X28n0590_p0544c22║稱量，不可思議，故名為大。譬如虗空，不因小空，名為
X28n0590_p0544c23║大也。涅槃亦爾，不因小相，名大涅槃。玅亦如是，玅名
X28n0590_p0544c24║不可思議，不因於麤，而名為玅。若謂定有法界廣大
X28n0590_p0545a01║獨絕者，此則大有所有，何謂為絕？今法界清淨，非見
X28n0590_p0545a02║聞覺知，不可說示。文云：止！止！不須說。即是絕言。我法
X28n0590_p0545a03║玅難思，即是絕思。又云：是法不可示，言辭相寂滅。亦
X28n0590_p0545a04║是絕歎之文。不可以待示，不可以絕示，滅待滅絕，故
X28n0590_p0545a05║言寂滅。又云：一切諸法常寂滅相，終歸於空。此空亦
X28n0590_p0545a06║空，則無待絕。中論云：若法為待成，是法還成待。今則
X28n0590_p0545a07║無因待，亦無所成。法華首云：既得無生忍，亦不生無
X28n0590_p0545a08║生，無生即無生。是名絕待。降此已外，若更作者，絕何
X28n0590_p0545a09║物？顯何理？流浪無窮，則墮戲論，乃是迷情分別。絕待
X28n0590_p0545a10║不絕，非絕非待，待於亦待亦絕，言語相逐，永無絕矣。
X28n0590_p0545a11║何者？言語從覺觀生，心慮不息，語何由絕？如痴犬逐
X28n0590_p0545a12║塊，徒自疲勞，塊終不絕。若能玅悟寰中，息覺觀風，心
X28n0590_p0545a13║水澄清，言思皆絕，如黠師子放塊逐人，塊本既除，塊
X28n0590_p0545a14║則絕矣。玅悟之時，洞知法界外無法而論絕者，約有
X28n0590_p0545a15║門明絕也，是絕亦絕；約空門明絕也，如快馬見鞭影，
X28n0590_p0545a16║無不得入，是名絕待玅也。用是兩玅，玅上三法。眾生
X28n0590_p0545a17║之法亦具二玅，稱之為玅；佛法、心法亦具二玅，稱之
X28n0590_p0545a18║為玅。若將上四種絕待約五味經者，乳教兩絕，酪教
X28n0590_p0545a19║一絕，生蘇四絕，熟蘇三絕。此經但有一絕，若開權絕
X28n0590_p0545a20║者，無不入一玅絕也。問：何意以絕釋玅？答：秪喚玅為
X28n0590_p0545a21║絕，絕是玅之異名，如世人稱絕能耳。又玅是能絕，麤
X28n0590_p0545a22║是所絕，此玅有絕麤之功，故舉絕以名玅。如迹中先
X28n0590_p0545a23║施方便之教，大教不得起；今大教若起，方便教絕，將
X28n0590_p0545a24║所絕以名於玅耳。又迹中大教既起，本地大教不得
X28n0590_p0545b01║興；今本地教興，迹中大教即絕。絕於迹大，功由本大，
X28n0590_p0545b02║將絕迹之大名於本大，故言絕也。又本教若興，觀心
X28n0590_p0545b03║之玅不得起；今入觀玅寂，言語道斷，本教即絕。絕由
X28n0590_p0545b04║於觀，將此絕名，名於觀玅。為顯此義，故以絕為玅。今
X28n0590_p0545b05║將迹之絕玅，玅上眾生法；將本地之絕玅，玅上佛法；
X28n0590_p0545b06║將觀心之絕玅，玅上心法。前四絕橫約四教，今三絕
X28n0590_p0545b07║橫約圓教（云云）。
X28n0590_p0545b08║昔四明祖師問學者曰：法華既顯一實，何故玄文
X28n0590_p0545b09║釋題而明二玅？門人自仁答曰：法華為開權顯實
X28n0590_p0545b10║之教，廼一代之所歸，五時之極唱，若不以二玅甄
X28n0590_p0545b11║之，則一乘顯實，玅義難彰矣。且初相待論判粗玅
X28n0590_p0545b12║者，彼此互形曰相，以他望己為待，葢待前四時七
X28n0590_p0545b13║教之麤，方顯法華一乘之玅。良以昔日諸經機緣
X28n0590_p0545b14║未熟，部味教觀兼但對帶，不若法華淳圓絕玅，是
X28n0590_p0545b15║故為麤。故經云：正直捨方便，但說無上道。已今當
X28n0590_p0545b16║說此法華經最為第一，以故此經純一無雜，獨得
X28n0590_p0545b17║玅名，良有以也。次絕待論開麤顯玅者，絕前諸麤，
X28n0590_p0545b18║無可形待也。葢以法華之玅有絕麤之功，故使昔
X28n0590_p0545b19║日四時七教之麤，一經開顯，以一玅乘貫而絕之。
X28n0590_p0545b20║麤即是玅，玅外無麤；權即是實，實外無權。譬如神
X28n0590_p0545b21║仙九轉丹砂，點鐵成金，一成真金，不復為鐵。故經
X28n0590_p0545b22║曰：決了聲聞法，是諸經之王，指汝所行，是菩薩道。
X28n0590_p0545b23║開方便門，示真實相，一開之後，無所間然，無小無
X28n0590_p0545b24║大，咸歸佛界，一切諸法皆是佛法，更無餘乘，直顯
X28n0590_p0545c01║一實，是名絕待論玅也。然此二玅若非相待以判，
X28n0590_p0545c02║則不顯法華超過諸說；若非絕待以開，則不知法
X28n0590_p0545c03║華玅一切法。解釋一題，陳茲二玅，茲所謂抗折百
X28n0590_p0545c04║家，超過諸說，其為吾祖乎！
X28n0590_p0545c05║通釋玅竟。別釋玅者，若鹿苑三麤、鷲頭一玅，皆迹中
X28n0590_p0545c06║之說，約迹開十重論玅。此玅有迹、有本，本據元初，元
X28n0590_p0545c07║初本玅，十重論玅。迹、本俱是教，依教作觀，觀復有十
X28n0590_p0545c08║重論玅。迹中有眾生法玅、佛法玅、心法玅，各十重，合
X28n0590_p0545c09║三十重。此與眾經論玅有同、有異，本中三十玅與眾
X28n0590_p0545c10║經一向異。此六十重，一一皆有待玅，絕玅則有一百
X28n0590_p0545c11║二十重。若破麤顯玅，即用上相待玅；若開麤顯玅，即
X28n0590_p0545c12║用上絕待玅（云云）。
X28n0590_p0545c13║釋籤云：本迹各十具列在文，若觀心十竝皆附在
X28n0590_p0545c14║諸文之末，或存或沒不別開章。既其觀心寄在諸
X28n0590_p0545c15║文之下，今但約迹本兩門各具十玅，義各攝於心
X28n0590_p0545c16║佛眾生。
X28n0590_p0545c17║迹中十玅者：一、境玅；二、智玅；三、行玅；四、位玅；五、三法
X28n0590_p0545c18║玅；六、感應玅；七、神通玅；八、說法玅；九、眷屬玅；十、功德
X28n0590_p0545c19║利益玅。云何境玅？謂十如境、因緣境、四諦境、三諦境、
X28n0590_p0545c20║二諦境、一諦境、無諦境等，是諸佛所師，故稱境玅。經
X28n0590_p0545c21║云：諸法如是相等，唯佛與佛乃能究盡諸法實相，實
X28n0590_p0545c22║相是佛智慧門。門即境也。又云：甚深微玅法，難見難
X28n0590_p0545c23║可了，我及十方佛，乃能知是相。即境玅也。智玅者，所
X28n0590_p0545c24║謂二十智、四菩提智、下智、中智、上智、上上智；七、權實
X28n0590_p0546a01║智；五、三智；一、如實智。以境玅故，智亦隨玅；以法常故，
X28n0590_p0546a02║諸佛亦常。函葢相稱，境智不可思議，故稱智玅。經云：
X28n0590_p0546a03║我所得智慧，微玅最第一。又以此玅慧求無上道，無
X28n0590_p0546a04║漏不思議，甚深微玅法，唯我知是相（云云）。即智玅也。
X28n0590_p0546a05║行玅者，謂增數行、次第五行、不次第五行，智導行故，
X28n0590_p0546a06║故言行玅。經云：本從無數佛，具足行諸道，行此諸道
X28n0590_p0546a07║已，道場得成果。又云：合掌以敬心，欲聞具足道。又諸
X28n0590_p0546a08║法從本來，常自寂滅相，佛子行道已，來世得作佛。即
X28n0590_p0546a09║行玅也。位玅者，謂三草位、二木位、一實位，玅行所契，
X28n0590_p0546a10║故言位玅。經初天雨四華，表住、行、向、地，開、示、悟、入，亦
X28n0590_p0546a11║是位義。乘是寶乘，遊於四方，四方是因位，直至道場
X28n0590_p0546a12║是果位，即位玅也。三法玅者，謂總三法、縱三法、橫三
X28n0590_p0546a13║法、不縱不橫三法、類通三法，皆秘密藏，故稱為玅。經
X28n0590_p0546a14║云：佛自住大乘，如其所得法，定慧力莊嚴。大乘即真
X28n0590_p0546a15║性，定即資成，慧即觀照，即三法玅也。感應玅者，謂四
X28n0590_p0546a16║句感應、三十六句感應、三十五感應、別圓感應，水不
X28n0590_p0546a17║上升，月不下降，一月一時普現眾水，諸佛不來，眾生
X28n0590_p0546a18║不往，慈善根力見如此事，故名感應玅。經云：我於三
X28n0590_p0546a19║七日，思惟如是事。又我以佛眼觀見六道眾生，又一
X28n0590_p0546a20║切眾生皆是吾子，又遙見其父踞師子床，即感應玅
X28n0590_p0546a21║也。神通玅者，謂報通、修通、作意通、體法通、無記化化
X28n0590_p0546a22║通，無謀之應，稱緣轉變，若遠、若近、若種、若熟、若脫，皆
X28n0590_p0546a23║為一乘，故言神通玅。經云：今佛世尊入于三昧，是不
X28n0590_p0546a24║可思議，現希有事。即神通玅也。說法玅者，謂說十二
X28n0590_p0546b01║部法、小部法、大部法、逗緣法、所詮法、圓詮法，如理圓
X28n0590_p0546b02║說，咸令眾生開示悟入佛之知見，故言說法玅。經云：
X28n0590_p0546b03║如來能種種分別巧說諸法，言辭柔軟，悅可眾心。身
X28n0590_p0546b04║子云：聞佛柔軟音，深遠甚微玅。又其所說皆悉到於
X28n0590_p0546b05║一切智地，又但說無上道，又已、今、當說最為難信難
X28n0590_p0546b06║解，即說法玅也。眷屬玅者，謂業眷屬、神通眷屬、願眷
X28n0590_p0546b07║屬、應眷屬，如陰雲籠月，群臣豪族前後圍繞，故言眷
X28n0590_p0546b08║屬玅。經云：但教化菩薩，無聲聞弟子。即眷屬玅也。利
X28n0590_p0546b09║益玅者，謂果益、因益、空益、假益、中益、變易益，猶如大
X28n0590_p0546b10║海能受龍雨，故名利益玅。經云：現在、未來若聞一句
X28n0590_p0546b11║一偈，皆與三菩提記。又須臾聞者，即得究竟三菩提。
X28n0590_p0546b12║又若以小乘化我，即墮慳貪，此事為不可。又終不令
X28n0590_p0546b13║一人獨得滅度，皆以如來滅度而滅度之，即利益玅
X28n0590_p0546b14║也。
X28n0590_p0546b15║本門十玅：一者、本因玅；二、本果玅；三、本國土玅；四、本
X28n0590_p0546b16║感應玅；五、本神通玅；六、本說法玅；七、本眷屬玅；八、本
X28n0590_p0546b17║涅槃玅；九、本壽命玅；十、本利益玅。一、本因玅者，如來
X28n0590_p0546b18║本初發菩提心行菩薩道所修因也。若十六王子在
X28n0590_p0546b19║大通佛時弘經結緣，皆是中間所作，非本因也。若娑
X28n0590_p0546b20║婆為墨，東行千界方下一點，點不點等盡抹為塵，一
X28n0590_p0546b21║塵一劫復過於是百千萬億那由他劫，彌勒補處以
X28n0590_p0546b22║出假智，直數世界尚不能知，況數其塵寧當得盡？特
X28n0590_p0546b23║是如來巧喻顯其長遠之相，況以世智巧歷算數也。
X28n0590_p0546b24║文云：我以佛眼觀彼久遠，猶若今也。唯佛能知如此
X28n0590_p0546c01║久遠，皆是迹因，非本因也。若留中間之因，於後難信，
X28n0590_p0546c02║是故法華拂迹除疑，權而非實。我本行菩薩道時不
X28n0590_p0546c03║在中間，過是已前所行道者名之為本，故名本因玅。
X28n0590_p0546c04║經云：我本行菩薩道，所成壽命今猶未盡。即是本之
X28n0590_p0546c05║行因玅也。本果玅者，本初所行圓玅之因，契得究竟
X28n0590_p0546c06║常樂我淨乃是本果，不取寂滅道場舍那成佛為本
X28n0590_p0546c07║果也。尚不取中間之果以為本果，況舍那始成云何
X28n0590_p0546c08║是本？但取成佛已來甚大久遠初證之果名本果玅。
X28n0590_p0546c09║經云：我實成佛已來無量無邊億那由他劫。又云：我
X28n0590_p0546c10║實成佛已來久遠若斯，但以方便教化眾生。作如此
X28n0590_p0546c11║說，即本果玅也。本國土玅者，本既成果，必有依國，今
X28n0590_p0546c12║既迹在同居，或在三土，中間亦有四土，本佛亦應有
X28n0590_p0546c13║土，復居何處？經云：自從是來，我常在此娑婆世界說
X28n0590_p0546c14║法教化。按此文者，實非今日迹中娑婆，亦非中間權
X28n0590_p0546c15║迹處所，乃是本之娑婆，即本國土玅也。本感應玅者，
X28n0590_p0546c16║既已成果，即有本時所證二十五三昧，慈悲誓願，機
X28n0590_p0546c17║感相關，能即寂而照，名本感應玅。經云：若有眾生來
X28n0590_p0546c18║至我所，我以佛眼觀其信等諸根利鈍。此即本時照
X28n0590_p0546c19║機之智，即本感應玅也。本神通玅者，亦是昔時所得
X28n0590_p0546c20║無記化化禪，與本因時諸慈悲合，施化所作神通，駭
X28n0590_p0546c21║動最初可度眾生，故言本神通玅。經云：如來秘密之
X28n0590_p0546c22║力。又中間文云：或示己身，或示他身，或說己事，或說
X28n0590_p0546c23║他事。即是垂形十界，作種種像，騐本亦然，即本神通
X28n0590_p0546c24║玅也。本說法玅者，即是往昔初坐道場，始成正覺，初
X28n0590_p0547a01║轉法輪，四辯所說之法，名本說法玅。經云：是諸菩薩
X28n0590_p0547a02║悉是我所化，令發大道心，今皆住不退，修學吾道法。
X28n0590_p0547a03║又中間或說己事、或說他事，騐本亦然，即本說玅法
X28n0590_p0547a04║也。本眷屬玅者，本時說法所被之人也。如下方住者，
X28n0590_p0547a05║彌勒不識，即本眷屬玅。經云：此諸菩薩身皆金色，下
X28n0590_p0547a06║方空中住，此等是我子，我從久遠來，教化是等眾。即
X28n0590_p0547a07║本眷屬玅也。本涅槃玅者，本時所證斷德涅槃，亦是
X28n0590_p0547a08║本時應處同居、方便二土。有緣既度，唱言入滅，即本
X28n0590_p0547a09║涅槃玅。經云：又復言其入於涅槃，如是皆以方便分
X28n0590_p0547a10║別。又云：今非入滅而便唱言當取滅度。化緣既訖而
X28n0590_p0547a11║唱入滅，中間既唱涅槃，例本亦有涅槃，即本涅槃玅
X28n0590_p0547a12║也。本壽命玅者，既唱入滅，則有長短、遠近、壽命，名本
X28n0590_p0547a13║壽命玅。經云：處處自說名字不同、年紀大小。年即壽
X28n0590_p0547a14║命，大小即長短、常無常也。中間既爾，本壽亦然，即本
X28n0590_p0547a15║壽命玅也。本利益玅者，本業、願、通、應等眷屬，八番、十
X28n0590_p0547a16║番饒益者，名本利益玅。經云：又以方便說微玅法，能
X28n0590_p0547a17║令眾生發歡喜心。即中間利益。又云：聞佛說壽命劫
X28n0590_p0547a18║數長遠，如是無量無邊阿僧祇眾生得大饒益。即迹
X28n0590_p0547a19║中之益。迹與中間既爾，例本亦然，即是本利益玅也。
X28n0590_p0547a20║略引迹本二十重玅，標章引證如此。若廣釋者，具
X28n0590_p0547a21║如玄文二卷之上至七卷之下（云云）。
X28n0590_p0547a22║釋玅法竟。次釋蓮華者，夫世間之華，有乎多種，或狂
X28n0590_p0547a23║華無果，或有果無華，或一華多果，或多華一果，或一
X28n0590_p0547a24║華一果，或前果後華，或前華後果。狂華無果，如牡丹
X28n0590_p0547b01║華等，喻外道空修梵行，無所克獲。有果無華，如廣州
X28n0590_p0547b02║有木名度，不華而實，喻外道計自然之果，此果無實。
X28n0590_p0547b03║一華多果，如胡麻等，喻凡夫供養父母，報在梵天。多
X28n0590_p0547b04║華一果，如桃李等，喻聲聞種種苦行，止得涅槃。一華
X28n0590_p0547b05║一果，如柿等，喻緣覺一遠離行，亦得涅槃。前果後華，
X28n0590_p0547b06║如爪稻等，喻須陀洹却後修道。前華後果可知，喻菩
X28n0590_p0547b07║薩先藉緣修，生後真修。此等皆是麤華，不以為喻。唯
X28n0590_p0547b08║此蓮華，華果俱多，可譬因含萬行，果圓萬德，故以為
X28n0590_p0547b09║譬。又餘華麤，喻九法界十如是因果；蓮華玅，喻佛法
X28n0590_p0547b10║界十如是因果。又以此華喻佛法界。迹本兩門，各有
X28n0590_p0547b11║三喻。喻迹者：一、華生必有於蓮，為蓮而華，蓮不可見，
X28n0590_p0547b12║此譬約實明權，意在於實，無能知者。經云：我意難可
X28n0590_p0547b13║測，無能發問者。又云：隨宜說法，意趣難解。二、華開故
X28n0590_p0547b14║蓮現，而須華養蓮，譬權中有實，而不能知。今開權顯
X28n0590_p0547b15║實，意須於權。廣識恒河沙佛法者，秪為成實，使深識
X28n0590_p0547b16║佛知見耳。三、華落蓮成，即喻廢三顯一，唯一佛乘直
X28n0590_p0547b17║至道場。菩薩有行，見不了了，但如華開。諸佛以不行
X28n0590_p0547b18║故，見則了了，譬如華落蓮成。此三譬迹門，從初方便
X28n0590_p0547b19║引入大乘，終竟圓滿也。又三譬本門者：一、華必有蓮，
X28n0590_p0547b20║譬迹必有本。迹含於本，意雖在本，佛旨難知，彌勒不
X28n0590_p0547b21║識。二、華開蓮現，譬開迹顯本。意在於迹，能令菩薩識
X28n0590_p0547b22║佛方便。既識迹已，不識於本，增道損生。三、華落蓮成，
X28n0590_p0547b23║譬廢迹顯本。既識本已，不復迷迹，但於法身修道，圓
X28n0590_p0547b24║滿上地也。此三譬譬本門，始從初開，終至本地。二門
X28n0590_p0547c01║六譬，各有所擬。初重約佛界十如，施出九界十如。次
X28n0590_p0547c02║重開九界十如，顯佛界十如。三重廢九界十如，成佛
X28n0590_p0547c03║界十如。三譬攝得迹門始終盡。若得此意，十二因緣、
X28n0590_p0547c04║四諦、三諦等智行位，乃至功德利益，亦用此譬譬之
X28n0590_p0547c05║（云云）。第四重約本佛界十如，施出迹中佛界十如。第
X28n0590_p0547c06║五重開迹中佛界十如，顯出本中佛界十如。第六重
X28n0590_p0547c07║廢迹中佛界十如，成本中佛界十如。始終圓滿，開合
X28n0590_p0547c08║具足，是為少分以蓮華為譬也。
X28n0590_p0547c09║多分譬者，譬如石蓮，烏皮在外白肉在內，四微為質
X28n0590_p0547c10║卷荷欲生，微細眾具開華布須，蓮實房成初後不異，
X28n0590_p0547c11║蓮華始終十義具足，譬佛界眾生始自無明終至佛
X28n0590_p0547c12║果，十如是法無有缺減，此總譬也。若別譬者，譬如石
X28n0590_p0547c13║蓮，黑則叵染硬則叵壞，不方不圓不生不滅，劫初無
X28n0590_p0547c14║種故不生，今不異初故不滅，是名蓮子相。一切眾生
X28n0590_p0547c15║自性清淨心亦復如是，不為客塵所染生死重積，而
X28n0590_p0547c16║心性不住不動不生不滅，即是佛界。如是相淨，名曰
X28n0590_p0547c17║一切眾生即菩提相，即其義也。譬如蓮子，雖復烏皮
X28n0590_p0547c18║污泥之中白肉不改，一切眾生了因智慧亦復如是，
X28n0590_p0547c19║五住淤泥生死果報，一切智性猶在不失，是名佛界。
X28n0590_p0547c20║如是性故，言煩惱即菩提。又諸法不生般若生，即其
X28n0590_p0547c21║義也。譬如蓮子，在淤泥中而四微不污，是名蓮子體。
X28n0590_p0547c22║一切眾生正因佛性亦復如是，常樂我淨不動不壞，
X28n0590_p0547c23║名佛界如是體。大經言：是味真正停留在山，草木叢
X28n0590_p0547c24║林不能覆滅。即其義也。譬如蓮子，為皮殻所籠為泥
X28n0590_p0548a01║所沒，卷荷在心而有生長之氣，一切眾生心亦如是，
X28n0590_p0548a02║雖苦果所縛，集惑所沈，而能於中發菩提心，甚大雄
X28n0590_p0548a03║猛，如獅子乳，如獅子筋弦，是名佛界如是力。經言：若
X28n0590_p0548a04║發菩提心，動無邊生死，破無始有輪。閻浮人未見果，
X28n0590_p0548a05║而能勇猛發心也。譬如蓮子，雖復微小，烏皮之內，具
X28n0590_p0548a06║有根、莖、華、葉、鬚、臺，眾具頓足，是名蓮子如是作。一切
X28n0590_p0548a07║眾生初發菩提心，亦復如是，明解決定，慈悲誓願，上
X28n0590_p0548a08║求下化，誓取成就，志不疲退，是名佛界如是作。華首
X28n0590_p0548a09║經言：一切諸功德，皆在初心中。即其義也。譬如蓮子，
X28n0590_p0548a10║根依淤泥，而華處虗空，風日照動，晝夜增長，榮耀頓
X28n0590_p0548a11║足。一切眾生亦復如是，從無明際，發菩提心，修菩薩
X28n0590_p0548a12║行，出離生死，入法性中，因行成就，值於佛日，被神通
X28n0590_p0548a13║風，其心念念入薩婆若海，此名佛界如是因。經言：於
X28n0590_p0548a14║無量劫所作功德，不如五莖蓮華上然燈佛得功德
X28n0590_p0548a15║多，此是真因成就。即其義也。譬如蓮華，鬚蕋圍繞，在
X28n0590_p0548a16║華內蓮外，此名蓮華如是緣。菩薩亦復如是，於真因
X28n0590_p0548a17║中，具足萬行六波羅蜜，一行一切行，資助於因，如鬚
X28n0590_p0548a18║在華內。若得果時，眾行休息，如鬚在蓮外，是名佛界
X28n0590_p0548a19║如是緣。經言：盡行諸佛所有道法。即其義也。譬如蓮
X28n0590_p0548a20║華，華成結蓮，而華葉零落，臺子成實，此名蓮子如是
X28n0590_p0548a21║果。菩薩亦復如是，真因所感無上菩提，大果圓滿，究
X28n0590_p0548a22║竟成實，是名佛界如是果。故經言佛子行道已，來世
X28n0590_p0548a23║得作佛，即其義也。譬如蓮實，房臺包遶，此名蓮子如
X28n0590_p0548a24║是報。菩薩亦復如是，大果圓滿，無上報足，習果之果
X28n0590_p0548b01║依於報果，如實依臺。經言如是大果報，久修業所得，
X28n0590_p0548b02║即其義也。譬如泥蓮四微處，空蓮四微初後不異，此
X28n0590_p0548b03║名蓮子本末等。一切眾生亦復如是，本有四德隱，名
X28n0590_p0548b04║如來藏；修成四德顯，名為法身。性德、修德，常、樂、我、淨，
X28n0590_p0548b05║一而無二，是為佛界十如本末究竟等。經言眾生如
X28n0590_p0548b06║佛如，一如無二如，即其義也。是用蓮華譬十如境竟。
X28n0590_p0548b07║次用蓮華譬十二因緣者，淤泥、水草、重復，通如上說
X28n0590_p0548b08║也，即是無明支；種子能生力，即是行支；內有卷荷，華
X28n0590_p0548b09║鬚備具，即是識、名色、六入、觸、受支；含潤愛、取、有支；團
X28n0590_p0548b10║圓盤屈，不能得出，即是老死支；若能芽鋒萌動，鑽烏
X28n0590_p0548b11║皮破，即是無明滅；不復在烏皮內生，即是諸行滅；出
X28n0590_p0548b12║㲉，即是老死滅。此譬四種十二因緣也。
X28n0590_p0548b13║次用蓮華譬四諦者，烏皮譬界內苦，白肉譬界內集，
X28n0590_p0548b14║泥譬界外集，水譬界外苦，道滅可知，此通譬四種四
X28n0590_p0548b15║諦也。次用蓮華譬二諦者，蓮藕莖葉等譬俗，蓮藕莖
X28n0590_p0548b16║孔空譬真，此通譬七種二諦也。次用蓮華譬三諦者，
X28n0590_p0548b17║真俗如前，四微擬常樂我淨，譬中道第一義諦，此通
X28n0590_p0548b18║譬五種三諦也。四微無生無滅譬一實諦，劫初無生
X28n0590_p0548b19║今時無滅譬無諦無說也。用蓮華譬境玅竟。
X28n0590_p0548b20║次更譬九玅者，內有生性，譬中智玅；卷荷生性，譬空
X28n0590_p0548b21║智玅；鬚葉生性，譬假智玅；蓮臺四微生性，譬中智玅。
X28n0590_p0548b22║此三生性，譬一心三智玅也。蓮子雖小，備有根、莖、華、
X28n0590_p0548b23║葉，譬行玅。莖即慈悲，葉即智慧，鬚即三昧，開敷即解
X28n0590_p0548b24║脫。又葉以譬三慈者，覆水青葉，譬眾生緣慈；覆水黃
X28n0590_p0548c01║葉，譬法緣慈；倚葉，譬無緣慈。倚荷若出，蓮生不久；無
X28n0590_p0548c02║緣慈成，得記不久。又根、華、子、葉利益人，蜂即檀香，氣
X28n0590_p0548c03║即尸生，泥不辱即忍，增長則精進，柔濕即禪，不污即
X28n0590_p0548c04║慧，齊此譬行玅也。蓮譬理即位，芽鑽皮麤住位，芽出
X28n0590_p0548c05║皮細住位，鑽泥欲定位，齊泥未到位，出泥在水四禪
X28n0590_p0548c06║位，禪定如水，能洗欲塵，處水增長，譬無色位，齊此譬
X28n0590_p0548c07║觀行。蓮華出水，譬破見思相似蓮華十信位；處空含
X28n0590_p0548c08║而欲敷，譬十住位；鬚臺可識，譬十行位；隨日開迴，譬
X28n0590_p0548c09║十回向位；敷舒成就，荷負蜂蝶，譬十地位；鬚葉零落，
X28n0590_p0548c10║房子獨在，譬休息眾行，玅覺圓滿，果上無事，真常湛
X28n0590_p0548c11║然，此皆譬位玅也。蓮有四微，譬真性軌；蓮房內虗，莖
X28n0590_p0548c12║藕中空，譬觀照軌；臺鬚圍繞，譬資成軌，此譬三法乘
X28n0590_p0548c13║玅也。蓮成處空，影臨清水，譬顯機顯應；影臨濁水，譬
X28n0590_p0548c14║冥機冥應；影臨風浪之水，譬亦冥亦顯機應。大經云：
X28n0590_p0548c15║闇中樹影，夜影臨水，譬非冥非顯機應。此等譬感應
X28n0590_p0548c16║玅也。若風搖蓮華，東昂西倒，向南映北，下風則合，上
X28n0590_p0548c17║風則開者，即譬東涌西沒，中涌邊沒等，此譬地動瑞。
X28n0590_p0548c18║日暮華合，譬入定瑞。日出華開，譬說法瑞。遠望則紅，
X28n0590_p0548c19║近望則白，赤華青葉，相映輝赫，譬放光瑞。流芳徧野，
X28n0590_p0548c20║譬旃檀香風瑞。蕋粖飄颺，譬天雨華瑞。風雨飄洒，翻
X28n0590_p0548c21║珠相棠，譬天皷自然鳴瑞。此等皆譬神通玅也。華合
X28n0590_p0548c22║未開，譬隱一乘，分別說三。華葉正開，譬會三歸一，但
X28n0590_p0548c23║說一乘。華落蓮存，譬絕教冥理。若知如來常不說法，
X28n0590_p0548c24║乃名多聞。此等譬說法玅也。從一藕邊，更生一華，展
X28n0590_p0549a01║轉復生無邊蓮華，譬業生眷屬玅。從一蓮房，墮子在
X28n0590_p0549a02║泥，更生蓮華，展轉復生無量蓮華，譬神通眷屬玅。掘
X28n0590_p0549a03║移彼藕，採彼蓮子，種於此池，蓮華熾盛，譬願生眷屬
X28n0590_p0549a04║玅。彼池飛來，如遊絲薄霧，入於此池，蓮華熾盛，譬應
X28n0590_p0549a05║生眷屬玅。魚鼈噞喁其下，蜂蝶翔集其上，譬眾生果
X28n0590_p0549a06║報清涼之玅益。見者歡喜，譬於因益。採用其葉，譬三
X28n0590_p0549a07║草益。採用其華，譬玅小樹益。採用其蓮，譬大樹益。採
X28n0590_p0549a08║用其藕，譬玅實事益。此等譬功德利益。如是等譬，及
X28n0590_p0549a09║餘無量譬喻，以譬迹中十玅（云云）。
X28n0590_p0549a10║次譬本者，譬如一池，蓮華始熟，熟已墮落，投於泥水，
X28n0590_p0549a11║方復生長，乃至成熟，如是展轉，更生更熟，歲月既積，
X28n0590_p0549a12║遂徧大池，華田布滿。佛亦如是，本初修因，證果已竟，
X28n0590_p0549a13║為眾生故，更起方便，在生死中，示初發心，復示究竟，
X28n0590_p0549a14║數數生滅，無數百千，本地垂應，俯同凡俗，更修五行。
X28n0590_p0549a15║烏蓮更生莖葉，譬更修聖行；蓮子四微，稍稍增長，譬
X28n0590_p0549a16║更修天行；荷葉始生，譬更修梵行；蓮子墮泥，譬同諸
X28n0590_p0549a17║惡，更修病行；蓮荷始萌，譬同小善，更修孾兒行。如是
X28n0590_p0549a18║三世益物，不可稱計，徧滿法界，無非分身、垂迹、開迹、
X28n0590_p0549a19║廢迹等益（云云）。若非蓮華，何由徧喻諸法？若非玅法，
X28n0590_p0549a20║何由取喻蓮華？法譬雙辨，故稱玅法。蓮華經者，訓法
X28n0590_p0549a21║訓常，法則十界同尊，常則三世不易，復由聖人心口
X28n0590_p0549a22║所宣，故言經也。釋通別兩名竟。
X28n0590_p0549a23║第二顯體者，前釋名總說，文義浩漫；今頓點要理，正
X28n0590_p0549a24║顯經體，直辨真性。真性非無二軌，欲令易解，是故直
X28n0590_p0549b01║說；後顯宗用非無初軌，偏舉當名耳。夫體者，一部之
X28n0590_p0549b02║指歸，眾義之都會也。非但會之至難，亦乃說之不易。
X28n0590_p0549b03║文云：是法不可示，言辭相寂滅。大經云：不生不生不
X28n0590_p0549b04║可說。又云：有因緣故，亦可得說。今略錄三條初論體
X28n0590_p0549b05║意二正明體三引文證。
X28n0590_p0549b06║初論體意者，何意須用此體釋？論云：諸小乘經，若有
X28n0590_p0549b07║無常、無我、涅槃三印印之，即是佛說；修之得道，無三
X28n0590_p0549b08║法印，即是魔說。大乘經但有一法印，謂諸法實相，名
X28n0590_p0549b09║了義經，能得大道；若無實相印，是魔所說。故身子云：
X28n0590_p0549b10║世尊說實道，波旬無此事。何故小三大一？小乘明生
X28n0590_p0549b11║死與涅槃異，生死以無常為初印，無我為後印；二印
X28n0590_p0549b12║印說生死，涅槃但用一寂滅印，是故須三。大乘生死
X28n0590_p0549b13║即涅槃，涅槃即生死，不二不異。淨名曰：一切眾生常
X28n0590_p0549b14║寂滅相，即大涅槃。又云：本自不生，今則無滅。本不生
X28n0590_p0549b15║者，則非無常、無我相；今則無滅者，則非小寂滅相，唯
X28n0590_p0549b16║是一實相。故言常寂滅相即大涅槃，但用一印也。此
X28n0590_p0549b17║大小印，印半滿經，外道不能雜，天魔不能破，如世文
X28n0590_p0549b18║符，得印可信。當知諸經畢定須得實相之印，乃得名
X28n0590_p0549b19║為了義也。
X28n0590_p0549b20║二、正顯體者，即一實相印也。三軌之中取真性軌，十
X28n0590_p0549b21║法界中取佛法界，十如是中取如是體，四種十二因
X28n0590_p0549b22║緣中取不思議不生不滅，十二支中取苦道即法身，
X28n0590_p0549b23║四種四諦中取無作四諦，於無作中唯取滅諦，七種
X28n0590_p0549b24║二諦中取五種二諦，五二諦中唯取真諦，五三諦中
X28n0590_p0549c01║取五中道第一義諦，諸一諦中取中道一實諦，諸無
X28n0590_p0549c02║諦中取中道無諦也。若得此意，就智妙中簡，乃至十
X28n0590_p0549c03║玅，一一簡出正體，例可知也。譬如梁柱綱紀一屋，非
X28n0590_p0549c04║梁非柱即屋內之空，柱梁譬以因果，非梁非柱譬以
X28n0590_p0549c05║實相，實相為體，非梁非柱也。屋若無空，無所容受，因
X28n0590_p0549c06║果無實相，無所成立。釋論云：若以無此空，一切無所
X28n0590_p0549c07║作。又如日月綱天，公臣輔主，日月可二，太虗空天不
X28n0590_p0549c08║可二也。臣將可多，主不可多也。為此義故，須簡出正
X28n0590_p0549c09║體，如三軌成乘，不縱不橫，不即不離。顯此義，便須簡
X28n0590_p0549c10║觀照等，唯指真性，當名正意分明。三軌既然，餘法例
X28n0590_p0549c11║爾。
X28n0590_p0549c12║三、引文證者，序品云：今佛放光明，助發實相義。又云：
X28n0590_p0549c13║諸法實相義，已為汝等說。方便品云：唯佛與佛乃能
X28n0590_p0549c14║究盡諸法實相。偈中云：諸佛法久後，要當說真實。又
X28n0590_p0549c15║云：我以相嚴身，為說實相印。身子領解云：世尊說實
X28n0590_p0549c16║道，波旬無此事。又云：安住實智中，我定當作佛。法師
X28n0590_p0549c17║品云：開方便門，示真實相。安樂行云：觀諸法如實相。
X28n0590_p0549c18║壽量品云：如來如實知見。普賢觀云：昔於靈山廣說
X28n0590_p0549c19║一實之道。又云：觀於一實境界。故知諸佛為大事因
X28n0590_p0549c20║緣出現於世，秪令眾生開佛知見，見此一實，非因果
X28n0590_p0549c21║之理耳。經文在茲，可為明證也。
X28n0590_p0549c22║第三明宗者，修行之喉衿，顯體之要蹊。如梁柱持屋，
X28n0590_p0549c23║結網綱維。提維則目動，梁安則桷存。葢因果之宗，是
X28n0590_p0549c24║一經顯體之要也。今略錄其三：初簡宗體，二正明宗，
X28n0590_p0550a01║三眾經同異。
X28n0590_p0550a02║初、簡宗體者，有人言：宗即是體，體即是宗。今所不用。
X28n0590_p0550a03║何者？宗致既是因果，因果即二；體非因果，體即不二。
X28n0590_p0550a04║體若是二，體即非體；體若不二，體即非宗；宗若不二，
X28n0590_p0550a05║宗即非宗；宗若是二，宗即非體。云何而言體即是宗，
X28n0590_p0550a06║宗即是體？又柱梁是屋之綱維，屋空是梁柱所取，不
X28n0590_p0550a07║應以梁柱是屋空，屋空是梁柱。宗體若一，其過如是。
X28n0590_p0550a08║又宗體異者，則二法孤調，宗非顯體之宗，體非宗家
X28n0590_p0550a09║之體。宗非顯體之宗，宗則邪倒無印；體非宗家之體，
X28n0590_p0550a10║則體狹不周。離法性外，別有因果。宗體若異，其過如
X28n0590_p0550a11║是。今言不異而異，約非因非果而論因果，故有宗體
X28n0590_p0550a12║之別耳。釋論云：若離諸法實相，皆名魔事。普賢觀云：
X28n0590_p0550a13║大乘因者，諸法實相；大乘果者，諸法實相。即其義也。
X28n0590_p0550a14║當知實相體通而非因果，行始辨因，行終論果耳。
X28n0590_p0550a15║二、正明宗者，此經始從序品訖安樂行品，破廢方便，
X28n0590_p0550a16║開顯真實佛之知見，亦明弟子實因實果，亦明師門
X28n0590_p0550a17║權因權果。文義雖廣，撮其樞要，為成弟子實因，因正
X28n0590_p0550a18║果傍，故於前段明迹因迹果也。從涌出品訖勸發品，
X28n0590_p0550a19║廢迹顯本，廢方便之近壽，明長遠之實果，亦明弟子
X28n0590_p0550a20║實因實果，亦明師門權因權果。文義雖廣，撮其樞要，
X28n0590_p0550a21║為顯師之實果，果正因傍，故於後段明本因本果。合
X28n0590_p0550a22║前因果，共為經宗，意在於此。所以經分二文，論本論
X28n0590_p0550a23║迹，雙題法譬，舉蓮舉華，師弟權實，總在其間也。
X28n0590_p0550a24║三眾經因果同異者，謂迹因果或同或異，本因果永
X28n0590_p0550b01║異。迹因果者，實相通印諸體，何經不約此以論因果？
X28n0590_p0550b02║大品明非因非果實相為體，而但因為宗，般若遣蕩
X28n0590_p0550b03║正是因意，故云菩薩心中名般若，在佛心中名薩婆
X28n0590_p0550b04║若。文中亦說菩薩無生滅因，獲不斷不常薩婆若果。
X28n0590_p0550b05║叡師序云：啟玄章以不住為始，歸三慧以無得為終，
X28n0590_p0550b06║終始因果也。文中亦說一切種智佛果為成般若之
X28n0590_p0550b07║因，因正果傍無量義宣說摩訶般若歷劫修行，故知
X28n0590_p0550b08║彼經用因為宗也。淨名用佛國因果兩義為宗，寶積
X28n0590_p0550b09║具問因果，佛備答因果，故知雙用因果為宗也。華嚴
X28n0590_p0550b10║圓頓之教解宗不同，或言用因為宗，據題言華嚴是
X28n0590_p0550b11║萬行莊飾修因之義，文中說四十地行相，故用因為
X28n0590_p0550b12║宗。又云果為宗，據題云大方廣佛，佛是極果之名，華
X28n0590_p0550b13║嚴是定慧萬善莊嚴佛身非莊嚴因，文中多說舍那
X28n0590_p0550b14║法身之事，即用果為宗也。又解云：因果合為宗，如言
X28n0590_p0550b15║佛即是果，華嚴即是因，文中具說法身亦說諸地，俱
X28n0590_p0550b16║用因果為宗。諸經對緣不同，故明宗互異耳。般若通
X28n0590_p0550b17║對三人，傍真因果此義則異，別對菩薩復有利鈍，為
X28n0590_p0550b18║鈍明因此義亦異，利人因者此義則同。淨名佛國義
X28n0590_p0550b19║兼，若三種佛國因果此義則異，一種佛國因果者則
X28n0590_p0550b20║同。華嚴亦對兩緣，鈍異利同如前分別。又將此意歷
X28n0590_p0550b21║五味因果例可知，是為眾經因果與迹門同異之相
X28n0590_p0550b22║也。二、本門因果永異眾經者，若三藏菩薩始行實因
X28n0590_p0550b23║果無權因果，乃至明佛道樹始成非久遠本迹，通教
X28n0590_p0550b24║菩薩亦始行因神通變化而論本迹，非久遠本迹也。
X28n0590_p0550c01║大品說菩薩有本迹，二乘則無，說佛始得生法二身
X28n0590_p0550c02║本迹不說久遠。淨名不說聲聞有本迹，但明菩薩住
X28n0590_p0550c03║不思議之本迹，說佛有淨土螺髻所見亦非久遠。華
X28n0590_p0550c04║嚴說舍那釋迦為本迹，菩薩亦有本迹，聲聞尚不聞
X28n0590_p0550c05║不解，云何自有本迹？今經發聲聞有本、本有因果，示
X28n0590_p0550c06║為二乘迹中因果發佛之迹，王宮生身生、道樹法身
X28n0590_p0550c07║生，乃至中間生法二身悉皆是迹，但取最初先得真
X28n0590_p0550c08║應名之為本，故師弟本因本果與餘經永異。今經迹
X28n0590_p0550c09║中師弟因果與眾經有同有異，本中師弟因果眾經
X28n0590_p0550c10║所無，正以此之因果為經玅宗也。
X28n0590_p0550c11║第四論用者，用是如來之玅能，此經之勝用。如來以
X28n0590_p0550c12║權實二智為玅能，此經以斷疑生信為勝用。秪二智
X28n0590_p0550c13║能斷疑生信，生信斷疑由於二智，約人約法左右互
X28n0590_p0550c14║論耳。前明宗，就宗體分別，使宗體不濫；今論於用，就
X28n0590_p0550c15║果用分別，使宗用不濫。何者？宗亦有用，用亦有宗，宗
X28n0590_p0550c16║用非用用，用用非宗用，用宗非宗宗，宗宗非用宗。宗
X28n0590_p0550c17║用者，因果是宗，因果各有斷伏為用。用有宗者，慈悲
X28n0590_p0550c18║為用宗，斷疑生信為用用。若論於宗，且置斷伏，但論
X28n0590_p0550c19║因果；今明於用，但論斷疑生信，且置慈悲。若得此意，
X28n0590_p0550c20║則知權實二智能斷疑生信，是今經之大用，其義明
X28n0590_p0550c21║矣。諸經不純明佛之智慧，不發佛自應迹，不正破廢
X28n0590_p0550c22║二乘小果，不斷生身菩薩遠疑，起其遠信，不顯本地，
X28n0590_p0550c23║增法身菩薩本念佛之道，損界外之生。如此力用，眾
X28n0590_p0550c24║經所無，今經具之，所以命章。不論二乘菩薩等智，純
X28n0590_p0551a01║顯佛之微玅智慧；不開眾生九法界知見，純開眾生
X28n0590_p0551a02║佛之知見。餘經但道佛所變化是迹，不道佛身自是
X28n0590_p0551a03║迹；今經自道佛身是迹，其餘變化寧得非迹？今經正
X28n0590_p0551a04║破廢化城二乘之果，況因行耶？又破稟方便教菩薩
X28n0590_p0551a05║執迹為極，今皆發廢，悉稱是權，迹及中間諸疑悉斷，
X28n0590_p0551a06║起遠不思議信。又顯本地真實功德，令法身菩薩得
X28n0590_p0551a07║大利益，始自初阿終隣後荼，抹十方那由他土為塵
X28n0590_p0551a08║數，增道菩薩不能令盡。蓋由如來雨權實二智一味
X28n0590_p0551a09║之雨，其雨普等四方俱下，一切諸教四門俱破，充足
X28n0590_p0551a10║求於具足道者，斷其深疑起其大信，令入一圓因控
X28n0590_p0551a11║摩訶衍車，遊於四方直至道場，大用大力玅能玅益
X28n0590_p0551a12║猶自未盡。復次此力能破二乘之果，二乘怖畏生死，
X28n0590_p0551a13║入空取證生安隱想，生已度想墮三無為坑，若死若
X28n0590_p0551a14║死等苦，已如敗種更不還生，智醫拱手方藥無用，至
X28n0590_p0551a15║如涅槃能治闡提，此則為易。闡提心智不滅，夫有心
X28n0590_p0551a16║者皆當作佛，非定死人治則不難。二乘灰身滅智，灰
X28n0590_p0551a17║身則色非常住，滅智則心慮已盡，焦芽敗種復在高
X28n0590_p0551a18║原陸地，既聾且瘂永無反復。諸教主所棄諸經方藥
X28n0590_p0551a19║不行，今則本佛智大玅法藥良，色身不灰如淨琉璃，
X28n0590_p0551a20║內外色像悉於中現，令心智不滅，開示悟入佛之知
X28n0590_p0551a21║見，令客作賤人付菩薩家業，高原陸地授佛蓮華，其
X28n0590_p0551a22║耳一時聽十法界聲，其舌隨一切類演佛音聲令一
X28n0590_p0551a23║切聞，能以一根遍為眾用，即是今經之力用也。
X28n0590_p0551a24║上已說佛智力竟，今更重說。如漢末三分，曹公智略，
X28n0590_p0551b01║當時第一，復劣楊修三十四里。此真丹人智，不及外
X28n0590_p0551b02║國；外道智，如芥比山；一切世人外道智，不及舍利弗
X28n0590_p0551b03║十六分一；二乘智，如螢火蟲；菩薩智，如日光通；菩薩
X28n0590_p0551b04║智，如鴻鵠，勢不及遠；別菩薩智，如金翅鳥，從一須彌
X28n0590_p0551b05║至一須彌；別菩薩智，如爪上土；比佛智慧，如十方土。
X28n0590_p0551b06║當知佛之智慧，至融至即，至頓至實，不可思議，不縱
X28n0590_p0551b07║不橫，圓玅無比，喻不可盡。問答，餘經不純說，今經獨
X28n0590_p0551b08║純說之，此佛實智力大也。譬如十小牛，乃至一龍，十
X28n0590_p0551b09║龍一力士，十力士不如五通人，外五通不如一羅漢，
X28n0590_p0551b10║一切羅漢不如一目連，目連不如一身子，身子不如
X28n0590_p0551b11║菩薩，菩薩不如別菩薩，別菩薩不如圓菩薩，圓菩薩
X28n0590_p0551b12║不如佛。佛迹甚大，化復作化，化化無盡，無謀而當。如
X28n0590_p0551b13║修羅琴，一切賢聖無能測者。佛力既如此，餘諸義例
X28n0590_p0551b14║可知，不復記。問：實相體、因果宗既通眾經，權實二智
X28n0590_p0551b15║復云何？答：名雖通用，力大差別。藏通以二智斷四住
X28n0590_p0551b16║之疑，生偏真之信。淨名雖彈斥二乘及偏行菩薩，亦
X28n0590_p0551b17║是界內斷疑生信，不能令小乘及方便菩薩斷大疑
X28n0590_p0551b18║生大信。大品通意亦是界內疑斷信生，別意雖在界
X28n0590_p0551b19║外，亦未斷近疑生遠信。華嚴正意斷界外疑生於圓
X28n0590_p0551b20║信，亦未斷近生遠。故權實二名雖復通用，而力大異。
X28n0590_p0551b21║今經用佛菩提二智斷七種方便最大無明，同入圓
X28n0590_p0551b22║因，破執近迹之情，生本地深信，乃至等覺亦令斷疑
X28n0590_p0551b23║生信。如是勝力，豈同眾經耶？
X28n0590_p0551b24║第五判教相者，佛於無名相中假名相說，說餘經典
X28n0590_p0551c01║各赴緣取益。至如華嚴，初逗圓別之機，高山先照，直
X28n0590_p0551c02║明次第、不次第、修行、住上、地上之功德，不辨如來說
X28n0590_p0551c03║頓之意。若說四阿含，增一明人天因果，中明真寂深
X28n0590_p0551c04║義，雜明諸禪定，長破外道，而通說無常、知苦、斷集、證
X28n0590_p0551c05║滅、修道，不明如來曲巧施小之意。若諸方等，折小彈
X28n0590_p0551c06║偏，歎大褒圓，慈悲行願，事理殊絕，不明竝對呵責之
X28n0590_p0551c07║意。若般若，論通則三人同入，論別則菩薩獨進，廣歷
X28n0590_p0551c08║陰入，盡淨虗融，亦不明共別之意。若涅槃在後，略斥
X28n0590_p0551c09║三修，麤點五味，亦不委說如來置教原始、結要之終。
X28n0590_p0551c10║凡此諸經，皆是逗會他意，令他得益，不譚佛意，意趣
X28n0590_p0551c11║何之？今經不爾，絓是法門網目，大小觀法，十力、無畏，
X28n0590_p0551c12║種種規矩，皆所不論。為前經已說，故但說如來布教
X28n0590_p0551c13║之原始，中間取與，漸頓適時，大事因緣，究竟終訖，說
X28n0590_p0551c14║教之綱格，大化之筌罤。其宿殖淳厚者，初即頓與，直
X28n0590_p0551c15║明菩薩位行功德，言不涉小。文云：始見我身，聞我所
X28n0590_p0551c16║說，即皆信受，入如來慧。其不堪者，隱其無量神德，以
X28n0590_p0551c17║貧所樂法，方便附近，語令勤作。文云：我若讚佛乘，眾
X28n0590_p0551c18║生沒在苦。如此之人，應以此法漸入佛慧。既得道已，
X28n0590_p0551c19║宜須彈斥，即如方等以大破小。文云：苦切責之已，示
X28n0590_p0551c20║以所繫珠。若宜兼通半滿洮汰，如大品遣蕩相著會
X28n0590_p0551c21║其宗途。文云：將導眾人欲過險路，過此難已，定之以
X28n0590_p0551c22║父子、付之以家業、拂之以權迹、顯之以實本。當知此
X28n0590_p0551c23║經唯論如來說教大綱，不委微細網目。譬如算者初
X28n0590_p0551c24║下後除，紀其大數不存斗斛。故無量義云：無量義者
X28n0590_p0552a01║從一法生，則於一佛乘分別說三。此譬下算。若收無
X28n0590_p0552a02║量以入一、會三而歸大者，此譬除算唯記大數焉。如
X28n0590_p0552a03║是等意皆法身地寂而常照，非始道樹逗大逗小，佛
X28n0590_p0552a04║智照機其來久矣。文云：唯以一大事因緣出現於世。
X28n0590_p0552a05║此照大久矣。文云：殷勤稱歎方便。此照小久矣。文云：
X28n0590_p0552a06║諸佛法久後，要當說真實。此照會小歸大久矣。信解
X28n0590_p0552a07║品云：踞師子牀見子便識。此語初鑒大機久矣。於窓
X28n0590_p0552a08║牖中遙見其子者，此鑒小機久矣。密遣二人方便附
X28n0590_p0552a09║近語令勤作，此鑒須開三久矣。心相體信入出無難，
X28n0590_p0552a10║此鑒調斥久矣。領知眾物，此鑒洮汰久矣。後付家業，
X28n0590_p0552a11║此鑒教行久矣。當知佛意深遠，彌勒不識所為因緣，
X28n0590_p0552a12║況下地二乘凡夫等耶？文云：唯我知是相，十方佛亦
X28n0590_p0552a13║然。又已今當說最為難信難解。大品已上是已說，是
X28n0590_p0552a14║隨他意，彼不明此意故易信易解。無量義是今說，是
X28n0590_p0552a15║亦隨他意亦易信解。涅槃是當說，先已聞故亦易信
X28n0590_p0552a16║易解。將說此教疑請重疊，具如迹本二文。受請說時，
X28n0590_p0552a17║祇是說於教意，教意是佛意，佛意是佛智，佛智至深，
X28n0590_p0552a18║是故三止四請。如此艱難，比於餘經，餘經則易。若始
X28n0590_p0552a19║坐道場，梵王初請，直言請法，亦無疑網。往復殷勤，說
X28n0590_p0552a20║諸方等，觀文可知。說大品時，猶酬梵請，唯華嚴中，請
X28n0590_p0552a21║金剛藏，可為連類。而人師偏著，謂加於法華，言小乘
X28n0590_p0552a22║致請，不及菩薩，此見一邊耳。身子騰眾心云：佛口所
X28n0590_p0552a23║生子，合掌瞻仰待，求佛諸菩薩，大數有八萬，欲聞具
X28n0590_p0552a24║足道，何獨是一小乘？又彌勒闔眾求決，文殊與解脫
X28n0590_p0552b01║月、金剛藏，若為有異？又本門中，菩薩請佛，說於佛法，
X28n0590_p0552b02║豈比菩薩請菩薩，說菩薩法耶？若就此意，有加於彼。
X28n0590_p0552b03║若彼列眾，十方雲集，地涌菩薩，皆從釋尊發心，是我
X28n0590_p0552b04║所化，此一往則齊，而不無疎密。又彼明十方佛說華
X28n0590_p0552b05║嚴被加者，同名法慧、金剛藏等，不言彼佛是舍那分
X28n0590_p0552b06║身。今明三變土田，一方各四伯萬億那由他土，滿中
X28n0590_p0552b07║諸佛，悉是釋尊分身。此意異彼，彼以華嚴為勝，還復
X28n0590_p0552b08║出一兩句，非故興毀。若較其優劣，恐成失指。但此法
X28n0590_p0552b09║華，開權顯本，前後二文，疑多請倍，不比餘經。祗為深
X28n0590_p0552b10║論佛教，玅說聖心，近會圓因，遠申本果，所以疑請不
X28n0590_p0552b11║已。若能精知教相，則識如來權實二智也。教意甚深，
X28n0590_p0552b12║其略如是。
X28n0590_p0552b13║
X28n0590_p0552b14║玅法蓮華經玅義輯略（終）