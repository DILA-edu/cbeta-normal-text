X28n0593_p0655a06║
X28n0593_p0655a07║
X28n0593_p0655a08║法華天台文句輔正記卷第二（輔妙樂記）
X28n0593_p0655a09║
X28n0593_p0655a10║吳興永定寺　釋沙門　道暹　述
X28n0593_p0655a11║（七目連）如來語密者，遠聽如近，故云語密也。
X28n0593_p0655a12║疏云：師子父者，吉。占是父，子是子也。
X28n0593_p0655a13║二土音者，勿伽羅目、伽路號度二音也。
X28n0593_p0655a14║仿佯者，上步光反，仿偟也；下似羊反也。
X28n0593_p0655a15║存本俗業者，雖復出家，不捨本算法也。文豪謂豪使，
X28n0593_p0655a16║即雄攀也，言其雄攀之狀明著也。
X28n0593_p0655a17║有殊者，以得神通為藝，得韋陀為智也。
X28n0593_p0655a18║六藝者，禮、樂、書、算、射、御也。
X28n0593_p0655a19║通因定生者，由佛具足定慧悲智等故，用具智定弟
X28n0593_p0655a20║子以為左右侍者也。
X28n0593_p0655a21║成破法輪者，俱舍頌云：初後皰雙前，佛滅末結界，於
X28n0593_p0655a22║如是六位，無破法輪僧。釋曰：初者，佛初成道，轉法
X28n0593_p0655a23║輪未久，以一切人皆欲親近於佛，故無破心。後者，
X28n0593_p0655a24║佛臨涅槃時，一切眾生皆生戀慕，以初後二時僧
X28n0593_p0655b01║一味故，不可破壞。皰者，瘡疣生時，於正戒上邪戒
X28n0593_p0655b02║為皰，於正見上邪見為皰，皰未起時名皰前，要二
X28n0593_p0655b03║皰生方可破故。又若未有調達，亦無人破。雙者，目
X28n0593_p0655b04║連止第一也，舍利子觀第一也，名第一雙。未有止
X28n0593_p0655b05║觀第一雙時，名為雙前，要彼和僧法爾，由彼速還
X28n0593_p0655b06║合故。佛滅者，佛滅度後，無真大師為敵對故，但名
X28n0593_p0655b07║破羯磨僧，不名破轉法輪僧。未結界者，無一界中
X28n0593_p0655b08║僧分二分。夫破法輪要依大結界，未結大界不名
X28n0593_p0655b09║破僧。於如是六位無破法輪僧，離此六時則成破
X28n0593_p0655b10║也。言前者，二人未出之前不成破，若有二人則成
X28n0593_p0655b11║於破。雖要以二人能合
X28n0593_p0655b12║陽候者，海神也。
X28n0593_p0655b13║疏云：目連變砂者，是匿王宮上事。疏中闕略，與記文
X28n0593_p0655b14║共成一意也。
X28n0593_p0655b15║固心勿亂者，誡令勿離定心，以羅漢出定，則同凡夫
X28n0593_p0655b16║故。
X28n0593_p0655b17║四生龍中無出家者者，龍得通智能知也。
X28n0593_p0655b18║為優婆塞者，以受五戒、八戒竟，故得此名也。
X28n0593_p0655b19║三白佛者，初令千釋出家時。
X28n0593_p0655b20║心意識輕重者，心意識向上則輕，向下則重，知四大
X28n0593_p0655b21║亦爾。
X28n0593_p0655b22║自在三昧者，令來往廣狹長短等。
X28n0593_p0655b23║勇猛三昧者，威伏一切，超過物表故。
X28n0593_p0655b24║心意三昧者，能知他心故。
X28n0593_p0655c01║自識三昧者，自識宿命等事也。
X28n0593_p0655c02║舍羅等，如止觀記者，彼止觀第一引大論釋：教王殺
X28n0593_p0655c03║父而為新王，我當害佛以為新佛。為誘王故，化為
X28n0593_p0655c04║小兒，坐王膝上，王因以唾飴其口，從佛索眾。世尊
X28n0593_p0655c05║呵之：我尚不以眾付身子及目連等，況汝癡人！因
X28n0593_p0655c06║茲結恨，構五法以誘佛眾。五法者，正理論云：一、不
X28n0593_p0655c07║受五味；二、斷肉；三、斷鹽；四、不受割截衣；五、不居聚
X28n0593_p0655c08║落邊等。又婆娑云：一、糞掃衣；二、常乞食；三、一坐食；
X28n0593_p0655c09║四、常露坐；五、不受鹽及五味。佛在王舍，有因緣集
X28n0593_p0655c10║僧，調達從坐起，行五法。舍羅云：忍此五事者，是毗
X28n0593_p0655c11║尼時，有五百新學無智投籌，調達便將往伽耶山，
X28n0593_p0655c12║共作羯磨。身子、目連為此事故，乃往伽耶。調達慰
X28n0593_p0655c13║曰：善來弟子！先雖不忍，今者忍耶？雖後亦善。如詑
X28n0593_p0655c14║引五法是邪戒也，八聖非道邪見也。
X28n0593_p0655c15║上太子膝上者，阿闍世是頻婆娑羅王太子，調達化
X28n0593_p0655c16║小兒坐太子膝上，太子以唾飴其口等。
X28n0593_p0655c17║遂入阿鼻者，僧傳有三處陷入地獄（云云）。
X28n0593_p0655c18║八十年，七、六、四者，此三皆加十年字，即是七十、六十、
X28n0593_p0655c19║四十年。
X28n0593_p0655c20║疏云：固活者，堅固不死，是目連弟子。
X28n0593_p0655c21║帝釋與修羅戰，具如止觀第五記者，長阿含云：天帝
X28n0593_p0655c22║與脩羅戰勝，更造一堂，名為最勝。東西百由旬，南
X28n0593_p0655c23║北六十由旬，堂有百間，間有七支露臺，一一臺上
X28n0593_p0655c24║有七玉女，一一王女有七使人，皆是帝釋優給衣
X28n0593_p0656a01║食莊嚴之具。千世界中此堂無比，故名最勝。
X28n0593_p0656a02║佛梵聲深遠，如止觀第一記者。彼明報身相好，梵天
X28n0593_p0656a03║不見其頂，目連不窮其聲。大論云：佛在靈鷲，目連
X28n0593_p0656a04║自念：欲知佛聲所至遠近。即從座起，住須彌頂，聞
X28n0593_p0656a05║如來聲，如在目前。自以神力，往大千邊大鐵圍頂，
X28n0593_p0656a06║故聞無異。承佛神力，去至西方九十九恒河沙佛
X28n0593_p0656a07║土，國名光明幡，佛號光明王。故聞佛聲，猶如對面。
X28n0593_p0656a08║彼佛身長四十里，菩薩身長二十里，鉢高一里。目
X28n0593_p0656a09║連於彼鉢緣上行，彼菩薩見而白佛言：此是何虫，
X28n0593_p0656a10║著沙門服？佛言：莫輕此賢，名大目連，釋尊第一神
X28n0593_p0656a11║通弟子。乃告目連：此土菩薩及聲聞眾，見卿身小，
X28n0593_p0656a12║生輕慢心，當現神力。目連便即踊身虗空，高百億
X28n0593_p0656a13║仞，化床而坐。種種光明，珍寶瓔珞，以自莊嚴。彼菩
X28n0593_p0656a14║薩等，恠未曾有。佛告目連：卿大悞也。假使過於恒
X28n0593_p0656a15║沙劫行，亦不能知佛聲遠近。目連投彼佛足悔過。
X28n0593_p0656a16║佛告之曰：汝到此者，乃是釋尊之力。若欲還彼，假
X28n0593_p0656a17║使卿身，一劫亦不至。目連白佛：我令迷惑，不知所
X28n0593_p0656a18║向。佛言：在於東方。目連叉手，說偈自歸：唯願天人
X28n0593_p0656a19║尊，冀垂力愍念。願顯其國土，令我得迴還。爾時如
X28n0593_p0656a20║來於光照之，目連乘光還到本國。
X28n0593_p0656a21║佛求侍者，如止觀第二記者，大經云：佛於一時在王
X28n0593_p0656a22║舍城告諸比丘：誰能為我受持十二部經，供養給
X28n0593_p0656a23║便左右所須之事，亦使不失自身利益？憍陳如白
X28n0593_p0656a24║佛：我能為之。佛言：汝已衰邁，當須使人。云何方欲
X28n0593_p0656b01║為我給使？乃至五百比丘皆悉如是。時大目連即
X28n0593_p0656b02║便入定，觀見如來心在阿難，如日初出，光照西壁。
X28n0593_p0656b03║語阿難言：我入定觀見如來，意欲令汝作。阿難聞
X28n0593_p0656b04║已，長跪合掌，作如是言：若有是事，如來世尊與我
X28n0593_p0656b05║三願，我當給事如來左右。一者如來設以故衣施
X28n0593_p0656b06║我，聽我不受。二者如來設受別請，聽我不往。三者
X28n0593_p0656b07║聽出入無有時節。五百比丘具白世尊。佛言：善哉
X28n0593_p0656b08║阿難！比丘具足智慧，預見譏嫌。何以故？當有人言：
X28n0593_p0656b09║汝為衣食奉給如來，是故先求，不受故衣，不隨別
X28n0593_p0656b10║請。若哀出入有時，則不能得廣利四部之眾，是故
X28n0593_p0656b11║先求，出入無時。我為阿難聞是三事，隨其意願，即
X28n0593_p0656b12║其相也。
X28n0593_p0656b13║疏云依四禪十四變化者，初禪二變化，謂初禪初禪
X28n0593_p0656b14║化、初禪欲界化、二禪三變化、三禪四變化、四禪五
X28n0593_p0656b15║變化，皆如初禪而數。先約自地，次兼下地，故後後
X28n0593_p0656b16║增前。
X28n0593_p0656b17║觀禪者，十二門禪、六妙門通明禪、十六特勝、九想、十
X28n0593_p0656b18║想、八背捨、八勝處、十一切處等，修假實觀，名為觀
X28n0593_p0656b19║禪。並是世間禪，故名事禪也。九次第定，智慧深利，
X28n0593_p0656b20║善能次第入於諸禪，乃至滅受想定，無復異念而
X28n0593_p0656b21║相間雜，練前觀禪令調柔純熟，名為練禪。師子奮
X28n0593_p0656b22║迅三昧，奮諸塵土，能除障定微細無知，又能以無
X28n0593_p0656b23║漏心入出諸禪捷疾無間，資董前法益令熟淨，故
X28n0593_p0656b24║名薰禪。超越三昧，能超過諸地自在出入，雖經散
X28n0593_p0656c01║心不妨諸定，於諸禪中最得自在，故名修禪。此四
X28n0593_p0656c02║是出世間，方名無漏。
X28n0593_p0656c03║十一切處者，謂青黃赤白四大空識，觀青等十皆悉
X28n0593_p0656c04║普遍，而復相入不相妨礙，是故此十皆名一切。此
X28n0593_p0656c05║即重釋前事禪也。
X28n0593_p0656c06║十八變化者：一、右脇出水；二、左脇出火；三、左出水；四、
X28n0593_p0656c07║右出火身，上下互出水火為四，並前為八；九、履水
X28n0593_p0656c08║如地；十、履地如水；十一、從空中沒而復現地；十二、
X28n0593_p0656c09║地沒而現空中；十三、十四、十五、十六、行住坐臥；十
X28n0593_p0656c10║七、或現大身滿虗空中而復現小；十八、小復現大。
X28n0593_p0656c11║又
X28n0593_p0656c12║十八變者，如瑜伽四十七云：佛菩薩神境智通有二：
X28n0593_p0656c13║一能變通，二能他通化。云何能變？謂十八變。振動
X28n0593_p0656c14║者，乃至無量無數三千大千世界皆能動。
X28n0593_p0656c15║熾然者，從其身上散猛𦦨火，於其身下注清冷水，身
X28n0593_p0656c16║下及上入火界定，舉身洞然出種種色𦦨，青黃赤
X28n0593_p0656c17║白乃至頗胝迦色。
X28n0593_p0656c18║流布者，流布光明，無數世界無不充滿。
X28n0593_p0656c19║示現者，悉令現見諸惡趣上諸人、天、諸餘佛土，及彼
X28n0593_p0656c20║土中佛名如來等。
X28n0593_p0656c21║轉變者，地令成水，火、風亦爾。好色有情令成惡色，惡
X28n0593_p0656c22║色變如此。
X28n0593_p0656c23║往來者，墻壁山石縱身往來，或遠令近等。
X28n0593_p0656c24║卷舒者，能卷雪山王等，如一極微等。
X28n0593_p0657a01║眾像身者，一切色像內己身中，令諸大眾各各自知
X28n0593_p0657a02║入其身內。
X28n0593_p0657a03║往同趣者，或能往趣剎帝利，同其色類，如彼形量，似
X28n0593_p0657a04║彼言音，彼以召如是義，亦即以此召如是義，然後
X28n0593_p0657a05║為其演說正法。
X28n0593_p0657a06║隱顯者，於大眾前隱沒自身，復令顯現。
X28n0593_p0657a07║自在者，普於一切諸有情界自在轉，令去即去，令住
X28n0593_p0657a08║即住，令來即來，令語。
X28n0593_p0657a09║制他者，普能制伏一切具神通者。
X28n0593_p0657a10║施辨者，若諸有情辨才窮盡，能與辨才。
X28n0593_p0657a11║憶念者，於法失念，能與憶念。
X28n0593_p0657a12║施安者，令聽法時身心輕安，令離諸蓋專心聽法故。
X28n0593_p0657a13║放光者，或有一光往十方面，令惡趣等息彼眾苦，能
X28n0593_p0657a14║作無量利益之事。又瓔珞經云：神名天心，通名慧
X28n0593_p0657a15║性。天然定慧，徹照無礙，故名神通。
X28n0593_p0657a16║通屬智性者，應云因定發通。今云通屬智性者，約果
X28n0593_p0657a17║滿用智簡擇以現於通，故屬智性。
X28n0593_p0657a18║疏云：不以二相者，前三教皆名二相。何者？如藏依事、
X28n0593_p0657a19║禪發真等是也。
X28n0593_p0657a20║別地前助者，別地前修空假觀，助於登地，即是緣修
X28n0593_p0657a21║顯真修也。
X28n0593_p0657a22║圓任運者，一教始終俱任運故。
X28n0593_p0657a23║前二名通名化者，即變化也。
X28n0593_p0657a24║後二名密者，密即三密也。
X28n0593_p0657b01║前二可破壞者，以未得中為後教所破故。
X28n0593_p0657b02║前二身通者，如意身通也。
X28n0593_p0657b03║前二聖位方修者，專語無漏通也。凡位非不得五。
X28n0593_p0657b04║後二凡位俱修通者，謂常觀涅槃行道故。
X28n0593_p0657b05║前二隨依者，依事禪及無漏故。
X28n0593_p0657b06║後二者有勝，依者依相故，
X28n0593_p0657b07║（八迦旃延）疏云：迦旃延者，什公云：姓也。
X28n0593_p0657b08║如折闕緣之木者，闕於鑽繩，人工等終不得。
X28n0593_p0657b09║緣既闕已者，如貝聲欲絕時，反轉求於貝聲，終不可
X28n0593_p0657b10║得。此約欲絕時為答也。
X28n0593_p0657b11║普義堂者，論義堂也。
X28n0593_p0657b12║更引喻汝者，更立難云汝也。
X28n0593_p0657b13║不如實知者，謂不審實知今世後世善惡因果，故不見
X28n0593_p0657b14║得也。
X28n0593_p0657b15║手障形者，什云：以形觸故。若手障者，不堪投食，故不
X28n0593_p0657b16║許也。
X28n0593_p0657b17║兩臂中間者，二人兩臂中間也。
X28n0593_p0657b18║二人中間者，二人前後為中間也。
X28n0593_p0657b19║二飡一咽者，不許一飡再咽故。
X28n0593_p0657b20║疏：答：不依五陰法者。外人計五陰為實，佛法則觀五
X28n0593_p0657b21║陰無常、生、滅，名不依也。
X28n0593_p0657b22║不以不行者便斥失者，於佛教中不用不行為德也。
X28n0593_p0657b23║四辯者，一、義謂顯了諸法之義，法謂能說法之名字，
X28n0593_p0657b24║辭謂能說名之語言，樂謂說前三也。於一法中說
X28n0593_p0657c01║一切法，於一字中說一切字，於一語中說一切語，
X28n0593_p0657c02║皆入實相。
X28n0593_p0657c03║別教先破界內斷常者，先破凡夫外道時所計也。
X28n0593_p0657c04║次破空有者，有即緣生之假，空即所證之真。破緣生
X28n0593_p0657c05║時，真為能破，非空出假。俗智為能破，空為所破也。
X28n0593_p0657c06║後破空假，中為能破也。
X28n0593_p0657c07║疏云本住福德等者，大經云：佛告師子吼菩薩：善男
X28n0593_p0657c08║子！若有人能為法諮啟，當知是則具二莊嚴。何等
X28n0593_p0657c09║為二？一者、福德，二者、智慧。汝以具足二莊嚴故，前
X28n0593_p0657c10║能問甚深之義；我亦具足二莊嚴故，是以能答。
X28n0593_p0657c11║（九阿㝹樓駄）疏云：劫初大水等者，成劫之初，下有微
X28n0593_p0657c12║風之起，漸漸增盛，堅如金剛，形如槃緣，闊等大千，
X28n0593_p0657c13║厚六十億由旬，此名風輪。光音天下金藏雲而遍
X28n0593_p0657c14║覆之，降大雨於其中，滴如車軸。其水下成水輪，厚
X28n0593_p0657c15║八億由旬，上凝為金剛輪，厚三億六萬由旬，注雨
X28n0593_p0657c16║於輪上。其水高至欲界之頂，次有大風吹擊此水，
X28n0593_p0657c17║清者從上次第結成天宮及妙高山等，濁者作餘
X28n0593_p0657c18║山地。器界既成，二禪福盡，而來生此光音，即二禪
X28n0593_p0657c19║天。
X28n0593_p0657c20║具如律中者，若准四分律，至伽㝹友識是輪王，爾前
X28n0593_p0657c21║有三十三王，皆是粟散。伽㝹友後復隔五粟散王，
X28n0593_p0657c22║有一輪王名多樓毗。復隔五王，有一輪王名阿濕
X28n0593_p0657c23║卑。復隔七王，有一輪王名乾陀羅。復隔八王，有一
X28n0593_p0657c24║輪王名伽陵迦。復隔九王，有一輪王名瞻鞞羅。復
X28n0593_p0658a01║隔十四王，有一輪王名物羅婆。復隔三十一王，有
X28n0593_p0658a02║一輪王名般闍羅。復隔三十二王，有一輪王名彌
X28n0593_p0658a03║悉梨。又隔八萬四千王，有一輪王名懿師摩。懿師
X28n0593_p0658a04║摩復至悅頭檀王，凡七代，皆粟散王，都合八萬四
X28n0593_p0658a05║千一十八王。悅頭檀王，即今文中淨飯王是。懿師
X28n0593_p0658a06║摩王，今文中懿摩王是也。准佛譜云：始從民主，迄
X28n0593_p0658a07║至善思父子想，繼三十二主。自爾之後，有十族轉
X28n0593_p0658a08║輪，第一伽㝹，乃至第十懿摩，總有八萬四千二百
X28n0593_p0658a09║一十聖王，並是十族兄弟子胤，聖賢遞興。懿摩之
X28n0593_p0658a10║子烏頭羅，烏頭羅有子名䟦婆羅，䟦婆羅有子名
X28n0593_p0658a11║尼休羅，尼休羅即生師子頰，師子頰有子名淨飯，
X28n0593_p0658a12║淨飯有子名悉達，悉達名子名羅睺羅。悉達若不
X28n0593_p0658a13║出家，當為轉輪聖王。
X28n0593_p0658a14║今言四世是鐵輪者，淨飯王已前鳥頭羅等四王是
X28n0593_p0658a15║也。
X28n0593_p0658a16║金輪相繼迄至善思者，謂從懿摩已前，金輪相繼至
X28n0593_p0658a17║于善思，既八萬四千二百一十王是。然今疏文專
X28n0593_p0658a18║依佛譜列數也。
X28n0593_p0658a19║疏云：木貫者，貫木剎頭，以箭射之。
X28n0593_p0658a20║疏云：此瞿曇若誠心者，若實不盜他物，血當變也。
X28n0593_p0658a21║疏云：舍夷者，平也，靜也，體性寂靜也。
X28n0593_p0658a22║疏云當寶如來者，然准俱舍論文，此賢劫中至第九
X28n0593_p0658a23║減六萬歲時，拘留孫佛最初興世也。今云劫初當
X28n0593_p0658a24║寶如來出世者，謂賢劫之初留孫佛出，即拘留孫
X28n0593_p0658b01║是也。
X28n0593_p0658b02║四子被猜者，五分律云：佛在王舍，告諸比丘：過去有
X28n0593_p0658b03║王，名曰鬱摩，即今文懿摩是。有四子：一名照目，二
X28n0593_p0658b04║名聰目，三名調伏家，四名尼樓。聰明神武，有大威
X28n0593_p0658b05║德。准佛本行經，是第二夫人之子。第一夫人子名
X28n0593_p0658b06║長生，頑薄醜陋，眾人所賤。夫人念言：我子雖長，才
X28n0593_p0658b07║不及物。而彼四子，並有威德。當沒何方，固子基業？
X28n0593_p0658b08║即便白王：王之四子，並有威德。我子雖長，才不及
X28n0593_p0658b09║物。承孫大業，必為陵奪。若王擯斥，我清乃安。四子
X28n0593_p0658b10║孝友，於國無德。今云何擯？夫人及又言王白：此四
X28n0593_p0658b11║子並有威德，必相彌滅大國之祚。王即呼子，勑令
X28n0593_p0658b12║出國。四子奉命而去。猜，疑也，恨也。王被纔，或疑之
X28n0593_p0658b13║恨之。其母及同生姉妹，咸求同去。一切人民，多樂
X28n0593_p0658b14║隨從。王悉聽之。到雪山北，營建城邑。數年之間，父
X28n0593_p0658b15║王思之，問子何許？答言：在雪山北，近舍夷林，是釋
X28n0593_p0658b16║迦樹異名。築城管邑，人民熾盛。地沃野豐，衣食無
X28n0593_p0658b17║乏。王聞三歎：我子有能。從此遂號釋迦種。
X28n0593_p0658b18║疏云：從懿摩下，面光等四為橫，烏頭等三為竪，三飯
X28n0593_p0658b19║又是橫也。
X28n0593_p0658b20║疏云：故周公歎者，昔周公封魯，而身相成王，令子伯
X28n0593_p0658b21║禽歸魯，而誡之曰：汝無以魯國之富，公候之貴，而
X28n0593_p0658b22║輕於人。吾為文王之子，武王之弟，成王之叔父，尚
X28n0593_p0658b23║一沐三握髮，一飯三吐哺，祗敬於人，猶恐天下之
X28n0593_p0658b24║人謂苦有憍據矣。
X28n0593_p0658c01║文現史記。文云：昔周公一沐三握，一飯三吐，哺以樓
X28n0593_p0658c02║白屈之士，一日所見七十餘人。門不停賓，古之貴
X28n0593_p0658c03║也。失教之家，閽寺無禮，或以主君𮄊食，嗔怒拒客
X28n0593_p0658c04║矣。
X28n0593_p0658c05║疏云：賢愚經云：弗沙佛下。此段文應移向前。故名無
X28n0593_p0658c06║貧文下。
X28n0593_p0658c07║疏云：九十一劫者，人中天上也。
X28n0593_p0658c08║眠是眼食者，增一云：佛在給孤獨為多人說法，那律
X28n0593_p0658c09║獨睡，佛以偈呵：咄咄何為睡？螺螄蜯蛤類。問曰：汝
X28n0593_p0658c10║畏王賊而出家耶？答曰：不也。厭生老病死故求出
X28n0593_p0658c11║家。佛言：既信心賢固而出家者，佛躬說法而眠睡
X28n0593_p0658c12║耶？即起白佛：自今已後形融體爛，終不於佛前眠
X28n0593_p0658c13║睡。因達曉不睡眼根便失。佛言：眼以眠為食，乃至
X28n0593_p0658c14║意以法為食，涅槃以不放逸為食。勸令𮄊息。那律
X28n0593_p0658c15║云：不敢違願。所以佛令修於天眼發得半頭，良有
X28n0593_p0658c16║以也。
X28n0593_p0658c17║繫念在緣者，緣謂明相也，謂緣星月日火等光明，漸
X28n0593_p0658c18║漸大初禪淨色，入欲界色半頭而發等。迦絺那衣，
X28n0593_p0658c19║廣如律中。
X28n0593_p0658c20║修成雖少不等者，此即與而為言，故前二教修成與
X28n0593_p0658c21║發得，大體亦復無別也。
X28n0593_p0658c22║疏云：無漏發諸行者，即事禪，正是天眼因。
X28n0593_p0658c23║疏云：依空修肉眼、天眼者，以依空故，肉眼遍見麤色，
X28n0593_p0658c24║如瓶、衣、柱、地等。又唯見障內天眼，則遍見大千細
X28n0593_p0659a01║色，如微塵等。又能見障外慧眼，見麤細色空。法、佛
X28n0593_p0659a02║二眼，如大品云：隨信、隨法，三空、五眼，此業、此果，受
X28n0593_p0659a03║其力，生其處，其菩薩退、不退，得記、不得記等，皆名
X28n0593_p0659a04║法眼。入金剛三昧，得一切種智，成熟力、無所畏、十
X28n0593_p0659a05║八不共知一切法，名佛眼也。然彼止觀中引大論
X28n0593_p0659a06║通釋五眼修證之相者，若至今經，皆佛五眼，故云
X28n0593_p0659a07║開顯等（云云）。
X28n0593_p0659a08║望後故論次第者，將藏通望後別圓，別圓復論次不
X28n0593_p0659a09║次也。
X28n0593_p0659a10║疏：觀因緣生善心者。修戒善及多聞，皆是肉眼因也。
X28n0593_p0659a11║以修肉眼，令見不到。凡夫報得，所見皆到。
X28n0593_p0659a12║（十劫賓那）宿復不定者，此方宿者總二十八。西方有
X28n0593_p0659a13║七：奎、婁、胃、昴、畢、觜、參。南方七者：井、鬼、柳、星、張、翼、軫。
X28n0593_p0659a14║東方七者：角、亢、氐、房、心、尾、箕。北方七者：斗、牛、女、虗、
X28n0593_p0659a15║危、室、壁。
X28n0593_p0659a16║若西方者，經中所列，後昴至柳，乃至從虗至胃，如是
X28n0593_p0659a17║遞遷，一方各七，應是地異，故星移三座。
X28n0593_p0659a18║疏云：分別十法界至悉得見佛者。別人期心果頭真
X28n0593_p0659a19║如為佛，法界為惑所覆，故先却六界，次破後三界，
X28n0593_p0659a20║方得見佛，故云悉也。
X28n0593_p0659a21║（十一、憍梵波提）疏云：昔五百鴈者，四分律云：佛與五
X28n0593_p0659a22║百比丘遊蘇羅婆國，至毗蘭若曼陀羅樹下宿。時
X28n0593_p0659a23║毗蘭若婆羅門，即今文阿耆達王是。往世尊所，佛
X28n0593_p0659a24║為說法。得歡喜已，即白佛言：唯願哀愍，當受我請，
X28n0593_p0659b01║佛及比丘僧三月安居。爾時世尊及比丘僧默然
X28n0593_p0659b02║受請。時毗蘭若婆羅門為魔所惑，雖請佛僧，都不
X28n0593_p0659b03║供養。時有婆羅國販馬人驅吾返馬，住毗蘭若，夏
X28n0593_p0659b04║九十日。時諸比丘從毗蘭若乞食，不得往販馬人
X28n0593_p0659b05║所乞食。時販馬人曰：施比丘馬麥五升，世尊一斗。
X28n0593_p0659b06║阿難使人磨作乾飯奉佛。佛食乾飯，比丘各各得
X28n0593_p0659b07║煑麥而食。又百緣經云：如來過去作五百婆羅門
X28n0593_p0659b08║主，見迦葉佛眾人供養，發如是言：好食運供養我，
X28n0593_p0659b09║此沙門等應與馬麥。故致斯報。呵者（書之反，牛喉也）。
X28n0593_p0659b10║疏云：四、無所畏者，一切智無畏者，備知四種苦諦，為
X28n0593_p0659b11║他分別，明示過患，決定師子吼無微畏相，無能難
X28n0593_p0659b12║言是法、非法。障道無畏者，四種集諦障四道滅，決
X28n0593_p0659b13║定師子吼無微畏相，無能難言此非障道。盡苦道
X28n0593_p0659b14║無畏者，四種道諦能行是道，得盡苦出間決定師
X28n0593_p0659b15║子吼無微畏相無漏無畏者四種滅諦各有所證
X28n0593_p0659b16║各有所滅決定師子吼無微畏相。
X28n0593_p0659b17║（十二、離婆多）疏云：或室宿者，往昔曾證他人偷牛來，
X28n0593_p0659b18║因染袈裟，他人失牛，尋跡至此，見染汁為血等，被
X28n0593_p0659b19║投送官，置獄中經十二年。如僧自鏡錄中說。故云
X28n0593_p0659b20║有口失緣。
X28n0593_p0659b21║二鬼爭屍緣，在止觀第七記者，大論云：如人適遠，獨
X28n0593_p0659b22║宿空亭。有鬼擔屍，來著其前。復有一鬼，隨後而來，
X28n0593_p0659b23║嗔罵前鬼云：是我屍。前鬼復云：本是我物，我自擔
X28n0593_p0659b24║來。二鬼各以一手中爭之。前鬼語云：可問此人。後
X28n0593_p0659c01║鬼即問：是誰死人？誰擔將來？其人思惟：此之二鬼，
X28n0593_p0659c02║悉有大力。設依理等，如疏。乃至答言：前鬼將來。後
X28n0593_p0659c03║鬼大嗔，拔其手足，著於地上。小鬼等，如疏。
X28n0593_p0659c04║又非已有至前兩者，前二教佛為當教之有，別教等
X28n0593_p0659c05║覺已下皆名他有，俱屬緣修成故。
X28n0593_p0659c06║（十三、畢陵伽）疏云：咄！小婢者，大論云：其以宿命智力，
X28n0593_p0659c07║知彼河神曾為己家之婢故爾。
X28n0593_p0659c08║廣明慢緣者，彼此大同。
X28n0593_p0659c09║疏云：實無高心下，佛問河神：汝見畢陵合掌懺未？答
X28n0593_p0659c10║曰：具見。佛言：懺竟無慢，而有此言者，是人於五百
X28n0593_p0659c11║世中作婆羅門，性多慢故。
X28n0593_p0659c12║懺悔具二悉者，懺悔治他嗔，令他善心生，故云也。
X28n0593_p0659c13║三觀總別者，一心三觀為總，次第三觀為別，此二咸
X28n0593_p0659c14║至於極，故云俱歸第一義。
X28n0593_p0659c15║（十四、薄拘羅）疏云：後母置熬盤者，就母索餅。母即投
X28n0593_p0659c16║拘羅，擲置熬上。釜中煑肉，就索內置沸釜中等。付
X28n0593_p0659c17║法藏經云：毗婆尸佛入涅槃後，有一比丘，其患頭
X28n0593_p0659c18║痛。拘羅爾時作一貧人，見病比丘，便持一呵梨勒，
X28n0593_p0659c19║歡喜奉施。比丘眼病即除愈（云云）。
X28n0593_p0659c20║五大染色者，青、黃、赤、紫、黑。又更四大色，紅、黃、紫也。
X28n0593_p0659c21║（十五拘絺羅）初舍利子問者，既是舍利弗母與弟，論
X28n0593_p0659c22║只應云舍利子姉問，是以子顯母耳。
X28n0593_p0659c23║貪等者，等取嗔癡，謂三不善根也。
X28n0593_p0659c24║（十六難陀）為說十一事者：一、解色。二、相應。三、摩刷。四、
X28n0593_p0660a01║覆瘡。五、放烟火。六、簡茂草。七、令牛群安穩。八、知度
X28n0593_p0660a02║處。九、知時宜。十、留𤛓餘十一，將護於大牛。彼乃合
X28n0593_p0660a03║云：比丘亦如是：一、知四大造色。二、善別愚智相。三、
X28n0593_p0660a04║摩刷六情根。四、善覆十善相。五、傳所誦為烟。六、四
X28n0593_p0660a05║意止茂草。七、七十二分安處。八、八聖支度處。九、莫
X28n0593_p0660a06║受輕賤請，名知時宜。十、知足為留餘十一，敬護是
X28n0593_p0660a07║將護。佛說偈云：牧牛無放逸，其主獲其福。六牛經
X28n0593_p0660a08║六年，展轉六十牛。比丘戒成就，於禪得自在。六根
X28n0593_p0660a09║而寂靜，六年成六通。聞皆得果，成第一義。
X28n0593_p0660a10║（十七孫陀羅難陀）地獄天堂者，佛喚還已，却將出城
X28n0593_p0660a11║鹿母園。佛問：汝曾見香醉山不？答：未見。佛令投衣
X28n0593_p0660a12║角，飛須㬰見山，山有菓樹，樹下有獼猴，無一目。被
X28n0593_p0660a13║燒竟，佛問：何如孫陀利？答：何得比此。又問：汝曾見
X28n0593_p0660a14║天不？答：未見。又令捉衣角，尋至三十三天。佛令遊
X28n0593_p0660a15║觀，至歡喜園及交合園，見諸天女種種音聲。有一
X28n0593_p0660a16║處天女無夫，問天，天答：佛弟難陀持戒生此，當為
X28n0593_p0660a17║我夫。佛問難陀：天女何如孫陀利？答：天比孫陀利，
X28n0593_p0660a18║如以孫陀利比瞎獼猴。佛言：汝今持戒當生此天。
X28n0593_p0660a19║時佛共還逝多林，難陀慕天宮而修梵行。佛又同：
X28n0593_p0660a20║汝見捺落迦未？答：未見。又令投衣角，尋便見諸獄
X28n0593_p0660a21║皆悉治人。有一處無人，因問獄，率獄答言：佛弟難
X28n0593_p0660a22║陀為生天故修行，暫在天上，不久還來此中受苦。
X28n0593_p0660a23║難陀懼之，淚下如雨。佛與還遊多林，廣說胎相。難
X28n0593_p0660a24║陀因而發心，為解脫故，修持禁戒得羅漢。廣如入
X28n0593_p0660b01║胎經中。
X28n0593_p0660b02║疏云俗諦有法喜者，以受為俗諦，故云俗有。
X28n0593_p0660b03║（十八富樓那）疏云：欲還本國者，增一云：其成道已，欲
X28n0593_p0660b04║還本國，利益村人。（中間如疏）乃至佛言：若能如是，乃得
X28n0593_p0660b05║利益，可還本國。
X28n0593_p0660b06║疏云：正直江滿者，亦云滿江，亦云江滿，即名也。
X28n0593_p0660b07║疏云慇懃折法者，如上若毀辱我，我當自幸等，即是
X28n0593_p0660b08║慇懃之相也。
X28n0593_p0660b09║疏云：所作已辦者，羅漢四智中一智也。
X28n0593_p0660b10║疏云人、行、理等善知識觀者，大品云佛、菩薩、羅漢，即
X28n0593_p0660b11║外護知識人也，亦名僧寶；六波羅蜜、三十七品，即
X28n0593_p0660b12║同行知識行也，亦名佛寶；法性、實際，諸佛所師，即
X28n0593_p0660b13║教授知識理也，亦名法寶。又一知識各具三義：一、
X28n0593_p0660b14║如佛威神覆護，即外護；二、諸佛聖人亦脫瓔珞，著
X28n0593_p0660b15║蔽垢衣，執除糞器，和光利物，同行；三、諸菩薩一音
X28n0593_p0660b16║演說法，開發化導，各令得解，教授也。六度道品三
X28n0593_p0660b17║者，助道名護助，助道發正道，即外護；正助合行，即
X28n0593_p0660b18║同行也；依此正助，不失規矩，通入三解脫門，即教
X28n0593_p0660b19║授義。法性三者，境是所師，冥薰密益，即外護義；境
X28n0593_p0660b20║智相應，即同行義；未見理時如盲，諦法顯時如智，
X28n0593_p0660b21║智用無僻，即教授義。並約四悉，合有三十六番善
X28n0593_p0660b22║知識。
X28n0593_p0660b23║（十七須菩提）疏云：占者依報之空，能表正報，當會空
X28n0593_p0660b24║理，理具一切法故，故俱吉。
X28n0593_p0660c01║疏云：善業者，此則常修無漏善業。
X28n0593_p0660c02║疏云：嫌行等者，大經云：須菩提者，住虗空地。凡欲入
X28n0593_p0660c03║城，要先觀入。若有於己生嫌嫉者，則止不行。乃至
X28n0593_p0660c04║極飢，猶不行乞。何以故？是須菩提常作是念：我憶
X28n0593_p0660c05║往昔於福田所，生一念惡。由是因緣，入大地獄，受
X28n0593_p0660c06║諸苦惱。復作是念：若有眾生嫌我立者，我當終日
X28n0593_p0660c07║端坐不起；嫌我坐者，我當終日立不移處。行、臥亦
X28n0593_p0660c08║爾。
X28n0593_p0660c09║疏云佛忉利下，大論云：佛在忉利，一夏安居畢，乃下
X28n0593_p0660c10║行閻浮提。四眾雲集，人、天相見，眾會莊嚴，先未曾
X28n0593_p0660c11║有。時須菩提端居石室，作是思惟：佛常說法，若以
X28n0593_p0660c12║智力觀佛法身，名見佛中最。又思惟言：今此大眾
X28n0593_p0660c13║雖復殊特，皆歸無常，勢不長久。一切諸法，空無有
X28n0593_p0660c14║實。作是觀時，即得道證。于時大會一切皆欲先見
X28n0593_p0660c15║如來，禮拜供養。時有蓮華色比丘尼欲除女名之
X28n0593_p0660c16║惡，便自化身為輪王，七寶、千子導從而至。眾咸避
X28n0593_p0660c17║之，因先見佛，便復比丘尼形，頭面禮足。佛告之曰：
X28n0593_p0660c18║非汝先禮，唯須菩提最先禮我。所以者何？須菩提
X28n0593_p0660c19║者，觀諸法空，先見法身，得真供養。
X28n0593_p0660c20║非獨此中者，此必云法身者，且從初說但是五分法
X28n0593_p0660c21║身，若從得記後應云三德法身。非獨此爾，餘文例
X28n0593_p0660c22║然。
X28n0593_p0660c23║（二十阿難）疏云：宗社者，謂宗廟社稷也。宗，尊也。廟，貌
X28n0593_p0660c24║也。謂尊皃所居。社謂后土。土者，吐也。土之所生，如
X28n0593_p0661a01║口吐物。物即地神也。土地廣，不可盡敬，故對之為
X28n0593_p0661a02║社。稷謂五糓總名，即五糓神也。故天子所居，左宗
X28n0593_p0661a03║廟，右社稷，布列四時五行，故云覇其等。
X28n0593_p0661a04║疏云：阿夷等者，瑞應經云：王語夫人：國有道人，年百
X28n0593_p0661a05║餘歲，耆舊多識，可相子乎？夫人曰：善。乃令相之。阿
X28n0593_p0661a06║夷既相，尋白王言：敢賀大王，生此神人。如我相法，
X28n0593_p0661a07║太子在家，當為轉輪聖王，主四天下；若不樂居家，
X28n0593_p0661a08║當為自然佛，度脫萬姓。
X28n0593_p0661a09║疏瑞相等者，經又云：四月八日交明星出時，從母右
X28n0593_p0661a10║脇而生，天降大瑞三十有二，謂地大動，伏藏顯明，
X28n0593_p0661a11║月神珠懸於空中，梵天寶蓋彌覆空上等。言相者，
X28n0593_p0661a12║經又云：太子身有三十二相，謂身金色，頂肉髻，眉
X28n0593_p0661a13║間毫相，頂出光等。今既云死，則阿夷之言、瑞相之
X28n0593_p0661a14║表，有何微哉！
X28n0593_p0661a15║疏云：有一女人者，女人說偈云：
X28n0593_p0661a16║欲云何所欲？貪視不知足，染欲貪愛心，
X28n0593_p0661a17║悞我兒遭來。
X28n0593_p0661a18║又云：
X28n0593_p0661a19║欲云何所欲？皆從思覺生。貪欲若不起，
X28n0593_p0661a20║欲心則不生。
X28n0593_p0661a21║將兒置井中竟，即說此偈：
X28n0593_p0661a22║疏云：住恐離車等者，阿難將欲入則滅，往別闍王，會
X28n0593_p0661a23║王晝寢乃留。言於門者，竪而便往毗舍離。王尋夢
X28n0593_p0661a24║蓋莖折，而自驚悟。門人即以上事白王，王嚴四兵
X28n0593_p0661b01║至恒河側，而請阿難住其國界，以入涅槃。離車又
X28n0593_p0661b02║請，是以去留俱有怨也。
X28n0593_p0661b03║疏云能接持法身者。能持佛法身，以法為身，故云也。
X28n0593_p0661b04║法燈下。歎能化也。
X28n0593_p0661b05║（二十一、羅睺羅）疏云：塞鼠穴者，耶輸宿世使兒塞穴，
X28n0593_p0661b06║六日鼠死。此罪餘報，六年妊娠（云云）。
X28n0593_p0661b07║多是為人等者，此八種障，不純能障、不純所障，及除
X28n0593_p0661b08║後二障，故云多也。
X28n0593_p0661b09║疏云真諦至本名脩羅者，此釋不當。從佛言我法下，
X28n0593_p0661b10║今家附彼文釋障義，非全用彼意也。
X28n0593_p0661b11║寶女者，瞿夷也。
X28n0593_p0661b12║法顯傳者，高僧傳中法顯比丘，別傳中說此緣，法顯
X28n0593_p0661b13║是神意僧。
X28n0593_p0661b14║疏云：冀神寶至者，大經云：若剎王於十五日處在高
X28n0593_p0661b15║樓，沐浴愛受齊，即於是日七寶相次而來應者，即
X28n0593_p0661b16║當得作轉輪聖王，主四天下。一、金輪寶，千輻不滅，
X28n0593_p0661b17║糓輞具足，不由工匠，自然成就。二、象寶，狀貌端美，
X28n0593_p0661b18║如白蓮華，一日之中周行八萬盡大海際。三、馬寶，
X28n0593_p0661b19║其色紺艶，毛尾金色，亦於一日周行八萬。四、女寶，
X28n0593_p0661b20║形容端正，身諸毛孔出栴檀香，目能遠視見一由
X28n0593_p0661b21║旬，耳、鼻亦爾，舌能覆面，形色細薄如赤銅鍱，有大
X28n0593_p0661b22║智慧，常以軟語手觸王衣，即知王身安樂病患，亦
X28n0593_p0661b23║知王心所緣之處。五、摩尼珠寶，純青琉璃，大如車
X28n0593_p0661b24║糓，能於暗中照一由旬，若天雨時，是珠勢力能為
X28n0593_p0661c01║大蓋覆一由旬。六、主藏臣寶，無量庫藏皆悉盈溢，
X28n0593_p0661c02║能見地中所有伏藏，隨王所念皆能辦之。七、主兵
X28n0593_p0661c03║臣寶，勇健猛略，榮謀第一，善知四兵，若任鬪者則
X28n0593_p0661c04║現聖王，若不任者退不令現，未摧伏者能令摧伏，
X28n0593_p0661c05║已摧伏者力能令守護（云云）。
X28n0593_p0661c06║觀於彼淨等者，不淨謂妄語，淨即不妄語，善不亦爾。
X28n0593_p0661c07║當作者，謂未作者更不可作。
X28n0593_p0661c08║准寶雲經者，是大乘經，亦勅十六令持佛法不得入
X28n0593_p0661c09║滅，況小乘耶？
X28n0593_p0661c10║所障之惑至思議者，異心中破一，心中破不同。
X28n0593_p0661c11║（列少知識）疏云：亦不分別多識等者，意云不以凡能
X28n0593_p0661c12║分別聖之多少，良由聖應多小，凡致有多識少識
X28n0593_p0661c13║不等耳。
X28n0593_p0661c14║而別有理本者，約體用本迹也。
X28n0593_p0661c15║疏云十八學人等者，中阿含云：長者問佛：福田有幾？
X28n0593_p0661c16║佛言：學人有十八，無學有九。學人十八者，謂信行、
X28n0593_p0661c17║法行、信解、見得、身證、家家、一種子向初果、初果向
X28n0593_p0661c18║二果、二果向三果、三果無。及五種那含，謂中生、行、
X28n0593_p0661c19║不行、上流。九無學者，謂思、進、退、不退、不動、住、護、慧
X28n0593_p0661c20║俱。又俱舍云：謂退、護、住、思、死、不退、慧俱、不壞法人。
X28n0593_p0661c21║後約獨菩薩位者，此專約十地邊始終別為菩薩立
X28n0593_p0661c22║忍位以釋，則是彼別圓接菩薩也。
X28n0593_p0661c23║初入無功用者，初住為無學，住前名為學；學人得二
X28n0593_p0661c24║句，無學得二句；五品為非學，句成五句。
X28n0593_p0662a01║義屬前句者，屬學句也。
X28n0593_p0662a02║闕第三句者，無學學句也。別圓准通，佛住於善法。善
X28n0593_p0662a03║法者，十力、四無畏、十八不共法等以化眾生，則成
X28n0593_p0662a04║有於第三句，故云准通可知。
X28n0593_p0662a05║則後三教並有兩節者，通教七八地為無功用，亦以
X28n0593_p0662a06║九十為具足，別圓如記。
X28n0593_p0662a07║即第二節者，此專約具足句判也。
X28n0593_p0662a08║大經中舉因六人者，迦葉以頭陀莊嚴，阿難以多聞
X28n0593_p0662a09║莊嚴（此即學入），阿那律以天眼莊嚴，舍利弗、須菩提、目
X28n0593_p0662a10║揵連，廣如彼經。
X28n0593_p0662a11║二而不二者，此迷諸聲聞今日垂迹示為枯榮名之
X28n0593_p0662a12║為二，亦證中道名為不二，故云同於如來也。又如
X28n0593_p0662a13║來本實久已不二，慈悲垂迹示於而二，中間入般
X28n0593_p0662a14║涅槃，是則聲聞二而不二，如來即是不二而二也。
X28n0593_p0662a15║疏云：不緣至中間者，中間俱不可得也。
X28n0593_p0662a16║不緣而緣者，三德涅槃，理不當於緣，故云不緣。雖不
X28n0593_p0662a17║當緣，而常緣之。此即於本文初句上加而緣二字
X28n0593_p0662a18║矣。
X28n0593_p0662a19║常如是觀者，只此一句，義兼前兩句。若漸進邊名為
X28n0593_p0662a20║學，當分住邊名學、無學。所以不云緣而不緣名學、
X28n0593_p0662a21║無學者，為須本文第二句具於兩句義，故不侯著
X28n0593_p0662a22║也。
X28n0593_p0662a23║三觀各為五句者，空稱藏通五句，假稱別教五句，中
X28n0593_p0662a24║觀稱圓五句矣。
X28n0593_p0662b01║若百如中等者，則百界如亦萬如也。又應知千如從
X28n0593_p0662b02║理，通具故；千界從義，數義齊故。
X28n0593_p0662b03║故前二文者，因緣、約教二文也。若欲下，略辨前二文
X28n0593_p0662b04║相也。
X28n0593_p0662b05║釋妨如前者，如前令欲功用四義文是。
X28n0593_p0662b06║數無約教者，如少知識觀心文末說家云：若欲義立，
X28n0593_p0662b07║聞數歡喜，乃至對數解異。即其相也。
X28n0593_p0662b08║義通初後者，初謂觀行六根，後謂登住已上。
X28n0593_p0662b09║（耶輸陀羅）疏云：溫良恭儉者，敦美潤澤謂之溫，行不
X28n0593_p0662b10║犯物謂之良，和從不逆謂之恭，去奢從約謂之儉，
X28n0593_p0662b11║推人後己謂之讓。文中闕讓一德。
X28n0593_p0662b12║初二句總明者，從上當分至總論也。
X28n0593_p0662b13║疏云：顯善權者，別述二句也。
X28n0593_p0662b14║約教理應互通者，只是約教通於主伴耳。
X28n0593_p0662b15║無始終故者，以菩薩形無定准，法不常規，[彳*(ㄆ/黑)]來忽往，
X28n0593_p0662b16║雜眾則存，沒無恒故。
X28n0593_p0662b17║始終親疎者，始從外道已來，終法華也。
X28n0593_p0662b18║主伴者，或時佛為伴、弟子為主，如須達家老婢，佛化
X28n0593_p0662b19║不得、阿難化得等（云云）。
X28n0593_p0662b20║顯密者，從初至後為聲聞像者為顯，示同餘身者為
X28n0593_p0662b21║密，又權示者為密。
X28n0593_p0662b22║事理等者，如來化事也，如來所證理也。人法，則諸弟
X28n0593_p0662b23║子所行法也。
X28n0593_p0662b24║善惡者，善如諸弟子，惡則調達也。
X28n0593_p0662c01║且捨中間等者，且不論中間之迹，及以華嚴寂場直
X28n0593_p0662c02║論伽耶，故云近也。
X28n0593_p0662c03║疏云：法身菩薩者，已捨生身，生實報土，得無生忍，為
X28n0593_p0662c04║法身。如華嚴中乘栴檀樓，與大菩薩共詑摩耶。此
X28n0593_p0662c05║乃法界為胎，胎外無別法也。
X28n0593_p0662c06║疏云：棄國捐王者，太子本起經云：太子年至十四，請
X28n0593_p0662c07║出遊觀。王令左右百官道從出城東門，天帝化為
X28n0593_p0662c08║病人，身小腹大，倚門啼息。太子問曰：此為何人？其
X28n0593_p0662c09║僕答曰：病人也。何謂為病？對曰：四大互乖，或熱或
X28n0593_p0662c10║冷，飲食不節，臥起無恒，故得斯病。太子曰：一何苦
X28n0593_p0662c11║哉！吾當有之，與此何異？乃迴車而還，憂不能食。王
X28n0593_p0662c12║問其故，從者對曰：道見病人，以此不悅。王乃增之
X28n0593_p0662c13║五百妓女，晝夜娛樂。數年小差，復請出遊。王勅國
X28n0593_p0662c14║中無令病人在於道側。太子駕乘出城南門，天帝
X28n0593_p0662c15║化為老人，杖柱羸步。太子問曰：此為何人？其僕答
X28n0593_p0662c16║曰：老人也。何謂為老？對曰：年耆根熟，形變色衰，氣
X28n0593_p0662c17║力虗劣，餘命無幾，故謂之老。太子曰：日月流邁，
X28n0593_p0662c18║時變歲移，有何樂哉？迴車而還，又憂不食。王又增
X28n0593_p0662c19║五百妓女而娛樂之。既而小差，復請出遊。王勅國
X28n0593_p0662c20║中無令老病在於道側。太子駕乘出城西門，天帝
X28n0593_p0662c21║化為死人，家室男女啼號送之。太子問曰：此為何
X28n0593_p0662c22║人？其僕從答曰：死人也。何謂為死？對曰：氣絕魂逝，
X28n0593_p0662c23║無所復知，永棄親戚，長埋曠野，謂之為死。太子曰：
X28n0593_p0662c24║痛矣！劇矣！往來五道，勞我精神。迴車而還，憂不能
X28n0593_p0663a01║食。王又增五百伎女娛樂之。久而小差，又請出遊。
X28n0593_p0663a02║王勅國中，無令老病並及死人至其道側。太子駕
X28n0593_p0663a03║乘出城北門，天帝化為作沙門法，執持應器，祖地
X28n0593_p0663a04║而行。太子問曰：此為何人？其僕答曰：沙門也。何為
X28n0593_p0663a05║沙門？對曰：捨棄妻子，守戒無為，聲色不能汙，勞位
X28n0593_p0663a06║不能屈，難動如地，存亡自在，謂之沙門。太子曰：善
X28n0593_p0663a07║哉！唯此為彼。迴車而還。見諸伎女猶如枯骨，所有
X28n0593_p0663a08║宮殿塚墓無異。厭惡在家，念清淨道。至年十九，四
X28n0593_p0663a09║月八日夜，天於空中叉手白言：時可去矣。太子曰：
X28n0593_p0663a10║礙其守者。天厭其妻及諸伎女，皆令睡臥。太子即
X28n0593_p0663a11║呼車匿，徐令彼馬。天使鬼神捧馬足，並接車匿，踰
X28n0593_p0663a12║出宮城，遠至貝多樹下，念欲剃髮。天奉剃刀，髮墮，
X28n0593_p0663a13║天受而去。即於樹下捨蒿為座，端坐六年，日食一
X28n0593_p0663a14║麻一米。（經云：天奉美食，不肯受之。天乃化為自然麻米，生其左右者也。）具修道品
X28n0593_p0663a15║及三脫門降魔成佛。
X28n0593_p0663a16║先與者，先與世法故。
X28n0593_p0663a17║及忘四天下者，忘即捨也，謂捨四大眾及輪王位也。
X28n0593_p0663a18║分庭抗禮者，謂既內外殊途，如主客齊肩，分庭上下，
X28n0593_p0663a19║故云抗禮。又若兼解者，如人對拜者是。
X28n0593_p0663a20║亦對也者，以師弟未相巨順，二彼相拒，故曰對也。
X28n0593_p0663a21║疏云：初歷色心等者，大品經云：菩薩得菩提時，為眾
X28n0593_p0663a22║生說色趣空，乃至（其間廣歷眾多法也。）一切種智等之所空，
X28n0593_p0663a23║空也；色等，假也；非趣非不趣，中也。廣如後釋。
X28n0593_p0663a24║從始至終者，專在般若一部自論始終也。
X28n0593_p0663b01║偏圓者，偏通前三，圓唯第四，故指玄文也。
X28n0593_p0663b02║疏云：會天性者，論語云：父母之道，天性也。
X28n0593_p0663b03║孤調者，灰身故無身，滅智故無智，唯一解脫故云孤
X28n0593_p0663b04║調，名為獨滅。
X28n0593_p0663b05║豈留多人者，便破慈恩。他云：但是定性，悉皆入滅，並
X28n0593_p0663b06║不得度。
X28n0593_p0663b07║疏云：贖命重寶者，大經扶律顯常。律譬能贖之寶，命
X28n0593_p0663b08║等常慧命，久住世間而無有反。故大經云：如人七
X28n0593_p0663b09║寶不出外用，名之為藏。善男子！是人所以藏積此
X28n0593_p0663b10║物為未來事，所謂糓貴，賊來侵國，值遇惡王，為用
X28n0593_p0663b11║贖命，道路澁難，知賊難得，時乃當出。如來秘藏亦
X28n0593_p0663b12║復如是，為未來世諸惡比丘畜不淨財，為四眾說
X28n0593_p0663b13║如來畢竟入於涅槃，讀誦世典，不敬佛經，為欲滅
X28n0593_p0663b14║除如是諸惡，令得遠離邪命利養等（云云）。
X28n0593_p0663b15║理同往見者，以迦葉佛出其土猶淨，同於文殊引燈
X28n0593_p0663b16║明佛於法華而入涅槃，故云同也。
X28n0593_p0663b17║月上，即維摩詰女。無垢施，即闍世王女等。
X28n0593_p0663b18║良，恒娥上女。賤，即車匿等。畜者，如太子馬，馬名揵陟，
X28n0593_p0663b19║亦如龍女也。親，謂內眷屬。疎，即外眷屬。慢，如畢陵。
X28n0593_p0663b20║嗔，即身子。
X28n0593_p0663b21║（總明觀心）疏云：似盲執燭者，諸聖因緣教相，本迹如
X28n0593_p0663b22║燭也。
X28n0593_p0663b23║通至善所者，明下文通大地十，今文且置通惡邊，專
X28n0593_p0663b24║從於善所也。
X28n0593_p0663c01║忍許者，只是信順三寶可依故。
X28n0593_p0663c02║念謂憶持者，以憶念故，對境能持也。
X28n0593_p0663c03║猗（於宜反，吳也，大也。）又猗者，倚善離惡。
X28n0593_p0663c04║聲聞定慧亦深淺者，通界內外故。
X28n0593_p0663c05║乃至未受化者，意云若有一分聲聞根性，一代已來
X28n0593_p0663c06║未受小化者，亦為今日行人惡心所攝，皆令改惡
X28n0593_p0663c07║從善入於法華也。
X28n0593_p0663c08║次第相生者，以心無並慮，前心起已後心方生故。如
X28n0593_p0663c09║色陰居先，餘陰次第二起也。
X28n0593_p0663c10║非王非數者，若契理已，王不當於王數，故云非也。
X28n0593_p0663c11║須辨同異者，謂須辨四教能觀不同，其如身子將善
X28n0593_p0663c12║心所教化人，令惡心成於身子，王所傳引至於法
X28n0593_p0663c13║華故。
X28n0593_p0663c14║指餘惡者，只是不行諸惡心所，故云心心數法不行
X28n0593_p0663c15║也。
X28n0593_p0663c16║因心所盡者，塵勞之心是因心所盡之法，若至果時
X28n0593_p0663c17║皆名常樂我淨，故云果心無盡也。
X28n0593_p0663c18║如五陰因果者，為上文舉例也。陰名雖同凡聖永異，
X28n0593_p0663c19║佛陰名為四云德，豈同凡下陰耶？
X28n0593_p0663c20║至王數者，令通四教，辨於王數能所不同也。
X28n0593_p0663c21║（列菩薩眾）能忍成道事者，忍謂忍可，以菩薩尚能捨
X28n0593_p0663c22║身為道，況世間違順耶？故云也。
X28n0593_p0663c23║不斷者，發心已後，中間菩提心更不間斷。
X28n0593_p0663c24║不破者，彼不為小乘所壞菩提心故。
X28n0593_p0664a01║應約三教以釋答文者，釋答一切諸佛法下文也。大
X28n0593_p0664a02║品通以三教斥小，故成四教也。
X28n0593_p0664a03║答云：通雖如此者，意云：若通而言之，有菩薩墮四眾
X28n0593_p0664a04║中，則菩薩屬四眾接；亦有四眾墮菩薩中，則四眾
X28n0593_p0664a05║屬菩薩接。若別而言之，如今經菩薩別列也。
X28n0593_p0664a06║今經列眾之意者，唯在圓妙之眾。
X28n0593_p0664a07║非關至合者，或四眾接菩薩別列菩薩，或有或無即
X28n0593_p0664a08║其相也。
X28n0593_p0664a09║金光明大小俱無者，彼經初文不列眾，直以慧眼菩
X28n0593_p0664a10║薩問起為別序耳。
X28n0593_p0664a11║言通意別者，通於四教菩薩皆求作佛，俱得名菩薩
X28n0593_p0664a12║眾，今唯在於開顯之眾，故云意別。
X28n0593_p0664a13║大等三者，謂大多勝三，約於四教則使教教皆具道
X28n0593_p0664a14║智用三也。又玄文止觀中廣約四教辨四弘誓願，
X28n0593_p0664a15║上求下化四相不同，是故指彼第一卷釋。
X28n0593_p0664a16║疏云六度等者，大論廣說其相，今略敘之。初、檀滿相
X28n0593_p0664a17║者，釋迦菩薩本作國王，名曰尸毗，得歸命救護陀
X28n0593_p0664a18║羅尼，視諸眾生如母愛子。是時天帝知命將終，求
X28n0593_p0664a19║佛問疑，遍求不得，却還天宮，愁憂苦惱。時天巧師
X28n0593_p0664a20║名毗首羯磨，問天主言：何以愁惱？答言：我求一切
X28n0593_p0664a21║智人而不能得。毗首羯磨言：有大菩薩滿足六度，
X28n0593_p0664a22║不久成佛。天主偈答：菩薩發大心魚子庵羅華三
X28n0593_p0664a23║事因時多成果時甚少。毗首答言：優尸那種六度
X28n0593_p0664a24║滿足，不久成佛。帝釋言：當往試之，是菩薩不？汝作
X28n0593_p0664b01║鴿，我作鷹，汝便作怖，入王腋下。毗首言：是大菩薩
X28n0593_p0664b02║云何以是事惱之？釋云：我亦無惡心，如真金須試。
X28n0593_p0664b03║即如所說，變入王腋，舉身戰懼，動目促聲。眾人皆
X28n0593_p0664b04║言：是王大仁慈一切宜救護如是鴿小鳥歸之如
X28n0593_p0664b05║入舍菩薩相如是作佛必不久。是時鷹在近樹，而
X28n0593_p0664b06║語王言：還我鴿來。王言：我前受之。我昔願：若有眾
X28n0593_p0664b07║生來歸我者，我皆救護。鷹曰：我亦眾生，何見奪我
X28n0593_p0664b08║食？王問：汝須何食？鷹云：我食新肉及以熱血。王云：
X28n0593_p0664b09║無不由殺得之，云何殺一與一？思惟心定，而說偈
X28n0593_p0664b10║言：
X28n0593_p0664b11║是我此肉身，恒受老病死，不久當臰爛。
X28n0593_p0664b12║彼須我當與。持刀自割股肉而授與之。
X28n0593_p0664b13║鷹言：須遂道理，令輕重等，勿見欺也。王言：持秤來
X28n0593_p0664b14║秤鴿。如言秤之，鴿身轉重，王身轉輕，乃至身盡（云
X28n0593_p0664b15║云）。王以血塗手，攀秤欲上，盡對於鴿。鷹言：何用如
X28n0593_p0664b16║此？以鴿還我。王言：喪身無量，今是求易佛道時，肉
X28n0593_p0664b17║盡筋斷，故上而墮。乃自責言：汝須堅固，勿得迷悶。
X28n0593_p0664b18║眾生墮憂海，鷹須救護之，何為懈怠？尚不及地獄
X28n0593_p0664b19║之苦十六分一。我持戒精進，猶患此苦，況地獄中
X28n0593_p0664b20║無有智慧者？時諸天讚言：為小鳥能爾。時天地六
X28n0593_p0664b21║動，海水揚波，枯木生華，天雨香水，諸佛來讚，必成
X28n0593_p0664b22║佛也。鷹語鴿言：是真菩薩（云云）。帝釋語王言：心不
X28n0593_p0664b23║惱耶？王言：我心歡喜，不惱不沒。釋云：誰當信汝？王
X28n0593_p0664b24║言：若一心不惱，以求佛道者，我平復如故。語已平
X28n0593_p0664c01║復。人天見之，皆大悲喜，歎未曾有：必當作佛，我當
X28n0593_p0664c02║供養。
X28n0593_p0664c03║尸滿相者，如須陀摩王。是王精進，常依實語欲入園
X28n0593_p0664c04║遊戲。始出城門，有一婆羅門來從我乞云：王是福
X28n0593_p0664c05║德人，愍我貧窮。王言：須待我還。適至園中，鹿足鳥
X28n0593_p0664c06║王從空飛來捉將王去，須陀摩王淚零如雨。鹿足
X28n0593_p0664c07║問言：人生有死，如何啼泣猶如小兒？王言：我不畏
X28n0593_p0664c08║死，但恨生來實語。如今乖信，許婆羅門行施，辜負
X28n0593_p0664c09║宿心自招欺罪，是故啼耳。鹿足言：還去七日，施竟
X28n0593_p0664c10║便來就死。若不來者，我有力取。王還恣心布施，立
X28n0593_p0664c11║太子為王，大會人民（云云）。王說偈言：
X28n0593_p0664c12║實語第一戒。實語昇天梯，實語生人天。
X28n0593_p0664c13║亡語入地獄，我今守實語，寧失身壽命？
X28n0593_p0664c14║於是發去，至鹿足所，見來歡喜：汝實語人，不失信
X28n0593_p0664c15║要，脫竟還來，汝是大人。王廣讚實語，呵責妄語，鹿
X28n0593_p0664c16║足聞之，信心清淨（云云）。
X28n0593_p0664c17║忍成相者，如羼提仙人在於林間修行忍辱。時訶梨
X28n0593_p0664c18║王將諸彩女入園遊戲，飲食訖已王少睡息，諸女
X28n0593_p0664c19║採華於其林間，見此仙人供敬禮拜在一面立。爾
X28n0593_p0664c20║時仙人為諸女人讚歎慈忍，其言美妙久而忘去。
X28n0593_p0664c21║王覺不見拔釰遂蹤，見女在於仙人前立，嫉妬降
X28n0593_p0664c22║盛恚目奮釰，而擬仙人：汝作何事？仙言：我修慈忍。
X28n0593_p0664c23║王言：我今當以利釰斬汝手足截汝耳鼻，若不嗔
X28n0593_p0664c24║者乃知修忍。仙言：任意。王即拔釰斬其手足等而
X28n0593_p0665a01║問言：汝心動不？仙言：不也。王言：汝無勢力為我所
X28n0593_p0665a02║因，雖云不動誰當信汝？仙言：若我實是修慈忍者，
X28n0593_p0665a03║血當為乳。言訖血便成乳。王大驚走，將諸彩女而
X28n0593_p0665a04║去。林中龍神為此仙人雨雷電霹𮦷，致王毒害遂
X28n0593_p0665a05║不還宮。
X28n0593_p0665a06║精進滿相者，如好施太子求如意珠，得珠墜海，正使
X28n0593_p0665a07║筋骨枯盡不懈廢，誓得如意以給眾生，齊其身苦。
X28n0593_p0665a08║諸天問之，答曰：生生不休。諸天見此精進，助其杼
X28n0593_p0665a09║海，海水減半。諸龍見海水半，恐海乾竭，送珠與之。
X28n0593_p0665a10║禪滿相者，如螺髮仙人，名尚闍梨，得第四禪，出入息
X28n0593_p0665a11║斷，坐一樹下，兀然不動。鳥見不動，謂之為木，即於
X28n0593_p0665a12║仙人髮中生卵。仙人定起，覺其頂上有於鳥卵，即
X28n0593_p0665a13║自思惟：我若起行，鳥母永不復來，鳥卵必壞。即入
X28n0593_p0665a14║禪至，鳥子飛去，爾乃起行。
X28n0593_p0665a15║般若滿相者，如劬嬪大臣，分閻浮提地以為七分，城
X28n0593_p0665a16║邑聚落皆使均者，為息諍故。此明事度，約世俗智
X28n0593_p0665a17║（云云）。
X28n0593_p0665a18║四三必殊者，四教皆有四弘及道，知用三不同，是故
X28n0593_p0665a19║皆云一一也。
X28n0593_p0665a20║善法體相者，心性內外體相也。
X28n0593_p0665a21║義當於酪者，此明四教接於五味，菩薩既以別接二
X28n0593_p0665a22║蘇、圓接醍醐，即三藏菩薩當乳酪，若在乳時由居
X28n0593_p0665a23║內外凡位，轉成酪時仍在方等前鹿苑之末，若據
X28n0593_p0665a24║觀轉即當通教。
X28n0593_p0665b01║進退者，進即俱在般若，退則生在方等，盈在般若也。
X28n0593_p0665b02║借本迹中意者，凡約教中只應判出四教，不應約五
X28n0593_p0665b03║味以論調熟，調熟之言皆在本迹中說。今約教中
X28n0593_p0665b04║用者，但是借此助成約教耳。
X28n0593_p0665b05║今皆相指者，為明今經菩薩，故約五味四教及以開
X28n0593_p0665b06║等簡之，所以文中在於四種菩薩，今經唯一圓妙，
X28n0593_p0665b07║豈有四耶？故云疑網皆除也。
X28n0593_p0665b08║疏云如善財入法界者，有人云：准華嚴經，見文殊時
X28n0593_p0665b09║無如此事，應是誤。今謂此引舊經，未可云誤。若復
X28n0593_p0665b10║於菩提場中見普賢菩薩於如來前坐蓮華上，智
X28n0593_p0665b11║慧境界無量無邊，難測難量，一一毛孔出一切世
X28n0593_p0665b12║界微塵光明雲、香焰雲、雜華雲等，是一一雲悉遍
X28n0593_p0665b13║法界虗空一切世界；又見一一身分、一一毛孔悉
X28n0593_p0665b14║有一切佛剎、一切眾生、一切如來出現所轉法輪、
X28n0593_p0665b15║一切菩薩所成諸行。
X28n0593_p0665b16║疏云：本隣諸佛者，中間迹耳。
X28n0593_p0665b17║五住對三者，三觀觀三惑，惑即五住也。於一心異心
X28n0593_p0665b18║中破，故有次不次也。
X28n0593_p0665b19║不涉權下者，三教俱名為權，下之一字，專在三藏菩
X28n0593_p0665b20║薩。
X28n0593_p0665b21║此明數至因緣者，如聞數解異，即世界聞數生善，破
X28n0593_p0665b22║惡入真，即具四悉。
X28n0593_p0665b23║各有八萬者，以能從所，亦具八萬，良由能所不二故。
X28n0593_p0665b24║六境初四菩提者，以十如文略，且十二因緣境為初
X28n0593_p0665c01║也。謂觀十二因緣有四種觀，謂上、中、下、上上也。
X28n0593_p0665c02║必治無明者，無明之言，通於界內外，俱名無明故。
X28n0593_p0665c03║橫得三不退者，至第三祇，一時俱得，故名為橫。故離
X28n0593_p0665c04║五障者，大論云：遠離五事，得五功德。五事者：一、三
X28n0593_p0665c05║惡趣，二、貧賤家，三、根缺，四、女身，五、喜忘。五功德者：
X28n0593_p0665c06║一、常得人天身，二、生富貴家，三、諸根完具，四、恒為
X28n0593_p0665c07║男子，五、常識宿命。
X28n0593_p0665c08║位義不彰者，具如淨名經中云：雖成佛道轉法輪而
X28n0593_p0665c09║入涅槃，不捨菩薩之道，是菩薩行。則是入住之文，
X28n0593_p0665c10║亦不始末彰灼明於地位之相，故諸經不彰，其例
X28n0593_p0665c11║亦爾。
X28n0593_p0665c12║地前伏惑者，伏於別惑，正當別義，唯識宗地前伏於
X28n0593_p0665c13║通惑耳。
X28n0593_p0665c14║初後不二者，法華隨喜第五十人為初，華嚴初住為
X28n0593_p0665c15║後。後由於初，圓體本一，故云不二。
X28n0593_p0665c16║迹居諸經之首者，意云地亦不知諸菩薩迹居何經
X28n0593_p0665c17║之首矣。
X28n0593_p0665c18║只此一謬者，只是但作一權教歎耳。
X28n0593_p0665c19║疏云今取至兩意者，若不得三不退下十三句，皆不
X28n0593_p0665c20║成。要由得三不退，方能具三陀羅尼等。是故今師
X28n0593_p0665c21║此句兩向釋之。
X28n0593_p0665c22║疏云而德居於初者，只此分文已成不當。何者？既云
X28n0593_p0665c23║諸句皆悉歎德，如何下諸句云歎行等耶？
X28n0593_p0665c24║為初為後者，以別圓皆有初後，故用二教初後責之。
X28n0593_p0666a01║本即是體者，體即三德，宗即諸位，始終悉具因果。
X28n0593_p0666a02║一者寄本者，以諸菩薩從漸中來至今經故，且寄別
X28n0593_p0666a03║十地以歎，即指別地為本。
X28n0593_p0666a04║三者順論者，論依次第故。
X28n0593_p0666a05║七地恐起二乘心者，大品中明菩薩至七地時，若起
X28n0593_p0666a06║二乘心則墮二乘地，恐墮此地名為起二乘心。
X28n0593_p0666a07║此是別教。教道者，若依瓔珞初地，念念入法流，心心
X28n0593_p0666a08║趣解脫，正當別位。若言十地始入無功用，則成教
X28n0593_p0666a09║道之上，復更教道。
X28n0593_p0666a10║圓發三智圓明者，此二句對第三地，圓轉等已下八
X28n0593_p0666a11║句對八地，配之可見。
X28n0593_p0666a12║疏云：𦦨地者，此具燒、照二義，𦦨如照，炷如燒也。
X28n0593_p0666a13║疏云正智不動等者，明此菩薩正智之體常冥寂光，
X28n0593_p0666a14║無有出動，不曾出三界，但以慈薰身，不動真際，徧
X28n0593_p0666a15║入五道耳。
X28n0593_p0666a16║疏云：而今出沒者，若地地皆具十三句名出，但一句
X28n0593_p0666a17║對一地為沒。又依圓為出，依別為沒。
X28n0593_p0666a18║疏云初發心住者，華嚴舊譯云：初發心菩薩即是佛，
X28n0593_p0666a19║悉與三世諸如來等，亦與三世佛境界等，又與三
X28n0593_p0666a20║世佛正法等，得如來一身、無量身、三世諸佛平等
X28n0593_p0666a21║智慧，所化眾生皆悉同等，悉能嚴淨一切世界，悉
X28n0593_p0666a22║能一切界示現成佛等。
X28n0593_p0666a23║疏云論其實處者，初住分證三德，名為實處。三德體
X28n0593_p0666a24║遍，故云無量無邊也。
X28n0593_p0666b01║疏云：初、阿字門者，南岳大師有兩卷釋，一一相接，故
X28n0593_p0666b02║表用圓，四十二位，其理不二。
X28n0593_p0666b03║言字等者，謂菩薩摩衍，所謂字等、語等、諸字入門。云
X28n0593_p0666b04║何名字等？如法慧菩薩說十住，十方一切諸佛皆
X28n0593_p0666b05║字法慧名字等。云何名語等？十方一切諸佛說十
X28n0593_p0666b06║住，與法慧菩薩說等無差名語等，功德亦無差名
X28n0593_p0666b07║功德等。復次如功德林菩薩說十行，十方一切諸
X28n0593_p0666b08║佛皆字功德林名字等。十方一切諸佛說十行，與
X28n0593_p0666b09║功德林菩薩說無二名語等。復次如金剛幢菩薩
X28n0593_p0666b10║說十迴向，十方一切諸佛皆字金剛幢名字等。十
X28n0593_p0666b11║方一切諸佛說十迴向，與金剛幢菩薩說無二名
X28n0593_p0666b12║語等。復次如金剛藏菩薩說十地，十方一切諸佛
X28n0593_p0666b13║皆字云金剛藏名字等。十方一切諸佛說十地，與
X28n0593_p0666b14║金剛藏菩薩說無二名語等。復字平等，如無垢地
X28n0593_p0666b15║諸菩薩，以金剛慧於重玄門平等三昧覺了四十
X28n0593_p0666b16║二地，四十二地中住一切地，從夫至妙覺地等無
X28n0593_p0666b17║二止，是一如來藏。一切字皆是無字，能入一字、能
X28n0593_p0666b18║作一切字，是名字等。發言無二，是名語等。云何名
X28n0593_p0666b19║諸字入門？謂菩薩善解一切諸法從初不曾生。何
X28n0593_p0666b20║者是？諸無明諸行諸結煩惱，無初念不曾生、無後
X28n0593_p0666b21║念不曾滅、無中念不曾有住，故經說一切法不生
X28n0593_p0666b22║（云云）。初住具足四十二地，為眾生差別說，如言不
X28n0593_p0666b23║退曰住、利物曰行、悲曰迴向、堪忍曰地、等照曰覺、
X28n0593_p0666b24║本淨曰妙，廣如彼釋（云云）。
X28n0593_p0666c01║故亡迹者，亡昔權教，今唯在圓，故云本也。
X28n0593_p0666c02║去初而取後者，初即昔三，後即今圓也。
X28n0593_p0666c03║一者接取妙法者，並初總句故成四句。今家將四種
X28n0593_p0666c04║方便偏於十三句上，今橫竪二釋，地地悉具方便
X28n0593_p0666c05║故。下三方便如記中具錄。論文次第配諸句竟。
X28n0593_p0666c06║論中復有接取事門者，文相同前，故云非要。論示現
X28n0593_p0666c07║諸地接取勝明功德，不同二乘功德故，八地無功
X28n0593_p0666c08║用智不同下上故。不同下者，下功用行不能動故。
X28n0593_p0666c09║不同上者，上無功用行不動自然而行故。於九地
X28n0593_p0666c10║中得精進陀羅尼，得具足四無礙自在故。於十地
X28n0593_p0666c11║中不退轉法輪，得受佛位如轉輪子故。以得接功
X28n0593_p0666c12║德成就者，示現依何處、依何心、依何智、依何境界、
X28n0593_p0666c13║依何等能辨故。依何處者，依善知識故。依何心者，
X28n0593_p0666c14║我依眾生心教化，畢竟利益一切眾生故。依何智
X28n0593_p0666c15║者，依三種智：一、授記密智；二者、諸通智；三者、真實
X28n0593_p0666c16║智。依何等境界、依何等能辨者，即三種智接應知。
X28n0593_p0666c17║即諸地功用者，為八相九界身化物故。
X28n0593_p0666c18║言八地者，更重釋前七地，恐起二乘心文及八地始
X28n0593_p0666c19║入無功用者，名此為更一重教道通。且依一家承
X28n0593_p0666c20║用者，今家專依瓔珞經以判地位，不依論文。
X28n0593_p0666c21║今文二釋至觀者，橫竪義當約教，觀心自當約觀。
X28n0593_p0666c22║言義當者，今唯在圓復寄於別，觀亦如是，今正在圓
X28n0593_p0666c23║復寄次第，故云義當也。
X28n0593_p0666c24║百句只是一句者，論中十種示現，一一皆十，即成百
X28n0593_p0667a01║句。今觀亦爾，一一具十，旋轉無窮。
X28n0593_p0667a02║疏云：三、諦理和至僧者，應更云：智與諦和，名供養僧。
X28n0593_p0667a03║疏云空觀入通佛慧等者，圓心具三佛慧故，應約諸
X28n0593_p0667a04║句。
X28n0593_p0667a05║自在說之者，句句互通，圓融旋轉，而復偏通四教，偏
X28n0593_p0667a06║圓相顯，施開廢會，橫竪無窮故。
X28n0593_p0667a07║或隱者，隱在小等；或真，即出家菩薩；或俗，即在家菩
X28n0593_p0667a08║薩，如䟦陀婆和等。
X28n0593_p0667a09║或主或伴者，為主導，為伴隨也。
X28n0593_p0667a10║不同聲聞顯著者，從漸至頓經歷諸味，事迹次第復
X28n0593_p0667a11║不改身，故云顯著也。
X28n0593_p0667a12║疏濡音軟。
X28n0593_p0667a13║疏云：不起法至相者。不起二邊，而行中道之行也。
X28n0593_p0667a14║疏云願取妙土者，亦可云寂光為妙土也。
X28n0593_p0667a15║釜物事廣者，所化眾生皆於十方先成正覺，故云廣
X28n0593_p0667a16║也。
X28n0593_p0667a17║所化位高者，我之國土皆一生菩薩。
X28n0593_p0667a18║觀音中思益即為人者，生善中最莫過菩提也。
X28n0593_p0667a19║例前擬後者，依前聲聞擬雜眾也。
X28n0593_p0667a20║疏云：一切見愛者，動即破也。見愛通界內外，外即同
X28n0593_p0667a21║體也。
X28n0593_p0667a22║無間趣入者，合字釋也。若分字釋者，無間曰精，趣入
X28n0593_p0667a23║為進。
X28n0593_p0667a24║長時無廢者，先合字釋，次分字釋者，長時名不休，無
X28n0593_p0667b01║廢名不息。
X28n0593_p0667b02║疏云：寶掌者，堪能掌護世、出世寶故。
X28n0593_p0667b03║爼敗者，爼[貝*殳]也。有本作𭁎字，非。
X28n0593_p0667b04║疏云：令釋大乘者，是佛令菩薩為人說大乘法也。
X28n0593_p0667b05║不志二乘者，以二乘人不能說於大乘，所以夢中亦
X28n0593_p0667b06║不令至。於珍寶心等者，以世寶顯出世寶。出世寶
X28n0593_p0667b07║者，即三德為珍寶也。以自證故，還將此寶以利於
X28n0593_p0667b08║他，故云無所貪惜。出世尚爾，況世寶耶？
X28n0593_p0667b09║故此兩寶必具四悉者，兩寶異即世界，為人講說即
X28n0593_p0667b10║為人心，無惜即對治，掌即法身第一義（云云）。
X28n0593_p0667b11║簡法寶濫者，二乘亦證五分法寶德，恐濫大乘三德
X28n0593_p0667b12║法寶故。
X28n0593_p0667b13║藥王中三緣者，供養起塔為一，劫盡至救為二，大醫
X28n0593_p0667b14║王為三。
X28n0593_p0667b15║世尊往昔者，應云：世尊！慈氏往昔云何發此慈心？更
X28n0593_p0667b16║撿。
X28n0593_p0667b17║未濟跛㝹者，大論二十六云：因地為鹿所居之處，被
X28n0593_p0667b18║野火燒，避火而走，值於水溝，有多少獸不能得度。
X28n0593_p0667b19║鹿以身為橋，度諸獸置於彼岸，眾獸踐脊皮穿，餘
X28n0593_p0667b20║命無幾。跛㝹最在後至，跛㝹終過，鹿身自陷水而
X28n0593_p0667b21║終（云云）。
X28n0593_p0667b22║具名之外者，釋。六、如是下，結文也。
X28n0593_p0667b23║唯除一人者，經中亦不云千人中除其佛等，但云除
X28n0593_p0667b24║一人耳。應是除觀世音菩薩，以觀音是補處故。
X28n0593_p0667c01║（列雜眾）疏云：方等經亦列地獄者，如婆藪外道示生
X28n0593_p0667c02║殺羊，示報墮獄，領地獄眾聽方等經。為引乘急戒
X28n0593_p0667c03║緩，實人聞法得道，戒緩故墮獄，乘急故值佛聞經
X28n0593_p0667c04║（云云）。
X28n0593_p0667c05║故可見有對如前者，如前聲聞菩薩二乘及欲色二
X28n0593_p0667c06║界，是有對可見故。
X28n0593_p0667c07║臰毛鬼者，即釋上有對中不可見句也。
X28n0593_p0667c08║疏云果報與形服雜者，後二教界外形服也。
X28n0593_p0667c09║疏云：漚和者，出假智也。宗本論云：適化眾生謂眾生，
X28n0593_p0667c10║謂之漚和。
X28n0593_p0667c11║傍出十六千等者，下竪首級廣十六由旬，餘八四二
X28n0593_p0667c12║次第持鬘等三級，謂下濶上漸漸狹也。
X28n0593_p0667c13║四角有四峯者，山頂四峯也。
X28n0593_p0667c14║疏云高廣三百三十六萬里者，依阿叉末經，由阿叉
X28n0593_p0667c15║末菩薩問，佛有此答。
X28n0593_p0667c16║疏云：三十三觀門者，以三觀觀三十，故成三十三觀，
X28n0593_p0667c17║以中觀為主也。
X28n0593_p0667c18║（三光天子）疏云：或云是三光者，日、月、星也。星以水精
X28n0593_p0667c19║為城，七寶為宮，懸在空中，天風持之，猶如浮雲，隨
X28n0593_p0667c20║日運行。其城大者一百二十里，中者八十里，小者
X28n0593_p0667c21║四十里。修下下品十善，施燈明等，而生其中。月去
X28n0593_p0667c22║地八十四萬里，其城縱廣二千里，白銀、琉璃二寶
X28n0593_p0667c23║合成。從初一日，白銀面轉，漸漸向人，至十五日正
X28n0593_p0667c24║向，故見圓滿。從十六日已，去琉璃面，漸轉向人，至
X28n0593_p0668a01║三十日正向，故名黑月。宮中亦有男女，一日一夜，
X28n0593_p0668a02║當人間五十年，壽二百五十歲，身長十里。修中品
X28n0593_p0668a03║十善，並施燈明等淨物，故生其中。日去地八十四
X28n0593_p0668a04║萬里，以火精為內城，黃金外城，縱廣二千四十里。
X28n0593_p0668a05║亦有男女，壽命身量，與月同也。唯日天主，自知遊
X28n0593_p0668a06║行，行有三道：秋從中向南，正當於氷山之上，故秋
X28n0593_p0668a07║溫而冬寒；春從中向北，正北當於三百三十六萬
X28n0593_p0668a08║里蓮華之上，蓮華助日之轉，故春溫而夏熱。大北
X28n0593_p0668a09║見近則長，南見遠則短，秋春正中故等。修上品十
X28n0593_p0668a10║善，施燈明等，則生其中。
X28n0593_p0668a11║境別智別者，次不次不同也。
X28n0593_p0668a12║言生子者，境發智，智是子也。
X28n0593_p0668a13║疏云：增長者，能令眾生增長諸善，滅離諸惡，故云勉
X28n0593_p0668a14║離也。
X28n0593_p0668a15║疏云四王護持佛法者，大經云：善男子！東方雙者，破
X28n0593_p0668a16║於無常，獲得於常；乃至北方雙者，破於不淨，而得
X28n0593_p0668a17║於淨。此中眾生為雙樹故，護沙羅林，不令外人取
X28n0593_p0668a18║其枝葉，斫截破壞。我亦如是，為四法故，令諸弟子
X28n0593_p0668a19║護持佛法（云云）。
X28n0593_p0668a20║不許偏取者，謂二乘菩薩皆不得中各自偏取，須知
X28n0593_p0668a21║常即無常、無常即常等。
X28n0593_p0668a22║若偏取者，則同外人，故云成邪。若全取者，須知枯榮
X28n0593_p0668a23║皆非枯非榮。
X28n0593_p0668a24║若雙執者，不會不二之理，故云須知其理。又復須知
X28n0593_p0668b01║一一皆具四德（云云）。
X28n0593_p0668b02║疏云：枝幹者，堅實可喻於常。其華柔軟，卷舒自在，喻
X28n0593_p0668b03║於我。樂中之最，不過極果，故以果喻樂。以大小葉
X28n0593_p0668b04║互相間鋪，無有汙染，故喻於淨。
X28n0593_p0668b05║若從後說者，從圓說也。
X28n0593_p0668b06║各破愛見者，後二教除同體愛見。
X28n0593_p0668b07║疏云：自在即第五者，自化自用而得自在；第六大自在，
X28n0593_p0668b08║佗化自用而得自在，對上二天故自在（云云）。
X28n0593_p0668b09║三肘半四肘者，肘長尺八，准姬同尺為定。東天丈六，
X28n0593_p0668b10║西三丈二，北六丈四，故云倍。倍增如次。南壽一百
X28n0593_p0668b11║二十，持下品五戒，得從人至天。東壽二百五十，持
X28n0593_p0668b12║中品五戒，得生其中。西壽五百，持上品五戒，得生
X28n0593_p0668b13║於彼。北壽千歲，持上上品五戒，得生於彼。
X28n0593_p0668b14║欲天俱盧舍四分一一增者，依論中二里俱盧舍分
X28n0593_p0668b15║四，一分半里。第一為四天王天，身長半里，壽五百
X28n0593_p0668b16║歲，一日一夜當人中五十年，去地四萬踰繕那。去
X28n0593_p0668b17║忉利天亦爾，下去倍倍，不委書之，謂修中下品十
X28n0593_p0668b18║善而生其中。第二忉利天，此云三十三天，身長一
X28n0593_p0668b19║里，居須彌頂，壽命千歲，一日一夜當人中百年，修
X28n0593_p0668b20║中中品十善得生於彼。第三夜摩天，處於空中，身
X28n0593_p0668b21║長一里半，以寶為地，壽二千歲，一日一夜當人中
X28n0593_p0668b22║二百年，修中上品十善得生於彼。第四兜率陀天，
X28n0593_p0668b23║名為知足，心無放逸，常有一生菩薩於中說法，身
X28n0593_p0668b24║長二里，壽四千歲，一日一夜當人中四百歲，修上
X28n0593_p0668c01║下品十善得生於彼。第五化樂天，身長二里半，壽
X28n0593_p0668c02║八千歲，一日一夜當人中八百年，修上中品十善
X28n0593_p0668c03║得生於彼。第六他化自在天，身長三里，壽一萬六
X28n0593_p0668c04║千歲，一日一夜當人中一千六百年，修上上品十
X28n0593_p0668c05║善得生於彼。
X28n0593_p0668c06║色天踰繕那等者，從此向上無女形身，要修禪定兼
X28n0593_p0668c07║於十善，不同欲六但修十善，故此去色名為淨色。
X28n0593_p0668c08║身長半由旬，即半踰繕那也，壽命半劫，修下品初
X28n0593_p0668c09║禪得生於彼。次梵輔天，身長一由旬，壽命一劫，修
X28n0593_p0668c10║中品初禪得生於彼。次大梵天，身長一由旬半，壽
X28n0593_p0668c11║命一劫半，修上品初禪得生於彼。第二禪有三天：
X28n0593_p0668c12║初少光天，身長二由旬，壽命二劫，修下品二禪得
X28n0593_p0668c13║生其中。次無量光天，身長四由旬，壽命四劫，修中
X28n0593_p0668c14║品二禪得生於彼。三光音天，身長八由旬，壽命八
X28n0593_p0668c15║劫，修上品二禪得生於彼。第三禪有三天：初少淨
X28n0593_p0668c16║天，身長十六由旬，壽命十六劫，修下品三禪得生
X28n0593_p0668c17║於彼。二無量淨天，身長三十二由旬，壽命三十二
X28n0593_p0668c18║劫，修中品三禪得生彼。三徧淨天，身長六十四由
X28n0593_p0668c19║旬，壽命六十四劫，修上品三禪得生於彼。第四禪
X28n0593_p0668c20║有九天：初無雲，亦名無罣礙，身長一百二十五由
X28n0593_p0668c21║旬，壽一百二十五劫。望前徧淨天壽一倍增之，合
X28n0593_p0668c22║一百二十八。今但云一百二十五，即是減三劫壽
X28n0593_p0668c23║也。是故記云：唯無雲減三。減三者，婆娑中有二解：
X28n0593_p0668c24║初解云：三禪已下名變易受，四禪名不變易受，亦
X28n0593_p0669a01║名捨受。從變易受入，無變易受難，故減三劫之壽。
X28n0593_p0669a02║又一解云：火水風灾壞一二三禪已後，世界成時，
X28n0593_p0669a03║無雲、福生、廣果三天，即下生彼。若不減三，則世界
X28n0593_p0669a04║已成，無人生於下界（云云）。次福愛，亦名福密，身長
X28n0593_p0669a05║二百五十由旬，壽二百五十劫。三廣果，身長五百
X28n0593_p0669a06║由旬，壽五百劫。四無想，修無心定，亦身長五百由
X28n0593_p0669a07║旬，壽五百劫。此是凡夫外道天。自此之後，名五淨
X28n0593_p0669a08║居天，並修薰禪，得生於彼，即那含人依處。初無煩，
X28n0593_p0669a09║身長一千由旬，壽一千劫。二無熱，身長二千由旬，
X28n0593_p0669a10║壽二千劫。三善見，身長四千由旬，壽四千劫。四善
X28n0593_p0669a11║現，身長八千由旬，壽八千劫。五色究竟，身長一萬
X28n0593_p0669a12║六千由旬，壽一萬六千劫。
X28n0593_p0669a13║無色有四天：　一空處，雖無形色而有四心，壽二萬
X28n0593_p0669a14║劫；二識處，壽四萬劫；三不用處，壽六萬劫；四非非
X28n0593_p0669a15║想處，壽八萬劫。
X28n0593_p0669a16║上來並約壞劫火、水、風時，如一火、一水以為一劫，是
X28n0593_p0669a17║故經八七火、一七水、一箇風灾。何故爾耶？火至初
X28n0593_p0669a18║禪，水至二禪，風至三禪。二禪壞時，初禪必壞；三禪
X28n0593_p0669a19║時，初、二必壞。是故劫劫皆壞初禪，為順初禪一劫
X28n0593_p0669a20║壽故。又經七火，次一水灾，方壞二禪，為順二禪八
X28n0593_p0669a21║劫壽故。又經八七火、一七水，則成六十三劫，方風
X28n0593_p0669a22║災始到三禪，為順三禪六十四劫壽故。此等諸天
X28n0593_p0669a23║若下聽法，化為人像四空處天，名為難天，不得聞
X28n0593_p0669a24║法。
X28n0593_p0669b01║色無晝夜殊者，彼無日月但用身光故，故無明暗，則
X28n0593_p0669b02║以華開華合表於晝夜，龍眠龍起以表春秋。
X28n0593_p0669b03║少光上下天者，初禪三天在少光下天也。大梵一全
X28n0593_p0669b04║一半，梵輔一全，梵臣一半。若少光已上諸天，如前
X28n0593_p0669b05║已列，劫數等可見。
X28n0593_p0669b06║次更重明經論所出色界諸天多少不同，及釋諸天
X28n0593_p0669b07║之相。依薩婆多宗，列一十六天。若經部宗，色界有
X28n0593_p0669b08║十七天，大梵與梵輔雖同居，而其形量壽命不等，
X28n0593_p0669b09║故別立也。依上座部，立十八天，開四禪中別出無
X28n0593_p0669b10║想，謂與廣果因果別故。若經部師宗，以無想天與
X28n0593_p0669b11║廣果天身壽一等，所以無想接入廣果故。但十七
X28n0593_p0669b12║天處後五天，名淨居天，唯聖人居，無生異生雜，故
X28n0593_p0669b13║名淨居也。
X28n0593_p0669b14║疏云：九道者，九為所化境，佛為能化主也。
X28n0593_p0669b15║疏云：梵者者，雜阿含說：百億梵王。又云：尸棄是初禪
X28n0593_p0669b16║梵王。大論云：梵王是千世界主。十地經云：八地菩
X28n0593_p0669b17║薩化千世界，九地二千，十地三千。仁王經云：七地
X28n0593_p0669b18║初禪王，八地二禪，九地三禪，十地四禪。華嚴云：八
X28n0593_p0669b19║地菩薩。毗曇云：四禪無語法也。
X28n0593_p0669b20║疏云：初禪梵眾者，大梵之眾也。梵輔者，輔侍梵王。大
X28n0593_p0669b21║梵者，廣善所生，故名為梵。此梵天即大，故名大梵。
X28n0593_p0669b22║得中間定，最初而生，最後而沒，威德等勝等勝，故
X28n0593_p0669b23║名大梵。少光者，於二禪中光最少故。無量光者，光
X28n0593_p0669b24║明增故。光音者，亦云極光淨，光明勝前，偏照自他
X28n0593_p0669c01║也。少淨者，意地受樂，故名為淨，於三禪中淨最少
X28n0593_p0669c02║故。無量淨者，此淨轉勝。徧淨者，淨周普故。第四禪
X28n0593_p0669c03║八天：一、無雲，地無密雲。二、福生，異生勝福，方可往
X28n0593_p0669c04║生。三、廣果，色界異生中最勝故。四、無煩，煩謂煩雜，
X28n0593_p0669c05║於無雜中最初故。五、無熱，已得雜修上中品善，能
X28n0593_p0669c06║伏上中品障，意樂調柔，離諸熱惱。六、善現，已得上
X28n0593_p0669c07║品雜修禪定，果位易彰，故名善現。七、善見，已得上
X28n0593_p0669c08║勝雜修靜慮，定障至微，見理清徹，故名善見。八、色
X28n0593_p0669c09║究竟，於色天中無有處過於此者故。
X28n0593_p0669c10║疏云免二死之熱沙者，勝鬘經云：何謂二死？一、分段
X28n0593_p0669c11║生死，二、不思議變易生死。分段死者，為眾生；變易
X28n0593_p0669c12║死者，謂阿羅漢及辟支佛、大力菩薩。即通指方便、
X28n0593_p0669c13║實報二土菩薩。
X28n0593_p0669c14║如舞戲者，被動不安，名為舞戲。
X28n0593_p0669c15║非本心者，迦葉！本在於小而不測本故。
X28n0593_p0669c16║十寶山者，廣如華嚴：一、雪山王；二、香山王；三、軻梨羅
X28n0593_p0669c17║山王；四、仙聖山王；五、由乾陀山王；六、馬耳山王；七、
X28n0593_p0669c18║尼民山王；八、斫迦羅山王；九、宿慧山王；十、須彌山
X28n0593_p0669c19║王（云云）。
X28n0593_p0669c20║理應法身記者，即授妙覺佛記也。八相記在於初住
X28n0593_p0669c21║已上，由屬於權故云在迹。
X28n0593_p0669c22║疏云：採華者，西國不用麯，但用恒已華為酵耳。
X28n0593_p0669c23║疏云：質諒者，道行般若經云：此神諂曲，為立此名，令
X28n0593_p0669c24║其歸信。
X28n0593_p0670a01║疏云：五處被縛者，臰爛死狗，穿腹破胸，裹魔王頭，以
X28n0593_p0670a02║死狗頭蓋魔頂上，狗口虫膿流出，隨魔額汗流下
X28n0593_p0670a03║入鼻口，死狗前脚抱魔額，死狗後脚抱魔頸，臰蛇
X28n0593_p0670a04║繞頸編胸，以為瓔珞，繞臂至手，似如環釧，死人繞
X28n0593_p0670a05║腰，死猪繫脚，以喻被外道愛惑縛。
X28n0593_p0670a06║疏云五惡物者，如上以喻為見惑，縛破二縛，死離二
X28n0593_p0670a07║惑也。
X28n0593_p0670a08║五性宗者，一人天種性，設勤行精進，但以人天果報
X28n0593_p0670a09║而成熟之，由無本無漏種子，及煩惱所知二障，俱
X28n0593_p0670a10║不可害。二定性聲聞，三定性緣覺，此二有生空慧
X28n0593_p0670a11║種子，煩惱障可害。四不定種性，從漸至大。五菩薩
X28n0593_p0670a12║種性，煩惱所知二俱可害也。
X28n0593_p0670a13║五住為二死作因者，出正法念。
X28n0593_p0670a14║或是非情者有情，詫非情而入胎故。
X28n0593_p0670a15║疏云觀天女、天園林等者，羅睺身醜，常樂來著天女
X28n0593_p0670a16║及園林等。人中有供養沙門及孝養父母，有福資
X28n0593_p0670a17║於天，是故天女等能上空而雨刀等。
X28n0593_p0670a18║兼胎藏者，昔全濕生無有胎藏，今濕氣入身成胎，故
X28n0593_p0670a19║云兼也。
X28n0593_p0670a20║疏云：勝群輩者，屬藏教也。次大身下，通教也。次大滿
X28n0593_p0670a21║下，別也。次如意下，圓教，即當約教也。睒（失冉反，暫視也）慴
X28n0593_p0670a22║（之涉反，伏亦服）。
X28n0593_p0670a23║疏云：不可動者，有大力故不可動，有大福故不可動。
X28n0593_p0670a24║疏云：肉裂火起者，嗔盛火起。
X28n0593_p0670b01║疏云：普超經云阿闍世從文殊懺悔者，涅槃經云從
X28n0593_p0670b02║佛懺悔，是則普超從伴，涅槃從主也。
X28n0593_p0670b03║令住法界者，分住空觀耳，故云聞已得柔順忍也。
X28n0593_p0670b04║家兄耆婆者，是頻婆娑羅王庶妻子。耆域是無畏太
X28n0593_p0670b05║子，即頻婆娑羅王孫，母名大示女。
X28n0593_p0670b06║引楞伽者，楞伽第三云：殺無明父，害貪愛母，斷隨眠
X28n0593_p0670b07║怨，壞陰和合，斷七識身。此逆即順圓觀心也。
X28n0593_p0670b08║疏云：見佛有權實者，藏權衍實，又權實不同也。
X28n0593_p0670b09║疏云：依涅槃一句者，戒緩乘急一也。
X28n0593_p0670b10║疏云：加修禪定者，欲界四空天亦須著加修禪定之
X28n0593_p0670b11║言，如麤細住等，即其事也。
X28n0593_p0670b12║大小至漸頓者。謂漸中密得頓益，頓中密得漸益故。
X28n0593_p0670b13║值佛時處者，部會之處也。現在得道為促，未來當得
X28n0593_p0670b14║為奢。揣心者，誡勸行人當自揣度，揣量心行於三
X28n0593_p0670b15║品戒乘為與何品相應。若上品相應，只於序中已
X28n0593_p0670b16║獲證信之分。若不爾者，於經何益？
X28n0593_p0670b17║壞慚正宗者，意云於序有分，至正宗時於三品乘戒，
X28n0593_p0670b18║為從何品開悟而獲記莂？此意專令戒乘俱急，故
X28n0593_p0670b19║以人身見佛聞法而取開悟。借使八部身聞，終不
X28n0593_p0670b20║如人天之身受道。
X28n0593_p0670b21║（從此第三卷別序）釋此別序，應知無量義與法華前
X28n0593_p0670b22║經及以法華有同有異。何者？先經亦是從一出多，
X28n0593_p0670b23║昔未顯說；至無量義，佛自彰灼云從一出多，故此
X28n0593_p0670b24║不同。與法華異者，無量但云從一出多，未語收多
X28n0593_p0670c01║歸一，此異復同。何者？即一家之無量、無量家之一
X28n0593_p0670c02║法，無別途，故復一也。
X28n0593_p0670c03║初云望通得名者，自望今經通序得別名也。若前通
X28n0593_p0670c04║序，即以教相對而辨通別，故前文云：通序通諸教，
X28n0593_p0670c05║別序別一經。
X28n0593_p0670c06║又若從如來最後下，述如來遺屬意，則令一切經初
X28n0593_p0670c07║皆安五義，故云唯通。
X28n0593_p0670c08║別序唯別者，經經皆爾，各自表報事，殊云唯別。
X28n0593_p0670c09║從若如來滅後下，明結集之家順於化儀，先小後大
X28n0593_p0670c10║今昔相對以明二序，故云來至今經也。
X28n0593_p0670c11║若直就下，傍就昔經以論通別也。
X28n0593_p0670c12║通序文通等者，此即文義俱通五時，及以部內教多
X28n0593_p0670c13║少也。
X28n0593_p0670c14║亦有義通等者，其義雖通，意別在別，別在彈斥、淘汰
X28n0593_p0670c15║等，故別。序文別等，准通可見。
X28n0593_p0670c16║亦有義別下，其義雖別而意則通，通諸部諸教。何者？
X28n0593_p0670c17║如方等中正明不思議解脫，文中意在以大斥小
X28n0593_p0670c18║故、以圓斥偏，通說四教專明彈斥故。餘味例然。
X28n0593_p0670c19║又亦可通序下，約文通義別以釋。
X28n0593_p0670c20║別，序文。別下，約文別義通以釋。
X28n0593_p0670c21║入定至合者。無量為開義。處者，合也。
X28n0593_p0670c22║疑念乃雙緣者，過謂無量義經座席，現即餘五瑞，謂
X28n0593_p0670c23║緣過疑今而異於昔，緣今疑昔而異於今。又於昔
X28n0593_p0670c24║復曾都此瑞，與今大異故。
X28n0593_p0671a01║猶預於當者，不知如來定起為作何事？
X28n0593_p0671a02║眾初圍繞者，謂指圍繞已欲說無量義前，名為爾時。
X28n0593_p0671a03║斥其消文者，斥其翻覆生起消文也。
X28n0593_p0671a04║表四一當同者，序中表報如來，定起四一，四皆一故，
X28n0593_p0671a05║故云同也。
X28n0593_p0671a06║理一是第一義者，以利人聞名即得體故居第二，鈍
X28n0593_p0671a07║人至四方能見理故至第四，良有以也。
X28n0593_p0671a08║答問不引三同者，借使昔日是妙德答問，亦無三同
X28n0593_p0671a09║可引。
X28n0593_p0671a10║由是聞法表一乘人者，此指聞無量義經，表成今經
X28n0593_p0671a11║一乘人也。
X28n0593_p0671a12║況復能知定理者，時眾雖見如來入定，不測如來入
X28n0593_p0671a13║定緣義處之理。言等者，等取雨華等。
X28n0593_p0671a14║尚未名一者，三即是一，方名為一；三外之一，故未名
X28n0593_p0671a15║一。
X28n0593_p0671a16║預辨能開者，開權之圓，以為能為開，非帶偏之圓矣。
X28n0593_p0671a17║五味四味者，第五為能開，四味為所開。又四名施權，
X28n0593_p0671a18║第五名開權，故云也。
X28n0593_p0671a19║以皆表一者，謂空、假、中皆一故。
X28n0593_p0671a20║簡餘三儀者，此明住義。又今意明圍繞只是前後，故
X28n0593_p0671a21║不須第二釋。
X28n0593_p0671a22║天龍等四者，更加人鬼為四也。
X28n0593_p0671a23║梵魔等四者，加婆羅門沙門為四也。梵即色眾，魔即
X28n0593_p0671a24║欲眾也。
X28n0593_p0671b01║不判凡聖者，引入凡位名為凡，入聖位名為聖，即四
X28n0593_p0671b02║眾義足也。逆者，嚴王、調達等。順者，即諸弟子等。權
X28n0593_p0671b03║實者，示同權同實，亦四眾義足。故此十雙，一一皆
X28n0593_p0671b04║對昔教，與今辨異，以問古人。昔教凡聖，與今凡聖
X28n0593_p0671b05║何別？說即發起，嘿即影響。又說即三周得記，如身
X28n0593_p0671b06║子領解。嘿即嘿念領解，如樓那等。
X28n0593_p0671b07║今昔者，今四眾異昔四眾。
X28n0593_p0671b08║微著者，結緣為微，當機得記為著。又鹿苑為微，法華
X28n0593_p0671b09║為著。又法華中微謂彈指合掌等，無非佛因，爾前
X28n0593_p0671b10║未開，故不同也。
X28n0593_p0671b11║共別者，藏通大小共別，圓獨菩薩法為別。又別唯在
X28n0593_p0671b12║法華前，三教皆名共也。
X28n0593_p0671b13║兼獨者，獨即三藏，又獨即法華，獨顯一圓，故此十雙，
X28n0593_p0671b14║九屬迹後，一屬本也。
X28n0593_p0671b15║故外、小等四　對內等四，則外等四俱有其名而無
X28n0593_p0671b16║其義。何者？外人亦有常、樂等名而無其義；小即三
X28n0593_p0671b17║藏等，亦有真如、實相、常住、涅槃之名而無其體；權
X28n0593_p0671b18║即三教，雖當時被物而不至極，故名為權也。
X28n0593_p0671b19║人王者，即闍王眾。導機既發者，當機眾也。
X28n0593_p0671b20║影響扶疎者，影響釋迦，扶疎當機。
X28n0593_p0671b21║應物施設者，應更云施已後開來，至今經權巧方極。
X28n0593_p0671b22║可生等者，已生者令成，成即入住，未生者發起令生
X28n0593_p0671b23║也。
X28n0593_p0671b24║用以釋名者，擊揚之言，正是發起之體，依體立名故。
X28n0593_p0671c01║先四字正釋者，擊、揚、發、動四也。
X28n0593_p0671c02║次四字者，成辦利益四也。
X28n0593_p0671c03║又割之令開下，四、　又約四悉重釋發起眾也。
X28n0593_p0671c04║義兼能所者，只發起二字兼於能所。何者？發起於他
X28n0593_p0671c05║俱屬於能，所發所起俱屬於所，故云割之等。化功
X28n0593_p0671c06║歸已，為進自行，即自也。令他至極，即化他也。
X28n0593_p0671c07║發時眾之一善者，今時眾當獲一乘之妙善也。
X28n0593_p0671c08║動稟益者，如身子三業領解，即其相也。
X28n0593_p0671c09║至起應地者，樹不至地，象子不飽，機亦如之。若非法
X28n0593_p0671c10║身大士扣如來法身之地，從法起應，焉能令機至
X28n0593_p0671c11║於極耶？
X28n0593_p0671c12║中機可發者，中機二字釋當，可發二字釋機，俱屬於
X28n0593_p0671c13║所，則是契中機情故。
X28n0593_p0671c14║擊動事遂者，成於當機，方名遂耳。
X28n0593_p0671c15║疏云：隱其圓極者，古佛隱極，法身菩薩隱圓也。
X28n0593_p0671c16║顯德者，為顯法王尊高，令眾欽渴故。
X28n0593_p0671c17║冥扶者，雖無為作，而亦以同體大悲，冥助法王，密通
X28n0593_p0671c18║化道故。
X28n0593_p0671c19║影響之儀者，儀謂儀式，未有影響之用，故但云儀也。
X28n0593_p0671c20║俱有權實者，權者，引實也。
X28n0593_p0671c21║助理者，一句圓常之法，內薰三德之理也。
X28n0593_p0671c22║助當者，助於當來修得三因開發之緣也。
X28n0593_p0671c23║通取六根五品者，此即克體簡於當機，猶未具足真
X28n0593_p0671c24║位三德，是故住前通名結緣耳。又亦可五品為結
X28n0593_p0672a01║緣，六根為當機。又隨喜已上為當機，五千及一句
X28n0593_p0672a02║一偈為結緣故。
X28n0593_p0672a03║得度至通別者，別則初住，通則通於隨喜已上。
X28n0593_p0672a04║結緣位別者，別在一句一偈及五千也。
X28n0593_p0672a05║若新入者者，專取破一品無明人為當機，若超斷二
X28n0593_p0672a06║三品等，則名影響也。
X28n0593_p0672a07║人以為揩者，治其無揩之惡，故云也。
X28n0593_p0672a08║增進至為動者。前三教人須破權執，方名為動。
X28n0593_p0672a09║但不別而別者，圓理本融，但隨入者不等，得四門名。
X28n0593_p0672a10║以觀轉至增者，以初轉故名增，又始終漸進為增也。
X28n0593_p0672a11║寄觀以論本迹者，觀色身迹也，見法身本也。
X28n0593_p0672a12║疏云皆是供養者，恐人但云一身業供養，故云皆是。
X28n0593_p0672a13║疏云：說七言偈者。
X28n0593_p0672a14║謂：
X28n0593_p0672a15║大哉大悟大聖主，無垢無染無所著，
X28n0593_p0672a16║天人象馬調御師，道風得香薰一切。
X28n0593_p0672a17║等數紙偈。
X28n0593_p0672a18║科簡諸位不同者，初住已上諸位，供養不同。
X28n0593_p0672a19║言通事別者，通於無量義，別在今經故。
X28n0593_p0672a20║意具斯二者，若以始終專注，則意業未休；若以意隨
X28n0593_p0672a21║身口，則無量中三業俱畢也。
X28n0593_p0672a22║疏云為諸菩薩說大乘經等者，無量義經云：大莊嚴
X28n0593_p0672a23║菩薩與八萬菩薩同聲白佛言：世尊！菩薩摩訶薩
X28n0593_p0672a24║欲得疾成阿耨多羅三藐三菩提，當修何行？何等
X28n0593_p0672b01║法門？佛告諸菩薩言：善男子！有一法門名無量義，
X28n0593_p0672b02║能令菩薩疾得菩提。從此為說無量義經（云云）。
X28n0593_p0672b03║太淺者，亦無表報，故成淺也。
X28n0593_p0672b04║非唯覩光者，六瑞皆令眾喜，豈獨光耶？
X28n0593_p0672b05║一多相即者，開權顯實，即多而一故。又能即一而多，
X28n0593_p0672b06║始終相即故。
X28n0593_p0672b07║共顯一致者，顯於不二因果，故云正在因果。
X28n0593_p0672b08║華表真因者，約位位斷惑邊，名為真因。
X28n0593_p0672b09║地兼分果者，名唯在究竟初住分得，故云兼也。
X28n0593_p0672b10║說且顯露從多者，專從無量義以為所表，故云指一
X28n0593_p0672b11║說多為今經序，若從密意與定不殊故。
X28n0593_p0672b12║疏云：瑞只是相者，既云瑞只是相，亦應云今瑞如本
X28n0593_p0672b13║瑞，今相如本相也。
X28n0593_p0672b14║定時乃密意從處者，時機未堪，秘而不說，故云密也。
X28n0593_p0672b15║疏云：密報為端者，冥在佛壞，以表於正，故云密也。
X28n0593_p0672b16║義同。幽者，玄亦深遠也，亦妙也。
X28n0593_p0672b17║而擡掣者，昔日偏小，大機未發，猶如淪墮，故令以瑞
X28n0593_p0672b18║而擡掣之。
X28n0593_p0672b19║令欽渴等者，四、悉結成也。
X28n0593_p0672b20║廣則無量者，若論皆妙，則一色一香無非是妙，若心
X28n0593_p0672b21║若境無非經王，故云也。
X28n0593_p0672b22║乃成處中者，只是六瑞，皆表妙表中矣。
X28n0593_p0672b23║入定表行者，入定是行，以依理故。
X28n0593_p0672b24║地動表神通妙者，神通即果上勝用感應，專約稱機，
X28n0593_p0672c01║故有多分之別。
X28n0593_p0672c02║況香風至開合者，合則在雨華瑞中。
X28n0593_p0672c03║多番釋之者，下偈中三行經對般若等五番解釋也。
X28n0593_p0672c04║是則大事等者，此下諸大，但是通途結束出六瑞，表
X28n0593_p0672c05║報奇特，不須別去以配十妙。
X28n0593_p0672c06║經云說大乘經等者，問：此唱異名，與下文殊引燈明
X28n0593_p0672c07║佛現相序亦云無量義，有何別耶？答：彼顯此密。何
X28n0593_p0672c08║者？今雖唱於異名，即入此定，時機未測，故成密也。
X28n0593_p0672c09║彼即彰灼，引同釋疑，故不同也。又大乘經者，十二
X28n0593_p0672c10║門論以六義釋大：一、出二乘之上故；二、諸佛最大，
X28n0593_p0672c11║是乘能至故；三、諸佛大人之所乘故；四、能滅大苦
X28n0593_p0672c12║與大樂故；五、觀音、彌勒等之所乘故；六、能盡諸法
X28n0593_p0672c13║邊底故。
X28n0593_p0672c14║三明菩薩所依者，亦云三明因人所依，四明果人所
X28n0593_p0672c15║護。
X28n0593_p0672c16║淨嚴行者，定慧莊嚴，故云行也。
X28n0593_p0672c17║數有大小者，但單三祇，由約少數屬於藏也。大乘無
X28n0593_p0672c18║量阿僧祇為一阿僧祇等。
X28n0593_p0672c19║故須別釋至序文者，將於善戒經為開顯釋以為序
X28n0593_p0672c20║表也。
X28n0593_p0672c21║疏云指者，不來秦地者，嘉祥云：今以五義證此無量
X28n0593_p0672c22║義經，證是法華前無量義經說：一、處同，王城、鷲山
X28n0593_p0672c23║所說；二、眾數同，萬二千聲聞、八萬菩薩；三、時節同，
X28n0593_p0672c24║二經皆云：我成道來四十餘年，說此法。四、義同，雖
X28n0593_p0673a01║未彰言明，開三顯一，而指趣密開一乘。五、翻經人
X28n0593_p0673a02║中，天竺沙門云：是法華前說。
X28n0593_p0673a03║三者、妄破古師者，古人實無云大品是法華經序，何
X28n0593_p0673a04║故防他伏難，即引大品非法華序耶？則成妄破也。
X28n0593_p0673a05║每臨講肆者，名僧傳云：基公欽竺道生講，善於法華。
X28n0593_p0673a06║雖有二判，無以取決。餘如記云。注無量義已上文
X28n0593_p0673a07║是武當山，均州屬南山道。
X28n0593_p0673a08║略從子者，慧表是略從子也。國破之日，為晉軍河澹
X28n0593_p0673a09║之所得。數歲，聰點澹之字曰螟蛉，養為假子。俄放
X28n0593_p0673a10║出家。後勤苦求道，南北遊。尋以齊建元三年，放寄
X28n0593_p0673a11║藪遠去嶺南，於廣州如記。表乃致請，淹經一句，僅
X28n0593_p0673a12║句一經，僅得一本，仍還均北。齊入武當，以永明三
X28n0593_p0673a13║年頂戴出山，見投弘通。奉覿真文，忻敬兼誠，詠歌
X28n0593_p0673a14║不足，遂後注解。正以空為無量，義基覽經，便謂解
X28n0593_p0673a15║與經校合矣。
X28n0593_p0673a16║疏：宋者，家總六十年。宋者，惠表至齊，年可七十已下
X28n0593_p0673a17║耳。
X28n0593_p0673a18║疏云：破三與一者，破三車與一大車也。
X28n0593_p0673a19║可成此二者，法華無二無三，及破三與一序耳。
X28n0593_p0673a20║為無二三等序者，等取破三與一也。
X28n0593_p0673a21║先破初句者，無二無三句，
X28n0593_p0673a22║破其次句者，破三與一為異句也。
X28n0593_p0673a23║前破語存略者，前立中但云破三與一，即其文也。
X28n0593_p0673a24║雙牒兩難者，疏云：破二破三，即第二難；無二無三，即
X28n0593_p0673b01║初難。既其破二破三，則無二無三但成於正，而無
X28n0593_p0673b02║其序失。又前從若言萬善下，難云：序、正不異，則成
X28n0593_p0673b03║但有於序，而無其正。次從若言破二下，但有於正，
X28n0593_p0673b04║而無於序。
X28n0593_p0673b05║若以低頭舉手者，此防光宅伏難云：我今萬善者，但
X28n0593_p0673b06║是低頭舉手等善名為萬善，非二三等善耶？故今
X28n0593_p0673b07║難云：二三勝善尚無，況低頭等劣善而不破矣。
X28n0593_p0673b08║殊又表同者，無量是即一實家之無量，方得為序，一
X28n0593_p0673b09║即無量家之一作序，故云也。
X28n0593_p0673b10║此二既然者，此二之外，更有解者，亦不出此。
X28n0593_p0673b11║疏云法華論列十七等者，論消經中說：大乘經名無
X28n0593_p0673b12║量義，教菩薩法，佛所護念之。如來欲說法時至成
X28n0593_p0673b13║就為諸菩薩說大乘經，名無量義，乃至法門等。此
X28n0593_p0673b14║大乘修多羅有十七種名，顯示甚深功德：一、名無
X28n0593_p0673b15║量義，二、名最勝，三、名方廣，四、名教菩薩法，五、名佛
X28n0593_p0673b16║所護念，乃至十六、名妙法蓮華，十七、名法門。如玄
X28n0593_p0673b17║文第七廣釋十七名。
X28n0593_p0673b18║重牒其名者，只是異名，由序中唱，故得序名。此之異
X28n0593_p0673b19║名，當體屬正，故云義兼於正也。
X28n0593_p0673b20║兩兼者，亦此異名無量具兩兼義，在序中唱則得序
X28n0593_p0673b21║名，只此異名全屬於正，故云雙得。
X28n0593_p0673b22║無量至意耳者，但是重敘出無量意耳。
X28n0593_p0673b23║疏云三道即三乘者，若准玄文所釋，三乘唯在因位，
X28n0593_p0673b24║故與四果義別（云云）。
X28n0593_p0673c01║菩薩名通者，通四教菩薩也。
X28n0593_p0673c02║生於兼一者，生於華嚴兼帶之圓也。
X28n0593_p0673c03║雖舉能生者，即能生為所生，專從所生為序；即所生
X28n0593_p0673c04║為能生，專指能生為正故，故云也。
X28n0593_p0673c05║何殊生等者，等取觀師。
X28n0593_p0673c06║及昔一圓者，方等般若中圓也。
X28n0593_p0673c07║還成雙失者，單存所生與昔三教不別，單存能生與
X28n0593_p0673c08║昔一圓不別，若為今序正必須能所相即，是故各
X28n0593_p0673c09║存序正不顯，故成雙失。
X28n0593_p0673c10║今家能所相從者，明今家能生從所生，則指所生為
X28n0593_p0673c11║序。若所生從於能生，則取能生為正。是故相即二
X28n0593_p0673c12║義俱成矣。
X28n0593_p0673c13║因無量義序異者，正為明於無量義為法華作序，須
X28n0593_p0673c14║異諸經故也。
X28n0593_p0673c15║絕四至深淺者。通於四教，若望圓極，前三展轉，以後
X28n0593_p0673c16║破前，故云比之。是則前未離非，故云深淺也。
X28n0593_p0673c17║所接成處者，一一身皆具四土四德，能照之智屬報，
X28n0593_p0673c18║所照之境屬法，身為能依，常寂為所以，德成故其
X28n0593_p0673c19║土必成，故云所接成也。
X28n0593_p0673c20║所安立者，所依極故，名為安立。
X28n0593_p0673c21║爾前理合身常等者，將普賢觀望法華無量義，俱名
X28n0593_p0673c22║爾前也。
X28n0593_p0673c23║悉皆有結者，菩薩戒結華嚴，仁王結般若，像法決疑
X28n0593_p0673c24║結方等，遺教結涅槃，故云如玄文也。
X28n0593_p0674a01║序中能生已明常者，他難意者，所生容有當與無常，
X28n0593_p0674a02║能生一向是常，與正何別？是故專以能生為難。
X28n0593_p0674a03║淨名宗體者，不思議佛國因果為宗，真性解脫為體
X28n0593_p0674a04║也。
X28n0593_p0674a05║以空假顯中者，謂觀眾生品明一空一切空，空即中
X28n0593_p0674a06║也。佛道品明一假一切假，假即中也。
X28n0593_p0674a07║復宗明常者，如常擎大眾還詣華羅園，至如來所印
X28n0593_p0674a08║定成經等。
X28n0593_p0674a09║從極理說者，部中圓極無非是常，部中兼帶有常無
X28n0593_p0674a10║常，故玄文云華嚴兼等。今經則以圓常極理名常，
X28n0593_p0674a11║故云五時自分也。
X28n0593_p0674a12║常外無餘者，序中未會則成能外有法，正中會所歸
X28n0593_p0674a13║能，故知能外無法故也。
X28n0593_p0674a14║俱序並正者，明說定二文俱加義處，處即屬正，無量
X28n0593_p0674a15║屬序，二文咸爾，故云並也。
X28n0593_p0674a16║今從經所表邊者，今從以序表正而說，故云今從經
X28n0593_p0674a17║所表邊。
X28n0593_p0674a18║復以義處歎之者，兼於異名也。
X28n0593_p0674a19║約法者，約能生法也。
X28n0593_p0674a20║一、護念言者，若護念無量義則成於序，若護念義處
X28n0593_p0674a21║則成正，故云也。
X28n0593_p0674a22║以未說故護者，猶機未堪故且護也。
X28n0593_p0674a23║未暢故念者，出世本意唯說一乘則暢佛懷，時機未
X28n0593_p0674a24║堪但念欲說，故云未暢也。
X28n0593_p0674b01║彼如出水者，無量義也。此即法華也。
X28n0593_p0674b02║理則可見者，只是說無量義經已入無量義定，為今
X28n0593_p0674b03║經序，其理可見耳。
X28n0593_p0674b04║各有力用者，說時有定用，定時有智用，故云也。
X28n0593_p0674b05║且覆別從通者，別則法華三昧，通謂無量義處，雖云
X28n0593_p0674b06║義處亦不明，故云也。
X28n0593_p0674b07║問：今佛何不准大通者，問意者，彼亦說法華、此亦說
X28n0593_p0674b08║法華，彼有王子、此佛亦爾，二處說法有子既齊，此
X28n0593_p0674b09║佛何不說後入定與羅云結緣耶？答意者，結緣與
X28n0593_p0674b10║通化儀同，但佛在世與滅後雖殊，而云通化理亦
X28n0593_p0674b11║無妨，亦為結緣通化時異，故此說後而不入定矣。
X28n0593_p0674b12║二定並得為序者，入無量義定為義處定作序，入義
X28n0593_p0674b13║處定為說法華作序。又入無量義定已說無量義
X28n0593_p0674b14║經，入義處定已即說法華經，所以二定俱得為序。
X28n0593_p0674b15║先以色心至表之者。此即義處。色心不動，為說法作
X28n0593_p0674b16║序。
X28n0593_p0674b17║相同時異者，今經入定與大通入定其相不殊，此在
X28n0593_p0674b18║說前彼在說後，故云時異也。
X28n0593_p0674b19║如雲母者，出高僧傳。
X28n0593_p0674b20║而無理顯之者，只但云比丘等四，有何道理能顯得
X28n0593_p0674b21║發起等名體相別耶？
X28n0593_p0674b22║四果不實者，須陀洹等四也。
X28n0593_p0674b23║具引瓔珞者，彼經六輪譬別教六位，初之四輪與今
X28n0593_p0674b24║文同，五以摩尼輪譬等覺，六以水精輪譬妙覺，今
X28n0593_p0674c01║用彼譬譬固位也。今明因位不論等妙。
X28n0593_p0674c02║三十三天者，開十住、十行、十向為三十，十地合為一，
X28n0593_p0674c03║等覺為一，此三十二以譬臣，妙覺譬君，若臣若君
X28n0593_p0674c04║同服第一義天無生甘露，故云三十三天也。
X28n0593_p0674c05║如十四般若者，亦云十四忍，忍因智果，若從果立名，
X28n0593_p0674c06║應沒等覺，存於妙覺，居極果故。
X28n0593_p0674c07║但高下不同者，別聖位在初地為高，圓在初住為下，
X28n0593_p0674c08║賢亦准此。
X28n0593_p0674c09║住是賢位者，別十住是賢，於圓為聖稱，故名賢聖句。
X28n0593_p0674c10║圓行向是聖，於別是賢，故云聖賢句。別十地是聖，
X28n0593_p0674c11║於圓又聖，故云聖聖句。又別十信是賢，圓信又賢，
X28n0593_p0674c12║故云賢賢句。又若不相望立句者，圓十信為賢，五
X28n0593_p0674c13║品為賢賢，四十一位為聖，妙覺為聖聖。別教三十
X28n0593_p0674c14║心為賢，十地為聖，妙覺為聖聖，十信為賢賢。若作
X28n0593_p0674c15║兩句，圓教住前為賢，登住已上為聖。別教地前為
X28n0593_p0674c16║賢，登地已上為聖。故云當教名定。
X28n0593_p0674c17║疏云破三藏三乘者，破藏成通，故今非之，悉不當也。
X28n0593_p0674c18║疏云通教約法，三人因果同者，初觀般若，後證般若
X28n0593_p0674c19║也。
X28n0593_p0674c20║疏云別教至因時等者。別教初心，即知一切眾生悉
X28n0593_p0674c21║本有法身，後有般若、解脫之性在法身上，而不相
X28n0593_p0674c22║融，故名為橫。先修空，次修假，向後方中，故名縱也。
X28n0593_p0674c23║疏：果時者。至初地時，三德分證，得不相冥，故成橫矣。
X28n0593_p0674c24║先得法身，次得般若，後證解脫，是名縱。又自行竪，
X28n0593_p0675a01║化他橫，以順物機，隨宜而說耳。
X28n0593_p0675a02║初文似約教等者，一者文不次第，二者約教因緣文
X28n0593_p0675a03║不彰顯，故云皆似也。菩薩生時上天下人所見異
X28n0593_p0675a04║名世界，餘三可知。
X28n0593_p0675a05║未破大無明者，對小明大，且以破見思為小無明也。
X28n0593_p0675a06║又無明盤礴者，一以三惑俱破為盤礴，二以無明微
X28n0593_p0675a07║細為盤礴。
X28n0593_p0675a08║後六者，欠上生都率及下閻浮提。
X28n0593_p0675a09║成道轉法輪者，今文是轉法華輪也。
X28n0593_p0675a10║位之功用者，由入地住方能八相，故知八相是此位
X28n0593_p0675a11║之功用。
X28n0593_p0675a12║勸行釋中初句者，文云觀行動者，動六根是也。
X28n0593_p0675a13║次約六根為表者，從東涌下也。
X28n0593_p0675a14║疏云：餘方涌沒者，南涌北沒，南方赤主心，心主舌，北
X28n0593_p0675a15║方黑主腎，腎主耳，表舌根功德生，而耳煩惱互滅，
X28n0593_p0675a16║翻對可知。中央涌四邊沒，中黃主脾，脾主身，四邊
X28n0593_p0675a17║主識，識徧諸根，表身根功德生，意根煩惱互滅，翻
X28n0593_p0675a18║對可知。
X28n0593_p0675a19║六根亦似三形者，鼻舌身三實。三聲者，眼耳意虗也。
X28n0593_p0675a20║故俱舍云：三根離中品知，謂眼耳意根境，不至三
X28n0593_p0675a21║相違知。鼻舌身三與眼等相違，至境方知故。
X28n0593_p0675a22║一根各有根識境三者，以一根各具等遍等三動，但
X28n0593_p0675a23║不得離於三動以對根識境三品，只是通表淨十
X28n0593_p0675a24║八界耳。
X28n0593_p0675b01║並闕心境等者，只是闕於思議及不思議境及十乘
X28n0593_p0675b02║觀法耳。具如止觀不思議十乘觀法觀陰界入文
X28n0593_p0675b03║也。
X28n0593_p0675b04║只一地而已者，一無明地也。
X28n0593_p0675b05║疏云：感於勝應者，中道妙應，名為勝應。何者？以法妙
X28n0593_p0675b06║應妙，亦由機妙，故感妙不同。通教勝應，及以舍那，
X28n0593_p0675b07║此之感應，顯露彰灼，由在正宗，今仍屬密也。
X28n0593_p0675b08║經云：優婆塞，此飜近事男；優婆夷，此翻近事女；夜叉，
X28n0593_p0675b09║此飜捷疾鬼，亦云勇健；摩睺羅伽，此云腹行神。
X28n0593_p0675b10║何疑不釋者，如來定起機感，始成大疑方釋也。
X28n0593_p0675b11║疏：豪中表俱空者，其豪內空，毫表清淨，不受塵垢，為
X28n0593_p0675b12║外空耳。
X28n0593_p0675b13║四皆此經者，通序文通諸教，是故四悉多分三悉屬
X28n0593_p0675b14║昔，今別序不通於昔，是故四悉唯在今經。
X28n0593_p0675b15║表意者，望於涅槃猶屬現在等。
X28n0593_p0675b16║准諸文說者，以放光不同諸部文說也。
X28n0593_p0675b17║一者、不制者，他云：佛常光但能照大千，若作意制則
X28n0593_p0675b18║得過此也。
X28n0593_p0675b19║別在初住者，通具六，即別在分真也。
X28n0593_p0675b20║故其文勢亦含長短者，若就此土，應作三節明其長
X28n0593_p0675b21║短：一、極短，從爾時佛放眉間白豪相光；次長，從照
X28n0593_p0675b22║東方萬八千土，靡不周徧；次更長，從下至阿鼻地
X28n0593_p0675b23║獄，上至阿迦尼吒天。
X28n0593_p0675b24║記中云終至周偏者，從更長說也。
X28n0593_p0675c01║疏中從照東方下，屬他土文，他土准此。又他土若進，
X28n0593_p0675c02║此土須退也。
X28n0593_p0675c03║被物未顯者，來至法華，方名顯耳。
X28n0593_p0675c04║始末由之者，明六道蒙光之時，雖未得其顯益，還由
X28n0593_p0675c05║諸佛之始，得至於終，而獲開悟，故得與聖同對。又
X28n0593_p0675c06║應知他土六瑞，人之與法俱通，始自華嚴，終至般
X28n0593_p0675c07║若，須兼無量義，以無量義是六瑞之始，六瑞即是
X28n0593_p0675c08║今同也。當同之義，起塔表涅槃之終，經文自顯，所
X28n0593_p0675c09║以說法一瑞，須通至已今二同故也。
X28n0593_p0675c10║七識住者：一、身異想異，四州、六欲天是。二、身異想一，
X28n0593_p0675c11║初禪梵王住六十劫，王身長天子一倍。想一者，梵
X28n0593_p0675c12║王先作念思惟言：何處有情眾生來生我此同分
X28n0593_p0675c13║中？即自念言：二禪諸天應生此中。彼天亦念：我應
X28n0593_p0675c14║生初禪。梵王云：由我念故，天子生我同分。天子亦
X28n0593_p0675c15║念云：由梵王念，我生彼同分。三、身一想異者，二禪
X28n0593_p0675c16║身量等。想異者，新生天子始從初禪來，而作生此，
X28n0593_p0675c17║見火燒初禪，怖念云：火來！火來！舊住天子云：火仙！
X28n0593_p0675c18║火仙！勿苦惱。但至梵天盡，其火即滅。四、身想俱一，
X28n0593_p0675c19║三禪同一樂故。無色下，三皆依空識無所有處等
X28n0593_p0675c20║住，雖無麤色，以定果為色也。不取非想者，以識昧
X28n0593_p0675c21║劣故。不取四禪者，以凡聖共居故。不取無想者，純
X28n0593_p0675c22║外道居故。
X28n0593_p0675c23║疏云若此土六瑞至自覺等者，表覩瑞之後，方聞正
X28n0593_p0675c24║說，已自破惑，名為自覺。覺他者，表諸菩薩聞法華
X28n0593_p0676a01║已，能於他土流通益物。是故光照他土，而預表之。
X28n0593_p0676a02║當同仍隱者，前四味為己，無量義為今，法華、涅槃俱
X28n0593_p0676a03║為當，以法華相未彰故云隱也。
X28n0593_p0676a04║都無所作者，非謂全不成於化儀，但以化儀理合先
X28n0593_p0676a05║密後顯，若光中已見則眾疑不生，疑念不生如來
X28n0593_p0676a06║定起，亦無所說被物須教，若無教者化儀不成，故
X28n0593_p0676a07║云也。
X28n0593_p0676a08║其壽若何者，意云若於光中亦見他土地涌菩薩之
X28n0593_p0676a09║悉釋迦所化，此土時眾亦疑，不知釋迦壽命幾何，
X28n0593_p0676a10║故云也。
X28n0593_p0676a11║略知定後之相者，雖知說法華，未知記小，故云略也。
X28n0593_p0676a12║而釋契別理者，只是契中道理耳。
X28n0593_p0676a13║疏云：非頓而頓者，實相之理不當頓漸，頓漸約化儀
X28n0593_p0676a14║也。
X28n0593_p0676a15║疏云：五百比丘各說身因者，大經云：五百比丘問舍
X28n0593_p0676a16║利弗：大德！佛說身因，何者是耶？舍利弗言：汝等亦
X28n0593_p0676a17║名得正解脫，自應知之。何緣方乃作如是問？有比
X28n0593_p0676a18║丘言：大德！我未獲得正解脫時，謂無明即是身因。
X28n0593_p0676a19║作是觀時，得阿羅漢。復有說言：我未獲得正解脫
X28n0593_p0676a20║時，謂行，或云識，或云名色，或云六入、觸、受、愛、取、有、
X28n0593_p0676a21║飲食、五欲即是身因。作是觀時，得阿羅漢。爾時五
X28n0593_p0676a22║百比丘各各自說己所解已，共往佛所，各以所解
X28n0593_p0676a23║向佛說之。舍利弗白佛言：世尊！如是諸人，誰是正
X28n0593_p0676a24║說？誰不正說？佛言：一一比丘無，且非正說。然其自
X28n0593_p0676b01║是藏教有門之人。
X28n0593_p0676b02║今且從顯者，從鹿苑顯露未轉邊耳。
X28n0593_p0676b03║仍舊乃成種種者，仍初三藏有門，故得種種之名。通
X28n0593_p0676b04║中幻化是一，更無種種之別。
X28n0593_p0676b05║問：行一者，此問意者，經文但云種種想貌行菩薩道
X28n0593_p0676b06║即行一，與經種種信解復何別耶？答：如記覩外識
X28n0593_p0676b07║內故。
X28n0593_p0676b08║名不同者，謂三教弘願不同也。
X28n0593_p0676b09║大術在於世尊者，以神力故，令於大眾一時於橫見
X28n0593_p0676b10║竪。
X28n0593_p0676b11║事殊理絕者者，純說小者名為事殊，純說大者為理
X28n0593_p0676b12║絕，既大小不同，則非光照之限。今光照皆為表同，
X28n0593_p0676b13║施化不同，是故不照也。
X28n0593_p0676b14║遠近者，見萬八千為遠，此土為近也。
X28n0593_p0676b15║過未亦何隔者，遠近俱見，則知一土之中皆見三世，
X28n0593_p0676b16║則法華前為過、法華為現、涅槃為末，始則華嚴、末
X28n0593_p0676b17║則涅槃也。
X28n0593_p0676b18║加今見者，有由佛加也。
X28n0593_p0676b19║凡聖一等者，謂凡聖所見無二耳。
X28n0593_p0676b20║
X28n0593_p0676b21║法華天台文句輔正記卷第二