X28n0593_p0697a16║
X28n0593_p0697a17║
X28n0593_p0697a18║法華天台文句輔正記卷第四（輔妙樂記）
X28n0593_p0697a19║
X28n0593_p0697a20║吳興永定寺　釋沙門　道暹　述
X28n0593_p0697a21║則知一切廣略相者，單略說智度為略，具說六度為
X28n0593_p0697a22║廣。始自色心，終于種智，悉皆清淨，名之為廣。但云
X28n0593_p0697a23║色清淨，即云乃至受、想、行等，及云乃至種智，即是
X28n0593_p0697a24║略相。
X28n0593_p0697b01║三種發心者，大品中三根人發心不同，上圓、中別、下
X28n0593_p0697b02║通，經云有菩薩發心與薩婆若相應等是也。
X28n0593_p0697b03║今為評判者，先評竟，次判也。
X28n0593_p0697b04║拾破者，拾古人，非來此破也。
X28n0593_p0697b05║須益有無者，非但實者獲記，權者亦乃化功歸己，故
X28n0593_p0697b06║云能引有無也。
X28n0593_p0697b07║欲知冥利者，冥只是密，不待者即當密益。此密即顯，
X28n0593_p0697b08║不同法華前密。
X28n0593_p0697b09║處處至成熟者。此取佛意說也。中間借使施人天化，
X28n0593_p0697b10║亦名佛道。
X28n0593_p0697b11║中中上下者，中周即以中為正，上下為傍，下周以下
X28n0593_p0697b12║為正，中上為傍耳。光宅有實，亦無大過，只偏執至
X28n0593_p0697b13║法華，由定有實，所以為今破耳。
X28n0593_p0697b14║誰論初業能知常者？今意正明退大已後，現受小乘
X28n0593_p0697b15║化者為有聲聞，誰論初知大耶？
X28n0593_p0697b16║未記則有者，此指生滅度者，而於彼土方聞開顯，未
X28n0593_p0697b17║得已前則有聲聞之號，故云有也。此即現未為一
X28n0593_p0697b18║對，又在下今昔為一對，以明有無也。
X28n0593_p0697b19║因光橫見者，如廣曾中為求聲聞說四諦等是。
X28n0593_p0697b20║佛必三身圓滿者，舉圓佛也。
X28n0593_p0697b21║故稱此佛為權者，本是圓佛，示為三藏佛，故云權也。
X28n0593_p0697b22║教權似實者，且約同為化主，似於從因至果，當教位
X28n0593_p0697b23║極之佛，故云似也。據無三身圓滿之稱，則說此佛
X28n0593_p0697b24║為權矣。
X28n0593_p0697c01║中途須有者，約退大說，故云中途。
X28n0593_p0697c02║疏云：若依今經，應有五者，經云：思惟是事已，乃至法、
X28n0593_p0697c03║僧差別名。依此有決定聲聞。經云：我昔教汝悉願
X28n0593_p0697c04║佛道，乃至自謂已得究竟滅度。依此有退大。經云：
X28n0593_p0697c05║內秘菩薩行，外現是聲聞。依此有應化。經云：此輩
X28n0593_p0697c06║罪根深重，乃至未證謂證。依此有上慢大乘。如疏
X28n0593_p0697c07║引。
X28n0593_p0697c08║疏云：大品別異善根者，發大心已，中間又退大取小，
X28n0593_p0697c09║異於一向，不退大者，故稱別異也。
X28n0593_p0697c10║指應化為無者，意云權人於法華經前示為實小，更
X28n0593_p0697c11║無應化之稱，故無也。若至法華聞開三竟，方受應
X28n0593_p0697c12║化之名，則無大乘聲聞之號。
X28n0593_p0697c13║又云：第四第五並名大者，若至法華發迹已俱名為
X28n0593_p0697c14║大，亦無佛道應化之稱。
X28n0593_p0697c15║於大乘自立聲聞者，他人依涅槃經判四依為大乘
X28n0593_p0697c16║聲聞，今家不爾。若云大乘聲聞者，身不從大而得，
X28n0593_p0697c17║示同於小；外現所為，名從小得，故異他也。
X28n0593_p0697c18║迴與未迴者，即今家立義，回心此記，未回彼記，故云
X28n0593_p0697c19║二義也。
X28n0593_p0697c20║疏云：或有厚薄者，瑤師以理惑教為薄，以教惑理為
X28n0593_p0697c21║厚。
X28n0593_p0697c22║未辨得失者，應責云：為失昔所證真理？為迴遑？為復
X28n0593_p0697c23║得大理耶？為得小理等耶？
X28n0593_p0697c24║理名近大者，只是小理名近大理，故聞法說，即使得
X28n0593_p0698a01║悟也。
X28n0593_p0698a02║初果尚非者，初果尚已斷於見惑，何得更有疑惑之
X28n0593_p0698a03║名也？
X28n0593_p0698a04║小乘根定者，上、中、下根定耳。
X28n0593_p0698a05║義當斷伏者，被加說法淘汰之時，先斷塵沙，義當於
X28n0593_p0698a06║斷而伏無明，以塵沙無明俱名無明故也。
X28n0593_p0698a07║過去者，由過去薰習，令今未悟有前後耳。若未薰習
X28n0593_p0698a08║者，以顯薰習今未成根也。
X28n0593_p0698a09║兩釋不定者，文中兩或，即是更兩判根進退不同耳。
X28n0593_p0698a10║初或即以第三句為中，第四句為下。次或可中間
X28n0593_p0698a11║兩句者，即以第一句為上根，第二第三句為中，第
X28n0593_p0698a12║四句為下。或𠝶下字，或將下字屬於下根，則是兩
X28n0593_p0698a13║重之相也。
X28n0593_p0698a14║疏云夫眾生心神下，明轉根者，過去聞法已成三根，
X28n0593_p0698a15║今世重聞取悟不等，故云轉根也。
X28n0593_p0698a16║非不兼法者，明文中但云聞法得悟，似如專屬信行
X28n0593_p0698a17║而已，聞已即觀信法具足，故云兼也。
X28n0593_p0698a18║信法等相如止觀，亦約前世集思集聽，致使今生得
X28n0593_p0698a19║成信法兩根種子。或集聽少思多，或聽多思少，皆
X28n0593_p0698a20║以少資多，名為相資。彼約安心隨根，四悉止觀不
X28n0593_p0698a21║同。止觀四四，乃成八番：信行一八，法行一八；信資
X28n0593_p0698a22║法一八，法資信一八；信轉為法一八，法轉為信一
X28n0593_p0698a23║八；信轉為法，以信資法一八；法轉為信，以法資信
X28n0593_p0698a24║一八。彼約凡夫自行，一時所宜，八八不同，故云一
X28n0593_p0698b01║生。今明三周聖人悟入，少分類彼也。
X28n0593_p0698b02║故昔三根不同三周者，昔日三根為上中下其根已
X28n0593_p0698b03║定，今三周聞法轉下為中上，是故三乘經於三周
X28n0593_p0698b04║各有三根悟入，故云也。
X28n0593_p0698b05║疏云身子、迦葉等，是中乘根性者，如第一疏釋迦葉
X28n0593_p0698b06║緣中云：佛若不出，我當為辟支。今已聞教，故為聲
X28n0593_p0698b07║聞。身子既是利根，為法輪將，並同中乘根性。
X28n0593_p0698b08║疏云又四眾至緣覺者，即是今佛世新發心者也。
X28n0593_p0698b09║疏云有異執者，明諸權教菩薩自法華前雖各自求
X28n0593_p0698b10║當教極果來至法華，此執易破，故云終歸取佛也。
X28n0593_p0698b11║疏云但是正其觀慧者，正其偏次之觀，令成圓妙觀
X28n0593_p0698b12║也。
X28n0593_p0698b13║仍異於別者，圓菩薩位仍異別妙覺位，若證道同但
X28n0593_p0698b14║異地前，應須進退二釋也。
X28n0593_p0698b15║故名為小者，約藏、通二，創聞妙乘，不敢領解。
X28n0593_p0698b16║悟大語略者，意云文中但云菩薩悟大處處有文，而
X28n0593_p0698b17║不分別三教悟大深淺不等，應藏三祇等、通乾慧
X28n0593_p0698b18║等、別十住等，並是悟大之位，不語此者則成略也。
X28n0593_p0698b19║橫指法身本者，以八相化事，望於理本，故名橫也。
X28n0593_p0698b20║結淨土因者，出家成道，具明劫國供佛數量，令其廣
X28n0593_p0698b21║作利生之因，使物欽慕，來生其國（云云）。
X28n0593_p0698b22║先入至不同者，如惟忖中明法華前顯入密入不同。
X28n0593_p0698b23║恐不了前意者，惟忖中先入，今若法華前及序中已
X28n0593_p0698b24║入十住，今聞法說則四節增進，若今始入十住但
X28n0593_p0698c01║三節耳。
X28n0593_p0698c02║疏云：一音者，圓極；一者，不同前教。又如來常以一音
X28n0593_p0698c03║說一切法，而能遍同諸音。故華嚴云：一切眾生言
X28n0593_p0698c04║語法，一音演說盡無餘矣。
X28n0593_p0698c05║長遠時所者，本門時所也。
X28n0593_p0698c06║密聞大車者，即中根人，在法說周密聞也，仍是中周
X28n0593_p0698c07║上根人也，下根亦爾。
X28n0593_p0698c08║若爾，佛於爾時者，此難意者，佛既知聲聞其根不敗，
X28n0593_p0698c09║何不於彼即與記耶？答：如文。
X28n0593_p0698c10║餘經不說者，謂方等等經也。
X28n0593_p0698c11║況通經論者，唯識論通方等經，經既不說聲聞密聞，
X28n0593_p0698c12║故使論亦不明顯密也。
X28n0593_p0698c13║身子權能預謀者，身子既是古佛，則預知佛三抑表
X28n0593_p0698c14║於三周，所以慇懃三請，故云預謀也。
X28n0593_p0698c15║理須預照者，明身子本是法身菩薩故能預照，知佛
X28n0593_p0698c16║三抑本表三周故云也。
X28n0593_p0698c17║如後釋者，一障未除機未動、二障未除機已動、三障
X28n0593_p0698c18║已除機已動、四障已除機未動，並約前教分別，如
X28n0593_p0698c19║下釋。
X28n0593_p0698c20║二癡合明者，調熟所證真理之癡，與無明之癡，共為
X28n0593_p0698c21║障也。
X28n0593_p0698c22║不問無明為障所以者，責意令知由過去根性利鈍
X28n0593_p0698c23║不同，置令今生為障不障也。
X28n0593_p0698c24║聞法故破，破由聞法者，即是因緣和合故破也。
X28n0593_p0699a01║未聞法破為前者，即是障先除，後機動也。
X28n0593_p0699a02║聞法已破者，即是先機動，後障除句也。
X28n0593_p0699a03║自他無破等者，此存第三句，因緣合能，所以不許自
X28n0593_p0699a04║他無因也。
X28n0593_p0699a05║亦前亦後者，重復前文成於感應因緣能破，文雖前
X28n0593_p0699a06║後生滅同時，故云暗滅等。
X28n0593_p0699a07║二、以不愚等一往斥之者，如經云：佛語諸比丘：汝昔
X28n0593_p0699a08║已曾發菩提心，今日何故而愚於大而不發心？不
X28n0593_p0699a09║語昔日時節，故與今經有別。
X28n0593_p0699a10║具如止觀等第三者，彼文釋知具二義：一約故昔大
X28n0593_p0699a11║乘常名知大菩提，一約自知小乘常住亦名菩提，
X28n0593_p0699a12║無此二知所有歸戒亦不具足。通其兩釋，知與不
X28n0593_p0699a13║知彼此非難。
X28n0593_p0699a14║說其元意者，以勝鬘經中對諸菩薩說，於聲聞尚發
X28n0593_p0699a15║菩提之心，如何菩薩不發無上道心，唯此是其究
X28n0593_p0699a16║竟之意，故舉聲聞以斥菩薩。
X28n0593_p0699a17║暫時不知者，大通佛知緣在王子，故佛入定令其結
X28n0593_p0699a18║緣，佛入定後王子方說，故云暫時也。
X28n0593_p0699a19║矛、楯者，兵器也。矛長二丈，建於兵車。楯謂傍牌。楚有
X28n0593_p0699a20║賣矛及楯之人，有人來買矛，而謂買者曰：此矛壞
X28n0593_p0699a21║千楯。其買矛者尚在。尋有買楯者復至，又謂之曰：
X28n0593_p0699a22║之楯壞千矛。前買矛者乃問之云：還以爾之矛壞
X28n0593_p0699a23║爾之楯，為得幾許？賣者無對，自知負言。今意取其
X28n0593_p0699a24║二言相違，以為興例。
X28n0593_p0699b01║大經諍論文者，彼唯二十一雙，於二十一雙中，一雙
X28n0593_p0699b02║是諍聲聞成聖不成聖，故今引之。
X28n0593_p0699b03║執者望今成，過者在今必成。若更執者不成，則成過
X28n0593_p0699b04║也。今雖必成，執不逗後，又成過矣。
X28n0593_p0699b05║並通三世者，且約去華前後相望以為三世，餘則周
X28n0593_p0699b06║會皆得大教。在昔亦有開與不開，入者名開、不入
X28n0593_p0699b07║名不開，在今亦爾。五千未入得名不開，未來亦爾。
X28n0593_p0699b08║教在昔唯大可知，至今法華留逗後緣亦名不開，
X28n0593_p0699b09║未來亦爾。
X28n0593_p0699b10║既俱有過者，即涅槃中聲聞成聖不成聖。佛言：二俱
X28n0593_p0699b11║有過也。授，引也，護也。
X28n0593_p0699b12║小部不同者，如諍立五篇不同者，又諍四錢三角五
X28n0593_p0699b13║則犯重，乃諍有五陰無五陰，如是等諍但是隨機
X28n0593_p0699b14║灼然易殄也。
X28n0593_p0699b15║知不知別者，權人了了知權示不知，實人初中知不
X28n0593_p0699b16║知，至今法華方始知。
X28n0593_p0699b17║初不知後知者，元稟小也。
X28n0593_p0699b18║如方等至人耶者。此問意者，緣覺何故不如二乘於
X28n0593_p0699b19║三藏斷結已，即於方等般若受彈斥淘汰益耶？答：
X28n0593_p0699b20║如文也。
X28n0593_p0699b21║疏云：問：緣覺者，梵云辟支佛陀。辟支迦，此云緣，亦云
X28n0593_p0699b22║獨；佛陀，云覺。
X28n0593_p0699b23║言出無佛世者，增劫、減劫俱得有之。
X28n0593_p0699b24║彗星者，爾雅云：彗星為欃搶，亦謂之孛（薄骨反）。言其形
X28n0593_p0699c01║孛孛，猶如掃星。亂世則有，治世則無，方之獨覺則
X28n0593_p0699c02║可知。
X28n0593_p0699c03║在小等者。問意云：釋迦以大化人，緣覺稟小，故何徒
X28n0593_p0699c04║之？
X28n0593_p0699c05║答：為護物機者，崛山中有五百支佛住，佛欲生此，先
X28n0593_p0699c06║令告令令其徙去。若不去者，妨於佛出世時稟教
X28n0593_p0699c07║之人，故須徙之。但護物機，亦不護於緣覺也。
X28n0593_p0699c08║知亦何爽者，緣覺縱自知之，佛亦徙之，不護彼意。
X28n0593_p0699c09║疏云：不覺徙之者，菩薩神力徙之。
X28n0593_p0699c10║二十八者捨人天，皆經人天中陰也。
X28n0593_p0699c11║五含中後三者，除中生二人也。一中者，謂欲界後於
X28n0593_p0699c12║色中而般涅槃。二生般者，生色界已而般涅槃。三
X28n0593_p0699c13║者有行生色界已，長時修行方般涅槃，但有勤修
X28n0593_p0699c14║無速進道。四者無行生色界已，經久修無功用行
X28n0593_p0699c15║而般涅槃，勤修速進二道俱無。五者上流於色界
X28n0593_p0699c16║中，要轉經於四禪天處方般涅槃。
X28n0593_p0699c17║及無色般者，明無色般人生彼垂欲般涅槃，聞佛出
X28n0593_p0699c18║世，亦能起欲界化而來見佛。
X28n0593_p0699c19║彰亦易牽者，以同界故，故云易見佛。
X28n0593_p0699c20║已義含三者，只變化即當應化緣覺，含於決定上慢
X28n0593_p0699c21║退大三也。既例聲聞亦應俱四。
X28n0593_p0699c22║所化兼二者，此即剋體而論，所兼得決定退大二人，
X28n0593_p0699c23║以上慢是傍，故且不論耳。
X28n0593_p0699c24║尚從座起者，經意云：此諸菩薩已曾發心行菩薩行，
X28n0593_p0700a01║由尚超去，況未發心者耶？故云尚也。
X28n0593_p0700a02║目連問佛此諸正士者，目連於彼中能問諸正士，及
X28n0593_p0700a03║知正法之藏，以有正法藏分亦未證得。有悔四故
X28n0593_p0700a04║者，以菩薩道時長行遠故生退心也。
X28n0593_p0700a05║衍門生謗義少者，通人乾慧性地，而由生誘，故云少
X28n0593_p0700a06║耳。
X28n0593_p0700a07║袁具見修者，見即見濁，修即煩惱濁，五中專由此二
X28n0593_p0700a08║也。
X28n0593_p0700a09║疏云：言略義隱者，但云佛以方便力等，是言略；但云
X28n0593_p0700a10║諸佛法久後要當說真實，是義隱也。
X28n0593_p0700a11║疏云：既以小自翳者，應更云自謂為得，名為自翳也。
X28n0593_p0700a12║疏云妨他大光者，當機大智，欲聞大法，說枝葉成礙，
X28n0593_p0700a13║故云妨也。
X28n0593_p0700a14║執為真極者，未得初果等謂得初果等名執真，未得
X28n0593_p0700a15║羅漢謂得羅漢名執極也。
X28n0593_p0700a16║疏云：非徒者，徒即空也，謂非空靳固。
X28n0593_p0700a17║如喜根等者，大論中釋巧拙二度：拙謂聲聞，巧即菩
X28n0593_p0700a18║薩。如文殊白佛：過去無量劫有佛，號師子音王佛，
X28n0593_p0700a19║及諸眾生，壽十萬億那由他歲，以三乘化人，寶樹
X28n0593_p0700a20║常出不生不滅之音，聞者得道，諸菩薩等得無生
X28n0593_p0700a21║忍，新入道者不可稱計。佛涅槃後樹無音聲，有二
X28n0593_p0700a22║比丘：一名喜根，二名勝意。喜根常說實相，弟子聰
X28n0593_p0700a23║明樂聞深義，乃至婬怒癡相即解脫相，聞者無悔
X28n0593_p0700a24║得無生忍。勝意比丘頭陀集禪多生分別，因見喜
X28n0593_p0700b01║根弟子說實相法，不體其理違心起謗，至精舍中
X28n0593_p0700b02║眾集擯棄喜根菩薩，喜根菩薩知其當受大罪，強
X28n0593_p0700b03║為說七十餘偈，融即法門，婬欲之性即解脫等。勝
X28n0593_p0700b04║意身陷入地獄經百千歲，最後因此發菩提心，雖
X28n0593_p0700b05║復出家諸根暗鈍，故云遠因。
X28n0593_p0700b06║不見如來至功德者應知。若據結取後文，則應見於
X28n0593_p0700b07║劣應。今云不見，約純大以說，此等須存進退兩釋。
X28n0593_p0700b08║以聲聞人出三界者，但是以出三界機耳。
X28n0593_p0700b09║寄於娑婆一期者，且約釋迦一期設化，五時大小不
X28n0593_p0700b10║可雜亂，故云即當漸初也。若論華嚴，十方互為主
X28n0593_p0700b11║伴漸頓陳，何可簡其大小故？
X28n0593_p0700b12║十種大心者：一、化眾生；二、為滅苦；三、為餘樂；四、滅無
X28n0593_p0700b13║明；五、與眾生發生佛智；六、供養如來；七、欲隨佛教
X28n0593_p0700b14║令佛歡喜；八、為欲現佛身；九、欲入佛智；十、欲顯現
X28n0593_p0700b15║無畏之力。
X28n0593_p0700b16║則鹿苑至結取者。若以法界為言，則鹿苑諸教皆結
X28n0593_p0700b17║歸華嚴，或結歸法華也。
X28n0593_p0700b18║故令教主至不一者。顯露常定秘密非一耳，何須更
X28n0593_p0700b19║加成謗因？意云：聞經生謗，雖是得度之因，不免先
X28n0593_p0700b20║墮於苦。是故今經威神令去，不同喜根為他作生
X28n0593_p0700b21║謗因矣。
X28n0593_p0700b22║實可為例者，意云佛滅後，弘經人為他說一句一偈，
X28n0593_p0700b23║皆為結緣種也。
X28n0593_p0700b24║亦名章意者，如云歎法意令生於尊重，說無虗謬，意
X28n0593_p0700c01║在止其誹謗，乃至意在真實等。
X28n0593_p0700c02║大體隨時者，施開二章不闕。
X28n0593_p0700c03║詣謂所至者，今文良以開顯為所詣也。
X28n0593_p0700c04║開顯二章者，開即方便，顯即真實，餘四略無，此二常
X28n0593_p0700c05║用。
X28n0593_p0700c06║三千為表者，兼表三觀及以三昧，亦名表事理，即是
X28n0593_p0700c07║三昧之觀後皆見理也。
X28n0593_p0700c08║釋順釋正者，反昔反，成今順；制昔乖，成今正也。
X28n0593_p0700c09║神縱異迹者，高僧傳中有神異僧，縱示為惡，必先同
X28n0593_p0700c10║後異，引令入實，終無以惡而監於善。引此例者，以
X28n0593_p0700c11║誡也濫之人。
X28n0593_p0700c12║並越二途者，超於或善或惡之二途也。
X28n0593_p0700c13║權名隱實者，施前三權，此權隱於實也。
X28n0593_p0700c14║潛之與顯者，潛釋上隱，即施三故；顯釋上開，謂會實
X28n0593_p0700c15║故。
X28n0593_p0700c16║未甞增減者，施亦不減亦不增也。法華之宗致，若施
X28n0593_p0700c17║若開，皆是法華之宗體。
X28n0593_p0700c18║實教之果源由者，指權即實，故權為實教源由。
X28n0593_p0700c19║釋義之旨歸者，唯至法華說於教意。若解釋者，先騰
X28n0593_p0700c20║佛意，一代施化咸成會法華。若解釋諸經，但說當
X28n0593_p0700c21║部含教多少被物不同，未得談其教意。若預說者，
X28n0593_p0700c22║則探取法華之意，而於彼說出佛元意，雖施諸教，
X28n0593_p0700c23║蘇息彈斥淘汰不同，意在咸歸真實故也。
X28n0593_p0700c24║眾行之府藏者，府，聚也，史書云藏也。修小必須正助
X28n0593_p0701a01║合行，於助達正，無不契實，故云眾行之時府藏也。
X28n0593_p0701a02║徒施徒運者，若不得今師之意，如來空以三車等運
X28n0593_p0701a03║出火宅，於無至道場之期。
X28n0593_p0701a04║意正引彼證此者，須入聲呼。若以此釋彼，須去聲呼。
X28n0593_p0701a05║亦說中道者，如佛臨涅槃，魔蔽阿難說種種法，乃至
X28n0593_p0701a06║亦說相似次第中道。
X28n0593_p0701a07║但除其魔者，此引簡文不同，一向開說之，則但除其
X28n0593_p0701a08║人而會其法矣。
X28n0593_p0701a09║疏云：父王乃至太子名者。大論用此譬伸經，屢明般
X28n0593_p0701a10║若之意。昔有國王，久無兒息，因出遊獵，夫人於後
X28n0593_p0701a11║誕娩太子。諸妃奏報，王聞默然。如是至三，亦皆默
X28n0593_p0701a12║然。因乃白王，以問其故。王答曰：我欲多聞太子之
X28n0593_p0701a13║名，遂且不言，令汝數數說之，無有厭足。其一一奏
X28n0593_p0701a14║報者，宜各賜之百千兩金。
X28n0593_p0701a15║但說者受者者，說即是教，受即是人，而於理上加因
X28n0593_p0701a16║果，則成四一義足。
X28n0593_p0701a17║豈法說初等者，開示悟入正是因位，不應對果也。
X28n0593_p0701a18║本門𠝶長者，此中已是本門，則後十四品經便為𠝶
X28n0593_p0701a19║出。
X28n0593_p0701a20║疏：果門安得如此者，只是果門安得在此耳。
X28n0593_p0701a21║疏云開除開出者，光宅意方便說三，開除五濁顯出
X28n0593_p0701a22║一乘故也。
X28n0593_p0701a23║疏云菩薩方便與二乘同者，通菩薩入空方便與二
X28n0593_p0701a24║乘同也。
X28n0593_p0701b01║初句結非佛知見者，此示結難文也。從若餘三慧下，
X28n0593_p0701b02║文是。
X28n0593_p0701b03║將教及理者，如向三慧下文是也。
X28n0593_p0701b04║初易後難者，初之一增得八分故，後但二二增之，故
X28n0593_p0701b05║成後難也。
X28n0593_p0701b06║以六七八者，一恒皆有二分解，則以十二對初地至
X28n0593_p0701b07║六地為示，十四分對七地至八地為悟，十六對九
X28n0593_p0701b08║十地為入故。
X28n0593_p0701b09║縱非前之兩教者，以此二乘未見中道，未受三德涅
X28n0593_p0701b10║槃之名，以將解義簡之，故知且在別教，以別時長
X28n0593_p0701b11║次第學，故云得不一也。治城秀法師今改為彌勒
X28n0593_p0701b12║等是。
X28n0593_p0701b13║四依須約四教者，三藏賢位為初依，須陀洹、斯陀含
X28n0593_p0701b14║為二依，第三果為三依，四果為第四，餘教準此，皆
X28n0593_p0701b15║是圓人示三教四依也。
X28n0593_p0701b16║安得證通者，古人引第五恒等文，彼全是別義，不可
X28n0593_p0701b17║以對通教也。歎大謂文殊，褒圓即淨名。
X28n0593_p0701b18║準聖歎釋者，聖即如來，自於今經歎釋，大師亦準佛
X28n0593_p0701b19║歎釋，顯出諸經之上，況復依而修行道場妙悟，故
X28n0593_p0701b20║云師資可知。意令後代展轉相承，皆成師資之道
X28n0593_p0701b21║矣。
X28n0593_p0701b22║疏云華嚴等者，華嚴但明四十二位，攝大乘第七釋
X28n0593_p0701b23║第四因果勝相中亦名歡喜等，十地論亦只釋華
X28n0593_p0701b24║嚴十地品。瓔珞仁王雖明諸位仁王，不出等覺十
X28n0593_p0701c01║信發心，長別三界即是圓義，瓔珞十信即是別義。
X28n0593_p0701c02║十梵行空者，謂身、身業，口、口業，意、意業，及佛、法、僧、戒，
X28n0593_p0701c03║十種皆空。
X28n0593_p0701c04║疏云：開示悟入，似有淺深者，非竪而竪，故云似也。
X28n0593_p0701c05║疏云：不見開示悟入之一時者，非橫而橫，故云一時；
X28n0593_p0701c06║非竪而竪，開示悟入，宛然不失。
X28n0593_p0701c07║四、智縱因果相對者，意云：縱將道慧總對十住，道種
X28n0593_p0701c08║慧別對十行，一切智總對十向，一切種智別對十
X28n0593_p0701c09║地，但成因果，各有總別，不成開示悟入。
X28n0593_p0701c10║疏云：寧是法華一意者，不是開佛知見一意也。
X28n0593_p0701c11║觀無一異者，一謂真，異謂俗，至此位時雙忘入中，故
X28n0593_p0701c12║云無也。
X28n0593_p0701c13║開等別相者，只是不辨開示悟入橫竪相別耳。
X28n0593_p0701c14║都不見法華大意者，須知法華大意，只是體宗用三，
X28n0593_p0701c15║即三德故。開示悟入，不出於一故也。
X28n0593_p0701c16║疏云：一切智更無餘事者，只一切智慧是無上義，除
X28n0593_p0701c17║一切智外，更無別法也。
X28n0593_p0701c18║得清淨故者，用一切智證所入理故也。
X28n0593_p0701c19║疏云與無量智業者，證入初住，三因顯現，名為智業
X28n0593_p0701c20║也。
X28n0593_p0701c21║初約三乘者，意云：初番既有兩二乘，驗知須兼藏、通
X28n0593_p0701c22║菩薩，是故疏中云令三乘同得。次約菩薩釋，專在
X28n0593_p0701c23║別教菩薩。
X28n0593_p0701c24║知彼義者，指所知為彼也。
X28n0593_p0702a01║義不可通者，論家但云準如來能證經，句句皆云為
X28n0593_p0702a02║令眾生。若非今家四釋，焉能於眾生通入理耶？
X28n0593_p0702a03║不獨菩薩者，三乘共行菩薩也。
X28n0593_p0702a04║指所知為無上者，一切智為能智也。
X28n0593_p0702a05║仍須修行者，明此菩薩爾時但修遍行，今聞如實須
X28n0593_p0702a06║修圓行故也。
X28n0593_p0702a07║或指藏、通者，別人亦有未發心者，故著或言。
X28n0593_p0702a08║多指別者，通人亦有發義，故且云多。
X28n0593_p0702a09║疏云令外道眾生者，應知凡夫、外道大同小異。異者，
X28n0593_p0702a10║以外人計常，故不同凡也。此一番約隨喜位。初已
X28n0593_p0702a11║上論開等二乘菩薩，案位勝進，可知。
X28n0593_p0702a12║異前二釋者，異前初番及菩薩番也。
X28n0593_p0702a13║人異義同者，只是開示悟入同也。
X28n0593_p0702a14║約位通唯在佛界者，前約位釋，十如約位雖通理性
X28n0593_p0702a15║三德，正意唯在佛界也。
X28n0593_p0702a16║依經者，依經句句皆作，為令眾生開示悟入釋也。
X28n0593_p0702a17║順論者，論意皆令三乘同得平等法身故也。應知論
X28n0593_p0702a18║中者，番番竪釋皆以第四句為極，然論亦不定判
X28n0593_p0702a19║其淺深，故使今家於一一番上皆為四釋，則使論
X28n0593_p0702a20║文三釋橫竪具足，方知論具深淺矣。
X28n0593_p0702a21║熱行得理者，謂入觀則能知能見，此二屬行，行知於
X28n0593_p0702a22║理，故云得理也。
X28n0593_p0702a23║若深張地位者，他人解此，乃至云以地為入等是。
X28n0593_p0702a24║若除二障者，煩惱及所知二也，亦名人法二執也。
X28n0593_p0702b01║句句橫竪者，四釋之中智位為竪，四門是橫，觀心非
X28n0593_p0702b02║橫非竪，故云意在不二也。言句句者，以一句皆具
X28n0593_p0702b03║四釋，故成句句橫竪具足及以不二。
X28n0593_p0702b04║以論廢立者，不依十妙釋義為廢，依四一釋義為立
X28n0593_p0702b05║也。今右無量法，皆一及十妙，即今家立也。和舊即
X28n0593_p0702b06║右也。
X28n0593_p0702b07║語少意含者，但云無量是語少，皆一是意含也。
X28n0593_p0702b08║心塵行法者，心謂剎那之心，塵即隨心之塵，行謂修
X28n0593_p0702b09║行之行，法謂教法也。人謂能修觀人，理謂能修觀
X28n0593_p0702b10║所契之理。
X28n0593_p0702b11║雖不消句者，意云雖不消經文，若對十妙不無其謂
X28n0593_p0702b12║也。
X28n0593_p0702b13║問：何故經文不依十妙者，問意：今此經文何不如玄
X28n0593_p0702b14║次第以對十妙，而後四妙大雜亂耶？答：如記。
X28n0593_p0702b15║六不可越者，經文六義，次第灼然耳。
X28n0593_p0702b16║自行化他至事者。自因果即前五妙，化他後五妙也。
X28n0593_p0702b17║疏云：而有差別者，四十位即是差別也。
X28n0593_p0702b18║存而用略者，文存廣、中、略三義，及至解釋，但用四一
X28n0593_p0702b19║消文，故云用略矣。
X28n0593_p0702b20║疏云四一者，然四並稱一者，昔未開會人等多途，令
X28n0593_p0702b21║開會之並唯一也。
X28n0593_p0702b22║雖以果為理者，古人雖以是果為理，亦一不別出理
X28n0593_p0702b23║一之相，故云名亦不彰也。
X28n0593_p0702b24║以所依能用者，諦境不可知見，所依也。約於智眼，乃
X28n0593_p0702c01║能知見，即能用也。
X28n0593_p0702c02║左右互攝者，且如理一中，若取能知見即位一為便，
X28n0593_p0702c03║若取所知見即理一為便，則成以所攝能也。教行
X28n0593_p0702c04║人亦爾，如下自釋。
X28n0593_p0702c05║是體非是者，破執也。一念之心，理雖即是，事全在迷，
X28n0593_p0702c06║三惑具足，不可不觀，而但守之即，故云非也。
X28n0593_p0702c07║疏云：外藉法雨者，讀誦解說及傍行六度，皆名法雨
X28n0593_p0702c08║也。
X28n0593_p0702c09║疏云顯出真修者，證真修又修，修常會真，即是修於
X28n0593_p0702c10║天行故也。
X28n0593_p0702c11║性得者，本性得之，名為性得。
X28n0593_p0702c12║准義至十住者，如前經文，內加觀行，外藉法雨等。
X28n0593_p0702c13║疏云如量至眾德者。如量屬不思議假行，所以能持
X28n0593_p0702c14║眾德。德從行立，故如理；元照理，故遮諸惑也。
X28n0593_p0702c15║月愛喻也者，月體常圓，譬理無增減；白黑別，譬智斷
X28n0593_p0702c16║不同。
X28n0593_p0702c17║疏云：一、道慧見道實性者，道為所踐，清淨智為能踐。
X28n0593_p0702c18║具如止觀第三記者，論有多解，或因中總名道慧，因
X28n0593_p0702c19║中別名道種慧，果上總名一切智，果上別名一切
X28n0593_p0702c20║種智。論云：或言道慧、道種慧單明權實，一切智、一
X28n0593_p0702c21║切種智復明權實，謂道慧實道種權，一切智實一
X28n0593_p0702c22║切種權也。
X28n0593_p0702c23║如彼俗境數量者，俗即是真之俗，真是即俗之真，故
X28n0593_p0702c24║云如於實理契之。
X28n0593_p0703a01║然一一位各具至入者，二智謂理量，不二謂雙入，即
X28n0593_p0703a02║雙照。竪則對四位，橫則位位具四。別教不爾，故須
X28n0593_p0703a03║辨之。如理在住，如量在行，不二在向，雙入在地。
X28n0593_p0703a04║專釋此四者，若但釋此四所從，則先教次依，教修觀，
X28n0593_p0703a05║觀成智，智則明，明則入位，故不同此也。
X28n0593_p0703a06║應知位智多約於竪者，以竪中有橫，橫中具竪，故云
X28n0593_p0703a07║多也。
X28n0593_p0703a08║約觀乃成非橫非竪者，亦應云而橫而竪。何者？而橫
X28n0593_p0703a09║故詑門以義成觀，而竪故依位以生智也。
X28n0593_p0703a10║並是約非橫竪者，一一皆依不二理故。
X28n0593_p0703a11║教四者，只是圓有等四門相望，自有淺深，故云似也。
X28n0593_p0703a12║雖對開等者。意云：今如四門雖對開示悟入，但是四
X28n0593_p0703a13║門義同開示悟入，非謂同於約位淺深故也。
X28n0593_p0703a14║故下更以理性者，從通則四，下文是也。
X28n0593_p0703a15║且語大略者，此中但云一心三諦之理為不思議境，
X28n0593_p0703a16║未悟十乘觀法，故云大略。
X28n0593_p0703a17║餘三例然者，理上既具教、人、行三，是教等三上一一
X28n0593_p0703a18║悉具餘三矣。如云既有於教，必有稟教之人，人必
X28n0593_p0703a19║修行，行必熱理，人理行亦爾。如下釋云約門釋為
X28n0593_p0703a20║教，觀心是人，約智是行，意位之所階是理一也。
X28n0593_p0703a21║似借論文者，一往觀其義熱，似如借用論文為釋義
X28n0593_p0703a22║之本，故云似也。
X28n0593_p0703a23║准次第論者，準聲聞次第經歷，始從鹿苑終至般若，
X28n0593_p0703a24║皆是自謂故也。
X28n0593_p0703b01║教行准知者，由窮子在昔自謂，則成權覆於實置，令
X28n0593_p0703b02║所稟之人教主謂成滅，所行之行但趣灰斷，故令
X28n0593_p0703b03║開之無不真實。
X28n0593_p0703b04║非立名者，但破其判文，非破佗立教一名也。
X28n0593_p0703b05║却指所作者，所作屬於化主，故云教化。
X28n0593_p0703b06║具列良由此者，重結束釋理一文具於四釋，所以約
X28n0593_p0703b07║位釋屬理，約智釋屬行，約門釋屬教，約觀心釋屬
X28n0593_p0703b08║人，即是以能而釋於所，故屬理一。教行人三須準
X28n0593_p0703b09║前理，皆具四釋可知。
X28n0593_p0703b10║玄文有破者，如玄文第二卷初廣約光宅義以破光
X28n0593_p0703b11║宅，以光宅明今昔、因果、體位用、廣高、長狹、下短。今
X28n0593_p0703b12║昔於四一章安破，使今四一不成，今昔具四一，今
X28n0593_p0703b13║昔相對二十四對（云云）。
X28n0593_p0703b14║況今復以菩薩為第三者，許光宅以菩薩為第三也。
X28n0593_p0703b15║嘉祥尚然者，嘉祥舊疏亦云：無於二乘，存於菩薩，復
X28n0593_p0703b16║稟化者，寧得異耶？故云尚也。別教中三乘者，菩薩、
X28n0593_p0703b17║聲聞位在十住，菩薩、支佛位在行向，菩薩、大乘位
X28n0593_p0703b18║在十地。
X28n0593_p0703b19║定慧至盡門者，只是中道三昧耳。
X28n0593_p0703b20║二別二合者，教一行一，別人理合在教行中也。
X28n0593_p0703b21║令理滿故者，九世屬事、平等屬真，令觀於事見平等
X28n0593_p0703b22║理體遍，故云令滿也。
X28n0593_p0703b23║剎及眾生皆為能說者，此明眾生身中毗盧遮那為
X28n0593_p0703b24║毗盧遮那身中眾生說法，毗盧遮那身中眾生亦
X28n0593_p0703c01║向眾生身中毗盧遮那佛邊聽法，即是剎中有眾
X28n0593_p0703c02║生佛，佛中有剎眾生，眾生中佛、剎中佛皆能說故。
X28n0593_p0703c03║而不思剎及眾生至說者，斥讀華嚴之人既有能
X28n0593_p0703c04║說，必有所被，即是生佛身土互為能所道理，任運
X28n0593_p0703c05║常說，只由生佛不出一念故也。又復應知由正有
X28n0593_p0703c06║說，依方有說，為有依前說法而正方能說耶？何以
X28n0593_p0703c07║故？良由萬法悉屬心故爾。
X28n0593_p0703c08║彼此互明者，若識今經三世佛同，則知與彼大體不
X28n0593_p0703c09║別。若了彼經融，則知與此無二，亦是塵剎生佛等
X28n0593_p0703c10║互明。
X28n0593_p0703c11║疏云：正是化主者，只是為現在十方化主，釋迦是此
X28n0593_p0703c12║方化主也。
X28n0593_p0703c13║何況有實者，應云何況即實，文語從便耳。
X28n0593_p0703c14║應先開章者，至三世佛章初，應更開章也。
X28n0593_p0703c15║無開權總者，明經文闕。若更有者，經應云：舍利弗！是
X28n0593_p0703c16║諸佛亦以無量無數方便、種種因緣等。
X28n0593_p0703c17║總別不便者，猶闕開權一文，則成不便也。何者？三世
X28n0593_p0703c18║佛章各有權實文，是故成別矣。所以不於三世佛
X28n0593_p0703c19║章初開為總別二章者，良由此也。
X28n0593_p0703c20║所著即是根者，疏文加根釋者，為能生成於欲、性二
X28n0593_p0703c21║事。又根以能生為義，欲以怖須為義，性謂所稟本
X28n0593_p0703c22║分。根能生欲，稱過去；習欲成性，故曰未來。然根、欲、
X28n0593_p0703c23║性三，無時不有，隨其義便，分對三世，非要隔生別
X28n0593_p0703c24║別而立。
X28n0593_p0704a01║但恐不了所施之意者，施意在顯真實耳。
X28n0593_p0704a02║有人云單五三藏等者，讀天台人作此對。
X28n0593_p0704a03║然單論至小異者，單論約顯露，相入約密，故有小異。
X28n0593_p0704a04║疏云如是者，明體相者，此文攬相以釋體也。
X28n0593_p0704a05║疏云：四、釋結者，經從故諸佛以方便力下，結文也。
X28n0593_p0704a06║後，後增七倍者，七極微為一微量，天眼輪王之所見
X28n0593_p0704a07║矣。積七微量成一金塵，一解塵向金上住，又解塵
X28n0593_p0704a08║透金過，至下水塵皆有兩釋也。積七金塵成一水
X28n0593_p0704a09║塵，積七水塵為一㝹毛塵，一解㝹毛上住，一解量
X28n0593_p0704a10║如㝹毛端，乃至牛毛皆有兩釋。七㝹毛為一羊毛
X28n0593_p0704a11║塵，七羊毛為一牛毛塵，七牛毛為一隟遊塵，七遊
X28n0593_p0704a12║塵為一蟻，七蟻為一虱，七虱為一穬麥，七穬麥為
X28n0593_p0704a13║指節，三節為一指，二十四指節橫布為一肘，橫一
X28n0593_p0704a14║指有七分五釐，一肘有一尺八寸竪。積四肘為一
X28n0593_p0704a15║弓，謂尋一弓有七尺二寸竪。積五百弓為一俱盧
X28n0593_p0704a16║舍，俱盧舍二里。八俱盧舍為一踰繕那，踰繕那十
X28n0593_p0704a17║六里。
X28n0593_p0704a18║一剎那者，依攝論明具有十二：一、一剎那，此翻為一
X28n0593_p0704a19║念；二、怛剎那，此為瞬；三、羅婆，俱舍云臘縛，此云一
X28n0593_p0704a20║息；四、摩睺羅，俱舍云牟呼栗多，此云一須臾；五、一
X28n0593_p0704a21║日一夜；六、半月；七、一月；八、一時；九、一行；十、一年；十
X28n0593_p0704a22║一、一雙；十二、一劫。仁王經云：一剎那中有九百生
X28n0593_p0704a23║滅。即是九百生滅為一念，一百念為一瞬，六十瞬
X28n0593_p0704a24║為一息，三十息為一須臾，三十須臾為一日一夜，
X28n0593_p0704b01║十五日為半月，三十日為一月，三月為一時，兩時
X28n0593_p0704b02║一行即半年也。於閻浮洲中日行路有外內，極北
X28n0593_p0704b03║至極南相去六百九十由旬，一百八十日從內至
X28n0593_p0704b04║外，又經一百八十日從外至內，故名行。兩行為一
X28n0593_p0704b05║年，二年半為一雙，雙謂潤月兼本月為一雙也。
X28n0593_p0704b06║劫相者，梵云劫波羅，此翻為時也，亦是有濁之由。光
X28n0593_p0704b07║音天墮地即是有濁之由，若無天下亦無於欲。
X28n0593_p0704b08║次煩惱去復總中者，總中別故煩惱是總，下三是別。
X28n0593_p0704b09║言四別者，兼煩惱耳。
X28n0593_p0704b10║所通非勝者，但至非想，故云非想勝，以計非想為實
X28n0593_p0704b11║故。
X28n0593_p0704b12║十六知見者，文在大品，大論廣釋。謂一生者見，計我
X28n0593_p0704b13║能生眾生，如父母生子。二養育見，計我能養佗。三
X28n0593_p0704b14║眾數見，計我有五陰十二入十八界。四人見，計我
X28n0593_p0704b15║是行人。五受者見，計我後身當受果報。六起者見，
X28n0593_p0704b16║計我能造後世果報。七智者見，計我五根能知五
X28n0593_p0704b17║塵。八見者見，計我根塵能見於色及起邪見。九我
X28n0593_p0704b18║見，謂橫計五陰名之為我。十眾生見，總攬五陰名
X28n0593_p0704b19║為眾生。十一命者見，謂命計連續恐斷。十二作者
X28n0593_p0704b20║見，計我能有所作故。十三戒取見者，禪非出道，計
X28n0593_p0704b21║為出道故。十四使作者見，謂駈䇿由我故。十五使
X28n0593_p0704b22║受者見，苦樂由我故。十六十使起者見，令其還生
X28n0593_p0704b23║欲界名起者。
X28n0593_p0704b24║屬邊見邪見者，有無屬邊見，六十屬邪見。
X28n0593_p0704c01║若色大我小者，計色大我小，我在色中；我大色小，色
X28n0593_p0704c02║在我中；我即是色，離色是我。四陰亦然，計五陰屬
X28n0593_p0704c03║身，見身即是我，故計有我無我即邊攝。
X28n0593_p0704c04║本劫本見等者，計八萬劫初為本，八萬劫終為末，末
X28n0593_p0704c05║見四十四，本見一十八，合六十二，不出計神及世
X28n0593_p0704c06║間常無常、有邊無邊。計從父母衣食長養而生，即
X28n0593_p0704c07║屬邪見，以遠不達業力因緣故。計現在五陰自然
X28n0593_p0704c08║而得涅槃等，即是戒取。攝瓔珞等如文。
X28n0593_p0704c09║一一有六十五者，以一一界皆具五陰故爾。若無餘
X28n0593_p0704c10║十七界，則一界皆不成界，故須一一相成，所以一
X28n0593_p0704c11║界皆具六十五也。
X28n0593_p0704c12║以根對土者，亦無別意，但是飜到對句耳。疏云：鴦掘
X28n0593_p0704c13║經云：舍衛城北有婆羅門女，生於一子，名一切世
X28n0593_p0704c14║間現。至年十二，人相具足，聰明善說。時異村中有
X28n0593_p0704c15║婆羅門，名摩尼䟦陀。時世間現從其受學四韋陀
X28n0593_p0704c16║典。師受王請，留世間現守舍而去。婆羅門婦見其
X28n0593_p0704c17║端正，而生染心，前執其衣。世間言：汝是我母，豈生
X28n0593_p0704c18║不善？婦人懷愧，以爪自獲，以繩自纏。夫既還已，恐
X28n0593_p0704c19║世間現露其不善，先語夫言：汝行之後，彼世間現
X28n0593_p0704c20║乃於我所有不如事。師云：是大惡人。而語之言：汝
X28n0593_p0704c21║殺千人，取指為鬘冠首，可得免罪，成婆羅門。時世
X28n0593_p0704c22║間現便禮師言：善哉受教。增一云：如是次第殺其
X28n0593_p0704c23║千人，取指為鬘。母因送食，便自念云：我聞師言，害
X28n0593_p0704c24║母生天。便攝母頭，以手拔劒，欲害其母。佛尋往彼，
X28n0593_p0705a01║放光照之。彼復念言：我亦云：若害沙門，必得生天。
X28n0593_p0705a02║放母逐佛。佛便除行，復道而去。鴦掘經云：鴦掘奔
X28n0593_p0705a03║趂不及，乃說偈言：住住大沙門，淨飯王太子。我是鴦
X28n0593_p0705a04║掘摩，今當稅一指。（凡三十九行。）佛以偈答云：住住鴦掘
X28n0593_p0705a05║摩，汝當住淨戒。我是等正覺，輸汝慧釰稅。（凡一百六十七
X28n0593_p0705a06║行。）乃至投劒深坑，頂禮佛足。佛命善來，便成沙門，
X28n0593_p0705a07║得法眼淨。其後佛為說法，得阿羅漢。鴦掘經得無
X28n0593_p0705a08║生忍障。雖不如闍王造逆，已成害佛及母，方便兼
X28n0593_p0705a09║殺九百九十餘人。如是重遮，不障證法。良由根利，
X28n0593_p0705a10║故使爾也。
X28n0593_p0705a11║疏云：盤特是者，法句經第一云：佛在舍衛，有比丘名
X28n0593_p0705a12║盤特，新作出家，稟性頑塞。佛令五百羅漢日日教
X28n0593_p0705a13║之，三年始獲一偈。阿含大論云：九十日，佛愍傷，即
X28n0593_p0705a14║呼著前，授與偈。偈云：守口攝意身莫犯，如是行者
X28n0593_p0705a15║得度世。盤特感佛恩深，誦得上口。佛告盤特：汝今
X28n0593_p0705a16║年老，唯誦一偈，人皆知之，不可為奇，須解其義。所
X28n0593_p0705a17║謂身三、口四、意三，觀其所起，察其所滅，由之生天，
X28n0593_p0705a18║由之墮淵，由之得道泥洹，自然分別，乃至無量妙
X28n0593_p0705a19║法，心開意解，得阿羅漢。由無遮故，其根雖鈍，易得
X28n0593_p0705a20║道果（云云）。
X28n0593_p0705a21║一一門說其所以者，隨根利鈍，及以待時不待時等，
X28n0593_p0705a22║故有二味八門不同故也。
X28n0593_p0705a23║若信進等五者，還對上中下根，一一根皆具五也。
X28n0593_p0705a24║故云一往者，有障不障，故云也。
X28n0593_p0705b01║疏云即執非為是者，意云：佛初即說真常、樂等，外人
X28n0593_p0705b02║便執邪常等而為究竟，故云執非為是。
X28n0593_p0705b03║四念處所治者，由外人計五陰以為四德，故佛出世
X28n0593_p0705b04║先令觀陰，修四念處治於邪常樂。
X28n0593_p0705b05║兩醫者，大經第二云：復有明醫從遠方來，曉八種術
X28n0593_p0705b06║善療眾病，知者方藥從遠方來。是時舊醫不知諮
X28n0593_p0705b07║受，反生貢高輕慢之心。彼時明醫即便依附請以
X28n0593_p0705b08║為師，諮受醫方秘奧之法，語舊醫言：我今請仁以
X28n0593_p0705b09║為師範，唯願為我宣暢解說。舊醫答言：卿今若能
X28n0593_p0705b10║為我給使四十八年，然後乃當教汝醫法（云云）。八
X28n0593_p0705b11║術者，譬於佛能治三教菩薩、兩教二乘、斷結外道、
X28n0593_p0705b12║苦行外道、空見外道，名善八術。四十八年，謂是外
X28n0593_p0705b13║道修根本四禪四空四無量自行化他讚法。讚者
X28n0593_p0705b14║四箇十二，則四十八並不出於界。四倒常樂等名
X28n0593_p0705b15║同，故譬於乳。邪正天隔，故云好惡（云云）。
X28n0593_p0705b16║煩惱違順相待者，得好即貪，得惡即嗔等是。
X28n0593_p0705b17║名通兩處者，應用樹名之下即枝葉為法，枝葉名下
X28n0593_p0705b18║四大為法，以為況喻也。
X28n0593_p0705b19║煩惱通聖者，非但聖位能斷得善，外道亦先斷下八
X28n0593_p0705b20║地惑，故云通也。
X28n0593_p0705b21║增通餘聖者，支佛輪王也。
X28n0593_p0705b22║又增與滅至無者，只於大乘增減俱有，或增減俱無。
X28n0593_p0705b23║如一百八十劫空過無有，佛亦是例，小乘亦爾。
X28n0593_p0705b24║眾生准說者，在凡夫數數生滅故長，若在聖位濁盡
X28n0593_p0705c01║不久故短也。
X28n0593_p0705c02║命是不相應行法者，十四不相應行中有命根也，帶
X28n0593_p0705c03║五陰法而論連持長短時也。
X28n0593_p0705c04║時通內外者，在小三災時名內，在大三灾時名外。又
X28n0593_p0705c05║正報在時名內，依報在時名外。
X28n0593_p0705c06║隨三不同者，隨火水風三次第上生，故云生三禪處
X28n0593_p0705c07║也。
X28n0593_p0705c08║乃以大乘密而斥者，但云實得阿羅漢，不信此法成
X28n0593_p0705c09║增上慢，但云此法不云大乘，故成密斥。
X28n0593_p0705c10║疏云：無增上慢即行一者，既無謂得之尤，必習進求
X28n0593_p0705c11║之行。
X28n0593_p0705c12║疏云：次釋疑為三：應先將所以者何下，經釋上開除
X28n0593_p0705c13║之文，今成開除之相，然後方立疑端。疑端如疏。從
X28n0593_p0705c14║佛滅度至是人難得，即生疑之辭也。從若遇下，釋
X28n0593_p0705c15║疑。左溪文句從若遇頭著一默，准此應更分為二：
X28n0593_p0705c16║先疑，次釋矣。
X28n0593_p0705c17║有於因果至過者，若斷四住之因，只應感得灰斷之
X28n0593_p0705c18║果。若言感得變易常果者，則同因是無常，而果常
X28n0593_p0705c19║之過也。
X28n0593_p0705c20║邊際之力者，他宗皆云：得羅漢已，即用此定，持父母
X28n0593_p0705c21║生身，從初地至八地，經一阿僧祇劫，從八地至等
X28n0593_p0705c22║覺，又經一劫，麤身方盡，始入妙覺矣。
X28n0593_p0705c23║有引羅云者，他人引傳云：羅云今現在天竺，有長者
X28n0593_p0705c24║請僧奉食，行乳與羅云，羅云斷負。長者問：食不堪
X28n0593_p0706a01║任。答：無。但佛去後世與佛在世諸種皆薄，今日乳
X28n0593_p0706a02║不及佛世水。羅云即撥地開聖種在世水與長者，
X28n0593_p0706a03║長者嘗果勝今日之乳，以昔好水隱在地中故爾。
X28n0593_p0706a04║他引此事皆由邊際定力所持，故不滅耳。今亦破
X28n0593_p0706a05║之，善持至一劫半劫容有此理，若生界外必須捨
X28n0593_p0706a06║身，論有明文引小非例。
X28n0593_p0706a07║故知博地之言者，他云生滅度想及於餘國值餘佛
X28n0593_p0706a08║得度者，是博地凡夫預生滅度之想，此人即橫於
X28n0593_p0706a09║佗方見佛聞法非羅漢，羅漢邊際定力不捨此身，
X28n0593_p0706a10║近代皆同此判也。
X28n0593_p0706a11║而須商議者，昔不迴、他土迴、敦逼迴等。
X28n0593_p0706a12║疏云：忽聞異說者，他意云：餘佛語諸聲聞云：汝等應
X28n0593_p0706a13║發菩提心，求無上道，何容住小等？
X28n0593_p0706a14║信不信意者，羅漢執重重難信，故須敦逼及他土信。
X28n0593_p0706a15║凡夫具煩惱無定執心，故易信也。
X28n0593_p0706a16║凡夫上慢有五者，圓鏡云：今且依經論，增上慢有四
X28n0593_p0706a17║差別：一者、凡夫起五上慢：一、於四善根；二、於初果；
X28n0593_p0706a18║三、於二果；四、於三果；五、於無學。二者、須陀洹人起
X28n0593_p0706a19║三種慢；三者、斯陀含人起二種慢；四者、阿那含人
X28n0593_p0706a20║於無學果。唯一種增上慢也。
X28n0593_p0706a21║仍從拂席者者，意云上慢不盡拂席，不拂席者現應
X28n0593_p0706a22║得度矣。
X28n0593_p0706a23║名同義異者，大論取缺壞不任受用以對根本，大經
X28n0593_p0706a24║取微有缺損故對不雜，故云各有其意。
X28n0593_p0706b01║尚名為漏者，意云：由無後二故前四名為有漏，縱有
X28n0593_p0706b02║後二復屬四果，故知上慢之人律儀不具。
X28n0593_p0706b03║疏云：對文者，對四果、四禪之名以為究竟。
X28n0593_p0706b04║化他權者，體外權也。
X28n0593_p0706b05║況指權是權者，謂昔無權名，今方指昔以為權。權非
X28n0593_p0706b06║究竟，知非究竟，即顯實也。
X28n0593_p0706b07║經云：種種所行道者，行七方便之道。
X28n0593_p0706b08║過未仍從現說者，九、言生欲者，皆從當世現在上生，
X28n0593_p0706b09║必不從現在過未而起，故云仍從現說也。
X28n0593_p0706b10║疏云：九部、十二部者，彼依大論等釋，文相甚廣。今略
X28n0593_p0706b11║出十二部相：一、修多羅，此云法本，亦云契經，亦云
X28n0593_p0706b12║綖經。達摩鬱多羅云：始從如是，終訖奉行，一切皆
X28n0593_p0706b13║名修多羅。此總相也。於其總中，隨事分出十二部
X28n0593_p0706b14║經。餘直說法相者，是別相修多羅也。二、祇夜，此云
X28n0593_p0706b15║重頌，重頌上長行者是。三、和伽羅那，此云受記，謂
X28n0593_p0706b16║記三乘六趣，經爾所劫，當得作佛，或得二乘道，或
X28n0593_p0706b17║受六道身，皆名受記。四、伽他，此云不重頌，新譯云
X28n0593_p0706b18║諷誦、不誦長行，亦名孤起偈也。五、優陀那，此云無
X28n0593_p0706b19║問自說，謂妙法甚深，無能問者，故佛自說。又有法
X28n0593_p0706b20║非甚深，而赴機宜，無問自說也。六、尼陀那，此云因
X28n0593_p0706b21║緣，謂一切佛語緣起事。如毗尼中，有人犯是事故，
X28n0593_p0706b22║結戒；修多羅中，有人問故，為說是事。七、阿波陀那，
X28n0593_p0706b23║此云譬喻，法相微隱，要假近以喻遠，寄況以彰理，
X28n0593_p0706b24║如中阿含長譬喻，長阿含大譬喻等。八、伊帝曰多
X28n0593_p0706c01║伽，此云本事，或因己事說他事，或因現事以說往
X28n0593_p0706c02║事，如云我昔曾於二萬億佛所，為無上道故，常教
X28n0593_p0706c03║化汝等。九、闍伽陀，此云本生，謂本性說自生，如云
X28n0593_p0706c04║曾為師子受獼獲，寄二子眽脇肉以𧵍獲，子於病
X28n0593_p0706c05║世作赤目魚，施諸病者等訖，詑本生以彰所行，名
X28n0593_p0706c06║本生經也。十、毗佛略，此云方廣，語廣理廣，為菩薩
X28n0593_p0706c07║故，說大乘法是也。十一、阿浮陀達摩，此云未曾有，
X28n0593_p0706c08║說希奇事，由來未有者，如佛現種種神力，放光動
X28n0593_p0706c09║地，眾生恠未曾有也。十二、優婆提舍，此云論義，謂
X28n0593_p0706c10║諸部中，言義隱覆，往復分別，得明所顯，寄論義以
X28n0593_p0706c11║明理也。此經指九部為入大之本，則九部是小，方
X28n0593_p0706c12║廣授記，無問自說，三部屬大，如玄文廣釋，或大小
X28n0593_p0706c13║各九，或大小各十一，各十二，約四教廣辨其相（云
X28n0593_p0706c14║云）。
X28n0593_p0706c15║佛慧為理之行者，以佛慧為取理之行也。經云說佛
X28n0593_p0706c16║智慧故者，以用三教引導眾生令堪聞法華，故云
X28n0593_p0706c17║說佛智慧故也。
X28n0593_p0706c18║即上句所者，無無三句是也。
X28n0593_p0706c19║通真含二者，含但不但，但名半，不但名滿，故云半滿
X28n0593_p0706c20║相對也。
X28n0593_p0706c21║由闕別者，由經闕圓入別，所以疏文引長行經文，無
X28n0593_p0706c22║有餘乘來。此釋出圓入別之相。有人云：傳寫悞者，
X28n0593_p0706c23║殊不體文。經云如其所得法者，即以自行智契境，
X28n0593_p0706c24║名為所得法。經云定慧力等者，定能寂，慧能照，定
X28n0593_p0707a01║能神通，慧能說法，自嚴法身，又能度物。
X28n0593_p0707a02║疏云：口無欺誑者，說實相印是也。
X28n0593_p0707a03║疏云：今明現在論願滿者，圓鏡云：有人云：迷時立願，
X28n0593_p0707a04║悟時無願。如彌勒經云：久念眾生苦欲拔無由脫
X28n0593_p0707a05║今日得菩提豁然無所有。此現違經，事須融會。原
X28n0593_p0707a06║佛有昔發願之時，亦不定言度眾生訖，方始成佛。
X28n0593_p0707a07║但云：眾生無邊誓願度，今成佛道，盡未來際，度脫
X28n0593_p0707a08║眾生。故不違本願。言滿足者，四願之中，三願已滿。
X28n0593_p0707a09║就多為言，亦是滿足度生一願。此雖未滿，願心不
X28n0593_p0707a10║捨，亦名滿足。
X28n0593_p0707a11║疏云：總佛門末者，雖有一不虗章在前，已別三從多
X28n0593_p0707a12║名末耳。
X28n0593_p0707a13║疏云：五濁障三者，三能治濁，即是三能障五濁。
X28n0593_p0707a14║初釋對他者，謂一不名眾生，以他多故，故名眾共。
X28n0593_p0707a15║後釋即是功能者，業力功能能流轉故。
X28n0593_p0707a16║疏云：靜心取戒者，謂憶昔由破戒故，致令生此，或因
X28n0593_p0707a17║此念，得離輕繫地獄等。
X28n0593_p0707a18║疏云：靜諸根者，以餓鬼因多舉緣，忽能一念靜諸根，
X28n0593_p0707a19║歸依三寶，即得出離（云云）。
X28n0593_p0707a20║疏云：今說五道造業者，黑是否色。殺、盜罪業，墮於地
X28n0593_p0707a21║獄。此業麤惡，否相先彰，故其人色黑。堅貪之業，墮
X28n0593_p0707a22║於鬼道。鴿色黲然，慳貪之人，護惜己物，恐他侵求，
X28n0593_p0707a23║故恒為鴿色。無慚之業，墮於畜生。彼無慚人，凡有
X28n0593_p0707a24║所作，多負內心，故其色蒼。黃、赤是喜色。五戒人業，
X28n0593_p0707b01║持戒之者，絕諸憂畏，故其色恒喜。十善天業，行十
X28n0593_p0707b02║善者，三業俱淨，故其色白。
X28n0593_p0707b03║入胎經者，止觀具列三十八七日，乃至最後第三十
X28n0593_p0707b04║八七日，由風力故，身轉頭向產門，申臂而出等（云
X28n0593_p0707b05║云）。
X28n0593_p0707b06║足明濁意者，今文正意由濁有故，須施三權即具其
X28n0593_p0707b07║意。
X28n0593_p0707b08║俱舍至五位者，瑜伽又有八位漸次增長者，若已結
X28n0593_p0707b09║前，肉猶稀時，名藉羅藍（此云類滑，亦云和合）。若表裏如酪，來
X28n0593_p0707b10║至肉位，名遏曇（此云包皮）。若已成肉，仍極柔軟，名閇尸
X28n0593_p0707b11║（此云耎肉）。若已堅厚，稍堪摩觸，名健南（此云堅肉）。此肉轉
X28n0593_p0707b12║長，支分分相現，名鉢邏賒佉（此云支節）。從此已後，髮毛
X28n0593_p0707b13║現，即名此現位。從此已後，眼等根生，名為根位。從
X28n0593_p0707b14║此已後，彼所依處，分明顯現，名為別位。又大經云：
X28n0593_p0707b15║所有肉色，隨時而變，歌羅羅時異，安浮陀時異，伽
X28n0593_p0707b16║那時異，閇首時異，諸疱時異。差別論云：此身初業，
X28n0593_p0707b17║於初七日成迦羅（大集云如亭歷子），二七日成頞浮陀（如小
X28n0593_p0707b18║棘），三七日成俾尸（如頻婆果），四七日成訶那（如胡桃穀。大集以此
X28n0593_p0707b19║位在閇尸位前）。
X28n0593_p0707b20║疏云：轉現腹相者，只是五藏相耳。
X28n0593_p0707b21║又作諸異相者，腹如白布綖等。
X28n0593_p0707b22║疏云如大品中者，但於一世計身五陰，我大色小等，
X28n0593_p0707b23║即名身見，已如前引。
X28n0593_p0707b24║後料簡中方有者，長行文云命短劫長文是。
X28n0593_p0707c01║疏云：不虗今更頌者，長行勸信與不虗共為一段，今
X28n0593_p0707c02║離為二，故云更也。
X28n0593_p0707c03║疏云過去無數佛者，一者、過去已開權竟；二者、若未
X28n0593_p0707c04║開權者，至今方開，故約過去明開。
X28n0593_p0707c05║疏云：正因佛性者，以修得緣了，共取正因，方獲分果
X28n0593_p0707c06║第一義理也。
X28n0593_p0707c07║餘文多用者，只是餘文多以藏獨為異方便耳。
X28n0593_p0707c08║七方便名通三味者，除於人天此二非方便，未修觀
X28n0593_p0707c09║諦無進趣故，以三味中除圓已外方便攝盡。
X28n0593_p0707c10║即是所期者，登地已上中理也。若順次第三諦者，十
X28n0593_p0707c11║住為無相，十行出假為相，向後為中道也。
X28n0593_p0707c12║在昔聞權者，只是聞於開權耳。
X28n0593_p0707c13║往佛亦爾者，謂今佛正開於在昔開權之人，過去佛
X28n0593_p0707c14║正說法時亦如今佛，故以引往佛已開顯竟而證
X28n0593_p0707c15║其同。經云若人善軟心者，以順中理故也。
X28n0593_p0707c16║疏云造像等者，若准優填王造像經云：先感人、天，受
X28n0593_p0707c17║諸富樂；次生淨土，遠趣菩提。疏中約其任運而得，
X28n0593_p0707c18║彼經約能迴向者，說童真第八住名。
X28n0593_p0707c19║非深非淺者，凡言開權者，先了善體全是實相之理，
X28n0593_p0707c20║不當深淺，方可開淺即深，故云而深而淺也。
X28n0593_p0707c21║著在於微者，菩提果善全在於微，故云深即非深也。
X28n0593_p0707c22║微即是著者，只此微善開即佛因，故云淺亦非淺也。
X28n0593_p0707c23║斥二失者，橫竪二失也。
X28n0593_p0707c24║皆應理釋者，古人唯約理觀以釋童真，故在初地。若
X28n0593_p0708a01║如此者，散心等皆應理釋，何獨童子耶？
X28n0593_p0708a02║但尚佛道者，古人但見皆已成佛道之言，則一向從
X28n0593_p0708a03║果而釋。
X28n0593_p0708a04║疏云：應住果報者，住人天果報也。
X28n0593_p0708a05║理數咸滅者，一毫之善，咸趣滅理涅槃。
X28n0593_p0708a06║苟順凡情者，佛且順凡情也。
X28n0593_p0708a07║善不受報者，生公云：善法體不受報，以其貪壅情暢
X28n0593_p0708a08║等。
X28n0593_p0708a09║隨生納福者，若未發心已前，但由眾生隨處受福，非
X28n0593_p0708a10║謂善法不受報矣。
X28n0593_p0708a11║善體無力者，若無願行導之善體，終無自至菩提之
X28n0593_p0708a12║義，故云無力。
X28n0593_p0708a13║體之導之者，以一大觀體之，以一大願導之。
X28n0593_p0708a14║往已成非者，只是未開未成佛因，故云非耳。
X28n0593_p0708a15║唯有惡境界性者，然准大師金光明疏中釋云：六根
X28n0593_p0708a16║取六塵境，名惡境界性。今云惡五陰者，以所屬能
X28n0593_p0708a17║名為惡陰，亦非惡異體。
X28n0593_p0708a18║俱無果性者，俱無極果性也。
X28n0593_p0708a19║互得有無一邊者，有善者無惡者，有惡者無善俱無
X28n0593_p0708a20║者，善無惡用，惡無善用故。
X28n0593_p0708a21║善人常出者，有信心故出，以習浮故不沒。俱有者，有
X28n0593_p0708a22║理性故。
X28n0593_p0708a23║世諦因惡者，於此身上而起於惡，故名因惡。
X28n0593_p0708a24║世諦果身者，並有五陰果身。
X28n0593_p0708b01║具如止觀第五記者，彼仍多解，今但證同，故云不暇。
X28n0593_p0708b02║若約了義，二人俱有性，德性但無，不退性闡提人
X28n0593_p0708b03║有，修惡性善根人則無，善根人有，修善性闡提人
X28n0593_p0708b04║無，即圓四句也。
X28n0593_p0708b05║疏云：簣者，土籠也。論語云：譬如為山，未成廿一簣，止，
X28n0593_p0708b06║吾止也。謂未成而止也。孝子云：合抱之木，生於毫
X28n0593_p0708b07║末；九層之臺，起於累土；千里之路，始於足下。
X28n0593_p0708b08║並有所資者，俱云佛道，不云理一者，以理一正因為
X28n0593_p0708b09║緣，了所資故，且約於能趣。
X28n0593_p0708b10║以說人事者，人天等人也，低頭舉手等事也。
X28n0593_p0708b11║不可存法去人者，文中但云開法不云開人，然經文
X28n0593_p0708b12║且從一邊以說，小善既開成於大善，人亦隨法而
X28n0593_p0708b13║開，故云不可去人也。
X28n0593_p0708b14║疏云：後一行至種子者，不同唯識立種子名。今云種
X28n0593_p0708b15║子能生可發，故以約此開之。經云：玫瑰，赤色。說文
X28n0593_p0708b16║云：大齊珠，一曰石脂。美好曰玫，圓好曰瑰。
X28n0593_p0708b17║造像者，如造像功德經云：若人臨命終，發口造像，若
X28n0593_p0708b18║金鐵僧帛沙土，乃至如麥穬大，纔得人見，亦得滅
X28n0593_p0708b19║除三世八十億劫生死之罪。
X28n0593_p0708b20║制諸弟子者，如阿含云：佛昇忉利，以神足力，制諸弟
X28n0593_p0708b21║子，不令知處。二王憶佛，因成大患。大臣白王，造像
X28n0593_p0708b22║供養。優填王以栴檀香造，波斯匿王以紫磨金造，
X28n0593_p0708b23║各高五尺。初召工人，與其重償，無能作者。毗首羯
X28n0593_p0708b24║磨化為人來，為王造像，下斧之聲，上至忉利，聞者
X28n0593_p0708c01║解脫。
X28n0593_p0708c02║以輕望重者，或造者心輕未有報，毀者心輕亦爾，俱
X28n0593_p0708c03║重則有現報。
X28n0593_p0708c04║以毀望成者，造既有福，毀必獲殃。
X28n0593_p0708c05║於五戒上者，應云五戒之下有眾多失意罪，今從語
X28n0593_p0708c06║便云上耳。
X28n0593_p0708c07║六齊白者，先只有六齊日，從唐三藏始加十齊日，今
X28n0593_p0708c08║從舊說，故云六耳。
X28n0593_p0708c09║唯除洗浴者，除此一事外，餘皆應供養法，以經卷不
X28n0593_p0708c10║可湯浴故。
X28n0593_p0708c11║經云乃以一華者，舉少況多也。
X28n0593_p0708c12║供養於𦘕像者，𦘕像尚爾，況真像耶？
X28n0593_p0708c13║經漸見無數佛者，尚見無數佛，況一佛耶？餘句經皆
X28n0593_p0708c14║是舉少況多矣。
X28n0593_p0708c15║善文藝者，植每讚佛經，輙留連翫，以為至道。制轉誦
X28n0593_p0708c16║七聲昇降屈曲之響，世之諷誦，成憲章焉。曾遊漁
X28n0593_p0708c17║山，聞空梵聲，清颺哀婉，其聲動心，獨聽良久，而待
X28n0593_p0708c18║御莫聞。時王深感神理，乃取聲節，像為梵唄，撰文
X28n0593_p0708c19║制章，傳為後或。
X28n0593_p0708c20║彼是已為實因者，意云：彼是圓修之因，不須更開，今
X28n0593_p0708c21║為開㩲，故與彼別。
X28n0593_p0708c22║疏云：能開㩲薪盡涅槃者，意云：自成佛道已，復能垂
X28n0593_p0708c23║應八相成道，為他施權，然後顯實，即開他薪盡涅
X28n0593_p0708c24║槃也。
X28n0593_p0709a01║一、止高樹者，止高樹喻人天，止下樹喻地獄，雖二所
X28n0593_p0709a02║不同，其影齊到。
X28n0593_p0709a03║一念三千非自他等者，彼自行境中，一念與三千對
X28n0593_p0709a04║推，橫竪四句皆不可得，方具二空。
X28n0593_p0709a05║智論中論等者，今家依智論立性相二空，依中論立
X28n0593_p0709a06║三假四句。觀法准理者，准道理也。准義者，真如實
X28n0593_p0709a07║相之義，體具二空。
X28n0593_p0709a08║由謂自他等者，此即推理性三千也。以無明為他，真
X28n0593_p0709a09║如為自共，無因以成二空也。
X28n0593_p0709a10║曉此性相三假者，誡今行人須曉今家明理性本具
X28n0593_p0709a11║三假及以二空，復了修中三假及以二空。
X28n0593_p0709a12║空與不空者，空即空如來藏，不空如來藏亦應更云
X28n0593_p0709a13║非空非有，藏即中道也。行即行藏，理謂理藏，即用
X28n0593_p0709a14║行藏達於二空及以理藏，方成修性矣。
X28n0593_p0709a15║為在何因成種成性者？為用前空藏成種等？為用不
X28n0593_p0709a16║空成種等耶？
X28n0593_p0709a17║類種者，彈指等為緣因，聞一句法為了因，聞所觀真
X28n0593_p0709a18║如為正因類種，又觀於法身即正因類種。
X28n0593_p0709a19║即是說由者，由染緣起扣淨緣起故有於說，即此淨
X28n0593_p0709a20║緣名為說由。
X28n0593_p0709a21║為其種緣者，其謂眾生也。
X28n0593_p0709a22║俱性並種者，十界皆具性德，三千無始不改，無始可
X28n0593_p0709a23║生，故云並也。
X28n0593_p0709a24║疏云：欲起佛種者，謂為眾生起佛種。
X28n0593_p0709b01║十界展轉互論者，只是界界皆以染中有淨，淨中有
X28n0593_p0709b02║染，故云互耳。
X28n0593_p0709b03║緣了功能相成者，以緣資了，還以了了於散心志心
X28n0593_p0709b04║因緣之事，令成緣因。若無了了，事事不成於緣因。
X28n0593_p0709b05║復以二因資於正因，故云成也。
X28n0593_p0709b06║疏云一起、一切起者，一起，謂法身顯現；一切起，謂因
X28n0593_p0709b07║時觀智而成智德，因時萬行而成福德。三德圓成，
X28n0593_p0709b08║故云一切起。
X28n0593_p0709b09║依正主伴者，謂依正主伴俱成，身土互見融容相即，
X28n0593_p0709b10║故云一成一切成。又一塵指所觀所施之塵，咸成
X28n0593_p0709b11║緣因。
X28n0593_p0709b12║此為消經者，只是不辨其修性融即耳。
X28n0593_p0709b13║具兼修性者，彼不思議中具三種境，謂理性、自行、化
X28n0593_p0709b14║他也。
X28n0593_p0709b15║性種者，結成正因也。
X28n0593_p0709b16║正行為了者，彼十乘中唯第七助開為緣因，餘皆名
X28n0593_p0709b17║正。行即了因，不思議境即正因也。
X28n0593_p0709b18║先推性中至他者，即法性之無明為他，即無明之法
X28n0593_p0709b19║性為自，無明法性和合為共，法性無明二而不二，
X28n0593_p0709b20║即是無因也。
X28n0593_p0709b21║方推行他者，此約修行中則以性執為他，亦以即無
X28n0593_p0709b22║明之法性為自，二他雖即不同，法性一自更無有
X28n0593_p0709b23║別，故云共推一自也。
X28n0593_p0709b24║泯於修始者，初心即亡泯不二也。
X28n0593_p0709c01║雨照同明者，於一念中照性照修，故云於修照性，於
X28n0593_p0709c02║性了修，即其相也。
X28n0593_p0709c03║雙惑者，謂理惑、事惑，即是性中無明，行中離著也。
X28n0593_p0709c04║眾生正覺重出是法者，意云：即此眾生事法名為是
X28n0593_p0709c05║法，即是眾生住諸佛如中，諸佛住眾生如中，故不
X28n0593_p0709c06║異也。
X28n0593_p0709c07║分局定限者，真如之外，更無別法，故云分局也。
X28n0593_p0709c08║此局即通者，染淨全體是如故也。
X28n0593_p0709c09║局之極也者，以真如之外，更無有法也。
X28n0593_p0709c10║通之盛也者，下至地獄，上至於佛，無非真如，故云盛
X28n0593_p0709c11║也。
X28n0593_p0709c12║如布衣登極者，布衣譬眾生理性也，登極譬正覺極
X28n0593_p0709c13║也。
X28n0593_p0709c14║相可表熾者，以染淨二緣起為表熾也。
X28n0593_p0709c15║不礙二途者，不礙依正而已。故云：依中有正，正中有
X28n0593_p0709c16║依；全身是土，全土是身（云云）。
X28n0593_p0709c17║咸以人攝者，由人稟教行行顯理，改迷從悟故云也。
X28n0593_p0709c18║說不可盡者，意貴在改迷，不可唯約諸經廣談如位。
X28n0593_p0709c19║事理通總者，前文但云眾生正覺，如位猶通遍於事
X28n0593_p0709c20║理，故云通總。
X28n0593_p0709c21║緣了與六法亦復如是者，緣了不即者，理未即是，須
X28n0593_p0709c22║修方顯故。緣了不離者，全性成修故。
X28n0593_p0709c23║大經？損象者，大經？如來性品云：譬如有王令一大臣
X28n0593_p0709c24║牽一白象示諸盲人，象盲各各以手觸象。王問：象
X28n0593_p0710a01║盲，象為何類？其觸牙者，言象如芽根；其觸耳者，言
X28n0593_p0710a02║象如簸；其觸鼻者，言象如杵；其觸尾者，言象如繩；
X28n0593_p0710a03║其觸脚者，言象如臼；其觸脊者，言象如床；其觸腹
X28n0593_p0710a04║者，言象如甕。次合喻云：或有說言：色是佛性，受、想、
X28n0593_p0710a05║行、識及於神我亦復如是。各執俱非，故今文云不
X28n0593_p0710a06║即不離。
X28n0593_p0710a07║行及神我至種者，我以自在為義，神我於行生計，博
X28n0593_p0710a08║橫計我即成常等，故屬緣因。
X28n0593_p0710a09║餘數及色者，以色淨故，般若淨也，故屬了因。
X28n0593_p0710a10║又行及神我者，我於行而生計著，同屬緣因。受想心
X28n0593_p0710a11║所，了色法性，故對了因。識即心王，故對正因。
X28n0593_p0710a12║對通別者，四念處對，三德別對也。一一德皆具四德，
X28n0593_p0710a13║即通對也。釋曰：由觀色身，淨德即般若，故色對了
X28n0593_p0710a14║因。觀心成常，常即法身，故識正因。觀受成樂、想、行、
X28n0593_p0710a15║我，我樂自在。由行斷惑，兼得神我。總此四法，而對
X28n0593_p0710a16║緣因。彼即約於念處，此文直對三因，故云各有其
X28n0593_p0710a17║意。
X28n0593_p0710a18║第四、總以人一理一者，上現在佛章總結三世佛章，
X28n0593_p0710a19║經云：舍利弗！是諸佛但教化菩薩，欲以佛之知見
X28n0593_p0710a20║示悟眾生。文是。
X28n0593_p0710a21║經云及諸根利鈍者，七方便人傳，傳為利鈍也。
X28n0593_p0710a22║第三譬去，　應云從我始坐道場去，即別譬中第二
X28n0593_p0710a23║譬，名𮄊大施小譬。就此又二：初六行半𮄊大，次十
X28n0593_p0710a24║一行施小，並顯實為四，則成六意也。
X28n0593_p0710b01║彼但有二者，只有權誘及平等二。若總述今別譬以
X28n0593_p0710b02║破之，則五濁開三，並開權一、顯實一、不虗一，為六
X28n0593_p0710b03║亦得。然於今現文，終成不便矣。
X28n0593_p0710b04║乃以開權為第一者，此文即合對各賜諸子等一大
X28n0593_p0710b05║車，若將對願時賜與是第一譬，故不便也。
X28n0593_p0710b06║疏云：始末言異者，始謂諸佛，末即釋迦。他意云：諸佛
X28n0593_p0710b07║開三，與釋迦不得說一乘。言雖有異，只是皆為顯
X28n0593_p0710b08║於一實耳。
X28n0593_p0710b09║太為疎略者，不應信解及宿世故。
X28n0593_p0710b10║又闕五濁者，上諸佛章闕五濁及敦信二章也。敦信
X28n0593_p0710b11║與不虗合說也。
X28n0593_p0710b12║三、佛准例者，兩則指上，兩則指下故。
X28n0593_p0710b13║疏云：暢師六譬者：一、宅中眾災者，從國邑聚落已下
X28n0593_p0710b14║文是。二、覺者唯佛者，從長者見是大火已下文是。
X28n0593_p0710b15║三、眾生不受者，從舍利弗！是長者作是思惟已下
X28n0593_p0710b16║文是。四、說三乘樂，從爾時長者即作是已下文是。
X28n0593_p0710b17║五、還為說一乘教，從爾時長者各賜諸子等一大
X28n0593_p0710b18║車已下文是。六、結不虗者，從舍利弗！於汝意云何
X28n0593_p0710b19║已下文是。龍師與此大同。
X28n0593_p0710b20║文廣頌略者，意云龍賜不聞總譬則成文廣，但立六
X28n0593_p0710b21║譬又成頌文略也。
X28n0593_p0710b22║先分為四者，此明今家於別譬中先大分為四章，文
X28n0593_p0710b23║分為十，故云多也。
X28n0593_p0710b24║望今至六義者：一、五濁；二、開權；三、顯實；四、歎法；五、敦
X28n0593_p0710c01║信；六、不虗。此三若合，但名不虗也。
X28n0593_p0710c02║合為五者，總一別四也。
X28n0593_p0710c03║法中有妨者，今家從我見佛子至恭敬心，二行頌人
X28n0593_p0710c04║一，故不可開；若離開者，人一義不顯，故不可也。
X28n0593_p0710c05║但成五義者，只成同今家，總一別四故。
X28n0593_p0710c06║疏云又十譬至參差者，先破文相相違失；次從又大
X28n0593_p0710c07║小下，破義勢相違失。於中又有三失，皆由第七譬
X28n0593_p0710c08║中明於父喜，故有三失。應云：法說明大因，故喜大
X28n0593_p0710c09║因文。如經云：舍利弗！當知鈍根小智人下一行是。
X28n0593_p0710c10║父喜者，今我喜無畏是譬說，敘小果故喜，大障將傾
X28n0593_p0710c11║故喜，故記中云由光宅五六七文也。
X28n0593_p0710c12║而章目未穩者，只緣離咸以恭敬心一行下譬之本，
X28n0593_p0710c13║則成未隱。
X28n0593_p0710c14║免難本者，意云：光宅但合五六，依今家大機動為下
X28n0593_p0710c15║索車本，及第七佛歡喜同今家為下免難作本，則
X28n0593_p0710c16║無失也。第五除免難，第七名佛歡喜為免難本，即
X28n0593_p0710c17║與今同。只由光宅第七單云歡喜為歡喜本，故被
X28n0593_p0710c18║破也。
X28n0593_p0710c19║更進用下句者，取於下句以成父喜文也。然大機動，
X28n0593_p0710c20║須取光宅第五譬破之。
X28n0593_p0710c21║疏云：大障將傾者，即是斷、不斷難。何者？法說大障將
X28n0593_p0710c22║傾，即是未斷。譬說小難已離，離即斷也。今立大機，
X28n0593_p0710c23║動為索車，本異於光宅。口雖索三，而情在於大，已
X28n0593_p0710c24║入方等、般若故。父喜亦爾。時法說既入於大，因及
X28n0593_p0711a01║大障將傾，不可。譬說見少免難，而喜若依光宅，故
X28n0593_p0711a02║不可也。
X28n0593_p0711a03║久近今昔者，今文且明體用本迹，不從久近及以今
X28n0593_p0711a04║昔判也。
X28n0593_p0711a05║只可為分為二三者，二即總別二譬，以信解宿世，不
X28n0593_p0711a06║出相失相見。
X28n0593_p0711a07║三譬者，從又一時分為三分是。
X28n0593_p0711a08║但依三節者，初總別各一，次總六別四為第二節，次
X28n0593_p0711a09║從細派更開下別譬為十即第三節也。從又一時
X28n0593_p0711a10║下三節，但是更屬當上三節耳，又是有時成作此
X28n0593_p0711a11║分也。
X28n0593_p0711a12║四譬者，即指若約廣頌更開四意文是。
X28n0593_p0711a13║合五六者，合第五歎法，第六敦信，總為第四不虗譬
X28n0593_p0711a14║耳。
X28n0593_p0711a15║疏云為下四譬作本，此亦通三周者，然下因緣周經
X28n0593_p0711a16║文，文無不虗，從義合有大判耳。
X28n0593_p0711a17║疏云如於諸佛之是者，如於諸佛先權後實也。
X28n0593_p0711a18║疏云：鑒小機者，小唯在藏，方便則通，通指七方便也。
X28n0593_p0711a19║不須苦論者，若廣引諸文，例令其齊，恐失經旨，故不
X28n0593_p0711a20║可也。
X28n0593_p0711a21║疏云：障不獲已者，已者，止也。謂事不得止，方便施三。
X28n0593_p0711a22║今但頌數等三者，上文有體相，但有如是二字耳，還
X28n0593_p0711a23║只覽釋文以釋體相耳。
X28n0593_p0711a24║六必五故者，若有六道，必有五濁故。
X28n0593_p0711b01║疏云：圓照群機者，群只是漸、頓二機及十界機。
X28n0593_p0711b02║疏云又四眼入佛眼者，若約四教者，前三教當教橫
X28n0593_p0711b03║論，悉具五眼。若竪論者，前二但慧眼，別地前但名
X28n0593_p0711b04║法眼，登地方得佛眼故。
X28n0593_p0711b05║不可於此強生分別者，斥弘華嚴人也。他云：我盧舍
X28n0593_p0711b06║那佛說華嚴，汝應身佛說法華。是故破之，令知法
X28n0593_p0711b07║華定是報佛所說，二處佛同，兼獨近遠，不可得齊。
X28n0593_p0711b08║而辯體用者，藏通真諦於四眼，別證及圓中道體用
X28n0593_p0711b09║加於佛眼也。
X28n0593_p0711b10║三受者，此三是般若中明，屬於通教有見，即三受也。
X28n0593_p0711b11║疏云：受菩提決者，只是不住生死等，名為菩提耳。六
X28n0593_p0711b12║哀者，六塵減損，六根損耗，般涅槃因也。
X28n0593_p0711b13║其業未滿者，在人中造六道業；餘未滿者，未能牽生。
X28n0593_p0711b14║即彼滿者，先牽墮獄等，獄畢方墮先業而生天等
X28n0593_p0711b15║（云云）。
X28n0593_p0711b16║疏云：或言卑下者，最在六道下故。
X28n0593_p0711b17║有情非情者，初能縛來人是有情，牛頭獄率是非情，
X28n0593_p0711b18║名為苦具故，又無慈心故。
X28n0593_p0711b19║共業者，由於罪人一業所感，故俱舍論判為非情也。
X28n0593_p0711b20║疏云：頂生者，是輪王以十善化世，故令善思惟等。
X28n0593_p0711b21║疏云：又人能息意者，所修善根不住生死，能得達分
X28n0593_p0711b22║故。
X28n0593_p0711b23║疏云：行勝心者，菩提心與涅槃界俱。
X28n0593_p0711b24║疏云：行鄙心者，謂三惡道心也。
X28n0593_p0711c01║疏云：又天者，天然。自然者，此五字應恐是重出，謂自
X28n0593_p0711c02║然而有，名為自爾，非天然之理也。
X28n0593_p0711c03║或責地論者，弘華嚴人却嗔天親菩薩判十地次第，
X28n0593_p0711c04║不許二七日後說華嚴經也。
X28n0593_p0711c05║顯密有殊者，若秘密為言，可引三七已說法華，顯露
X28n0593_p0711c06║而論終無此事。
X28n0593_p0711c07║當知法華報佛說者，應知若開近顯遠已，此他受用
X28n0593_p0711c08║報，即本地自受用報佛也。此答由小，雲與地論二
X28n0593_p0711c09║七三七不同，故今伸之令不異。又復應知道場疑
X28n0593_p0711c10║宜於大，即是華嚴小人一邊無機不受，不受之相
X28n0593_p0711c11║即當不受，法華一實譬品信解皆然。
X28n0593_p0711c12║道場在摩竭提國者，此是不思議而廣而狹，摩竭宛
X28n0593_p0711c13║然即狹而廣，一一毛孔重重融即，無非法界（云云）。
X28n0593_p0711c14║感恩報德，即對治者有恩不報，豈非大惡？故以報恩
X28n0593_p0711c15║洽，不報恩惡也。
X28n0593_p0711c16║具如律文等者，律三千威儀經云：經行有五處：一、閑
X28n0593_p0711c17║處；二、戶前；三、講堂前；四、塔下；五、閣下。四分律云：經
X28n0593_p0711c18║行有五益：一、堪遠行；二、能思惟；三、少病；四、消食；五、
X28n0593_p0711c19║得定久住。
X28n0593_p0711c20║無明為根者，婆娑云：過去二支為根，現在五支為質；
X28n0593_p0711c21║現在三支為華，未來二支為果。有華有果謂凡夫，
X28n0593_p0711c22║無華有果謂學人，無華無果謂無餘。義推小華有
X28n0593_p0711c23║果謂學人，無華有果謂有餘。此乃屬藏、通二教耳。
X28n0593_p0711c24║寶性論：緣、相、生、壞四事俱無，方名永壞。緣為根，相
X28n0593_p0712a01║為質，生為華，壞為果，即界外兩種十二緣對別、圓
X28n0593_p0712a02║也。
X28n0593_p0712a03║細釋出至今文者，只是今對四教耳。前二教真諦為
X28n0593_p0712a04║無漏法林，二教實相為無漏法林也。
X28n0593_p0712a05║問：雖涉五者。問：意者天中既勝，何不於天而轉法輪？
X28n0593_p0712a06║答：如文。
X28n0593_p0712a07║稱讚業佛因者，三十二相中，一是稱讚師長、父母為
X28n0593_p0712a08║因。
X28n0593_p0712a09║大神變者，如大經云：我於爾時為六師故，從初一日
X28n0593_p0712a10║至十五日，現大希有神通之力（云云）。
X28n0593_p0712a11║以示化儀者，示己心中化儀也。
X28n0593_p0712a12║雖促者，以有宗中所計，轉法輪即得羅漢，故云促也。
X28n0593_p0712a13║若約跨節者，通四如來，只一如來即跨節義。
X28n0593_p0712a14║疏云：上文兼有其意者，只是亦兼有人一耳。
X28n0593_p0712a15║種智等者，等取教、行、理，教為能顯，行為能趣，理為所
X28n0593_p0712a16║趣。
X28n0593_p0712a17║此應有四句者者，為對前文，令知今文四句全顯法
X28n0593_p0712a18║華，皆是大機發也。
X28n0593_p0712a19║餘文多在，至味者只是餘三句耳。
X28n0593_p0712a20║非不經時者，此人從無量義座席來，經於六瑞及彌
X28n0593_p0712a21║勒、文殊問答時也。
X28n0593_p0712a22║內於中者，只是動於中懷，情歡彰外耳。
X28n0593_p0712a23║被斥不謗者，二乘人在方等中具有三業俱失：一、不
X28n0593_p0712a24║識如來尊特之身，及諸菩薩命令登座，以辭不堪，
X28n0593_p0712b01║此將不思議身斥為身失也。二、不解佛之所說，如
X28n0593_p0712b02║不思議品說不思議法門，身子等不解，則是口失
X28n0593_p0712b03║也。三、不解佛之善巧，即意失也，如方便品婬舍酒
X28n0593_p0712b04║家等。又不解方便隨宜所說，即是不解善巧也。
X28n0593_p0712b05║赴亦自分於顯密者，昔密今顯，昔生今熟。
X28n0593_p0712b06║問鹿苑至小果者。此正問於法說經文也。文中得小
X28n0593_p0712b07║果已，即便顯實，不經二味，故有此問也。
X28n0593_p0712b08║義當出宅者，意云：法說正與譬喻品中出光宅義同。
X28n0593_p0712b09║開體命者，體即方等，命般若。如信解中，體、業、命和合
X28n0593_p0712b10║為一。領付譬。
X28n0593_p0712b11║豈與光宅為儔者，光宅但云索小車，不云口雖索小
X28n0593_p0712b12║意在於大，故不可得與令為類也。
X28n0593_p0712b13║此中且小者，且先與小乘人記耳。
X28n0593_p0712b14║行與者，江鄉言音。
X28n0593_p0712b15║真雖不殊者，此述二乘疑也。何者？以二乘不知法華
X28n0593_p0712b16║前有利根菩薩得記，鈍同二乘今日方得，是故述
X28n0593_p0712b17║疑疑於菩薩也。
X28n0593_p0712b18║初後行殊者，此述別人教證二行不同也。又前二教
X28n0593_p0712b19║教證俱權，是故別人又不同前二也。
X28n0593_p0712b20║具如釋籤者，彼釋名廣解，謂十界十如權實之法，此
X28n0593_p0712b21║法即妙故云妙法，將妙歎法故云妙法，將六萬歲
X28n0593_p0712b22║俱留孫佛出，四萬歲俱那含佛出，二萬歲時迦葉
X28n0593_p0712b23║佛出世也。
X28n0593_p0712b24║疏云後半行結弘經體者，只是結弘經體廣耳。
X28n0593_p0712c01║
X28n0593_p0712c02║法華天台文句輔正記卷第四