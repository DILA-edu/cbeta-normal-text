X28n0593_p0729c01║法華天台文句輔正記卷第六（輔妙樂記）
X28n0593_p0729c02║吳興永定寺　釋沙門　道暹　述
X28n0593_p0729c03║釋信解品
X28n0593_p0729c04║將釋此品，先對古人以辯同異。今家釋信解品，通
X28n0593_p0729c05║權通實，通偏通圓，通凡通聖。通近則領五時，通遠
X28n0593_p0729c06║則探領法身之地。先識諸意，入文自融。
X28n0593_p0729c07║初四句者，此正破題，下注四句是慈恩所立。
X28n0593_p0729c08║鈍根正見者，即盤特也。
X28n0593_p0729c09║利根邪見者，如長爪邪見，若鹿苑等。為外道邪見者，
X28n0593_p0729c10║此則不可。若引涅槃中迦葉自敘：我等自此之前，
X28n0593_p0729c11║皆名邪見。稍欲相似，除此之外，皆不可也。三、四准
X28n0593_p0729c12║知。
X28n0593_p0729c13║若法執者，此且縱他釋也。何者？聲聞昔已斷見修訖，
X28n0593_p0729c14║若開權己應斷法執，若斷法執應入七地。由他釋
X28n0593_p0729c15║云：疑除名信，迷破名解。除破既深，故當今責。言法
X28n0593_p0729c16║執者：一者俱生，二分別。俱生者，無始時來虗妄薰
X28n0593_p0729c17║習，內因力故恒與身俱，不待邪教及邪分別，任運
X28n0593_p0729c18║而轉名曰俱生。又有二：一常相續，在第七識，緣第
X28n0593_p0729c19║八識起自心相執為實法；二有間斷，在第六識，緣
X28n0593_p0729c20║所變五取蘊相或總或別，起自心相執為實法。此
X28n0593_p0729c21║二法執細故難斷，後十地中斷，數數修習勝法空
X28n0593_p0729c22║觀方能除滅。分別有二：一緣邪教所說蘊處界相，
X28n0593_p0729c23║起自心相分別計度執為實法；二緣邪教所說自
X28n0593_p0729c24║性中等相，起自心相分別計度執為實法。此二麤
X28n0593_p0730a01║故易斷，入初地時觀一切法法空真如即能除滅。
X28n0593_p0730a02║他意云：聲聞人至今法華無此見故即能信解，故
X28n0593_p0730a03║今破之。若無法執應入七地，如何始入初信心耶？
X28n0593_p0730a04║他又云：若初心菩薩經已更一阿僧祇行菩薩行，
X28n0593_p0730a05║二乘不爾，發心已後但用邊際定力持入，變易不
X28n0593_p0730a06║同菩薩慈恩。又有四句，凡夫信而未解，十地證而
X28n0593_p0730a07║已信，地前趣入由信而解，一闡提皆不信不解。破
X28n0593_p0730a08║曰：若第三句為今品名，二乘迴心始在初信尚未
X28n0593_p0730a09║入住，況復乃至初地九地耶？當知即屬信而無解，
X28n0593_p0730a10║何能釋成今品目耶？又吉藏法師云：信解之名有
X28n0593_p0730a11║離有合，離者有三義：一、疑除稱信，執破名解。疑是
X28n0593_p0730a12║猶預之名，信是決定之旨，聲聞猶預權實踟蹰一
X28n0593_p0730a13║三，此疑既息故稱為信，新信三是權、信一為實。執
X28n0593_p0730a14║破名解者，解是解悟為義，既執三為實有，則封一
X28n0593_p0730a15║為實無，此執既除故稱為解，解三是無、悟一為有。
X28n0593_p0730a16║餘二義廣。
X28n0593_p0730a17║一所從異者，故圓鏡云：一生信處異。身子從疑生信，
X28n0593_p0730a18║故云欲以問世尊為失為不失，此疑決所以生信。
X28n0593_p0730a19║中下根人從執生信，四十餘年執小究竟破故，所
X28n0593_p0730a20║以生信。以身子利根故生疑，以餘人鈍根故有執。
X28n0593_p0730a21║安隔二蘇者，破意者，二乘已經二蘇，如何身子猶疑，
X28n0593_p0730a22║迦葉尚執耶？此將見思疑執以破。
X28n0593_p0730a23║二、廣略異者，身子述解則略，中根陳悟則廣。謂身子
X28n0593_p0730a24║但領法說，此中領解五時及探等。
X28n0593_p0730b01║三、近遠異者，身子近序現世，迦葉遠陳往昔；近則鹿
X28n0593_p0730b02║苑三教，遠則昔化已來。
X28n0593_p0730b03║四、通別異者，身子別序自身，迦葉通陳四眾。
X28n0593_p0730b04║第五、不論者，上但序三乘，今具述五乘。
X28n0593_p0730b05║六、歡喜異者，身子昔憂今喜，迦葉等昔不懷憂，但今
X28n0593_p0730b06║非意忽得大寶故喜。
X28n0593_p0730b07║七、一四不同者，七約人異，上根領解唯一，中根述悟
X28n0593_p0730b08║則四。
X28n0593_p0730b09║有引婆娑者，問：毗婆娑云：一切聲聞為三品：上根身
X28n0593_p0730b10║子，中根目連，餘諸聲聞並是下根。今此中根何為
X28n0593_p0730b11║有四？答：悟小有三種，不得此齊解大，何妨四人齊
X28n0593_p0730b12║駕？
X28n0593_p0730b13║疏云：又人天善為一往者，彼以初說提謂經為人天
X28n0593_p0730b14║教。又轉教為一往者，彼判般若、方等前教，以般若
X28n0593_p0730b15║為一往。十地常教化者，彼謂信解之時已入初地，
X28n0593_p0730b16║故已在十地中所蒙訓化悉為隨遂。金剛心者，瓔
X28n0593_p0730b17║珞經云：等覺位中有一人名金剛慧幢，行過十地，
X28n0593_p0730b18║住大寂定，一切佛法皆現在前，入佛行所，坐佛道
X28n0593_p0730b19║場。
X28n0593_p0730b20║結僧那者，此云弘誓，指發心時也。
X28n0593_p0730b21║綺綬者，朝服帶也。𪻧，圓頭玉也。璋，方玉也。
X28n0593_p0730b22║先標初後者，夫一往非本，壞是初也；畢竟是宗，極後
X28n0593_p0730b23║也。
X28n0593_p0730b24║第二、第三者，人天及二乘也。
X28n0593_p0730c01║為何所名者，若以轉教為一往，轉教前有四含，為名
X28n0593_p0730c02║何等？
X28n0593_p0730c03║及悟有淺深者，如前菩薩位行深絕，諸新小菩薩不
X28n0593_p0730c04║敢領解，證今文中二乘但齊已自領耳。
X28n0593_p0730c05║疏云如來說法既久者，意云：昔於鹿苑已證於空，在
X28n0593_p0730c06║於方等般若聞佛說法，令修菩薩行願，心無怖取，
X28n0593_p0730c07║但念本空，故云疲懈等。
X28n0593_p0730c08║此乃通中之別者，四悉理合通對信解，文中別對為
X28n0593_p0730c09║人者，但是通中之別耳。
X28n0593_p0730c10║若昔密入者，二乘昔若密已入於初住，令聞譬喻灼
X28n0593_p0730c11║然顯入二住已上。
X28n0593_p0730c12║冥成別人者，應云至方等時冥成通人。言冥成者，情
X28n0593_p0730c13║中亦未自知，唯佛能知。
X28n0593_p0730c14║經云即從座起者，謂四大弟子已聞法譬二說，開示
X28n0593_p0730c15║悟入，契於究竟空理。空理是座，於此空理無所染
X28n0593_p0730c16║著，故言起也。以常安於空理，理本無起，愍眾生故，
X28n0593_p0730c17║承機利益，故云起也。又中道本寂，非起非不起，而
X28n0593_p0730c18║能起能不起，無起之起，起即實相，亦起眾生實相，
X28n0593_p0730c19║故云起也。此約三諦釋從座起也。
X28n0593_p0730c20║整衣服者，正助之行，常冥中境，無二邊偏，故云整也。
X28n0593_p0730c21║偏袒等者，有俗袒、道袒、權袒、實袒。俗袒者，外國以袒
X28n0593_p0730c22║為敬，此方以袒為慢。然古有儒，假先生肉袒，謝於
X28n0593_p0730c23║張儀，露兩脾也。道袒者，弟子事師，供伇便易也，故
X28n0593_p0730c24║袒右覆左。權袒者，權化易行，故袒權覆實。此釋他
X28n0593_p0731a01║經，今經應言袒實覆權。覆權昔二，權顯今絕，待一
X28n0593_p0731a02║實常理正，當機利物，便易得亘，故言偏袒。右肩右
X28n0593_p0731a03║膝著地者，日既右轉，隨順世間，以右著地，即世界
X28n0593_p0731a04║悉。日是陽精，表智慧，導眾行，即為人悉。文殊問經
X28n0593_p0731a05║云：右是正道，左是邪道。用正去邪，此對治悉。膝表
X28n0593_p0731a06║於行，地表於理，以行契理，故膝著地，即第一義悉。
X28n0593_p0731a07║此意通解他經，今經膝即常行，地即常理，以常行
X28n0593_p0731a08║到常理，第一義悉也。
X28n0593_p0731a09║一心合掌者，此方以抑手為恭，外國以合掌為敬，手
X28n0593_p0731a10║本二邊今合為一，表專至一心，一心相當以表敬
X28n0593_p0731a11║也。合法者，昔權實不合而今方合，權實不二事理
X28n0593_p0731a12║契合，云一心合掌也。
X28n0593_p0731a13║曲躬恭敬者，謂戾曲之身，今領同佛法身，故云恭敬。
X28n0593_p0731a14║瞻仰尊顏者，以下注上謂之仰，表萬善圓因歸萬德
X28n0593_p0731a15║圓果也。
X28n0593_p0731a16║昔迷義旨者，昔迷小乘涅槃之旨，謂為究竟真諦。
X28n0593_p0731a17║十六行對三空者，俱舍頌云：
X28n0593_p0731a18║空謂空非我，無相謂滅四，無願謂餘十，
X28n0593_p0731a19║諦行相相應，此通淨無漏，無漏三脫門。
X28n0593_p0731a20║釋曰：空謂空非我者，空三摩地謂空非我相應等持。
X28n0593_p0731a21║空即空我所，非我空其我，故二行相俱得名空。
X28n0593_p0731a22║無相謂滅，四者無相三摩地，謂緣滅諦四種行相相
X28n0593_p0731a23║應等持涅槃，離十相故名無相，定緣無相得名無
X28n0593_p0731a24║相。
X28n0593_p0731b01║無願謂餘十諦行相相應者，無願三摩地，謂緣餘諦
X28n0593_p0731b02║十種行相相應等持。言餘十諦者，謂餘苦諦非常
X28n0593_p0731b03║苦相，集諦下四集因生緣，道諦下四道如行出，此
X28n0593_p0731b04║名餘諦十種行相。非常與苦及集諦因，此二諦相
X28n0593_p0731b05║可厭患故。道諦如船筏必應捨故，故緣彼諦得願
X28n0593_p0731b06║名。不願樂故，名為無願。謂此超過現前所對苦集
X28n0593_p0731b07║道諦可厭捨故，於苦諦下空非我行相非所厭捨，
X28n0593_p0731b08║以與涅槃相相似故。
X28n0593_p0731b09║此通淨、無漏者，此等持名通二種，謂淨及無漏，世間、
X28n0593_p0731b10║出世間別故。
X28n0593_p0731b11║無漏三脫門者，唯無漏名三解脫門，能與解脫涅槃
X28n0593_p0731b12║為入門故。依瑜伽論，空解惡門八智所接，謂法智
X28n0593_p0731b13║苦集滅道及出世間盡無生智也。無願解脫門六
X28n0593_p0731b14║智所接，謂法類苦集盡無生智也。無相解脫門五
X28n0593_p0731b15║智所盡接，法類滅盡無生智也。
X28n0593_p0731b16║疏云：諮發者，諮謂諮啟，發謂披解也。
X28n0593_p0731b17║彌陀、釋迦二佛既殊者，問：既云十方諸如來同共一
X28n0593_p0731b18║法身，一身一智慧，力、無畏亦然，今何故云二佛異
X28n0593_p0731b19║耶？答：據彼彼三，身體徧實，不可分別，體等悉圓。據
X28n0593_p0731b20║從初發心，自以慈悲薰於己身法性，三身圓滿，此
X28n0593_p0731b21║則不同。何者？如一室中燃十盞燈，若光遍邊，其體
X28n0593_p0731b22║不別；若各照邊，體復不一。若其一者，一燈滅時，餘
X28n0593_p0731b23║燈應滅；餘既不滅，驗知不同。亦如十人同起貪心，
X28n0593_p0731b24║貪於一物，據貪心體，俱無形相，其實是同。若一人
X28n0593_p0731c01║貪息，餘人不息，則成不同。是則同而不同，不同而
X28n0593_p0731c02║同。佛身亦爾，常同常異，由自薰故，致令取土接生
X28n0593_p0731c03║各各不同。是故不可用平等意趣，他佛即是我佛，
X28n0593_p0731c04║故云殊也。
X28n0593_p0731c05║消經事闕者，古人若將彌陀合今長者，則成機感不
X28n0593_p0731c06║成，以經文無彌陀之言。
X28n0593_p0731c07║不動而往者，古人迷於舍那不動寂場，而遊化鹿苑
X28n0593_p0731c08║矣。
X28n0593_p0731c09║自矜者，自矜曰賢，只是彼此未曾自云我能助彼，彼
X28n0593_p0731c10║能助我，稱機適會。
X28n0593_p0731c11║疏云：非結緣己界者，應言非住本結大緣己界也。
X28n0593_p0731c12║尚非己界者，以方便土中有破無明入實報土義，故
X28n0593_p0731c13║云尚非。
X28n0593_p0731c14║思種種門者，謂思五乘七方便門不同也。
X28n0593_p0731c15║疏云：尚有殘福者，初發大心時，具有福慧，猶退大後，
X28n0593_p0731c16║受人天報，貶之言殘。
X28n0593_p0731c17║故未復初者，只是由保世樂未復初大。
X28n0593_p0731c18║善惡兩途者，昔大善為善，退大已後邪求為惡，是則
X28n0593_p0731c19║大善冥薰邪惡顯被，邪求雖惡由擊大悲，故云薰
X28n0593_p0731c20║被。
X28n0593_p0731c21║終於十界至機者，今且置通從別，別取佛界圓機以
X28n0593_p0731c22║消此品。
X28n0593_p0731c23║諦觀四方者，涅槃疏云：於觀方人體凡有五人：一、頂
X28n0593_p0731c24║法，二、忍法，三、世第一法，四、苦法忍至十五心人，五、
X28n0593_p0732a01║初果至第十六心。以此五人皆觀四諦，並名觀方。
X28n0593_p0732a02║然前燸法亦觀四方，且從得住立觀方義，頂法已
X28n0593_p0732a03║上方受其名。又師子吼品明恒河、生死河中七人，
X28n0593_p0732a04║以生死河亘於變易，唯佛得度餘悉河中。所以外
X28n0593_p0732a05║凡窮惡闡提，次將立而故為二人。內凡有四方便
X28n0593_p0732a06║同為一者，雖復優劣俱未發真，聖人為四，聲聞不
X28n0593_p0732a07║侵習，支佛侵習，菩薩侵習，後化眾生㐼習氣。本文
X28n0593_p0732a08║無盡即是四果為一，故觀四方以譬四果為四人，
X28n0593_p0732a09║合支佛、菩薩、佛為第七人。此涅槃河專在分段通
X28n0593_p0732a10║於四人，即小乘七人也。
X28n0593_p0732a11║有信故出者，以發心故名出。
X28n0593_p0732a12║不修故沒者，退本善心流轉，故名沒也。入已沒者，入
X28n0593_p0732a13║即入生死也。
X28n0593_p0732a14║淺處即住者，煩惱漸盡，名為淺處。
X28n0593_p0732a15║大悲對子更近者，且對同居有緣之類，故云更近。故
X28n0593_p0732a16║云至國城等，約子所至；止國城等，約父所住。
X28n0593_p0732a17║經先來者，先字去聲呼，則以今古相望，其義則遠；若
X28n0593_p0732a18║平聲呼，則以前後相望，其義則近。
X28n0593_p0732a19║疏云：求機不會者，纔子背父，父即思子，雖思未會，故
X28n0593_p0732a20║云不得。
X28n0593_p0732a21║經中止者，中字若平聲呼者，即是居二土之間為中；
X28n0593_p0732a22║若去聲呼者，即是住於方便土。此所中當思子機，
X28n0593_p0732a23║今從去聲呼也。
X28n0593_p0732a24║同居人類未熟者。此明往日大通佛所結緣之人，且
X28n0593_p0732b01║在同居成熟之人，大小二善並皆未熟。
X28n0593_p0732b02║思此同居得子便者，一、二土隣近故，二、上化下便故，
X28n0593_p0732b03║三、埀應取機便故，居方便土而為中止。
X28n0593_p0732b04║豈不然耶者，以諸子退大之後，其父亦曾垂形六道，
X28n0593_p0732b05║調熟其子，故云也。
X28n0593_p0732b06║須從勝說者，亦從取二乘機說，且置於六道機緣，又
X28n0593_p0732b07║垂於八相，亦名勝也。
X28n0593_p0732b08║疏云：住此涅槃者，住此有餘涅槃，土有起應。又從劣
X28n0593_p0732b09║起勝，亦名無餘涅槃。
X28n0593_p0732b10║問：向答問者，問意者，由前答文將此中城對斷惡涅
X28n0593_p0732b11║槃，將下文舍對慈悲竟，至今何以將城對有餘涅
X28n0593_p0732b12║槃？又云處此為家而起於應，何以與前不同耶？答：
X28n0593_p0732b13║如記。
X28n0593_p0732b14║二舍者，只是家對實境，舍對子機，名為二舍。
X28n0593_p0732b15║自他中間者，實報為自，同居為他也。
X28n0593_p0732b16║國為居民者，為生取土，故云居民。長者住此，故云安
X28n0593_p0732b17║主。
X28n0593_p0732b18║家本養性者，一者以慈悲養於自性，二者慈悲冥薰
X28n0593_p0732b19║眾生，養眾生之性令堪與大，所以處此而起兩應。
X28n0593_p0732b20║勝兼兩處者，方便、娑婆二處，大機所感其身無二，故
X28n0593_p0732b21║云兩處。
X28n0593_p0732b22║劣唯鹿苑者，五人生方便土，小執雖未全除，至彼並
X28n0593_p0732b23║發大心，所以不假現於劣應。
X28n0593_p0732b24║始末雙明者，一結大為始，小機為末。又華嚴為始，鹿
X28n0593_p0732c01║苑為末。又鹿苑為始，法華為末。若消疏文，初義為
X28n0593_p0732c02║正。
X28n0593_p0732c03║多迷其教者，破法相宗也。又他人判八六四二得須
X28n0593_p0732c04║陀洹已，更經八萬方得羅漢始發大心，餘三亦爾。
X28n0593_p0732c05║他人又破今家云：此人出界住在何處？經爾許劫？
X28n0593_p0732c06║太是可笑，故今破之全迷經旨。
X28n0593_p0732c07║若以四人者，只是藏通兩教二乘為四人耳。此則貶
X28n0593_p0732c08║於他人所立，以他人不許取三果人斷惑盡生界
X28n0593_p0732c09║外名為菩薩，但取兩教二乘及通菩薩為五人耳。
X28n0593_p0732c10║今意云：通菩薩在於界內已覩勝應，不假於彼方
X28n0593_p0732c11║得菩薩之名。若五人生彼，對於勝應名菩薩，於義
X28n0593_p0732c12║則便。若云通菩薩者，其義不便。何者？界內已名菩
X28n0593_p0732c13║薩，至彼理應增進發於別圓菩薩之心，豈應更守
X28n0593_p0732c14║當教菩薩之道？故云豈應守舊。
X28n0593_p0732c15║具足六度者，謂一度皆具五度也。
X28n0593_p0732c16║即餘助行者，謂三教道品助無作道品正行也。
X28n0593_p0732c17║如布衣所使者，喻同體權施悉皆一也。
X28n0593_p0732c18║事理不二者，自行為理，化他為事。
X28n0593_p0732c19║疏云：就位為語下。約位釋也。前文是約因緣釋也。
X28n0593_p0732c20║望實望正者，只此三教，全成體內。權望同體實，助行
X28n0593_p0732c21║望於正行。權及助行，俱名賤伇。
X28n0593_p0732c22║疏云即空折空者，通教菩薩化遍用體，折二觀故。
X28n0593_p0732c23║疏云：二而不二是入者，初從自行因果至入中等也。
X28n0593_p0732c24║約二諦說者，真俗合為，俗中為真也。
X28n0593_p0733a01║還用向之三二等者，化他但須真俗，自行則在真中，
X28n0593_p0733a02║故云也。
X28n0593_p0733a03║對權義立者，謂將此二而不二等通於三教以釋，亦
X28n0593_p0733a04║應義通於理無失，義已兼接故不分對。
X28n0593_p0733a05║猶資佛本者，一、化功歸佛，名資佛本；二、化功歸於菩
X28n0593_p0733a06║薩，增進後位法身，名為資本。後釋為正。
X28n0593_p0733a07║冥資於正者，本結太緣，名之為正。
X28n0593_p0733a08║疏云：苦境為機者，只此苦境在如來大悲之內，即是
X28n0593_p0733a09║苦機，冥扣大悲，名為到耳。
X28n0593_p0733a10║並現所居者，大小涅槃也。
X28n0593_p0733a11║化物名殊者，大小涅槃名殊耳。
X28n0593_p0733a12║二義雙成者，窮子初得小涅槃，後得大涅槃，故云收
X28n0593_p0733a13║亦先後。
X28n0593_p0733a14║以此為臣佐等者，意云如來何故不向臣佐說於僮
X28n0593_p0733a15║僕是己子者，良由臣佐亦具覆實從權護於僮僕，
X28n0593_p0733a16║故不說耳。
X28n0593_p0733a17║對此蔽彼者，只是此土未堪說諸聲聞本是大乘佛
X28n0593_p0733a18║子，彼土亦未說耳。又此未說聲聞是佛子，彼不說
X28n0593_p0733a19║向菩薩小之。
X28n0593_p0733a20║中途調熟者，失中途圓乘調熟也。
X28n0593_p0733a21║並對彼此者，悔恨二字，父子皆具二義。
X28n0593_p0733a22║權實皆然者，只是權實俱得記，皆為引機。
X28n0593_p0733a23║以現說當者，我若得子，則現財物當有所付，即當也。
X28n0593_p0733a24║舉生領熟者，謂舉昔日之生，領委業付財之熟，故云
X28n0593_p0733b01║我若得子，委付財物等。
X28n0593_p0733b02║始末者，權始實末。
X28n0593_p0733b03║劣應化道始終者，始自道樹劣應之始，終于勝應付
X28n0593_p0733b04║財之終。
X28n0593_p0733b05║自他破已者，此中具錄被文第二釋，先立四句，破四
X28n0593_p0733b06║性已方云不思議，感應道交而論發心故。
X28n0593_p0733b07║有三文者，上法譬中本有三譬，今合三為二者，合第
X28n0593_p0733b08║三驚入在第二父見子中，是故但成二譬而已。
X28n0593_p0733b09║脩推理弱者明鈍，使凡夫但隨附理貧等而不推理，
X28n0593_p0733b10║如此之人，亦未成機感。
X28n0593_p0733b11║見生，奪鈍者明利，使凡夫由邪推理，脩惑不起，如此
X28n0593_p0733b12║之人，得成機感。
X28n0593_p0733b13║從一至一者，從一道至一道也。又是從一見生一見，
X28n0593_p0733b14║又從一實而退取於小，後釋為正故。
X28n0593_p0733b15║有轉至之理者，謂由世善趣出世圓乘之理。
X28n0593_p0733b16║從退從末者，從退故有大機，從末故有小機，故云雙
X28n0593_p0733b17║扣。
X28n0593_p0733b18║二邊並偏者，二乘屬左邊，右邊謂三藏菩薩等。
X28n0593_p0733b19║疏云：大機始發者，謂機道始成，冥扣於應，故名為發。
X28n0593_p0733b20║二俱未合者，以二乘人在華嚴時，大小兩機俱未會
X28n0593_p0733b21║入。
X28n0593_p0733b22║疏云：圓報法身者，他受用報也。
X28n0593_p0733b23║尚得名為作師子吼者，如佛說一句法，身子七日七
X28n0593_p0733b24║夜作師子吼，說不能盡。
X28n0593_p0733c01║從定名諦者，只是從止名諦，從觀名境。境之與諦，眼
X28n0593_p0733c02║目殊稱；定之與慧，左右異名。並約寂照所依體同
X28n0593_p0733c03║而作此說，故止觀第三文也。
X28n0593_p0733c04║從所名能者，即是無生境家之定慧，又是能發定慧
X28n0593_p0733c05║家之無生境也。
X28n0593_p0733c06║疏云剎利對七地已下者，古人意云：剎利姓從婆羅
X28n0593_p0733c07║門中出，故以剎利對七地已還。
X28n0593_p0733c08║先譬後法者，父子譬也，機應法也，體用法也，著脫譬
X28n0593_p0733c09║也。
X28n0593_p0733c10║不曉部類者，他人不曉一代兼，但對帶法華獨顯。
X28n0593_p0733c11║結會始終者，今經專會始歸終耳。
X28n0593_p0733c12║疏云即等覺離垢菩薩者，瓔珞經明此菩薩等覺諸
X28n0593_p0733c13║佛二諦界外非有非無，常行中道，於佛名菩薩，於
X28n0593_p0733c14║下地諸菩薩名佛。何以故？是菩薩以大變力住壽
X28n0593_p0733c15║萬劫，化現成佛威儀，進止一法，同現佛神通，似佛
X28n0593_p0733c16║非佛，常住本境（已上釋等覺名）。又入金剛三昧，一相無相，
X28n0593_p0733c17║寂滅無為，名無垢地。
X28n0593_p0733c18║疏云剎利九地已下者，亦以生在佛家而譬剎利。不
X28n0593_p0733c19║論第十地菩薩者，合在等覺位中，以其同入大寂
X28n0593_p0733c20║忍，故同學化，同具一切功德，悉能一切示一切形
X28n0593_p0733c21║相（云云）。
X28n0593_p0733c22║疏云：居士！富而不貴者，准瓔珞經：十住菩薩常住八
X28n0593_p0733c23║萬四千般若波羅蜜，一切法門皆習受行，住空性
X28n0593_p0733c24║位，心生一切功德。爾後諸位展轉倍增，乃至十向
X28n0593_p0734a01║學一切法第一義諦，中道無相，於一切法皆一相
X28n0593_p0734a02║照，稱之為富。然未入地，未能紹菩薩位，入聖種姓
X28n0593_p0734a03║中，故云不貴。
X28n0593_p0734a04║依正具如分別功德者，一品如終品初長行偈頌，乃
X28n0593_p0734a05║至品末則為見佛常在耆闍崛山，共大菩薩、諸聲
X28n0593_p0734a06║聞眾圍繞說法等，寶塔在空三變土田等。神力一
X28n0593_p0734a07║品始終品初，乃至俱共彈指等，並是正報。分別功
X28n0593_p0734a08║德品云：又見此娑婆世界，其地琉璃等，所散之華
X28n0593_p0734a09║從十方來，遍覆此間諸佛之上，于時十方世界通
X28n0593_p0734a10║達無礙，如一佛土等。即是依報融即之相也。
X28n0593_p0734a11║總如玄文者，妙雖有十，亦不出於事理，依正法也。
X28n0593_p0734a12║此經空無處有者，如安樂行品云觀一切法空無處
X28n0593_p0734a13║有性等，是其文也。
X28n0593_p0734a14║算數孔目者，此經開權顯實，以此二法收一切法，猶
X28n0593_p0734a15║如孔目。
X28n0593_p0734a16║無譬事理者，前譬實為理，今譬權為事。
X28n0593_p0734a17║外同為顯於內者，為實施權，意在於實也。
X28n0593_p0734a18║如第二釋者，從亦是定水灑散心地以下是也。
X28n0593_p0734a19║疏云：接律儀者，瓔珞經云：律儀戒謂十波羅蜜，接善
X28n0593_p0734a20║謂八萬四千法門，接生謂慈、悲、喜、捨，化眾生及令
X28n0593_p0734a21║得安樂。又律是遮止，儀是形儀。能正形止身、口諸
X28n0593_p0734a22║惡，故稱為戒。又律儀者，法戒儀則，規矩行人，令入
X28n0593_p0734a23║聖道。大士誓心，不過止惡興善。若不動身、口，即是
X28n0593_p0734a24║止惡發戒；防動、不動，即是律儀。律儀對斷一切惡
X28n0593_p0734b01║訖，至等覺最後一品無明。
X28n0593_p0734b02║接善法者，於律儀上起大菩提心，始從彈指乃至等
X28n0593_p0734b03║覺，最後所得寂照定慧法門，皆名善法。
X28n0593_p0734b04║饒益有情者，於前善法上起大慈悲喜捨心，令一切
X28n0593_p0734b05║眾生斷一切惡、得一切善，善即佛道果也。下化眾
X28n0593_p0734b06║生脩萬善法門，上歸佛果。又取榮勵眾善，依六度
X28n0593_p0734b07║門稱接善法；起心兼物，依四弘門稱接生（云云）。首
X28n0593_p0734b08║楞嚴者，名健相三昧，一切三昧悉入其中。
X28n0593_p0734b09║始末受化者，結大緣為始，中間小起及今鹿苑施小
X28n0593_p0734b10║俱為末，又法華為末。爾前皆是機中論於相失相
X28n0593_p0734b11║見，來至鹿苑方乃顯露受於小化，大機顯遂唯在
X28n0593_p0734b12║法華。
X28n0593_p0734b13║疏云非人天處及者，以小機流轉在人天中，故云非
X28n0593_p0734b14║也。
X28n0593_p0734b15║既入五塵者，五塵俱是煩惱及見二濁，此二是總接
X28n0593_p0734b16║得餘三，故但云五塵耳。
X28n0593_p0734b17║疏云我常思念者，此述施小之意，故云常思等。
X28n0593_p0734b18║於勸開誡者，譬說勸門中為三譬，譬上法說勸門三
X28n0593_p0734b19║境，還只於此勸門開出誡門三耳。
X28n0593_p0734b20║義當因果者，經文但舉於因，故云稱怨。大喚疏中加
X28n0593_p0734b21║於苦痛，苦痛是果，謂大喚必苦痛，是故疏中作因
X28n0593_p0734b22║果兩申也。
X28n0593_p0734b23║疏云：內既無機者，且從退大後說。
X28n0593_p0734b24║令起貪欲者，菩薩入假同他，示有三毒。
X28n0593_p0734c01║必墮下二釋者，墮三途及溺無明地二釋也。
X28n0593_p0734c02║疏云：小去大遠者，近大在華嚴，極大在法華。
X28n0593_p0734c03║強之言釋成前句者，不須此人句也。
X28n0593_p0734c04║說有理之教者，謂說於詮真理之教也。
X28n0593_p0734c05║疏云：開小逗機者，只是開大出小，以逗小機。
X28n0593_p0734c06║疏云：更俟後期者，且蹔施小終，令至於法華大，故云
X28n0593_p0734c07║後期。
X28n0593_p0734c08║不彰其實者，此明隨自意開權之實未說也。
X28n0593_p0734c09║二起無別者，疏釋二起俱從小善生以說也。
X28n0593_p0734c10║納法既重者，已聞法譬二周，開權顯實俱領在心，故
X28n0593_p0734c11║云重也。
X28n0593_p0734c12║即之與密者，上文即遣傍人忽追將還，即顯追也。今
X28n0593_p0734c13║云密遣，即當覆實用權也。
X28n0593_p0734c14║雖在小論者，婆娑論中但說菩薩百劫修相，不云二
X28n0593_p0734c15║乘故也。
X28n0593_p0734c16║如諸童子者，是釋種中童子，經中無此語。論是佛滅
X28n0593_p0734c17║後所集，故得云皆是菩薩。
X28n0593_p0734c18║疏云：小教明理紆隱者，歷位次第而入，名為紆隱。
X28n0593_p0734c19║且云伏耳者，以六行有漏對出世無漏，故云且也。然
X28n0593_p0734c20║欣厭修但斷思惑者，如來且順物情而已。
X28n0593_p0734c21║橫十七句者，彼經始從直心終至十善，總有十七淨
X28n0593_p0734c22║土法門，並無淺深故名為橫。次從隨其直心則能
X28n0593_p0734c23║發行，乃至隨其心淨則佛土淨，十三法門由前起
X28n0593_p0734c24║後，傳傳相須遍前十七，故名為竪也。
X28n0593_p0735a01║非關行具者，便斥他人也。他云：二乘雖得開入初住，
X28n0593_p0735a02║由行未具故得記已，經若干劫方得作佛。今意不
X28n0593_p0735a03║爾，但是與物結緣，非謂其行未具。
X28n0593_p0735a04║疏云時二使人等者，領火宅中父知諸子先心各有
X28n0593_p0735a05║所好等，方便品中作是思惟時下六行半明有機。
X28n0593_p0735a06║疏云：具陳等者。領火宅中而告之言：汝等所可玩好，
X28n0593_p0735a07║希有難得等。方便品中思惟是事已下一行半，正
X28n0593_p0735a08║施方便。
X28n0593_p0735a09║疏云窮子先取等者，領上火宅諸子聞父所說珍玩
X28n0593_p0735a10║之物等方便品中是名轉法輪便有涅槃音下一
X28n0593_p0735a11║行，受行悟入。
X28n0593_p0735a12║疏云：始見因緣者，先小後大之因緣也。
X28n0593_p0735a13║疏云：日者，時也者，謂是他時也。亦智也者，他時用智
X28n0593_p0735a14║也。依法身下，釋上也。
X28n0593_p0735a15║依教所有者，法說施小，譬說三車，即己所有也。
X28n0593_p0735a16║探向道樹寂場之前者，道樹為小化始，寂場為大化
X28n0593_p0735a17║始。又應知探領並異相失相見，及以傍追二誘三
X28n0593_p0735a18║節文意。何者？相失等三並領勝劣二身施化，今之
X28n0593_p0735a19║探領專領結緣之後，未居中止之前，佛則息化歸
X28n0593_p0735a20║本，居寂光土而照子機，亦亘脫大著小，故云於窓
X28n0593_p0735a21║牖中遙見子身等。所以今日探領法身之時施化
X28n0593_p0735a22║之意，故玄文第十判教初大意中云：初即頓與，乃
X28n0593_p0735a23║至拂之以權迹，顯之以實本，如是等意皆法身地
X28n0593_p0735a24║寂而常照，非始道樹逗大逗小，佛智照機其來久
X28n0593_p0735b01║矣。據此而推，知探領在三節之前明矣。是故記云：
X28n0593_p0735b02║但指法譬，能見之眼即法身也。
X28n0593_p0735b03║言他日者，文中有於三他探中，二他並是如來同體
X28n0593_p0735b04║之權擬於二乘，二乘爾時雖稟齊教體外之權，不
X28n0593_p0735b05║測同體之他故也。又齊教中則以二乘所得體外
X28n0593_p0735b06║之權為自望於如來法身體內之權，二乘名此為
X28n0593_p0735b07║他，故云非化身用事為他，所以三他俱屬如來體
X28n0593_p0735b08║內權智。何者？齊中則以二乘不領體內之權，此於
X28n0593_p0735b09║二乘而得他名；探中則以如來用昔同體之權擬
X28n0593_p0735b10║於二乘，二乘不測則於如來而得他名。
X28n0593_p0735b11║二乘於彼至小化者。稟於齊教體外之化，名為小化
X28n0593_p0735b12║也。
X28n0593_p0735b13║於佛二自者。意云：於佛二自但是對佛同體之權而
X28n0593_p0735b14║得自名，故云皆指也。此釋語隱須依今消，即是如
X28n0593_p0735b15║來用同體權擬二乘人，於其不受故得他名。
X28n0593_p0735b16║他即二乘所用者，意云：二乘於如未同體之權已得
X28n0593_p0735b17║少分，故云所用。雖得少分，不測全是如來同體之
X28n0593_p0735b18║權，所以於佛名之為他。二他不同，結上二所三他
X28n0593_p0735b19║也。於佛用二他為一他，齊教望佛得一他為一，故
X28n0593_p0735b20║但成二。
X28n0593_p0735b21║明處仍狹者，明只是偏空，以空偏，故名之為狹。
X28n0593_p0735b22║琉璃殺釋者，如來爾時頭痛，即是惱也。
X28n0593_p0735b23║塞風索衣者，大論云：冬至前後八夜，寒風破竹，如來
X28n0593_p0735b24║索衣。
X28n0593_p0735c01║即對位者，今文非專對位。道品文相，具相生、相接二
X28n0593_p0735c02║義。
X28n0593_p0735c03║疏云：亦是責數者，只是䇿發令進後位耳。
X28n0593_p0735c04║是老死者，是計五陰實法，誰計宰主假名？應云：無是
X28n0593_p0735c05║老死名法空，無誰老死名生空。
X28n0593_p0735c06║疏云：雖不丁壯者，此即有漏神通，亦堪小小助入無
X28n0593_p0735c07║漏，名為運伇。
X28n0593_p0735c08║如大經至用常者。彼第一經云：其名曰威德，無垢稱
X28n0593_p0735c09║王優婆塞、善德優婆塞等而為上首，深樂觀察諸
X28n0593_p0735c10║對治門，所謂苦樂、常無常、淨不淨、我無我、實不實，
X28n0593_p0735c11║乃至增上非增上，總有十三雙對治法門，諸優婆
X28n0593_p0735c12║塞所修，為入非常非無常不二佛性中道也。
X28n0593_p0735c13║疏云：九想者，九通名想者，能轉心轉想，故名為相，所
X28n0593_p0735c14║謂能轉淨顛倒想故。一、脹想。○若觀人死屍胮脹，
X28n0593_p0735c15║如韋囊盛風，異於本相，是為脹想。○二壞想。○若
X28n0593_p0735c16║觀死屍，風吹日曝，轉大裂壞在地，是為壞想也。○
X28n0593_p0735c17║三血塗漫想。○若觀死屍，處處膿血流溢，汙穢塗
X28n0593_p0735c18║漫，是為血塗漫想。○四、膿爛想。○若觀死屍，虫膿
X28n0593_p0735c19║流出，皮肉壞爛，漫施在地，是為膿爛想。○五青瘀
X28n0593_p0735c20║想。○若觀死屍，皮肉黃赤，瘀黑青黮，是為青瘀想。
X28n0593_p0735c21║○六噉想。○若觀死屍，虫疽唼食，鳥挑其眼，狐狗
X28n0593_p0735c22║咀嚼，虎狼爴裂，是為噉想。○七散想。○若觀死屍，
X28n0593_p0735c23║禽獸分裂，身形破散，筋斷骨離，頭手交橫，是為散
X28n0593_p0735c24║想。○八骨想。○若觀死屍，皮肉已盡，但見白骨筋
X28n0593_p0736a01║連牙，分散狼藉，如貝如珂，是為骨想。○九燒想。○
X28n0593_p0736a02║若觀死屍為火所燒，曝裂煙息，薪盡形滅，同於灰
X28n0593_p0736a03║土，假令不燒，亦歸磨滅，是為燒想。○此觀成時，名
X28n0593_p0736a04║得解脫，亦名假想觀。
X28n0593_p0736a05║十想者，能轉計常樂等諸顛倒。等者，想故。前三想為
X28n0593_p0736a06║斷見諦惑說，中四想為斷思惟惑說，後三想為無
X28n0593_p0736a07║學道者說。是以壞法人修此十相，能斷三界結使，
X28n0593_p0736a08║證無漏聖果。一、無常想。○觀一切有為法無常，智
X28n0593_p0736a09║慧相應，名無常想。○二苦想。○觀一切有為苦，智
X28n0593_p0736a10║慧相應名苦想。○三無我想。○觀一切法無我，智
X28n0593_p0736a11║慧相應，名無我想。○四、食不淨想。○觀諸飲食不
X28n0593_p0736a12║淨，智慧相應，名不淨想。世間飲食，皆從不淨因緣
X28n0593_p0736a13║有，如肉從精血水道中生等也。○五世間不可樂
X28n0593_p0736a14║想。○觀一切世間不可樂，智慧相應，名世間不樂
X28n0593_p0736a15║想。眾生世間國土，皆有過惠，無可樂。○六死想。○
X28n0593_p0736a16║觀死智慧相應名死想。若一期果報無常，為二種
X28n0593_p0736a17║死所逐想，出息不保入息。○七不淨想。○觀自他
X28n0593_p0736a18║身不淨。智慧相應，名不淨想。若觀此身，內有三十
X28n0593_p0736a19║六物，外死惡露常流，從生至死，終無一淨。○八斷
X28n0593_p0736a20║想。○觀涅槃斷煩惱，智慧相應名斷想。行者思惟：
X28n0593_p0736a21║若涅槃清淨無煩惱者，當斷煩惱證涅槃。○九離
X28n0593_p0736a22║想。○觀涅槃、生死智慧相應，名離想。行者思惟：若
X28n0593_p0736a23║涅槃清淨離生死者，當離生死、證生死、證涅槃。○
X28n0593_p0736a24║十盡想。○觀涅槃結使及生死盡，智慧相應名盡
X28n0593_p0736b01║想。行者思惟：若涅槃清淨及生死永盡，當盡生死
X28n0593_p0736b02║業證涅槃。○八背捨等者，等取八勝處、十一切處，
X28n0593_p0736b03║已如前釋。
X28n0593_p0736b04║疏云：未有智斷者，若入無漏，方得智斷之名，是故忍
X28n0593_p0736b05║位未名智斷。
X28n0593_p0736b06║從所造論等者，諸論主所造自申彼經，弘論之人謂
X28n0593_p0736b07║為真實，故引破之。
X28n0593_p0736b08║進退二釋者，彼止觀中羅漢為死，初果已上名死等
X28n0593_p0736b09║苦。又須陀洹已上皆名為死，方便位中名死等苦。
X28n0593_p0736b10║以二等苦皆可發故，故須二釋。
X28n0593_p0736b11║疏云：又不須至結者，意令且發大心，然後方斷餘結
X28n0593_p0736b12║也。
X28n0593_p0736b13║或更依權行者，實人依權人斷結也。
X28n0593_p0736b14║不入方等之文者，此明今文合二為一者，令應上法
X28n0593_p0736b15║譬二文。所以合之，以彼二文無方等般若之文，復
X28n0593_p0736b16║令知上譬短合長故須細開，應於方等般若為領
X28n0593_p0736b17║家業譬故。以口索對之者，只是對法華口索也。
X28n0593_p0736b18║疏云心相體信，領上免難者，由於鹿苑已免難故，至
X28n0593_p0736b19║方等被彈不謗，則是體信之相。
X28n0593_p0736b20║疏云並聞大集者，言並聞者，彼座之中帶小聞大，故
X28n0593_p0736b21║云並也。
X28n0593_p0736b22║疏：受折淨名者，五百八千咸陳被呵，皆辭不堪問疾，
X28n0593_p0736b23║即其事也。
X28n0593_p0736b24║轉教般若者，如大品中富樓那白佛言：世尊！使須菩
X28n0593_p0736c01║提為諸菩薩說般若波羅蜜等是也。
X28n0593_p0736c02║疏兩經義同者，以齊、探二領，領於法、譬二為兩經也。
X28n0593_p0736c03║又若聞對者，思盡在於法說，出宅在於譬周，亦是
X28n0593_p0736c04║兩經。二終但共為一者，謂齊、探二終，其義同故，共
X28n0593_p0736c05║為一終。雖為一終，義未究竟。何者？借使二乘經於
X28n0593_p0736c06║方等、般若，但是冥成通、別；若於顯露，但斷見、思。故
X28n0593_p0736c07║使濟、探二終，皆至法華，為一大終也。
X28n0593_p0736c08║始四味者，則是今世顯露四味也。褒揚菩薩，貶挫二
X28n0593_p0736c09║乘也。
X28n0593_p0736c10║疏云：付財與記者，付財詑譬，與記是法。
X28n0593_p0736c11║己正佗傍者。菩薩元求佛道，自能進修，望於二乘，則
X28n0593_p0736c12║成傍也。
X28n0593_p0736c13║及己難他易者，謂二乘經歷四味不入於實，菩薩處
X28n0593_p0736c14║處開權故也。
X28n0593_p0736c15║約理名別者者，此名一乘，彼名常住。又此經名妙法，
X28n0593_p0736c16║彼名涅槃。
X28n0593_p0736c17║彼稱捃拾者，此如大獲，故有不同。
X28n0593_p0736c18║論意者，意恐末代守理而迷事、守實而迷權，故彼經
X28n0593_p0736c19║云：汝能問於戒律之義，恣汝所問（云云）。今經低頭
X28n0593_p0736c20║舉手無非佛因，故此不同。
X28n0593_p0736c21║彼無廣記者，無如今經廣明授劫國等相，彼但云汝
X28n0593_p0736c22║能知一切眾生悉有佛性，則得無上菩提等。
X28n0593_p0736c23║說時長短者，此八年，彼從晨朝至於中夜。
X28n0593_p0736c24║談常過未不同者，今經明過去久成塵點，彼經明未
X28n0593_p0737a01║來常住不滅。
X28n0593_p0737a02║論譬大陳餘黨者，法華大陳已破，彼經如餘黨不難。
X28n0593_p0737a03║現瑞者，此經雨華動地表因果六番，放光則表從一
X28n0593_p0737a04║出多，收光則表從多歸一。彼經面門放光，但表大
X28n0593_p0737a05║般涅槃之教流至未來永永不絕。執破者，彼但破
X28n0593_p0737a06║三修十仙外道等近執，此經破三乘等，於迹門令
X28n0593_p0737a07║生實信，於本門令生遠信，所破近遠二執皆除。
X28n0593_p0737a08║領解者，此經遠領齊探大小之益，彼但通途領於當
X28n0593_p0737a09║世近果等。
X28n0593_p0737a10║述成者，彼但述成迦葉得因得果不同故（云云）。汝等
X28n0593_p0737a11║善知常無常，及能知如來常存不反，甚為希有等。
X28n0593_p0737a12║今經具述二萬佛所常教以大，三草二木皆依地
X28n0593_p0737a13║雨及大通等事（云云）。
X28n0593_p0737a14║用治者，彼但能治一闡提心不死人，今經則於心死
X28n0593_p0737a15║敗種悉皆與記。
X28n0593_p0737a16║付屬者，此經唯付下方踊出菩薩。何故爾？由法是久
X28n0593_p0737a17║成之法，故付久成之人。彼但付於此土菩薩，如云
X28n0593_p0737a18║此大涅槃但付菩薩不付聲聞。
X28n0593_p0737a19║餘亦不易者，是須用法華經意，向諸部中辨其同異，
X28n0593_p0737a20║於理易明。若只隨彼當部自辨同異，其義不顯。
X28n0593_p0737a21║疏：探領一化者。此領今佛一代五味化也。
X28n0593_p0737a22║疏始終次第等者，此示後人。今將涅槃五味譬文來
X28n0593_p0737a23║對今經五時之文，文相次第分明，莫過於此。
X28n0593_p0737a24║然子體父者，謂昔為說小即不虗妄，今為菩薩說大
X28n0593_p0737b01║亦應非謬，此於方等中聞說大而背昔小也。
X28n0593_p0737b02║父體子者，謂子昔入小既不違我教，今被彈斥體信
X28n0593_p0737b03║亦應無違。
X28n0593_p0737b04║疏：聞微生信者。但是被斥不謗，名微生信。
X28n0593_p0737b05║疏大品所明真諦者，內、外二真諦也。界內通理接藏，
X28n0593_p0737b06║界外別理接圓，故云已接餘二。
X28n0593_p0737b07║前後二周者，前周廣，後周略也。
X28n0593_p0737b08║意通法華者，只是不二之言，已當與記，故云意通法
X28n0593_p0737b09║華。
X28n0593_p0737b10║述佛至此二者，先教次理，佛出世意不過此也。
X28n0593_p0737b11║經漸已者，漸教時終，故名漸已。叡公生起者，今家許
X28n0593_p0737b12║此生起次第也。
X28n0593_p0737b13║資產各異者，教行法也。
X28n0593_p0737b14║二、三小王者，二即般若帶二，三即方等對三，當教之
X28n0593_p0737b15║理並是王也。
X28n0593_p0737b16║圓極主弱者，圓未會權，故名為弱。
X28n0593_p0737b17║同沾一化者，法華遍開，圓無強弱，故云同沾。
X28n0593_p0737b18║或歸者，二乘及鈍菩薩，爾前密歸顯無歸義。
X28n0593_p0737b19║義可比知者，如法華前執小之徒偏小理教，昔並隨
X28n0593_p0737b20║宜今皆開入，同體圓常理教無二，如民歸從王本
X28n0593_p0737b21║一綩，故云比知。
X28n0593_p0737b22║言華嚴至玄文者，玄文第十云：而言華嚴海空者，若
X28n0593_p0737b23║作寂滅道場之華嚴，此非次第。今依法性論云：鈍
X28n0593_p0737b24║根菩薩三處入法界，初則般若，次則法華，後則涅
X28n0593_p0737c01║槃。因般若入法界，即是華嚴海空。
X28n0593_p0737c02║知之與見者，此中智知佛難思之意，以佛眼見尊特
X28n0593_p0737c03║之身，此本非他，故云並是所有。
X28n0593_p0737c04║疏云：三藏中本心不求者，在鹿苑中唯求羅漢，本不
X28n0593_p0737c05║求大故也。
X28n0593_p0737c06║歸頓不成者，即是漸頓歸法華轉不成。
X28n0593_p0737c07║世出世一雙者，彼疏云：二者、然漸教中人天乘為世
X28n0593_p0737c08║間，從除糞已下到法華出世間。
X28n0593_p0737c09║鹿苑之後說戒善耶者，意云既以人天戒善為漸始，
X28n0593_p0737c10║今問：鹿苑之後，方等、般若之中，為亦說戒善不？若
X28n0593_p0737c11║說，何獨鹿苑之前為世間耶？
X28n0593_p0737c12║大小一雙者，三者，然出世中，雇子除糞是小乘，入出
X28n0593_p0737c13║無難是大乘。
X28n0593_p0737c14║自他一雙者，然大乘中付財即化他，領業是自利，初
X28n0593_p0737c15║不得財後必得故，故是自利。
X28n0593_p0737c16║自爾已後者，只是般若已後，未改小途，至法華略開，
X28n0593_p0737c17║方改小志。五、顯密。如記，但略教字耳，謂密教、顯教
X28n0593_p0737c18║也。
X28n0593_p0737c19║三種者，三種法輪也。彼疏云：䇿此五雙但為四句：一、
X28n0593_p0737c20║頓而非漸，即華嚴經。二、漸而非頓，謂人天二乘教。
X28n0593_p0737c21║三、亦頓然斬，謂方等、般若等也。教諸菩薩名亦頓，
X28n0593_p0737c22║於二乘人是入法華方便名然漸。四、非頓非漸，謂
X28n0593_p0737c23║法華泯上三門歸於一相。
X28n0593_p0737c24║疏云小機似像者，由子具於大小二機，故更約小乘
X28n0593_p0738a01║似大以釋。
X28n0593_p0738a02║位淺者，未入真位，五濁全在，故云迷深。
X28n0593_p0738a03║小尚非似位者，既云年朽，即是已入真位，今何故却
X28n0593_p0738a04║云似耶？
X28n0593_p0738a05║言三苦者，且約十二因緣分三苦者，初無明至六入
X28n0593_p0738a06║五支是行苦，四相遷流義，故華嚴云：從癡至六處
X28n0593_p0738a07║是行苦。次觸、受二支是苦苦，謂五根體是行苦，更
X28n0593_p0738a08║加觸中苦觸、受中苦受為苦苦，故華嚴云：觸、受苦
X28n0593_p0738a09║苦。後愛、取、有、生、老死五支是壞苦，有變壞義，故華
X28n0593_p0738a10║嚴云：所餘是壞苦。又寶性論云：欲界為苦苦，色界
X28n0593_p0738a11║為壞苦，謂樂生、樂住、樂壞名壞苦。無色界為行苦，
X28n0593_p0738a12║唯捨受相應故名行苦，謂苦受生是苦苦，樂受生
X28n0593_p0738a13║是壞苦，捨受生是行苦。又欲界有三種生苦；色界
X28n0593_p0738a14║有二種生苦，除苦受；無色界有一種生苦，除苦樂
X28n0593_p0738a15║二受。老死二苦通三受，遍三界。欲界有髮白面皺
X28n0593_p0738a16║之老，六天及色界此老有改異綵𦘕，始則分明久
X28n0593_p0738a17║則歇薄；無色界果報盡時心有改異，昔時定心堅
X28n0593_p0738a18║固，將終定心劣弱恒欲退墮，故三界皆有終壽。
X28n0593_p0738a19║經云：受諸熱惱者，煩煎色心為熱，迫擾色心為惱。雜
X28n0593_p0738a20║集論云：熱惱各三，謂貪、嗔、癡。
X28n0593_p0738a21║無機兼之者，由無大機，故不擬宜。
X28n0593_p0738a22║兼得餘二者，歎三車得小擬取價，兼得知先心。
X28n0593_p0738a23║經云不為分別寶藏者，行藏約修得，若理藏約性德，
X28n0593_p0738a24║小志強、大志弱，故未為說二藏令其得入。而自等
X28n0593_p0738b01║者兼得餘二者，由無布取兼得不捨下劣，由受命
X28n0593_p0738b02║故漸已通泰。
X28n0593_p0738b03║疏云毀皆小心者，如大集經云：佛告陀羅尼自在王
X28n0593_p0738b04║菩薩言：善男子！若恒河等世界眾生悉住聲聞、辟
X28n0593_p0738b05║支佛乘，欲比菩薩初發心業，百分、千分不可為喻。
X28n0593_p0738b06║何以故？二乘之人自為解脫，觀煩惱故；二乘之業
X28n0593_p0738b07║有邊際故。即是其事。
X28n0593_p0738b08║疏云不頌不求者，上法說又二：先、明昔稟三，故不求；
X28n0593_p0738b09║二、明今會一，故自得。不求中有標，有釋。標有三：一、
X28n0593_p0738b10║居僧首故，二、俗年邁故，三、證得故。釋亦有三，今皆
X28n0593_p0738b11║不頌。
X28n0593_p0738b12║經云我等今日聞佛音教者，法、譬二周法也。昔日雖
X28n0593_p0738b13║聞，不能令我究竟斷於別惑，以今異昔，故歡喜也。
X28n0593_p0738b14║非寂光自然者，意有餘實報皆是修成，是故不同寂
X28n0593_p0738b15║光自然本有。
X28n0593_p0738b16║即不行也者，且止有餘之土，未進同居故也。不可自
X28n0593_p0738b17║行至將至者，佛久已證常住法身，權同二乘，不可
X28n0593_p0738b18║於佛自唱言死時將至也。
X28n0593_p0738b19║疏云：根塵至邑者，邑謂同里，此則往還之所，故以涉
X28n0593_p0738b20║入譬之。國有對境界畔，故以十八界隔譬之。
X28n0593_p0738b21║經：傭轉者。謂小機將生，欲以有漏易於無漏，故云傭
X28n0593_p0738b22║債。從一至一，故云展轉。
X28n0593_p0738b23║入法界品傍論授記者，如善財求善知識，每至發一
X28n0593_p0738b24║城，知識語善財言：我已先發阿耨菩提心，及唯我
X28n0593_p0738c01║知此一法門耳。汝能如是，即時獲得是法等，則是
X28n0593_p0738c02║傍論授記之相。
X28n0593_p0738c03║經：強駈使作者，謂強令我行菩薩行入生死中，不能
X28n0593_p0738c04║為此，是故駈走。
X28n0593_p0738c05║經：嘿而識之者，知而不言，謂之嘿識。
X28n0593_p0738c06║重牒二門者，謂頌上第二勸誡合明放捨文也。
X28n0593_p0738c07║經必當見殺者，若相執，則大小慧命俱死也。
X28n0593_p0738c08║經何用衣食者，何用大乘正助法也。
X28n0593_p0738c09║疏云：無非摩訶衍者，如大品中，始自色心，終于種智，
X28n0593_p0738c10║一一無非摩訶衍，以嚴法身。
X28n0593_p0738c11║疏：語者，者語只是言教，今依教觀念處。
X28n0593_p0738c12║疏云上委業有命，有受者，上長行。從世尊！爾時長者
X28n0593_p0738c13║有疾下，第二、委以家事，為二：一、命知家事，二、受命
X28n0593_p0738c14║領知。初為四：一、明時節，二、正命知家事，三、誡令體
X28n0593_p0738c15║我心，四、勅無令漏失。今皆不頌。
X28n0593_p0738c16║經凡我所有者，凡，諸也。如上金銀珍寶臣佐吏民僮
X28n0593_p0738c17║等，悉付與子八句者，上文父子相失有八句，父子
X28n0593_p0738c18║相見有八句，只此二句接十六句也。
X28n0593_p0738c19║經以諸因緣者，三教因緣，故云種種。
X28n0593_p0738c20║內即惑體者，惑在於內，故內即體也。
X28n0593_p0738c21║經則為已得報佛之恩者，只得羅漢則為已報佛恩，
X28n0593_p0738c22║故不更餘法也。初不勸進者，法華已前皆名初也。
X28n0593_p0738c23║經柔伏其心者。於方等、般若彈斥淘汰，柔豈過於此？
X28n0593_p0738c24║疏云昔持至共顯者。七淨昔顯也。
X28n0593_p0739a01║經云：牛頭者，百緣經云：一兩直十萬錢。
X28n0593_p0739a02║疏云無人受此果報者，小乘教中不說更有生處故
X28n0593_p0739a03║也。
X28n0593_p0739a04║疏云：智願不失者，願前弘誓也，智則前如來行也。
X28n0593_p0739a05║疏云：遮醜陋恩者，遮偏空之醜也。
X28n0593_p0739a06║尚未敷榮者，二乘之人，至法華會，中道雙顯，如林蓊
X28n0593_p0739a07║鬱，四方敷榮。
X28n0593_p0739a08║物不答施於天地者，謂物雖由天地而生，而不云報
X28n0593_p0739a09║於天地之澤，子又如之。
X28n0593_p0739a10║只緣令我報亡者，意云：只緣如來令聲聞等得於亡
X28n0593_p0739a11║報之理。理謂一大涅槃，得此法亡，其恩難報。雖曰
X28n0593_p0739a12║難報，報不可亡矣。
X28n0593_p0739a13║經：取相。凡夫者，三乘之人，於法華前，皆名取相。
X28n0593_p0739a14║
X28n0593_p0739a15║法華天台文句輔正記卷第六