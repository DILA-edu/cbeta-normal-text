X28n0593_p0779b07║
X28n0593_p0779b08║
X28n0593_p0779b09║法華天台文句輔正記卷第九（輔妙樂記）
X28n0593_p0779b10║
X28n0593_p0779b11║吳興永定寺　釋沙門　道暹　述
X28n0593_p0779b12║釋涌出品
X28n0593_p0779b13║四悉通釋者，用下品意共成四悉故。
X28n0593_p0779b14║疏：師嚴道尊者，謂化道在師云道也，故化道尊高也。
X28n0593_p0779b15║疏：四方奔踊者，只是三千大千內四方也。
X28n0593_p0779b16║此命猶通者，命深位菩薩此土弘經，新入聲聞他土
X28n0593_p0779b17║弘經，及遠表壽量，故云通也。
X28n0593_p0779b18║下三共成。初感應者，今品正是感應道交生物歡喜，
X28n0593_p0779b19║故引下三悉助成世界意也。又此感應具足其二
X28n0593_p0779b20║義：一、地涌為感，如來為應；二、師弟俱為應，機緣為
X28n0593_p0779b21║感也。
X28n0593_p0779b22║疏：惠利無疆者，謂猶師久證實故，故化道無疆也。
X28n0593_p0779b23║三世益物者，皆為眾生作種熟脫也。
X28n0593_p0779b24║冥顯如來至量者，此但是密顯，本不可量耳。
X28n0593_p0779c01║理無早晚者，謂理雖無早晚，約事非無之本。師弟居
X28n0593_p0779c02║下虗空為早，今日師弟住於虗空為晚也。師弟皆
X28n0593_p0779c03║得早晚名也。
X28n0593_p0779c04║本迹尚迷者，今日弟子之本迹尚迷，況復能知如未
X28n0593_p0779c05║久成之理也。
X28n0593_p0779c06║今空者，始從寶塔踊空者，皆是今之師弟所住也。
X28n0593_p0779c07║疏：咸令得知者。謂示眾令知釋迦及以涌出，俱有遠
X28n0593_p0779c08║本耳。
X28n0593_p0779c09║舍那始成者，不云鹿苑者，此取大機始終所見也。
X28n0593_p0779c10║第二意兼後品者，謂召過以示現成今世界，弘經以
X28n0593_p0779c11║益當屬於後品，聞壽量已方弘經故。
X28n0593_p0779c12║世界即是三悉之由者，由涌出現後方善生疑破入
X28n0593_p0779c13║理，是故世界為三悉由也。
X28n0593_p0779c14║十六品半者，此舉迹本二門流通，總有一十六品半
X28n0593_p0779c15║經，明流通力大也。
X28n0593_p0779c16║舉法舉人者，即法師舉人，舉法以勸流通也。
X28n0593_p0779c17║引今引往者，達多品仙人弘經、釋迦獲益等，東方妙
X28n0593_p0779c18║音、西方觀音。若顯四聖若秘，謂八部六道身。又解：
X28n0593_p0779c19║現作聲聞為顯，四秘菩薩行為秘，亦是顯益亦是
X28n0593_p0779c20║密益也。總身即初住八相佛化也。別身謂現三十
X28n0593_p0779c21║三身等，或逆如調達嚴王等，順如餘弟子。往佛如
X28n0593_p0779c22║威音王佛、日月淨明德多寶佛等。今佛謂淨華宿
X28n0593_p0779c23║王智佛、寶威德上王佛等。自微自著，如不輕中但
X28n0593_p0779c24║宣二十四字皆當作佛等為微，現獲六根清淨及
X28n0593_p0780a01║現生後報等為著也。又輔佛行化有始有終，故云
X28n0593_p0780a02║自微自著也。
X28n0593_p0780a03║現益者，如諸品結得道人。並當益者，如五千及不輕
X28n0593_p0780a04║品經云：彼時四眾乃至二百億劫常不值佛，千劫
X28n0593_p0780a05║墮獄後方得菩提等。八部中有龍有鳥即畜益。
X28n0593_p0780a06║女益者，如藥王品中云：若有女人聞是法華經後，不
X28n0593_p0780a07║復受女身，及生阿彌陀佛國等。
X28n0593_p0780a08║親益者，謂一云波闍比丘尼等。
X28n0593_p0780a09║疎益者，自眷屬外俱為疎也。
X28n0593_p0780a10║事益者，得三悉益，名緣因益，及住前五品六根也。
X28n0593_p0780a11║理益者，謂了因劫國記及正因記也。
X28n0593_p0780a12║稱之不已者，以流通功德深，故稱歎無已。
X28n0593_p0780a13║又半品四信至不定者。南岳及天台大師判下四信，
X28n0593_p0780a14║文屬流通，北地師分為正說，故云不定。
X28n0593_p0780a15║二處流通意別者，本門雙流通，迹門單流通也。
X28n0593_p0780a16║無二世利者，由無過去善根，並無現未益矣。
X28n0593_p0780a17║無始法爾者，只是從發心已來至於今日，皆隨有緣
X28n0593_p0780a18║故耳。
X28n0593_p0780a19║平等意趣如前者，如信解中破他云不可用平等意
X28n0593_p0780a20║趣釋文是。
X28n0593_p0780a21║但在世界為人者，此文三意，但當前釋品文四悉中
X28n0593_p0780a22║二悉意耳。何者？至正說中迹疑方除、久本方顯，是
X28n0593_p0780a23║故今文但得二悉之益。
X28n0593_p0780a24║經先盡者，若爾，今古相望應去聲呼，若前後相望即
X28n0593_p0780b01║平聲呼，今從去聲。
X28n0593_p0780b02║經虗空者，華嚴云：佛子！如依虗空起四風輪水輪：一
X28n0593_p0780b03║名安住，二名常住，三名空竟，四名堅固。此四能風
X28n0593_p0780b04║輪持大地令不散壞，是故說地依水、水依風、風依
X28n0593_p0780b05║虗空，空無所依能令世界而安也。
X28n0593_p0780b06║下方者，生公云：住在理也。注云：眾生佛不以結成為
X28n0593_p0780b07║礙，故曰空中住也。
X28n0593_p0780b08║重重事等者，於華臺上八相成佛，華葉上千釋迹一
X28n0593_p0780b09║時成佛，身土示現重重無盡為事也。
X28n0593_p0780b10║為未了者者，謂身土互融作用無礙。
X28n0593_p0780b11║重重相入者，施此化儀為未了者，令視事用即見其
X28n0593_p0780b12║理，方能稱理而有事用也。
X28n0593_p0780b13║約一論遍者，謂一塵、一剎、一身、多身等，皆不出法性
X28n0593_p0780b14║故。
X28n0593_p0780b15║亦曾有迹者，謂中間亦曾垂迹耳。
X28n0593_p0780b16║於理未彰者，以時機未堪彰灼，不顯久本也。
X28n0593_p0780b17║以彼表無者，意云：夫色法者，眼見之處，云名為有。下
X28n0593_p0780b18║方眼既不見，故可表無也。
X28n0593_p0780b19║非上界者，在空中，但齊四天空，故上屬界也。
X28n0593_p0780b20║疏：四、即四諦者。合戒、定、慧，只是道諦。道諦所治，四諦
X28n0593_p0780b21║義是。
X28n0593_p0780b22║六全是萬者，約剎那心論六度，故使爾耳。
X28n0593_p0780b23║不通迷故者，此初住已上所用之法，不通住前迷故。
X28n0593_p0780b24║疏五十小劫者，慈恩云：此經所說劫者，或晝、夜、月、時、
X28n0593_p0780c01║年。此以晝、夜合數，不癈二十五日，成五十小劫；或
X28n0593_p0780c02║復五十日、五十月及以時、年。讚德逾深，時長，可悉
X28n0593_p0780c03║受讚；神力亦等，讚時。神力變其本心，聖通延促光
X28n0593_p0780c04║景。眾生愛法，以是忘疲；況聖冥加，輙生勞厭。故諸
X28n0593_p0780c05║四眾謂如食頃。法食資持，神通制御，故經多劫，年
X28n0593_p0780c06║命不虧。今家意者，若爾，經何不只云五十晝、夜或
X28n0593_p0780c07║時、年等，謂如食頃，有何不可？何須云劫以亂大劫？
X28n0593_p0780c08║又何不直云經五十劫，而云小耶？是則應云小夜、
X28n0593_p0780c09║時、月、年等。若爾者，何以為大晝、大夜、時、年、月耶？小
X28n0593_p0780c10║本對大，大即八十，小一增減。故知定經五十增減，
X28n0593_p0780c11║謂如食頃矣。
X28n0593_p0780c12║即八自在中，一者、四能自在，謂大、小、長、短等。
X28n0593_p0780c13║今昔之力者，久證菩薩，即狹而見廣，即短而見長，謂
X28n0593_p0780c14║昔也。今日三周菩薩，但於即長而見短焉。又由昔
X28n0593_p0780c15║有善根，今日成熟，不如前釋。
X28n0593_p0780c16║故且抑其一分者，文但云借其力令狹見廣，不云借
X28n0593_p0780c17║其力令於短見長，但云隱長而見短，且舉一邊，故
X28n0593_p0780c18║云抑也。
X28n0593_p0780c19║經有四導師者，亦表四德：上行表我，無邊表常，淨行
X28n0593_p0780c20║表淨，安立表樂。有時一人具此四義，出二死之表
X28n0593_p0780c21║名上行，踰斷常之際稱無邊行，超五住之垢累故
X28n0593_p0780c22║名淨行，道樹德圓故曰安立行也。
X28n0593_p0780c23║經：世尊！少病等者，應知今日佛身勝故。無病惱等者，
X28n0593_p0780c24║昔日佛身既劣，應有小病等。又大論云：身病為病，
X28n0593_p0781a01║心病為惱。眾生病故，諸佛則病；眾生病癒，諸佛乃
X28n0593_p0781a02║癒。將問眾生受化之難易，故先問諸佛病惱之多
X28n0593_p0781a03║少也。生疲勞者，明鏡尚不以頻照為疲，如來豈以
X28n0593_p0781a04║數應為勞？斯乃附世相之儀，寄勞疲之言，伸令問
X28n0593_p0781a05║之致耳。
X28n0593_p0781a06║以酪等三至薄者，彼大經中，先用無常、無我等治於
X28n0593_p0781a07║邪常等四，名之為塗。邪常等四病除，得無常等益，
X28n0593_p0781a08║得此益已，即於方等彈斥，般若淘汰，名之為熨。至
X28n0593_p0781a09║法華、涅槃，開漸即頓，名洗乳令服。今文亦以三藏
X28n0593_p0781a10║為塗乳也。
X28n0593_p0781a11║二蘇時異，佛慧必同者，意云：二蘇佛慧尚同，何況華
X28n0593_p0781a12║嚴、法華佛慧有二耶？
X28n0593_p0781a13║開亦不偏者，彼但開出一別菩薩，合亦只合一大機。
X28n0593_p0781a14║尚存權迹者，縱合別教，亦不同寂場始成，故權迹也。
X28n0593_p0781a15║不用六方便者，七方便中但用於別教也。
X28n0593_p0781a16║身土四句者，謂一一身中一切土、一一土中一切身、
X28n0593_p0781a17║一一土中一切土也。
X28n0593_p0781a18║處處得入名竪廣者，此約開權而說。自此以前若顯
X28n0593_p0781a19║若密，無非法華之力顯密在機，若據佛意無非實
X28n0593_p0781a20║本迹二門，專約今經以論橫廣竪廣也。
X28n0593_p0781a21║若本若迹皆論久遠者，迹門以大通為久遠，本門則
X28n0593_p0781a22║以久成為久遠也。
X28n0593_p0781a23║三節等者，是三周各有正說，述成與記而已。
X28n0593_p0781a24║義含橫廣者，彼經顯雖橫，挍密無不同，故云義含也。
X28n0593_p0781b01║除序文殊釋疑者，應知序中彌勒但是隨見而問不
X28n0593_p0781b02║名為說，文殊答問即當於說，雖即是說不由佛加，
X28n0593_p0781b03║故不同彼。
X28n0593_p0781b04║寂光所對等者，此經是即穢而淨，同居即寂光故；華
X28n0593_p0781b05║嚴是即淨而穢，華藏世界同居宛然故。
X28n0593_p0781b06║此中橫對四土者，如下分別功德品中，見此娑婆純
X28n0593_p0781b07║諸聲聞共為僧等四土具足。
X28n0593_p0781b08║還以彼多者，還以彼實報土處，對此法華寂光，寂光
X28n0593_p0781b09║理通，多即一故。
X28n0593_p0781b10║仍須委明至之意者，以機未堪，故未顯說耳。
X28n0593_p0781b11║一、約權教者，三教為權。
X28n0593_p0781b12║二、約實道者，始終稟圓教補所人也。由是後番入實
X28n0593_p0781b13║補處，所以不知前番等覺菩薩矣。
X28n0593_p0781b14║用前二義通者，以向一約權教已下文是。
X28n0593_p0781b15║即不識病者，以地涌菩薩本時橫徧法界，識病逗藥，
X28n0593_p0781b16║竪窮三世，重重不絕，是故彌勒不識，故無對治益。
X28n0593_p0781b17║非十住所見者，生公意云：十住，住是所依，應是十地
X28n0593_p0781b18║也。
X28n0593_p0781b19║佛答其由者，如下經云告彌勒菩薩：我今於此大眾
X28n0593_p0781b20║宣告汝等文是。
X28n0593_p0781b21║故遠近二由者，佛召淨出現為遠由，疑念為近由也。
X28n0593_p0781b22║此難彼易者，自法華前未曾說過去常，唯今經說，故
X28n0593_p0781b23║云難也。
X28n0593_p0781b24║經誰為其說法等者，問其中間從誰教等流？
X28n0593_p0781c01║疏：初兩句結歎者，如是諸菩薩，結也；神通大智力，歎
X28n0593_p0781c02║也，謂歎其福、智也。
X28n0593_p0781c03║經本末之因緣者，以發心為本，今目涌出身相，福慧
X28n0593_p0781c04║為末也。
X28n0593_p0781c05║釋出請意者，上已述眾多疑，疑於地涌菩薩，悉皆不
X28n0593_p0781c06║測必有勝師，故請為決。
X28n0593_p0781c07║經：佛今答之者，答在不久，壽量方顯也。
X28n0593_p0781c08║疏抑待彌勒者。意云：我為開塔故來，非為證壽量故
X28n0593_p0781c09║集，故不答耳。
X28n0593_p0781c10║事迹不輕者，彌勒本問：諸菩薩從何所來？何因緣涌
X28n0593_p0781c11║出？從誰發心？從誰教化？修行何法？如來成道久近
X28n0593_p0781c12║若何等？故云不輕也。
X28n0593_p0781c13║疏：先述讚者。善哉！善哉！即述也。乃能問佛等讚也。
X28n0593_p0781c14║奮迅者，奮，振也，揚也；迅，疾也。
X28n0593_p0781c15║四德非前非後者，過去為前，未來為後，謂四德不當
X28n0593_p0781c16║三世也。
X28n0593_p0781c17║不別而別者，不別只是不思議四德故，而別從義對
X28n0593_p0781c18║三世故。
X28n0593_p0781c19║一切萬德者，謂十力、四無畏、十八不共法等也。
X28n0593_p0781c20║況四既非四者，只是常住法身耳。
X28n0593_p0781c21║三亦非三者，過去不可得、未來不可得、現在無住故。
X28n0593_p0781c22║三四名相者，一德皆具四德，一一並有三世之相。今
X28n0593_p0781c23║離於四，以對三世，且從別耳。
X28n0593_p0781c24║疏云以深勝者，深故釋底，勝故非非，相最勝也。
X28n0593_p0782a01║疏不答何因緣集者，若答集之因緣，即是顯久遠本。
X28n0593_p0782a02║彌勒豈更疑佛得道甚近，所成就甚多耶？
X28n0593_p0782a03║經以佛功德者，只指伽耶始成為功德耳。
X28n0593_p0782a04║仍以勝表本者，仍用地涌勝身表，知是本成眷屬也。
X28n0593_p0782a05║假即空故者，謂自行化他皆具三意，空假約觀、權實
X28n0593_p0782a06║約教，自行契理故云冥也。化他三意如文。
X28n0593_p0782a07║空即假故者，以慈悲垂應故。如是初心下。明中道藥
X28n0593_p0782a08║也。以由證不二之理，能施橫竪之藥也。
X28n0593_p0782a09║以治病故者，明諸菩薩自行也。
X28n0593_p0782a10║以延壽故者，中道常壽故。
X28n0593_p0782a11║經云為佛道故勤行精進者，明諸菩薩具足福慧也。
X28n0593_p0782a12║精進是智，三昧是福。
X28n0593_p0782a13║疏入重玄門者。等覺證極，玄理究竟，名為一玄。從等
X28n0593_p0782a14║覺位劫漸次向於下位，次第修集藥法，廣逗眾病，
X28n0593_p0782a15║又名一玄。欲受妙覺佛職，理非容易，令觀智深細，
X28n0593_p0782a16║故須却入，倒修於凡事。廣如瓔珞中明。此順仁王，
X28n0593_p0782a17║不立等覺，故云十地也。
X28n0593_p0782a18║疏今日世尊下請答者，若準前白佛下分文，從今日
X28n0593_p0782a19║下請答。是故記文云從白佛下應更分為二：前但
X28n0593_p0782a20║名騰疑，從此下名致請也。
X28n0593_p0782a21║經：然諸新發意菩薩者，賢位中菩薩也。
X28n0593_p0782a22║釋壽量品
X28n0593_p0782a23║初文所以不明四悉者，前品初已說竟，故今不明也。
X28n0593_p0782a24║縱諸師以破光宅者，諸師由有一分同今，故云縱諸
X28n0593_p0782b01║師。光宅全失，故云以破光宅。
X28n0593_p0782b02║疏云：不足以異其體者，意云：雖分身無數，法身本來
X28n0593_p0782b03║不動矣。
X28n0593_p0782b04║而以理況事者，意云法身之理，非壽量及以分身能
X28n0593_p0782b05║顯故也。
X28n0593_p0782b06║常壽作壽者，他意云：今壽量是法身壽量也。
X28n0593_p0782b07║疏普賢顯其無成者，謂普賢入於初住時，已是於聖。
X28n0593_p0782b08║今由居於賢位，驗知聖亦不名為聖，故可表於伽
X28n0593_p0782b09║耶成亦非成矣。
X28n0593_p0782b10║但似不答所問者，只緣直以法身非壽而答彌勒，則
X28n0593_p0782b11║與今家不同。今家直云報身長壽以答彌勒，則知
X28n0593_p0782b12║地涌菩薩所化已文結後，方可以理融之。彌勒本
X28n0593_p0782b13║不疑於法身，故不可專約理釋。
X28n0593_p0782b14║長壽之由，其唯法報者，謂由契法身，故有報應之用
X28n0593_p0782b15║矣。
X28n0593_p0782b16║法華論意者，示現三種佛菩提故：一者、應化佛菩提，
X28n0593_p0782b17║隨所應現而為示現故，如經皆謂如來出釋氏宮，
X28n0593_p0782b18║去伽耶城不遠，坐於道場，得阿耨多羅三藐三菩
X28n0593_p0782b19║提故。二者、報佛菩提，十地行滿足，得常涅槃證故，
X28n0593_p0782b20║如經善男子！我成佛以來，無量無邊百千萬億那
X28n0593_p0782b21║由他劫故。三者、法佛菩提，謂如來藏性淨，涅槃常
X28n0593_p0782b22║恒，清淨不變故，如經如來如實知見三界之相，乃
X28n0593_p0782b23║至不如三界見於三界等故。彼此雖俱約三身以
X28n0593_p0782b24║釋，皆指過去報壽為長，題今壽量品目也。
X28n0593_p0782c01║等是。至為乘始者，且以在初為始折之。若據部中融
X28n0593_p0782c02║通，復何始之有？
X28n0593_p0782c03║說大經時者，如大經三十六、四十文廣明也。
X28n0593_p0782c04║乘妙中說者，即位妙所乘也。乘有教、行、證，五品乘教
X28n0593_p0782c05║至十信，十信乘行至十住，十住乘證至妙覺，妙覺
X28n0593_p0782c06║即乘終。十住真位謂乘始，五品六根似位亦乘始
X28n0593_p0782c07║也。
X28n0593_p0782c08║此違論文者，論具明三身，以釋今品也。
X28n0593_p0782c09║疏：竺道生者。圓鏡引云：夫色身佛者，皆應現而有，無
X28n0593_p0782c10║定實形。形尚不實，豈有壽哉？此約化身明壽不實
X28n0593_p0782c11║也。然則萬形同致，古今為一，古亦今，今亦古矣，無
X28n0593_p0782c12║時不有。○三世，時也。○無所不在。○十方，處也。○
X28n0593_p0782c13║若有時不有，有處不在者，於物然爾，聖不爾也。△
X28n0593_p0782c14║此法身無生滅，眾生見生滅也。○是以極談長壽，
X28n0593_p0782c15║言伽耶是也。△此牒長短也。○伽耶是者，非復伽
X28n0593_p0782c16║耶。△此用長壽破伽耶。伽耶四十年，長壽無量劫。
X28n0593_p0782c17║不離伽耶有長壽，伽耶亦是無量劫也。△伽耶既
X28n0593_p0782c18║非，彼長何獨是乎？△此用伽耶破長壽。不離伽耶
X28n0593_p0782c19║之短，別有無量劫長。伽耶既非長遠，壽量豈獨劫
X28n0593_p0782c20║也？△意云：法身非長短矣，長短斯非。△以伽耶之
X28n0593_p0782c21║短，為久遠之長，則非遠。指久遠之長，即伽耶之短，
X28n0593_p0782c22║則非短。故言長短斯非。此雙忘。△長短存焉。△即
X28n0593_p0782c23║短是長，化諸菩薩。即長是短，為化凡夫。體非存忘，
X28n0593_p0782c24║而修短兼，故云長短存焉。此雙照也。△雖此註釋
X28n0593_p0783a01║不及記家一一對消，故今不用此釋，但述令知同
X28n0593_p0783a02║異耳。
X28n0593_p0783a03║故說佛慧彼此悉同者，華嚴方等般若圓與今同也。
X28n0593_p0783a04║此亦未暇簡於兼帶也。
X28n0593_p0783a05║引春秋事者，在六國時，謂韓、齊、楚、魏、燕、趙，並秦以為
X28n0593_p0783a06║七雄。趙將伐燕，蘇代為燕語趙王曰：臣從外來，小
X28n0593_p0783a07║蜯出曝，而鷸啄之，蜯合，狡其𭉨。鷸曰：今日不雨，明
X28n0593_p0783a08║日不雨，必得蜯。晡蜯亦云：今日不出，明日不出，必
X28n0593_p0783a09║見死。鷸乃併為漁父所得。今趙、代、燕久以相蔽，臣
X28n0593_p0783a10║恐強秦為魚父也。願王熟計之。趙王乃止。彼以暗
X28n0593_p0783a11║散與止觀相扼，如趙伐燕，任之無益，須更別教破
X28n0593_p0783a12║其暗散，如蘇說趙，故云但借相扼之言耳。
X28n0593_p0783a13║使常無常家者，前三師明常，後二家明無常也。
X28n0593_p0783a14║疏云彌陀是也者，阿彌陀，此云無量壽。彼是勝應之
X28n0593_p0783a15║身，機息應謝，以觀音為補所耳。即是實有量，言無
X28n0593_p0783a16║量也。
X28n0593_p0783a17║乃感四佛者，四方佛也。
X28n0593_p0783a18║水山斤者，能知水計解數，山知起斤數，知地塵數空
X28n0593_p0783a19║界，知其大尺數量也。
X28n0593_p0783a20║還攬此三分為四句者，於一身上皆具四句，只更加
X28n0593_p0783a21║一亦常亦無常句耳。
X28n0593_p0783a22║曉長本已者，長本是事，了此事已則識遠本，法性之
X28n0593_p0783a23║理平等無二，故無復長短。
X28n0593_p0783a24║疏云法華略明常者，且約迹門開權為正，故言略耳。
X28n0593_p0783b01║名異義同而為多並者，涅槃明佛性，佛性得稱常；法
X28n0593_p0783b02║華明一乘，一乘豈非常？涅槃明三德，三德故是常；
X28n0593_p0783b03║法華衣坐室，三法豈非常？
X28n0593_p0783b04║疏云：為一明一者，為一圓機，明三外一圓乘耳。
X28n0593_p0783b05║一乘共別者，勝鬘一乘共部，屬方等故；法華一乘別
X28n0593_p0783b06║部，屬醍醐故；餘味亦爾。
X28n0593_p0783b07║疏云：華嚴寂滅道場者，經云：佛在摩竭提國阿蘭若
X28n0593_p0783b08║菩提場中，始成正覺。舊經稱菩提場為寂滅道場。
X28n0593_p0783b09║大經云：佛告迦葉菩薩：我於往昔作婆羅門，修菩
X28n0593_p0783b10║薩行，住在雪山，唯食諸果。食已，繫心思惟坐禪。時
X28n0593_p0783b11║有一仙天子，謂：帝世有大士，為眾生故，修諸苦行。
X28n0593_p0783b12║設見珍寶滿此大地，不生貪著，亦不願求生於天
X28n0593_p0783b13║上。唯願一切得受快樂，清淨無染，志求佛道。釋提
X28n0593_p0783b14║桓因語言：大仙！菩提之心難發易壞，我今要當自
X28n0593_p0783b15║往試之。即自往身作羅剎像，去其不遠而便立住。
X28n0593_p0783b16║所現形人甚可怖畏，宣說過去佛所說半偈：諸行
X28n0593_p0783b17║無常，是生滅法。我聞是已，心生歡喜，如渴乏人遇
X28n0593_p0783b18║清冷水，即便前至是羅剎所，作如是言：善哉，大士！
X28n0593_p0783b19║汝於何所得是半偈？是半偈義乃是三世諸佛之
X28n0593_p0783b20║正道也。然汝所說名字不終，義亦未盡。汝今為我
X28n0593_p0783b21║說此偈竟，我當終身為汝弟子。羅剎答言：我今定
X28n0593_p0783b22║為飢苦所逼，實定不能說。我即問言：汝所食者，為
X28n0593_p0783b23║是何物？羅剎答言：我所食者，唯人暖肉；我所飲者，
X28n0593_p0783b24║唯人熱血。我復語言：汝但為我說是半偈，當以此
X28n0593_p0783c01║身奉施供養。羅剎答言：誰當信汝？我即答言：梵、釋、
X28n0593_p0783c02║四王、諸佛、菩薩能證是事。羅剎復言：汝若如是，當
X28n0593_p0783c03║為汝說。我時即脫所著塵皮，為此羅剎敷置法座，
X28n0593_p0783c04║白言：願坐此坐。乃於其前叉手長跪，而作是言：唯
X28n0593_p0783c05║願和上善為我說。羅剎說言：生滅滅已，寂滅為樂。
X28n0593_p0783c06║我於爾時深思此義，然後所所，若石，若壁，若樹，若
X28n0593_p0783c07║道，書寫此偈。即上高樹，自投樹下。爾時羅剎還復
X28n0593_p0783c08║釋形，頂禮我足，懺悔罪咎。善男子！我於往昔為半
X28n0593_p0783c09║偈故，捨棄此身。以是因緣，便得超越是十二劫，在
X28n0593_p0783c10║彌勒前成阿耨多羅三藐三菩提。而疏云大經超
X28n0593_p0783c11║九劫者，應悞超九劫。如婆娑所敘：釋迦為菩薩時，
X28n0593_p0783c12║遇底沙入火光三昧，翹一足，忘下說。
X28n0593_p0783c13║天地此界多聞室，逝宮天處十方無，
X28n0593_p0783c14║丈夫牛王大沙門，尋地山林偏無等。
X28n0593_p0783c15║說偈讚歎，經七日七夜，由是得超彌勒九劫。
X28n0593_p0783c16║更令短促者，亦應更云已聞開權顯實竟，縱更有一
X28n0593_p0783c17║機宜聞說於三，豈可令前會不成耶？顯遠亦爾，雖
X28n0593_p0783c18║不輕說迹，但敘往昔通經，不可更令釋迦遠壽而
X28n0593_p0783c19║同於短。此答無方之問，應知迹本二門無有不會
X28n0593_p0783c20║也。
X28n0593_p0783c21║故云前諸義壞者，亦應更云非但道同義壞，亦乃會
X28n0593_p0783c22║三顯遠其義不成。何者？亦應猶佛道不同置，令二
X28n0593_p0783c23║義不立，故云諸義壞也。
X28n0593_p0783c24║疏云是我方便者，意云：會三歸一，開近顯遠，皆是方
X28n0593_p0784a01║便，以為物機。諸佛咸爾，非獨釋迦，故云也。
X28n0593_p0784a02║不必長短悉齋者，如玄文云：一切諸佛不必要如釋
X28n0593_p0784a03║迦過五百塵點。明其壽量或過或減，或有全無者，
X28n0593_p0784a04║但云近成，只指開權顯實為本，顯本是同壽，不必
X28n0593_p0784a05║要須齊等。
X28n0593_p0784a06║約近迹應等者，只是本時初一番體用俱名遠迹，中
X28n0593_p0784a07║間體用俱名近迹，長短隨機不可一例。
X28n0593_p0784a08║亦有本近迹遠者，此約體用說者也。何者？說證法身
X28n0593_p0784a09║其義未久名為本近，說應經歷則是迹遠。
X28n0593_p0784a10║詮教也者，謂能詮教也。宗，謂所詮宗旨也。
X28n0593_p0784a11║問橋者，方等陀羅尼經云：我於往昔作一比丘，時有
X28n0593_p0784a12║居士設大施會，施於一切所須珍寶衣服飲食。我
X28n0593_p0784a13║時貧窮，故詣會所。而於中路見有大橋，於其橋上
X28n0593_p0784a14║見眾多人忩忩來往。時諸人中有智者，我以愚意
X28n0593_p0784a15║問彼人言：是橋何人之所造作？此木何林所生？何
X28n0593_p0784a16║人所斫？何象所載？此木為是青松白松？如是次第
X28n0593_p0784a17║設於八千八百問已。爾時智者便語我言：咄，癡沙
X28n0593_p0784a18║門！居士請汝，但涉路去，至於會所，可得悅意。汝今
X28n0593_p0784a19║徒問如是等事，於身無益。今且速去，還當語汝。我
X28n0593_p0784a20║時聞此，便往會中。食已蕩盡，財物無餘。見已懊惱，
X28n0593_p0784a21║結恨喚呌：是何苦哉！是何苦哉！無獲如失旨，執教
X28n0593_p0784a22║如問橋。故云無益也。
X28n0593_p0784a23║疏云不以過去久成至其文則少者，彼經云：如來正
X28n0593_p0784a24║覺久已成佛，今方示現成佛道者，為欲度脫諸眾
X28n0593_p0784b01║生故，作是示現。又云：眾人皆謂我始於道場菩提
X28n0593_p0784b02║樹下降伏魔宮，然已非無量劫中久降伏也。斯例
X28n0593_p0784b03║則多，故云其文則少。
X28n0593_p0784b04║疏云：普賢觀者，彼經云：釋迦牟尼名毗盧舍那，徧一
X28n0593_p0784b05║切處。其佛住處名常寂光淨波羅蜜，滅有相所樂
X28n0593_p0784b06║波羅蜜，不住身、心、相、處，四德皆常，常即究竟，故云
X28n0593_p0784b07║波羅蜜。○常我一德，如疏引。
X28n0593_p0784b08║疏：本佛迹佛功德者，功德謂報應也。又詮量者，平量
X28n0593_p0784b09║也。
X28n0593_p0784b10║法報非迹者，以未開迹法報，乃是應化家體用本，若
X28n0593_p0784b11║開顯已，此之法報方知是迹，故云也。
X28n0593_p0784b12║本迹各三者，本地三佛俱本，迹中三佛俱迹也。
X28n0593_p0784b13║四身者，謂法、報、應、化也。
X28n0593_p0784b14║十身者，如華嚴中明十身盧舍那，謂於眾生身作已
X28n0593_p0784b15║身、二國土身、三業報身、四聲聞身、五支佛身、六菩
X28n0593_p0784b16║薩身、七佛身、八智身、九法身、十虗空身。
X28n0593_p0784b17║三十三身者，如下妙音觀音所現也。
X28n0593_p0784b18║化應一往者，從兜率天下至八十入滅，有始有終名
X28n0593_p0784b19║應，無而歘有為化，從應有化名為體用。
X28n0593_p0784b20║故不應云業報等者，明華嚴十身但得名身不得云
X28n0593_p0784b21║如來，故不可云業報如來也。
X28n0593_p0784b22║又言法身者，即十力、四無所畏等法為法身，以虗空
X28n0593_p0784b23║身為平等法身也。
X28n0593_p0784b24║化身接於業報者，業報之身，無而欻有，故屬化接。
X28n0593_p0784c01║或己或他者，現勝應身為己，現劣應為他，示正報為
X28n0593_p0784c02║己，示依報為他，說法亦爾。如下釋真，即法報二身。
X28n0593_p0784c03║二、身合者，即自受用報也。
X28n0593_p0784c04║疏云乘是法如如智者，此即舉所如如於能如也。
X28n0593_p0784c05║疏云實是法如如境者，此即舉能如如於所如也。
X28n0593_p0784c06║疏云：盡源為果者，盡無明源，窮法性源也。
X28n0593_p0784c07║此用金光明意者，彼經一時列四如字，謂二如屬智，
X28n0593_p0784c08║三如屬境，今文離彼四如故也。
X28n0593_p0784c09║疏云：相解者，解字上聲呼。
X28n0593_p0784c10║論文一句者，謂如法相說也。
X28n0593_p0784c11║不動而至者，凡其法身如來者，理體始終無動，無動
X28n0593_p0784c12║而至，還由智照自因之果，境體滿足，得如來名。
X28n0593_p0784c13║云以如者，以由用也，故下云用此境智也。
X28n0593_p0784c14║亦得名報者，有說名應，酬因曰報。疏云：水銀譬報，真
X28n0593_p0784c15║金譬法，能塗諸色譬聲聞應也。次功德和下，令功
X28n0593_p0784c16║德即報身，亦是緣了莊嚴法身，故能起種種應。
X28n0593_p0784c17║疏：此飜淨滿者。淨名在因，滿即果也。
X28n0593_p0784c18║三二莫辨者，華嚴新經中但明二身以法為報，故不
X28n0593_p0784c19║可辨其三二之別也。
X28n0593_p0784c20║報通二義者，自受用報、他受用報二也。
X28n0593_p0784c21║若其相即俱說者，法即報應故，報應即法，故俱不說。
X28n0593_p0784c22║應身不說者，如云：本為眾生求菩提，若得菩提果
X28n0593_p0784c23║時，豁然無所有。即其相也。
X28n0593_p0784c24║情通妙契者，情通於智，妙契於境也。
X28n0593_p0785a01║義意撮要者，經意顯現，可經本結本經耳。
X28n0593_p0785a02║臺葉互為主伴者，應敘世界海、世界種族等消此語。
X28n0593_p0785a03║華臺華業本迹之殊者，應知梵網中雖云別為一緣，
X28n0593_p0785a04║但云華臺為本、華業為迹，本迹彼此恒同，則以千
X28n0593_p0785a05║釋迦為迹一華，百億國一國一釋迦為迹中迹，復
X28n0593_p0785a06║須與彼重重無盡相即也。
X28n0593_p0785a07║疏：三、佛非一異者，一只是一異也。
X28n0593_p0785a08║還分遠近者，昔修得為遠，今始得為近也。
X28n0593_p0785a09║疏應如來同緣理為命者，應身緣理，本隨物機。機盡
X28n0593_p0785a10║歸寂，能緣亦絕，即命斷。
X28n0593_p0785a11║迹能雙用者，只勝劣為迹中用也。
X28n0593_p0785a12║有含藏用者，謂有含應化之用也。
X28n0593_p0785a13║所藏之物者，以應化為所藏，由有所藏，方能垂於十
X28n0593_p0785a14║界之化，故云外資也。
X28n0593_p0785a15║疏：云云自彼者，即指眾生虗妄，名為云云。長短由機，
X28n0593_p0785a16║故云自彼。應體本常，有何長短？故云應即體也。
X28n0593_p0785a17║金剛前未名報者，且置因位耳。
X28n0593_p0785a18║其實更須分別者，始從初住已上，惑分分滅，智分分
X28n0593_p0785a19║生，名為無常，不同凡夫，故云也。
X28n0593_p0785a20║凡夫得為三身之本者，因凡夫三身修得極果，故云
X28n0593_p0785a21║也。
X28n0593_p0785a22║兩謗者，光宅義也。
X28n0593_p0785a23║疏但取正智圓滿至為報身者，不取智與境合為常
X28n0593_p0785a24║者，以法身理與眾生共，故不取也。
X28n0593_p0785b01║疏：三、佛各一句者，法身雙非句與報身常句、應身兩
X28n0593_p0785b02║句，凡夫及金剛前共為無常句。
X28n0593_p0785b03║須簡八倒體者，凡夫以橫計常樂我淨為體，二乘以
X28n0593_p0785b04║無常等四為體，若對雙非出假，菩薩以愛見大悲
X28n0593_p0785b05║即常樂我淨為倒也。
X28n0593_p0785b06║疏：出過二乘者。且約偏理以對實理，云過二乘，具足
X28n0593_p0785b07║應過三教也。
X28n0593_p0785b08║相照四句者，謂智照境、境照智、境照於境、智照於智
X28n0593_p0785b09║也。
X28n0593_p0785b10║疏兩存者，但是約機說常，即同常宜；說無常，即同無
X28n0593_p0785b11║常也。
X28n0593_p0785b12║疏：凡夫通途四句者。以理性三佛為三句，凡夫體是
X28n0593_p0785b13║無常為一句也。
X28n0593_p0785b14║名通者，通偏圓四句故。
X28n0593_p0785b15║義通者，三身之義通於偏圓故。
X28n0593_p0785b16║理通者，始從凡夫、二乘乃至極果，體無二故。
X28n0593_p0785b17║法通者，謂修行法，故云修途必詑於初步，是知發足
X28n0593_p0785b18║即踐寶所之路矣。
X28n0593_p0785b19║方釋妨者，不同古人三身定計，先識通已方顯今別
X28n0593_p0785b20║三身互融。
X28n0593_p0785b21║疏大經舉三譬等者，彼經長壽品云：譬如一切諸常
X28n0593_p0785b22║法中，虗空第一。如來亦爾，於諸常中最為第一。二、
X28n0593_p0785b23║譬如四河者，彼品又云：如八大河，一名恒河。△流
X28n0593_p0785b24║入東海。○二名閻摩羅。三名薩羅。四名阿夷羅。五
X28n0593_p0785c01║名跛提。△已上四河，雖亦稱大，望餘四河，但成小
X28n0593_p0785c02║河，並是恒河眷屬，俱入東海。疏中具四河，不云八
X28n0593_p0785c03║者，意以四正河接眷屬。○六名辛頭。△流入南海。
X28n0593_p0785c04║○七名博叉。△流入西海。○八名悉陀。△流入北
X28n0593_p0785c05║海。已上注解並舊婆娑論。○是八大河及諸小河
X28n0593_p0785c06║悉入大海，一切人中、天上、地及虗空壽命大河悉
X28n0593_p0785c07║入如來壽命海中，是故如來壽命無量。
X28n0593_p0785c08║三、阿耨達池者，彼品又云：譬如阿耨達池出四大河，
X28n0593_p0785c09║如來亦爾，出一切命。○四河，如前列四正河是。
X28n0593_p0785c10║疏：迹本深廣者，謂俗諦理極名為深，具恒河沙三昧
X28n0593_p0785c11║為廣也。
X28n0593_p0785c12║且約次、不次者，即總而別，故有前文寄次第三諦以
X28n0593_p0785c13║明本迹；即別而總，故有後文一心雙非、雙照不次
X28n0593_p0785c14║以明本迹。
X28n0593_p0785c15║即總而別者，由於最初證得三身為總，從實成後垂
X28n0593_p0785c16║三身化，故云即總而別。來至今經開迹顯本，復云
X28n0593_p0785c17║即別而總也。言總者，只是一心中具三身耳。
X28n0593_p0785c18║勝飜成劣者，他人但以法身為今釋迦本者，則今釋
X28n0593_p0785c19║迦久成之勝，同眾經之劣。何者？以眾經皆說法身
X28n0593_p0785c20║故也。
X28n0593_p0785c21║指注雨譬者，示現種子無上說雨譬喻。汝等所行是
X28n0593_p0785c22║菩薩道者，謂發菩提心退已，還發前所修行善根
X28n0593_p0785c23║不滅，同後得果無上豈過此也。
X28n0593_p0785c24║指大通事者，論云：說大通智勝如來本事等。釋曰：由
X28n0593_p0786a01║大通佛所聞法，發弘誓願，行一乘行。由此行故，今
X28n0593_p0786a02║日得至寶所矣。
X28n0593_p0786a03║指化城譬者，論云：三者、增長力無上故，說商主譬喻。
X28n0593_p0786a04║釋曰：由於化城接引至寶，所增長力無上，豈過此
X28n0593_p0786a05║也？
X28n0593_p0786a06║指繫珠譬者，論云：令解無上，說繫寶珠譬喻。釋曰：親
X28n0593_p0786a07║友今日還示昔珠，故云無上。
X28n0593_p0786a08║指多寶現者，論云：示現諸佛實境界，種種寶間錯莊
X28n0593_p0786a09║嚴。塔者，示現如來舍利住持故。無量者，方便示現
X28n0593_p0786a10║一切諸佛國土清淨，出世間無上善根所生等。
X28n0593_p0786a11║指髻珠譬者，論云：示現無上故，說髻中明珠譬喻。釋
X28n0593_p0786a12║曰：如經此法華經能令眾生至一切智，先所未說
X28n0593_p0786a13║而今說之等，無上豈過此也？
X28n0593_p0786a14║七者、示現教化眾生無上故，地中踊出無量菩薩摩
X28n0593_p0786a15║訶薩故。釋曰：如經阿逸！汝當知是諸大菩薩乃至
X28n0593_p0786a16║悉是我所化等。
X28n0593_p0786a17║八、成道無上者，三菩提，如前引論。
X28n0593_p0786a18║九、涅槃無上者，謂父去還來，表滅非滅，即是涅槃無
X28n0593_p0786a19║上。
X28n0593_p0786a20║十勝妙力無上者，以經力大，能令眾生皆得入實故。
X28n0593_p0786a21║即正經之殘者。慈恩至此，或將壽量為流通，或不屬
X28n0593_p0786a22║流通，即名為義殘。分別去，為文殘，廣破之。
X28n0593_p0786a23║疏：佛旨論誡者，說章意也。旨謂意旨也。
X28n0593_p0786a24║疏奇特大事者，大論云：為尊重法故，慇懃至三。今佛
X28n0593_p0786b01║誡有五，請者至七。若非奇特之事，豈能慇重頓越
X28n0593_p0786b02║常儀？
X28n0593_p0786b03║疏：非告誠實者。佛昔於七方便人言虗意實，且從言
X28n0593_p0786b04║虗邊云非告耳。
X28n0593_p0786b05║若對果門者，此中應具辨三語：以本實為自意，今迹
X28n0593_p0786b06║門為隨他，本迹相望為自他。若約迹門為自，三教
X28n0593_p0786b07║為他，相望為自他也。
X28n0593_p0786b08║疏不知過去無央者，應云不知過去益物，久久遠遠
X28n0593_p0786b09║不絕；現在徧滿法界，未來永永不窮等。
X28n0593_p0786b10║疏：秘密者，注家云：無始之壽，晦而未彰，故曰秘密也
X28n0593_p0786b11║（云云）。藏法師云：實長現短，目為神通，亦反本還源，
X28n0593_p0786b12║稱之為力也。
X28n0593_p0786b13║疏一身即三身者，即一身即三身，法華之前未曾說，
X28n0593_p0786b14║故名為秘；三身即一身，以本證得，眾所不知，故名
X28n0593_p0786b15║為密也。
X28n0593_p0786b16║疏：三身之用者，以本地三身為體，迹門三身是用也。
X28n0593_p0786b17║疏：通是無壅者，由中道實慧，稱法界之境，故無壅也。
X28n0593_p0786b18║疏：於諸教中者，諸教通前四味也。
X28n0593_p0786b19║更約今昔簡者，昔謂本地三身，今則迹中三身也。
X28n0593_p0786b20║及以漸教者，方等、般若也。今正明本地三身，故不得
X28n0593_p0786b21║用此三釋漸教中三身也。
X28n0593_p0786b22║法忍菩薩尚自須聞者，疏中云：他方菩薩已得無生
X28n0593_p0786b23║忍者，自應得聞。記意云：今經明常與餘經異，於此
X28n0593_p0786b24║菩薩亦有此謂，此土歷五味來者亦有此謂也，唯
X28n0593_p0786c01║除地涌菩薩。
X28n0593_p0786c02║後果得之者，後於一部法華經中有此四字也。
X28n0593_p0786c03║非寂光外別有娑婆者，問：娑婆世界即是寂光，何不
X28n0593_p0786c04║直云常在寂光，而云常在娑婆耶？答：娑婆者，以因
X28n0593_p0786c05║時於此所行因成果，只於處垂應眾生，但始終不
X28n0593_p0786c06║離娑婆，故示眾生迹垂之所，不云寂光耳。
X28n0593_p0786c07║疏：知其始末者，謂發心為始，得一切種智果為末。
X28n0593_p0786c08║非無近果者，謂七方便人俱有果報故。今望圓佛，始
X28n0593_p0786c09║從人天乃至圓人等覺已還，俱名華報，唯妙覺佛
X28n0593_p0786c10║為果報也。
X28n0593_p0786c11║其土既爾者，除寂光、法身之外，餘三土等皆名業報。
X28n0593_p0786c12║人天乘通名緣因者，人天中雖有通大地中慧數，未
X28n0593_p0786c13║能破惑，但屬緣因耳。
X28n0593_p0786c14║疏：二、佛現壽者，劣應有量，勝應無量也。
X28n0593_p0786c15║釋籤者，彼明發菩提心名為佛界，破戒墮獄於彼感
X28n0593_p0786c16║佛，則是地獄有佛界機，良由近發佛心強故。又如
X28n0593_p0786c17║地獄強名地獄界，乘宿稱一句了因感於聖應，即
X28n0593_p0786c18║地獄界有佛界機。互有餘八，廣如玄文第六卷初
X28n0593_p0786c19║明之。
X28n0593_p0786c20║則可引類而已者，意云：若指往昔燃燈亦有生法名
X28n0593_p0786c21║字不同，今日釋迦亦有生法名字不同，可相類而
X28n0593_p0786c22║論，於竪不得即指燃燈為釋迦身也。
X28n0593_p0786c23║種種食者，資身具也。
X28n0593_p0786c24║種種形者，十法界不同也。
X28n0593_p0787a01║種種相者，端醜不同也。
X28n0593_p0787a02║種種修短者，如為瞿師羅長者現三身等。
X28n0593_p0787a03║種種根者，利鈍不同也。
X28n0593_p0787a04║種種生者，果報不同也。
X28n0593_p0787a05║種種業者，因不同也。
X28n0593_p0787a06║大經佛性有五名者：師子吼，亦名般若，此二屬慧；亦
X28n0593_p0787a07║名首楞嚴、金剛三昧，此二屬定。佛性通定慧。
X28n0593_p0787a08║望自身壽即橫者，以分身在十方皆現壽命不同，如
X28n0593_p0787a09║應持菩薩往東方問彼佛壽，彼佛令還問釋迦，阿
X28n0593_p0787a10║難解云：如我解佛所說，彼佛即是釋迦文是也。
X28n0593_p0787a11║彼玄文壽命妙中者，彼文云：迹不同者，三藏佛父母
X28n0593_p0787a12║生身八十二盡，身灰智滅畢竟不生。通教佛弘誓
X28n0593_p0787a13║之身，化緣若訖亦歸灰斷滅已不生。此兩佛但齊
X28n0593_p0787a14║業齊緣，不得非長非短之慧命，不能作長短大小
X28n0593_p0787a15║之壽命也。別教登地破無明，得如來一身無量身，
X28n0593_p0787a16║一身湛然安住，無量身百界作佛，亦示九界身，得
X28n0593_p0787a17║論年紀大小，大即大乘常壽，小即小乘無常之壽
X28n0593_p0787a18║也。圓教登住亦如是，此等皆因中菩薩非常非無
X28n0593_p0787a19║常，能作常無常大小之壽，況後心乎？況妙覺乎？
X28n0593_p0787a20║自以三身而優劣者，法身為大，般若為次小，解脫為
X28n0593_p0787a21║最小，以隨機所現也。
X28n0593_p0787a22║今師三釋者：一、約理藏釋；二、約行因釋；三、約真伊字
X28n0593_p0787a23║義釋也。
X28n0593_p0787a24║以今准昔亦復如是者，中間皆已開迹竟，方得云雙
X28n0593_p0787b01║林，是示現滅度為益物故爾。
X28n0593_p0787b02║疏：清淨等者。謂根熟者為清淨，未熟者為不清淨也。
X28n0593_p0787b03║疏：悉入法、律者。謂大乘教法，詮量輕童，令眾生入，依
X28n0593_p0787b04║而行之。
X28n0593_p0787b05║疏：轉無上輪者，即醍醐法輪也。
X28n0593_p0787b06║疏：性行合空者，合於畢竟空也。
X28n0593_p0787b07║疏：令他得入至要者，唯圓實道為至要也。
X28n0593_p0787b08║疏：彼將墜惡道者，一、退墮凡夫三界為惡道，二、墮二
X28n0593_p0787b09║乘地為惡道。又但是未破無明，俱名惡道也。
X28n0593_p0787b10║但引因類本者，此由疏中只是引彼地前樂小，久行
X28n0593_p0787b11║因位，類今本門樂小，非即是今本門樂小之人。
X28n0593_p0787b12║疏：下文云諸子幼稚者，恐悞。此是上迹門譬說之文，
X28n0593_p0787b13║或當指於不肯服藥之人為幼稚耳。
X28n0593_p0787b14║圓人賢位者，從五品已上，俱名賢位也。
X28n0593_p0787b15║經云我少者，少字去聲呼，但云十九出家、三十成道
X28n0593_p0787b16║等，不說爾前，故云我少。
X28n0593_p0787b17║疏如迦旃延子者。大論云：彼迦旃延子所說，菩薩觀
X28n0593_p0787b18║知淨飯王后，能懷菩薩從兜率下，不失正慧，入於
X28n0593_p0787b19║母胎。△從於中陰將入胎時，知是父母，不生嗔恚，
X28n0593_p0787b20║愛知依父母生身得道位之正慧也。○及出胎已，
X28n0593_p0787b21║行於七步，口言：是我末後之身相。師占之曰：太子
X28n0593_p0787b22║具足之三十二相，在家當得轉輪聖王，出家當得
X28n0593_p0787b23║成佛。漸漸長大，見老病死苦，厭患心生，夜半出家，
X28n0593_p0787b24║六年苦行。
X28n0593_p0787c01║疏如華嚴、大經等者，華嚴云：在母胎中，常演說法。十
X28n0593_p0787c02║方世界諸大菩薩、釋、梵、四王，皆來集會，悉令獲得
X28n0593_p0787c03║無量神通、無邊智慧。菩薩處胎，成就如是辯等勝
X28n0593_p0787c04║用。大經云：閻浮提林微尼園，示現從母摩耶而生。
X28n0593_p0787c05║生已，即能東行七步，唱如是言：我於人、天、阿脩羅
X28n0593_p0787c06║中最尊，最上！南行七步，示現欲為眾生作上福田！
X28n0593_p0787c07║西行七步，示現生盡，是最後身！北行七步，示現已
X28n0593_p0787c08║度諸有生死！四維七步，示現滅四魔而成正覺！上
X28n0593_p0787c09║行七步，示現不為不淨物之所染汙，猶如虗空！下
X28n0593_p0787c10║行七步，示現法雨，滅地獄苦，令彼眾生得安樂！然
X28n0593_p0787c11║華嚴亦行七步，大經亦爾。入胎恐繁，不錄。
X28n0593_p0787c12║疏萬德、種智圓明者，萬德緣因滿，種智了因滿也。
X28n0593_p0787c13║大小仍存者，如方等中，一邊斥奪於小，一邊復有新
X28n0593_p0787c14║得小益者，俱得大小之益，故云大小仍存。
X28n0593_p0787c15║五分法身義同生身者，以五分身者，生滅身上同生
X28n0593_p0787c16║身滅也，勝應則生身同法身不滅也。
X28n0593_p0787c17║如今之說彌陀等者，由釋迦說有彌陀，眾生則念，故
X28n0593_p0787c18║成釋迦之事。
X28n0593_p0787c19║及彌陀事者，由生念故，即是顯彌陀之弘誓念。念者
X28n0593_p0787c20║生彼，故成彌陀事也。故云說兼自他矣。
X28n0593_p0787c21║如一眾會者，或集十方佛共熟一機、或一佛熟多機，
X28n0593_p0787c22║等往十方等亦爾。
X28n0593_p0787c23║非直現土者，謂一一土中一切身，一一身中一切土，
X28n0593_p0787c24║一一土中一切土，一一身中一切身，重重互具而
X28n0593_p0788a01║相融入，所謂剎說塵說，大小無礙（云云）。
X28n0593_p0788a02║疏示己、他者，文中闕釋。示己、他身，應云：現勝、劣應，是
X28n0593_p0788a03║示己身；現餘九界之像，名示他身。
X28n0593_p0788a04║通別二人至一實者。通別俱堪接入後教中道，故云
X28n0593_p0788a05║一實。
X28n0593_p0788a06║當機為實者，在法華為當機也，法華前未名當機也。
X28n0593_p0788a07║於踊出眾，非虗非實者，久已證故，不同今日之虗實
X28n0593_p0788a08║也。
X28n0593_p0788a09║自欲得故者，如神力品初，我等亦自欲得是真淨大
X28n0593_p0788a10║法，受持讀誦而供養之等。
X28n0593_p0788a11║此虗彼實者，我於餘國作佛，得聞是經，即是彼實也。
X28n0593_p0788a12║於有退者，如法師品，聞一句一偈，皆與授記，當得菩
X28n0593_p0788a13║提是。
X28n0593_p0788a14║影嚮至有實者，只是影嚮前機，同虗同實耳。
X28n0593_p0788a15║於迷教者者，斥弘經法華人也。若迷今迹本二門大
X28n0593_p0788a16║旨作餘解釋，故無前品重之益矣。
X28n0593_p0788a17║以橫例竪者，以藏、通二人俱入真諦為橫。舉此二教
X28n0593_p0788a18║入真，例於初入、次入等，只成橫例於竪。
X28n0593_p0788a19║疏六句、顯應身至法身者，從如來如實知、見至如來
X28n0593_p0788a20║明見等，此是應身，如來即是久成法身。故此六句
X28n0593_p0788a21║皆云如實知、見等，即是於應不離法也。
X28n0593_p0788a22║非實等四者，從非虗、非實、非如、非異至如斯之事四
X28n0593_p0788a23║句，其義則同。下二句，論云不如三界見於三界者，
X28n0593_p0788a24║如來能見能證真如法身，凡夫不見故。經云如來
X28n0593_p0788b01║明見，無有錯謬故。
X28n0593_p0788b02║無非法界者，寂光土也。
X28n0593_p0788b03║法身常住者，常身所依，故云如實也。
X28n0593_p0788b04║中境不出三界者，應云不出二種三界，且從重說。
X28n0593_p0788b05║別指二土者，同居方便也。變易且在方便，實報已破
X28n0593_p0788b06║無明，為五住退出故且論。
X28n0593_p0788b07║故一切見唯結成有者，諸外計四句等俱屬有句。
X28n0593_p0788b08║但成別俗者，今此有無成別出假俗諦之句，故云幻
X28n0593_p0788b09║有。幻有即空，皆名俗也。
X28n0593_p0788b10║空無所起者，即色是空，故無所起也。
X28n0593_p0788b11║況復單？複具足者，單四見者，謂有見、無見、亦有亦無
X28n0593_p0788b12║見、非有非無見。複四見者，謂有有有無見、無有無
X28n0593_p0788b13║無見、亦有亦無有亦有亦無無見、非有非無有非
X28n0593_p0788b14║有非無無見。具足四見者，有有有無有亦有亦無
X28n0593_p0788b15║有非有非無見、無有無無亦有亦無無非有非無
X28n0593_p0788b16║見、亦有亦無有亦有亦無無非有非無見、非有非
X28n0593_p0788b17║無有非有非無無非有非無亦有亦無非有非無
X28n0593_p0788b18║非有非無見。其單四見中，兩亦雙非，二見准上諸
X28n0593_p0788b19║教句中，結入二邊。兩亦雙非，尚墮二邊，餘二單句，
X28n0593_p0788b20║任運自墮。其複四見與具足四見，凡屬有見及兩
X28n0593_p0788b21║亦句，悉入有邊；凡屬無見及雙非句，悉入空邊。此
X28n0593_p0788b22║三種四見，既俱墮二邊，今皆非之。
X28n0593_p0788b23║四教四門者，此示單四句相。門門四門，此示具足四
X28n0593_p0788b24║句相也。
X28n0593_p0788c01║一一悉中復有四悉者，如世界具四者，釋論云：陰入
X28n0593_p0788c02║隔別是世界，因緣和合故有人是為人，正世界破
X28n0593_p0788c03║邪界即對治，聞正世界得悟於理即第一義。為人
X28n0593_p0788c04║中四者，雜業因緣得雜觸、雜受即世界，於一事中
X28n0593_p0788c05║或聽即為人，或不聽即對治，無人得觸、無人得受
X28n0593_p0788c06║即第一義。
X28n0593_p0788c07║對治中四者，藥病異故，即世界所治之人，即為人能
X28n0593_p0788c08║治人。藥是對治實性，則無能所治，即第一義。
X28n0593_p0788c09║第一義中四者，四句皆實，不同即世界，佛得理善即
X28n0593_p0788c10║為人第一義，能通即對治，言語道斷即第一義。三
X28n0593_p0788c11║教各四，並皆是權。
X28n0593_p0788c12║故別具足，更須非之。圓門等者，一切諸見總結成有，
X28n0593_p0788c13║故云圓等，況別教存複具耶？
X28n0593_p0788c14║初明機相等者，以四悉檀接八萬四千法藏，今文明
X28n0593_p0788c15║久遠，四悉接本迹二門八萬四千法藏也。
X28n0593_p0788c16║一一悉中，能所皆足者，只是感應具足耳。
X28n0593_p0788c17║疏各得增諸善根者，如藥草喻中，二乘增長有二。今
X28n0593_p0788c18║亦准彼：一、當位增諸善根，二、遠趣佛果增長也。
X28n0593_p0788c19║疏：因緣譬喻者。前三後一，因緣也。
X28n0593_p0788c20║消經而已者，今依圓教，四悉消今經而已。
X28n0593_p0788c21║要因煩惱而得有身者，且約由煩惱感得此身以答。
X28n0593_p0788c22║究而言之，亦由於身而有煩惱。但是隨前機宜作
X28n0593_p0788c23║此說，即是無前後之前後也。
X28n0593_p0788c24║廣如玄文。料簡者，為人對治各具二悉，傍正之殊故
X28n0593_p0789a01║分兩別。何者？以生善中生善為正、治惡為傍，對治
X28n0593_p0789a02║中破現惡為正、生宿善為傍（云云）。
X28n0593_p0789a03║疏憶想者，謂有觀慧，依理，名為憶；未見中理，但名為
X28n0593_p0789a04║想。四悉皆云種種者，權、實雙明，故云種種。
X28n0593_p0789a05║第一義通初者，以第一義治惑落邊而生於解，訖至
X28n0593_p0789a06║等覺猶名憶想。若別而言之，入真已去任運流入，
X28n0593_p0789a07║不復更受憶想之名。今文須具通別二意也。
X28n0593_p0789a08║且約大同者，證真同故，觀苦忍故，故云且約也。
X28n0593_p0789a09║疏我坐道場等者，大論云：我為眾生求菩提時，了無
X28n0593_p0789a10║一法。實意正云不得一法。
X28n0593_p0789a11║而皆入實者，以實外無法，故云不虗也。大論云：如佛
X28n0593_p0789a12║所說，我坐道場時，智慧不可得，空拳誑小兒，誘度
X28n0593_p0789a13║於一切（云云）。
X28n0593_p0789a14║經我本行菩薩道者，法華論云：以本願故，眾生界未
X28n0593_p0789a15║盡。願非究竟，故云未滿，非謂菩提不滿足故。
X28n0593_p0789a16║復倍上數者，論云示現如來常命方便，顯多數過上
X28n0593_p0789a17║數量不可數知，故亦不云是因以況果，故須用今
X28n0593_p0789a18║意以消經也。
X28n0593_p0789a19║名藏義通者，旃延所說本在於藏，彼大士結滿於通，
X28n0593_p0789a20║故云義通也。
X28n0593_p0789a21║是滅生之滅者，意云：唱此寂滅，令眾生滅於煩惱，方
X28n0593_p0789a22║稱寂滅，故云也。
X28n0593_p0789a23║即生之滅者，意云：若云，即簡生滅。
X28n0593_p0789a24║還指於生者，若已了者即生是寂滅，眾生聞此即不
X28n0593_p0789b01║修道，故須唱滅。此簡異前也，不須唱言滅也。
X28n0593_p0789b02║以寂照為妙覺者，彼經云：如來無色無心而寂照一
X28n0593_p0789b03║切法，自佛已下一切菩薩照寂。
X28n0593_p0789b04║以通初後者，今借照寂，寂照之名，通於六即位也。
X28n0593_p0789b05║此約事理者，離非生非滅，是理也；亦有生滅及迷解
X28n0593_p0789b06║等，約事也。
X28n0593_p0789b07║大經師子吼難等者，難言至他耶者，問意云：慧能斷
X28n0593_p0789b08║惑，何須用定？舉偏、別之難，以研圓融之說。何者？惑
X28n0593_p0789b09║者咸謂煩惱與智慧，其猶水、火、怨、賊，須修智慧，故
X28n0593_p0789b10║破煩惱。自別教已還，莫不如此，故師子吼狹。此設
X28n0593_p0789b11║難研於異聞，即消疏中智慧能破，佛已圓破。何者？
X28n0593_p0789b12║智慧？何者？煩惱？蓋是法界之解惑。解、惑同體，無二、
X28n0593_p0789b13║無別。若惑時舉體是惑，惑外無智慧，何所論破？故
X28n0593_p0789b14║云誰有智慧。若解時舉體是解，解外無煩惱，復何
X28n0593_p0789b15║所破？故云誰有煩惱。經言：煩惱即菩提，菩提即煩
X28n0593_p0789b16║惱。出法界外，更無有法；出外，有非法界。故舉明時
X28n0593_p0789b17║無暗，暗時無明，喻此圓法。此即消疏中為到故破
X28n0593_p0789b18║已下文也。
X28n0593_p0789b19║凡夫能破者，佛意正言凡夫智慧全與惑俱，即是常
X28n0593_p0789b20║倒煩惱也。
X28n0593_p0789b21║若不倒破，初念應破者，起修之始智，名未到等。
X28n0593_p0789b22║定慧共別者，謂定慧共能破為共，定慧各能破為別。
X28n0593_p0789b23║此中不須立無因句，又四句皆約定慧以明不到
X28n0593_p0789b24║耳。
X28n0593_p0789c01║應法恒爾者，以法報為應體也。以法報偏故應體亦
X28n0593_p0789c02║偏，故云恒爾。故舉喻云：如刀有能研之切，刀與研
X28n0593_p0789c03║法常存無改。
X28n0593_p0789c04║具身多少者，約四教五味明三身有滅不滅多少不
X28n0593_p0789c05║同，且如別教次第具三身，餘則准知。
X28n0593_p0789c06║具如止觀等者，若從益物約行，四益圓融非無次第，
X28n0593_p0789c07║必已生善惡居先，未生善惡居次，皆先滅惡次明
X28n0593_p0789c08║生善，故於四念勒而觀之，麤惑浮疎細惑沈隱，故
X28n0593_p0789c09║分已生未生之別，先以三觀勒觀已生令速不生，
X28n0593_p0789c10║又更勒令未生不生，是以麤惑任運先除，且得名
X28n0593_p0789c11║為已生不生。入六根淨進修三觀，復伏細惑名為
X28n0593_p0789c12║除斷，麤惑前去真諦先成，即名真諦為已生善，未
X28n0593_p0789c13║得假中名未生，故勒精進竭力盡誠，令未生善速
X28n0593_p0789c14║得開發（云云）。
X28n0593_p0789c15║但除現計者，陰是現生，除計名滅，故云可知。
X28n0593_p0789c16║中滅變易者，中道滅變易二土煩惱，假觀接在此中
X28n0593_p0789c17║也。
X28n0593_p0789c18║常無常等者。謂用常治無常、無常治常，令於常及以
X28n0593_p0789c19║無常皆達非常非無常之正理，故云不近。餘樂等
X28n0593_p0789c20║句，准此可知。
X28n0593_p0789c21║疏應身非滅，現滅易解者，應依於法，故非滅；不生難
X28n0593_p0789c22║遭，故現滅。即是其相。
X28n0593_p0789c23║疏是故如來至唱滅有益者，應云：先歎佛難值；次從
X28n0593_p0789c24║斯眾生下，正明有益。初又二：初歎難值，次釋難值。
X28n0593_p0790a01║疏滅於見、思者。此應具明五住之惑，而但云見、思者，
X28n0593_p0790a02║略耳。
X28n0593_p0790a03║疏：種善根者。具含真中二種善根，方得見於三佛也。
X28n0593_p0790a04║經云：皆實不虗者，一、三世益物不虗，二、非生現生，非
X28n0593_p0790a05║滅現滅，益物不虗，故云皆。
X28n0593_p0790a06║疏上未來文少者，以未來文少，將常住不滅四字釋
X28n0593_p0790a07║現在文，故不別出第三段上分文，則云三世益物。
X28n0593_p0790a08║釋中但釋過、現二世，未來四字則在現在，非滅現
X28n0593_p0790a09║滅段中耳。
X28n0593_p0790a10║疏云過去，文為二者，上本為二：初、出執近之情，二、廢
X28n0593_p0790a11║近顯遠。今不譬執近情。上廢近顯遠又二，如疏引。
X28n0593_p0790a12║疏：今具譬之者。上機感，又二：先機，次應。今如有良醫
X28n0593_p0790a13║下。先譬應也。
X28n0593_p0790a14║前之三種者，前一屬斷見外道，後二屬常見外道也。
X28n0593_p0790a15║若釋大經曉八術者，彼經云：復有明醫，曉八種術，善
X28n0593_p0790a16║療眾病，知諸藥從遠方來。△此譬佛應世也。法身
X28n0593_p0790a17║地起，應義同遠方而來，佛非三界之徒，所以稱容
X28n0593_p0790a18║也。○是時舊醫不知諮受，及生貢高輕慢之心。八
X28n0593_p0790a19║術者，只是先用無常等四，治於凡夫外道邪常等
X28n0593_p0790a20║四；次用常樂等四，治二乘無常等四之病耳。廣如
X28n0593_p0790a21║大經中明。
X28n0593_p0790a22║無明本有等者，此是即法性之無明損於三身，由被
X28n0593_p0790a23║損故名為不復。今還令見即無明之法性，方名復
X28n0593_p0790a24║本也。
X28n0593_p0790b01║三、明居極者，宿命、天眼、漏盡究竟之三，故云居極。
X28n0593_p0790b02║疏深知二諦者。雙遮雙照，故云深也。
X28n0593_p0790b03║疏：聰達者，歎良醫德。智慧在耳曰聰，在心曰達，喻佛
X28n0593_p0790b04║一心三智，天耳、佛眼也。
X28n0593_p0790b05║疏如明練方藥者。更助一釋。方謂佛教，藥喻諦理。識
X28n0593_p0790b06║教達理，稱為明練；應機設教，皆令悟理，如善治眾
X28n0593_p0790b07║病也。
X28n0593_p0790b08║惡復別屬者，意云惡屬底下惡，眾生不通於善，所以
X28n0593_p0790b09║專惡不得入於正因。若語十通心所，即接惡也。
X28n0593_p0790b10║為讓前後者，只是緣因居中，讓於正了，是故十信具
X28n0593_p0790b11║足三因，但名緣耳。
X28n0593_p0790b12║以正從傍者，性中三因緣了為傍，緣中正了為傍，了
X28n0593_p0790b13║中正緣為傍也。
X28n0593_p0790b14║為欲望昔等者，謂由昔聞一句法以為了因，由此之
X28n0593_p0790b15║力得至今日，此因開發名為了因也。
X28n0593_p0790b16║修性不二者，以修了性，以性發修，修無所移，性常寂
X28n0593_p0790b17║爾等（云云）。
X28n0593_p0790b18║聞眾恠說者，謂聞他說二乘不作佛，無情無佛性等，
X28n0593_p0790b19║如此說者皆不當理，故名為恠也。
X28n0593_p0790b20║法數增減等者，應一切法上論其增減，具如玄文十
X28n0593_p0790b21║妙及以境智離合不同以論增減。今文且約三因
X28n0593_p0790b22║在、性在、修顯在以論也。
X28n0593_p0790b23║與奪他釋者，與而而言之，則前三教名同體異；奪而
X28n0593_p0790b24║言之，但有其名，無二因之體也。
X28n0593_p0790c01║疏：入十善法者，仁王經意也。
X28n0593_p0790c02║疏以有事緣至應化等者，第二、譬施化所宜。上所宜
X28n0593_p0790c03║本又二：初、施化所宜，二、得益歡喜。今但譬所宜，不
X28n0593_p0790c04║譬歡喜。上所宜又二：初、非生、現生，二、非滅、現滅。今
X28n0593_p0790c05║但譬非滅、現滅，以有事緣遠至他國，即非滅、現滅。
X28n0593_p0790c06║疏：諸子！於後至現在益物，又二者，譬上第二、現在益
X28n0593_p0790c07║物。上本二：初、明機感，二、明應化。今此亦二：初、諸子！
X28n0593_p0790c08║飲毒譬，譬上機感。上本二：初應，次機。今飲毒等即
X28n0593_p0790c09║但譬上機，飲毒譬上德薄垢重。
X28n0593_p0790c10║宛轉于地者，退大輪迴，如宛轉墮在三界，名于地也。
X28n0593_p0790c11║又准譬喻品中，亦應宛轉見思、無明二地，今且宛
X28n0593_p0790c12║轉見思地也。
X28n0593_p0790c13║疏是時其父下，第二、譬上第二、應化。上又二：初、非生、
X28n0593_p0790c14║現生，二、非滅、現滅。今具譬之。今初，譬非生、現生。上
X28n0593_p0790c15║本二：初、現生，二、得益。今具譬之。諸子！飲毒下，第二、
X28n0593_p0790c16║譬現生得益，即是從如來所演經典下是也。上本
X28n0593_p0790c17║二：初、現形、聲，二、得益不虗。今此亦二：初、飲毒下，譬
X28n0593_p0790c18║形、聲，二、得益；不失心下，譬得益不虗。今初，飲毒下，
X28n0593_p0790c19║譬形、聲，二、得益，為二：初、譬上形、益；
X28n0593_p0790c20║大小二：初者、從大通佛所本結大，後退取小，以小接
X28n0593_p0790c21║之為一初，中間唯為結小緣為一初，成熟咸在法
X28n0593_p0790c22║華，故云一也。
X28n0593_p0790c23║疏云：為是人非滅唱滅者，過去唱滅也。
X28n0593_p0790c24║疏云見聞佛出，皆有喜敬者，如大集經云：首陀婆天
X28n0593_p0791a01║唱如是言：是劫當有六萬佛出。眾生聞者，心皆歡
X28n0593_p0791a02║喜。及此經明大通佛出，諸梵天王及十六王子請，
X28n0593_p0791a03║皆是喜敬事也。
X28n0593_p0791a04║經善安穩歸者，大論云：佛從安穩道來，名如來。今云
X28n0593_p0791a05║善安穩歸，歸即來也。
X28n0593_p0791a06║二通三別者，如七重二諦通於四教，五重三諦唯在
X28n0593_p0791a07║別圓，不論藏通故成通別。
X28n0593_p0791a08║疏父見子等下，二、譬聲益，為二：初、依諸經，方譬受請；
X28n0593_p0791a09║而作是言下，一、譬說法。此有勸誡：初、而作是言下，
X28n0593_p0791a10║勸門。
X28n0593_p0791a11║從人從時者，明今師判五味教，一從聲聞人漸次經
X28n0593_p0791a12║歷而得五味之名，在華嚴時全生如乳等，從時可
X28n0593_p0791a13║知。
X28n0593_p0791a14║香不可見者，非眼所得故。又定屬福，故云功德，即是
X28n0593_p0791a15║道香德風薰一切也。
X28n0593_p0791a16║疏：中觀如合者。證中時三觀具足如合也。
X28n0593_p0791a17║故舉共別者，共謂共二乘為漸，別謂不共獨在菩薩
X28n0593_p0791a18║及以佛乘即頓。速除苦惱下，二、是誡門也。
X28n0593_p0791a19║疏：其諸子至不失心下，第三、譬上得益。不虗本有三：
X28n0593_p0791a20║初、標不虗，二、釋不虗及結。今但譬不虗。
X28n0593_p0791a21║疏上現滅中有二者，今初、譬非滅現滅。上本二：初、明
X28n0593_p0791a22║本實不滅，二、明非滅唱滅。無有唱滅之由，由但在
X28n0593_p0791a23║第二唱滅利益章中。今譬先明唱滅之由，不譬第
X28n0593_p0791a24║一本實不滅。今初、從餘失心下，譬唱滅之由，即第
X28n0593_p0791b01║二章中廣釋有便起憍恣。
X28n0593_p0791b02║如付法藏者，只是四依展轉付屬，流通未來也。
X28n0593_p0791b03║或取大聲者，彼經云：以佛神力出大音聲，其聲徧滿
X28n0593_p0791b04║乃至有頂，隨其類音普告眾生，大覺世尊將欲涅
X28n0593_p0791b05║槃等。
X28n0593_p0791b06║或用神通者，亦如大經中明金棺乘空徐徐而行，於
X28n0593_p0791b07║俱尸那城出入四門遶城七迊，普示一切令增哀
X28n0593_p0791b08║慕等。
X28n0593_p0791b09║疏：明合譬者。上開譬有二：初、良醫治子譬，譬上三世
X28n0593_p0791b10║應化；二、治子實益譬，譬三世利益不虗。今具合上
X28n0593_p0791b11║二譬。今初，合三世應化。上文有三，今但合過、現。從
X28n0593_p0791b12║亦無有能下，二、合上第二、治子實益譬不虗。已上
X28n0593_p0791b13║並是依左溪科文具錄也。
X28n0593_p0791b14║疏如優婆笈多者。笈多即毱多是。付法藏傳云：佛在
X28n0593_p0791b15║舍衛給孤獨園，時有尼乾，名曰薩遮。○此毱多前
X28n0593_p0791b16║身也。○佛記之曰：我滅度後滿一百年，此人爾時
X28n0593_p0791b17║得阿羅漢，三明六通，具八解脫，慧燈獨照，廣化眾
X28n0593_p0791b18║生。及佛滅後，其反生長者家，在俗得三界出家，進
X28n0593_p0791b19║具羯磨竟，得第四果。商那和修臨涅槃時，告毱多
X28n0593_p0791b20║言：佛以正法付大迦葉，大迦葉付吾師阿難，阿難
X28n0593_p0791b21║以法付累於我。我當滅度，以法付汝，汝可精勤擁
X28n0593_p0791b22║護世眼。毱多受教，於摩[穴/友]羅國雲集眾會而為說
X28n0593_p0791b23║法。波旬念言：毱多教人出吾境界，我今當往壞其
X28n0593_p0791b24║眾意。乃雨金寶及以華瓔，又作白像七寶嚴飾，及
X28n0593_p0791c01║為女人端正奇特。舉眾觀視，無聽法心。三七日之
X28n0593_p0791c02║中，乃至無有一人得道。毱多入定觀魔，便以真珠
X28n0593_p0791c03║華瓔著其頂上。毱多觀知是魔所作，及知佛心令
X28n0593_p0791c04║其調伏，化三屍，謂人、蛇、豿而為華鬘，謂波旬曰：汝
X28n0593_p0791c05║與我鬘深成原施，今還以用相酬報。魔大歡喜舒
X28n0593_p0791c06║頸而受，至其頸上乃是死屍臰爛難近，魔盡神力
X28n0593_p0791c07║莫能去之，乃上求諸天及以梵王。梵王謂曰：十力
X28n0593_p0791c08║弟子所作神變，吾今凡陋何能解之？汝應却還求
X28n0593_p0791c09║彼尊者。方遂脫免。爾時波旬至毱多所，五體投地
X28n0593_p0791c10║白言：大德！我嬈世間不可稱數，然佛未會以惡言
X28n0593_p0791c11║輕辱於我，汝今云何於天人前而見陸毀？尊者語
X28n0593_p0791c12║言：汝大愚癡，而將聲聞用比於佛，何殊芥子以等
X28n0593_p0791c13║須彌？魔言：今我由汝故起信心作大饒益，今可為
X28n0593_p0791c14║我解是三屍。尊者答言：汝於正法更莫嬈害，當為
X28n0593_p0791c15║汝解。魔言：依教。即為解之。魔還天宮明日復下，以
X28n0593_p0791c16║大音聲普告一切：汝諸仁者！欲得富樂生人天中，
X28n0593_p0791c17║及求涅槃第一安穩，當詣毱多聽受妙法。時突羅
X28n0593_p0791c18║城男女大小，聞尊者摧伏惡魔，百千萬人皆共雲
X28n0593_p0791c19║集。優婆毱多上師子座，隨其所應說種種法，百千
X28n0593_p0791c20║眾生得須陀洹，萬千人得阿羅漢，從是已後所化
X28n0593_p0791c21║無量。
X28n0593_p0791c22║如遺教者，彼經云：汝等比丘莫壞憂惱，若我久住更
X28n0593_p0791c23║無所益應可度者，若天上人間皆悉已度，其未度
X28n0593_p0791c24║者皆亦已作得度因緣，因緣即當來成佛機也。
X28n0593_p0792a01║經云億載阿僧祇者，准此土算經，黃帝為法，數有十
X28n0593_p0792a02║等，謂億、兆、京、垓、梓、壤、溝、㵎。正載此十，各各立上、中、
X28n0593_p0792a03║下。下數十萬為億，中數百萬為億；上數萬萬為億，
X28n0593_p0792a04║下數十億為兆；中數百億為兆，上數億億為兆。餘
X28n0593_p0792a05║八例知。今經略舉十中初、後耳。
X28n0593_p0792a06║經：餘國有眾生者，橫通十方為餘國也。
X28n0593_p0792a07║疏上但寄常住不滅者，上四字在現在文後，故云寄
X28n0593_p0792a08║也。即本時他者，即本時他受用土也。
X28n0593_p0792a09║疏：天人充滿者，且寄別教位，以明今須在圓。
X28n0593_p0792a10║疏賢聖位者。具如序中。天雨四華，表四十二位真因
X28n0593_p0792a11║極果，破惑證真，故云而散。佛上及諸大眾等，名雖
X28n0593_p0792a12║借別，義必在圓。
X28n0593_p0792a13║若淨若穢者，非謂但唯在方便土，亦乃通於淨穢，故
X28n0593_p0792a14║云也。
X28n0593_p0792a15║經：我智力如是者，明智體也。慧光照無量者，顯智用
X28n0593_p0792a16║也。
X28n0593_p0792a17║經云如醫善方便者，方便語通，通三世故。今且讓為
X28n0593_p0792a18║治狂子，為現在故，對過去也。
X28n0593_p0792a19║釋分別功德品
X28n0593_p0792a20║餘二傍來者，法力在隨喜品已下，故云也。
X28n0593_p0792a21║疏四、聞法，如隨喜品者，論云：如隨喜品說，應知一切
X28n0593_p0792a22║法門。
X28n0593_p0792a23║疏：五、讀誦等者。論云：讀、誦、持、說、書、寫等，得六根清淨
X28n0593_p0792a24║故。即偏引六根經證（云云）。
X28n0593_p0792b01║疏持者，追指法師等者，論云：持者有三門示現，如法
X28n0593_p0792b02║師安樂行、勸持品等廣說。法力、應力，應知其心決
X28n0593_p0792b03║定。知水必近者，受持此經，得佛性水，成阿耨菩提
X28n0593_p0792b04║故。
X28n0593_p0792b05║說者，論云：說力者，有三種法門，神力品中示現：一者、
X28n0593_p0792b06║廣長舌，令憶念故；二者、謦欬聲者，說偈令聞聲已，
X28n0593_p0792b07║如實修行，不放逸故；三、彈指令覺悟者，修行覺悟
X28n0593_p0792b08║故。
X28n0593_p0792b09║疏苦行如藥王者，論云：行苦行力者，藥王菩薩品。
X28n0593_p0792b10║疏教化如妙音者，論云：示現教化眾生行苦者，妙音
X28n0593_p0792b11║菩薩品。
X28n0593_p0792b12║疏讙難如觀音等者，論云：示現教化眾生護眾諸難
X28n0593_p0792b13║者，觀世音陀羅尼品。
X28n0593_p0792b14║疏示功德如妙莊嚴者，論云示現功德勝力者，妙莊
X28n0593_p0792b15║嚴品示現依過去功德，彼童子有如是力故。護法，
X28n0593_p0792b16║可知。
X28n0593_p0792b17║一、證者，如經我說：是如來壽命長遠時，六百八十萬
X28n0593_p0792b18║億那由他，乃至得無生法忍。餘如疏及記。
X28n0593_p0792b19║婆娑一十六字者，俱舍疏云：見道已前，此世俗智常
X28n0593_p0792b20║有非得，名法前非得；三類智後，常有得起，更無非
X28n0593_p0792b21║得也。及入無餘最後心者，謂未來有一類異熟威
X28n0593_p0792b22║儀心，作入涅槃心。此心未起，常有非得。非得此心，
X28n0593_p0792b23║名法前非得；此心起已，必入涅槃，便同非情，故無
X28n0593_p0792b24║法後非得，無所依故。又無生智未起已前，常有非
X28n0593_p0792c01║得，名法前非得；此智起已，必定不退，故無法後非
X28n0593_p0792c02║得也。非無始來恒成熟彼，未捨必起，彼類盡故者，
X28n0593_p0792c03║此十六字為遮非想見惑難故。謂唐三藏譯婆娑
X28n0593_p0792c04║了有人頌，疏以非想見惑難三藏，言合唯有法後
X28n0593_p0792c05║非得。其難意者，非想見惑無始來無，法前非得；見
X28n0593_p0792c06║道斷已，畢竟不退，於過去見惑理應合有，唯法後
X28n0593_p0792c07║非得。何故無耶？故三藏於婆娑加一十六字，為通
X28n0593_p0792c08║此難。其十六字意者，謂非想見惑未斷已前，名為
X28n0593_p0792c09║未捨。於未捨位，必無有人起未來悲想見惑入過
X28n0593_p0792c10║去盡，以未來見惑種類無邊，起不盡故。及入見道
X28n0593_p0792c11║斷見惑時，於未來悲想見惑即有，法前非得。故過
X28n0593_p0792c12║去悲想見惑約種類說，不可唯有法後非得也。
X28n0593_p0792c13║疏若智若斷者，出大品經，如前釋。瓔珞經云：初地菩
X28n0593_p0792c14║薩入無生中道第一義諦觀，乃得無生忍也。
X28n0593_p0792c15║地前至初地成別者，謂外凡聞經入內凡，內凡聞經
X28n0593_p0792c16║入初地，為無生忍故，當別義也。
X28n0593_p0792c17║許屬別接者，此且與而言之，故云許也。
X28n0593_p0792c18║況復無文至上下者，一等分於上下，何不依仁王經
X28n0593_p0792c19║一位分為三品耶？
X28n0593_p0792c20║只是外凡作初地者，應云外凡聞經作內凡，內凡聞
X28n0593_p0792c21║經作初地耳。
X28n0593_p0792c22║不殺盜者，專不殺等。但是人天因，不可與十信同矣。
X28n0593_p0792c23║不可將判住行向者，圓住已上皆斷別惑，故不可以
X28n0593_p0792c24║十信判住上等位。別地前三十心又無斷惑之義，
X28n0593_p0793a01║別住前十信又未斷，故不可也。
X28n0593_p0793a02║語因而失果者，但云損生，不云增道，故失果也。
X28n0593_p0793a03║疏約法身論生者，皆以法身一番增、損為一生。
X28n0593_p0793a04║得一生實相者，得入住故也。
X28n0593_p0793a05║扶律明一乘常住者，彼正是扶今經中常住也。
X28n0593_p0793a06║起平等見者，依今經起觀，常照一切教法，若大若小，
X28n0593_p0793a07║無非平等法界，為觀境也。
X28n0593_p0793a08║而常分別諸佛化儀者，於平等見中，而復常了諸佛
X28n0593_p0793a09║化儀，一一無非先頓後漸，會漸歸頓等。
X28n0593_p0793a10║前分別門者，意云：從佛說是諸菩薩前名授記段，從
X28n0593_p0793a11║此下名領解段。何者？若約聞說得益酬思義邊，應
X28n0593_p0793a12║在授記段接，故為授記段內第三文。若從所表義
X28n0593_p0793a13║邊則屬領解，既涉二途故云亦是。
X28n0593_p0793a14║薄修行願者，明諸聲聞三周及聞本門已，亦修淨土
X28n0593_p0793a15║之行，故云薄也。
X28n0593_p0793a16║別立品目者，始從無生忍乃至八世界諸位不同，故
X28n0593_p0793a17║以次第及番番等而以喻之，故云分別功德品也。
X28n0593_p0793a18║疏初二行頌時眾得解者，此是諷頌之偈，非重頌於
X28n0593_p0793a19║上文，但是通述領解耳。次九行亦是頌上分別耳。
X28n0593_p0793a20║後八行亦爾。
X28n0593_p0793a21║經昔所未曾聞者，只今迹門亦未曾聞，何況已前也。
X28n0593_p0793a22║無領記後猶屬正者者，意云若准迹門，三周正說及
X28n0593_p0793a23║授記已前所有聞經，無不皆屬流通故也。今品亦
X28n0593_p0793a24║爾，所以彌勒領解偈後盡屬流通也。
X28n0593_p0793b01║疏：因功得微密者，隨喜但在內解，互用未彰於外，故
X28n0593_p0793b02║云微密也。
X28n0593_p0793b03║疏：復須外護者。嚴王為二子為外護，普賢專自為外
X28n0593_p0793b04║護，三、七日行法華三昧人也。
X28n0593_p0793b05║疏一念信解者，謂信即實而權，即權而實，即非權非
X28n0593_p0793b06║實。又信內心、外色，若依，若正，心、佛、眾生，皆無差別，
X28n0593_p0793b07║無非法界。故名一念信解也。
X28n0593_p0793b08║疏又信佛法等者，初是俗諦；不得下，真諦；而見一切
X28n0593_p0793b09║法下，中諦；即一下，融通。疏亦是行於非道下，亦先
X28n0593_p0793b10║明三諦；次無所有下，結意融通。
X28n0593_p0793b11║言行於非道通達佛道者，謂觀九界令趣佛法界也。
X28n0593_p0793b12║行於佛道通達一切道者，只於佛界通達一切界，佛
X28n0593_p0793b13║外無法，故達即妙用也。
X28n0593_p0793b14║疏不得佛道等者，法界無名故。
X28n0593_p0793b15║疏：凡有所對，悉亦如是者。大體只令達今不異昔，昔
X28n0593_p0793b16║不異今，權不異實，實不異權。何以故？不出一念故。
X28n0593_p0793b17║實位彌下者，以易得故爾。以第七信鐵輪正位。
X28n0593_p0793b18║此中則局者，知遠本故，顯實理故，故得為能狹之本。
X28n0593_p0793b19║中證不殊者，明別教竪論般若，向後方修，登地乃證，
X28n0593_p0793b20║已同圓故，非所狹之限，故今除耳。
X28n0593_p0793b21║具在玄文等者，玄文云：若實過釋迦壽者，即過釋迦
X28n0593_p0793b22║塵點為喻。若實成者，即以四百、三百、二百、一百塵
X28n0593_p0793b23║點為喻。廣說如彼說。
X28n0593_p0793b24║直謂始終一揆者，謂因果無二，故云一揆也。經解其
X28n0593_p0793c01║言趣者，言謂言教，趣謂三身三諦之理也。
X28n0593_p0793c02║疏今品具之者。經文既互解其趣，即是善其方言；若
X28n0593_p0793c03║通，即能敷說，故云具之。
X28n0593_p0793c04║縱有氣分者，別人至迴向時，方有中觀氣分，故云不
X28n0593_p0793c05║順中理也。
X28n0593_p0793c06║方便觀成者，別人空假二觀為入中方便，至迴向時
X28n0593_p0793c07║二觀方成也。
X28n0593_p0793c08║後心能見帝網之土者，別人迴向後心中觀成時，方
X28n0593_p0793c09║能見耳。
X28n0593_p0793c10║是則一心一切心等者。具足應云：於一心中見一切
X28n0593_p0793c11║土，一切土中見一切心，全心是土，全土是心，心土
X28n0593_p0793c12║不二，心土宛然。又於一身中見一切心，於一切心
X28n0593_p0793c13║見一切身，身全是心，心全是身，身心不二，身心宛
X28n0593_p0793c14║然，常空、假、中。又一心即法界，一土即寂光，由得理
X28n0593_p0793c15║諦，故能互具。
X28n0593_p0793c16║十方諸佛身中現者，此屬於自，徧見屬他，即是自身
X28n0593_p0793c17║佛現故也。
X28n0593_p0793c18║不了此境自尚成他者，若稱今所立不思議始終唯
X28n0593_p0793c19║一佛法界，以違真如故，只成六道之心，故成他也。
X28n0593_p0793c20║復了宗旨者，今文以圓融三諦為所觀境，一乘妙觀
X28n0593_p0793c21║觀於久成，身土不二為宗也。
X28n0593_p0793c22║眾別兩行者，謂四重十三篇也。眾行從三十下，在是
X28n0593_p0793c23║眾行法也。前云下篇三品者，是五篇中三十波逸
X28n0593_p0793c24║提下三篇耳。
X28n0593_p0794a01║尚事理雙美者，十種戒中，前四屬事，後六屬理也。
X28n0593_p0794a02║但此土器劣者，如梵網經本有六十品，什公盡將來
X28n0593_p0794a03║此土，大乘機劣，將置舫上，舫漸重欲沒，上除即輕，
X28n0593_p0794a04║唯誦得心地一品而已。
X28n0593_p0794a05║開遮輕重者，如十重四不同。若大乘妄犯濟物，一向
X28n0593_p0794a06║則開。又如大開壞生等，於小則遮。兩舌讚毀，小輕
X28n0593_p0794a07║大重。
X28n0593_p0794a08║緣體者，小乘受戒，須具十六緣，方得受戒。如年滿二
X28n0593_p0794a09║十，結界如法等。大乘只以有心者為緣體者，小乘
X28n0593_p0794a10║以非色非心為戒體，大乘以心為戒體。心無盡故，
X28n0593_p0794a11║戒亦無盡。
X28n0593_p0794a12║制緣者，小乘因事漸制，初如須提那子等，大乘護心
X28n0593_p0794a13║頓制也。
X28n0593_p0794a14║捨義有無者，小乘行許七遍，大乘唯有受法無捨法
X28n0593_p0794a15║也。
X28n0593_p0794a16║坐次分者，在大乘小乘各有坐次，如在大布薩坐依
X28n0593_p0794a17║菩薩律儀，在小依小法事等，及開小憂小等。
X28n0593_p0794a18║懺法天隔者，小乘犯四重，但許孚悔，罪仍彰果。小懺
X28n0593_p0794a19║五篇不等，大乘許悔重，見光見華，罪便得滅。又大
X28n0593_p0794a20║乘四十八輕，對首一同。
X28n0593_p0794a21║七眾同否者，如大師菩薩戒疏，每一條皆云：大小乘
X28n0593_p0794a22║俱制，七眾同犯。亦有不共制，有不同犯等（云云）。
X28n0593_p0794a23║而迷觀道者，意云執小教人，而迷大乘觀道也。
X28n0593_p0794a24║次以位行驗者，為是實得？為是上慢等？
X28n0593_p0794b01║鳥鼠者，出百喻緣經，即蝙蝠是。謂鼠又能飛空，言鳥
X28n0593_p0794b02║復能潛穴。彼譬毀禁之者，身挂方外之服如道，心
X28n0593_p0794b03║遊四趣之穴如俗，道俗俱非類如鳥鼠。今借比丘
X28n0593_p0794b04║稱大乘者趣無歸，執小教者暗於大小觀相。
X28n0593_p0794b05║疏都是十信位前者。此依今經現文以判。若據對三
X28n0593_p0794b06║慧，則五品兼於十信，以諸文中五品對聞，慧屬外
X28n0593_p0794b07║凡。今應存於進、退兩釋。
X28n0593_p0794b08║經多羅樹者，聲論云：梵音多羅馥力。多羅此云重，馥
X28n0593_p0794b09║力此云樹。樹高七尺，葉似芭蕉。正法華中亦云七
X28n0593_p0794b10║多羅樹，皆云四十九尺。此聲論古人相傳云高七
X28n0593_p0794b11║仞，其實高者七八丈，形似椶櫚，華如黃米，子大如
X28n0593_p0794b12║針，人取食之。應依論文有據為勝。
X28n0593_p0794b13║經云：須曼者，具存梵音，名蘇末那，此云善稱意華。
X28n0593_p0794b14║經云：瞻蔔者，具存梵音，名瞻博迦，此云黃華。西域多
X28n0593_p0794b15║林，華小而香。
X28n0593_p0794b16║龍䑛者，因龍舐而得華，故名龍舐。在香山無熱池側。
X28n0593_p0794b17║經云：薰油者，薰謂香草。然彼土多取諸雜香華及諸
X28n0593_p0794b18║香草，和苣藤為油，名為薰油。苣藤為麻也。
X28n0593_p0794b19║
X28n0593_p0794b20║法華天台文句輔正記卷第九