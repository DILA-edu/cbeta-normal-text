X29n0594_p0017c10║
X29n0594_p0017c11║
X29n0594_p0017c12║天台法華疏義纘卷第二
X29n0594_p0017c13║
X29n0594_p0017c14║東春沙門　智度　述
X29n0594_p0017c15║【疏】算數目連者，梵云沒特伽羅，舊云目犍連，訛也。此
X29n0594_p0017c16║云善算。有趙達算得甘餚，達取箸算曰：鄉東壁下有
X29n0594_p0017c17║酒壺，西壁底瓫中有鹿脚，何以辭之？主人曰：吾知善
X29n0594_p0017c18║算，故試子術耳。
X29n0594_p0017c19║【疏】舍利弗才明等者，西域記云：舍利弗以才明見貴，
X29n0594_p0017c20║尊者以精鑒延譽，才智相比，動止必俱，結要始終，契
X29n0594_p0017c21║同去就，相與厭俗，共求捨家，遂師珊闍耶。
X29n0594_p0017c22║【疏】佛常上忉利宮。西域記云：佛昇三十三天，為母說
X29n0594_p0017c23║法。後勝君王聞出愛王刻檀像，佛乃造紫摩金像。
X29n0594_p0017c24║【疏】調達引者，大論釋：教王殺父而為新王，我當害佛
X29n0594_p0018a01║為新佛。為誘王故，化為小兒，坐王膝上，因以唾飴口
X29n0594_p0018a02║中，從佛索眾，佛不與之。因茲結恨，別搆五法。婆娑云：
X29n0594_p0018a03║一、糞掃衣，二、常乞食，三、一坐食，四、常露坐，五、不受鹽
X29n0594_p0018a04║及五味。因佛集僧，別行法。舍羅云：誰忍此五事者？是
X29n0594_p0018a05║毗尼有五百新學，無智投籌，將住界外伽耶，共作羯
X29n0594_p0018a06║磨。身子、目連往到其所，彼命：善來！告舍利弗：將眾說
X29n0594_p0018a07║法，我今背病。便右脇臥。目連現通，身子說法，將五百
X29n0594_p0018a08║從座起去。臥起失眾，而生嗔恨。
X29n0594_p0018a09║【疏】帝釋與脩羅戰者，長阿含：帝釋與脩羅戰勝，更造
X29n0594_p0018a10║一堂為最勝。東西百由旬，南北六十由旬，堂有百間，
X29n0594_p0018a11║間有七支露臺，一一臺上有七玉女，有使人，皆帝釋
X29n0594_p0018a12║優給衣食莊嚴之具。千世界中，此堂無比，故名最勝。
X29n0594_p0018a13║【疏】如來梵聲深遠者，彼明報佛身相好，梵天不見其
X29n0594_p0018a14║頂，目連不窮其聲。佛在靈山，目連自念：欲知佛聲所
X29n0594_p0018a15║至遠近。即從座起，住須彌頂，乃至西方九十恒沙佛
X29n0594_p0018a16║土光明幡世界，佛號光明王，至彼故聞，猶如對面。彼
X29n0594_p0018a17║佛身長四十里，乃至目連於彼佛鉢緣上經行，故彼
X29n0594_p0018a18║驚恠。佛令現通，踊身虗空，乃至彼諸菩薩歎未曾有。
X29n0594_p0018a19║彼佛告言：卿大悞也！假使過恒沙劫行，莫知釋尊聲
X29n0594_p0018a20║之遠近，投心悔過，歸依釋尊，叉手說偈：唯願天人尊，
X29n0594_p0018a21║冀垂力愍念，願顯其國土！身子聞之，阿難白佛：佛光
X29n0594_p0018a22║遠照，到已懺悔。
X29n0594_p0018a23║【疏】佛求侍者者。大論云：佛求侍者，心在阿難，如日照
X29n0594_p0018a24║西壁，目連觀知（云云）。
X29n0594_p0018b01║【疏】十四、變化者，初禪初禪化，初禪欲界化，二禪三，三
X29n0594_p0018b02║禪四，四禪五，皆能自地及下地化，不能於上地化也。
X29n0594_p0018b03║例初禪作（云云）。
X29n0594_p0018b04║【疏】依觀練熏修十一切者，觀禪有四：一、九想；二、背捨；
X29n0594_p0018b05║三、勝處；四、十一切處。練禪者，九次第定。熏禪者，無漏
X29n0594_p0018b06║狹熏，即奮迅三昧。修禪者，即超越三昧。十一切者，青、
X29n0594_p0018b07║黃、赤、白、地、水、火、風、空、識。已上廣如法界次第及止觀
X29n0594_p0018b08║（云云）。
X29n0594_p0018b09║【疏】迦旃延者，昔佛在時，有王名婆賴拏，端正殊特，國
X29n0594_p0018b10║中無比，乃問群臣：國人類有端正如我者不？群臣報
X29n0594_p0018b11║王：有佛弟子，號迦旃延，端正第一。王聞屈請，一申供
X29n0594_p0018b12║養。供養已，王與旃延各坐一輦，遊出城外。諸道俗唯
X29n0594_p0018b13║看迦旃延，不看王面，即迴駕問旃延言：弟子前生修
X29n0594_p0018b14║何福業，今得為王？端正不及尊者，願說其事。旃延入
X29n0594_p0018b15║定，觀見所由，便白王言：勿羞耻！過去有一乞人，向僧
X29n0594_p0018b16║伽藍巡乞，有一比丘見已，令掃僧地。乞人依命，除糞
X29n0594_p0018b17║既了，與一錢。爾時比丘，則我身是；爾時乞兒，則王身
X29n0594_p0018b18║是。因掃地得端正，報取比丘，語得為王：我內持戒，得
X29n0594_p0018b19║羅漢果。王聞是已，捨國付弟，出家修道。
X29n0594_p0018b20║【疏】約教釋者，皆云破斷、常。如止觀第十云：若於觀支
X29n0594_p0018b21║之中，忽發空、有等解，強於問難，破他成己，即是三藏
X29n0594_p0018b22║破見惑斷、常。若於觀支起空、幻、化、有等之解，明利邪
X29n0594_p0018b23║心取著，即通教見。若於觀支分別，或言法性如井中，
X29n0594_p0018b24║七寶如水、酒、酪、瓶，瓶喻其而無水，酒、酪喻而有水，酒、
X29n0594_p0018c01║酪四微喻中道，前空、次假、後中者，別教見。若於觀支
X29n0594_p0018c02║無明即變為明，明具一切法，若有、若無、亦有亦無、非
X29n0594_p0018c03║有非無四句融，即破他成己，即圓教見。皆當教智照，
X29n0594_p0018c04║令成正觀，斷惑證真，故云皆破。別教十住，用藏、通教
X29n0594_p0018c05║破外道斷、常。次十行出假，破前兩教空、有、斷、常。次十
X29n0594_p0018c06║向修中，伏出假、空、斷、常。至初地證中時，破三斷、常，即
X29n0594_p0018c07║無前、後。圓人初心，即圓伏、圓破（云云）。
X29n0594_p0018c08║【疏】阿㝹樓䭾中，金輪相繼等者，有人引佛譜云：始從
X29n0594_p0018c09║民主，迄至善思，父子相繼，三十二王。自爾之後，有十
X29n0594_p0018c10║族轉輪：第一伽㝹，乃至懿摩，總有八萬四千二百一
X29n0594_p0018c11║十王，並是十族兄弟支胤，聖賢遞興。懿摩之子，名烏
X29n0594_p0018c12║頭羅；烏頭羅有子，名䟦婆羅；䟦婆羅有子，名尼休羅；
X29n0594_p0018c13║尼休羅即生師子頰；師子頰有子，名淨飯。今疏從懿
X29n0594_p0018c14║摩至淨飯四世鐵輪者，即飯所承從懿摩下四世也。
X29n0594_p0018c15║文中云莊嚴即烏頭者，恐悞，應云烏頭羅。又除淨飯，
X29n0594_p0018c16║即成四世鐵輪也。若取淨飯，並前烏頭，即剩二人。
X29n0594_p0018c17║【疏】仁賢劫初當寶如來者，有云只是賢劫，即是二十
X29n0594_p0018c18║住劫之初，名賢劫當寶佛，即拘留孫也。今謂劫初無
X29n0594_p0018c19║病，劫末多病，不感佛興，至第六住劫，人壽六萬歲時，
X29n0594_p0018c20║拘留孫佛出世，不應劫初定有佛出也。民主是劫初
X29n0594_p0018c21║立，人壽八萬歲時，瞿曇識神同時，即不得言與寶佛
X29n0594_p0018c22║同時也。
X29n0594_p0018c23║【疏】眼食者，增一云：佛在給孤獨，為多人說法。那律獨
X29n0594_p0018c24║眠睡，佛以偈呵之：云何為睡？螺螄蜯蛤類。問曰：汝畏
X29n0594_p0019a01║王賊而出家耶？答曰：不也。厭生老病死，故求出家。佛
X29n0594_p0019a02║言：既信心堅固而出家者，佛躬說法而眠睡耶？即起
X29n0594_p0019a03║白佛：自今已後，形融體爛，終不於佛前眠睡。因茲達
X29n0594_p0019a04║曉不眠睡，眼根便失。佛言：眼以眠為食，乃至意以法
X29n0594_p0019a05║為食，涅槃以不放逸為食，勸令寢息。那律云：不聽違
X29n0594_p0019a06║願。所以佛令修於天眼，發得半頭也。夫眼是報法，既
X29n0594_p0019a07║未得禪，但可調停而已。若無禪不睡，必是鬼也。
X29n0594_p0019a08║【疏】佛眼云云者，大論云：五眼修證之相。若至今經，皆
X29n0594_p0019a09║得五眼，故注云云。
X29n0594_p0019a10║【疏】禱房星者，此方宿二十八：西方七，奎、婁、胃、昴、畢、觜、
X29n0594_p0019a11║參；南方七，井、鬼、柳、星、張、翼、軫；東方七，角、亢、弖、房、心、尾、
X29n0594_p0019a12║箕；北方七，斗、牛、女、虗、危、室、壁。若西方經云：從昂至柳，
X29n0594_p0019a13║乃至從虗至胃，如是遞遷，一方各七。應是地異，故星
X29n0594_p0019a14║移三座也。
X29n0594_p0019a15║【疏】與佛同宿下云云者，令辯別、圓，次、不次耳。別人初
X29n0594_p0019a16║空與化佛同宿，次假與報佛同宿，後中與法佛同宿。
X29n0594_p0019a17║所以然者，空斷見思，三十四心佛齊；假斷塵沙，與報
X29n0594_p0019a18║佛齊，即他受用；中斷無明，與諸佛齊，所契是法身，能
X29n0594_p0019a19║契根本智是受用，合為法身。若圓人一心三智，俱空
X29n0594_p0019a20║是自受用，俱假是他受用及化身，俱中即法身也。
X29n0594_p0019a21║【疏】分別十法界根塵者，別教望果修因，十住即空斷
X29n0594_p0019a22║六界，十行斷兩教，二乘及藏、通入空菩薩即八法界
X29n0594_p0019a23║半，十向修中伏出假菩薩登地證一法界，佛斷九界
X29n0594_p0019a24║也。
X29n0594_p0019b01║【疏】後比丘為說法者，佛化為老師，與其同房，示不知
X29n0594_p0019b02║房門處，問劫賓那：門在何處？答：在南邊。老師示向北
X29n0594_p0019b03║邊，逐壁倒地。劫賓那言：門在南，何故向北？便說偈云：
X29n0594_p0019b04║身觸繫時運，心解長受苦。身心既無主，
X29n0594_p0019b05║是非知是誰？
X29n0594_p0019b06║言下，得果。
X29n0594_p0019b07║【疏】憍梵緣，此翻牛呞（詩音）者。佛一夏受阿耆至馬麥者，
X29n0594_p0019b08║大論第九：問曰：佛若神力無量威德，何故受九種罪
X29n0594_p0019b09║報耶？一者、梵志女孫陀利謗，五百羅漢亦被謗；二者、
X29n0594_p0019b10║旃遮婆羅門女，繫大杵作腹謗佛；三者、提婆達推山
X29n0594_p0019b11║壓佛，傷足小指；四者、迸木㓨脚；五者、毗樓璃王興兵
X29n0594_p0019b12║殺諸釋子，佛時頭痛；六、阿耆達多婆羅門請而食馬
X29n0594_p0019b13║麥；七、冷風動故脊痛；八、六年苦行；九者、入婆羅聚落
X29n0594_p0019b14║乞食不得，空鉢而還。又冬至前後八夜，寒風索三衣
X29n0594_p0019b15║禦寒。如是等世界小事，佛皆受之。答：佛在人中生，受
X29n0594_p0019b16║人身不可思議，豈受罪報為寒風之所困耶？又二種
X29n0594_p0019b17║身：一、法性身，二、父母生身。法性身滿十方虗空，不受
X29n0594_p0019b18║罪報，受罪報是生身。佛如人中法，故受罪無咎。
X29n0594_p0019b19║【疏】離，越翻。星宿者，此南方七宿中，第四宿名星也。或
X29n0594_p0019b20║室宿者、假和合、常作聲，此三共是一緣。言室宿者，從
X29n0594_p0019b21║空亭得名。於空亭中，初見小鬼擔屍前至，大鬼來奪，
X29n0594_p0019b22║爭既不允，少鬼指人為證，乃自思惟：二鬼之力，俱能
X29n0594_p0019b23║殺人，依理枉理，俱不免害，寧以實答？小鬼將來，大鬼
X29n0594_p0019b24║便嗔，拔其手足，小鬼取屍補之，眼見自身為他食盡，
X29n0594_p0019c01║名假和合。見人即問，故云常作聲。
X29n0594_p0019c02║【記】云畢陵如止觀者，佛問河神：汝見畢陵合掌懺未？
X29n0594_p0019c03║白佛言：具見。佛言：懺竟無慢。有此言者，五百世為婆
X29n0594_p0019c04║羅，性多慢故。
X29n0594_p0019c05║【疏】拘絺羅，此翻大。膝者，膝骨麤，因以為名。是舍利弗
X29n0594_p0019c06║舅，聞外生被佛化得果，怨佛故，語佛言：我與瞿曇論
X29n0594_p0019c07║義，我勝還我，汝勝還汝。即立宗云：我不受一切法，答
X29n0594_p0019c08║佛難我，我皆不受。佛言：汝已墮負，汝今現來欲取身
X29n0594_p0019c09║子，見此為自受？為不自受？若受，宗言一切不受，是故
X29n0594_p0019c10║違宗；若不受，汝不合來取身子，若取，無得勝我。又違
X29n0594_p0019c11║他順己為宗，汝自不受，何得為宗？即有兩俱不成過。
X29n0594_p0019c12║若言我宗自許，何成俱過？即有自語相違過。
X29n0594_p0019c13║【疏】難陀者，有云：牧牛人，波斯匿王聽往佛所聽法，即
X29n0594_p0019c14║念言：我是下人，不用餘事。佛王宮生，應不解牧牛法，
X29n0594_p0019c15║我當問之。若解，即是一切知人；不解，即是多和博學
X29n0594_p0019c16║人耳。智論第二云：一、牧牛須知毛色，不令錯入他群，
X29n0594_p0019c17║喻汝須知邪正，勿入外道。二、知匏刷，勿令蟲土著身，
X29n0594_p0019c18║喻汝須常懺悔，除諸煩惱。三、知肥瘦，瘦者剩與草豆，
X29n0594_p0019c19║肥者少著，喻汝須知福慧雙行。四、知覆瘡痍，勿令蟲
X29n0594_p0019c20║匝，喻汝須護六根門，勿令外損。五、知道路，勿令落坈
X29n0594_p0019c21║塹，喻汝須行三乘正路，勿行九十五種外邪道。六、度
X29n0594_p0019c22║水知淺深，勿令失濟，喻汝依三寶度於彼岸。七、知牛
X29n0594_p0019c23║不安，安置好所，喻汝須遠離惡友，近善知識。八、知所
X29n0594_p0019c24║在見有蟲狼，喻汝須除其三毒。九、知放烟熏蚊虻，喻
X29n0594_p0020a01║汝發菩提心，熏邪見虻。十、知搆乳犢子少多取、大小
X29n0594_p0020a02║取，喻汝須知檀越貧富，富勸彼施，貧少受。十一、知牛
X29n0594_p0020a03║主遍護諸牛，不令毀失，喻汝常摟六識心王，勿令放
X29n0594_p0020a04║逸。聞佛說此，便悟道果。與止觀引稍別。佛說偈云：
X29n0594_p0020a05║牧牛無放逸，其主獲其福。六牛經六年。
X29n0594_p0020a06║展轉六十牛，比丘戒成就，於禪門自在。
X29n0594_p0020a07║六根而寂靜，六年成六通，聞皆得道果。
X29n0594_p0020a08║【疏】孫陀至天堂者，佛喚還已，都將出城，令執衣角，至
X29n0594_p0020a09║香醉山菓樹下，見雌獼猴被火燒竟，而無一目。問：汝
X29n0594_p0020a10║見天堂未？令上三十三天事交合園，見諸采女種種
X29n0594_p0020a11║音聲。有一處，有天女無夫，問佛。佛令問天女，女言：佛
X29n0594_p0020a12║弟難陀，持戒生此，當為我夫。佛問云：天女何知孫陀
X29n0594_p0020a13║利？答：天女比孫陀利，如孫陀比瞎獼猴。以言持戒，有
X29n0594_p0020a14║如是利。乃至問：見地獄未？答云：未。佛引至地獄，見一
X29n0594_p0020a15║地獄卒守空地獄。問之，答云：佛弟難陀，為生天故持
X29n0594_p0020a16║戒，暫在天上，後來此受苦。聞已，愁憂不樂，白佛。佛為
X29n0594_p0020a17║廣說胎相，發心得羅漢果（云云）。
X29n0594_p0020a18║【疏】阿難中云覇其宗社者，禮律威儀曰：帝者得其華
X29n0594_p0020a19║英，王者得其根椀，覇者得其枝葉。故帝道不行不能
X29n0594_p0020a20║王，王道不行不能覇，覇道不行不得守其身。宗社者，
X29n0594_p0020a21║宗廟。宗，尊也；廟，皃也。尊皃所居，社謂后土。土者，吐也，
X29n0594_p0020a22║土之所生，如口吐物，即地神也。土地廣博，不可盡敬，
X29n0594_p0020a23║故封之為社也。稷，謂五糓總名，即五糓神也。是故天
X29n0594_p0020a24║子所居，左宗廟，右社稷。
X29n0594_p0020b01║【疏】羅睺羅者，什公云：脩羅蝕月時生，故以為名。
X29n0594_p0020b02║疏勑四大羅漢等者，記引寶雲經第七。佛記十六羅
X29n0594_p0020b03║漢者，未檢。經有云：一、賓度羅䟦隨闍，二、迦諸迦伐蹉，
X29n0594_p0020b04║三、迦䟦梨，四、名蘇頻陀，五、諾矩羅，六、䟦羅，七、迦理迦，
X29n0594_p0020b05║八、伐闍羅弗多，九、戎博迦，十、半託迦，十一、羅怙羅，十
X29n0594_p0020b06║二、那伽群，十三、因揭羅，十四、伐婆斯，十五、阿氏多，十
X29n0594_p0020b07║六、住茶。半託迦，南州人。壽十歲時，佛法暫滅；增百歲，
X29n0594_p0020b08║十六後出；增六萬歲，正法流行；至七萬歲時，正法永
X29n0594_p0020b09║滅，即造塔供養；至八萬歲時，獨覺滅，慈氏方興。自爾
X29n0594_p0020b10║已前，法住於世，並是十六羅漢所持力也。
X29n0594_p0020b11║【疏】佛言：汝為人說五陰未至十八界未者，俱舍頌云：
X29n0594_p0020b12║聚生門種族，是蘊處界義。
X29n0594_p0020b13║論曰：諸有為法和合聚義是蘊義，十二處是生門義，
X29n0594_p0020b14║十八界是種族義（云云）。言薀義者，梵云塞健陀，唐翻
X29n0594_p0020b15║為蘊。舊言隱覆覆義，此翻不正，與梵語違。梵本應云
X29n0594_p0020b16║鉢羅婆陀，或云淡聚，名淡隱。釋云：不然。醫方明云淡
X29n0594_p0020b17║飲，非淡隱也。或翻為眾，亦不然。若眾，應云僧伽。或云
X29n0594_p0020b18║聚，亦不然。若聚，梵云曷羅陀。言處者，梵云阿野怛那，
X29n0594_p0020b19║此云處。舊云入，不應理。若言入者，應云鉢羅吠奢。言
X29n0594_p0020b20║界者，梵云陀都，唐翻為界者，有譯為持，恐非理。論釋
X29n0594_p0020b21║義：處舊名入，非理。入是滅義，而不得生義。今十二處
X29n0594_p0020b22║作心心處所生長之處，亦作滅沒之處，故通兩義（云
X29n0594_p0020b23║云）。言種族義者，如雄黃等展轉相望體類不同，故名
X29n0594_p0020b24║種族。如眼等展轉相望體類不同。解曰：雄黃是雌黃，
X29n0594_p0020c01║種類不同，自類差別與界義等。如是眼等展轉至體
X29n0594_p0020c02║類等者，如眼雖有五趣四生，皆是眼等族，總為眼界。
X29n0594_p0020c03║問：俱舍、正理何別？答：俱舍族是能生義，如張父生子
X29n0594_p0020c04║是張族。正理族是類義，如張性雖多，舉族收皆是張
X29n0594_p0020c05║類。五趣四生多眼一族亦爾，故有別也。頌
X29n0594_p0020c06║愚根樂三故，說薀處界三。
X29n0594_p0020c07║論曰：所化有情有三品故，世尊為說蘊等三門。論：傳
X29n0594_p0020c08║說至愚色心者，以意難知，故云傳說。正理云：善逝意
X29n0594_p0020c09║趣雖極離知，據理推尋，似應如是。一、為愚心所說，蘊
X29n0594_p0020c10║一色四，心所收之。論云：或愚心所，總執為我也。二、或
X29n0594_p0020c11║唯愚色者，疏云：為愚色說處，十全一少分是色，一全
X29n0594_p0020c12║一少分心所故。三、為愚色心說十八界，十全一少分
X29n0594_p0020c13║是色，七全心一少分是心所故。解曰：愚謂迷境，即身
X29n0594_p0020c14║等見；根是根機，信等為體；樂是樂欲，以欲為性，或云
X29n0594_p0020c15║勝解。論：根者亦三，謂利、中、鈍。為利說蘊，蘊略說故；為
X29n0594_p0020c16║中說處，處非廣、略故；為鈍說界，界門廣故。又眾生根
X29n0594_p0020c17║性有二：一、解遲疾，分三根別；二、記難易，分三根別。各
X29n0594_p0020c18║利者略，鈍者廣等（云云）。論：樂亦三，謂樂略、中、廣，故對
X29n0594_p0020c19║蘊、處、界三（云云）。
X29n0594_p0020c20║【疏】羅睺中，十種覆障者，文分四悉，記中通釋。今觀此
X29n0594_p0020c21║文，從初塞鼠穴至謗由有子來，有五覆，屬世界義；從
X29n0594_p0020c22║祖王下，為人說法，二覆障，是生善為人義；從既已得
X29n0594_p0020c23║道至三界生盡，一覆障，是對治義；從三界生盡，願不
X29n0594_p0020c24║能牽下，二覆障，是第一義。
X29n0594_p0021a01║【疏】八種障涅槃者，前七障有餘，第八障無餘，具二涅
X29n0594_p0021a02║槃也。一種障生死者，應云及無餘也。非障生死及涅
X29n0594_p0021a03║槃者，不從障生死及有餘得名，從障無餘得名，亦兼
X29n0594_p0021a04║障生死也。
X29n0594_p0021a05║【疏】觀行知識者，大品云：佛、菩薩、羅漢是善知識，六波
X29n0594_p0021a06║羅蜜、三十七品是善知識，法性、實際是善知識。解云：
X29n0594_p0021a07║佛、菩薩等威光覆育，即外護；六度道品是入道之門，
X29n0594_p0021a08║即同行也；法性、實際即是諦理；諸佛所師，境能發智，
X29n0594_p0021a09║即教授也。又各為三：如佛威神覆護，即外護；諸佛聖
X29n0594_p0021a10║人亦脫瓔珞，著蔽垢衣，執除糞器，和光利物，豈非同
X29n0594_p0021a11║行？諸佛菩薩一音演法，開發化導，令得解脫，即是教
X29n0594_p0021a12║授。此人具三義，亦名僧寶也。六度道品亦具三義：助
X29n0594_p0021a13║道名護助，助發正道，即外護義；如定為助，以慧為正，
X29n0594_p0021a14║正助合故，即是同行；依此正助，不失規矩，通入三解
X29n0594_p0021a15║脫門，即是教授。此法門三義，亦名法寶也。法性亦三
X29n0594_p0021a16║義者：境是所師，冥熏密益，即外護義；境智相應，即是
X29n0594_p0021a17║同行義；未見理時如盲，諦理顯時如日，智用無僻，即
X29n0594_p0021a18║教授也。此理三義，亦名佛寶。
X29n0594_p0021a19║【疏】或言聞名為知，見形為識等者，知其內，識其外形，
X29n0594_p0021a20║故名知識。又遠者多知而不識，近者多識而不知。又
X29n0594_p0021a21║知者遠知有德而不識形，愚者近識其形而不知有
X29n0594_p0021a22║德。此各有所偏。今文知者遠近皆知皆識，故云知識；
X29n0594_p0021a23║愚者遠近皆不知不識也。又見形為知，見心為識，約
X29n0594_p0021a24║外名見形，約內名見心。陳如具歷五時，所證無生理
X29n0594_p0021b01║等，皆即名見心。餘弟子準知。
X29n0594_p0021b02║【疏】十八學人、九無學者，準對法論第十三云：說果差
X29n0594_p0021b03║別二十七，謂隨信行、隨法行、見至、身證、預流向果、一
X29n0594_p0021b04║來向果、不還向果、阿羅漢向、極七、反有、家家、一間、中
X29n0594_p0021b05║般、生般、有行、無行、上流等十八也。成論有信解現般，
X29n0594_p0021b06║此論則無；此有極七，有家家一間，成論則無（云云）。對
X29n0594_p0021b07║法自釋云：信行者，謂資糧已具，性是鈍根，隨信他教，
X29n0594_p0021b08║證諦現觀。言法行者，論云：資糧已具，性是利根，取一
X29n0594_p0021b09║生解脫分故。此定入決擇分，種解脫分善，在正五停
X29n0594_p0021b10║心總別相位。入決擇分者，即入煗等四善根也。此等
X29n0594_p0021b11║根性，一生一坐，定入見道，唯取決擇分善根。一生者，
X29n0594_p0021b12║已隣見道最初也。言見至者，論亦名見到。謂鈍根者，
X29n0594_p0021b13║因名信行至，果名見至，四果皆是也。言身證者，利根
X29n0594_p0021b14║因時名法行，果名身證。論云：身得證八解脫定，即不
X29n0594_p0021b15║還果。於八解脫，但得前七，不名身證。言預流向者，住
X29n0594_p0021b16║順決擇分，乃至未得初果，皆名預流，預無預道流也。
X29n0594_p0021b17║言預流果者，住見道十六心住，名入正性。言一來向
X29n0594_p0021b18║者，謂於修道位中，已斷五品。言一來果者，於修道中
X29n0594_p0021b19║斷六品，猶下三品惑共潤一生，故云一來。言不還向
X29n0594_p0021b20║者，於修道中斷欲七八品。言不還果者，於修道中斷
X29n0594_p0021b21║欲界第九品。言羅漢向者，斷初禪一品至非想地八
X29n0594_p0021b22║品，皆名為向。言極七有者，謂極至七生不至於八，為
X29n0594_p0021b23║家家也。言家家者，俱舍論云：即預流聖者進斷修惑，
X29n0594_p0021b24║若三緣具轉名家家：一由斷惑，斷修惑三四品故；二
X29n0594_p0021c01║由成根，得能治彼無漏根故；三由受生，更受欲有三
X29n0594_p0021c02║二生故（云云）。應知總有二種家家：一天家家，謂欲天
X29n0594_p0021c03║趣生三二家而證圓寂；二人家家，謂於人趣生三二
X29n0594_p0021c04║家或一州二三等。又云：應名一來果向，斷第六品名
X29n0594_p0021c05║一來果。故婆沙四十六云：七生天上人中者，依此圓
X29n0594_p0021c06║滿預流而說人天等受七生。然預流人天生別，謂天
X29n0594_p0021c07║七人六乃至天二人一等，即止觀引兩品家家是也
X29n0594_p0021c08║（云云）。言一間者，即一來果進至至不還向，此人或於
X29n0594_p0021c09║天上唯受一有得涅槃故。間謂間隟，或一生間。俱舍
X29n0594_p0021c10║云：斷七或八品一生名一間，具三緣（云云）。與一來果
X29n0594_p0021c11║同。言中般等者，俱舍頌云：
X29n0594_p0021c12║此中生有行，無行般涅槃。上流若雜修，
X29n0594_p0021c13║能往色究竟，超半超遍沒，餘能往有頂。
X29n0594_p0021c14║行無色有四，住此般涅槃。
X29n0594_p0021c15║論曰：此不還者，總說有七。且行色界差別有五：一、中
X29n0594_p0021c16║般；二、生般；三、有行般；四、無行般；五、上流。言中般者，對
X29n0594_p0021c17║法云：謂生結已斷，起結未斷，惑於中有，纔起即便聖
X29n0594_p0021c18║道現前，得盡苦際。有云：一、作業；二、起業同（云云）。言生
X29n0594_p0021c19║般者，二結俱未斷，纔生色界已，即便聖道現前。俱舍
X29n0594_p0021c20║云：謂往色界，生已不久，便般涅槃，已具勤修速進道
X29n0594_p0021c21║故。（解云：得有餘般，又云無餘般。此不尒，於捨壽時無自在故。）言有行般者，俱舍云：
X29n0594_p0021c22║往色界，生已長時，加行不息，由多功用，方般涅槃，唯
X29n0594_p0021c23║有勤修，無速進故。言無行般者，俱舍云：謂往色界已
X29n0594_p0021c24║經久，加行懈怠，不多功用，便般涅槃，闕勤修速進道
X29n0594_p0022a01║故。言上流者，謂於色界地地之中皆受生已，乃至最
X29n0594_p0022a02║後入無色界，究竟於彼無漏聖道現前。俱舍云：上流
X29n0594_p0022a03║者，是上行義。謂欲界沒，往色界生，未即於中能證圓
X29n0594_p0022a04║寂，要轉生上，方般涅槃。解曰：前四名般，上流無者，何
X29n0594_p0022a05║耶？答：前四此生定得，故名般也。上流容有多生，故不
X29n0594_p0022a06║名般。又異生般、生般，雖生上界，即於生處得般，無上
X29n0594_p0022a07║行義，不名上流。今此上流，故不名般。又此上流差別
X29n0594_p0022a08║有二，由因及果有差別故。因差別者，此於靜慮有雜
X29n0594_p0022a09║修、無雜修故；果差別者，色究竟天及有頂天為極處
X29n0594_p0022a10║故。（解曰：開為二也。由因、果分別為二上流，謂樂定、樂慧別故。言因別者，樂慧上流雜修定，樂定上流無雜修
X29n0594_p0022a11║定。由果別者，樂慧上流生色究竟，不生無色；樂定上流生有頂天，不生淨居。既言二天為極處故，亦容生下四
X29n0594_p0022a12║淨居及三無色，不尒，下淨居、無色應無得羅漢果耶？）。又上流者，此人根鈍，於上
X29n0594_p0022a13║界中，初身不般，二身已後，方得涅槃，名上流。（解曰：上流有二
X29n0594_p0022a14║種：一、煩惱流；二、是道流。斷下煩惱，上結漸起，名煩惱流，道行說名曰道流也。）又四種：一、不
X29n0594_p0022a15║定般；二、一切處般；三、樂慧樂。論義：生五淨居，四、樂定
X29n0594_p0022a16║樂。寂靜者，生無色界。又五階差，熏禪生五淨居，不者，
X29n0594_p0022a17║生無色界。言五階者，熏禪有下、中、上、上中、上上。云何
X29n0594_p0022a18║熏禪？用無漏熏於有漏，令有漏定精勝清淨。熏法如
X29n0594_p0022a19║何？行者修得四禪定已，先熏第四禪，入眾多無漏心
X29n0594_p0022a20║中，次入眾多有漏心中，後入眾多無漏心中，如是往
X29n0594_p0022a21║返，漸次略之，乃至最後二無漏心，二有漏心更二無
X29n0594_p0022a22║漏心，為熏禪方便道成，次後入於一無漏心，一有漏
X29n0594_p0022a23║心後一無漏，名熏禪成。於此成中，五遍往來初遍，初
X29n0594_p0022a24║遍名下，第二名中，第三名上，第四上中，第五上上。熏
X29n0594_p0022b01║四禪已，三、二、初等禪悉同（云云）。修熏禪已，若不退者，
X29n0594_p0022b02║經生五淨居，名為生般，不名上流。若有退者，生下天
X29n0594_p0022b03║中，隨身多少，後還斷結，修得四禪，還重熏之。彼成中，
X29n0594_p0022b04║一遍休者，生少廣天，亦名無煩；兩遍休，生無熱；三遍
X29n0594_p0022b05║休，生善現；四遍休，生善見；五遍休，生色究竟尼吒天
X29n0594_p0022b06║也。問：此五為隨業異，為惑亦異？答：隨業有異，潤惑不
X29n0594_p0022b07║殊，同一繫地故。問：此五淨居，得有生般上流人不？答：
X29n0594_p0022b08║一義云：但有生般，無上流般，為五階中遂勝受生，不
X29n0594_p0022b09║先生下，後生上故。又解：亦得本在下天，下品熏禪，生
X29n0594_p0022b10║下天中；生彼天已，更修勝熏，生上天中，故有上流（云
X29n0594_p0022b11║云）。俱舍又云：有雜修者，往色究竟，有三種：一、全超，二、
X29n0594_p0022b12║半超，三、遍沒。論云：全超者，謂在欲界，於四靜慮，已具
X29n0594_p0022b13║雜修，遇緣退失。上三靜慮，以初靜慮愛味為緣，命終
X29n0594_p0022b14║已，生梵眾天處。由於先熏習勢力，復能雜修第四靜
X29n0594_p0022b15║慮，從彼處沒，生色究竟。最初處沒，生最後天，頓越中
X29n0594_p0022b16║間，是全超義。論云：半超者，隨彼漸次生靜慮，乃至中
X29n0594_p0022b17║間，能超越一處，生色究竟。超非全故，名半超也。論云：
X29n0594_p0022b18║遍沒者，彼漸次於一切處，皆遍受生，後方能生究竟
X29n0594_p0022b19║天。一切處死，故名遍沒。此五名行色界。論：行無色者，
X29n0594_p0022b20║差別有四，謂在欲界，離色界貪，從此命終，生於無色。
X29n0594_p0022b21║四種不同，由生般等，有差別故。有解曰：釋樂定也。差
X29n0594_p0022b22║別有四，謂生般、有行、無行、上流。準此。論：行色界中，有
X29n0594_p0022b23║二種別：一、得雜修，生五淨居；二、不得雜修，生色界已，
X29n0594_p0022b24║後生無色。行無色者，在欲界中，離色染已，生無色。即
X29n0594_p0022c01║樂定有二種也：一、生色界已，生於無色；二、不生色界，
X29n0594_p0022c02║生於無色。並前為七般也：一、中，二、生，三、有行，四、無行，
X29n0594_p0022c03║五、行色上流，六、行無色上流，七現般。若加轉生即有
X29n0594_p0022c04║八種，現般分二即九種（云云）。或有十一，如成論：一現，
X29n0594_p0022c05║二轉世，三中，四生，五行，六無行，七樂定，八樂慧，九信
X29n0594_p0022c06║解脫，十見到，十一身證。無學九者，對法論九種：一慧
X29n0594_p0022c07║解脫，二俱解脫，三羅漢果，四退法，五思法，六護法，七
X29n0594_p0022c08║住法，八不動，九堪達。成論九種：一是退相，二守相，三
X29n0594_p0022c09║死相，四可進相，五住相，六不壞相，七不退，八慧解脫，
X29n0594_p0022c10║九俱解脫。言退法者，對法云：最鈍根者名為退相，若
X29n0594_p0022c11║淤散、若不淤散皆能退故。（解曰：淤散者，謂心緣境等。）毗曇本無學
X29n0594_p0022c12║地，無常方便、無頓方便，所得可進。俱舍云：遇緣退所
X29n0594_p0022c13║得。毗曇退失聖道，成論退失三昧（云云）。言死相者，根
X29n0594_p0022c14║雖勝前，深厭諸有不能得定，不得定故無漏智慧難
X29n0594_p0022c15║得現前，設得亦失，懼得失故求自害，故名死相。俱舍
X29n0594_p0022c16║云：思法者，謂懼退失，恒思自害同。言可進相者，所得
X29n0594_p0022c17║三昧轉深增益，名可進相。毗曇昇進同。言住相者，所
X29n0594_p0022c18║得三昧不進不退。俱舍云：無勝退緣，雖不自防亦能
X29n0594_p0022c19║不退，無勝加行亦不增進。言不壞相者，所得三昧種
X29n0594_p0022c20║種因緣不能敗壞，名不壞相。此人慧利善取三昧，名
X29n0594_p0022c21║不可壞。言不退相者，此人最勝，所得功德盡無退失，
X29n0594_p0022c22║名不退相。此後二人俱達分定，當毗曇中不動人也，
X29n0594_p0022c23║亦與俱舍堪達不動同。慧解脫、俱解脫二如文。
X29n0594_p0022c24║【疏】莊嚴雙樹者，涅槃經舉六人：迦葉、阿難、舍利弗、須
X29n0594_p0023a01║菩提、阿那律、目連。在鹿苑為四枯，在方等、般若為四
X29n0594_p0023a02║榮，至法華、涅槃，枯榮不二。故如來於二樹中間而般
X29n0594_p0023a03║涅槃，表不二也。
X29n0594_p0023a04║【疏】觀者下五句，釋學、無學，故言不緣等。次若就下，約
X29n0594_p0023a05║觀釋二千。有云：千如從理，道理俱故；千界從義，義數
X29n0594_p0023a06║齊故。此成曲巧文意，約百界有千如，約百如有千界，
X29n0594_p0023a07║皆是理具，不分理、義之殊，無煩異解（云云）。
X29n0594_p0023a08║【疏】舉迹故標本法迹者，例前觀解二千也。前本迹解
X29n0594_p0023a09║學無學竟，未解二千為本迹，故疏云舉迹者，舉二千
X29n0594_p0023a10║之迹也。標本者，標本二千也。二千迹即是本家之迹，
X29n0594_p0023a11║故云即是本迹也。
X29n0594_p0023a12║【疏】波闍、波提等者。摩訶翻大，波闍翻愛，波提翻道，是
X29n0594_p0023a13║佛姨母、佛親母。生佛七日命終者。問：但有婦禮，尚益
X29n0594_p0023a14║壽保安，親誕神儀，何以翻令命沒？答：化不一途，無非
X29n0594_p0023a15║佛事。故若通此，難有多釋：一云：今子生滿七日，夫人
X29n0594_p0023a16║不見得子在胎受樂，及諸天威力護故，遂便命終。二
X29n0594_p0023a17║云：夫人壽命唯在七日，是故命終。何以故？昔來常法，
X29n0594_p0023a18║菩薩幼年出家，母見此事，其心破裂，即便命終。三云：
X29n0594_p0023a19║薩婆多說：菩薩母見所生子，身體端正，世間無比，歡
X29n0594_p0023a20║喜遍身，不能便死。
X29n0594_p0023a21║【疏】溫良等者，敦美潤澤名溫，行不犯物名良，和從不
X29n0594_p0023a22║逆名恭，去奢從物名儉，推人後己名讓。
X29n0594_p0023a23║【疏】鹿野夫人者，有云：善星菩薩在家時子。問：若爾，何
X29n0594_p0023a24║故父王恐失嗣位，不許太子出家？舊既有子，如何不
X29n0594_p0023b01║許？答：善星雖是在家時子，非長婦生，即第三夫人鹿
X29n0594_p0023b02║野生也，所以父王不聽。若準今疏，鹿野不生者，望不
X29n0594_p0023b03║生羅睺云不生耳。
X29n0594_p0023b04║【疏】善權曲巧者為實。施權為曲，引權歸實為巧。
X29n0594_p0023b05║【疏】今且近論者，此本迹總釋。約八相義，初降神、聖，后
X29n0594_p0023b06║降神、託胎、住胎三相。次金姿誕應，是出生相；三、捐王
X29n0594_p0023b07║下，是出家相；兼學世道，是得道相；四、若法輪下，至主
X29n0594_p0023b08║將功畢，是轉法輪相；五、聖主下，是涅槃相。故法身為
X29n0594_p0023b09║本，八相為迹也。
X29n0594_p0023b10║【疏】十數相扶心王者，具四一相：一、同一剎那時；二、同
X29n0594_p0023b11║一所依根；三、同一所緣境；四、同一事業。即是行相，謂
X29n0594_p0023b12║心王緣青等。今言相扶，即同一時也。
X29n0594_p0023b13║【疏】又通大地十者，俱舍頌曰：
X29n0594_p0023b14║心所且有五，大地法等異。
X29n0594_p0023b15║論曰：諸心所法具有五品。何等為五？一大地法、二大
X29n0594_p0023b16║善地法、三大煩惱地法、四大不善地法、五小煩惱地
X29n0594_p0023b17║法，此則列名也。地謂行處，若此是彼所行處，即說此
X29n0594_p0023b18║為彼法地也，總釋五地名也。大法地故名為大地者，
X29n0594_p0023b19║別釋大法地也。謂地是心王，大法是心數。論彼法是
X29n0594_p0023b20║何？重問也。頌曰：
X29n0594_p0023b21║受想思觸欲，慧念與作意，勝解三摩地，
X29n0594_p0023b22║遍於一切心。
X29n0594_p0023b23║論曰：傳說如是所列十法，諸心剎那和合遍有。正理
X29n0594_p0023b24║云：地即是心，大法地故名為大地。此中若法大地所
X29n0594_p0023c01║有名大地法，謂遍與一切品類一切心俱合生，由此
X29n0594_p0023c02║故心非大地法、非心俱故。準上論文，受等十法遍一
X29n0594_p0023c03║切心故名為大，心王與大為所依故名為大地。受等
X29n0594_p0023c04║十法與心俱生名大法地法，餘心與心王不俱生故
X29n0594_p0023c05║非大地法。婆娑十六云：問：大地法是何義？答：大者謂
X29n0594_p0023c06║心，如是十法是心起處，大之地故名為大地。大地即
X29n0594_p0023c07║法，名大地法。有說：心王名為本，體用勝故。即大是地，
X29n0594_p0023c08║故名大地，是諸心所所依處故。受等十法於諸大地
X29n0594_p0023c09║遍可得，故名大地（云云）。
X29n0594_p0023c10║釋菩薩眾。
X29n0594_p0023c11║【疏】菩提薩埵，菩提云道者，舊名道士，其言最勝，世學
X29n0594_p0023c12║張、李之道。張、李之道，本名槌頭及鬼卒，後盜取佛、法、
X29n0594_p0023c13║道士之名。薩埵云心，道即無上，中道是所求境，心者
X29n0594_p0023c14║是能求之心。能、所合舉，故云菩提薩埵等。新經亦不
X29n0594_p0023c15║相違。問：三乘人皆有菩提，何故初二不名大道心眾
X29n0594_p0023c16║生？答：欲顯三乘優劣義故。小乘道劣，又非中道，故不
X29n0594_p0023c17║與大道之名。問：二乘但云一名，菩薩有兩稱者？答：二
X29n0594_p0023c18║乘但能超凡，故立一名；大士德踰凡、聖，故有兩稱。言
X29n0594_p0023c19║菩提薩埵簡異凡夫者，凡夫不能求道，故非道心眾
X29n0594_p0023c20║生。言摩訶薩埵簡異二乘者，二乘雖求於道，今約求
X29n0594_p0023c21║於大道，故名大道心眾生也。攝大乘論云：三義釋之：
X29n0594_p0023c22║具般若故名菩薩，具大悲故名摩訶薩，具實慧故名
X29n0594_p0023c23║菩薩，具方便慧名摩訶薩，具智慧名菩薩，具福德名
X29n0594_p0023c24║摩訶薩。此即依內德立中道之名也。新譯云：菩提，覺
X29n0594_p0024a01║義，智所求果；薩埵，有情義，悲所度生。依弘誓語，故名
X29n0594_p0024a02║菩薩。又覺是所求果，薩埵是求菩提之有情。又覺是
X29n0594_p0024a03║所求果，薩埵是勇猛精進，不憚長時求菩提故。今文
X29n0594_p0024a04║云：求廣博大道是所求果，又成就眾生是悲所度生。
X29n0594_p0024a05║從弘誓一義，餘二則闕。又此菩薩約修行說，以自利
X29n0594_p0024a06║故，大智為首；以利他故，大悲為先。
X29n0594_p0024a07║【疏】阿耨，此云無上者，阿云無，耨多羅云上，三云正，藐
X29n0594_p0024a08║云等。又三云正，菩提云覺，即是無上正等覺。然經論
X29n0594_p0024a09║多說直理，名無上菩提體，以根本故。今此雙取佛果
X29n0594_p0024a10║理智，俱名無上菩提。於此二果，俱不退轉者，問：不退
X29n0594_p0024a11║與不轉何別？答：釋彌勒所問經云：得自分功德名不
X29n0594_p0024a12║退，得分外功德為不轉；又得智慧為不退，得福為不
X29n0594_p0024a13║轉；又得般若不退，得方便名不轉。
X29n0594_p0024a14║【疏】六心已前輕毛菩薩者，此是瓔珞經六住退也。龍
X29n0594_p0024a15║樹云：欲怖地前菩薩，令速入初地，故云退耳。其實不
X29n0594_p0024a16║退，如後釋（云云）。
X29n0594_p0024a17║【疏】初、地名歡喜者，瑜伽四十七云：以能攝持菩薩義，
X29n0594_p0024a18║故名地。唯識四義：一、與行所依，二、能持功德，三、能生，
X29n0594_p0024a19║四、令長大。合此依、生、長三義，為瑜伽能持義也。二、能
X29n0594_p0024a20║持是瑜伽能攝義。言十地體者，四智是有為，無漏從
X29n0594_p0024a21║種生故（解曰：四智：大圓鏡智、平等性智、妙觀察智、成所作智也）。理是所顯，故名
X29n0594_p0024a22║無為。總為十地之體，即能證、所證，俱為體也。言歡喜
X29n0594_p0024a23║者，唯識云：極喜地初獲聖性，謂斷凡夫性，得聖故。疏：
X29n0594_p0024a24║不墮二邊，是斷凡夫性；能入中道，是得聖故（云云）。
X29n0594_p0024b01║【疏】二、地名離垢者，唯識云：初地能離遮犯戒垢，第二
X29n0594_p0024b02║地全能離微細毀犯故。又云：初地性戒已成，於遮戒
X29n0594_p0024b03║猶有毀犯，今第二地並皆離，故名離垢也。疏云離遮
X29n0594_p0024b04║諸惡是也。
X29n0594_p0024b05║【疏】三、地名明地者，唯識名發光地。論云：成就勝定大
X29n0594_p0024b06║法總持，能發無邊妙慧光故（云云）。疏云：內智明是成
X29n0594_p0024b07║就勝定大法總持，外說辯是能發無邊妙慧光故。
X29n0594_p0024b08║【疏】四、炎慧地者，論云：安住最勝菩提分法，燒煩惱薪，
X29n0594_p0024b09║慧炎增故。謂第六識內俱生身見等煩惱，由得此菩
X29n0594_p0024b10║提分法慧故。此慧喻如火炎，燒第六識俱生我見等
X29n0594_p0024b11║諸煩惱薪，永滅不行，名炎慧地。
X29n0594_p0024b12║【疏】五、名難勝地者，論云：真俗兩智互違，合之相應，極
X29n0594_p0024b13║難勝故。已前諸地，真俗別觀，唯此地中，真俗合照，照
X29n0594_p0024b14║勝前故，名極難勝。世親云：真即無分別智。此二相違，
X29n0594_p0024b15║合令真俗二境，二智同觀，於一念中，真俗雙照，故云
X29n0594_p0024b16║難勝。
X29n0594_p0024b17║【疏】六、現前地者，論云：住緣起智，引無分別最勝般若，
X29n0594_p0024b18║令現前故。謂觀十二因緣有最勝智，觀無染淨名分
X29n0594_p0024b19║別。此智現前地，即是疏云福資種智，種智名無分別
X29n0594_p0024b20║智也。
X29n0594_p0024b21║【疏】七、遠行地者，論云：至無相位功用後邊，出過世間
X29n0594_p0024b22║二乘道故。解云：無相位者，從初二劫有相位行，至此
X29n0594_p0024b23║無功用後邊，經歷時長，稱遠行矣。解云：地前三賢為
X29n0594_p0024b24║一劫，初地至六地為二劫，是有相位；七地是無相，又
X29n0594_p0024c01║是功用後邊。世親云：此地於功用得至究竟（即後邊義也），
X29n0594_p0024c02║謂一切相不能動搖，而至無相位也（雖至七地無相，由有功用）。
X29n0594_p0024c03║【疏】出過一切等者，論云出過世間二乘道故者，謂於
X29n0594_p0024c04║前六地，雖求於緣起染淨無二相，猶有所治細現行，
X29n0594_p0024c05║執有流轉還滅相故，未能空中起有。緣行者，解云：流
X29n0594_p0024c06║轉是十二緣生，還滅是十二緣滅，但得是空，未能空
X29n0594_p0024c07║中見有，名緣行行也。今七地能於空起有，故云二智
X29n0594_p0024c08║方便出過一切也。
X29n0594_p0024c09║【疏】八、不動地者，論云：無分別智任運相續，相用煩惱
X29n0594_p0024c10║不能動故。相謂有相，用謂功用，即此相用不能動心，
X29n0594_p0024c11║故名不動。解云：疏云：正智是論無分別智。疏云：不動
X29n0594_p0024c12║是論相用煩惱不能動。此第八地伏第七識執，是煩
X29n0594_p0024c13║惱永滅不行，能淨無漏、無相、無間。無分別任運相續
X29n0594_p0024c14║不同，第七地雖至無相，然不自在，未能任運，有加行
X29n0594_p0024c15║故，猶有煩惱。六地有間，七地無間，八地任運，雖同無
X29n0594_p0024c16║相，有此差殊。故疏云：以慈熏身等業，能應一切，是任
X29n0594_p0024c17║運義。
X29n0594_p0024c18║【疏】九、地名善慧者，論云：成就微妙四無礙解，能遍十
X29n0594_p0024c19║方，善說法故。世親云：此慧妙善，故名善慧。無性云：證
X29n0594_p0024c20║無礙解，此智最勝。智即是慧，故云善慧（云云）。
X29n0594_p0024c21║【疏】十地名法雲者，論云：一、大法智如雲，含眾德水；二、
X29n0594_p0024c22║蔽如空，遮重名雲；三、充滿法身，如雲注水。故十地論
X29n0594_p0024c23║云：得大法身，具足自在法雲地，如雲遍滿，如王太子
X29n0594_p0024c24║而得自在。無性云：由得一切法智，緣一切教，不離真
X29n0594_p0025a01║如。一切法智譬如大雲，陀羅尼門、三摩地門如淨水，
X29n0594_p0025a02║智能藏彼如雲含水（云云）。又如雲覆隱虗空，智如彼
X29n0594_p0025a03║雲覆隱遮障。又如大雲注清淨水，充滿虗空，此智生
X29n0594_p0025a04║諸功德，充滿法身。
X29n0594_p0025a05║【疏】阿字門等者，有引止觀記釋云：字等者，如金剛藏
X29n0594_p0025a06║說十地，十方說十地，能說之人並名金剛藏，名為字
X29n0594_p0025a07║等。同說十地，即是語等。功德無差，名功德等。此橫望
X29n0594_p0025a08║也。今謂一字、一切字、名字等，如初住名阿字門，四十
X29n0594_p0025a09║一位俱名阿字。名字等，如荼字是妙覺名究竟，餘四
X29n0594_p0025a10║十一位俱名究竟，中間亦爾，故名字等。言語等者，皆
X29n0594_p0025a11║具四十二音聲也。言功德等，皆具十力、四無所畏、十
X29n0594_p0025a12║八不共，名功德等也。是約竪，故不同也（思之）。
X29n0594_p0025a13║【疏】何七地更起聲聞、支佛之念者？唯識論文云七地
X29n0594_p0025a14║出過二乘道是也。
X29n0594_p0025a15║【疏】云法華論上支、下支等者，支者，分義。上支謂總，下
X29n0594_p0025a16║支是別。應知皆得阿耨至菩提不退轉是總相，餘是
X29n0594_p0025a17║別相。於十示現，初云住聞法不退轉。經云：陀羅尼者，
X29n0594_p0025a18║此云總持。總持有二：一、攝，二、散。攝者，持也。解云：通於
X29n0594_p0025a19║定散名攝，此即聞持。於義理但持不忘，即所聞之法
X29n0594_p0025a20║能持，名之為攝。聞即總體，是念、慧。二、散者，施也。有四
X29n0594_p0025a21║種：一、法，二、義，三、能得菩薩慧，四、明神呪施與眾生故。
X29n0594_p0025a22║此中二種：初是能持，即聞持是；後是所持，餘四種是。
X29n0594_p0025a23║二、示現樂說不退轉。經云：樂說辯才。辨才即四辨，而
X29n0594_p0025a24║樂說是四中之一故。一、法辨；二、義辯，是教理故；三、詞，
X29n0594_p0025b01║是諸方音詞無滯故；四、樂說，樂說前三故。言七辯者：
X29n0594_p0025b02║一、捷辯，須言即言，無疑塞吃故；二、迅辯，懸河注寫，不
X29n0594_p0025b03║遲訥故；三、應辯，應時應機，不增減故；四、無疎謬辯，凡
X29n0594_p0025b04║說契經，不邪錯故；五、無斷盡辯，相續連環，終無竭故；
X29n0594_p0025b05║六、豐義味辯，一一句言，多事理故；七、一切世間最上
X29n0594_p0025b06║妙辯，具足甚深如雷，清徹遠聞種種聲故。解云：有五：
X29n0594_p0025b07║一、甚深如雷，二、清徹遠聞，三、明聞者悅樂，四、入深敬
X29n0594_p0025b08║愛，五、聽者無厭。有云：樂說辯才者，有四義稱辨：一、在
X29n0594_p0025b09║眼稱明，在耳稱聽，在心為智，在口為辯。此別辨也（下釋
X29n0594_p0025b10║良醫，已釋記也）。又云：速疾應機為辯，言含文采為才，故言辯
X29n0594_p0025b11║才。三、說不退轉法輪者，經云：轉不退轉法輪，輪是所
X29n0594_p0025b12║說此不退轉法故。轉有三義：一、圓滿義，八正道等，轂、
X29n0594_p0025b13║網、輻等皆圓滿故。解云：正見、正思惟為轂，是根本故；
X29n0594_p0025b14║語、業、命為輻，依前起故；正念、精進、定為網，能攝錄餘
X29n0594_p0025b15║故。二、不定義，佛從見道轉至修道，從修道後至無學
X29n0594_p0025b16║道。自得此已，後為他說，安置聖道於他身中，如是展
X29n0594_p0025b17║轉。他得聖已，復為他說，喻輪不定，故名為輪。解云：有
X29n0594_p0025b18║三種處，輪即不行：一、高山，二、險道，三、深泥。今法亦爾：
X29n0594_p0025b19║一、為眾生我慢，自矜高是；二、為愚癡險道故，下云著
X29n0594_p0025b20║樂癡所盲是；三、為貪愛深泥故，下云以貪愛自蔽是。
X29n0594_p0025b21║若有此三，法輪不轉也。私云：此解義局。若有利使，凡
X29n0594_p0025b22║夫及闡提等豈應轉耶？三、摧壞義，蟷蜋拒轍，輪能摧
X29n0594_p0025b23║之；聖道在身，能摧煩惱。摧其未伏，能鎮已伏，如王輪
X29n0594_p0025b24║寶等（下釋法輪中更釋云）。四、依止善知識不退轉，經云：供養至
X29n0594_p0025c01║殖眾德本。論云：善根，根是眾德之本也。有云：八萬四
X29n0594_p0025c02║千諸波羅蜜，名眾德以為根。論云：以身心業依色身
X29n0594_p0025c03║攝耳，故菩薩修行莫過身心。今舉殊勝色身之業，供
X29n0594_p0025c04║養諸佛，深殖德本，攝取己之身心。五、斷一切疑不退，
X29n0594_p0025c05║如經：常為至稱歎者，由諸菩薩入初住位，斷事理疑，
X29n0594_p0025c06║煩惱、所知二疑分盡。所知是俗中二理之障，煩惱是
X29n0594_p0025c07║空理障。又所知是塵沙無明惑，煩惱是見思惑，合則
X29n0594_p0025c08║二障離故。三惑理事，唯思及被，諸佛常所稱歎。為者，
X29n0594_p0025c09║便也，被也，得也。六、入事不退轉者，論云：為何等等事
X29n0594_p0025c10║說法入彼，彼法不退轉？如經以慈修身。論云：以大慈
X29n0594_p0025c11║悲而修身心。經中闕心口，論中闕口正。法華具三業，
X29n0594_p0025c12║語雖有闕，其意皆含，互隱顯耳。此釋所由。諸菩薩為
X29n0594_p0025c13║何等事，外為他說法，內入證諸法？故引經釋，以大慈
X29n0594_p0025c14║悲而修身心。故以慈悲熏身，現五道身，拔苦與樂；慈
X29n0594_p0025c15║悲熏口，說種種法，拔苦與樂；慈悲熏意，種種方便，拔
X29n0594_p0025c16║苦與樂。顯二利行：一、自利故，內證諸法；二、利他故，外
X29n0594_p0025c17║為說。七、入一切智如實境界不退轉者，此言倒，應云
X29n0594_p0025c18║入如實境界之一切智不退轉，即入觀照智，與下第
X29n0594_p0025c19║八別。今謂證一切智名為入，從能證人名入也，境智
X29n0594_p0025c20║俱為所入也。八、依我空、法空不退轉者，如經通達大
X29n0594_p0025c21║智，俱生、分別二我俱空，名為我空智；俱生、分別二法
X29n0594_p0025c22║俱空，名為法空智。第七識有俱生我、法二執，無分別
X29n0594_p0025c23║法、我二執；第六識有分別俱生法、我二執。第六與妙
X29n0594_p0025c24║觀察智相應時，斷分別我、法二執；引第七與平等性
X29n0594_p0026a01║智相應時，斷第七俱生我、法二執，方證二空智果為
X29n0594_p0026a02║門。所顯真理，廣如唯識（云云）。今謂法、我二空，皆見中
X29n0594_p0026a03║道，方異別教，思之。九、入如實境界不退轉，如經到於
X29n0594_p0026a04║彼岸故，即窮理性，名到彼岸。
X29n0594_p0026a05║【疏】應作所作至百千眾者，論云：應作所作，住持不退
X29n0594_p0026a06║轉。疏闕住持二字。經有二句：名稱普聞至眾生故，能
X29n0594_p0026a07║住持佛法，令法不滅；眾生聞名，信向修學，能度無數
X29n0594_p0026a08║百千眾生，故名應作所作。菩薩所應作，謂利益眾生也。
X29n0594_p0026a09║【疏】論云：二者、攝取事門者，示現諸菩薩住何等清淨
X29n0594_p0026a10║地中等者，論有二釋。論攝取事門者，攝取諸功德事。
X29n0594_p0026a11║初番釋云：現諸菩薩住何等清淨地中，因何等方便、
X29n0594_p0026a12║何等境界中應作所作故。此為總標。論地清淨者下，
X29n0594_p0026a13║牒釋。十三句中，應分為三：於無上正等覺不退轉一
X29n0594_p0026a14║句，是住何等清淨地中；次有十句，是因何等方便；後
X29n0594_p0026a15║之二句，何境界中應作所作故。於牒釋中，唯解初二
X29n0594_p0026a16║句標，不釋第三何等境界中應作所作。地清淨者，八
X29n0594_p0026a17║地已上，三地無相行寂靜清淨故。解云：八地無相無
X29n0594_p0026a18║功用行，不為有相功用行所動；七地雖能無相，而有
X29n0594_p0026a19║功用；八地無相，無相無功用也；九地寂靜者，寂是止
X29n0594_p0026a20║也，靜是默也，即法身；第九地不為功用所動清淨，不
X29n0594_p0026a21║為煩惱所染，是第十地；十以無相理，名無上正等覺
X29n0594_p0026a22║故；後三地皆於無相行任運寂靜，離障清淨，名不退
X29n0594_p0026a23║轉，非諸垢染有相之所退轉故。此解由帶別教教道，
X29n0594_p0026a24║別教證道。準瓔珞經，初地三觀現前，心趣解脫。若望
X29n0594_p0026b01║於圓，應云初住。論主寄別，故作此釋，可思（云云）。第二、
X29n0594_p0026b02║因何等方便者，有四種：一、攝取妙法方便，任持妙法，
X29n0594_p0026b03║以樂說力為人說故。此攝三句。論云任持妙法者，經
X29n0594_p0026b04║云皆得陀羅尼，由得聞持任持妙法令不捨離，任自
X29n0594_p0026b05║在心持之不忘，故名任持。論云以樂說辨才故。論云
X29n0594_p0026b06║為人說者，經云轉不退轉法輪，為人說此不退轉輪
X29n0594_p0026b07║故。（已上三句）論二、攝取善知識方便，以依善知識作所應
X29n0594_p0026b08║作故者，此攝經三句。論以依善知識者，經供養無量
X29n0594_p0026b09║百千諸佛。論作所應作者，經於諸佛所殖眾德本，德
X29n0594_p0026b10║本即謂善根，是所應作故。由此經云常為諸佛之所
X29n0594_p0026b11║稱歎。（已上三句）論三、攝取眾生方便，以不捨眾生故，此攝
X29n0594_p0026b12║一句。經以慈修身故，以大慈悲熏習身心，能不捨一
X29n0594_p0026b13║切眾生，常能拔濟。論四、攝取智方便，以教化眾生令
X29n0594_p0026b14║入彼智故，此攝三句。經善入佛慧，通達大智到於彼
X29n0594_p0026b15║岸，由自有三智能令眾生攝取三智故：初智、知如實
X29n0594_p0026b16║智、自利智也，今謂與一切同；次智、事智、利他智也，今
X29n0594_p0026b17║謂與道種智同；後彼岸智是真理智、實性也，今謂一
X29n0594_p0026b18║切種智。（已上三句）論中唯解初標二句，不釋何等境界中
X29n0594_p0026b19║應作所作故，此攝三句。經名稱普聞無量世界是何
X29n0594_p0026b20║等境界，如經能度無數百千眾生是所應作，由菩薩
X29n0594_p0026b21║具三智等故；名聞遠振十方世界中度百千眾生，即
X29n0594_p0026b22║是菩薩所應作故。（已上二句）論第二、復次下，復有攝取等
X29n0594_p0026b23║事門，不稱今經，故疏中不用。（云云）
X29n0594_p0026b24║菩薩列名中略為四對：一、已成當成對，文殊已成，勢
X29n0594_p0026c01║至等當成；二、在家出家對，彌勒出家，䟦陀在家；三、此
X29n0594_p0026c02║界他方對，彌勒在此方，舍衛國觀音他方；四、主人賓
X29n0594_p0026c03║客對，導師賢護王城為主，寶積毗耶離人為客。有人
X29n0594_p0026c04║問：此中列十八人，何故文殊在初？答：燈明佛因妙光
X29n0594_p0026c05║說經，釋迦因文殊說經，既有開說之功，故初列也。又
X29n0594_p0026c06║因文殊釋彌勒疑，佛得定起說經，故初列也。河西云：
X29n0594_p0026c07║文殊遊方，大士十方法會，多為開發之端，故偏說也。
X29n0594_p0026c08║又云：文殊具三世佛，過去龍種上尊王佛，現在摩尼
X29n0594_p0026c09║寶積佛，未來紹佛位，即三世佛也。問：大品亦王城說，
X29n0594_p0026c10║何故䟦陀菩薩在初？答：䟦陀是王城舊人，客舊為次。
X29n0594_p0026c11║常精進者，眾生有諸苦，是故大士恒須拔濟，故云常
X29n0594_p0026c12║精進也。無閒曰精，趣入為進。既恒濟拔，即具四悉（云
X29n0594_p0026c13║云）。言不休息者，從長時以得名。經勇施者，了畢竟空，
X29n0594_p0026c14║捨身命財，不生怯弱故。寶月者，以己智慧照顯幽夜。
X29n0594_p0026c15║注云：如智慧明，清人三毒，熱惱斯殄，如月。此解亦淺，
X29n0594_p0026c16║所清既淺，能清豈深？月光者，以己智光除去鬱蒸。注
X29n0594_p0026c17║云：慧能破闇，如月之光。亦深解之（云云）。滿月者，得無
X29n0594_p0026c18║不圓，照無不普故也。大力者，智用無邊。注云：道門尅
X29n0594_p0026c19║二乘為大，功德滅十惡為力。注解：尅二乘為大，但成
X29n0594_p0026c20║藏教；菩薩可滅十惡為力，但是大乘耳。今解：尅七方
X29n0594_p0026c21║便為大，滅五住為力。無量者，化用無邊。注云：無相之
X29n0594_p0026c22║力，不以有相量為名。越三界者，慧逾生滅，道跨三有。
X29n0594_p0026c23║今解：慧逾二死生滅，道化內外三界。䟦陀羅者，此云
X29n0594_p0026c24║賢守。隣極亞聖曰賢，行道能固曰守。
X29n0594_p0027a01║【疏】彌勒中，引國王見象師調象者，因見牸象奔逸無
X29n0594_p0027a02║禁，教王執樹枝，免於象撲，乃責象師。象師云：欲心盛
X29n0594_p0027a03║故，非身不調。却後三日，欲心息已，便取其象，燒七鐵
X29n0594_p0027a04║丸，使象吞之，竟身死，方赦其罪。諸臣問曰：如此欲心，
X29n0594_p0027a05║誰能調者？時有天神感悟象師云：佛教能調。王聞，發
X29n0594_p0027a06║心願作佛，至今果獲。次補釋尊也。唯見象苦，應合言
X29n0594_p0027a07║悲，今從與樂說。引濟未免緣者，恐悞是釋迦，因地為
X29n0594_p0027a08║鹿，居處被燒，避火涉水，有多少獸不能度之，以身為
X29n0594_p0027a09║橋，過他彼岸，乃至蹇兔後至，纔過鹿終。西域記云：蘇
X29n0594_p0027a10║䟦陀羅，此云善賢，是如來最後弟子，即昔後度蹇兔
X29n0594_p0027a11║是也。不合引此同證彌勒（云云）。寶積者，廣積眾德。注
X29n0594_p0027a12║云：財法二寶，積累兼言。導師者，善開慧路。注云：以法
X29n0594_p0027a13║引物，妙達邪故，如海導師，善知識險（共同法解）。
X29n0594_p0027a14║【疏】正慧不動者，以正慧化生，不為生死所動。
X29n0594_p0027a15║【疏】珍寶心者，三德之寶也。雜眾生界無無色，六道無
X29n0594_p0027a16║地獄，如疏（云云）。四眾無優婆夷，八部無夜叉、摩睺羅，
X29n0594_p0027a17║二王無轉輪聖王，發起序中皆有。
X29n0594_p0027a18║【疏】中陰經亦化無色者，經第二云：爾時世尊即以神
X29n0594_p0027a19║力到悲想非非想天，攝中陰眾生至非想非非想天，
X29n0594_p0027a20║佛為說法非想非非想識。如是等類，皆發無上道正
X29n0594_p0027a21║真道意，於無餘泥洹。又三十六億那由他眾生，厭患
X29n0594_p0027a22║劫壽，聞清淨法，即成道果也。無量四眾，聲聞、菩薩、觀
X29n0594_p0027a23║世音等，並在會中，廣如彼說。問曰：中陰眾生，五陰具
X29n0594_p0027a24║足，可得聞法。無色界天既無耳識，云何聞法能發大
X29n0594_p0027b01║心？答：曾欲、色中聞大乘法，熏成種子。今佛說法，強緣
X29n0594_p0027b02║擊發，令先熏成大乘種子及法爾功德，能意識心上
X29n0594_p0027b03║影像相現。由此世力，能發大心，修行得佛也。理教既
X29n0594_p0027b04║爾，此釋為正。故無識凡夫，四蘊分段尚化色身，佛邊
X29n0594_p0027b05║側泣，淚下如雨。
X29n0594_p0027b06║【疏】有聖者，帝釋二地，梵王七地，故十王中對六欲並
X29n0594_p0027b07║色界四禪，是十地菩薩也。
X29n0594_p0027b08║【疏】先標帝釋，次列四王者，恐悞梵作四字，即須列梵
X29n0594_p0027b09║王色界主也。
X29n0594_p0027b10║【疏】果報與形服雜者，權人與實人，同受果報形服，故
X29n0594_p0027b11║云雜。
X29n0594_p0027b12║【疏】約教釋云云者，準八番應具四種。言因緣者，八番
X29n0594_p0027b13║異是世界，天、人眾是為人，鬼、畜眾是對治，得道是第
X29n0594_p0027b14║一義。本迹釋者，得佛道為本，示八番及無漏、漚和皆
X29n0594_p0027b15║是迹。觀心釋，無漏是空，漚和是假。佛道是中，即具四
X29n0594_p0027b16║釋，故注云云。
X29n0594_p0027b17║【疏】釋提桓因等者，新云釋迦提桓因達羅。釋迦，性也，
X29n0594_p0027b18║此翻為能。提桓，天也；因達羅，帝也，正云能天帝。俱舍
X29n0594_p0027b19║頌（云云）。
X29n0594_p0027b20║妙高頂八萬，三十三天居，四角，有四峯。
X29n0594_p0027b21║金剛首所在，中宮名善現，周萬踰繕那。
X29n0594_p0027b22║高一半金城，雜色地柔輭，中有殊勝殿。
X29n0594_p0027b23║周千踰繕那，外四苑莊嚴，眾車麤雜喜。
X29n0594_p0027b24║論曰：三十三天住迷盧頂，四頂各八十千，與下四邊
X29n0594_p0027c01║其量無別。有說：周八千，四邊各唯二萬。山頂四角各
X29n0594_p0027c02║有一峯，其高廣量各有五百。有藥叉神名金剛手，於
X29n0594_p0027c03║中止住守護諸天。於山頂中有宮名善見，面二千半，
X29n0594_p0027c04║周萬踰繕那。金城量高一踰繕那半，乃至天帝所都
X29n0594_p0027c05║城也。於其城有殊勝殿，種種妙寶具足莊嚴，蔽餘天
X29n0594_p0027c06║宮故名殊勝，面二百五十，周千踰繕那。外四苑莊嚴，
X29n0594_p0027c07║是諸天共遊戲處，一眾車苑、二麤惡苑、三雜林苑、四
X29n0594_p0027c08║喜林苑，為外莊嚴大城也。
X29n0594_p0027c09║【記】及三光四王者。俱舍頌云：
X29n0594_p0027c10║妙高層有四，相去各十千，傍出十六千。
X29n0594_p0027c11║八四二千量，堅手及持鬘，恒憍大王眾，
X29n0594_p0027c12║如次居四級，亦住餘七山。
X29n0594_p0027c13║論云：蘇迷盧山有四層級：始從水際，盡第一層，相去
X29n0594_p0027c14║十千踰繕那量；如是乃至從第三層，盡第四層，層亦
X29n0594_p0027c15║十千量。此四層級，從妙高山傍出圍遶，盡其下半。最
X29n0594_p0027c16║初層級，出十六千；第二、第三、第四層級，如其次第，八
X29n0594_p0027c17║四二千。有藥叉神，名為堅手，住初層級；有名持鬘，住
X29n0594_p0027c18║第二級；有名恒憍，住第三級。此三皆是四大天王所
X29n0594_p0027c19║部天眾。第四層級，四天王及諸眷屬共所居止（云云）。
X29n0594_p0027c20║持雙、持軸山等七金山上，亦有天居。是四大王所部
X29n0594_p0027c21║村邑，是依地住。於欲天中，此天最廣。長阿含經？化四
X29n0594_p0027c22║天王品云：須彌山正東千由旬，有提頭賴吒天王，城
X29n0594_p0027c23║名堅上，縱廣六千由旬。其城七重，眾寶嚴飾。須彌山
X29n0594_p0027c24║南千由旬，有毗樓勒叉天王，城名善見。須彌山西千
X29n0594_p0028a01║由旬，有毗留愽叉天王，城名周羅。善見須彌山北千
X29n0594_p0028a02║由旬，有毗沙門天王，有三城：一名可畏，二名天敬，三
X29n0594_p0028a03║名眾歸，縱廣六十由旬。今疏云廣二十四萬里者，是
X29n0594_p0028a04║阿含中縱廣六千由旬。
X29n0594_p0028a05║【疏】名月等者，又有本迹、觀心二釋，闕因緣約教。今三
X29n0594_p0028a06║光異是世界，各名淨並生善，各除暗是對治，各表本
X29n0594_p0028a07║是第一義，即本迹攝因緣也，觀心攝約教準思（云云）。
X29n0594_p0028a08║一日光者，俱舍頌云：
X29n0594_p0028a09║日月迷盧半，五十一五十，夜半日沒中。
X29n0594_p0028a10║日出四州等，雨際第二月，後九夜漸增。
X29n0594_p0028a11║寒第四亦然，夜減晝翻此，晝夜增臘縛。
X29n0594_p0028a12║行南北路時，近日自影覆，故見月輪缺。
X29n0594_p0028a13║論曰：日月眾星依何而住？依風而住。謂諸有情業增
X29n0594_p0028a14║上力，共引風起繞妙高山，空中旋環運持日等令不
X29n0594_p0028a15║停墜。彼所住去此幾踰繕那（解曰：日月等去四萬踰繕那，計六十四萬里）？
X29n0594_p0028a16║持雙山頂齊妙高山半，日月住量幾踰繕那？日五十
X29n0594_p0028a17║一、月五十，星最小者唯一俱盧舍，其最大者十六踰
X29n0594_p0028a18║繕那。日輪下面頗胝迦寶火珠所成，能熱能照。月輪
X29n0594_p0028a19║下面頗胝迦寶水珠所成，能冷能照（云云。論云：於北州夜半、東州日
X29n0594_p0028a20║沒、南州日中、西洲日出）？日行此州路有差別，故令晝夜有減有
X29n0594_p0028a21║增。從雨際第二月後半第九日夜漸增，從寒際第四
X29n0594_p0028a22║月後半第九日夜漸減（解曰：雨際第二月初即是四月十六日，第一月初即三月
X29n0594_p0028a23║十六日。若八月為雨第二月，即此方十月十五日為第一月初。若十一月為寒際第四月，即此方七月十六日
X29n0594_p0028a24║為寒際之初。若二月為寒際第四月，即十月十六日為寒際。知之）。晝增減位與此相
X29n0594_p0028b01║違（云云）。若取此義，即秋分已後是夜增，春分已後名
X29n0594_p0028b02║晝增（云云）。即夏至日已去名夜增，冬至日已去名晝
X29n0594_p0028b03║增也。問：何故增減？答：由日行南向北故（云云）。婆娑云：
X29n0594_p0028b04║增位極長十八，牟呼栗多減位十二，晝夜停等位各
X29n0594_p0028b05║有十五（云云）。
X29n0594_p0028b06║言晝夜增臘縛者，三十臘縛為一須臾，一百八十日
X29n0594_p0028b07║增至極長一百八十日，計番六須臾，減亦然。論：問：何
X29n0594_p0028b08║故月輪於黑半初、白半初位見有缺耶？（解曰：西方黑月在前，白月
X29n0594_p0028b09║在後。）世施設中作如是釋：以月宮殿行近日輪，月被日
X29n0594_p0028b10║輪光所侵照，餘邊發影自覆月輪，令於爾時見不圓
X29n0594_p0028b11║滿。若準樓炭經者，第五云：劫初未有三光，眾生福力
X29n0594_p0028b12║盛，風吹火精、黃金二寶作日天子，城郭七重，東西二
X29n0594_p0028b13║千里，南北高下亦然，周圍八千里。又亂風吹瑠璃、白
X29n0594_p0028b14║銀二寶作月天子，城郭七重，東西一千九百六十里，
X29n0594_p0028b15║南北高下亦然，周圍七千八百四十里。又亂風吹水
X29n0594_p0028b16║精作星天子，城郭大風持住右轉而行，大者周圍七
X29n0594_p0028b17║百二十里，中者四百八十里，小者二十里。此經與俱
X29n0594_p0028b18║舍論不同。（解曰：經云：五十由旬四十里笇，成二千里。論：五十一由旬十六里笇，八百一十六里。）
X29n0594_p0028b19║日行三道故長短：夏行北道，冬行南道，春秋中道。月
X29n0594_p0028b20║三事故缺減：一者角行，二者侍臣形服瑠璃色在前，
X29n0594_p0028b21║三者日有六十光明照之，故減也。又三事故增：一月
X29n0594_p0028b22║正行故增，二十五日處正殿，侍臣不當前三日放光，
X29n0594_p0028b23║月皆不受，故滿也。修下品十善，施燈明等而生。星宮
X29n0594_p0028b24║中亦有男女，月宮亦有男女，一日一夜當人間五十
X29n0594_p0028c01║年，身長十里。修中品十善，並施燈明而生其中。日宮
X29n0594_p0028c02║有男女，壽命與日同知遊行。修上品十善，施燈明等
X29n0594_p0028c03║而生其中。
X29n0594_p0028c04║【疏】四大天王中闕因緣，約教者，約本迹釋中攝。因緣
X29n0594_p0028c05║者，四王異是世界，各領二鬼是為人，不令惱人是對
X29n0594_p0028c06║治，表四德是第一義攝。約教者，四枯是藏、通，四榮是
X29n0594_p0028c07║別、圓，故本迹中攝餘二也。
X29n0594_p0028c08║【疏】忉利天上至二自在者。二自在闕因緣及約教，本
X29n0594_p0028c09║迹攝因緣。二天異是世界，化五欲是為人；二自在是
X29n0594_p0028c10║對治，表本迹第一義，故攝得因緣也。觀心攝約教，入
X29n0594_p0028c11║空攝藏、通，入中攝別、圓也。
X29n0594_p0028c12║言忉利上有炎摩等者，俱舍云：已辨三十三天所居
X29n0594_p0028c13║外器。餘有色天眾所住器云何？頌曰：
X29n0594_p0028c14║此上有色天，住依空宮殿。
X29n0594_p0028c15║論曰：前所說三十三天，上有色諸天住依空宮殿。云
X29n0594_p0028c16║何名上有色諸天？謂夜摩天、都史多天、樂變化天、他
X29n0594_p0028c17║化自在天及梵眾天等十六處，合有二十二天，皆依
X29n0594_p0028c18║外器六欲處妙境。初二天與人同，餘四抱執手笑視
X29n0594_p0028c19║婬（云云）。隨彼諸天男女膝上，有童男女歘爾化生（云
X29n0594_p0028c20║云）。頌曰：
X29n0594_p0028c21║欲生三人天。
X29n0594_p0028c22║論曰：欲生三者，謂諸有情樂受現前諸妙欲境，彼於
X29n0594_p0028c23║如是現前欲境中自在而轉，謂人趣及下四天。有諸
X29n0594_p0028c24║有情樂受自化諸妙欲境，彼於自化妙欲境中自在
X29n0594_p0029a01║而轉，即第五樂變化天。謂諸有情樂受他化諸妙欲
X29n0594_p0029a02║境，彼於他化妙欲境中自在而轉，即第六他化自在
X29n0594_p0029a03║天。問：何故人及前四天眾合說，後天眾各別建立？答：
X29n0594_p0029a04║人及前四天煩惱麤，後二天煩惱細。有說：人及四天
X29n0594_p0029a05║受自然生境，故合為一。第五第六獨樂受用自他化
X29n0594_p0029a06║境，故各立一（云云）。問：身量如何？頌曰：
X29n0594_p0029a07║瞻部洲人量，三肘半四肘。東西北洲人，
X29n0594_p0029a08║倍倍增如次。
X29n0594_p0029a09║論解曰：瞻部洲人身多分長三肘半，於中少分有長
X29n0594_p0029a10║四肘。東勝身洲人長八肘，西牛貨洲人長十六肘，北
X29n0594_p0029a11║俱盧洲人長三十二肘（解曰：肘長一尺八寸，準姬周尺，南八、東丈六、西三丈二、北
X29n0594_p0029a12║六丈四，已上身量也。壽者，南一百二十、東二百五十、西五百、北一千，已上壽也，故云增。如次因者，持五戒也。南
X29n0594_p0029a13║下品，東、中、西上、北上，上出正法念經也）。頌曰：
X29n0594_p0029a14║欲天俱盧舍，四分一一增。
X29n0594_p0029a15║論曰：欲界六天最下身量，一俱盧舍四分之一，如是
X29n0594_p0029a16║後後一一分增，至第六天一俱盧舍半（四王天身長半里，忉利一
X29n0594_p0029a17║里、夜摩一里半、兜率二里、化樂二里半、他化三里已上身。四王五百歲，忉利千歲、夜摩二千歲、兜率四千歲、化
X29n0594_p0029a18║樂八千歲、他化一萬六千歲。四王一日一夜當人間五十年，忉利一日一夜人間百年，夜摩一日一夜人間二
X29n0594_p0029a19║百年，兜率一日一夜人間四百年，化樂一日一夜人間八百年，他化一日一夜人間一千六百年。已上壽修因
X29n0594_p0029a20║者，四王修中下品十善，忉利中中、夜摩中上、兜率上下、化樂上中、他化上上。四分一一增者，人間身分分增，從
X29n0594_p0029a21║五百歲下約壽倍增也云云）。論曰：色天身量，初梵眾天半踰繕那，
X29n0594_p0029a22║梵輔全一繕那，大梵一繕那半，小光二繕那，故云初
X29n0594_p0029a23║四增半半也。此上諸天皆增倍倍者，謂無量光天倍
X29n0594_p0029a24║增二至四繕那，光音八繕那，小淨十六，無量淨三十
X29n0594_p0029b01║二，遍淨六十四，無雲一百二十五，應云一百二十八
X29n0594_p0029b02║減三繕那，福生天二百五十，廣果五百，無想亦五百，
X29n0594_p0029b03║無煩一千，無熱二千，善見四千，善現八千，色究竟一
X29n0594_p0029b04║萬六千（解曰：從梵眾天已上身壽齊等，如梵眾身長半由旬壽半劫，乃至究竟身長一萬六千由
X29n0594_p0029b05║旬，壽命亦一萬六千劫也云云）。言俱盧舍者，此云鳴喚。言無雲減三
X29n0594_p0029b06║者，有人云：從變異受初修不變異難，此似倒也。既得
X29n0594_p0029b07║難定，身壽應加，求異理也。應言下變異受似樂欲心
X29n0594_p0029b08║勝，由此造業引壽等勝；不變異受引欣心劣，由此造
X29n0594_p0029b09║業引壽等減。問：欣心劣，何故唯言減三耶（云云）？持雙
X29n0594_p0029b10║已上日月並無，彼天云何建立晝夜及光明事？依華
X29n0594_p0029b11║開合建立晝夜，如拘物陀鉢特摩華。又依鳥鳴靜差
X29n0594_p0029b12║別，或依天眾寤寐不同，或依自身光明成外光明事
X29n0594_p0029b13║（云云）。無色四天，從下如次壽量二四六八萬劫。頌云
X29n0594_p0029b14║小光上下天，大全半為劫者，為壞為成？為中為大？小
X29n0594_p0029b15║光已上大全為劫，自下諸天大半為劫。即由此故，說
X29n0594_p0029b16║大梵王過梵輔天壽一劫半，謂以住壞各二十中劫，
X29n0594_p0029b17║六十中劫為一劫半，故以大半四十中劫為下三天
X29n0594_p0029b18║所壽劫量。（解曰：論中問意云：為壞攝四十劫，共為壞劫名為一劫？為二十成劫為一劫？約住劫
X29n0594_p0029b19║中一下一上中劫為一劫？為約八十中劫為一大劫？又解：為壞二十中劫？為成二十中劫？為一上一下中劫為
X29n0594_p0029b20║八十大劫）？有云：並約壞劫火水風等，八七火、一七水、一箇
X29n0594_p0029b21║風，隨一一壞，順初禪一劫壽故。故七火一水壞二禪，
X29n0594_p0029b22║順二禪八劫壽故。八七火、一七水、一風壞三禪，順六
X29n0594_p0029b23║十四劫壽故。問：初禪三天何故不言順第三天壽一
X29n0594_p0029b24║劫半耶？二三兩禪何故不言第二天壽耶？
X29n0594_p0029c01║【經】娑婆等者。問：摩醯首羅天居色界頂，此名大自在，
X29n0594_p0029c02║有大威德力，傾覆世界，舉世尊之。大論、華嚴並云第
X29n0594_p0029c03║十地菩薩。又毗紐天，此云遍淨。俱舍云：居第三禪頂，
X29n0594_p0029c04║劫初化生，水齊中出千葉蓮華。梵王因華方下生，念
X29n0594_p0029c05║世界空，有八天子忽然化現，因有眾生。八天子是眾
X29n0594_p0029c06║生之父母，梵王是八王子父母，毗紐是梵王之父母。
X29n0594_p0029c07║二天既大，何不為主，而取初禪梵王耶？答：遠推根本，
X29n0594_p0029c08║是彼二天，今據有言語等也（云云）。言娑婆者，新云索
X29n0594_p0029c09║訶，此云堪忍。俱舍論云：有餘師說：禪初靜慮地，宮殿
X29n0594_p0029c10║依處等一四洲；第二靜慮，等小千界；第三靜慮，等中
X29n0594_p0029c11║千界；第四靜慮，等大千世界。有餘師說：下第三靜慮，
X29n0594_p0029c12║如次量等小、中、大千；第四靜慮，量無邊際故。頌曰：
X29n0594_p0029c13║四大洲日月，蘇迷盧欲天，梵世各一千，
X29n0594_p0029c14║名一小千界。此小千千倍，說名一中千。
X29n0594_p0029c15║此千倍大千，皆同一成壞。
X29n0594_p0029c16║此有萬萬為大千。若言百億，即百萬為一億，萬萬為
X29n0594_p0029c17║百億，是娑婆世界也。恩云：世界主是四禪主：尸棄，初
X29n0594_p0029c18║禪主；光明，二禪主等，取三禪也。今疏依智論第一卷
X29n0594_p0029c19║云：娑婆世界主，舉處以顯主；梵天，出位以簡民；尸棄，
X29n0594_p0029c20║標名以立稱。尸棄翻頂，有肉髻似螺，故云尸棄。又頂
X29n0594_p0029c21║上如髻。瑜伽正理三十云：廣善所生，故名為梵。此梵
X29n0594_p0029c22║即大，故名大梵。由彼護得中間定故，最初生故，最後
X29n0594_p0029c23║沒故，威德等勝，故名大梵。大梵所有所化領，故名梵
X29n0594_p0029c24║眾。於大梵前行列侍衛，故名梵輔。大論第九云：初禪
X29n0594_p0030a01║三天有貴、賤者，修三品慈不同故也。下品為梵眾，中
X29n0594_p0030a02║品為梵輔，上品為梵王。今文云加修四無量心是也。
X29n0594_p0030a03║二禪三天者，自地天內光明最小，故名小光；光明轉
X29n0594_p0030a04║勝，數量難測，名無量光淨；光遍照自地處，故名極光
X29n0594_p0030a05║淨。今疏云光音三禪天者，意地樂受，說名為淨。於自
X29n0594_p0030a06║地中，此淨最劣，故名小淨；轉增難測，名無量淨；此淨
X29n0594_p0030a07║周普，故名遍淨。第四禪中，九天下空中天所居之地，
X29n0594_p0030a08║如雲密合，故說名雲。疏名密身，身居此地，名密身也。
X29n0594_p0030a09║此上諸天更無雲地，在無雲首，故說無雲。更有異生
X29n0594_p0030a10║勝福，方得生彼，說名福生。今疏名無量密，亦受福密
X29n0594_p0030a11║也。異生果中，此最殊勝，故名廣果。今文同。離欲諸聖
X29n0594_p0030a12║無漏道水，濯煩惱垢，故名為淨；淨身所止，故名淨居。
X29n0594_p0030a13║又云：或住於此害生死邊，故名為淨；淨身所止，故名
X29n0594_p0030a14║淨居。又無異生雜，純聖所止，故名淨居。煩謂煩雜，或
X29n0594_p0030a15║謂煩廣。無煩雜天中，此最初故；煩廣天中，以此最劣，
X29n0594_p0030a16║故說名不煩。已善伏除雜修靜慮上、中品障，意樂調
X29n0594_p0030a17║伏，離諸熱惱，故名無煩。或令下生煩惱，名熱。此初遠
X29n0594_p0030a18║離，得無熱名。已明上品雜修靜慮果，得將易彰，故名
X29n0594_p0030a19║善現。雜修定障，餘品至微，至極清徹，故名善見。更無
X29n0594_p0030a20║有處，於有色中無能過此，名色究竟。或此已到眾苦
X29n0594_p0030a21║所依，身最後邊，名究竟也。
X29n0594_p0030a22║【疏】本迹觀心，自思之者，梵翻離欲，名清淨。約本迹者，
X29n0594_p0030a23║三得本淨，迹名離欲耳。言觀心者，三觀無三惑，名離
X29n0594_p0030a24║欲觀也。言梵眾，是梵民也。本為實教淨眾，迹為梵民。
X29n0594_p0030b01║言觀心者，一中無量，即假觀名眾也。言梵輔者，是梵
X29n0594_p0030b02║臣也。本迹者，本是住行向地法身大士，名臣，迹為輔
X29n0594_p0030b03║也。觀心者，三觀之行，輔三諦之理也。言梵王者，本住
X29n0594_p0030b04║王三昧，迹為此名。觀心者，中道雙遮雙照，名自在觀
X29n0594_p0030b05║也。二禪三天者，本是三智，迹示三光天也。觀心即三
X29n0594_p0030b06║觀，心即三觀，為三光耳。三禪三天者，本三諦理，無三
X29n0594_p0030b07║惑垢，名淨，迹為此天耳。觀心者，一心三觀，淨於五住，
X29n0594_p0030b08║名淨觀也。四禪九天，言密身者，本一身即三身，三身
X29n0594_p0030b09║即一身，名密身，迹示此名耳。觀心者，觀不可思議，假
X29n0594_p0030b10║一界即十界，十界即一界，非一非十，名無量密觀也。
X29n0594_p0030b11║言廣果者，本證無邊身，名廣果，迹示此名也。觀心者，
X29n0594_p0030b12║中觀廣愽名廣，理極極名果也。言無想者，本得中道
X29n0594_p0030b13║法性，無二邊假想，迹示此名耳。觀心者，即空故無見
X29n0594_p0030b14║思想，即假故無塵沙想，即中故無無明想，一心三觀
X29n0594_p0030b15║故無次第想，約六即明之（云云）。言不煩者，本實相理，
X29n0594_p0030b16║自性清淨，故名不煩，迹為此名也。觀心者，三觀即中，
X29n0594_p0030b17║體能雙照，永離三惑也。言不熱者，本住法界，體性清
X29n0594_p0030b18║涼，迹為此稱。觀心者，三觀清涼，無三惑熱也。言善見
X29n0594_p0030b19║者，本得佛眼，觸境皆理，名善見，迹為此名也。觀心一
X29n0594_p0030b20║念見三諦，名善見也。言善現者，諦理障雲名現，例前
X29n0594_p0030b21║釋（云云）。言究竟者，本證實際，名究竟，迹此名。觀心者，
X29n0594_p0030b22║以中道觀是究竟觀也。亦六即判，故云自思之。
X29n0594_p0030b23║【經】八龍者，先束四對：初二能喜能善對，次二八海九
X29n0594_p0030b24║頭對，次二多苦少惱對，後二依色依心對。凡有四義：
X29n0594_p0030c01║一、為其身最大，五不思議中，龍為其一。智論云：小乘
X29n0594_p0030c02║法門有五不思議：一、業力，二、世間，三、龍力，四、坐禪力，
X29n0594_p0030c03║五、佛力。今五中之一也。二、正法念云：惡龍助修羅，善
X29n0594_p0030c04║龍助天。今是善龍，次天列也。婆沙云：天將修羅鬪時，
X29n0594_p0030c05║今龍與之鬪。故知龍助天也。故今疏云：龍縈身以遏
X29n0594_p0030c06║海水是也。三、調適陰陽，於人有恩。今疏云：常護摩竭
X29n0594_p0030c07║是也。四、外書說文云：龍是鱗蟲中之長，能小能大，能
X29n0594_p0030c08║幽能明，春昇天，冬入淵。廣雅云：有鱗者為蛟龍，有翼
X29n0594_p0030c09║者為應龍，有角者為虬龍，無角者為螭龍。娑伽者，即
X29n0594_p0030c10║醎海龍，華嚴所稱者。亦云從國立名者，此國近仙人，
X29n0594_p0030c11║而王觸悟仙人，仙人呪此國令成海，此龍居中，從本
X29n0594_p0030c12║國立名也。阿那婆達多者，華嚴云：七地為此池，龍起
X29n0594_p0030c13║大悲雲，隱覆一切眾生，經苦法門而得自在。於鱗甲
X29n0594_p0030c14║中流出諸水，日夜無竭，濟瞻部洲諸有情類。摩那斯
X29n0594_p0030c15║者，此慈心龍。華嚴經云：將降雨時，先雲七日，待眾事
X29n0594_p0030c16║訖，然後始雨。故名慈心。復有諸龍，各各自說過去於
X29n0594_p0030c17║七佛所曾作俗人，或因聽法，或因捨施等。如是因緣，
X29n0594_p0030c18║後還寺舍。有信心人為供養眾，施種種飲食及四方
X29n0594_p0030c19║僧食。比丘食已，迴施於我。我飲食云：彼業因緣，墮三
X29n0594_p0030c20║惡道，受種種苦。餘業未盡，今生龍中，常受熱水、熱風、
X29n0594_p0030c21║熱沙、銅汁、鐵丸入口，喉燋腹爛，通身穿穴，直過墮地。
X29n0594_p0030c22║唯願世尊救濟我苦。佛言：此罪難脫，汝可受三歸。至
X29n0594_p0030c23║賢劫中，最後樓至佛世，罪方得滅。佛言：信心檀越施
X29n0594_p0030c24║僧之食，水草已上，若有私入，若與白衣，此罪重於阿
X29n0594_p0031a01║鼻地獄。廣如龍王經說（云云）。
X29n0594_p0031a02║【疏】十寶山者，一、雪，二、香，三、軻梨羅，四、仙聖，五、由乾陀，
X29n0594_p0031a03║六、馬耳，七、尼民陀，八、斫迦羅，九、宿慧，十、須彌，一一皆
X29n0594_p0031a04║王也。
X29n0594_p0031a05║【經】四、乾闥婆者，樂音（五孝反）。梵云末奴，此翻為樂，謂令
X29n0594_p0031a06║人愛樂也。今疏樂音（五覺反）。若云颯縛羅，此云可意音，
X29n0594_p0031a07║亦名如意。梵云健闥縛，此云尋香行，即非乞求也。今
X29n0594_p0031a08║文云嗅香，以其清淨虗飡香為食，故云嗅香。恩云：樂
X29n0594_p0031a09║有二類：一、非絲竹，如皷磬之類；二、是絲竹，簫笋之類。
X29n0594_p0031a10║皷磬下者名樂，上者名樂音；絲竹下者名美，上者名
X29n0594_p0031a11║美音。問：二類盡是有聲之樂，二下品者何不言音？故
X29n0594_p0031a12║今疏云：幢者，是無聲之樂，故不云音。自有上下：下者
X29n0594_p0031a13║名樂，上者名美；有聲之樂，下名樂音，上名美音。
X29n0594_p0031a14║【經】阿脩羅者，五門分別：一、翻名；二、明屬諸道攝；三、辯
X29n0594_p0031a15║住處；四、釋名義；五、得報所由。初、翻名。云無酒神者，過
X29n0594_p0031a16║去持不飲酒戒，報得此身，名無酒。又毗婆娑云：阿之
X29n0594_p0031a17║言不，脩羅云端正。彼不端正，以男醜女妍。今文云：亦
X29n0594_p0031a18║云不端是。彌天云阿云無，脩羅云質，諒以其多諂曲，
X29n0594_p0031a19║為立此名。餘其直信恩云：彼土正云阿素洛，此云非
X29n0594_p0031a20║天。阿之言非，素洛云天。彼多諂詐，無有天行，故名非
X29n0594_p0031a21║天。第二、明諸道攝者，一、瑜伽、佛地論云：為天趣攝。雜
X29n0594_p0031a22║心論云：鬼趣攝。正法念經：鬼、畜二趣攝。與今文同。伽
X29n0594_p0031a23║陀經說：鬼、畜、天三趣攝。第三、辯住處者，十地經說脩
X29n0594_p0031a24║羅五類：一、極弱者，在人間山林中住，即今西方山中
X29n0594_p0031b01║大有深窟，多是非天之宮，與今文鬼道攝者居大海
X29n0594_p0031b02║邊同。餘四類居海下者，與今文畜生道攝者居大海
X29n0594_p0031b03║底同。言海下者，十地經云：妙高山北大海之下二萬
X29n0594_p0031b04║一千由旬有羅睺宮；次下二萬一千由旬有勇健宮，
X29n0594_p0031b05║今經婆稚是；次下二萬一千由旬有華鬘宮，今經佉
X29n0594_p0031b06║羅騫䭾是；次下二萬一千由旬有毗摩質多羅宮，今
X29n0594_p0031b07║經同。第四、釋名義，今依經次第。婆稚者，新云䟦稚迦，
X29n0594_p0031b08║此云圍圓。今云被縛者，其人是脩羅前鋒，與帝釋鬬，
X29n0594_p0031b09║被帝釋縛，有勇健力，於縛得脫，故今文云：有力為帝
X29n0594_p0031b10║釋所縛。
X29n0594_p0031b11║【疏】本住權實二智至肩胛者，准下文，在背曰荷，在肩
X29n0594_p0031b12║曰擔。非權非實名為荷，而權而實名為擔，故言權實。
X29n0594_p0031b13║毗摩者，或云寶飾，用冠其服。問：脩羅何故與帝釋戰？
X29n0594_p0031b14║答：婆沙云：脩羅有美女，無天甘露；帝釋有天甘露，無
X29n0594_p0031b15║美女。互相憎嫉，故常鬪也。第五文云昔有婆羅門下
X29n0594_p0031b16║是，如文。
X29n0594_p0031b17║【疏】本觀云云者，記釋恐悞，今謂是羅睺中自明本觀
X29n0594_p0031b18║耳。應云本證權實二智，迹示障持日月也。觀解者，空
X29n0594_p0031b19║中如日，即假如月。言啟者，玉篇云：眾口也。
X29n0594_p0031b20║【疏】迦樓至噉四者。問：化生頓盡，如滅燈光，無有形質，
X29n0594_p0031b21║何堪食用耶？答：鳥未飛時，暫爾之間，能為食用，亦有
X29n0594_p0031b22║資益也。
X29n0594_p0031b23║【疏】韋提希者，新云吠提呬弗呾羅。吠是勝美，提呬云
X29n0594_p0031b24║身，即東毗提訶之名。彼毗提訶，男聲中呼；吠提呬，女
X29n0594_p0031c01║聲中呼；弗呾羅，是子。此是山名，亦是彼山中神名，從
X29n0594_p0031c02║彼乞得，因以為名也。
X29n0594_p0031c03║【疏】云思惟者，善能思量，亦云思勝，勝餘女人故。不以
X29n0594_p0031c04║父標子者，爾前已害其父，故不稱也。阿含經云：世王
X29n0594_p0031c05║懺悔竟，猶墮栢毱地獄，後出成辟支佛。涅槃云：闍王
X29n0594_p0031c06║不值耆婆，來月七日當墮地獄。而懺悔竟，不復更墮。
X29n0594_p0031c07║所以大小乘經不同者，小乘經力劣故，重罪微薄，猶
X29n0594_p0031c08║墮輕地獄；大乘經力勝，重罪都滅，所以不墮。問：說法
X29n0594_p0031c09║華時，為造逆未？若未造，與阿含、普超相違，彼已入地
X29n0594_p0031c10║獄竟。又不得為王殺父竟，方得為王。若造逆竟，是業
X29n0594_p0031c11║障攝，即五濁未除，不合聞一乘經即同五千及諸天
X29n0594_p0031c12║被移。今既在會，當知爾時無逆。答：法華中示為權人
X29n0594_p0031c13║害父竟，身瘡未發，故來聽經。涅槃示為實人經唱滅
X29n0594_p0031c14║五逆之罪，王已懺悔，得無根信也。若非實罪，云何須
X29n0594_p0031c15║懺悔耶？又是權行，欲顯正教能滅重罪，顯經力勝至
X29n0594_p0031c16║彼瘡發，邪教不能滅也。問：此經是一實之教，何不能
X29n0594_p0031c17║滅耶？答：涅槃正明滅惡用，傍明生善知，如五千至彼
X29n0594_p0031c18║得入是。此經正明生善用，一毫之善皆得成佛。闍王
X29n0594_p0031c19║雖作五逆，不斷善根，亦當成佛，傍明滅惡，如調達得
X29n0594_p0031c20║記是。具足而言，皆具四悉，思之可見。問：涅槃云得無
X29n0594_p0031c21║根信，普超云柔順忍，如何會通？答：涅槃據迹，明是罪
X29n0594_p0031c22║人，故得信心。若言得順忍者，眾生便謂實罪人，則不
X29n0594_p0031c23║滅也。彼經據本，故順忍也。又問：王造幾逆？一云：殺父、
X29n0594_p0031c24║殺母、殺聖人。父是須陀洹果，無量壽云是那含。四、放
X29n0594_p0032a01║狂象害佛。五、破和合僧。二、言唯具二逆，父及聖人耳。
X29n0594_p0032a02║言世八法不汙者，亦名八不淨：一、田，二、宅，三、奴，四、婢，
X29n0594_p0032a03║五、牛，六、馬，七、金，八、銀。
X29n0594_p0032a04║【經】云禮佛足等者，第二，結有五功德。增一阿含云：一
X29n0594_p0032a05║者、令身端正，二、得好音聲，三、生（貴）家，四、為人恭敬，五、
X29n0594_p0032a06║必定生天。有此五利，故各禮。義纘卷第二。