X29n0594_p0101a15║
X29n0594_p0101a16║
X29n0594_p0101a17║天台法華疏義纘卷第六
X29n0594_p0101a18║
X29n0594_p0101a19║東春沙門　智度　述
X29n0594_p0101a20║釋分別品。
X29n0594_p0101a21║【疏】功德者，所分別。言分別者，是能分別，能所義一故。
X29n0594_p0101a22║故先明功德，次釋分別耳。
X29n0594_p0101a23║【疏】法力者，由此法有氣力，如一隨喜，即得多功德等。
X29n0594_p0101a24║修行力者，依教修行，即有勝益。持力者，法師品取五
X29n0594_p0101b01║種人法也。神力品名說力者，即釋迦出長舌至梵世，
X29n0594_p0101b02║證前說法，皆不虗也。妙音現種種身，為他說法，此即
X29n0594_p0101b03║是苦行事。現功德者，淨藏二子，宿習法華，能令父王
X29n0594_p0101b04║迴邪入正，名功德勝力也。
X29n0594_p0101b05║【經】云佛說至大法利者。經家敘此中亦有彌勒同供
X29n0594_p0101b06║養，為領解作前弄引耳。更於後文，獨出彌勒為請之
X29n0594_p0101b07║首。
X29n0594_p0101b08║【疏】南師從偈後者，光宅分文也。故東安云：次彌勒下，
X29n0594_p0101b09║第二章，說解佛壽命人功德也。彼問云：若依光宅此
X29n0594_p0101b10║文，屬流通分，如何不同得耶？答：光宅尋文不細，所以
X29n0594_p0101b11║不同，非苟欲令異。何以言之？此品內旨，明信解壽命
X29n0594_p0101b12║人功德，未通論弘宣一部法華，不可以混通也。
X29n0594_p0101b13║【疏】今釋一念至罣礙者，隨所聞處是信，豁爾是解；隨
X29n0594_p0101b14║語入是信，無礙是解；信一切法是信，是皆佛法是解。
X29n0594_p0101b15║即一切法是佛法，是實句也；又信不隔下是一切法，
X29n0594_p0101b16║是權句也；又不得佛法，不得一切法，是雙非權實句
X29n0594_p0101b17║也；而見一切法，亦見佛法，雙照權實句也。此四句是
X29n0594_p0101b18║三諦，即實是真諦，不隔是權俗諦，雙非雙照是中道
X29n0594_p0101b19║第一義諦也。體故雙非，用故雙照，故覆疎云：即一而
X29n0594_p0101b20║三是俗諦，即三而一是真諦。欠一句云：即非三非一，
X29n0594_p0101b21║而三而一，是中道第一義諦也。下二、釋準思（云云）。
X29n0594_p0101b22║【疏】東西等者，東喻一切皆佛法，西喻佛法不隔一切
X29n0594_p0101b23║法，南喻不得佛法，不得一切法，北喻而見一切法，亦
X29n0594_p0101b24║見佛法非道。四、準思。
X29n0594_p0101c01║【經】聞佛說壽命至忍者。問：聞說壽命，云何得無生忍
X29n0594_p0101c02║耶？答：今明此說佛法身，絕四句，離百非，故與前無有
X29n0594_p0101c03║生死，若退若出，乃至發生中道觀故，得無生忍。與聞
X29n0594_p0101c04║佛壽命無始無終，亦是中道，久證長遠，高本廣迹，生
X29n0594_p0101c05║非高非廣中道正觀，得無生忍同也。此從證中道理，
X29n0594_p0101c06║得長遠壽也。問：此經但明佛壽無生滅，無始終，何處
X29n0594_p0101c07║說眾生亦無生滅，無始終耶？答：壽量云：如來如實知
X29n0594_p0101c08║見三界之相，乃至非如非異，即是法身。亦令眾生悟
X29n0594_p0101c09║此法身，即是眾生無生滅也。
X29n0594_p0101c10║【經】云：若人求佛慧於八十萬億者，是時節長；行五波
X29n0594_p0101c11║羅蜜者，即是行廣。若爾，如何一念信解是時短，不言
X29n0594_p0101c12║五度是行狹，不為格量耶？答：鈍根菩薩次第行學，雖
X29n0594_p0101c13║知佛慧果位方階，望果修因，故云多劫，約未聞法華
X29n0594_p0101c14║說校量也。今一念者，約利根菩薩聞壽量，即超前功
X29n0594_p0101c15║德也。問：但言五度，不言般若，何耶？答：若信解佛壽，此
X29n0594_p0101c16║心即是正慧般若，照佛法身無始終故，但是所校，非
X29n0594_p0101c17║能校也。若方便般若，應云六度，今恐藍所校，故言五
X29n0594_p0101c18║度耳。勝鬘經校量六度是權也。
X29n0594_p0101c19║【記】引婆沙十六字者，非無始來恒成就彼，未捨必起，
X29n0594_p0101c20║彼斷盡故。
X29n0594_p0101c21║【經】殯（敷賓反）紛（孚云反）。玉篇：殯紛者，飛也。
X29n0594_p0101c22║【疏】別六心退者，舊云：法才王子六心中退，即云十住
X29n0594_p0101c23║第六心。難者云：十住之性地，以不改為義，云何退作
X29n0594_p0101c24║二乘？一答云：性是不改，不改作一闡提，不妨退大向
X29n0594_p0102a01║小。大師云：終是難通。止觀師云：是十信中六心退耳。
X29n0594_p0102a02║比釋論及金剛論師，皆作此解，即是仰習十心中六
X29n0594_p0102a03║心耳。七心已上，永離二乘。爾時設為利弘經，不無輕
X29n0594_p0102a04║漏，而度物心不失，恒有菩薩之名。前又引大論云怖
X29n0594_p0102a05║地前耳（云云）。
X29n0594_p0102a06║【疏】五品者，滅後五品外凡位。一、初隨喜品者，若人宿
X29n0594_p0102a07║殖深厚，或值善知識，或從經卷圓聞三諦妙理，一法
X29n0594_p0102a08║一切法，一切法一法，非一非一切，不可思議，起於圓
X29n0594_p0102a09║信，一心具三千世間，如一微塵中有大千經卷，欲開
X29n0594_p0102a10║此心而修圓行。圓行者，一行一切行，略言為十，謂：識
X29n0594_p0102a11║一念平等具足不可思議（是境），傷已昏沈，慈及一切（是發
X29n0594_p0102a12║心）。又知此心寂照（是安心），用照心破一切法即空、假、中
X29n0594_p0102a13║（破、徧）。又識一心有諸心若通若塞（通、塞），能於此心具足道
X29n0594_p0102a14║品，向菩提路（道品）。又解此心正助之法，實相心為正，前
X29n0594_p0102a15║三教心為助（對治）。識己及凡聖心（次位），安心不動不墮，是
X29n0594_p0102a16║住頂，名墮不退不散（安忍）。識一心無量功德，不生染著
X29n0594_p0102a17║（離法愛），十心成就，名十乘觀法，廣如止觀（云云）。二、讀誦
X29n0594_p0102a18║品者，聞信始生，善須將養，涉事紛動，令道牙破。唯得
X29n0594_p0102a19║內修理觀，外讀誦大乘，聞有助義之力，內外相藉，圓
X29n0594_p0102a20║信轉明，十心堅固，如日光照見種種色也。三、說法者，
X29n0594_p0102a21║內觀轉強，外資又明，圓解在懷，弘誓熏動，更加說法，
X29n0594_p0102a22║如實衍布，但以大乘法答。設以方便，修令悟大，隨說
X29n0594_p0102a23║法淨，則助智慧淨，開導前人，是得道全因緣。化功歸
X29n0594_p0102a24║己，十心三倍轉明。四、兼行六度。上來前熟觀心，未遑
X29n0594_p0102b01║涉事。今正觀稍明，即傍兼利物，能以少施與虗空等，
X29n0594_p0102b02║使一切法趣檀。檀為法界，事相雖少，運懷甚大。理觀
X29n0594_p0102b03║為正，事行為傍，故言兼行。事福資理，則十心彌盛。五、
X29n0594_p0102b04║正行六度。圓觀稍熟，事理欲融，事不妨理，理不隔事。
X29n0594_p0102b05║具行六度，權實二智，究了通達。治生產業，皆與實相
X29n0594_p0102b06║不相違背，具足解釋佛之知見。而於正觀，如火益薪，
X29n0594_p0102b07║力用光猛。（已上外凡語。）若入內凡十信，圓聞圓信，修於圓
X29n0594_p0102b08║行，善巧增益，五倍深明，因此得入圓位。善修平等法
X29n0594_p0102b09║界，即入信心；善修慈愍，即入念心；善修寂照，即入進
X29n0594_p0102b10║心；善修破法，即入慧心；善修通塞，即入定心；善修道
X29n0594_p0102b11║品，即入不退心；善修正助，即入迴向心；善修凡聖，即
X29n0594_p0102b12║入護心；善修不動，即入戒心；善修無著，即入願心。是
X29n0594_p0102b13║名圓教鐵輪位也。第二聖位，十住、十行、十迴向、十地、
X29n0594_p0102b14║等覺、妙覺，位位十乘觀法。至妙覺時，轉名十大，如菩
X29n0594_p0102b15║薩戒疏（云云）。
X29n0594_p0102b16║【記】開遮。輕重等者，如大乘開懷生，於小則遮。兩舌讚
X29n0594_p0102b17║毀，小輕大重。小教時犯漸制，大乘一時頓制。小教遇
X29n0594_p0102b18║緣有捨，大乘畢命無捨。在大說戒依菩薩律儀，在小
X29n0594_p0102b19║隨小。小懺五篇不等，大懺四十八輕。對首是同，受大
X29n0594_p0102b20║通七眾八部，受小局人道具緣（云云）。鳥鼠人者，出百
X29n0594_p0102b21║喻經，即蝙蝠是。言鼠又飛，言鳥又潛，喻出家人。言俗，
X29n0594_p0102b22║身著袈裟；言道，心口躭於滋味。
X29n0594_p0102b23║【經】住調柔地者，柔順忍也。
X29n0594_p0102b24║【經】其諸無量劫行道者，此昔別教菩薩也。
X29n0594_p0102c01║【經】讚歎菩薩者，別教菩薩也。
X29n0594_p0102c02║【經】復能清淨下，五度者，指前說法，並是法施。
X29n0594_p0102c03║【經】多羅樹者，聲論云：梵音多羅馥力。多羅，此云重；馥
X29n0594_p0102c04║力，此云樹。樹高七尺，葉似芭蕉。
X29n0594_p0102c05║隨喜品
X29n0594_p0102c06║【疏】隨順事理者，本迹二理俱名理。迹中一代施化名
X29n0594_p0102c07║為事，本中三世益物名事。又本迹各權實名事理，如
X29n0594_p0102c08║迹中不思議三諦，俗諦名事，真中二諦名理。無二約
X29n0594_p0102c09║本體，無別約差別，相本中准知。
X29n0594_p0102c10║【疏】深遠深遠，一深遠是本理，一深遠是本時，長遠益
X29n0594_p0102c11║物之事。
X29n0594_p0102c12║【疏】佛今說此者，我隨佛所說，故名為隨。我得聞此者，
X29n0594_p0102c13║慶我得聞，名之為喜故也。
X29n0594_p0102c14║【經】云六趣四生至多足者，一六趣，二四生，三有形無
X29n0594_p0102c15║形，四有想無想，五有足無足。一六趣者，一天趣。正理
X29n0594_p0102c16║論三界義者，若界有色而無定者，是名欲界。若界有
X29n0594_p0102c17║色亦有定者，是名色界。若界無色而有定者，是無色
X29n0594_p0102c18║界（餘五趣可知云云）。二四生（此記廣辨不寫）。三有形無形攝四生，三
X29n0594_p0102c19║生是有形，化生是無形。四有想等三種攝者，謂有想、
X29n0594_p0102c20║無想、非有想非無想。三界除無想天及非想，餘名有
X29n0594_p0102c21║想非想天，名無想非非想天，名非有想非無想。五無
X29n0594_p0102c22║足有足門攝，一無足如曲蟮等，二足如人天鳥等，四
X29n0594_p0102c23║足如牛馬等，多足如班拱等。如是等下，結眾生數也。
X29n0594_p0102c24║【疏】外聽法入，文為四：一、自往，取其詣聽法，得乘天宮
X29n0594_p0103a01║等報。若就聽法邊遠報者，福則無邊，趣於佛果報故。
X29n0594_p0103a02║今從近果有三品：若下品動足，得乘象馬報；中品得
X29n0594_p0103a03║乘七寶輩輿；上品得乘天宮。二、分座者，但取座義邊
X29n0594_p0103a04║故，得三王之報。若就聽法義邊，福亦無盡，亦三品心
X29n0594_p0103a05║得三王報。三、勸他者，正取勸人聽法華義，得四種報：
X29n0594_p0103a06║一、善友報，與陀羅尼菩薩共生一處故；二、得智慧報，
X29n0594_p0103a07║經云利根智慧故；三、得端正果報，經云百千萬世終
X29n0594_p0103a08║不瘖瘂，得離醜陋等；四、勸人聽經，世世常得見佛聞
X29n0594_p0103a09║法，信受教誨，經云世世所生。下是四具，聽修行者，其
X29n0594_p0103a10║福最勝，報不可說（云云）。
X29n0594_p0103a11║【疏】圓教小七、大七者，內典博要第五卷引出曜經：禪
X29n0594_p0103a12║接息心，小七、大七日。大七有七七四十九日，小七有
X29n0594_p0103a13║七日。故今借此為數。
X29n0594_p0103a14║【疏】前謂初品之初為因者，有二種：一、若將五品為六
X29n0594_p0103a15║根位，亦以初品之初五十人為因；若五品為六根前
X29n0594_p0103a16║位，亦用初品之初為因；二、取勸人聽經為因。具此二
X29n0594_p0103a17║因，得入五品、六根也。
X29n0594_p0103a18║【經】云：胗（居忍反），脣上瘡謂之胗。喎（口蛙反），䐔（方顯反），䏲（濁黎反），
X29n0594_p0103a19║窊（於苽反），凹也，邪下也。
X29n0594_p0103a20║法師功德品
X29n0594_p0103a21║【經】頌耳根偈。從一切比丘眾下，明四法界，此比丘是
X29n0594_p0103a22║二乘。
X29n0594_p0103a23║【疏】大經云：雖有肉眼至根自在者，佛眼故。清淨，牒大
X29n0594_p0103a24║品；具五眼故，牒論；能盈至勝根用，牒正法華；名根自
X29n0594_p0103b01║在，牒涅槃。記云：亦應云互具，牒涅槃。文無者略，今云
X29n0594_p0103b02║非略（思之）。
X29n0594_p0103b03║【經】云彌樓山者，此云高山，又云光山。須彌，此云安明，
X29n0594_p0103b04║亦云妙高山。
X29n0594_p0103b05║【經】云鼻根章，遙聞香者。問：小乘人有三說：一者、婆沙
X29n0594_p0103b06║云：三根合中知，謂鼻、舌、身；三根離中知，謂眼、耳、意。雜
X29n0594_p0103b07║心云：二根離中知，意根不當離合。成論云：眼但離而
X29n0594_p0103b08║不合，鼻、舌、身合而不離，耳根亦離亦合。聞外聲為離，
X29n0594_p0103b09║聞耳鳴聲為合，意根非離非合。今何故言鼻根遙聞
X29n0594_p0103b10║香耶？答：舊釋云：任根常用，則如上三釋。今假經力，故
X29n0594_p0103b11║鼻能遙聞。問：毗曇云：上界無香味。今云何聞梵身香？
X29n0594_p0103b12║答：梵世有細香，小乘人力劣不能知，故言無香。大士
X29n0594_p0103b13║利根，無塵不察，故云聞梵天香。問：成論云：金剛無香
X29n0594_p0103b14║味。何得云地中眾伏藏，聞香知所在？答：有云：論言無
X29n0594_p0103b15║者，無有麤香，今有細香。有人云：此著體物故云香，金
X29n0594_p0103b16║之實體則無香。此皆不然，大士根利，知有香也。
X29n0594_p0103b17║【經】須曼那華香者，此云妙意華。闍提華者，此云生華，
X29n0594_p0103b18║亦云實華。末利華，此云鬘華，此華堪作鬘。瞻蔔華者，
X29n0594_p0103b19║正瞻云薄迦，此云黃華樹，亦云金色華。波羅羅華者，
X29n0594_p0103b20║此云重生華（重字平聲）。多摩羅䟦香，此云貿無垢華。多伽
X29n0594_p0103b21║羅者，亦云伽樓，智論云本香樹。波利質多羅者，波利
X29n0594_p0103b22║此云護，質多羅云種種，亦云圓生樹香。拘鞞陀羅，此
X29n0594_p0103b23║云大遊戲。
X29n0594_p0103b24║不輕品
X29n0594_p0103c01║【疏】初、是因緣者。外敬不輕境者，記云世界義，今準下
X29n0594_p0103c02║文云是理一，即第一義也。不輕行令人生信，是為人；
X29n0594_p0103c03║口宣教，是對治；稟教斷惑故，人作不輕目，是世界；準
X29n0594_p0103c04║集眾敘表，人一是世界也。頭記不同（云云）。
X29n0594_p0103c05║【疏】比丘臨命終，不輕菩薩於最初威音王佛像法中
X29n0594_p0103c06║聞法，得初隨喜位；臨終重聞威音王佛說，得六根清
X29n0594_p0103c07║淨位。
X29n0594_p0103c08║【疏】牛皮等者，彼明損道有相之福，如龍鬚牛皮；戒、定、
X29n0594_p0103c09║慧三，如身如體；有相心修，如縛如繫；受人天果報，如
X29n0594_p0103c10║入水向日。今借喻執，四句皆性，計與有相心同。大論
X29n0594_p0103c11║云：夫利養者，如龍鬚繩縛身入水，初損戒皮，次損定
X29n0594_p0103c12║肉，後損慧骨。四執亦爾。
X29n0594_p0103c13║神力品
X29n0594_p0103c14║八品通名付屬流通者，若從別名，藥王下五品是化
X29n0594_p0103c15║他，普賢是自行，今通付屬自行化他故也。
X29n0594_p0103c16║【疏】二、通身至照十方者。問：前照東方，已表入實，今照
X29n0594_p0103c17║十方，更何所表？答：文云令初因增至佛慧，即表五方，
X29n0594_p0103c18║分身亦爾，復表五方，故十方也。
X29n0594_p0103c19║【疏】謦咳等者，謦咳是標名，將語之狀是辯意，亦是下
X29n0594_p0103c20║述相也。四十餘年下至是故謦咳者，通表迹本二門
X29n0594_p0103c21║之教。舉昔四十餘年迹本實教，表獲申舒，今日大事
X29n0594_p0103c22║已竟，故云通暢，即通表二門之教一也。記中分從欲
X29n0594_p0103c23║以下文表本意，此恐不然，但是表流通文耳，故云法
X29n0594_p0103c24║付菩薩等，思之。
X29n0594_p0104a01║【疏】遙散諸物是行一者，散華是檀行也。
X29n0594_p0104a02║【經】說此功德不能盡者，說名、體、宗、用不能盡也。
X29n0594_p0104a03║囑累品
X29n0594_p0104a04║【經】三、菩提法者，法是實相。菩提是果，果必有因；因果
X29n0594_p0104a05║是宗，宗依實相體。
X29n0594_p0104a06║【疏】助申佛慧者，正助合行也。如云治生產業，皆與實
X29n0594_p0104a07║相不相違背，而眾生不信，即應為說皆是無常幻化
X29n0594_p0104a08║次第，三諦三教皆不可得。眾生若信，即指向三教法
X29n0594_p0104a09║皆是實相，故是流通正助合行之相也。
X29n0594_p0104a10║【疏】答證正已故閇者。問：若言正已，應在分別功德品
X29n0594_p0104a11║中，若流通已，應在經末，何得於此言證正已？答：今言
X29n0594_p0104a12║已者，從佛說故。囑累已前，親是佛事，名之為正。藥王
X29n0594_p0104a13║已下，皆菩薩發誓弘經，是菩薩事耳。
X29n0594_p0104a14║【經】無諸慳恡者，記引慳有五種：一、住處，二、家，三、施，四、
X29n0594_p0104a15║稱歎，五、法法。又有七，如記。
X29n0594_p0104a16║【疏】從說是語至得法，自行化他不同，是世界故喜。又
X29n0594_p0104a17║說人清淨即生善，是為人故喜。聞清淨法，破昔不聞，
X29n0594_p0104a18║是對治獲證，是第一義。
X29n0594_p0104a19║藥王品
X29n0594_p0104a20║【疏】觀經下，至藥王，具四悉：初名星光，是世界；聞佛慧，
X29n0594_p0104a21║是第一義；上藥供僧，是為人；治身心病，是對治。又此
X29n0594_p0104a22║文下，至喜見，是世界；從頓捨至兩臂，為生死眾生善
X29n0594_p0104a23║根，是為人；輕生重法，是對治；命殞道存，是第一義。
X29n0594_p0104a24║【疏】唯願得大法是理一，大得弘宣是教一，大願眾生
X29n0594_p0104b01║是人一，獲大饒益是行一。
X29n0594_p0104b02║【經】即時入是三昧者。若約如來四威儀，常應在定，今
X29n0594_p0104b03║從化儀，故云入也。
X29n0594_p0104b04║【疏】一、修行得法者，苦行名修行，得法名一切色身三
X29n0594_p0104b05║昧也。
X29n0594_p0104b06║【經】一箭道者，百二十步也。
X29n0594_p0104b07║【記】云投嚴赴火者，雪山童子是投嚴，藥王是赴火，不
X29n0594_p0104b08║濫外道也。勝熱者，華嚴云：善財南行，有聚落名伊沙
X29n0594_p0104b09║那。有婆羅門，名曰勝熱，修於苦行。四面火聚，猶如大
X29n0594_p0104b10║山。中有力山，高峻無極。登彼山上，投身火中。善財見
X29n0594_p0104b11║之云：我先已發菩提心。婆羅門言：汝若能爾，諸菩薩
X29n0594_p0104b12║行，悉皆清淨。善財言：人身難得，乃至受如法教，得正
X29n0594_p0104b13║命難，此非魔耶？諸梵空中，散華供養，告善財言：勿疑
X29n0594_p0104b14║聖者！今此聖者，得金剛炎三昧光明法門，廣度眾生。
X29n0594_p0104b15║善財聞已，於婆羅門，起真實相。投身未至，得善住三
X29n0594_p0104b16║昧；觸火，得寂靜三昧。婆羅門言：以解脫火，燒諸眾生，
X29n0594_p0104b17║見惑無餘，必不退轉，獲益歡喜。亦如尼乾，廣為嚴熾，
X29n0594_p0104b18║呵斥過患，讚歎如來，因生正信，並由解力。
X29n0594_p0104b19║【記】云兩眾如何者，若有小法事，大乘僧即集；若有大
X29n0594_p0104b20║法華，須遮小乘聽戒。是二體者，大乘以心為體，小乘
X29n0594_p0104b21║作戒以色為體，無作非色非心為體。大乘體遍法界
X29n0594_p0104b22║發，小乘但遍三界發。大則攝小，小不攝大。取益從何
X29n0594_p0104b23║者，師雖大乘，弟子受小，不得為授於大，令他從何取
X29n0594_p0104b24║益也。
X29n0594_p0104c01║【經】復生日月淨明德佛國者。與前生國及二處王家
X29n0594_p0104c02║同。問：既能化生，何故唯生此國耶？答：有宿命智力故，
X29n0594_p0104c03║生本國王家耳。亦由四悉檀機故爾。
X29n0594_p0104c04║【經】即服諸香至畢力迦者。此二香，什公云：龍鬼國方
X29n0594_p0104c05║有，人中所無，故不翻也。曾有人翻畢力迦為偈（云云）。
X29n0594_p0104c06║【經】八百千萬億至閦婆等者。俱舍論第十二卷說：數
X29n0594_p0104c07║有六十，忘失餘八。以十漸積，至第十六名矜羯羅，第
X29n0594_p0104c08║十七名大矜羯羅，第十八名頻䟦羅，第十九名大頻
X29n0594_p0104c09║䟦羅，第二十名阿蒭婆，第二十一名大阿蒭婆。此總
X29n0594_p0104c10║三種，即是第十六、十八、二十數也。有云：此文有三數：
X29n0594_p0104c11║一者、八百千萬億，蓋是此土之數；二、從百轉增，至億
X29n0594_p0104c12║那由他。已上皆外國數名，即從轉增，故有那由他，不
X29n0594_p0104c13║應如前釋。而言八者，總貫於百，乃至阿閦婆也，謂三
X29n0594_p0104c14║僧祇之類也。注經云：此是外國數名，如此土兆載之
X29n0594_p0104c15║類也。甄迦羅等者。正法華云：何作頻婆羅云摸式，阿
X29n0594_p0104c16║閦婆云不動也？
X29n0594_p0104c17║【經】云：我今當供養下，通三業。如云：即時入是三昧下，
X29n0594_p0104c18║是意業；次從三昧起，而自念言下，是身業；次從即為
X29n0594_p0104c19║其父，不是口業。
X29n0594_p0104c20║【經】能燃手一指供養者。問：與地持論十種供養，藥王
X29n0594_p0104c21║品具幾耶？答：十種供養者：一、身，經云：燒身是。二、支提，
X29n0594_p0104c22║經云：起八萬四千塔是。三、現前，經云：爾時彼佛至八
X29n0594_p0104c23║十億恒沙世界是。四、不現前，經云：三千大千七寶世
X29n0594_p0104c24║界是。五、自作，經云：能燃手一指等是。六、他作，經云：諸
X29n0594_p0105a01║天妓樂等是。七、財物，經云：七寶滿三千世界是。八、勝
X29n0594_p0105a02║心，經云：勝以國城妻子是。九、無染，經云：能令離一切
X29n0594_p0105a03║苦是。十、至處，經云：必當取草坐道場是。解曰：支提者，
X29n0594_p0105a04║依僧祇判，有舍利名塔婆，無舍利名支提。明了論翻
X29n0594_p0105a05║為淨處。言現前者，而見佛及支提；云不在現前者，不
X29n0594_p0105a06║見佛及支提。五、自作。六、他作，約人分別，自能作得大
X29n0594_p0105a07║功德，教他得大大功德。七、財物者，有三：一、資具，謂衣
X29n0594_p0105a08║食；二、教具，謂華香；三、莊嚴具，謂一切寶物。八、勝心，謂
X29n0594_p0105a09║殊勝心，有三：一、專精解心，善解施設種種供養；二、能
X29n0594_p0105a10║淨心，信佛德重；三、迴向心，謂求佛心設供養。九、無深，
X29n0594_p0105a11║就行離過，有二心：一、心無染，離一切過；二、財無染，離
X29n0594_p0105a12║非法財。十、至處，道行順果名至處，通佛果是所至處，
X29n0594_p0105a13║已行是能至也。
X29n0594_p0105a14║【經】聞藥王品，不受女身者。問：餘品猶應受耶？答：聞諸
X29n0594_p0105a15║品皆不受，但約事相似，故寄此品言之。如名多貪愛
X29n0594_p0105a16║己身，今菩薩燒身，破著情故，不生染愛，故捨女身。
X29n0594_p0105a17║【經】涅槃時到，滅盡時至者，涅槃與滅盡，其訓莫殊。所
X29n0594_p0105a18║以重說，欲以涅槃明常，滅盡表去，迹去本常故也。
X29n0594_p0105a19║【經】高三世界者，在生有八萬四千法門，行於三界，故
X29n0594_p0105a20║起八萬四千塔，高三世界也。
X29n0594_p0105a21║【經】即於八萬四千塔燃百福臂者，此用弘誓力加於
X29n0594_p0105a22║神通，故一一塔前皆有一臂耳。言八萬四千塔者，表
X29n0594_p0105a23║八萬四千法門也。百福者，十善互嚴，名有百善。言七
X29n0594_p0105a24║萬二千歲者，表六根互用，一根是一念，心具十界，十
X29n0594_p0105b01║界各具十，成百法界，界十如成一千，一根有千，餘五
X29n0594_p0105b02║根用成六千，具足定、慧二心，成一萬二千，餘五根亦
X29n0594_p0105b03║然，成七萬二千法門也。燒身一千二百歲者，表十二
X29n0594_p0105b04║因緣各具十界，界具百如，十二因緣成一千二百，皆
X29n0594_p0105b05║畢竟不可得，故云盡也。
X29n0594_p0105b06║【經】爾時，諸菩薩至阿脩羅者。前云彼土無女人至脩
X29n0594_p0105b07║羅，今言有者，是權人耳。
X29n0594_p0105b08║【經】十寶山者：一、雪山，集一切藥；二者、香山，集一切香；
X29n0594_p0105b09║三、軻梨羅山，集一切華；四、仙聖山，集於一切五通；五、
X29n0594_p0105b10║遊乾陀山，集於夜叉；六、馬耳山，集於妙果；七、尼民陀
X29n0594_p0105b11║山，集一切龍；八、斫迦羅山，集諸大力；九、宿慧山，集諸
X29n0594_p0105b12║脩羅；十、須彌山，集諸天子。
X29n0594_p0105b13║【經】得菩薩神通至眼根淨者。此約初住已上真位眼
X29n0594_p0105b14║根耳。問：若證初地，見百佛世界，圓人初住亦然。今經
X29n0594_p0105b15║何故云見七百萬二千億那由他耶？答：異別教故，不
X29n0594_p0105b16║言百佛；為護佛位故，不言十方。理實初住亦見十方，
X29n0594_p0105b17║具約機論，故云七百耳。
X29n0594_p0105b18║【經】此經別為閻浮提人病之良藥者。問：觀音菩薩拔
X29n0594_p0105b19║苦與樂，尚名為藥，何處緣如來唯局閻浮為良藥耶？
X29n0594_p0105b20║答：佛實普益，無有彼此。但機有冥顯，此閻浮提是顯，
X29n0594_p0105b21║十方是冥，故亦偏說耳。
X29n0594_p0105b22║【經】不老不死者。有依智論：未斷百八煩惱，名為病；聞
X29n0594_p0105b23║經斷故，名消滅。不復起六十二見，名不老；不失慧命，
X29n0594_p0105b24║名不死。又持經得好顏色，名不老；得近慧命，名不死。
X29n0594_p0105c01║今解如疏。
X29n0594_p0105c02║【經】此人不久取草者，既言草座，知是劣，應三藏佛成
X29n0594_p0105c03║道相也。
X29n0594_p0105c04║【經】破諸魔者，界外四魔。
X29n0594_p0105c05║妙音品
X29n0594_p0105c06║【記】云此從自行者。問：五品皆屬化他，此品如何自行
X29n0594_p0105c07║耶？答：從自修說，從因至果名自行，果上起用名化他，
X29n0594_p0105c08║此是分果起用也。
X29n0594_p0105c09║【疏】昔音樂者，准藥王聞佛慧故發願，今亦於雲雷佛
X29n0594_p0105c10║所聞法奉妓，發願求菩提，今得法音游化也。今昔異
X29n0594_p0105c11║故，是世界自隨游化，聞者生善，即為人對治第一義，
X29n0594_p0105c12║如記（云云）。
X29n0594_p0105c13║【疏】他經者，借他絕釋耳。既有放不放、彼此弘不弘異，
X29n0594_p0105c14║且約差別為言。若約實相釋，即無彼此弘不弘、放不
X29n0594_p0105c15║放之別。此妙音品，准例上藥王，亦應有本事。藥王既
X29n0594_p0105c16║是施藥得名，妙音亦從捨妓立號，同是昔事也。不輕
X29n0594_p0105c17║之行亦爾。又準觀音名下，有普門者，五品皆然。如常
X29n0594_p0105c18║不輕，既見一切皆云我不輕汝，即是普義。藥王品既
X29n0594_p0105c19║云救一切眾生身心兩病，亦是普義。妙音品普現色
X29n0594_p0105c20║身三昧陀羅尼總持，嚴王品弘願，皆是普義。餘如記
X29n0594_p0105c21║（云云）。
X29n0594_p0105c22║【經】淨華宿王智者，教無三乘之垢，華含一極之實。如
X29n0594_p0105c23║者，年為壽，慧周八極，故曰淨華宿王智。
X29n0594_p0105c24║【經】妙幢者，從譬為名。夫軍陳建幢，必是主所居處。譬
X29n0594_p0106a01║無生法忍，是菩薩德行之主，超過七方便上，名為妙
X29n0594_p0106a02║幢。餘三昧並無生忍異名耳。二、法華者，一實之定，開
X29n0594_p0106a03║權三昧，功德如華。三、淨德者，三德無三惑之垢，名淨
X29n0594_p0106a04║德。四、宿王戲者，宿謂星宿，王謂自在，從喻為名。法華
X29n0594_p0106a05║理定，寂而能照，如星光照物，於寂照中而無障礙，故
X29n0594_p0106a06║如王戲也。五、無緣者，謂無生忍定，無二邊攀緣，故名
X29n0594_p0106a07║無緣。即無緣慈定，不緣而緣，遍緣三諦，只一法界也。
X29n0594_p0106a08║六、智印者，照故名智，寂故名印。智於理如印不差，如
X29n0594_p0106a09║隨國有印得入，無印不得入。菩薩得三昧印，入實相
X29n0594_p0106a10║國也。七、解一切眾生語言者，無生忍定中，具十界言
X29n0594_p0106a11║音也，不異佛音之實。八、集一切功德者，此定能具諸
X29n0594_p0106a12║德也。九、清淨者，無散障故。十、神通遊戲者，能超過法
X29n0594_p0106a13║界，通八相成佛故。十一、慧炬者，炬能照闇，定能破惑，
X29n0594_p0106a14║即寂而照故。十二、莊嚴王者，實相法身是王，定慧為
X29n0594_p0106a15║能嚴也。十三、淨光明者，照無相名為淨光，入是三昧，
X29n0594_p0106a16║能令眾生心得清淨故。十四、淨藏者，如來藏無染故。
X29n0594_p0106a17║十五、不共者，不與七方便共故，從未開權說；不與近
X29n0594_p0106a18║迹共故，從未開迹說。十六、日旋者，如日照四天下名
X29n0594_p0106a19║旋。譬從假入空，旋空入假，旋空假入中，即寂而照，照
X29n0594_p0106a20║而常寂也。
X29n0594_p0106a21║【經】甄叔迦寶者，云是赤色上寶，此土所無，故相承不
X29n0594_p0106a22║譯。注云：鸚鵡，此寶似鸚鵡𭉨而赤色也。
X29n0594_p0106a23║【經】化作八萬四千蓮華者，知釋迦所說，當以蓮華為
X29n0594_p0106a24║名，總八萬四千法門。故乘光入定，化作此蓮華，亦作
X29n0594_p0106b01║八萬四千也。有云：為令此土起尊敬心，一表為座，二
X29n0594_p0106b02║表八萬四千法藏，皆入一乘。
X29n0594_p0106b03║【經】白銀者，表八萬四千法藏皆明白也。
X29n0594_p0106b04║【經】多寶為現相者。謂釋迦隨俗禮，推賢讓長。多寶佛
X29n0594_p0106b05║成既久，故釋迦以讓之。淨華宿王至問訊者。示同俗
X29n0594_p0106b06║人之儀也。問：何故不言無病無惱等耶？答：有心身必
X29n0594_p0106b07║有病惱，若病惱過多，則萬事斯廢。今言少者，無甚妨
X29n0594_p0106b08║害也。
X29n0594_p0106b09║【經】云那羅延者，真諦云：此翻生本。梵王是眾生之祖，
X29n0594_p0106b10║故云生本。羅什云：名那羅延，端正而猛健也。俱舍云：
X29n0594_p0106b11║持大千世界風輪，名那羅延。那羅延，應云力也。
X29n0594_p0106b12║【經】多羅樹，似此土宗盧樹，一樹高七仞，一仞七尺也。
X29n0594_p0106b13║【經】天大將軍者，即梵輔也。
X29n0594_p0106b14║【經】爾時，華德者，明妙音弘經。前明其人，此明弘法。又
X29n0594_p0106b15║前明其果，今明往因，即顯妙音二世之事。又兩雙問
X29n0594_p0106b16║答：初、爾時下，一、問等，論妙音神力；二、從爾時，華德白
X29n0594_p0106b17║佛下，第二、問答，論妙音三昧。神力是智慧，三昧是禪
X29n0594_p0106b18║定。又神力是果，三昧是因，前果後因故也。
X29n0594_p0106b19║【疏】初問種何善根者，是問因。問：善根與功德何別？答：
X29n0594_p0106b20║善根就始，功德據終，故分二問。就佛答中又二：第一、
X29n0594_p0106b21║答因問；次華德！汝但見下，答神力果問。就答初問，又
X29n0594_p0106b22║六：一、明種善根之佛；二、國名下，是種善根之處；三、劫
X29n0594_p0106b23║名下，是種善根之時；四、妙音下，正種善根；五、以是因
X29n0594_p0106b24║緣下，明善根果，結酬其問；六、華德下，結會古今（已上六文
X29n0594_p0106c01║問答，初問訖）；次華德！是妙音下，第二、答修行功德問（如文）。
X29n0594_p0106c02║【疏】從華德下，至示三十四凡身、四聖人身者，第二、廣
X29n0594_p0106c03║答神力問，又二：初、歎妙音於此土弘法；次、歎妙音十
X29n0594_p0106c04║方通法。二又各三。初三者：一、總標，經云華德！汝但見
X29n0594_p0106c05║下，至經典是；二、或現梵王下，廣釋；三、華德！妙音下，結
X29n0594_p0106c06║歎。就第二、廣釋中為五：一、現天身；二、現人身；三、現八
X29n0594_p0106c07║部身；四、救八難；五、於後宮變為女人。初天有三對：一、
X29n0594_p0106c08║梵王帝釋對，即欲、色之初也；二、大小自在對，是欲、色
X29n0594_p0106c09║界之末也；三、欲色大臣對，將軍是色界初禪，梵輔是
X29n0594_p0106c10║梵王臣，毗沙門是欲界帝釋臣（已上三對訖）。二、現人身，有
X29n0594_p0106c11║兩對：初一、雙現人君身；次、或現長者下，明現人臣身，
X29n0594_p0106c12║又四類：初四、豪勢身；次四、道俗身；次四、現婦女身；後
X29n0594_p0106c13║二、現童男女（已上三類訖）；三、現八部身（如文）。四、諸地獄下，
X29n0594_p0106c14║歎救八難。不言說經者，一是苦重，二是障深，故但明
X29n0594_p0106c15║救濟。准請觀音亦有，如觀音品（云云）。五乃至於王下
X29n0594_p0106c16║變為女身（已上五類廣釋竟）。第三是妙音總結，又二：初歎於
X29n0594_p0106c17║所化有益，次於神通下歎能化無損。第二從是菩薩
X29n0594_p0106c18║下歎妙音於十方弘經，亦三：一總歎、二別歎、三結歎。
X29n0594_p0106c19║此三門各二。初二者，初至所知前結一土益，次於十
X29n0594_p0106c20║方下歎十方弘經。第二別歎，又二：初若應下歎在世
X29n0594_p0106c21║身，次乃至下歎非滅現滅身。第三華德下總結，又二：
X29n0594_p0106c22║初神通結現身，次智慧結說法也。上一土化中廣說
X29n0594_p0106c23║現凡夫，十方化中略現聖者，此欲明凡聖廣略互現
X29n0594_p0106c24║也。又前凡身中五類，今聖身中亦五身。又上明一土
X29n0594_p0107a01║今在十方，又上示凡身今示聖身，土從狹至廣、身從
X29n0594_p0107a02║凡至聖，皆勝劣為次也。文上明弘通法華故明一乘，
X29n0594_p0107a03║若眾生不信則說五乘示道，如囑累品云：若不信此
X29n0594_p0107a04║法，於餘深法中示教利喜也。準下品釋故（云云）。
X29n0594_p0107a05║【經】云並供養聽法華經者，解云：會三歸一，開近顯遠，
X29n0594_p0107a06║是法華經。此事先說，即是法華意，何故今言欲聽經
X29n0594_p0107a07║耶？故知深鑒之者，無非一乘。只此往來，更相問答，即
X29n0594_p0107a08║是法華，更無別法。若其不悟，只會三顯遠，亦非法華。
X29n0594_p0107a09║故下文云：說是來往品時，四萬二千天子得無生法
X29n0594_p0107a10║忍。良由達來往相，畢竟不生不滅，不來不往，得無生
X29n0594_p0107a11║忍也。當知往來即是一乘，所以聞說往來，皆得悟道。
X29n0594_p0107a12║問：無生法忍與普現色身及法華三昧，有何差別？答：
X29n0594_p0107a13║無生法忍，心無依倚，猶如虗空，縱任自在，能處處現
X29n0594_p0107a14║身，名普現色身。能隨宜方便，說三乘道，無所繫著，開
X29n0594_p0107a15║一乘門，是法華三昧。皆實相之異名耳。
X29n0594_p0107a16║【疏】體一用異者，同實相體，起定慧用，三昧是定，陀羅
X29n0594_p0107a17║尼是慧也。
X29n0594_p0107a18║【疏】舌根清淨名陀羅尼者，舌能說法，即是慧性故也。
X29n0594_p0107a19║觀音品
X29n0594_p0107a20║有云：外國名阿利耶婆盧吉低稅，此翻觀世音。有三
X29n0594_p0107a21║名：一名觀世音，二名觀世意，三名觀世身。初是口業，
X29n0594_p0107a22║次是意業，三是身業，故立三名。此是今家三業為機
X29n0594_p0107a23║義耳。又善男子者，華嚴稱佛子，餘經稱善男子，有紹
X29n0594_p0107a24║繼之能名字，有剛幹之能稱男，外利內冥清昇感樂
X29n0594_p0107b01║名善也。今解法界圓融像無所像，真如清淨化無所
X29n0594_p0107b02║化，雖無像而像、無化而化，故無在無不在，化應九道
X29n0594_p0107b03║之身，有不乖寂入不二之旨，是以三業致請蒙脫苦
X29n0594_p0107b04║害，四弘為誓使沾上樂，故娑婆受無畏之名，寶藏佛
X29n0594_p0107b05║所稟觀音之目，已成種覺號正法明，次當補處稱為
X29n0594_p0107b06║普光，功德本迹若此寧可測知，方便隨機輙舉一名
X29n0594_p0107b07║耳。言觀世音者，西土正音阿利耶婆婁吉低輪，此言
X29n0594_p0107b08║觀世音，或此文闕利字，盧婁輸稅梵語輕重耳。能所
X29n0594_p0107b09║圓融有無兼暢，照窮正性察其本末，故稱為觀。言世
X29n0594_p0107b10║音者，是所觀之境萬像流動隔別不同，類音殊唱俱
X29n0594_p0107b11║蒙離苦，菩薩弘慈一時普救皆令解脫，故曰觀世音。
X29n0594_p0107b12║此即境智雙舉、能所合標。經者，由義文理表發織成
X29n0594_p0107b13║行者之文章，故稱曰經。普門者，普是遍義、門是能通，
X29n0594_p0107b14║用一實相開十普門無所障礙，故稱普門。品是類義，
X29n0594_p0107b15║如前（云云）。
X29n0594_p0107b16║【疏】有通有別者，通者，人、法合明；別者，人、法各辯。何故
X29n0594_p0107b17║爾？緣有利鈍，說有廣略。今通為四：一、列名，二、次第，三、
X29n0594_p0107b18║解釋，四、料簡。一、列名者，疏云十雙至智斷（云云）者，至
X29n0594_p0107b19║理清淨，無名無相，非法非人，過諸數量，非一二三，但
X29n0594_p0107b20║妙理虗通，無名相中相說，故稱人法。一、慈悲，二、福慧，
X29n0594_p0107b21║三、真應，四、藥珠，五、冥顯，六、權實，七、本迹，八、緣了，九、智
X29n0594_p0107b22║斷，十、
X29n0594_p0107b23║二、次第者：一、觀；二、教。觀則收初中後心因果圓滿，教
X29n0594_p0107b24║則說括漸頓小大諸經。初觀釋人法為初者，欲明觀
X29n0594_p0107c01║行必有其人，人必稟法，故居初意，例人法為九雙之
X29n0594_p0107c02║首，為依經故。經云以是因緣名觀世音，即辨人也。後
X29n0594_p0107c03║云方便之力普門示現，即論法也。二、慈悲者，良由觀
X29n0594_p0107c04║音實相普門達非人非法實相之理，一切眾生亦復
X29n0594_p0107c05║如是，此理圓具足無有缺減，云何眾生理具情迷顛
X29n0594_p0107c06║倒苦惱？既觀是已，即起慈悲拔苦與樂，故次明慈悲
X29n0594_p0107c07║也。若就言說便先慈次悲，亦是就菩薩本懷本欲與
X29n0594_p0107c08║樂，次拔其苦也。若從用便初拔苦後與樂，就行亦先
X29n0594_p0107c09║脫苦後與樂，今從前義為次第也。三、福慧者，初人法
X29n0594_p0107c10║相成，此據其信；次慈悲與拔，此明其願。今欲滿此願
X29n0594_p0107c11║必須修行，修行不出福慧，慧即般若、福即五度，互相
X29n0594_p0107c12║資導以行顯願，事理圓足。就言說為便先福後慧，若
X29n0594_p0107c13║為化他先以慧利，如其不堪方示福德。又資故先福，
X29n0594_p0107c14║導故先慧。四、真應者，若智慧轉明則契於法性，法性
X29n0594_p0107c15║即實相名法身，即從真起應，只由福慧開發，故次第
X29n0594_p0107c16║四也。若就方便化物，先應後真，今從前義。五、明藥珠
X29n0594_p0107c17║二身者，先明真應，直語證得未涉利人，今明兩身俱
X29n0594_p0107c18║能益物，真身破取相喻如藥，應身對萬機類於殊，就
X29n0594_p0107c19║兩字次第與慈悲同。六明冥顯者，前明二身道理顯
X29n0594_p0107c20║益，今辦彼緣得為冥益或得顯益，故二身後明。七明
X29n0594_p0107c21║權實者，前緣得益何意不同？良由權巧無方赴機允
X29n0594_p0107c22║當，不失其宜二智之力，故此為次也。先權後實就淺
X29n0594_p0107c23║深為次，先實後權隨物為次，就佛本竟先為一大事，
X29n0594_p0107c24║眾生不堪後以權度。八明本迹者，雖後益物權實之
X29n0594_p0108a01║巧而有優降，必是上中下智本迹之殊，權實略而具
X29n0594_p0108a02║橫，今細判高下，若本高權實之迹則妙，故總略之。後
X29n0594_p0108a03║明細妙之能，非本無以垂迹故先明本，非迹無以顯
X29n0594_p0108a04║本故先應迹。九明了因緣因者，上來從人故至真應
X29n0594_p0108a05║是自行次第，二藥樹至本迹是化他次第，此乃順論
X29n0594_p0108a06║未是却計根源，今原其性德種子，若觀智之人悲心
X29n0594_p0108a07║誓願智慧莊嚴顯出報身，皆是了因種；若普門之法
X29n0594_p0108a08║慈心誓願福德莊嚴顯出應身，皆是緣因種子，故次
X29n0594_p0108a09║第九也。十智斷者，前明緣了却對因源，今是順論究
X29n0594_p0108a10║竟，始了因終則菩提大智，始緣因終則涅槃斷德，若
X29n0594_p0108a11║入涅槃眾行休息，故居第十也。二明約教次第，文廣
X29n0594_p0108a12║不錄（云云）。
X29n0594_p0108a13║第三、解釋。【疏】觀世音者人至多種下，是釋也。人有多
X29n0594_p0108a14║種者，人即假名所成之人也。法有多種者，法，五陰能
X29n0594_p0108a15║成之法。此人、法通凡、聖，若色等五陰，是彼法攬成生
X29n0594_p0108a16║死之人；戒、定、慧、解脫、解脫知見，是出世法攬成出世
X29n0594_p0108a17║聖人。故大論云：眾生無上者，佛是；法無上者，涅槃是。
X29n0594_p0108a18║雖通凡、聖，不無差別。上、中、下惡為三途，上、中、下善為
X29n0594_p0108a19║三善道。若更細論，百千萬品聖人之，亦復不同。若三
X29n0594_p0108a20║藏有門，觀眾生、人、我如龜毛、兔角，畢竟不可得，但有
X29n0594_p0108a21║五陰之法，此即人空、法不空。觀此無常，生滅不住，發
X29n0594_p0108a22║生煗、頂等位，攬方便法，成以道賢人。若發真成聖，生
X29n0594_p0108a23║方便有餘土，攬法性色、識等，成彼土行。人空等三門
X29n0594_p0108a24║準之。若摩訶衍中明人法者，亦不言人空法不空，亦
X29n0594_p0108b01║不言體有假用，但觀假名陰入等性本自空。故大品
X29n0594_p0108b02║云：色性如我性，我性如色性。始從初心，終于後心，常
X29n0594_p0108b03║觀人法俱空（通教）。故大論云：菩薩常觀涅槃行道。以觀
X29n0594_p0108b04║人空即了因種子，觀法空是緣因種子。言人空者，論
X29n0594_p0108b05║云：眾生無上者，佛是。佛是覺，覺是慧。始覺人空，終觀
X29n0594_p0108b06║法空。故觀人空是了因也。言法空者，大論云：法無上
X29n0594_p0108b07║者，涅槃是。以生死陰斷，涅槃陰與。大經云：因滅是色，
X29n0594_p0108b08║獲得常色。受想行識，亦復如是。攬此法成無上眾生，
X29n0594_p0108b09║號之為佛。以觀人法二空，即具三種佛性（云云別教）。大經
X29n0594_p0108b10║云：眾生佛性，不即六法，不離六法。不即者，正因佛性。
X29n0594_p0108b11║非陰故非我，非陰故非法，非我故非人。如方便品引
X29n0594_p0108b12║（云云圓教）。
X29n0594_p0108b13║二、釋慈悲者。【疏】大悲拔苦下，是悲名愍傷，慈名愛念。
X29n0594_p0108b14║愍拔苦，念與樂。菩薩若但起慈悲，心不牢固，故須發
X29n0594_p0108b15║弘誓，加持使堅。譬如工匠造物，節㿍雖復相應，若無
X29n0594_p0108b16║膠漆，則有零落，誓願如膠。菩薩亦復如是，悲心愍傷，
X29n0594_p0108b17║拔於世間苦集因果，興兩誓願，所謂眾生無邊誓願
X29n0594_p0108b18║度，煩惱無量誓願斷，此兩從大悲起。以慈愛故，欲以
X29n0594_p0108b19║道滅與出世因果之樂，興兩誓願，所謂法門無量誓
X29n0594_p0108b20║願知，無上佛道誓願成，此兩誓願從大慈起。但前明
X29n0594_p0108b21║人法凡聖不同，今辨慈悲大小之異。四教約四，四諦
X29n0594_p0108b22║為境，起拔苦與樂，文廣（云云）。
X29n0594_p0108b23║三、釋福慧者。【疏】智慧莊嚴，是亦名定慧。定名靜處，慧
X29n0594_p0108b24║名觀䇿。大論云：定處慧䇿，寂照之智，無幽不朗，如明
X29n0594_p0108c01║鏡高臺。福德禪定，純厚資發，如明燒淨油。亦稱為目
X29n0594_p0108c02║足備得，入清涼池。池即涅槃，涅槃稱為二種莊嚴，莊
X29n0594_p0108c03║嚴法身。釋前問答從慧，後問答從福，十雙例然。此定
X29n0594_p0108c04║慧自有多種四教（云云）。
X29n0594_p0108c05║四、釋真應者。【疏】觀冥境下，是真名。不偽不動，應名。稱
X29n0594_p0108c06║適根緣，集藏名身。若契實相不偽不動之理，即能稱
X29n0594_p0108c07║機而應。譬如攬鏡，像對即形，此之真應，不得相離。今
X29n0594_p0108c08║經前問答，明於真身寂而不動，法界大益，觀音從真
X29n0594_p0108c09║身得名；後問答，明隨機廣利，出沒多端，普門示現，是
X29n0594_p0108c10║從應身得名。
X29n0594_p0108c11║五、釋藥樹王身如意珠者。【疏】藥樹王遍體愈病，是藥
X29n0594_p0108c12║王療治苦患，出奈女經。珠是如意之寶，廣歷諸教，明
X29n0594_p0108c13║治病得寶。今約圓教明者，華嚴云：有上藥樹，其根深
X29n0594_p0108c14║入，枝葉四布，根莖枝葉，皆能愈病，聞香觸身，無不得
X29n0594_p0108c15║益。菩薩亦爾，大悲熏身，形聲利物，名大藥王身。又如
X29n0594_p0108c16║如意珠，能雨大千珍寶，隨意而出，不窮不盡。菩薩大
X29n0594_p0108c17║慈熏身，與眾生樂，名如意珠王身。前後問答，約六即
X29n0594_p0108c18║（云云）。
X29n0594_p0108c19║六、釋冥顯兩益者。【疏】云冥作益下，是冥是冥密，顯是
X29n0594_p0108c20║彰露。大聖恒以二益利安一切，而眾生及以下地，日
X29n0594_p0108c21║用不知。譬如日月照世，盲雖不見，實荷深恩（云云）。
X29n0594_p0108c22║七、釋權實者。【疏】隨自意照實智，是權是暫用，實非暫
X29n0594_p0108c23║用。略言權實，則有三種：一、自行論權實，自觀中道為
X29n0594_p0108c24║實，二觀為權。二、就化他論權實，他根性不同，或說權
X29n0594_p0109a01║為實，或說實為權，不可定判。三、自他合明權實者，若
X29n0594_p0109a02║自觀三諦有權有實，皆名為實；化他隨緣亦有權有
X29n0594_p0109a03║實，皆名為權。用三義，歷四教及前後問答（云云）。
X29n0594_p0109a04║八、本迹者。【疏】不動本際，是本名實得，迹名應現。若通
X29n0594_p0109a05║途作本迹者，世智凡夫，大意難測，乃至別教本迹。若
X29n0594_p0109a06║圓教無始發心，初破無明，所得法身，名之為本；垂形
X29n0594_p0109a07║百億，高下不定，稱之為迹。若一往判真應，多用上地
X29n0594_p0109a08║為真為本，下地為應為迹。地地轉作此判，真本唯據
X29n0594_p0109a09║於高，應迹唯指於下，此義不可也。今細明本迹，則與
X29n0594_p0109a10║真應異。本實得始在道場，及在初住，所得法身，即是
X29n0594_p0109a11║其本。迹為上地之佛，及依上地菩薩，悉名為迹。不可
X29n0594_p0109a12║上地高為本，始得初住，目之為迹。所以者何？實不得
X29n0594_p0109a13║上地，上地非本；實得下地，下地非迹。六即及前問答
X29n0594_p0109a14║是本，後問答是迹（云云）。
X29n0594_p0109a15║九、釋緣了者。【疏】根本是了，因種子是。了是顯發，緣是
X29n0594_p0109a16║資助，資助於了，顯發法身。了者，即是般若觀智，亦慧
X29n0594_p0109a17║行正道，智慧莊嚴。緣者，即是解脫行，行助道，福德莊
X29n0594_p0109a18║嚴。大論云：一人能耘，一人能種，種喻於緣，耘喻於了。
X29n0594_p0109a19║此一科不明六即，但就性德本有之義，前後問答（云
X29n0594_p0109a20║云）。
X29n0594_p0109a21║十、釋智斷者。【疏】智德如十四夜，是通途意。智即有為
X29n0594_p0109a22║功德滿，亦名一切種智，亦名圓淨涅槃。言有為功德
X29n0594_p0109a23║者，即是因時，智慧有照用修成之義，故稱有為。因雖
X29n0594_p0109a24║無常，而果是常，將因來名果，故言有為功德滿。斷即
X29n0594_p0109b01║無為功德滿，亦名解脫，亦名方便淨涅槃。言無為者，
X29n0594_p0109b02║若小乘但取煩惱滅無為斷，此乃無體之斷也。大乘
X29n0594_p0109b03║是有體之斷，不取滅無為斷，但取隨取調伏眾生處，
X29n0594_p0109b04║惡不能染，縱橫自在，無有累縛，名為斷德。指此名無
X29n0594_p0109b05║為功德。故淨名云：不斷癡愛，起諸明脫。又諸見不動，
X29n0594_p0109b06║而修三十七道品，愛見為縛，亦名如來種，乃至五無
X29n0594_p0109b07║間也。皆生解脫，無所染礙，名為一切解脫，即是斷德
X29n0594_p0109b08║無為也。寂而常照，即智德也。小乘灰身滅智，既其無
X29n0594_p0109b09║身，將何入生死而論調伏？無礙無染，滅智何所寂照
X29n0594_p0109b10║（云云）？此如智斷圓極，故法身顯著，即三種佛性義圓
X29n0594_p0109b11║也。法身滿足，即非因非果。正因滿故，隱名如來藏，顯
X29n0594_p0109b12║名法身。雖非是因，而名為正因；雖非是果，而名為法
X29n0594_p0109b13║身。大經云：非因非果名佛性者，即是此正因佛性也。
X29n0594_p0109b14║又云：是因非果名佛性者，此據性德，緣了皆為因也。
X29n0594_p0109b15║又云：是果非因名佛性者，此據修德，緣了皆滿。了轉
X29n0594_p0109b16║名般若，緣轉名解脫，亦名菩提果，亦名大涅槃果，果
X29n0594_p0109b17║皆稱為果也。佛性通於因果，不縱不橫，性德時三；不
X29n0594_p0109b18║縱不橫，果滿時名三德。智德既滿，湛然常照，隨機即
X29n0594_p0109b19║應，一時解脫。斷德既滿，處處調伏，皆令得度。前問答
X29n0594_p0109b20║是智，後問答是斷，令觀音分滿受名也。
X29n0594_p0109b21║問：此十義名字出餘經，那得用釋此品？答：大乘通義
X29n0594_p0109b22║眾經共用，若不許此者，佛性出涅槃，五住二死出勝
X29n0594_p0109b23║鬘，諸師那得混用通經耶？此品在文雖無十名，總將
X29n0594_p0109b24║二問答帖十義意宛然可解，今更別點句句來證。十
X29n0594_p0109c01║義者，如文云以何因緣名觀世音，據人名也。後文云
X29n0594_p0109c02║普門示現，是明法也。大威神方多所饒益，即慈也。愍
X29n0594_p0109c03║四眾，即悲也。欲知智在說十九說法，即智慧。一時禮
X29n0594_p0109c04║拜至福德之利，即福德也。自在之業，即法身也。於一
X29n0594_p0109c05║切得自在智契此為業，壽量久修業所得證身也。威
X29n0594_p0109c06║神之力巍巍如是，巍巍是滿足之名，即真身也。普門
X29n0594_p0109c07║示現自在神通之力，即應身也。遊諸國土度脫眾生，
X29n0594_p0109c08║即藥樹王身也。於怖畏急難之中能施無畏，即如意
X29n0594_p0109c09║珠王身。福不唐捐，即冥益也。三十三身即顯益，現佛
X29n0594_p0109c10║身即實智，現餘身權智。觀音是本，餘身是迹。又威神
X29n0594_p0109c11║力是本，方便力是迹。聞是觀世音名者，若有聞是品
X29n0594_p0109c12║者，證了因功德不少，即證緣因。即時觀其音聲，觀即
X29n0594_p0109c13║是智，皆得解脫。種種調伏眾生，八萬四千發心是利
X29n0594_p0109c14║益，即斷也。
X29n0594_p0109c15║四、料簡者。問：人對觀音，法對普門。方等有普門，法王
X29n0594_p0109c16║子標人名，此義云何？答：應作四句分別：一、人非法；二、
X29n0594_p0109c17║法非人；三、人即法；四、法即人。今明普門是法，何得有
X29n0594_p0109c18║法無人？彼明普門是人，何得但人無法？此人法互舉
X29n0594_p0109c19║耳。
X29n0594_p0109c20║料簡慈悲。問：若大悲拔苦，苦除即是得樂；大悲與樂，
X29n0594_p0109c21║樂至即是拔苦。何意兩句？答：通論如此，別則不然。譬
X29n0594_p0109c22║如拔罪於獄，未施五塵，身雖免病，根情未娛。此但拔
X29n0594_p0109c23║苦，未名與樂。為從別義，名顯一邊，故別說耳（云云）。
X29n0594_p0109c24║料簡福慧者。問：觀音對智，稱之拔苦；普門對福，見之
X29n0594_p0110a01║得樂。何也？答：智是光明，正治闇惑。惑是生死苦惱，若
X29n0594_p0110a02║治闇惑之苦，豈不用智解之光？故智慧人名拔苦。法
X29n0594_p0110a03║是門，門名能通，通至涅槃安樂處。初習樂因，後證樂
X29n0594_p0110a04║果，故對普門與樂也。問：福慧相須，本不相離。定無慧，
X29n0594_p0110a05║名癡定；慧無定，名狂慧。故二相資，二輪平等，堪能運
X29n0594_p0110a06║載也。若爾，何意智拔苦，福與樂耶？答：應四句：一、自有
X29n0594_p0110a07║福是智；二、自有智是福；三、自有福非智；四、自有智非
X29n0594_p0110a08║福。大小乘皆四句。小四句者，六度菩薩分地為七分。
X29n0594_p0110a09║此世智不能斷惑，故屬福攝，即名此福是智故。此智
X29n0594_p0110a10║是福，不斷惑故。若聲聞人智慧能斷惑，非是福德，如
X29n0594_p0110a11║餓羅漢也。若福非世智，亦非出世智，如白象也。大乘
X29n0594_p0110a12║四句，別教地前三十心，行行為福，慧行為智。此慧不
X29n0594_p0110a13║能破無明，還屬福德攝。二、此福是智慧，方便治取相
X29n0594_p0110a14║故。地前皆名福德，地上皆名智慧。此智非福，此福非
X29n0594_p0110a15║智，即三、四二句也（云云）。今普門明福慧者，福即是慧，
X29n0594_p0110a16║慧即是福。福慧不二，非禪不智，非智不禪（云云）。
X29n0594_p0110a17║料簡真應者，亦四句之殊：非真非應、應而非真、真而
X29n0594_p0110a18║非應、亦真亦應。若非真非應，就理可解。凡夫不見理
X29n0594_p0110a19║故非真，無用故非應，亦可解應而非真。外道五通，亦
X29n0594_p0110a20║得論應而非真。真而非應者，二乘斷結，見真灰身滅，
X29n0594_p0110a21║智不能起應。亦真亦應者，此別顯中道為真，即真而
X29n0594_p0110a22║論其應，真應不二而二，故言真應耳（云云）。
X29n0594_p0110a23║料簡藥珠二身。藥有差病拔苦之功，亦有全身增命
X29n0594_p0110a24║致寶之用。經云：若全身命，便為已得玩好之具。如意
X29n0594_p0110b01║珠王，非但雨寶，亦能滿除病大施太子海，得珠還治
X29n0594_p0110b02║父母眼。故知通具二義。若從別據，除患譬藥，證藥況
X29n0594_p0110b03║珠耳。
X29n0594_p0110b04║料簡冥顯兩益者，凡有三十六句，料簡權實二智。依
X29n0594_p0110b05║前問答，實智照真而眾生得脫；依後問答，權智照假
X29n0594_p0110b06║而眾生得度。度為度權，亦度於實；脫為脫真，亦脫於
X29n0594_p0110b07║假。答有四句：或因真智脫權，七難消除，二求願滿；或
X29n0594_p0110b08║因真智脫實，三毒得離；或因權智得度於實，三十三
X29n0594_p0110b09║身得度是也；或因權智得度於權，怖畏急難中得無
X29n0594_p0110b10║畏是也。或二俱脫，或二俱不脫。今依文互出一邊，前
X29n0594_p0110b11║脫權，後脫實。
X29n0594_p0110b12║料簡本迹，通論俱拔苦與樂。別論壽量云：聞佛壽無
X29n0594_p0110b13║量，得清淨果報。是本得樂也。請觀音云：遊戲地獄，大
X29n0594_p0110b14║悲代受苦。此是迹拔苦也。非本無以垂迹，非迹無以
X29n0594_p0110b15║顯本。前問答是明迹之本，後問答是明本之迹。問：與
X29n0594_p0110b16║真應云何同異？答：真應就一世橫辯，本迹約三世竪
X29n0594_p0110b17║論。
X29n0594_p0110b18║料簡緣了者。問：緣既有性得善，亦有性得惡不？若具，
X29n0594_p0110b19║闡提與佛斷何等善惡？答：闡提斷修善盡，但有性善
X29n0594_p0110b20║在；佛斷修惡盡，但有性惡。問：性德之善惡何不可斷？
X29n0594_p0110b21║答：性之善惡但是善惡法門，性不可改，歷三世有誰
X29n0594_p0110b22║能毀、不可斷壞？喻如魔雖燒經，何能令性善法門盡？
X29n0594_p0110b23║縱令佛燒惡譜，亦不能令惡法門盡。如秦焚典，豈能
X29n0594_p0110b24║令善惡斷盡耶？問：闡提不斷性善，還令修善起；佛不
X29n0594_p0110c01║斷性惡，還令修惡起耶？答：闡提不達性善故，還為修
X29n0594_p0110c02║善染，修善起時治諸惡；佛雖不斷性惡，而能達於惡，
X29n0594_p0110c03║以達惡故，於惡得自在，不為惡所染，修惡不得起，故
X29n0594_p0110c04║佛永無惡，用惡為法門，廣度眾生也。地人云：闡提斷
X29n0594_p0110c05║修善盡，為梨耶識所熏，更起善。梨耶是無記無明，善
X29n0594_p0110c06║惡種子依持。闡提不斷無記故，還生善；佛斷無記無
X29n0594_p0110c07║明盡，無所可熏，故惡不生。若惡化物，用神通耳。問：佛
X29n0594_p0110c08║地斷惡盡，神通以惡化物者，此是作意，方能起惡。如
X29n0594_p0110c09║盡諸色像，非是任運，如明鏡不動，色像自形，與外道
X29n0594_p0110c10║通何異？今謂闡提不斷性得善，遇緣善發；佛亦不斷
X29n0594_p0110c11║性惡，機緣所激，慈力所薰，入阿鼻，同一切惡事化眾
X29n0594_p0110c12║生，以名性惡，故名不斷，無復修惡，名不常。若修性俱
X29n0594_p0110c13║盡，是則染不得為不斷不常。闡提亦爾，佛達惡際即
X29n0594_p0110c14║是實際，能以五逆相而得解脫，行非道通，佛道、闡提、
X29n0594_p0110c15║染不違為異也。
X29n0594_p0110c16║料簡智斷者，此是一法異名，不得相離，如人一體。何
X29n0594_p0110c17║故從智拔苦、從斷與樂？然而慧解之心稱智，無縛礙
X29n0594_p0110c18║身稱斷。如人被縛運力屬智，蕭然累外屬斷。今經文
X29n0594_p0110c19║言說不得一時，故互舉智斷。得此十義，意解一千，從
X29n0594_p0110c20║義不可盡（思之）。
X29n0594_p0110c21║【疏】別論五隻者：一、觀；二、世；三、音；四、普；五、門。若從名字
X29n0594_p0110c22║為便，先明觀智，次辨世境之音。若從義便，先明世境，
X29n0594_p0110c23║次辨觀智。如先有境，可得論觀；若未有境，何所可觀？
X29n0594_p0110c24║喻如鏡皷，後方映擊。今從名便，先觀後境也。言觀有
X29n0594_p0111a01║多種者：一、次第觀；二、一心三觀（不次第，如瓔珞）。一心三觀者，
X29n0594_p0111a02║若觀心具有，性得三諦，性得三觀，及一切法無前無
X29n0594_p0111a03║後，無有次第，一念具足。十法界法，千種性相因緣生
X29n0594_p0111a04║法，即空、假、中無量無邊法，一心悉具足，不次第也。
X29n0594_p0111a05║【疏】世間為三，謂五陰、眾生、國土。既有實法，即有假人，
X29n0594_p0111a06║假實正成，即有依報，故明三種世間也。世是隔別，即
X29n0594_p0111a07║十法界之世，亦是十種五陰、十種假名、十種依報，隔
X29n0594_p0111a08║別不同，故名世。間是間差，三十種間隔差別，不相謬
X29n0594_p0111a09║亂，故名為間（云云）。
X29n0594_p0111a10║【疏】音者，機也者，十法界口業之機也。問：眾生各有三
X29n0594_p0111a11║業，何意但觀音？答：通論皆得常念恭敬，得離三毒，即
X29n0594_p0111a12║觀世音；禮拜供養，二求願滿，即是觀世身。今依釋論，
X29n0594_p0111a13║其義即圓。何以故？出入息是身行，覺觀是口行，更為
X29n0594_p0111a14║心行。心覺故，尚具三業，何況發音成而不備三業耶？
X29n0594_p0111a15║但舉一觀，即備三應；但舉一音，即備三機。而凡情謂
X29n0594_p0111a16║聲強智利，逐物標名，圓義往推，悉皆具足。
X29n0594_p0111a17║【疏】普者，一、通途，二、歷別。今從歷別門（云云）至理非數，
X29n0594_p0111a18║赴緣利物，或作一、二之名，或至無量，廣略宜然，今存
X29n0594_p0111a19║中道十義也。列名如疏（云云）。此十門皆約修行福德
X29n0594_p0111a20║莊嚴。前五章是自行，次三章是化他，後二章結前兩
X29n0594_p0111a21║意。自行中，前四是修因，後一是明果。修因又二：初二
X29n0594_p0111a22║是願，後二是行也。總生起者，菩薩見一切苦惱眾生，
X29n0594_p0111a23║起大慈悲，此心雖不即是菩提心，能發生菩提心。喻
X29n0594_p0111a24║如地、水，雖非種子，能令牙生，大悲亦爾。次誓願者，若
X29n0594_p0111b01║但慈、悲、喜多，退墮魚子、菴羅華。菩薩初發心，三事因
X29n0594_p0111b02║時多，謂並慈、悲、喜及其成熟，少不足言，故須起誓願，
X29n0594_p0111b03║要期制持此心，即菩提堅固。次明修行者，若但發願，
X29n0594_p0111b04║於他未益。如無財物、勢力、權謀，不拔難；菩薩亦爾，須
X29n0594_p0111b05║福得財、神通力、智慧謀，乃可化導。大經云：先定動，後
X29n0594_p0111b06║以慧拔，修行填願。次斷惑者，成論人：無礙道伏，解脫
X29n0594_p0111b07║道斷。若然者，修行是伏道為因，斷惑是解脫道為果。
X29n0594_p0111b08║毗曇明無礙道一念即斷，那得容與七覺而有伏惑
X29n0594_p0111b09║之義？以方便道伏，無礙道斷，解脫道證。釋論云：無礙
X29n0594_p0111b10║道中行名菩薩，解脫道中行名佛。此究竟為語，佛證
X29n0594_p0111b11║三菩提名解脫道也。若然者，修行是方便，斷惑是無
X29n0594_p0111b12║礙道，入法門是解脫道，取此自行次第也。次神通者，
X29n0594_p0111b13║若欲化他，示三密神通是示色身，方便示意，同情說
X29n0594_p0111b14║法是示口，隨其類音，此是化他次第也。供養諸佛，結
X29n0594_p0111b15║自行。非但以華香四事是供養，隨順修行是法供養，
X29n0594_p0111b16║於供養中最大。大經云：汝隨我語，即供養佛。稟教而
X29n0594_p0111b17║行，是結自行也。成就眾生，是結化他。菩薩四威儀中
X29n0594_p0111b18║尚不忘眾生，何況入諸法門、淨佛國土？皆為饒益一
X29n0594_p0111b19║切眾故，一向化他（已上生起訖）。
X29n0594_p0111b20║【疏】始自人等下，二、解釋門。初釋者，若緣眾生，眾生差
X29n0594_p0111b21║別，假名不同，因果苦樂有異，尚不得入法緣之慈，那
X29n0594_p0111b22║得名普？若諸法無人、無我、無眾生，從假以入空，尚不
X29n0594_p0111b23║得諸假名，何況是普？若無緣慈者，不緣二十五有假
X29n0594_p0111b24║名，不緣二乘涅槃之法，不緣此二邊，雖無所緣，而能
X29n0594_p0111c01║雙照空假，約此起慈，名無緣慈，慈通三諦之為普也。
X29n0594_p0111c02║別釋者，若眾生緣慈者，觀十界眾生假名，各十千種
X29n0594_p0111c03║性相，冥伏在心，具釋十如（云云）。二、法緣者，觀十界性
X29n0594_p0111c04║相等，悉皆虗空如幻化，皆不可得。三、無緣慈者，觀十
X29n0594_p0111c05║界性相等假名，假則非假，十界如幻，空則非空，非空
X29n0594_p0111c06║非假。遮此二邊，無住無著，名為中道。三諦具足，名之
X29n0594_p0111c07║為普。通至中道，故名為門。
X29n0594_p0111c08║【疏】弘誓普者，言約四諦者，若見苦諦逼迫，是毒辛酸，
X29n0594_p0111c09║像此起誓，故言未度令度。若見集諦，顛倒流轉，迷惑
X29n0594_p0111c10║繫縛，生死法然，甚可哀傷，故言未解今解。清淨之道，
X29n0594_p0111c11║眾生不識，行此道者，能出生死，至安樂地，欲示眾生
X29n0594_p0111c12║立於此道，故言未安令安。滅煩惱處，名為涅槃，子果
X29n0594_p0111c13║縛斷，獲二涅槃，約此起誓，故云未得涅槃令得涅槃。
X29n0594_p0111c14║生死因難識，苦果易知，故先果後因。涅槃理妙，須方
X29n0594_p0111c15║便善，故先因後果。如此四意，但一往耳。只迷心起業，
X29n0594_p0111c16║業感果，欲識果源，知果由集，制心息業，則生死輪環，
X29n0594_p0111c17║煩惱調伏，名之為道。修行不懈，苦忍真明，發子果俱
X29n0594_p0111c18║斷，證盡無生，名之為滅。雖有四別，終是一念，更無異
X29n0594_p0111c19║緣。四諦既爾，弘誓亦然。三、修行普者，先約次第五行，
X29n0594_p0111c20║次不次第五行，故名普，如玄（云云）。四、斷惑普者，從假
X29n0594_p0111c21║入空，止斷四住，從空出假，止斷塵沙，不名為普。空假
X29n0594_p0111c22║不二，正觀中道，根本既傾，枝條自去，如覆大地，草木
X29n0594_p0111c23║自破，故名斷惑普。五、入法門普，若入王三昧，一切悉
X29n0594_p0111c24║入其中，喻如王來必有營從，營從復有營從，王三昧
X29n0594_p0112a01║亦如是，所謂三諦三昧，名入法門普。六、神通普者，圓
X29n0594_p0112a02║教菩薩緣十法界境發通，遍見十界而無障礙，故名
X29n0594_p0112a03║普。七方便普者，進行方便是道前方便，起用方便是
X29n0594_p0112a04║道後方便，今是道後。圓菩薩二諦為方便，收得一切
X29n0594_p0112a05║方便，入中道已雙照二諦，二諦神通遍十方界，於法
X29n0594_p0112a06║身無損減，道前道後皆名為普。八說法普者，二乘小
X29n0594_p0112a07║菩薩說法不能一時遍答眾聲，又殊方異類不能令
X29n0594_p0112a08║其俱解。今圓人一音演法隨類得解，以一妙音遍十
X29n0594_p0112a09║方界，故名說法普。九供養佛普者，一事、二理。華嚴云：
X29n0594_p0112a10║不為供養一佛一國土微塵佛，乃至為供養不可說
X29n0594_p0112a11║不可說佛，能不起滅定現諸威儀，安禪合掌讚諸法
X29n0594_p0112a12║王，以身命財一切供具周至十方，譬如雲雨供養佛
X29n0594_p0112a13║也。理解者，圓智正觀之心名覺，覺是佛義，萬行功德
X29n0594_p0112a14║熏修此智，此智名一切種智。淨名云：以一食施一切，
X29n0594_p0112a15║故云普也。十成就眾生普者，喻螢火燈燭星月為益，
X29n0594_p0112a16║蓋微日光照世，一切卉木藂林遍令生長華菓成就，
X29n0594_p0112a17║外道如螢、二乘如燈燭、通教如星、別教如月。今圓教
X29n0594_p0112a18║聖人慈慧饒潤，冥顯兩益而無限量，故名普也。言鑿
X29n0594_p0112a19║井等者，伯益造井，貨狄造舟，容成造曆，岐伯造醫，蒙
X29n0594_p0112a20║恬造筆，蔡倫造紙。私就普門品中搜十普之義證成
X29n0594_p0112a21║之者，若觀音愍諸四眾受瓔珞者，諸是不一之名，愍
X29n0594_p0112a22║是悲傷之義，此即慈悲普。有慈悲任運有弘誓普，以
X29n0594_p0112a23║種種形遊諸國土度脫眾生，即是淨佛國土，豈非修
X29n0594_p0112a24║行普？自既無縛能解他縛，自無毒令他離毒，普門示
X29n0594_p0112b01║現是入法門普，方便力是方便普，神通力是神通普，
X29n0594_p0112b02║而為說法是說法普，多所饒益即成就眾生普，分作
X29n0594_p0112b03║二分奉二如來即供養諸佛普。如是義悉出經文，故
X29n0594_p0112b04║引為證也。問：觀音利物廣大如此，為已成佛猶是菩
X29n0594_p0112b05║薩？答：本地難知，而經有兩說。如觀音受記經明觀音
X29n0594_p0112b06║勢至得如幻三昧，周旋往返十方化物者，昔於金光
X29n0594_p0112b07║師子遊戲如來國土，王名威德，化生二子，左名寶意
X29n0594_p0112b08║即是觀音，右名寶尚即大勢至。往問佛：何供養勝？佛
X29n0594_p0112b09║言：當發菩提心。從如來初發菩提心，次阿彌陀佛，後
X29n0594_p0112b10║當成正覺。觀音名普光功德山王，勢至名善住功德
X29n0594_p0112b11║寶王。又如來藏經亦云：觀音文殊皆未成佛。若觀音
X29n0594_p0112b12║三昧經云：先已成佛號正法明如來，釋迦為彼佛作
X29n0594_p0112b13║苦行弟子。二文相乖，此言云何？乃是四悉化物，不可
X29n0594_p0112b14║求實也。又觀音經部黨甚多，或請觀世音、觀音授記、
X29n0594_p0112b15║觀音三昧、觀音懺悔、大悲雄猛觀世音等不同。今所
X29n0594_p0112b16║弘者，是千五百三十言法華之一品。而別傳者，是曇
X29n0594_p0112b17║摩羅讖法師，亦號伊波勒菩薩，遊戲葱嶺，來至河西。
X29n0594_p0112b18║河西王沮渠蒙遜歸命正法，兼有患，告法師。法師云：
X29n0594_p0112b19║觀音與此土有緣，乃令誦念，患苦即除。因是別傳一
X29n0594_p0112b20║品，流通部外也。問：文云方便之力種種不同，說亦應
X29n0594_p0112b21║異，何得是圓教相？答：就能說之人，為圓弘法華教，遍
X29n0594_p0112b22║逗法界之機。機雖不同，不可令能秉法人隨機而偏。
X29n0594_p0112b23║例如佛於一乘分別說三，豈可令佛是聲聞、緣覺耶？
X29n0594_p0112b24║又問：能說人圓，於教亦圓；行人機異，此人稟何教耶？
X29n0594_p0112c01║若稟偏教，與鹿苑人同；若稟圓教，機亦應一。答：昔鹿
X29n0594_p0112c02║苑佛未發本顯迹，不會三歸一，人法未圓，所稟方便
X29n0594_p0112c03║不得稱圓。今經已開權顯實，雖示種種身，本迹不思
X29n0594_p0112c04║議一；雖說種種法，為開圓道，於義無咎。問：上文云正
X29n0594_p0112c05║直捨方便，此中那以用方便？答：上正顯體，故言其捨；
X29n0594_p0112c06║此中論用，故言示現，體用不思議一也。
X29n0594_p0112c07║第二、釋經。【疏】問答兩番者，初問答，明觀音樹王冥益
X29n0594_p0112c08║等義；後問答，明普門珠王顯益等義。就前問答為二：
X29n0594_p0112c09║一、問；二、答。就問又四：一、時節；二、標人；三、敬機；四、正問。
X29n0594_p0112c10║初爾時者，爾言即也，謂即說妙音弘經竟。次說觀音
X29n0594_p0112c11║弘經（世界）。
X29n0594_p0112c12║【疏】說東方生善等者，謂大眾已聞妙音弘經，歡喜已
X29n0594_p0112c13║竟，宜聞觀音發心生善之時（為人）。
X29n0594_p0112c14║【疏】說東方等者，或可時眾疑貶於妙音。若為利益上
X29n0594_p0112c15║來說法，破眾疑情已竟，時眾有疑觀音之德，正破此
X29n0594_p0112c16║疑之時（對治）。
X29n0594_p0112c17║【疏】說東方得道等者，謂時眾機在妙音，聞即得道。如
X29n0594_p0112c18║二土菩薩得道已竟，八萬四千悟理之時，須聞觀音
X29n0594_p0112c19║（第一義）。
X29n0594_p0112c20║【疏】二、標人者，即是無盡意也。非盡非不盡，為對小乘
X29n0594_p0112c21║明盡智、無生智，滅色取空之盡，故名無盡。問：云何無
X29n0594_p0112c22║盡？答：空不可盡，假不可盡，中不可盡，故云無盡。大品
X29n0594_p0112c23║云：即色是空，非色滅空，空故無盡（證空）。又大集釋無盡
X29n0594_p0112c24║意：東方過十恒河沙國微塵世界，國名不眴，佛號普
X29n0594_p0113a01║現，純諸菩薩，無二乘名，但修念佛三昧。不然，不滅、不
X29n0594_p0113a02║生、不出，心行平等，猶如虗空，是為念佛。即見佛時，即
X29n0594_p0113a03║具六度，得無生忍，所謂不取色即檀，除即尸，觀色盡
X29n0594_p0113a04║即羼，觀色寂滅即毗梨，不行色即禪，不戲論色即般
X29n0594_p0113a05║若，乃至一切諸法因緣果報無盡，喻如虗空不可窮
X29n0594_p0113a06║盡，為一切智發菩提心，豈可盡乎？乃至凡八十無盡，
X29n0594_p0113a07║悉能含受一切佛法，從是得名名盡也。又淨名云：何
X29n0594_p0113a08║謂為盡？謂盡有為。何為無盡？不住無為。華嚴有十無
X29n0594_p0113a09║盡法門。如此等經，就假名分別一切諸法因緣果報，
X29n0594_p0113a10║以明無盡意（已上證假也）。
X29n0594_p0113a11║【疏】淨名云：夫無盡者，謂非盡非不盡者。經云：法若盡
X29n0594_p0113a12║若不盡，皆無盡。無盡即空，空財無有盡與不盡。故知
X29n0594_p0113a13║非盡非無盡，是無盡義。又大品經：一切法趣意。是趣
X29n0594_p0113a14║不過意，為法界意，則非盡無盡始。如是無盡，例如非
X29n0594_p0113a15║常非無常。又大品云：癡如虗空不可盡，乃至老死如
X29n0594_p0113a16║虗空不可盡也。色不可盡，乃至識不可盡，如此等經，
X29n0594_p0113a17║皆約中道之理無盡（已上證中）。即通達三諦之法，亦名無
X29n0594_p0113a18║盡。心、智、識、色、受、想、行等不可說，不可說故名無盡。言
X29n0594_p0113a19║菩薩者（云云），即從座起者，三敬義也。文三：一、起，二、袒，
X29n0594_p0113a20║三、合掌。一、起者，禮云：請益即起，請業起。菩薩於佛，具
X29n0594_p0113a21║此二義。觀解云：菩薩常遠離行，故云起。亦是契諸法
X29n0594_p0113a22║空，空即是座，於此空無所染著，故起（約真）。又菩薩安於
X29n0594_p0113a23║空理，理本無起，愍眾生故，承機利益，故云起（約假）。又中
X29n0594_p0113a24║道非起非不起，而能起能不起，無起之起，起即實相，
X29n0594_p0113b01║亦起眾生實相，故言起（約中）。二偏袒右肩者，外國以袒
X29n0594_p0113b02║為敬，露右者示執奉為便，表弟子事師充役之義，是
X29n0594_p0113b03║故以袒為敬也。此方以袒為慢，然須賈先生肉袒，謝
X29n0594_p0113b04║張錄露兩脾也。此方亦不一向是慢，張錄是范睢（出後
X29n0594_p0113b05║語）。觀解覆露表空假二諦，又表權實二智，實不可說，
X29n0594_p0113b06║如覆左表有冥益於化他，便露右表有顯益也。三合
X29n0594_p0113b07║掌者，此方以捧手為恭，外國合掌為敬，手本二邊，今
X29n0594_p0113b08║合為一，表不敢散誕，專至一心，心心相當，故以此表
X29n0594_p0113b09║敬也。觀解云：權實不合，而今得合，若眾生性理顯，聖
X29n0594_p0113b10║人亦息化歸真，權實不二，合表於反本還源，入非權
X29n0594_p0113b11║非實，事理契合，故云合掌。言向佛者，萬善之因，向萬
X29n0594_p0113b12║德之果也，亦是行人分證權實，合向於究竟，權實合
X29n0594_p0113b13║故云向佛也（已上三段經家）。
X29n0594_p0113b14║【疏】興問者，第四、發問也。下有兩番問答：初番問觀音，
X29n0594_p0113b15║後番問普門。前問為三：一、稱歎；二、標所問人；三、正問。
X29n0594_p0113b16║初、稱歎。大經云：汝具二莊嚴，能問是義；我是具二莊
X29n0594_p0113b17║嚴，能答是義。今無盡意具二莊嚴，欲顯觀音二種莊
X29n0594_p0113b18║嚴，諮發如來；如來究竟具二莊嚴，當答此義。釋論云：
X29n0594_p0113b19║問有多種：不解問、試問、赴機問。今是赴機問（釋經中而作是
X29n0594_p0113b20║言也）。世尊者，正稱歎也。世間、出世間之尊，應具釋十號，
X29n0594_p0113b21║準釋論（云云）。二、標所問人。謂觀世音菩薩，具如前釋
X29n0594_p0113b22║（云云）。三、正問。以何因緣者，因緣甚多，略言境智因緣。
X29n0594_p0113b23║若就眾生，則以善惡兩機為因，聖人靈智慈悲為緣；
X29n0594_p0113b24║若就聖人，觀智慈悲為因，眾生機感為緣。以是因緣，
X29n0594_p0113c01║名觀世音（已上問竟）。
X29n0594_p0113c02║第二、答，如疏列（云云）。初、總，又二：一、明機，二、明應。就機
X29n0594_p0113c03║又四：一、標人數，二、明遭苦，三、聞名，四、稱號。今疏闕稱
X29n0594_p0113c04║號。言數者，十法界機實自無量，而言百千萬億者，此
X29n0594_p0113c05║乃通途商略。業同者，如一地獄界大略是同，其間優
X29n0594_p0113c06║降復有何量地獄？如一地獄復有千萬億品格之殊，
X29n0594_p0113c07║一一品格復有百千萬億罪人，是人罪業正同，所以
X29n0594_p0113c08║同受一品罪。若將此意廣歷餓鬼、畜生、脩羅、天、人，皆
X29n0594_p0113c09║亦如是。故知此數是標同業之意也。所以舉多數明
X29n0594_p0113c10║百千萬億種業遭苦稱名，一時有機，一時能應，皆得
X29n0594_p0113c11║解脫，何況一人、一業、一機獨來，而不能救？此舉境機
X29n0594_p0113c12║多，以釋觀深應大也。二、明遭苦，疏受諸苦惱是也。此
X29n0594_p0113c13║語成上義。上百千是業同，此言諸苦惱一業。苦惱是
X29n0594_p0113c14║一業者，凡有百千萬億，故知有諸眾生百千萬億。上
X29n0594_p0113c15║明數同，下明業別。用此意歷十法界百機之徒，不可
X29n0594_p0113c16║說不可說也。今言苦惱，正是現遭苦厄也。此苦由於
X29n0594_p0113c17║結業果多，故因亦多。此即總答，文略而意廣，遍該十
X29n0594_p0113c18║界，不止人道而已。後別答中，文廣而意狹，別舉人間
X29n0594_p0113c19║七難而已，故名總答也。三聞名者，經云聞是觀世音
X29n0594_p0113c20║是也。上明遭苦，次明生善，善惡合為機，此即明文也。
X29n0594_p0113c21║聞有四聞，聞等是也（云云）。若能通達四種聞義，即聞
X29n0594_p0113c22║慧。心無所依，無住無著，即是思慧。一心稱名，即是修
X29n0594_p0113c23║慧。此文雖近，三慧意顯。四稱名者，經云一心稱名是
X29n0594_p0113c24║也。稱名有二：一事，二理。若用心存，念念相續，餘心不
X29n0594_p0114a01║問，故名事一心。稱名者，或可略稱如此文，或廣稱如
X29n0594_p0114a02║下文南無歸命之辭，皆是事一心。言理一心者，達此
X29n0594_p0114a03║心自他共無，因不可得，無心無念，空慧相應，此乃無
X29n0594_p0114a04║心。知聲相空，呼嚮不能實，能稱所稱皆不可得，是名
X29n0594_p0114a05║無稱，是理一心稱名（上四機竟）。
X29n0594_p0114a06║二應者，又二：先明應，次明解脫。經云：觀世音至觀其
X29n0594_p0114a07║音聲，是應也。應有多種：三教應，應不一時；圓教，一時
X29n0594_p0114a08║圓；應機，眾厄急；應速，一時。即聞即稱，是機速；即聞即
X29n0594_p0114a09║應，是應速。次明皆得解脫者，蒙應得益也。皆者，非但
X29n0594_p0114a10║顯於多機眾益，亦顯於圓遍之應。問：十界眾生無量，
X29n0594_p0114a11║云何一時令得解脫？答：喻如父母，念子心重，多智多
X29n0594_p0114a12║財，具大勢力，眾子在難，即能拔之。菩薩亦爾，無緣慈
X29n0594_p0114a13║悲熏，權實二智深，聖財無量神力大，十界雖多，應有
X29n0594_p0114a14║餘裕。又毒龍罪報，尚能以一眼遍視之皆死，何況菩
X29n0594_p0114a15║薩種智圓明耶？又如礠石，亦類明鏡（云云）。問：一心稱
X29n0594_p0114a16║名，皆得解脫。今現稱唱累年，不蒙寸斆，何耶？答：經云：
X29n0594_p0114a17║一心稱名，有事一理一，二途無取，何能感聖？譬如臨
X29n0594_p0114a18║鏡背視，對谷閇口，何能致影嚮耶？第二別答，列如疏。
X29n0594_p0114a19║有人次第三種機者，口顯居前，音成由意，意後成身
X29n0594_p0114a20║也。通論口機，亦明三種苦：但先除果苦，次除因苦，次
X29n0594_p0114a21║滿願與樂。問：此中明拔苦，那忽與樂？答：少分與樂，欲
X29n0594_p0114a22║引攝之也。問：何意不與因樂？答：因非引攝，故不與。又
X29n0594_p0114a23║其文在後為說法，是與樂因也。問：悲門既少分與樂，
X29n0594_p0114a24║慈門應少分拔苦。答：前悲全拔苦已竟，後但與樂，無
X29n0594_p0114b01║苦可拔，何論少分？有人解：七難為兩雙一隻，火水無
X29n0594_p0114b02║識為一雙，鬼非類為一隻，王賊是類為一雙。鬼開去
X29n0594_p0114b03║來，王論報重，故成七難也。言次第者，火水無識，為難
X29n0594_p0114b04║則重；鬼雖有識，非類為次；王賊有識，是類故輕。然鬼
X29n0594_p0114b05║王相間，初以鬼比王，王輕則鬼重；又以王比鬼，王重
X29n0594_p0114b06║鬼輕。此二相似，故間出。有云：風足為八難。有人彈之，
X29n0594_p0114b07║文云：皆得解脫。羅剎之難，不云風也。今明聖人赴機，
X29n0594_p0114b08║何必如此？赴機拔苦，何得與樂間之？今作次第者，先
X29n0594_p0114b09║入國隨俗，赴口機為初，意冥身顯以為次也。若尋經
X29n0594_p0114b10║意，一時觀其音聲，皆得解脫，不言次第，那得作次第
X29n0594_p0114b11║解耶？他既作七難次第，今還復作對之耳。入火即有
X29n0594_p0114b12║燋身絕命之憂，最為卒重，故居初。水標沈浮，小緩於
X29n0594_p0114b13║火。羅剎雖暴，如經云：有五百羅剎女妻，五百飄人，生
X29n0594_p0114b14║子受樂，時節猶長，然後頓食。此復緩於水。王難非即
X29n0594_p0114b15║得即剝，研罪虗實，實刑虗散，不同於鬼，一槩併食，故
X29n0594_p0114b16║復次，羅剎也。鬼來取者，無的所取所衰，乃逢害挑脫
X29n0594_p0114b17║可勉，不同王法定判生死故。復次，三難也。枷鏁節身，
X29n0594_p0114b18║不遍失命，但有禁固之苦，小緩於鬼。怨賊覓寶，輪寶
X29n0594_p0114b19║即畢。若能卑辭善巧方便，即可勉脫此一往次第耳。
X29n0594_p0114b20║至如兇賊忽發，與火之燒何異？問：諸難甚眾，何意取
X29n0594_p0114b21║七耶？答：此有所表。人以六種成身，還以六種自害。如
X29n0594_p0114b22║人共七難同住，復以七為難，令通用七難等來表六
X29n0594_p0114b23║種也。火、水、風，即表身內三種也。刀、杖、枷、鏁，表地種也。
X29n0594_p0114b24║鬼、賊、王等，表識種也。三千大千世界，表空種也。云何
X29n0594_p0114c01║空得名難？如人身內有空，四大圍之，識於中住。何異
X29n0594_p0114c02║大千世界圍，地、水、火、風、王、鬼、賊等於中住耶？空為難，
X29n0594_p0114c03║空是來難之由。如人身體堅實，外病不侵，身若虗疎，
X29n0594_p0114c04║眾疾逼惱。又如人家宅無垣墻，盜賊則進。能來難故，
X29n0594_p0114c05║空亦成難。識種是難者，心識邪計，橫起愛見，毀滅法
X29n0594_p0114c06║身慧命。如王鬼賊，劫奪財寶，斷傷壽命，故識種是難。
X29n0594_p0114c07║所以不多取者，正表此也。假令多取諸難，亦表此六
X29n0594_p0114c08║耳。如下偈（云云）。
X29n0594_p0114c09║【疏】於一難中，例為三番等者，上總云受諸苦惱，未判
X29n0594_p0114c10║諸相，今別答故，舉火水等別相也。初火難云：若有持
X29n0594_p0114c11║者，口為誦持，心為秉持，秉持為理不失。雖非口持，覺
X29n0594_p0114c12║觀亦得，是口行故，通屬口業機攝。言若有、設有、復有，
X29n0594_p0114c13║皆是不定挑脫之辭，餘皆難起方稱名。此中前持名
X29n0594_p0114c14║而遭難，此或是前後互出耳。今謂火難卒暴，須預憶
X29n0594_p0114c15║持，憶持必無此難。設脫有者，皆是放捨所持，背善從
X29n0594_p0114c16║惡，稱之為設。如慈童女至意修孝，不遭火輪，違母絕
X29n0594_p0114c17║髮，受地獄苦。行人持名，本不應遭難，緣差忽忘。設入
X29n0594_p0114c18║大火，若能憶先所持，即得免難。火難既重，機亦須深，
X29n0594_p0114c19║故先持後脫（思之）。
X29n0594_p0114c20║【疏】一、果報火等者，火有多種：一、果報火；二、業火；三、煩
X29n0594_p0114c21║惱火。初果報者，從地獄有，上至初禪，皆有火難。如火
X29n0594_p0114c22║災，至初禪下阿鼻獄，八萬四千，內外洞徹，上下交炎，
X29n0594_p0114c23║餓鬼支節烟起，舉體燋然，畜生燠煑湯炭；脩羅亦有
X29n0594_p0114c24║火難，人中焚燒。現見若至劫盡，須彌洞然，諸天宮殿
X29n0594_p0115a01║皆都盡，初禪已下，無免火災。凡十六有眾生，百千萬
X29n0594_p0115a02║億諸業苦惱，持是觀世音名者，火不能燒，豈止閻浮
X29n0594_p0115a03║提人作解耶？言十六有者，四洲、四惡趣、六欲，並梵王
X29n0594_p0115a04║及初禪，是十六也。
X29n0594_p0115a05║【疏】惡業火至非想等者。隨有改惡修善之處，若五戒、
X29n0594_p0115a06║十善，多為惡業所難。故經云：燒諸善根，無過嗔恚，雖
X29n0594_p0115a07║生有頂，頭上火燃。金光明云：憂愁盛火，今來燒我。能
X29n0594_p0115a08║破善業，退上墮下，皆名為火。若能稱名，得離惡業。故
X29n0594_p0115a09║請觀音云：破梵行人，作十惡業，蕩除穢濁，令得清淨。
X29n0594_p0115a10║由斯菩薩威神之力也。
X29n0594_p0115a11║【疏】煩惱火至等覺者。若聲聞人厭惡生死，見三界因
X29n0594_p0115a12║果猶如火宅，四倒結業，烟炎俱起，輪轉墮落，為火所
X29n0594_p0115a13║燒等。若稱觀音，機成感應，乘羊車造出火宅，入無餘
X29n0594_p0115a14║解脫也。次支佛，次六度，次通教，次別教，次圓教，次變
X29n0594_p0115a15║易土鈍根人，次明變易土利根人。凡十番行人修道
X29n0594_p0115a16║之時，並為五住煩惱惑火之所燒害，各修方便，方便
X29n0594_p0115a17║未成，火難恒逼，稱觀音名，方便即成，便得解脫。一一
X29n0594_p0115a18║法門，細作機感之義（云云）。問：菩薩住何法門而能如
X29n0594_p0115a19║是？答：住別、圓兩觀慈悲，而能十番垂應。所以者何？初、
X29n0594_p0115a20║別菩薩元初發菩提心，見果報火燒諸眾生，即起慈
X29n0594_p0115a21║悲，誓當度脫；受持禁戒，亦起慈悲，救諸業火；修無漏
X29n0594_p0115a22║觀，白骨流光，發火光三昧；火勝處火，滅一切處，皆起
X29n0594_p0115a23║慈悲，滅眾生煩惱火；又觀諸火悉是因緣所生法，體
X29n0594_p0115a24║之即空；又從火空觀火即假；又觀火中實相。如是次
X29n0594_p0115b01║第，節節皆有慈悲，誓當利物，隨有機感，即能垂應。若
X29n0594_p0115b02║事火起，稱名求救，即對本時果上慈悲，拔苦與樂；惡
X29n0594_p0115b03║業火起，即用持戒、定、修中慈悲；煩惱火起，即用無漏
X29n0594_p0115b04║入空、假、中等慈悲，節節相關。若眾生機競起，一時牽
X29n0594_p0115b05║感，慈悲遍應，皆解脫也。次、明圓菩薩修觀所起慈悲
X29n0594_p0115b06║者。但觀一切諸法，入火字門，於一火門雖無分別，識
X29n0594_p0115b07║一切果報火、業火、煩惱火等，明了通達，無緣慈悲遍
X29n0594_p0115b08║覆一切，是為火法門入王三昧。若法界火起，菩薩以
X29n0594_p0115b09║本地誓願普應眾生，如礠石等。雖無分別，而分別說
X29n0594_p0115b10║者，以十六王三昧救果報火，用二十五三昧救修因
X29n0594_p0115b11║火，二十五三昧通救二乘火。通教六度別圓等入空
X29n0594_p0115b12║煩惱火，還用二十五三昧救別教出假火，還用二十
X29n0594_p0115b13║五三昧圓救圓教人入中煩惱火。雖應入諸火，不為
X29n0594_p0115b14║諸火所燒。常途釋七難，止解救人中苦，失二十四有
X29n0594_p0115b15║及變易；止得如幻三昧，失二十四三昧廣大之用也。
X29n0594_p0115b16║第二、水難者，初釋。文為三：一、遭水是苦；二、稱名是善；
X29n0594_p0115b17║三、得淺處是應。問：何意言為大水所漂？答：小水不成
X29n0594_p0115b18║難，或戲故；入水不成難，欲論其難，故云大水所漂。火
X29n0594_p0115b19║不言小者，小火亦重，能斷命故。若故入，若不故入，入
X29n0594_p0115b20║則害命。此舉其難重，難重既救，何況其輕？是故言其
X29n0594_p0115b21║入也。水不言入，水言其大者，水論其淺，即成應也。火
X29n0594_p0115b22║猶小在，未成應。次觀釋者：一、果報水至二禪；二、惡業
X29n0594_p0115b23║水通三界；三、煩惱水通大小乘。果報如地獄，鑊湯沸，
X29n0594_p0115b24║尿屎醎，海灰河，流漂沒溺。餓鬼道中，亦有填河塞海，
X29n0594_p0115c01║畜生淹沒，衝波致患。阿脩羅亦有水難，人中可知。水
X29n0594_p0115c02║灾至二禪，汎瀁無漼。是時若不稱名，尚不致淺處，何
X29n0594_p0115c03║況永免耶？二、惡業水者，諸惡破壞善業者，悉名惡業。
X29n0594_p0115c04║波浪愛欲因緣之所毀壞，[澍-士+上]入三惡道中，忘失正念，
X29n0594_p0115c05║放捨浮囊，見思羅剎，退善入惡者，即是水漂。河必洪
X29n0594_p0115c06║濤巨浪耶？若能一心稱名，即得淺處。三、明煩惱水者，
X29n0594_p0115c07║經云：大河煩惱漂飄大象，緣覺愛欲之水增長二十
X29n0594_p0115c08║五有，稠林老水波蕩惱亂我心，暴風巨浪有河洄復
X29n0594_p0115c09║沒溺，眾生無明所盲不能出，涅槃彼岸何由可證？二
X29n0594_p0115c10║乘修三十七品之機，運手動足截有生死嶮岸。若發
X29n0594_p0115c11║見諦，三果為淺處，無學為彼岸；支佛侵習為淺處，通
X29n0594_p0115c12║教正習盡為彼岸；別教斷四住為淺處，斷無明為彼
X29n0594_p0115c13║岸；圓六根為淺處，入初住為彼岸；變易分分是淺處，
X29n0594_p0115c14║究竟無明盡方稱彼岸。又初果勉見流，三果勉欲流，
X29n0594_p0115c15║四果勉有流，乃至圓教方勉無明流。菩薩所以遍應
X29n0594_p0115c16║水難，皆是本修別圓二觀。慈悲成王三昧例火難中，
X29n0594_p0115c17║初別次圓。菩薩修行別觀時，見眾生漂果報水，起誓
X29n0594_p0115c18║極濟。修戒定時以善治惡，於禪定水、光三昧水、勝處
X29n0594_p0115c19║水、一切處水，皆起慈悲以善改惡。又從假入空發真
X29n0594_p0115c20║無漏，從空出假達水因緣，入水中道見水實相，節節
X29n0594_p0115c21║法門寂而常照，對事慈悲拔果報水，戒定救惡業水，
X29n0594_p0115c22║三觀救煩惱水，一切一時皆解脫（云云）。修圓觀法門，
X29n0594_p0115c23║無緣慈悲遍應一切者，觀水字門，十界趣是趣不過，
X29n0594_p0115c24║水尚不可得，云何當有趣非趣？十界趣水即俗諦，水
X29n0594_p0116a01║尚不可得即真諦，云何當有趣非趣？雙非即顯中道
X29n0594_p0116a02║第一義諦。如是觀水字十界三諦之法，即趣無緣慈
X29n0594_p0116a03║悲遍熏三諦十法界眾生，故能圓應例火。十七三昧
X29n0594_p0116a04║救果報水，二十五三昧救惡業水，以二十五三昧救
X29n0594_p0116a05║二乘通別圓入空有流等水，二十五救別出假，二十
X29n0594_p0116a06║五救圓入中，例前（云云）。
X29n0594_p0116a07║第三羅剎難者，初文為二：一明難，二結名。難為五：一
X29n0594_p0116a08║舉數，二明遇難之由，三遭苦，四明機，五明應。一人數
X29n0594_p0116a09║者，但舉百千，總數不定判多少，明入海求珍結伴無
X29n0594_p0116a10║定，雖無定數終不可獨往，故舉百千也。七寶是正寶，
X29n0594_p0116a11║珠是似寶，又如意珠寶最上。言等者，等上等下。樓炭
X29n0594_p0116a12║云：巨海有七種似寶，一百二十種真珠寶。二入海者，
X29n0594_p0116a13║賢愚經云：田殖百倍，商估千倍，士官萬倍，入海者還
X29n0594_p0116a14║得無量倍。故入海也。三假使黑風者，遭風是難由，引
X29n0594_p0116a15║下文證。今若開風為正難，下文云：皆得解脫羅剎之
X29n0594_p0116a16║難。此不獨是羅剎難也，由正無在。今言由者，何但由
X29n0594_p0116a17║風，由風隨難，由入海遭風，由求寶入海，由貪求珍，展
X29n0594_p0116a18║轉相由風交難切，故風是墮難之由。言黑風者，舊云：
X29n0594_p0116a19║風無色，吹黑沙故耳。有人彈云：沙中無船，水中無沙。
X29n0594_p0116a20║非是吹黑沙，乃是吹黑雲耳。今例此難，水中無雲，雲
X29n0594_p0116a21║中無船，何得彈砂而取黑雲？風能吹黑雲風，何意不
X29n0594_p0116a22║能吹黑砂？請觀音云：黑風洄波。仁王般若云：有六色
X29n0594_p0116a23║風：黑、赤、青、天、地、火也。羅剎是食人鬼，人屍若臭能呪
X29n0594_p0116a24║養之令鮮。復有噉精氣鬼，又人心中有七渧甜水和
X29n0594_p0116b01║養精神，鬼噉一渧令頭痛，三渧悶絕，七渧盡即死。四
X29n0594_p0116b02║其中一人稱名餘人悉得脫者，同舟憂戚休否是共，
X29n0594_p0116b03║雖口不同唱心助覔福故俱獲濟是均。若後值賊則
X29n0594_p0116b04║聞聲者，陸路隨心多不並決，須稱號令使齊，與水難
X29n0594_p0116b05║為異。
X29n0594_p0116b06║【經】以是因緣，二、結名，三、從是故汝等去，勸供養也。佛
X29n0594_p0116b07║答前問，先總後別，末勸受持。而眾生仰荷冥益，但可
X29n0594_p0116b08║持名秉字而已。是故前開三段，始終開合，於義相稱。
X29n0594_p0116b09║解曰：三段者，一、總答，二、別答，三、勸持名答是也。佛答
X29n0594_p0116b10║後問，前別後總，末勸供養。眾生既荷顯益，見色聞聲，
X29n0594_p0116b11║故勸供養。此則開文始終相稱，而總別前後者互舉
X29n0594_p0116b12║耳。問：後勸供養，受旨奉瓔珞；前勸持名，何得無耶？答：
X29n0594_p0116b13║嘿念持名，故不彰文。供養事顯，須脫瓔珞也。又歎成
X29n0594_p0116b14║冥顯義，前是顯機，更持名默念，即成冥機；後是冥機，
X29n0594_p0116b15║更供養，即成顯機，令二義具足。問：亦應更成二應耶？
X29n0594_p0116b16║答：二機既具，必知有應，故不更說。初、歡供養，二、奉旨。
X29n0594_p0116b17║初又二：先、稱美功德，經云是故汝等至能施無畏是
X29n0594_p0116b18║也。二、是故此下，出供養之意。意者，正由能施眾生無
X29n0594_p0116b19║畏，從德受名，眾生於畏得脫，為作此名。德既無量，名
X29n0594_p0116b20║亦應多，不可說不可說也。二、奉旨供養中為六：一、奉
X29n0594_p0116b21║命，二、不受，三、重奉，四、佛勸，五、受，六、結。一云眾寶珠瓔
X29n0594_p0116b22║珞者，或云珠，或云眾寶珠，此翻譯減長耳。言眾寶者，
X29n0594_p0116b23║眾寶問珠，共為嚴飾也。若依瓔珞經，從初住銅寶瓔
X29n0594_p0116b24║珞乃至等覺摩尼寶瓔珞，今無盡意位高，那忽止直
X29n0594_p0116c01║百千兩金？答：此略言百民萬姓也，實不啻堪此也。私
X29n0594_p0116c02║問：此一經四處云珠，龍女獻珠，價直三千；世界王解
X29n0594_p0116c03║髻珠，既對大功，其價亦多；親友示珠，當可如意，無所
X29n0594_p0116c04║乏短。此文只言百千兩金，何不同耶？喻既不同，理應
X29n0594_p0116c05║有別（云云）。若觀解者，將事表理，何得一向事解耶？頸
X29n0594_p0116c06║者，表中道一實之理，以眾多無著法門莊嚴實相，如
X29n0594_p0116c07║瓔珞在頸。解者，表菩薩為常捨行故，一切願行功德，
X29n0594_p0116c08║乃至佛智、菩提、涅槃，亦無住、無著、無依、無倚，故言解
X29n0594_p0116c09║也。大集云：戒、定、慧、陀羅尼為瓔珞，莊嚴法身。百千是
X29n0594_p0116c10║十萬也，表一地有萬，功德即千萬。言法施者，舊云：如
X29n0594_p0116c11║法施、重法施、求法施、學法施，皆名法施。無盡意！重法
X29n0594_p0116c12║故施也。今明如法施也，正以財通於法，名財即是法，
X29n0594_p0116c13║財即是因緣生，法即空、假、中，三諦一心，一切具足，於
X29n0594_p0116c14║法平等，於財亦等，如此施者，名法施也。二、不肯受者，
X29n0594_p0116c15║事解。無盡意！奉命供養，我未奉命，那忽輙受？亦是事
X29n0594_p0116c16║須遜讓。觀解者，不受三昧廣大之功用，無所受也。三、
X29n0594_p0116c17║重白愍我者，或可請上愍下，或可地位相齊故相愍，
X29n0594_p0116c18║或可我為四眾故施，仁愍四眾故受，以無所受而受
X29n0594_p0116c19║諸受。四、佛勸愍者，即是愍一切眾生及四眾也，正以
X29n0594_p0116c20║菩薩為物故受。五、受二分者，表事、理二因。奉二佛者，
X29n0594_p0116c21║將二因趣二果也。理圓即法佛，事圓即報佛，二佛表
X29n0594_p0116c22║二果。六、無盡下，結。
X29n0594_p0116c23║偈雲雷皷掣電者，有云西域呼為雲聲掣雷，此方解
X29n0594_p0116c24║云陰陽激輝。釋名雲：掣，引也。雷，殄也。謂乍見即殄滅。
X29n0594_p0117a01║又電者，鄭玄注禮記云：陽為兩陰，舉[刀/(刀*刀)/貝]之疑而為電。
X29n0594_p0117a02║今釋如藥草喻。言五音者，妙音與樂，觀音拔苦，梵音
X29n0594_p0117a03║深淨，潮音應時，勝音出世。今對之，初二音對後慈悲
X29n0594_p0117a04║二觀，次二音對初真淨二觀，後勝音對後廣大觀。於
X29n0594_p0117a05║五觀中，初二是入空，次一是入中，故云廣大。後二是
X29n0594_p0117a06║入假，故云慈悲。言妙音者，音即是機，妙音是中道機，
X29n0594_p0117a07║觀音是俗諦機，梵音是真諦機，潮音是喻三種機，有
X29n0594_p0117a08║念必應，如潮不過浪也。言勝彼世間音者，此三諦機
X29n0594_p0117a09║即是出世勝人天世間機也。第三、從持地去，歎聞品
X29n0594_p0117a10║功德。文云聞是觀世音者，聞上冥益一段問答也。文
X29n0594_p0117a11║云普門品者，是聞顯益一段問答也。
X29n0594_p0117a12║【經】自在業者，若凡夫業為受所潤，有漏因緣不得自
X29n0594_p0117a13║住。觀音為調伏十界，示此三業，慈力潤，隨感受生，不
X29n0594_p0117a14║為煩惱所累，故云自在業。中道於二諦中得自在。無
X29n0594_p0117a15║等等者，佛是極地，故言無等；發求佛心，故言等等於
X29n0594_p0117a16║佛也。
X29n0594_p0117a17║陀羅尼品
X29n0594_p0117a18║【記】云總用、總持、總破、總安者，對四悉也。
X29n0594_p0117a19║【經】羅剎至鬼子母者。此十一女鬼，偏有威力，眾鬼所
X29n0594_p0117a20║從，而能教順佛教，隨喜大法，故亦仰欽弘經之人，奉
X29n0594_p0117a21║誦擁護之呪。奪人精氣者，如前觀音釋人心有七渧
X29n0594_p0117a22║甜水（云云）。
X29n0594_p0117a23║【疏】索先陀婆等者，一名四實：行索給馬，食索給塩，飲
X29n0594_p0117a24║索給水，洗索奉器。智臣喻菩薩，群下喻凡夫。
X29n0594_p0117b01║【記】引注云幽顯恊讚者，藥王等是顯，神呪等是幽。恊，
X29n0594_p0117b02║合也。
X29n0594_p0117b03║【經】阿梨樹枝者，義淨三藏翻云：頭破作七分，猶如蘭
X29n0594_p0117b04║香葉，即是蘭香蕱頭皆七片即也。
X29n0594_p0117b05║妙莊嚴品
X29n0594_p0117b06║初四悉中初世界，文有九意：初舉昔佛以標四人，次
X29n0594_p0117b07║於法華下明四人慇重秘教，三歎云下明四人為靜
X29n0594_p0117b08║散相乖，四於是下明四人捨散求靜為衣粮所礙，五
X29n0594_p0117b09║其一人下四人中能供者精勤、所供者獲果，六其一
X29n0594_p0117b10║人下四人中能供者獲世果、所供者共儀化邪，七婦
X29n0594_p0117b11║者下結會古今，八所以下明流通之益，九說四聖下
X29n0594_p0117b12║結品名也。
X29n0594_p0117b13║【疏】顯二至四弘者，經慈、悲、喜、捨，是四無量心，但成三
X29n0594_p0117b14║義。大經云：憂畢叉，憂畢叉名捨。捨慈、悲二邊，非慈非
X29n0594_p0117b15║悲，不二之捨，故義但成三也。言喜者，從樂生喜。初欲
X29n0594_p0117b16║與樂，眾生苦重，不能得樂，則無所可喜；若拔苦竟，即
X29n0594_p0117b17║能得樂，還遂本懷，故樂後加喜也。喜對法門誓願，捨
X29n0594_p0117b18║對佛道誓願。問：禪支中，初禪覺、觀、喜、樂、一心五支，何
X29n0594_p0117b19║意喜前樂後？答：禪支從麤入細，故喜前樂後；今此為
X29n0594_p0117b20║度他得樂，故樂前喜後也。記前釋大車中對弘竟（云
X29n0594_p0117b21║云）。
X29n0594_p0117b22║【疏】十八變可具釋之者，經有十六闕二，應云：於地滅，
X29n0594_p0117b23║忽然在空，即成十八。有人云：左右出水火為四，即成
X29n0594_p0117b24║數長（云云）。
X29n0594_p0117c01║【經】得法眼淨者。度無極集經云：有求聲聞乘，心開意
X29n0594_p0117c02║解；有求菩薩乘，得法眼淨。又莊嚴論云：見道所斷煩
X29n0594_p0117c03║惱菩薩，爾時遠塵離垢，得法眼淨。準彼，知今經是大
X29n0594_p0117c04║乘，開顯法眼非小乘也。
X29n0594_p0117c05║普賢品
X29n0594_p0117c06║法華論云：此品是第四護法流通。故下文云：我今以
X29n0594_p0117c07║神通力守護是經，於佛滅後廣說流布令不斷絕。即
X29n0594_p0117c08║其證也。言普賢者，外國云三曼多，此云普䟦陀羅，云
X29n0594_p0117c09║賢也。梵音異，與疏不同耳。
X29n0594_p0117c10║【疏】又是行願得名者，華嚴七處、九會，普賢、文殊既是
X29n0594_p0117c11║始入法界品流通之分，此二菩薩，世相傳云：究竟普
X29n0594_p0117c12║賢行，滿足文殊願；普賢顯其行圓，文殊明其願滿。此
X29n0594_p0117c13║是偏說，今是具明，故云行願得名也。普賢者，有云三
X29n0594_p0117c14║義：一者、法身遍一切處，總攝三佛法身，皆是普賢法
X29n0594_p0117c15║身。如華嚴云：普賢身相，猶如虗空，依於如如，不依佛
X29n0594_p0117c16║國。普賢既遍法界，即九界眾生皆在普賢身內，非但
X29n0594_p0117c17║身內，亦即是普賢身，皆絕四離百故。二、應身（平聲），即報
X29n0594_p0117c18║身與法身相應也。普賢遍淨土中，為大菩薩作佛事。
X29n0594_p0117c19║三、應身普遍一切穢土成佛，即三身二土教門徒眾
X29n0594_p0117c20║皆普也。
X29n0594_p0117c21║
X29n0594_p0117c22║天台法華疏義纘卷六（終）
X29n0594_p0117c23║
X29n0594_p0117c24║
X29n0594_p0118a01║智度禪師法華義纘甞行于世者，有二本也，是皆
X29n0594_p0118a02║不精是正，舛差固多，讀者憾焉。乃者有印生又鏤
X29n0594_p0118a03║乎版，令予點校，於其疑者，蓋闕如也。按智度者，荊
X29n0594_p0118a04║溪之神足也，惜乎其釋門正統、佛祖統紀而有名
X29n0594_p0118a05║無傳，因不知其人。雖不知其人，且見其書，頗知其
X29n0594_p0118a06║心，知心愈於知人也。
X29n0594_p0118a07║戊戌之秋九月，沙門元政書于深草草廬。