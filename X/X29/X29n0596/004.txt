X29n0596_p0214b01║妙經文句私志記卷第四（從經王城終皆是阿羅漢釋位義）
X29n0596_p0214b02║石皷沙門釋　智雲　撰
X29n0596_p0214b03║次釋城山，即釋的出說經處所也。對前住字即是所
X29n0596_p0214b04║住，於前住義四中即當世界，於前本迹義中即當迹
X29n0596_p0214b05║住，於迹住中即當所住，於所住中即當於別，謂即說
X29n0596_p0214b06║此妙經之處故也。說既有處決可信從，既信則令歸
X29n0596_p0214b07║宗有在，的出其處也。上來四事或以簡易或以表法，
X29n0596_p0214b08║故並從通。此下二事既異於前，故的出其別也。於此
X29n0596_p0214b09║處中有城有山，準淨名疏即是通別方所。嘉祥同此
X29n0596_p0214b10║諸經多舉其二，所以處中必多舉其二者，古有釋云：
X29n0596_p0214b11║為成信故委曲題之，又明喧靜兼化故雙舉也。若例
X29n0596_p0214b12║善見婆娑，即是為化遠近二人故。若準真諦三藏所
X29n0596_p0214b13║解，即是為化出家二眾故。更有餘家釋云：為悲智二
X29n0596_p0214b14║事故，為道體道緣故，為自利利他故，為成無住之道
X29n0596_p0214b15║故。今謂亦可為表福慧故，亦表雙照真俗二境故。總
X29n0596_p0214b16║此十義，故舉二以明處。通論此十義無不可，別論要
X29n0596_p0214b17║在第一第三並為成信，以是修信序故，亦應不出四
X29n0596_p0214b18║悉之意，可以思之。論云：序分成就者，示現二義成就：
X29n0596_p0214b19║一者示現一切法門中最勝故，二者示現自在功德
X29n0596_p0214b20║成就故。如王舍城勝餘一切城舍故，耆闍崛山勝餘
X29n0596_p0214b21║一切諸山故。嘉祥云：一者以此城山俱勝餘城山，共
X29n0596_p0214b22║表此經勝於餘經故。二者偏舉王城為喻，如王於世
X29n0596_p0214b23║得自在，喻此經是諸經之王，以一乘攝諸乘而歸之
X29n0596_p0214b24║故也。慈恩亦有二釋：初明此經勝，合王城勝；以此經
X29n0596_p0214c01║自在，合耆山自在。次明此城山俱勝，共顯此經勝。今
X29n0596_p0214c02║謂此兩家共釋論意，初家先通後別，次家先別後通。
X29n0596_p0214c03║然初家既俱勝，何不俱自在？準其意以尋論之，則論
X29n0596_p0214c04║文約法，有通有別；舉經來帖，但有通而無別。若以法
X29n0596_p0214c05║從事，既通表勝，亦應通表自在；既別以城表自在，亦
X29n0596_p0214c06║應更別以山表勝。則通為勝，通是自在；別以山表勝，
X29n0596_p0214c07║城表自在也。以此觀之，不如次家從通別釋。次家既
X29n0596_p0214c08║明通是顯勝，即表通是自在，故略不言自在通也。然
X29n0596_p0214c09║此兩家雖此廣釋，而終未能令人無惑。何者？若住此
X29n0596_p0214c10║處，直說此經，可作此釋。此處說經甚多，具如諸經之
X29n0596_p0214c11║首。智論釋大品經同此處說，亦廣明彼經勝，故於勝
X29n0596_p0214c12║處說。十地論中明彼處說亦爾。如是所說，未聞通會，
X29n0596_p0214c13║安能令人無深惑哉？或曰：既並聖論，正須深信，何為
X29n0596_p0214c14║更惑？今謂聖賢之言，言固有由，宜求其以，安得封文
X29n0596_p0214c15║而不求其旨趣？故大涅槃云：雖我所說，亦須撿校，況
X29n0596_p0214c16║復四依？故知理有未通，於佛亦不須生疑，況復餘人？
X29n0596_p0214c17║故疑為解津，其義允矣。若其不惑，當大惑矣。今謂大
X29n0596_p0214c18║經有三種語，大論有四悉，禪經有四隨。蓋隨世間時
X29n0596_p0214c19║宜，有生善滅惡悟道之益，故聖賢當分，各各偏讚。若
X29n0596_p0214c20║約道理始終求其通會，則有所未通矣。故不得不惑，
X29n0596_p0214c21║不得不求其通。然釋此經，特宜就其道理通會，不可
X29n0596_p0214c22║例於自餘。故今但約教以簡以會，則無所不通，不可
X29n0596_p0214c23║以世間通處而能定其差別優劣，故今所以不用論
X29n0596_p0214c24║釋。他人既無約教本迹之解，故不得不用論解，故亦
X29n0596_p0215a01║不得不用仍有妨。此義特要，餘亦可例，宜善思之。或
X29n0596_p0215a02║曰：餘經多於主處之後廣歎二事，德用此經最應稱
X29n0596_p0215a03║歎，而文無者何耶？或謂但應是略，或謂非純淨勝故
X29n0596_p0215a04║不歎也。今恐意並不然。何者？餘經麤妙相形故須歎，
X29n0596_p0215a05║此經妙絕無方故不須歎。以絕不須故不歎，非謂未
X29n0596_p0215a06║純而不歎。且略如此，後當更論。若爾，未絕之經盡應
X29n0596_p0215a07║稱歎，而亦仍有不歎者何？此亦更有由矣。非直抑引
X29n0596_p0215a08║末學推行，亦為發明正宣宗致。即如華嚴正明法界
X29n0596_p0215a09║依正，故盛稱歎；於斯佛地正談果地人法，故亦極美
X29n0596_p0215a10║此二。略舉此二，餘可準知。餘不盡然，故略之也。又若
X29n0596_p0215a11║融絕故不者，則應一切不須，何故列眾仍復稱歎？此
X29n0596_p0215a12║義不例。何者？主處但通眾兼顯別。眾要有四，如下所
X29n0596_p0215a13║明。通論所被同聞之人，四眾皆同一妙；別論發起影
X29n0596_p0215a14║響，則有權實淺深不同。欲明此之別義，故須更此稱
X29n0596_p0215a15║歎。主處既其不爾，故不為例。若爾，諸經諸眾皆應盡
X29n0596_p0215a16║歎，亦有不歎者何？此直是略，理實並宜有矣。又可例
X29n0596_p0215a17║知，故略之也。上來諸意亦並為要，不可不知，故略明
X29n0596_p0215a18║之。疏文正釋二事，先釋王城。初因緣中，先更對辨方
X29n0596_p0215a19║言，然後正釋。
X29n0596_p0215a20║初言天竺者，西方五處之都名也。古譯云天竺，或云
X29n0596_p0215a21║天篤，亦云身毒，亦云賢豆，並是傳譯方言不同故也。
X29n0596_p0215a22║自唐以來皆云印度以為正音，而世相從多云天竺，
X29n0596_p0215a23║故今云爾。譯為此方之言，古今又亦不同，近代翻名
X29n0596_p0215a24║為月。言五印度國者，即是五月國也。西域傳云：印度，
X29n0596_p0215b01║唐言為月。月有多名，斯其一稱。此即西方呼月亦名
X29n0596_p0215b02║印度故也。傳中釋云：言諸群生輪迴不息，無明長夜
X29n0596_p0215b03║莫有司晨，其猶白日既陰宵燭斯繼，雖有星光之照，
X29n0596_p0215b04║豈如朗月之明？苟緣斯致因而譬月，良以其土聖賢
X29n0596_p0215b05║繼軌，導凡御物如月照臨，故斯稱矣。下正翻譯，如文。
X29n0596_p0215b06║準西域傳，梵云曷羅闍姞利呬城，唐言王舍城也。義
X29n0596_p0215b07║並如後所釋。下明國者，餘國國之與城皆同一名，如
X29n0596_p0215b08║毗耶離、舍衛國等。此王城名與國之名不同，經但言
X29n0596_p0215b09║城，未知何國，故明之也。初言無刑等者，劫初以來並
X29n0596_p0215b10║無殺罸之法，至阿闍世王為截指刑，後自齒指痛復
X29n0596_p0215b11║除此刑。有人稱云：言此國法不行刑戮，其有犯死罪
X29n0596_p0215b12║者送置寒林之中。以是無殺害法，故名不害國也。蓋
X29n0596_p0215b13║以此是地之中心，一切輪王十善化世，諸佛法王以
X29n0596_p0215b14║大慈悲如法化世，並居此處，故以致於斯矣。乃至更
X29n0596_p0215b15║有其餘異名，莫不皆從於此，正為法王至仁出處之
X29n0596_p0215b16║先兆也。次翻譯者，此又是一別義，仁王經中直云昔
X29n0596_p0215b17║有王名天羅，而無摩竭提言，當是別有所出。言駮足
X29n0596_p0215b18║者，仁王經中說也。上略釋疏文竟。更有釋云：摩伽，此
X29n0596_p0215b19║云甘露；陀，此云處，名為甘露處國。上古諸天與阿脩
X29n0596_p0215b20║羅共鑽海水以出甘露，安置此國，故以名焉。亦名善
X29n0596_p0215b21║勝國，又名星處國。近代釋云：且就本音，古今所出總
X29n0596_p0215b22║有其四別。初兩如今疏文，餘二亦名摩竭陀，或墨竭
X29n0596_p0215b23║提，並是梵音變轉，故有斯異。而其意義大略不殊，而
X29n0596_p0215b24║亦有其四別。或云：摩者，不也；竭提，至也。言其國將謀
X29n0596_p0215c01║兵勇，隣敵不能侵至故也。有云：摩者，遍也；竭提，聰慧
X29n0596_p0215c02║也。言聰慧人遍其國內故也。有云：摩者，大也；竭提，體
X29n0596_p0215c03║也。謂五印度中此國最大，統攝諸國，故名大體。又有
X29n0596_p0215c04║釋云：摩者，無也；竭提，害也。義同前釋，名為不害國也。
X29n0596_p0215c05║以正通含此諸義，故存其本音而不翻譯。而古今多
X29n0596_p0215c06║用不害為釋，故今文用之。其國名義如是，其城即是
X29n0596_p0215c07║此國之城故也。西域傳云：梵云矩奢揭羅補羅城，唐
X29n0596_p0215c08║言上茅城。摩竭提國之正中，先古君王所都之處，多
X29n0596_p0215c09║出勝上吉祥茅草，因以為名。崇山四周以為外郭，西
X29n0596_p0215c10║通峽徑，北闢山門，東西長，南北狹，周一百五十里，內
X29n0596_p0215c11║宮子城三十里。此城北門行一里餘，至迦蘭陀竹園
X29n0596_p0215c12║林。園西南行五六里，南山之陰大竹林中有石室，是
X29n0596_p0215c13║大迦葉最初結集法藏之處。竹林園北二百餘步，至
X29n0596_p0215c14║迦蘭陀池。池西北二三里餘，至曷羅闍姞利呬城，唐
X29n0596_p0215c15║言王舍城也。案如傳說，則此王城似在上茅城之西
X29n0596_p0215c16║北，而不明其相者，遠近計亦不為遠矣。此則當佛說
X29n0596_p0215c17║經之時，具有兩城，而王正都王舍，從其現居處說，故
X29n0596_p0215c18║云王舍城也。外郭雖同，內城全別，古來傳說未悉兩
X29n0596_p0215c19║城不分，今傳記歷然，不應猶指上茅以為王舍城也。
X29n0596_p0215c20║次下，正釋其城名義。向來翻名，顯所屬國及辨同異。
X29n0596_p0215c21║雖爾，既是國城，無非王舍，有何因緣而此一城獨名
X29n0596_p0215c22║王舍？其有由然，今此明之，故名因緣釋也。文中略引
X29n0596_p0215c23║兩緣，義仍成四：初、明多王剏共造立舍城於其地故；
X29n0596_p0215c24║次、明人民慕其王德，共排其家為王舍故；三、明諸王
X29n0596_p0216a01║共立舍城，於中共治天下故；四、明其王得道故，赦諸
X29n0596_p0216a02║王於其城地故。以此四種因緣，餘城不然，故此一城
X29n0596_p0216a03║獨名王舍。中間一緣則別，初一後二，共一因緣，約義
X29n0596_p0216a04║總別及為四悉，故成三也。此四當分，又皆各有緣由，
X29n0596_p0216a05║且初何故得有多王共造城舍於此處？文中具明此
X29n0596_p0216a06║之緣由，在文可尋，不繁更述。鬼神共輔之者，現雖失
X29n0596_p0216a07║道，為有道者所癈，而其宿世福力猶盛，故致然矣。亦
X29n0596_p0216a08║以宿有道緣故，即受化而悟入，既以得道，體以無二，
X29n0596_p0216a09║故和同於勝地，共造舍城，遞為宰治，以此故有多王
X29n0596_p0216a10║共造城舍於此地，以是多王剏初造立故，因以為名
X29n0596_p0216a11║也。此文與仁王經經略此廣，兼有同異，當是別出，故
X29n0596_p0216a12║其然也。恨生來下，釋上大啼哭意。先許施會，未遂乃
X29n0596_p0216a13║心，故云乖信。君子守信，不欺於心，斯乃大權善巧之
X29n0596_p0216a14║化物矣。言四非常偈者，即四無常偈也。仁王經云：時
X29n0596_p0216a15║普明王既得放歸，遂請百法師講般若竟。其第一法
X29n0596_p0216a16║師為王說偈云：劫燒終訖，乾坤洞然。須彌臣海，都為
X29n0596_p0216a17║灰揚。天龍福盡，於中彫喪。二儀尚爾，國有何常？生老
X29n0596_p0216a18║病死，輪轉無際。事與願違，憂悲為害。欲深禍重，瘡疣
X29n0596_p0216a19║無外。三界皆苦，國有何賴？有本自無，因緣成諸。盛者
X29n0596_p0216a20║必衰，實者必虗。眾生蠢蠢，都如幻居。聲響俱空，國土
X29n0596_p0216a21║亦如。識神無形，假乘四蛇。無明寶象，以為樂車。形無
X29n0596_p0216a22║常主，神無常家。形神尚離，豈有國耶？此即無常、苦、空、
X29n0596_p0216a23║無我，各有二偈，如文次第可知。別論雖四通，皆為無
X29n0596_p0216a24║常之義，故云四非常偈也。所以更復說此偈者，今於
X29n0596_p0216b01║國城妻子勿復戀著故也。注（云云）者，言其偈文在經，
X29n0596_p0216b02║今後出之，即如向也。言得空平為初地者，真空無二，
X29n0596_p0216b03║故平等。如大經明其始剏修，故即初地，通即見地，別
X29n0596_p0216b04║即歡喜，圓即初住。然復當時正聞般若，義既通三，未
X29n0596_p0216b05║知何等。若直聞四非常，多修共地；若先已聞說深般
X29n0596_p0216b06║若，然後聞四非常，則正、助、合、明、別、圓修矣。而諸論中
X29n0596_p0216b07║有明無常等四義，雖通於深極，如向經文恐未極深，
X29n0596_p0216b08║故或仍是通修，然即初修真道矣。
X29n0596_p0216b09║次明別是一緣，亦有由致可知，此即呼民屋舍並為
X29n0596_p0216b10║王舍故也。次又意者，此是却牒初緣中事，前但總取
X29n0596_p0216b11║多王共造舍城於其地，此中牒來正取以欲共治天
X29n0596_p0216b12║下，故共於中造立城舍，故得別為一義。文中雖略義
X29n0596_p0216b13║須必爾，不然此文無用。第四意者，爾雅云：赦，捨也。謂
X29n0596_p0216b14║君王放捨於有罪者故也。即是駮足放赦於諸王，諸
X29n0596_p0216b15║王被其放捨王、放赦王，俱於其城之內，故名王舍城
X29n0596_p0216b16║也。如前所明，此義固其有矣。而言借音等者，字義雖
X29n0596_p0216b17║殊音聲是同，那云借音？只此事之中含有二義，若為
X29n0596_p0216b18║赦字亦失屋舍之義。又不可云借字，正應云字義雖
X29n0596_p0216b19║殊音聲是同，只此一字含於二義故也。而今作此赦
X29n0596_p0216b20║者，意明正由先赦然後造舍，即合作此赦字而兼屋
X29n0596_p0216b21║舍之義，即是以本兼末。而今作此舍字，却是以末兼
X29n0596_p0216b22║本，故云借也。若爾，但是借字亦非借音，恐文長於音
X29n0596_p0216b23║字。然上四義即是四悉之意，初直總明世間多王和
X29n0596_p0216b24║合共造其舍城，未論其餘義意，此但是世間之義，即
X29n0596_p0216c01║世界意。次明福德王無致燒不燒，此是義德尅己勉
X29n0596_p0216c02║物，當為福善正當為人，文極分明，無宜到亂以為對
X29n0596_p0216c03║治。次明立舍於中治國，既云治國即對治義，不釋自
X29n0596_p0216c04║明。文中牒來具足，應云立舍於其地，遞知國事以治
X29n0596_p0216c05║人民也。多應脫落，文雖不𬾨其義必然，不爾文不殊
X29n0596_p0216c06║前，更牒將來有何所以，故其然矣。次明得道修空平
X29n0596_p0216c07║等捨世間情，即修至勝實理故，即第一義也。故知四
X29n0596_p0216c08║義即是四悉因緣，名為王舍城也。
X29n0596_p0216c09║結示出大論等者，智論總有三解，後學多不能知，須
X29n0596_p0216c10║略出之。初云有人言：是摩伽陀王有子，一頭兩面四
X29n0596_p0216c11║臂，以為不祥，王即裂其身首棄之曠野，羅剎女鬼合
X29n0596_p0216c12║而養之，後大成人力並諸國王有天下，取諸國王萬
X29n0596_p0216c13║八千人置五山中，以大力勢治閻浮提，閻浮提人因
X29n0596_p0216c14║名此山為王舍城。次云復有人言：摩伽陀王先所住
X29n0596_p0216c15║城，城中失火一燒一作，如是至七，國人疲伇王大憂
X29n0596_p0216c16║怖，集諸智人問其意故，有言宜應易處，王即更求住
X29n0596_p0216c17║處，見此五山周迊如城，即作宮殿於中止住，以是故
X29n0596_p0216c18║名王舍城。次云又往古世時此國有王名曰婆藪，心
X29n0596_p0216c19║厭世法出家作仙，而言天祠中殺生噉肉得生天上，
X29n0596_p0216c20║生身陷入地，其子名曰廣車，副位為王，後亦厭世，思
X29n0596_p0216c21║惟我父先王出家生入地中，若治天下復作大罪，我
X29n0596_p0216c22║今當何自處？即聞空中告言：汝若行見希有之處，汝
X29n0596_p0216c23║當於中作舍而住。後因畋獵至五山中，見其處所希
X29n0596_p0216c24║有，憶先所告，即捨本城於中作舍居住，從是以後次
X29n0596_p0217a01║第止住，是王元起造立，故名王舍。此即論中三因緣
X29n0596_p0217a02║也。論文稍廣，今略撮之。初亦直從世間多王造立為
X29n0596_p0217a03║名，世界意同。次明王自避火而作宮舍，於其如城山
X29n0596_p0217a04║內而住，故名王舍城。此與今文次緣仍有少異，而同
X29n0596_p0217a05║是明有福之地，為人意同。次是王作舍城於勝地，亦
X29n0596_p0217a06║是為人兼對治意，仍闕第一義也。
X29n0596_p0217a07║言諸經者，應是仁王楞伽，如記中引。記云與今文同，
X29n0596_p0217a08║還是三悉之意。有引真諦三藏，依律毗婆沙云：昔有
X29n0596_p0217a09║輪王出世，相承居住此五山中，故名此處以為王舍。
X29n0596_p0217a10║又引律婆沙云：昔四天王共鑽乳海，覔得甘露未分，
X29n0596_p0217a11║於此五山起舍守之，七日已後方乃分之，是故名為
X29n0596_p0217a12║王舍。此之二緣，雖人天殊，而王是同，故並得為王舍，
X29n0596_p0217a13║亦闕第一義意。依西域傳，止明一緣，謂初頻婆娑羅
X29n0596_p0217a14║都在上茅宮城，編戶之家頻遭火害，一家縱逸，四隣
X29n0596_p0217a15║羅災，不安其居，眾庶嗟怨。王曰：我以不德，人庶遭患，
X29n0596_p0217a16║修何德業，可以攘之？群臣白言：大王德化，黎庶不謹，
X29n0596_p0217a17║請制嚴科，以懲後犯。若更有犯，遷之寒林。寒林者，棄
X29n0596_p0217a18║屍之所，俗謂不祥之地，人從遊往，便同棄屍。彼既耻
X29n0596_p0217a19║居，當自攝謹。王遂其言，以施嚴令，乃先宮內自失火
X29n0596_p0217a20║災。王曰：我其遷矣。乃命大子監攝國事，自遷搴林吠
X29n0596_p0217a21║舍。釐王聞住於山野，舉軍來伐。邊侯奏聞，王遂建城
X29n0596_p0217a22║而居。以王先舍於此，故稱為王舍焉。傳明因緣，總只
X29n0596_p0217a23║如此。有人直依此義，謂餘以為妄作。今謂若直如此
X29n0596_p0217a24║之事，極近如前所出諸經論說，並為妄作。聖賢且妄，
X29n0596_p0217b01║其孰定為真乎？如傳所明，義當世界對治意矣。然此
X29n0596_p0217b02║異說，若無出世義理及以悟道，並為三悉。取收若有，
X29n0596_p0217b03║則具四意。雖有多種因緣，終無出於四悉意矣。若得
X29n0596_p0217b04║此意，無惑異說。注（云云）者，有意並已如向所明也。
X29n0596_p0217b05║次約教者，如向且明此城得名所以，至於差別麤妙
X29n0596_p0217b06║之義，殊所未分，故須約教。於中先引彼經四見不同，
X29n0596_p0217b07║即是四教機緣見不同也。初句以福慧劣，故見如是。
X29n0596_p0217b08║此與淨名身子所見是同，故即藏義。次是通機，福慧
X29n0596_p0217b09║稍勝故也。次見雖是諸佛智，即自他所遊行處，望後
X29n0596_p0217b10║猶疎，故是別義。次見不思議者，皆即妙法故也。境界
X29n0596_p0217b11║者，此妙法即是諸佛眼智所知所見之會入故。真實
X29n0596_p0217b12║者，此所知所見之道，即是究竟法性故。此見既其無
X29n0596_p0217b13║常方故，即圓機見也。例知等者，例彼以知此也。如向
X29n0596_p0217b14║所引彼經，明彼會眾，見彼沙羅林處四種不同。如是
X29n0596_p0217b15║例彼以知此義，則四機緣於此王舍城處四見不同，
X29n0596_p0217b16║相狀亦如彼也。次又例所顯能，依正相稱，能所皆四
X29n0596_p0217b17║故也。彼此皆爾。問：如此四見，與四五義，同異云何？答：
X29n0596_p0217b18║義亦相當，應更尋淨名疏結。為約教者，如向四教不
X29n0596_p0217b19║同，且是城法差別如是。若於今經，須知權實麤妙待
X29n0596_p0217b20║絕，可以準知，故略不明。本觀兩釋，指彼說者，隨其義
X29n0596_p0217b21║便，不欲繁文故也。
X29n0596_p0217b22║次釋山者，正釋的說經之處也。準西域傳，從上茅宮
X29n0596_p0217b23║城東北行十四五里至於此山，而不明與王城相去
X29n0596_p0217b24║遠近，準計亦應可知。其山頂東西長，南北狹，其南崖
X29n0596_p0217c01║下即是說此法華經處，有塔存焉。疏釋初因緣中亦
X29n0596_p0217c02║先翻，次釋。先翻有三別也：初一古翻此經，下文皆言
X29n0596_p0217c03║此名；次一大論；後一餘經。然狼跡應是異名，非是翻
X29n0596_p0217c04║也。並言鷲者，鷲即鷲鳥，未知是何，故引釋之。王雎，鳥
X29n0596_p0217c05║名，亦名雎鳩，字體正應從且、作隹、作鳥俱得。文引詩
X29n0596_p0217c06║者，以明王雎即雎鳩也。故詩云：關關雎鳩，在河之洲。
X29n0596_p0217c07║關是鳴聲，非關名也。梁武帝道鷲鳥即王雎，王雎即
X29n0596_p0217c08║是詩中所詠雎鳩之鳥故也。然又未知此雎鴿鳥復
X29n0596_p0217c09║似何等，故又引雅明之，謂似鵄鳥故也。或云：所引梁
X29n0596_p0217c10║武但明異釋，引雅方是今文正釋。今謂雅中不論鷲
X29n0596_p0217c11║鳥，何復論似鵄乎？謬矣！正如前解。或云：言似鵄者，文
X29n0596_p0217c12║誤，宜言似鷹。今謂此言亦恐誤矣。何者？雅云：雎鳩，王
X29n0596_p0217c13║雎也。郭璞注云：鵰之類也，江西呼之為鶚，好在山，江
X29n0596_p0217c14║鳥食魚。如是更無似鵄，以鷹之言，正云似鵰可也。雅
X29n0596_p0217c15║中有鵀鵄、鵜鵄，郭注云：今鵜鵄也，頭似鷹而白。雅又
X29n0596_p0217c16║有鳥名鸉白鷢，郭注云：似鷹，尾上白也。此等雖有似
X29n0596_p0217c17║鷹之言，而並非釋雎鳩之狀，故恐皆為謬矣。丹丘學
X29n0596_p0217c18║徒有高法師，學兼內外，當時擬著藏經音訓，於彼別
X29n0596_p0217c19║作正妙、兩妙本音義，於此釋云：先儒舊解此鳥多有
X29n0596_p0217c20║不同，或云：鷲即雎鳩，雎鳩即鵄也。又云：大小似鵄，而
X29n0596_p0217c21║其目深，目上骨露，幽洲人謂之為鷲。楊雄、許慎皆言
X29n0596_p0217c22║白鷢是也。鄭玄云：似鷹而尾上白。呂恍云：鸉即白鷢，
X29n0596_p0217c23║白鷢即王雎，王雎即是鷲也。今從呂解為得。今觀此
X29n0596_p0217c24║師所釋，正依陸機毛詩？草木疏解。據草木疏，梁釋為
X29n0596_p0218a01║得，文云似鵄，亦不相違。蓋是先儒注雅不同中有此
X29n0596_p0218a02║說，文略從本，直云雅矣。問：若王雎只是鸉者，雅中何
X29n0596_p0218a03║故兩出？答：草木疏中不會，高師亦直因之。若必然者，
X29n0596_p0218a04║只是異名重出，雅中亦往往有其類也。南山云：其鳥
X29n0596_p0218a05║西戎多之，如鵰，首黃，其形極大，銜羊而飛，西人悉之。
X29n0596_p0218a06║上來翻名相狀略爾，未知山以何因緣而得此名？下
X29n0596_p0218a07║正釋其由致，而但釋上二，不釋狼跡之緣，蓋非正翻，
X29n0596_p0218a08║故略不釋，義亦可知。總有三緣：初二是大論釋，後一
X29n0596_p0218a09║兼出餘經。初言山、峯等者，此言似於通、別。世云其上
X29n0596_p0218a10║四峯，峯似非山，不言峯而言山，將別名通故也。大論
X29n0596_p0218a11║云：以是山頂似鷲，人見其似，因即名之為鷲頭山。此
X29n0596_p0218a12║亦似別名通，而未全顯。西域傳翻名為鷲峯，此則正
X29n0596_p0218a13║從別以為名，故此釋為當矣。峯其似者，元其自爾，非
X29n0596_p0218a14║人所為。鏡中法華儼師雜記錄云：有中天竺三藏釋
X29n0596_p0218a15║迦達多，此云能授。開元二十六年，至會稽法華寺，當
X29n0596_p0218a16║時從其諮決疏疑，因而以授數事云：並出三藏，經律
X29n0596_p0218a17║未度。此方云：釋迦逾城出家六年，苦行魔王常伺其
X29n0596_p0218a18║便，令便破壞而未能得。及將成道入河洗浴，魔即使
X29n0596_p0218a19║其河岸高峻，令佛不能得上，佛令樹神低枝攀以得
X29n0596_p0218a20║上。魔見佛上，將欲著衣裳，令佛不得著，赤身不得入
X29n0596_p0218a21║城，仍令凍死，便化為大鷲鳥，飛下撮佛衣裳將去。佛
X29n0596_p0218a22║以神力令鳥下不得飛，魔即棄此化身而去。鳥身乃
X29n0596_p0218a23║成大山，山形似鷲，因名靈鷲山也。出魔阿僧祇部中
X29n0596_p0218a24║優那經。經本未度，此方未有。若依此說，其峯以鷲有
X29n0596_p0218b01║由然矣。既云具出聖經，亦是隨緣不同，何必不然？故
X29n0596_p0218b02║智論中每釋一義，仍述多說不同，皆數數言或有人
X29n0596_p0218b03║言，故知事不可一。既有此記，聊述異聞。次者，此明後
X29n0596_p0218b04║以其鳥居其山頭，世人因以名之故也。論云王舍城
X29n0596_p0218b05║南，今云山南，然以城林俱在山南故也。上之二緣是
X29n0596_p0218b06║依智論釋前翻為鷲頭山義已竟，下第三緣是用智
X29n0596_p0218b07║論釋佛偏住鷲頭山義，正釋前翻靈鷲山之因緣也。
X29n0596_p0218b08║今釋此文仍略為兩：先述，亦文外異解。靈鷲之義者，
X29n0596_p0218b09║玄應師云：舊譯云鷲頭，或云靈鷲者，一義也。人言：靈，
X29n0596_p0218b10║仙靈也。案梵本無其靈義，依別記云：此鳥有靈知人
X29n0596_p0218b11║死活，人欲死時則群翔彼家，待其送林則飛下而食，
X29n0596_p0218b12║以能懸知故號靈鷲。今謂此則靈還屬鷲，故云一義。
X29n0596_p0218b13║然此山至勝，自非此之靈禽焉能居之？固其然矣。此
X29n0596_p0218b14║義正為今釋之本，故略述之。
X29n0596_p0218b15║次正明今文釋者，靈謂聖靈，如此文中所列者也。鷲
X29n0596_p0218b16║即鷲鳥，如前文中兩釋者也。既是此諸聖靈所居，又
X29n0596_p0218b17║以似栖鷲鳥，靈一鷲二，總因之以為名，名之為靈鷲
X29n0596_p0218b18║山，故云既是等也。說者言旨雖不至於此，意並如之。
X29n0596_p0218b19║今依眾意釋之，其略如此。然恐此釋於義猶有未通，
X29n0596_p0218b20║於文或亦未允，輙試更為一釋，學者幸清洋焉。文中
X29n0596_p0218b21║先出三事之人，次總結明三事之義。准諸經及智論，
X29n0596_p0218b22║明諸佛、菩薩、羅漢、辟支佛、諸仙、諸神，總此六種聖賢
X29n0596_p0218b23║神靈之人常居其山。文中略舉其四，既是此諸聖靈
X29n0596_p0218b24║之人所居，通論即總有其智用及體，亦即心行身也，
X29n0596_p0218c01║故云既是等也。所以然者，既皆並是聖賢之人，故皆
X29n0596_p0218c02║即有心慧靈通行用無方所依身體，故必具此三事。
X29n0596_p0218c03║不然，豈並同居如此名山？何故然者，靈是玄通之總，
X29n0596_p0218c04║心慧亦然故；鷲是迅猛之鳥，聖賢行用亦然故；山是
X29n0596_p0218c05║二事所依，身體亦然故也。此又即是本迹之義，非內
X29n0596_p0218c06║住彼靈鷲山本，不能外住此靈鷲山迹，非此外迹無
X29n0596_p0218c07║以顯彼內本，是以但觀此迹即智從彼本垂，亦知垂
X29n0596_p0218c08║住此迹之意。不然，豈此山常名靈鷲，聖賢常皆居之
X29n0596_p0218c09║者哉？以是故不得守其現文局其遠旨。不然，此文雖
X29n0596_p0218c10║消前後亦雖通會，正以前後有其義類，故文直云而
X29n0596_p0218c11║不出其三事。古賢每貴推其義類，今之學者曾不統
X29n0596_p0218c12║其前後，推其類例便失其宗，幸請思之。次更通明五
X29n0596_p0218c13║山者，並出大論。此有三意：一為顯成靈山最勝聖賢
X29n0596_p0218c14║之所偏住，以是論釋其勝偏住之文故也；二為明此
X29n0596_p0218c15║靈山即是五中之一故；三為前明立舍於五山中，不
X29n0596_p0218c16║知其五是何故也。四名亦當各有因緣，論中不出，知
X29n0596_p0218c17║其來旨則已，不俟曲求其事。次問起由可知。答中本
X29n0596_p0218c18║相還現者，以是聖賢化物要方，感應因緣固當爾矣。
X29n0596_p0218c19║以是證知向本迹義益其明矣。所言神通人者，五通
X29n0596_p0218c20║諸仙或諸大聖垂迹，或上界諸天也，並據劫初佛未
X29n0596_p0218c21║出時故也。
X29n0596_p0218c22║上來既釋因緣，須明四悉意者，皆謂翻名及次三義，
X29n0596_p0218c23║次第以為四悉，謂名字異，方言不同，見者欣悅，能啖
X29n0596_p0218c24║藏惡，聖靈住處，故即四也。今謂次三稍可，世界恐未。
X29n0596_p0219a01║何者？四悉本是釋其所以，翻名都未有義，此方釋者
X29n0596_p0219a02║之事，何開於經？況此全是大論之文，論先翻名，然後
X29n0596_p0219a03║問答，以釋其義，豈可以論直翻一名，便為解釋世界
X29n0596_p0219a04║義耶？一切皆爾，不獨於此。又釋第三事中，三事仍通
X29n0596_p0219a05║於前，又非全是第一義也。又前城中，亦於釋義之中，
X29n0596_p0219a06║自有四意，此又不例，此固難當，幸審詳之。今且輙於
X29n0596_p0219a07║釋義之中，三緣自為四意。初之二緣，準論直以世人
X29n0596_p0219a08║見其山頭似栖鷲鳥，因以為名，以示有餘義，此直世
X29n0596_p0219a09║間從其事狀為名，世界正談法之相狀故也。西域傳
X29n0596_p0219a10║云：舊譯此名，並多訛略，正梵音云姞栗陀羅矩吒山，
X29n0596_p0219a11║唐言鷲峯，亦名鷲臺山也。接北山之陽，孤標時起，既
X29n0596_p0219a12║栖鷲鳥，又類高臺，因以為名，此亦世界意耳。第三緣
X29n0596_p0219a13║中，既量聖賢所居勝處，最是吉祥之地，固即生善滅
X29n0596_p0219a14║惡悟道之所，則三悉之意，理自分明。文云總有三事，
X29n0596_p0219a15║正在於此。何者？靈智植眾德本，鷲用伏物除惑，山體
X29n0596_p0219a16║所依之道，豈非即是三悉之意明文？故雖三緣，而即
X29n0596_p0219a17║四意明矣。從此四悉因緣，故名鷲頭靈鷲山也。
X29n0596_p0219a18║次約教者，分別差會以顯此經之義故也。而云例如
X29n0596_p0219a19║城義說者，如前釋城約教中引決疑經，於城所見既
X29n0596_p0219a20║有四相不同，於山固亦即有四相之異，異相既不殊
X29n0596_p0219a21║前，麤妙待絕固亦不別於彼，故直例於前說。問：若如
X29n0596_p0219a22║所明，說此經處即常寂光，土主即法身。然經中明土
X29n0596_p0219a23║有變淨，後穢妙音，將來有誡主處穢劣，如此則處尚
X29n0596_p0219a24║非同居淨土，主尚非勝應之身，故有釋云：此經處有
X29n0596_p0219b01║淨穢，主有優劣。而云主處皆妙，其義安在？答：若如所
X29n0596_p0219b02║論，則此經極是麤權，尚未逮於餘經，何謂開權顯實
X29n0596_p0219b03║名為極妙？已今當說最為第一。若必所說之法純一
X29n0596_p0219b04║無雜，所被之機何得更有其二？機、教既其並妙，主、處
X29n0596_p0219b05║何得更麤？當知皆是人情，非妙宗旨。今謂此經所被
X29n0596_p0219b06║之機皆大長者之子，無復傭作賤人；所說之法純一
X29n0596_p0219b07║佛乘，無復二、三之別；能說之主即釋迦牟尼，名毗盧
X29n0596_p0219b08║遮；所住之處即其佛住處，名常寂光。如是若機、若教、
X29n0596_p0219b09║若主、若處，一切悉皆微妙無方，故名為妙，稱為第一。
X29n0596_p0219b10║此並妙教自明，不同人情封揣，幸善思之，無為減損。
X29n0596_p0219b11║且略如此，若得此意，異說無惑。餘有未盡，在後當更
X29n0596_p0219b12║明之。
X29n0596_p0219b13║次此宜約本迹釋於城山。文並無者，皆謂闕略而更
X29n0596_p0219b14║別為義釋。今謂從前釋住以來，並悉不明遠近本迹，
X29n0596_p0219b15║但明體用。以玄義中廣明本迹土妙，則遠近處義準
X29n0596_p0219b16║彼可解，故此不論。用必有體，故須明之。於體用中別
X29n0596_p0219b17║明仍闕，以後觀釋文中即具其義，故文雖似闕而義
X29n0596_p0219b18║乃不無，則文不繁而理仍自彰，可謂作之工矣。既然，
X29n0596_p0219b19║故直隨文，不俟更別明其本迹之義也。
X29n0596_p0219b20║次約觀心釋者，即令自家城山之法成妙故也。於中，
X29n0596_p0219b21║先約城中，初且明境，即是正明自心舍城之法，必王
X29n0596_p0219b22║識陰能造者也。五舍可知所造者也。能造之主，故稱
X29n0596_p0219b23║為王；所造假者所栖，故稱為舍。即是過去心王造此
X29n0596_p0219b24║現在五陰之舍，故經云：心如工𦘕師，造種種五陰。即
X29n0596_p0219c01║其義矣。所言造之主者，如世王舍，雖是臣民共造，非
X29n0596_p0219c02║即王手自為，王是總統之主，故從主以為名。陰舍亦
X29n0596_p0219c03║爾，雖通餘陰共造，心王總為其主，託事從主為言，故
X29n0596_p0219c04║云心王造也。舍之與城，寬狹雖殊，所依是同，但言造
X29n0596_p0219c05║舍，即知造城，故略不言城也。若欲言者，處界亦可以
X29n0596_p0219c06║當其義，可以類取，亦略不言。此即自家舊造王舍城
X29n0596_p0219c07║義，為令觀慧所觀之境。次明觀者，即是脩飾向之城
X29n0596_p0219c08║舍令妙故也。向之城舍，其體難思，愚拙心王搆之，致
X29n0596_p0219c09║成朽弊。若不脩飾，恐畏無量，故須以新觀慧而修飾
X29n0596_p0219c10║之。仍記前約教以明四觀，將明脩飾仍有巧拙不同，
X29n0596_p0219c11║舉麤以彰於絕故也。於一一中皆有所修所成，結同
X29n0596_p0219c12║初藏。脩中所言折者，觀此五陰色心緣生無常、苦、空、
X29n0596_p0219c13║無我，破滅令無所有故也。以滅無所有故五陰舍為
X29n0596_p0219c14║空，以此空處永為安隱栖託之所，故為涅槃城也。所
X29n0596_p0219c15║修言舍、所成言城，蓋互舉耳。既是折滅，事觀故淺、所
X29n0596_p0219c16║觀處廣，即與經中初機所見義同，故云如見草木。此
X29n0596_p0219c17║是結觀同於教也。下三例知。次通修者，懸達色心能
X29n0596_p0219c18║所生法皆如幻化，幻化本自非實故得即空，以此即
X29n0596_p0219c19║空之處永為栖託，體偽即真異前折拙，故云巧。所覩
X29n0596_p0219c20║之處稍為精勝，即同經中第二機見，故云如見寶也。
X29n0596_p0219c21║次別修者，謂先折體色心入空，非空出假、非二入中，
X29n0596_p0219c22║因是觀故能滅有舍致空，次滅空舍致假，後滅二舍
X29n0596_p0219c23║致中，五陰並常亦並樂我淨也。此是總相別相可知。
X29n0596_p0219c24║文中略引大經義兼假中，並有常等之義故也。四即
X29n0596_p0220a01║大般涅槃，四德諸佛常所遊止大般涅槃故也。如此
X29n0596_p0220a02║修成所覩深廣，即同經中第三機見故也。次圓修中
X29n0596_p0220a03║言法性者，若尋常釋於此不會，今依自宗餘文所釋，
X29n0596_p0220a04║謂即中道輙則不變故也。謂若觀達一切色心之法
X29n0596_p0220a05║皆即中道，常樂我淨不同前別，次第滅色方乃獲得
X29n0596_p0220a06║故也。前文云上來悉是中道，其義同也。此句出仁王
X29n0596_p0220a07║經，有總有別可知。既即中道常樂我淨，故一切眾生
X29n0596_p0220a08║所有城舍即是涅槃。城即畢竟空寂，舍不可更待滅
X29n0596_p0220a09║已方是空，此並形前滅空方乃故也。故下文云諸法
X29n0596_p0220a10║從本來，常自寂滅相，其義明矣。兩句並是淨名文也。
X29n0596_p0220a11║亦宜更將此之兩句却成初句，互相成顯可知。亦可
X29n0596_p0220a12║前別明四德，此圓即明三德。初觀五陰法性即法身，
X29n0596_p0220a13║次涅槃即解脫，次畢竟空即般若，亦有此義，思之。中
X29n0596_p0220a14║道即是自性涅槃，故即真如法體。如是觀行所觀精
X29n0596_p0220a15║極，即同經中第四機見故也。上來四觀，前三偏權麤，
X29n0596_p0220a16║後一圓實妙。此觀雖妙，仍通於餘經。然世間極廉城
X29n0596_p0220a17║舍尚即是妙，況復出世三教而非即耶？當知此經所
X29n0596_p0220a18║明觀者，若世出世、若三若一，並皆微妙無方、無麤無
X29n0596_p0220a19║妙、不可思議，強名為妙，斯謂此經獨絕之觀。此對自
X29n0596_p0220a20║家今日至巧心王脩飾昔來所有一切愚拙所造城
X29n0596_p0220a21║舍，悉即同成妙城舍也。六即之義宜善思之。注（云云）
X29n0596_p0220a22║者，意略如是。
X29n0596_p0220a23║次山觀者，即令自家靈鷲山法同成於妙故也。亦先
X29n0596_p0220a24║辨山法，然後明觀妙無知，即解色陰為山之義。非直
X29n0596_p0220b01║無知故為色，亦以為二所依，如色為四心之所依故
X29n0596_p0220b02║也。下二可例，故略不釋。識陰最是識別有知，故為靈。
X29n0596_p0220b03║三陰攝法最多，業用最強，故為鷲也。此即自家靈鷲
X29n0596_p0220b04║山山法，還只五陰之法，重說何耶？然所觀法不出三
X29n0596_p0220b05║科，五陰更為最要，以是故諸經論並多明之。故今隨
X29n0596_p0220b06║事名殊，義皆不異。佛說亦爾，若於隨處得悟，皆至絕
X29n0596_p0220b07║妙之道故也。次明四觀，意並如前。初之折體二觀，亦
X29n0596_p0220b08║並如前可知。次合明別圓兩觀，觀前三法成一涅槃
X29n0596_p0220b09║三德因果。初觀靈為了因慧嚴者，即是觀識陰也。識
X29n0596_p0220b10║陰所以然者，以即智性玄通故也。所以即智性者，分
X29n0596_p0220b11║別之體本自虗融，迷之故為滯著，以能妙達故。其即
X29n0596_p0220b12║也，既即玄鑒，便能顯出本有果體，故為了因。即是智
X29n0596_p0220b13║慧顯發，不同福德資成，故為慧莊嚴也。次觀鷲為緣
X29n0596_p0220b14║因福嚴者，即觀受想行也。此之三陰所以然者，以即
X29n0596_p0220b15║聚集，如彼鷲鳥故也。所以能聚集者，以所隨王心王
X29n0596_p0220b16║既為玄鑒，洞朗萬虗，則受想行一切心所皆悉相從，
X29n0596_p0220b17║同為一類妙善故也。即能資助心王慧行顯成果體，
X29n0596_p0220b18║既是善行資成，非慧照了故也。次觀山為正因法身
X29n0596_p0220b19║所嚴者，即觀色陰也。色陰所以然者，正以色陰是身
X29n0596_p0220b20║不動，為彼心王心所所依所成故也。既彼福慧兩因
X29n0596_p0220b21║為能顯能嚴色身因，當即為正因法身所顯所嚴之
X29n0596_p0220b22║物。文中正以不動兩字為釋其義，對前兩因兩行是
X29n0596_p0220b23║能是動，色是正體不動，故即為法身正因所依所嚴。
X29n0596_p0220b24║法性即法身，約未顯說，故且言性。此一次第與前二
X29n0596_p0220c01║文仍不同者，只是互舉並得，無在結者。如是三法是
X29n0596_p0220c02║即名為秘密之藏，依文即智慧福德法性，依經即是
X29n0596_p0220c03║般若解脫法身，在脩為三因，在果為三德，不縱不橫
X29n0596_p0220c04║微妙無方名為秘密，攝持萬德名之為藏，故云三法
X29n0596_p0220c05║名等。此是究竟無過之地，發心自他所期之處，故云
X29n0596_p0220c06║自住其中，亦用度人。次引文證，所引仍略具足，應引
X29n0596_p0220c07║四句，初三有總有別，終前自住其中，後一證亦用度
X29n0596_p0220c08║人，尋之可知。結二觀者，兩教雖同有此三觀，別人地
X29n0596_p0220c09║前偏脩方便十向，後心登地方能如是圓脩，圓人發
X29n0596_p0220c10║心畢竟二不別，從初至後圓修圓證始終皆圓，不欲
X29n0596_p0220c11║繁文取其同邊，故合說也。注（云云）者，令辨同異及顯
X29n0596_p0220c12║今經之意，同異略如向明。今文意者，如向約文雖則
X29n0596_p0220c13║但三，義開還成四別，第四圓觀即是今意，但名仍通
X29n0596_p0220c14║要，順知其義異，謂會絕偏麤圓妙故也。此則自家所
X29n0596_p0220c15║有靈鷲山法悉為絕妙，與前他妙更無異矣。但知有
X29n0596_p0220c16║六則為盡善，如此觀解信為妙矣。然此既是觀解，而
X29n0596_p0220c17║云自住其中用度人者，此即寄前他聖本迹之義，以
X29n0596_p0220c18║顯自家觀成體用，又即寄此自家觀成體用，顯前他
X29n0596_p0220c19║家本迹之義。何者？佛居靈山本迹之義正爾，而前文
X29n0596_p0220c20║未說，今託此義以顯觀成體用，即此行人觀成體用，
X29n0596_p0220c21║即是佛之本迹若已，今當體用本迹更無別異，體用
X29n0596_p0220c22║本迹既爾久遠，本迹亦然，並不出於三事故也。故前
X29n0596_p0220c23║三處本迹之義，於此一時頓顯，欲其久簡而義自𬾨，
X29n0596_p0220c24║故於此中而作斯說，前文指在後說正即此矣。可謂
X29n0596_p0221a01║一言蔽諸作之至工者也。
X29n0596_p0221a02║次釋中字。何故不但言山，而更言中？因當有以文中
X29n0596_p0221a03║略明此意，即當因緣釋也。佛名正覺，以覺中道所致，
X29n0596_p0221a04║故常好也。何以知其然者？即如經中所明，上生天上，
X29n0596_p0221a05║下降人間，及入涅槃，若時若處，諸所為事，多並言中，
X29n0596_p0221a06║皆為表於中道故也。今亦即為表說中道之法，故言
X29n0596_p0221a07║中矣。言中天者，第四兜率天也。大經云：兜率陁天，欲
X29n0596_p0221a08║界中勝。在下天者，其心放逸；在上天者，諸根闇鈍。是
X29n0596_p0221a09║故名勝。有引大智論云：此天根利結薄，一生補處，常
X29n0596_p0221a10║住其中。下三天結深心亂，上二天結厚根鈍，所以不
X29n0596_p0221a11║住。有人釋云：此天樂少，易可厭成，故菩薩處中，勸化
X29n0596_p0221a12║易故。上界欣禪既重，下界戚行極深，故不住也。此上
X29n0596_p0221a13║經論及人釋，並是中義，而不言中。又直約正報根行
X29n0596_p0221a14║以釋，不約依報處所。而丹丘大經疏中釋云：以梵足
X29n0596_p0221a15║之，此天處中。今謂以梵足之，上下各三，故云處中。但
X29n0596_p0221a16║不知何以獨取梵天足之？然小乘中多說初禪梵王
X29n0596_p0221a17║為三千主，大乘多說初禪梵王為小千主，統於欲界。
X29n0596_p0221a18║此則直就所統欲界六天及彼能統梵王以說，故得
X29n0596_p0221a19║為七為中義也。或當如此，餘義未詳。將欲下生人中
X29n0596_p0221a20║成佛教化，先生天上中處，為欲統於上下無偏，又為
X29n0596_p0221a21║機緣勝故，故處此中天也。以世間皆共尊貴於天，聞
X29n0596_p0221a22║從上來皆生尊重，順從所化故也。然上並是處中之
X29n0596_p0221a23║義，故云中也。言中日者，即是下生時也。日正中時下
X29n0596_p0221a24║降母胎，如瑞應說，以日正中所照無漏，表菩薩以正
X29n0596_p0221b01║慧入胎，不同凡夫而生愛恚故也。言中國者，即迦毗
X29n0596_p0221b02║羅國，是大千界閻浮提地之中心，故言中也。亦如瑞
X29n0596_p0221b03║應所說，前言摩伽陀，今復言此者，同是中天竺，相去
X29n0596_p0221b04║不遠故也。既為大千之主，須居中勝之地，又表均統
X29n0596_p0221b05║四方不偏，故居中國。中夜滅者，具如此經及大經說，
X29n0596_p0221b06║此意乃多，略而言之，表佛本住中道大寂滅樂，今諸
X29n0596_p0221b07║未證恒受生死大苦，而於其中長夜睡眠不覺知者，
X29n0596_p0221b08║生驚覺故也。言皆為表中道者，此有總別，別而言之，
X29n0596_p0221b09║知向隨文所釋者是，通而言之，皆表自住中道，令諸
X29n0596_p0221b10║眾生同會其中故也。上是汎約諸經，下是正顯今經
X29n0596_p0221b11║之意。既量說時處中，故是表說中道之法。此中道法
X29n0596_p0221b12║即是妙法，所以前本名為正法。既言正法，豈非中道？
X29n0596_p0221b13║問：若此經言中，即表說中道。餘經亦言中，所表有何？
X29n0596_p0221b14║表有別？答：此經純說中，必須言中表。餘經不純說，言
X29n0596_p0221b15║不言俱得。問：中即只是妙，言妙即知中。中妙既不殊，
X29n0596_p0221b16║何須更中言？答：若論相待妙，不必更言中。為明會絕
X29n0596_p0221b17║妙，是故更言中。問：妙名為有待，是故更言中。中亦待
X29n0596_p0221b18║於邊，何能成絕妙？答：若真單言中，此中容有待。今妙
X29n0596_p0221b19║復言中，此中故成絕也。中既釋因緣，亦當有四悉意。
X29n0596_p0221b20║初明佛既自覺於中道，欲令世間未覺者覺，同皆好
X29n0596_p0221b21║之，故言佛好中道，即世界意。既生天人中勝善處，欲
X29n0596_p0221b22║令物修勝善之行，故是為人中滅。既為驚覺昏迷，故
X29n0596_p0221b23║即對治說中，令悟妙道，即第一義。始終通別，合明四
X29n0596_p0221b24║意。以是四種因緣，故言中也。既說中道，妙教對絕，其
X29n0596_p0221c01║餘偏並，即約教義。內住秘密藏中，外居山中說教，即
X29n0596_p0221c02║本迹義。能觀色心諸法之性，無有二相，猶如虗空，即
X29n0596_p0221c03║中觀也。此義皆可例知，故並略不言矣。
X29n0596_p0221c04║次釋同聞眾者，即釋第六事也。此第六事文既最長
X29n0596_p0221c05║意亦兼廣，近代諸家於此皆作章門總解，後方隨文
X29n0596_p0221c06║別釋，於今一家直明正要，或已於前總顯，或隨釋文
X29n0596_p0221c07║便出，餘非急要略而不論，故於此中無別玄解，而後
X29n0596_p0221c08║生晚學未達逵逕多於異，或今須更略明之，使無惑
X29n0596_p0221c09║諸異說。然諸家雖廣不出於二，總明來意科判料簡，
X29n0596_p0221c10║雖明此二於今意有不同，今亦不能更述其異，直對
X29n0596_p0221c11║其釋，聊附一家之意以廣於略，或可詳諸。初明此章
X29n0596_p0221c12║意者，正要在於證信，次而申之通有四意，如前所明
X29n0596_p0221c13║以通從別，此眾之來即具四矣。今更總覽前後諸意
X29n0596_p0221c14║以廣之者，聊為十意：一者為明諸佛道同，三世諸佛
X29n0596_p0221c15║經初皆有同聞眾故；二者為明所被機緣故；三者正
X29n0596_p0221c16║為證成阿難所傳決可信故；四者為顯佛德尊高，如
X29n0596_p0221c17║諸天眾繞釋梵故；五者經初三寶，此即顯示僧寶最
X29n0596_p0221c18║吉祥故；六者為令一切廣生恭敬供養故；七者為令
X29n0596_p0221c19║一切樂聽法者，益其精勤無厭足故；八者為破懈怠
X29n0596_p0221c20║得少為足，不樂精勤聽習者故。九者為破一切多自
X29n0596_p0221c21║憍慢，不生恭敬信向者故。十者為明至道無方，令甚
X29n0596_p0221c22║尅勤聽習速悟入故。眾之來意雖復多含，得此十意
X29n0596_p0221c23║則要無不在，諸家難廣終不出於此矣。智論及餘論
X29n0596_p0221c24║中並有文義，恐繁不能且引，然亦今出四悉之意。如
X29n0596_p0222a01║前對諸師明置立通序六事，總有四意，以總從別故。
X29n0596_p0222a02║今雖廣而終不出於四，故文不復更釋，良以於此即
X29n0596_p0222a03║令末代生信獲此利益，故十只是廣於前略，在文可
X29n0596_p0222a04║會。又並通於諸教，於今即是第五絕圓之十意也。又
X29n0596_p0222a05║兼久圓為本、為總示、為近迹十矣。又若於心妙體達
X29n0596_p0222a06║之具一切法，即空假中一切心法皆成妙慧，即自家
X29n0596_p0222a07║心眾並成妙心眾矣。又作此觀功成道熟，當得見佛
X29n0596_p0222a08║聞此妙法，即得引為同聞之眾具十利矣。上來略對
X29n0596_p0222a09║諸家明來意竟，若其他義並於入文釋中自有，隨以
X29n0596_p0222a10║顯之不繁先述。然若統得一家因緣等四釋，及後釋
X29n0596_p0222a11║發起等四眾之意，於此文中雖諸家種種之釋尚未
X29n0596_p0222a12║有能均其意者，況有能越其致者耶？後學宜善思之，
X29n0596_p0222a13║無或異矣。
X29n0596_p0222a14║文中初科三章者，近代諸家多無同此意者，唯嘉祥
X29n0596_p0222a15║同判為三，而第三章名凡夫眾，如後所明。言多爾者，
X29n0596_p0222a16║明於餘經所列次第同也。然餘經中亦有先列菩薩，
X29n0596_p0222a17║次列聲聞，後列雜眾，即如華嚴第九會初羅摩伽經、
X29n0596_p0222a18║大五濁經等是也。然雖有此兩體不同，如後次第者
X29n0596_p0222a19║少，如此次第者眾，故云多爾。然諸經既有兩體不同，
X29n0596_p0222a20║何故次第偏多如此？舊云以下釋此意也。此舊未見
X29n0596_p0222a21║所出，不知其誰，雖是舊他，義既有當，即用為正。言事
X29n0596_p0222a22║義者，事即形迹證用也，義即心志所好尚也，亦直即
X29n0596_p0222a23║是外形內心也。意道有此事義兩種，所以故其列三
X29n0596_p0222a24║次第爾也。然則何者是其事義？緣何次第而即如此？
X29n0596_p0222b01║下釋出之。先釋事中初云形迹等者，標出其由也。形
X29n0596_p0222b02║迹標其事也，親疎標其由也。形謂形服，迹即所為，親
X29n0596_p0222b03║疎證信賖切也。意謂隨其形體及以所為，有近有遠
X29n0596_p0222b04║及非近遠，則於證信之義有賖有切及非賖切，所以
X29n0596_p0222b05║三眾次第如是，故云事者等也。標二即知其三，故略
X29n0596_p0222b06║不言非矣。形迹通三親疎非別，如釋可知。次下釋三：
X29n0596_p0222b07║初釋聲聞近切先列之義，形出俗網身出家也，迹近
X29n0596_p0222b08║如來為侍奉也。以既出家為內弟子，故須恒為親近
X29n0596_p0222b09║侍奉，以故形迹為近，以此近故終所傳經特為可信，
X29n0596_p0222b10║故證信之義最為勝切，以此故次佛之後而先列之，
X29n0596_p0222b11║此即聲聞先列之義，如是故云爾也。次釋雜眾賖遠
X29n0596_p0222b12║居後之義，翻前可知，雜中多類略舉初後，故云天人
X29n0596_p0222b13║也。次釋菩薩非二居中之義，菩薩普現色身或出或
X29n0596_p0222b14║處，故形不檢節，隨方適化迮近迮遠，故迹無定處，以
X29n0596_p0222b15║此體用無方，故形迹之事為非遠非近，即於證信之
X29n0596_p0222b16║義為非賖非切，以故不同於俗亦異於道，以此不同
X29n0596_p0222b17║異故正在前後賖切之間，故列以於中也。即是菩薩
X29n0596_p0222b18║形迹之事證信之義並皆中適，故於中列以表之也。
X29n0596_p0222b19║欲明菩薩居中則能前後中適，如世時之與子仲皆
X29n0596_p0222b20║在其兩間，接趣前後故也。中對前後仲季孟，事義兼
X29n0596_p0222b21║舉故雙云爾。
X29n0596_p0222b22║次釋義中例前亦應標六義者，隨其所尚之道勝劣，
X29n0596_p0222b23║以此三眾所尚於道有勝有劣中適不同，隨以表之，
X29n0596_p0222b24║故作如此次第以列之矣。例前可知，故略其標直釋
X29n0596_p0222c01║其義。聲聞等者，欣謂喜樂，即好尚也。涅槃，所尚之道
X29n0596_p0222c02║也。既小乘人本求出離生死，故偏尚於涅槃。天人既
X29n0596_p0222c03║是處世之人，故偏好於生死。雖各偏尚，涅槃為勝故
X29n0596_p0222c04║先列以表之，生死為劣故後列以為表。菩薩本體大
X29n0596_p0222c05║道之上無所偏尚，故不欣不著，直依中道以修，庶幾
X29n0596_p0222c06║冥乎宗極，故居中以求。宗以中尚而無偏，宜列於中
X29n0596_p0222c07║以表之，故在兩盈間也。以此好尚勝劣中適之故，所
X29n0596_p0222c08║以列三次第然矣。此之兩意，初既約證信即就利他，
X29n0596_p0222c09║次既約好尚即就自行，事義之旨復現於此。次舉論
X29n0596_p0222c10║同，即智論也。解大品經題中皆置釋言，故云釋論。然
X29n0596_p0222c11║大品略無雜眾，但先列聲聞，次列菩薩。論解其義，大
X29n0596_p0222c12║略與向所明事義意同，即是此師傍展論意，故云爾
X29n0596_p0222c13║也。以不乖論故用之矣。
X29n0596_p0222c14║上是述他釋竟，下是會同己義。謂此一家釋此三眾
X29n0596_p0222c15║次第之意，似己一家四釋之中初次兩釋義也。事意
X29n0596_p0222c16║既為證利末代機緣，故當因緣。既即當因緣，亦當有
X29n0596_p0222c17║四。既總稱事，事是世間之法，故即世界別論。親生信
X29n0596_p0222c18║強，故即為人。疎生信劣，即是對治。非親非疎，即第一
X29n0596_p0222c19║義。總別合論，故即四意。或以非親非疎理體為第一
X29n0596_p0222c20║義，能親能疎事用即為世間。正以證生信善為宗，故
X29n0596_p0222c21║為人居先、對治居後。菩薩體用兼𬾨，故第一義在於
X29n0596_p0222c22║中間。故三復即此四意也。二釋亦各可矣。初義為勝，
X29n0596_p0222c23║宜更思之。義似教者，三所好尚之道，既當三諦之義，
X29n0596_p0222c24║故即近於四教義也。何者？若欣涅槃，總當藏通兩教
X29n0596_p0223a01║及別信住，從假入空斷證同故。人天總指，雜眾汎論。
X29n0596_p0223a02║次第義當別教十行，以從空出假樂入生死教化故。
X29n0596_p0223a03║菩薩即當別十迴向以上圓教始終，以皆依中求宗
X29n0596_p0223a04║極故。若於今意，意仍即絕尚中極之意，大略只可如
X29n0596_p0223a05║此。若更別廣，恐不相近，徒繁文耳。並言似者，明非全
X29n0596_p0223a06║故也。他本以此兩義共釋三眾次第之意，非謂以事
X29n0596_p0223a07║釋其所以、以義辨其淺深，尚無此兩，況更各四及五
X29n0596_p0223a08║時待絕之意。從今道理觀之，與今兩義依俙相近，非
X29n0596_p0223a09║謂全同，故云似也。注（云云）者，有意略如向也。
X29n0596_p0223a10║次本迹中，先約經明前後二眾非實即發其迹，次正
X29n0596_p0223a11║顯其兩本。又初是破古迷其本迹，次是正顯其本迹
X29n0596_p0223a12║也。初約此經破發初迹可知，約金光明經破發雜眾
X29n0596_p0223a13║之迹，故彼經明諸天八部並皆即大薩埵，義如彼釋。
X29n0596_p0223a14║彼經尚爾，況復此經，故皆非實。既然，何有如前所表
X29n0596_p0223a15║之義？釋云皆迹所引等故也。本常中道即非生死非
X29n0596_p0223a16║涅槃，常住中道第一義定之體，故大經云第一義空
X29n0596_p0223a17║不見生死涅槃也。既並本常中體皆能迹用引於二
X29n0596_p0223a18║邊，故經云第一義智能見生死涅槃，故知聲聞不獨
X29n0596_p0223a19║涅槃，天人不獨生死。二眾既爾，菩薩之義自不俟論，
X29n0596_p0223a20║以顯迹用引攝之故，故作如此次第。本皆中道平等
X29n0596_p0223a21║無二，何有如是親疎初中後之異哉？或聞此說大驚
X29n0596_p0223a22║恠曰：若爾，舉眾皆是大權，何更有其所化？答：斯乃一
X29n0596_p0223a23║部之幽開，知之者尠矣。能斯疑質不亦快哉。然其致
X29n0596_p0223a24║既幽釋之匪易，輙傍宗旨聊試言之。然本迹者權實
X29n0596_p0223b01║之異稱也，乃有多方，此中即當遠近而復有二：一者
X29n0596_p0223b02║即，二者各。今此正當各矣。且初遠者，過者久遠也。如
X29n0596_p0223b03║此諸眾或久已修圓極，豈直本是菩薩，亦乃有是往
X29n0596_p0223b04║古之佛，互為主伴利用無方，此義可知不俟繁述。次
X29n0596_p0223b05║論近者，即約今此會也。昔未開顯之時並是實所，及
X29n0596_p0223b06║今開顯同入圓妙盡是菩薩，豈有斯異？故文云所化
X29n0596_p0223b07║眾生皆是菩薩也。為欲引攝末代異類同歸，故於經
X29n0596_p0223b08║後序中仍存舊異，正為彰其自行並己同入一實之
X29n0596_p0223b09║本，為物而垂攝異之迹。若於當時，則初為權能，次為
X29n0596_p0223b10║實所；若於滅後，則二俱權能，末代機緣為其實所。是
X29n0596_p0223b11║則本迹之義宛然，能所之義斯在，豈當復以為驚恠
X29n0596_p0223b12║哉？若不為此釋者，殊闇眾聖體用之深遠，不知於己
X29n0596_p0223b13║思義之厚博，不能深起於信向，不盡位置之本懷，略
X29n0596_p0223b14║有如此之失，以故不可直作尋常之釋，而不為此之
X29n0596_p0223b15║解也。然其餘經既未開顯，權實自定，則無斯意，故於
X29n0596_p0223b16║餘釋闕本迹義，正以此矣。若得此意，豈直此中無壅，
X29n0596_p0223b17║一部本迹之義盡大通矣。何但此經，有無之義皆可
X29n0596_p0223b18║銷矣。不然，觸多留滯，且略如此，於後更詳。問：聲聞之
X29n0596_p0223b19║義則可然矣，菩薩眾其豈然乎？答：三乘八部皆有權
X29n0596_p0223b20║實，何為不然？故一部序正流通並明三乘四眾，八部
X29n0596_p0223b21║疑清為說領解與記，其義明矣。後文自顯，不須此惑。
X29n0596_p0223b22║問：既為明其本迹，直依一十五眾名之，則本迹之義
X29n0596_p0223b23║更彰，而必束之為三者何？答：然則但得當分本迹之
X29n0596_p0223b24║義，而失三類本迹之義，又不能遍會法經所列不同，
X29n0596_p0223c01║是故今束為三，隨文四釋，則通別兩義斯得，諸經無
X29n0596_p0223c02║所不會，如是方可盡於位置之意。況直爾一途之解，
X29n0596_p0223c03║兩種本迹之義並無，欲以揄揚斯經之眾者，陋之甚
X29n0596_p0223c04║矣。有明智者固請思之。
X29n0596_p0223c05║次明觀者，正令自家成前三眾之義故也。假是世間
X29n0596_p0223c06║生死之法，若修此觀，正是翻破生死以向涅槃故也。
X29n0596_p0223c07║空是真諦涅槃之法，若修此觀，正是翻破涅槃以入
X29n0596_p0223c08║生死教化故也。中道正觀，是於二邊雙亡雙照體用
X29n0596_p0223c09║無方，故修此觀存亡平等，正是翻破前後兩偏，故即
X29n0596_p0223c10║無復前後矣。然此三名及以次第，正依本業經說，但
X29n0596_p0223c11║彼歷別尅位定時。今則不然，雖借彼名用此經義，以
X29n0596_p0223c12║此開顯一切權故，人多隨名而不思義，宜善思之思
X29n0596_p0223c13║之。注（云云）者，意正令修中道妙觀，即會前明圓教本
X29n0596_p0223c14║迹之義故也。
X29n0596_p0223c15║上來約四以四以釋三眾次第意竟。若依佛地論，明
X29n0596_p0223c16║先列聲聞凡八義：一為顯親聞後不謗故，二為攝不
X29n0596_p0223c17║定性迴心入大故，三為除尊貴慢非究竟故，四為常
X29n0596_p0223c18║隨佛故，五形儀同故，六令內眷屬捨欲故，七令菩薩
X29n0596_p0223c19║敬故，八令眾生信故。今謂此之八義第二第六稍異，
X29n0596_p0223c20║餘之六義不出今文，形出迹近證信為親之一意也。
X29n0596_p0223c21║又迴心入大之意，乃密攝引末代之辭，彼經顯並未
X29n0596_p0223c22║有此義，多是方等部故，例如淨名折伏攝受為用之
X29n0596_p0223c23║意，故並通諸未可別屬，故長兩意，餘並不出於前。直
X29n0596_p0223c24║而言之為治兩悉所攝，曲而申之得是三悉之義，猶
X29n0596_p0224a01║闕第一義矣。在文可尋，況後之三意全無，故知論文
X29n0596_p0224a02║雖廣意猶未備，況又餘之眾之意亦自未顯，更尋論
X29n0596_p0224a03║文
X29n0596_p0224a04║上來已釋三眾，多作如此次第意竟。復有如前所出，
X29n0596_p0224a05║雖具列三，而不作此次第，意復如何？古人釋云：依其
X29n0596_p0224a06║內德，從勝至劣以為次第故也。此亦用智論意，故論
X29n0596_p0224a07║云：若從上數，應先菩薩，以菩薩次佛故也。今謂亦可
X29n0596_p0224a08║表第一義諦最勝之法，佛居其極，菩薩居其分，聲聞
X29n0596_p0224a09║居偏真，雜眾居偏俗，並是約其自內所居之道，勝劣
X29n0596_p0224a10║遞相隣次，故作此列表之。或當如此，此亦就於世間
X29n0596_p0224a11║有此勝劣次第，欲令末代慕勝，以鄙劣同歸於不二
X29n0596_p0224a12║故也。此直就其內德，不就外事，故為如此次第。此即
X29n0596_p0224a13║餘經列三次第，其意略爾。問：於列三中，既有如上兩
X29n0596_p0224a14║番次第之義，如是亦應更有先列雜眾，次列聲聞，後
X29n0596_p0224a15║列菩薩以不？答：未見經文，諸無此釋，似若無其義矣。
X29n0596_p0224a16║後見多聞天王那吒太子經，果有如此勢也。然統論
X29n0596_p0224a17║同聞之眾，要不出於此三，而諸經初所列不同，或單
X29n0596_p0224a18║或復，或具足有，或復全無。以此而推，應有八體：一者
X29n0596_p0224a19║單列聲聞，即如金剛經等；二者單列菩薩，即如華嚴
X29n0596_p0224a20║中間會等；三者有列聲聞菩薩，即如大品經等；四者
X29n0596_p0224a21║有列菩薩雜眾，即如華嚴初會本業經等；五者具列
X29n0596_p0224a22║三眾，如前所明者也；六者有全不列於三，即如四卷
X29n0596_p0224a23║光明勝鬘普賢觀等。既有如上六解不同，例亦應有
X29n0596_p0224a24║第七單列雜眾，第八但列聲聞及雜眾也。此即單三
X29n0596_p0224b01║復三具足，全無各一故成八體。尋經既狹，且見前六
X29n0596_p0224b02║未見後二，理例固當有矣。所以如此參差者，智論云：
X29n0596_p0224b03║小乘經初無菩薩，大乘經初有聲聞。意以大能兼小
X29n0596_p0224b04║故也。若爾，如金剛經可得謂為小乘，華嚴何故不兼
X29n0596_p0224b05║列小？金光明等何故三並不列？他謂論言未了，今謂
X29n0596_p0224b06║不然，自是人不深究論旨，非為論言不了。何者？若小
X29n0596_p0224b07║乘經一向定無此菩薩，若大乘經但除華嚴，前之八
X29n0596_p0224b08║會不列聲聞，以始成頓說小非所被，本業直論大乘
X29n0596_p0224b09║五十二位，亦不被於小故。餘之七句雖或旁兼餘意，
X29n0596_p0224b10║要而言之特是其略而已。何以知者？如金剛經魏本
X29n0596_p0224b11║流通分中具有菩薩故，光明新本列眾更為多故，略
X29n0596_p0224b12║舉此二餘可知矣。又據智論大中必兼正以於此，以
X29n0596_p0224b13║是而言只是從略亦以明矣。又亦從多故除華嚴本
X29n0596_p0224b14║業，况復第九會中具足列矣。嘉祥謂金光明經並不
X29n0596_p0224b15║列者，以釋迦于時獨在靈山三昧正受，未有眾集，故
X29n0596_p0224b16║無同聞信相感夢，明旦方與大眾來至佛所，此為謬
X29n0596_p0224b17║之甚矣。何者？未集以前已有說經，既全無眾為誰以
X29n0596_p0224b18║說？故為謬釋但言其略，一可蔽諸徒自曲繁，終為謬
X29n0596_p0224b19║妄未為通矣。然雖有此諸體不同，諸經亦多具列其
X29n0596_p0224b20║三，以此三眾攝眾顯義，一切周𬾨故也。但於三中仍
X29n0596_p0224b21║有兩種次第不同，其意如前，略已明矣。然佛具有三
X29n0596_p0224b22║乘之化，仁王經中列聲聞，後即列緣覺。又佛通化十
X29n0596_p0224b23║方，仁王及餘經中亦有列他方眾，况此普會妙典而
X29n0596_p0224b24║無此二眾者，何耶？然獨覺出無佛世，緣覺出於佛世，
X29n0596_p0224c01║聞法與聲聞同，故遠法師名為緣覺。聲聞經下文云
X29n0596_p0224c02║及發聲聞、辟支佛心，故知不無。但既同於聲聞，略不
X29n0596_p0224c03║別列，如後疏文自有料簡。又後諸經別列緣覺眾者
X29n0596_p0224c04║甚少，唯仁王經有，蓋以時宜欲的引攝末代此分機
X29n0596_p0224c05║緣故也。若他方眾，准下經文同當有之，但於終信之
X29n0596_p0224c06║義非為要切，故亦略之。故餘經中多分因召而集，別
X29n0596_p0224c07║序中明不在通序中列，意在於此。仁王餘經有者，亦
X29n0596_p0224c08║為敦勵末學，故於通序中列。大略且爾，宜更詳之。或
X29n0596_p0224c09║曰：既然，經中何故不言聲開眾而言比丘？答：比丘即
X29n0596_p0224c10║是聲聞，何須此惑？若爾，下文菩薩比丘獨聲聞；若爾，
X29n0596_p0224c11║下文亦云真是聲聞，何甞不通菩薩？然聲聞通於四
X29n0596_p0224c12║眾，比丘則別餘三。經從別列，故言比丘；今從總類，故
X29n0596_p0224c13║云聲聞。後之雜眾其義亦爾，在後當顯。上來宜於此
X29n0596_p0224c14║中明者，略已如向。餘更有須論者，在後雜眾文初，故
X29n0596_p0224c15║不繁於此也。若得此意，諸家意釋所以無惑。
X29n0596_p0224c16║先僧次尼者，准佛地論亦有八義：一者男女尊卑故；
X29n0596_p0224c17║二者入道前後故；三者師弟之位故；四者傳法能不
X29n0596_p0224c18║故；五者結集進退故；六者同住得不故；七者其數多
X29n0596_p0224c19║少故；八者德歎有無故。此之八義亦多，只是三悉意，
X29n0596_p0224c20║亦通於餘經。若於涅槃則後二義不通，以數多於僧
X29n0596_p0224c21║歎德亦甚，故亦且從多分說也。舊為大小名聞等者，
X29n0596_p0224c22║謂初是有大聲名遠聞一切，如云名稱普聞故是大
X29n0596_p0224c23║也。次是無大聲名所聞不遠，故名為小。若如此意，名
X29n0596_p0224c24║聞並屬於己。若云有大聲名為他所聞，則名在於己、
X29n0596_p0225a01║聞屬他人。今依破意，且依前釋。舊人所以作此名者，
X29n0596_p0225a02║其見前有大比丘言又有歎德，次無此二故作此名。
X29n0596_p0225a03║今不許者，雖自約義作是名之而乖於文，從而奪之，
X29n0596_p0225a04║故云雖然等也。以此故今直依文判。何者？初文既云
X29n0596_p0225a05║眾所知識故是多，後無此言故是少，直依文文義兩
X29n0596_p0225a06║得，何為乖文致於兩失？或曰：初文有大比丘，又云眾
X29n0596_p0225a07║所知識，次文則無。是則各據文義，何謂無據？況復多
X29n0596_p0225a08║少大小其一，何為是非？然則大小小雖有可依，名聞
X29n0596_p0225a09║以何為據？大小義雖可會，名聞義乃全乖。何者？知識
X29n0596_p0225a10║在彼名聞由己，由己則己自大小，何關於他？在彼則
X29n0596_p0225a11║彼自云云，於我何為？預文意不在於己而從己判，斯
X29n0596_p0225a12║故貶抑，何謂稱揚？故文無據義不可會，定無惑矣。
X29n0596_p0225a13║後釋文處義更自明，嘉祥名為顯名密行眾，淨師呼
X29n0596_p0225a14║為無學有學眾，慈恩名為有名高德無名大德眾。然
X29n0596_p0225a15║初云顯名殊涉凡俗，次云有無未足稱歎。彼言高大
X29n0596_p0225a16║華曲非為直實，總以不直依文致斯未善，若直依文
X29n0596_p0225a17║理斯盡矣。又此多小即自成其次第，故不俟更別。論
X29n0596_p0225a18║多知識文列六章者，准論通明此眾成就有其四種：
X29n0596_p0225a19║一數、二行、三攝功德、四威儀如法住。數成就者，謂大
X29n0596_p0225a20║眾無數故。行成就者，自復有四：一者諸聲聞修小乘
X29n0596_p0225a21║行、二者諸菩薩修大乘行、三者諸菩薩權宜不定行、
X29n0596_p0225a22║四者諸出家者威儀一定行。攝功德成就者，謂諸歎
X29n0596_p0225a23║德是也。威儀如法住者，四眾圍繞供養等是也。淨法
X29n0596_p0225a24║師云：按數則言多，行則言位，德則言果，威儀言業。一
X29n0596_p0225b01║十五眾一一皆具此之四義，其間顯密有舉不舉耳。
X29n0596_p0225b02║慈恩云：十五眾中合為三類，菩薩聲聞具四成就，其
X29n0596_p0225b03║學無學及比丘尼具三成就，不歎德故。餘天等眾但
X29n0596_p0225b04║具其二，無行無德。故論說眾成就中合有四義，不言
X29n0596_p0225b05║一一皆具四種。今謂準如新金光明及涅槃等經，列
X29n0596_p0225b06║一一眾皆有數億歎德及結威儀例。今文雖略，義乃
X29n0596_p0225b07║不無。論主正通取諸經之意，文義兼談，未心即如科
X29n0596_p0225b08║節其文。若必以定其文，威儀之文乃總在後，豈可前
X29n0596_p0225b09║各別索？故知文義兼矣。若爾，則淨師文義通談，其為
X29n0596_p0225b10║近矣；慈恩從文別說，其為疎矣。然論既非尅體科文，
X29n0596_p0225b11║則於解釋猶為未便，况威儀住文自屬別序，故今不
X29n0596_p0225b12║用。今此初開六章尅盡其文，菩薩章中亦具此六，餘
X29n0596_p0225b13║眾文略則不具此。若以義求及準仁王光明大經之
X29n0596_p0225b14║體，則一一眾皆可具此六矣。故知此六從義仍通，况
X29n0596_p0225b15║此六章若直從文，亦可大為三雙。何者？與俱類數連
X29n0596_p0225b16║故，位德總別歎故，列結同在名故。故知從文起盡可
X29n0596_p0225b17║大為三雙，從義簡便故即為六隻。菩薩文中亦爾，故
X29n0596_p0225b18║三與六義並通遍。思之！思之！
X29n0596_p0225b19║初釋其類，諸家皆呼為通號別名，而今呼為類者，謂
X29n0596_p0225b20║般比流類也。而有二義：一者比丘對於餘輩，此等自
X29n0596_p0225b21║是一類出家丈夫者故；二者大字以比丘名通，今此
X29n0596_p0225b22║所與是何等類？謂即其大者也，是故呼之為類。含此
X29n0596_p0225b23║兩義，文中直約後義以釋，正以大字之義同是高大
X29n0596_p0225b24║志操之人故也。易云：同聲相應，同氣相求。即斯義矣。
X29n0596_p0225c01║次舉事顯，謂譬如群聚方所，貴賤皆各有其班輩故
X29n0596_p0225c02║也。今謂易之方以類聚、物以群分，吉凶生矣。方謂靈
X29n0596_p0225c03║識之徒各以術數，同者共相一處不相糅雜，即如同
X29n0596_p0225c04║聲相應等也。文子云：獸同足者相從遊，鳥同翼者相
X29n0596_p0225c05║從翔。彼注云：方以類聚也。故云方以類聚。物謂無靈
X29n0596_p0225c06║識者，但各是其一物而已，亦各隨其所宜共以一處，
X29n0596_p0225c07║如云水流濕、火熱燒等。文子云：橘抽有鄉，蕉葦有藂。
X29n0596_p0225c08║彼注云：物以群分。故云物以群分。若其群聚得所則
X29n0596_p0225c09║吉，不則其凶，故云吉凶生矣。彼明天地之間萬物自
X29n0596_p0225c10║然之數爾也。今略借此言為類，故云群方。此中意道，
X29n0596_p0225c11║譬如群分方聚之物，隨其貴賤皆各有其次類不相
X29n0596_p0225c12║渾雜，此亦法爾，故須其然，不可以不然矣。班次，輩類
X29n0596_p0225c13║之義也。次合可知。此意即明並是至高至大之類者
X29n0596_p0225c14║也，具如次釋大中所明。所以必此類者，若非此類，無
X29n0596_p0225c15║前本迹等義及如後明，故先但列如之，良有以矣。
X29n0596_p0225c16║次正釋文。文有五字，義有四別：初一通能所，次三唯
X29n0596_p0225c17║是所。文中次第釋之。初釋與義。此經言與，大品言共。
X29n0596_p0225c18║與即兼并，共及共義亦爾，又即同也。此言誰與？若佛
X29n0596_p0225c19║地論，名所被機，義當佛與。若大智論，舉人令信，及為
X29n0596_p0225c20║同聞證信之義，即阿難與。只一與言，含此兩義。義雖
X29n0596_p0225c21║含兩，其實相即。若大經中的言佛與，此別有深旨。蓋
X29n0596_p0225c22║以最後欲總於初，密顯諸比丘之本，皆同發心、同修
X29n0596_p0225c23║行、同證道果、同化此諸機緣，故的別言佛與。何以知
X29n0596_p0225c24║然？以與是同義故。自非其道皆類，焉得達言與於佛
X29n0596_p0226a01║同？故文云：為欲顯發如來方便密教，為不斷絕種種
X29n0596_p0226a02║說法等，並是發起之眾，故其本皆同也。不然，何獨別
X29n0596_p0226a03║置此言？餘經不然，故不可別語此經。下文自廣發顯，
X29n0596_p0226a04║故亦不須此別。大經疏中有此意矣。阿難在中，又歎
X29n0596_p0226a05║德故，佛與義也。釋論等者，論中直舉七一，以釋大品
X29n0596_p0226a06║經中言共之義。經不言與，論無以共義釋，則文正應
X29n0596_p0226a07║云與者共義釋。論舉七一解共淨，若大經疏中並直
X29n0596_p0226a08║云爾。今文作此說者，恐是傳寫誤也。以一釋共者，一
X29n0596_p0226a09║是不異之義，不異即是同共之義故也。而舉七者，辨
X29n0596_p0226a10║示所同之法分齊故也。是則以共釋與，以一釋共，以
X29n0596_p0226a11║七釋於所同之法。須菩思之！
X29n0596_p0226a12║次列七名。准論次第，處在時上。餘文所引，並與論同。
X29n0596_p0226a13║此中在下，或從言便，或從其義，先其時故也。又論中
X29n0596_p0226a14║心在於上，今亦移在下者，亦依義次故爾。論中或且
X29n0596_p0226a15║趣爾，或別有意，或傳異也。論中直列不釋，此文亦然，
X29n0596_p0226a16║說之多有不同。今且準望餘文以釋。初二只是同得
X29n0596_p0226a17║見佛聞法之時處也。次三次第即是同於戒定慧也。
X29n0596_p0226a18║後二只是同證涅槃理，同離於結業也。亦可即是同
X29n0596_p0226a19║智斷，亦得是同涅槃因果也。又此七者，初二可知。次
X29n0596_p0226a20║五亦可即是五分法身，道即解脫知見，以能通達一
X29n0596_p0226a21║切故也。或可見即知見，道即慧也。以慧通達，故名為
X29n0596_p0226a22║道。此七皆一，故名七一。一於此七，亦名一七，是同義。
X29n0596_p0226a23║謂即阿難當時非直同諸比丘，眾人又皆同此七法，
X29n0596_p0226a24║即是人法假實一切皆同，故名為與。為此故論糺撮
X29n0596_p0226b01║前後一處說之，良有以也。不然，不足為同聞眾。若然，
X29n0596_p0226b02║何但比丘獨得一名，盡所列眾及預會者，皆得云一
X29n0596_p0226b03║此七。以皆得法，並名同聞之眾故也。文且在別，義無
X29n0596_p0226b04║不通。但言一此七者，攝義已盡，無出於此，其義可知。
X29n0596_p0226b05║是則若一此七，則一一切法矣。況更歷教本迹，觀心
X29n0596_p0226b06║橫竪，自他法界，義意無纖遺矣。思之思之。然次既云
X29n0596_p0226b07║約教，此中即當因緣亦宜，即有四意，說之有異。今謂
X29n0596_p0226b08║處所即世界，時宜即為人。本業經云：戒除形非，定無
X29n0596_p0226b09║心亂，慧悟想虗。則中三對治，治道脫固，即第一義也。
X29n0596_p0226b10║故同此七，即是同此四義，故曰與也。
X29n0596_p0226b11║次即約教分別差會，正顯此經之七一也。於中初約
X29n0596_p0226b12║四教以辨差，次就今昔以明會。初約四教，一一皆具
X29n0596_p0226b13║前之七一。初三藏中言一七者，以初最劣，當分論也。
X29n0596_p0226b14║時處並隨昔日同感劣應，見聞時處可以意得，不可
X29n0596_p0226b15║別說。次同得無作律儀戒，同得九次第定心，同得無
X29n0596_p0226b16║漏知見，同得涅槃道，同證有餘解脫，七種皆同，故言
X29n0596_p0226b17║七一。此並依大師丹丘餘文所釋也。通言二七者，師
X29n0596_p0226b18║云：分利鈍故，利兼別圓，應云三七，且通總說，同為一
X29n0596_p0226b19║例。今輙謂勝能兼劣，通兼三藏，故大經疏釋大義中，
X29n0596_p0226b20║約通教云：通達折體法門，故云多。此次文云：遍知生
X29n0596_p0226b21║滅即無生滅，故言多。故知只是體兼於折，故言二七
X29n0596_p0226b22║一也。別言無量七者，遍通前後，即四七一，一十六門
X29n0596_p0226b23║皆有七一，故為無量。圓一七者，一切皆同一實，况更
X29n0596_p0226b24║會絕，則無復三一權實諸七之異，故但一也。即同感
X29n0596_p0226c01║妙應之時，同在妙依之處，此二如前所明，同三聚淨
X29n0596_p0226c02║戒，同得楞嚴定心，同得一切種智知見，同證大直無
X29n0596_p0226c03║上道，同得一切解脫，同此七種，故名為一。蓋妙之義，
X29n0596_p0226c04║二種在其中矣。
X29n0596_p0226c05║若未以下，此一段文初云未發迹，後言若顯一，皆謂
X29n0596_p0226c06║初明體用本迹，後約權實開顯，恐此義無從、前後無
X29n0596_p0226c07║例，誰以取會？今且以為約於今昔分別，以向明四種
X29n0596_p0226c08║具不具義及顯也，後文有此例矣。於中初正辨，次約
X29n0596_p0226c09║經論以成。初中昔今即有二別，初明昔中先正標，次
X29n0596_p0226c10║因釋。標者，如前四種若於昔教，但是初之兩七義也。
X29n0596_p0226c11║若未等者，總指法華以前之教，以昔日教並是未開
X29n0596_p0226c12║發顯故也。以未發顯故，但正是此兩七一。所以然者，
X29n0596_p0226c13║如上四種義雖通亘，若既未開發，能引之人同於所
X29n0596_p0226c14║引，所引既是權小名為聲聞，正在藏通兩教、別圓教
X29n0596_p0226c15║中無此名字，是故於昔經初所與聲聞，但是前之兩
X29n0596_p0226c16║教七一，不具後之七一也。
X29n0596_p0226c17║直明以下，謂將開顯會同，仍先更明其異。此亦難見
X29n0596_p0226c18║具有同異，故文中幾定本或作機，尋諸古本多作幾
X29n0596_p0226c19║字，今時行本多作機字，未知孰是。說者疑之尚希，何
X29n0596_p0226c20║更有能通會？今謂多是傳寫說誤，非是釋昔，亦非起
X29n0596_p0226c21║今，且以名為因緣釋，謂同向明昔兩，便釋兩教七一
X29n0596_p0226c22║之同異也。今准大經疏，具約四教對辨，今欲但略明
X29n0596_p0226c23║其初二，則後二義可以例知，故云直明兩意。兩意只
X29n0596_p0226c24║是兩教義也。謂且直明初之兩教七一之義，仍有同
X29n0596_p0227a01║異，幾同幾異？此則以為幾字稍可，但仍脫少，仍似不
X29n0596_p0227a02║次，下正明之，即是四同而三異也。所以如此同異者，
X29n0596_p0227a03║正以四種並是其所，謂所歷、所依、所受、所離，此所分
X29n0596_p0227a04║齊並更無別，故四不得不同；三種並是其能，能定、能
X29n0596_p0227a05║見、能通，即有巧拙之別，故三不得不異，故有四同而
X29n0596_p0227a06║三異也。大經疏中明五同二異，故彼文云：體法智慧，
X29n0596_p0227a07║即色見空，非色滅見，此見不同；摩訶衍道，非彼溢陋，
X29n0596_p0227a08║此道不同，故二不同。彼文約所定心，故五同；今文約
X29n0596_p0227a09║能定心，故三異。各有其理，故不相違。以此異少同多，
X29n0596_p0227a10║故通兼具二七一也。皆謂此文是約兩教當分以明
X29n0596_p0227a11║同異，今謂當分恐乖向之文義，故直約相對辨，不就
X29n0596_p0227a12║當分。且略如是，宜更詳之。若至等者，是約今也。謂若
X29n0596_p0227a13║至於今，法華會開顯以後，一切同入圓教。既同會入
X29n0596_p0227a14║圓實，能引所引並是圓教。聲聞列於經初，為同聞眾，
X29n0596_p0227a15║名通今昔，權實合論，即具四義。故知於昔但是前二
X29n0596_p0227a16║七一，於今具四七一，其義明矣。前言若未，今言若至，
X29n0596_p0227a17║至對於未，意明已也。此已既言三一，前未應言迹本；
X29n0596_p0227a18║前既直言末迹，此應直言顯一。非但差互不同，亦乃
X29n0596_p0227a19║單復之別。意者，欲明能引所引開未兩義，而不繁文
X29n0596_p0227a20║故也。然若深得前明三眾本迹之意，此中義意亦可
X29n0596_p0227a21║知矣。
X29n0596_p0227a22║次經論演說成者，即是此經及此論也。如前所明能
X29n0596_p0227a23║所四種，聲聞非直義立，亦乃經論並有其說。於中先
X29n0596_p0227a24║引論，次演說成即兼於經。初引論中四者，論釋聲聞
X29n0596_p0227b01║得授記中，先解聲聞有其四種，謂決定、上慢、退心、應
X29n0596_p0227b02║化，此四即是定性不定性，小中未得謂得，大中示迹
X29n0596_p0227b03║權引入也。於此經文並具有之，故論依此立名易知
X29n0596_p0227b04║不述。論明於前四中佛與後二授記，初二未熟佛不
X29n0596_p0227b05║與記，菩薩與化方便令其發心故也。次演會成意也。
X29n0596_p0227b06║如前言住果者，論無此名，蓋欲以一收於論中定不
X29n0596_p0227b07║兩名，兼顯在昔之義故此名之。言折體等者，以兩雖
X29n0596_p0227b08║有定不之殊，並皆同取果證故也。餘教不然，故屬此
X29n0596_p0227b09║兩，理固然矣。開應化者，別圓俱得法身體用，故俱有
X29n0596_p0227b10║應化之名，但得位有高下，故成兩教之別。開佛道者，
X29n0596_p0227b11║論無此名，即是依經以佛道聲等也。此是會入圓妙
X29n0596_p0227b12║真位之人，即能隨機漸頓之化，故有次不次矣。此與
X29n0596_p0227b13║應化異者，應化言舊聖，佛道語新入。又應化明能引，
X29n0596_p0227b14║佛道是所引。又應化通今昔，佛道專約今。又應化明
X29n0596_p0227b15║權用，佛道明實用。其義可知。有此四異故為兩出。論
X29n0596_p0227b16║中何故無此名者，正明權能所引堪記未堪記不論，
X29n0596_p0227b17║已開記者故不論也。今為通成前義故加之矣。此之
X29n0596_p0227b18║三雙，初雙即前所開所引，次雙即前垂迹能引，後雙
X29n0596_p0227b19║即前已開會入圓實。引論及經開拓三雙意在於此，
X29n0596_p0227b20║是約經論演成之義也。增上慢人既被簡遣，非所非
X29n0596_p0227b21║能未堪開會，故所不論。又復若開定性亦即攝得此
X29n0596_p0227b22║人，他謂定性永無迴心之義，何預於此而為所會？若
X29n0596_p0227b23║可迴會何名定性？此殊不了教門權實抑揚之意，故
X29n0596_p0227b24║致斯惑。昔教抑挫可作此說，至於此會義殊不然。利
X29n0596_p0227c01║者即會得記，鈍者他時處得，具如下文所明涅槃八
X29n0596_p0227c02║六等說，況復經文所明三乘四眾八部。預此會者聞
X29n0596_p0227c03║一句偈一念隨喜皆與記莂，況如大經所明聞毀不
X29n0596_p0227c04║信於未來世亦得作佛，則增上慢人已聞略說有過
X29n0596_p0227c05║一句一偈而無不信，毀呰佛又懸總與記。上慢之人
X29n0596_p0227c06║尚爾，況實得者？不信不得無有是處，故知無不開會、
X29n0596_p0227c07║無不得益、無不得記。論中為簡鈍遲及總顯利即得
X29n0596_p0227c08║別記，故云未不。既言未不，非永不矣。況論自云菩薩
X29n0596_p0227c09║與記，今其發心豈是永不？以此寧得以昔抑挫之意
X29n0596_p0227c10║難今開會之義，則是於經於論俱為不了以至於此，
X29n0596_p0227c11║宜善詳之無自枉損。
X29n0596_p0227c12║聲聞義等者，總結責世人之所釋也。結然結示前之
X29n0596_p0227c13║所釋，如前所釋若橫若竪，四五本迹深廣莫測，故曰
X29n0596_p0227c14║浩然。云何等者，責也。世人都不知有如前之義，但見
X29n0596_p0227c15║經初有列聲聞，便作一向灰滅之釋，殊失深遠之旨，
X29n0596_p0227c16║故此責之。注（云云）者，意總如向之所明也。如上所明
X29n0596_p0227c17║已具三釋，並是他聖之法，己一自家之法，而猶尚未
X29n0596_p0227c18║正由妙觀方乃能之，文中仍略，蓋以前後有之可以
X29n0596_p0227c19║准知故也。然既特為要行，後學或難統會，宜須約略
X29n0596_p0227c20║明之，而說多有不同，今未能會，且傍宗以言之。然觀
X29n0596_p0227c21║既在會絕之後，必須約於圓妙，不在其餘。若總明者，
X29n0596_p0227c22║觀心即空即假即中，則一切心法無不皆即同於一
X29n0596_p0227c23║妙也。若別歷七以明觀者，一時一處之觀與前時處
X29n0596_p0227c24║妙觀更無別異，不俟更論。餘之五事亦以三觀融之，
X29n0596_p0228a01║無不同矣。何者？觀心即空故同止持戒，即假故同作
X29n0596_p0228a02║持戒，即中故同中道自性無作戒。又即空故同出世
X29n0596_p0228a03║定心，即假故同世間定心，即中故同出世間上上首
X29n0596_p0228a04║楞嚴定心。又即空故，同真智見。即假故，同俗智見。即
X29n0596_p0228a05║中故，同中道一切種智見。又即空故，同真諦道。即假
X29n0596_p0228a06║故，同俗諦道。即中故，同中諦道。又即空故，同生死脫。
X29n0596_p0228a07║即假故，同涅槃脫。即中故，同一切解脫。是則一心三
X29n0596_p0228a08║觀，能令一切心法，皆即同入此七妙法。同此七妙，即
X29n0596_p0228a09║與一切妙法皆皆。又即一切心法，皆成一切妙法。何
X29n0596_p0228a10║但自心同於妙法，亦即外與一切聖賢之人皆同。以
X29n0596_p0228a11║皆同得如是一妙觀道故也。故本業經，佛告文殊普
X29n0596_p0228a12║賢，及諸大眾言，如此三觀法界，諸佛自性清淨道，一
X29n0596_p0228a13║切菩薩所修明觀法，沙門等當學。故知此三觀法，無
X29n0596_p0228a14║法不在，無所不妙。無有聖賢之人，而不由之以成。是
X29n0596_p0228a15║則三觀之道，信為陶師。治一切人法之神方，莫不以
X29n0596_p0228a16║之而精極矣。至聖極言以稱美，洋洋盈乎十方。而味
X29n0596_p0228a17║者不覺其大，或及是非於其間，可悲不亦深乎。能高
X29n0596_p0228a18║尚者高尚，卑劣者卑劣。若斯人者，亦焉能覺知，而不
X29n0596_p0228a19║是非圓其宜矣。亦奚恠哉。
X29n0596_p0228a20║次釋大義。所與大者，意略，如前文釋。初因緣中，先依
X29n0596_p0228a21║智論別釋，次約義以通演。初引論翻者，大品云：摩訶
X29n0596_p0228a22║比丘。論云：摩訶，秦言或大、或多、或勝。此即西梵一言
X29n0596_p0228a23║含此三義。今經依此方言，略從初一，故但云大；疏文
X29n0596_p0228a24║亦略，故直云爾。次引論釋三義。論釋初大義中自復
X29n0596_p0228b01║有三，故論云：一切眾中上故，一切障礙斷故，天王等
X29n0596_p0228b02║大人所恭敬故，是故名大。此即德大、斷大、敬大，故名
X29n0596_p0228b03║為大。今文雖略，中間斷大，而義在其中矣。器量尊重，
X29n0596_p0228b04║謂體度弘厚，即道德大。以德大故，為眾中上；具上二
X29n0596_p0228b05║大，故為大人恭敬。次釋勝義。論中依列次第，次即釋
X29n0596_p0228b06║多。今仍次先釋勝，餘文亦多。如此依義，次便故也。論
X29n0596_p0228b07║云：九十六種，疏本不定，或五或六。然就經中，亦自不
X29n0596_p0228b08║定。華嚴言六，涅槃言五。或依九十六道經，小乘是其
X29n0596_p0228b09║數內。華嚴以大斥小，故六並名外；涅槃對外存小，故
X29n0596_p0228b10║但言五。準近代說，西方外道自有九十六種，未開小
X29n0596_p0228b11║乘九十六經。皆云疑偽，並不信用。若依舊解，五、六並
X29n0596_p0228b12║是；若依近釋，六是五非。六未見其定說，不知孰是。今
X29n0596_p0228b13║此既依論釋，但且依論云，亦不須改為五。言昇出者，
X29n0596_p0228b14║謂超過彼，能破伏之故也。次釋多中，論中但有約數
X29n0596_p0228b15║明多，無有遍知之言。應是論中或餘論文更有此釋，
X29n0596_p0228b16║其義相開，故以含說。即是知多數，故名多也。以此諸
X29n0596_p0228b17║義，故名大、多、勝也。
X29n0596_p0228b18║上是依論別釋三義，下是今師約義通演。今論三中，
X29n0596_p0228b19║一一各具三義，此以論中互舉別釋。勢含通義，正宜
X29n0596_p0228b20║盡論勢數，便隨舉其即具於三，又令三義並大、並勝、
X29n0596_p0228b21║並多，理無偏缺，其固然矣。又復亦兼為論立三義名，
X29n0596_p0228b22║以顯因果之三，對破三種外人，故作三名名之。如是
X29n0596_p0228b23║方盡論旨，非徒爾矣，須審詳之。有大道者，即證極理
X29n0596_p0228b24║體也。大用，即神通無方也。大知之義如前，勝多各三，
X29n0596_p0228c01║義亦如是。既只此三，如何取別？大取廣博義，勝取高
X29n0596_p0228c02║出義，知取通達義，又即橫竪及具足也。就體只是一
X29n0596_p0228c03║三，隨義故有三三，而其恒相即矣。下結明三念處，對
X29n0596_p0228c04║於三種外道，以釋向通演論之意，意正在於此也。性
X29n0596_p0228c05║即單以觀慧，觀於緣假，破於性實，證果名為慧解脫
X29n0596_p0228c06║矣。一切智外，亦是單修慧修之名，有漏而狹，無漏廣
X29n0596_p0228c07║博，故大之也。共即定慧，事理兼修，證得名心解脫，亦
X29n0596_p0228c08║名俱解脫也。亦以無漏功高，故能勝彼有漏下矣。緣
X29n0596_p0228c09║者，定慧之上加以通，遍習一切內外教門，即是更復
X29n0596_p0228c10║緣彼外事以為資助。果時定慧具足，遍能通達內外
X29n0596_p0228c11║諸事，無所不知，名為無疑解脫。通慧辨才，倍過於彼，
X29n0596_p0228c12║故多之矣。四韋陀者，彼方外典安樂行中，自釋西方
X29n0596_p0228c13║外道，此三最大。佛於三藏教中，立三念處，令成三種
X29n0596_p0228c14║大阿羅漢，敵破彼三外宗。今演論中三義，正為顯於
X29n0596_p0228c15║此也。止觀及記廣釋此中，不在繁悉。以此三三九義，
X29n0596_p0228c16║故名大、多、勝也。有人於此廣引大經六義釋大，於文
X29n0596_p0228c17║不消，於義不要，都為冗長。後學宜善知之。此既因緣
X29n0596_p0228c18║四悉意者，皆謂大即世界，多即為人對治，勝即第一
X29n0596_p0228c19║義以也。雖作此配，不明其義。今輙更為一釋：大即世
X29n0596_p0228c20║界為人，以大居初，總包體相，又為天王、大人所恭敬
X29n0596_p0228c21║故；勝即對治，論云能破九十六種外道故；知即第一
X29n0596_p0228c22║義，遍知二諦、三諦一切法故。疏文移論次第，或在於
X29n0596_p0228c23║此。故今且依疏論次第以對四意。如是故三，又即是
X29n0596_p0228c24║此四意。若歷前通作，亦可準知。嘉祥廣述諸家釋大
X29n0596_p0229a01║義已，更直依此經解。謂此文六段：初一標章，下五是
X29n0596_p0229a02║釋。謂數、位、德、名、知、識，此五皆大故也。此師緣見智論
X29n0596_p0229a03║以數釋多，便以多為大義，仍例以餘五釋。以後諸家
X29n0596_p0229a04║傍此義更復廣說，不能具述。今謂直爾散談，一往觀
X29n0596_p0229a05║之，無不盡美。若無始要終，明其指歸，則未有遠致，可
X29n0596_p0229a06║謂未盡善矣。至如前來所釋三三九義，會入圓妙，成
X29n0596_p0229a07║大涅槃，即三法身、三解脫、三般若、不縱不橫秘密之
X29n0596_p0229a08║藏。以此觀之，豈與諸家之釋同年語其遠近哉？後學
X29n0596_p0229a09║宜善詳而演之。
X29n0596_p0229a10║次約教者，正顯此經大等三義故也。初指前為藏者，
X29n0596_p0229a11║依論及約三念三脫對三外道，並在初教故是三藏。
X29n0596_p0229a12║通中言大力羅漢者，藏中無疑者也。以道巧勝於彼
X29n0596_p0229a13║故，又為彼大人所敬，此教所歎總當第七已辦地也。
X29n0596_p0229a14║遍知等者，內能遍達體拆二種法門，外能遍達一切
X29n0596_p0229a15║世間典籍故也。勝者，體法四門事理融通，勝出不融
X29n0596_p0229a16║故也。別中體法大力准前可知。恒沙佛法即喻無量
X29n0596_p0229a17║佛法，四教一十六門，一一門中從因至果，故是無限
X29n0596_p0229a18║法也。言二乘人者，通教二乘人也。若約歎無學德，皆
X29n0596_p0229a19║即十地之位，其實亦勝三乘，何但言二？或是且略言
X29n0596_p0229a20║之，或是傳寫誤也。圓中言諸大菩薩者，若取無學則
X29n0596_p0229a21║別三賢名大菩薩，若十地者則別等覺以前並名諸
X29n0596_p0229a22║大菩薩，約略如此曲在餘文，法界之法無量故不可
X29n0596_p0229a23║量，而能如量而知故也。勝出別教四門一切諸菩薩
X29n0596_p0229a24║也。如此三義妙極故是圓矣。圓對前三即偏，偏圓之
X29n0596_p0229b01║名既立，兼妙之義可知，若共若獨亦可知矣。則是此
X29n0596_p0229b02║經大多勝義。
X29n0596_p0229b03║次明本迹，竪論向圓三義得用之遠近也。於中初明
X29n0596_p0229b04║久得圓妙三義以顯本，次約示為五時三義以明迹，
X29n0596_p0229b05║後總結迹以會本。初明何者是其本中大義？言此諸
X29n0596_p0229b06║大德者，總指一萬二千人也。此句仍總貫於本三
X29n0596_p0229b07║迹五之義也。久為等者，正釋大義。久為如此大人之
X29n0596_p0229b08║所咨嗟，明其道德大本久矣，如下富那領解中說。爾
X29n0596_p0229b09║雅咨訓謀議，非此中意。雅中又云：咨嗟，嗟歎也。正當
X29n0596_p0229b10║今意，謂其體用深廣自利利人，並稱諸佛之懷，遂為
X29n0596_p0229b11║諸佛咨嗟歎美之也。故淨名云諸佛咨嗟等也。正用
X29n0596_p0229b12║彼經之言，及此經下文佛所稱歎，及大論中大人歎
X29n0596_p0229b13║敬等意故也。論中就其近迹，且云世間大人所重，故
X29n0596_p0229b14║云天王之所恭敬。今則明其遠本，則為至極大人稱
X29n0596_p0229b15║美，故云諸佛之所咨嗟。自非其道極大極久，孰致於
X29n0596_p0229b16║此？固其然矣。幢以表勝，此定能勝於敵，如彼勝幢故
X29n0596_p0229b17║以為名。又帝釋有幢能摧怨敵，修羅見之自然退敗。
X29n0596_p0229b18║此定亦爾，能勝一切邪魔眾敵，故名之云。次釋本多，
X29n0596_p0229b19║若非先成種智之本，焉能有此遍知之迹？固其冥矣。
X29n0596_p0229b20║非本無以垂迹，非迹無以顯本，迹中既具此三，故知
X29n0596_p0229b21║本久具此三也。次約示為五時三義利物，明其迹也。
X29n0596_p0229b22║此用大經之文，及下信解品意。佛化既有五時之別，
X29n0596_p0229b23║示迹輔化故有此五不同，具如信解品中委釋。於此
X29n0596_p0229b24║五中一一皆有由正，由中約譬全是大經之名，正中
X29n0596_p0229c01║約法之名，漸有其異義意無別，準望後文並可以意
X29n0596_p0229c02║消息。初言輔佛行化者，輔佐助也。如世國主須有輔
X29n0596_p0229c03║弼，佐助為治故也。此句雖別仍通，以下皆為助化故
X29n0596_p0229c04║也。言愛見者，即世間也。通論外道雖多不同，並不出
X29n0596_p0229c05║於愛見，以其具足利鈍兩使故也。或可愛即別指一
X29n0596_p0229c06║切魔羅，見即別指一切外道，其義亦通，即如此方儒
X29n0596_p0229c07║道亦其流矣。儒多貪著、道多執見，準大論釋，此二能
X29n0596_p0229c08║障定慧故也。欲為除其愛見令其出世，宜先同事為
X29n0596_p0229c09║其師支，故示為此世中三義。準例此句，應云示為乳
X29n0596_p0229c10║中三義，恐人不會其法，故不以譬言也。乳者，即上愛
X29n0596_p0229c11║見之人也。大經云凡夫如乳，以其味中最初全生未
X29n0596_p0229c12║變譬於漸機，最初未變全生故如之也。酪是次味稍
X29n0596_p0229c13║濃，譬三藏教凡變為聖，如乳變為酪也。方等彈斥耻
X29n0596_p0229c14║小慕大，其味又更漸濃，故譬生蘇第三味也。般若濤
X29n0596_p0229c15║汰漸以通暢，機緣更勝故第四味。醍醐味中之極利
X29n0596_p0229c16║用無比，法華教中之最體用無方，改喻之也。結者，如
X29n0596_p0229c17║此五種三義漸極於實，皆是權近利物之迹，而其本
X29n0596_p0229c18║實三義甚大久矣。何以知之？一者據文，即如後經自
X29n0596_p0229c19║說。二者據義，自非久住斯本，安能有斯遠近？三者例
X29n0596_p0229c20║主，主伴相固，主既極久，輔佐固非近矣，以故知其然
X29n0596_p0229c21║也。本三既已大久，迹五固非一世，具如下文九十億
X29n0596_p0229c22║佛所五時教化者也。雖非一世，終亦不出於此之五。
X29n0596_p0229c23║故但明此五迹，即知久近皆爾。如是三義，可謂至妙
X29n0596_p0229c24║者矣。縱云得之已三，教世猶非其實，況直此七適得，
X29n0596_p0230a01║並是權迹，非益而何？如前方盡其旨，即是此經大等
X29n0596_p0230a02║三義為妙第二意矣。注（云云）者，略已如向，廣如後文。
X29n0596_p0230a03║次約觀者，今已大多勝法成妙故也。體雖難本妙，得
X29n0596_p0230a04║用律緣，緣中之要，妙觀在矣。文中兩重：初約三觀以
X29n0596_p0230a05║明三，次直中觀以明三。空為大者，既即空虗無限量
X29n0596_p0230a06║也。假為多者，差別數量皆為限故。中為勝者，昇出二
X29n0596_p0230a07║邊最兼一故。直約中明者，向約三以明三，今欲即一
X29n0596_p0230a08║以具三，亦即前三為此之三，在文可見。心性即實性，
X29n0596_p0230a09║實性即無性也。故下文云：知法常無性，觀一切法皆
X29n0596_p0230a10║無所有。大經第一義空，並其義矣。此實無性遍一切
X29n0596_p0230a11║處，故廣博如空，名為大也。此即直觀中境體性爾矣。
X29n0596_p0230a12║中境雖爾，造之必資常照，了之無二，方乃能會，故云
X29n0596_p0230a13║雙遮等也。寂滅海者，即前心性廣博也。體性雖即寂
X29n0596_p0230a14║滅無二，相用不妨恒二，即亡而存，故後雙照二諦。以
X29n0596_p0230a15║雙照故，無不彌綸含容。一即真心，一切假心。雙舉二
X29n0596_p0230a16║心，顯上多所含容，以明多義故也。或可真就假有邊
X29n0596_p0230a17║說，直空無一切故，一不定一故，即一切心故為多。能
X29n0596_p0230a18║作此觀，自心一切益大多勝，即為妙矣。善知其六，勿
X29n0596_p0230a19║𠎝上人反為兼下者也。
X29n0596_p0230a20║次釋比丘者，即向大等三德之人也。然比丘之言猶
X29n0596_p0230a21║復梵語，於此是何名義？文正明此古今不同，仍有四
X29n0596_p0230a22║節：初引肇師翻，次出什師釋，三述智論解，四約義通
X29n0596_p0230a23║釋。初但翻名，次三釋義。又初兩番有四義，次兩釋但
X29n0596_p0230a24║三義，並在文可尋。何不先述論釋，却以人師為初？正
X29n0596_p0230b01║欲形前兩家未正，為今正釋之本故也。初云秦言者，
X29n0596_p0230b02║肇什二師並當偽秦姚興之時，正統即東晉司馬安
X29n0596_p0230b03║帝之時也。言乞食者，即乞士也。但述其翻四名不出
X29n0596_p0230b04║其釋義者，當是義與後同故也。應取什師翻、肇師釋，
X29n0596_p0230b05║何故顛倒？當是隨其出處如此。更撿淨名注中天竺
X29n0596_p0230b06║等者，述其結釋經中仍存本音之意，即以此方無此
X29n0596_p0230b07║兼含之名，敵對以翻故云無可以等，諸存本音之意
X29n0596_p0230b08║皆類此焉。近代皆云梵音正云苾蒭，由具五義所以
X29n0596_p0230b09║不翻，謂怖魔、乞士、持戒、淨命、破惡也。即開肇師四中
X29n0596_p0230b10║初一為二故成其五，謂既出家已乞食自濟故名乞
X29n0596_p0230b11║士，既受得戒所起三業以無貪欲為依，不依貪邪活
X29n0596_p0230b12║命故名淨命，此以總別有殊故開以為二也。若依智
X29n0596_p0230b13║論離邪合於乞士，故肇師但為四也。故知並是梵語，
X29n0596_p0230b14║語多含故不可翻。古有直翻為除饉士，謂能自他去
X29n0596_p0230b15║於五欲飢乏故受斯稱，此則兼得破惡、乞士兩意，猶
X29n0596_p0230b16║闕餘義故不可翻明矣。或云苾蒭草名有其五義，喻
X29n0596_p0230b17║佛弟子亦有五義，此蓋旁義，非其正以不能繁述。
X29n0596_p0230b18║次引付師釋者，即釋前之四義，仍束為三，欲約次第
X29n0596_p0230b19║故也。何故最初名淨乞食？釋之意者，謂以初始出離
X29n0596_p0230b20║妻子恩愛之家，道果未獲身猶有待，既乍者離不宜
X29n0596_p0230b21║更反從家取給，又不可以邪求取濟，故當且以乞食
X29n0596_p0230b22║自資於色身，離食欲染清淨以活於報命，是故最初
X29n0596_p0230b23║名為淨命乞食。始既形已出離人中恩愛之家，終須
X29n0596_p0230b24║更心出離三界之宅。何以能出？必須破煩惱持戒自
X29n0596_p0230c01║守方乃能致，故次為破煩惱能持戒。由具上來出於
X29n0596_p0230c02║形心兩種之家，所以天魔怖懼恐畏出其境界，即是
X29n0596_p0230c03║魔因以生怖懼，是故最後名為怖魔。以此始終次第
X29n0596_p0230c04║之故，具此四義名為比丘。此師專約始終次第竪釋
X29n0596_p0230c05║四義，初名比丘因淨乞食以得，次因破惡持戒得，後
X29n0596_p0230c06║因怖魔得，三時合論故有四義名也。合後通釋正以
X29n0596_p0230c07║於此。
X29n0596_p0230c08║次依論釋，但明三義，於中先述論釋三，後釋經但一。
X29n0596_p0230c09║初中有標、釋、結。初標三者，此雖舉論，與論仍有三異：
X29n0596_p0230c10║一者數異，論中有五故；二者名異，論中一名破煩惱
X29n0596_p0230c11║故；三者次第異，不同此次。故論云：云何名比丘？比丘
X29n0596_p0230c12║名乞士，又名破煩惱，又是出家人之名，又是自誓受
X29n0596_p0230c13║戒者之名，又名為怖魔。此即論中數名次第爾也。故
X29n0596_p0230c14║此所標，與論成有三異。古今釋者，或多用三，或復用
X29n0596_p0230c15║四，如前二師四名，即是論中之四，但無出家之一名
X29n0596_p0230c16║也。近代所釋，但是離四為五，亦並無有論中出家之
X29n0596_p0230c17║一。今家處處但依三者，先達雖不釋會，而不可以不
X29n0596_p0230c18║釋，故今輙以會之。何者？以論出家之一，即是總名，而
X29n0596_p0230c19║無別體，只是餘之四義，義並是出家之事故也。於四
X29n0596_p0230c20║別中，持戒之義，又是破惡中攝，無戒則破惡之義未
X29n0596_p0230c21║備足故，故尅實論是三要攝。論中總別曲明，故有其
X29n0596_p0230c22║五，今從正要，故唯取三。又以因果相當，位歎總會，從
X29n0596_p0230c23║權入實，成大涅槃三德秘藏，故一家特以此三為要。
X29n0596_p0230c24║諸家但隨當文所有，不從要會之旨，故非所取，於後
X29n0596_p0231a01║自見，不俟多述。惡與煩惱，其意是一，義有少異。何者？
X29n0596_p0231a02║煩惱在心，惡通身以，亦是本末之意。論別言其本，今
X29n0596_p0231a03║通語本末，又欲類立其名，簡便煩惱，並以二字，故呼
X29n0596_p0231a04║為破。結破或並以依論，別便其名也。然三亦無定次，
X29n0596_p0231a05║故釋處處次第不同，並得無在，故雖三異於論，義乃
X29n0596_p0231a06║無乖。於次釋三義中亦不全依論，文雖有少異，大異
X29n0596_p0231a07║旨不別，今直略隨現釋，不能更具論文。初釋怖魔意，
X29n0596_p0231a08║以魔是世間貪愛之主，但欲自他常在有漏生死之
X29n0596_p0231a09║中，而出家者皆為自他出離生死，故即乖其情意，以
X29n0596_p0231a10║力制乖令順，非直不能反為所制，以故憂懼增甚，此
X29n0596_p0231a11║則自出令他能令魔怖，又反制之即是怖魔，總此之
X29n0596_p0231a12║義故出家者名怖魔也。言五繫者，謂以五屍繫其五
X29n0596_p0231a13║處也。或云死人狗蛇鼠猪等，止觀第五記中撿之，以表
X29n0596_p0231a14║五種不淨觀也。或云五處被繫，謂頭手足也。然此可
X29n0596_p0231a15║有二義，若初出家精誠之感三寶之力，彼不善心故
X29n0596_p0231a16║致如之。若尋常釋直言初出家時魔宮震動，智論直
X29n0596_p0231a17║云是人初出家時魔作是言，是人必得入涅槃故。若
X29n0596_p0231a18║後得聖果者自有神力，即如鞠多聖者降之是也。文
X29n0596_p0231a19║中既云後能化他，即當從後義說，義實兼於初也。次
X29n0596_p0231a20║破惡中論云能破煩惱名比丘，今既呼為破惡，應云
X29n0596_p0231a21║能破三業十種不善，故名破惡。而文但云七者，或是
X29n0596_p0231a22║與論互舉，論既約心，今舉身口即且約戒故也。或可
X29n0596_p0231a23║七即十字，以字相濫傳寫易誤，又以人見身口之言
X29n0596_p0231a24║不達文句已圓，略其意字便改十字為七，以就身口
X29n0596_p0231b01║之義似由然矣。若得十字義正周足易解了故。
X29n0596_p0231b02║次釋乞士。俗有士農工商，名為四民之業。但言三者，
X29n0596_p0231b03║亦恐傳說誤也。在俗以此四事取資，並順王化之道，
X29n0596_p0231b04║故云如法。不許之者，四既俗法，在家則可，於出乃不。
X29n0596_p0231b05║出本為道，須異於俗，故不許也。既異不許，形命有待，
X29n0596_p0231b06║何以取給？唯乞是資，自利利人，故復名為乞士。若依
X29n0596_p0231b07║論中，不依四邪，清求活命，故名乞士。乞是造求之名，
X29n0596_p0231b08║士是異常之稱。凡出家者，造求資給，異俗為道，為破
X29n0596_p0231b09║憍慢，為福利物。有斯意義，都異尋常求索，故名為士。
X29n0596_p0231b10║如世之士，是異眾庶之稱故也。五孝中第四，五義中
X29n0596_p0231b11║第二，十人中當第，二十五中當第。訓者，事也，明也。聞
X29n0596_p0231b12║一知十，故字從十一也。今聞一具一切因果，尚非十
X29n0596_p0231b13║界，豈直天地始終義邪（云云）？問：既引論標，何不直依
X29n0596_p0231b14║論釋？答：既引論標，則於論釋之意自顯。處欲旁通異
X29n0596_p0231b15║出，故用餘文助釋前後，此例多矣。次釋經中但舉一
X29n0596_p0231b16║義。如向所釋，既有三義，何故彼之兩經，但舉破惡一
X29n0596_p0231b17║義，名為比丘？釋之如文。淨名疏云：破惡為正，餘乃助
X29n0596_p0231b18║成。何者？持戒即破身口惡業，怖魔即破愛惡，乞士即
X29n0596_p0231b19║破憍慢之惡，是則經中略舉正要故也。次下即自通
X29n0596_p0231b20║約初後釋三義也。由前什師竪釋初中後位各定，次
X29n0596_p0231b21║約論釋或初或後，為此故今明此三義並通初後，則
X29n0596_p0231b22║橫竪具足。所以然者，以出家者初後皆有三事，同名
X29n0596_p0231b23║比丘故也。於中初標義通，次辨通相，三結通名，四文
X29n0596_p0231b24║意別標。言應通初後者，略已如向。次辨義通初後之
X29n0596_p0231c01║相，此中又不依前次第辨者，為翻前約次第之義故
X29n0596_p0231c02║也。又明正助本末次第，如前明也。一一皆約三學以
X29n0596_p0231c03║論，在文可尋。又一一文皆應有徵釋結略，但次二無
X29n0596_p0231c04║因有發故云因作，以發無作故云如初。白等無作即
X29n0596_p0231c05║是異作，任運而能故也。未戒之前於一切境任運恒
X29n0596_p0231c06║起於惡，既至受已則於一切境上誓盡防止，故能任
X29n0596_p0231c07║運翻昔一切無作惡業。惡業雖多不出身口七支，定
X29n0596_p0231c08║道共戒準常可解。意地貪嗔對前身三口四明意三
X29n0596_p0231c09║也。能伏煩惱者，亦是意地對前舉三，總言一切九十
X29n0596_p0231c10║八矣。亦稱等者，結責什師專約後心故也。如向道理
X29n0596_p0231c11║則知初心亦能不獨於後，何得次第定言後心方乃
X29n0596_p0231c12║能破？雖是伏而未破，既能不起畢以之破，故亦即名
X29n0596_p0231c13║為破。次釋初能怖魔，義可準知。乞士言離邪命者，謂
X29n0596_p0231c14║離非法邪求以活身命故也。如前四種於僧並為邪
X29n0596_p0231c15║命，若依智論即離四邪，謂仰下方維四口食也，仰觀
X29n0596_p0231c16║天文俯植地利，通使四方呪術占算。如論釋於出家
X29n0596_p0231c17║者並非正淨，故須離也。又依餘說更有五邪，謂一者
X29n0596_p0231c18║為利養故改常威儀詐現異相，二者說己功德，三者
X29n0596_p0231c19║高聲現威，四者說己所得利養激動令施，五者為求
X29n0596_p0231c20║利故強占他之吉凶。並邪非法須離乞以自活，為正
X29n0596_p0231c21║為淨故也。非直持戒離邪，外從他求飲食，又復內研
X29n0596_p0231c22║自心求於定慧法喜禪悅之飲食也。嘉祥云：上從如
X29n0596_p0231c23║來乞法以資神，下從俗人求食以資身，故名乞士。此
X29n0596_p0231c24║猶並從外他以求，未明內從自己，況復乞法？不獨此
X29n0596_p0232a01║人未為盡當皆是乞士者，內外三求並皆得為乞士
X29n0596_p0232a02║之義，不獨初外之一名為故也。初心三求尚得並為
X29n0596_p0232a03║乞士，何況後心與道相應之時而非者邪？後心方是
X29n0596_p0232a04║真乞士矣，何為獨在初心而通後？此以什師專在初
X29n0596_p0232a05║心，故此結責。此經結頓異前，正以於此。問：通釋三義
X29n0596_p0232a06║並約三學，諸家不然，何邪？答：次既結為三藏，正是此
X29n0596_p0232a07║教出家者之要行故也。何但此教，圓乘亦爾。故大經
X29n0596_p0232a08║中以此三門名大涅槃聖行，即大涅槃萬德之宗本
X29n0596_p0232a09║故也。諸釋示深其致，各專一隅。今言通者，復以於此
X29n0596_p0232a10║總結具足此三通初後義之故，故通名之為比丘也。
X29n0596_p0232a11║標通初後，釋但言初，何得言結通於初後？前二結云
X29n0596_p0232a12║不獨後明後通，初後一結云不獨初明通後，通義指
X29n0596_p0232a13║掌何所或哉？上來通論比丘之義雖爾，若依而今經
X29n0596_p0232a14║家所歎，皆是別歎後心，不通於初。文明位是羅漢，義
X29n0596_p0232a15║是滅後證信之人，故不從通，即是究竟三義之比丘
X29n0596_p0232a16║也。如此通別並異他解。
X29n0596_p0232a17║上來四重，並是釋比丘義，即當因緣之釋，應具四悉
X29n0596_p0232a18║之意。一往觀文，但成為治。二意師云：以怖魔為世界，
X29n0596_p0232a19║出家為第一義。此極難會。今觀文意，既以三義為正，
X29n0596_p0232a20║後觀解中，仍却用論出家之義，即是總別合彰，則四
X29n0596_p0232a21║悉之義在矣。何者？論云：出家之人，名為比丘。此一總
X29n0596_p0232a22║說三義，以三並是出家之行故，即當於世界，世界總
X29n0596_p0232a23║於三故。乞士即為人，破惡即對治。怖魔第一義，以自
X29n0596_p0232a24║及他，皆求出世間故。故大論云：魔作是言：此人必得
X29n0596_p0232b01║入涅槃故。正以自他求涅槃道，而魔怖懼故，即第一
X29n0596_p0232b02║義意明矣。觀心文中，約此四義，次第亦爾，正是表此
X29n0596_p0232b03║四意，固無或也。故三總別，即此四意，名為比丘。
X29n0596_p0232b04║次約教者，正顯令成此經比丘之義。初直結前因緣，
X29n0596_p0232b05║即為初教之義。言此皆等者，謂指向令通釋之義文
X29n0596_p0232b06║也。令恐通結，指前四重不獨今釋，以前四釋並是事
X29n0596_p0232b07║相，三學既異後三，故皆三藏之意。通中緣即是事，乞
X29n0596_p0232b08║食並屬事也。但隨其事皆能即理體事以求理食，不
X29n0596_p0232b09║同三藏事理永別，障理之或即煩惱惡，此或理迷成
X29n0596_p0232b10║障惡，體之即無故名為破。此行者，此上二行也。二行
X29n0596_p0232b11║既修即怖三魔，三魔既怖則天魔為驚，故云怖四。三
X29n0596_p0232b12║藏亦應云四，故安樂行云與煩惱魔等，且順常釋略
X29n0596_p0232b13║不言三。又界內生死因緣果報總盡於此故也。但於
X29n0596_p0232b14║事即理具此三義，故是通教比丘三義。別中次第歷
X29n0596_p0232b15║觀三諦以求理食，即是求證三諦理也。通別或者，前
X29n0596_p0232b16║四住通後一是別，即是次第破五住地惑也。八者界
X29n0596_p0232b17║內界外各有其四，名同體別。又初四謂煩惱等，次四
X29n0596_p0232b18║即無常等也。又凡夫妄常等四，二乘無常等四，為八
X29n0596_p0232b19║也。十者華嚴五十八云：菩薩有十種魔：一者陰魔，生
X29n0596_p0232b20║諸趣故；二者煩惱魔，生雜染故；三者業魔，能障礙故；
X29n0596_p0232b21║四者心魔，起高慢故；五者死魔，捨生處故；六者天魔，
X29n0596_p0232b22║自憍縱故；七者善根魔，恒執取故；八者三昧魔，久躭
X29n0596_p0232b23║味故；九者善知識魔，起著心故；十者菩提法智魔，常
X29n0596_p0232b24║不捨故。是為十也。然諸經說魔雖多不出三種，謂四、
X29n0596_p0232c01║八、十，小教但四，大教亦多說四，涅槃說八，華嚴說十。
X29n0596_p0232c02║雖有三差，義以論之，皆各攝盡，但略、中、廣之異耳。餘
X29n0596_p0232c03║文委辨，非此中意，不俟繁悉。別教既約三諦、五住論
X29n0596_p0232c04║乞論破，故所怖魔名亦廣遍，亦由修上二行故，令其
X29n0596_p0232c05║生怖也。如此三義，不同於前，又異於後，故是別教比
X29n0596_p0232c06║丘之義。圓中實相，即涅槃也。外乞食行，並是生死之
X29n0596_p0232c07║法。生死既即涅槃，全會一切生死之味為涅槃食，故
X29n0596_p0232c08║淨名名食法皆等，以故名為乞士即全。五住煩惱是
X29n0596_p0232c09║大菩提，既全即無，故名破惡。此上二句，淨名經也。於
X29n0596_p0232c10║魔既即，而得自在，魔不能爾，故以驚怖，出楞嚴經。此
X29n0596_p0232c11║則即前一切魔也。此三並言即者，其猶氷即水矣。以
X29n0596_p0232c12║此微妙無方，故是圓教比丘三義。若未等者，亦皆謂
X29n0596_p0232c13║明體用本迹。今謂向通約四教橫論，皆有比丘，各具
X29n0596_p0232c14║三義。今此更別約五時竪論，向之四、三，有具、不具。此
X29n0596_p0232c15║與前文體勢是一，但前約聲聞，此約比丘之義，以為
X29n0596_p0232c16║異也。若未等者，總指等昔之四時教也。以昔四時之
X29n0596_p0232c17║教，並是未發顯故也。謂如向所明四種比丘，若於昔
X29n0596_p0232c18║日四時之教，既未開發權迹，顯於實本。經初所列同
X29n0596_p0232c19║聞比丘之眾，但是藏、通兩教之義，不通別、圓兩教義
X29n0596_p0232c20║也。所以然者，以未開時，比丘之名正在前之兩教。若
X29n0596_p0232c21║別、圓中，雖有比丘，並名菩薩。即如文殊、彌勒，雖是出
X29n0596_p0232c22║家，不在比丘中列，具如下釋菩薩眾初所明。故即昔
X29n0596_p0232c23║日四時教首所與比丘，不通後二明矣。問：如華嚴入
X29n0596_p0232c24║法界初明諸比丘皆具大乘十眼等德，又善財尋諸
X29n0596_p0233a01║知識多遇比丘功德難思，正是則圓之義，何謂不具？
X29n0596_p0233a02║答：今之所論正在經初，對列同聞證信比丘，不論經
X29n0596_p0233a03║中隨機應現之者，若如所論諸經多有其類，不獨華
X29n0596_p0233a04║嚴，故非所論。若己等者，明今第五時也，以今正是開
X29n0596_p0233a05║顯之教故。謂若至於今，經已癈權迹顯於實本，昔日
X29n0596_p0233a06║權迹同會圓實，經首所列比丘之眾，即是圓教比丘
X29n0596_p0233a07║之義，圓教既名比丘，別圓即同斯稱，故比丘之名即
X29n0596_p0233a08║通別圓兩教，故云若已乃至具後意也。所以然者，此
X29n0596_p0233a09║人當時皆已會入圓實，所列其名猶存舊稱，故一名
X29n0596_p0233a10║之下即具四義，不然名實相乖，前文結責古人正以
X29n0596_p0233a11║於此，以是故於此經之意，比丘名義即通四教，昔日
X29n0596_p0233a12║但在初兩教也。思之思之。而言本迹者，權實之異名
X29n0596_p0233a13║也。而有二義：一就所引以論，即三教為權迹，迹門圓
X29n0596_p0233a14║教為實本；二就能論，自己久證圓實之本，為引三權
X29n0596_p0233a15║同歸一實，從一實本起三權迹。前文互說以顯能所，
X29n0596_p0233a16║今直就能以兼於所，為顯此之兩意而不繁文，故此
X29n0596_p0233a17║言之。此中能引與次本迹何別？此略為成約教，次廣
X29n0596_p0233a18║正明本迹，可知。此意亦可上下準知，故但標而不釋。
X29n0596_p0233a19║略已如向，可更詳之。此前約教具含判開待絕之義，
X29n0596_p0233a20║可以思之。
X29n0596_p0233a21║次本迹者，正論向能引者，權實利用之久近也。於中
X29n0596_p0233a22║初約久得圓妙五種功德以顯本，次約示為五時利
X29n0596_p0233a23║用以發迹。初中五者，即是前引大論釋比丘中之五
X29n0596_p0233a24║義也。欲委顯其本地功德，故具依論總別釋也。初明
X29n0596_p0233b01║本出家義，涅槃即是不生不滅最為高勝處，故喻之
X29n0596_p0233b02║山，久證而極加之以頂，即久住三德秘藏之中也。本
X29n0596_p0233b03║業經云登中道第一義諦山頂，今兼依大經意故也。
X29n0596_p0233b04║此即明其本所入住之家。與無明等者，此即明其本
X29n0596_p0233b05║所出離之家。無明父也，癡愛母也，依無明起貪愛而
X29n0596_p0233b06║有身，故大經云貪愛母。文中皆云癡愛者，恐傳寫誤。
X29n0596_p0233b07║本業經云與無明父母別，經文或略，今或即兼兩經
X29n0596_p0233b08║之意，故云癡愛，但依大經義勝足矣。結即妻，業即子，
X29n0596_p0233b09║依結或而起業行，故分段變易，即界內外生死所居
X29n0596_p0233b10║之處家也。此總結是出此之兩家也。且約身之出家，
X29n0596_p0233b11║正離彼外五種，今明本地出家，即約心論出離，故約
X29n0596_p0233b12║此五以釋，即是久出此之五也。然兩家各具上之四
X29n0596_p0233b13║事，兩出並離於五也。次久破惡，言五住者，謂五住地
X29n0596_p0233b14║煩惱也。一見愛處住地，二欲愛住地，三色愛住地，四
X29n0596_p0233b15║有愛住地，五無明住地。束而言之，只是內外見修或
X29n0596_p0233b16║也。內或既除，外業自已，或業並已，無惡不盡，故云何
X29n0596_p0233b17║惡不破？前出家明通離二死因果，今此別論破二因
X29n0596_p0233b18║也。前明出家為總，義現於此。次久乞士，獲真法喜，證
X29n0596_p0233b19║妙道也。大經云更無所須，今順此義，故云無乞。何故
X29n0596_p0233b20║名乞？屬後迹也。次久持戒，下句既言攝眾生戒，上句
X29n0596_p0233b21║即攝律儀善法戒也。即持三聚淨戒，中道道共即與
X29n0596_p0233b22║證中道，智慧供發，任運自然，止作善惡，故即攝善律
X29n0596_p0233b23║儀戒矣。本業經云攝善法戒即八萬四千法門，攝律
X29n0596_p0233b24║儀戒即是十重，攝眾生戒即四無量心。今言中道尸
X29n0596_p0233c01║羅即是法界，何善何儀而不具足？故即攝二三聚之
X29n0596_p0233c02║義明矣。次久怖魔，自度魔界，又能伏之，示體無二，今
X29n0596_p0233c03║皆順化。御，乘駕也。非但怖之，亦乃慰之，出楞嚴經。或
X29n0596_p0233c04║以度字屬上事末，今且以為下事之首，此是本地之
X29n0596_p0233c05║五義矣。若非此本，無以垂於五迹，迹既具於五義，故
X29n0596_p0233c06║知其本然矣。本地功德久已成就，若是欲令未得者
X29n0596_p0233c07║同，不可以頓，隨佛方便，故從此本垂迹，漸引令入，故
X29n0596_p0233c08║作五時五義之比丘也。然五德之本既久，五時之迹
X29n0596_p0233c09║固非一世，並準前釋可知。此是今經比丘第三妙義，
X29n0596_p0233c10║非直絕圓，亦更絕久，可謂妙之又妙矣。如後經文自
X29n0596_p0233c11║廣明之。
X29n0596_p0233c12║次約觀者，令已比丘之義同成圓妙故也。此中文略，
X29n0596_p0233c13║持戒但約總別四義，從義便故，純約圓妙中觀以明
X29n0596_p0233c14║四義。初出家中，初明能出之方，即修妙觀也。不為等
X29n0596_p0233c15║者，得所出離之家，妙觀之用也。平等等者，總結出家
X29n0596_p0233c16║之義也。桎是足械，梏是手械，即杻械也。二邊即生死
X29n0596_p0233c17║涅槃，並是家也。家者，居也，枷也。若心居處生死涅槃
X29n0596_p0233c18║二邊，則中道之體不得顯現，無權實定慧自在之用。
X29n0596_p0233c19║如身被枷鏁，手足被於杻械，不得自在之用，故云二
X29n0596_p0233c20║邊桎梏所礙。若觀心性無二，淨若虗空，則中理體顯，
X29n0596_p0233c21║二用自在，故不為之物破。如此即是止觀中道平等
X29n0596_p0233c22║大慧，不住生死，不著涅槃，是即名為觀行出家義真
X29n0596_p0233c23║法喜也。中觀是食，歷於心境，作此中觀，即是乞也。用
X29n0596_p0233c24║乞此食何為？為自資等故也。為無此觀，法身慧命無
X29n0596_p0234a01║顯力用，今為資顯故也。煩惱是闇，或菩提是明，解闇
X29n0596_p0234a02║或無定實，如理體達，故即明解。經云：無明即明。即，具
X29n0596_p0234a03║義也。以其即故，無復或惡，故名破也。諸邊顛倒，即是
X29n0596_p0234a04║魔也。亦皆無其定實，觀之即非，並不可得，故皆即是
X29n0596_p0234a05║中道。如此則二邊諸魔，並皆變動轉滅，故即怖魔義
X29n0596_p0234a06║也。能作此觀，自家比丘之義皆妙矣。注（云云）者，合知
X29n0596_p0234a07║四義之所從來，又令隨文消息，略已如向。又中觀既
X29n0596_p0234a08║爾，空假亦然，可以例知，不可文具。
X29n0596_p0234a09║次釋眾義。初更翻名者，依智論文，欲令彼此具知也。
X29n0596_p0234a10║然正翻為眾，和合乃是眾之義用，故四分律云：僧者，
X29n0596_p0234a11║四人若過。和合者，羯磨、說戒等也。若攝體從用，直翻
X29n0596_p0234a12║為和合，故涅槃云：僧和合。若攝用從體，但翻為眾，即
X29n0596_p0234a13║如經中直言眾也。若體用合翻，即智論云：秦言眾多
X29n0596_p0234a14║比丘和合一處，故名僧伽也。今此經中直就體翻，故
X29n0596_p0234a15║但言眾。疏文正依論中體用合言，故云爾也。南山云：
X29n0596_p0234a16║僧伽中梵本音，此土無名，比眾以譯，有加和合，乃是
X29n0596_p0234a17║義用。即其義也。一人以下，釋上二義。然眾和合，體用
X29n0596_p0234a18║義別，多人一處為眾，不相乖別，乃名和合。今此不分
X29n0596_p0234a19║直合釋者，正以論中不分直合翻釋，古今皆多直依
X29n0596_p0234a20║論文，故今亦且爾矣。又眾雖通和合，不令取和合之
X29n0596_p0234a21║眾攝體從用，故直合明，則體用二義咸在其中矣。言
X29n0596_p0234a22║以上者，即律所言若過者也。然眾有通別，別論四人
X29n0596_p0234a23║以上，乃至二十，是其定數；通而論之，乃至無量，並名
X29n0596_p0234a24║為眾。依律則有通有別，經中所言，一向唯通，不在別
X29n0596_p0234b01║也。然俗中則三人以上並名為眾，今約佛教眾法以
X29n0596_p0234b02║論，故定四人以上正以此義，比丘之下加以眾之言
X29n0596_p0234b03║也。事和等者，辨差別義。和合雖是相從無乖別義，而
X29n0596_p0234b04║有事有理，身和則外用無乖，心和則內體不別，外用
X29n0596_p0234b05║無乖故無別眾，內體不別故同異契一，理無別眾故
X29n0596_p0234b06║常與千二百人相隨，理無別故同宜一真義諦眾，具
X29n0596_p0234b07║此之二和故名和合眾也。又六和義如常所明。文云
X29n0596_p0234b08║法者，即理法也。如前七一，亦即七種和也。亦可前三
X29n0596_p0234b09║外事和合，後四內理合和也。以下是明事理和合利
X29n0596_p0234b10║用之義。有云準律及因果經等，明佛初成道後度憍
X29n0596_p0234b11║陳如等五人，次度三等與此文同，總成一千二百五
X29n0596_p0234b12║十五人，經中並但舉其大數故云爾矣。此即萬二千
X29n0596_p0234b13║人數內，如下文云但以此數常隨於佛，諸經偏多舉
X29n0596_p0234b14║之故別言也。所以偏多與此等者，固有多意，略而言
X29n0596_p0234b15║之，以是最初稟化得道為報深恩，以供養佛德望尊
X29n0596_p0234b16║重，表眾和合輔佛利益事大故也。千二既爾萬二正
X29n0596_p0234b17║然，雖舉千二正顯萬二千也。
X29n0596_p0234b18║次又辨其功用參差，自脫脫他並功用也，如前文說。
X29n0596_p0234b19║文中云雜，記云中者，或是同說，或是文誤，宜撿。此亦
X29n0596_p0234b20║即向千二中者，具如下文諍名中說，後是且隨所出
X29n0596_p0234b21║以舉也。三明謂天眼、宿命、漏盡、明了三世之事，六通
X29n0596_p0234b22║之中深細之者別受斯稱，對下三別，此即無礙解脫，
X29n0596_p0234b23║如前所明。然一切羅漢不出此三，五百既然萬二同
X29n0596_p0234b24║爾，舉今五百即明萬二同此功用，故此之兩事雖引
X29n0596_p0234c01║他經並此萬二千數，故正為顯此眾事利用之義，勿
X29n0596_p0234c02║作異解。
X29n0596_p0234c03║次引論釋，為顯理和次第，故於此中引之。初者論中
X29n0596_p0234c04║名為無羞僧，即是破戒無有羞慚故也。次者論中名
X29n0596_p0234c05║為啞羊僧，即心無所知解口不能言故也。次者論中
X29n0596_p0234c06║名為有羞僧，其義可知。次即見道以上乃至無學果
X29n0596_p0234c07║也。取意者，此中尚非分真，況前三種？前云皆歎後心
X29n0596_p0234c08║者也，略但云爾。十輪經中明四種僧，名雖少異義更
X29n0596_p0234c09║不別。此中四悉意者，皆以向之利用為為人，論中前
X29n0596_p0234c10║三為對治，餘二可知。此恐不可，且略言之。口意並次
X29n0596_p0234c11║約於極果治他，不得取因及以自治，況文自簡如何
X29n0596_p0234c12║却取？故不相應學者請孰詳之。今謂總釋名義，即世
X29n0596_p0234c13║界則別明事和，報恩利物即為人，別約三用自破三
X29n0596_p0234c14║障，破他三外即對治，簡取論中真實理和第一義也。
X29n0596_p0234c15║十輪輪經中正名第四為第一義僧，文自次第義兌
X29n0596_p0234c16║易會不須別異，總以此四義故名為眾也。
X29n0596_p0234c17║次約教者，即顯此經眾義，仍將四教歷於五時，前後
X29n0596_p0234c18║可以準知。於今即是第五絕偏之圓，不然無異於昔，
X29n0596_p0234c19║乖於會絕之致。本約圓實自德，故理事之和無際，迹
X29n0596_p0234c20║用化他隨緣不同，故有如斯等級。言半字者，漸初三
X29n0596_p0234c21║藏教也，其義可知。注（云云）者，略如前文，廣如信解中
X29n0596_p0234c22║說。
X29n0596_p0234c23║次約觀者，令已滅成妙眾也。即用此經義，就大論名
X29n0596_p0234c24║以釋之，於觀義便故也。言天人者，以大經中釋慚愧
X29n0596_p0235a01║義，作此對故。論中此僧正在似位，故今約觀以明，始
X29n0596_p0235a02║於五品十信位中，猶是事和之僧，未達理和真實人
X29n0596_p0235a03║法，故慚彼理和真實之義天，慚彼理和真實之聖人
X29n0596_p0235a04║也。真實即初住以上，未入真似，非事非理，無行無解，
X29n0596_p0235a05║猶無目足，故即餘之二僧，不依中道觀行，於極善惡，
X29n0596_p0235a06║無能止作，即破攝善律儀二戒。自既不修，不能他習，
X29n0596_p0235a07║即破攝眾生戒。故一不修中觀，即破三聚淨戒。戒雖
X29n0596_p0235a08║有十，大乘始受，要在於三，如前所明，故後約此三論
X29n0596_p0235a09║也。不解等者，於妙觀道，不信不習故也。初是有目無
X29n0596_p0235a10║足，次是目足俱無，此四觀義，於修行者，誠可以為深
X29n0596_p0235a11║思省矣。上釋五字四義，並是多識章句中六初一已，
X29n0596_p0235a12║故總結之，舉類義竟也。
X29n0596_p0235a13║次釋教數。若向雖言眾，猶通多少，故今此言之也。然
X29n0596_p0235a14║經中舉數，皆不言過減者，大品經云：大數也。大論釋
X29n0596_p0235a15║云：少過少減，皆名大數。此義亦如詩有三百五篇，論
X29n0596_p0235a16║語但云詩三百，注云：篇之大數。即其例矣。前言與，此
X29n0596_p0235a17║言俱者，與是共義，俱是同義，謂傳法者言：我當爾時，
X29n0596_p0235a18║與萬二千人同聞故也。又此共彼為與，彼同於此為
X29n0596_p0235a19║俱，只顯彼此相與同聞故也。此義易知，故略不釋。又
X29n0596_p0235a20║雖略無四悉，義而不無。何者？與眾多人和合同聞世
X29n0596_p0235a21║界也。既與多人共聞，所傳決定可信為人也。既決可
X29n0596_p0235a22║信，則除猶豫對治也。所傳之教既決可信，無惑所筌
X29n0596_p0235a23║之道，固當決可證得第一義也。此義亦易可知。又亦
X29n0596_p0235a24║略於約教，若欲作者，若萬二千直是世間數者，藏也。
X29n0596_p0235b01║無數而言幻化數者，通也。若約此數，亦世亦約，亦能
X29n0596_p0235b02║種種利益，亦即實相，如是分別無量義者，別也。若數
X29n0596_p0235b03║即法界三諦不思議者，圓也。對三則通，無二則獨，今
X29n0596_p0235b04║則正當獨絕故也。此義亦可知矣。
X29n0596_p0235b05║次本迹者，雖已會圓仍有久近故也。而言本是等者，
X29n0596_p0235b06║此義前已通釋足以無或，但以此言殊常人多驚恠，
X29n0596_p0235b07║謂但有其權能而無實所，故須更略明之。然本迹雖
X29n0596_p0235b08║是權實之異稱，此中正就遠近以明之。且從遠者，此
X29n0596_p0235b09║諸聖者其有於圓實道久已修入，為引權益同會示
X29n0596_p0235b10║為此眾，如下文之內秘外現同時發心，是則灼然非
X29n0596_p0235b11║直本是上位菩薩，亦乃有是往古諸佛迹為聲聞，非
X29n0596_p0235b12║直一世從橫，亦已久曾四五，具如經文所說，因即本
X29n0596_p0235b13║是菩薩迹為聲聞。若不然者，豈與經會？若論近者，即
X29n0596_p0235b14║約此會如前所引之人，當時開顯同成圓實，實無非
X29n0596_p0235b15║佛乘。文云：但教化菩薩常為一大事，但以一乘道教
X29n0596_p0235b16║化諸菩薩，無聲聞弟子，所化眾生皆是菩薩。此則當
X29n0596_p0235b17║時開會盡是菩薩無復聲聞，為引未異同歸，故於滅
X29n0596_p0235b18║後經初仍存舊稱。當時自會圓因，滅後存舊引物，豈
X29n0596_p0235b19║非本是菩薩迹為聲聞？不然亦乖經旨。初則一切權
X29n0596_p0235b20║能，次則是所是能。又初即論中應化，次即經中佛道，
X29n0596_p0235b21║今此一言含此二義，故言本是等也。此則能所宛然，
X29n0596_p0235b22║本迹歷爾文義具足，謂不然者其可得乎？前已數有
X29n0596_p0235b23║此義可以準知，不然乖宗難可通會。問：餘經意復云
X29n0596_p0235b24║何？答：餘經既未開顯，聲聞之人無顯入義，權者自權、
X29n0596_p0235c01║實者自實，故並無前兩意，故釋餘經不明本迹，良以
X29n0596_p0235c02║於此。問：如不思議境界經序中，明諸聲聞皆諸菩薩
X29n0596_p0235c03║示現，此復云何？答：彼經華嚴支流，既非開顯不開聲
X29n0596_p0235c04║聞，直是寄聲聞迹歎諸菩薩之用，欲令末代初心菩
X29n0596_p0235c05║薩，不於如是等人而生輕慢，故於序中以發其本。例
X29n0596_p0235c06║餘經中有其事者，大略皆爾，意並不類，故皆闕也。然
X29n0596_p0235c07║一代所化聲聞，其數固難量矣。今既總會盡應在此，
X29n0596_p0235c08║餘經所列數其尚甚，況此所列但萬二千，正為前之
X29n0596_p0235c09║兩意，故但云爾。餘眾亦爾，於後自顯。若得此意諸並
X29n0596_p0235c10║可通，不然多蔽。如是此經眾數之意，豈不絕妙者哉？
X29n0596_p0235c11║宜善思而演之。
X29n0596_p0235c12║次約觀者，即顯自家具有萬二千數，又即皆成一妙
X29n0596_p0235c13║數故也。何者是自萬二千數？如何復即得皆成於妙？
X29n0596_p0235c14║文中所釋雖略，而即含此二義。此十二入，新譯名十
X29n0596_p0235c15║二處，其義可知。然十界、十如、橫竪之別，並是無性緣
X29n0596_p0235c16║生之法，法爾相具，非有能使之然，而是一宗之常談，
X29n0596_p0235c17║後文當自廣釋，不俟於此經。然此展轉含具，亦何窮
X29n0596_p0235c18║極？今為合此現數，故且云爾。而應須知一一即皆法
X29n0596_p0235c19║界，攝一切法，不然，非圓妙故。此豈非自家本來自有
X29n0596_p0235c20║萬二千也？雖則本具如是，而本迷之無所堪任麤弊
X29n0596_p0235c21║物矣。而今若能依如此說，作此觀了，則知此萬二千
X29n0596_p0235c22║之法，一一皆即實於妙道，自行化他，如萬二千人皆
X29n0596_p0235c23║會妙道，引物令入，故云觀之即萬二千法門，斯即麤
X29n0596_p0235c24║弊而成妙矣。不然，直知其數，觀亦何益？若即以明三
X29n0596_p0236a01║諦之境、三種之觀，恐自是其別義，於此無所準擬。有
X29n0596_p0236a02║於此中廣依正觀明十乘者，可哀之甚矣。今且如向，
X29n0596_p0236a03║宜善思之，則是此經圓妙數觀，非復餘教能如此矣。
X29n0596_p0236a04║此中極要，不過修性二矣。本有此妙，數性也；今稱性
X29n0596_p0236a05║了，知修也。盡矣，修矣，不可妄加矣。審之，慎之，勿信妄
X29n0596_p0236a06║情矣。
X29n0596_p0236a07║自下第三明其位者，文具四釋。初因緣中先舉章示
X29n0596_p0236a08║文，然後正釋。初中位者，位謂所處之地分也。如世人
X29n0596_p0236a09║出身入仕進趣所至之地，名之為位。位故易云：六位
X29n0596_p0236a10║時成。謂卦六爻所處之地，故知位是所處之地分也。
X29n0596_p0236a11║今此正明前萬二千之眾所修所證於道之地分也。
X29n0596_p0236a12║既言羅漢即聲聞教中所證極地之名，故是明聖位
X29n0596_p0236a13║也。上明其人氣類甚大，雖已簡小簡尼亦簡俗眾，而
X29n0596_p0236a14║未彰其證道德地分，故須明其位如之也。又前明其
X29n0596_p0236a15║人體氣廣大，未知德行高遠，將對橫廣彰其勝極，故
X29n0596_p0236a16║須更明其位。然此教中位地差別極多，如諸論中所
X29n0596_p0236a17║說，非此中意不在具論。今略舉其要者，且有其三：一
X29n0596_p0236a18║據此經始終多聞明二位，謂學與無學也，如後所釋。
X29n0596_p0236a19║二者如隨喜及餘文中所明，或說四位，謂方便道、見
X29n0596_p0236a20║道、修道、無學道也，亦如餘文所釋。三者或說十位，即
X29n0596_p0236a21║如證契大乘經中所明，佛說聲聞有十地位，謂住三
X29n0596_p0236a22║歸行地、隨信行地、隨法行地、善凡夫地、善學戒地、第
X29n0596_p0236a23║八人地、須陀洹地、斯陀含地、阿那含地、阿羅漢地也。
X29n0596_p0236a24║今此言位，於初二中即無學也，於次四中即第四也，
X29n0596_p0236b01║於後十中即第十地也。故前諸人皆即是此最極勝
X29n0596_p0236b02║之位也。如此之人並能現在莊嚴妙主顯發妙法，滅
X29n0596_p0236b03║後能令一切信向妙人妙道，其功大矣。故明其位意
X29n0596_p0236b04║在斯矣。
X29n0596_p0236b05║次正釋中有二：初依經略就一義，次義依論其約三
X29n0596_p0236b06║義。約初中先引兩經所說不同，後結只是一義，非直
X29n0596_p0236b07║各只一義，合亦只成一義，故能判云悉也。此二名二
X29n0596_p0236b08║各具人法理智而語稍異，初單從法，後直從人，謂此
X29n0596_p0236b09║人證契真理與其真道相應，此從極證義也。或者去
X29n0596_p0236b10║聲呼，即是契合真理之人，直從能赴於所，猶此帶因
X29n0596_p0236b11║為名，今且從初義也。次真人者，真即道也，道是天然
X29n0596_p0236b12║真實無偽之物，故名為真，能修會此真道之人，故名
X29n0596_p0236b13║真人。此方諸子書中並有真人之名，名同而義不同，
X29n0596_p0236b14║非達緣生理故也。悉是等者，今師判也。悉者指上二
X29n0596_p0236b15║也，言雖少異，同是此之一義，故云悉也。若不證真則
X29n0596_p0236b16║非無生，故並無生義也。即後三中之一，若未說後三
X29n0596_p0236b17║此一但一，若說三已即知此一即具三義，所以可知。
X29n0596_p0236b18║次依論中三義釋者，於中有二：初依雜心有翻三名，
X29n0596_p0236b19║次依智論無翻三義。初翻三名，即彼一言含此三義，
X29n0596_p0236b20║隨人各從一義以釋，即如雜心翻云無著，此經本論
X29n0596_p0236b21║單翻為應，文云舊云應貫下三別也。此三與次三義
X29n0596_p0236b22║是同，於釋中自見，故此並不釋也。無著即次應供之
X29n0596_p0236b23║義，以自清淨無所染著，方堪受人天供養故也。或云
X29n0596_p0236b24║即殺賊義，賊貪著之物，既殺之盡，故云無也。今且依
X29n0596_p0236c01║前義。次無翻者，即大論也。論中無的正翻，直約三義
X29n0596_p0236c02║以釋，故云無也。於中有三：初正釋三義，次或言下簡
X29n0596_p0236c03║通從別，三若論下對別明義仍通。初中有標、釋、結。初
X29n0596_p0236c04║標所以無者，以彼一言含此三義，此方無如此言，故
X29n0596_p0236c05║為無也。何者為三？謂不生等，如次所釋。釋中即三：初
X29n0596_p0236c06║釋無生義中，初是無生因，不受以下無生果也。無明
X29n0596_p0236c07║糠是生種，如下有糠則生，無則不生，脫種即無也，故
X29n0596_p0236c08║是無生因也。獨言無明者，生因之根本也，即自攝於
X29n0596_p0236c09║時末後世當生時也。因即諸有當生處也。無因即無
X29n0596_p0236c10║其果，故言不受，不受即無果也。無此生死因果之生，
X29n0596_p0236c11║故名不生，故總結云不生也。次言九十八者，見惑有
X29n0596_p0236c12║八十八，思惑有十二道，合論故九十八。此能劫奪一
X29n0596_p0236c13║切行人財命，故名為賊，為此故須殺之。然九十八是
X29n0596_p0236c14║其體使等，並有功能，功能雖多，體唯一也。若殺其一，
X29n0596_p0236c15║眾皆悉無，故言盡也。釋第三中，前離因果是斷功德，
X29n0596_p0236c16║能斷離者即智功德，智斷即功德也。此即自利，自利
X29n0596_p0236c17║故能化，還令他生功德，如彼良田，故云堪為等也。結
X29n0596_p0236c18║三義者，然此阿字是短聲，即是無義，此之一字通貫
X29n0596_p0236c19║下三羅漢。二、別具三義，即無著、無生，亦即無德而不
X29n0596_p0236c20║備義，故本論釋名之為應，具十五義故名為應，故即
X29n0596_p0236c21║無德而不備義明矣。以此一言含攝而此無之，故存
X29n0596_p0236c22║本音矣。下以遮通而顯別者，此或古有此釋，故簡而
X29n0596_p0236c23║遮之，或直恐有執難云如此三義亦應通於學地，故
X29n0596_p0236c24║以釋之。於中初遮因，次釋果，後結，正從對因以顯果
X29n0596_p0237a01║也。初中即生未盡，次魔即賊也。具含四義，以生因未
X29n0596_p0237a02║全盡故未大怖，初乞猶已未全為化，此上一一皆明
X29n0596_p0237a03║不通所以，以此之故不得是名。次顯果者，忍即是智，
X29n0596_p0237a04║證智極也。盡義如向好者，盡善也。具前二德純福於
X29n0596_p0237a05║他，故盡善也。結者，正從果得不通因也，以名別故。次
X29n0596_p0237a06║下明其義仍通者，此或今師意也，謂和會其文義不
X29n0596_p0237a07║一向也。聖賢言教皆有通別之義，故不一向。約文即
X29n0596_p0237a08║別，謂羅漢故；就義仍通，不局後故。且如初果殺見賊
X29n0596_p0237a09║不生三惡道名為聖人，豈非即具三義？餘亦例然，故
X29n0596_p0237a10║是義不可局也。此上既是因緣應具四義，由來所釋
X29n0596_p0237a11║並未可會，今謂世間一名總此三義合以成名，隨順
X29n0596_p0237a12║世間即世界也，應供為人殺賊對治無生第一義故
X29n0596_p0237a13║即四也，仍復即是此四因緣名為阿羅漢也。
X29n0596_p0237a14║次約教者，向通此別，正顯此經羅漢三義故也。於中
X29n0596_p0237a15║初總結前因緣為初兩教，以此兩教同有羅漢之名，
X29n0596_p0237a16║即同有三義，約能雖有巧拙之別，就所更無異途，從
X29n0596_p0237a17║其同邊故並為此二義，則昔時有兩教羅漢之名，義
X29n0596_p0237a18║斯盡於此矣。又三義總在界內，故同初兩教。次明後
X29n0596_p0237a19║之兩者，初標不同於前，前但界內此通外故。非但以
X29n0596_p0237a20║下釋出不同之狀，前但一義今皆有二，謂殺二賊、不
X29n0596_p0237a21║二生、應二供，故為不同義也。文中一一皆應三義，謂
X29n0596_p0237a22║標名、示體及結，文從省略，但初一具二、後二但二，略
X29n0596_p0237a23║無結也。然前二望於界內莫不皆是，若望於外還復
X29n0596_p0237a24║成非，故前兩教但各其一，此兩教各具其二。又前二
X29n0596_p0237b01║半是半非，此兩無非全是，以住涅槃不得中道法身
X29n0596_p0237b02║慧命，故云是亦須破，雖不生分段而猶生變易。言無
X29n0596_p0237b03║漏者，涅槃也，仍是漏故。應供者，是應受彼供養故，一
X29n0596_p0237b04║切眾生是能供也。供應者，是復應供養於彼也，一切
X29n0596_p0237b05║眾生是所應供也。即是慈悲利用無方，見義則為不
X29n0596_p0237b06║唯於己，故儒家之見義不為無勇也。或云正謂復應
X29n0596_p0237b07║以供應赴於彼，如阿含中明有比丘修道乞食，路遠
X29n0596_p0237b08║疲倦不能得道，佛知化作道人以食供之便即得道，
X29n0596_p0237b09║是其事也。亦有此義，要似未如前釋。今觀文義如向
X29n0596_p0237b10║兩釋，仍並似未含。何者？正謂亦是應須供應於彼之
X29n0596_p0237b11║義也。謂隨一切眾生有所須要，能作向道因緣皆供
X29n0596_p0237b12║應，故云爾耳。故諸經中明諸菩薩皆有如此誓願，不
X29n0596_p0237b13║能繁述。前明智斷應受彼之供養，此明慈悲應須供
X29n0596_p0237b14║應於彼，即隨一切所須不獨在於衣食，一切皆給與
X29n0596_p0237b15║之。例如檀度具六之義，此釋要當宜善思之。皆歎等
X29n0596_p0237b16║者，總結示其位也。非此不得具此三義：地、別住、圓住。
X29n0596_p0237b17║此地住中即分得三德，謂智斷及非二也。然因有攝、果
X29n0596_p0237b18║有高下，所修理體略同，從同為言故合說也。然此兩
X29n0596_p0237b19║教雖無羅漢之名，不妨其義，況皆有邪？即如本業及
X29n0596_p0237b20║此經也。然本業經云：梵云阿羅漢，此云第七遠行地，
X29n0596_p0237b21║何關初地？彼從別極、此從通分，前文融通即此義矣。
X29n0596_p0237b22║又復例圓顯別，此經云真阿羅漢，正當初住以上同
X29n0596_p0237b23║修真實相故也。然此且通說，以可例知故也。應知若
X29n0596_p0237b24║判若開、若待若絕，方是此經一半三義，餘三一半如
X29n0596_p0237c01║次所釋。
X29n0596_p0237c02║次本迹者，正為顯全此經已三義也。或云此中但是
X29n0596_p0237c03║體用不論久遠，今謂本迹之義有二，如前所明。文中
X29n0596_p0237c04║所釋要含兩義，不得定局別也。文有兩重：初直約三
X29n0596_p0237c05║義釋，次約三德釋。初中先出三本，不受定名出大品
X29n0596_p0237c06║經，即中道實相定也。二邊即出所不受之法也。前言
X29n0596_p0237c07║不受是因，此言不受不著是約果也。義通久近下二
X29n0596_p0237c08║亦然下是約因，九道只是九界，例六言之故云道也。
X29n0596_p0237c09║或云九眾生居，恐為迂曲，且依前義。言福後言饒益
X29n0596_p0237c10║者，或剩兩字，或可福別饒益，通論一切利益也。所以
X29n0596_p0237c11║知者，驗迹故知也。由本有迹，若非此本不能此迹，今
X29n0596_p0237c12║見此迹即知本爾。以下明其迹者，方便等即垂迹之
X29n0596_p0237c13║由也。五味如前已數明竟。傳作等者，遞傳示作不生
X29n0596_p0237c14║之人也，即漸引也。謂示權人引諸實人，令得入真實
X29n0596_p0237c15║也。迹雖有五，只今得二不生，如向明也。向明三本今
X29n0596_p0237c16║但一迹者，一者例知不生既爾，餘二亦然。二者一即
X29n0596_p0237c17║知三，果即知因，自即能他故也。次約三德釋者，迹皆
X29n0596_p0237c18║由本而垂，寄迹而彰久本故也。本自迹他義最要便，
X29n0596_p0237c19║故更約以釋也。注（云云）者，有意略如向，又彰義道遠
X29n0596_p0237c20║近，非直體用也。
X29n0596_p0237c21║次約觀者，對果明因，寄已勸於末也。仍寄前二：初寄
X29n0596_p0237c22║前次三德以明三觀，次寄前初三義以明三義。仍通
X29n0596_p0237c23║於相，明一一皆具三義，如是兩重，並明修也。修此空
X29n0596_p0237c24║觀，能空心諸性相，變成般若；修此假觀，能知空即不
X29n0596_p0238a01║空，不為空之所累，即成解脫。中觀實相，顯法真體，故
X29n0596_p0238a02║即法身。文略，並須知其即義，即由三觀為因，成三德
X29n0596_p0238a03║果，此即他聖久遠圓因，於今即即己心無二。次約通
X29n0596_p0238a04║中言亦三者，皆有因果自他義故。雖然，須知別義，其
X29n0596_p0238a05║中既言無明，初即觀知已煞，見思不生為三有，能福
X29n0596_p0238a06║六道也；見思不生為三有，福田也。次即能殺塵沙，不
X29n0596_p0238a07║生有餘，堪為二乘福田。中觀能殺此賊，賊義可知。言
X29n0596_p0238a08║二乘心者，恐傳寫誤，應云二邊心。此人為一切眾生
X29n0596_p0238a09║求佛道故，供之如佛，即如第五品。
X29n0596_p0238a10║次引證第三義，先引兩經，後合釋。初中乍言等而言
X29n0596_p0238a11║不及者，約心難易為人意也。更有餘義如次自釋，彼
X29n0596_p0238a12║經義通，今取圓同義邊為證，向言如今言不如，前是
X29n0596_p0238a13║等此是不等。次是撮引此經，其如下文法師品中。次
X29n0596_p0238a14║是合釋前兩經意，向引方等雖但一邊義實兼二，今
X29n0596_p0238a15║但合釋則二經兩義俱顯。其初如向兩經意，謂應勝
X29n0596_p0238a16║反劣、應劣反勝。所以者何下釋此二也。初釋應重而
X29n0596_p0238a17║反輕義，次釋應輕而反重義。言佛無食想等者四句：
X29n0596_p0238a18║一徵、二釋、最後一結。一一皆具前二，須善取意消息
X29n0596_p0238a19║不欲繁文，謂世間飲食之想謂思段等，佛是妙人宜
X29n0596_p0238a20║真體極，法身常身法喜禪悅，豈有世間食想？廣如淨
X29n0596_p0238a21║名佛道品說。又尚無法想，況於食想？此別釋前引方
X29n0596_p0238a22║等。
X29n0596_p0238a23║久離以下，釋前引此經，亦兼釋方等，以此故不為益。
X29n0596_p0238a24║若約施者重心，非不大為利益；約受者都無所須，故
X29n0596_p0238b01║不為益。既言為佛，佛是妙極，更何所須？復誰能損？以
X29n0596_p0238b02║無能所，故雖供害，故而俱輕。八風事即八方之風，更
X29n0596_p0238b03║有別名，非此中要，不繁述也。易云：風以動之。此中意
X29n0596_p0238b04║者，言皆能散壞於物也。法即利衰等八，四逆四順雖
X29n0596_p0238b05║違順不同，皆能散壞行人道業，故名為風。八即風也。
X29n0596_p0238b06║又此八事如彼八方之風故也。言久離者，永離也。以
X29n0596_p0238b07║成佛故，淨名歎佛云：毀譽不動如須彌，尚不為出世
X29n0596_p0238b08║風之所動，況復世間。大論云：諸佛有最勝三昧，名為
X29n0596_p0238b09║不動。初成道時入此三昧，雖百億眾魔強軟為障，竟
X29n0596_p0238b10║不能動而自退敗。要而言之，都由智斷二德故也。般
X29n0596_p0238b11║若清淨故無食想，解脫自在故不能動。不為損結不
X29n0596_p0238b12║供而毀，不為益結供讚，既不能作損益，故罪福俱輕。
X29n0596_p0238b13║次釋初心有損有益故俱重。初明能辦四事故有益
X29n0596_p0238b14║四種：初二世間，次二是道因，存世間二故得出世，二
X29n0596_p0238b15║由世間身命存故。修行發生本有法身，長養宿現所
X29n0596_p0238b16║習智慧之命，法身不隱沒、應身恒相續者，皆由智慧，
X29n0596_p0238b17║故言慧命。言生者，顯出義也。此總明衣食為入道因
X29n0596_p0238b18║緣之要也。次釋中，若毀害世間身命，故生憂惱退悔。
X29n0596_p0238b19║退是不復進修，悔是恨前已作無益。以此之故，無前
X29n0596_p0238b20║妙道法身慧命之益。此明毀害是障道因緣故也。此
X29n0596_p0238b21║約圓乘不定之位也。此即應得而失，事不復故也。又
X29n0596_p0238b22║向但釋前引方等，次直釋前引此經。然利益之緣，要
X29n0596_p0238b23║在衣食；損害之緣，莫過毀害。故此互釋，宜善思之。以
X29n0596_p0238b24║此故大損益，以此甚大損益之故，罪福俱重。此中要
X29n0596_p0238c01║言此人堪為福田，應須供養。所以此觀心之文最廣
X29n0596_p0238c02║者，略有四意：一為有損益，二為人心難易而勸勉之，
X29n0596_p0238c03║三為承順佛語，四為勸勉流通。如此四意，故作是說。
X29n0596_p0238c04║明有此意，故注（云云）是約德行顯其人也。宜善思之。
X29n0596_p0238c05║上來略濟疏文竟。舊復有一家，不題名字，故是陳隨
X29n0596_p0238c06║間人，作略、中、廣三番釋此位句。云阿羅漢者，略有三
X29n0596_p0238c07║義，中有六義，廣有十五義。略三義者，如智度論說：殺
X29n0596_p0238c08║賊、應供、不生也。中之義者，如律婆沙說：一名煞怨，怨
X29n0596_p0238c09║以過失為相，一切眾苦皆從惑生故。或為甚怨，此人
X29n0596_p0238c10║斷惑無餘，故言殺怨。前來三果雖亦滅惑，而不盡故，
X29n0596_p0238c11║不名殺怨。二名破輪，一切凡夫約三世起十二緣輪，
X29n0596_p0238c12║能輪轉生死，是苦集性。此人由三無流根，約見、修、無
X29n0596_p0238c13║學位，破十二緣輻，悉盡無餘，得盡智、無生智。由無過
X29n0596_p0238c14║去現在十輪故得盡智，由破未來生死病死兩輪得
X29n0596_p0238c15║無生智。得盡無生是無為阿羅漢，得二智是有為阿
X29n0596_p0238c16║羅漢。二名不生，猶多年陳種雖有外緣亦不能生。羅
X29n0596_p0238c17║漢亦爾，雖有業有報，由見修惑盡故亦不生，由不生
X29n0596_p0238c18║故名阿羅漢。四名不上，謂不上生死車，由二學圓滿
X29n0596_p0238c19║四流永絕不入生死故不上。五名應供，具足智斷福
X29n0596_p0238c20║田最勝故名應供。六名應教，既自滅惡生善如自所
X29n0596_p0238c21║得，能教示他令至於自得，故名應教。一切羅漢皆有
X29n0596_p0238c22║此諸義。廣十五者，如此論云：阿羅漢者名應。有十五
X29n0596_p0238c23║義故名為應，有標、有列、有釋。釋中先束十五以為四
X29n0596_p0238c24║類，然後隨類解釋。四類者，初一應應修福田行，次五
X29n0596_p0239a01║應應修智田行，次五應應修自分行，後四應應修勝
X29n0596_p0239a02║進行。廣如彼文，不能具述。今謂如此解釋甚為豐富，
X29n0596_p0239a03║而今此文所以不用者，與經現文不相應故，非經之
X29n0596_p0239a04║正意故，又非要當故。所以今文直依大論三義，於位
X29n0596_p0239a05║歎總別之文正相當故。又以四番解釋是此經之本
X29n0596_p0239a06║意故，究竟會歸三德秘藏，無義而不盡，要當之極故。
X29n0596_p0239a07║是故不用諸經義釋，學者宜善詳之。此一段舊釋亦
X29n0596_p0239a08║可移於前因緣文末。上是釋位義竟。
X29n0596_p0239a09║
X29n0596_p0239a10║妙經文句私志記卷第四