X29n0596_p0239a11║
X29n0596_p0239a12║
X29n0596_p0239a13║妙經文句私志記卷第五（從歎羅漢德盡目連）
X29n0596_p0239a14║
X29n0596_p0239a15║石皷沙門釋　智雲　撰
X29n0596_p0239a16║次下釋歎德者，略明二意：一、是前六章中歎上諸人
X29n0596_p0239a17║所有功德；二、是釋前，謂釋向之總句。以向一句望六，
X29n0596_p0239a18║通是明位；望後，仍是總歎德也。則向一句是位，是歎，
X29n0596_p0239a19║是總，是別。約位是別，德即是總，非前三果故，含後三
X29n0596_p0239a20║義故。思之！又是標，是釋故也。若唯作歎德，則失於一
X29n0596_p0239a21║義。後菩薩中亦爾。思之！疏：文初總釋，次別釋。總中有
X29n0596_p0239a22║三：初總標示經文分齊及可歎德，次引論證成，後結
X29n0596_p0239a23║是歎三德。初明約文有五，義只是三，以知前位一言
X29n0596_p0239a24║總於三義：前是文總，此是文別。今此五句別歎三義。
X29n0596_p0239b01║有人云：羅漢，此翻為應。應有三義：一、應已永害煩惱
X29n0596_p0239b02║賊故，二、應不復受分段生死故，三、應受世間妙供養
X29n0596_p0239b03║故。今謂此取本論十五義中之三以消此文，於義為
X29n0596_p0239b04║得，於今義亦不違。然既是總、別，應知總總於別，別別
X29n0596_p0239b05║於總，正明此位有如是德。此德在於彼位，彰美前人
X29n0596_p0239b06║威德故；此二在於此故。於顯如是義，欲明權、實、本、迹、
X29n0596_p0239b07║始、終之義故也。論既此說，故並不出三義，故今作是
X29n0596_p0239b08║釋也。
X29n0596_p0239b09║次下別釋三義，即有三別。初中總牒，今以標對。下次
X29n0596_p0239b10║別以釋。初明漏惱同是損害，故皆是賊。既言盡無，故
X29n0596_p0239b11║是都殺之已，以是極位故也。漏惱雖殊，同是賊義，故
X29n0596_p0239b12║合為一。三名雖別，同是一總。從何以得三名？如次當
X29n0596_p0239b13║說。下別釋中先釋初句。準此中義應有四五之別，謂
X29n0596_p0239b14║標數、列名、出體、釋其名義。於名義中有別有通故，故
X29n0596_p0239b15║成四五。於標數中自復有三，謂三四及七也。今此文
X29n0596_p0239b16║中但標通數及釋通名，餘並闕略，以世所常談故也。
X29n0596_p0239b17║後學知之。（次此漏義章如別。）
X29n0596_p0239b18║且依疏文者，彰其正要。於中，初因緣中，先總釋，次別
X29n0596_p0239b19║釋，後論釋。初總三句：初牒文標示，次證成，三結正意。
X29n0596_p0239b20║不異初者，文雖有五，義要唯三，故云爾也。五易知義。
X29n0596_p0239b21║三慧影師大智度論疏云：法華論，菩提留支三藏以
X29n0596_p0239b22║景明二年欲翻，為有小小國不寧事，故不得譯，但出
X29n0596_p0239b23║要意一卷（云云）。今謂可謂法華論抄，不可言論無首
X29n0596_p0239b24║尾，故珍記三如次。此三義，於上總是位家之義，至於
X29n0596_p0239c01║別論，方是美德，故云歎也。次引論，言總別也。論有三
X29n0596_p0239c02║門，即是其中第二總相、別相門也。論經乃有一十六
X29n0596_p0239c03║句，蓋梵本不同，諸經多有此例。然論都為歎德，但是
X29n0596_p0239c04║總標別釋，故為總別門也。論以初位一句為總，次十
X29n0596_p0239c05║五句為別。阿羅漢者，總名為應。下十五句，別顯上之
X29n0596_p0239c06║應義。總十五義，皆名為應，非獨應供，應供乃是其中
X29n0596_p0239c07║初一義也。今但約三義以論總別，不必要取應總別
X29n0596_p0239c08║義知之，然即其中之三義也。結者，以是故知初一是
X29n0596_p0239c09║總三，次五是別三也。
X29n0596_p0239c10║下別釋中即有三別，亦先牒文標示。言兩者，即屬漏
X29n0596_p0239c11║惱，二並是賊，故合言之。殺義猶通，正取盡義以盡，故
X29n0596_p0239c12║可稱歎。下次先釋漏句。此中勢數亦宜為五，謂標數、
X29n0596_p0239c13║列名、出體、釋名、料簡。疏文於此五中但有標數及釋
X29n0596_p0239c14║通名，餘並略也。文云漏者，總牒經中諸漏之言也。三
X29n0596_p0239c15║漏者，總標數也。略從要類言之，只此三漏也。此三遍
X29n0596_p0239c16║攝一切，故即諸也。何者為三？謂欲漏、有漏、無明漏。此
X29n0596_p0239c17║是徵起列其名也。何者是此三總？謂欲界一切煩惱
X29n0596_p0239c18║除無明為欲漏，色無色界一切煩惱除無明為其有
X29n0596_p0239c19║漏，三界無明為無明漏。此是依經略出體也。此依大
X29n0596_p0239c20║經直只如此。若依諸家，由諸經論釋甚廣，具如前文，
X29n0596_p0239c21║應須撮要釋會所未及也。然漏與煩惱名異體同，次
X29n0596_p0239c22║釋惱義，文略出之，故此略不言也。然經論所出漏法
X29n0596_p0239c23║不同，大要不出於三，謂三漏、四漏、七漏也。三者如向，
X29n0596_p0239c24║四者前三之上加之以見漏也，七者謂見修根離親
X29n0596_p0240a01║近受念漏也。具出大經。然大經義雖具三，文但有二，
X29n0596_p0240a02║謂三與七也。故丹丘疏科彼說漏文云：初明三漏，次
X29n0596_p0240a03║明七漏也。七漏別有為三，故他人云有異部說四漏
X29n0596_p0240a04║是也。約文大要有此三科，就義曲開乃有多別，如前
X29n0596_p0240a05║述淨影師所明，從一乃至無量也。古今所釋或單約
X29n0596_p0240a06║初三，或具依三科。今但言三者，若論其體，則三科中
X29n0596_p0240a07║一一皆總攝盡一切漏法。若取體及因緣具足，則七
X29n0596_p0240a08║漏最為周𬾨。故大經佛自廣釋，良有以矣。而今不七
X29n0596_p0240a09║而以三者，諸論諸家並多約此一三以釋，今亦略從
X29n0596_p0240a10║此要，故但言三。又今大經疏中自有料簡科釋，學此
X29n0596_p0240a11║宗者可自尋知，故但略標而已。若知其始終，須以前
X29n0596_p0240a12║來諸釋會入此文所未及也。下釋漏義者，三別漏通，
X29n0596_p0240a13║謂何者是三？何故名漏？何故名欲漏？乃至何故名無
X29n0596_p0240a14║明漏？今文但釋通名而不釋別。於中先釋漏義，次釋
X29n0596_p0240a15║賊義。次釋漏義中，初引三文，後結意同。初者，此明漏
X29n0596_p0240a16║名有此三義：初明漏是漏失義，次明漏是流出義，三
X29n0596_p0240a17║明漏是墮落義也。初即隨妄失真，謂隨妄惑失真道
X29n0596_p0240a18║理故也。故大經疏云：論家稱為漏失道理也。次即是
X29n0596_p0240a19║愚惑之人，故云癡人。業即行業，既引律文且在身口，
X29n0596_p0240a20║今義須通三也。業因最能通果，業即是門，隨造一業
X29n0596_p0240a21║諸業競起，故云開諸門也。門既是因，漏宜為果也。思
X29n0596_p0240a22║之思之，此義更著於前，故是流出為漏義也。既因必
X29n0596_p0240a23║至於果，生死有漏之果，此處下劣而墮其中，故是墮
X29n0596_p0240a24║落。大經疏云：數家稱漏落生死，即其證也。次下一句
X29n0596_p0240b01║結判，是釋漏義。論即二論，律即諸律，以諸律中通有
X29n0596_p0240b02║此呵責之言故也。語異，謂失、流、落三言不同，皆是釋
X29n0596_p0240b03║於漏義，故是同也。此中應辨會諸釋名義所未暇也。
X29n0596_p0240b04║良由以下，仍前漏義以釋賊義，即約賊義彰成漏之
X29n0596_p0240b05║過患甚也。應知漏惱是法，賊即是譬也。此中要意，正
X29n0596_p0240b06║明如此漏者，損害之甚，如彼怨賊也。正明漏義必有
X29n0596_p0240b07║此三，雖各舉其一，皆各具有三義，不相離故。賊即前
X29n0596_p0240b08║惑，不了妄境，隨妄失妄，失真故也。道最尊重，故名為
X29n0596_p0240b09║寶，此妄即賊體，故獨受賊名。次意者，無福故貧，無慧
X29n0596_p0240b10║故窮，無善法伴侶故孤，無慚愧覆蔽故露，由此造諸
X29n0596_p0240b11║惡業，謂三有中諸漏業也。下一句明業招果報，即墮
X29n0596_p0240b12║落之義助矣。致謂招感至明也。此明雖有此之三義，
X29n0596_p0240b13║正由初一致第二，復由前二致第三，則第一有二義：
X29n0596_p0240b14║一令失理，二令造業。第二一失，謂致果也。下明致一
X29n0596_p0240b15║有漏果時，即失三無漏果也。何者？既致有漏苦身，即
X29n0596_p0240b16║無無漏法身，即無無漏慧命，即無無漏真道，故致一
X29n0596_p0240b17║即無三也。皆謂此三是失大乘三德，恐猶未爾。何者？
X29n0596_p0240b18║此是因緣通途，猶多在初教。若爾，法身即總舉五分
X29n0596_p0240b19║法身，慧命即別舉五中之一，重寶即諦理也。前明有
X29n0596_p0240b20║一即有三，今此失一即失三也。若作此釋，諸教昔古
X29n0596_p0240b21║如前別釋，恐乖文意，思之。結云皆賊義者，經文名漏，
X29n0596_p0240b22║既釋殺賊德義，是故呼為賊也。此漏即賊，故今釋漏，
X29n0596_p0240b23║即以明賊會羅漢義，故結云爾。正以諸惑為賊，而有
X29n0596_p0240b24║二義，謂令失道、造業、致苦果，並由於惑故也。今即仍
X29n0596_p0240c01║此以為賊也。世間之賊總有三害，今煩惱賊有此三
X29n0596_p0240c02║患，故言皆賊義也。此結漏即是賊。不應等者，斥古謬
X29n0596_p0240c03║也。古意然者，以是生因故也。既其盡已，無當來生果
X29n0596_p0240c04║故也。
X29n0596_p0240c05║此下應釋別名出體，又復須委料簡釋疑，並未暇也。
X29n0596_p0240c06║下是釋次無煩惱句，亦宜為五，謂標教、列名、釋名、出
X29n0596_p0240c07║體。料簡釋疑文中，但有標教及略釋名，結是斥非，餘
X29n0596_p0240c08║並闕略。初牒文標數，略出五料，並是煩惱，亦兼出體。
X29n0596_p0240c09║然此五料，初一總名，餘四從別，並從煩惱科中出故。
X29n0596_p0240c10║故大論云：煩惱謂一切結、使、流、受、斬、縛、蓋、見、纏等，並
X29n0596_p0240c11║斷除盡。故云無煩惱也。九十八使，即見修兩道，合就
X29n0596_p0240c12║說也。然經論不定，或九十八使，或一百八，或一百二
X29n0596_p0240c13║十八，或八萬四千，乃至無量數也。且九十八者，頌曰：
X29n0596_p0240c14║苦下具一切，集滅離三見，道除於二見，上界不行恚。
X29n0596_p0240c15║見所斷有八十八，修道有十。且見斷者，欲界之中，苦
X29n0596_p0240c16║下具十，集滅二諦各除三，見道除身邊，如是欲界有
X29n0596_p0240c17║三十二，上二界中各除四嗔，有五十六，此八十八見
X29n0596_p0240c18║所斷也。修所斷者，欲界具四，上界各三，合有十種，帖
X29n0596_p0240c19║前為九十八使。言百八者，九十八上加以十纏也。言
X29n0596_p0240c20║一百二十八者，依大宗說，見道所斷三界，合說有一
X29n0596_p0240c21║百一十二，修道所斷三界，合說總有十六。且見斷者，
X29n0596_p0240c22║欲界四諦各有十種，即成四十，上二界中各除四嗔，
X29n0596_p0240c23║有七十二，帖前可知。修道斷者，欲界具六，上界各五，
X29n0596_p0240c24║合有十六，如是通前一百二十八。言八萬四千等者，
X29n0596_p0241a01║具如華嚴賢劫所說，恐繁不述。如是諸料，並通一切
X29n0596_p0241a02║大小諸乘。今言無者，並無如是物也。復言流者，謂四
X29n0596_p0241a03║瀑流也，謂欲流、有流、見流、無明流也。扼者，即上四流，
X29n0596_p0241a04║復名扼也。纏謂十纏，惛沉、睡眠、掉舉、惡作、慳、嫉、無慚、
X29n0596_p0241a05║無愧、忿、覆也。蓋謂五蓋，貪欲、嗔恚、惛沈、睡眠、掉舉、惡
X29n0596_p0241a06║作、疑。略舉此五等於其餘一切，故云等也。此上名體，
X29n0596_p0241a07║以下云逼惱，總略釋其名也。正由逼迫嬈亂行人，故
X29n0596_p0241a08║名煩惱。復名使者，駈伇行人不自在故。上逼之一字，
X29n0596_p0241a09║又兼釋使義。此明下四總是煩惱，莫非逼惱故也。以
X29n0596_p0241a10║能漂蕩速疾，復名暴流；折動行人不得自在，故名為
X29n0596_p0241a11║扼；縈繞束縛，故名為纏；覆障正道，故名為蓋。亦應云
X29n0596_p0241a12║垢，文略故也。總是煩惱，總上之義也。煩惱是總，餘是
X29n0596_p0241a13║其別，又亦互相奪也。前漏與此不殊，故前但標數，此
X29n0596_p0241a14║略列之。如是則名數體義在其中矣，不俟繁重。然漏
X29n0596_p0241a15║與惱既為一物，何為兩出？舊有釋云：準智論，漏別惱
X29n0596_p0241a16║總，三漏科之一，故別扼流結纏垢等。總攝煩惱，故是
X29n0596_p0241a17║總也，即總別歎之故也。又云：漏是根本，十使煩惱是
X29n0596_p0241a18║枝條，本末並舉故也。又云：若直依文釋者，以諸漏既
X29n0596_p0241a19║盡，不復能令心煩惱故也。復有釋云：漏約現行，惱約
X29n0596_p0241a20║種子，種現俱除故也。宗中釋云：漏通因果，惱別唯因，
X29n0596_p0241a21║通別並除故也。又有釋云：漏亦煩惱，但以漏名兼業。
X29n0596_p0241a22║經既二句不可重張，故今別約漏業以釋初句。此傍
X29n0596_p0241a23║疏文，意終未顯。今謂既有如上諸釋不同，於文猶自
X29n0596_p0241a24║難會。欲文易消者，亦可謂漏惱名異而體是一。若知
X29n0596_p0241b01║體一，聞漏盡即知，煩惱亦已無；若不知者，雖聞漏盡，
X29n0596_p0241b02║謂煩惱猶有。為迷異名者，故更此言也，特是會異名
X29n0596_p0241b03║也。
X29n0596_p0241b04║自下結者，先結正義，正顯煩惱切用有其二能：一者
X29n0596_p0241b05║發業，二者潤生。發是最初始起，潤是尋次既灌，使其
X29n0596_p0241b06║成因致果，故前言造業、今言潤生也。此但顯煩惱有
X29n0596_p0241b07║此力用，非謂異人。多謬解下，是結責舊非。二俱賊義，
X29n0596_p0241b08║不得以為無生。古人作此解者，意取無能生之因故
X29n0596_p0241b09║也。然既三名有何異者，漏具三義，惱則二義，謂惱與
X29n0596_p0241b10║使廣則具有眾多，如流扼等皆是惱之異義，賊則總
X29n0596_p0241b11║前漏惱二義故也。要而言之，謂殺奪真道因果，令致
X29n0596_p0241b12║生死因果故也。無此二種，即是殺之盡義。上是應已
X29n0596_p0241b13║永害煩惱賊故，即是應三義中初一已竟。
X29n0596_p0241b14║次釋應供，有牒標示，然後正釋。應供即利他也。經云
X29n0596_p0241b15║以己利義為利他，非己則不能，他有自能也。經云逮
X29n0596_p0241b16║者，及也。但彰二義，非有旁正。己是對他之名，故先明
X29n0596_p0241b17║他，後彰己也。初出他二物，因即前諸賊也，果即後有
X29n0596_p0241b18║是也。此並無明因緣，非真道所致，故皆是他。前云賊
X29n0596_p0241b19║誰失利，此已殺竟，故得己利。智即真實知見，能斷諸
X29n0596_p0241b20║惑之物也。斷即所斷惑盡，無惑之處也。總此二物，並
X29n0596_p0241b21║是自所修得，非復從他，故云己利。具如大論廣釋。彼
X29n0596_p0241b22║文雖廣，要不出於此也。以此己利，復能令他得於利，
X29n0596_p0241b23║堪為福田，故云應供。謂應受世間妙供養故，即是三
X29n0596_p0241b24║應義中第二義也。
X29n0596_p0241c01║次釋不生義者，前兩句是歎因中所離過患、所得功
X29n0596_p0241c02║德，此下兩句是約果歎所離及所得也。若得此意，則
X29n0596_p0241c03║知五句顯三，亦即顯四義也。初總牒標示，次別釋兩
X29n0596_p0241c04║句。初中先釋諸有，次釋結，後釋疑妨。初即果，次即因，
X29n0596_p0241c05║後雙釋二。初中應標數、列名、釋義。文但標數而已，大
X29n0596_p0241c06║論及諸家唯約三有以釋諸有，今依大經故云二十
X29n0596_p0241c07║五也。然大經具約十種釋諸有義，初一即一有如是
X29n0596_p0241c08║增數，乃至第九明其九有，最後第十即明二十五有，
X29n0596_p0241c09║一一皆即攝盡一切有義。今即用彼最後第十釋有
X29n0596_p0241c10║之數，以義顯便故也。次應列名者，頌曰：四惡趣、四空
X29n0596_p0241c11║及四禪、無想與淨居、梵王六欲天。此即二十五名也。
X29n0596_p0241c12║次應釋名者，別不可具，通須略知。此二十五皆是世
X29n0596_p0241c13║間分段生死有漏事法，非出世間真無之理，故名為
X29n0596_p0241c14║有。言生處者，即某業因所感果報生之處所也，即約
X29n0596_p0241c15║依果以明正果也，即前因中義也。結者，有數、名、體、義。
X29n0596_p0241c16║數者，有九也。名者，謂愛、恚、慢、無明、見、取、疑、嫉、慳九也。
X29n0596_p0241c17║煩惱為體，出大論。義者，有通、有別。別義不可具述。通
X29n0596_p0241c18║者，此九皆能束縛於人，住於生死諸有之中不得解
X29n0596_p0241c19║脫，故名為結。舊亦云交固難破，為結交故有三義，謂
X29n0596_p0241c20║縛義、合苦義、雜毒義。縛謂貪能繫縛也。合苦者，謂三
X29n0596_p0241c21║界受與三界苦合，不與樂合故也。雜毒，一切受生妙
X29n0596_p0241c22║有漏法，以雜煩惱毒故也，聖人離之故也。言生因者，
X29n0596_p0241c23║因謂緣由，即二十五有果報之所由致，故云生因。此
X29n0596_p0241c24║一句文含有三義，謂有即結、有之結、有及結也。結縛
X29n0596_p0242a01║之物不過二種，謂自子、果也。若即者，果也。若言之者，
X29n0596_p0242a02║子也。若言及者，果及子也。今此正應。此言即然者，前
X29n0596_p0242a03║殺賊已除子縛而果未除，故今約之，是以不應更言
X29n0596_p0242a04║子也。然大品經言同於此，而大論具約因果兩義以
X29n0596_p0242a05║釋，故古今諸釋皆依論義，今亦爾然。若直約即釋，則
X29n0596_p0242a06║文易會亦無妨難。而今約及釋者，雖順論義，於經要
X29n0596_p0242a07║自難會，應有深致。非直古今諸家並未見釋，宗中先
X29n0596_p0242a08║學亦並未見會通，故是難矣。今試略言之，且以自袪
X29n0596_p0242a09║積惑。何者？前釋殺賊中有兩句含於二義：一為釋會
X29n0596_p0242a10║異名如前；二為顯其非但是賊亦皆殺盡，以是歎羅
X29n0596_p0242a11║漢除惑之德義故。今此亦具二義：一為顯所得，謂心
X29n0596_p0242a12║得自在之義，以無因果兩縛，具足一切定慧，離事性
X29n0596_p0242a13║二障，具二好解脫故也；二正為顯無生之義，以無因
X29n0596_p0242a14║果二種之生故名無生，以是歎羅漢之德故名為盡，
X29n0596_p0242a15║以二種生法俱盡故名為盡，為顯此二義故具言之。
X29n0596_p0242a16║因果二文皆置盡子，宜善思之。又前害二賊即二不
X29n0596_p0242a17║生，今二不生即前所殺之兩，所以古人前文呼為不
X29n0596_p0242a18║生，亦似取此義矣。應供之義亦爾，是則隨舉其一皆
X29n0596_p0242a19║即具三，以無別體故也。大要如此，宜細詳之。次釋疑
X29n0596_p0242a20║妨者，先出疑妨，可知。釋中二義，此並大論意也。論云
X29n0596_p0242a21║說食為命，如人墮巖等是。其二義下，釋心得自在，有
X29n0596_p0242a22║縛則不得，既無二縛故得二自在也。先明有二，次明
X29n0596_p0242a23║有一，能具有一不能後結。今一能具四結為二解脫，
X29n0596_p0242a24║五結定是不生義也。有云：竊詳經意，或是舉果名因，
X29n0596_p0242b01║謂盡有之結名盡有結耳。若爾，此亦斷惑與前殺賊
X29n0596_p0242b02║便成無別，則二處斥失義俱不成。答：前但語因意在
X29n0596_p0242b03║因盡，此文舉果以因於因，意在因已而後果不生也。
X29n0596_p0242b04║此乃於疏斥義成，於經免盡諸有之妨也。今謂此釋
X29n0596_p0242b05║未足遣疑，大略已如前釋，思之。自在未必等者，慧解
X29n0596_p0242b06║脫人不修無漏事禪，唯慧自在，俱解脫人具二自在。
X29n0596_p0242b07║文云生決定盡者，今謂此人無漏定慧具足，事性二
X29n0596_p0242b08║障並除故也。
X29n0596_p0242b09║次下引論釋者，謂有三門釋此歎德：第一上上起門，
X29n0596_p0242b10║第二總別相門，第三攝取事門。已上用第二門竟，猶
X29n0596_p0242b11║有此一門之義，故今更用以釋所以。先用第二門者，
X29n0596_p0242b12║以隨義勢次便故也。若初用此第二門，亦得無在。初
X29n0596_p0242b13║引論標意。言以後釋前者，意明上上是前前之義。然
X29n0596_p0242b14║言上上應對下下，若上是前，下即後也。此即上上因
X29n0596_p0242b15║於下下而起，上上為所、下下為能，能所不一故云上
X29n0596_p0242b16║上。然此門中含於三義，謂前因後起、或後因前起，能
X29n0596_p0242b17║所別可知。或有互為能所、或當分自立，不因前後便
X29n0596_p0242b18║成四句，具有其義非此正要，故不繁述。以下依論出
X29n0596_p0242b19║相狀，略舉初後兩句。皆言以者，由也。其後句亦有互
X29n0596_p0242b20║義，以有結盡故心得自在，中間可知。言傳傳者，論結
X29n0596_p0242b21║經有十六句，今此只得五句論傳傳也。上已用論二
X29n0596_p0242b22║門略消釋竟，更有第三攝取事門而不用者，以非此
X29n0596_p0242b23║中正要故不言也。舊有釋云：按上上起門明文前後，
X29n0596_p0242b24║總別門者明義卷舒，攝取事門者明德多少。論云諸
X29n0596_p0242c01║漏已盡故名阿羅漢者，此以下起上隣次而單起也。
X29n0596_p0242c02║以心得自在故名諸漏已盡者，此以下起上隔越而
X29n0596_p0242c03║單起也。以無復煩惱故名心得自在者，此以下起下
X29n0596_p0242c04║隣次而單起也。以善得心慧解脫故名心得自在者，
X29n0596_p0242c05║此以下起上隣次而復起也。以遠離能見所見故名
X29n0596_p0242c06║無復煩惱者，此以文下之義而起文也。餘皆準知。總
X29n0596_p0242c07║別門者，地論別明說法方便具有六相，謂總相、別相、
X29n0596_p0242c08║同相、異相、成相、壞相。彼論廣釋，今略撮之，如說十法
X29n0596_p0242c09║皆以初一為總、餘九為別等。故彼論云：總相者根本，
X29n0596_p0242c10║別相者餘句，滿彼根本故。同相者根本，異相者增相
X29n0596_p0242c11║故，成相者略說故，壞相者廣說故，如世界成壞。按初
X29n0596_p0242c12║一即總相、即同相、即成相，餘九即別相、即異相、即壞
X29n0596_p0242c13║相。成相聚如世界成，壞相者散如世界壞。然總約壞
X29n0596_p0242c14║明卷舒，一為本、九為末故。同異約智明卷舒，知本為
X29n0596_p0242c15║同數減故，知末為異數增故。成壞約說明卷舒，說本
X29n0596_p0242c16║為成由略故，說末為壞由廣故。所以說法具六相者，
X29n0596_p0242c17║立義有本故須總相，有本須釋故須別相，達本無二
X29n0596_p0242c18║故須同相，通末便增故須異相，略說成本故須成相，
X29n0596_p0242c19║廣說壞本故須壞相。此中略舉總別，明義卷舒、同異、
X29n0596_p0242c20║成壞卷舒也。初句為總、餘句為別，同異、成壞亦爾。攝
X29n0596_p0242c21║取事門者，明德多論明十五句攝十種功德，示現可
X29n0596_p0242c22║說果、不可說果故。接事謂功德體，攝謂成就義。可說
X29n0596_p0242c23║果者，即十事以顯了故。不可說果者，謂餘諸德以隱
X29n0596_p0242c24║密故。今以十五句顯十事為可說果義，亦即顯餘德
X29n0596_p0243a01║為不可說果，故言示現可說不可說果故。十事如彼
X29n0596_p0243a02║廣說，非要不述。總別是此中要，故略述之云爾。
X29n0596_p0243a03║上來並是因緣應明四悉，然前約位具已說竟，此中
X29n0596_p0243a04║約文雖別義不殊前，故不復言。約要教之義亦然，故
X29n0596_p0243a05║亦不更言也。而約本迹者，文語有異，故更寄以明也。
X29n0596_p0243a06║於中初別門三本，後總明三迹。初即有三：初不生中
X29n0596_p0243a07║先引大經之文，此二不生遍該一切二義，謂事理智
X29n0596_p0243a08║斷因果等，今此正取因果，以涅槃名為不生故也。煩
X29n0596_p0243a09║惱下釋初本因不生，即經結盡義也。正在源久兩字，
X29n0596_p0243a10║源顯二邊，久正顯本。不復以下明本果不生，即經有
X29n0596_p0243a11║盡義也。即五住因結已盡，不墮二死之地，故云爾也。
X29n0596_p0243a12║源久竭者，其中或是極位，從多從少云爾。煩惱即經
X29n0596_p0243a13║無復煩惱，漏即初漏已盡，正由二名通別故也。下釋
X29n0596_p0243a14║己利。師云：此中二句，上句明修，下句明性。修性相對，
X29n0596_p0243a15║智斷法身修三德也，實智兩字性法身也，功德兩字
X29n0596_p0243a16║性二德也。復有釋云：謂入法身地智斷之德故，此智
X29n0596_p0243a17║斷德既會中理，故是實相之功德也。今謂身智斷三
X29n0596_p0243a18║並大涅槃藏珍寶，悉是依性修得，故云實相功德。皆
X29n0596_p0243a19║久修成，故云本己利也。次釋殺賊得王三昧能殺之
X29n0596_p0243a20║方也。正由此故。此名二義：一者別有三昧名王，如大
X29n0596_p0243a21║品經。二者通指二十五定總名為王，以一一定皆是
X29n0596_p0243a22║三諦三昧攝一切定，故名王也。若非此方，何以能破
X29n0596_p0243a23║此賊？故舉之也。具出大經。此單言有義須及結兩種，
X29n0596_p0243a24║總是束縛不得自在，故須破之，如前已說。玄義所釋
X29n0596_p0243b01║所破四意，能破二十五名甚廣，非此中正意，不須繁
X29n0596_p0243b02║述。俱大經所明修慧聖行得入初地，具二十五三昧，
X29n0596_p0243b03║能破二十五有。今此經云盡諸有結，正與此義相當，
X29n0596_p0243b04║故引用也。經中不明能盡之方，故此言之。經中言盡，
X29n0596_p0243b05║今此言破，破通盡別。今既言本，非直破盡，故亦已久
X29n0596_p0243b06║矣。顯出以下兩句，即經中心得自在文也。我性即佛
X29n0596_p0243b07║性，唯佛究竟自在，故云我也。大經云：二十五有有我
X29n0596_p0243b08║不耶？佛答：皆有。今因明破有，便明若破二十五有，能
X29n0596_p0243b09║顯出二十五有中真常我性見大自在，即此一釋便
X29n0596_p0243b10║會兩經，信哉妙矣！古今詎聞有是義哉？我性是體，八
X29n0596_p0243b11║即是其用也。大經云：有大我故名大涅槃，具八自在
X29n0596_p0243b12║故名大我。八者：一、一多自在；二、小大自在；三、輕重；四、
X29n0596_p0243b13║色心；五、根；六、得；七、說；八、見自在。八也。其相具如經中
X29n0596_p0243b14║自釋。前明心得自在只具定慧二種功德，今此八種
X29n0596_p0243b15║亦不可出於定慧，其體上之用也。問：前釋二義特破
X29n0596_p0243b16║古人，今於此中還同於古，其故何耶？師云：以無大失
X29n0596_p0243b17║故也。有人釋云：理故不然，應記者筆誤耳。今恐意並
X29n0596_p0243b18║不然。何者？夫小教事相名義各定妙道，圓道無方恐
X29n0596_p0243b19║於久本，前約小教故次須尅定，今此圓乘一尚一切，
X29n0596_p0243b20║況但二哉？正為顯此二義故別責舊，今仍即用人於
X29n0596_p0243b21║大經義便各有所以，豈徒爾耶？後學宜熟思之。上別
X29n0596_p0243b22║明三德本竟。下總明其三。迹功德即三德也。然迹功
X29n0596_p0243b23║德亦復何量？為對現文故且爾耳。文但聲聞常云二
X29n0596_p0243b24║乘，緣覺之義在其中矣。若遠而申之，具如後經五時
X29n0596_p0243c01║是矣。
X29n0596_p0243c02║次約觀中明三義。道理無方，前約三名以明觀，今直
X29n0596_p0243c03║隨文以顯之，故復言矣。中道正觀，即妙觀也。觀性無
X29n0596_p0243c04║二相，猶如虗空不著二邊，即諸漏盡兩因並能無也。
X29n0596_p0243c05║次己利觀。中道即三諦妙境，正觀即三種妙觀。境既
X29n0596_p0243c06║皆中，觀無不正，數自爾耳。若言四字並屬觀者，恐於
X29n0596_p0243c07║次失類。由此一觀致下二能，不漏二果能滅兩因，即
X29n0596_p0243c08║經兩句觀也。能觀，妙觀也；心性，妙境也。修此觀者，於
X29n0596_p0243c09║三定中名最上定，大經文也。下亦顯能也。此定即大
X29n0596_p0243c10║寂定，何須不𬾨求衣裏無價定中寶藏？能修此定，一
X29n0596_p0243c11║切本有功德悉皆顯現，故己利也。第三觀中，經文兩
X29n0596_p0243c12║句而含三義。亦初一句觀下致三能，由無正觀故致
X29n0596_p0243c13║三。先修一正觀致三德，無因則無果，故云亦也。二邊
X29n0596_p0243c14║即因果，亦事性兩障除也。次引大經及淨名釋前三
X29n0596_p0243c15║義，初句釋前結斷，次句釋前有斷，雖言煩惱正在有
X29n0596_p0243c16║義，下二句通釋能自在義，此亦兼釋前初兩句義也。
X29n0596_p0243c17║亦應言結有斷故二邊等也。以正觀一句貫之也。觀
X29n0596_p0243c18║煩惱即菩提，達闇惑即明解，故雖有如無，了生滅即
X29n0596_p0243c19║寂滅，故不斷而能入也。總以妙觀之力故也。雖有如
X29n0596_p0243c20║無，不斷而入，故是自在。欲全無，須知六即。然論依一
X29n0596_p0243c21║十六句三門解釋，後所釋者，依論廣演，信為寬富矣。
X29n0596_p0243c22║今謂富則富矣，要自未為貴矣。何者？都唯小宗不開，
X29n0596_p0243c23║妙指雖多，亦奚以為？今約當文五句，別釋前之三德，
X29n0596_p0243c24║用四番以解之，因緣則四悉，約教則橫竪，本迹則高
X29n0596_p0244a01║廣，然後[紵-丁+死]之以自心，使心佛眾生三無差別，同歸一
X29n0596_p0244a02║妙，更勿殊途失，如是乃真可謂富貴矣。有志道者，豈
X29n0596_p0244a03║不景慕之哉？
X29n0596_p0244a04║下列名者，前之四章且是通論其德行，未知其人是
X29n0596_p0244a05║誰，故須列其名也。於中初總略解，次別廣釋。初又為
X29n0596_p0244a06║五：一現數，次立名意，三證立意，四消釋意，五用義意。
X29n0596_p0244a07║今且為三：初總標所列數義，次通明解釋之方，後正
X29n0596_p0244a08║隨文別釋。初數義者，二十一者所列之數也，略者是
X29n0596_p0244a09║其義也。上標萬二千人不可𬾨舉，故但舉其大論二
X29n0596_p0244a10║十一人，諸經皆爾，故略之一字是所列數之矣。又此
X29n0596_p0244a11║經聲聞眾數固應最多，但舉萬二千者，彰其名德高
X29n0596_p0244a12║遠本迹深廣者也。今復但列此二十一者，又是其最
X29n0596_p0244a13║高大者也。
X29n0596_p0244a14║佛弟子下，是次通明解釋之方也。於中有二：初通明
X29n0596_p0244a15║解釋之方，次別顯今經之數。初中有三：初明其名得
X29n0596_p0244a16║之所從，次引經說為證，後明得此勢數釋無不可。初
X29n0596_p0244a17║明其名皆從德行以立而有方圓，體約自行故圓𬾨，
X29n0596_p0244a18║名從他立故有偏。所以知皆備者，據前位歎故知爾
X29n0596_p0244a19║也。所以知從德行立者，即如陳如無生、迦葉有大德
X29n0596_p0244a20║行、身子表大智慧、目連顯大神通，乃至阿難歡喜、羅
X29n0596_p0244a21║云障除持等，皆德行以立名也。所以知圓備者，據前
X29n0596_p0244a22║位歎故知𬾨也。所以知偏者，如引經說各稱第一也。
X29n0596_p0244a23║為偏者，以各是一德行，世所共稱故也，是隱顯偏圓
X29n0596_p0244a24║義也。次引經說三人，後結以證成前從偏之義明矣。
X29n0596_p0244b01║言一法者，其德行等各是一法，一即偏也。此在物自
X29n0596_p0244b02║體常圓，
X29n0596_p0244b03║上明得名之由，若欲以下正明既知其名以然，從而
X29n0596_p0244b04║解釋其義斯會，故云無往而不通也。名以召體，字以
X29n0596_p0244b05║表德，號以美功，然名與號有即有不合，既聖者故皆
X29n0596_p0244b06║相即而互舉也。前明位歎並已竟，今還明此豈不繁
X29n0596_p0244b07║重，然總別全涅槃何致此惑。一一皆作四釋者，正明
X29n0596_p0244b08║解此諸聖名之要方也。四釋即因緣等四也。所以一
X29n0596_p0244b09║一皆作四釋者，正為顯成名偏而義圓也。其名雖偏
X29n0596_p0244b10║德行常圓，若不四釋尚不能彰其圓能，況能知其遠
X29n0596_p0244b11║用及以其之由，令己之思省哉。故必皆須四意，若得
X29n0596_p0244b12║此意則知一一名義皆即法界偏，皆成圓妙絕待之
X29n0596_p0244b13║方，豈直聲聞，乃至於極諸雜眾盡皆如此，即則一切
X29n0596_p0244b14║人皆成妙，人久達己亦皆即以矣。思之思之。然則列
X29n0596_p0244b15║名次第諸經不同，大略有二：一依德行優劣次第意，
X29n0596_p0244b16║如淨名命遣問疾必須知慧辨才等，故依德行優劣
X29n0596_p0244b17║以明次第。二者此中二十一人，皆是序其出家得道
X29n0596_p0244b18║前後以為次第，故十二遊經云初度五人等，如後所
X29n0596_p0244b19║明古今共釋，其意如是。今明亦可更以一義明之，謂
X29n0596_p0244b20║阿字是一切字、一切義、一切法門之本，表此法門從
X29n0596_p0244b21║本垂迹、從實施權，開權顯實、發迹顯本，同歸無生究
X29n0596_p0244b22║竟終極。依此妙體勤修妙行，即有妙慧神通妙用，乃
X29n0596_p0244b23║至多聞總持無方密行。文云究竟涅槃常寂滅相，故
X29n0596_p0244b24║大經云安置諸子秘密藏中，是此經之宗要。為彰此
X29n0596_p0244c01║意，故作如是次第。此是最要之旨，宜善思之。又此諸
X29n0596_p0244c02║名，其中有姓有名，或其兼舉、或直言名、或即姓以為
X29n0596_p0244c03║名，或從世間、或從出世、或直以世而表於出，具彰後
X29n0596_p0244c04║文。如此勢數可以意得，難以詞𬾨，思之思之。又釋此
X29n0596_p0244c05║二十一名，除三迦葉合為一外，餘者亦可一二為文，
X29n0596_p0244c06║各隨人意固無定準，思之。
X29n0596_p0244c07║初陳如，應知此中有名有姓。舊云此名有本有末，陳
X29n0596_p0244c08║如是其本姓，從姓為名；阿若是其後得道，已加此名
X29n0596_p0244c09║也。今謂此乃姓名，道、俗、世、出世間兼而舉也。疏文初
X29n0596_p0244c10║因緣中有其四番，觀文似易，義意乃不。學者但知隨
X29n0596_p0244c11║四作解，終未達其要會，雖解終不名也。今謂初一通
X29n0596_p0244c12║釋其名，次三別釋，顯成前名中之一義，直得此意，要
X29n0596_p0244c13║所知矣。初通釋中有二：先姓，次名。然姓是本舊，名從
X29n0596_p0244c14║後得。經中先名後姓，古今諸釋皆先姓後名者，然經
X29n0596_p0244c15║或隨彼方言，或正顯美其德，或為簡異，故更言姓。釋
X29n0596_p0244c16║者，順此方言，又顯其得之先後次第爾。初釋姓中五
X29n0596_p0244c17║句：初標示其姓者，世所釋云：姓者，生也，人之所從生
X29n0596_p0244c18║也。古有神聖之母，感天而生子，故稱天子。因生以為
X29n0596_p0244c19║姓，故姓字從女生。生亦是聲，即形聲字也。次翻言火
X29n0596_p0244c20║器者，求道所用之具，義現於次，古舊同為此釋。次明
X29n0596_p0244c21║族類者，彰其族類最高勝也。西方姓多，貴類有四，如
X29n0596_p0244c22║常可知。於中淨行居四之首，故彼計云從梵口生。餘
X29n0596_p0244c23║三漸劣，今明最勝，故言此種。具如西域傳明。下釋火
X29n0596_p0244c24║器之義。先者，即其先代遠祖也。事火求道，即事火天
X29n0596_p0245a01║神燒然諸物而供養之以求道也。佛家總持門中盛
X29n0596_p0245a02║有此事，但與彼宗旨全乖，彼以為正道，此以為助道，
X29n0596_p0245a03║彼所供養天及鬼神，此所供養諸菩薩及迹所示諸
X29n0596_p0245a04║神祇也。經云：一切法邪，一切法正。此之謂矣。應知此
X29n0596_p0245a05║前四句，姓以簡名，事火簡餘所不事者，淨行簡餘三
X29n0596_p0245a06║族，其先簡非其身也。思之以下。更約所表釋其義意。
X29n0596_p0245a07║德行既高，所以託此種而生者，正有所表，即寄世俗
X29n0596_p0245a08║表其出世之道德也。初明世間之火有其迹，能則能
X29n0596_p0245a09║除闇物，燒則能除實物，以表出世智慧之火能除生
X29n0596_p0245a10║死因果之二物也。闇不即無因，物不即無果，無因即
X29n0596_p0245a11║前盡諸結，無果即前盡諸有也。又寄世姓表出世姓，
X29n0596_p0245a12║故託此族而生，故結云此以等也。然於秘要門中火
X29n0596_p0245a13║法最為速疾，故息患增道等五皆以火數速致其能，
X29n0596_p0245a14║最初即除生死以證無生，正以智火之能故以表之。
X29n0596_p0245a15║如此釋者，幽故致方盡，亦猶後覆障之義，且可謂玄
X29n0596_p0245a16║會無所而不通矣。然其所以爾者，且就實論，即其父
X29n0596_p0245a17║積道業立大誓願冥致如之，亦其德業感於聖靈快
X29n0596_p0245a18║護以致之。然若就迹論固其宜矣，不俟更言。雖權實
X29n0596_p0245a19║不同，此中義皆通會無所乖矣。
X29n0596_p0245a20║次下是釋其名，於中多句：初標名，次翻，三明聖教說
X29n0596_p0245a21║異，而諸經下四明從多說，增一以下五引證結也。初
X29n0596_p0245a22║標示方名者，對前姓也。姓通名別，局在彌於己故也。
X29n0596_p0245a23║翻者猶彼方言，故須翻之。己知之義現於次文，言無
X29n0596_p0245a24║知者，緣有阿字故也。其言似恐為謬解，故須簡顯。又
X29n0596_p0245b01║約所以顯能非有，不名為無故也。結從能以為名也。
X29n0596_p0245b02║下引兩經一論以彰翻譯名異，在言雖異義意不別。
X29n0596_p0245b03║本際即前真後滅也。下亦約所顯能，所知即境，諦即
X29n0596_p0245b04║境也。若非滅理亦不得為無，此滅亦即上真及本際
X29n0596_p0245b05║也。下明諸經多同於前，正緣阿字故多同也。為得道
X29n0596_p0245b06║者，以其最初得故，故昔亦有翻為初智。正以於此下
X29n0596_p0245b07║引證者，即證者證釋前諸義也，亦是通美其德行也。
X29n0596_p0245b08║文有三句，美其三種德也，謂大慈悲也、大智慧也。初
X29n0596_p0245b09║證無生之道，在文次第可知，即智斷及其理也。具此
X29n0596_p0245b10║三德無德不𬾨，故以為名。若至開顯即成三德大涅
X29n0596_p0245b11║槃德，此預張之為後作本。此前所釋古來並同，近代
X29n0596_p0245b12║釋云：梵云阿若多、憍陳那，憍陳婆羅門姓，那是男聲，
X29n0596_p0245b13║阿若多是解義，初悟解故。憍陳之姓乃有眾多，以解
X29n0596_p0245b14║標名、以男相簡女，故云那也。大般若云解憍陳那也。
X29n0596_p0245b15║今謂如那聲之相近，故致然矣。
X29n0596_p0245b16║上來總釋姓名義竟。自下別約三事別釋成前名義
X29n0596_p0245b17║也。所言別者，前有姓名，此但釋成名義故。又前名中
X29n0596_p0245b18║但通言無知初受，今此仍有三事，以故名別。又向釋
X29n0596_p0245b19║云：以其得無生智故以為名。應有疑云：如前位歎諸
X29n0596_p0245b20║聖皆得無生，豈應獨受此名？則引證中己兼略釋，以
X29n0596_p0245b21║其最初得故，故餘處說名為初智，故獨受此名。餘人
X29n0596_p0245b22║非初，故不然也。又即疑云：不知何故其人最初獨得
X29n0596_p0245b23║故。此下別約三事以釋此疑，顯成前義。三事即由其
X29n0596_p0245b24║先願、先行、先證也。以此三事故其最先得也。初明願
X29n0596_p0245c01║者，出因果經，仍復有二：一是佛為菩薩時故，二是其
X29n0596_p0245c02║人自願，由此故先與得。舊解有引真諦釋云：陳如過
X29n0596_p0245c03║去兄弟六人，五人即五比丘，第六即須䟦也。過去家
X29n0596_p0245c04║貧共為農業，于時值佛出世，欲種糓時咸取糓種，五
X29n0596_p0245c05║人共舂作食奉佛，發願來世值佛先得聖道先得出
X29n0596_p0245c06║家。至糓結實汁如乳時，復壓取汁煑糜奉佛，又發此
X29n0596_p0245c07║願。至糓初熟又先作食以奉於佛，亦發是願。須䟦獨
X29n0596_p0245c08║於熟後作以奉佛，願於來世值佛最後得聖道，曰最
X29n0596_p0245c09║後出家，願佛度我竟即入涅槃。故釋迦出世五人先
X29n0596_p0245c10║得，須䟦後得於五人，陳如復先四人後，故陳如獨名
X29n0596_p0245c11║阿若。此又別是一願，甚善故述之。
X29n0596_p0245c12║次明其行先中先者，前願明其能續生宿善，此行明
X29n0596_p0245c13║其能現滅眾惡。於中先雙標行體，下次別釋。釋中初
X29n0596_p0245c14║智次斷，各有譬、合、結。初中初一句通譬一切無有智
X29n0596_p0245c15║明，生死闇冥之處故名為夜，三界二十五有故名為
X29n0596_p0245c16║大，無始休息其中故言長寢，其中無有先智明者故
X29n0596_p0245c17║無人能覺。日光未出總喻一化，三乘眾聖未開悟者，
X29n0596_p0245c18║明星即啟明之星。在日先出下次合上明星先現，眾
X29n0596_p0245c19║明即三乘悟解之眾也。一切人智明即上眾明也。下
X29n0596_p0245c20║釋斷行破闇莫先明星，以況滅除闇惑莫先陳如，由
X29n0596_p0245c21║其最先能照能破故。獨受此名下次是明其人最先
X29n0596_p0245c22║證道故得此名。此中又即益釋二疑：一者如前所願
X29n0596_p0245c23║並願先得，先得故五人並初得，何故獨言其人初得？
X29n0596_p0245c24║若望一化五人並為初得，若於五人其又最初，是以
X29n0596_p0246a01║對二意並最初故也。二者明其於此元初因誰以立，
X29n0596_p0246a02║文中具明此義，故此文一仍兼釋此二義。此文稍
X29n0596_p0246a03║長略有四意：初明太子捨位修道五人追侍，次明太
X29n0596_p0246a04║子得道故先度之，三結歎諸事皆最於先，四引證結
X29n0596_p0246a05║獨受其稱。初即先度之由，由其先侍奉故。次是正明
X29n0596_p0246a06║先度之相，三是廣歎美之，四據聖言結定其然矣。初
X29n0596_p0246a07║中五句：初標所遣人數，次列其五之名，三明其人仍
X29n0596_p0246a08║即內外二族，四明二類性行不同，五明所侍之行乖
X29n0596_p0246a09║其所好故皆捨去。初言棄國學道等者，學道有緣由
X29n0596_p0246a10║及其正學之事，相狀廣如瑞應等所說，可以意知，非
X29n0596_p0246a11║此中要故不俟繁述。所列五名可知。結為二者，諸說
X29n0596_p0246a12║不同。師云父親三者，即馬星、摩男、拘利也，餘二即母
X29n0596_p0246a13║親也。今且依疏文次第，二即所列初之二也，三即次
X29n0596_p0246a14║下所列之三名是也。既次第事且依之，及撿佛譜果
X29n0596_p0246a15║然爾矣。摩男即甘露王長子阿那律之兄也。下明二
X29n0596_p0246a16║行不同者，即見愛二行也，亦見修二道所治之惑，又
X29n0596_p0246a17║即魔外二道也。太子為對非顯，是故次第行而捨之，
X29n0596_p0246a18║既並乖其僻好故皆捨去。經云有二種行，謂五欲、苦
X29n0596_p0246a19║行，離此二邊是名中道，即其證也。
X29n0596_p0246a20║下是正明先度其人之相狀。得道謂得四諦之道，離
X29n0596_p0246a21║苦集證滅，如前料佛字義，約教中所明也。經云昔於
X29n0596_p0246a22║波羅奈轉四諦法輪，即生滅四諦法也。初教二人者，
X29n0596_p0246a23║應以三乞食故。次教三人亦爾，朝則六人共噉，暮唯
X29n0596_p0246a24║五，以初來制非時食故，諸佛性離非時食故。所以乞
X29n0596_p0246b01║食分為二者，以人有二類故，彰事已得辦故，彰說法
X29n0596_p0246b02║不空故。此時節者，婆沙或云經三月，或云四月，此固
X29n0596_p0246b03║不可定也。五人八萬，通舉所稟得益之人。下二別明
X29n0596_p0246b04║得益之道，即初後之果也。然遠之言，顯露即初果，密
X29n0596_p0246b05║教即住地，今此且在顯也。言三答云已知者，定林云五
X29n0596_p0246b06║人以知，以知證滅諦理，地神等知他已證故也。此釋
X29n0596_p0246b07║全失其宗，此以不思言起之由故也。然此段疏文亦
X29n0596_p0246b08║似稍隱，致使釋者不明。何者？此段正明陳如得名及
X29n0596_p0246b09║初起之由。疏文及向所釋，則五八之輩皆名阿若，何
X29n0596_p0246b10║獨陳如一人？今謂文勢雖通，義意則別。何者？通於初
X29n0596_p0246b11║後。若作初劫談，初時為問，陳如已證初果，答云已知，
X29n0596_p0246b12║固其宜矣。若作第三，以後為問，則是陳如一人為答，
X29n0596_p0246b13║不關餘人，則此二並別屬陳如，故其獨受斯稱。故他
X29n0596_p0246b14║人章中料云：初轉法輪，佛問解未？五人之中，陳如先
X29n0596_p0246b15║報我今已解，淨居等天亦言已解，因以為名，名之為
X29n0596_p0246b16║解。此釋義通於二，於向兩義並通於此。疏文亦自可
X29n0596_p0246b17║會，不然無所屬著。思之！思之！所言知者，即證了真道
X29n0596_p0246b18║之名，非如常之所言也。故經云：於道場知已。近譯名
X29n0596_p0246b19║為已解。解即是知，義亦不別；又名為了，義亦不殊。所
X29n0596_p0246b20║以有此問答傳唱者，明道可得，說不空過，有大利益，
X29n0596_p0246b21║發起學也。此下意者，向者雖云已知，言總意密，未能
X29n0596_p0246b22║顯其體狀故。此下廣歷諸境，彰其已知，即廣約所以
X29n0596_p0246b23║彰能故也。言初見道相等者，先云初見在陳如，為後
X29n0596_p0246b24║人前相。又云：佛如皷，機緣如槌，法輪如聲。五人俱初，
X29n0596_p0246c01║陳如初悟，故云初聞香道品也。昔機如身，法輪如香，
X29n0596_p0246c02║初過名服甘露，滅理法流初果，證真即見諦。今觀別
X29n0596_p0246c03║釋，未全與文會。何者？此中六句廣於前義，前但云已
X29n0596_p0246c04║知之屬於心，義雖包含，總而難會。今以六義演之，悉
X29n0596_p0246c05║含能、所，即六根對六境也。彰其所得利益，一切在一
X29n0596_p0246c06║切前也。初二約內、外為能、所，所即佛形、聲也，能即陳
X29n0596_p0246c07║如眼、耳也。下文四句直就前能以論能所，即依前見
X29n0596_p0246c08║聞具於行證義，當四根境義在文分明，得此意已文
X29n0596_p0246c09║縱不消亦已是矣。見即能見佛道，相即所見，以下例
X29n0596_p0246c10║知，謂最初見佛身容儀，知是得道之相狀也。若言太
X29n0596_p0246c11║子違文，佛字雖通五人，其最利根所見有異，以通從
X29n0596_p0246c12║別故屬其初。法皷即初聞生滅四諦之聲，雖通二人，
X29n0596_p0246c13║其一既不悟亦通從別，故屬其人。香即道品，體是清
X29n0596_p0246c14║淨又能離惑臰惡，故名香。今謂初證斷德也，此境鼻
X29n0596_p0246c15║根所得，故當鼻根境也。甘露滅理，滅理常故以喻之，
X29n0596_p0246c16║甞甘能知味故即舌義，亦可對前斷即證所顯之滅
X29n0596_p0246c17║理也。法流初果流有二義，類義、順義，入聖類中任道
X29n0596_p0246c18║而行，亦顯成上道香之義。今謂初入位也，即智位也，
X29n0596_p0246c19║既入住聖境之中，固當身義。真諦即滅理，重顯成上
X29n0596_p0246c20║甘露義也。登即證契之義，即當心之義也。又上二既
X29n0596_p0246c21║智斷，此即真諦滅理，應知此四義通初後，以三時中
X29n0596_p0246c22║皆初故，思之思之。又四即智斷位法故也，思之應知。
X29n0596_p0246c23║服甞入登四並證悟之義，皆因前次聞法皷而證得，
X29n0596_p0246c24║故後之四並因初二而得，正明其初稟佛形聲之利
X29n0596_p0247a01║益。下總結於三類，得道之中皆為最首，故獨受此名
X29n0596_p0247a02║也。此三類即三善趣，得道最多者也。
X29n0596_p0247a03║下是第四引證，諸家皆作緣由之字，此本皆作遊行
X29n0596_p0247a04║之字，未知孰是？就義或是由字，即十二因緣經也。但
X29n0596_p0247a05║應知之，不必須改。又諸家皆云第二年度五人，今本
X29n0596_p0247a06║皆作第一，並未暇檢。此引證文含有兩意：一者正取
X29n0596_p0247a07║初節以證陳如，雖通言五人，正取陳如復居其首故
X29n0596_p0247a08║也。二者又通取三節次第，證成此中列名之次第，所
X29n0596_p0247a09║以初列陳如等，亦正由於此，故結云當知等也。謂名
X29n0596_p0247a10║之義及先列之義，並當在前故也。正由於此，故得此
X29n0596_p0247a11║名復最先列也。此因緣等者，總結前之四義，是約因
X29n0596_p0247a12║緣釋也。初總料其姓名，姓名即是世間之法，隨順世
X29n0596_p0247a13║間有此姓名，非出世第一義理故也。下三別釋其名，
X29n0596_p0247a14║願是事中發生宿善，故即為人；行是現在滅惡，故即
X29n0596_p0247a15║對治；前是先證滅理，故即第一義。總此四種，所以顯
X29n0596_p0247a16║其姓名之由，未言差會之義，對後三以得名，故言因
X29n0596_p0247a17║緣釋也。
X29n0596_p0247a18║下約教者，分別無生義之差會別於前總，以顯此經
X29n0596_p0247a19║因緣之義故也。此中勢數稍異於常，皆言寄觀以顯
X29n0596_p0247a20║教。今謂正是寄行以顯教，教能行所約所顯能，以無
X29n0596_p0247a21║生之行法門中要，故寄行以明之。於後餘門皆可以
X29n0596_p0247a22║例，故偏於此言之。又正意者，經明從果得名，今欲顯
X29n0596_p0247a23║無生因，即約果以明因、約因以顯果，因果俱無生故
X29n0596_p0247a24║也。至後開會，同一無生妙因果故也。然教有橫竪不
X29n0596_p0247b01║同，今但約四明之，即橫論也。後本迹即約五時竪論
X29n0596_p0247b02║之也。各隨義便互現之耳。釋此四相即有四別，於初
X29n0596_p0247b03║藏中自復有三，謂標、起、釋、結。初中二義可知，料中皆
X29n0596_p0247b04║謂境觀。今為二別總立行法，若開以下別明行相。所
X29n0596_p0247b05║言總別者，行相對別以得名也。法即智境也，是修行
X29n0596_p0247b06║之所依也。總者通言無生三科境智，別者別歷三科
X29n0596_p0247b07║修行，行相不同故言別。此中若法若譬，並略撮三藏
X29n0596_p0247b08║四含教中文義以釋，但依文消釋即足，不俟更廣引
X29n0596_p0247b09║本文繁長。初中所立此譬者便也（云云）。初中法譬合
X29n0596_p0247b10║說通有四義，譬謂眼鏡形像也，法即智境因果也。開
X29n0596_p0247b11║對分別即生因果，閇即無對無分別無生因果。對以
X29n0596_p0247b12║顯無，此義甚便，故舉為喻。應知因果是所生法，若對
X29n0596_p0247b13║無生即所無法也，善須思之。何故不直言眼而別言
X29n0596_p0247b14║盲？盲喻無生，正明無生義故。何故言鏡為喻？圓能現
X29n0596_p0247b15║像故，像是所觀故。三科攝於萬法並為所觀，通顯一
X29n0596_p0247b16║切境也，即六道陰界也，即是境也。偏圓觀境皆不出
X29n0596_p0247b17║此，今且在於初教。舊云陰入，新云蘊處（云云）。身首四
X29n0596_p0247b18║支六分成身，即是本質，故喻現因，別明造業主也。像
X29n0596_p0247b19║即鏡中六分，虗而非實，報猶在當，故喻於果。生之與
X29n0596_p0247b20║不生不並出此，但由開閇，次文自顯。次下即是別明
X29n0596_p0247b21║行相，於中有二：初且約譬略標，次即依經廣釋。初中
X29n0596_p0247b22║先簡非，次顯是。二文皆約譬以顯法。此中五義喻迷
X29n0596_p0247b23║心分別、取境造業、成因致果，並由無明不了生死因
X29n0596_p0247b24║果相續，不得無生。次顯是中無所見者，即下二事心
X29n0596_p0247c01║境也。由此不見故，即得因果不生也。不見六分是能
X29n0596_p0247c02║照，不見鏡是無所對，即是不執根境而造業故即因
X29n0596_p0247c03║不生，因不生故即果不生，以此故即不生名無生也。
X29n0596_p0247c04║下廣釋者，向但直標，故廣依彼經彰其相狀。具約三
X29n0596_p0247c05║科，仍束為二：初約五蘊，次界處。初中即約四念處明
X29n0596_p0247c06║因無生行，正是小乘之宗故。於中又二：先辨非，若能
X29n0596_p0247c07║知下次兼用五門觀正顯是。初中有三，謂法、譬、合。初
X29n0596_p0247c08║中約五蘊起四倒，即顯是生非無生也。有云：念處之
X29n0596_p0247c09║觀有四句，謂境總觀別、觀總境別、俱總俱別。初句謂
X29n0596_p0247c10║總觀身受心法無常，或總為苦乃至不淨，隨用一觀
X29n0596_p0247c11║而觀四境，以境從觀合四為一，故境名總。次句謂總
X29n0596_p0247c12║用四觀隨觀一境，以境對觀故觀名總。三者於只一
X29n0596_p0247c13║時總以四觀通觀四境。四者境觀相當觀。既知如此，
X29n0596_p0247c14║例亦準之。今謂此義廣在大師四念處中明，應檢未
X29n0596_p0247c15║暇。今謂直依此文次第無失，不必定局常有轍文。約
X29n0596_p0247c16║五蘊明起四倒即有四別，於一一中仍皆先舉一為
X29n0596_p0247c17║首，次以餘三例之。如初計色淨餘三皆淨，次計受為
X29n0596_p0247c18║樂餘三並樂，次計想行為我餘三並為我，次計識為
X29n0596_p0247c19║常餘三亦並常。如此四行四計並乖實理，故名四倒。
X29n0596_p0247c20║因此即有業果，故皆是生死不是無也。次譬者，執鏡
X29n0596_p0247c21║喻倒計造業，見面喻因果生也。有五陰合執鏡，悉是
X29n0596_p0247c22║合見面也，可知。次下正顯是也，即翻前倒顯正行也。
X29n0596_p0247c23║於中亦三，謂法、譬、結，有二：初正明行相；既知以下，次
X29n0596_p0247c24║明功能。初中三句：先云初句別，次句總。今謂初別中
X29n0596_p0248a01║語雖略，應知具翻前四顛倒之非以顯是也。次句文
X29n0596_p0248a02║中言空者，先云應知文中少無我字，今謂非直少此
X29n0596_p0248a03║二字，亦乃剩於空字。何者？餘文分別二字義別，若五
X29n0596_p0248a04║門觀中則有空及無我，若四念處觀中但有無我，不
X29n0596_p0248a05║言空也。今此言者，或恐傳寫脫悞，成通相說，明空即
X29n0596_p0248a06║無我也。後一句舉喻帖顯是也。以此正觀，正則無因
X29n0596_p0248a07║果，故非生也。此從既知下，文先云初明觀成破惑，次
X29n0596_p0248a08║明準因破果。有云：初明觀成離過，次明用觀功能。今
X29n0596_p0248a09║總以為第二、正顯是中第二、結示正行功能也。於中
X29n0596_p0248a10║四句：初略明能破諸見；次通明能破一切因果生法
X29n0596_p0248a11║皆悉不生；三、舉不生譬以帖合；四、總結示是蘊無生
X29n0596_p0248a12║行相。諸見即二十身見，五蘊皆四，即成二十身見，為
X29n0596_p0248a13║諸見本，本壞則末傾，故諸見皆破。何但諸見於此觀
X29n0596_p0248a14║中能即悟於極道，則利鈍一切皆壞，故皆不生，故不
X29n0596_p0248a15║可局在見因果也。次譬帖者，無生譬也。既達其道，不
X29n0596_p0248a16║妄執著造業，故無生死因果。結如此行能，即是於蘊
X29n0596_p0248a17║境中得無生之行也。
X29n0596_p0248a18║下，是第二、約處、界二科明無生行法門。有此三科，得
X29n0596_p0248a19║悟不同，故須更說。從其義便，不欲繁文，故合言之。然
X29n0596_p0248a20║前約蘊作念處觀，今此界、處作因緣，蓋互現耳。又初
X29n0596_p0248a21║教中多約諦、緣明行。前約因、果生，以不生即四諦觀，
X29n0596_p0248a22║生即苦、集，不生即道、滅，此猶橫總。今約因、緣生、滅，竪
X29n0596_p0248a23║明三世因、果，行中最為要𬾨，故約以明觀行。於中亦
X29n0596_p0248a24║二：初簡非，後顯是。初中又三：初約入，次例以顯界，三、
X29n0596_p0248b01║雙結示二種非不生。初約入中又二：初約眼、色二入，
X29n0596_p0248b02║次例顯餘十入。初中有三：初舉世間大海不為深、廣；
X29n0596_p0248b03║若眼見下，次明眼、色二入能致三世因、果輪轉無窮。
X29n0596_p0248b04║是名眼見以下，結為最深、廣也。初文可知。自下正明
X29n0596_p0248b05║深、廣，即明能生十二因緣之義也。文雖多句，義要只
X29n0596_p0248b06║是十二。何者？初二過去，次八現在，後二未來。今疏文
X29n0596_p0248b07║中過去有三，未來有六，應知愛還是無明，業還是行，
X29n0596_p0248b08║故此三名只是過去二義。中間八種名、義並同未來
X29n0596_p0248b09║支，餘正唯生、死。老猶屬生，餘三並通老、死。故知雖六，
X29n0596_p0248b10║義只是二。隨文隨義，故有多句。初釋無明，即兼釋行。
X29n0596_p0248b11║所以起行、業者，良由無明不了故也。初句正是無明
X29n0596_p0248b12║解，不能了達色之過患，故貪、樂造業。業即有生死苦
X29n0596_p0248b13║果，故為大海。文出阿含。沉沒三趣，釋成上義。此明無
X29n0596_p0248b14║明即具一切過患故也。當知以下，更廣明上義也。世
X29n0596_p0248b15║間大海有此諸過，並是經中有此說也。女鬼即女羅
X29n0596_p0248b16║剎，大經喻見、愛二惑，此中大略亦同應知。從愛此下，
X29n0596_p0248b17║並是愛行義也。是為下，結是無明之義。只此愛生，即
X29n0596_p0248b18║便是行，是意行故。復言業者，業通行別，上指愛為行，
X29n0596_p0248b19║此且言意，由意起身、口、足三業，故復言業。此中意者，
X29n0596_p0248b20║正約二世釋無明，現在愛合舉，故無明、愛此一因，即
X29n0596_p0248b21║二因，即二果。五胞即頭及手、足，六入即六根也，對於
X29n0596_p0248b22║六境名六觸也。業定有果，故名有應受者，必定當受
X29n0596_p0248b23║也。餘義及結皆可知。次準例餘十處者，根、塵相對，即
X29n0596_p0248b24║皆具十二，通而言之，即六重十二因緣。次例明十八
X29n0596_p0248c01║界者，根、境二六與前是同，但識六界前略，此廣為異，
X29n0596_p0248c02║所生過患亦不殊前，故略例可知也。前處二二相對，
X29n0596_p0248c03║此科須三三相對，不然不可，結亦可知。其生過患相
X29n0596_p0248c04║狀既爾，無生相狀如何？故下正明之也。於中亦二：先
X29n0596_p0248c05║約處中亦二：初眼色，次例餘十。初中復二：初約標，次
X29n0596_p0248c06║就法釋。二復各二，皆先徵次釋。於初通徵可知。釋中
X29n0596_p0248c07║自復有二：初標四法，次明但能無一即無其四。然前
X29n0596_p0248c08║簡非既約十二，今仍約此四法者，欲會經中有此說
X29n0596_p0248c09║故，正欲舉要以釋明前十二，又即是此之四義故也。
X29n0596_p0248c10║明無一則無四者，如向所明，但有無明、愛一，即有一
X29n0596_p0248c11║切因果。今明不生則已，生則必具後三，不生亦爾，但
X29n0596_p0248c12║一不生即無後三，如前無明義也。此明有一生即有
X29n0596_p0248c13║一切生，無生亦爾，正意顯生、不生二種，要能思之，義
X29n0596_p0248c14║實在於釋中。於次釋中，先釋四生之義，次釋四法不
X29n0596_p0248c15║生之義。於此二中，一一皆有三義，謂徵、釋、結。文中但
X29n0596_p0248c16║初具三，餘三但二，略不徵也。又於釋中，一一皆有二
X29n0596_p0248c17║義，謂體及義。且初徵者，云何苦種？云何是種？即二義。
X29n0596_p0248c18║下三例爾。貪、恚、覺三觀，新名尋、伺，如前釋七漏中明。
X29n0596_p0248c19║此即苦種，能生苦果，故起之一字，即是種也。種直約
X29n0596_p0248c20║法，苦種即約人，合說可知，亦能、所合說也。餘四皆例
X29n0596_p0248c21║五欲。法即是五，念即生，念念思想，令其生也。六塵即
X29n0596_p0248c22║臰汁也，取即流出也，以外緣故。善惡即疽蠅，競起即
X29n0596_p0248c23║集也。此中起念、取境，並是生義，但有初一，即有四也。
X29n0596_p0248c24║先云四並是喻因緣，初貪是愛，互是無明，此二並無
X29n0596_p0249a01║明也。次二並屬行也，此二不生，故即十二不生。此意
X29n0596_p0249a02║以四為二，二即攝十二也。今謂此猶難見，應知初二
X29n0596_p0249a03║並是貪愛，有內外別，故有二也。皆由不了，故並屬無
X29n0596_p0249a04║明。次二，初一即前行也，次一即前業，以通別故有二，
X29n0596_p0249a05║故並屬行。此一二支之義，即二世二支之義。既有二
X29n0596_p0249a06║因，即有兩果，故即二即十二也。無亦如之。上是釋生
X29n0596_p0249a07║義竟，下是釋無生義。只一了色五義，即無四種生，故
X29n0596_p0249a08║名無生義，如前釋。知即明解通達，故非無明。了色生
X29n0596_p0249a09║滅，逼迫虗妄，不實不自在，穢濁之甚，故即不起。四種
X29n0596_p0249a10║即不生也。此即五門觀也。文中仍略不淨，可以意得。
X29n0596_p0249a11║眼、色既然，餘之五對皆具四種，生、不生義並同，故云
X29n0596_p0249a12║亦如是。處、觀既然，界、行亦爾，故云界亦如是。
X29n0596_p0249a13║上來第二正辨行相已竟，自下第三結歸其人得名
X29n0596_p0249a14║之所從也。其人初聞之時，即於蘊處界等一切法中
X29n0596_p0249a15║得如是知解悟入，餘人不然，故其獨受此名也。
X29n0596_p0249a16║次下明通觀者，於中亦三，謂標、起、釋、結。初是標章者
X29n0596_p0249a17║之一字，即起後釋其相也。此中直即明行，不先通立
X29n0596_p0249a18║其法，先云以境即故不先立境。今謂境同觀別，同六
X29n0596_p0249a19║道三科故，體拆巧拙異故，故直約觀行以辨其別，不
X29n0596_p0249a20║俟更明境也。今謂此中有三義異前三藏：一直明行，
X29n0596_p0249a21║二不舉非顯是，三明無生無滅。初義如向所明，次明
X29n0596_p0249a22║無非可論，三明既無生故無滅不同前義。於中亦先
X29n0596_p0249a23║約蘊，然後處界。師云：初中復二：先總，次別。總謂以鏡
X29n0596_p0249a24║像喻五，別謂五喻各別譬五。有云：初通譬鏡像，次分
X29n0596_p0249b01║對五譬五，謂總即通以別喻五蘊，別謂別舉五物別
X29n0596_p0249b02║喻五也。初中復二：初約色蘊，次例餘四。此中直約譬
X29n0596_p0249b03║以顯法，無別合也。於中有二：初略標觀相，次廣釋成
X29n0596_p0249b04║其義。初中文有五句，義但是三。人即此教能觀之行
X29n0596_p0249b05║人也，鏡即所觀之境，法通如前明三科，合且蘊中色
X29n0596_p0249b06║也。六分臨鏡覩像，正喻觀行相也。以此教觀智巧故，
X29n0596_p0249b07║若人若法若因若果皆無定實，故皆如幻。雖言如幻，
X29n0596_p0249b08║未知如何即是不生？故下廣釋顯之。於中有四：初明
X29n0596_p0249b09║不生，次明不滅以顯不生，三非修顯性本自不生，四
X29n0596_p0249b10║結以此故是不生。初中有兩四句。師云：二空即是性
X29n0596_p0249b11║相二也。意謂空即不生，初四即性不生，既不從下即
X29n0596_p0249b12║相不生。此兩四句一一皆應標破結，文直一標並闕
X29n0596_p0249b13║餘二，以勢數易故學者知之。此並中論自他等四句
X29n0596_p0249b14║之義知之。合即共也，離即無因也，中間又即共也。亦
X29n0596_p0249b15║無滅下，是約無滅以顯無生，有滅則有生，既無固無
X29n0596_p0249b16║也。性本以下，非修以顯性，性若定生滅，修亦不能滅。
X29n0596_p0249b17║今修只是顯本，非謂別新得也。結云正以了此本無
X29n0596_p0249b18║生滅，故名無生行也。次例四蘊，可知。即經一切諸法
X29n0596_p0249b19║皆如幻相，幻相本無真，何有生滅？故皆即無生也。次
X29n0596_p0249b20║約別者，正正經中有此別義，故復會之。然文初後既
X29n0596_p0249b21║同喻，約此則但四，何名為五？又是有通有別，何專為
X29n0596_p0249b22║別？先並不言，今謂此故有深致。何者？此中雖別，並須
X29n0596_p0249b23║帶通。何者？五即是別，而並須是幻五，方是此教喻意。
X29n0596_p0249b24║故文云幻色，以一幻字通貫於下，所謂幻像乃至幻
X29n0596_p0249c01║者故也。有人云：色有形段，故喻鏡像。受唯暫起故，想
X29n0596_p0249c02║但念故，行心動作麤著故，識能興造萬法，故喻於幻。
X29n0596_p0249c03║今謂此文亦二，名與前同。色如幻鏡中像，蹔為眼所
X29n0596_p0249c04║見，故以為喻。受如幻泡，無實聚故。想如幻炎，無暫住
X29n0596_p0249c05║故。行如幻蕉，雖無堅實，有多疊妄假聚，行法最多，故
X29n0596_p0249c06║以為喻。識既直云如幻，造即如造幻者也。故經云心
X29n0596_p0249c07║工幻師是也。師即作幻之主，識是心王，故以為喻。前
X29n0596_p0249c08║藏教中，若總若別，皆觀實境。此中總別，皆取幻喻。不
X29n0596_p0249c09║然，何以取異於前？次釋成中，唯初中唯四句，餘並與
X29n0596_p0249c10║前同也，可尋。
X29n0596_p0249c11║觀根塵下，是約處界以明行也。然處與界，略廣少異，
X29n0596_p0249c12║明處界可以例知。故文但約處，不復言界，亦準前可
X29n0596_p0249c13║知故也。於中，初觀十二處空，次觀十二因緣空。以迷
X29n0596_p0249c14║處故，即有三世因果，故約二以明空，空故即無生也。
X29n0596_p0249c15║然此中文義，並是大經、光明等諸經文義，或全用文
X29n0596_p0249c16║義，或撮義意，但知有據則已，不俟一一牽引，徒煩甚
X29n0596_p0249c17║矣。今直但為彼惡結賊之所止處，明人法並空也。依
X29n0596_p0249c18║文略點，不能更復依諸所說知之。於中，初明根境空，
X29n0596_p0249c19║次明因緣空。此二意者，初是略明果空，次即廣明因
X29n0596_p0249c20║果皆空，空故即無生也。初有三句二義：初觀根境空，
X29n0596_p0249c21║次正明本空，妄想以下釋空所以。二義者，只是明空
X29n0596_p0249c22║及其義也。初句所以舉此喻者，正明空故，觀此根境，
X29n0596_p0249c23║如彼荒村聚落等也。村落譬上六根，結賊所止，是明
X29n0596_p0249c24║荒村無人，正明六根空也。結賊群聚，共害於物，明非
X29n0596_p0250a01║善實，譬上六塵空也。此出大經，故經云：都不見人，求
X29n0596_p0250a02║物不得，明人法空故也。下明空義，即本自空，非適今
X29n0596_p0250a03║爾，正明性自空也。經中釋無漏，無漏即空，意別義通。
X29n0596_p0250a04║今從通義，故得引用證此教也。次下一句，是釋空之
X29n0596_p0250a05║所以。何以空？以從因緣生故。何者因緣？所謂惑業。惑
X29n0596_p0250a06║即無明妄想，業即諸行業也。此文出光明經業力。如
X29n0596_p0250a07║彼機關，機關俱是要義，非微義也。機，發動之主；關，是
X29n0596_p0250a08║門戶主，開閇由之，即樞機義也。根既若是，境亦何有？
X29n0596_p0250a09║並非實物，悉是虗也。
X29n0596_p0250a10║無明以下是。次明因緣空，即廣明因果皆空也。於中，
X29n0596_p0250a11║初略明無明一法空，次通約三道，即總明十二因緣，
X29n0596_p0250a12║即因果悉皆空也。如此說者，意道若無明一空，則十
X29n0596_p0250a13║二皆空，故總約三道以明空也，以十二要只是此三
X29n0596_p0250a14║故也。如緣生論初中三句：標、釋、引、證。此引證即仁王
X29n0596_p0250a15║經四非常偈中第三明空文也，正與此中義同，故引
X29n0596_p0250a16║之也。如旋火輪，此有二義：一、明無窮；二、明空義。故緣
X29n0596_p0250a17║生論頌云：煩惱業感想，想還生煩惱，故煩惱復生業，
X29n0596_p0250a18║亦由業有想。此明因果互為次第，輪轉無窮義也。既
X29n0596_p0250a19║是因緣轉無窮，故當是空，故緣生頌云：因中空無果，
X29n0596_p0250a20║果中亦無因，果中亦無果，起者空相應。此明四句皆
X29n0596_p0250a21║悉常是空故也。次總束明三道者，緣生論頌：初八九
X29n0596_p0250a22║煩惱，第二第十業，餘七皆是苦，三攝十二法。故知十
X29n0596_p0250a23║二要只此三。如上說者，如向來數明性空之義，不欲
X29n0596_p0250a24║煩文，故直指也。結者，如此體達生法皆即本來無生，
X29n0596_p0250b01║不同三藏滅除生已，以而得無生，故是通也。
X29n0596_p0250b02║次明別教觀行者，於中有標、起、釋、結。初含二義，準前
X29n0596_p0250b03║可知。於次釋中皆云：亦先喻境智；若欲以下，次明起
X29n0596_p0250b04║行。今謂初立行法，次是正明行相。法中應有四義，謂
X29n0596_p0250b05║境、智、生、無生也。今文但三，即具四義：行謂修無生行，
X29n0596_p0250b06║破生顯無生也。然其所以生者，由迷理也；無生者，由
X29n0596_p0250b07║解了於理也。此中所以先立法之與行，與前兩別，所
X29n0596_p0250b08║以須先立也。謂闕狹深淺異，在文可尋。文有三義：鏡
X29n0596_p0250b09║能現像，總喻一心生萬法也；法界略言三義：因義、性
X29n0596_p0250b10║義、所依處義，通於一切事理迷悟之所因依也；眼能
X29n0596_p0250b11║分別照了一切，故喻此教觀智也；青黃以下，釋上鏡
X29n0596_p0250b12║上中所現之像，明法界心中具足一切法也。心法界
X29n0596_p0250b13║雖廣無邊，不出十法界因果也。於中有三：初合標，次
X29n0596_p0250b14║別。別屬對皆於以下，三、總結也。初標以八色以對十
X29n0596_p0250b15║果離合之異，開白小中出二即成十也。可以隨義消
X29n0596_p0250b16║息，不俟繁文。後文具引正法念經，經廣釋，但彼小乘
X29n0596_p0250b17║明義且在六道，故今義加以喻十界。所以不言三藏
X29n0596_p0250b18║菩薩者，以初心未斷惑，有漏之善與人天同故也。然
X29n0596_p0250b19║此十種色像鏡中能現，喻心法界具十因果，迷故有
X29n0596_p0250b20║九，解故有一，迷解合言有十也。然心性中非迷非解，
X29n0596_p0250b21║非九非一，從因緣故，有迷有解，有九有一，因緣不同，
X29n0596_p0250b22║本末性習，合以論之，故有十也。但不能達一即一切，
X29n0596_p0250b23║又不能達迷即是性，又不能達九界之生即佛界無
X29n0596_p0250b24║生，以故與圓為異。大略且爾，思之思之。
X29n0596_p0250c01║自下是明行相，於中先簡顯，亦是標其大意也。次正
X29n0596_p0250c02║明初者，對簡前兩顯美此一，前兩但為自，今此具自
X29n0596_p0250c03║他。又前二但滅六界生以顯無生，今則令九界不生，
X29n0596_p0250c04║令一佛界生也。以此故為大異。而言生者，即除無始
X29n0596_p0250c05║障惑，令隨智開發也。次依於下正明行相，有三：初明
X29n0596_p0250c06║次第修三種行令三生因不生，次明即得三種生界
X29n0596_p0250c07║不生，後總結名不生。初中初一句總標其行宗。言法
X29n0596_p0250c08║界者，即諸法理性中道也，為迷悟所依，迷此故有九，
X29n0596_p0250c09║解此故有一。今明解行，故先標之顯其宗也。初心稟
X29n0596_p0250c10║教知有此理，依之起行，行為於此緣而非即，是故為
X29n0596_p0250c11║別，以教不融故也。法界理也，非因非果為之所依，行
X29n0596_p0250c12║即因菩提果也。此理非但難行亦不易解，向既簡於
X29n0596_p0250c13║藏通，此亦異於圓教，故此句即此教之宗體也。思之
X29n0596_p0250c14║思之。次第等者，正明行相，理既不融故行亦不融，所
X29n0596_p0250c15║以異於先後也。先明拆觀，如前三藏行相。次用體觀，
X29n0596_p0250c16║如前通觀行相，以根鈍故宜須如此。然或前或後或
X29n0596_p0250c17║為正助，不必一向約位對於信住，知之思之。由兩觀
X29n0596_p0250c18║故能除四住，此當入空十住位也。次即出假照世俗
X29n0596_p0250c19║智，亦名無知，亦名塵沙障事之惑，簡非同體障理，故
X29n0596_p0250c20║曰容塵，此即十行位也。實慧即十向中修入初地時
X29n0596_p0250c21║分得根本不生，根本只是無明諸惑之所依故。又根
X29n0596_p0250c22║本即中理，得此中理故無明不生，故云爾也。此三即
X29n0596_p0250c23║五住，開無明惑中出障事障理麤細之異，故成三也。
X29n0596_p0250c24║勝鬘經中有此名義，故淨名經疏中出此名也。餘處
X29n0596_p0251a01║多無。此下明即三果不生，果由因生，因既不生，果固
X29n0596_p0251a02║無三種果，無此三果只是無二種生死，於變易生死
X29n0596_p0251a03║中開出方便，故成三也。然實報之言有分有極，今從
X29n0596_p0251a04║通說故且云爾，若別委明非此中意，在餘說也。下文
X29n0596_p0251a05║更明之，故不俟言也。生亦以下，總結名也。或云以世
X29n0596_p0251a06║間生死與涅槃相對，明不此二，故言生不生也。今謂
X29n0596_p0251a07║亦可分段變易相對，以二並生死故，不此二生故名
X29n0596_p0251a08║不生，故後約分段生況顯變易，即其義也。又只可云
X29n0596_p0251a09║無三種因果之生，故言生不生，既不生於生亦不生
X29n0596_p0251a10║於滅，如前所明無生無滅之義，故言不生亦不生，以
X29n0596_p0251a11║此諸義名無生也。結者，如此所說不同於前又異於
X29n0596_p0251a12║後，故是此別教行相也。
X29n0596_p0251a13║下是第四、約圓釋者，亦標、起、釋、結。釋中，前之兩教，法
X29n0596_p0251a14║同行別，故通直明觀；別異前兩，故先立法，次明修行。
X29n0596_p0251a15║今圓與別，法同而行別，故亦直明修行，不復更立法
X29n0596_p0251a16║也。於中，初總，次別。總謂通觀十界因果同一實相，別
X29n0596_p0251a17║謂三障即是三德。如是若總若別，皆悉無方，故為圓
X29n0596_p0251a18║觀。初中，有喻，有合。喻中，簡方顯圓，有標，有釋。標中三
X29n0596_p0251a19║句：初一、正示圓觀，次二、遮方顯圓。方即前之別也。鏡
X29n0596_p0251a20║有三義，謂體、用及不二也。體即其形狀也，用即其能
X29n0596_p0251a21║具萬像也。不二者，體、用皆不二也。喻於法體無方具
X29n0596_p0251a22║足，一切諸法無非一實相也，一切生法同一無生法
X29n0596_p0251a23║也。以下二句，簡、顯兩觀。顯、圓是別，兩、不即圓，故簡、顯
X29n0596_p0251a24║也。下是釋，釋前二也。仍先釋簡別，後釋顯圓。初有四
X29n0596_p0251b01║句，釋前兩、不。初兩釋前初句。明、闇即迷、解，迷、解有通、
X29n0596_p0251b02║別。別論六道、四聖，通論迷即九界，解即佛界。圓觀不
X29n0596_p0251b03║二，故非二也。形容釋前形字，檠、像釋前像字，故此兩
X29n0596_p0251b04║句共是釋前最下一句。形容即十界因，檠、像即十界
X29n0596_p0251b05║果，以迷、解故有十界，因、果別故如是。圓同一實，無所
X29n0596_p0251b06║可取，故並不也。文中檠字，有言字誤，應作警字，謂古
X29n0596_p0251b07║人或借用此為境界字，像即是境，可緣對故。若依檠
X29n0596_p0251b08║字，音臣京反，所以正弓，全乖義意。今謂此釋，迂之甚
X29n0596_p0251b09║矣。正應作擎，音同於上。檠訓舉也，即柱鏡之具也。亦
X29n0596_p0251b10║如世俗呼燈樹亦為燈檠，皆多以木為之，故借用此
X29n0596_p0251b11║字。世俗此類多矣，且等是借用，借檠為擎者，有愚於
X29n0596_p0251b12║警為境，必以為誤，亦云應作影像，對上形容，義甚雅
X29n0596_p0251b13║當。如此兩釋，並為要會，不同前之迂，後學宜其評之。
X29n0596_p0251b14║但觀以下，釋前最初標圓觀也。即妙，無方也。團圓，妙
X29n0596_p0251b15║也。無際畔等，彰其妙狀，即無方也。四雙八隻，並是方
X29n0596_p0251b16║也。無以觀貫之，故無方矣。既圓則無分限，故非際畔。
X29n0596_p0251b17║要而言之，無橫竪，無迷解，無佛眾生，正明此等方物
X29n0596_p0251b18║皆即無方，故並圓也。次下約法合中，合前二也。初合
X29n0596_p0251b19║前無方，次合前顯圓。初中初一句總合，下三別合。以
X29n0596_p0251b20║前喻中不出十界，故今合中雖約總別，要不出於十
X29n0596_p0251b21║也。此句舉下三別明。善惡即十中初六凡也。邪正即
X29n0596_p0251b22║前世六及出世四。小大直就出世四聖以辨，小即二
X29n0596_p0251b23║乘，大菩薩佛也。雖此差別，終不於出十界並皆限絕，
X29n0596_p0251b24║即方而圓，不同前方定差別也。下是合前圓觀唯一
X29n0596_p0251c01║實也。實相即無相也，法性即無性也。佛法者，此無性
X29n0596_p0251c02║相是佛妙人之所覺了，又是諸佛之所師範，故云佛
X29n0596_p0251c03║法，舉人以顯法也。又正明九界性相等者，皆佛界法，
X29n0596_p0251c04║如後所舉釋故也。下又引證。此明十界一切因果悉
X29n0596_p0251c05║是實相，一佛因果也，即九方皆圓也。是總明上一切
X29n0596_p0251c06║生法皆即無生法也。
X29n0596_p0251c07║下是別約三障除生法明即無生觀也，亦如上文有
X29n0596_p0251c08║總別無生觀之義中也。於中有二：初分段，後況以顯變
X29n0596_p0251c09║易。初中義有四別：初總標三障除生法即是不生，次
X29n0596_p0251c10║釋別明三障即是三德，三明既即三德故即不生，四
X29n0596_p0251c11║結三一無方故是圓無生義。初中師云生即是苦，有
X29n0596_p0251c12║云文脫苦字，今謂脫字義當此三，更互起滅如前所
X29n0596_p0251c13║明，故皆是生法。既是緣起，緣無定性，故生即無生。生
X29n0596_p0251c14║既即無，無豈復有？故無生亦不生，總無此二曰無生
X29n0596_p0251c15║也。次三別者，意明迷故三是為非，解故三非即是，當
X29n0596_p0251c16║知至理寂絕無是無非，後二因有是非也。初明非法
X29n0596_p0251c17║即法，次明無明即明，三明縛即是脫。若別教中既非
X29n0596_p0251c18║圓義，不顯了則不得然，今以圓故爾也。下明三既即
X29n0596_p0251c19║三德，故三種生即三不生，同大涅槃一法故也，故大
X29n0596_p0251c20║經名涅槃名無生也。四結四句融即以顯圓義，可知。
X29n0596_p0251c21║此即大般涅槃祕密之藏，義盡於此矣，應移後結況
X29n0596_p0251c22║之文於此中安之。然此約教意者，須辨教分齊，判其
X29n0596_p0251c23║權實，開權顯實，結彰此四義，方是此經約教之義。今
X29n0596_p0251c24║文於四義中，但有初一，餘可準例前後，故略直注（云
X29n0596_p0252a01║云）。若欲知者，如向四教種，初令滅生會於無生，次能
X29n0596_p0252a02║達生即是無生，三令次第滅一切生以會無生，四能
X29n0596_p0252a03║於一切生皆即無生也。前三是權無生，後一是實，此
X29n0596_p0252a04║即是相待破顯義也。前三即後一，更無有偏權，同一
X29n0596_p0252a05║圓實，即開顯絕待意也。今經即正是開顯絕待阿若
X29n0596_p0252a06║無生之義也，則一部盡歸此門。此一既爾，餘門亦爾，
X29n0596_p0252a07║一一皆絕待故也。得此一意，其餘名義，並可準知。不
X29n0596_p0252a08║然，何以能異餘教？雖復讚揚，不能稱美皃妙。思之思
X29n0596_p0252a09║之，正意在此，故注（云云）。若約餘義，非此中之意，幸熟
X29n0596_p0252a10║詳之。下結況者，以麤重況顯輕細也。以生死有其二
X29n0596_p0252a11║種，分段變易，亦名界內外，即是麤細。前已約極麤重，
X29n0596_p0252a12║故此更況顯於輕細。此意者，正明此經開顯有通別
X29n0596_p0252a13║之義，麤細盡開，故其然矣。此意亦非聊爾，宜更善詳
X29n0596_p0252a14║之。
X29n0596_p0252a15║次下約本迹者，無生釋中第三明久近也。文雖不難
X29n0596_p0252a16║意要不易。何者？經有二文：一約一多以開顯，二就久
X29n0596_p0252a17║近以開顯。能化所化人之與法不逾此二，一經之義
X29n0596_p0252a18║都由此二，故文云此經開方便門示真實相，即橫竪
X29n0596_p0252a19║之要盡於此矣。向第二重已約一多論開顯竟，今此
X29n0596_p0252a20║即當第二意也。若但前一未盡其義，不會經文故須
X29n0596_p0252a21║此釋。然佛猶未發迹、弟子先顯本者，為師而作先漸
X29n0596_p0252a22║故也。後文自有料簡，不俟此繁。於文有二：初正明本
X29n0596_p0252a23║迹，後引文證成。初意有五：初明從其本以垂迹，次明
X29n0596_p0252a24║其迹，三即迹而本，四明本迹體用無方，五明息用歸
X29n0596_p0252b01║體。初標其本，本者久也，對於迹也。自對於他垂迹為
X29n0596_p0252b02║物也。何以知然者，據後引證之文故知爾也。雖知其
X29n0596_p0252b03║文何以知？必此門驗迹以知本也。與佛同異者，此不
X29n0596_p0252b04║可得知，但知其有本不可定其長短，後文自見。次明
X29n0596_p0252b05║其迹，即五時為物也。前四此五橫竪互現耳。文但四
X29n0596_p0252b06║者，四即五也。大經云凡夫如乳，即示為凡夫初不受
X29n0596_p0252b07║大化，如後信解中釋也。示迹本為利物，故一一初皆
X29n0596_p0252b08║先明其由也。此漸次第之義上釋如是，約教之中已
X29n0596_p0252b09║論之竟，可以意得不繁更說。而其本下是三，即迹以
X29n0596_p0252b10║彰其本，仍向迹以明即本，故云而其等也。言已本住
X29n0596_p0252b11║非始今也。若聞以下是四，明其體用無方不二而二
X29n0596_p0252b12║也。將明其義仍先引教明其所以，阿字是詮無生之
X29n0596_p0252b13║義，聞一無生即知四義，明一即四故也。四句即攝一
X29n0596_p0252b14║切，解一即解一切也。謂知生即無生，無生而生雙非
X29n0596_p0252b15║兩存，無生既爾本迹例然，謂本即迹、迹而即本等也。
X29n0596_p0252b16║眾生以下第五，明若所能會入圓無生，別能化恩用
X29n0596_p0252b17║以歸體矣。以所會圓道，圓道即向四句無方者也。物
X29n0596_p0252b18║未會於此妙則大，事未畢會則畢矣。故文云今者已
X29n0596_p0252b19║滿足，主既如此伴固其然，所以三周之後即皆發迹
X29n0596_p0252b20║顯本，良有以矣。上是初明本迹畢，下是次引證也。於
X29n0596_p0252b21║中有二：初引當文證其迹，次引阿含驗其本。初中品
X29n0596_p0252b22║初長行因富那請發，故初廣顯其迹，頌中通發諸比
X29n0596_p0252b23║丘迹。今且引初所因之文，意實在於通明一切，阿若
X29n0596_p0252b24║在其中矣。下文既明九十億佛所五時利物，今且明
X29n0596_p0252c01║其一世，故不可具足說也。以此知其本迹廣遠，不約
X29n0596_p0252c02║此釋何以能彰之哉？次引阿含者，重成前之義也，即
X29n0596_p0252c03║彼雜阿含經也。故彼經云：佛在舍衛，夜天小雨時告
X29n0596_p0252c04║阿難！汝以蓋覆燈隨我後行。阿難受教而至一處，佛
X29n0596_p0252c05║便微笑。阿難白佛，佛言：非無因緣，汝今持蓋隨我，我
X29n0596_p0252c06║見梵王持蓋燈隨陳如後。此正寄迹密表其本，行此
X29n0596_p0252c07║知其本高廣矣。所以梵王持而隨隱其後者，先雖不
X29n0596_p0252c08║釋，亦可義推以知。何者？據彼典籍，舉世共推梵王以
X29n0596_p0252c09║為生本，其亦自謂之然，故下文云一切眾生之父。又
X29n0596_p0252c10║經中明彼四姓皆從梵王所生，故為生本明矣。今阿
X29n0596_p0252c11║若久住無生之本，則世間生之存亡靡不由之，故雖
X29n0596_p0252c12║為生主，不得不尊奉於無生之主，以此益知其本高
X29n0596_p0252c13║矣。向來消釋文相雖略可知，仍更少要須會。何者？約
X29n0596_p0252c14║教本迹同顯經之要致，解釋勢數亦皆相同。教中之
X29n0596_p0252c15║要有四，如前所明，於此釋中亦須知其四矣。何者？分
X29n0596_p0252c16║別本迹判開結會。文中初一標其本，次五明其迹，即
X29n0596_p0252c17║辨本迹也。二名既立，權實麤妙之義自形，即判相待
X29n0596_p0252c18║義也。既明從本以垂迹，次結迹以歸本，明本迹相即，
X29n0596_p0252c19║四句無方體用俱寂，即開絕義矣。如此之義，即此經
X29n0596_p0252c20║無生之要致，即第四意矣（云云）。
X29n0596_p0252c21║次觀者，彰既得者之由，令未得者因致故也。既開會
X29n0596_p0252c22║之後，唯一絕待觀也。然能了一心十界因果，即空假
X29n0596_p0252c23║中，則三因三果生法，皆即不生，已具如前。明他即已，
X29n0596_p0252c24║故云可知，不繁更說也。如是達者，阿若之人，豈遠乎
X29n0596_p0253a01║哉？可即謂矣。阿若既爾，自餘一切，並可例知。雖知皆
X29n0596_p0253a02║即，須知其六。不然，僭逼之過，亦非遠矣。思之思之。
X29n0596_p0253a03║次釋迦葉者，先須識此名題，乃可會於疏文，應知迦
X29n0596_p0253a04║葉是其姓名，摩訶是歎美其德行，從此名行合言之
X29n0596_p0253a05║也。又是先是後，合而言之故也。又是世出世間，合以
X29n0596_p0253a06║言之故也。例前阿若姓名，勢數同也。文中大為兩別：
X29n0596_p0253a07║初以三義釋其姓名，次廣約德行釋於摩訶。大義如
X29n0596_p0253a08║前，陳如經則名前姓後，釋則先姓後名，各從其便已
X29n0596_p0253a09║如前釋。言三義者，初釋其姓，次釋其名，後釋其號。就
X29n0596_p0253a10║初姓中自復三別，一一皆有標釋，在文易見。初翻名
X29n0596_p0253a11║出文殊問經，摩伽陀國人之大姓，四族之中婆羅種
X29n0596_p0253a12║況，神仙之後即彼方之甲族也。言學道者，即學神仙
X29n0596_p0253a13║之道感而應也。此方亦有其事，如易云：河出圖，洛出
X29n0596_p0253a14║書，聖人則之。彼伏義繫天而治，感河圖畫八卦而現，
X29n0596_p0253a15║夏禹治水神龜負書而出於洛，洪範九疇是也。俱從
X29n0596_p0253a16║德之感致，故其類矣。而言氏者，或言姓或言族，然初
X29n0596_p0253a17║得則為姓，在後則稱氏，氏者是也，言是彼姓之後也。
X29n0596_p0253a18║氏字無點著，點音同精字，縣邑之名傳寫多謬，知之
X29n0596_p0253a19║知之。次引真諦所釋，即第二義。釋云餘光者，有人釋
X29n0596_p0253a20║云：迦葉之光以望其祖仙光，故為餘也。今謂此釋謬
X29n0596_p0253a21║妄之甚，正謂餘人餘物之光名為餘也。故他人釋云：
X29n0596_p0253a22║上古有仙身有光明飲，蔽彼日月之光，今此聖者是
X29n0596_p0253a23║彼之種故也。或即飲字誤為餘也。次第三義者，此含
X29n0596_p0253a24║兩義：一者猶言其祖，彰是其後；二者即身，言其自身
X29n0596_p0253b01║以對其先祖，故云亦也。故他人云：又此聖者亦自有
X29n0596_p0253b02║光，能飲日月之光，故云爾也。此前三義並是其姓，即
X29n0596_p0253b03║以姓為名也。若言自有光明飲映，即兼從其德狀以
X29n0596_p0253b04║為名也。故古有釋云：又其自身亦有飲光之事，閻浮
X29n0596_p0253b05║檀金在於水底光徹水上，此金之光飲餘金光令不
X29n0596_p0253b06║復現，迦葉身光復飲彼金之光令不復現，故名飲光。
X29n0596_p0253b07║又云：文殊問經翻為大龜，案梵本羯哆婆此翻為龜，
X29n0596_p0253b08║迦捨捨波翻為飲光，以音相似翻譯誤耳。云此依十
X29n0596_p0253b09║八部論疏釋。若爾，今此文中第二所引光波之釋亦
X29n0596_p0253b10║未為正，以波字猶是梵言，此云餘也，故未是此言。故
X29n0596_p0253b11║近代所譯皆言迦葉波為正梵言，以飲光為此正譯，
X29n0596_p0253b12║迦葉如來名義一同於此。準此義從真諦，正應飲光
X29n0596_p0253b13║二義：一從其祖，二約其身。即是文中言爾者，多是以
X29n0596_p0253b14║後傳寫誤也。下次即是釋名，初名不同，蓋是經論異
X29n0596_p0253b15║出故也。付法傳中亦略明其緣起，其樹未見翻也。古
X29n0596_p0253b16║釋皆云在此樹下生，故名畢鉢羅童子。又云其父母
X29n0596_p0253b17║祈禱天神，有梵天下降託生，如餘經廣說，應是付法
X29n0596_p0253b18║傳亦名為經故也。如此不同，未可的據知之。次下一
X29n0596_p0253b19║句釋其號也。此名亦未見翻，既云聚落即多人共居
X29n0596_p0253b20║之所，而其獨當此號者，以其德聖高大世所欽重故
X29n0596_p0253b21║也。此文先釋不言，復有兩釋皆云此文不次，正應移
X29n0596_p0253b22║置後受大文中安之，是得其敘。今隨此人所以作此
X29n0596_p0253b23║見者，以後受大文初言與此同，故知合在後。今謂此
X29n0596_p0253b24║人徒見其文不知其義，傷哉！何者？姓名號三義不相
X29n0596_p0253c01║離，況復此號亦其異名，故釋之後理合相從，會而釋
X29n0596_p0253c02║之，豈得棄義而逐其文？故是深不達也。以後更有一
X29n0596_p0253c03║處義亦如之，在後明之，後學宜審詳之，無宜造次。
X29n0596_p0253c04║上雖多義，並是釋迦葉義，是釋其姓名竟，自下即正
X29n0596_p0253c05║解摩訶義也。然迦葉是其在家俗時姓名，摩訶是其
X29n0596_p0253c06║出家會真道之德行，經意正為直欲彰其德行，故初
X29n0596_p0253c07║言摩訶。今釋從雙顯其真俗三義，故先釋迦葉，然後
X29n0596_p0253c08║釋摩訶也。摩訶義雖含三，正要在一大也。若釋一大，
X29n0596_p0253c09║多勝二義在其中矣。經論皆爾。今此文中就文有九，
X29n0596_p0253c10║立名但七。七者，謂：一、捨大；二、受大；三、行大；四、印可大；
X29n0596_p0253c11║五、位大；六、結集大；七、持法大。文有九者，於受大文後、
X29n0596_p0253c12║行大文前有一段少許文不立其名，又持法大文後
X29n0596_p0253c13║有一段文亦不立名，以此二無并前七有合為九也。
X29n0596_p0253c14║師云：文列七大，若并本族大及最後慈悲大合為九
X29n0596_p0253c15║大，此與向來所明仍有其異。向之所明九段，直就釋
X29n0596_p0253c16║大中論，未論姓名。若探取前後，則後交不盡，數義不
X29n0596_p0253c17║圓。今準餘文，釋大有其十義。今此文義正有其十。何
X29n0596_p0253c18║者？釋大文中九段即是九大，并初釋姓名，一即十大
X29n0596_p0253c19║足矣。即如丹丘成佛疏中釋歎身子大智之文，明大
X29n0596_p0253c20║義有十：初名種姓大，正與今文初釋姓名義同。則此
X29n0596_p0253c21║文十者：一、種姓大，二、捨大，三、受大，四、簡異大，五、行大，
X29n0596_p0253c22║六、印可大，七、位大，八、結集大，九、持法大，十、慈悲大。既
X29n0596_p0253c23║十義分明，而文中三不立大名者，或略、或脫、或例，可
X29n0596_p0253c24║知故也。思之！思之！然十義中要唯其二，謂姓名與德
X29n0596_p0254a01║行，如前略論。於德行中要復唯二，謂簡美也，亦形顯
X29n0596_p0254a02║也，亦遮表也。若爾，則九中一是簡、是形、是遮也，八是
X29n0596_p0254a03║美、是顯、是表也。若爾，則第四文宜在九之最初，安之
X29n0596_p0254a04║是得其敘，餘八並是顯美自成。次第知之，則己亦不
X29n0596_p0254a05║俟更移。
X29n0596_p0254a06║次今且隨文消釋。初明捨中初明捨相，後結會名。初
X29n0596_p0254a07║明捨三即有三別，即皆先明其所捨及結。初中初標
X29n0596_p0254a08║大富，次引經釋其相狀。於中初歎其家宗親，略明大
X29n0596_p0254a09║富之事。所以舉宗親者，並所捨之事故也。十六大國
X29n0596_p0254a10║名出仁王，及諸經繁故不述。付法藏下廣明家業，大
X29n0596_p0254a11║要而言之不出依正，舉因彰果相狀皆可尋。金名則
X29n0596_p0254a12║浮等者，此云上勝金也。由旬三等最小，十六未知何
X29n0596_p0254a13║等。所以無二相者，此二最勝因未備故。其已有者與
X29n0596_p0254a14║佛同異，且論其有不可論同。欲恚慢即根本三毒煩
X29n0596_p0254a15║惱也。次引證，即大論文也。初句歎心，即智斷也。次二
X29n0596_p0254a16║句歎身，即歎其持戒之德也。故論三十二相無差別
X29n0596_p0254a17║因，皆持戒得清淨，即歎其慈悲之功德也。覩物如己
X29n0596_p0254a18║也。此並歎其正報勝也。由正感依，故依報寄持，悉由
X29n0596_p0254a19║久積勝業之所致也。金婦，其妻身同金色，即前往因
X29n0596_p0254a20║金珠餝佛女也。雖為夫妻，了無欲意，初納之時，便共
X29n0596_p0254a21║要期曰，今此室中，唯有一牀，我眠息，汝當經行，汝若
X29n0596_p0254a22║睡臥，我當經行。後於中夜，其妻眠睡，垂手牀前，時有
X29n0596_p0254a23║毒蛇，欲螫其手，迦葉以衣裹手，舉置牀上，妻睡驚覺，
X29n0596_p0254a24║而責之曰，本共立誓，何以見欺。迦葉具陳，以蛇示之，
X29n0596_p0254b01║妻意乃悟。次是捨妙，易麤可知。次總結明能捨三者，
X29n0596_p0254b02║初捨絕世家業，次捨希有之妻，三捨珍奇之眠，此並
X29n0596_p0254b03║極難，常人不堪，而其能之，故世無備疋倫類也。如此
X29n0596_p0254b04║三事，世人為此，寧喪身命，終不肯捨，而其能之，故為
X29n0596_p0254b05║大也。此意總彰其志道之深，故能歎也。
X29n0596_p0254b06║次受大者，對前捨以得名也。世有捨、受，今為異世，故
X29n0596_p0254b07║有明此捨、受。師想者，佛是己師，而授與己，故常為師
X29n0596_p0254b08║想。塔是佛身所依之處，衣是佛身所著之服，故於佛
X29n0596_p0254b09║衣常如見佛身想。以此尊敬，能生自、他功德大故，進
X29n0596_p0254b10║行能受大人所授。又是大聖大衣，受中希有，而其獨
X29n0596_p0254b11║得，故云大也。從佛弟子以下，有一行半文，先輩兩賢
X29n0596_p0254b12║並令移置後位大文中安之。且其意者，以位大中廣
X29n0596_p0254b13║對諸弟子顯其位故，故應在彼。今謂此都不可：一者、
X29n0596_p0254b14║不識文勢，二者、失其要旨。何者？此先簡其名，後文顯
X29n0596_p0254b15║其位地。名、位既殊，簡美義別。同者簡異，無則顯有，豈
X29n0596_p0254b16║得為類？必以簡顯者，亦可待即為絕，故不可矣。成佛
X29n0596_p0254b17║疏明十大之中，第七、直名為弟子大，謂於諸弟子之
X29n0596_p0254b18║中最大，故名為大者，亦是對諸弟子智慧顯其智慧
X29n0596_p0254b19║最大，故獨名大。故亦是顯，而非簡同名也。然立大要
X29n0596_p0254b20║旨，唯在簡、顯，則十中初一義兼簡、顯，第二唯簡，餘八
X29n0596_p0254b21║唯顯。若從此意，應在初捨大文前安之。若從悟義理，
X29n0596_p0254b22║隨得無在。若令移於位大文中，即有三失：一、非類故，
X29n0596_p0254b23║二、失要旨，三、數不足。如前已明，故全未可。今即以為
X29n0596_p0254b24║簡異大，立此一名，非直無前三失，而即有其三得。思
X29n0596_p0254c01║之，思之！文中言最長者，釋能異之義，正以德望最高
X29n0596_p0254c02║故也。
X29n0596_p0254c03║次行大者，謂道行之中最高故也。何者為行？何故名
X29n0596_p0254c04║大？行即頭陀，十二頭陀能離過顯德自進利人，故名
X29n0596_p0254c05║為行。蹔行已難，況能終身常行，行中知足豈非大哉？
X29n0596_p0254c06║儒以孝道為大，故孔安國注孝經云：孝者人之高行
X29n0596_p0254c07║也。今佛教以頭陀是絕世之高行，故為最大。次印可
X29n0596_p0254c08║者，謂佛對眾決定歎美許可迦葉諸功德也。於中有
X29n0596_p0254c09║三：初明佛所印可，次明迦葉述佛所印可，三總結二
X29n0596_p0254c10║以為大也。初中有三：初別印歎其行；頭陀既久下，次
X29n0596_p0254c11║總歎美其現功德皆與佛同；諸比丘聞下，三歎其往
X29n0596_p0254c12║因與佛同。初如文。次明現諸功德同中有三：初明眾
X29n0596_p0254c13║慢；次明佛為除慢故命同坐，迦葉恐增嫌疑故未即
X29n0596_p0254c14║坐；三明為盡嫌疑故廣美其功德。初由二事或三故
X29n0596_p0254c15║慢，此以白取人故也。下廣述德正為除慢，有六：初四
X29n0596_p0254c16║禪，次慈悲，三四神足，四六通，五四定，六總。世出世間
X29n0596_p0254c17║一切皆同。初四禪者，只是根本四禪，世出世間皆從
X29n0596_p0254c18║此中生故。四神定者，只是四如意足定，其用微妙不
X29n0596_p0254c19║測故名為神，變化無方故名無形，能遍知一切名無
X29n0596_p0254c20║量意，無漏功德圓滿故清淨積，能化有漏令得無漏
X29n0596_p0254c21║故不退轉，六通如常。次四定者，初於四法得決定也，
X29n0596_p0254c22║謂於一切禪皆已證得，知能決了一切俗諦之法也，
X29n0596_p0254c23║慧能決了一切法理也，戒於一切善惡能止作也。此
X29n0596_p0254c24║於四法並是證極，故名為定。增一以下其是第六，故
X29n0596_p0255a01║出世一切皆此同等，即無疑阿羅漢也。諸比丘佛引
X29n0596_p0255a02║下是第三，就述往因以除疑也。於中有二：初明時眾
X29n0596_p0255a03║慢除而猶或疑，前慢以心形不恭敬故，今心驚毛竪
X29n0596_p0255a04║是心形慢除而恭敬也。而猶有疑，何者？但直述其功
X29n0596_p0255a05║德足以驚眾除慢，何須命令同坐？故佛即更為引往
X29n0596_p0255a06║緣以除此惑，此明非直現果，亦乃往因皆同故也。何
X29n0596_p0255a07║以明其狀者，據後結文知其然也。正為有此疑故，故
X29n0596_p0255a08║更有此釋結，不然不與結文相會。師云：文陀竭即頂
X29n0596_p0255a09║生王也。增一云：迦葉聞天人稱為佛師，起嗚佛足云：
X29n0596_p0255a10║佛是我師。我是弟子下是第二，迦葉為破諸尼憍慢
X29n0596_p0255a11║之故，述佛印可。其中三事：初即三學有日新之道也。
X29n0596_p0255a12║次二即前所明佛大功德，即六種是也。此蓋聖人不
X29n0596_p0255a13║私與己，唯物是適，故其然矣。後總結者，其有如此廣
X29n0596_p0255a14║大功德，為佛大人大作歎許，以此三義故是佛印可
X29n0596_p0255a15║大也。
X29n0596_p0255a16║次位大者，此中應異於前，謂佛法中軄司之地，非論
X29n0596_p0255a17║自證地也。又前就體，此就用也。所以於此等中大者，
X29n0596_p0255a18║由後兩事故也。成佛疏云：言大弟子者，聲聞眾中為
X29n0596_p0255a19║上座故，持法故，作依止故。以此三義，故名大弟子。言
X29n0596_p0255a20║四大弟子者，迦葉、羅云、賓頭盧君、屠鉢漢。此據舊說。
X29n0596_p0255a21║若據玄奘新譯羅漢歎難提法住記中所明，佛勅十
X29n0596_p0255a22║六大阿羅漢令守護佛法，前四即其中之四，未暇引
X29n0596_p0255a23║會也。所以於此等中復為大者，餘人但守護法，迦葉
X29n0596_p0255a24║持如來衣侍付後佛，故為最大。然文直云四大弟子，
X29n0596_p0255b01║不知何據？知是彼四，或即信解品之四。般若轉教亦
X29n0596_p0255b02║此四人，聞法領解其最居首，或即正指於此四也。然
X29n0596_p0255b03║二四之中，一是現在，二是滅後，於此二中皆為最大，
X29n0596_p0255b04║故義亦通也。然成佛疏中歎身子大十義中，第七名
X29n0596_p0255b05║諸弟子中大，全與此同，但無最後衣座兩事。同異云
X29n0596_p0255b06║何？彼是對人以顯智，此則對人以顯位，以此故為異
X29n0596_p0255b07║也。結為位大者，略明初受佛付囑，次則傳法付後佛，
X29n0596_p0255b08║現在則顯任綱維，滅後則冥為守護。居此四事職司
X29n0596_p0255b09║之地，諸人全無，縱有而亦不備，故是其位之大也。
X29n0596_p0255b10║次明結集者，大聖當時隨機所說種種不同，其能類
X29n0596_p0255b11║聚群分要為三四，故云結集。於中有三：初通論，次別
X29n0596_p0255b12║論，三總結以顯其大。初中自復有三：初舉標其集，次
X29n0596_p0255b13║正顯所集，三結顯其功。此即具多樹也。此雖未見所
X29n0596_p0255b14║出，固應有典據也。或云樹有覆應之功，以表結集三
X29n0596_p0255b15║藏為利益也。若爾，何必此四？故所未可。今謂此樹皮
X29n0596_p0255b16║之與葉，彼方傳寫言教之物，猶此方之紙素，而於此
X29n0596_p0255b17║處生之，故是表結集流通於聖訓也。訓既有四，故復
X29n0596_p0255b18║以四數而表之，故有四矣。然四乃是三中之一，何不
X29n0596_p0255b19║直表其三即收其四，而乃曲表於四遺漏於餘二耶？
X29n0596_p0255b20║然四是餘二之本，故又是最初先說，故從本從初即
X29n0596_p0255b21║攝末後，故表之矣。此無前過，不能信，難會矣。次引肇
X29n0596_p0255b22║序正明所集，先明三藏，次明四含。初中自復有三：初
X29n0596_p0255b23║通明說三之由，次正明說三，後結為三也。此即彼長
X29n0596_p0255b24║阿含經之序也。初兩句明默，次二句明說。由證絕理
X29n0596_p0255c01║故默，愍物未證故說。中默即無言也，致教即起說也，
X29n0596_p0255c02║正舉無說以明說也。所說雖多，要唯在三，非不防心
X29n0596_p0255c03║在身口，即七支也。善惡就因果，即各三也。幽微即性
X29n0596_p0255c04║相，謂諸法之性相也。此前是其序三義，以下是今於
X29n0596_p0255c05║其物上結示其三名也。戒即前禁律，定即前契經多
X29n0596_p0255c06║詮定義，慧即阿毗曇，即上法相也。此且就別言之。通
X29n0596_p0255c07║論一一皆具三義下，是今文別明經藏四含之義。然
X29n0596_p0255c08║彼序中亦具序四，而不言所詮，故今置彼而顯此也。
X29n0596_p0255c09║咸即三世因果，咸長遠故。破諸邪僻深義，即二諦、四
X29n0596_p0255c10║諦之義也。此並從別。通論一一皆明四諦，以是三藏
X29n0596_p0255c11║教故。如此三四流行世間，並其功力也。下明別者，通
X29n0596_p0255c12║論迦葉，別即三人。雖別於三，要迦葉為主，故言其集。
X29n0596_p0255c13║所集大法，大作利益，又為其主。以是三義，故為大矣。
X29n0596_p0255c14║所以為主者，以其初受付屬補佛處故也。然結集通
X29n0596_p0255c15║於大小，何故別言三藏？然大乘通諸菩薩，不獨迦葉，
X29n0596_p0255c16║故今且從別說。然結集之義洪博，非此正要，且粗爾
X29n0596_p0255c17║耳。
X29n0596_p0255c18║次持法者，說其前佛滅後既能結集使不散落，復能
X29n0596_p0255c19║任持使永流通不有倫墜，故云持法。文有四句：初明
X29n0596_p0255c20║其能持，次釋其人堪能持，三明任持己分章，四結其
X29n0596_p0255c21║故，是持之大也。初言作依止者，顯其位地、明其體用
X29n0596_p0255c22║也。大經云：云何得廣大？為眾作依止。是問滅後四依
X29n0596_p0255c23║人也。得廣大謂內證廣大之法，問其體也。為眾作依
X29n0596_p0255c24║止，問其外有利他之用。今迦葉既是極果，大小總當
X29n0596_p0256a01║第四依人。大乘第四即第十地極於等覺，其人次補
X29n0596_p0256a02║佛處，故如如來。次引佛歎釋其能持所以，以其德行
X29n0596_p0256a03║故也。語云：人能弘道、非道弘人。儒者猶然，況覺者哉？
X29n0596_p0256a04║故以德行之人方能爾矣。言令得久住者，從初受佛
X29n0596_p0256a05║付屬至後授衣，入滅已前雖有眾力而為其主，故持
X29n0596_p0256a06║功在彼。言付法授衣者，或言付法阿難、授衣慈尊，此
X29n0596_p0256a07║義不然，俱在慈尊。何以明之？准成佛經，明當來彌勒
X29n0596_p0256a08║成道後，三會說法竟，將諸大眾往鷄足山中，至迦葉
X29n0596_p0256a09║所，種種方便而警覺之。迦葉定起，整衣服，長跪合掌，
X29n0596_p0256a10║持衣授佛。彌勒世尊種種稱歎迦葉已，然後受衣，合
X29n0596_p0256a11║作十八變，處瑠璃窟，以梵音聲說釋迦十二部經，禮
X29n0596_p0256a12║佛還本處，身上出火而入無餘。此則二事俱在慈尊
X29n0596_p0256a13║明矣。所以傳此二者，以表至入慈悲，形聲利益之無
X29n0596_p0256a14║窮也。何者？衣是色身服餝，即表從法身所垂，即法身
X29n0596_p0256a15║之利益也。法是聲教，從般若起，即表能生般若之利
X29n0596_p0256a16║益。此二皆依大慈悲起，即表解脫之利益也。傳，即表
X29n0596_p0256a17║三德之利益也。三世諸佛自利利人，只在於此。釋尊
X29n0596_p0256a18║既已傳示，傳示將來亦然。是故名之傳二，即傳三也。
X29n0596_p0256a19║大經云：安置諸子祕密藏中，我亦自住其中。即此意
X29n0596_p0256a20║矣。至聖垂旨雖遠，即事鑽仰，亦將幾於是矣。結者，有
X29n0596_p0256a21║大德行，能持大人所付法，大作利益。以是故，為持法
X29n0596_p0256a22║中之大矣。
X29n0596_p0256a23║自下一番，文不立名。師云：慈悲大意，取文中矜愍覆
X29n0596_p0256a24║護之義。今謂若准諸天極生戀慕，亦可名為利益大
X29n0596_p0256b01║也。上天說法，有尊上愍下，此正為利益之事也。諸天
X29n0596_p0256b02║極生歎慕，有物得其利益也。能利天人，令得世出世
X29n0596_p0256b03║間利益，是其大矣。文中或作窟字，或作密字。若作窟
X29n0596_p0256b04║字，即所隱之處，屬上句末。若作密字，即其神通潛往，
X29n0596_p0256b05║餘不能知，屬下句頭。雖義可通，觀文似宜為密。注（云
X29n0596_p0256b06║云）者，明此前文含有多意及以四悉，餘意如前略已
X29n0596_p0256b07║明之。四悉意者，師云：姓及捨受即世界，三四二大即
X29n0596_p0256b08║為人，聞名覩行皆善故。第五印可即對治，位與慈悲
X29n0596_p0256b09║即第一義，見理入位故，集法持法並入位之切。有人
X29n0596_p0256b10║云：於釋大中因明四悉，初則世界，於䟦耆下為人，印
X29n0596_p0256b11║可為對治，位大以下並第一義。今並文義恐不爾，道
X29n0596_p0256b12║理不會，前後文相違，故未可也。今明有十大義，如前
X29n0596_p0256b13║明初種姓大中有姓名號，並世間法、世界義也。捨受
X29n0596_p0256b14║二大，生善之極，故是為人。簡異同名，行除十二種惡，
X29n0596_p0256b15║印可除諸輕慢，此三破惡之極，故皆對治。位大以下
X29n0596_p0256b16║四種，明內得大體，外有大用，故並第一義矣。文義甚
X29n0596_p0256b17║明，何應雜亂？簡異之文，應在捨文之前，正以此故。在
X29n0596_p0256b18║行文初，不見此意，不得不然，後學宜深致意。大義雖
X29n0596_p0256b19║復有十，正要唯此四種，說隨順世間大族，故能大生
X29n0596_p0256b20║善，故能大治惡，能大悟道，故其有十用。有此四大因
X29n0596_p0256b21║緣，故名大也。
X29n0596_p0256b22║次約教者，正顯此經大之義也。直約頭陁以論教者，
X29n0596_p0256b23║即前十義中行大，以釋四義之中對治之義，以顯此
X29n0596_p0256b24║經之因緣也。所以約此一者，義最要便故。何者？因法
X29n0596_p0256c01║中行為最勝，況頭陀行更為殊勝且非，況劣者哉？是
X29n0596_p0256c02║故最為要便，故偏約之，又即攝一切也。世人纔見異
X29n0596_p0256c03║行，即呼為道者，幸觀此釋，知其是非。亦約四教，有四
X29n0596_p0256c04║別。初藏中有三：初標，次釋，後結。初中應云約教者，即
X29n0596_p0256c05║約頭陀以辨教者。初明斗數十二種過，即雙標二意。
X29n0596_p0256c06║謂何故約此以明？以能觀過故。何故約十二過？有十
X29n0596_p0256c07║二故。何故但十二？以最深廣攝一切故。十二是所離，
X29n0596_p0256c08║離即是能離，能所離合論故，故離十二過。舊云頭陀，
X29n0596_p0256c09║新云杜多；舊為斗藪，新云除棄。然斗藪即振迅攞，擺
X29n0596_p0256c10║落塵垢義也。以此義故，約以明也。謂好以下，是次釋
X29n0596_p0256c11║也。於中有二：先云初約事境；且約以下，次約諦觀。今
X29n0596_p0256c12║謂初且約事，次諦理。又初但是通釋，以次約教，方是
X29n0596_p0256c13║別釋。初中又為二：初正約十二，次束為三法。初準後
X29n0596_p0256c14║要，即有三別。通論釋此十二，即皆應有標、徵、釋、結，方
X29n0596_p0256c15║盡其勢數。初衣二中，明不畜好。此標徵者，何故不彼
X29n0596_p0256c16║而此等也？釋者，好有三過，弊無三過故。結者，以此之
X29n0596_p0256c17║故，不彼而此等也。此一即能離三過也。五中闕惡子
X29n0596_p0256c18║也。此雖有五，但釋前得時多怖畏，多怖畏即此五也。
X29n0596_p0256c19║餘易故不釋，可以意得。次故不多但三，次徵其故，三
X29n0596_p0256c20║釋所以以三過故，四結以此故不多而但三，以故即
X29n0596_p0256c21║無過也。食六中，初釋乞亦三過，妨正道，多乖違，自惱
X29n0596_p0256c22║惱他故，以是故乞，乞即離前三過。次下應明次第乞，
X29n0596_p0256c23║而文脫也。此亦三過，不平等，不令他嫌疑故，破己貪
X29n0596_p0256c24║心故，次第即能離矣。次一座食亦應有三，文中但二，
X29n0596_p0257a01║亦有煩勞故也，一即離三。次明節量，即是令得中多
X29n0596_p0257a02║有三過，少有一過，中即離前四也。一鉢亦離三過，文
X29n0596_p0257a03║出其二，亦兼煩勞故，一即離三也。不飲漿易見。次住
X29n0596_p0257a04║處四中，初二離愛，第三離憂，第四離二過，亦即離癡
X29n0596_p0257a05║也。知此十二乃無量過，離此十二即離一切過也。以
X29n0596_p0257a06║知此諸過故，行十二以離之也。次是結要為三者，所
X29n0596_p0257a07║以為此結要者，一為明要，故十二要唯此三法也。二
X29n0596_p0257a08║者為後三教之要行也，即衣食及住處也。此三並所
X29n0596_p0257a09║依止之過，能依即其身，總由不達於身，若能深達身
X29n0596_p0257a10║之過患，即悉能離矣。老氏云：吾所以有大患，為吾有
X29n0596_p0257a11║身，及吾無身，吾有何患？斯言近矣。而其有無之由，彼
X29n0596_p0257a12║言未矣。上來且是世間事中，論其離矣。然諸聖教，多
X29n0596_p0257a13║少不同，未能會釋。知之以下，方是約正道行以論離
X29n0596_p0257a14║矣。何者？向者雖明能離諸過，要自能離之物，未為真
X29n0596_p0257a15║正之道，則徒自勤苦，終為無益。故即約前十二能離
X29n0596_p0257a16║之上，以明四諦道品。則能離全為大患，並為所離。諦
X29n0596_p0257a17║品之道，乃為能離。如是方為真斗藪，永離諸過患矣。
X29n0596_p0257a18║於中為二：初約食法以明離過，次例以彰餘二。初中
X29n0596_p0257a19║又三：初標，次釋，後結。初言且者，未即盡𬾨也。於十二
X29n0596_p0257a20║中，先明初一，對餘十一。於三法中，初約食法。於食法
X29n0596_p0257a21║六中，又先乞食，對於其餘，故云且也。斗藪兩字，即具
X29n0596_p0257a22║能所。所即乞食中過，能即修以諦觀。次正釋中為二：
X29n0596_p0257a23║初辨相，後引證。初中即約四諦以明其相。所以約四
X29n0596_p0257a24║諦者，前二是知過患，是所離。後二是德行，是能離。所
X29n0596_p0257b01║中二者，世間因果也。能中二者，出世因果也。是故為
X29n0596_p0257b02║四。四既即是世出世間因果，則能所攝一切義，不可
X29n0596_p0257b03║盡知。其綱要則已，具釋則繁。於中即有四別。初苦諦
X29n0596_p0257b04║中，只一乞食，即具蘊處界三界，不出於依正，並是異
X29n0596_p0257b05║熟報果。常為逼，審實不虗，故名苦諦也。次明集諦。集
X29n0596_p0257b06║諦即十使煩惱，具八十八，或九十八，或一百八，具如
X29n0596_p0257b07║前文所釋。今此文略明，於一乞食之中，即具如是煩
X29n0596_p0257b08║惱，能招前之苦果，審實不虗，故名集諦。初是我見，亦
X29n0596_p0257b09║名身見，謬計身有我故，梵名薩迦耶見。次是邊見，於
X29n0596_p0257b10║有無二邊，隨取皆邊見故。次是戒取，非因謬計為因
X29n0596_p0257b11║故。次是見取，非果謬計以為果故。次是邪見，如前四
X29n0596_p0257b12║種，皆邪非正，謬計以為是故。於次五中，喜即謬生貪
X29n0596_p0257b13║嗔愛我，能見即慢，被呵不決，故即疑也。見道八十八，
X29n0596_p0257b14║加修中十九，十八更加十，纏即一百八。文略，但約見
X29n0596_p0257b15║道結使為集，具如前文說也。此前因果大患，並是斗
X29n0596_p0257b16║藪所除之物。此下二種，正明斗藪能除之物，即修道
X29n0596_p0257b17║品七科之道，即能斗藪除彼苦集非道之患，決定不
X29n0596_p0257b18║虗，故云道諦。於中，初明念處，先境，次觀。初即別相境。
X29n0596_p0257b19║初謂識心，善惡同類，念念不斷，故云相似相讀。次受，
X29n0596_p0257b20║次即想行，次即色也。皆以迷妄，不了其實，故云覆也。
X29n0596_p0257b21║識四以下，正明觀也。了四非真，則知無常、無樂、無我、
X29n0596_p0257b22║無淨，故無四倒。下之六行，並是薦前行也。此即正明
X29n0596_p0257b23║斗藪除前苦集過患之相狀也。次明識者，前明能滅，
X29n0596_p0257b24║此明所滅，即是苦集因道而得滅也。於中，初明因滅，
X29n0596_p0257c01║即前集滅也。次明果滅，即前苦滅。仍皆傳明後後，因
X29n0596_p0257c02║於前前，各有二義。初中先約法，後一會譬。初法可知，
X29n0596_p0257c03║後譬子者，即子縛也。子謂種義因義，聖教更有此名，
X29n0596_p0257c04║即約喻以為名也。然子能生果，與集義同。縛謂拘束
X29n0596_p0257c05║行人，不得自在，子即縛也。是從當體以為名也。既有
X29n0596_p0257c06║此之兩義，故更約之以顯集滅之義。果者謂苦果，能
X29n0596_p0257c07║拘束行人，不得自在，果即是縛故也。此中二句，初句
X29n0596_p0257c08║因前故即喻，下句二十五有即是法。雖言果滅，不識
X29n0596_p0257c09║果之分齊，故更二十五以顯之，以並是有漏苦果依
X29n0596_p0257c10║正之都名也。此即生死因果滅盡，證得寂滅無為涅
X29n0596_p0257c11║槃，審實不虗，故名滅諦。此即棄離世間通患都盡，遍
X29n0596_p0257c12║是真斗藪矣。若於以下，是引大經證成前之義也。初
X29n0596_p0257c13║四句是證事中不見四真，故仍為苦集大患。次四句
X29n0596_p0257c14║即證向次能見，故有道滅大功德矣。次是結食，例顯
X29n0596_p0257c15║餘二觀慧，即能斗藪之法也。可知。然此文猶略，以食
X29n0596_p0257c16║法有六句，且約二應云：乞食既爾，餘五亦然。食法觀
X29n0596_p0257c17║慧既爾，衣及住處亦然。故是略也。言如是者，歷十二
X29n0596_p0257c18║法，一一勢數皆如前矣。若得此意，於一切行皆應如
X29n0596_p0257c19║是知見，不然並不名為修道。思之思之。以結為藏者，
X29n0596_p0257c20║既不同前事淺，又異於後深，即此教之解也。
X29n0596_p0257c21║次明通者，於中亦三，謂標、釋、結。標中徵起此教斗藪
X29n0596_p0257c22║相狀云何？釋中自復有三，三中各有三也。初標其境，
X29n0596_p0257c23║次明其行，三結歎勝。境謂標三要，行謂修三，歎謂美
X29n0596_p0257c24║三功用。境雖三而一物，行雖三而一心，能所都無而
X29n0596_p0258a01║過患斯盡，故稱歎也。初境者，境雖十二要唯此三，十
X29n0596_p0258a02║二既是所觀，故三為其境矣。但前並實事為境，今並
X29n0596_p0258a03║皆空則異前，故為此觀境也。言緣真等者，即所緣所
X29n0596_p0258a04║證空理也。空慧資顯於空理，如食資養於身，故以為
X29n0596_p0258a05║食。行謂三業諸善之行，用以莊嚴於理身，故為衣也。
X29n0596_p0258a06║然福慧二並為行，亦並為莊嚴。今順世間從別以說，
X29n0596_p0258a07║獨得行發之名。次明其觀亦即有三：初即所觀之境，
X29n0596_p0258a08║萬境自性本空。次明能觀之慧亦即皆空，以境空故
X29n0596_p0258a09║觀慧亦虗，幻化雖可見而竟不可得，故即是空。是明
X29n0596_p0258a10║能離之行皆即空也。次妄想下，是明行空。由慧虗故，
X29n0596_p0258a11║其行即空，故云妄想不起。心王、心所皆悉不行，此句
X29n0596_p0258a12║釋上不起。心王、心所，釋諸惡不行，故釋不起。以不可
X29n0596_p0258a13║得一句，總釋成前而起於後。都由觀空，一切皆不可
X29n0596_p0258a14║得故，故無不空時，皆如幻化，寂然不起故。此是釋成
X29n0596_p0258a15║前也，即明能所一切皆空故也。正由此空故，故令三
X29n0596_p0258a16║皆第一，是起下也。後結歎者，總由空故，皆第一也。初
X29n0596_p0258a17║是歎境處空，次是行空，後是慧空。三皆第一者，言其
X29n0596_p0258a18║勝也，形前三藏三事非勝故也。初明一切既皆即空，
X29n0596_p0258a19║一切無非住處，亦即一切無非莊嚴，亦即一切無非
X29n0596_p0258a20║解了，一切皆相即，不同前不相即。雖三同一空物，故
X29n0596_p0258a21║為勝也。結者，向來但約三法明皆即空，能離一切過
X29n0596_p0258a22║患，詞雖甚簡，而義即備。此是要略，非是簡略，故結云
X29n0596_p0258a23║略說竟也。
X29n0596_p0258a24║次約別中，文有標、釋。標者，此教能所體狀有異，於前
X29n0596_p0258b01║釋中，文自明矣。於次釋中，有其四別：初標其境法，次
X29n0596_p0258b02║明其修行，三明所離過，四總結其異。初境法，即前三
X29n0596_p0258b03║要，數同體別。法身本有，是所依所為，故為住處，為此
X29n0596_p0258b04║修於福慧二嚴而出之。初心為，而非即實有其能所
X29n0596_p0258b05║之方，故智慧資立法身，猶食能存於命，此約修能立
X29n0596_p0258b06║性。行有二義：能嚴、能遮，喻行存善去惡，故如衣之二
X29n0596_p0258b07║義。然二並能嚴衣，從別受稱，例前二文。此二文亦應云
X29n0596_p0258b08║為衣，略無二字知之。然此三既為境，並所依所修，但
X29n0596_p0258b09║法身本種，餘二並習種，如依住處、著衣、乞食然矣。又三
X29n0596_p0258b10║各之實體，而並不融，故以為別，宜善詳之。次明行者，
X29n0596_p0258b11║為離三種過惡，修三種行，此即行不融也。初但言除
X29n0596_p0258b12║業惡者，則前莊嚴即遮覆，只是一義，或且從略為除
X29n0596_p0258b13║煩惱闇惑而修智慧。修法身者，觀苦報身即法身也。
X29n0596_p0258b14║下是三明所離過，亦是通顯修行之功能也。謂修前
X29n0596_p0258b15║三行能離二種三道，故以三道通於內外。前雖明三
X29n0596_p0258b16║而未分二，今分二三故即成通別義。思之！能離此二
X29n0596_p0258b17║故異前，次第故異後，何故不言方便之三？然聖教既
X29n0596_p0258b18║有兩說，說處多，前已數明其三，故今略從二也。四結
X29n0596_p0258b19║異者，不同前也。言中觀者，初至頭陀是結別出過，二
X29n0596_p0258b20║乘以下異前二也。文雖闕，義必有。何者？除分段即入
X29n0596_p0258b21║空觀，除變易中塵沙麤惑即假觀，除無明細惑即中
X29n0596_p0258b22║觀。雖次第異，要必有三，前二則無，故云爾也。言苦行
X29n0596_p0258b23║者，頭陀行也。依三境修三行，離三過患斗藪，能所之
X29n0596_p0258b24║義於其中矣。此兩句亦即對前標釋，即是第三結示
X29n0596_p0258c01║別也。注（云云）者，有諸要意，略如向也。
X29n0596_p0258c02║次約圓者，亦有標釋。此教若境若行，能離所離，一切
X29n0596_p0258c03║皆即皆備，不同前別，故云圓也。釋中有四：初明境圓，
X29n0596_p0258c04║次明行圓，三離過圓，四結圓異。於偏境中，初句即三
X29n0596_p0258c05║而一，同一妙道故。次句即一而二，為物因緣，令生解
X29n0596_p0258c06║故。此義應具四句無方，名圓妙境也。次行圓者，依前
X29n0596_p0258c07║妙境，修妙行也。此中亦具四句無方，以境妙故，行圓
X29n0596_p0258c08║如之，故名圓妙行也。舊本皆有斗藪之言，後達好簡，
X29n0596_p0258c09║故略除之，而必須知之，不然不知是修行也。有人以
X29n0596_p0258c10║此對於三觀，初句即假觀，此約衣論。次句即空，此約
X29n0596_p0258c11║食論也。雙非是中，此約處論斗藪也。恠哉恠哉，辨之
X29n0596_p0258c12║辨之。然一及一切之言，應知有三，略即約三言之，中
X29n0596_p0258c13║即約十二言之，廣即通約萬行言之，皆有一及一切
X29n0596_p0258c14║之義故也。此是此經之義，真出家者之所要方，故不
X29n0596_p0258c15║可不善知也。思之思之。於一切下一句，是結離過，顯
X29n0596_p0258c16║功能也。一切過患，皆即妙道故也。諸佛所行以下，是
X29n0596_p0258c17║四結圓異偏。初句結歎，顯是修圓人法。過諸菩薩，簡
X29n0596_p0258c18║異偏修人法。諸菩薩是偏人，顯上諸佛是圓人也。所
X29n0596_p0258c19║行清淨，簡非偏行。未盡清淨，顯上如來行，方是圓妙
X29n0596_p0258c20║盡清淨也。注（云云）者，明有四意，如前所明。今即開顯
X29n0596_p0258c21║前三，皆即圓妙，絕待斗藪之行也。此章修行門中，最
X29n0596_p0258c22║為要也。且略如是，未遑委悉。
X29n0596_p0258c23║次約本迹者，圓會有遠有近，向雖已會近而非遠，未
X29n0596_p0258c24║盡其能未極經旨，故復此釋方盡其義。文即有二：初
X29n0596_p0259a01║明五本，次明五迹。然通明本迹下文有之，各此五者
X29n0596_p0259a02║並驗其迹以知其本。何者？其既有本而今迹中有此
X29n0596_p0259a03║五事，當知皆是久得此五事也。初四總別明本能離，
X29n0596_p0259a04║第五明本所離。內無法愛即久離一切似道取著，由
X29n0596_p0259a05║此故備前四功德。外無垢染即前捨金色妻，並由內
X29n0596_p0259a06║無法愛，故內具前四功德外能無垢染也。故總此五
X29n0596_p0259a07║只是能離所離及內外也。本已者久也，但知已久不
X29n0596_p0259a08║可定遠近。次明其迹雖四義涉於五事者，或言即初
X29n0596_p0259a09║明十二事離十二過者是。今謂事即初教，雖有諦觀，
X29n0596_p0259a10║望於通教並是實事，故餘文名為實有二諦，即其義
X29n0596_p0259a11║也。欲之一言通貫下四：初即引為酪，次引酪為生，下
X29n0596_p0259a12║二例知。此義亦具四義及以四句，並例前可知。
X29n0596_p0259a13║下約觀者，雖知其果德，須知其因行。彼如是果從是
X29n0596_p0259a14║因致，欲得此果行如此因。今即行人慕果修因，故約
X29n0596_p0259a15║觀釋。初明三觀，次融一心，能棄所棄在其中矣。若能
X29n0596_p0259a16║如是修者，則斯人德行亦豈遠哉？故下文云能持是
X29n0596_p0259a17║經，是名持戒行頭陀者，即其證矣。若不善知六即，則
X29n0596_p0259a18║讚彼上人還非善除過者，詳而慎之。以此諸故云注
X29n0596_p0259a19║（云云）。
X29n0596_p0259a20║釋三迦葉，初因緣中文有其三，義即有四：初釋其姓
X29n0596_p0259a21║名住處，次釋為兄弟及其業行，三釋其同能捨邪歸
X29n0596_p0259a22║於正道。姓即同稱為迦葉，名即優等三別，住處同居
X29n0596_p0259a23║瓜等，兄弟即解常言其三，捨邪歸正即彰其能去偽
X29n0596_p0259a24║情而從真道，故三文即四義也。初中先解其姓，仍指
X29n0596_p0259b01║於前只是飲光之義，同是婆羅門姓，古仙之種族也。
X29n0596_p0259b02║下釋名即有三別，初人梵言三別，蓋前後譯者之異，
X29n0596_p0259b03║而同翻為木瓜林。舊釋皆云在此林下修道，故以為
X29n0596_p0259b04║名。今文為意同正法經，名為上時而不釋其義。新譯
X29n0596_p0259b05║云鄔盧頻螺，此云木瓜而不言林。釋云當其胸前有
X29n0596_p0259b06║一癃起狀如木瓜，又其住近池中有龍亦名木瓜，從
X29n0596_p0259b07║彼為稱故以為名。此義未見所出，今且依舊釋出也。
X29n0596_p0259b08║那提者，此文不次，依經應次伽耶，新譯正梵應云捺
X29n0596_p0259b09║地迦，此是河名也，義現於後。次釋伽耶，文中似誤，應
X29n0596_p0259b10║云此云象亦云城。釋云象者山名，即象頭山也。城者
X29n0596_p0259b11║有城近於此山，故云象頭城也。象既此方之言，不得
X29n0596_p0259b12║更云亦也。故正本云上時象江即三，並此方言也。按
X29n0596_p0259b13║因果經，此三人皆近河邊修道，佛作神通化令入法，
X29n0596_p0259b14║從其別以為名，故有木瓜山河之異。言修道者，舊邪
X29n0596_p0259b15║道也。又言其家者，明其即是此國之人故也。
X29n0596_p0259b16║下釋為兄弟者，即解其三數之義也，以聖教中常令
X29n0596_p0259b17║呼之。又言其為兄弟，又明其同習外法，又同捨邪歸
X29n0596_p0259b18║正，並不知其由然。今依聖教明其因緣及其業行，彰
X29n0596_p0259b19║其往現之善及能同得道之所由來故也。言剎柱者，
X29n0596_p0259b20║具云剎提摩，此云田地，即三寶田地勝境也。別即佛
X29n0596_p0259b21║土，通即隨處，今是通也。柱即表也，建柱以表其地分
X29n0596_p0259b22║城。此一文成前又起後三。同志為兄弟，剎表故為入
X29n0596_p0259b23║道，未出故先世，世為出世也。此剎家之柱，能所合以
X29n0596_p0259b24║為名故也。緣是者，此是行也，當時更應有願，願行相
X29n0596_p0259c01║資故能致之也。此佛時既久遠，故為兄弟，非適一世
X29n0596_p0259c02║也。瓶沙即頻婆娑羅闍王之父也，學通外典，佛未出
X29n0596_p0259c03║前用以化之，故為師也。應知此文成前起後，一切盡
X29n0596_p0259c04║由於此思之。引此宿緣凡有三意：一者為兄弟，以共
X29n0596_p0259c05║竪故；二者得度緣，以是剎柱故；三者同邪又同捨，以
X29n0596_p0259c06║由前二故思之。
X29n0596_p0259c07║自下是第三明其俱能捨邪歸正棄偽從真之事也。
X29n0596_p0259c08║既昔於勝境以立行願，則往已有勝因，但未遇於強
X29n0596_p0259c09║緣，故仍住於邪道。今是眾緣會熟之時，故能頓捨而
X29n0596_p0259c10║即同歸悟入。然佛之化利雖極於三密，至於得益不
X29n0596_p0259c11║過於二種，能化則謂之形聲，所稟則謂之聞見。但用
X29n0596_p0259c12║之不同，或雙或單或復旁正，如大經先述初化諸異
X29n0596_p0259c13║道則唯用於神通，最後化於十仙則專用於妙辨，適
X29n0596_p0259c14║其宜悟不同，故是中即單別也。今此文中所明即其
X29n0596_p0259c15║二義，初明廣用神通而猶未捨，次明略用聲警即頓
X29n0596_p0259c16║歸伏，斯蓋雙用亦正助之意也。初中又即為二：初正
X29n0596_p0259c17║明廣化，二明猶未能即捨。初中有三：初總標其方數，
X29n0596_p0259c18║次略列其名相，三總指廣顯略。初言神變者，神言其
X29n0596_p0259c19║體無方不測也，變語其用運動無恒即是通也，體用
X29n0596_p0259c20║合言故也。用數固多且語其要，故言十耳。次列其名，
X29n0596_p0259c21║此文自指瑞應先釋，或引阿含或依本行，雖廣張彼
X29n0596_p0259c22║文而此義要未會，今且略消此文，未能旁及於彼。初
X29n0596_p0259c23║言毒不中者，不能傷害也。如經所明，佛將降之入其
X29n0596_p0259c24║毒龍窟中，龍大嗔怒極作害事，佛降伏之置於鉢中
X29n0596_p0260a01║說偈讚佛，故言不中。火不燒者，即向毒龍吐火為害，
X29n0596_p0260a02║翻為佛火燒之，令其伏而不死。恒水瀑長，其恐沒溺
X29n0596_p0260a03║於佛，令往看之不沒於足。於水上行三方等者，其請
X29n0596_p0260a04║佛住三月供養，時至請食，佛言前去，便往閻浮樹取
X29n0596_p0260a05║閻浮果，東弗婆提取毗梨勒果，西瞿耶尼取訶梨勒
X29n0596_p0260a06║果，北鬱單越取自然粳，復向忉利以取甘露。又經明
X29n0596_p0260a07║其每年為一大祀，國主臣民即畢集，迦葉念言：瞿曇
X29n0596_p0260a08║端正，諸王貴人若來見者令我失利，若其明日不來
X29n0596_p0260a09║我則大幸。佛知之已，明日即往阿耨池食，至暮方還。
X29n0596_p0260a10║迦葉問言：昨何不來？佛言：我知汝心故不來耳。故云
X29n0596_p0260a11║知嫌乃至現來，或言知念現來，別是一事未見別出。
X29n0596_p0260a12║又令弟子然火不然、欲滅火不滅問佛，佛皆令其然
X29n0596_p0260a13║滅，故云火滅不然等。文雖略而即含其四義知之。又
X29n0596_p0260a14║令弟子破薪舉不能下，下不能舉亦以問佛，佛亦即
X29n0596_p0260a15║令其舉，下文亦例前。如此所列即十事也。下結示者，
X29n0596_p0260a16║廣出處顯，此但是舉要出耳。又此十事時節通局亦
X29n0596_p0260a17║未定知，向且略消現文，委更須尋經說。
X29n0596_p0260a18║上是廣明正化事狀已竟，雖覩以下是次明猶未能
X29n0596_p0260a19║捨邪。眾變謂略廣，略如前十，廣如經示，故言眾變。經
X29n0596_p0260a20║故云等兩句，據經所說彰其本改之狀，如前十事覩
X29n0596_p0260a21║一一事皆有此言，今欲不繁文，故總於此一言以示
X29n0596_p0260a22║之也。依本行經次第為現五百神變，隨覩一一事已
X29n0596_p0260a23║皆有此言也。與此同也。
X29n0596_p0260a24║佛即以下，是次、明其因語而便悟入正道。如本行經
X29n0596_p0260b01║云：覩眾變已仍云：雖復如此而不能得阿羅漢果，如
X29n0596_p0260b02║我今日。佛即語云：汝非羅漢亦未入道，乃至無有道
X29n0596_p0260b03║之前相，況復果耶？因是開悟歸伏出家得沙門果。投
X29n0596_p0260b04║諸邪術器具隨流而下，二第、見相。並隨歸伏並命善
X29n0596_p0260b05║來，皆成沙門果。此即能化用形聲二輪所稟，得見聞
X29n0596_p0260b06║之兩益矣。言霍然者，極速疾之皃也。或亦借為[(上/?/日)*殳]，音
X29n0596_p0260b07║義亦通也，即[悖-子+(王/皿)]然矣。
X29n0596_p0260b08║此上是約因緣，要應有四：先云初是世界，次共竪柱
X29n0596_p0260b09║是為人，十變是對治，佛語第一義。有人云：此因緣文
X29n0596_p0260b10║大四：初姓，次名，三住處，毗婆尸下四明入道緣由。於
X29n0596_p0260b11║此文中方明四悉：初是世界，次兄為下為人，佛作下
X29n0596_p0260b12║對治，霍然下第一義。今以此文有意，觀此兩釋並有
X29n0596_p0260b13║可不。何者？初明四中三恐與文違。何者？文云邪執未
X29n0596_p0260b14║改，而云見佛即然除惡，故是相違。對治義既不成，勝
X29n0596_p0260b15║義恐亦非例。次為四中，初三若非因緣之義，前後總
X29n0596_p0260b16║應例然。既不可例，此何獨爾？並剎正是出善因，而却
X29n0596_p0260b17║以為世界邪界？邪涉是惡反為生善，神化未捨焉為
X29n0596_p0260b18║對治？對治之義既其未成，霍然之言豈為勝義？故此
X29n0596_p0260b19║次釋都不附近，後學固宜詳之。今者前文輙言文三
X29n0596_p0260b20║義四，即即義也。初釋姓名住處並是通談，其本皆世
X29n0596_p0260b21║間事，即世果也。既共表勝境至為連枝，雖復習行邪
X29n0596_p0260b22║方，同有懷道之志，是有向正之緣，故是為人。覩十變
X29n0596_p0260b23║而未捨，聞一言而廓然，廓然之詞蓋彰其因一言而
X29n0596_p0260b24║惑闇頓除，解明頓發速疾之名，是故即是治義之兩
X29n0596_p0260c01║意，豈得離配其兩文之與義二俱不明者耶？是總彰
X29n0596_p0260c02║其人有此四種之因緣，故有此姓名，數豈徒爾哉？其
X29n0596_p0260c03║中霍字亦云但作豁音呼之，義同音便故也。
X29n0596_p0260c04║次約教者，辨三人因緣權實之差會也，仍約五味明
X29n0596_p0260c05║之。不約教而約味者，橫竪互現耳。但約四味即攝其
X29n0596_p0260c06║五，即有四別。初中二別：初別明三人德行，後總結為
X29n0596_p0260c07║初教。初中即有三別，一一各有二義：初明能利他，即
X29n0596_p0260c08║能使四眾無乖諍無闕四事，此即教授與外護知識
X29n0596_p0260c09║也。次約自行，能除去惡勤進善也。三明能自行與利
X29n0596_p0260c10║他，利他亦即教授知識也。結為初教者，既引阿含即
X29n0596_p0260c11║不涉餘相，當初也。初變邪而悟正，如乳變為酪也。次
X29n0596_p0260c12║歷方等彈訶故有耻慕即應下，釋為生蘇之義，以味
X29n0596_p0260c13║漸濃故。例則下，知者類前後也。次入般若即應下，釋
X29n0596_p0260c14║即應堪也。通言聲聞從初至此即有此義，不得別不
X29n0596_p0260c15║責其義。方等亦爾，得記作佛利用事畢，如味之極故
X29n0596_p0260c16║以為喻。初以拆破，次以彈斥，三以濤汰，四以開顯。若
X29n0596_p0260c17║至開顯拆亦即是，況於委業？思之思之。法華所以爾
X29n0596_p0260c18║者，總由開顯故也。若至此時一切人法悉皆開會，不
X29n0596_p0260c19║必唯論熟蘇，此約漸邊一益相生之義，幸勿迷之。廣
X29n0596_p0260c20║如玄義中說。
X29n0596_p0260c21║次約本迹中，初寄迹以彰本，次約本以明迹。初中有
X29n0596_p0260c22║標、釋、結。初標所以知者，驗迹故以知也。以迹中數義
X29n0596_p0260c23║又不相離，正與三德數義及體相同，故知是寄迹以
X29n0596_p0260c24║彰本也。故知其本爾矣。有云：林性清陰劫諸煩暑，故
X29n0596_p0261a01║以表之。有云：以般若是分別為義，故如眾樹成林。此
X29n0596_p0261a02║取枝幹散多之義。今謂眾林皆爾，何必此林？又取分
X29n0596_p0261a03║別為義，與世俗亦何以殊？今謂此是並林，有愈疾之
X29n0596_p0261a04║功，有華果能嚴顯其地。今眾物之所愛境，表般若無
X29n0596_p0261a05║漏之慧，能蠲有漏之疾，能顯發於法身，為眾德之根
X29n0596_p0261a06║本，故以表也。城為人物依，表法身為二所託。水能淨
X29n0596_p0261a07║除不淨，解脫能絕穢惡，故以表之。結言為秘密等者，
X29n0596_p0261a08║此三即一，四句無方，故言秘密。含攝萬德，故名為藏。
X29n0596_p0261a09║是久之所證住，故名為本。以三人共表於三者，此一
X29n0596_p0261a10║一德皆即是三，即三皆各具三德，應知一即三，三即
X29n0596_p0261a11║一，一三即三三，三三只一三。言慮道名為不可思議
X29n0596_p0261a12║大經，稱秘密藏，此經名為妙法，廣如玄義明也。
X29n0596_p0261a13║觀中初約三名觀，後明兄弟義。初中師云：初得中道，
X29n0596_p0261a14║次遮邊倒，後照邊諦。有云：不動淨於有邊，而動淨於
X29n0596_p0261a15║空邊也。今謂觀心中道能防二邊之敵如城，次就二
X29n0596_p0261a16║用能淨二邊倒惑故如水，此就行也。雙照能自他利
X29n0596_p0261a17║如林二義，此就二智：初一就體，次二就用。淨用如水，
X29n0596_p0261a18║此就善行也。照用如林，此就智能顯理，即如林嚴顯
X29n0596_p0261a19║其地也。又能去於闇蔽，即如藥林之義也。若依近釋
X29n0596_p0261a20║亦不失二義也。下明兄弟義者，隨一皆具餘二，故是
X29n0596_p0261a21║相資非永異也。
X29n0596_p0261a22║次釋舍利弗者，初因緣文甚廣，然釋此名先須通知
X29n0596_p0261a23║其要。要有二義，謂名與行。或即名以顯行，阿若是也。
X29n0596_p0261a24║或於名外別彰其行，迦葉之上加以摩訶是也。或不
X29n0596_p0261b01║即不別而義仍含有者，向來三聖之名是也。或不即
X29n0596_p0261b02║不異又不含義而釋必須明者，此聖之名是也。以雖
X29n0596_p0261b03║無前之文義，而諸經咸盛稱歎此經正說始末，建首
X29n0596_p0261b04║對揚流通以為證信。若不稱述，豈能會斯意耶？將何
X29n0596_p0261b05║以顯其本耶？說者曾不知此意，何由可識其文旨哉？
X29n0596_p0261b06║若得此意，盡後所列皆可以求之矣。思之思之。
X29n0596_p0261b07║今此文中雖無名目，而文起盡亦有其十，例前大迦
X29n0596_p0261b08║葉之文也。先釋於此，或直束明四悉之意，或復曲為
X29n0596_p0261b09║繁碎，恐繁簡並乖其文，又失處中之要意。今先隨文
X29n0596_p0261b10║大科為十，然後束明四要。既總標第一，今明十皆第
X29n0596_p0261b11║一。且初十者，初、釋現在姓名第一；昔者以下，第二、彰
X29n0596_p0261b12║其往時已能巧便不善事中第一；胎者以下，第三、明
X29n0596_p0261b13║其處胎智力第一；難陀以下，第四、明其既生以後早
X29n0596_p0261b14║能儒通第一；師事以下，第五、明其次復能博達道術
X29n0596_p0261b15║第一；於道以下，第六、明其能悟入佛道之速疾第一；
X29n0596_p0261b16║調達以下，第七、明其既能自悟正已復能摧邪第一；
X29n0596_p0261b17║中含以下，第八、明其復能顯揚正法第一；佛說以下，
X29n0596_p0261b18║第九、明其復能辨暢正道第一；中含以下，第十、明其
X29n0596_p0261b19║神用顯正第一。大科十章如此，其曲意隨文辨之。智
X29n0596_p0261b20║慧差別略明十種，聲聞之中最勝，故皆第一。然彌勒
X29n0596_p0261b21║成佛經初歎云：大智舍利弗！丹丘彼疏釋其大字，明
X29n0596_p0261b22║有十義：一、種姓大，與今姓名第一之義略同；二、瑞相
X29n0596_p0261b23║大，即此第三處胎第一義同；三、聲名大，即此第四童
X29n0596_p0261b24║幻之用第一義同；四、易悟大，即此第六通悟正道速
X29n0596_p0261c01║疾第一同；五者、禪定大，即此第十神用第一義同；六
X29n0596_p0261c02║者、辨才大，即此第九辨才義同；七、直名弟子大，明於
X29n0596_p0261c03║諸弟子中最大，即與此第六悟道第一文末十五日
X29n0596_p0261c04║後稱歎文義略同；八、名尊敬大，即與此第八明能顯
X29n0596_p0261c05║正道第一文同；九、名福田大，明若人天供養即獲現
X29n0596_p0261c06║報，此文略無，亦可取滿慈歎讚之文云值汝者得大
X29n0596_p0261c07║饒益，亦其義也；十者、起慧大，明其通達內外典籍，於
X29n0596_p0261c08║今通內可知，外者童稚之歲博究無雙，況證聖極果
X29n0596_p0261c09║無礙者耶？故此一名通該前諸義，以並正歎其智故
X29n0596_p0261c10║也。彼名為大，此並名為第一。然彼十義但是此中九
X29n0596_p0261c11║文，仍闕此中第二，明其昔日奇巧之能故也。此中九
X29n0596_p0261c12║文即攝彼十，以彼正歎現在德故。略明十義如此。若
X29n0596_p0261c13║其四要，在後當辨。
X29n0596_p0261c14║初姓名中最第一者，合佛本願能助父母故也。其文
X29n0596_p0261c15║略有三：初釋其名，次釋其姓，三略標其德行。名中又
X29n0596_p0261c16║自為三：初明因母立名，次明從父為名，三明因二以
X29n0596_p0261c17║立名。初中復有三句：初直翻而不釋義，猶欠咀字；次
X29n0596_p0261c18║重翻而釋其義；三雖更重翻，正是釋前初翻義也。準
X29n0596_p0261c19║如此義，只合便於初翻下釋，今於此仍又翻為身四
X29n0596_p0261c20║字，此應除後四字釋，於前亦先勘會未了。次明因父
X29n0596_p0261c21║為名，復有二句：初直翻釋，謂因論義得妻有子，此以
X29n0596_p0261c22║是子顯父義也。此中正釋其子，應言以父母顯子，古
X29n0596_p0261c23║釋皆爾，那云顯父？母或互得，今正顯其智能，能顯父
X29n0596_p0261c24║母謂之大順，故云立身揚名以顯父母，故今正是。次
X29n0596_p0262a01║更引論釋，又是一義：初從母德為名，次從父名為名，
X29n0596_p0262a02║第三從父母以得名，可知。古來有云：一從師本願為
X29n0596_p0262a03║名，謂釋迦佛過去作瓦師，值先釋迦弟子名舍利弗，
X29n0596_p0262a04║供養發願未來作佛名舍利弗。二從母以為名，母眼
X29n0596_p0262a05║似舍利鳥故名舍利弗，以母於女眾中聰明第一，在
X29n0596_p0262a06║人貴重其母故呼為舍利子，若從父為名為與今文
X29n0596_p0262a07║同。又云經說佛初見之令改提舍之名，以復本字為
X29n0596_p0262a08║舍利弗，順本願故，故經論中皆言舍利弗不言彼也。
X29n0596_p0262a09║近代更釋云正言舍利弗旦羅，舍利云鶖即百舌鳥
X29n0596_p0262a10║亦曰春鶯，弗旦羅言子，以母辨才喻如鶖鳥，此是彼
X29n0596_p0262a11║子以母顯之故云鷲子，復名優波提舍，以能論義兼
X29n0596_p0262a12║得彼名。今謂如此釋者並非身珠之義，又是從其自
X29n0596_p0262a13║能論，非因父以為名，今文且從舊釋。上釋其名義竟，
X29n0596_p0262a14║姓物以下是釋其姓也。此應樹名即尼拘律陀樹，古
X29n0596_p0262a15║釋為縱廣樹，以此樹最高大故，應其先世因此樹以
X29n0596_p0262a16║得姓，聖者是彼遠𧜟故也。於四族中又是淨行之種，
X29n0596_p0262a17║故是種之最勝也。上是釋其名姓也，下之一句是標
X29n0596_p0262a18║其德行，不知如此之人有何德行，故此慧之無窮及
X29n0596_p0262a19║決疑之相略如下說也。此句即合屬後緣，次有昔字
X29n0596_p0262a20║問之，故且屬前總標，統後之九義也。
X29n0596_p0262a21║下，次是釋德行九事，有昔有今、有世出世、自利利人，
X29n0596_p0262a22║雖此不同，總是其智慧善巧之相。於中初明昔者，非
X29n0596_p0262a23║直現能久遠已有奇巧之用，非直善事於不善中亦
X29n0596_p0262a24║為第一，自非居妙慧之本，焉得久已如之？本迹之義
X29n0596_p0262b01║益以明矣。於此初明十種巧能，後總結會今古。言生
X29n0596_p0262b02║經者，即其生經也。總此十事為三：初明為盜大獲，次
X29n0596_p0262b03║八明擒不得，第十雖復擒得非直不誅，四乃更重賞，
X29n0596_p0262b04║故雖世間實為大巧然也。經云：盜無貲濫覺白王。次
X29n0596_p0262b05║嚴防者，或謂嚴飾其女立房舍於水邊，或言嚴如警
X29n0596_p0262b06║備，義皆可其久餅師，故令不疑。言五百騎者，前後各
X29n0596_p0262b07║二百五十，其在中央不下，王乃疑察。於中提得問伏，
X29n0596_p0262b08║請以餘命。王曰：卿大聰點，遂卿所願。餘文可知，不煩
X29n0596_p0262b09║更委。
X29n0596_p0262b10║胎者已下，已明往世之能，下是明其現生之用。雖為
X29n0596_p0262b11║現生，猶是胎中之力故也。此有何力？要有四能：一者
X29n0596_p0262b12║能顯其父之智，二者能令其母具於大辨，三者能令
X29n0596_p0262b13║其舅成大高名。若不因之，焉能發憤致於供名？故其
X29n0596_p0262b14║智慧之力也。四者自彰其大智也。鍱腹表其智大溢
X29n0596_p0262b15║也。火冠表其高明，能破一切闇也。言陳故者，陳即故
X29n0596_p0262b16║也。謂既為國師，固當剠敵，自念年衰業舊，非為新差，
X29n0596_p0262b17║後生可畏，事必不遂，故相不祥故也。相不祥者，自家
X29n0596_p0262b18║向於論場，道逢二牛相鬪，因以為古，決所從也。想一
X29n0596_p0262b19║為彼，一為己，勝劣以知己者，果然不得，知必不如，故
X29n0596_p0262b20║云則相不祥。餘文可知。言梵志者，梵即淨也，志謂操
X29n0596_p0262b21║行，彼此兩舉，故云梵志。即婆羅門，此云淨行也。總此
X29n0596_p0262b22║四義，故是智慧處胎第一。餘義廣如後文，故注（云云）
X29n0596_p0262b23║也。
X29n0596_p0262b24║次下即第四明其出生之後童幼之歲即能辨揚儒
X29n0596_p0262c01║宗。於中要亦有二：初明幼小之年便能辨揚，次明童
X29n0596_p0262c02║稚之歲即能究暢其旨。此二若於彼方謂為天授，於
X29n0596_p0262c03║此即為生知；若於佛教，近即宿習功成，遠乃本而迹
X29n0596_p0262c04║矣。不然孰致於斯？初明幼幽即能辨揚之中有五：一
X29n0596_p0262c05║總明其事由，即為慶等決而致斯嘉會。二明其即越
X29n0596_p0262c06║分而往，尚仁以幼小非其次類，故云越眾。此方賈生
X29n0596_p0262c07║十八能對帝同，猶為越次聽明，況此八歲而能眾去
X29n0596_p0262c08║何若？三明宿儒不肯仍兼明其由，四明但令旁話對
X29n0596_p0262c09║皆盡伏。過問表者，出其問意外，彰其問猶淺近、智非
X29n0596_p0262c10║深遠故也。昔此方北海鄭生傳云：玄博究儒宗，諸儒
X29n0596_p0262c11║構難皆答過其問表，雖言事與此同，而老幼天隔不
X29n0596_p0262c12║足為類。西方論義皆建其幢，表其勝相故名勝幢，如
X29n0596_p0262c13║其不勝當即倒之。帝釋與脩羅戰，脩羅望幢而敗，故
X29n0596_p0262c14║神泰法師作帝幢論正取於此，故言皆墮幢也。五明
X29n0596_p0262c15║舉國稱慶號為嘉應，次下是次明其童稚之歲即能
X29n0596_p0262c16║究暢，謂至此時即能博究其文演暢其旨。五天竺即
X29n0596_p0262c17║南洲之中心，十六大國即五天之內，多在中天，具在
X29n0596_p0262c18║仁王經中，此並明其儒中智慧之勝，故名通儒。第一
X29n0596_p0262c19║以下即第五明其非直究暢儒宗，復能博通道術，復
X29n0596_p0262c20║為最第一。於中要意有三：初明得師道術受師傳付，
X29n0596_p0262c21║次明於師之道仍有少許未盡，後明雖未達少已盡
X29n0596_p0262c22║其餘，故為第一。初中即與目連同師事之，不言此師
X29n0596_p0262c23║所依是何宗旨。次言欣然者，古本有作听字，音魚謹
X29n0596_p0262c24║反，若折然即歡笑之皃，若听然直是笑皃，兩義雖通，
X29n0596_p0263a01║不如听然之義。故相如上林賊云：無是公听然而笑，
X29n0596_p0263a02║蓋繁而恠之也。兩字易濫，今本皆作欣字，此固其情
X29n0596_p0263a03║秘，非謂其人又疑其變宗，故秘而不盡授。既言無師
X29n0596_p0263a04║可事故為第一，有即彰更有第一之人，法後必能入
X29n0596_p0263a05║也。由此故遂有願，若得甘露誓必與共甞故也。
X29n0596_p0263a06║次下是第六，明其而智慧能於佛法中速疾悟入第
X29n0596_p0263a07║一也。此文出大論，於中大要有二：初明自益，次明利
X29n0596_p0263a08║他。二復各二：初即見道無學道，次即無主為伴，伴即
X29n0596_p0263a09║助化也。又是為師為資，謂為二者作師，為一人弟子，
X29n0596_p0263a10║並化他也。以此四義故為第一。言庠序者，容止中適
X29n0596_p0263a11║合於法度，無造次也。老氏云：孔德之容，唯道從外儀。
X29n0596_p0263a12║若是必從人法，故問其師及師所說之法。論中具其
X29n0596_p0263a13║三番：初問答師，次問其法。答：謙詞不能具說，請為略
X29n0596_p0263a14║說。答：如今文，或言即略說四諦，或言說三諦，以知其
X29n0596_p0263a15║聽明故。觀文總似有此兩義。若四者，初句苦也，次句
X29n0596_p0263a16║者即集。又言緣者，道盡滅也。若作三者，初二句集也，
X29n0596_p0263a17║次句即道滅也。以此二四故，於入正道中最為第一。
X29n0596_p0263a18║次下是第七，明其體能破邪第一。既能會正，已能破
X29n0596_p0263a19║邪，要亦有三：初破內邪，次破外邪，三重顯成初義。初
X29n0596_p0263a20║破內中，如後目連中說，故注（云云）。次破外中，有眾多
X29n0596_p0263a21║事，故言種種皆勝，具如勞度經中所說，不在繁述。次
X29n0596_p0263a22║句讚歎，顯成前義。有云：以身子為其說法，正解得生，
X29n0596_p0263a23║故是所生。目連神力引歸佛所，令其成就，故如所養。
X29n0596_p0263a24║此是一義。既言四眾，故通一切。注（云云）者，大略如廣
X29n0596_p0263b01║在後文。以此三義故，於摧邪之中為最第一。
X29n0596_p0263b02║下是第八，非但摧邪復能擊揚，顯於正尊為最第一。
X29n0596_p0263b03║此文雖廣，於中要亦有二：初明能顯於他，次明能令
X29n0596_p0263b04║他以顯己。雖此自他並是顯揚正尊，初中有二：初明
X29n0596_p0263b05║其由，後於以下明正顯揚。初言由者，因他讚美深思
X29n0596_p0263b06║見聞也。故讚美之行不出自他二利也。於次正顯揚
X29n0596_p0263b07║中有三：初發其德行，身子問下次彰其名字，身子
X29n0596_p0263b08║稱嗟以下後雙美其名。行中有法有破，法中就文
X29n0596_p0263b09║且有七番，問答約義應有八番，以第八中但有承
X29n0596_p0263b10║便答釋而無問也。此中極不易會，於中大要為二：
X29n0596_p0263b11║初一總論，次七別辨。總謂梵行，別論七淨，即梵行
X29n0596_p0263b12║之體也。初中言梵行者，梵是果，行是因，通言清淨因
X29n0596_p0263b13║果故也。於次別中自復有三：初三番簡因顯果，次三
X29n0596_p0263b14║番簡果顯果，第三一番簡因顯因。初番因即七淨，果
X29n0596_p0263b15║即無餘，非為七正為無餘。次番果即簡有餘顯無餘
X29n0596_p0263b16║也。第三簡別因顯通因，別謂七中各別，取其一別非
X29n0596_p0263b17║也。通謂具足七乃為是，對有無二並為果也。於此三
X29n0596_p0263b18║中一一所簡皆約通別言之者，明若通別皆不是也。
X29n0596_p0263b19║總言七淨名者，淨名經云：布以七淨華，浴彼無垢人。
X29n0596_p0263b20║義通大小乘教。彼疏釋云：戒謂正語、業、命，心謂正精
X29n0596_p0263b21║進、念、定，見即正思惟。度亦名斷疑淨，即見道、知道、非
X29n0596_p0263b22║道，亦名分別淨。道迹知見亦名行淨，此二是修道。道
X29n0596_p0263b23║跡智斷淨亦名涅槃淨，即無學道。所以此七並名
X29n0596_p0263b24║淨者，能除二道之穢惑故也。並言為者，問不正為此
X29n0596_p0263c01║而修行不？並答不者，明非所為也。上二簡非竟，下一
X29n0596_p0263c02║正顯是所為也。聲聞教中所為極於此，故為是也。此
X29n0596_p0263c03║下三番簡非顯是，勢數一如前，但約兩果以為別也。
X29n0596_p0263c04║而言設者，有云：設猶合也，謂若獨因戒等而合會者，
X29n0596_p0263c05║彼仁者彼所會法未是無餘，以無餘涅槃不獨一法
X29n0596_p0263c06║能合會故，令謂未有此義。何獨一者，未聞設有此義，
X29n0596_p0263c07║二者亦消。此文不然，了設只是施為之義，將不只即
X29n0596_p0263c08║以此為無餘不？乃至餘六一一皆爾不？答：皆不爾，總
X29n0596_p0263c09║簡非也。問云何者，何故不即以為也？釋中明非之所
X29n0596_p0263c10║以，以若別若總但是有餘故非無也，以並但能除因
X29n0596_p0263c11║故，皆但是有餘而非無也。若離以下，即是第三一番
X29n0596_p0263c12║約因論簡顯也。準後喻意，謂如前所釋，並非涅槃果，
X29n0596_p0263c13║但是涅槃因。若爾，謂戒淨是因耶？不也。乃至道跡智
X29n0596_p0263c14║斷淨為因耶？不也。文離此七為聖因耶？亦不然也。此
X29n0596_p0263c15║明若單若離皆不可也。應問云：此義云何？答云：若一
X29n0596_p0263c16║一別為是者，獨皆不能致故。若離以下，釋其故非，則
X29n0596_p0263c17║無因而致故。從以不離下，明具足七法乃為是也。此
X29n0596_p0263c18║文葢是撮略彼經，先釋並不言之，致令難會。今且略
X29n0596_p0263c19║如是，未及委悉。次約譬者，準此譬文，真為第三約因
X29n0596_p0263c20║簡顯而作，不為前二法文也。有譬、合。初要意者，正明
X29n0596_p0263c21║為因，若獨若離並皆不可，具足用七始得為因。文有
X29n0596_p0263c22║三句：初喻行人求道；次喻七法為因，其喻若獨若離
X29n0596_p0263c23║並不可及，顯具七乃可。物薩羅即舍衛婆，鷄帝地名，
X29n0596_p0263c24║未知相去遠近。此喻等者，是次合也，略如向釋。據此
X29n0596_p0264a01║譬合不作前釋，信不可會。上是初正發其德行已竟，
X29n0596_p0264a02║下是第二彰其名字，下是第三雙歎名行，以聞其二
X29n0596_p0264a03║故兩稱歎。文有六句：初總歎其人勝，即是美其名也。
X29n0596_p0264a04║次有五句，即是歎其德行也，不出智斷自他也。次句
X29n0596_p0264a05║智勝，次決定至無畏斷勝，次大辨才重顯上智德，得
X29n0596_p0264a06║甘露等重顯上斷德。此四明自行，兩句歎利他。言縈
X29n0596_p0264a07║衣者，盤旋其衣置頂上而戴之，表德行高尊敬之極
X29n0596_p0264a08║也，由前智斷能利於他故也。從慈子問下，是第二能
X29n0596_p0264a09║致他以發揚於己。於中亦三：初名字，二德行。初即因
X29n0596_p0264a10║父母為名，從此識其人也。次歎其德行，美其德與佛
X29n0596_p0264a11║均，故言等也。次言要佛，故言第二。三約主伴，能助佛
X29n0596_p0264a12║降魔制外顯真正法，故云法將。尋次佛說而是弟子，
X29n0596_p0264a13║故言復轉弟子。具足如前自他智斷，文略故。注（云云）
X29n0596_p0264a14║下，是第九彰其聽辨。第一此出雜含舍利弗師子吼
X29n0596_p0264a15║經，謂佛說一句義，三問身子，身子三不能答。佛少間
X29n0596_p0264a16║已入於靜室，身子集諸比丘語言：佛未示我事端，即
X29n0596_p0264a17║不能答。今我於七日七夜敷演其法而不能窮。今文
X29n0596_p0264a18║撮要以少況多彰其聰辨，餘則不然，故為第一。
X29n0596_p0264a19║下，是第十、彰其神用。第一非智不禪，故是智之能也。
X29n0596_p0264a20║此中正明身子神力，而廣明目連者，蓋顯成身子也。
X29n0596_p0264a21║今謂正明其能自顯己力，復能顯發於他，故智慧第
X29n0596_p0264a22║一，亦如別文。前是其要旨，勿作餘解，非要何為？於中
X29n0596_p0264a23║初是明其因他顯己，龍王見下彰其能顯於他。初中
X29n0596_p0264a24║有由有正，今為五句：初龍王請召，次佛命往呼，後奉
X29n0596_p0264b01║命往喚，仍將令其速赴，以此發其神用，故為由也。身
X29n0596_p0264b02║子念下，是四、因以現其神力。所以展轉繫者，緣目連
X29n0596_p0264b03║神力撼動不已，故經云：我聞佛說如來座者，不可移
X29n0596_p0264b04║動。今以此帶繫之，遂不能。師云：今云他方佛座脚，言
X29n0596_p0264b05║小異耳。今謂此所出不同，或取意說耳。目連自念以
X29n0596_p0264b06║下，是五、舉要結彰其勝，明其利益，文含而不出也。言
X29n0596_p0264b07║四神或四神足，如前釋也。自下是次、復能顯他也。於
X29n0596_p0264b08║中亦有由正，亦合為五句：一、明時眾心輕，次、明皆等
X29n0596_p0264b09║而佛力借助，三、命令其現，四、奉命現之，五、結明其勝
X29n0596_p0264b10║利益。於奉命中，經明目連奉命禮佛，即往東方七恒
X29n0596_p0264b11║沙界，佛名奇光，於彼鉢緣上行，彼眾見謂為虫，以示
X29n0596_p0264b12║彼佛。彼佛云：是西方七恒沙界有佛釋迦文。此是彼
X29n0596_p0264b13║佛神足弟子，告目連言：現汝神力，勿令此諸比丘起
X29n0596_p0264b14║輕劣想。目連以鉢盛五百比丘著梵天，一足蹈梵世，
X29n0596_p0264b15║一足蹈須彌，說偈滿祇園。諸比丘聞不知所在，問佛，
X29n0596_p0264b16║佛言：在彼世界。具應如彼經。此文略舉要知之，廣如
X29n0596_p0264b17║後說，故注（云云）。應知此中亦佛力耳。
X29n0596_p0264b18║此前十義並是釋其智慧第一之義，既並因緣，要應
X29n0596_p0264b19║明其四悉。師云：初是世界，以明宿世及胎中。難陀以
X29n0596_p0264b20║下生善，以今國人生信及見頞鞞能善生故。調達下
X29n0596_p0264b21║對治，能治二惡故。中含以下第一義，歎與佛等故。今
X29n0596_p0264b22║謂十種：第一、初一姓名並因世間，即世界，如前迦葉
X29n0596_p0264b23║等皆爾。次往昔託胎生後求道並為人，皆生善故。道
X29n0596_p0264b24║遇頞以下五事，並第一義及對治二悉，意以得道發
X29n0596_p0264c01║揚正道等第一義破內外邪。及第十神用並是破惡，
X29n0596_p0264c02║皆對治，意以往現胎中出生儒道值佛，捨邪入正得
X29n0596_p0264c03║體起用破邪顯正故。四次第不同尋常，何故生善唯
X29n0596_p0264c04║是世間？如前三迦葉亦爾。三迦葉中對治勝義亦同
X29n0596_p0264c05║一二人，不應諸不然。如是即世間第一、生善第一、治
X29n0596_p0264c06║惡第一、悟道第一，從此四義故言第一。
X29n0596_p0264c07║次約教者，辨通顯別，正明此經意也。仍約四明，即兼
X29n0596_p0264c08║其五義。十智出其體，斷結等者明其用。言十智者，苦
X29n0596_p0264c09║集滅道世智，他心法比盡無生智，是為十也。斷證明
X29n0596_p0264c10║其自用，輔佛彰其利他用。次引論證。言右面者，對左
X29n0596_p0264c11║之名，彰其長勝也。然疏本不同，或云左面，據大論文
X29n0596_p0264c12║云右面目連為左面，此是後人輙改易也。所以然，以
X29n0596_p0264c13║此方貴左，為上勝故。又據方言，皆云左右，故輙爾改
X29n0596_p0264c14║之。今依論文為正，以佛教尚右為先，以體順故，用勝
X29n0596_p0264c15║便故。如諸經中皆以左喻定，右喻慧，即其義矣，故云
X29n0596_p0264c16║爾也。此故即是初教義也。次約通教中四意：初按經
X29n0596_p0264c17║明其說自之見，次明聖言有異於凡，三明既異於常
X29n0596_p0264c18║故即能無凡聖二見，四經既異凡聖即不同初教故，
X29n0596_p0264c19║即是此教之義也。初言如般若者，即大品也。正明後
X29n0596_p0264c20║經中身子自作此說，蓋彰於己實作如此見解也。非
X29n0596_p0264c21║直我等，世間一切人法皆如幻化，一切出世人法亦
X29n0596_p0264c22║皆如幻化。既皆如幻，即破二邊實有如此，方致大菩
X29n0596_p0264c23║薩之號。下是大師，況言聖人自言之旨，以此言涉於
X29n0596_p0264c24║常疑故也。即人謂常人也。常人任情為己，故多妄說；
X29n0596_p0265a01║聖人任道為物，不然也。既然，故前所說正明己實如
X29n0596_p0265a02║此會也。結如此者，猶二物不得自在故也。然此異於
X29n0596_p0265a03║前者，前但破生人法，不能破涅槃人法。又前能所皆
X29n0596_p0265a04║實，此能所皆虗，故異於初，正當此教智慧義矣。次約
X29n0596_p0265a05║別中，文有四意：初標其方法，次簡前二非，三正明五
X29n0596_p0265a06║相，四結以顯是。初標必約五者，以此教明義，次第與
X29n0596_p0265a07║彼義同，故約之也。次簡二中者，藏即鹿苑方等，通即
X29n0596_p0265a08║方等般若。皆初明聞教，次明修行，以二不同，故並非
X29n0596_p0265a09║也。聞酪，即說折也。聞乳，即所破世間五十等善法故
X29n0596_p0265a10║也。酪，即能折破也。酪即體，說修亦如是。酪不由等者，
X29n0596_p0265a11║以二名同，簡異前也。次下正顯五別相狀，亦明聞教
X29n0596_p0265a12║及修行。言得聞醍醐者，具聞五味，醍醐為極，是其所
X29n0596_p0265a13║害，異前不聞，故云得聞也。言聲求者，感佛說十信善
X29n0596_p0265a14║法教也。酪，即入實十住法也。生蘇十行，熟即十向。醍
X29n0596_p0265a15║醐，即初地以上，乃至妙覺也。結者，不同前後故也。故
X29n0596_p0265a16║次約圓中，亦明聞教修行結是也，即大經文也。有體
X29n0596_p0265a17║有用，其中可知。為此者，為得如此體用而修行也。結
X29n0596_p0265a18║者，若教若行，悉無缺減，故是圓也。此中應就智慧，以
X29n0596_p0265a19║明權實絕待。既言圓，即待偏。既言一切諸藥，悉入其
X29n0596_p0265a20║中，即絕偏之圓也。是此教可知。
X29n0596_p0265a21║次約本迹，此亦約迹以知本。初明本身子，即實相般
X29n0596_p0265a22║若為母，為身以觀照般若為子，觀實相能生，觀照境
X29n0596_p0265a23║能生智，如身母能生於子，故名身子，即本地也。此亦
X29n0596_p0265a24║驗迹知其本也。次明其迹有三：初總標垂迹之由及
X29n0596_p0265b01║以分齊，次別釋顯其狀，後相結迹以顯本標。言悲愍
X29n0596_p0265b02║者，愍其並無權實五種智慧故也。然五種並須約智
X29n0596_p0265b03║言之，謂惡慧、有漏慧、出假慧、二邊慧、中道慧也。此中
X29n0596_p0265b04║待絕四句無方，並如前也。
X29n0596_p0265b05║次約觀者，彰其往因，令其量暮而修會也。於中有三：
X29n0596_p0265b06║初總標體用，一三是體，攝得是用，如此簡要，豈不務
X29n0596_p0265b07║哉？言一三者，境觀互舉耳，善須會之，無謬妄也。一切
X29n0596_p0265b08║者，如下別出者是。次別顯，即有三別，一一皆有體用，
X29n0596_p0265b09║攝酪即二教也，二蘇即別，地前及世即前孔也，即中
X29n0596_p0265b10║攝圓，始終及別，十向登地以上慧也。此攝前來橫竪
X29n0596_p0265b11║智慧，無不畢盡。後結明圓融者，此明空即假中故，假
X29n0596_p0265b12║即空中故，空假即中故，中即空假故。又一即三，三即
X29n0596_p0265b13║一，三一即非三一，而能三能一，此名圓妙，絕待觀也。
X29n0596_p0265b14║如此妙智豈遠哉？可求諸己，無非即是，雖復即是，須
X29n0596_p0265b15║知其六，如其不知，還成麤物，豈為妙哉？
X29n0596_p0265b16║疏：第二、釋大目連！應知此聖者名具含名、行。初之一
X29n0596_p0265b17║字是簡其名，美其德行也；次三字直是彰其姓、名。疏
X29n0596_p0265b18║釋於此，即有二別：初、釋其姓、名；釋論以下，是釋其德
X29n0596_p0265b19║行。初中，文有五句：初、釋其姓，次、明其父名，三、釋其目
X29n0596_p0265b20║名，四、明其名不同，五、略釋其大字。於此五中，前四釋
X29n0596_p0265b21║其姓、名，彰其父、母；第五一句略明大義。初中，古來皆
X29n0596_p0265b22║云讚誦，而並不明其義。次有兩翻，共為一釋。言胡豆
X29n0596_p0265b23║者，即菉豆也，故新譯皆云菉豆。因以命族者，即是此
X29n0596_p0265b24║聖者之外遠祖姓也。故古、舊諸釋皆云：其母是此古
X29n0596_p0265c01║仙種族，取母姓以為名，故云爾也。又新譯云：摩訶沒
X29n0596_p0265c02║特伽羅，此云大采菽氏。上古有仙，居山寂處，常採菉
X29n0596_p0265c03║豆而食，因以為姓。尊者之母是彼種族，取母姓而為
X29n0596_p0265c04║其名。上是因母姓以為名。下引論，明亦從父為字，吉
X29n0596_p0265c05║占師屬其父也。子即尊者之名，明是彼人之子，故人
X29n0596_p0265c06║以此為號，欲雙美其父、子也。下正釋顯其名，正云拘
X29n0596_p0265c07║隸多，舊釋如前說。以此樹最高大，神靈居之，故祈求
X29n0596_p0265c08║也。下有二句又是明其名、字，彼音不同。師云：出大論
X29n0596_p0265c09║第十，正云目伽路子度。有本作略、作兮，傳寫誤也。次
X29n0596_p0265c10║復加夜那者，又是不同故也。各上三字，義固不殊；各
X29n0596_p0265c11║下二字，義應有別。未見有釋正要，且如前也。有人云：
X29n0596_p0265c12║上句五字應移置前此，以不知兩句皆異名故也。下
X29n0596_p0265c13║之一句略釋大義。大有二義，謂簡與顯也。義亦如前。
X29n0596_p0265c14║此且約簡以釋。若其顯義，如次所明。
X29n0596_p0265c15║以下，是次應釋出其德行，即是廣明大字所顯之義。
X29n0596_p0265c16║然所顯者皆是大義，文雖不立其名，例前義推還有
X29n0596_p0265c17║十也。何者？第一即是簡異也，第二氣類大，第三神用
X29n0596_p0265c18║輔依大，第四能攝伏邪見，第五能摧伏嗔毒，第六能
X29n0596_p0265c19║攝伏癡毒，第七能蠲去貪穢，第八能伏諸憍慢，第九
X29n0596_p0265c20║能彰佛聲業，第十能顯佛心業大。初是約名，次九是
X29n0596_p0265c21║就行。行中初一是就體，次八是約行。要而言之，只是
X29n0596_p0265c22║名行體用之大也。若為四悉，在彼當明。初中才明等
X29n0596_p0265c23║者，才明約智能，豪爽就威勢，才能故見貴，豪爽故取
X29n0596_p0265c24║重，爽差非此中意列也貴也。結相比互同者，有作鼻，
X29n0596_p0266a01║音近也。今但取比類義對下同也。上兩句互舉，下二
X29n0596_p0266a02║句明其並同，其實只是定慧，非智不定、非定不智，智
X29n0596_p0266a03║無定無以窮其照，定無智無以深其寂，既能有深定
X29n0596_p0266a04║慧無不均等，故皆同也。如前明身子神有力即明智
X29n0596_p0266a05║有通，此明為帝釋說法即通有慧，故是同也。以內同
X29n0596_p0266a06║故外為類聚，易曰方以類聚，亦其義矣。內體如此外
X29n0596_p0266a07║適物宜，各推一能也。此總言其人體大也。增一下，是
X29n0596_p0266a08║得神用輔佐大也。飛到十方，如前如後所說可知。此
X29n0596_p0266a09║即前豪爽之事也。言左面者，是對身子右面故也。疏
X29n0596_p0266a10║本不定，今據論文如前已略會也。左即輔助正化之
X29n0596_p0266a11║名也。故爾𤴓云左右助也。此正用神通為佐助也。約
X29n0596_p0266a12║體即定，約用即是通也。次明攝邪大，即外邪也。此下
X29n0596_p0266a13║七事，並顯神通輔佐之事也。言以簸峨者，或作𡶅峨，
X29n0596_p0266a14║謂搖動傾側不安之皃也。次能攝嗔毒大，此事出增
X29n0596_p0266a15║一阿含經。初明佛上忉利天為母說法，從其上過，是
X29n0596_p0266a16║故生嗔，言是禿人，云何從此我上過，是未歸信以前
X29n0596_p0266a17║也。所以不聽諸比丘者，一明龍力嗔毒盛故，二者正
X29n0596_p0266a18║顯目連力大故。佛仍先問其為降攝之方，謂先巨，次
X29n0596_p0266a19║細，後現常身，即如文中三相是也。既而將至佛所，仍
X29n0596_p0266a20║令變本，其遂現作端正人身，佛為說法，得信為優婆
X29n0596_p0266a21║塞。次復更嗔王，於其不起於王宮上，起大嗔怒，作大
X29n0596_p0266a22║恠變之事，目連皆以力變為大吉祥，不為損害之事。
X29n0596_p0266a23║文長恐繁，不能具引。次下是明能攝愚癡毒之大也，
X29n0596_p0266a24║出增一阿含經。何者？俗既兄弟，又為出家弟子，輙為
X29n0596_p0266b01║此異見者，此固愚毒之甚。其人所以為此異者，經中
X29n0596_p0266b02║明其初時三請出家，佛不聽許，其即嗔佛，謂嫉妬心，
X29n0596_p0266b03║便自出家，從餘比丘學得神通，能為異事，名聲遠聞，
X29n0596_p0266b04║大受供養。後從佛索眾，佛呵之云：我尚不以眾付身
X29n0596_p0266b05║子、目連，況汝癡人。因而結恨，別構非法，以誘佛眾。時
X29n0596_p0266b06║有五百新學，未知從之，其便將伽耶山共為法事，身
X29n0596_p0266b07║子、目連往化收將歸，如疏別行五法。五法者，正理論
X29n0596_p0266b08║云：一不受五味，二斷肉，三斷塩，四不受割截衣，五不
X29n0596_p0266b09║居聚落邊寺。餘如疏文。瞿伽離，即其徒黨也。蹋之者，
X29n0596_p0266b10║令其警悟也。猶不悟者，尊者之力使之然也。其人以
X29n0596_p0266b11║此之故，於後造諸逆事，為火所燒，遂入阿鼻，具如經
X29n0596_p0266b12║說。此其一人雖迷未復，而五百已改，大眾已和，無愚
X29n0596_p0266b13║惑矣。故是能攝愚癡之用也。次下是明其能除去貪
X29n0596_p0266b14║穢之用也。所以不說者，佛德尊重，有問不答，有損害
X29n0596_p0266b15║故不說也。餘人非極可說也。尊者亦爾，故亦不為維
X29n0596_p0266b16║那也。如此能除當時，復能勵於已後，是故能去貪穢
X29n0596_p0266b17║之毒惡也。下是明其能伏諸憍慢，其中有三義：一駐
X29n0596_p0266b18║車乘，二燒勝堂，三以小盛多。此三意者，初明令其知
X29n0596_p0266b19║無我，未得自在故；次令其悟無常，即時滅懷故；三令
X29n0596_p0266b20║其除盡於慢故。初言固活，他章釋云：頻婆娑羅王子
X29n0596_p0266b21║奈女初所生，棄之路旁，人皆謂之已死，其即自言固
X29n0596_p0266b22║活，故以為名者故也。其善醫療，故往問也。既為聖者，
X29n0596_p0266b23║豈須問彼？蓋隨世間，正為因往化彼故也。次言與戰
X29n0596_p0266b24║者，以帝釋有甘露，脩羅有美女，每相嫉妬，所以故戰。
X29n0596_p0266c01║勝堂者，所造堂之名也。千界之中，此堂最勝，故名勝
X29n0596_p0266c02║堂。出長阿含經。以次明能知如來梵音聲相，此文出
X29n0596_p0266c03║大論。此梵音聲，即佛三十二相中之一也。經說三十
X29n0596_p0266c04║二相之相中，此相最勝，其聲能遍十方世界，隨有聞
X29n0596_p0266c05║處，莫不皆得聞知。目連聞此，故以尋其遠近。論文略
X29n0596_p0266c06║明有三：初至須彌山頂，聞如目前；次以神力往大千
X29n0596_p0266c07║邊大鐵圍頂，所聞亦不異於目前；次復以佛神力去
X29n0596_p0266c08║至西方九十九恒河沙佛土，國名光明幡，佛號光明
X29n0596_p0266c09║王，故於彼聞聲猶如對面。彼佛身長四十里，菩薩長
X29n0596_p0266c10║二十里，鉢高一里。餘如疏文。彼佛復告目連，謂此土
X29n0596_p0266c11║菩薩、聲聞見汝身小，生輕慢心，當現神力。目連即便
X29n0596_p0266c12║踊身虗空，高億餘仞，化床而坐，種種光明、珍寶、瓔珞
X29n0596_p0266c13║以自莊嚴。彼菩薩等恠未曾有。下明能知佛心。心者，
X29n0596_p0266c14║意也，佛意之所在也。經云：佛年五十時求侍者，諸比
X29n0596_p0266c15║丘請為佛，皆不受。目連入定，觀知佛意專在阿難，如
X29n0596_p0266c16║東日照面壁，謂一直也。廣如經說。故是其力能知佛
X29n0596_p0266c17║心業也。此前七事並是顯明其人神力第一之事狀
X29n0596_p0266c18║也。上來十事既並因緣，要唯四者，師云：初是世界；釋
X29n0596_p0266c19║論為人；外道下，對治；涅槃下，第一義。有人於初因緣
X29n0596_p0266c20║章中大分為四：初翻姓；次釋論；吉占師下，釋名；三、未
X29n0596_p0266c21║來因果下，追明大字所以；四、釋論去，廣彰神用。於此
X29n0596_p0266c22║廣中，文自為四，即四悉也。初世界；次增一下，為人；三、
X29n0596_p0266c23║外道下，對治；四、如來梵聲下，第一義。此人棄置前三，
X29n0596_p0266c24║不在四數，唯第四自開為四，此失上下體勢。今謂初
X29n0596_p0267a01║一明其姓名，是世間事，故是世界；次氣類及神通輔
X29n0596_p0267a02║佐，是為人；能拔邪惡極重貪、嗔、癡、慢，故是對治；佛聲、
X29n0596_p0267a03║佛心能令人知至聖致妙體用，故即第一義也。從此
X29n0596_p0267a04║十義，四要因緣以得此名故也。明有此義，故注（云云）。
X29n0596_p0267a05║次約教者，謂辨差會正，顯此經神通法之妙也。文約
X29n0596_p0267a06║四教，即有四種神通差別也。言四禪者，亦名根本禪，
X29n0596_p0267a07║以世出同因起故。言十四者，初禪有二變化，謂初禪
X29n0596_p0267a08║初禪化、初禪欲界化、二禪三變化、三禪四變化、四禪
X29n0596_p0267a09║五變化，即十四也。變化即作用神通之異名。言依觀
X29n0596_p0267a10║等者，大論禪有三種，謂世間等，此四即出世間禪，此
X29n0596_p0267a11║四種禪攝一切事。禪六妙門、十六特勝、九想、八背等，
X29n0596_p0267a12║修假實觀，名為觀禪。用九次第定，重以調練前之觀
X29n0596_p0267a13║禪，故名練禪。用師子奮迅三昧，能除定中微細諸障，
X29n0596_p0267a14║又能令無漏心入出諸禪，捷疾無間，資薰前法，令能
X29n0596_p0267a15║熟，故名薰禪。用超越三昧，能超過諸地，自在出入，增
X29n0596_p0267a16║前修法，故名修禪。十一切處者，謂青、黃、赤、白、四大、空、
X29n0596_p0267a17║識，此是十也。一一相入，互遍一切處，今而言之，故云
X29n0596_p0267a18║十一切處。故新譯云十遍處定，其義同也。亦名十一
X29n0596_p0267a19║切入。有云：此已屬前觀禪，而更別舉者，觀禪之體，此
X29n0596_p0267a20║能成就，體成則有起用之功，將明變通，故別舉耳。宜
X29n0596_p0267a21║更尋法界次第及止觀第九禪境中說。前四禪十四，
X29n0596_p0267a22║通於明有漏，此四則別，故云無漏。又異於後空現，故
X29n0596_p0267a23║復言事。十八變者，即禪用也。用有通別，通言十四，別
X29n0596_p0267a24║故十八，故言十四及言十八。有云：一、右脇出水；二、左
X29n0596_p0267b01║脇出火；三、左出水；四、右出火身，上下互出水火為四，
X29n0596_p0267b02║并前為八；九、履水如地；十、履地如水；十一、從空中沒
X29n0596_p0267b03║而復現地；十二、地沒而現空中；十三四五六、行住坐
X29n0596_p0267b04║臥；十七、或現大身滿虗空中而復現小；十八、小復現
X29n0596_p0267b05║大。依丹丘餘處釋云：水火上下左右各二，為八也。入
X29n0596_p0267b06║地如水，履水如地，地沒空現，空沒地現，大復現小，小
X29n0596_p0267b07║復現大，合為十八變也。此中不足，應抄寫脫落，可與
X29n0596_p0267b08║前對會之，是貫於虗空中行住坐臥四也。依瑜伽論，
X29n0596_p0267b09║更有十八變，謂第一震動乃至十八放光，具如師記
X29n0596_p0267b10║中頌，不能繁述。結云初教者，蓋依事禪而作，故是初
X29n0596_p0267b11║也。體事即理，依此而修，不同前後，故是通也。別者，所
X29n0596_p0267b12║依體異，初但事，次真，今依三諦故也。先真，次俗，後中，
X29n0596_p0267b13║後後深於前前，故言展轉深入尅實，亦即過前兩教
X29n0596_p0267b14║三乘，略且言其二耳。圓中妙體自具妙用，但觀實相
X29n0596_p0267b15║即具神通，如明鏡無塵萬像自現，不以二相引淨名
X29n0596_p0267b16║別證天眼通，不以二相皆無相體也。見諸佛土能見
X29n0596_p0267b17║一切相用也。乃至四句無方從真起，應通釋明三業
X29n0596_p0267b18║體用妙也。真際即無二相也。遍十法界即無所而不
X29n0596_p0267b19║相也。故是得其妙體，任運能具妙用也。事盡於此更
X29n0596_p0267b20║無以加，故是圓通待絕之妙義。今經可尚有如此意，
X29n0596_p0267b21║故注（云云）。又更意者，世間是報得，初教是修得，通教
X29n0596_p0267b22║是發得，別教是亦修亦發得，圓教唯發得。既開會已
X29n0596_p0267b23║一切皆妙用，一切法盡在此門中盡也。次明往願既
X29n0596_p0267b24║是昔因，固應在前因緣文中神通第一文下安之。而
X29n0596_p0267c01║於此者，師云：亦可通表於四，故置於此。然上下少有
X29n0596_p0267c02║此例，多是不次故也。其所以發此願者，以聖者多現
X29n0596_p0267c03║少說，報其剃染之恩而現神通，因茲願樂所以起發，
X29n0596_p0267c04║因感必尅果致如之，至於此時莫非妙矣。其意略示，
X29n0596_p0267c05║故注（云云）。
X29n0596_p0267c06║約本迹者，經既明其有本迹，故須明之。經但總言之，
X29n0596_p0267c07║今須別明，謂其神通法久近也。於中初約體用二法
X29n0596_p0267c08║橫彰其本，次約五味竪明其迹。所以知其體者，亦以
X29n0596_p0267c09║本迹相驗故也。真際即性德上定，首楞即修德。楞嚴
X29n0596_p0267c10║論健相定，新譯健行定。大經云：佛性之異名，修與性
X29n0596_p0267c11║合，故云真際。定，此也。此即本體也。十方等者，即廣遠
X29n0596_p0267c12║正論，其用橫也。示現施作不出三業，所以必取此定
X29n0596_p0267c13║者，非此大健之體，無此大健之用，故楞嚴經中稱歎
X29n0596_p0267c14║一切神力作用皆此定力，故明神用依此定也。示此
X29n0596_p0267c15║即圓妙體用也。迹言慈悲者，垂迹之由也。皆為拔苦
X29n0596_p0267c16║與樂，既歷五時，淺深亦有異也。諸經教中皆有明其
X29n0596_p0267c17║神通之事，故有即漸引入也。極即同入妙體，妙體既
X29n0596_p0267c18║會妙用息矣。小大諸經中多說其神通之事，即是引
X29n0596_p0267c19║入之意也。文直略標，不復委出其狀，故注（云云）。
X29n0596_p0267c20║次約觀中非直他外，自心法中即有其義，他故他外
X29n0596_p0267c21║亦以此故而致畢地妙用。此中要者，正明觀自心性
X29n0596_p0267c22║三諦無方，因茲會出妙體，如彼神通引物入極，故即
X29n0596_p0267c23║神通觀也。此文一三含於二三，謂一多不二、有無不
X29n0596_p0267c24║二，故是含二三義也。所以修忽者，法性無定故也。此
X29n0596_p0268a01║中雖似次第，但則彼神通引物造極，非謂定次第也。
X29n0596_p0268a02║有人云：三觀觀心智會心境，故云通至實相。此以觀
X29n0596_p0268a03║智為神、契境為通，故云即神通觀。今謂神者妙也，妙
X29n0596_p0268a04║修會妙性，如彼玅用令物會於妙體，故神通觀。初明
X29n0596_p0268a05║三觀無方即釋神義，通至實相即釋通義，謂因妙修
X29n0596_p0268a06║能會妙性，故云爾也。
X29n0596_p0268a07║
X29n0596_p0268a08║妙經文句私志記卷第五