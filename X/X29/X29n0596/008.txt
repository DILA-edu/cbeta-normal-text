X29n0596_p0326a14║
X29n0596_p0326a15║
X29n0596_p0326a16║妙經文句私志記卷第八
X29n0596_p0326a17║
X29n0596_p0326a18║石皷沙門釋　智雲　撰
X29n0596_p0326a19║通序竟下，別序。疏釋此文，大略有二：初重舉示章門；
X29n0596_p0326a20║文為五下，次正科釋。初言別序者，前文已釋，而諸先
X29n0596_p0326a21║達於此文更廣論。雖復廣論，至於宗要，未可領會，故
X29n0596_p0326a22║知徒煩無益。今亦不能更述，直附上下文意，聊申其
X29n0596_p0326a23║意。於中為三：初通明五義，次明其所以，後結以顯今。
X29n0596_p0326a24║初中所言別者，對通之名，謂通序通證信諸教，別序
X29n0596_p0326b01║別在發起當部故也。又通序通證一部，別序別發起
X29n0596_p0326b02║部內之別義。又通序名通而體別，別序事別而義通，
X29n0596_p0326b03║且從一邊，故云爾也。又通序通證一部妙法故，別序
X29n0596_p0326b04║別發起部中四妙故，從此別以為言，故云別序。又通
X29n0596_p0326b05║序通證信二門，別序別發起迹門，以本門無證信，別
X29n0596_p0326b06║有發起故。初三通約一切經釋，次後二番別約此經
X29n0596_p0326b07║釋。所以爾者，義勢應爾故，欲簡通顯別故。所以別有
X29n0596_p0326b08║二番義者，正由前科此經有單複之三，故初重即單
X29n0596_p0326b09║別，次重即複別。今此言別義雖含五，既從要兩三段
X29n0596_p0326b10║消文，正當後之二義。然至第四一對起時，前三寶物
X29n0596_p0326b11║悉皆歸之無更異體，是則一切莫非妙物，從此義故
X29n0596_p0326b12║名為別也。若不如此釋者，與前兩科文不相應，故不
X29n0596_p0326b13║能顯此要妙旨，故還同尋常所釋，不足顯佛意故。此
X29n0596_p0326b14║是此經之要義，古今諸釋而竟不論，一宗雖明而彼
X29n0596_p0326b15║所釋乃未融顯，故今雖略知，爾亦未能全暢，且略以
X29n0596_p0326b16║為可思之地，後學宜善詳而盡之。嘉祥云：此下第二
X29n0596_p0326b17║明開發序，亦有六章，謂集眾、說經、入定、現瑞、疑問、答
X29n0596_p0326b18║問、序六也。并前證信之六合十二序，由眾集故說經，
X29n0596_p0326b19║說經故入定，入定故現瑞，不了瑞故疑問，疑問故有
X29n0596_p0326b20║答，由此六事開發正宗，故名開發序。今謂談於三義
X29n0596_p0326b21║將有勝於光宅，至於開合隱沒則甚不如，宜委詳而
X29n0596_p0326b22║辨之，所未暇矣（云云）。
X29n0596_p0326b23║次下正科釋者，於中有三：初科文，次通釋意，後別解
X29n0596_p0326b24║釋。科文有二：初標數，次列為名。五者，前通序有五事，
X29n0596_p0326c01║今此序亦有五事故也。列名可知。
X29n0596_p0326c02║次下通釋五之意也。於中先述，後正釋。初中述異辨
X29n0596_p0326c03║成異義，即有二別。初中有標其二，述其二之相狀。標
X29n0596_p0326c04║逆順生起者，能生為生，所生為起，即緣由及次第也。
X29n0596_p0326c05║由前生後為順，由後生前為逆。次正述中，初是順也，
X29n0596_p0326c06║次是逆也。雖此二物文義無二物，若由後後起於前
X29n0596_p0326c07║前，乃可有別。思之下是辨其未了，但成異解。文有三
X29n0596_p0326c08║意：先判與奪，次總全奪，三正釋。初且與者，翻即逆緣
X29n0596_p0326c09║起，覆即順緣起。又舉喻顯之，如鉤鏁等。次明其未了，
X29n0596_p0326c10║此意明。明釋此文須具二義：初當分，次表報。表報是
X29n0596_p0326c11║正要，以是發起正說故也。若直述其當分緣由，不明
X29n0596_p0326c12║表報正意，在何名為別發起之序？故為未了。直是以
X29n0596_p0326c13║下是用經正意而全奪之，則其當分緣起亦未為了，
X29n0596_p0326c14║故是全奪之也（云云）。何者？此一五表於二四，須先明
X29n0596_p0326c15║五因由，次束以明表報之意。而今雖有生起之由，而
X29n0596_p0326c16║無表正之意，於因緣四中一尚未了，況更餘三？以都
X29n0596_p0326c17║不言其意，故致此失。此直論因緣四中一義不成，況
X29n0596_p0326c18║更能具其四？故三四下更著緣字。若以二三四為餘
X29n0596_p0326c19║三釋者，最下緣字況難消會。如此所釋，則別發起序
X29n0596_p0326c20║義都無，故結云了無趣向，故全不可。應知此五之言
X29n0596_p0326c21║含於三義，謂五、發起、序。五是別為四故，發起是功能
X29n0596_p0326c22║故，序是對正說故，對通顯別故，五為對證信故云發
X29n0596_p0326c23║起，為對正說故名為序。彼雖逆順生起，都無此三之
X29n0596_p0326c24║一，故不可。今只一言即具此三，思之。
X29n0596_p0327a01║下是正釋，具約四緣。初因緣中，此四即四悉之異名，
X29n0596_p0327a02║為對光宅無意，故直從正意以言也。所言一者，同也。
X29n0596_p0327a03║發起正說，開會四異，皆令歸同，故言一也。亦名實也，
X29n0596_p0327a04║亦名妙也。但言四者，約經通論有三，略則四，中則十，
X29n0596_p0327a05║具則一切。然就經文，多說於四，即從要略故也。今順
X29n0596_p0327a06║文要，故云爾矣。四中一一皆有能所，上三字能也，下
X29n0596_p0327a07║二字所也。能中皆有體用，用即敘之一字為能用也。
X29n0596_p0327a08║眾是所會之異人也，是由異故致一人也。瑞表理一，
X29n0596_p0327a09║要而言之，現瑞正表開權顯實，實即顯本有之理，故
X29n0596_p0327a10║經為令開佛知見等，即理一也。疑念即行異，由此而
X29n0596_p0327a11║致一，故問答顯當說妙，由此得說妙教，故敘教一。總
X29n0596_p0327a12║言敘者，因緣發起義也。人即世界，以人是世間果報
X29n0596_p0327a13║眾多和合之名。大論云世界故有人，即其義也。理是
X29n0596_p0327a14║勝義易知，行是為人，令其進善故。若准餘文，多以行
X29n0596_p0327a15║為對治，各隨義便故。教即是治疑除，正由於此故也。
X29n0596_p0327a16║此表異四當成一四故也。言此因緣者，應四妙機感
X29n0596_p0327a17║而作，令得四種妙之利益故也。此從大略通論，一一
X29n0596_p0327a18║皆具四意，亦如玄文，一一悉皆具四也。應知五即四，
X29n0596_p0327a19║四即因緣也。然因緣是能，四一即是所起也。此既表
X29n0596_p0327a20║一，則能所皆妙，而更約教者，對異以簡顯也。且約相
X29n0596_p0327a21║待以說，故云非圓，正即四一也。約本迹者，若約當時，
X29n0596_p0327a22║即從密意；若約說滅後，即從顯說，以相即故也。即本
X29n0596_p0327a23║而迹，即迹而本故也。如前科文，謂雖言從近，消文而
X29n0596_p0327a24║言，皆具四釋，文別義通，今從義通意也。以三世正要，
X29n0596_p0327b01║不過四一故也。次約觀者，記云：一心三諦，理一也；一
X29n0596_p0327b02║心三觀，行一也；作是觀者，人一也；能詮觀境，教一也。
X29n0596_p0327b03║更有多釋，不能具述。今謂亦可但能修一圓妙觀行，
X29n0596_p0327b04║即自具於四一。何者？了諸心法，皆一實相，所了之境，
X29n0596_p0327b05║異而無異，即理一也；能了之心無異，即行一也；能了
X29n0596_p0327b06║之者，即人一也；能作此觀，正會始教之旨，即教一也。
X29n0596_p0327b07║又能體一切果報之心，皆同實相，故即理一；能達一
X29n0596_p0327b08║切諸行之心，皆同一實相行，即行一；了一切執宰主
X29n0596_p0327b09║之心，同一切音聲語言之心，皆同一妙語，為一段者，
X29n0596_p0327b10║即人一；了言之心，即教一。前通此別，前三發起正說
X29n0596_p0327b11║之要，此一起證妙道之要，宜善思之，未備悉
X29n0596_p0327b12║就眾以下，是第三、別釋五序文也。兩文並言眾集，又
X29n0596_p0327b13║並各有威儀，如何取別？或言對此前應言集眾，今謂
X29n0596_p0327b14║不然，前為滅後證信略說，此正論現在發起廣說。又
X29n0596_p0327b15║前別能結此經，此通無量義也。思之。
X29n0596_p0327b16║若準無量義經，於列眾末，經云：各與眷屬百千萬數，
X29n0596_p0327b17║而自圍繞，來詣佛所，頭面禮足，遶百千迊，燒香散華，
X29n0596_p0327b18║種種供養。供養已，退一面坐。彼文乃廣。初至佛所，即
X29n0596_p0327b19║是諸眾集也；頭面已下，即屬威儀。而此經兩文並不
X29n0596_p0327b20║言集，直言威儀。論亦直從此以立名，名為威儀如法
X29n0596_p0327b21║住。今疏並言集者，從義正應爾也。正由集已，有此威
X29n0596_p0327b22║儀；既舉威儀，知已集也。故經、論但明威儀，今仍加之
X29n0596_p0327b23║以集。然眾有二：一、常隨，二、因召集。而此兩經並直列，
X29n0596_p0327b24║不明集因。集因有二，謂顯與密。密即感應、法爾、神通、
X29n0596_p0327c01║大權、接引力，如次當明。據理，應有顯召力，即如大經。
X29n0596_p0327c02║今文略無，廣本當有。亦如光明，新、舊可別。初經文有
X29n0596_p0327c03║四，謂時、主、眾，儀文當有。但解下兩，不釋上二。
X29n0596_p0327c04║云爾時者，下文釋云：謂當爾之時也。此當無量義經
X29n0596_p0327c05║別序之初，眾既集已而行威儀供養，正當此之時也。
X29n0596_p0327c06║又丹丘觀音廣釋中云：爾說即也。謂即眾集已儀供
X29n0596_p0327c07║之時，更非異時，故云即也。世尊即發起之主也。即十
X29n0596_p0327c08║號中第十號薄伽梵，六義之中第六尊貴義也。應具
X29n0596_p0327c09║二義：世間最尊，故云世尊。經云：我為世尊，無能及者
X29n0596_p0327c10║也。又舉世凡聖莫不尊奉，故名世尊。即經下文云：一
X29n0596_p0327c11║切眾生類，無不宗奉者也。佛地論云：具一切德，常能
X29n0596_p0327c12║利樂一切有情，故名尊貴。疏文先引論標名。論明此
X29n0596_p0327c13║品七成就中第二明眾成就，於中有四：一、數，二、行，三、
X29n0596_p0327c14║攝功德，四、威儀如法住成就。即是此文，故云爾也。論
X29n0596_p0327c15║於此文中又開為四，故論云：此中四種示現：一、眾圍
X29n0596_p0327c16║繞，二、前後，三、供養恭敬，四、尊重讚歎。並如經所說，可
X29n0596_p0327c17║知。論直如此，無更別釋。論雖此四，義只是二，故今束
X29n0596_p0327c18║要為論二之科目，正當初文攝名歸實，故以論通名
X29n0596_p0327c19║入初別也。雖通是威儀，奢而不切，故今為此二義為
X29n0596_p0327c20║要矣。言威儀者，威儀容止合度為儀，能令他敬畏為
X29n0596_p0327c21║威，各當來集佛所之軌則，故云如法住。
X29n0596_p0327c22║次釋四眾，正是所集所被之人，眾數亦是威儀之人
X29n0596_p0327c23║也。於中初述舊解，次明未審，然後正釋。初之四名，經
X29n0596_p0327c24║中常說，故以為也。有云：由名局故，則意不周。謂無發
X29n0596_p0328a01║起等名，必不周其意義。此未可會。今謂名局者，謂比
X29n0596_p0328a02║丘等四名，只在聲聞，不通菩薩，雜眾故也。意不周
X29n0596_p0328a03║者，此之四眾之言，意在兼該一切。若前列三眾，此
X29n0596_p0328a04║言其四，直依此名，初一且未稱其實，況餘之二？故都
X29n0596_p0328a05║不可。又總立數，意兼一切。若直此以為四眾，得其實
X29n0596_p0328a06║不得其權，故云意不周。縱依餘之四名，於文雖通，於
X29n0596_p0328a07║義亦未周矣。祥述他云：天有二眾，有魔、梵，舉色、欲二
X29n0596_p0328a08║天之大者也。人有二眾，謂沙門、婆羅門。智論云：智慧
X29n0596_p0328a09║人開為二分，在家曰婆羅門，出家為沙門。佛是天人
X29n0596_p0328a10║師，故舉此四眾也。今就此經，有二種四眾：一者聖有
X29n0596_p0328a11║二眾，謂聲聞、菩薩；凡有二眾，即容、客二為四眾也。就
X29n0596_p0328a12║後文列者，即出、處各二是也。復有云：聲聞、菩薩二聖
X29n0596_p0328a13║眾，龍神、人主二凡眾。雖有如是種種四名，要自收義
X29n0596_p0328a14║不遍，諸經尚未，況在於此？故於種種四名，必須今之
X29n0596_p0328a15║四名，方盡其義。次下正釋，於中有五：初標數，次列名，
X29n0596_p0328a16║三正解釋，四結例，五舉往類顯成今義。初標不直。言
X29n0596_p0328a17║今謂四者，固有深意，蓋欲以一而貫諸眾，故此言也。
X29n0596_p0328a18║亦明意含二四故也。非直於此，前諸橫竪皆爾，故是
X29n0596_p0328a19║以一貫諸義。次列通有附傍，此文謂影響為嚴會指
X29n0596_p0328a20║歸（云云）。總四義不出於二，謂二權兩實也。以相待故，
X29n0596_p0328a21║闕則不可。又化主既有權實，輔化之眾不得。然此是
X29n0596_p0328a22║法王治化之安綱，此經之極致，故於此中明之。古今
X29n0596_p0328a23║強異於此者，良以未曉其深要故也。然應知其二意，
X29n0596_p0328a24║若隨經文如前所述種種諸四，若求要義必須此四。
X29n0596_p0328b01║諸釋唯求其文不論要義，此非達其深要，況今所釋
X29n0596_p0328b02║文義曉然而謂無文，註已其矣。釋中初釋發起有三，
X29n0596_p0328b03║謂法、譬、結。釋法中自有三義，初二句此眾之體，次一
X29n0596_p0328b04║句是其義，三一句正是功能，亦是意也。初權謀智鑒
X29n0596_p0328b05║總歎美其內體，知機知時別明其照外之能。權是權
X29n0596_p0328b06║能，謀是謀度，智是其主，鑒是深察，謂善能謀度計慮
X29n0596_p0328b07║始終智用明察事之可不，此是總明內體。下句別明
X29n0596_p0328b08║二能，謂善知機知時。此眾內具此德故能發，發起雖
X29n0596_p0328b09║是其德，正是言其體也。下明義者，此是總明內體，下
X29n0596_p0328b10║別約外以顯其能。如何智鑒謂知機知時，機謂宿種
X29n0596_p0328b11║可發者也，時謂可發之時節也。然權謀無別物只是
X29n0596_p0328b12║智鑒，權鑒無別物只是善知機時，知機可發在於此
X29n0596_p0328b13║時，知於此時應發之也。此眾如是故能發起，雖是其
X29n0596_p0328b14║德正明其體，以發起是其用故也。
X29n0596_p0328b15║次名義者，記云：發機令起，故云發起。初文釋發，成辦
X29n0596_p0328b16║以下釋起，亦可前四字正釋，次四字功能為多。重釋
X29n0596_p0328b17║已，又云：扣佛大悲故名擊，諮啟聖旨故名揚，令聞所
X29n0596_p0328b18║未聞故名發動，使聞者果遂故言成辦，遂必獲悟故
X29n0596_p0328b19║云利益。今謂此是釋其名義，內具如上德體，外能如
X29n0596_p0328b20║此擊動，故名發起。言有通別，通即通是二字之義，發
X29n0596_p0328b21║即起也，別則擊揚釋發、發動釋起，發即開發於序，起
X29n0596_p0328b22║即起於正說，能所合言故言發起。又擊即發也，揚謂
X29n0596_p0328b23║舉也，擊之令發、揚之使動即起也。發序正下四字是
X29n0596_p0328b24║功能亦是意，意在於此利益，成當機結緣二也。應知
X29n0596_p0328c01║發起大要，謂發起眾、發起佛，眾即令集令修供養，佛
X29n0596_p0328c02║發令現瑞正說等，發眾令集修供養即是發起佛也。
X29n0596_p0328c03║思之！譬中具譬法中三也。大象正喻前眾體德，躃樹
X29n0596_p0328c04║喻前名義，使象子下喻功能利益。大象有大體力，喻
X29n0596_p0328c05║前有內具大體用；躃樹使高從下，喻發起極果大悲
X29n0596_p0328c06║赴於因也；使子得飽，喻前利益意也。所謂以下皆以
X29n0596_p0328c07║為合譬，今觀文之與義都非合也。何者？發起義兼能
X29n0596_p0328c08║所，問雖釋能未言其所，不知發起何物，故此釋而出
X29n0596_p0328c09║之。以此故是釋，下是合也，正謂發起此五法故也。此
X29n0596_p0328c10║五是序，故今前言擊發於序也。若發五序即起四一，
X29n0596_p0328c11║故今前云起於正說也。前言二字義含通別，今從通
X29n0596_p0328c12║說故皆言發起也。又五即是四、發即屬五、起即屬四，
X29n0596_p0328c13║將一言以顯二義，故通而即別矣。結云皆者，四文並
X29n0596_p0328c14║結此一，此獨言皆者，以此有能所二義，餘文不然，故
X29n0596_p0328c15║此獨言之矣。此義恐無從矣。然此一文要有其二：一
X29n0596_p0328c16║釋成前發起之義，二釋眾集之因。釋前之義已略如
X29n0596_p0328c17║向集之因者，諸釋並不言者，良以不疑故也。今積疑
X29n0596_p0328c18║之而不能已，聊誡言之且以自遣也。何者？此經眾集
X29n0596_p0328c19║都有七處，此中多寶、分身、龍女，下方妙音、普賢。多寶
X29n0596_p0328c20║以本誓願故來，分身由召而集，龍女由文經命證及
X29n0596_p0328c21║赴二土緣感故致，下方赴師命以顯本故出，妙音為
X29n0596_p0328c22║赴召流通而來，普賢亦以本願而至，則皆有由然矣。
X29n0596_p0328c23║而此一集居二經之首，各但言其集儀，並不語其因
X29n0596_p0328c24║致者，何耶？今正為彰此義，故舉此五事矣。正由大權
X29n0596_p0329a01║發起故也。雖有機感要似旁發，適謂知機知時等也。
X29n0596_p0329a02║都由此初一而後四因之而起，文雖有五要唯感應，
X29n0596_p0329a03║初一感也，次一應，餘三共成感應也。感中當機結緣，
X29n0596_p0329a04║即實也、正也。旁發起影響，即權也、正助也。正以此故
X29n0596_p0329a05║立此四名及此次第，若得此意無所不可。古今諸釋
X29n0596_p0329a06║不得此意，封文守採傷矣。此意豈非甚要者耶？若以
X29n0596_p0329a07║為合前譬者，全失此之二要，思之思之。
X29n0596_p0329a08║次釋當機，此正發起之所為，故次明之。機者，主發之
X29n0596_p0329a09║要也。故易云：樞機一發，榮辱之主也。謂此一眾正當
X29n0596_p0329a10║此教之所發故，故云當機。若纔聞教即便發悟，與教
X29n0596_p0329a11║會更不異時，故即復有當機。然次雖用義釋當彰名，
X29n0596_p0329a12║正從平呼有謬，謂當之一字有其二音，不可文亦有
X29n0596_p0329a13║法、譬、合。今謂初二釋機，下釋當也。言宿殖等者，此中
X29n0596_p0329a14║正約此會，不得更從通釋，即無量諸佛所而行深妙
X29n0596_p0329a15║道，又二萬億佛所聞無上道，又大通佛所聞妙法也。
X29n0596_p0329a16║植謂種，即聞也。即下了因種也。謂往世曾聞妙道為
X29n0596_p0329a17║因，世世薰修兼資現在調熟緣合，即機會也。成就堪
X29n0596_p0329a18║可開發，如患將潰可決潰時，如機有可發之時，故是
X29n0596_p0329a19║正釋機義。不起即得，故是經當義矣。不起簡異別時，
X29n0596_p0329a20║聞即簡異思修，正以此顯當義，不得帶無量義釋，此
X29n0596_p0329a21║將當義釋當義也，即三周領解是也。
X29n0596_p0329a22║次言影響者，對形聲以為名，以由形聲故有影響，見
X29n0596_p0329a23║聞影響則知形聲，是從助以顯正而為名也。於中亦
X29n0596_p0329a24║有法、譬、合，今謂初出此眾，隱其以下是釋影響有法
X29n0596_p0329b01║有譬，雖無以下釋成此眾之能，不知此眾是何等人，
X29n0596_p0329b02║故舉二類以顯之也，即是圓因圓果二種人也。次
X29n0596_p0329b03║正明影響，諸佛蔽本果示種種因迹之形是隱其極，
X29n0596_p0329b04║菩薩弊其圓頓示於偏漸是隱其圓，此即隱形聲而
X29n0596_p0329b05║示影響也，正要隱圓極本而示偏因迹也。或圓極通
X29n0596_p0329b06║說，不必別屬二人，思之思之。匡輔法王正明隱現之
X29n0596_p0329b07║意，所以隱顯正為於此也，此即隱己之形聲而為影
X29n0596_p0329b08║響，顯發他正形聲之化，此即互為主伴之義矣。匡，正
X29n0596_p0329b09║也。輔，助也。儒云將順其美匡救其惡，謂以正直之道
X29n0596_p0329b10║輔助其主治化於世也。今此示居種種迹地，而用平
X29n0596_p0329b11║等正直之道，而助佛法主之化於法界也。此從正從
X29n0596_p0329b12║義，亦兼助餘三也。眾星喻隱圓本而示諸要迹也，遶
X29n0596_p0329b13║即喻匡輔也，月即喻法王也。雖無為作是簡異於形
X29n0596_p0329b14║聲，即化主之用也。而有大益正明影響之功能也。或
X29n0596_p0329b15║可雖無為作簡異發起，思之思之。言大益者，能令妙
X29n0596_p0329b16║會當機結緣之眾得成就也。故仲尼云有顏回則門
X29n0596_p0329b17║人益親，以為肯附之友等，彼且猶然，況於此乎？故論
X29n0596_p0329b18║云化道將行必待於伴，此其一也。
X29n0596_p0329b19║言結緣者，記云：結謂結搆立機之始，緣即緣助能成
X29n0596_p0329b20║之終，則為未來修得三德之先萌也。今謂結者繫綴，
X29n0596_p0329b21║亦屬著也。此故下文云：以無價寶珠繫著內衣裏。緣
X29n0596_p0329b22║謂因緣，望後成就果為名也。即以初聞妙法信解屬
X29n0596_p0329b23║於經體，名為繫結。能為後時重一聞得脫之由，此結
X29n0596_p0329b24║即緣，故云結緣。此結即種也。能為熟脫而作因緣，故
X29n0596_p0329c01║云結緣。是此一類眾多之人，故云眾也。當機是現是
X29n0596_p0329c02║脫，結緣是種是當者也。具如上文。於中初明無前三
X29n0596_p0329c03║眾之義，後明以無前三但成結緣。初言力者，應具三
X29n0596_p0329c04║力：智慧、神通、音聲，此即三密力也。前文具含此三，今
X29n0596_p0329c05║文但合言其二，謂形聲也。下文身平也。二必具三，前
X29n0596_p0329c06║文智鑒也。此用依體，其未得體何能此用？故云無也。
X29n0596_p0329c07║引集佛所擊起現瑞等三也。德非者，前正約用故言
X29n0596_p0329c08║力，此就體故云德。德者得也。且得道之用，其未得道
X29n0596_p0329c09║何有此能？故云非也。言伏物等者，此中應有三義：一
X29n0596_p0329c10║不能伏物，二不能鎮文，三不能莊嚴。諸惡永盡故能
X29n0596_p0329c11║伏，眾善普會故能發，道顯體周故能鎮。惡盡即斷德，
X29n0596_p0329c12║善會即智德，體周法身德，此即三德，故言德也。即前
X29n0596_p0329c13║所隱之圓極也。今此類之人，全無居三道之位，何能
X29n0596_p0329c14║有此三德之用？故云非矣。又能令畏也、愛也，專一無
X29n0596_p0329c15║異也。此人自未此三，焉能令他？故云非也。有先德講
X29n0596_p0329c16║本，乃作鎮羅之用，便謂是大經中鎮頭加維廿毒二
X29n0596_p0329c17║果，喻其永生善滅惡二能，謂為獨得其要，直非直言
X29n0596_p0329c18║說，亦傳筆墨，後學孰謂不然？今謂固不然矣，如向略
X29n0596_p0329c19║明。次簡無前當機，從釋義便，故此次第，初明往習因
X29n0596_p0329c20║劣，不成三慧之機；次明以往無三，現無四益。言根淺
X29n0596_p0329c21║者，於圓妙道無深信解，即影顯前宿植深厚也。覆漏
X29n0596_p0329c22║以下，正明無三慧機，即對前緣合時熟，是有機也。無
X29n0596_p0329c23║聞慧機，不堪受於正說，故覆器。無思慧機，不能審慮，
X29n0596_p0329c24║何即告失？其猶漏器，故云漏。下文云：而尋渡忘。儒典
X29n0596_p0330a01║云：不思則罔。無修慧機，不能去非精一，猶如汙穢雜
X29n0596_p0330a02║惡之器，故云汙雜。無三機故，三慧不生。慧者，解也。聞
X29n0596_p0330a03║而不解，是聞非慧。思修亦爾，三慧不生，明無當機益
X29n0596_p0330a04║也。雖得見聞，以不解故，不名聞慧。聞慧既無，思修何
X29n0596_p0330a05║有？三慧既無，故無四益。若單言三，未盡當機之益，故
X29n0596_p0330a06║更加言四方盡其義。記云：通即六根五品，別即起去
X29n0596_p0330a07║之流，準此分位四悉俱得名為當機，故五品以來世
X29n0596_p0330a08║界益也。六根以來為治二益，初住以去第一義益，無
X29n0596_p0330a09║聞思修即次第名無三悉益，無修故無第一義益，故
X29n0596_p0330a10║第一義亦有通別，通於五品別在初住，故得度之言
X29n0596_p0330a11║亦有通別，即第一義之通別也。今觀此意，別則三悉
X29n0596_p0330a12║在凡、一義在聖，通則四義俱通凡聖。今文含此二義，
X29n0596_p0330a13║今謂通論名字以去並屬當機，別則正定以去名當
X29n0596_p0330a14║機益，不定之位名為結緣，故今從通說，故取三慧四
X29n0596_p0330a15║悉之益並名當機，意在得信解。故是下釋心懷悔恨，
X29n0596_p0330a16║云悔昔不動教令入內凡，內凡即正定聚也。又觀心
X29n0596_p0330a17║文中義正如此，是則名字即當聞慧，觀行即思慧，相
X29n0596_p0330a18║似即修慧。若言名字非聞慧者，何名為即？若聞能了
X29n0596_p0330a19║皆即是者，何故拂廗而退？斯則是非之義明矣。但作
X29n0596_p0330a20║等者，正明結緣義也。以往所習不成三因，現在無其
X29n0596_p0330a21║四益，但作未來三四因緣，故此一類總以此義名結
X29n0596_p0330a22║緣眾也。
X29n0596_p0330a23║次下是結緣釋一，例顯餘三及示都數。前云約一更
X29n0596_p0330a24║開為四，則四皆四。前已釋一四竟，今結例顯，故云餘
X29n0596_p0330b01║三亦然。餘三若今，今徵文出，其事狀則繁，但通知皆
X29n0596_p0330b02║有本迹權實，意義即足。然眾有三，此四但在聲聞，餘
X29n0596_p0330b03║二何故不言？或云但言此四，餘二攝在其中。若爾，何
X29n0596_p0330b04║故前云名局，今謂聲聞既然，餘二例爾？此意自顯，不
X29n0596_p0330b05║俟繁文，故不言也。必欲知者，今例而言，若略論二眾
X29n0596_p0330b06║各四則八，并前十六則二十四；若雜眾八番各四則
X29n0596_p0330b07║三十二，并二十四則成五十六眾；若更四輪王并諸
X29n0596_p0330b08║國王及國大臣、長者，又是六眾亦各有四則二十四
X29n0596_p0330b09║眾，并五十六則八十眾。此亦大略，若委論者，其數非
X29n0596_p0330b10║限。若得此意，諸經種種四名終不越此四數之內。如
X29n0596_p0330b11║此要妙，何有智而謂不然？必謂不然，必得不然，無智
X29n0596_p0330b12║者矣。
X29n0596_p0330b13║次下是五舉昔類況於今，於中有二：初明彼時有一
X29n0596_p0330b14║四類顯今一四，次明彼義亦有四四況顯今佛道同，
X29n0596_p0330b15║故有四四。所以不言影響者，既有餘三，必此有一可
X29n0596_p0330b16║以影知，不繁文也。初應言請說而言覆講者，諸本皆
X29n0596_p0330b17║爾。有先德云：文誤。今謂此亦影略互顯也。此有二義，
X29n0596_p0330b18║謂化主及機緣。若言請說是發起化主，若言覆講是
X29n0596_p0330b19║發起機緣，經有二文，今亦不欲繁文，但舉發起機緣
X29n0596_p0330b20║影顯於化主，故云爾也。謂覆講發起已有機者，今即
X29n0596_p0330b21║得妙道；未有機者，為作有之因緣，故是發起眾也。此
X29n0596_p0330b22║即彼時有今之一四也。彼時既有，今固不無。次況顯
X29n0596_p0330b23║者，彼時既有聲聞，復有向之四眾，則一一眾皆有權
X29n0596_p0330b24║實各二，故即有四。下文為四部眾，即聲聞四眾也。故
X29n0596_p0330c01║有一四四，故直於一四以明十六。此文含有二義：一、
X29n0596_p0330c02║舉劣況勝；二、明諸佛道同。況者，彼時時、處、機三事皆
X29n0596_p0330c03║勝，尚有十六，況今三劣而不有耶？二、明諸佛道同，彼
X29n0596_p0330c04║佛既有，今佛故不無也。寧者，安也。安者，何也。若明一
X29n0596_p0330c05║義，不應言時，尚復言道同，故知又是影顯。應知此中
X29n0596_p0330c06║一文有四影略：一者、通明舉三影顯其一；二者、初中
X29n0596_p0330c07║舉覆講影顯請說；三者、但舉彼尚即影知況今；四者、
X29n0596_p0330c08║但舉今同即顯彰彼諸皆有，故是有四。故此一文雖
X29n0596_p0330c09║少，而有此四異常體也，學者不可不知。此從既明教
X29n0596_p0330c10║等三釋此前，故是因緣四義，如前已略說，如當機結
X29n0596_p0330c11║緣中明。應知發起此四，影響此四，當機正得此四利
X29n0596_p0330c12║益。結緣四是諸四之因緣，思之。
X29n0596_p0330c13║上五重釋四眾因緣竟。約教直言圓者，以向直約此
X29n0596_p0330c14║經五序以釋，並是發起正妙故。言三例亦爾者，約昔
X29n0596_p0330c15║相待已說，若至此會滅後無復餘三，即是此經圓義。
X29n0596_p0330c16║次本迹不釋，記云：若且約體用，即本住尊極或深位
X29n0596_p0330c17║法身，迹為四教一十六眾。今謂亦可准下文明成道
X29n0596_p0330c18║久遠常說法華，則一一說彼皆有一十六眾，過去中
X29n0596_p0330c19║間所被一十六眾則是本，今日所被一十六眾即是
X29n0596_p0330c20║迹。此義易知，故文不釋直云可解，若作餘釋則不可
X29n0596_p0330c21║解。觀名字者，聞其本妙決定知其所以，是此位也。如
X29n0596_p0330c22║理觀照不間斷者，觀行位前釋別義正依此也。當機
X29n0596_p0330c23║之中應知通上，且從位始故云此也。分真位中既得
X29n0596_p0330c24║妙體即具二用，故即能為此二。應知此位二義，一是
X29n0596_p0331a01║當機、二即是此二位也（云云）之意略爾。
X29n0596_p0331a02║釋圍遶者，前釋所集之眾，此正釋眾之威儀也。論釋
X29n0596_p0331a03║此文云：一眾圍遶，二前後。他云：今經文少前後，應云
X29n0596_p0331a04║四眾後前圍遶，文方具足。今謂論經多有不同，疑是
X29n0596_p0331a05║文闕而義已足。何者？圍遶不獨二邊，即具前後之義，
X29n0596_p0331a06║況無量義中亦無前後之文，故已盡矣，不可以加矣。
X29n0596_p0331a07║文中四釋：初但釋其元由，次二釋中兼釋其一義。初
X29n0596_p0331a08║既因緣要四義者，記云：淨居天下即世界，化為人像
X29n0596_p0331a09║即為人，人以為揩即對治，禮已聽法即第一義。今恐
X29n0596_p0331a10║此乖文義。今謂世界總談法之體相，天垂像，人為揩，
X29n0596_p0331a11║則世界也。右旋，表於信順為人也。禮敬者，慢對治也。
X29n0596_p0331a12║聽法悟道，第一義矣。依文次第，義又分明，不敢異也。
X29n0596_p0331a13║次約教中，初具消文。四儀之中，此具行、坐、住三，即向
X29n0596_p0331a14║云到已旋禮坐，此即三也。今從初說，彰其意義。云何
X29n0596_p0331a15║旋？實通二也。迴為圍，旋環為遶，合於禮度為威儀也。
X29n0596_p0331a16║方土不同，此方重禮，彼方貴遶，或三或七，或復百千，
X29n0596_p0331a17║故無量義云：遶百千迊。事儀如此，意在何者？有引大
X29n0596_p0331a18║論云：為顯佛德，尊人受道，如諸天等也。今釋意者，表
X29n0596_p0331a19║圓理也。四面故表四門，行遶故是動，所遶是佛圓妙
X29n0596_p0331a20║之身，表當聞正說，於一一門皆得見妙道也。如開示
X29n0596_p0331a21║等四句，即四門皆會佛知見，即圓理也。言對偏者，約
X29n0596_p0331a22║相待說，絕則唯一，無復更三，以待顯絕，故云爾也。然
X29n0596_p0331a23║偏圓皆四，何以取異？方圓別也。思之。次觀者，為因觀，
X29n0596_p0331a24║次明本迹，故於先也。初明遶旋瞻觀之由。言周迊，即
X29n0596_p0331b01║相好圓滿也。四旋皆觀，妙觀也。如下龍女偈說：由此
X29n0596_p0331b02║故旋遶瞻仰，由此旋仰故得深定。如般舟三昧，正名
X29n0596_p0331b03║為行定也。此即旋遶之觀也。本中意者，即相而達性，
X29n0596_p0331b04║即用而達體也，即體用本迹也。此是圓觀之力用，故
X29n0596_p0331b05║在觀後明之。
X29n0596_p0331b06║上釋集儀竟。下釋既集供養之事。此中疏文有三：初
X29n0596_p0331b07║依文略釋，次引無量義經廣明體相，三明引彼此之
X29n0596_p0331b08║意。初者，經有四句，疏作通別兩釋。初言通三等者，意
X29n0596_p0331b09║通此供養文有此四句，不出三業。若通論皆是供養，
X29n0596_p0331b10║則初之一句似但通標，無別體也。若別論之四句皆
X29n0596_p0331b11║各別有體義，則通是供養，乃不出於三業，則初二句
X29n0596_p0331b12║是身業也，次是意，後是口業也，以故言通也。下別釋
X29n0596_p0331b13║者，卑謹釋恭，䖍禮釋敬，文中別釋而合結也。或云修
X29n0596_p0331b14║謹曰恭，崇仰曰敬。有云謙遜畏難為恭，推其智德為
X29n0596_p0331b15║敬。次言至心等者，盡心一意向佛妙境故也。有云一
X29n0596_p0331b16║切眾中無如佛者曰尊，恃怙之心過於覆載名重。有
X29n0596_p0331b17║云敬甚曰尊，尊深曰重。發言等者，二字之義分別雖
X29n0596_p0331b18║有小異，通足讚美之詞，如次引經但是一義，故今直
X29n0596_p0331b19║從合說故云爾也。有云：美其實德為讚，讚猶不足又
X29n0596_p0331b20║稱揚之曰歎，有是理談美曰讚，觸事論德曰歎。言其
X29n0596_p0331b21║依報者，向之三句言別而義通，此句名義俱通而體
X29n0596_p0331b22║有別，前已標其通竟，今更顯其別體，故更於此言之。
X29n0596_p0331b23║依報之物如次所出，施字亦可平呼，即行用也，謂行
X29n0596_p0331b24║用其依報各物以供養也。有云：天華香等名之為供，
X29n0596_p0331c01║資養於佛目之為養。有云：進財行為供，有攝資名養。
X29n0596_p0331c02║有云：依地論供養有三：一利養謂四事，二敬謂香華
X29n0596_p0331c03║等，三行謂信戒等行。今謂通論如前菩薩德中，別論
X29n0596_p0331c04║如此次文所出，亦名事亦二即是法，並為法故皆如
X29n0596_p0331c05║法故，故論名如法住，論即具此二種義矣。
X29n0596_p0331c06║次下引廣顯其體狀，初出供具體狀，彼文雖廣不出
X29n0596_p0331c07║五云，天華即色、天樂即聲、天香即香、天百味即味、天
X29n0596_p0331c08║衣服等即觸，故即五也。外事供養之物不出此五，意
X29n0596_p0331c09║之運想即成法塵，故具六也。今文略舉其二三，總等
X29n0596_p0331c10║取其五六，故云等也。此並身業供養之體狀也。次是
X29n0596_p0331c11║恭敬，經但言胡跪合掌無叉手言，義必須爾故言之
X29n0596_p0331c12║也。此是身業恭敬體狀也。經但言一心亦無瞻仰之
X29n0596_p0331c13║言，亦義必須爾故置之也。但一心瞻仰即是尊是重
X29n0596_p0331c14║也。此是意業供養之狀也。言七言者，即大哉大悟等，
X29n0596_p0331c15║文有五十一行，初偈但成二十五半，注家以為五十
X29n0596_p0331c16║一偈，此即以行為偈，義恐不然。經云說偈讚言，故通
X29n0596_p0331c17║是稱美名為讚歎也。此即則口業供養之相狀也。六
X29n0596_p0331c18║塵之資可得是供養，別三業事如何得是供養？彼供
X29n0596_p0331c19║養是別三業如何得？然供養者順奉所須，佛無世間
X29n0596_p0331c20║所須，唯要在物從道，若能如是三業精誠順奉，則是
X29n0596_p0331c21║得道因緣稱聖乃懷，故當妙供養矣。故皆是供養矣。
X29n0596_p0331c22║五塵皆言天者，世間最勝美也。眾有權實故得皆言
X29n0596_p0331c23║天，尚有過天何但等天，且順世間也。
X29n0596_p0331c24║次釋彼此意者，有徵、釋、結。兩經有異有同，達者無此
X29n0596_p0332a01║微釋，或多不達，據異生疑，故有此釋。應知兩經二序
X29n0596_p0332a02║有同有異，通序五事全同，別序五事有異。同有眾集
X29n0596_p0332a03║一事則與彼同，餘之四事則與彼別。彼之別序總唯
X29n0596_p0332a04║眾集三業供養以為發起，則彼別發起序盡此眾集
X29n0596_p0332a05║序矣，故餘四不同。此別初一全與彼別體同，故此略
X29n0596_p0332a06║而彼廣。以彼廣釋此略，以理固其然，何咎之有？據經
X29n0596_p0332a07║末云：大眾聞佛說已，歡喜作禮，受持而去。既云持去，
X29n0596_p0332a08║豈云不散？今謂此之一會說益有二：一說出生益，二
X29n0596_p0332a09║說收入益。雖有其二，正意在於收入。前說出生益訖，
X29n0596_p0332a10║勸命流通，眾有奉命散演之懷，為明一說始終之體。
X29n0596_p0332a11║又為末代有緣專一部者，是結集之士，故云持去。本
X29n0596_p0332a12║為於此經說彼，以彼正意未暢，故便入其定。雨華動
X29n0596_p0332a13║地，主既不起，眾寧有散？今從正說，故云儼然。以是故
X29n0596_p0332a14║知彼序復為此序，彼正望彼序故為正，望此正復為
X29n0596_p0332a15║序。彼流通對彼序正故為流通，望此正通故亦為序。
X29n0596_p0332a16║故彼當分具三對，至此並為序義明矣。思之思之。
X29n0596_p0332a17║下釋現相序者，疏文有二：一、指經分齊，標示章門；第
X29n0596_p0332a18║二、科文別釋。初所以委示文分齊者，以古今或不以
X29n0596_p0332a19║此並為現瑞之文，今意不同，故尅示其起盡，以此並
X29n0596_p0332a20║是表發之事故也，亦名現瑞序。經文具有二名，亦名
X29n0596_p0332a21║表發序，文中自當會釋。大要而言，前是感，此明應，使
X29n0596_p0332a22║感益深也。彼之三事，共成二也。
X29n0596_p0332a23║次下正科釋者，即有二別：初科，次釋。初科中二：先述
X29n0596_p0332a24║異，次評意。初意兩家，初家示開二土，但二土合論故
X29n0596_p0332b01║云七也。他一只放光，餘並因照因見也。若後正釋，此
X29n0596_p0332b02║不當義自顯，故文不言。次家先述其標數，此師開二
X29n0596_p0332b03║土各為六，此數當也。下是述其列釋，但且此土之六、
X29n0596_p0332b04║他土之六在後自見，於此六中仍束為三雙，一一皆
X29n0596_p0332b05║有三義，謂名、文、義。且初動是名也，說法度人是其文
X29n0596_p0332b06║體，又即是其義也。此即初三也。下之五事皆爾，準以
X29n0596_p0332b07║可破不繁文也。次評異中但評光宅，初義易知故不
X29n0596_p0332b08║繁也。於光宅中有可許有不？初許其數及文，次奪其
X29n0596_p0332b09║名義及所表意。許其數者，謂為二又各為六也。文者，
X29n0596_p0332b10║於二於六之文各得其起盡也。此則其當，故許之也。
X29n0596_p0332b11║奪中名即其所立六名也，義則其所釋六名下之義
X29n0596_p0332b12║也。如前所明，所明便易。謂何便易？會表顯於當所說
X29n0596_p0332b13║之義，報示正說之意，並未明也，故是不當奪破之也。
X29n0596_p0332b14║意義既爾，正意如何？
X29n0596_p0332b15║自下是正科釋，於中有二：先列六名，次釋其義。文之
X29n0596_p0332b16║與數並與光宅是同，故不復論。名之與義則與其異，
X29n0596_p0332b17║故直列名釋其義矣，即前與奪之意也。初列六名與
X29n0596_p0332b18║彼六名全不同也，可知。亦為三雙者，並是偶對之名
X29n0596_p0332b19║故也，應知。若直依文立名者，可知。而不直依文而必
X29n0596_p0332b20║立此名者，正欲以序六名即表於正六義故也。光宅
X29n0596_p0332b21║之名全無表正之義，既無所表何名為序？正又含雙
X29n0596_p0332b22║二義故也（云云）。
X29n0596_p0332b23║次釋義中有三：初釋別名義，此六以下釋通名義，略
X29n0596_p0332b24║明以下合釋通別名義。亦可但為二意：初二釋名義
X29n0596_p0332c01║便易，對其前奪其名義不便易也；後一名所表報之
X29n0596_p0332c02║義，對前奪其不明表報之意。亦可初釋別通二名相，
X29n0596_p0332c03║何所下釋表報義，思之。初於六中一一皆具二義，謂
X29n0596_p0332c04║體、義也。智言說者，正指說經瑞也。說是智用，故說是
X29n0596_p0332c05║智說，況指一說多即妙智矣。指亦是說，謂說從一出
X29n0596_p0332c06║多，法之義處即前一也。專任一體，故是妙定也。此二
X29n0596_p0332c07║相成，故為一對。因即雨華，四既並華又從天降，故是
X29n0596_p0332c08║四位妙因也。四上加二，故即是果，即妙果也。因果相
X29n0596_p0332c09║待，故為一雙。感即眾喜，以歡喜故即妙機發起，感而
X29n0596_p0332c10║摛此光，故即妙應也。感應即因緣契會，故為一雙。此
X29n0596_p0332c11║六名義聞即了會，天表當說六法，故是便易，不同舊
X29n0596_p0332c12║也。何不直依文名而必立此名耶？為表正宗之意。若
X29n0596_p0332c13║不爾者，何名別序？若如光宅都無所以，只得當分之
X29n0596_p0332c14║文，並無起正之義。今之所名，序今正義，二俱了矣。應
X29n0596_p0332c15║知此之一六須含三義，謂此六也，此次第也，思而出
X29n0596_p0332c16║之。
X29n0596_p0332c17║下是釋其通名者，謂瑞相也。以經文有此二名，古今
X29n0596_p0332c18║呼亦不定，故須辨之，起後表報之釋也。於中初明體
X29n0596_p0332c19║同，次明義異，三明異之所以。初據經說，既言如本則
X29n0596_p0332c20║但一物，謂六種也。次明就義強分別之，亦可有其二
X29n0596_p0332c21║義。言人情者，向據聖言實理一也，此約世俗人情文
X29n0596_p0332c22║字分別，故亦強為二也。下出二義，即一物之上有此
X29n0596_p0332c23║二義。密是讚報，正說之法就功德也。奇異就當體，即
X29n0596_p0332c24║六事體皆非常也。奇異之狀能密報故為瑞，密報體
X29n0596_p0333a01║之奇異故為相，此異而常同、同而常異也。相何所下
X29n0596_p0333a02║是釋瑞相之所以，有徵、釋、結。準於釋結，初徵應云眾
X29n0596_p0333a03║既集已便應即說，何須更以異相表報而後方說？若
X29n0596_p0333a04║略而言應云相何所以，下約釋之，以釋驗之殊不相
X29n0596_p0333a05║應。若相應者，正應在次略明六瑞文之上。今謂此徵
X29n0596_p0333a06║似含二意：一者徵其瑞相所以，謂有何所以而用此
X29n0596_p0333a07║相而表報之；二徵此相何所表報。釋中先釋初意，略
X29n0596_p0333a08║明以下是釋次意，似含此意故云爾也。釋初意中，初
X29n0596_p0333a09║二句明瑞相之由。初句明所說之道絕於常談，非其
X29n0596_p0333a10║人不可虗授，所受之人尋常等閑不能信受非常之
X29n0596_p0333a11║道，以是故次二句明須先現異相而駭變之，既而因
X29n0596_p0333a12║生警仰然後乃可為說，以此之故有此二義，故以是
X29n0596_p0333a13║二為釋。妙理是所說之道，即妙法道理也。玄賾歎妙
X29n0596_p0333a14║法道理深遠，形聲之外絕常之境，易云探賾索隱約
X29n0596_p0333a15║深致遠，皆深遠至極之稱也。說之至難者，若但讚佛
X29n0596_p0333a16║乘，眾生沒罪苦四十餘年未顯真實，豈非至難？人情
X29n0596_p0333a17║等者，說難之由也。悠悠者，於事不切尋常等閑也。總
X29n0596_p0333a18║此意者，其道非常機緣尋常，尋常不能受於非常之
X29n0596_p0333a19║道，故先以非常之事而警發之，令其變動有常之志，
X29n0596_p0333a20║乃可授與非常之道，以此故以二義釋之。下釋所表
X29n0596_p0333a21║報者，別論相似警駭物情，瑞以表報正說六事，發起
X29n0596_p0333a22║之表總此二意。
X29n0596_p0333a23║向已釋相，今約此所表釋成瑞矣。亦標、釋、結。言略明
X29n0596_p0333a24║者，准下文說，廣則一切，中則十妙，略則四一。雖此三
X29n0596_p0333b01║別，一一皆通一切。前對光宅以五表四，今於瑞六而
X29n0596_p0333b02║表於十，則四一一皆具於十，亦具一切。意明六瑞廣
X29n0596_p0333b03║論表一切妙，今且略論表十，故名為略。是對一切廣
X29n0596_p0333b04║以為言，非對四略名為略也。前五表四，此瑞當其四
X29n0596_p0333b05║中之一，謂表第一義，此是極略。次開為六，以表正說
X29n0596_p0333b06║之六，此是中也。今表於十，即是廣也。欲顯十攝一切
X29n0596_p0333b07║是廣，故名為略。此則成重略中廣義，思之。正說妙法，
X29n0596_p0333b08║此是妙瑞。表說妙法，法有十，故表十妙。玄義正釋妙
X29n0596_p0333b09║中已說相狀，廣如彼明，故指於彼。記云：文在神通妙
X29n0596_p0333b10║中。言更道者，猶言也，謂更說也。多有後學不曉道之
X29n0596_p0333b11║一字義，改以為通，又更加於之字，此不應也。慎之！慎
X29n0596_p0333b12║之！所以更道者，玄文約義次第，及通取自他二土長
X29n0596_p0333b13║行偈頌之文，合論十妙。此中直約自土長行次第以
X29n0596_p0333b14║論十，故二處文義次第不同。又彼通取，故以十文對
X29n0596_p0333b15║於十。今此既別，直以六事表於十，故有兼單之異。為
X29n0596_p0333b16║通別互現，故作此說。恐後學不知其由，須更言之，故
X29n0596_p0333b17║云更道，其異略爾。
X29n0596_p0333b18║下正明其相狀。說法是序，即能表也。下二是所表正
X29n0596_p0333b19║說也。一表二者，用必有體，二不相離，故即表二。能表
X29n0596_p0333b20║非常，故皆妙也。定即是行，故即表也。亦通因果，具於
X29n0596_p0333b21║能所，此能定行非常，故亦即表於妙也。華有其四，故
X29n0596_p0333b22║即表於四位。雨並自天，故皆妙也。地動一事而表二
X29n0596_p0333b23║者，正表破惑顯理，約所顯邊，故屬境。能所破顯，俱有
X29n0596_p0333b24║其六，該於運之自他始終，故是乘也。然理惑相即，始
X29n0596_p0333c01║終不異，故皆是妙。玄文名三法，此前名為果，此中名
X29n0596_p0333c02║為乘。所以三者，將顯義有多故。若依此中文義便易
X29n0596_p0333c03║者，乘或即是果字也。眾即是人，權人當成實人，所得
X29n0596_p0333c04║權法當成妙法。二是喜之由也，故只一喜是表於二。
X29n0596_p0333c05║放光是對感而施，正是神力而作，故一只表此二。既
X29n0596_p0333c06║是中道，故皆是妙。或云感屬眾喜，此中正應，言應相
X29n0596_p0333c07║從而來，故云感也。今謂一體二義，不妨兩出結者，正
X29n0596_p0333c08║由表此十種之義，故六俱名等也。
X29n0596_p0333c09║上是總釋六章意竟。自下第二、別消六瑞之文，即有
X29n0596_p0333c10║六別：初、釋說法序。此含二義：一、為詡前序，故即正說；
X29n0596_p0333c11║二、為起後，故即為序。經文五句：初一句，所被之人也；
X29n0596_p0333c12║次四句，能被之法。此二即感應也。文但釋次四，不解
X29n0596_p0333c13║初一句。為人簡異二乘，故云菩薩；此經具為三乘，猶
X29n0596_p0333c14║言菩薩。諸說不同，為何人故簡異二乘，故云菩薩？不
X29n0596_p0333c15║能繁述。今謂若從當分，正舉其正；若為序意，雖復說
X29n0596_p0333c16║三乘，但為教菩薩。法華之意含此二意，故云爾也。次、
X29n0596_p0333c17║約法有四句者，或云體、名、因、果，或云初一總，次三別。
X29n0596_p0333c18║今謂次既云名，初即是體，次三並是體上之名，即論
X29n0596_p0333c19║十七名中之三名也。且初既唱為諸菩薩，故須說大
X29n0596_p0333c20║乘經。大乘語通，故便更別。既敘一化，故有三也。疏文
X29n0596_p0333c21║有三：初、引經解，次、結經要。顯名是從後將所釋會經
X29n0596_p0333c22║之義。初、釋大乘。然大乘義，或經自釋，顯論所解。經釋
X29n0596_p0333c23║即如善戒、大集，論解即如十二門地持、無著、般若及
X29n0596_p0333c24║對法論。大集則廣明名、義。善戒但約七義以釋，十二
X29n0596_p0334a01║門論約六義，地持等三並得約七義以解。諸家皆約
X29n0596_p0334a02║論七以解今，此約經義以釋今。更先述門論，龍樹自
X29n0596_p0334a03║約六義以解，然後正釋今文。初、六義者：一、出二乘之
X29n0596_p0334a04║上故；二者、佛最大，此乘能至故；三者、諸佛大人之所
X29n0596_p0334a05║乘故；四者、能滅眾生大苦與大利樂故；五、觀音、彌勒
X29n0596_p0334a06║等大士之所乘故；六、能盡諸法邊底故。故名大乘。今
X29n0596_p0334a07║謂此中束要言之，不出人、法體、用，以此大故，名為大
X29n0596_p0334a08║乘。此與經及餘論解有異，顯義與方，故略述之。次疏
X29n0596_p0334a09║文者，此經七義與地持論全同，與餘論七有同有異。
X29n0596_p0334a10║初、法大，地持論名同。論云大乘經，此云十二部，以十
X29n0596_p0334a11║二部言通故。更以毗佛略簡之，即方廣，亦方等也。般
X29n0596_p0334a12║若論名同。對法論名境大，以前大教化之法為所發
X29n0596_p0334a13║故。其義是同。二、心大，謂因前境法發菩提心也。般若
X29n0596_p0334a14║論同。對論名行大，謂具二利故。此不同也。三、解大，地
X29n0596_p0334a15║持名解行大，謂道種性菩薩行成就。今文直言解，義
X29n0596_p0334a16║亦兼行。般若名信解大，其義全同。淨心對治名知大
X29n0596_p0334a17║性，了二無我，故略同。四、淨大者，地持謂淨心大，即初
X29n0596_p0334a18║地菩薩，與此見道是同，般若名是同。對法名精進大
X29n0596_p0334a19║性，謂三大無數劫修習難行，故此不同。五、莊嚴大，地
X29n0596_p0334a20║持名眾具大，謂福、慧二種具足名少，異義全同。般若
X29n0596_p0334a21║資粮大，對法名方便善巧大性，由是具悲、智，不住生
X29n0596_p0334a22║死及涅槃故。此稍亦異。六、時大中，地持名、義並同。般
X29n0596_p0334a23║若名果大性，對法名論得大性，謂成就十力、四無量
X29n0596_p0334a24║等諸功德。今謂此兩論是同，與經及地論不同也。第
X29n0596_p0334b01║七、具足大中，地持名果大，謂大菩薩故，名異義同。般
X29n0596_p0334b02║若名時大，對法名業大性，謂窮生死際，建佛事故。兩
X29n0596_p0334b03║論同，與經及地持名異義同。地持既與經同，且依此
X29n0596_p0334b04║二為釋。
X29n0596_p0334b05║下是結束經要，顯名立之所從也。因果之義可知。若
X29n0596_p0334b06║依餘兩論釋，結要甚便易也。如經七義，要而言之，只
X29n0596_p0334b07║是因果，謂前六後一，所以可知。若依餘之兩論，此結
X29n0596_p0334b08║於文次第不便。所以先此結束者，起後會十妙也。應
X29n0596_p0334b09║知七之與二，並且是其體，未彰其義。不知何故名大
X29n0596_p0334b10║名乘？應知此七，語因則萬行悉包，語果則萬德斯備，
X29n0596_p0334b11║故名為大。自運他，故名為乘。體用合論，故名大乘體。
X29n0596_p0334b12║說此大乘體用以教菩薩，能所合名，故云大乘經也。
X29n0596_p0334b13║下是將自所釋妙義以會經之大義。所以然者，正明
X29n0596_p0334b14║妙大皆有十義。故經云：說大乘經名妙法華。彼雖方
X29n0596_p0334b15║等義通，今取圓義通名大邊，故得將妙釋大。言捒經
X29n0596_p0334b16║者，捒字（所句反）謂莊捒相屬配也。雖十以七數，意義不
X29n0596_p0334b17║出於因果。向先束為因果，正以此也。以後五即果上
X29n0596_p0334b18║之用，故對法論第七名業大性，盡未來際建佛事故，
X29n0596_p0334b19║即具後五也。但順疏文，要會即足，不繁別對，故云可
X29n0596_p0334b20║解。若此相即，序正何別者，若從當時序義，即取十大
X29n0596_p0334b21║以表十妙，以大義通、妙義別故。若至正說已後，大妙
X29n0596_p0334b22║相即具有二義，故無所妨。又應知大是體，乘是用。今
X29n0596_p0334b23║涅槃釋體，即兼用也。若大集即體用別釋，如信論疏
X29n0596_p0334b24║知之。
X29n0596_p0334c01║下釋體上之名者，然大乘語通，無量等名則別，故前
X29n0596_p0334c02║是總，此下三名是別，故諸釋皆以為總別也。初釋無
X29n0596_p0334c03║量義中有二：初辨舊釋，次引正解。初中先別後總。初
X29n0596_p0334c04║中約人有六，就義但五，一一皆先述後難，明其理有
X29n0596_p0334c05║未當。於五解中，一一要唯有二，謂釋經名及為序義。
X29n0596_p0334c06║此名本為序作，釋名若當，序義自成；如其不當，則不
X29n0596_p0334c07║為序。文中所出，或但釋名，或但為序，正以此矣。不得
X29n0596_p0334c08║此要，徒繁解釋，終非宗旨，思之思之。
X29n0596_p0334c09║初師雖直明為序之意，而即帶其名義。此師正以無
X29n0596_p0334c10║相解無量，空理釋義字，意明此經正說無相空理，故
X29n0596_p0334c11║名無量義。何故先說此，然後說法華？釋云：此無相空
X29n0596_p0334c12║理是大乘教行之本，將欲會末歸本，必先談本，然後
X29n0596_p0334c13║會歸。即以無量義談本故為序，法華會末故為正也。
X29n0596_p0334c14║有人云：此非生師之言旨也，乃傳述他人述生師之
X29n0596_p0334c15║義。今謂不然，今先具述彼疏本文，然後會今之要。彼
X29n0596_p0334c16║疏云：說大經者，三乘外順，迹與理反，執文乖旨，則何
X29n0596_p0334c17║能可驗一乘之唱？將說法華，故先導達其情，說無量
X29n0596_p0334c18║義經。其滯迹日久，忽聞無三，頓乖昔好；昔好若乖，則
X29n0596_p0334c19║望崖；望崖而反；而反者，則大癈焉，故須漸也。名無量
X29n0596_p0334c20║義者，是相皆無，無有多少淺深也，唯說赴佛之行耳，
X29n0596_p0334c21║言有實謂之義也。彼疏所釋，文盡於此。於中不過二
X29n0596_p0334c22║意：初釋先說之意，即為序之義也，須正釋名。彼文繁
X29n0596_p0334c23║而迂，今文直撮其要逕，無相空理即撮其次仰名要
X29n0596_p0334c24║封，三來久即撮其初滯迹以下文也。謂彼經明本法
X29n0596_p0335a01║華會末，將明會有相之末，須先明無相之本，然後會
X29n0596_p0335a02║歸，故談本為會末作序。此所舉者，盡其要旨非全其
X29n0596_p0335a03║文，故非傳他說也。觀與生同，師於什義意與生同也。
X29n0596_p0335a04║次難意者，以此等經皆明無相空理，故以此責。次彼
X29n0596_p0335a05║又通意者，雖通明無相，前二隔遠故非無量義隣接，
X29n0596_p0335a06║故獨為序。言五時者，古人初時不定，或人天提謂為
X29n0596_p0335a07║初，或阿含為初，餘準可知。又難意者，則無量義與前
X29n0596_p0335a08║諸經皆須有序，無量義經復以何經為序？又前前起
X29n0596_p0335a09║於後後，法爾之事不必要以無量義為序，理固不爾，
X29n0596_p0335a10║都由釋名不當故序義不成。
X29n0596_p0335a11║次基師者，即會稽法華寺基法師，生師之門人也。故
X29n0596_p0335a12║其釋義及意，並與前同，難亦不異。其所釋云：若是有
X29n0596_p0335a13║法，則有分限，名為有量；空義深廣，稱為無量。舊有難
X29n0596_p0335a14║云：若爾，與第二時大品何異？彼答云：前教明空為三
X29n0596_p0335a15║乘行本，不得為序；此中明空為大乘行本，故得為序。
X29n0596_p0335a16║雖有此判，無以為據。此亦以釋名不當，序義未立。
X29n0596_p0335a17║次印師釋。初言無相善等者，記云：意云：十二年前是
X29n0596_p0335a18║有相教，非成佛因，指無相善有成佛義。意云：至法華
X29n0596_p0335a19║中一切無不皆成佛道。所言義者，謂可成也。故以成
X29n0596_p0335a20║佛義為一乘經序。又云等者，若爾，方等般若亦明無
X29n0596_p0335a21║相，亦應以方等般若為法華序。印師預防此難，故更
X29n0596_p0335a22║述無量義，與大品對辨。大品無相猶說有三無三，無
X29n0596_p0335a23║量義中無相不說三之有無，故大品無相非法華中
X29n0596_p0335a24║無量義經，此無量義未翻譯故。此有三失：一錯解無
X29n0596_p0335b01║量義經不說有無，二謬謂其經未譯，三妄破古師以
X29n0596_p0335b02║大品為無量義。初者，彼經既說二三從無相出，何謂
X29n0596_p0335b03║不說有無為異？今謂此印師文為二：初述，次破。述其
X29n0596_p0335b04║釋中應有四義：初釋名，次為序，三結非，四顯是。破中
X29n0596_p0335b05║略破彼二：初云無相者，恐相字誤，應云無量。何以明
X29n0596_p0335b06║者，以三義知之：一者准諸家所引，其說皆云無量故；
X29n0596_p0335b07║二者諸述其執，不信舊作無相定理之說故；三者光
X29n0596_p0335b08║宅親承其門，所釋與其義同，皆云無量萬善故。以此
X29n0596_p0335b09║三義言無相者，故不相應，或抄寫誤、或晚人改，故致
X29n0596_p0335b10║如此也。故嘉祥引其釋云：印師云：此經辨無量萬善
X29n0596_p0335b11║也。以現在行無量萬善，未來成佛故也。此但是其情
X29n0596_p0335b12║斟酌，非有據也。又云等者，辨異顯成序義。初云有無
X29n0596_p0335b13║等者，謂無量義既說無相，故不說有三，未破會故不
X29n0596_p0335b14║說無三（云云）。嘉祥又述云：若說萬善成佛，與法華何
X29n0596_p0335b15║異？彼答云：此中但覆翔明萬善成佛，不言萬善之外
X29n0596_p0335b16║無別三乘之義，此但是顯實未開權也，故與法華為
X29n0596_p0335b17║異，稱之為序。及彼見經本，基師覽經便謂解與經符，
X29n0596_p0335b18║而印師固執不移，云明空無量義經者，別是餘時說
X29n0596_p0335b19║耳，非法華前所說者也。法華前所說者，正明萬善成
X29n0596_p0335b20║佛，其文未來此土，乃至光宅法師猶存印師之解。今
X29n0596_p0335b21║謂據此文義具有其義，初是釋名，次三易知。從彼答
X29n0596_p0335b22║以下乃至稱之為序，即今文彼經不說至有異也，明
X29n0596_p0335b23║為序義。從明空無量義下乃至非法華前所辨者也，
X29n0596_p0335b24║簡非，即今文大品非法華、法華所指者也。從法華前
X29n0596_p0335c01║所辨者乃至未來，此上是顯是，即今文指者不來秦
X29n0596_p0335c02║地也。據此文義，則初名中不應言無相。次序義中正
X29n0596_p0335c03║應云彼經不說無三為異，則剩二字及誤一字，謂有
X29n0596_p0335c04║三二字及下為之一字誤為有字，謂不說無三與法
X29n0596_p0335c05║華為異，故得為序。次簡非中大品二字誤又欠字，正
X29n0596_p0335c06║應云若明空義別非法華所指，以其見經已情執不
X29n0596_p0335c07║信，謂自是別時無量義經，非是法華序中所指，故是
X29n0596_p0335c08║簡非也。前非無相，此不應更言大品，故知後人加改，
X29n0596_p0335c09║於次文中自見。若是法華所指者，正明指萬善有成
X29n0596_p0335c10║佛義，但文未來，故是顯己所釋為是也。若不得此意，
X29n0596_p0335c11║此文終不可會。
X29n0596_p0335c12║次下據經已來，略破其後二義。雖義印兼破四，而前
X29n0596_p0335c13║二義未正全破。所以然者，正以光宅將其二義次破，
X29n0596_p0335c14║光宅則其二義自壞，故不繁也。此中所引經來之事，
X29n0596_p0335c15║即劉氏注彼經序中之所明也。南朝初得此經，注釋
X29n0596_p0335c16║弘宣，無其前者，故以為憑。據彼序云：有武當山比丘
X29n0596_p0335c17║慧表，以齊建元三年，於廣州朝亭寺，遇天竺沙門曇
X29n0596_p0335c18║摩伽陀耶舍，受得此本，還武當山。以今永明三年九
X29n0596_p0335c19║月十八日，頂戴山見投。弘通幸覩真文，欣敬兼誠，詠
X29n0596_p0335c20║歌不足，手舞莫宣。輙䖍訪宿解，抽刷庸思，謹是序注
X29n0596_p0335c21║（云云）。文中乃云：齊宋建元元嘉三年。齊即南齊，接於
X29n0596_p0335c22║宋朝，有元嘉無建元，齊有建元無元嘉。今乃云齊宋
X29n0596_p0335c23║建元元嘉，此都不曉時代次第，不明年號有無。先釋
X29n0596_p0335c24║並不言之，後學如何取會？此皆曉人造次專輙，致使
X29n0596_p0336a01║如之。以此證知前之四義，是非益明，豈不信哉？又文
X29n0596_p0336a02║中朝庭寺序中作亭，今文或作庭，或作廷，正應作亭。
X29n0596_p0336a03║此有因由，不能具述。今文其字並不依本，此亦晚人
X29n0596_p0336a04║專輙，諸謬例然。經既等者，責破其謬。然此中應為二
X29n0596_p0336a05║途，若其全不知經已來，則直可以此責之，據如前說。
X29n0596_p0336a06║其親見經，排棄不受，謂自是別經，非法華中指者，則
X29n0596_p0336a07║但應責其順己凡情，乖背聖道，不應直以此責。然正
X29n0596_p0336a08║應雙責之：一、責其順情，不信聖說；二、責其謂別有經，
X29n0596_p0336a09║未來文略，故但一也。故嘉祥先明其經已來，以此文
X29n0596_p0336a10║同；次以五義責其謂非此指，不肯信受，此義應爾。五
X29n0596_p0336a11║義者：一者、處同；二者、眾同；三者、時同，兩經皆云四十
X29n0596_p0336a12║餘年故也；四者、義同，前經雖未彰言開顯，而旨趣已
X29n0596_p0336a13║密，開顯一乘；五者、翻經之人，中天沙門自云是法華
X29n0596_p0336a14║前說，宜應用也。理應知此，今意如後正釋。
X29n0596_p0336a15║次破光宅，此即印師親所授者也。於中先述其釋，次
X29n0596_p0336a16║釋其非。初中先述其釋兩經所明要義，破三以下述
X29n0596_p0336a17║其結判，故為序正。初先牒名，以萬善下是釋義，以萬
X29n0596_p0336a18║善釋無量同歸能成佛道，是釋義字之義，此即前經
X29n0596_p0336a19║之要義也，以此故名無量義。此二言有微異，意義與
X29n0596_p0336a20║前印師無別。次釋此法華要義，此即經云無二亦無
X29n0596_p0336a21║三也。宗要在此，故言正明，意明無即破也。前經未言，
X29n0596_p0336a22║今正無言故也。言破三與一等者，正明兩義異故，前
X29n0596_p0336a23║為序後為正也。言破等者，指前無也。釋者皆云法華
X29n0596_p0336a24║破三權與一實，與前直明同歸為異，故為序正。今謂
X29n0596_p0336b01║亦可言法華正明破三歸一，與無量義直明同歸一
X29n0596_p0336b02║道為異，故即為序為正，此意明直歸與破顯為異故
X29n0596_p0336b03║也。思之。
X29n0596_p0336b04║以下，是次難破。於中有二：初奪，後縱。亦初直破其前
X29n0596_p0336b05║釋，次是破其救義，亦是更探取其意而破之也。今直
X29n0596_p0336b06║為三：初以其正難其序，今序、正不成；次以其序難其
X29n0596_p0336b07║正，今其正、序不成；三、難其雙救，令義亦不成。三文各
X29n0596_p0336b08║應三句：一、並責其令同；二、結定同；三、既同序、正不成。
X29n0596_p0336b09║文中初闕中一，次具有三：初何不同歸？例責之也。此
X29n0596_p0336b10║例者，若不同歸，乃成有量，何謂無量？應結云：既為無
X29n0596_p0336b11║量故，並歸無二三也。文闕此句，下一句明序義不成。
X29n0596_p0336b12║若並同歸佛道，舉體為正，何更有序？故序義定不成，
X29n0596_p0336b13║正亦何有？故俱不成。次難其正。初牒例責。此責意數
X29n0596_p0336b14║者，向明二、三同為無量萬善之數，歸既並同，破亦皆
X29n0596_p0336b15║等，況二、三是體勝，勝且被破，劣豈應存？以是定知既
X29n0596_p0336b16║破二、三，則無二、三；既無二、三，則是破無萬善也。若從
X29n0596_p0336b17║要結，只應云：若破二、三故，則定破萬文。兼顯破是無，
X29n0596_p0336b18║而略破萬，或傳寫誤。言無序者，同歸全皆被破故也。
X29n0596_p0336b19║前明無正，全是同歸故；後明無序，全歸被破故。夫序、
X29n0596_p0336b20║正相待得名，既無二體，何有亦名？故為序、正俱不成
X29n0596_p0336b21║矣。思之！思之！
X29n0596_p0336b22║次是破其救者，此中道理亦應三句：初出其救義，謂
X29n0596_p0336b23║雖並同歸亦皆是破，而各舉一邊故得為異，故得為
X29n0596_p0336b24║序正也。次責云不成異者，同歸無可破、可破無同歸，
X29n0596_p0336c01║況已同歸不應更破，既須更破何謂同歸？又同歸還
X29n0596_p0336c02║是破物、破物還是同歸，都無二物何所論異？故異不
X29n0596_p0336c03║成。三結，異義既無、序正何有？故並不可。次難第六注
X29n0596_p0336c04║家二：先述其解，次責其非。初中或云此文所引非全
X29n0596_p0336c05║其言，今謂其注有二：一注無量義經所釋，二注法華
X29n0596_p0336c06║中無量義名。合而言之總有五處，大意是同、言有少
X29n0596_p0336c07║異。今此所引皆是注彼經中之言，先釋既不會通，後
X29n0596_p0336c08║學不知其由多生僻謬。復有人云注中無此言，此以
X29n0596_p0336c09║不知見也。今先總述其釋，後明此文所引便後學通
X29n0596_p0336c10║會不為偏帶。何者？其注彼經自有四處：初序中云無
X29n0596_p0336c11║量義者，取其無相一法廣生眾教含義不貲，故曰無
X29n0596_p0336c12║量。次明漸頓中云今無量義亦以無相為本（次亦釋名云）。
X29n0596_p0336c13║無量義者，自道樹初說迄于今唱，文辭不二而得名
X29n0596_p0336c14║有殊，將融差別之在物，以非真極之所存，無相一法
X29n0596_p0336c15║所含之義不貲，故曰無量義（次釋經中正釋名之文）。經云如是
X29n0596_p0336c16║無相（註云），舉無相之本也。昔言三乘所登，各以有限為
X29n0596_p0336c17║源。今明萬行所歸，乃以無量為極。將去對教之迷，先
X29n0596_p0336c18║融適化之本。教雖參差，理無別趣。欲表三非而一是，
X29n0596_p0336c19║且說流殊而源合。義之所歸，不以深淺為厓，故名無
X29n0596_p0336c20║量義（彼文所釋，要盡於此）。此前述其所注二處五文，三是釋名。
X29n0596_p0336c21║今文正引其注。彼經中兩釋之義，正當釋名，義以正
X29n0596_p0336c22║故。然其注中有兩處明無相為本之言，其意正爾。今
X29n0596_p0336c23║取其意，彰其不當，故合取其釋。有人云：注無此釋者，
X29n0596_p0336c24║此人不盡見其文，故致謬妄，具如前引。既以無相一
X29n0596_p0337a01║法為其本，則知無量是其末。即本含於末，無相含有
X29n0596_p0337a02║相，一以含多也。從此以為名，故云無量義。次下責難
X29n0596_p0337a03║者，此有二過：一者違於經說，二者自語相違。都由含
X29n0596_p0337a04║之一言，致此兩失。何者？雖言無相，而具含一切，豈非
X29n0596_p0337a05║相違？經云出生，而以含為釋，豈非違經？況都非為序
X29n0596_p0337a06║之義。何者？佛言從一出多，密表收多入一，故得為序。
X29n0596_p0337a07║若言其含，何以為序？又若以一含多為序，法華應是
X29n0596_p0337a08║從一出多為正，由本先含然後出故。又若前以一含
X29n0596_p0337a09║多而為序者，法華應明多含於一為正，亦是有含於
X29n0596_p0337a10║無，未含於本，正以為正矣，以故都為不當。既釋名不
X29n0596_p0337a11║當，則為序義任自不成，故文但破其釋名，非即自顯，
X29n0596_p0337a12║其為序之義不立，故不言矣。其中貲字音髭，與資音
X29n0596_p0337a13║相近，其義亦同，謂財貨也，非此中意。由來借為玼音，
X29n0596_p0337a14║而訓為盡，此有得失，亦未全當。學者皆云：文字釋中
X29n0596_p0337a15║並無此音，亦無此義，多生疑諍，並依本音而收盡二
X29n0596_p0337a16║義。今謂此見其近，未知其遠。就近以論，則知所言；從
X29n0596_p0337a17║遠以論，古人多借用其字以為玼音，而訓為齊（去去）也，
X29n0596_p0337a18║限也。故前漢蜀嚴君平作老子指歸十卷，其中數用
X29n0596_p0337a19║此字，皆取齊限之義。又文選中亦時有用此字，音義
X29n0596_p0337a20║亦同。又謝南池傳云：靈越名不貲，義皆同也。又明了
X29n0596_p0337a21║論中釋量字義，謂齊限也。此義切當，並非盡義。言不
X29n0596_p0337a22║者，釋無也；貲者，釋量也。其意正言含義無有齊限，故
X29n0596_p0337a23║言無量。若作不盡，如何以釋無量？故其注云：義之所
X29n0596_p0337a24║歸，不以淺深為厓，故云無量。以此故知從來謬矣。而
X29n0596_p0337b01║有迷者難云：若如此者，其釋已當，何以破之？今問：引
X29n0596_p0337b02║文所破者，破其何義？義已如前，後學宜須審思，無為
X29n0596_p0337b03║雷同謬妄。
X29n0596_p0337b04║上來別述破竟。下總結判是非，有標、釋、結。標言諸師
X29n0596_p0337b05║即前六也，一種即後三也。釋中束前六家只成三義，
X29n0596_p0337b06║以釋前偏一種義也。有相即四五兩家，以其但言萬
X29n0596_p0337b07║善，對前無相言有不分，故當此義，以此教三六百劫
X29n0596_p0337b08║之善並有漏有相故也。次無相即初三家，以無量為
X29n0596_p0337b09║無相故也。其言通而不辨，故只成此義，以此教萬事
X29n0596_p0337b10║皆幻化故。次家無中含有、空中有假，有假即是恒沙
X29n0596_p0337b11║佛法，故當此教之義。並他等者，結是非也。他經或謂
X29n0596_p0337b12║即前四時，今謂只是前之三教也。既只是三，不能發
X29n0596_p0337b13║起圓妙，不是佛意，故非此序。此序之義如次正釋。
X29n0596_p0337b14║上來所述，並是舊來極聲名手爾矣。然以次嘉祥釋，
X29n0596_p0337b15║亦先述前諸家解也。次自釋云：今明無量義者，凡有
X29n0596_p0337b16║二種：一者實相之體不可限量，謂體無量；二者從實
X29n0596_p0337b17║相一法出一切教，謂無量。此之體用並有深致，所以
X29n0596_p0337b18║故稱為義。如彼經說，始從華嚴之會，終竟法華前集，
X29n0596_p0337b19║若大若小世間一切法教，皆從無相一法所出生也。
X29n0596_p0337b20║次釋教菩薩法佛所護念（云云）。次明為序之義云：問：
X29n0596_p0337b21║欲說法華，何故前說無量義經？答：法華會一切乘同
X29n0596_p0337b22║入一乘，今將明收入故前明出生，以從一法生一切
X29n0596_p0337b23║法，故一切法還歸一法，所以將辨收入前明出生，是
X29n0596_p0337b24║故前說出生為收入之序。下廣問答料簡極為繁碎，
X29n0596_p0337c01║非文正要，又全不用論釋。若慈恩云：名無量等三句，
X29n0596_p0337c02║是所說大乘經之別名，正法華中唯有二句，論牒經
X29n0596_p0337c03║有十七名（云云）。次引論釋已後云：其論不唯取所生
X29n0596_p0337c04║教理名為無量，無量之體即真智境，體能成就，成就
X29n0596_p0337c05║彼字義故。次依論釋餘十六名後，問答料簡前後皆
X29n0596_p0337c06║名名蓮華之同異已，而結判云：彼無量義經，唯以二
X29n0596_p0337c07║義名為無量：一法、二義。論云：成就字義故。字者教法，
X29n0596_p0337c08║義者所詮，即經所云說法無量義亦無量，即二義也
X29n0596_p0337c09║（云云）。今謂古今諸釋雖多，盛者不過前六及向二者，
X29n0596_p0337c10║然說彼經本為此經作序，故佛自唱名委釋其義，勢
X29n0596_p0337c11║數永異餘經，謂舉一法出生無量義之一字通於能
X29n0596_p0337c12║所，不然名收體不盡，理與文相乖。前初三字但得所
X29n0596_p0337c13║生之名，仍將能義以釋所名之與序，義俱不成。次二
X29n0596_p0337c14║家亦直從所生之義為名，仍將正義以釋序，故序正
X29n0596_p0337c15║二義皆並不成。第三一家雖具能所二義，而將含義
X29n0596_p0337c16║以釋生，故當體及序亦不成立。嘉祥雖明體用所以
X29n0596_p0337c17║名，而以能所同名為無量，又不能即名而顯序，而更
X29n0596_p0337c18║標外建立為序之義，博而寘要體用安在？慈恩雖亦
X29n0596_p0337c19║約於體用，依論依經廣釋，而亦不於此名之上顯為
X29n0596_p0337c20║序之義。若依論至時成就以明先說之意，而於佛先
X29n0596_p0337c21║廣釋其名，集者牒置此經之首，其意終未可會，於次
X29n0596_p0337c22║正釋之中其義自彰，不繁多述。而於此宗中有先輩
X29n0596_p0337c23║學者，引文約義建立此經論所為名，謂彼經具說能
X29n0596_p0337c24║生之無相理及所生之無量法，而約所生之法以立
X29n0596_p0338a01║經名，約能生之理以彰觀道，故經今觀察一切諸法
X29n0596_p0338a02║性相空寂等也。又云：所以從所以為名者，顯能生之
X29n0596_p0338a03║功也。今謂此人順情背義違經乖疏，強破古人還為
X29n0596_p0338a04║所破，覩為不可觀，於先釋豈徒其一？咸共如此，不知
X29n0596_p0338a05║其所以然，幸宗此者宜熟詳之，無為造次。舊解竟。
X29n0596_p0338a06║自下是第二正釋，於中有二：初正釋，後因釋序明舊
X29n0596_p0338a07║釋正之謬。初正釋中自復有二：初會通論解，次依經
X29n0596_p0338a08║正釋。既有經論所釋，故須依約今古諸義，或依或不，
X29n0596_p0338a09║不則不可，依須會要。今文所釋，於斯二途取其中適，
X29n0596_p0338a10║後學宜善詳之。於此二文各有其二。初文二者：先會
X29n0596_p0338a11║論釋名，次申論為序。言法華異名者，宗有先達破此
X29n0596_p0338a12║文云：准論並以為無量義之異名，今乃以法華之異
X29n0596_p0338a13║名，此全乖論。文義既然，無勞消釋，章安之筆誤也。今
X29n0596_p0338a14║謂此人不達論之深旨，又不達疏之遠意，此乃是自
X29n0596_p0338a15║誤，何關於他？於次釋之自見。初會論中文雖三句，義
X29n0596_p0338a16║但為二：初二句通會，次一句別會。所以然者，無量義
X29n0596_p0338a17║經通名大乘，別有十七，法華亦通名大乘，固當有十
X29n0596_p0338a18║七。二者序尚得有十七，況正而不然耶？所以更別會
X29n0596_p0338a19║者，正緣論以法華為彼十七別中之一，故無量義任
X29n0596_p0338a20║自是法華之別一。彼若不然，此則不得，正以彼然，故
X29n0596_p0338a21║此自爾。勢數自然，非人強立，不達此數，便謂不當，何
X29n0596_p0338a22║其昧哉！所言十七名者，論云：此大乘修多羅有十七
X29n0596_p0338a23║種名，顯示甚深功德應知：一名無量義，二名最勝經，
X29n0596_p0338a24║三名大方廣，四名教菩薩法，五名佛所護念，六名一
X29n0596_p0338b01║切諸佛祕密法，七名一切諸佛之藏，八名一切諸佛
X29n0596_p0338b02║祕密處，九名能生一切諸佛，十名一切諸佛之道場，
X29n0596_p0338b03║十一名一切佛所轉法輪、十二名一切諸佛堅固舍
X29n0596_p0338b04║利、十三名一切諸佛大巧方便、十四名說一乘、十五
X29n0596_p0338b05║名第一義住、十六名妙法蓮華、十七名法門。有說云：
X29n0596_p0338b06║最上法門，此十七也。論釋云：無量義者，成就字義故。
X29n0596_p0338b07║以此法門說彼甚深妙境界者，諸佛如來最勝境界
X29n0596_p0338b08║故。論中所釋直盡於此。應知論中此釋與經佛自所
X29n0596_p0338b09║釋同異如何？古今不明，今應辨之（云云）。論又約總別
X29n0596_p0338b10║判云：此十七句法門者是總，餘句是別。今謂若望大
X29n0596_p0338b11║乘句，此十七俱是別。論意即於別中自論總別，故云
X29n0596_p0338b12║爾也。又應知旁正無量義是其宗主，餘是旁義故。又
X29n0596_p0338b13║若既為宗主，正應為總，餘是別義。思之，已不彼略。然
X29n0596_p0338b14║彼經中但有一名，更無餘名。應知三義：一者義故；二
X29n0596_p0338b15║者或此本略，餘本具故；三者准例。例如勝鬘經一卷
X29n0596_p0338b16║而有十六，名亦一總，十五是別，故古人但呼為十五。
X29n0596_p0338b17║況此經聚一化教門，故義有其十七，此經有其三名。
X29n0596_p0338b18║然釋此通別，應以多方乃盡其勢。大為二：初通、次別。
X29n0596_p0338b19║且初通中應有其五，謂何故會？何故通？何者十七？經
X29n0596_p0338b20║既不列，論據何義知有十七？論解彼經有十七名，今
X29n0596_p0338b21║何以知並為此經之異名？此是通中五義。次三已如
X29n0596_p0338b22║前。初二思之思之。
X29n0596_p0338b23║次論別者，且明二義，何故更此別會？論據何義得以
X29n0596_p0338b24║正名為序之別名？今以何義得以序別為正異名？所
X29n0596_p0338c01║以更別會者，由論以此一名為彼別名，故須別會。然
X29n0596_p0338c02║二名既別，為序為正名別體異，據何道理彼此互為？
X29n0596_p0338c03║古今釋會乃有多途，不能具述。今一宗所明有異於
X29n0596_p0338c04║彼，然此學中亦自不同，既未會文旨亦不能更述。今
X29n0596_p0338c05║且先明論意者，論釋蓮華二義：一出水義、二華開義。
X29n0596_p0338c06║出水有二義：一出水義，以不可盡出離小乘泥濁水
X29n0596_p0338c07║故。復有義，蓮華出水喻諸聲聞入如來大眾中坐，如
X29n0596_p0338c08║諸菩薩坐蓮華上，聞說無上智慧清淨境界，得證如
X29n0596_p0338c09║來深密藏故。二華開者，眾生於大乘中其心怯弱不
X29n0596_p0338c10║能生信，是故開示諸佛如來淨妙法身令生信心，故
X29n0596_p0338c11║論釋法華盡只如此。慈恩釋云：論有二釋：一出水義，
X29n0596_p0338c12║以所詮義名華；二華開義，以能詮教名華，即證智甚
X29n0596_p0338c13║深、阿含甚深也。初出水有二義：一出水不可盡出離
X29n0596_p0338c14║小乘泥濁水故，此法華體頓悟菩薩性離泥水，法體
X29n0596_p0338c15║性常故不可盡。此即二乘未迴心前，談一乘理性出
X29n0596_p0338c16║於二乘，故名出水。二復有義下乃至深密藏者，此意
X29n0596_p0338c17║說言，菩薩既聞說證入聲聞迴心以者，亦得入得聞
X29n0596_p0338c18║亦證密藏，前解菩薩頓悟體出，此解漸悟後時同出，
X29n0596_p0338c19║正以教理化諸菩薩旁化二乘，故作此說。華開義者，
X29n0596_p0338c20║眾生於大乘中起懸崖想，心怯弱故不能生信，開示
X29n0596_p0338c21║如來清淨法身令生信故。今謂此若名正以法喻而
X29n0596_p0338c22║立，而論但解喻以顯法，不復更別釋於法。今謂妙法
X29n0596_p0338c23║既盡，一切蓮華喻法義亦如之，廣如玄義中釋。今且
X29n0596_p0338c24║言其極要，但取其清淨一義，經論皆多爾故。而有二
X29n0596_p0339a01║種，謂性以相。性者，謂染而不染，本性常清淨故。論云
X29n0596_p0339a02║出水以不可盡，即性常清淨也。此即經中能生一切
X29n0596_p0339a03║相名實相也。所言相者，謂相清淨，即達解性而修證
X29n0596_p0339a04║也。會於本性事理離染名相清淨，要盡於此。論中所
X29n0596_p0339a05║明不出於此，而分為二者，初別約三乘釋二義，次通
X29n0596_p0339a06║約一切釋二義。何以知者，初有小乘菩薩之言故，次
X29n0596_p0339a07║直言眾生故。所以爾者，正明性相平等，約緣故有通
X29n0596_p0339a08║別，謂序正也。初是前經密表之意，次是後經顯露之
X29n0596_p0339a09║意。初中更有二者，初通明性淨，而菩薩聞已即得相
X29n0596_p0339a10║淨，故云出離小乘。小乘即二乘也，即前經聞悟圓者
X29n0596_p0339a11║也。雖菩薩已悟而二乘未得相淨，而密表其當得，故
X29n0596_p0339a12║云聲聞如菩薩。此二正是前經當分為益，密表為後
X29n0596_p0339a13║序之義也。次華開者，即開權顯實之義，正明說彼經
X29n0596_p0339a14║已一切性相皆悉清淨，正說之義明矣。又正顯性常
X29n0596_p0339a15║清淨，故云出水以不可盡，即前所說無相，謂無生死
X29n0596_p0339a16║涅槃，一切空寂，無大無小等。此是通談本性清淨，即
X29n0596_p0339a17║夫人性染而不染等也。菩薩聞說即得悟證，故云出
X29n0596_p0339a18║離二乘泥水。此即菩薩於彼聞性淨已，得相清淨也。
X29n0596_p0339a19║而二乘未得密以表其當得，故云復有義等。此二並
X29n0596_p0339a20║屬前經正及序義也。既有密表序，故有正開顯示，令
X29n0596_p0339a21║一切眾皆得信解悟入，性相一切悉皆清淨也。彼經
X29n0596_p0339a22║有如是義，與法華同。論從此要，故為異名而作是釋。
X29n0596_p0339a23║諸釋雖廣，未契其要。今意略爾，論為異名。義既如是，
X29n0596_p0339a24║今以何義復以彼為此？異名宗中說音不同，不能更
X29n0596_p0339b01║述。今先曲辨，次乃直明。初應四義：一者能生無量之
X29n0596_p0339b02║一義，二者所生無量中一義，三者密表無量當入於
X29n0596_p0339b03║一義，四者顯會無量已入於一義。彼經正及為序有
X29n0596_p0339b04║此四義，與此不別，故得為此之異名矣。若直例後曲
X29n0596_p0339b05║有四義，則前明蓮華亦應有四，謂性本常淨故，相待
X29n0596_p0339b06║相淨故，有前所表當得相淨故，於後已得顯露清淨
X29n0596_p0339b07║故。若直而要言，只是二淨，故直明二義而含於三，收
X29n0596_p0339b08║一切盡，依論合義。又會經意即足，故不必在於曲矣。
X29n0596_p0339b09║思之思之。然應知兩經皆有同有異，各且取其同邊，
X29n0596_p0339b10║應知更有不同之義，不得一向如前出入密顯為序
X29n0596_p0339b11║正義矣。會論異名之意如是，豈造次者能知？而云誤
X29n0596_p0339b12║者，何自誤之甚也。到此
X29n0596_p0339b13║上來是約會論釋名已竟，自下是次會論明為序之
X29n0596_p0339b14║義。彼經要有二義，謂立其名義及以為序義。向會已
X29n0596_p0339b15║論釋名義音，故今更論為序之義。然論既以此為欲
X29n0596_p0339b16║說法華時至成就，故即為序之義。既互為異名，則體
X29n0596_p0339b17║是一，更有何義而得為序？故今申之。然應知兩經有
X29n0596_p0339b18║同有異，同故互為異名，異故為序為正，不得一向。故
X29n0596_p0339b19║已向明同，今更明異，彰其為序之義。於中先申論以
X29n0596_p0339b20║異名為序義，次會經同名亦為序義。初云申論意者，
X29n0596_p0339b21║申通論家為序之意義也，如下是也。言直說等者，宗
X29n0596_p0339b22║中先學又破此文云：經云：佛說此經已而入此定，此
X29n0596_p0339b23║則具足說經體訖方入此定。而云直說此名而入此
X29n0596_p0339b24║定，違背經文特甚，皆章安之筆誤。今謂言未及言謂
X29n0596_p0339c01║之躁，既不能有，次知當須困學。既不能困學，且應初
X29n0596_p0339c02║言經文委悉，疏文逕廷不能通會，又不能自知違經
X29n0596_p0339c03║乖疏，而輙謂先釋誤違，何其躁歟？何其謬歟？學者於
X29n0596_p0339c04║此文能不謬者窂矣。宜其宜其，慎諸慎諸。言直說此
X29n0596_p0339c05║名者，即對前十七名中直說此一名義也。於此一名
X29n0596_p0339c06║之中復含二義，謂出生、收入。而佛直說出生之名，密
X29n0596_p0339c07║表收入之義，定名亦爾，故云爾也也。何故但此名者，
X29n0596_p0339c08║名便故、義足故、總攝故（云云）。而言說者，答釋也，謂問
X29n0596_p0339c09║答解釋無量義名之義也。其經命旨，大莊嚴菩薩請
X29n0596_p0339c10║問如來：何等法門，能令菩薩疾成無上菩提？佛言：有
X29n0596_p0339c11║一法門，若能修行，則能疾得。其又請云：是法門者，號
X29n0596_p0339c12║字何等？其義云何？云何修行？此有三問，佛具答之。先
X29n0596_p0339c13║答其名，次超答其修，後廣答其義。初答名云：是一法
X29n0596_p0339c14║門，名無量義。次答修云：修學無量義者，應當觀察一
X29n0596_p0339c15║切諸法，自本來今，性相空寂，無大無小，無生無滅，非
X29n0596_p0339c16║動非不動，不進不退，猶如虗空，無有二法。而諸眾生，
X29n0596_p0339c17║悉於此理，起種種見，造諸惡業，輪六迴趣，受諸苦毒。
X29n0596_p0339c18║菩薩諦觀是已，生憐愍心，將欲救拔。又復深入一切
X29n0596_p0339c19║諸法，又觀諸法性相差別，種種不同。如是觀已，而入
X29n0596_p0339c20║眾生諸根性欲。性欲無量，故說法無量。說法無量，義
X29n0596_p0339c21║亦無量。下是廣答其義，即正釋其名也。無量義者，從
X29n0596_p0339c22║一法生。其一法者，即無相也。如是無相，無相不相，不
X29n0596_p0339c23║相無相，名為實相。菩薩安住如是真實相已，所發慈
X29n0596_p0339c24║悲，明諦不虗，真能拔苦，說法與樂。菩薩若能如是修
X29n0596_p0340a01║一法門無量義者，必得疾成無上菩提。以下大莊嚴
X29n0596_p0340a02║廣陳疑問，佛廣答釋。到此乃至得十功德，並廣顯成
X29n0596_p0340a03║前說無量義名之義。則此一經，正說始終，只是解釋
X29n0596_p0340a04║答其所問。名義顯勢，特異餘經。故言直說此經，而入
X29n0596_p0340a05║此定。此人迷此說之一字之義，致令不收曉入序正
X29n0596_p0340a06║之義。哀哉！哀哉！前明密表，及彼顯說收入，故為正。今
X29n0596_p0340a07║取當時顯說出生，兼密表義，故為序。稱為說法華時
X29n0596_p0340a08║至，即此義矣。
X29n0596_p0340a09║上會論已異名為序義竟，下是會經所說同名亦為
X29n0596_p0340a10║序義，意明異同俱得為序。又前初會釋名中有通有
X29n0596_p0340a11║別，今明為序中亦有別通，即前通別之兩意矣。思之
X29n0596_p0340a12║思之。異名為序其意易知，如何亦得為序？異名則具
X29n0596_p0340a13║解釋其義，非直名異其義亦異，故得同為序。同名直
X29n0596_p0340a14║標其名而已，不論其義，故亦得為序。故文前則云說，
X29n0596_p0340a15║後直云唱，所以各在一言之中。不體斯旨以為文誤，
X29n0596_p0340a16║何其昧哉。於中有二：初舉前後三經以為類，次舉當
X29n0596_p0340a17║經今古以明同。初中三經序中唱名具在彼文，不能
X29n0596_p0340a18║更述。言無妨者，唱與說異，因先唱名後得說義，序正
X29n0596_p0340a19║之義善成，故無妨也。次舉當經以明同者，復舉無量
X29n0596_p0340a20║義者，意明同異之名並皆得為序也。言與論意同者，
X29n0596_p0340a21║論意同異俱得為序，異說同唱故俱得也。
X29n0596_p0340a22║上是會論釋名及明為序義訖，以下是次依經正釋
X29n0596_p0340a23║彼名及為序義。於中亦二：先述經自釋，次釋經之義。
X29n0596_p0340a24║初中有標、正述。標者，謂依案彼經中佛自解釋此名
X29n0596_p0340b01║也。經中佛自解釋此名，其悉論中直略覽要義以釋，
X29n0596_p0340b02║不消佛自解釋之文，故今於前通會論已，更別依佛
X29n0596_p0340b03║正釋。雖有經論兩釋，古今機行未見其會，今輙先消
X29n0596_p0340b04║疏文，後更會通論釋，欲於二文無偏滯矣。於次更述
X29n0596_p0340b05║經釋之中，初有一句是牒名以標宗，次有四句是釋
X29n0596_p0340b06║其義。初者，正緣經中佛先答其名竟，次答解釋其義，
X29n0596_p0340b07║將釋故先牒來也。從一法生者，正標其義宗。然此名
X29n0596_p0340b08║既正從二義以得，則此標應云謂無量法從一法生，
X29n0596_p0340b09║如此方與下釋義會。而釋出經者，從簡直述云爾也。
X29n0596_p0340b10║言雖偏一，義常具二，不然則難通會，即雙標二章。下
X29n0596_p0340b11║有四句是別釋二義：初二句是釋能生之一義，後二
X29n0596_p0340b12║句是釋所生之無量義。初中經云：其一法者，即無如
X29n0596_p0340b13║是相也。必是無相，無相不相，不相無相，名為實相。初
X29n0596_p0340b14║一句牒上所標能生一法以標出其體，次三句牒上
X29n0596_p0340b15║標體釋出其義，後一句結示其名體矣。今文以即字
X29n0596_p0340b16║為所謂，從釋義便故。次釋三中但牒一句，從省要故
X29n0596_p0340b17║下一句結示名體。若例前體，勢亦應云如是無相名
X29n0596_p0340b18║為實相，此亦經文從簡便故。從此以下二句是釋其
X29n0596_p0340b19║所生之無量也。亦有標釋，此中文略，闕為序義，其義
X29n0596_p0340b20║如次釋中自見。
X29n0596_p0340b21║今釋以下是次釋經所釋之義文也。於中有三：釋名、
X29n0596_p0340b22║為序、總結。初中有三：初釋能生一法義，二法以下是
X29n0596_p0340b23║所生無量義，此等以下是結其義以會其名及釋義
X29n0596_p0340b24║字之義。向述經釋能生中有標、釋、結，今但釋前釋結
X29n0596_p0340c01║二也。前經釋中文有三句，今文亦有三句，但共釋前
X29n0596_p0340c02║經中中間一句，雖於文但一句於義，而即收盡二句
X29n0596_p0340c03║之義，甚簡便也。初正言無也，下言不者亦是無也，故
X29n0596_p0340c04║下釋云涅槃亦無也。此經四字即二重能所。大經云：
X29n0596_p0340c05║第一義空者，不見空與不空，即生死涅槃二邊之相
X29n0596_p0340c06║皆無，故並言不見。無此二邊之相，即無一切諸相，故
X29n0596_p0340c07║名無相。故經二句只是二邊之義，今釋上一句即收
X29n0596_p0340c08║下句之義。此由譯者未盡其巧故有二句，今盡其要
X29n0596_p0340c09║故一備矣。結為實相者，即是無二之處，是本有之真
X29n0596_p0340c10║物，故名實相，即無相之當體也。無相對所以得名，實
X29n0596_p0340c11║相當體以受稱。而注者云：無相不相者無所不相，不
X29n0596_p0340c12║相無相者不可而相。名為實相者，無所不相所謂非
X29n0596_p0340c13║無，不可而相所謂非有，非無而無非有而有，此實相
X29n0596_p0340c14║之名也。今觀其所釋乃是表而非遮，及結乃為遮表
X29n0596_p0340c15║𮞏而未善。今文直雙遮二邊，結明中道，則直而盡矣。
X29n0596_p0340c16║次釋經中所生之無量義，即前三科，即是無量之法。
X29n0596_p0340c17║經先明菩薩通達無相一法已，觀無量機，說無量法，
X29n0596_p0340c18║名為無量義。次明如來自證一無相法，隨機說無量
X29n0596_p0340c19║法，四十餘年，未顯真實，有此二三四差別，故是無量
X29n0596_p0340c20║義也。於中初標二名，次別示二文及義易知，次三但
X29n0596_p0340c21║標數，次四直列名並易知。二法通指前之四時，四時
X29n0596_p0340c22║之化，法門雖多，總貫而言，二而已矣。舉二則攝餘六，
X29n0596_p0340c23║八方盡矣。華嚴方等，並是經中自言三藏之言，經雖
X29n0596_p0340c24║無此名，而其義實具在文矣。文中既明說諦緣度，三
X29n0596_p0341a01║乘之義明矣。又明諦緣度及甚深空理，則偏圓之義
X29n0596_p0341a02║彰矣。又明聞已而得四種利益，則四果之證明矣。初
X29n0596_p0341a03║二並言一切者，正明無量義也。所生差別雖多，不出
X29n0596_p0341a04║此二，有此二即具有八，八攝一切差別，故言一切，即
X29n0596_p0341a05║是無量義矣。然初雖言頓，而部中具談一切差別之
X29n0596_p0341a06║化，故攝一切。三即約因，四即就果，雖是菩薩對聞，吾
X29n0596_p0341a07║證其益，故並為果。此二並是攝漸中之法，故不復更
X29n0596_p0341a08║言一切。若言並具一切，言而無體，故不應也。若言所
X29n0596_p0341a09║中亦具能所者，乖宗旨矣。故經釋一法，云無大小也。
X29n0596_p0341a10║前云皆為一實而作等。或曰：經中華嚴之言，乃在方
X29n0596_p0341a11║等般若之後，今何得以為初？今謂不然。經中說始，從
X29n0596_p0341a12║昔至今，分為三時，謂初中後，說皆含大小頓漸二法，
X29n0596_p0341a13║聞已得益亦爾，無定前後。今為釋其二義，故先言頓，
X29n0596_p0341a14║後言漸，非謂局定初時，則乖文義。嘉祥亦云：漸頓二
X29n0596_p0341a15║法，頓亦指華嚴也。或曰：經云三法四果二道，依注者
X29n0596_p0341a16║云：三謂三乘之法，四謂聲聞四果，二謂四果各有向
X29n0596_p0341a17║得。今之所釋，非直名義與彼不同，亦乃次第與經顛
X29n0596_p0341a18║倒，如何會通？今謂此正釋無量義，通騰今日以前始
X29n0596_p0341a19║末三時之化，及以得益差別，以彰無量義之相狀。若
X29n0596_p0341a20║直如彼所解，乃漸中之微分而已，何足以顯無量義
X29n0596_p0341a21║之體相？是以依經文義，謂須作如是名義解釋，以是
X29n0596_p0341a22║意義，復須作是次第，如是方盡經之微旨。故經云：如
X29n0596_p0341a23║來說法，眾生根性法門解脫三事，皆不可思議。豈可
X29n0596_p0341a24║定作是說，乃是思議之解。豈不思議，幸去恒情，以順
X29n0596_p0341b01║無方之道，乃為無量義矣。
X29n0596_p0341b02║下是第三結義會名兼釋義字之義。言此等者，結指
X29n0596_p0341b03║向所釋所生三科之義歸無量名，三科遍該四時橫
X29n0596_p0341b04║竪差別化益，故是無量。此明依此體而立此名。實相
X29n0596_p0341b05║等者，結前所釋能生一法之義會歸義字之名，亦指
X29n0596_p0341b06║此體上立此名也。雖俱體名，初是當體，後是功用也
X29n0596_p0341b07║（云云）。正明從合此二為名，故云無量義矣。問：何故義
X29n0596_p0341b08║乃先能後所，名則先所後能？答：義則顯談昔日從一
X29n0596_p0341b09║出多，名則密表後當收多入一，名義互彰，為序之意
X29n0596_p0341b10║於是在矣。思之思之！於次釋中自顯。或曰：據經所釋，
X29n0596_p0341b11║義屬所生無量，古今皆爾。今乃以為能生之一，無乃
X29n0596_p0341b12║違經背眾，信其可乎？宗本此下闕今。總觀古今諸釋，
X29n0596_p0341b13║皆以義字屬所，唯嘉祥所解有異。諸釋謂義字通於
X29n0596_p0341b14║二處，此不違經文，道理亦通，微近此宗。但以能所通
X29n0596_p0341b15║名無量，則為未可。而此宗學者莫不皆云：義字屬所
X29n0596_p0341b16║生，無量處字方屬於能生，故經名無量處字。入定乃
X29n0596_p0341b17║言處，則此中未應置處。言或云：取後處字置此中。今
X29n0596_p0341b18║謂此並乖背文義，都為不可。今謂義字實通於能所。
X29n0596_p0341b19║何者？前經云：說法無量，義亦無量。後經云：諸法實相
X29n0596_p0341b20║義。又云：助發實相義。據此二文，義固通矣。又據論釋，
X29n0596_p0341b21║義通二。就文約義，理固通二。就立不名意去，通從別
X29n0596_p0341b22║義，字別當能生。其故然耶？名不盡其實，故體則有二。
X29n0596_p0341b23║名但召一，故不可矣。佛先唱其名，次委釋其義，使物
X29n0596_p0341b24║知名體出入，皆具二義，正序但成。若但從一，失其二
X29n0596_p0341c01║義，故不可矣。滯情日積，更類以實之。例如常無常，皆
X29n0596_p0341c02║有其義。生滅是無常義，不生不滅是常義。彼亦能所，
X29n0596_p0341c03║義通兩向。以常義為無常義，正謂是無常之義，非謂
X29n0596_p0341c04║直是無常義矣。義者，所以也，由致也。豈生滅而能生
X29n0596_p0341c05║滅哉？正由不生不滅而能致矣，故以不為之矣。今此
X29n0596_p0341c06║亦爾。正謂於昔，即是無量所從出處之義密表，故當
X29n0596_p0341c07║會歸入於一處之義。若於已說法華經竟，全表顯露，
X29n0596_p0341c08║已會入一義處，故以名矣。所以能無量者，豈無量而
X29n0596_p0341c09║能致哉？正由非而能致，正明一無能為無量之所以
X29n0596_p0341c10║故之義矣。若對無量，則之義處。若於實相，則即義處。
X29n0596_p0341c11║此義即處，豈容強分二義者？又義者，境也。正當彼所
X29n0596_p0341c12║依之處，故義即處。此則名實無差，今昔相會。正序之
X29n0596_p0341c13║理，盡於是矣。何復加於此乎（云云）？
X29n0596_p0341c14║上來是釋名竟下，是第二明為序義。釋名本為彰序，
X29n0596_p0341c15║故前已名竟。故下正明為序，於中有三，謂法、喻、合。名
X29n0596_p0341c16║義如是，復以何義而得為序？故釋之云爾。不從一出
X29n0596_p0341c17║無由收會，故敘從一出為收入之由。敘次喻中四句：
X29n0596_p0341c18║初一喻佛，次一喻昔自一而多，次一喻後會多歸一，
X29n0596_p0341c19║後一句喻今無量可知（云云）。從一下合有三句，合於
X29n0596_p0341c20║前三可知，謂無量義敘此開合故為序也（云云）。
X29n0596_p0341c21║如此等者，總結會也。謂如前消釋，若經若論，一一皆
X29n0596_p0341c22║有立名為序之義，故不乖違。又密表顯露，故不違前
X29n0596_p0341c23║二。若純顯露救，故合此經注（云云）者，意略。如是思之。
X29n0596_p0341c24║上是依經釋竟，下次會通論釋上。然通談論意則爾，
X29n0596_p0342a01║而論中別釋無量義名，則似全別，如何不違古今，並
X29n0596_p0342a02║不會通？今略言之，大要而言，在語雖異，義不別也。何
X29n0596_p0342a03║者？論云：一名無量義者，成就字義故，以此法門說彼
X29n0596_p0342a04║甚深妙境界法故。甚深妙境界者，諸佛如來最勝境
X29n0596_p0342a05║界故。論釋此名，盡只如此。今觀論之所釋，文有三句，
X29n0596_p0342a06║義只是二，而後傳傳釋之。初一句通約教理釋，字即
X29n0596_p0342a07║教也，義即理也，謂無量教、無量理也，此約所生釋也。
X29n0596_p0342a08║次二句別約能生教理，說即教也，妙境即理也，謂無
X29n0596_p0342a09║相一實相也。第三句重釋第二所生之理，經言妙理，
X29n0596_p0342a10║不知何者，故約此釋。比即佛自所證得法，即妙智所
X29n0596_p0342a11║覺之法，故是極甚深也。所以先所者，順經題也。故知
X29n0596_p0342a12║經題是從能所為名，亦知先所徒能，亦知義通兩處，
X29n0596_p0342a13║明序義故。從通所明兩字，而別從能，以義是境、是由、
X29n0596_p0342a14║是所依故，故知義字別囑能生。以此故知一切皆合，
X29n0596_p0342a15║無違背矣。思之。
X29n0596_p0342a16║到此。上是正釋無量義名及以為序義竟。下是因前
X29n0596_p0342a17║序經所說及後流通之義，以破舊釋中間正說之謬。
X29n0596_p0342a18║舊釋即光宅也。應知此下盡是破光宅也。以其偏計
X29n0596_p0342a19║法華無常，具如後文所出。於中有二：初引序通兩說
X29n0596_p0342a20║責其釋中正說之非，次破其難救所釋義。初引前經
X29n0596_p0342a21║明身常，次引後經明國土常，此明依正並常也。初即
X29n0596_p0342a22║前經序中大莊嚴菩薩歎佛之文，於中有四偈半七
X29n0596_p0342a23║言頌。初三頌廣讚如來法身離一切相，即文中所云
X29n0596_p0342a24║百非洞遣也。次三句讚佛報身，文略不言。次有三句
X29n0596_p0342b01║讚應身，即文中應為等也。此明三身並常淨也。以百
X29n0596_p0342b02║非洞遣報智，冥於法境感赴無窮，故三並常淨也。百
X29n0596_p0342b03║非之言通語一切，不應定其數實知之。此即一無相
X29n0596_p0342b04║身出無量身，亦如一法出無量法也。次觀經者，彼經
X29n0596_p0342b05║是後結要流通此法華經，故彼名經云：釋迦牟尼名
X29n0596_p0342b06║毗盧遮那，遍一切處。其佛住處名常寂光，常波羅蜜
X29n0596_p0342b07║所攝成處，我波羅蜜所安立處，淨波羅蜜所滅有相
X29n0596_p0342b08║處，樂波羅蜜不住身心相處。此明依正不二，俱備四
X29n0596_p0342b09║德。次結責破之也。前明從真起，應即一身出無量身；
X29n0596_p0342b10║此明應即法身，應無量身同入一身。此則前後具皆
X29n0596_p0342b11║並常，豈得中間正宗而更無常？例如首足雖美，而身
X29n0596_p0342b12║心則惡，不名好人。此亦如是，序及流通既常，而正說
X29n0596_p0342b13║無常，豈得稱為妙法？又若況者，前後正為中間，中間
X29n0596_p0342b14║為本方便，尚常正而更無常，故無此理。言中間者，對
X29n0596_p0342b15║前後兩也。言壽量者，三世常也。經云：世間相者且常
X29n0596_p0342b16║住，況於如來？本文自云常住不滅，而云無常，此乃公
X29n0596_p0342b17║然抑毀，佛豈謂抑揚至妙者哉？此過莫大，不可不破。
X29n0596_p0342b18║下是他難所破，以救其宗。他即光宅，成其在時，或後
X29n0596_p0342b19║其徒有此難也。遮拒於他，申己所立也。
X29n0596_p0342b20║此下並反質勢也。此難意者，今將序以況正，其將序
X29n0596_p0342b21║以難正難云云，明序已常正無常也。次反難者，其向
X29n0596_p0342b22║將此所立之義以為難，今還將其所立義以難之，此
X29n0596_p0342b23║正是光宅作此判涅槃經。如大經疏意謂若爾者，汝
X29n0596_p0342b24║釋涅槃以初為開宗為序，後即是廣談以釋成前宗
X29n0596_p0342c01║之義，不然不名開宗。此有二失：一違經文，二自違背
X29n0596_p0342c02║已義。經文二段並明常故，此雖難他反成自難，此中
X29n0596_p0342c03║未用結難。次又例難者，此亦是光宅判淨名經第一
X29n0596_p0342c04║一卷並名為序，第二間疾方名為正故也。即呵阿難
X29n0596_p0342c05║章云佛身無為不墮諸數，無為即無始，無數即無終，
X29n0596_p0342c06║此即序中已說常竟，正說不復明常，不明常者無其
X29n0596_p0342c07║言故也。此謬更甚，不二明中道，香積及菩薩明中道
X29n0596_p0342c08║妙用，此人意者，推功唯大涅槃，餘皆不然故也。如此
X29n0596_p0342c09║釋揚，未為善矣。未通涅槃之例破者，其如初難無理，
X29n0596_p0342c10║遂逐瀁之，今圔𣫍之，不受其瀁也。而加將淨名以為
X29n0596_p0342c11║例，便法華同於淨名，我將同涅槃，使其無逃刑之地，
X29n0596_p0342c12║其將淨名以瀁避過。今專以大經以為固之下，是結
X29n0596_p0342c13║難。若涅槃正猶明常，則序正皆常，法華亦爾，何須迷
X29n0596_p0342c14║惑而強為異根莫大之過哉？此前兩番，義含多勢，當
X29n0596_p0342c15║委出之（云云）。非真法華，淨名亦立。或曰：既三並明常，
X29n0596_p0342c16║豈有異乎？曰：可為此。問曰：若異不應並常，不異不應
X29n0596_p0342c17║三別。曰：此義並數已於前，何更此或？必亦更為分別。
X29n0596_p0342c18║序中顯明相待常，密表絕待常，法華正說絕待常，後
X29n0596_p0342c19║經流通絕待常也。此之一釋，雙融二或，一切皆例之，
X29n0596_p0342c20║不在詞費。
X29n0596_p0342c21║上釋無量義竟，下是釋第二、教菩薩法。既是說大乘
X29n0596_p0342c22║無量義經，即是教菩薩之法。若依論解，即無量義之
X29n0596_p0342c23║異名；若約義釋，只是美成無量義也。論云四名教菩
X29n0596_p0342c24║薩法者，為他根熟菩薩隨順法器善成就故，論釋直
X29n0596_p0343a01║只如此。此約所化簡機，從入以得名也。觀經文意，直
X29n0596_p0343a02║顯能被之法，故今直從法釋，更無別法，只是前來名
X29n0596_p0343a03║下之物，故知別顯美無量出入之義處法也。初句標
X29n0596_p0343a04║示，只是前法。次釋有二義：何者是義處法？何故用此
X29n0596_p0343a05║法化菩薩？初釋出其法諦，即實相至極之理，理即主
X29n0596_p0343a06║極之分，故即義處是其法也。此約已開會竟，無量入
X29n0596_p0343a07║一義處也。後重牒來，置於經初，故作此別釋。下釋第
X29n0596_p0343a08║二意。所以必用此法化菩薩者，以本誓故，詡本願故，
X29n0596_p0343a09║所引二文次第即此二意也。應知義處、此道、佛道一
X29n0596_p0343a10║也。
X29n0596_p0343a11║次下釋第三句，依論即前異名，依今所釋還是顯美
X29n0596_p0343a12║成前名義。論云五名佛所護念者，以依佛如來有此
X29n0596_p0343a13║法故。論釋盡此論意，明此是諸佛如來所有之法故
X29n0596_p0343a14║也。今文釋者，正明即此無量義處是佛之所護念法
X29n0596_p0343a15║也。護念二義：一者、自行自證得故；二者、化他護念機
X29n0596_p0343a16║緣故。總此二義故名護念。文中約此二義以釋，先自
X29n0596_p0343a17║次他皆有引證，在文易見。言久默者，謂自證冥體故
X29n0596_p0343a18║云久默。言斯要者，即說無量法所從一義處也。若法
X29n0596_p0343a19║華即開會義處也。一攝無量故名為要。務者，趣也、向
X29n0596_p0343a20║也。在昔不妄造次，輙爾向物說之令其墮苦，故上來
X29n0596_p0343a21║約十二只共顯美無量義法，則知餘之十四名義皆
X29n0596_p0343a22║爾。義皆通於密顯，可以意得不俟更言。
X29n0596_p0343a23║次下，釋第二、入定瑞。經有四句，謂：時、儀、名、狀。時即結
X29n0596_p0343a24║前，是其時也。依何方法，故明儀也。儀有其四：其中一、
X29n0596_p0343b01║坐最勝分故（云云）；所入何定，故示其名；入已何相，故
X29n0596_p0343b02║明其狀。亦功用也。疏文有四：初意；次第疑者以下，次
X29n0596_p0343b03║為序義；身、心以下，三、釋其文；問、答以下，是四、釋成瑞
X29n0596_p0343b04║相之義。今謂辨此中要，應有其四、五：一者、何故云入
X29n0596_p0343b05║定，二者、先、後，三者、還入，四者、於前，五者、不入於後。今
X29n0596_p0343b06║初意中，釋明前三；次為序中，兼明後二。初中，先釋入
X29n0596_p0343b07║定意；即智以下，釋先、後意。初中有標，有釋。古、今釋，此
X29n0596_p0343b08║意蓋多。今直標云相成者，謂二互相資成，顯不二也。
X29n0596_p0343b09║釋云非禪等者，不寂，不能照；不照，不能寂。故餘文釋
X29n0596_p0343b10║云：慧無禪，無以窮其照；禪無慧，無以極其寂。故淨名
X29n0596_p0343b11║以定呵身子，慧呵目連，即其義矣。今為成前慧深，復
X29n0596_p0343b12║起於後說妙，故入定矣。今釋入定而言禪者，有通有
X29n0596_p0343b13║別。別而言之，則禪通定別；圓通言之，則互融矣。今從
X29n0596_p0343b14║圓通，故云爾也。入意如是，先後之意如何？即智以下，
X29n0596_p0343b15║是釋之也。初句明體相即，不無先無後；下句明用自
X29n0596_p0343b16║在，故能先後無間礙矣。以此亦即智體無出無入，用
X29n0596_p0343b17║能隨緣而言出入，即第三意矣。統而言之，現瑞序中
X29n0596_p0343b18║不過二物，謂定慧也。何者？雨華動地，眾喜放光，皆因
X29n0596_p0343b19║定力，即定體用也，故唯二矣。下文自住度物，亦以此
X29n0596_p0343b20║之二也。約法名定慧，約喻則名身手，誓願則言神力
X29n0596_p0343b21║慧力，佛之左右則身子、目連、文殊、普賢、觀音、勢至，皆
X29n0596_p0343b22║定慧也。此二不二，即三物矣。自利利人，盡於此矣。故
X29n0596_p0343b23║唯論此二，遍收一切為宗要矣。思之！嘉祥以為衣裓
X29n0596_p0343b24║几案，此違背甚矣。思之！思之！
X29n0596_p0343c01║下，是次釋為序之義，兼釋後之二義。初釋更入前定，
X29n0596_p0343c02║次釋不入後定。初先設疑問，可知。釋中初明先入，即
X29n0596_p0343c03║為前作序，故可解。次明正為後經作序，故還入矣。文
X29n0596_p0343c04║有標、釋、結，標可知。次反釋，後順結，皆可解。若作以下，
X29n0596_p0343c05║是釋不言入法華之意。若先說義經，應須先入義定；
X29n0596_p0343c06║若次說妙經，應次入妙定。何故更入義定釋者？若論
X29n0596_p0343c07║道理次第，正應爾也。而今何故而不爾者下，是釋其
X29n0596_p0343c08║義也。其義云何？正以此定一名含於二義，顯為前正，
X29n0596_p0343c09║密為後序，詞不繁而意無不盡，真可謂妙矣。文中所
X29n0596_p0343c10║明，即釋密為序之義也。仍先反釋，後方順結。謂若使
X29n0596_p0343c11║明言妙定，則大眾不甚驚疑；眾既不甚驚疑，則彌勒
X29n0596_p0343c12║亦不慇懃；既不慇懃，則文殊亦無靳固。無此三事，則
X29n0596_p0343c13║不能彰表於正說之法妙極，不能今時眾致妙利益。
X29n0596_p0343c14║所以能彰能致者，正由此名之功。以此故知，直言此
X29n0596_p0343c15║名密為妙序，豈不信哉？靳固之事，在後自見，不俟於
X29n0596_p0343c16║此繁文。
X29n0596_p0343c17║次下是第三消其文也。文有四句，略配如前，今但釋
X29n0596_p0343c18║後名相二句，不釋前之二也。所以不釋二者，時義易
X29n0596_p0343c19║知，儀之義相，仍在後文出定中釋，出後明之。於釋次
X29n0596_p0343c20║二句中，仍先釋相，次釋其名，後明為序之義。初中相
X29n0596_p0343c21║謂身心不動，義由定力，即彰此定之功用也。釋此有
X29n0596_p0343c22║三：初一句總標其二不動之由，謂身心與此定境法
X29n0596_p0343c23║相應故，即一實相也。次有六句別釋，於中初四句別
X29n0596_p0343c24║釋所緣定境之相，有釋有證；次二句別釋能緣身心
X29n0596_p0344a01║之相；後一句總結，皆由其所故致其能爾也。身源即
X29n0596_p0344a02║法身也，心理即心之天性也，同一天真為所住之方，
X29n0596_p0344a03║無二物也。次證二者，彼其二時入定，此即初時之入
X29n0596_p0344a04║定，明名當別，體狀是同，其義亦然，故以為證。次二能
X29n0596_p0344a05║緣相狀，如是即身相心用，攝相宜性，同宜其體故也。
X29n0596_p0344a06║總結彰其由致，可知。次釋名者，定法既通，故須示其
X29n0596_p0344a07║名也。即體而用，是從昔以為名。若於今者，即照而常
X29n0596_p0344a08║寂，收皈一也。此名有通別，文但釋別，不釋通名。舊云
X29n0596_p0344a09║正心行處，亦調直定，亦云正定。新云等持，其義可知。
X29n0596_p0344a10║文中言世間者，似剩此二字也。又若準文及義次第，
X29n0596_p0344a11║應先釋此名句，次釋不動，接以明為序義，故而今文
X29n0596_p0344a12║似不次第也。次明為序義者，前約通明入定為序，此
X29n0596_p0344a13║是別約身心不動之義以明序也。言運動分別等者，
X29n0596_p0344a14║前約所顯能，此約能會所。又前明已入，今約未入之
X29n0596_p0344a15║前，與前不同。又此即照用而寂之義，表收諸皈一，故
X29n0596_p0344a16║當為序之義，似從此義，故不依前文義次第。
X29n0596_p0344a17║次料簡說、定二瑞是非之義。古今所釋，皆不以說、定、
X29n0596_p0344a18║眾、喜三為瑞相，但取餘三，唯光宅及今並取六以為
X29n0596_p0344a19║瑞。今釋二竟，對餘不以為者釋之，明並皆為瑞也。初
X29n0596_p0344a20║問。先立為瑞之義，寄異通是瑞相之義，下明二非奇
X29n0596_p0344a21║異，故不得以為瑞也。答中先別明二義，後引文說，總
X29n0596_p0344a22║以顯明並為奇異皆是瑞相，固不應言非而不以瑞
X29n0596_p0344a23║也。爾雅云：肅肅，敬也。謂極恭敬之皃也。形恭心敬，特
X29n0596_p0344a24║希聞後說也。言凡情者，凡人任情去取，乖於聖道故
X29n0596_p0344b01║也。釋華瑞中，前二瑞共通兩經，故說法是正是序，入
X29n0596_p0344b02║定通為二序，此下四瑞一向別為此經序矣。於中經
X29n0596_p0344b03║文六句，義有其八，句六可知，仍有釋時之一，餘六具
X29n0596_p0344b04║解，在文知之。嘉祥云：正是一、雨時，二、所從，三、其四別
X29n0596_p0344b05║（云云）。義有八者：一、雨時，二、所從，三、其數，四、別位名，五、
X29n0596_p0344b06║其色，六、所雨，七、通名華，七、散佛，八、及眾。又於此八中，
X29n0596_p0344b07║但不釋時之一，餘七具解，在文知之。嘉祥云：正是四
X29n0596_p0344b08║眾聞經悟一乘之時。今謂此謬之甚矣，於前於二俱
X29n0596_p0344b09║不可有識者，知之不可。今謂說義經纔畢，即入此定
X29n0596_p0344b10║之時，故後經文云：佛說此經已，即於法座上等。明文
X29n0596_p0344b11║在茲，何為謬妄？下之七義，文自解釋，於中有二：初辨
X29n0596_p0344b12║能表之華；舊云以下，次釋所表之法。前二瑞共通兩
X29n0596_p0344b13║經，故說法是正是序，入定通為二序，此下四瑞一向
X29n0596_p0344b14║別為此經序矣。初有四義：初翻名，次引異名，三總彰
X29n0596_p0344b15║體用為妙，四別明色數仍多。初中古翻如此，就色唯
X29n0596_p0344b16║二，約形故成四別。其中二音摩訶，故得有大小之別。
X29n0596_p0344b17║次翻異中亦爾。祥云：初二是白華，後二是赤色。又引
X29n0596_p0344b18║河西道朗云：並天華名也。初二赤華，次二白華。釋初
X29n0596_p0344b19║二云：其色似赤而黃，如青而紫，如綠而紅。次二白者，
X29n0596_p0344b20║其色鮮白，無白能喻。注經云：初二如意、大如意華，次
X29n0596_p0344b21║二柔軟華、大音華也。（今謂此應脫落，或誤，應云柔軟、大柔軟，亦音華、大音華也。）光
X29n0596_p0344b22║宅云：初二赤圓華小大，後二白圓華小大。此是嘉祥
X29n0596_p0344b23║所述舊如此，亦直依之，無別判釋。新云：初二適意小
X29n0596_p0344b24║大，次二柔軟小大。釋云：適意者，能令見者心適悅故，
X29n0596_p0344c01║此從用也。柔輭者，華體柔輭，亦令見者三業皆調柔
X29n0596_p0344c02║故，此從體用為名。上來翻名，古今如此。異者，既是天
X29n0596_p0344c03║上妙華，固含多義，各隨所取，或取訛殊。經辨翻名異，
X29n0596_p0344c04║初言意者，即適意也，文略二適字。次言博響者，博是
X29n0596_p0344c05║廣博，即響普響，即前大音華也，適意義也。如前博響
X29n0596_p0344c06║者，謂此華最勝，聲名廣聞故也。舊本皆作博浦響，有
X29n0596_p0344c07║改作浦響者，非。美云妙者，天華無量，此為最勝，無過
X29n0596_p0344c08║故也。體用無方，如前所釋。故為妙者，非此妙物，不能
X29n0596_p0344c09║彰其妙法故也。次明色數仍多者，非直如前赤白二
X29n0596_p0344c10║種，乃更有其五也。若此方尋常之五，即五方之色也。
X29n0596_p0344c11║或以紫代於黑，若如前朗師所譯，即六色也，白仍在
X29n0596_p0344c12║後。所以引此經者，成前從二色開為四也。不直言四
X29n0596_p0344c13║五六，但二而為四者，為影所表，如後自釋。
X29n0596_p0344c14║上是釋能表之華，名狀已竟下，是次釋所表之法。於
X29n0596_p0344c15║中有三：初述舊解；今謂以下，次辨舊未當；今言以下，
X29n0596_p0344c16║是三正釋。初述之中，初明二四之所表，表其以下一
X29n0596_p0344c17║句，明並華之所表。初意正明約色有二所表，故表於
X29n0596_p0344c18║出處；二名有小大，二故表於四；合以言之，故是二已
X29n0596_p0344c19║表於四法也。所以二色次第爾者，意明初二形服未
X29n0596_p0344c20║變，染法未深，故次二反是。初有男女之別，故有大小，
X29n0596_p0344c21║次二亦爾。次言因未果者，以華之故，言此四眾昔雖
X29n0596_p0344c22║得果，既未實果，故但是因，故以表之。此前即有三義，
X29n0596_p0344c23║謂二、四華所表之三法也。
X29n0596_p0344c24║自下是次辨其未當，於中有二：初標其末，次釋所以。
X29n0596_p0345a01║初標有二，末謂狹與不，明數所表之法不周故是狹，
X29n0596_p0345a02║明華所表非表昔是因故是不當，即前三所表三義
X29n0596_p0345a03║並未當也。下釋二義皆各有結，在文易見。言直論等
X29n0596_p0345a04║者，謂若直論比丘等四故也。言十六者，謂四中一一
X29n0596_p0345a05║皆有發赴等四，彼直云比丘等四而無發赴等四，故
X29n0596_p0345a06║收不盡。就三教權論，故有四十八也。此以其無約教
X29n0596_p0345a07║義故，況菩薩雜眾皆可以意達，不可言顯。次意若言
X29n0596_p0345a08║報果等者，其無此言，言今假縱之，設言如此故應雨
X29n0596_p0345a09║果。又儻言表昔因彰後果，則應雙雨華，實不應單雨
X29n0596_p0345a10║華矣。全云未契會正理，故不當明矣。祥云但雨四華
X29n0596_p0345a11║者，正表四眾以成佛也。前之二華表出家二眾成佛，
X29n0596_p0345a12║後之二華表在家二眾以成佛，為表於此故但雨四
X29n0596_p0345a13║華。初二是白華表二乘無漏成佛，後二赤華表人天
X29n0596_p0345a14║有漏苦久亦成佛。皆先小後大者，表修行從小以至
X29n0596_p0345a15║大、自淺以入深也。今觀此釋正釋四華，能表唯一四、
X29n0596_p0345a16║所表有二四也。謂初四眾及次二乘人天也。其華直
X29n0596_p0345a17║言表成佛者，理都未用並在向釋，挾而不當云數內
X29n0596_p0345a18║非直一二，觀多所釋不出於文所責二過之數內矣。
X29n0596_p0345a19║得前要意無異能感（云云）。
X29n0596_p0345a20║次下是今正釋，於中有四：初正釋，次引證，三釋疑，四
X29n0596_p0345a21║重簡顯。初中復自有四：初釋四華，次釋天雨，三釋散
X29n0596_p0345a22║佛，四釋及四眾。初中因前舊義未當顯其正義。言正
X29n0596_p0345a23║義者，正表昔三皆是偏因非是圓因，顯今開顯皆同
X29n0596_p0345a24║得入一圓因也。文即為二：初表昔三非中，以相待圓
X29n0596_p0345b01║因故但三偏。言二乘者，華極清淨，此教菩薩猶未斷
X29n0596_p0345b02║惑同於人天，故但言二乘，通是三乘因同斷故。別中
X29n0596_p0345b03║歷別次第不同前後，故是獨菩薩法，故並是偏非圓
X29n0596_p0345b04║因也，亦非一實妙因也。三教若皆得果，如前義經中
X29n0596_p0345b05║四果義也。今何故但言固相形說也？如方便門之義
X29n0596_p0345b06║也。次下正顯是者，所以華只一雨而能如此簡顯者，
X29n0596_p0345b07║鄙由雨此天華妙者故也。直雨天華已是非情之表，
X29n0596_p0345b08║況加妙昔者，形兼顯圓數自彰矣。初對前非標是佛
X29n0596_p0345b09║因者下是釋。初言報者，謂皆同得也。佛是圓人自是
X29n0596_p0345b10║同法，借以表圓妙也。天上妙華故表佛因，此且總明
X29n0596_p0345b11║天華所表，未明別四之義。下釋雖帶華義，正是解其
X29n0596_p0345b12║四所表也。釋中總標、別釋、通結。標者既表圓因而有
X29n0596_p0345b13║四者，因有四位，即表四位因也。輪即喻於四位，謂銅、
X29n0596_p0345b14║銀、金、瑠璃輪也。不出瓔珞經，然有兩本：一名菩薩瓔
X29n0596_p0345b15║珞經，文有十卷；一名菩薩本業瓔珞經，文有兩卷。為
X29n0596_p0345b16║其名同，古人別之，亦呼為小大瓔珞。若從簡便，直呼
X29n0596_p0345b17║小本為本業經，文中多用。今向下引用，直依此名知
X29n0596_p0345b18║之。今此即出少本，是本業經也。經中具明六輪，於前
X29n0596_p0345b19║四上更加摩尼、水精二也，即次第喻住行向地等妙
X29n0596_p0345b20║六位也。輪是表前體用之義，即六位之體用也，即通
X29n0596_p0345b21║論因果也。淺深不同故有其七，六異即圓妙中不異
X29n0596_p0345b22║而異矣。彼經亦有鐵輪，而釋中但明其六，仍有多種
X29n0596_p0345b23║六義，文多未及具述。今華雨四表因四位，不論其果，
X29n0596_p0345b24║故但取其四也。因中雖自有六，為表真因兼顯餘義，
X29n0596_p0345c01║故不論其前後。所以但真因者，於昔已斷通惑，不更
X29n0596_p0345c02║令入似位也。於下別釋四中即有四別，於一一中皆
X29n0596_p0345c03║有五義，皆初一牒能表之華，下四明所表之位法。於
X29n0596_p0345c04║所表位法之中，皆初三會本業經所明，後一會此經
X29n0596_p0345c05║後文所說。於彼三中皆初一是喻，次二所喻法。以彼
X29n0596_p0345c06║經釋於六位，約多種六以釋。今略舉其三，要應具出
X29n0596_p0345c07║之（云云）。次言性者，性習二性，聖教先後互出不定，因
X29n0596_p0345c08║性而習、因習成性，以故不定，此約因習而成故也。次
X29n0596_p0345c09║言道者，依彼經者，能修中道通入聖性故也。依此中
X29n0596_p0345c10║意，於三諦道融通轉深故也。言聖性者，能以三智三
X29n0596_p0345c11║諦平等造極，故名聖性。開等四義如後委釋，不須此
X29n0596_p0345c12║論同喻因中四位。此前白赤小大次第之義，如前已
X29n0596_p0345c13║釋，但以圓為異也（云云）。下通結者，如此四輪，彼以喻
X29n0596_p0345c14║因四位，故知今之四華正表於四位。因與彼義同，故
X29n0596_p0345c15║知四華是表因之四位，故此約二色四名次第義爾。
X29n0596_p0345c16║若先亦後白，義似不便。若依適意等四次第名，兼可
X29n0596_p0345c17║會之，約四位釋四華也。下釋從天而雨所表之義。先
X29n0596_p0345c18║出所表之法。天有多種，此今用世天表出世中道第
X29n0596_p0345c19║一義天，能表世天，所表可知。即圓妙因所依之處，為
X29n0596_p0345c20║表於此，故從天雨。中字釋天，生字釋雨，雨字音通二
X29n0596_p0345c21║呼，其義可知。今正從去，是降出義，故以生字釋之。由
X29n0596_p0345c22║是等者，相從以重釋也。下釋散佛能所表之義。散佛
X29n0596_p0345c23║是能表，趣果是所表，佛是極果之人，故表其當得也。
X29n0596_p0345c24║因所起處名義天，因之終極義天之體，名之為果。果
X29n0596_p0346a01║即妙覺本業，名水精輪，表其體用清淨妙極故。及散
X29n0596_p0346a02║大眾事，是能表也。此大眾之人感尅因果所表之法
X29n0596_p0346a03║也。尅者，逐致得也。然天雨以下三句，諸釋雖暷言其
X29n0596_p0346a04║所表，而多約事解，謂諸天為聞法而為供養，故雖旁
X29n0596_p0346a05║有此義，非文正要，故今文並所不論，但語其要極也。
X29n0596_p0346a06║今總束之以彰其要者，總前諸義，不出三雙，謂性修
X29n0596_p0346a07║也、因果也、人法也。自天而雨，表依性以明修也。而散
X29n0596_p0346a08║於佛，表因以趣果也。因果是法，大眾是人，表此因果
X29n0596_p0346a09║之法，是此眾人之所感致也。如此豈非要極？此義不
X29n0596_p0346a10║辨餘矣，以為則古今所釋非要用矣。或曰：佛是人，何
X29n0596_p0346a11║得云法？此寄妙人以影妙果法也。應知散之一字，義
X29n0596_p0346a12║通二處，故文初以趣釋，次以感尅釋也。如此之旨，其
X29n0596_p0346a13║為要也，豈不信矣。思之。
X29n0596_p0346a14║下是次引此經三處文，以證成前約四位以釋圓因
X29n0596_p0346a15║四義正說之要，既爾明知序瑞正表於茲，不為是釋
X29n0596_p0346a16║何以能會？信矣。言節節者，謂三節也。華嚴皆以四方
X29n0596_p0346a17║表於四位，今言遊於四方及四方踊出，皆與彼同，故
X29n0596_p0346a18║真聖四位也。其三文義並至文自顯。
X29n0596_p0346a19║次下二番問答，是三料簡釋通疑妨。初問意者，以彼
X29n0596_p0346a20║本業經中次第不融，餘文皆云明別位義，此中開會
X29n0596_p0346a21║正明圓位之義，而用彼以為釋，豈得相應？似近而遠
X29n0596_p0346a22║必須會釋，故為此問。答中𨾱雖極簡顯而理至幽微，
X29n0596_p0346a23║此舉劣況勝也。言名通者，即經所謂真聲聞真羅漢
X29n0596_p0346a24║也。經文略舉通別二名，具足別四總應言也，所以名
X29n0596_p0346b01║真。經文自釋，此通前之兩教故云通，義獨在圓故云
X29n0596_p0346b02║義圓也。通名劣而又別，尚得會於圓理，況別勝而名
X29n0596_p0346b03║又同而義不得圓耶？此中是序表，仍且借名顯義。若
X29n0596_p0346b04║約開顯已，案位即是汝等所行是菩薩道，一切人法
X29n0596_p0346b05║無不盡妙，人天之名尚即是圓，況於別名？如大經疏
X29n0596_p0346b06║所釋，一切惡名皆即妙義，況於別名者耶？次問答者，
X29n0596_p0346b07║辨圓異別也。向用別為圓，今明仍有異於別也。初舉
X29n0596_p0346b08║別有問圓同不，正以發同異也。答中含二，明雖同有
X29n0596_p0346b09║而復有異，同謂有賢有聖，異謂更有四句，同異合論
X29n0596_p0346b10║則有六句，其義相狀如前玄義已辨，從來釋此仍三
X29n0596_p0346b11║不同（云云）出之。釋此應為三：先玄義，次舊釋，後今意。
X29n0596_p0346b12║雖有此三四至二文，並未通會。今須略述玄文，然後
X29n0596_p0346b13║會通此義。玄義第九因明因果漸圓之義，而有兩重
X29n0596_p0346b14║四句料簡。初謂漸圓圓漸、漸漸圓圓等，非此中意不
X29n0596_p0346b15║繁述。次約六句以明賢聖，謂單互重各二，故成六句。
X29n0596_p0346b16║三十心雖同有賢聖之義，而稱為賢，伏多斷少故。十
X29n0596_p0346b17║地者名為聖，伏少斷多故。此單也。又十住名賢聖，二
X29n0596_p0346b18║十心是聖賢，此互也。十地等覺是聖，妙覺是聖聖，此
X29n0596_p0346b19║重也。此是玄義所說，不用前四諸釋，不如次為六句，
X29n0596_p0346b20║且以為四會釋。今謂若直依玄義文及先諸所釋，亦
X29n0596_p0346b21║以未能會通此中要旨。然玄義既不全同於此，而指
X29n0596_p0346b22║彼者，正令類例彼釋，不即為同也。若即彼者，有二不
X29n0596_p0346b23║可：一者句數正當而名未便，二者義亦不便。以此正
X29n0596_p0346b24║為用別顯圓也，彼義不同於此故也。既言今用彼句
X29n0596_p0346c01║數，轉借義勢顯此中，令一切皆通遍無礙也。何者？一
X29n0596_p0346c02║者賢，二者聖，三者賢聖，四者聖賢，五者聖聖，六者賢
X29n0596_p0346c03║賢。初即十信，次即初住以上至於妙覺，三四二句即
X29n0596_p0346c04║是三賢，五即初地至於妙覺，六即還是前初十信。所
X29n0596_p0346c05║以然者，權實教門明位雖多，大要不出賢聖二別。今
X29n0596_p0346c06║圓亦爾，但標此二名體大要斯盡，而三十心位當分
X29n0596_p0346c07║即是賢家之聖。又在別雖賢、在圓即聖，合二以論故
X29n0596_p0346c08║名賢聖。又體雖即圓名不癈別，又對於後此聖亦名
X29n0596_p0346c09║賢，名體合論故名聖賢。自地以上由來皆聖，而復對
X29n0596_p0346c10║前亦當分，對他合論故名聖聖。十信亦當分是賢，又
X29n0596_p0346c11║對彼聖賢合論，此賢是彼聖賢之漸，故名賢賢。既有
X29n0596_p0346c12║聖聖須有此句，又准玄義既有漸圓圓圓，故須有此
X29n0596_p0346c13║賢賢句也。若直通論唯初二句，別彰一家釋圓教義，
X29n0596_p0346c14║故有彼之四句。正由四句以表四句，則三賢並名為
X29n0596_p0346c15║聖，故有中間二句。既有中間二句，故有後之二句，故
X29n0596_p0346c16║有四也。并前為六，此則通別一切文義皆通在此六
X29n0596_p0346c17║句，故指彼玄義令類例會通，不得專因於彼。若專用
X29n0596_p0346c18║彼，則十信不名為賢，何殊別之教？別教義何能顯於
X29n0596_p0346c19║圓義？彼玄文為明開顯，故與此不全同，可以附傍類
X29n0596_p0346c20║例以顯於此，故指於彼。正以未全會此，故從來所釋
X29n0596_p0346c21║有三，亦不全同於彼。雖不全同彼，又末結會於此。故
X29n0596_p0346c22║今用彼名數義，約開合會顯此中之意，則通別文義
X29n0596_p0346c23║無所不通會矣。思之思之。更尋玄義位妙及四念處
X29n0596_p0346c24║文，
X29n0596_p0347a01║自下是彼重簡非顯是。此由舊來有作此釋，故更簡
X29n0596_p0347a02║之。文中三重，一一皆有能所表，能所各有二義可尋。
X29n0596_p0347a03║中復自有二，謂出與未。於此二中復各有三，通中三
X29n0596_p0347a04║人同一因故，別中以菩薩語通，雖簡二乘，未簡次第，
X29n0596_p0347a05║故未出別。下總結非以顯是。如前說者，如前四位因
X29n0596_p0347a06║也。文並無四釋者，非無其義，不欲繁文。若言之，總言
X29n0596_p0347a07║能表所表即世界，所表圓因果即為人，從天而雨表
X29n0596_p0347a08║中理即第一義，圓位六句無方絕一切執即對治，如
X29n0596_p0347a09║此能表所表並妙非麤。又表麤當成妙即教義，本迹
X29n0596_p0347a10║義例前後可知。
X29n0596_p0347a11║釋天雨中，即妙觀義，亦例可知，故不繁矣。
X29n0596_p0347a12║次明地動瑞者，准前次第，前是表圓因，此表當成圓
X29n0596_p0347a13║果，以是故前四此六。若爾只應一二，此既通因前亦
X29n0596_p0347a14║應果，然前云而散佛上故亦通果，為雨華故且言為
X29n0596_p0347a15║因，為對前因故此言果，義通意別且從別也。經文二
X29n0596_p0347a16║句而義有三，疏文具釋，文亦有三：初述舊，次辨非，三
X29n0596_p0347a17║正釋。初舊意者，正表於此經能所之義並在其中，不
X29n0596_p0347a18║繁言述也。三人各執為實，故云決定，而實非實故也。
X29n0596_p0347a19║即述便以當牒，故便云三六而言者，文從省略，仍述
X29n0596_p0347a20║即以為牒，起下難破之意，正謂若如此解者也。
X29n0596_p0347a21║次下是與而奪破之也。所表之致未當，且順其義，故
X29n0596_p0347a22║云與也。與是三藏，奪非通別，未盡此瑞之意故也。初
X29n0596_p0347a23║約通中，先標，次釋。標十，雙標與奪。釋中雖但釋奪，義
X29n0596_p0347a24║須釋與，謂何以是藏而未通？以藏人法三執各定異
X29n0596_p0347b01║故。又其不立，更有後之二義，故知只是初也。次釋未
X29n0596_p0347b02║者，同謂體法二涅槃也。意謂三法正習盡不盡也。俱
X29n0596_p0347b03║被破者，並非真實，故破不破者，不知此同，但言三異
X29n0596_p0347b04║故也。次以別奪之也。初明彼不破，次明今須破。所以
X29n0596_p0347b05║知不破者，一者尚不知通，況更知有此別方便？二者
X29n0596_p0347b06║此無三六之名，其言三六，故知定不破也。次明今亦
X29n0596_p0347b07║破，既無三六，將何以表所破之數？又何所以而須破
X29n0596_p0347b08║釋者？雖無三人因果，而有三法因果之義，故表所破
X29n0596_p0347b09║之數不闕。以縱橫故，違理乖教。乖教者，經云非縱橫
X29n0596_p0347b10║故。乖理者，既縱既橫，是麤非妙物，故須破也。言縱橫
X29n0596_p0347b11║者，依儒所釋，南北縱，東西橫，即長廣也。依一家義，前
X29n0596_p0347b12║後次第為縱，一時具有為橫。法身本有，緣修般若福
X29n0596_p0347b13║德解脫，因時縱也。心識之中，含藏三法種子，因時橫
X29n0596_p0347b14║也。先有法身，次得般若，後自為縛，能令彼脫，此果時
X29n0596_p0347b15║縱也。既得三物，常同一處，此果時橫也。此亦並通教
X29n0596_p0347b16║理，非無方妙物，並須破顯，故動以表報之。大經疏（云
X29n0596_p0347b17║云）。
X29n0596_p0347b18║此前與奪破奪異釋竟。自下是正釋也。準諸聖教六
X29n0596_p0347b19║動有三，謂六時、六處、六相也。六時謂入胎、出生、出家、
X29n0596_p0347b20║成道、轉輪、涅槃，於此六時地為之動，則六時事為動
X29n0596_p0347b21║之緣也。別八相中除其二也。若六方者，即六方互踊
X29n0596_p0347b22║沒也。若六相者，即動踊等也。此即三六動也。今言即
X29n0596_p0347b23║當時六中一，謂轉法輪時也。此時動者，總明其四悉
X29n0596_p0347b24║因緣也。餘之二六文略，義應具有。若依證契大乘經，
X29n0596_p0347c01║亦有三動而數不同：一言六動，二言十二動，三言十
X29n0596_p0347c02║八動。此即彼經三種動也。但言有此三動而不辨其
X29n0596_p0347c03║名相，今輙言之。若言六者，且通言之，謂說法時有六
X29n0596_p0347c04║動也，即彼二也。次言十二者，即次六方踊沒更互成
X29n0596_p0347c05║十二也。言十八者，即六相中各有三種相也。更撿經
X29n0596_p0347c06║所表之義，隨文自見。今文釋中有三：初通釋六動，次
X29n0596_p0347c07║別約六方釋六動，三別約六相釋六動。初是總，後二
X29n0596_p0347c08║是別。文但言六，義舍於二，故有總別釋也。初中依文
X29n0596_p0347c09║有三，次二既云本觀，初一一文中當不言義，即當初
X29n0596_p0347c10║二義。記云：初似約教，次似約因緣。以文非的當，故皆
X29n0596_p0347c11║云似。今直為二，謂初正釋，次引證也。初有標釋，標中
X29n0596_p0347c12║初句總牒能表三事，次表圓家下總標所表三法。六
X29n0596_p0347c13║番釋六，破是釋動，無明釋地非圓無六，故云圓家。六
X29n0596_p0347c14║如彼說，開此六番則為四十二位，即破四十二品無
X29n0596_p0347c15║明。故大論云：無明重數甚多，故處處說破無明三昧。
X29n0596_p0347c16║舉四十二猶語大綱，況直云破十障顯十真如？縱加
X29n0596_p0347c17║後二亦只十二，因為未了，故文云大白牛乘寶乘遊
X29n0596_p0347c18║四方直至道場。據此四文圓義六番明矣，此之所釋
X29n0596_p0347c19║古今絕矣。無明下釋，文有三句：初別釋動地所以，次
X29n0596_p0347c20║別釋普佛地動之義，後句別釋於六。初所以動地表
X29n0596_p0347c21║破無明者，何也？故釋之云爾。初言盤薄者，廣厚極牢
X29n0596_p0347c22║固之皃也。然無明之言有通有別，若別言之，三教昔
X29n0596_p0347c23║來已破四住，此則別語無明住地。通而言之，昔未破
X29n0596_p0347c24║者全五住在，總言無明，即如十二緣中初無明是也。
X29n0596_p0348a01║今此具含五義，即表當並開破之也。何故而言普佛
X29n0596_p0348a02║界動？且就事者，或云遍動此一佛土，或引下文一切
X29n0596_p0348a03║諸佛土等。今謂不用強論通局，但取動與光義可以
X29n0596_p0348a04║齊矣。文釋意者亦不易會，此中結文雖通正意釋佛
X29n0596_p0348a05║世界義，非釋普與動也。何者？會此佛土修德究竟明
X29n0596_p0348a06║淨，如前釋崛山中所明，眾崛生本有此明淨體，迷之
X29n0596_p0348a07║舉體全作無明暗穢之物。今將為其開顯，令其暗穢
X29n0596_p0348a08║全即明淨，故先動明淨之境，表其當變而皆即是，故
X29n0596_p0348a09║先動以表之。思之下釋其六義，已如前。可知下引證
X29n0596_p0348a10║者，此舉生時動地所表之意，證今轉法輪時動表之。
X29n0596_p0348a11║生時尚爾，況說法？故云煩惱滅故而動。故今所動表
X29n0596_p0348a12║破無明信矣，故云即此義也。其中亦有能所，能所中
X29n0596_p0348a13║自他可知。對下此中故當二釋，謂初是教、次是因緣。
X29n0596_p0348a14║今謂既是釋文，證成道是二義，不可別也。何者？初總
X29n0596_p0348a15║標即世界，次三別即對治第一義為人，次第亦爾可
X29n0596_p0348a16║知。次證雖但滅惑顯理，而亦總別四義，即因緣也。玄
X29n0596_p0348a17║文一悉具四，此中正當對治，而即具四意也。既並圓
X29n0596_p0348a18║妙無方，亦不定其次第矣。此並圓絕待義，即約教也。
X29n0596_p0348a19║次本迹中言密得此意者，此謂文殊之意也。文殊所
X29n0596_p0348a20║引皆顯密二意，若直引昔佛如是類以顯今亦然者，
X29n0596_p0348a21║顯也。若昔佛將說表發之事既爾，則知釋尊成道久
X29n0596_p0348a22║遠，往昔將說之時其事亦然，此是文殊當時密有此
X29n0596_p0348a23║意。若能深達文殊此意，則知引往顯今密、表今往亦
X29n0596_p0348a24║爾，此是因顯以知密、寄他以表本，故云爾也。前云別
X29n0596_p0348b01║序有顯密兩意，即此是矣。此之一釋通彰六瑞皆爾，
X29n0596_p0348b02║不獨地動一也。然釋六瑞而獨於此明本迹者，表報
X29n0596_p0348b03║因果破顯之義極於此故，文具明三六之事最廣備
X29n0596_p0348b04║故。又欲寄中類顯前後不繁文故，次觀行中文有標
X29n0596_p0348b05║釋，標文雖略亦含表及所表各三義也。謂地六動者，
X29n0596_p0348b06║表觀行動破六根之執滯也。地相下釋，準此中義應
X29n0596_p0348b07║云六根水執未曾悟入大乘之道，猶如地相堅固今
X29n0596_p0348b08║動難動等也。今文爾者，或隨便或不次思之，動難動
X29n0596_p0348b09║能表也，淨未淨所表之義也。此仍是事，何謂觀行？蓋
X29n0596_p0348b10║是表當聞已得入真修六根清淨行也。其有如上之
X29n0596_p0348b11║意，故注（云云）。
X29n0596_p0348b12║次釋六方動者，前之一番四釋，但是通釋六動，未即
X29n0596_p0348b13║出其六名體狀，故此下二釋方是出也。言六方者，四
X29n0596_p0348b14║方及中邊也。出大品及大般若經，此六更互則成十
X29n0596_p0348b15║二，故證契大乘經中呼為十二動也。然此有何所表？
X29n0596_p0348b16║諸釋並皆不明，不知序中用之何為？縱如餘經所明，
X29n0596_p0348b17║但是通義未明別義，又非此中之意。經論雖則無文，
X29n0596_p0348b18║不可以無其義。祥云：六表六地當成佛也。今謂此但
X29n0596_p0348b19║得六，十二、十八並無義矣。今文所釋，一一皆明能所
X29n0596_p0348b20║表報，所中皆約圓妙，方是此中之意。此中並表時眾
X29n0596_p0348b21║當得此益，非為約觀行解，幸請後學思之。釋初六中，
X29n0596_p0348b22║先釋東西，次餘四方。初中先釋東西，次釋踊沒。於二
X29n0596_p0348b23║文中復各有能表所表，及各有其義，在文可尋。言生
X29n0596_p0348b24║滅者，即踊沒二字也。既互踊沒，故是互生滅也。不然，
X29n0596_p0348c01║虗言何為？次餘方者，既以東西對眼鼻，理以南北對
X29n0596_p0348c02║耳舌。中央意也，四方身也。身具四根，意遍緣四，故以
X29n0596_p0348c03║對中邊也。四方為能表，四根為所表，四方能所既爾，
X29n0596_p0348c04║踊沒如何即通得互生滅矣？六方之義雖爾，十二之
X29n0596_p0348c05║義其復如何？能表十二，六方踊沒各六也。所表十二，
X29n0596_p0348c06║即通得生滅各六也。若准次文，既表淨十八界，此亦
X29n0596_p0348c07║即表淨十二處，並表根境當淨妙也。亦須約通得互
X29n0596_p0348c08║生滅，不然無踊沒義也。
X29n0596_p0348c09║次釋六根，於中有三：初標列六，次明十八，後合結能
X29n0596_p0348c10║彰所。初中新云：動、踊、震、擊、吼、𪹼。擊即舊起，爆即舊覺，
X29n0596_p0348c11║四同二異。今文依舊釋云：搖颺不安為動，磷礱凹凸
X29n0596_p0348c12║為踊，或即六方踊沒名踊，自下昇高為起。新云：有所
X29n0596_p0348c13║打搏為擊，隱隱出聲為震，砰礚發響為吼，令眾覺悟
X29n0596_p0348c14║為覺。新云：出聲驚異為𪹼。次十八者，謂前六中一一
X29n0596_p0348c15║更有三相，謂動等也。新云：動、等動、等極動，乃至覺亦
X29n0596_p0348c16║如是。次釋三動之義，如文。新云：小動名動，諸處遍動
X29n0596_p0348c17║名等動，遍大傾動名等極動，餘皆準知。今文極總但
X29n0596_p0348c18║名六動，準十八中之震動也。此即以下是總結能以
X29n0596_p0348c19║彰所表之法，正以表此，故一一中更有三也。何為能
X29n0596_p0348c20║淨之方？即於一一境中皆即三諦三觀，故即十八圓
X29n0596_p0348c21║妙境，觀其理要能盡於此矣。彰有此意，故注（云云）。祥
X29n0596_p0348c22║云：大品就踊中開六，則動等界各六，成三十六。今文
X29n0596_p0348c23║略舉震動二也（云云）。
X29n0596_p0348c24║次眾喜瑞一往，準理應在光瑞之後，故頌中爾矣。蓋
X29n0596_p0349a01║有兩意：若彰感應次第及通他土，不欲繁文故須於
X29n0596_p0349a02║此；若通彰其由及為瑞之意，則宜在後。為此二義故
X29n0596_p0349a03║二文不同，思之思之。祥云四眾即前四華所表也，八
X29n0596_p0349a04║部即動地所表六趣成佛也，此意合二王也。不言菩
X29n0596_p0349a05║薩歡喜者，自昔以來已說菩薩作佛，故無瑞之所表，
X29n0596_p0349a06║所以不明菩薩。今謂此人情迂碎之甚矣。文有兩釋，
X29n0596_p0349a07║義有三：初何者大眾？何者心喜？何者是瑞？經文有二
X29n0596_p0349a08║而有三義，其中三眾謂四八二，仍略菩薩此即大眾
X29n0596_p0349a09║也，歡喜以下即心喜也，仍此心喜即是瑞義，合此以
X29n0596_p0349a10║為言故云爾。或移此文向至此，今謂前眾有三，今舉
X29n0596_p0349a11║初後中自可知矣。簡而能備，何俟強斯臆度（云云）。初
X29n0596_p0349a12║四中云優婆等者，清信男清信女，亦云清信士女，言
X29n0596_p0349a13║其在家而於佛法有清淨信心，簡異前出家者也。新
X29n0596_p0349a14║云鄔波索迦，鄔波近也，迦云事也，索是男聲，斯是女
X29n0596_p0349a15║聲，以諸男女成就戒者，堪可親近承事比丘尼眾，故
X29n0596_p0349a16║云近事男近事女。次八部中前已釋者不論，未者略
X29n0596_p0349a17║釋。夜叉舊云捷疾，新云勇健，近譯云藥叉，此云威猛，
X29n0596_p0349a18║威力最勇健故，亦云盡，謂能吞噉盡所食故，仍略不
X29n0596_p0349a19║言羅剎，此並北方所以，官理應在，故具言羅剎。娑此
X29n0596_p0349a20║云暴惡，亦云可畏，其義可知。摩睺羅者，此云大膓行
X29n0596_p0349a21║神，即大蠎蛇之類也。新云莫呼洛伽，所譯名與舊同。
X29n0596_p0349a22║言人非人等者，舊云總結前二，四眾是人，八部非人
X29n0596_p0349a23║也。有云八部鬼神本悉非人，而變作人形來聽說法，
X29n0596_p0349a24║故此云也。然依舍利弗問經，更有別義出之（云云）。下
X29n0596_p0349b01║明二王者，具如前文所敘無量義中數也。
X29n0596_p0349b02║正明心喜者，祥云合掌表形無異用，一心明意無他
X29n0596_p0349b03║緣天，喜敬交集實含渴仰之情，異瑞並興疑有非常
X29n0596_p0349b04║之說也。今謂得未曾有者，總語得值非常瑞也，喜之
X29n0596_p0349b05║由也。合掌者，形生非常之恭也。一心者，心起非常之
X29n0596_p0349b06║敬也。觀佛者，渴仰非常之應也。即此表發當於妙說，
X29n0596_p0349b07║同成一乘三德也。何者大眾？何者心喜？何者是瑞？經
X29n0596_p0349b08║文有二而有三義，其中三眾謂四八二，仍略菩薩此
X29n0596_p0349b09║即大眾也，歡喜以下即心也，仍此心喜即是瑞義，合
X29n0596_p0349b10║此以言故云爾也。剩者大眾？何者心喜？何者是瑞？經
X29n0596_p0349b11║有二而有三義，其中三眾謂四八二，仍略菩薩即大
X29n0596_p0349b12║眾也，歡喜以下即喜也，仍此心喜即是瑞義，合此以
X29n0596_p0349b13║言故云爾也。文有兩釋，初因緣中有人於此明四悉
X29n0596_p0349b14║義，初內外異是世界，問答除疑是對治，非常之喜是
X29n0596_p0349b15║為人，一心觀佛第一義。今問問答是誰，便為經家三
X29n0596_p0349b16║意，此至易而尚爾，況於難者而可信耶？今謂初是因
X29n0596_p0349b17║緣，次問答釋成瑞義。初明能表有由有結，且從別說
X29n0596_p0349b18║故云華地甘露，即妙教妙理也。忻是心，踊是形也。上
X29n0596_p0349b19║能表之喜，望下所表，仍屬世簡，寄世明出世，即世界
X29n0596_p0349b20║意。下所表中，雖乃一言，即含三義。大機發，即表大善
X29n0596_p0349b21║生、大惡滅、大理顯，此即三德正當三悉義也。感勝應，
X29n0596_p0349b22║即具三德之人，能令三大開發者也。此即四義，何俟
X29n0596_p0349b23║謬妄？次釋成者，以諸家皆不以三為瑞，此其一也。前
X29n0596_p0349b24║已釋破其二非昔，此因更釋以明皆是瑞也。言人常
X29n0596_p0349c01║情者，夫瑞固是非常之事，此乃世間尋常情事，何得
X29n0596_p0349c02║之為瑞？儒家明情有六或七，喜怒乃其中二，故云爾
X29n0596_p0349c03║也。正取其喜怒乃相從來耳。答中明喜之由非常，喜
X29n0596_p0349c04║事非常。非常之喜以下，結責不得言非。以由非常故，
X29n0596_p0349c05║故喜喜非常。喜非常故，表當得聞非常之法，獲非常
X29n0596_p0349c06║之利。此固妙當瑞相之義，如何反以為非？故不應爾。
X29n0596_p0349c07║言昔雖有者，謂昔說三教之前，縱有而不為也。故文
X29n0596_p0349c08║云：四眾歡喜，身意快然，得未曾有也。而今等者，釋為
X29n0596_p0349c09║瑞也。即大機將所發也。下約教者，辨差會也。有此四
X29n0596_p0349c10║別，即差也。應知於此四中，皆有能所，又知今昔。若於
X29n0596_p0349c11║今經，皆動實相心，表當同聞一圓妙也。既言實相，那
X29n0596_p0349c12║復言動？約心機說，非謂證體（云云）。本觀並略，可以例
X29n0596_p0349c13║知。
X29n0596_p0349c14║次釋第六放光。瑞他云：文為三：一、放光；二、照境；三、所
X29n0596_p0349c15║見。今約文且略為二：一、放光；二、所照。然所照義雖通，
X29n0596_p0349c16║此文即屬他土，故不得為二，於後自見。經文有五，謂
X29n0596_p0349c17║時、人、放處，名此五也。要唯在四，謂時、人、放光四也。時
X29n0596_p0349c18║者，祥云放光之時也。今謂即正入在定之時也，亦即
X29n0596_p0349c19║與雨華、地動俱時也。佛即能放之人也，放即適機而
X29n0596_p0349c20║舒作也。眉間以下，即所放之光也。文釋有二：初釋放
X29n0596_p0349c21║光；舊云以下，次釋其文分齊。初中有二：初略標大意，
X29n0596_p0349c22║次正解釋。初中記云：應機標因緣，設教標約教，破惑
X29n0596_p0349c23║下明二事之意也。現光本表斯二，具二方除疑惑。今
X29n0596_p0349c24║謂上牒能表下，明所表意。應機即放所表之意也，設
X29n0596_p0350a01║教即光所表之意也。下四字是明表教之利用，即光
X29n0596_p0350a02║之義也。光有二義：一、能破暗；二、能顯示於物。破暗即
X29n0596_p0350a03║破惑，令物生解也。示物實見，即令物除疑生信也。而
X29n0596_p0350a04║意正是破權顯實，令物得妙，信解盡於是矣。機即前
X29n0596_p0350a05║感是也。
X29n0596_p0350a06║白毫下是。次正釋經文，除時以外都唯有三義。文釋
X29n0596_p0350a07║有四：初正釋放光，次明所放不同，三明不收之意，若
X29n0596_p0350a08║丈六下四釋能放之人差別，即兼釋佛字也。初中有
X29n0596_p0350a09║二：初因緣，次約教。初因緣中有三：先釋能表之毫，毫
X29n0596_p0350a10║在以下次釋所表之法，三總明所表之意。初中先總
X29n0596_p0350a11║標具德，次釋出之。初具眾德，如下所釋。而言眉者，祥
X29n0596_p0350a12║云放光之處也。今謂此屬白毫之所在處，非關放光
X29n0596_p0350a13║之處也。言眉間者，有云眉者媚也，謂面首之媚也，表
X29n0596_p0350a14║所說勝是大乘之宗媚也。今謂眉是二邊，今簡邊顯
X29n0596_p0350a15║中，若便為表宗媚，何為更復說於中間？宜幸思之。次
X29n0596_p0350a16║釋略舉三事以明種種也。初中諸釋皆云太子時樹
X29n0596_p0350a17║下時長一丈四尺五寸，成佛已長一丈五尺，並不言
X29n0596_p0350a18║其所表，此蓋通釋其體狀，下是別釋其白相也。白毫
X29n0596_p0350a19║相者，簡顯也。簡餘顯此，此是如來三十二相之中一
X29n0596_p0350a20║相，故云相也。即第三十相也。毫者，長毛也。南山云：奇
X29n0596_p0350a21║毛也。經亦作毫，取即英毫之義，即毛中最奇異也。俱
X29n0596_p0350a22║得而本，正作毫也。云有十楞現，中外俱通，放之圓卷，
X29n0596_p0350a23║如秋月滿，晈淨分明，色映珂雪，圓如三寸。經中或言：
X29n0596_p0350a24║右旋宛轉，如日正中。又如此經下文，及以觀經所明
X29n0596_p0350b01║（云云）。次下一釋，是總釋其功德。文舉其三，即攝一切，
X29n0596_p0350b02║蓋一乘因果功德也。此相之狀，如後所釋。又初明體
X29n0596_p0350b03║狀，即釋毫也。次即釋其白也。三是總釋其德，用前標
X29n0596_p0350b04║言種種功德，此其義矣。上是釋能表竟，下是別彰其
X29n0596_p0350b05║所表也。約四德以明之，即表當所說教詮四德之義
X29n0596_p0350b06║也。一一皆先舉其能之義，次彰其所表之法也。中無
X29n0596_p0350b07║始終，故常柔軟；無不稱適，故樂
X29n0596_p0350b08║上是別釋白毫相竟，此下是通釋放此中光及照二
X29n0596_p0350b09║土之義，於此二中亦各有表及所表也。所以放此中
X29n0596_p0350b10║光者，中簡二邊，光能破暗，表當說中道之教，令物發
X29n0596_p0350b11║生中道妙境智慧之光明也。然此文有三異：一、能中
X29n0596_p0350b12║但言光，所中則言中；二者、放光二義破暗顯物，破暗
X29n0596_p0350b13║表破無明，顯物表顯智明。今文能所各但一者，互舉
X29n0596_p0350b14║耳。又中道二字須通兩處也。如向所釋，文但舉一亦
X29n0596_p0350b15║影略矣。此三異須善思之。次所照二中，以是自他所
X29n0596_p0350b16║王之境故表於此，即表當說此中道教，令物於中覺
X29n0596_p0350b17║自他故，為此故放此中光照二土也。此前既是因緣
X29n0596_p0350b18║為四悉者，記云：初是世界，其毫下為人，放光對治，光
X29n0596_p0350b19║照下第一義。雖此屬對，並未明其義。今謂初釋能表
X29n0596_p0350b20║亦即具四，以望所表故當世界；次所表四德並所詮
X29n0596_p0350b21║妙德，故即為人；三正顯中境智，故第一義；四令破二
X29n0596_p0350b22║闇獲於二覺，故是對治。以是能所自證用利自他，故
X29n0596_p0350b23║次第微漸異尋常，又彰圓妙故也。次約教中具明四
X29n0596_p0350b24║教，而即簡前三有無及具不具，以顯成圓義有而具
X29n0596_p0350c01║也。要而言之，所以放此妙，正為簡偏顯圓故也。初二
X29n0596_p0350c02║即前兩教，以此二教不詮中道二故，皆先約所者明
X29n0596_p0350c03║於此能，表此正在圓故也。別雖詮中而橫竪不融，故
X29n0596_p0350c04║非所表。今特舉此中毫光者，正以顯於圓矣。準此釋
X29n0596_p0350c05║勢數，前初釋白毫，次是釋此光照，後約教是釋眉間，
X29n0596_p0350c06║不然難會思之。
X29n0596_p0350c07║上釋放光訖，次明所放不同，只是顯成此中之意。舉
X29n0596_p0350c08║此三者其意有三：一者意表三密之利用也。大品即
X29n0596_p0350c09║身，大經面門是口，此經定中又眉間故即意也。二者
X29n0596_p0350c10║大品表行，般若為萬行之本，從因至極故放多光，又
X29n0596_p0350c11║從足以至頂。大經表會五時之教，故從口放五色之
X29n0596_p0350c12║光（云云）。此經正表中道實相之理，故放眉間毫光。三
X29n0596_p0350c13║者是表三德教，大品般若教，大經解脫教，此經法身
X29n0596_p0350c14║教。初以互具三故，次下二亦爾，故三德亦爾，緣亘作
X29n0596_p0350c15║此別，所表是同也。此三意中一一皆有九義，以互具
X29n0596_p0350c16║故，正以此故特舉此三也。以下一句釋其異意者，既
X29n0596_p0350c17║所表皆同，何故此異？以緣亘故事有此別，所表之意
X29n0596_p0350c18║同也。應知般若約不共說（云云）。
X29n0596_p0350c19║次下明收光意者，放必有收，上已釋放，故下明收。放
X29n0596_p0350c20║表說教，收表授記。所以然者，正表一會事始終也。然
X29n0596_p0350c21║雖表化事始終，而化事不同始終亦別，故先述餘經，
X29n0596_p0350c22║後正顯今意。初中差別有十三：初三通記三世，現在
X29n0596_p0350c23║一文經闕丹丘義例以加；次三是記三惡趣；次三是
X29n0596_p0350c24║記人及天；次四記四聖，不言修羅是但言五趣也。所
X29n0596_p0351a01║言記五趣及三乘者，但是記其當分當有如是果報
X29n0596_p0351a02║之事，非謂記其作佛，其中所以可以意得。而經以下
X29n0596_p0351a03║是釋無收之意，於中有二：初標是略，次釋略意。初言
X29n0596_p0351a04║略者，既放必收而無文者，故是略也。此是略舉，廣必
X29n0596_p0351a05║應有。又解以下更約義釋所以略之意也。現在者，序
X29n0596_p0351a06║中表開顯也。將來者，正說已授記也。既是傍正，舉正
X29n0596_p0351a07║知傍不欲繁文，故略之也。次下一文皆言約教者，不
X29n0596_p0351a08║知釋此一文，何故兩重約教？積疑未會，況造次者。今
X29n0596_p0351a09║謂經云佛放等，佛即能放之人，前已解釋所放之光，
X29n0596_p0351a10║未解能放之人，今此正釋之也。然此能人通於一切，
X29n0596_p0351a11║今即簡通顯別，故約教以明之。不然，不知初教釋等
X29n0596_p0351a12║義，前已約竟，今此復論。此中雖似約四教，正是約四
X29n0596_p0351a13║時也。初即四含；次即方等，四機並見故；次即般若，不
X29n0596_p0351a14║通三藏，同見尊特，故名為別；後即是今義也。以開會
X29n0596_p0351a15║故，無有二相，故經云牟尼名遮那，故云即也。今之能
X29n0596_p0351a16║放之人，即此尊妙人也。近有云：神境智證通有十八
X29n0596_p0351a17║變：一、振動；二、熾然；二、流布；四、示現；五、轉變；六、往來；七、
X29n0596_p0351a18║卷；八、舒；九、眾像入身；十、同類往趣；十一、隱；十二、顯；十
X29n0596_p0351a19║三、所作自在；十四、制他神通；十五、能施辨才；十六、能
X29n0596_p0351a20║施憶念；十七、能施安樂；十八、放六光明。今此雨四華
X29n0596_p0351a21║者，自在之變；振六動者，振動之變；此放光者，流布之
X29n0596_p0351a22║變；見六道等，示現之變。下神力品當具顯示。今明一
X29n0596_p0351a23║家所釋，只是從體起於利用。若此經者，如之妙矣。如
X29n0596_p0351a24║下方便及玄義感應中說。
X29n0596_p0351b01║上來多義並釋能照之光已竟，下是第二釋光照文
X29n0596_p0351b02║之分齊也。於中初定文之分齊，次正消文。初中有三
X29n0596_p0351b03║（云云）。實論此中約義實通二土，然古人所以作此判
X29n0596_p0351b04║者，一者約義尚委照他方，豈應舊過於當界？又頌云：
X29n0596_p0351b05║佛放一光見此國界種種殊妙，不照何以見於種種？
X29n0596_p0351b06║以是文義故屬此土。今之意者，以文既云照東方故，
X29n0596_p0351b07║即屬他土也。但初一句屬於此土光瑞，然約義必須
X29n0596_p0351b08║通此，約文則局在他，文義相修不得相離。今意實兩
X29n0596_p0351b09║在，故前文云照二土，表自他覺也。若從此文即局他
X29n0596_p0351b10║土，若依頌文即通此土，故云大光普照。且各許一邊
X29n0596_p0351b11║道理從容言之，文義雙單去取任適，故云由人。然若
X29n0596_p0351b12║以文從義則屬此土，則放光之文有六，此即是光之
X29n0596_p0351b13║所照也。若以義從文則屬他土（云云）。言由人者，亦未
X29n0596_p0351b14║全穩即是總瑞，對次六別故亦是能現，後是因致所
X29n0596_p0351b15║見故。即此一文，義雖通此文必屬他，今且依文即屬
X29n0596_p0351b16║他土，總相宜須依之，釋文便故。
X29n0596_p0351b17║次正消文。祥云照東至萬八千是橫，下至上天是竪。
X29n0596_p0351b18║今謂此未為當。今謂經文有三：初總語東方，次方中
X29n0596_p0351b19║之數，三數中之別。於此數差別中，經云阿鼻等者，此
X29n0596_p0351b20║云無間，八大獄中此最居下，受苦無暫間息，故云無
X29n0596_p0351b21║間。亦云捺洛迦，此云苦器，亦不可樂亦非法行處，在
X29n0596_p0351b22║於處處。今言地獄，從本處為言耳。梵阿迦抳瑟搋，此
X29n0596_p0351b23║云質礙究竟。阿迦，質礙義；抳瑟搋，究竟義。亦云有頂
X29n0596_p0351b24║邊究竟天，有形之頂光可至處，故不照無色，彼無色
X29n0596_p0351c01║故。詳云照地獄者，明苦可愍；照有頂者，顯樂亦無常。
X29n0596_p0351c02║既苦樂無常，令厭眾生事、悟入佛事故。有云：表有苦
X29n0596_p0351c03║而皆拔，勸有樂者而求。一乘慈悲普廣有緣皆照苦
X29n0596_p0351c04║者，雖必容易不能至會，亦照令其苦息也。今謂正明
X29n0596_p0351c05║遍照六趣，表說此教當遍開一切權顯真實相也。文
X29n0596_p0351c06║中所釋，於經三中釋前二也。於中有三：初述舊釋，次
X29n0596_p0351c07║明未當，三正釋也。初中標通釋別，通者據理實合通
X29n0596_p0351c08║照，而別者正以表此意義故也。意者正以東方表一
X29n0596_p0351c09║乘，萬表因果，正以東是諸方之首，故以為表一乘為
X29n0596_p0351c10║上之義，萬八數之盈缺，故以為表因果所以。次難責
X29n0596_p0351c11║者，一乘因果收一切盡，但別自足，何俟更言通照十
X29n0596_p0351c12║方？二俱不可。準其欲無過者，正應微言應通照盡十
X29n0596_p0351c13║方界，何故但東又但言萬八？次釋但釋其局而即該
X29n0596_p0351c14║通，其標與釋相違，二俱不成，放所不用。祥釋仍有三
X29n0596_p0351c15║義：一明唯照一方，表唯一乘法；二明照東所以；三明
X29n0596_p0351c16║萬八千之義。後二之義與向是同，後有釋者但釋二
X29n0596_p0351c17║義，亦與向者意同，並與今意不同也。
X29n0596_p0351c18║次正釋中具釋三文，仍約三釋：初釋但東一方即兼
X29n0596_p0351c19║十方之義，又但釋方即兼數義。初明東方標其能所
X29n0596_p0351c20║皆有所以，迹門以下正明所表即開顯也。方表位，東
X29n0596_p0351c21║表初位之初，如東方之首也。下文及華嚴皆爾，即真
X29n0596_p0351c22║因位也。舉初以下次明例初知後及引文成，即表能
X29n0596_p0351c23║所皆周遍也。能謂初與九，所即初開，四位謂示悟等，
X29n0596_p0351c24║開即示悟，入一位即四位，一一皆爾，四即是十，一一
X29n0596_p0352a01║位中皆有十故，無不周遍之言密表於二義矣。或曰：
X29n0596_p0352a02║此但照東方之義，方八如何？下雖別釋，但是觀解，誰
X29n0596_p0352a03║當云表也？或曰：文闕此義。或云：下雖觀釋而還是事，
X29n0596_p0352a04║故文云表也。或云：向但破他一乘，不破因果之義，正
X29n0596_p0352a05║顯約數所表意同故也。今恐未爾。何者？既是圓缺兩
X29n0596_p0352a06║數，正表此中是圓因之義。所以知者，以四皆是因位，
X29n0596_p0352a07║又並言佛知見，豈非是表圓因？若非圓因，不能初即
X29n0596_p0352a08║具後、一即一切，向云釋方即是釋數，意在斯矣。故知
X29n0596_p0352a09║方之與數只是表圓因之始終矣。此中若四意者，總
X29n0596_p0352a10║言能所初後即世界，別言舉始顯終即為人，圓妙無
X29n0596_p0352a11║方破於定執即對治，寄四常以顯無四之理即第一義，
X29n0596_p0352a12║此是絕侍圓因即教義矣。次約本迹者，顯成圓因極
X29n0596_p0352a13║也。初明能表，謂將開近顯遠，而四方佛集也。下明所
X29n0596_p0352a14║表，即令四位增極，可知。言佛集者，記云：集即表增長
X29n0596_p0352a15║義。迹門約光照，本門約人集；迹門約一，本門約四。今
X29n0596_p0352a16║謂前是佛光照，今亦佛先召集，俱是果人之事齊也。
X29n0596_p0352a17║前明一即四，前既會一即四竟，故此便得言其四也。
X29n0596_p0352a18║分身十方，今乃言四，以能從所，故但言四。菩薩踊出，
X29n0596_p0352a19║何故言佛？或言正取佛，表圓妙義便，故不取菩薩；或
X29n0596_p0352a20║言正取菩薩，不取於佛，順經四方出故。下疏釋云：表
X29n0596_p0352a21║四位故。又云：皆是佛故。或云：既並為發起，應雙取之。
X29n0596_p0352a22║今謂雙取之，盡善美矣。前言生身，此言法身，義自現
X29n0596_p0352a23║後文也。而不明表於果者，今謂門即兼此義。何者？雖
X29n0596_p0352a24║並因光，前但光照處，後以光召果人。因集既是中光，
X29n0596_p0352b01║所召復是果人。因集正表圓因增極，圓果成就。圓光
X29n0596_p0352b02║召表圓因能感圓果，佛人集表圓果以酬圓因也。聲
X29n0596_p0352b03║之所召亦爾（云云）。如此所釋，順經文義，不同舊人，古
X29n0596_p0352b04║今異釋。雖多死興，於此思而演之。下更約觀釋其數
X29n0596_p0352b05║者，於義便故。於中，初釋萬八千，次釋十法界。初中先
X29n0596_p0352b06║約一界論數，即有以下約十界合數。初標即表十八
X29n0596_p0352b07║界，約此數上以論一一皆具十法界，即有一百八界。
X29n0596_p0352b08║又約此界上天一一皆具十如，即成一千八百如。一
X29n0596_p0352b09║界既有一千八百，約十界即有一萬八千，照一萬八
X29n0596_p0352b10║千界中一皆有如此差別之境也。此等下是釋所照
X29n0596_p0352b11║之意。佛慧者，三圓妙境、三觀智也。此雖觀解，猶表當
X29n0596_p0352b12║時仍囑於事並所觀境，故是觀解。佛慧還佛知見，故
X29n0596_p0352b13║是表圓。因果與前義不違，既約十何者是耶？故約文
X29n0596_p0352b14║示，此即十界明文也。又引證者，前證此人位，此論此
X29n0596_p0352b15║位人，只一言而含二義，故得兩引用也。祥云：乘有十
X29n0596_p0352b16║義相表之：一最上義，以頭表之；二中道義，以眉間表
X29n0596_p0352b17║之；三顯明義，以白表表之；四無翳義，以毫表之；五破
X29n0596_p0352b18║義，以光表之；六不二義，以一方表之；七根本義，以東
X29n0596_p0352b19║表之；八有果乘具足義，以萬表之；九因乘未具足義，
X29n0596_p0352b20║八千表之；十說因果理盡義，以周遍表之（云云）。東破
X29n0596_p0352b21║之久，雖十義不攝今四德（云云），關淨樂故（云云）。次即
X29n0596_p0352b22║當其分文，如前已論。談義必通於此，消文必屬他土。
X29n0596_p0352b23║向既已消文，故不應更在於此，蓋似文不應也。
X29n0596_p0352b24║次明他土瑞者，前既是總，此即是別。總謂一光所照，
X29n0596_p0352c01║別謂顯示六種相也，即能總而所別也。又前是佛放
X29n0596_p0352c02║光照，此是大眾因光所見，故分六章，皆云見也。又前
X29n0596_p0352c03║是能現也，此是所現也。應知二文合此三名，思之。疏
X29n0596_p0352c04║文釋此，大為二別：初正科釋六瑞之文；若此土下，次
X29n0596_p0352c05║明六瑞之所報。初中有三：先標章，次科列，三明次第。
X29n0596_p0352c06║言科列者，此是科章，對上標數；又是列名，所以為三。
X29n0596_p0352c07║六者，盡其差別之狀，故有六；更重彰其要義，故以三
X29n0596_p0352c08║雙前。此土六亦爾，應知萬八千界一一皆具此之六
X29n0596_p0352c09║章矣。初六趣經文三句：初能見人，即此會大眾也，故
X29n0596_p0352c10║言於此等也；次二所見境，即總語萬八千及其中差
X29n0596_p0352c11║別之數也。論以其中四為三寶，今明意有義，而非正
X29n0596_p0352c12║意，不主於此，故文不約之也。六趣名、體及開、合等，如
X29n0596_p0352c13║後文釋。二即其中化主，主是極聖，趣中亦有聖迹，以
X29n0596_p0352c14║對上聖所化故。故云下凡說法，義有通、別。通從於始、
X29n0596_p0352c15║終，別且初頓，義現於後。四眾在文，文有修行謂行因，
X29n0596_p0352c16║得道謂得果。人、法即能被、所被，且從通說也。人應通
X29n0596_p0352c17║後，亦且從別。行中經文四句於後略釋，此略不明。祥
X29n0596_p0352c18║云：菩薩無邊，略以二門總攝一切。初因緣門，過去習
X29n0596_p0352c19║因為因，外值善友為緣，內因不同外緣非一，故云種
X29n0596_p0352c20║種。信解者，始名為信，終名為解。又鈍根名信，利根名
X29n0596_p0352c21║解。上明入道各有由藉，今明入道各有始終利鈍，故
X29n0596_p0352c22║以信解門攝菩薩也。相皃者，菩薩修行必有相皃表
X29n0596_p0352c23║彰，身口之行外彰為相，意業之行顯明稱皃，故以相
X29n0596_p0352c24║皃門攝菩薩。行菩薩道者，總上三事名行菩薩道。故
X29n0596_p0353a01║論云：以四攝法攝取眾生，名行菩薩道也。其次有云：
X29n0596_p0353a02║因緣者是所以義，謂以求出生死速證佛果度脫眾
X29n0596_p0353a03║生，為此因緣修菩薩道；或為嚴淨佛土成就眾生，修
X29n0596_p0353a04║菩提分行菩薩道；或為修四攝六度行菩薩道，如是
X29n0596_p0353a05║等種種所以也。信解者，信而且解，住地前位未得聖
X29n0596_p0353a06║果。相皃者，三業相儀，行菩薩道貌儀也。住於十地已
X29n0596_p0353a07║得道果，由種種所由行菩薩道，故入二位。本論云：緣
X29n0596_p0353a08║者，外遇良緣值多善友也。善知識者，是大因緣故。信
X29n0596_p0353a09║解相皃是內修行，修行之中內心行名信解，身語行
X29n0596_p0353a10║名相皃；心觀妙理名信解，捨頭目等名為相皃。行菩
X29n0596_p0353a11║薩道者，論云：依四攝法教化眾生，方便攝取。故言信
X29n0596_p0353a12║解相皃是自利行，行菩薩道是利他行。見佛入滅，般
X29n0596_p0353a13║即入也，亦云般涅槃那，肇云無為，亦名滅度。古亦云
X29n0596_p0353a14║寂滅淨，影云入滅息。新云波利昵[口*傅]喃，此云圓寂，謂
X29n0596_p0353a15║圓滿寂靜也，即德圓而累寂也。依諸共說，即示入無
X29n0596_p0353a16║餘。一家所明，即是息用歸體，故止觀名為歸大處也。
X29n0596_p0353a17║此中二句，即令物修道種福也。如後所釋，亦為能生
X29n0596_p0353a18║滅，皆是為物應以得度，為作得度因緣也。諸釋開為
X29n0596_p0353a19║二文，今合為一，同是為物一示現耳。而言始終者，菩
X29n0596_p0353a20║薩初修故，是行之始也；佛是果人，息用故，是行之終
X29n0596_p0353a21║也。合論故云爾矣。次是第三次第者，此一文合有三
X29n0596_p0353a22║意，謂何故但言六？何故次第如此？正謂教化之道不
X29n0596_p0353a23║逾於感應，初雙即是應是應，次雙是正應於感，三雙
X29n0596_p0353a24║是感從性起，修是應惠用歸體，亦是能所之意三六
X29n0596_p0353b01║也。是必此六不可過滅次第爾矣。終要而言之，不逾
X29n0596_p0353b02║感應道交而已。
X29n0596_p0353b03║若此以下是次明表報者，既云六瑞，上雖明六瑞義
X29n0596_p0353b04║未明，故為表報。表報即是正釋瑞之義矣。於中有二：
X29n0596_p0353b05║謂略、次廣。略謂表於二別，廣則明其五同。且初中先
X29n0596_p0353b06║總明光照二土之意，以能現之光一、所現之事有六
X29n0596_p0353b07║故也。初中二句皆有能所，在文易知。前正明中此正
X29n0596_p0353b08║明覺，以放中光故也。思之。次二別明二土各六之意。
X29n0596_p0353b09║初標道同者，謂教化之道同也。諸佛即總語三世十
X29n0596_p0353b10║方，令物當聞必信故也。雖總言同仍有二別，謂二同
X29n0596_p0353b11║也。應有三同但言二者，以文中無量義會未彰，故闕
X29n0596_p0353b12║於今但明於二，以起時眾疑問，文殊答之以明三同。
X29n0596_p0353b13║既見已同知當必同，故但以事密表之。及問答已，即
X29n0596_p0353b14║知是說此經大事已終化道訖矣，妙用難思以致之
X29n0596_p0353b15║矣。準前此表義中應明四意：初表二覺即世界，前表
X29n0596_p0353b16║中破二邊故屬對治，此表二土依正故屬世界（云云）。
X29n0596_p0353b17║次總表同，令物生信即為人，已同無惑即對治，當同
X29n0596_p0353b18║即第一義。亦可除通取別，已同已信為人，當同破顯
X29n0596_p0353b19║第二義（云云）。
X29n0596_p0353b20║次廣明中有四：先結標，次正釋，三總結示，四更約文。
X29n0596_p0353b21║初中以文含二及五之義，直一不了故須更廣方盡
X29n0596_p0353b22║其意。文即有五，此五並現於後頌中，此中所釋皆取
X29n0596_p0353b23║後意。初者六必五故至理無二，二從緣生，初從頓緣
X29n0596_p0353b24║故無而有，次漸亦爾。次二味中具有漸頓，第五義中
X29n0596_p0353c01║開之與收即是開會二義，無量即前之漸頓也。故前
X29n0596_p0353c02║釋漸頓皆言一切，故即無量法也。下總結中初結彼
X29n0596_p0353c03║己以同此，次結此當以同彼，始謂為而出世，終謂收
X29n0596_p0353c04║還息化起塔也。散頌二文分明故昺然。然此意者，今
X29n0596_p0353c05║眾見已知必當然，但仍隱密其二，故雖有五猶為二
X29n0596_p0353c06║同，使其疑請致三明顯，妙功之絕其信矣哉。此上是
X29n0596_p0353c07║廣釋所現表報意竟，下是第四更約文顯，即前六文
X29n0596_p0353c08║之中第五菩薩行行兩句文也。以含多義故須更會
X29n0596_p0353c09║釋之。於中先釋經三句，後結明二同。初中先單釋因
X29n0596_p0353c10║緣之義，次合釋二句。初中先通次別。通者通諸教味，
X29n0596_p0353c11║然因緣義有通別，今約別釋故分今昔，一切皆爾不
X29n0596_p0353c12║獨今教。束云昔王子所聞法華下種為因，中間異方
X29n0596_p0353c13║便成就助之為疎緣，今聞法華教為親緣，即得開悟
X29n0596_p0353c14║等為所生法名為脫也。今謂此人都不思量渾是夢
X29n0596_p0353c15║語，此文來處此乃泛爾通淡因緣之義，以諸教味皆
X29n0596_p0353c16║有因緣，義皆如是故也。此四不可：一者化土不涉此
X29n0596_p0353c17║間，二者通談不應為別，三者菩薩不聞二乘，四者文
X29n0596_p0353c18║云行道而為脫果。違文背義殊不可信，造次亦何甚
X29n0596_p0353c19║哉。此意正謂往日曾習為因，現在善友教法可能資
X29n0596_p0353c20║助發昔為緣，由是而得聽聞信解修行是所生法，正
X29n0596_p0353c21║明聞信修法而作因緣也。通語一切故云種種，此不
X29n0596_p0353c22║違經是疏之意（云云）。次言別者，對向通意，別約親在，
X29n0596_p0353c23║又別約中間二味三人，故云別也。此中不言方等但
X29n0596_p0353c24║言般若者，或云文略，今謂既言藏後即兼二味，況此
X29n0596_p0354a01║共等之言亦全通也。下頌中文分明共不共言出自
X29n0596_p0354a02║大論，有云共即通菩薩，不共即別圓。今謂若尅實論，
X29n0596_p0354a03║共即通別，不共即圓，此即般若度為主為正故為因，
X29n0596_p0354a04║不得別取為般若教。戒定等即五度助成為緣，此唯
X29n0596_p0354a05║般若中二也。上釋因緣，下釋種種。三人即三菩薩，以
X29n0596_p0354a06║經文正語菩薩故。方等雖通，後為顯別，故言三人。又
X29n0596_p0354a07║三藏菩薩行相全別，故但言三。次下合解二句者，雖
X29n0596_p0354a08║雙牒二句，但釋二種種言，不復釋因緣相皃。因緣即
X29n0596_p0354a09║今昔，親疏如前。相皃者，謂體狀容儀也，即三業行行
X29n0596_p0354a10║之體狀容儀也。二義既然，如何是其種種？一約四門
X29n0596_p0354a11║二三合說，即有十二故。二就十二中復各內外眾多。
X29n0596_p0354a12║何者是耶？下引經說是也。言身因者，身是果，因即是
X29n0596_p0354a13║因，言其感此身果之因，故云也。如大經說：五百羅漢
X29n0596_p0354a14║各說未悟道時各觀身因，或無明為因，或煩惱或業
X29n0596_p0354a15║等為因，以此觀故而得解脫。說已問佛，佛言：無非正
X29n0596_p0354a16║說。此意皆以得道故皆正也。此雖藏教通是一分共
X29n0596_p0354a17║義，故蹔借以為證。此是略舉其共，下例以明不共。若
X29n0596_p0354a18║欲證者，淨名入不二門是也，文略不引。故知下結。既
X29n0596_p0354a19║言種種故是無量，經有三句不釋中間信解者，信解
X29n0596_p0354a20║之義後文多處明之，故不俟論。若種種義，還例向諸
X29n0596_p0354a21║門上皆有信解，即是種種易知，故略不說。下結亦同。
X29n0596_p0354a22║初一句結前是與此已同，次二句結彼當與此同、此
X29n0596_p0354a23║當與彼同也。以隱無量義故但有二同，於當同中但
X29n0596_p0354a24║以事表仍未即顯，故致疑請。問：何不即現三同而便
X29n0596_p0354b01║起說，而共隱密令其疑請然後乃說？經云：最第一、最
X29n0596_p0354b02║難信解、最為難說，必須今古道同方乃可說。雖現東
X29n0596_p0354b03║方現在，未知過去皆同，故須陰密待其疑謂以後乃
X29n0596_p0354b04║可。又正說有二門，照東是橫乃表於迹未彰，竪本將
X29n0596_p0354b05║密表於遠本，故以令其疑問引往，兼以表之然後乃
X29n0596_p0354b06║可。慇懃之旨豈徒爾哉？思之思之。然此中所表既是
X29n0596_p0354b07║因緣，略廣應具四意。且略四者，照二土表二覺即世
X29n0596_p0354b08║界，前為承中光所表之後雙照二土，表破二邊之暗
X29n0596_p0354b09║故屬對治，今直為表覺於自他依正故屬世界，各有
X29n0596_p0354b10║所以。次明己同，既己物則信而無或，即為人當同密
X29n0596_p0354b11║表，後當破權顯實即治義二意。廣中文雖廣，只是二
X29n0596_p0354b12║同三意，後約文中亦爾。或以經有三文，即當前之三
X29n0596_p0354b13║意因緣，今昔正助為二所依即世界，信解故為人，三
X29n0596_p0354b14║業行行相皃不同即對治。已既具三當唯勝義，雖有
X29n0596_p0354b15║此義恐意不然。今且如前略廣不同，復以於此並此
X29n0596_p0354b16║經之意非餘教也，本觀可以例知之（云云）。
X29n0596_p0354b17║
X29n0596_p0354b18║妙經文句私志記卷第八