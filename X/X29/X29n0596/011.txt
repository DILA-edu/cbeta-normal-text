X29n0596_p0398b12║
X29n0596_p0398b13║
X29n0596_p0398b14║妙經文句私志記卷第十一（方便品文從初盡於疑請）
X29n0596_p0398b15║
X29n0596_p0398b16║石皷沙門釋　智雲　撰
X29n0596_p0398b17║依疏上是釋品題竟，下是次釋品文，於中有二：初案
X29n0596_p0398b18║文重示科門，就迹門下正科釋。初復有二：初示單複
X29n0596_p0398b19║兩科，今且逐近結示去就。初示單中文進取者，此以
X29n0596_p0398b20║經含兩意，舊來南北所取不同，亦並不違經意，將兩
X29n0596_p0398b21║存之，故此云也。具如後釋。前所以此兩示者，為前科
X29n0596_p0398b22║文有此兩重，從此以下并當第二正說，故此示也。示
X29n0596_p0398b23║去就中且從迹門故云逐近，遠非永置故云且也。必
X29n0596_p0398b24║從此者，經之正要，一家之所宗，消文之要便故也。前
X29n0596_p0398c01║結要云今從前三，輙以十義辨非，此其一也。必從前
X29n0596_p0398c02║三段，其如此文何？全云近從迹者，各為三段，於理親
X29n0596_p0398c03║細故也。若此從後則為親細，前云從前三段，豈不麤
X29n0596_p0398c04║疎？隨文迷要，於經於疏并不通會，不可不思。迹門正
X29n0596_p0398c05║說，分此二者，何不直為三周，而更曲開此二？於下二
X29n0596_p0398c06║周，及以本門，并不相應，又失妙說之宗旨，故不可即
X29n0596_p0398c07║為彼三，正須為此二也。復有故此雖不即為三周，而
X29n0596_p0398c08║亦大科為三，謂初略開三顯一，動執生疑；二執動疑
X29n0596_p0398c09║生，申疑致請；三廣開三顯一，斷疑生信。如此科判，雖
X29n0596_p0398c10║未會要，猶勝於前。今謂此文，勢數通論，可有其三，謂
X29n0596_p0398c11║若即文起盡，應便為四：初稱歎佛智，次略為開顯，三
X29n0596_p0398c12║大眾疑請，四廣為開顯斷疑。若隨人者，則可為三，如
X29n0596_p0398c13║向所述他之三也。初後屬佛，中一屬眾，故是從人，可
X29n0596_p0398c14║為三也。若即以顯經宗要者，必須為二，謂略廣二開
X29n0596_p0398c15║顯也。此則合經要義，會經要文，若迹若本，若文若義，
X29n0596_p0398c16║呼石便易，盡於是矣。故今專從於此，不為其餘，良有
X29n0596_p0398c17║已矣，必須深得此意（云云）。
X29n0596_p0398c18║文云：初略開三顯一，次云動執生疑。此何以取異？以
X29n0596_p0398c19║初文是佛，此文屬眾，今立此二名，則義並屬佛，何開
X29n0596_p0398c20║於眾？則初是體，次是意，亦是功能。前則無意，次則無
X29n0596_p0398c21║體，理豈然耶？此文固當含於具互二義，具義可知。若
X29n0596_p0398c22║欲簡文而互顯者，次文應云執動疑生，此即屬眾，爾
X29n0596_p0398c23║乃可會。不爾，縱強申釋，要非道理，當由後傳謬誤，本
X29n0596_p0398c24║必不爾。言略開三顯一，有長行、偈頌者，此文更不可
X29n0596_p0399a01║會。然此一科義，乃經之絕要，名且未彰，意又不顯，將
X29n0596_p0399a02║求宗旨，絕不可得。如其本爾，當有深以流傳脫誤，固
X29n0596_p0399a03║以無因不能感致。不然，豈於絕要之境，故徵其文，略
X29n0596_p0399a04║其旨哉？信不應爾。但先並不言深為歎惜，仰之不已，
X29n0596_p0399a05║輙試言之。何者？文正應云初略開顯，有二：初歎諸佛
X29n0596_p0399a06║二智，後略開三顯一。初又有二：謂長行、偈頌。以最後
X29n0596_p0399a07║三行半頌，及是化起，非頌長行，故以為後正略開顯。
X29n0596_p0399a08║故前直云長行、偈頌，他人皆爾，此義易知，不繁迂曲。
X29n0596_p0399a09║若不爾者，次忽便言寄絕，稱歎二智，殊無詮次。又次
X29n0596_p0399a10║既明寄絕之意，前總最要，周合言之，文亦無者，其故
X29n0596_p0399a11║亦如前也。今亦輙謂初歎諸佛二智者，此是一切諸
X29n0596_p0399a12║佛之功德也。諸佛功德無量無邊，而直歎二智者，此
X29n0596_p0399a13║即歎無量也。何者？功德雖則無邊，而無出自他致體
X29n0596_p0399a14║之物，此者都由於智，故以歎也。此中應引丹丘所釋
X29n0596_p0399a15║類顯（云云）。智雖無量，二即具四，即攝於一切，一如前
X29n0596_p0399a16║所明，故直歎二。即攝一切諸佛是妙極之人，故約此
X29n0596_p0399a17║妙極之人以歎所得之妙法也。然此既是真實妙物
X29n0596_p0399a18║而並不知，文云諸餘眾生類無有能得解，今將為令
X29n0596_p0399a19║其知與之，故先稱歎。又其宿曾薰習下斯妙種今可
X29n0596_p0399a20║發生，為作發生因緣故。又今歎此一真妙物令稟方
X29n0596_p0399a21║便化者，知昔所得非為真要，深生鄙耻故。又此妙物
X29n0596_p0399a22║即一切本來同有，今將開示令其悟入，以是故稱歎
X29n0596_p0399a23║也。然此是最初之弘誓、出世之本懷、昔談之旨歸、前
X29n0596_p0399a24║端之所表，都在於此，故建首而便稱歎。有此諸意，故
X29n0596_p0399b01║先稱歎於此，如此之意豈非要絕？若不先標此，若何
X29n0596_p0399b02║以致彰？此意而並不釋，雖歎亦何為哉？此上六字三
X29n0596_p0399b03║別八意不可不知，思之思之。言寄言者，即寄託歎美
X29n0596_p0399b04║之言以稱歎也。言絕言者，有二是都絕無言，即如淨
X29n0596_p0399b05║名杜口是也。二是絕言之言，即如文殊也。今言絕言
X29n0596_p0399b06║似同文殊以絕言也。然彼論自行、此論化他，對機以
X29n0596_p0399b07║彰法之妙也。下是釋二意也。厝，置也。令物知其智深
X29n0596_p0399b08║廣也。至理亦絕於深廣故不能盡，應知二亦無方不
X29n0596_p0399b09║宜便滯。言如前說者，總指出其名體也。即前絕妙三
X29n0596_p0399b10║十種也。此其要實句徒繁也。此中通別，通即諸佛、別
X29n0596_p0399b11║即釋尊，今略言之故云諸也。云云之意爾。略言道同
X29n0596_p0399b12║者，釋明諸佛權實之意。此中化主正是釋尊，何故先
X29n0596_p0399b13║歎諸佛？故釋云爾。為明道同故、令物必信悟故。道謂
X29n0596_p0399b14║妙智也。上光等者，舉前序之能顯成此之所也。因現
X29n0596_p0399b15║光見故橫，因引往答故竪，聞橫竪皆表諸佛道同，故
X29n0596_p0399b16║云正表。於此會成能所故定起，即名明同也。所以雙
X29n0596_p0399b17║歎釋者，正以舉一收四，橫竪以盡諸佛功德故也。前
X29n0596_p0399b18║列四句約第三釋，又開十雙，正以於此快哉幸矣。
X29n0596_p0399b19║提起之文四句，謂時、主、儀、告，謂歎時、歎主、歎儀、歎之
X29n0596_p0399b20║所對。文中釋三不釋世尊，義已如前。於中有二：初直
X29n0596_p0399b21║消文，次會論釋。初言當爾之時者，記云五瑞等之時
X29n0596_p0399b22║也。今謂前事已畢後事之始，即答問竟，將稱歎云時
X29n0596_p0399b23║也。次釋第三從也起，即將說之儀也。初問言常在者，
X29n0596_p0399b24║與理冥極故常在也。徵言其起之由，故云何故。次答
X29n0596_p0399c01║釋中初總標有，次約四義釋其所有，三總結示是其
X29n0596_p0399c02║所有。初言此有所示者，謂有所表示也。起者出也，由
X29n0596_p0399c03║來無入何所論出？前既示入今故示出，即無入出為
X29n0596_p0399c04║物而入出也。既有表示，所示者何？謂下四也。為應化
X29n0596_p0399c05║世間法應爾故，為示事審可信順故，為治散亂妄所
X29n0596_p0399c06║說故，為示證實令物同證入故，一一皆對入定以釋。
X29n0596_p0399c07║即此一釋四義，即顯入出二四之義。前文釋入不的
X29n0596_p0399c08║明其四意，正以於此。此以經明從定起說，故須此釋。
X29n0596_p0399c09║一一皆先明入後明起說。初舉入兩定者，經只明入
X29n0596_p0399c10║一定含於兩義，今約顯兩序正故此云耳。此明古今
X29n0596_p0399c11║皆先入定然後出說，文略但明入也。此是諸佛化世
X29n0596_p0399c12║法爾，總談化世法爾故是世界。次言履歷等者，法謂
X29n0596_p0399c13║能破之法，緣即所被之機，正謂履法歷緣照二俱審
X29n0596_p0399c14║入定之功，為此故先入後起，歷生物之信善故為人
X29n0596_p0399c15║也。對治及義二并易知。并言哀者，慈悲愍物之異名，
X29n0596_p0399c16║愍哀群物令得四妙之益，故入起說即為大事因緣
X29n0596_p0399c17║而入出也。全云：須尋古本哀悉表字，表謂儀表，諸佛
X29n0596_p0399c18║如來雖恒在定，為欲顯示四悉之益，故外示現起定
X29n0596_p0399c19║之儀表也。後傳寫本多作哀字，故今從表以釋今，謂
X29n0596_p0399c20║此帶前入顯今以起，非直義當文亦甚便，但作儀表
X29n0596_p0399c21║之釋未盡，正應作顯示義可矣，宜善思而會之。後總
X29n0596_p0399c22║結之。安等者，兼釋安詳之義，本或作庠序之庠，或作
X29n0596_p0399c23║審詳，有云安徐詳審也，義悉依論所釋。古本作祥，釋
X29n0596_p0399c24║云：示大人之相，欲說大法先示大人之相也。又云：安
X29n0596_p0400a01║祥者，動靜無礙也。今文所釋正取審詳，即兼大人之
X29n0596_p0400a02║義，謂由入定能於四義決定審諦，然後起說決定令
X29n0596_p0400a03║得四利，益大人之能事也。次釋對告，其於三乘之中
X29n0596_p0400a04║最劣。何故告之？釋云：以其小乘中等也。下轉釋，既是
X29n0596_p0400a05║至極大乘，何故對小第一？故又釋云：將引等也。正是
X29n0596_p0400a06║此經宗要故也。凡十如玄義者，即玄義文第七釋經
X29n0596_p0400a07║用中迹本各有十用，謂癈、會、開、覆、破三顯一、住三顯
X29n0596_p0400a08║一、住三用一、住一用三、住一顯一、住非三非一顯一。
X29n0596_p0400a09║若本中十，但以本替一、以迹替三為異也。今此正約
X29n0596_p0400a10║迹門不論於本，以本門對告者，別不因之也。應知將
X29n0596_p0400a11║欲因其四字貫於十也。然對告之義應具四意，即束
X29n0596_p0400a12║十以為四，亦如玄義。諸家或釋不對告緣覺菩薩之
X29n0596_p0400a13║意，然中乘諸經罕有其例，後文自有料簡，菩薩蓋是
X29n0596_p0400a14║常事，非此宗要皆可以例知，故并不論。或以諸經亦
X29n0596_p0400a15║告此人辨同異者，若教若並時可例知，不俟繁文。
X29n0596_p0400a16║然又須知通別之意，別則因其破小顯大，通而言之
X29n0596_p0400a17║亦因破三顯一、破權顯實、破麁顯妙，三一仍別，權寶
X29n0596_p0400a18║麤妙方乃通極，不然不盡其意，人但知別罕知其通。
X29n0596_p0400a19║又論釋此意，諸家多固亦非此要，故文不用此乃等。
X29n0596_p0400a20║有明盡此對告之句，猶屬經家提起。若顯佛言，其下
X29n0596_p0400a21║即應更云舍利弗結集，或出經之家避於繁文故不
X29n0596_p0400a22║更也。
X29n0596_p0400a23║上直依義消經文竟，下是更會論釋，中間一句，義同
X29n0596_p0400a24║諸釋。此文皆云：初別明四意，後通明四義。謂初是世
X29n0596_p0400b01║界動不動矣，故以如實下為人，示現下對治，如來下
X29n0596_p0400b02║第一義，次下總明四也。諸皆同爾。今恐此釋都未可
X29n0596_p0400b03║會，非直於論，今文亦不分明。先引兩解，次會論與今
X29n0596_p0400b04║同。初論有二：先引論舉經文，示現以下引論釋經之
X29n0596_p0400b05║義，各有二句。初中二者，即入、起也。今經但明起論，都
X29n0596_p0400b06║經更明入。三昧即無量義，實理即是法華，以是妙定，
X29n0596_p0400b07║故云甚深。正念不動，即前身心不動也。下句以如實
X29n0596_p0400b08║智觀，文脫以字，觀即前云寂而照也，即向所云履歷
X29n0596_p0400b09║法緣也。下二句即論釋上二句經也。或云但通釋前
X29n0596_p0400b10║下句，今謂只可次第別對前兩，以自在不動，以無能
X29n0596_p0400b11║驚悟，故自起並有理也。文亦脫於示字，悟或為忤，正
X29n0596_p0400b12║應作寤，故他所釋，作此寤寤字也。次會論釋與今同
X29n0596_p0400b13║者，初總標同，次別將第一義會論第一義，次通將四
X29n0596_p0400b14║義會論釋初義。此蓋體用也。顯體宜於出世諦理，故
X29n0596_p0400b15║世間不能驚悟；用則事理入出，利物無方，故四悉無
X29n0596_p0400b16║㝵，亦兼安祥義也（云云）。云云之意，略其爾也。此明論釋
X29n0596_p0400b17║經兩句有其兩義，只是體用與此所釋四意總別同
X29n0596_p0400b18║也。只一四義，猶恐難會，更作三番四義，況經論不分，
X29n0596_p0400b19║通別莫辨，於論於疏，將會其可得乎？後學深可哀矣。
X29n0596_p0400b20║上是消經已竟，下是會釋入定儀狀，此義正應於前
X29n0596_p0400b21║入中釋。前入定中，經文有四，謂時、儀、名、相。前但釋其
X29n0596_p0400b22║名相，不解其儀，故今以明之也。於此明者，正以論經
X29n0596_p0400b23║及釋并明入出，故向所釋皆帶入以以明出，今更別
X29n0596_p0400b24║釋其入之儀，及正在定之相狀，以顯於出故也。初約
X29n0596_p0400c01║四意釋其儀，次兩問答釋其狀。初中入定通於四儀，
X29n0596_p0400c02║何故經論偏明此一？故會釋之，有其四義：先引論釋，
X29n0596_p0400c03║後會此意。此文出婆沙論，即毗曇婆沙，非十住也。彼
X29n0596_p0400c04║論問云：一切威儀盡堪彼行，何獨結加？論中答釋都
X29n0596_p0400c05║有五番次第，亦有少異，今正為成四悉之意及四次
X29n0596_p0400c06║第，故合論五為四，及就四悉次第，故數與次有少異
X29n0596_p0400c07║也。又其言亦有少異者，蓋以雜舊譯也。文云能生三
X29n0596_p0400c08║種菩提道，記所引云能發三菩提心，今謂三種即三
X29n0596_p0400c09║乘，若直云三菩提心，此即似別，若欲會之，謂發三種
X29n0596_p0400c10║菩提心，亦即求三乘道心也。知之總結，會云四者，文
X29n0596_p0400c11║顯易知。
X29n0596_p0400c12║上釋以依此義意竟，下是會釋定中相狀。然亦是儀，
X29n0596_p0400c13║前是外，此是內，前是身，此是心，故即二儀有所表也。
X29n0596_p0400c14║經雖無文，不無其義，論中既釋，故亦會之。如金剛經
X29n0596_p0400c15║云：敷座而坐。新本即加繫念在前，故知義不無也。記
X29n0596_p0400c16║云：此中問答亦是論文，既是論文，云何言經？經說論
X29n0596_p0400c17║釋，今從其本，故云經也。論云：云何繫念在前？答云：繫
X29n0596_p0400c18║在面上故。又無始以來，男女相視，起於欲想，多在面
X29n0596_p0400c19║故。又云：眼等五根能生欲心。論只此一問答，而義有
X29n0596_p0400c20║涉於兩，故今從義開為兩番，擬於二義。記云：初表因
X29n0596_p0400c21║緣四意，次以義立四釋，即四教也。初中有背有向，即
X29n0596_p0400c22║世界也。觀寂定生，即為人；背生死惡，即對治；寂滅有
X29n0596_p0400c23║理，即第一義。全云準後例前，此亦是約四教之解，以
X29n0596_p0400c24║四教皆有背有觀故。次託問答，正約教釋，并同記解。
X29n0596_p0401a01║今觀兩釋，初約因緣四義，於文稍似難會；次云兩并
X29n0596_p0401a02║約教，不言只一，何為兩番亦所未近？今觀此二文，皆
X29n0596_p0401a03║是約所表釋，以定中儀則并是序中事故。初番是約
X29n0596_p0401a04║背向所表釋，次番是約向背所表釋（云云）。初文正是
X29n0596_p0401a05║約表四諦義，初背苦集，次觀向滅道，觀即道也。此釋
X29n0596_p0401a06║與前序中問四諦欣厭之義，其相當也。言作四解者，
X29n0596_p0401a07║謂四教也。所以爾者，以向所表四諦義通，又大小乘
X29n0596_p0401a08║入定皆有此儀，是故須約教解，顯成其義。此句即仍
X29n0596_p0401a09║前略標起，後下是正解釋也。既云應作四解，故次便
X29n0596_p0401a10║設問答，故即是正作四解之義矣。故文注出四教正
X29n0596_p0401a11║為於此，不然此文信不易會。初問在面者，論以在面
X29n0596_p0401a12║釋於在前，今為顯四教修行所尚義便，故仍寄此為
X29n0596_p0401a13║問起也。釋中四者，前明背向，謂背生死因向涅槃因
X29n0596_p0401a14║果，此中正約修行趣向涅槃背破彼生死也。所注四
X29n0596_p0401a15║者，即示四教，顯是前四釋也。初舉世間所尚，即表所
X29n0596_p0401a16║背也。猗，美適也。此猶通語，下更別明，正表修不淨觀
X29n0596_p0401a17║并前猗樂所治，即是五門之中略舉其二，此是折拙，
X29n0596_p0401a18║故即初教。次言表尚空者，尚，崇重也。以能頓破積來
X29n0596_p0401a19║滯有之苦，故欣尚也。此彼巧勝，故即次教。次約別中，
X29n0596_p0401a20║初即能表，為分別下即所表，正為表顯於此故繫於
X29n0596_p0401a21║面，故大經云分別苦集有無量相也。若能深辨意識，
X29n0596_p0401a22║即知七八之義，如此了別故當別義。次亦能所為表，
X29n0596_p0401a23║尚此第一法故，故以在面表之，此固是圓義矣。只一
X29n0596_p0401a24║在面之言，有此四種差別，既是別前四諦，即成四種
X29n0596_p0401b01║四諦，快哉釋矣。能得此意，於大小乘說此儀狀，無不
X29n0596_p0401b02║達其要旨。記云：面唯四根，何得云六？釋云：面具五根，
X29n0596_p0401b03║四并存身，若緣現量色等境時，意又居上。故俱舍云：
X29n0596_p0401b04║身根有九事，十事有餘根。言九事者，即能造四大地
X29n0596_p0401b05║水火風，及所造色香味觸，並身根一，故云九事。言十
X29n0596_p0401b06║事者，餘眼等根皆具十事，如眼根上有能造四及所
X29n0596_p0401b07║造四，眼及身根故成十也。眼等覺觸即身根性。然雖
X29n0596_p0401b08║此四獨猶是通釋，若於今者仍須判開唯一實相無
X29n0596_p0401b09║作意矣。
X29n0596_p0401b10║言歎權實者，此具能所，即二智也。經文及釋并自分
X29n0596_p0401b11║明。初中先釋其所，次釋其歎。所中有三：初通示其文，
X29n0596_p0401b12║次別釋其義，後示其體。初言通者，總於人法，對下別
X29n0596_p0401b13║釋二義故也。次是別釋二義，初為簡非故寄妙人，次
X29n0596_p0401b14║正顯是故約妙法。佛是妙極圓人形，彼三教行人所
X29n0596_p0401b15║得之法並非真實，故言諸佛，顯是自行。對前化他云
X29n0596_p0401b16║實，即指次圓權也。體中言三者，即一切智等，如後所
X29n0596_p0401b17║釋。一心者，即大論三智一心中得，今意即佛淨妙心
X29n0596_p0401b18║中具三照用，簡異其餘次第得也。此攝前文，後五雙
X29n0596_p0401b19║半義盡無遺矣。幸勿更有去取下，釋稱歎，即深廣也。
X29n0596_p0401b20║德雖無外不逾高廣，故約以歎有法譬例。言如理者，
X29n0596_p0401b21║只真如實相妙極理也。竪即窮極高下無高下也，橫
X29n0596_p0401b22║即旁通邊畔無邊畔也。更言無量甚深者，總彰橫竪
X29n0596_p0401b23║之要妙也。經甚深無量，今明一句即具即四句，故更
X29n0596_p0401b24║言無量甚深。既舉其二，餘二自可知矣。此明相即雙
X29n0596_p0401c01║非，尚是無方，故即圓妙義矣。次舉譬以顯二義，俱譬
X29n0596_p0401c02║深廣，以深故廣，以廣故深，亦有四句妙意。全云初譬
X29n0596_p0401c03║深，次譬廣，今所未詳。次例顯者，二智皆有深廣，權中
X29n0596_p0401c04║雖有其義，而文不彰，故承此釋之，便例以明之云云，
X29n0596_p0401c05║是意略爾。次釋歎權，先略消經文，次廣釋門義。初中
X29n0596_p0401c06║先釋所歎之義，次釋稱歎之文。初中舉文標示，次出
X29n0596_p0401c07║體義。初三字指前實也。門之一字正當權也。此是何
X29n0596_p0401c08║物？蓋是自等出其體也。大要而言，即自行證會妙道
X29n0596_p0401c09║圓極之前妙能，是其物也。會其品題，故云方便。通即
X29n0596_p0401c10║圓因始終，別則真因之位。前實智既指極果，故此為
X29n0596_p0401c11║因，義固須爾。應知前之四雙半義，都在此一門字收
X29n0596_p0401c12║盡，不得謬為去取。其物各是何名為門，故下釋之，以
X29n0596_p0401c13║進趣通入之義故也。仍對果實以彰因權，故云從門
X29n0596_p0401c14║等也。道中即正證會妙理圓滿之義也。
X29n0596_p0401c15║次釋歎中文，初直歎，次對人歎釋。初文中亦先舉文
X29n0596_p0401c16║標示，次正釋其所以。不謀二句即釋難解難入，初即
X29n0596_p0401c17║十住妙解，次即十地妙用。了即解也，不謀妙也，其猶
X29n0596_p0401c18║明鏡無方妙也，大用自他入也。又了證中體也，入是
X29n0596_p0401c19║雙照用也。或初即竪深，次即橫廣互舉也，此二句就
X29n0596_p0401c20║法當體歎也。七種等者，簡人以顯法也。初舉七種方
X29n0596_p0401c21║便不知，亦明深廣，故不能測度。次約四種真實之人
X29n0596_p0401c22║方乃能知，亦顯深廣，并如後文所釋。所以其門難解
X29n0596_p0401c23║入者，正以此也。若準論經，此中仍有五句，謂難見、難
X29n0596_p0401c24║覺、難知、難解、難入。他釋以對前證五種甚深次第，亦
X29n0596_p0402a01║並如前，但有能所詮為異耳。此則但得當文之義，不
X29n0596_p0402a02║與上下文會，故今文不用。今欲橫竪會通一切文義，
X29n0596_p0402a03║故直依後文以釋。記以初三為真位之前方便，擬於
X29n0596_p0402a04║三慧亦有其義，今且依疏文。
X29n0596_p0402a05║而別以下，即釋對人以顯法也。於中初略釋別舉二
X29n0596_p0402a06║人意，次歷五時廣顯三乘不知狀。初中此之妙門準
X29n0596_p0402a07║下頌文，除圓以外一切皆不能知。向已通攬釋竟，今
X29n0596_p0402a08║更對向通義以消別文，故云而別舉也。釋云執重者，
X29n0596_p0402a09║即根鈍障重也。次下廣歷中間今日五時，顯成不知
X29n0596_p0402a10║之義。初約二乘，後顯菩薩。初亦信解品之意也。初之
X29n0596_p0402a11║一節，初自證以後乃至華嚴以前，常以此妙門而擬
X29n0596_p0402a12║之也。元者始也，謂初始之時即以擬也。此仍通於一
X29n0596_p0402a13║切無機等者，即別言二乘也。即退大後乃至現見，作
X29n0596_p0402a14║是念已疾走而去也。聾聵者，生後異（云云）。上約現無
X29n0596_p0402a15║自他二利，下就往無見聞二之種也。猶懷疑惑，即三
X29n0596_p0402a16║周之初是也。次約菩薩復有二類，并如前後所明。亦
X29n0596_p0402a17║不知者，深廣妙故。
X29n0596_p0402a18║以下廣解門者，此是自行圓妙入實之要方，前雖略
X29n0596_p0402a19║標體義，而權實是非之義未明，又為辨舊之非，故特
X29n0596_p0402a20║更釋。於中初引他釋，次明與奪，三正廣釋，四述論解。
X29n0596_p0402a21║初述他出此門法，謂二乘方便即七方便，是以二乘
X29n0596_p0402a22║因為此門，亦即二乘門為此門。次明與奪中，先標次
X29n0596_p0402a23║釋。言與奪者，以其所解大且二過，謂狹以淺，但言二
X29n0596_p0402a24║乘當其狹，總語其因果且猶不得，況直取其因，況非
X29n0596_p0402b01║固體自行，故是其淺。此初與奪且略破其淺。次正破中，
X29n0596_p0402b02║初破其局，後雙破其淺局。初中奪其非實與其淺能。
X29n0596_p0402b03║初中經云其門，此是佛自入門，豈可佛果而用二乘
X29n0596_p0402b04║之門為因？此過莫大，故全奪云。次言與者，有可開會
X29n0596_p0402b05║之，故且與之。於諸門中二乘極劣，加以方便，故云最
X29n0596_p0402b06║淺之能。所即佛果之智，彼都不聞，何論淺此與？仍即
X29n0596_p0402b07║奪之云云之意，略如向也，廣如次釋。次正釋中，通談
X29n0596_p0402b08║其文大為四句：初約權門以入實，次約權門以入權，
X29n0596_p0402b09║三約實門以入實，四約實門以入權。初二約三教有
X29n0596_p0402b10║別有通，次二約圓教因及果用。若於今文，正當第三
X29n0596_p0402b11║句義。初義中初別約別教，次通約三教，三結以明光
X29n0596_p0402b12║宅之義局狹。初中先標，次約經釋中道佛慧，初地以
X29n0596_p0402b13║上此其義也。次通明三四入中者，若別入中如前，餘
X29n0596_p0402b14║二何有？中道義立亦不無也。即如後文一切諸法皆
X29n0596_p0402b15║悉空寂，無生無滅無大無小等，即當分中道之義，名
X29n0596_p0402b16║同體別相從言之，亦可取意以說。言其因於當分後
X29n0596_p0402b17║被開會，皆得入實中道，并是因權而得入實之義也。
X29n0596_p0402b18║言一觀者，入空通於體拆，只得折假入空也。以其不
X29n0596_p0402b19║明小四故只得一，皆云只是有之一門謂有門，有門
X29n0596_p0402b20║有七方便故。今謂空有皆有方便，何以知其空言其
X29n0596_p0402b21║七？其當齊梁之時盛弘成實，又例前一空觀故即當
X29n0596_p0402b22║一空門，要在論其狹少只得其一，何須定有？有意略
X29n0596_p0402b23║爾，故注（云云）。次即三教當分因果可知。次第三句，初
X29n0596_p0402b24║標，次下會通四義。言圓四門一者，記中不釋，全云圓
X29n0596_p0402c01║有四門，謂教、智、行、理，此是其門智之門也，此義所未
X29n0596_p0402c02║聞也。今謂如前權實等四句即是四門，即有十重四
X29n0596_p0402c03║門。今若橫即當權門，竪論即當因門，故云其一（云云）。
X29n0596_p0402c04║次第四句，即道後妙用，亦如下文能通方便，故名門
X29n0596_p0402c05║也。此即前果上之用，若今言門，正當第三句也。下總
X29n0596_p0402c06║結。貴其淺局者，如此釋者，總指前四句也。豐富明深，
X29n0596_p0402c07║開闊明廣，深破其淺，廣破其局，故是雙破淺局也。區
X29n0596_p0402c08║區，屈曲不自在之皃，一種之義如前。觀其所釋，於今
X29n0596_p0402c09║四句不得其一，故淺局云極，故是雙破其二義矣。下
X29n0596_p0402c10║述論釋。先述，次會開拓，三令準知。論言總略，故須開
X29n0596_p0402c11║拓，以顯於今諸教即四種也。言準觀者，觀即行也。向
X29n0596_p0402c12║之四句既并約智，即當約觀。行義既明諸教觀智，即
X29n0596_p0402c13║是明諸教諸門四一十六門，今經即當妙四門也。論
X29n0596_p0402c14║無此意，義須爾略，有此意故注（云云）。
X29n0596_p0402c15║次雙釋中，先且述異，今次正別消文。言文意者，一以
X29n0596_p0402c16║雙歎之後徵釋分明故。二者次文方云吾從成等，亦
X29n0596_p0402c17║歎徵釋自分明故，故知釋諸佛非歎釋迦明矣。次正
X29n0596_p0402c18║別釋，若依諸釋皆以初徵別為科目，謂先徵起今意，
X29n0596_p0402c19║并非難要故皆略不。言此徵意者，謂徵歎二之所以
X29n0596_p0402c20║也。謂二智有何所以如是深廣？又二智所以如此深
X29n0596_p0402c21║廣者何耶？即徵求其深廣之由也。今依第二義也。
X29n0596_p0402c22║下是別釋。初釋實中舉文總示，別釋二文結會深廣。
X29n0596_p0402c23║歎有深廣，既釋其由故還有二。其由然者此也。次釋
X29n0596_p0402c24║權中亦先舉文總示，兼等前歎之文。良由以下正釋
X29n0596_p0403a01║其文，仍有二番：初直消文，次會深廣，後釋成前。亦並
X29n0596_p0403a02║易知。權中歎釋雖無的有二文，而皆含於二義，正以
X29n0596_p0403a03║可例實義，而知不在繁文故也。注（云云）者，意略爾也。
X29n0596_p0403a04║下雙結者，謂以是之故，二智如是甚深廣也。經文四
X29n0596_p0403a05║句：初二結實，次二結權。有二番解釋：初直依文，次更
X29n0596_p0403a06║約自他解，以經含有其義故也。初是自證妙極，次是
X29n0596_p0403a07║化他普遍。故初是深，次是廣，亦互舉也。又各有二義：
X29n0596_p0403a08║初是自體深，次是化用廣。亦并互舉。可以思云隨情
X29n0596_p0403a09║等者，重釋難解。又舉易以顯難，引證於二義。若深觀
X29n0596_p0403a10║此文意，經是舉昔以顯今，疏釋約今以顯昔。何者？於
X29n0596_p0403a11║昔是隨宜不可，故難解；顯今是如理了義，故易知。疏
X29n0596_p0403a12║釋故是將今以顯昔。引論了、不了者，然論頌是無著
X29n0596_p0403a13║菩薩作，論是天親、天性各作。論釋其頌，并非正釋此
X29n0596_p0403a14║經，故其義猶通。若將以顯此中之意，應須更如大經
X29n0596_p0403a15║有餘、無餘之說，方會此意。論開兩方便門，顯兩真實
X29n0596_p0403a16║相，則二門三分最後極談說最實事，顯了之義盡在
X29n0596_p0403a17║於此，故一切法盡同一妙，不得於此更謂不然，即絕
X29n0596_p0403a18║待無餘真了義矣。次更約自、他以釋。言有時者，記云：
X29n0596_p0403a19║非其聽次別諮決時，亦可直明，非專一向。如前或時
X29n0596_p0403a20║復更作此一釋，以文仍有此義故也。此與前為異者，
X29n0596_p0403a21║前自、他，自但實，化但權；此則自、他各有權、實二也。若
X29n0596_p0403a22║相對說，自、權皆實，以自行故；他、實并權，以化他故。即
X29n0596_p0403a23║自、他權、實即具四句，如前所明。以現文但有其二，故
X29n0596_p0403a24║略不言云云之意，有略爾耳。
X29n0596_p0403b01║次釋歎，釋尊二智即當化主，前明諸佛道同，此明同
X29n0596_p0403b02║諸佛也。於中有四句：初重標示，次述舊解，三辨舊非，
X29n0596_p0403b03║四正科釋。初意略如向釋。次舊中有三：初述其標異，
X29n0596_p0403b04║謂吾從下次出其異狀，舊料簡下述其釋異之意。初
X29n0596_p0403b05║言各各者，不同前二合歎合釋故云各，以各故是其
X29n0596_p0403b06║異。次先出其異相狀者，從初即是歎權釋權，第二舍
X29n0596_p0403b07║利弗下即是歎實釋實，第三舍利弗下即是雙結歎
X29n0596_p0403b08║釋權實，本文多脫權字，此其異之狀也。次是述其釋
X29n0596_p0403b09║異之意，於中有標、釋、結。標者，前謂諸佛、後謂釋迦，此
X29n0596_p0403b10║二不同意凡有三，雖有三意只釋二異，二異二謂開
X29n0596_p0403b11║合先後也。二異之狀已如前，初一釋開合，次二釋先
X29n0596_p0403b12║後，故三只是釋二。初中皆先牒，次釋其所以，以有此
X29n0596_p0403b13║意故開合也。次二釋先後者，初明為本迹，次為自他，
X29n0596_p0403b14║為此二意故有二異。次總結者，意明文雖開合前後
X29n0596_p0403b15║互出，體常圓等不可偏也。次責破者，初責其不直而
X29n0596_p0403b16║曲，次責其言行相違。言不爾者，不應作是科釋也。文
X29n0596_p0403b17║次第者，如今所科是依文次第也。於義易解者，前後
X29n0596_p0403b18║理例相通會也。不須曲辨者，如其科釋是迂曲也。迂
X29n0596_p0403b19║曲則失文，次第義不明也。言道同者，全云指向體圓
X29n0596_p0403b20║之言也。若未此者，皆指其所釋之中自有此言故也。
X29n0596_p0403b21║又舉類顯即言行相違，故不應爾云云之意略爾。
X29n0596_p0403b22║下是科釋也。直科三章，一與前同，既無二三之異，意
X29n0596_p0403b23║復勞相曲釋。釋初實中，初標示，若實下釋。初舉不圓
X29n0596_p0403b24║不成下明。今既云成，則知一切圓滿，故是實也。言一
X29n0596_p0403c01║切成者，謂極果地一切智慧功德無有不具足也，即
X29n0596_p0403c02║前歎一心三智是矣。然既云稱歎實智，如前則有人
X29n0596_p0403c03║法歎，此中但有人法所歎，而以何為稱歎？如其無者，
X29n0596_p0403c04║從何以立此名？諸并不言何謂解釋。今謂經及疏釋，
X29n0596_p0403c05║文雖不彰，義固皆有。何者？即此成佛之言是所，又即
X29n0596_p0403c06║歎也。成佛即實智圓滿，既實智極成，無德不論，故又
X29n0596_p0403c07║即是歎。又實智成即竪深，一切成即橫廣。文云一成
X29n0596_p0403c08║一切成，即兼釋此歎義明矣。前經及疏并已委悉，此
X29n0596_p0403c09║可例知，故皆略也。祥以此句為用權之時節也。今謂
X29n0596_p0403c10║此歎實文，又即起於次歎權智，故文帶從及已來之
X29n0596_p0403c11║言也。次歎權者，此文雖標能所，而但有其歎，亦以能
X29n0596_p0403c12║即兼其所也。向歎實智，但舉所而即兼能，今舉能即
X29n0596_p0403c13║以兼所，亦互顯也。前明因智以歎權，故云門；此就果
X29n0596_p0403c14║用次歎權，故云種種等也。前即是因果，此則是體用。
X29n0596_p0403c15║因果是自行，體用是化他。雖有十雙，此二攝盡。雖但
X29n0596_p0403c16║此二，要具十雙。故皆盡其用要，而成於一致。所以必
X29n0596_p0403c17║次第者，正以於此文五句，初四歎權用，後一明利益，
X29n0596_p0403c18║亦是權用之意也。文中初總標示，四十以下次第釋
X29n0596_p0403c19║其句。初即通感而應也，四十餘年無量經言也。三種
X29n0596_p0403c20║逗會釋因緣，即感應也。小即初也，大即通指後三教
X29n0596_p0403c21║也。論即此經論，應言本論。而言諸者，恐誤。然諸訓於，
X29n0596_p0403c22║固亦無妨。記云：論略言漸中初後，故舉此二味。全云
X29n0596_p0403c23║小，相待有餘，未全了矣，則不可強為絕義。今謂亦可
X29n0596_p0403c24║舉此喻，雖虗而有體故。然小乘之譬有五：二如疏，三
X29n0596_p0404a01║如電，四如水泡，五空中。雲大乘以此為喻者，雖實無
X29n0596_p0404a02║故，然大乘有十：三如疏中，四如炎，五如響，六如夢，七
X29n0596_p0404a03║如影，八如化，九如虗空，十如水月。委如大品，叡師有
X29n0596_p0404a04║十喻論（云云）。全云離涅槃著，謂通別出假菩薩（云云）。
X29n0596_p0404a05║離順愛，別家登地以去也。今謂克通漸頓，不應唯七
X29n0596_p0404a06║方便（云云）。眾生者，即六趣七方便之機也。離見思，即
X29n0596_p0404a07║兼兩教三乘也。既通涅槃，即別出假法。離法愛，義通
X29n0596_p0404a08║別圓（云云）。既言成佛以來，即通頓漸開合，并是權智
X29n0596_p0404a09║之用，故云說佛法也。此中義兼四五，橫竪深廣之義，
X29n0596_p0404a10║總在其中。
X29n0596_p0404a11║次雙釋者，釋向二智高廣之所以也。前釋因果深廣
X29n0596_p0404a12║之所以，此釋體用深廣之由。然初言半句者，準此釋
X29n0596_p0404a13║意，經文應有三句：初除微已下之四字為一句，知見
X29n0596_p0404a14║等為一句，皆己等為一句，故即三也。初一句別釋二
X29n0596_p0404a15║智，次二句合釋也。以初二字釋實，故云半句。初有標、
X29n0596_p0404a16║釋、結。初總舉文標示釋者，即智從如道而來，至極之
X29n0596_p0404a17║名，理實而遍，智稱此理周極，所以實智高廣故，即是
X29n0596_p0404a18║釋成實也。次以方便半句別釋權智，權智所以能如
X29n0596_p0404a19║是深廣者，正以方便妙能約佛，皆以是同體妙用故
X29n0596_p0404a20║也。此即如前法用義也。下之二句為合釋者，正顯前
X29n0596_p0404a21║二並高廣也。亦初舉文標示，次別消知見二字，後別，
X29n0596_p0404a22║次三字。初者，以此言并通，故是雙舉。次別者，二智皆
X29n0596_p0404a23║有此二，故成四義。言悉到者，謂向二四物也。事理邊
X29n0596_p0404a24║者，如前事理權實也。前通此別，謂修極也。邊即彼岸
X29n0596_p0404b01║也，此乃絕待邊也。記云：文脫底字，謂事邊理底。正應
X29n0596_p0404b02║爾也。
X29n0596_p0404b03║次釋最後句者，彼岸猶通，更以具足顯其圓極，以此
X29n0596_p0404b04║故深廣，故是稱歎也。文仍破非，以顯是可知。次雙結
X29n0596_p0404b05║者，以所釋道理之故，如來體用二智最深廣也。初結
X29n0596_p0404b06║實中深廣二義最分明也。他云知見者，真俗二智正
X29n0596_p0404b07║體根本名知，後得名見（云云）。如此以下記云釋疑，恐
X29n0596_p0404b08║疑釋結實智而置深廣之言，謂為實智言說可及，故
X29n0596_p0404b09║今釋云約實體邊，實體非橫竪，斥彼攝法不周故云
X29n0596_p0404b10║橫，斥彼照理不極故云竪，究而言之并非橫竪。寄言
X29n0596_p0404b11║等者，正破疑也。說有橫竪理必不然，無限故非橫，無
X29n0596_p0404b12║極故非竪。如函等者，用不二智稱不二理也。今觀文
X29n0596_p0404b13║義亦更似有別，意謂結撮彰其妙也。何者？既歎此經
X29n0596_p0404b14║實智其理無方，何有橫竪也。從前至此數以言云，今
X29n0596_p0404b15║言將竟，須結束融會以歸其宗，故有是釋，故是彰其
X29n0596_p0404b16║妙也。然此二物體不二，為物寄言故有二，二即不二，
X29n0596_p0404b17║不二而二乃至四句，故即難思妙無方也。照無等者，
X29n0596_p0404b18║釋成上二，橫遍故無限，竪深故無極，為顯此實之二
X29n0596_p0404b19║用，故云橫竪也。又舉喻顯，函喻實境，蓋喻實智相稱，
X29n0596_p0404b20║故并云大。應知此喻文似但橫，義即兼竪，既大必深
X29n0596_p0404b21║故也。非直實智，權亦宜然，思之思之。
X29n0596_p0404b22║次結權中有三：初總標釋，次斥舊非，三正消文。初中
X29n0596_p0404b23║舉文標示，下是釋成。何以是權？是何等權？自行簡前
X29n0596_p0404b24║化他，道前簡前道後之用。約諸法門如次正釋中，明
X29n0596_p0404c01║并是因中所作，故是自行道前，以是故知是權是自
X29n0596_p0404c02║行也。又舉實無以顯今有，故并是權也。次斥非中，有
X29n0596_p0404c03║別有通無若干以顯其非也，出淨名經。彼既是說，故
X29n0596_p0404c04║知今有若干非是實也。實理如空故不可有，一尚不
X29n0596_p0404c05║有況以若干？據此文前云舊解，即光宅也云云之意
X29n0596_p0404c06║略爾。次消文中言佛地者，極果之權故也，下去例知。
X29n0596_p0404c07║然此中諸科名義，至後達多品中方始解釋，此但略
X29n0596_p0404c08║標而已。既復委悉釋，今亦但標體勢。初四無量即佛
X29n0596_p0404c09║地無緣之四也，此標數也。名者，即慈悲等四是也，亦
X29n0596_p0404c10║名四等。
X29n0596_p0404c11║次釋名者，有通有別，有能有所。若合言之，無量是所，
X29n0596_p0404c12║等即是能，等彼生數與拔喜捨，故云四無量四等也。
X29n0596_p0404c13║若更通分別，一緣無量境，謂一切有情起此四故；二
X29n0596_p0404c14║起無量解行故；三感無量果故，謂得大梵福成佛果
X29n0596_p0404c15║故，名為無量。四即數也，初即無嗔，次即不害，三即不
X29n0596_p0404c16║嫉，四即平等離著也。此是別物，諸釋共爾。今直通論，
X29n0596_p0404c17║唯一妙權智也。但此即足，是文正要，不在繁也。若欲
X29n0596_p0404c18║略知其差別者，此各有三：一有情緣，作有情想；二者
X29n0596_p0404c19║法緣，不見有情，唯作法想；三於諸法離分別心，作真
X29n0596_p0404c20║如想，名為無緣。大經梵行丹丘別廣，此中不能具也。
X29n0596_p0404c21║全云既結道前之智，而云佛地者，是佛自行之權法，
X29n0596_p0404c22║故舉果收因，於義無爽。今謂此果差別，正由因修，即
X29n0596_p0404c23║舉因顯果，不同前歎。
X29n0596_p0404c24║次四辨者，舊名也。新云四無礙解。辨謂明了無礙，謂
X29n0596_p0405a01║於四事明了無罣礙也。於此亦應總標、別列、釋名、出
X29n0596_p0405a02║體、差別。名謂法、義、辭、樂說。新云第四名辨才。法謂能
X29n0596_p0405a03║詮名句文聲，義謂所詮真俗諦理，詞謂方類言音，辨
X29n0596_p0405a04║才謂七種辨才也。緣此四智無所物礙，名四無礙解。
X29n0596_p0405a05║總以無漏後得智為體，今總以妙權智為體。辨差別
X29n0596_p0405a06║諸教不同，非此中意故略不論。今文中云能於以下
X29n0596_p0405a07║略釋無礙之義，但舉其三仍略其法，非直不足亦似
X29n0596_p0405a08║不次，次第如前可知。旋轉不窮即無礙之義，仍舉餘
X29n0596_p0405a09║因對挍。大經？迦葉品佛舉喻已合云：捨人身得人身
X29n0596_p0405a10║如爪上土，得三惡身如大地土。華嚴云：十地智比於
X29n0596_p0405a11║佛智，如爪土比大地土。此中正應用華嚴喻，即當別
X29n0596_p0405a12║義。宗中先輩所釋并用大經，而云斷章取義，此都非
X29n0596_p0405a13║類不應爾也。然經中通論不獨於權，今當況顯。圓自
X29n0596_p0405a14║既云深信堅固，故不論也。或通舉彼兩教二智，以挾
X29n0596_p0405a15║圓權智也（云云）。然論經中此初二科名為無障無礙，
X29n0596_p0405a16║嘉祥嫌此而用論經，齊此以為歎實智也。謂初標智，
X29n0596_p0405a17║見下以四義歎云：謂廣大深遠無障無礙。初二歎智，
X29n0596_p0405a18║下二歎斷，即累無不盡也。以下諸科具歎一切諸德
X29n0596_p0405a19║深廣，不獨於智也。今直依此不用論經，經云：植眾德
X29n0596_p0405a20║本所謂智也。舉本攝末無德非智，何更別有諸德可
X29n0596_p0405a21║歎？故并屬結權智不與彼也。
X29n0596_p0405a22║十力者，釋此且略言，云標數、列名、釋義、體相。文直略
X29n0596_p0405a23║標名者：一、處非處智力；二、業報智力，亦自業智力；三、
X29n0596_p0405a24║靜慮智力，新更加解脫、等持、等至智力；四、根勝劣智
X29n0596_p0405b01║力；五、種種勝解智力；六、種種界智力；七、遍趣行智力；
X29n0596_p0405b02║八、宿住念智力；九、死生智力；十、漏盡智力。十是其數，
X29n0596_p0405b03║此十能摧怨歒不可屈伏，是其義也。既皆云智力，只
X29n0596_p0405b04║一妙權智慧有此十能，故名十力。體及通義略在，其
X29n0596_p0405b05║別義繁廣，非此中要。又有近譯十力經一小卷了，其
X29n0596_p0405b06║中問答專釋十義，宜應述會（云云）。
X29n0596_p0405b07║四無畏者，文直但通標名數。列其名者，一切智、說障
X29n0596_p0405b08║道、出苦道、漏盡四也。復有說名仍有少異，次第亦少
X29n0596_p0405b09║不同。且名異者，新云正等覺即此一切智，漏盡居第
X29n0596_p0405b10║二，餘同。通名義者，於此四處都無畏懼，故名四無畏。
X29n0596_p0405b11║四處即四難也。前二言行相違難，次二語義乖反難，
X29n0596_p0405b12║都是一妙權智體也。應知十力約內照，無畏約外說。
X29n0596_p0405b13║又十降魔無畏，伏外道也。論經更有十八不共，簡異
X29n0596_p0405b14║二乘，此經略無也，并是舉因以顯果矣。
X29n0596_p0405b15║禪。云同體等者，通言一切禪，故云盡也。并同體之禪，
X29n0596_p0405b16║故云實相。大集有第一義禪，楞伽有如來禪，今總一
X29n0596_p0405b17║切并是自行，皆絕待妙，故云盡也。應知禪定、三昧并
X29n0596_p0405b18║同一實相體，故約此名以釋禪定。別者，通別之異，如
X29n0596_p0405b19║前已辨。言王三昧者，定與三昧東西語異，有何所以？
X29n0596_p0405b20║上以此對楞嚴，下以彼言對於王定。經既兩出，故為
X29n0596_p0405b21║兩釋。兩出兩釋，理同不妨。但何以知？當於此二，古今
X29n0596_p0405b22║并皆不然故也。他人云：禪即四禪，定即四定，脫即八
X29n0596_p0405b23║解，三昧即三三昧。故云此云四門，即是次第。初得四
X29n0596_p0405b24║禪，次得四空，具足八禪，次得八解，以定故，能證入三
X29n0596_p0405c01║空門也。如此釋者，於文甚易，但不能知如何簡於凡
X29n0596_p0405c02║小。今謂皆於一實同體以釋，亦何不可？若直爾釋，都
X29n0596_p0405c03║無甄別，與彼毗曇、婆沙亦何以異？今為即名以簡於
X29n0596_p0405c04║別，故以盡相而釋初通，以二定而釋兩別，則一切禪、
X29n0596_p0405c05║一切定皆為實相妙定，故作是釋。通名云次，便言定
X29n0596_p0405c06║者，以別門中健相最居其首，故以為釋。王定有通有
X29n0596_p0405c07║別，是諸定之中一名，如大品說。通則有二十五三昧，
X29n0596_p0405c08║能破二十五有，通名為王，如大經及彼疏釋。今文雖
X29n0596_p0405c09║似別，而意在通。何者？禪總一切定，能攝諸意，正通指
X29n0596_p0405c10║諸定，其用自在，一切皆歸往也。以能破於二十五有
X29n0596_p0405c11║子果之縛，即是解脫之義，故文不釋解脫，正以此也。
X29n0596_p0405c12║然亦更有一義釋之，方盡文意。何者？仍恐本文正云
X29n0596_p0405c13║三昧即三昧，即三三昧，是用此門為釋。三之與王，其
X29n0596_p0405c14║字易濫，以後傳寫，遂變三為王。何以知者？此三空門
X29n0596_p0405c15║亦名為三解脫，但釋三空，即釋解脫，故文不更釋解
X29n0596_p0405c16║脫者，正以於此。又此以三空是入道最初之要門，論
X29n0596_p0405c17║經具明三十七品行道之法，正明行是道已，將入涅
X29n0596_p0405c18║槃，有此三門。止觀正爾，道品之後明三空門，義正當
X29n0596_p0405c19║故。又如餘經歎佛果地功德云：大空、無相、無願以為
X29n0596_p0405c20║其門。並是約因顯於果德。如此兩釋會文義，并得不
X29n0596_p0405c21║釋解脫之意，可以思之。然則解脫義既已彰，不俟更
X29n0596_p0405c22║論。必欲更別言者，若約八解，義勢同禪。若別會下文
X29n0596_p0405c23║一切解脫者，非無此義，但於經文稍似不相承攝。但
X29n0596_p0405c24║如向者，通別三義亦已盡矣。若即三三昧者，餘文亦
X29n0596_p0406a01║名三諦三昧，亦名三空三昧，皆即不思議因，亦即是
X29n0596_p0406a02║王之義。此義最當，可以思之。通論此中疏文參差意
X29n0596_p0406a03║者，最初二科云佛地者，以二科名通，正為簡顯妙道
X29n0596_p0406a04║之後權用，故加云爾。次二名義即別，故不復論。次二
X29n0596_p0406a05║名最通濫，故以二別簡顯。後二既即圓妙三解脫門，
X29n0596_p0406a06║又即三諦三昧，不俟更別論也。然上之八科含義無
X29n0596_p0406a07║限，非此可備，廣如法界次第中明，故此略且爾也。
X29n0596_p0406a08║下總結。橫竪者，既無底際故是深，既云一切是廣，即
X29n0596_p0406a09║權智之深廣也。然亦應結束彰其圓妙，非真理非橫
X29n0596_p0406a10║竪，事亦固爾，以是妙事故也。非二不能彰不二，故寄
X29n0596_p0406a11║言以明橫竪，而即無二而無不二，如是無方權之妙
X29n0596_p0406a12║矣。又前約權實各論其妙，又應須和合論二妙，謂權
X29n0596_p0406a13║實即非，乃至四句不可思議，爾乃盡其妙實，思之思
X29n0596_p0406a14║之。
X29n0596_p0406a15║次釋絕歎，於中初對舊標章，次正科釋。初先述舊，即
X29n0596_p0406a16║前所述釋迦章中有三，謂初歎釋權，次歎釋實，三從
X29n0596_p0406a17║此下結成前歎釋權實也。祥於釋迦章中為三：初歎
X29n0596_p0406a18║權，次歎實。今是第三重歎權也。此又多前不同，仍猶
X29n0596_p0406a19║不如前也。次正標章，此文義雖已具，文猶隱略，應言
X29n0596_p0406a20║此文有二，謂由與正。由中有二，如文所科。次釋由中
X29n0596_p0406a21║二科之意，以此二中皆舉權實也。鄭亦重也。漢書云：
X29n0596_p0406a22║皇天所以鄭重者，頻降命也。故是再重義也。前寄言
X29n0596_p0406a23║中二章各三，并論二智。今將絕言，又更兩重舉其二
X29n0596_p0406a24║者，此是甚繁重也。重在何之下之四字，釋其意也。既
X29n0596_p0406b01║是妙極之法，諸佛所師、己所證得，欲一切人皆同師
X29n0596_p0406b02║證，故此慇勤以表之也。初明由中經文有兩，文中具
X29n0596_p0406b03║解脫，既言說諸，故是權也。經云種種而云善者，謂能
X29n0596_p0406b04║種種故也。此并權智之能也。釋次句舉實，有標、徵、釋、
X29n0596_p0406b05║結。徵者但言悅可眾心，何知是實？故徵云爾。下引上
X29n0596_p0406b06║下二文釋成，此之二文皆是妙義，故皆是實。此總明
X29n0596_p0406b07║佛二智極為深廣，言不能及，故為絕之由也。
X29n0596_p0406b08║次下，對前辨釋異意。初舉異徵，次釋其意。此約寄絕
X29n0596_p0406b09║對辨，故次第意須爾，不同古人於寄言中強生其異。
X29n0596_p0406b10║然諸釋言辭柔軟，謂得五種美妙音聲。大智論云：五
X29n0596_p0406b11║種音聲從佛口出：一、甚深如雷；二、清徹遠聞，聞者悅
X29n0596_p0406b12║樂；三、入心敬愛；四、諦了易解；五、聽者無厭。能辨有漏、
X29n0596_p0406b13║無漏等義，彼論猶通，今此唯論妙實智也。
X29n0596_p0406b14║次絕境者，前約言說明二智，此約所知顯二智，故名
X29n0596_p0406b15║為境也。經有四句，疏於經前三句之中自為兩釋：初
X29n0596_p0406b16║以最初一句為實；次以次之一句為權，要極莫過于
X29n0596_p0406b17║實，故次對要實，故為權也；次以初句為總，總於二也，
X29n0596_p0406b18║創初也。字有二體，不同俱得，以次二句別對二境，即
X29n0596_p0406b19║廣大深遠，故為權實。經一法字收上二也，此之二釋
X29n0596_p0406b20║并有其理。次重為勝，次第四句總結於前，正起於後，
X29n0596_p0406b21║修道得故，釋上成就，正以修得深廣成就，故不可說。
X29n0596_p0406b22║次上及釋并因此句，故為由也。若單等者，約文破單，
X29n0596_p0406b23║以顯雙也。時人所釋多以為權，故此破也。
X29n0596_p0406b24║次下正絕言歎文，亦有直釋而不科判，或嫌不備亦
X29n0596_p0406c01║略出之。於中初正絕歎，次釋其意，亦得云初正止歎，
X29n0596_p0406c02║次釋止歎之意。前寄言中有歎釋結，今亦應爾。何故
X29n0596_p0406c03║無結？固當合有，但是略耳，廣本應有。祥云下是第二
X29n0596_p0406c04║寄止言加歎二智也，意謂於前寄言更加此止絕之
X29n0596_p0406c05║歎故也。初云止者，止是休息其言，故云不須復說，不
X29n0596_p0406c06║說故也。初云止者，止是休息其言，故云不須復說，不
X29n0596_p0406c07║述舊兩家。初師意者，為擊令眾生疑，邀令其清故也。
X29n0596_p0406c08║次師只是擊疑，猶闕請義，雖未全致亦少分義，故存
X29n0596_p0406c09║而不破。
X29n0596_p0406c10║次正釋中二者，記云：今但二義：初歎，次止。此取義便。
X29n0596_p0406c11║若從文便，應先釋正，次釋歎。所以從義便者，以初釋
X29n0596_p0406c12║歎，言兼二字指止為歎，故云止歎。次釋一向以釋止
X29n0596_p0406c13║意，雖云恐傷善根，正以止由欽慕故不解者，指後五
X29n0596_p0406c14║千預分兩端，知佛言音妙赴眾心，應於二義離為三
X29n0596_p0406c15║意：一以此理妙叵說故止，二欲說妙理止而歎之，三
X29n0596_p0406c16║將護物機似止未說。以初一文離二故也。今觀疏文
X29n0596_p0406c17║二者，一為顯法妙絕，二為發起機緣。初即是法不可
X29n0596_p0406c18║示，言辭相寂滅。言語道斷，釋上寂也；體不可說，釋上
X29n0596_p0406c19║深也。為彰法體妙絕若此，故以止絕而歎之也。次者
X29n0596_p0406c20║即諸餘眾生無有能得解也，正欲方便為說。但既妙
X29n0596_p0406c21║絕，若是方便為說，必不能生信解惑、生疑謗墮苦，應
X29n0596_p0406c22║須先作是狀而發起之，令其極生疑請，然後為說方
X29n0596_p0406c23║能信解。故論釋此文名為相成就，謂為有法器眾生
X29n0596_p0406c24║心已滿足故。祥釋此意云：明大乘利根菩薩聞上所
X29n0596_p0407a01║說已得了悟，不須更說，故止於言。依此意略說一周，
X29n0596_p0407a02║正為菩薩利根聞略即便領解。慈恩釋云：法器有二：
X29n0596_p0407a03║一真、二假。真即舍利弗等，假謂增上慢者。為真法器，
X29n0596_p0407a04║眾生心樂妙法唱止觀相，人邀其請，謂佛今所以唱
X29n0596_p0407a05║止不須說何等法耶？為假法器，眾生心不樂法在座
X29n0596_p0407a06║未去，唱止觀相令其起去，諸法解脫我已得訖，更有
X29n0596_p0407a07║何法止不須說耶？今為真者，令其間取一乘，故名為
X29n0596_p0407a08║相。今謂此兩同釋論之一意，而前非後是。論意正名
X29n0596_p0407a09║止歎為相成就，作此相皃而能表顯兩事，故名相成
X29n0596_p0407a10║就，即與今文第二意同。故絕歎意要唯有二：為法、為
X29n0596_p0407a11║機。法即如次所釋智境是也。機者廣如須中所說者，
X29n0596_p0407a12║是則法之與機各有其二。法二即次釋中兩章是也。
X29n0596_p0407a13║機亦有二：一為發起當機令其極生疑請然後為說，
X29n0596_p0407a14║二密遣非器之流令其必須離廗。總此故上歎矣。必
X29n0596_p0407a15║須此二方盡其意，而前兩釋師及論并直約機緣一
X29n0596_p0407a16║義以釋，今文約二各含二意，適盡其要。
X29n0596_p0407a17║次釋止歎之意，唱此言者必有其意，亦名所以必有
X29n0596_p0407a18║由故。初總徵者，所以不可說者何耶？又止不說有何
X29n0596_p0407a19║所以？其意有二，如文所標，即約意以科文，亦依文以
X29n0596_p0407a20║顯意，故云意有兩也。故此二即是不可說之由也。初
X29n0596_p0407a21║約妙人以顯智，次約妙境以顯智，既是妙極之人修
X29n0596_p0407a22║得妙極之智，此智高廣又是修得，故不可說。次者智
X29n0596_p0407a23║不可說，正由此境既是天然本有廣高，無方妙道那
X29n0596_p0407a24║可由說？此即修性智境，於向二意之中并初法也。此
X29n0596_p0407b01║即前文三種二智及三種二諦是也。法雖無邊不出
X29n0596_p0407b02║此二意，即以歎此妙便是發起機緣，若不為緣無此
X29n0596_p0407b03║稱歎，於此歎外無別發起之方，故對此人而歎此法，
X29n0596_p0407b04║即表為物意斯盡矣。就初更二即高廣也。既言成就
X29n0596_p0407b05║即具足一切故是橫，既言唯佛究竟窮盡故是竪。二
X29n0596_p0407b06║文并言上人者佛也，緣文中皆有佛字故也，即十號
X29n0596_p0407b07║中無上士也。此中言橫竪者，若通約圓人以論，即對
X29n0596_p0407b08║七方便論橫竪也。若直就圓果以論，則但以因果相
X29n0596_p0407b09║望，於次釋中自顯，可以思之。初橫四句，初一是能是
X29n0596_p0407b10║總，次三是所是別。初句總言佛成就者，即前由中最
X29n0596_p0407b11║後佛悉成就句也。前輙釋云結前起後，正以於此故，
X29n0596_p0407b12║正由深廣修得，故止而歎。今釋其意，故復牒起。次之
X29n0596_p0407b13║三句，即所成就之差別，即前無量無邊未曾有法也。
X29n0596_p0407b14║此是對因明果，明因橫猶未周，顯於極果能周遍也。
X29n0596_p0407b15║圓因尚未周遍，況在餘教？故應不俟更約教文中略。
X29n0596_p0407b16║初後中二，可以例知，故云乃至。總有二義：初橫修德，
X29n0596_p0407b17║修性無方，故不可說；次約竪中，亦對因明，竪猶未極，
X29n0596_p0407b18║顯果竪極。初舉因明未極，有法有譬；次顯果明極，亦
X29n0596_p0407b19║有法譬。竪既有分，橫亦應爾。前略不言，又以後例知
X29n0596_p0407b20║也。初謂初住，中謂二住，至於等覺。次果即妙覺也。既
X29n0596_p0407b21║終而極，修性冥會，妙絕無方，餘且居方，故不可說也。
X29n0596_p0407b22║次釋境中有五：初舉文重示章門，次述舊解，三總辨
X29n0596_p0407b23║非，四述會釋，五正科解。初中初是舉文，即是以下是
X29n0596_p0407b24║重示也。其深是稱歎也。境界即妙二諦，是前二智之
X29n0596_p0407c01║所依也。二智所以甚深，正此境故也。非直甚深，亦乃
X29n0596_p0407c02║甚廣；非直甚深，廣亦乃甚。非深非廣而論深廣，以是
X29n0596_p0407c03║妙境，豈言慮所及？故為不可思議。以是妙不思議，故
X29n0596_p0407c04║不可說。應知此一，即前成就等五所成所盡之物。前
X29n0596_p0407c05║約能智，此是所境，一切盡於此也。又應知此是十功
X29n0596_p0407c06║德業之大宗，一切眾生之本體。諸佛已修極，群生猶
X29n0596_p0407c07║未覺，將今盡覺而同歸，故此絕言以稱歎。大略且爾，
X29n0596_p0407c08║未及委悉。
X29n0596_p0407c09║次述舊中凡有四家，初究光宅師具述其科及釋，準
X29n0596_p0407c10║其體勢大以此文為三：初一句雙標，次九句雙釋，後
X29n0596_p0407c11║二句雙結。初中有標有釋。云二智者，對智以明境，約
X29n0596_p0407c12║境以顯智故也。下便釋上所標之二。初釋權中自復
X29n0596_p0407c13║有標、釋、結。釋云三三者，此釋以諸為標之所以。何者
X29n0596_p0407c14║是權？何故名諸？釋云：權謂三乘三法，以三三非一故
X29n0596_p0407c15║即為諸，以非四一之實故為權也。三者人、教、因也，昔
X29n0596_p0407c16║無果義故但各三，此并權智所照用之境也。三法已
X29n0596_p0407c17║下次更釋成三乘為諸可然，何知是教等三？故此釋
X29n0596_p0407c18║之。言教最顯者，所釋中如是相也。釋既言相故是教，
X29n0596_p0407c19║教所被故有人，亦應更云人必修行，即因結云故是
X29n0596_p0407c20║三，三是權智境。次釋標實，亦標、釋、結。釋云：一理非虗
X29n0596_p0407c21║故言實，實理無相故言實。相理是本者，舉本以攝末，
X29n0596_p0407c22║標一知餘三也。次下雙釋前二，於中有二：初舉文雙
X29n0596_p0407c23║標，次隨標別釋。於中又二：初總舉文標示，次隨文別
X29n0596_p0407c24║釋，即有五別。初中三乘言教是相法，覽而可別是相
X29n0596_p0408a01║義，性義亦爾。次釋體中，初通次別，即諦緣度，即初教
X29n0596_p0408a02║三乘略舉其一，故注（云云）。雖此通別，但體而不釋。其
X29n0596_p0408a03║義力中有法有義，作中亦具二義，可知。次釋實中不
X29n0596_p0408a04║牒章者，例前釋權，即牒章云所謂諸法。此中釋實，亦
X29n0596_p0408a05║應牒云所謂實相。文中無者，但是略也，此最人情無
X29n0596_p0408a06║道理見。實境等者，釋會其意，實智所照之境有其四
X29n0596_p0408a07║一，故此以因等四廣前略標之一理，一理即實相，四
X29n0596_p0408a08║一并名為實相故也。次正釋中，依境能生真實之解，
X29n0596_p0408a09║正用此解親故為因，萬善望果釋因義，即以無漏真
X29n0596_p0408a10║智導之故也。緣中正用境為緣，能發真智是緣義，謂
X29n0596_p0408a11║助也。次二文并略，其物與義皆可以智。後二雙結，既
X29n0596_p0408a12║有本末，故是結權。次結實中，意以語其始終，故以結
X29n0596_p0408a13║其因執。如此釋者，巧則巧矣，曲而非直，去道遠矣。欲
X29n0596_p0408a14║其速久，不亦權乎？
X29n0596_p0408a15║次北地不知其名，直爾通指三乘之法皆有其十，而
X29n0596_p0408a16║不判其權實，諸并不釋。準其必無四乘，只於三乘之
X29n0596_p0408a17║中以大十為實，二乘之十為權，或其由來不言權實，
X29n0596_p0408a18║述之何為？且知其通有十，猶勝光宅別曲。
X29n0596_p0408a19║次瑤師有三：初是總標宗要，次別釋十文，後總釋如
X29n0596_p0408a20║是。初謂要而言之，此一章文只是明佛智慧照用，謂
X29n0596_p0408a21║內照而外用也。亦直通談不言權實，以驗北地義亦
X29n0596_p0408a22║如之。下是別釋，亦直約三乘通有十也。萌者百卉生
X29n0596_p0408a23║之始也，謂三乘機生之初有可識知，故為相也。性者
X29n0596_p0408a24║生也，謂有可生之理必定可發生也。正用三業初發
X29n0596_p0408b01║之心以為體義，力是堪能為義，亦三乘也。三各起修
X29n0596_p0408b02║為作即行業，業必招果故為因，助因為緣佐其正也。
X29n0596_p0408b03║遂是尅成之義，即因緣之所成得也。前致於後為果，
X29n0596_p0408b04║後復於前為報，相之與報是其始終，故為本末。始因
X29n0596_p0408b05║釋究竟，一致是釋等，終始皆同一理，故云究竟等也。
X29n0596_p0408b06║下是總釋如是其事，謂其一事決定皆爾，二無差二
X29n0596_p0408b07║也。或可其意以十事差別是權，皆同如是無差是實
X29n0596_p0408b08║境也（云云）。
X29n0596_p0408b09║次述第四暢師，即前文玄暢法師也。初標其宗，次述
X29n0596_p0408b10║其狀。對前三家皆通三乘，又簡去因唯約極果為解，
X29n0596_p0408b11║故云但約等也。故此是標其宗旨者，以文正明佛智
X29n0596_p0408b12║照用，其要在此十種故也。次正述其所釋之相狀中，
X29n0596_p0408b13║初一句總，次九句別。初句總者，向已標其宗旨，謂此
X29n0596_p0408b14║十是佛果地十力之義，故此初句是總語其十力之
X29n0596_p0408b15║相皃也。次以性會性力，即第六新云種種界力。又此
X29n0596_p0408b16║中云從根各有所習，即兼第四根力，故文中無別釋
X29n0596_p0408b17║根力也。根性不同，於中悉正了知，名根名性智力。欲
X29n0596_p0408b18║即第五新云種種勝解力也。對定者，體用異也，即是
X29n0596_p0408b19║第三新云靜慮解脫智力也。作是業用，即是第二新
X29n0596_p0408b20║云業報力也。因對至處道力，即是第七新云遍趣行
X29n0596_p0408b21║智力。緣即第八新云宿住隨念智力。果為天眼，即是
X29n0596_p0408b22║第九新云死生智力，謂了知一切眾生死此生彼也。
X29n0596_p0408b23║漏盡即第十新舊名同。處非處者，善惡因得善惡果，
X29n0596_p0408b24║是處善因惡果，惡因善果則無是處，故名處非處智
X29n0596_p0408c01║力。新舊名同次第，即第一也。於此十境悉妙智而了
X29n0596_p0408c02║知之，無不妙達，故名十智力。將十力義會釋此十句
X29n0596_p0408c03║文，故與經論正說十力名及次第有不同也。此師亦
X29n0596_p0408c04║直通明佛智照用之境，不別論其權實，且在會得其
X29n0596_p0408c05║數，未能當其道理。十力義廣，既非正要，不俟多述。
X29n0596_p0408c06║上是述舊四家義竟，下是第三、總辨其非，有標、釋、結。
X29n0596_p0408c07║標中將全奪之，仍且微與，故云非一途。然此四家若
X29n0596_p0408c08║望今釋，初家於權實中各得少分，次二家但得權中
X29n0596_p0408c09║少分，後一家只得實中少分，故云一途，并無圓妙不
X29n0596_p0408c10║思議義。故下全奪之。下全奪者，以乖違文義故也。允，
X29n0596_p0408c11║信也。未全是此中意。允，當也。平去二呼俱得，謂於道
X29n0596_p0408c12║理不通會，於經文不相當也。此總指前四家下，次是
X29n0596_p0408c13║釋，都有四番：初釋文義，別破光宅；次有三番，兼破餘
X29n0596_p0408c14║三家也。初不允中，經言諸法，此中文也。何法不收？此
X29n0596_p0408c15║明又意遍也。豈止三乘？責其所釋意局，故是於文不
X29n0596_p0408c16║允當也。次釋理中，經云實相，此舉經說理也。俱是文
X29n0596_p0408c17║義互言之也。何所不在？此明實相之理無相如空，遍
X29n0596_p0408c18║於一切處也。而但等者，責其所釋短局，是於至理不
X29n0596_p0408c19║通會也。而言體者，以其意謂四法同以一理而為體
X29n0596_p0408c20║也。
X29n0596_p0408c21║上是文義別責釋竟，此下兩番是約權實道理通破
X29n0596_p0408c22║前四家也。若實獨在於佛，牒其釋也。前諸釋義皆同
X29n0596_p0408c23║如此，故總牒之。佛則無權，彰其過也，以佛不可無權
X29n0596_p0408c24║智故。權得三乘，牒其釋也。三乘無實，那云示真實相？
X29n0596_p0409a01║彰其過之甚也。向但通破其權實義下，更破其約定
X29n0596_p0409a02║數故也。若三但五，牒其釋也。則權以下，彰其兩過，若
X29n0596_p0409a03║開若顯，但未了也。若四在佛，牒其釋也。佛全無明下，
X29n0596_p0409a04║亦二過，自行、化他俱未足故。義不以下，第四、一番總
X29n0596_p0409a05║彰其失。初句權文，次句實理下，是總結不用。如向四
X29n0596_p0409a06║重過失之甚，不可釋此要妙，故皆不用。光宅則權實
X29n0596_p0409a07║杭行，句數各定。次二家權實不分，若望光宅但權無
X29n0596_p0409a08║實，後家但實無權。今文正破光宅而即兼破餘三，故
X29n0596_p0409a09║云皆不用矣。
X29n0596_p0409a10║下是第四舉論略會釋者，此有二意，顯成前非，起後
X29n0596_p0409a11║正釋。此與前釋品題將釋，先引經論二意同也。於中
X29n0596_p0409a12║有二：初舉論說，次明他會。初中先論總標其數，次烈
X29n0596_p0409a13║兼釋。初舉論標一，一法即言一切法也。於此經即諸
X29n0596_p0409a14║法十如，於今釋即十界十如也。只此一標，即形前諸
X29n0596_p0409a15║釋，深淺局狹固是不當，顯今於經界如之釋無所不
X29n0596_p0409a16║會，故即成前之非，起後正說明矣。次列中列出其九，
X29n0596_p0409a17║釋會其二，餘同而易，故略不繁文也。體謂體質，即是
X29n0596_p0409a18║體也。法即用也，體上之能亦作用也。文中略以類顯，
X29n0596_p0409a19║可知。有力是有所堪能，亦略以顯也。性者，體通性別，
X29n0596_p0409a20║就其本分不改，故為性也。限礙即當分各不同也。開
X29n0596_p0409a21║通方便是始終也。下明他人將彼論說之九，會此經
X29n0596_p0409a22║文之十也。於中有三：初總標，次正會異，後示略同。初
X29n0596_p0409a23║即雜心論主之名，即婆沙中法救羅漢是也。蓋是齊
X29n0596_p0409a24║梁間弘此論師而作此釋，非彼論主當時自為此會，
X29n0596_p0409b01║以論主是羅漢，非弘法華，故是此方弘論之師，從其
X29n0596_p0409b02║所弘以名其人也。次正會中果是習果，報是報果，新
X29n0596_p0409b03║云異熟，異世而熟，酬前因故。雖現當異，而同是果，故
X29n0596_p0409b04║舉果即攝其二，由此一攝二，故九即會十也。開通方
X29n0596_p0409b05║便義當始終，故即本末等也。下總結，明會其異，略其
X29n0596_p0409b06║同也。即會四五，餘五名同，故略之也。此會甚要，故引
X29n0596_p0409b07║用之。
X29n0596_p0409b08║上已辨非，次標可據下，是第五、正科釋也。於中大科
X29n0596_p0409b09║為二，謂略標、廣釋。初之一句標二章門，故云略也。此
X29n0596_p0409b10║一標二，即具於四。前列四句，釋於第三，并由於此。上
X29n0596_p0409b11║下多釋，此不更論，故云如文。
X29n0596_p0409b12║次廣釋中，初總標示，次正廣釋。十對前一，故是廣；對
X29n0596_p0409b13║前直標，故是釋也。釋前所標之二，故云權實。此經文
X29n0596_p0409b14║極略難會，將盡體要令易會者，經文應更有三，謂：先
X29n0596_p0409b15║徵起，次正釋，然後結示。初謂云何為諸法實相，徵也；
X29n0596_p0409b16║所謂等，釋也；最後應云是為諸法實相，是結示也。例
X29n0596_p0409b17║如後釋大事中有徵、釋、結，今此乃大事之本，釋之　
X29n0596_p0409b18║應亦爾。而文但有中一，無徵、結二，蓋是略本，廣應具
X29n0596_p0409b19║也。又應知標略而別，釋廣而總，十中一一皆含權實
X29n0596_p0409b20║義故。疏文有四：初標解釋方數，次列其名，三引釋其
X29n0596_p0409b21║所以，四正依名消文。今作等者，謂用四番方法解釋
X29n0596_p0409b22║上所標十句廣釋之文也。此是一部妙說之宗體，故
X29n0596_p0409b23║須多方以釋之。何者是四下，列出之。此四名義自顯
X29n0596_p0409b24║於後，此四一一皆消十句文，故皆云釋也。何故必用
X29n0596_p0409c01║此釋下，引釋其所以。非十無以顯法，故以為釋。然諸
X29n0596_p0409c02║乃非十，何以數而釋諸？然十是諸之要，實舉其要，一
X29n0596_p0409c03║切盡矣。次者亦非佛，無以顯經之意故也。不約離合
X29n0596_p0409c04║無方，何能顯其要致？故須以也。若不約位，亦不能會
X29n0596_p0409c05║經之此意，故須用也。橫竪性修盡極，於此四釋不過
X29n0596_p0409c06║減也。應知總別，初都科是總，此四是別。以總貫別，以
X29n0596_p0409c07║別收總，一一皆應有其四義。於中有二：初釋四義，後
X29n0596_p0409c08║釋不可思議下，次第依方正消文也。初約十界消經，
X29n0596_p0409c09║十句記釋。此文為十：先標列；法雖以下，次界如攝法
X29n0596_p0409c10║如；地獄下，三示相；故毗曇下，以少例大；當知以下，五
X29n0596_p0409c11║以理準例，知有界如；若照以下，六判；若照六下，七兼
X29n0596_p0409c12║破；光宅所以以下，八結位；唯獨以下，九引證結位；上
X29n0596_p0409c13║玄義下，十指廣。具如玄文境界妙文末，舒之則充滿
X29n0596_p0409c14║法界等，及釋法中廣釋十界十如（云云）。全云初文為
X29n0596_p0409c15║四：初標章，謂六以下是；次正釋；凡夫以下，三顯絕歎
X29n0596_p0409c16║之由；上玄義下，是四結略。於次釋之中又二：初正釋；
X29n0596_p0409c17║若照自下，辨出不思議意。今謂如此科固將會宗要，
X29n0596_p0409c18║終不可得。
X29n0596_p0409c19║今且依傍流文宗旨，不敢別異於此。初大有三別：初
X29n0596_p0409c20║正消文，一中以下次會絕歎之意，上玄義下三示廣
X29n0596_p0409c21║略。初中自復有五：初釋諸法，一一界下次釋十如，如
X29n0596_p0409c22║地獄下三合釋，二故毗曇下四泛例顯，若照以下五
X29n0596_p0409c23║明權實。初即標列其十法也。四聖之言泛從便，即四
X29n0596_p0409c24║乘也。若尅實意，即四教之聖方盡其旨。法雖等者，釋
X29n0596_p0410a01║疑彰要，既言諸法而釋以十，故此釋云數類之要不
X29n0596_p0410a02║出此十故也。次釋十如，十界橫攝諸法，十如竪見收
X29n0596_p0410a03║一切，橫竪雖復無量，亦無更出於此，則此二十攝盡
X29n0596_p0410a04║於一切也。下是合釋上之下二也。此明一一界皆具
X29n0596_p0410a05║十界十如，即百界千如，歷於一切塵念悉爾，則非復
X29n0596_p0410a06║數量。下是泛舉小教所明六界互具例況，妙教十界
X29n0596_p0410a07║皆互備也。當知等者，以此例況之義，當知妙教所明
X29n0596_p0410a08║一切互具決定義，誠可信矣。下是第五明權實者，此
X29n0596_p0410a09║中正明二智所照之境，向且明消文正須辨之，故此
X29n0596_p0410a10║明之爾也。應知十一一界中權實之境皆爾，故言其
X29n0596_p0410a11║自位也。
X29n0596_p0410a12║此上五義是約十界消其文竟。下是明其絕歎之意，
X29n0596_p0410a13║謂甚深境界不思議也。一總、四別，總從於別、別會於
X29n0596_p0410a14║總，故四從此一總開出，一一皆須會入於總，故於中
X29n0596_p0410a15║四。一一皆有二意，但初加一別指，故文有三，餘并二
X29n0596_p0410a16║也。不得此意，餘釋終不允也。於中有三：初明深境不
X29n0596_p0410a17║可思議，次明以故不可得說三法，以故絕言歎也。初
X29n0596_p0410a18║言一中等者，前且言一一界具百界千如，若具百千
X29n0596_p0410a19║即具一切，故此中云具無量。此中亦具四句，如後所
X29n0596_p0410a20║明。此是諸佛二智所照之境，故云甚深境界。其所以
X29n0596_p0410a21║者，正以法體妙無方，既爾不可為方思說，故名爾
X29n0596_p0410a22║也。不思議義已爾，復以何義云不可說？下足釋之。於
X29n0596_p0410a23║中先舉如他所解，則是可然非不可也。次明經意理
X29n0596_p0410a24║妙難思，唯獨了說，餘人不堪聞解，故不可說。三明以
X29n0596_p0410b01║此之故絕言歎矣。言凡夫者，謂六道也。於理絕分都
X29n0596_p0410b02║不覺知，故言絕理。唯情是任，故曰情迷。二乘即兼兩
X29n0596_p0410b03║教三乘，且從經文語其偏重，故云爾也。不能即道為
X29n0596_p0410b04║得，故捨離也。菩薩即別，雖初心智有而解或隔別，故
X29n0596_p0410b05║不了了。不了之言出於大經，義通圓人，今且證別。此
X29n0596_p0410b06║前總明九界不能圓知，下明唯佛獨能故不可說。注
X29n0596_p0410b07║云云者，令知具在於彼
X29n0596_p0410b08║次約佛界釋者，即約此義以釋十句文也。此文正歎
X29n0596_p0410b09║佛智，故約此釋。前通此別，專約修極釋也。記云：此文
X29n0596_p0410b10║為四：初正釋，此是下稱歎，例亦下例釋，如來下舉果
X29n0596_p0410b11║結斥。全云：此中為四：初標章，次正釋，此是下結歎如
X29n0596_p0410b12║來顯絕言意。今謂文意同前，大為二別：初正約佛界
X29n0596_p0410b13║消文，此是下次總結釋會前宗要，此即本末二章義
X29n0596_p0410b14║也。初文正釋十句即有十別，於一一中皆有三義：一
X29n0596_p0410b15║釋其文，次示其實，三引文證。初所以雙非者，彰圓妙
X29n0596_p0410b16║也。舉中攝邊是顯圓也，三諦相即以彰妙也。一切法
X29n0596_p0410b17║相無非佛相，正顯於三諦圓妙無方，故以為釋。此相
X29n0596_p0410b18║不相遍通一切有無真俗生死涅槃，一切二邊不可
X29n0596_p0410b19║定一，雖舉一中意在三諦圓妙，則一一皆具四句，一
X29n0596_p0410b20║一皆即法界矣。用此以為相，故名如是相。次指出其
X29n0596_p0410b21║實，是此妙物之所感致，此是妙緣即理而事，萬行斯
X29n0596_p0410b22║在，眾寶即萬善，嚴顯於法身也。次性亦爾，以此妙性
X29n0596_p0410b23║為性，第一義空是妙慧所照之境，約能以顯所也。白
X29n0596_p0410b24║牛妙慧照運法也。次即妙體，實相正因亦無法而不
X29n0596_p0410c01║在於果，即法身也。高廣正喻體遍極也。次即妙力，無
X29n0596_p0410c02║所不堪能也，以此妙能而為力也。指其實者，是此妙
X29n0596_p0410c03║物之所致也。文云其上者，道體之上，起自為他之心
X29n0596_p0410c04║也。作是絕為運用，即以此妙運用而為作也。直任妙
X29n0596_p0410c05║道，不疾而速，不行而至，亦此妙物之所致也。如風之
X29n0596_p0410c06║喻，正表於此。因即妙位，而為其因。何物是者，故指四
X29n0596_p0410c07║十一位真妙福慧為其實也。四方即四十位，一義在
X29n0596_p0410c08║其中矣。緣即妙助，為其緣也。指助道者，即妙權智，以
X29n0596_p0410c09║此之所致也。果即妙智，以此妙極之智為其果也。妙
X29n0596_p0410c10║覺朗然，一切種智悉圓滿也。圓因所尅，舉因顯成果
X29n0596_p0410c11║義。道場正當，極果地滿，是其物也，亦名報果。以此對
X29n0596_p0410c12║前，前直是果，此即果果。又前是智果，此是斷果。前是
X29n0596_p0410c13║了因所尅，此即酬緣因也。所引文者，下文通因，今取
X29n0596_p0410c14║極也。次釋本末，即第十句。於此有三：初別釋本末，次
X29n0596_p0410c15║別釋等，後合釋二。初中亦以此妙本末為本末也。次
X29n0596_p0410c16║示其實，既指此二，故即妙矣。此文略不引文，若例次
X29n0596_p0410c17║文，此亦可云，即標章云諸法是也。仍加法云自行權
X29n0596_p0410c18║者，以有本末，對於理非，故是權也。次釋等中，亦以此
X29n0596_p0410c19║妙等而為等，謂皆不異也。指實相者，始終極致，皆同
X29n0596_p0410c20║一實故也。是自實者，因果始終，皆依一實也。即實以
X29n0596_p0410c21║下，合釋二也。以此二故，義則有二，文則速合，故須有
X29n0596_p0410c22║離合釋也。從初至此，一一皆具四句之義，皆即三諦
X29n0596_p0410c23║義，故注（云云）。
X29n0596_p0410c24║上釋十句即正約佛界消文竟，下總結釋會彰絕歎
X29n0596_p0411a01║之意，即釋會前本章甚深等之意也。於中有二：初合
X29n0596_p0411a02║明甚深不思議，如來以下次合明故不可說絕言之
X29n0596_p0411a03║意。初言此是者，指此前釋之義是佛自行等也。自行
X29n0596_p0411a04║即顯實體之因果，對於實體非因非果也。自行因果
X29n0596_p0411a05║既名為權，豈非因果并為方便？特宜思之。其中六句：
X29n0596_p0411a06║初總標，次別示，三結歎，四引證，五例應備，六明略。諸
X29n0596_p0411a07║既并即佛二智所照無上之境，豈非甚深境界？橫竪
X29n0596_p0411a08║深廣豈非不可思議？故即合明此二義也。次合明後
X29n0596_p0411a09║之二者，先明其義，後結以故止歎。初亦先明佛能妙
X29n0596_p0411a10║達妙說，餘不能堪故也。凡夫尚不知一，況二不二？二
X29n0596_p0411a11║乘雖能偏知其一，亦不能知二能不二。菩薩地前因
X29n0596_p0411a12║教知有，而不能即證正總，由此故不得說正絕歎耳。
X29n0596_p0411a13║言在此者，在此諸佛自證妙極之所以也。彰法妙極
X29n0596_p0411a14║使機可發動也。
X29n0596_p0411a15║次釋離合，謂約權實離合之義以釋文也。記亦為四：
X29n0596_p0411a16║初正釋，雖開以下舉境稱歎，凡夫下斥，為此下結。全
X29n0596_p0411a17║云為五：初標章，次正釋，隨他下結歎，四束成三障，五
X29n0596_p0411a18║唯佛下顯絕之意。今亦例前，大為二別：初正明離合，
X29n0596_p0411a19║橫竪以下結會宗要。初復有二：先明離合，隨他下明
X29n0596_p0411a20║離合義。初中約於三語即有三別，應知此三更無別
X29n0596_p0411a21║體，只約前二義也。初即以初十界釋中佛界，及次單
X29n0596_p0411a22║約佛界權實并為自行，次即單以前十界中九界權
X29n0596_p0411a23║實并為化他，三即各束前二相對以論自他權實，以
X29n0596_p0411a24║此之故更不別消文也。次二句釋開合意，所以開合
X29n0596_p0411b01║正由於此，此二句即含前三義，二句別，此對可知。若
X29n0596_p0411b02║第三句為自他故開合相對，此其意也。亦可從此兩
X29n0596_p0411b03║句以下并屬第二結會明絕歎意，即是甚深境界不
X29n0596_p0411b04║可說之意也。於中有四：初明甚深境界，雖開以下次
X29n0596_p0411b05║明不可思議，唯佛以下三明故不可說之義，為此以
X29n0596_p0411b06║下四結以彰絕歎之意。初有四句：初二結成前意，如
X29n0596_p0411b07║向所明下二正明甚深義也。十界性具足橫，佛果修
X29n0596_p0411b08║德始終是竪，於二遍達故云周照，四句無方故云自
X29n0596_p0411b09║在，此是諸佛二智照用之道，豈非甚深境界？次下四
X29n0596_p0411b10║句圓融無礙微妙無方，非言慮道，故是不思議義。次
X29n0596_p0411b11║明不可說之所以，亦先明佛妙極能說，次明餘人未
X29n0596_p0411b12║然不堪故不可說，凡夫體備全迷不解故不知，二乘
X29n0596_p0411b13║性偏故不受，菩薩雖不同前二而猶未了，塵杭塵細
X29n0596_p0411b14║二境並疑，疑塵為虫、疑杭為人，喻地前於理不了有
X29n0596_p0411b15║深淺也（云云）。以是之故，於此離合妙道不可得言，故
X29n0596_p0411b16║止絕也云云之意，略爾示
X29n0596_p0411b17║次明約位釋，謂約階位釋此十句文也。以有文義，如
X29n0596_p0411b18║先所明。先約佛界，即別約修德真極之位。此通性、修
X29n0596_p0411b19║始終以釋，故不同也。又初是通釋，次是別釋，三是亦
X29n0596_p0411b20║通亦別釋。此約非通非別而論通、別釋，以於中為二：
X29n0596_p0411b21║初正約位通釋十句之文，後重別解（云云），最後究竟
X29n0596_p0411b22║等句。初中有二：初正約位消文；初位以下，次會絕歎
X29n0596_p0411b23║之意。初正約位者，然位通諸教，今此何明即圓妙位？
X29n0596_p0411b24║於妙位中，或五十二，或明六即，或修性二。今此文為
X29n0596_p0411c01║消現文大明二位，謂性以修而即攝一切位。何者？性
X29n0596_p0411c02║則理即，修則攝餘五即故。二則攝六位。然五十二位
X29n0596_p0411c03║雖多，總修位攝，并約修以明故。今此明位，文雖至少，
X29n0596_p0411c04║而義乃攝一切。於中有三：初以初三明性，即是理即
X29n0596_p0411c05║之位；次以六明修，則餘五即五十二位；三以最後一
X29n0596_p0411c06║句通結前之修性，即是通結一切諸位。初三即是性
X29n0596_p0411c07║中三德。知是性者，以次六句既明因、果，故即是修；修
X29n0596_p0411c08║依於理，故知是性；最後既云本、末，故是結性、修也。知
X29n0596_p0411c09║三德者，以三文義正相當故。文雖單三，疏釋一一皆
X29n0596_p0411c10║即，具有三義。且初相者，相有二義，謂形狀也，表識也。
X29n0596_p0411c11║謂有形狀，表顯前事，令可識也。一切眾生即十界也，
X29n0596_p0411c12║即諸法實相也。實相即真如，無一切相而為相也。本
X29n0596_p0411c13║自有之，既真實相，無始無終也。如來藏即不空藏，性
X29n0596_p0411c14║中妙有萬善之功德也，故云相皃。此即性地解脫德
X29n0596_p0411c15║中之三，亦名三解脫也，亦即三諦也。性亦二義，自分
X29n0596_p0411c16║不改，能發生也。真空無性，能生妙慧最勝無相之物。
X29n0596_p0411c17║此即性中般若德中之三，亦即三般若三諦義也。性
X29n0596_p0411c18║得作此得者，全云性自得之，非關習學。今謂正應作
X29n0596_p0411c19║此德字，謂本有諸功德也。第一義空者，大經釋云：不
X29n0596_p0411c20║見空與不空，即無二邊之性相也，亦即是空。如來藏
X29n0596_p0411c21║體主質義，亦依聚義，中道平等普遍，非偏於空有也。
X29n0596_p0411c22║一切功德之所依，一切所為之極致也。此則性地法
X29n0596_p0411c23║身之三，亦即法身三諦義也。此則三三無方，名為秘
X29n0596_p0411c24║密藏也。大經疏中釋三各三，意同於此。不然，不攝一
X29n0596_p0412a01║切，非秘密藏。雖是一三，而具三三；雖復三三，只是一
X29n0596_p0412a02║三，故復名秘密藏。是為以下，是總結示三德橫通於
X29n0596_p0412a03║十，竪亘位六也。所以知通十界者，以通有三道，故通
X29n0596_p0412a04║有也。十既通有，六不俟言。
X29n0596_p0412a05║上是談其本，下次明修，即是聞教而復本也。若無此
X29n0596_p0412a06║本，何所論修？修即務其本，妙德可生也。下信解中所
X29n0596_p0412a07║明背向，直約修論，今此即約性修以論迷復。此文六
X29n0596_p0412a08║句仍更為三：初二約似位，次二約真位，後二約極位。
X29n0596_p0412a09║何以知者？據文以義，固其爾也。初謂研者，磨瑩之名，
X29n0596_p0412a10║修治之義，謂之為研。若聞此妙理，信解修理，謂之為
X29n0596_p0412a11║研。聞生信解，即名字位。研修習之，即觀行相似位。研
X29n0596_p0412a12║能修伏為力，即五品觀行。更能勝進隣真亞聖，故名
X29n0596_p0412a13║為作。作，起也。能入於似，發起於真，故即相似。故此即
X29n0596_p0412a14║全三義，文略，總言十信應知。若研此三德，五字貫於
X29n0596_p0412a15║下三，以并是修故也。四十一地正示其位，即分真也。
X29n0596_p0412a16║言因緣者，真妙德慧二莊嚴也。至究竟位，名為果報，
X29n0596_p0412a17║即妙覺也。果報義已如前。此前九句攝一切位，義盡
X29n0596_p0412a18║無餘矣。
X29n0596_p0412a19║此下釋第十句，是總結前性修一切位也。經有三義，
X29n0596_p0412a20║謂本、末、究竟等，文具釋此三也。初釋本，次釋末，後合
X29n0596_p0412a21║二義釋究竟等。究竟，窮極也。雖本末異，究極論之莫
X29n0596_p0412a22║非三德，故云爾也。記云：初謂相等因中三法，後即報
X29n0596_p0412a23║中果地三法。故知三德即是三諦，故云初後至究竟
X29n0596_p0412a24║等。全云：初謂地獄界三德，後謂佛地之三德（云云）。今
X29n0596_p0412b01║謂如此釋者，位義未能彰顯。然此四釋正明諸佛二
X29n0596_p0412b02║智之境，前三一一皆判權實，此一獨不言者，何耶？此
X29n0596_p0412b03║特為要，從來說釋并不言之，非直未見說釋，亦乃未
X29n0596_p0412b04║聞疑議。惜哉！惜哉！後學者已矣。今謂此之一釋乃權
X29n0596_p0412b05║實義之要，會前釋品題雖廣，不得此文之意，未顯領
X29n0596_p0412b06║前文之要。何者？權實雖廣，不逾修性，故今直點性修
X29n0596_p0412b07║二義及釋本末之文，則權實之義如指諸掌，何俟費
X29n0596_p0412b08║詞？故不言矣。雖甚簡易，要并不言，未審知而不言，不
X29n0596_p0412b09║知不言。如其知者，不應於四偏屈一句以為方便，請
X29n0596_p0412b10║觀此文，可以省尅，可以慶幸。前釋方玄秘者，即此初
X29n0596_p0412b11║文性中三德秘藏也。便為妙達，即此次明研三德也。
X29n0596_p0412b12║故知方便兩字只是性修二字之異名矣，則初事理
X29n0596_p0412b13║四句談本性也，次九四句是談修也。此猶從別，若通
X29n0596_p0412b14║言之，一一皆具修性，故此文云本末等也。故知方便
X29n0596_p0412b15║之義有通有別，別即以二對二，通則二皆具二，已如
X29n0596_p0412b16║前釋。若爾，一切諸法雖廣無量，并為方之一字所收；
X29n0596_p0412b17║五即五十二位，雖高無極，并為便之一字所攝。方便
X29n0596_p0412b18║二字既爾，性修二字固然如次，此明位謂不思議妙
X29n0596_p0412b19║位，豈同世人定有定無？乃思議之麤物矣。非真無益，
X29n0596_p0412b20║亦更甚損，固當審思，無宜造次。
X29n0596_p0412b21║上正約位以消文竟。下會絕歎之意，即謂位甚深等
X29n0596_p0412b22║也。於中有二：初明其義，後結會要。初復有二：初明性
X29n0596_p0412b23║德隨緣，次明隨而不變。初有四雙八隻，攝十界也。全
X29n0596_p0412b24║云初即地獄位之性，三也，固不爾矣。惡即三也，四善
X29n0596_p0412c01║即三二，賢聖即三乘，小大即通別，始終即圓，如前之
X29n0596_p0412c02║五位也。經論所釋真如不守自性而隨因緣，即此義
X29n0596_p0412c03║也。下明雖復隨緣而常不變，前明不二而二，後明二
X29n0596_p0412c04║而不二，正由非二非不二，故能二不二也。具此四句，
X29n0596_p0412c05║文略二也。言新故者，丹丘大經玄義云：至道玄寂，無
X29n0596_p0412c06║始無終，非新非故。今此二義具攝彼也。故者，謂陳舊
X29n0596_p0412c07║也，并相待義。既無新，亦何有故？餘義例知。以此無方
X29n0596_p0412c08║絕於言思，故是不可思議；無此妙機，故不可得說。以
X29n0596_p0412c09║上二義故止絕。言所以四章皆明此義者，本是釋此
X29n0596_p0412c10║義故。何以別者，初約十界妙故，次明佛法妙故，三合
X29n0596_p0412c11║論二妙故，四非前三而通論其始終妙故。別約此上
X29n0596_p0412c12║共釋止歎之意，故皆此釋，不然則乖宗旨。思之。
X29n0596_p0412c13║上是約位釋十句竟，以下是次重釋最後究竟等之
X29n0596_p0412c14║一句也。於中有三：初舉其文，次正解釋，三總結示。前
X29n0596_p0412c15║已頻釋，所以更牒釋者，此句特異於常，合有多意，前
X29n0596_p0412c16║雖頻釋，有由來盡，將更釋之，故重牒起。而言三德者，
X29n0596_p0412c17║總舉初性之三，且正約此釋也。次正釋中，文自有三：
X29n0596_p0412c18║初約或解中二：初總略解，次別廣釋。初中先明境差
X29n0596_p0412c19║不等，次明以究竟平等。大慧觀之，皆同一妙，從此而
X29n0596_p0412c20║言，故云究竟等也。十界、十如、權實，總指三釋，謂九界、
X29n0596_p0412c21║佛界及約位也。開合，別指離合。差別若干，總指前四，
X29n0596_p0412c22║是差別不平等也。下正明其德為平等之所以也。
X29n0596_p0412c23║是下，別廣釋也。先明三種差別，皆名有其由。然令迷
X29n0596_p0412c24║其事，不知緣生之理，故經云：凡人行世間，不知世間
X29n0596_p0413a01║相也。尚不知世間，況能知於中道？故有六界、十如。解
X29n0596_p0413a02║是知其緣性，亦不知其中道，故有二界、十如。此攝兩
X29n0596_p0413a03║教。達謂體達，亦圓通也。能了緣生，具三諦道，故有別、
X29n0596_p0413a04║圓二界、十如。別、圓皆十界，但於初心有即、不即之異，
X29n0596_p0413a05║今從通說，故合言之。如向二乘亦含兩教，此前即具
X29n0596_p0413a06║十界，故超日經明六道四聖皆從緣生，即其義也。此
X29n0596_p0413a07║是談昔相待不等義也。若以以下，是約今明開破絕
X29n0596_p0413a08║待之意，以含非即故也。此慧即前平等妙慧，達俗非
X29n0596_p0413a09║俗，達真非真，非解非迷，雙牒上二，以顯中道。上明體，
X29n0596_p0413a10║下明二用。言雙照等者，文似誤以不次。何者？前等俗
X29n0596_p0413a11║非迷，俗即真；等真非解，達真即俗；雙非迷、解，是非真
X29n0596_p0413a12║非俗，顯於中道。今明雙照，謂能真能俗，此即四句、三
X29n0596_p0413a13║諦、三智足是。今點實權實，復言相即，更明中道。文繁，
X29n0596_p0413a14║理無所從，故流傳錯誤。若別有意，則所未詳，宜善思
X29n0596_p0413a15║之。意者，非究竟慧照則不等，究竟慧照皆等，正明此
X29n0596_p0413a16║義，故云究竟等。而言或解等者，或非妙解，故不等；解
X29n0596_p0413a17║是妙達，故即等。若會文者，初總標解或等，次明或不
X29n0596_p0413a18║等，後明解等也。要而言之，即前妙達，於方即真，秘義
X29n0596_p0413a19║盡矣。
X29n0596_p0413a20║次約人者，正明妙人，以妙慧能等於妙境也。於中初
X29n0596_p0413a21║舉偏非，次明圓是。文既舉方便人，但取圓實之人名
X29n0596_p0413a22║為究竟，非必取其極果。次約教，即明究竟之說即皆
X29n0596_p0413a23║平等，故云究竟等。說即是教，故云約教。於中有三：初
X29n0596_p0413a24║明今教所說，次明昔教不說等，後明今既說之即是
X29n0596_p0413b01║究竟妙說，方乃為等，故云爾也。次是故結示前三義
X29n0596_p0413b02║之方，即約此三以顯究竟等義故也。說此等者，推師
X29n0596_p0413b03║說廣兼己不述，要亦不逾於前三也。本論釋於此文
X29n0596_p0413b04║亦有四番，今數既與論同，何故都不引用？然但疑兩
X29n0596_p0413b05║釋數同，而不疑兩經數別，疑問不了，況釋豈不難哉。
X29n0596_p0413b06║何者？論經文唯五句，今經文則有十，論經雖其有五，
X29n0596_p0413b07║要非此經十中之五，雖相體二名同，次第又異。且論
X29n0596_p0413b08║經五者，謂何等法、云何法、何似法、何相法、何體法，論
X29n0596_p0413b09║經者只此五句也。論於此五而作四番解釋，雖有四
X29n0596_p0413b10║番而無料同，後之釋者斟酌其義以立其名，謂初依
X29n0596_p0413b11║捨權就實乘解，次依展轉訓釋法，三但解後三句，四
X29n0596_p0413b12║依說法法用說（云云）。然今經文恐人不解，翻譯之家
X29n0596_p0413b13║遂依第二展轉訓釋法而譯，然少不次，以義正之不
X29n0596_p0413b14║違聖教，若別義釋便是人情非為聖教。如是相如是
X29n0596_p0413b15║性合是第一，何等法體是第五，何體法力作合是第
X29n0596_p0413b16║三，何似法因緣果報合是第二，云何法本末是第四，
X29n0596_p0413b17║何相法究竟等是重解理本法性究竟也。今謂彼經
X29n0596_p0413b18║論既爾，於今經及所釋豈可強會？是他所宗，故謂彼
X29n0596_p0413b19║為當、謂餘為情，今非所宗何須強會？大論既是所宗，
X29n0596_p0413b20║故將釋先引以為憑據，如前九句會十妙合其致，故
X29n0596_p0413b21║應依十為其定量，不可強異。然今所釋大數與論同，
X29n0596_p0413b22║而論以四釋五仍哈於二，但成一十八句，今以四通
X29n0596_p0413b23║釋於十則成四十，況其名義都別不可會也。然經十
X29n0596_p0413b24║句正顯方便之體，於此上立方便名，今前釋名開為
X29n0596_p0413c01║四句，更為十義以釋其四，今依十句四番解釋，則前
X29n0596_p0413c02║後名體二四二十何以會之？餘雖強會終無所益。然
X29n0596_p0413c03║前十義此中位解并同竪釋，以明修性會明十句竪
X29n0596_p0413c04║意盡矣，前四此四辨經橫義又已盡矣，況四相即無
X29n0596_p0413c05║方，如此四意義又不可會，然此中有可會者正宜會
X29n0596_p0413c06║之。何者？此中四釋即是前之四句，但前語單而此文
X29n0596_p0413c07║具。何者？以一切法不出十界十如，故十界釋即前初
X29n0596_p0413c08║句，次言佛界即一切實，離合雙明前二故即兩，亦約
X29n0596_p0413c09║位非前三而通一切故即雙，非通論也。言單具者，前
X29n0596_p0413c10║文雖單而義要具，一一句中皆具四義，已如前釋。此
X29n0596_p0413c11║文具者，一一文中皆明權實，故亦有權實即具四句，
X29n0596_p0413c12║況第三離合釋中自明三種權實，正為融前顯今具
X29n0596_p0413c13║足故也。如是無方孰不置慕？思而幸之不易值矣。且
X29n0596_p0413c14║略云爾未遑備悉，此中所以不明四意者，亦可即以
X29n0596_p0413c15║四而當之，義甚相當故不論也。
X29n0596_p0413c16║下是重釋不思議者，前云深境難思故不可說，雖相
X29n0596_p0413c17║四番皆已釋之，但是就其妙理，然妙理難會，特宜託
X29n0596_p0413c18║事以顯，故今更依經論附事相，何況顯之，使前妙理
X29n0596_p0413c19║益明，故更此釋。於中有四：初釋其名；若就以下，次明
X29n0596_p0413c20║其狀；若就事下，三、寄事顯；此是以下，四、結淺況深。初
X29n0596_p0413c21║中有標、釋、結。標中絕言思者，即不思議也。今將釋其
X29n0596_p0413c22║二義，故先牒起思字，去呼心之異名，平呼正用心也。
X29n0596_p0413c23║次引論釋，記云：初釋名；次不能行等，出體之非因果
X29n0596_p0413c24║及非能趣。行者因也，到者果也，此體不當因果，若其
X29n0596_p0414a01║屬能則不關體，諸釋皆同於此。今謂初三句明其言
X29n0596_p0414a02║思之境；不能下，二、結明絕方於言慮。初之三中，初一
X29n0596_p0414a03║總，次二別。總明其義為下，二、出之。由定則可思議，不
X29n0596_p0414a04║定故不可，一切皆爾，不獨一法，所境既爾，能故不及。
X29n0596_p0414a05║由出心數故心不能行，出言語故言語不能到，不能
X29n0596_p0414a06║行故絕思，不能到故絕言，絕思故名不可思，絕言故
X29n0596_p0414a07║名不可議，合而言之故名不可思議。此中正釋不思
X29n0596_p0414a08║議，故須爾矣，宜善思之。正明絕言，不直明不可思議，
X29n0596_p0414a09║而加不可思者，可言由可思，可思故可議，以不可思
X29n0596_p0414a10║故不可議，又以況之故皆合說。
X29n0596_p0414a11║次相狀中亦標、釋、結。初標言譬喻者，即經論中約類
X29n0596_p0414a12║以明其義之相狀也。次下引論正釋，有法、喻、合。法中
X29n0596_p0414a13║記云：觀色是常故不敗壞，常必具四，四只是心，不異
X29n0596_p0414a14║亦爾。求云：觀色無常名為敗壞。不異者，應云觀色不
X29n0596_p0414a15║異，不異即常，常必具四，四只是心，故云爾也。今謂文
X29n0596_p0414a16║先簡非，後正顯，是即簡折以顯圓略。舉其色心亦如
X29n0596_p0414a17║之，色心是生死之法，生死涅槃二既相即，則有雙非
X29n0596_p0414a18║兩存，微妙無方，是其義之狀矣。如明以下是次喻說，
X29n0596_p0414a19║有總有別。總言明闇喻道，生死不見，謂無妙達故也。
X29n0596_p0414a20║明與闇既爾，闇與明亦然，經明道與非道相為爾也。
X29n0596_p0414a21║下是正別舉喻，先舉兩明出現，以喻權實二道顯發。
X29n0596_p0414a22║闇全是明，事理二鄣全是二道，故無別趣。明亦如是，
X29n0596_p0414a23║有闇既即明，明故固全闇；無明既全即明，明即全為
X29n0596_p0414a24║無明。約悟與未二時以說，聖教盛談。合中初合闇與
X29n0596_p0414b01║明合，道即以下次合明與闇合。言佛所盡等者，上通
X29n0596_p0414b02║因果，此別顯也。所盡煩惱也，謂所應盡者皆已書也，
X29n0596_p0414b03║故論云煩惱已盡習亦除也。所度生死也，謂所應度
X29n0596_p0414b04║者皆已度訖，故云未度者令度度生死也。度盡之言
X29n0596_p0414b05║實無度盡，具四不定故，即不可思議。次指經論咸明
X29n0596_p0414b06║此義，不可具引，可以類知之矣。
X29n0596_p0414b07║次就事中亦三，謂標、釋、結。標者，事謂世間諸事，即諸
X29n0596_p0414b08║經論所說世間事物，亦有不可思議，以況顯出世深
X29n0596_p0414b09║妙理也。初引經總標何？初二總舉世間正依二執，三
X29n0596_p0414b10║別舉正依二報，四是二主，正是所況不可思議境界
X29n0596_p0414b11║相從而來，故文不釋。次釋中二：初明四事，次明五道。
X29n0596_p0414b12║初四種中，先舉經標列，次隨別釋。初釋眾生，略但二
X29n0596_p0414b13║句：上句果，下句因。此之二事并非世間言慮所及故
X29n0596_p0414b14║也。雖見其所來去，莫知其所從之由；但見其有死生，
X29n0596_p0414b15║亦莫測其所由致。此并不能思，孰更能說？故并不思
X29n0596_p0414b16║議也。此略言因果二事，後約五道更廣此也。次釋世
X29n0596_p0414b17║界，初三句正明言慮不及，阿含以下舉事以顯。初三
X29n0596_p0414b18║句中，初二直約現事，初橫次竪，下一句是疑其因也。
X29n0596_p0414b19║次舉事顯不及中，佛言非狂，言是實也。實者是何？下
X29n0596_p0414b20║事是也。此雖正明世界，亦即兼顯此類眾生，亦是不
X29n0596_p0414b21║思議也。此乃等者，因以為誡，顯成不思議也。文有四
X29n0596_p0414b22║句：初總明非出生死因，下三別明於道無三利益，不
X29n0596_p0414b23║能會正道理，不達法之體相，不能致解脫果也。非直
X29n0596_p0414b24║無此諸益，亦乃翻致於損，所謂令發狂也。今之人多
X29n0596_p0414c01║不務其要，好尚所不應，於此豈不思哉？云云之意略
X29n0596_p0414c02║爾。次釋龍中言之念善惡等者，念善則甘澤時降，資
X29n0596_p0414c03║刑萬物；念惡則苦雨不時，暴害萬類。下明其因，可知。
X29n0596_p0414c04║次大力者，亦龍之類，皆由其願業之所致也。次約五
X29n0596_p0414c05║道，廣前眾生事也。又亦有標、釋、結云云，皆業報法爾，
X29n0596_p0414c06║并世中言慮所不能及之事爾也。
X29n0596_p0414c07║下，是第四、都結世事，況顯出世深妙理也。因緣事，即
X29n0596_p0414c08║向三也。深境界，即前四釋結歎之妙理。事麤尚爾，況
X29n0596_p0414c09║精妙理，固其信矣。既言是因緣事，亦得有四不？以義
X29n0596_p0414c10║觀之，固不無矣。初釋名義，總該於下，即世界也。次辨
X29n0596_p0414c11║相狀，相即可希，即為人約事。世間緣生，果報可除，即
X29n0596_p0414c12║對治後結。況顯妙理，即第一義，非直道理教次，皆善
X29n0596_p0414c13║會矣。更釋之者，復以此義故也。前云準文體勢，既雙
X29n0596_p0414c14║標已，次合有徵、釋、結。文略直釋，而無初後，此中正應
X29n0596_p0414c15║結之，是為諸法實相也，以十皆含權實故也。文雖簡
X29n0596_p0414c16║略，義勢必爾，不可不知。又非直別結，亦應更有通結。
X29n0596_p0414c17║何者？正止歎文有徵，止有徵有釋，釋中兩義既已，亦
X29n0596_p0414c18║應有通結。成經雖略無，文中節節皆釋其結之義，故
X29n0596_p0414c19║知并是略無廣本，故應有矣。此意亦須要知，故略明
X29n0596_p0414c20║之。
X29n0596_p0414c21║次釋頌文。初科二章，實體正應於前。初略為二：初略
X29n0596_p0414c22║開顯，次疑請。若具體論，應云：初略開三顯一，動執生
X29n0596_p0414c23║疑；次執動疑生，騰疑致請。初又有二：初稱歎諸佛二
X29n0596_p0414c24║智，次正略明開顯。初文有二：謂長行、偈頌。上長行竟
X29n0596_p0415a01║下，明偈頌。於此頌中有二：初四行等正應如此，不應
X29n0596_p0415a02║更有初一重科，以後略開。雖是偈頌，乃是孤起，此甚
X29n0596_p0415a03║易知，非是深難，諸家皆爾。而今前文脫誤，此又更作
X29n0596_p0415a04║此科，繁而失禮，故不應爾。皆是後人不深該其要實，
X29n0596_p0415a05║修足致爾。若更語為申釋，此乃重增其尤，不應爾矣。
X29n0596_p0415a06║後學固當致意，無致電同此文。初科二章，次釋二意：
X29n0596_p0415a07║初釋前異意，次釋後異意。初即略廣差互異。如向舉
X29n0596_p0415a08║文，則寄言長行廣，頌中略；絕言長行略，偈頌中廣。所
X29n0596_p0415a09║以爾者，令義等是釋之也。廣則略彰其要，略則廣令
X29n0596_p0415a10║義顯，固當爾也。盡而言之，當有二義：一者解釋法爾，
X29n0596_p0415a11║二者亦為二緣。以此二義，故其爾矣。
X29n0596_p0415a12║次釋開合異，此文正應在次科二章後言之，承向釋
X29n0596_p0415a13║勢便明之也。皆先牒，次釋易知，故此散頌對辨不同，
X29n0596_p0415a14║古人直於長行辨異。次開二章皆云合者，連并言之，
X29n0596_p0415a15║不與長行別異，故云合。意如向釋，在文易見。初中應
X29n0596_p0415a16║更為二：初一頌諸佛，次一頌釋迦，文略兼也。言世雄
X29n0596_p0415a17║者，世謂時處，雄者強也。一切時處最強盛者莫過於
X29n0596_p0415a18║佛，故以為歎。次三權智，即前門也。言三異者，明此一
X29n0596_p0415a19║頌頌歎諸佛二智之文，與上長行仍有三不同也。於
X29n0596_p0415a20║中有標有釋，記云：初雙隻異，次開合異，三有無異亦
X29n0596_p0415a21║雙隻異。全云：初是人法備開異，次是二佛開合異，三
X29n0596_p0415a22║是迷眾多少異。今謂如此科固并未能會，今明此三
X29n0596_p0415a23║為六：初三名者，初謂人法雙單異，次是二法開合異，
X29n0596_p0415a24║三是知之人通別異。次屬對者，長行是雙，偈頌是單；
X29n0596_p0415b01║長行是開，偈頌是合；長行是別，頌中是通。相狀者，佛
X29n0596_p0415b02║是人，智慧是法。長行言諸佛，又言智慧，故是人法；雙
X29n0596_p0415b03║頌但言佛人，故是單；長行先歎智慧，次歎其門，故是
X29n0596_p0415b04║開；頌中并同歎佛，是合；長行但言二乘，故是別；頌云
X29n0596_p0415b05║一切眾生，故是通。次明其所以者，如次會文明之。次
X29n0596_p0415b06║明所約者，謂初專約實智，次通約二智，三唯約權智。
X29n0596_p0415b07║次當會釋疏文者，雖含此諸體勢，而文初但通標其
X29n0596_p0415b08║數。次於釋中，初但示相、狀及略釋所以，次一但真屬
X29n0596_p0415b09║對，第三但示其相，亦無其釋，全并闕略。言將人者，是
X29n0596_p0415b10║釋頌中單人之意。此中正是歎法，何故直歎其人？故
X29n0596_p0415b11║釋之云爾。前已備舉，今略言之，明人即法，正由人得
X29n0596_p0415b12║此法，故人為世雄也。次中文直屬對，不示其相、狀，致
X29n0596_p0415b13║今後釋差而不會。何者？此中但論歎文等，論釋、結之
X29n0596_p0415b14║文未嘗不開，猶未得論釋迦稱歎，況即跨取釋、結？此
X29n0596_p0415b15║都不可，後宜思之，無甚謬異。今謂前開，即先言智慧，
X29n0596_p0415b16║次言其門；今合，則下三句共成上句，以二并言人故。
X29n0596_p0415b17║故上句云世雄，下句只云佛故，是合二智、法并在於
X29n0596_p0415b18║人，明矣。釋中法者，記云：被物時異，故全云二佛沒教，
X29n0596_p0415b19║各對機緣。緣異，故法別；二佛體同，故人總。猶廣不能
X29n0596_p0415b20║具述，此謬亦以甚矣。今謂正歎不涉於釋、結，正明諸
X29n0596_p0415b21║佛何開釋迦？正論自行，豈云被物？正言法即權、實二
X29n0596_p0415b22║智，因、果不同云別。為顯此義，故前須開。前已開竟，今
X29n0596_p0415b23║舉其要，明此二法并在於人，人必具此二法。為顯此
X29n0596_p0415b24║要，故須合此其實矣。
X29n0596_p0415c01║次釋第三通別異，文中但略屬示，不釋所以。通別者，
X29n0596_p0415c02║義有此二，上已別破其重，今更通言之也。前已廣明，
X29n0596_p0415c03║故今不復論也。以佛一字頌前稱歎實智，義已如前。
X29n0596_p0415c04║次頌權智，即是自行因中修功所得，故云功德，與前
X29n0596_p0415c05║舉因顯果義是同也。言餘法等者，化他即是權用，自
X29n0596_p0415c06║行名功德，化他名權用，一物二義耳。言實智之餘者，
X29n0596_p0415c07║果上之用也。上有五句，今略舉初一總，應知通於五
X29n0596_p0415c08║句，故注（云云）。
X29n0596_p0415c09║次合頌釋結者，亦是連并，不同前也。亦初一頌諸佛
X29n0596_p0415c10║釋結，次一頌釋迦釋結。初中，初二句頌釋，次二句頌
X29n0596_p0415c11║結，在文易知。次一行中，初二句頌釋，後一句頌結。言
X29n0596_p0415c12║因等者，上釋中含於二種具足故也。悉知見者，權實
X29n0596_p0415c13║二種名為悉也，故是雙結，言雖略而義足。次下更為
X29n0596_p0415c14║一重釋者，向已依前長行次第頌竟，今更直依頌中
X29n0596_p0415c15║文相，以妙道無方，仍有此理，將盡其數，故更此釋，亦
X29n0596_p0415c16║無不可。然文都有四行二重解釋，甚易知處，復人不
X29n0596_p0415c17║會其要，并更加足其文，甚為繁長，固宜去之。
X29n0596_p0415c18║次頌絕歎文為五者，長行大分為二，謂由與正。由中
X29n0596_p0415c19║有由有境，正中正歎釋。歎釋中有二，謂人與境。此頌
X29n0596_p0415c20║便為五者，正以經文不依前之次第，又不具足而復
X29n0596_p0415c21║長出，所以便為五也。所以爾者，圓妙故無方也。於中
X29n0596_p0415c22║初一正頌甚深境界，次頌絕歎之由，三頌上正歎，四
X29n0596_p0415c23║頌釋中不知之人為止之由。上文雖無而義固有，所
X29n0596_p0415c24║以止者有其二義：一顯法妙，二為機緣。機緣即人不
X29n0596_p0416a01║能知者，二者既云唯佛能知，則顯餘不能者，故有此
X29n0596_p0416a02║一科也。五總合頌絕歎義也。為此故即為五，可深思
X29n0596_p0416a03║之。初言但初後者，此境有十，今頌初後各二：初謂性
X29n0596_p0416a04║相，後謂果報，中間略其六也。又從言便故性居初，種
X29n0596_p0416a05║種即十界，初後即十如。如此文義，指掌而謂五文為
X29n0596_p0416a06║正，十從義釋，何其哉？義有通別，通謂道理，別謂實體，
X29n0596_p0416a07║今此通二也。若十如皆有，何以即通義？若十同一實，
X29n0596_p0416a08║義即當別也。大與等者，彼文以破光宅以後四為大
X29n0596_p0416a09║為實，前五為種種為權。今意大與種種俱通權實，但
X29n0596_p0416a10║知十通十界，佛界之十即大，九界之十即是種種，一
X29n0596_p0416a11║一界中皆爾，理即盡矣。
X29n0596_p0416a12║次頌由境，長行及此皆具能所，長行先所後能，此中
X29n0596_p0416a13║先能後所，所即事也。舉次頌正歎，正明理絕言也。實
X29n0596_p0416a14║相無相故云無方，有則可示，既無故不可也。道能通
X29n0596_p0416a15║也，又道行也，既無相非言語行李之所，故前云不能
X29n0596_p0416a16║到也。
X29n0596_p0416a17║次頌不知之人，即頌前義有也。次簡能者，此含二義：
X29n0596_p0416a18║一者、但有圓妙能信之機，同即能信；二者、曾稟同教，
X29n0596_p0416a19║入十信位。其有銳者，於妙道者，正當所被，非絕言所
X29n0596_p0416a20║由也。雖一信字含有此二，故是抑揚之意，圓通初後，
X29n0596_p0416a21║故須互舉。言初信者，為對後極通；言十信為初，非謂
X29n0596_p0416a22║別也。將明當化，先舉十方，身子第一，故別舉之耳。總
X29n0596_p0416a23║彰一切皆不能知，故復通舉。假是縱沒也，正者縱實
X29n0596_p0416a24║爾也。支佛雖勝，亦不能知實者，通指自行二也。少分
X29n0596_p0416b01║者，定云此七方便法，於七人為實，名佛實智；不達是
X29n0596_p0416b02║權，名莫能知少分。今謂此意正言權人雖至多，終不
X29n0596_p0416b03║能知實智少分。前云除菩薩，謂一切皆不能知，今明
X29n0596_p0416b04║名通，故須簡斥。復有二類：一、往依經，謂一、大教二位，
X29n0596_p0416b05║今意乃含二二位也。發心語通，謂不可定作一種解
X29n0596_p0416b06║釋，不退亦爾，人莫不皆作一句之解故也。初且約教，
X29n0596_p0416b07║以非決定，故云或也。三、祇以下，釋新發義。此意正明
X29n0596_p0416b08║對不退位，猶居退位，雖復長時，猶名新發意也。次正
X29n0596_p0416b09║約次二教釋者，先簡非擬於初，以其既未斷惑，故猶
X29n0596_p0416b10║居此二地，即向七方便也。次明正擬二教，并指其不
X29n0596_p0416b11║退位前名也。雖供無數，但是福攝，於道猶退，故言新
X29n0596_p0416b12║發。而言一心念妙智者，專一其心，精誠其智，此明多
X29n0596_p0416b13║人同其一心，精誠其智，又經長時，終不能知也。次不
X29n0596_p0416b14║退中，初明共不退位不知之所以，謂雖住不退，但能
X29n0596_p0416b15║斷通惑，見通理，故不能知別有妙道。別中準知唯識
X29n0596_p0416b16║所明，有四不退：一、信不退，謂十信第六心自後不退，
X29n0596_p0416b17║生邪見故；二、位不退，十住第七心自後不退，入二乘
X29n0596_p0416b18║故；三、證不退，初地以去，所得聖智，一得永無退轉失
X29n0596_p0416b19║故；四、行不退，八地以去，任運進修，相用煩惱不能動
X29n0596_p0416b20║故。準此云應地前亦有信位不退，而今云證位行者，
X29n0596_p0416b21║全云準地論師所立，十住為證不退，十行為位不退，
X29n0596_p0416b22║十向為行不退。此教之義多端，故說不一。今謂前釋
X29n0596_p0416b23║不退，已述多釋，今此略舉一途，故云爾也。此雖不退，
X29n0596_p0416b24║而未真證，稟其不融之教，豈知圓妙之道？故不能知
X29n0596_p0416c01║明矣。前初總舉其七，次更別舉其五。總而言之，抑七
X29n0596_p0416c02║方便，揚於一實，擊揚之意，於是在矣。應知此前八文，
X29n0596_p0416c03║要只二、三。三者、初一總簡七，次一簡一能，次六即別
X29n0596_p0416c04║明三乘。聲聞中有三，支佛但一，菩薩二也。二者、三只
X29n0596_p0416c05║是二，謂抑與揚。抑令未信者信，揚使已信者進。揚之
X29n0596_p0416c06║有一，抑有通、別二也。
X29n0596_p0416c07║下，是第五、總頌前絕歎也。疏文有四：初舉文標示，次
X29n0596_p0416c08║通消其文，三、更別釋不可思議，四、會前四釋。初者，前
X29n0596_p0416c09║已略頌其法，次即廣抑其人，今更重揚其法以發其
X29n0596_p0416c10║人，故云又也。次直消其文者，然前大要不出於二，謂
X29n0596_p0416c11║智與境。今頌文有六句，除初外，餘之五句正頌二要：
X29n0596_p0416c12║初之二句正頌所知境也，次有三句頌前能知智也。
X29n0596_p0416c13║應知此四一物，謂妙法也。一即四，四即一，乃至四句。
X29n0596_p0416c14║又境即智亦耳。疏文四義：初二釋境，次二釋智。義并
X29n0596_p0416c15║已於長行，此直屬對而已。然所止之境要在未曾有
X29n0596_p0416c16║法，權、實無方，故是無漏不思議也；深妙，故是希有難
X29n0596_p0416c17║解。應知此最後一法字統收前之四義。此真妙境遍
X29n0596_p0416c18║一切處，故云無漏；絕於形聲，故不思議；窮理盡性，故
X29n0596_p0416c19║云甚深；絕四離百，故云微妙；諸佛所師，故云法也。次
X29n0596_p0416c20║三句舉妙人、妙智能極照了。次更略明後二句意。若
X29n0596_p0416c21║諸佛不同，則眾生亦不同，將命、信同證入，故以言也。
X29n0596_p0416c22║又應知此文亦可為四、三、二、一：四者，如文所釋者是；
X29n0596_p0416c23║三者，初句離開為二，次句二合為一，後之三句同合
X29n0596_p0416c24║為一，故為三也。亦為二者，境、智也，能、所也，人、法也，此
X29n0596_p0417a01║三并屬二也。亦為一者，謂總結束，以明絕言之要旨
X29n0596_p0417a02║矣。次更別釋不思議者，四中此一名義最要，若性若
X29n0596_p0417a03║修，顯境明觀，必在於此。得此一意，餘三可例也。文有
X29n0596_p0417a04║喻、合，喻中有三：形圓無有，而能實相遍，是其圓也；無
X29n0596_p0417a05║一切相，故云不生，即無有也；而能發生觀照性德甚
X29n0596_p0417a06║微，能生修德一切功德。法之與喻皆具四句，皆非言
X29n0596_p0417a07║慮所及，故名不思議也。次下會四釋者，文義互相顯
X29n0596_p0417a08║成故也。前已引當文竟，今更此者，將明無處不會，觸
X29n0596_p0417a09║類而皆合也。然正竟在相成顯也。明前所釋是此文
X29n0596_p0417a10║義，此文之義是前之所釋也，故先互相成顯也。於中，
X29n0596_p0417a11║初總標示，次別屬對。初者，正示前之四義，依此文起，
X29n0596_p0417a12║即顯是此文之義也。此即如意殊也。殊形甚微，能雨
X29n0596_p0417a13║天寶，此文至少，而具如前四種大義，又是不思議也。
X29n0596_p0417a14║初中二字而為三本，此三并是修德圓遍故也。無漏
X29n0596_p0417a15║者，明一切法皆是妙境妙智，外無法也。今約十界以
X29n0596_p0417a16║釋，攝於三德以外無更有法，即無漏義也。以故即互
X29n0596_p0417a17║相顯也。文中，初標，次釋。會凡聖即十界性，謂理體十
X29n0596_p0417a18║界體，性必三諦，諦境必智，三即二，二即三，故無漏之
X29n0596_p0417a19║義如是，故約十釋顯之。次亦標釋，明不思議正是權
X29n0596_p0417a20║實開合無方之義，故以為釋；彼此相即，故以相顯。次
X29n0596_p0417a21║中但標不釋，故云可知。正明深妙是佛法義，佛法是
X29n0596_p0417a22║深妙義，更互相顯，故用為釋，以顯前也。前開而此合
X29n0596_p0417a23║者，雖四只一，隨便宜故，開合自在。次亦但標，故云可
X29n0596_p0417a24║知。此舉圓修之極，以顯性之。初中明經此意，正為顯
X29n0596_p0417b01║位故前，故前約位釋今，以顯成此義故。又佛當持稱
X29n0596_p0417b02║歎既畢，更復結撮以彰其要。今順佛此意，故前廣釋
X29n0596_p0417b03║竟，今復於此重會顯之。非直佛意慇懃盡於妙，今釋
X29n0596_p0417b04║亦盡上佛意矣。然自始釋品題，以至於此，凡有三四，
X29n0596_p0417b05║統其要者一也。則知亦題二字，諸法十如，此中五句
X29n0596_p0417b06║唯一，四以統之，則真可謂殊墜而同歸，百慮而一致。
X29n0596_p0417b07║會斯要也，復何思何慮哉？如其未也，必尅尚於斯矣。
X29n0596_p0417b08║應知絕歎雖復約境，同是歎智，意在修故。又雖寄絕，
X29n0596_p0417b09║不同只是稱歎二智。今約四義，釋妙境即釋於妙智，
X29n0596_p0417b10║釋絕言亦即釋寄言，釋二即釋四，釋修即釋性，釋諸
X29n0596_p0417b11║佛即釋一切眾生，故一切義盡於此矣。信此一文，真
X29n0596_p0417b12║妙寶矣。然要在歎性德，亦名為歎實，亦名為歎一，亦
X29n0596_p0417b13║名為歎妙。其猶妙寶，將與未曾識者，必先極歎，然後
X29n0596_p0417b14║與之。此亦如是，將為群生開顯此一處妙性，令成修
X29n0596_p0417b15║德，故先極歎，此其要矣。唯知歎佛，不知乃為歎眾生
X29n0596_p0417b16║也。不達此意，數他佛有於己哉？宜極思之。
X29n0596_p0417b17║上之長行偈頌是稱歎竟，下是正略開顯，則前稱歎
X29n0596_p0417b18║之所在矣。初云略開顯者是標章，動執生疑是其意，
X29n0596_p0417b19║此文所標正得要處，所以如此略開顯者，正為警動
X29n0596_p0417b20║時眾之舊執，令其生於今者新疑故也。舊執三乘為
X29n0596_p0417b21║實，不言更別有真，今云昔三非真，今一乃為其實，以
X29n0596_p0417b22║故是動其舊生其新也。略是對廣三一，且就別數言
X29n0596_p0417b23║之，若言權實麤妙則通一切，今且從別必知其通，然
X29n0596_p0417b24║通別二義未始相異，而已多迷之宜深致意。先顯後
X29n0596_p0417c01║開者，此亦無在，今承歎實勢便故先顯也。又先謂佛
X29n0596_p0417c02║者，亦承便也。前略後廣文皆爾也。釋言互者等，皆有
X29n0596_p0417c03║開顯故也。又知相即共成一致，初文亦為三義，如文
X29n0596_p0417c04║所屬，初略屬對，次別釋後兩意。經云久後者，依無量
X29n0596_p0417c05║義即四十餘年未顯真實，依信解品即臨欲終時，依
X29n0596_p0417c06║草喻亦即今當汝說最實事。何者？真實義則一切眾
X29n0596_p0417c07║生本有一乘真實諸佛之妙法，若要近而言之，即向
X29n0596_p0417c08║所歎諸佛之二智也。釋後二中，初釋後顯實，次釋前
X29n0596_p0417c09║勸信，兩義相成也。初牒標示，次明其意，次舉後以證
X29n0596_p0417c10║成。正由初聞略而未解，故有此深疑，正是略開之本
X29n0596_p0417c11║意也。言佛既如實處等者，記中不釋，全云此一問答，
X29n0596_p0417c12║文略意隱，今引而申之。問中意者，佛雖勸信，身子翻
X29n0596_p0417c13║疑，將非勸信之無益乎？答中意者，身子示雖蹔生疑，
X29n0596_p0417c14║尋能信悟修，不因疑外興謗，言非勸信之所防。勸信
X29n0596_p0417c15║所防，在乎淺行，因疑又起謗者，須勸信耳。今謂此是
X29n0596_p0417c16║釋疑，而文似脫略，雖略，義勢有在，可以申之。初即是
X29n0596_p0417c17║疑，為防以下是釋。且初疑者，因向所明生疑，以起疑
X29n0596_p0417c18║云：佛不勸信，容可生疑。佛既誠言勸信，何乃翻生疑
X29n0596_p0417c19║惑？既仍疑惑，何須勸信？釋云：若不勸信，則因疑生謗，
X29n0596_p0417c20║墮苦；若先勸信，則雖疑不謗，有為解津。正為防其因
X29n0596_p0417c21║生謗墮之故，須勸信耳。文中初但疑而無結，釋但結
X29n0596_p0417c22║而無止，故似脫略，今略明之爾也。
X29n0596_p0417c23║次略開權中文為三者，一往隨文正應有四：初二句
X29n0596_p0417c24║告昔權眾，次二句舉昔權化，次二句正開破權，後二
X29n0596_p0418a01║句釋開破之義。又但為二：初是告眾，次三是正開破。
X29n0596_p0418a02║初即離明二也。脫離生死得證涅槃，既有告言故是
X29n0596_p0418a03║牒昔化也。此既是牒，故後是正開破。我令二字貫下
X29n0596_p0418a04║者之一字，收上文云將者欲也。意密擬為菩薩，故乃
X29n0596_p0418a05║合入所告眾攝，深有意矣，不可造次。次更進約菩薩
X29n0596_p0418a06║釋者，即以向後二句全為菩薩眾也。此則者字屬於
X29n0596_p0418a07║人也。於中有標、徵、釋。釋中有二：初約義，次約文。義又
X29n0596_p0418a08║有二：初約自行，次兼化他。約此二以推之，故當是也。
X29n0596_p0418a09║次是約數而言文者，數出於文故云下句，句即文也。
X29n0596_p0418a10║以此文義決定知爾。以下二文并為三乘適相稱會，
X29n0596_p0418a11║不能乖於文義斥為虗偽，即正當破義而開廢會義
X29n0596_p0418a12║在其中。後意中含二：一令離苦，二為作門。方便即是
X29n0596_p0418a13║門也。上稱歎文雖廣，不出二義，謂歎實、斥權。歎實為
X29n0596_p0418a14║此顯實作本，斥權為此開三之由。對後廣亦只如此。
X29n0596_p0418a15║承躡既爾，前何不云初歎一實，次開三顯一，而云稱
X29n0596_p0418a16║歎二智？然此有深意，謂彰前顯後之體故也。能思之
X29n0596_p0418a17║得其要矣。
X29n0596_p0418a18║次騰請者，前開略顯是佛，此就眾也，亦能所也。各含
X29n0596_p0418a19║二義，前科文即具其二，故云開顯動生不更別釋。此
X29n0596_p0418a20║中科文雖含二而文但一，故文更別釋其由也。既云
X29n0596_p0418a21║騰請即先有疑，疑又不孤故有由致，故須明之。三偽
X29n0596_p0418a22║故執動即破權，一真故疑生即用顯實。騰是頓敘，點
X29n0596_p0418a23║出其疑心也。致者至也，極盡其心以請決也。敘疑是
X29n0596_p0418a24║騰疑，請決即致請也。經家敘是敘其人，疑在其心時
X29n0596_p0418b01║未發言，發言即屬次陳疑，故此所疑亦屬經家敘也。
X29n0596_p0418b02║所敘此二眾者，通別之異可知。方便是總疑二智者，
X29n0596_p0418b03║此方便二字通收前長行偈頌稱歎二智之文，盡通
X29n0596_p0418b04║收前四句十雙八門義無遺品之題目，正從此立宗
X29n0596_p0418b05║中并執唯權一句以為方便，不信通者請削去此文
X29n0596_p0418b06║也。當從此文義，豈徇恒情也。文釋兩疑之由，皆約今
X29n0596_p0418b07║昔相對顯之可知。
X29n0596_p0418b08║二、正請者，上是騰疑竟，下即正致請也。文釋有四：初
X29n0596_p0418b09║標總章，次科其文，三釋其意，四隨科釋。科中現文二，
X29n0596_p0418b10║為欲通明三意，故更取前各有三也。三止屬佛，三請
X29n0596_p0418b11║屬眾，佛為此三故止，眾為此三故請，方數要足，故各
X29n0596_p0418b12║但三。次請意中述他釋，理深如前，自他及次并自現，
X29n0596_p0418b13║於經文可尋，不繁文也。次明師意，意有含二，謂當文
X29n0596_p0418b14║及遠表。前述於當文未盡遠意，今於其上加明此意，
X29n0596_p0418b15║故云或也。若三差別以消文，如向他釋，必三之義未
X29n0596_p0418b16║明，今更略以明之，此意須明故也。此但密表眾有三
X29n0596_p0418b17║根，當為三周之說彰其妙法，說數殊常故也。此是密
X29n0596_p0418b18║表其數，未即彰顯其事，有人於此便於三中違立三
X29n0596_p0418b19║周之義，謬矣。
X29n0596_p0418b20║陳請者，亦有經家文略不言，以并發言，故云陳也。陳
X29n0596_p0418b21║疑之文即從初至難解之法，陳請之文即從我自以
X29n0596_p0418b22║下盡文。初明是佛自行方便，故云第一。他云：第一是
X29n0596_p0418b23║實，方便是權。若爾，下句之文如何處置陳請？即請佛
X29n0596_p0418b24║為自他決除其疑也。
X29n0596_p0418c01║頌文六者，長行文略，但有其二。今此雖六，要亦不異
X29n0596_p0418c02║於前。初二是陳所疑，次四是陳自他請決，故六但足
X29n0596_p0418c03║前二。於自他四中，一是自除，餘三眾也。若欲二文相
X29n0596_p0418c04║應，亦宜大分為二，謂頌前二：初更開二，次開為四。文
X29n0596_p0418c05║從者省便，故即為六，應知體勢爾也。初頌字中，智慧
X29n0596_p0418c06║如日，亦即日也。大略而言，能破一切闇，顯出一切物；
X29n0596_p0418c07║破五住闇，或顯出三諦道理。聖無所而不通，大彰其
X29n0596_p0418c08║極也。尊即世尊。六義中，一是法，謂前二智，一乘法也。
X29n0596_p0418c09║文義如前。對下從因，此即果為實也。如前稱歎，名為
X29n0596_p0418c10║說也。次頌權中，亦兼實義，大為言也。若修性論，此又
X29n0596_p0418c11║全是修德，故全是權。頌自疑中二句，即因果義也。或
X29n0596_p0418c12║即自他所行，是絕用義，即屬化他。言大數者，已如前
X29n0596_p0418c13║說。具足道者，二義：一者道法具足，即圓妙也；二者言
X29n0596_p0418c14║說也。請為具足，說前顯歎一斥三之所以也。此中顯
X29n0596_p0418c15║密，具含二義，不可一向文中略明。經及疏釋二文不
X29n0596_p0418c16║同之意，注（云云）者，略已如向。
X29n0596_p0418c17║於次止中有二，謂止與釋。
X29n0596_p0418c18║於次請中，文有散頌，各復有二謂請以釋頌中初二
X29n0596_p0418c19║句頌請下二句頌釋次止之文亦有散頌亦有止有
X29n0596_p0418c20║釋兩處止文各唯一句可知。
X29n0596_p0418c21║第三請文亦有散頌又各有二謂請以釋長行可知
X29n0596_p0418c22║頌中初二句頌請餘并頌釋。言長子者，聲聞眾中智
X29n0596_p0418c23║慧第一，故前云佛說我第一也。又於此會為佛初告，
X29n0596_p0418c24║先領先記最先付屬，故云第一。三止三請，大意并已
X29n0596_p0419a01║如前品初，至此並廣說之方便矣。舉其宗要，故云略
X29n0596_p0419a02║開權顯實矣。私志記卷第十一。