X29n0596_p0419a03║
X29n0596_p0419a04║
X29n0596_p0419a05║妙經文句私志記卷第十二（從廣開顯，盡過去佛章，開人天乘總問答）
X29n0596_p0419a06║
X29n0596_p0419a07║石皷沙門釋　智雲　撰
X29n0596_p0419a08║疏卷第四
X29n0596_p0419a09║記於此。文為三：先分章示根，次義門分別，三依文正
X29n0596_p0419a10║釋。初文為四：初引經標章，次舉品分周，三亦名下三
X29n0596_p0419a11║周異名，四引例顯。今云此文為三：初科節經文，次義
X29n0596_p0419a12║門料簡，三隨文帖釋。今謂此文可大為五：初重標示
X29n0596_p0419a13║其大科門，次通示其文之分齊，三即其文以科判，四
X29n0596_p0419a14║八義門料簡其所科，五隨其料以判釋。初中初是重
X29n0596_p0419a15║舉經文廣明，開三顯一是重標示其大科門。前初已
X29n0596_p0419a16║標舉竟，今更此言故是重也。上下例示。廣是對略之
X29n0596_p0419a17║名，如後所釋。三一通別準前可知。凡七品半即此一
X29n0596_p0419a18║句，即是通示其文分齊，即盡迹門正說文也。向舉其
X29n0596_p0419a19║始令知其初，未知其經故此盡言之也。此文顯前總
X29n0596_p0419a20║體分齊，起下次別科也。
X29n0596_p0419a21║文為三下，是依向通更別科節。撿此文中將盡其體，
X29n0596_p0419a22║正應為六：一、標其數，二、列其名，三、明異名，四、舉例，五、
X29n0596_p0419a23║示文處，六、釋所以。如此方盡其勢，不爾都不知其勢
X29n0596_p0419a24║數，豈名解釋？文從省直便有四別，然雖有此四之與
X29n0596_p0419b01║六，要唯二也，謂能、所、人、法二也。初標數，次列名，三異
X29n0596_p0419b02║名，四舉例。初數者，通文執直七品半，別義仍更有三
X29n0596_p0419b03║將列。先此標也，下列三名各含三義。雖各含三，二顯
X29n0596_p0419b04║一隱，隱謂文、處、所也。雖有隱顯，義必具三，不可不知。
X29n0596_p0419b05║法說是正標其名也，為上根人即所為也。亦名所以，
X29n0596_p0419b06║亦名為意，即初法說之所由也。此二顯也，文處不言
X29n0596_p0419b07║隱也，自可知故。下二例知。言上根者，對下二以得名，
X29n0596_p0419b08║中下亦爾。法說名義於次當顯，應通為一切，豈別言
X29n0596_p0419b09║上？次文自顯，不俟此繁。下別二名各具諸義，例前可
X29n0596_p0419b10║知，不繁爾也。亦名八下，明法異名也。謂前三名亦即
X29n0596_p0419b11║名為此等，故是前三法之意。名即顯，約異名顯前三
X29n0596_p0419b12║法之義，令易解也。然此二三之名，並是相形待也。法
X29n0596_p0419b13║是對譬之名，理是對事之稱，餘二亦爾。然理有通別，
X29n0596_p0419b14║今是從通，知前事理通名為理之義同也。謂直案其
X29n0596_p0419b15║道理而說，故名法說。法即理，理即法也。事即是譬，譬
X29n0596_p0419b16║即是事，舉世道理之事，喻前出世妙道理之法故也。
X29n0596_p0419b17║行即因緣，因緣有進趣造會之義，即因緣之功能，故
X29n0596_p0419b18║名為行。故即是三異名，則前三義益以顯矣。此是其
X29n0596_p0419b19║別，通名為周。周，遍市也。於一功上三遍過而說，故名
X29n0596_p0419b20║為周，謂開顯也。次例顯者，向已明之異名，此顯根機
X29n0596_p0419b21║亦異，即成前之江為三也。記引彼經第二十一方便
X29n0596_p0419b22║品，有若廣若略之說。又云：學是略般若，則知一切法
X29n0596_p0419b23║廣略相。又云：利根中根定散之心，並入是門，是門無
X29n0596_p0419b24║礙。今云：既云無礙，下根必入。經不云者，略也。又云：或
X29n0596_p0419c01║指彼部其教退通三人，云為三根。彼三乘人同學衍
X29n0596_p0419c02║道，並取所被而為分例。示云：單說智度為略，具說六
X29n0596_p0419c03║度為廣，始自色心終乎種智為廣。但云色淨，即云乃
X29n0596_p0419c04║至種智，即是略相。今謂雖競引彼經，要於文義等不
X29n0596_p0419c05║相通會。何者？此為三根作三周說，如向所引。彼經總
X29n0596_p0419c06║要所說，不過略廣所被，下出上中，如何得與此文通
X29n0596_p0419c07║會？今說強為會通，謂既有上中即兼於下，略廣之說
X29n0596_p0419c08║自攝於中。然此三周之說，豈得名略中廣？理實難會。
X29n0596_p0419c09║今恐所引兼未得其要，實未及委尋。然縱得其實，亦
X29n0596_p0419c10║未會此中意。此中正為開權顯實，法難妙解，機性不
X29n0596_p0419c11║等，故有二三差別。彼經不爾，何得為例？由來並不言
X29n0596_p0419c12║此意，直故會通，其言亦矣。以為輙謂文雖云例，意在
X29n0596_p0419c13║於況。何者？彼經未爾，猶尚有三而為三說，況此既而
X29n0596_p0419c14║不為說耶？意有於此，故注（云云）。若得此意，稱有可通，
X29n0596_p0419c15║不然亦徒繁耳。
X29n0596_p0419c16║次下第四料簡者，謂疏理前所科也。於中有四：初總
X29n0596_p0419c17║標義數，次列出其名，三隨名解釋，四釋成前義。此中
X29n0596_p0419c18║要者，即以十義料簡前之所科，又以五重問答料簡
X29n0596_p0419c19║成前三科十義，以義意深廣故遞轉次釋之也。初釋
X29n0596_p0419c20║標數者，應知此三周文含名勢數。一者此十一一皆
X29n0596_p0419c21║具二義，即十雙也。文意具含十雙，古今多偏失其圓
X29n0596_p0419c22║旨，今對顯偏圓故有此釋。二者十只顯前人法二也。
X29n0596_p0419c23║三者於人九中初一聲聞，餘八皆通三乘。四者又於
X29n0596_p0419c24║人中前三即論三周，正說所被之根性，以並聞三周
X29n0596_p0420a01║而獲利益。於利益中初是橫，淺深下並竪。初橫中初
X29n0596_p0420a02║二即三周領解，以一即三周授記，餘並通論也。又既
X29n0596_p0420a03║十雙，即得有四句義不（云云）。
X29n0596_p0420a04║次列十名。雖此十章廣，要義唯二，謂料簡前法。要之
X29n0596_p0420a05║二，所謂人、法也。初一簡前三周法，次九簡前所為三
X29n0596_p0420a06║根人也。得此一意，可會其宗要矣。不然，可不知何義。
X29n0596_p0420a07║此十次第，隨文自彰，不俟於先釋。
X29n0596_p0420a08║初章中有三：初正釋，次明通別，三問答例法顯人。初
X29n0596_p0420a09║中約三別也。明通文即有三，於一一中皆先標，次依
X29n0596_p0420a10║經文示其相狀，於示相中一一皆於別上示其通具
X29n0596_p0420a11║餘二之義。初譬即喻開顯之說時希也，次即皆列開
X29n0596_p0420a12║佛知見。因緣譬中示因緣義，初因句兩向故下更別
X29n0596_p0420a13║取，即應宿緣所感驚入開示故，即因緣義也。導師正
X29n0596_p0420a14║喻開顯引至寶所故，即譬說。上釋引別而通竟，下明
X29n0596_p0420a15║通而別意，正從多正故別言三周，而不從略傍故不
X29n0596_p0420a16║言通。名字不監，名別義通且從名也，即從三義言三
X29n0596_p0420a17║周也。一意者，三中之一、通中之別也。機具有二義，不
X29n0596_p0420a18║可定通別也。下例法以顯機。問中初牒前人法本別，
X29n0596_p0420a19║而今法說仍通，例人亦應爾。答中初例前通，次例前
X29n0596_p0420a20║別，非直以義亦有文，至下自知不繁此述。然則此初
X29n0596_p0420a21║一問亦即明人，何獨言法？亦以向之文義而為例矣
X29n0596_p0420a22║（云云）。
X29n0596_p0420a23║次有無論者，謂所化聲聞之人持實定有無也。文具
X29n0596_p0420a24║二義古人偏執，故今破會以顯圓通，雖寄聲聞義通
X29n0596_p0420b01║三故，云三乘初業名且別論。於中有二：初標起，次正
X29n0596_p0420b02║釋。釋中有三：初述舊，此二下次辨非，今明下三正釋。
X29n0596_p0420b03║初述兩家，初家先述其計定有，次述其破無顯成定
X29n0596_p0420b04║有。次家亦二：初述其計定無，次述其破定有顯成定
X29n0596_p0420b05║無。記於以破中，初引彼經，次以彼經之意破有明無，
X29n0596_p0420b06║三會通此經明有之意。記亦念處為初業，破中外凡
X29n0596_p0420b07║即初業也，知一乘即不愚於法也，此舉彼經要義。寧
X29n0596_p0420b08║有以下正破執有，可知。此前兩家各定計有無也。
X29n0596_p0420b09║次下是辨非也。於中有二：初標乖失，次別釋乖失。謂
X29n0596_p0420b10║乖違其文、失棄其義，二家應各有此二過，而釋中且
X29n0596_p0420b11║明光宅乖文，文作是說，此據照實也。今執定有，故是
X29n0596_p0420b12║乖文。次失義者，所破其三並是義故，則互舉耳。下更
X29n0596_p0420b13║取意別難，光宅開善則一向權，光宅宜權以顯實，故
X29n0596_p0420b14║別破之。初牒其計，即前文第二句也。亦應等者，取其
X29n0596_p0420b15║義以難之，以光宅宜四乘，義許有三藏，三乘既有所
X29n0596_p0420b16║化，三乘則有能化之主，名為三藏佛也。此教所化有
X29n0596_p0420b17║實，能化則一向權，故今宜二為能所也。此義不例者，
X29n0596_p0420b18║記云今文中之今，謂此是假，宜彼宗以救其義也。此
X29n0596_p0420b19║意總明因有而果無也。
X29n0596_p0420b20║今明以下，第三正釋，於中有三：初略明要義，次引經
X29n0596_p0420b21║論廣釋，三更別明大義。初中先標，不可偏執下釋。所
X29n0596_p0420b22║以明經其有二義，故初句前破光宅定有乖文，義現
X29n0596_p0420b23║於此，不得謂定有也。次句前破開善定無二，義現於
X29n0596_p0420b24║此，不得謂定無也。此則具有二義，而並不可定執，是
X29n0596_p0420c01║經之要義也。下是以引經論廣釋，於中有四：初引論
X29n0596_p0420c02║解，次會經釋，若從以下三會有無，若得以下四總結
X29n0596_p0420c03║勸。初引論明聲聞得授記中，先明聲聞差有其四，然
X29n0596_p0420c04║復明其授得否，今文具引故爾，義如次釋。前二非經
X29n0596_p0420c05║所被，後二即是也。次會經文，論且有四義猶未盡，故
X29n0596_p0420c06║加今經所明會而釋之，則有五種方盡其實。於中總
X29n0596_p0420c07║標別釋，釋中即有五別：初釋定性，二退大，三應化，四
X29n0596_p0420c08║上慢，五大乘。初定性者，此從昔為名，以定取於小果，
X29n0596_p0420c09║故云定性也。次釋退中，疲厭等是取小之由，即如文
X29n0596_p0420c10║佛道長遠等也。引經名別異，名不因始終頓漸二種，
X29n0596_p0420c11║故云別異。此是退大取小，故云退菩提心聲聞。三釋
X29n0596_p0420c12║應化，前二是實是所，此一權能即同事利益，權應化
X29n0596_p0420c13║實，故云應化聲聞。四釋上慢，非上謬謂而慢於上，故
X29n0596_p0420c14║云上慢。五釋大乘，有標有釋，少聞四諦之聲而自悟，
X29n0596_p0420c15║大用佛道之聲而利他，少則聞彼聲，大則聲聞彼（云呼）。
X29n0596_p0420c16║此五者，前四不出權實通論昔日，此第五，一即此經
X29n0596_p0420c17║開會前四以得名也。上會釋竟，下明有無二義。觀此
X29n0596_p0420c18║文意當有四句：初明從昔故有，次明從今故無，三明
X29n0596_p0420c19║實既有二，權同於實則亦有無。上慢一類既非前三，
X29n0596_p0420c20║則非有非無，故有四句。總結勸者，達四無方尚不可
X29n0596_p0420c21║執，況各其一，故不可而已。以下第三，更別約前大乘
X29n0596_p0420c22║聲聞以論有無，以仍有此一義將盡無故。於中有三，
X29n0596_p0420c23║謂標、釋、結。釋中四句：初明權無，次明實有，三經意正
X29n0596_p0420c24║明自實，四明既自復即能他。次結者，前結勸通能所，
X29n0596_p0421a01║今結別論能也。
X29n0596_p0421a02║上通論三周所化聲聞權實有無竟。下釋第三厚薄
X29n0596_p0421a03║之二義也。中惑者，謂能惑亂，非不定也。若爾，字正從
X29n0596_p0421a04║心。次薄存從博，非從博從縛，則為以博藉非也。前是
X29n0596_p0421a05║論人，此論其人性行，以顯三周差別之所從矣。於中
X29n0596_p0421a06║有三：初述舊以辨非，三正釋。初中無釋惑上根，次下
X29n0596_p0421a07║以釋厚薄。初中無明其惑之由，將必異下正明其惑
X29n0596_p0421a08║之狀，踟蹰以下明其因致得失。初中正由理教入出
X29n0596_p0421a09║不同，故致疑惑爾矣。次得失中，踟蹰於理教，迴遑於
X29n0596_p0421a10║出入，俱是猶預不定之皃。以故致得失以下，約於三
X29n0596_p0421a11║根彰其厚薄。惑教情多者，執理一故不應多，由此故
X29n0596_p0421a12║即悟。次二可知。以此則厚及中故為三，所以三說正
X29n0596_p0421a13║由於此。
X29n0596_p0421a14║次辨非中三：初總非，次別難，後結總非。言不爾者，不
X29n0596_p0421a15║爾所以，如下難也。下難破者，直攬其前要以難破之。
X29n0596_p0421a16║初一句總責定之，緣於其義無的莫故，此通責之也。
X29n0596_p0421a17║若更別者，謂為小大、為復小大下，別難此三也。於中
X29n0596_p0421a18║一一皆先牒其謂，然後難破。初應結云：既云得果之
X29n0596_p0421a19║後遊觀，不應更有此惑。次中既條然不監，故不應有
X29n0596_p0421a20║此疑惑。次難相惑者，牒已難之。前二並昔，此一義當
X29n0596_p0421a21║今會，正由其言不分、此疑無因，故致此難（云云）。結云
X29n0596_p0421a22║進退等者，全云惑大曰進、惑小曰退，今謂前二約昔
X29n0596_p0421a23║難之是退，後一約今難之是進，二途無宗其所依、約
X29n0596_p0421a24║教無據，以故不可用也。
X29n0596_p0421b01║次正釋中二：先簡定根惑，即為以下次正釋也。初中
X29n0596_p0421b02║所以先簡定此二者，是此科之宗要故。前釋所以失
X29n0596_p0421b03║者，正以無宗要故。此二相因，故先簡定三乘也。得聖
X29n0596_p0421b04║果不在更論根性，通惑亦並已除，故須論其別惑。若
X29n0596_p0421b05║直言根性與惑，則因果不分、通別莫辨，非此中意，故
X29n0596_p0421b06║須先間定也。次正釋中為二：初約四句四人釋，次約
X29n0596_p0421b07║三根三品釋。初中先標列四句，若別以下明四人釋。
X29n0596_p0421b08║初云即為四者，謂即上二事共作四句也。下列四名，
X29n0596_p0421b09║此並由宿習致此差降，不同三周以之而起也。以四
X29n0596_p0421b10║句對三周，四種人也。前三句次第對於三周，後既結
X29n0596_p0421b11║緣則前三是當機也。次文重釋者，向將四對，此束
X29n0596_p0421b12║四以對三。記云：第二釋中應以中間二句為中。文云
X29n0596_p0421b13║為中下者，或剩下字，若下根字別為下句。今謂初既
X29n0596_p0421b14║云以初二為上根，應以第三句為中根、第四為下根。
X29n0596_p0421b15║次重既云中間，即以初句為上根、二三句兩為中根，
X29n0596_p0421b16║與前同故直云下根，而注（云云）如此道理並通所以。
X29n0596_p0421b17║第四亦得為當機者，雖重雖鈍有緣而得始終三聞，
X29n0596_p0421b18║故後文云聞一句隨喜皆授三菩提記，況具足聞故
X29n0596_p0421b19║並當機。次約三根三品釋者，向直通論厚薄不同故
X29n0596_p0421b20║作三說，此今更明三根初入直作皆有三品，以論惑
X29n0596_p0421b21║之厚薄。前是單論，此似具足論。上三則薄，中三則中，
X29n0596_p0421b22║下三極厚。上薄故一聞，中中故再聞，下極厚故三聞。
X29n0596_p0421b23║此約亦悟解不同，故知見亦不爾。何故然耶？次例小
X29n0596_p0421b24║以顯大，記云十六剎那皆名無漏，至第十五心猶受
X29n0596_p0421c01║向名，故三品盡皆入初住。上約三乘聖作以釋，此下
X29n0596_p0421c02║或即更通約凡夫以釋，即約三惑障三諦理以上，故
X29n0596_p0421c03║初聞即破三，中破二下破一，次聞中破三下破二，三
X29n0596_p0421c04║聞方了。此並同體之三，例如一麤惑先除義也。亦有
X29n0596_p0421c05║此義，故約此之釋思之。
X29n0596_p0421c06║下明轉不轉者，轉是遷易之名也。上明厚薄不均致
X29n0596_p0421c07║有三周不等，從此以下明稟三周之化得益之差別，
X29n0596_p0421c08║謂轉不轉異，故有三處得悟解也。此則明三周利益
X29n0596_p0421c09║之初，漸故漸故次而來也。於中亦三：先述舊，次辨非，
X29n0596_p0421c10║三正釋。初中明三：初一即悟，次二明轉。義在其中易
X29n0596_p0421c11║知，此則但明轉無更不轉之義，未全應於科目。次下
X29n0596_p0421c12║難言明其非也。初牒其釋，為利以下難責也。為利則
X29n0596_p0421c13║齊皆成上也，皆上無中下猶有中下，故無轉義。次舉
X29n0596_p0421c14║類顯，此例甚切，於中勢數有四，謂舉有定、有難、有結，
X29n0596_p0421c15║文闕其定可以思之。聞證初果則無而有，再聞故異，
X29n0596_p0421c16║今此亦爾（云云），以此未當也。下正釋中二：先正釋，次
X29n0596_p0421c17║料簡。初中有四：初通四，次別，三結，四喻。初通釋轉義，
X29n0596_p0421c18║不定故從緣，以二故為轉緣，即知淺教略舉善惡則
X29n0596_p0421c19║攝一切，故是通也。下正明此三，故即是別也。結異舊
X29n0596_p0421c20║者二義：一者舊唯約現在今論宿世，二者舊唯有轉
X29n0596_p0421c21║不明不轉。若唯現在緣而無因，若唯有轉過同前，雖
X29n0596_p0421c22║今異於舊，順於宗要義應科目。喻中三刀喻三根同
X29n0596_p0421c23║斫，一木喻同斷惑證理，利一等喻三而有差別，利鈍
X29n0596_p0421c24║下合喻前異而同而已也。料簡中二番問答，前明初
X29n0596_p0422a01║證同異，此明入證後異同。初問未證如前，證此位已
X29n0596_p0422a02║猶有次不？答中明無真修體，顯是無之義，任理而修
X29n0596_p0422a03║不修而修也。次緣修者，因向而起也。未證名緣，證已
X29n0596_p0422a04║名真，望上未極而更修進亦名為緣。緣為也，真是即
X29n0596_p0422a05║也。前有差後亦爾不？答中一一義明並無也。其中有
X29n0596_p0422a06║無之所以可知。此二似橫竪義，諸並不釋可以思之。
X29n0596_p0422a07║次釋悟不悟者，三周利益之中第二意也。前明其始
X29n0596_p0422a08║且以轉為其名，此明其正故以悟為其目。即言悟不
X29n0596_p0422a09║悟者，然前所論三根義雖通於三乘，而文且三根以
X29n0596_p0422a10║釋，從此向下並約三乘以論三根，義方顯了。雖約三
X29n0596_p0422a11║根而文但明聲聞順記，似只明其一得悟餘二猶未，
X29n0596_p0422a12║今約不悟明不悟盡皆悟，故以為科因矣。於中有二：
X29n0596_p0422a13║初通、次別。初且通者，通論三乘三根有即異也。初問、
X29n0596_p0422a14║次釋。問中先舉餘經說三，次依經以同此三。而言耶
X29n0596_p0422a15║者，二疑之詞也。謂如此不如此耶？然經以下是次合
X29n0596_p0422a16║釋，文有二句：初是酬其列經別義，下是酬正而通義。
X29n0596_p0422a17║然別未了故云一往，今此心通不得從別，故義不然
X29n0596_p0422a18║也。正謂三乘通有三根之義故也。今經以下是欲別
X29n0596_p0422a19║釋，直約此經別論三乘，各具三根故云別也。並皆悟
X29n0596_p0422a20║解無不悟者也。於中亦先依經作問，多有此疑將釋
X29n0596_p0422a21║破之，故此問起即三周領解也。支佛以下是次釋會，
X29n0596_p0422a22║先支佛、次菩薩。初中無約義明聲聞領解，即攝支佛
X29n0596_p0422a23║聲聞三根有三領，即攝支佛三根三領解也。次引始
X29n0596_p0422a24║終二文證成，文義具足故定有也。舊云以下次明菩
X29n0596_p0422b01║薩三根同解悟也。於中有五：初述舊，次辨非，三重述
X29n0596_p0422b02║舊，四重辨非，五約例別顯通。初中有二，謂總與別。總
X29n0596_p0422b03║中有標厚，其下釋云域壞者，域謂限域，即要期也。三
X29n0596_p0422b04║根以下是次別屬對也。此明菩薩三根並在法說悟
X29n0596_p0422b05║解。次辨非中二別直以義破，以是道理故不然也。若
X29n0596_p0422b06║爾下更約文破，忍是住上、心是信作，據文此說故不
X29n0596_p0422b07║然也。文義不會故為非也。次重述其救成前義，後只
X29n0596_p0422b08║是前，增損併在於前也。下重非者，如後文次第四乃
X29n0596_p0422b09║聞壽量說，始入初住非增道也。下是第五例菩薩通
X29n0596_p0422b10║以顯三乘亦爾。初問中準下答意，此問意有深遠。何
X29n0596_p0422b11║者？菩薩既通，二乘亦應爾，何故三周以後並不更言
X29n0596_p0422b12║二乘悟通？既後不言，故知並在於前，後唯增道。二乘
X29n0596_p0422b13║既爾，故知菩薩亦然，故不應謂前不爾。雖例菩薩以
X29n0596_p0422b14║顯二乘，意在反例二乘以顯菩薩，防他此意故此釋
X29n0596_p0422b15║破。父子約會天性熟開，既開會已縱有未悟盡名菩
X29n0596_p0422b16║薩，於後悟得並從通名，故不從其別也。
X29n0596_p0422b17║次釋領解有無者，利益之中第三意也。前二並從此
X29n0596_p0422b18║科中出，前二是義，此一是文，即三周領解文也。轉悟
X29n0596_p0422b19║故領解，解故轉悟故，三即悟解中初中極也。若論二
X29n0596_p0422b20║乘，此即第二意也。正從第三第二兩意次第，故有此
X29n0596_p0422b21║也。言有無者，即就三乘論也，如文自顯。於中有二：初
X29n0596_p0422b22║問起，次正釋。初問約前通義，徵於別釋，起於借釋。次
X29n0596_p0422b23║釋中先釋緣覺不無，次釋菩薩借有。初中先約義，次
X29n0596_p0422b24║約餘文，三約文。此文以此義三種，故不無也。釋菩薩
X29n0596_p0422c01║中二：初且總略，菩薩異於二乘故不爾，以不爾故不
X29n0596_p0422c02║言。次廣借中二意：初是翻前後意，次是翻前初意，仍
X29n0596_p0422c03║含義二，從要從略也。要對略廣本，有無從彼此（云云）。
X29n0596_p0422c04║第三一意借收始終一切，故云具足。今謂初是有義
X29n0596_p0422c05║而未言，次是有言而不得，三前且略在從廣。又此總
X29n0596_p0422c06║別四義，即四悉意，義及次第可知。
X29n0596_p0422c07║次釋授記得不者，得利益中有自有他，前三是自利，
X29n0596_p0422c08║此即論他利。又約經文領後有記，故今亦爾。以此意
X29n0596_p0422c09║故次而來。而言得不得者，亦以三乘文義故也。將會
X29n0596_p0422c10║無文不得、盡有皆得故也。於中初徵起，即得不得意
X29n0596_p0422c11║也。此亦三下，是次備釋三義，亦與前同。一則有而未
X29n0596_p0422c12║言，二則言從略要，三借在於後。前且略之，言法身者
X29n0596_p0422c13║對應身也。尚授法身記，況不應身？以此故總得無不
X29n0596_p0422c14║得也。中亦含四意（云云）。次問者，因向法身記之而起
X29n0596_p0422c15║此問。答中本者即法身也，此明記應即記法也。欲使
X29n0596_p0422c16║等者，此釋疑也。疑云：既法身為本，何不記本以攝末、
X29n0596_p0422c17║記法以應？故釋之云爾。若記法本則闕此義，廣如後
X29n0596_p0422c18║文釋也。以明若至後記即同菩薩法身記，若爾菩薩
X29n0596_p0422c19║但一二乘兩授。然向三中第二已有此義，不須此惑
X29n0596_p0422c20║（云云）。
X29n0596_p0422c21║次釋淺深，前明利益且似橫論，此下三番並似約竪
X29n0596_p0422c22║論利益也。文含二義，前已明橫當明其竪，故次來述
X29n0596_p0422c23║也。且此淺深中二：初標明晦即淺深也。初聞下釋，釋
X29n0596_p0422c24║中有法有喻，法中二聞四重是淺深之由，以是故有
X29n0596_p0423a01║淺深，此正明迹而言，本通談其勢爾也。中二重皆喻
X29n0596_p0423a02║淺深也。記云：舉凡況聖，舉麤況細。單複下引事也。以
X29n0596_p0423a03║是定知然矣。如後分別功德及勸品末，即其事明矣。
X29n0596_p0423a04║於後白明，故此門最略。
X29n0596_p0423a05║次釋權實者，蓋明能引所引利益之有無也。亦故前
X29n0596_p0423a06║初標云第九益有權實者是也。亦通三乘，前雖通有
X29n0596_p0423a07║其義，且為明實，故今此具之。於中先述舊解有無，如
X29n0596_p0423a08║文。次今正釋，於中四有：初作舊無而標有；所以下，次
X29n0596_p0423a09║釋初無而後有；文云以下，三、明非後初亦有故；一音
X29n0596_p0423a10║下，四、證初後俱皆有云之意，稍隱可善消息，故注（云
X29n0596_p0423a11║云）。
X29n0596_p0423a12║次釋待不待者，明前利益通於二時，舊釋多偏故今
X29n0596_p0423a13║通會明二俱有，上既通始終故屬竪攝。於中有二：初
X29n0596_p0423a14║正釋，後料簡。初中文二：初通論一化，次別就當部。初
X29n0596_p0423a15║中有三：初標，何故下釋，此乃下結。初標可知。釋中有
X29n0596_p0423a16║徵有釋，釋中有標有釋。標云佛有顯密者，大論有此
X29n0596_p0423a17║說也。釋中即有二別：初釋顯中有義、有證、有結，可知；
X29n0596_p0423a18║次釋密中有待不待、有便悟入、有結，亦並可知。結云
X29n0596_p0423a19║大判者，通論一代也。次別就當部中文亦有三：初迹，
X29n0596_p0423a20║次本，後結。迹有三周，論待不待。三周不悟，待後三世
X29n0596_p0423a21║而悟，即迹本待不待也。結中據前後悟文，顯成待不
X29n0596_p0423a22║待也。前悟即三周順解，後入則分別領解，此亦大判。
X29n0596_p0423a23║若曲就二門三分論之，亦有待不待也。可以準例，不
X29n0596_p0423a24║俟繁文。
X29n0596_p0423b01║上正釋意下，次料簡二番問答，明前二也。初番簡前
X29n0596_p0423b02║一化，次番簡前當部，並因此經前後二文，初即不在
X29n0596_p0423b03║此會之流，次即在會而起去者也。初答云餘經者，謂
X29n0596_p0423b04║前四時一都不言之，二者言之判為定性永滅無餘，
X29n0596_p0423b05║淨名敗種準安樂行則為大失。大經意與此同，如後
X29n0596_p0423b06║當釋。此人非顯非密非此非彼，則為永失。次答意者，
X29n0596_p0423b07║弘經之人即四依也，準下經文即遣使還告也，亦餘
X29n0596_p0423b08║佛也。此人略聞不生誹謗，在人天中以有緣種故值
X29n0596_p0423b09║四依而得度，即如下文迷惑之眾世世與師俱生，亦
X29n0596_p0423b10║其義矣，亦是待後時也。
X29n0596_p0423b11║此上十門料簡前三科人法竟，下有五番問答。記云
X29n0596_p0423b12║此下料簡不關十門，全云下五是汎料簡，今謂又重
X29n0596_p0423b13║料簡前三之與十也。於初之二番重料簡前三科，次
X29n0596_p0423b14║三番重料簡前十義。於初二中初簡所為三根，次簡
X29n0596_p0423b15║能被之三法。初番問中將經事通，問今名別，以前科
X29n0596_p0423b16║三皆云為故。答中通責言不便者，非善順於道理故
X29n0596_p0423b17║也。下釋顯其不便所以，謂請雖通而悟解別，今為科
X29n0596_p0423b18║文雖別而不遮通，無方若是，云何作定相應解？故結
X29n0596_p0423b19║責云奇義從語，此中即具四句妙旨，故注（云云）。次問
X29n0596_p0423b20║者，前云三周亦名理事行，今更例顯亦得即是三世
X29n0596_p0423b21║義不？言不者，謂示為不爾也。答十三句，初文無義有，
X29n0596_p0423b22║次釋會其義有三結，故如所問。准後第三見明宿世，
X29n0596_p0423b23║望前二周固當現未，如拾所問三世義也。
X29n0596_p0423b24║次下三番重簡前十義者，初番重簡前惑有厚薄，次
X29n0596_p0423c01║番簡前根轉不轉及悟不悟，後番通簡於前。第五次
X29n0596_p0423c02║者，約三乘中緣覺義也。初問中記云障大者，舊師計
X29n0596_p0423c03║也。四句料簡，今家破之。言如前者，指上玄文，五濁有
X29n0596_p0423c04║除不除，大機有動不動，不得一向云障於大，亦可云
X29n0596_p0423c05║如後，即後釋五濁中具歷五味四四句是。有人下，復
X29n0596_p0423c06║引他解。斷見惑竟，有無明在，故所證真與此無明共
X29n0596_p0423c07║為大障。無明舉修惑也，即不發心初果，故引法華論
X29n0596_p0423c08║證。言無煩惱者，已斷見故。有染慢者，有修惑也。未知
X29n0596_p0423c09║常住，即是大障。若薄地不執，未有所證，未曾斷見，二
X29n0596_p0423c10║癡合明，無明惑強，故云獨障。意云：五濁之中，眾生劫
X29n0596_p0423c11║命不全為障。為障者，見、修兩濁。若爾下，他難也。意云：
X29n0596_p0423c12║若二人無明若共若獨俱能障者，此之無明若定能
X29n0596_p0423c13║障，即定須破。若聞法已破，不妨聞法，何障之有？若未
X29n0596_p0423c14║聞法，無明先破，則聞法時無明已去，復不名障。此是
X29n0596_p0423c15║三論師意，不問無明為障所以，直以自他責障有無。
X29n0596_p0423c16║答至為通者，聞法故破，破由聞法。言無前後者，未聞
X29n0596_p0423c17║法破為前，聞法已破為後，前名自破，後名他破，自他
X29n0596_p0423c18║無破，無因不可。次雖不前後等者，雖非自他，因緣故
X29n0596_p0423c19║破，以因緣故，亦前亦後，亦前故闇滅，亦後故明生。今
X29n0596_p0423c20║從破說，故無前後；今從立說，無明定障。又亦應云：雖
X29n0596_p0423c21║無前後，聞法定破。全云四句下，是答。答意云：應以四
X29n0596_p0423c22║句料簡，不得一向為障。言如前者，如玄義中，謂自有
X29n0596_p0423c23║五濁除而大機動；二、有不除而大機動；三、有除而大
X29n0596_p0423c24║機不動；四、有不除而大機不動。此意答云：亦障亦不
X29n0596_p0424a01║障也。初、四二障，二、三不障。次問中，先舒他義。言斷見
X29n0596_p0424a02║者，謂得初果。言與合者，彼師通呼五住之惑而為無
X29n0596_p0424a03║明，故次舉愽地凡夫，即云無明獨為障。然此中既已
X29n0596_p0424a04║斷見，則指餘之四住耳。言合共者，初果之人見偏真
X29n0596_p0424a05║理而又執之，故與無明合而共為障也。所指論者，彼
X29n0596_p0424a06║師甚悟論意，以阿羅漢破煩惱障為無煩惱，具所知
X29n0596_p0424a07║障為有染慢耳。言若爾者，若向既直其二種障義，此
X29n0596_p0424a08║則雙指二。然其難詞仍但云無明者，俱通說之，執偏
X29n0596_p0424a09║真理二屬於無明故。言非是障者，既聞法已，方破無
X29n0596_p0424a10║明，斯乃惑破、聞法二不同時，故不成障。答中云不可
X29n0596_p0424a11║定前後者，若云前滅，應燈未生，而闇已滅，此譬未聞
X29n0596_p0424a12║法而破無明；若云後滅，燈初生時，應闇仍在，此譬聞
X29n0596_p0424a13║法已，方破無明。既俱不可，故不定其前後。雖不前後
X29n0596_p0424a14║者，理雖不燈生之前、生之後，闇滅闇定障者，而正燈
X29n0596_p0424a15║生之時，闇即滅故，此譬正聞法時，無明即破，故得是
X29n0596_p0424a16║障，不酬其所問也。然百論云：不破闇。元康法師釋云：
X29n0596_p0424a17║以燈不到闇故。彼記甚廣，不能具也。今文意以闇不
X29n0596_p0424a18║得起，即名為破，故成能破之義，與論不同。上兩釋亦
X29n0596_p0424a19║之甚廣，今略明。且初問中，先引他宜；若爾以下，次明
X29n0596_p0424a20║他難。是義云何？明他以前二為問也。初中，無且通宜
X29n0596_p0424a21║有無。有人以下，次明別為障；若愽地下，三、明通為障。
X29n0596_p0424a22║初言五障大者，如後。又云：出世本為說大，以五濁障
X29n0596_p0424a23║重而不得施，故是障大。四句如前者，兩解已如前記。
X29n0596_p0424a24║今謂此或仍是他人有此料簡，謂雖謂通言障，若分
X29n0596_p0424b01║別之，仍有四句，與前第三惑有厚薄科中四句勢同，
X29n0596_p0424b02║故云如前。但今別惑，而彼通惑為異。次明別為障者，
X29n0596_p0424b03║即別明修惑為障大也。言有人，正指有此斷見、有修
X29n0596_p0424b04║惑障一類之人，非謂別指更有一師作此釋者，名有
X29n0596_p0424b05║人也。故次所引論文，自分別也。斷見而與合者，以斷
X29n0596_p0424b06║見惑，以此見智與修惑合，共為障也，總呼修惑為無
X29n0596_p0424b07║明也。下引論證，以明為障之義。準此師意，以無見惑、
X29n0596_p0424b08║有修惑而為障，故此言也。若如前記所明，論羅漢全
X29n0596_p0424b09║無見修，名無煩惱；而有智障，名有染慢，借論少分義
X29n0596_p0424b10║耳。即全誤下，明俱為障者，謂二惑通為障也，總呼見
X29n0596_p0424b11║修為無明也，即癡為根本也。與初何別者，初有四句，
X29n0596_p0424b12║則有障有不障，此即全當為障之義，謂見修障重根
X29n0596_p0424b13║又鈍也。次是他人難者，前所宜者以彰此經也，三周
X29n0596_p0424b14║之所破也，三周說法為能破也。既有能所乖於性空，
X29n0596_p0424b15║故用經論破性之義為此難也。將且先預定前之所
X29n0596_p0424b16║宜，故云若爾即指前通別二無明也。次下難者，文有
X29n0596_p0424b17║四句：初二雙定，次二雙難。雙定如文，宜者應更反質，
X29n0596_p0424b18║設爾何過？將難者云二俱過，宜者更云其過如何下，
X29n0596_p0424b19║是正難顯其過也。謂既障不合得聞，既聞故非為障，
X29n0596_p0424b20║若未聞破此無能破，既無性其能何有於所？故都無
X29n0596_p0424b21║障。又聞破是他破，未聞破是自破，若二合破是共破，
X29n0596_p0424b22║若非二破是無因破，非直有二過，亦為有四句失。既
X29n0596_p0424b23║無此四理，何得有破義？故云是義云何。將前宜破之
X29n0596_p0424b24║義不成以問於今，故云是義云何。亦是將以通難一
X29n0596_p0424c01║切，而今別為其答，將顯成前同所釋正義，故述他此
X29n0596_p0424c02║難。問答中無指為者，為顯正義故。為其通下是正為，
X29n0596_p0424c03║仍舉喻顯此，謂即生即滅、即滅即生，故言無定先後。
X29n0596_p0424c04║此明用既相即體即雙非，雖復雙非本是闇障，今是
X29n0596_p0424c05║通明，乃是非明闇之闇障，亦是非明闇之通明矣。此
X29n0596_p0424c06║明能障所障、能破所破皆不思議，故非思議定判。而
X29n0596_p0424c07║言定是障者，亦是不定之定，定即不定，故注（云云）。義
X29n0596_p0424c08║云何者，略如是矣。
X29n0596_p0424c09║以下一番明知不知義，即簡前轉悟不轉悟兩番也。
X29n0596_p0424c10║前云悟不悟，此明知不知，故是同也。初問中先舉兩
X29n0596_p0424c11║經三文皆明，初即知能知，次以問此何故後猶不知。
X29n0596_p0424c12║不愚是了知義，自知當得作佛，故云當覺。此引戒經
X29n0596_p0424c13║兩文展轉釋前也。既初即知作，何故仍有三乘之果？
X29n0596_p0424c14║故引釋云雖初一大，且取既知。何故且取？故又引釋
X29n0596_p0424c15║知易行難故也。二雖三異，正在初並同知，以問此經
X29n0596_p0424c16║後由不知。言三根之後者，後是對初之名，全云三乘
X29n0596_p0424c17║根性，謂之三根三乘皆已果滿。菩薩又云不退，望彼
X29n0596_p0424c18║初業，故云之後。今謂此釋將為近當。初疑等者，全云
X29n0596_p0424c19║初略開顯，執動疑生，故四初不疑。今謂三周之初皆
X29n0596_p0424c20║有疑請，故云初疑。皆待聞已方悟，故云後悟。此則初
X29n0596_p0424c21║後極相違反，云何通會？故云此義云何。答中有二：初
X29n0596_p0424c22║明答此經後亦云知不得一向定謂不知，次釋答前
X29n0596_p0424c23║經初能知亦有不知不得謂一向知。初中又二：初明
X29n0596_p0424c24║前後亦知破其定不知全釋，又身子下釋前起後。初
X29n0596_p0425a01║中有三：初總標經明知，次示其文，三釋會意。初標如
X29n0596_p0425a02║文。次示文中含於三義下，約三意釋會前文。知即前
X29n0596_p0425a03║初文是，不知即前除佛已下文是。後有知不知義，豈
X29n0596_p0425a04║謂一向不知？次釋起者，釋前不知，起後釋前經意，於
X29n0596_p0425a05║中有三：初引二文，彼見聞下次以況結，若執以下三
X29n0596_p0425a06║因誡勸。初中意者，前云滅後不知，今釋不知之義。先
X29n0596_p0425a07║引後有不知，次引初有不知，次總況二。雖初後異，並
X29n0596_p0425a08║親見聞猶且不知，況於滅後如何得知？故其宜矣。若
X29n0596_p0425a09║執以下因以誡勸，起後釋也。初誡無益，論者下勸要。
X29n0596_p0425a10║初誡意者，聖意深遠各有多意，如前如後不得專固，
X29n0596_p0425a11║甚其文自相破壞如彼矛楯，此要並兵器也。往者楚
X29n0596_p0425a12║有得賣矛楯之人，有買矛者而謂之曰：此矛能壞千
X29n0596_p0425a13║楯。其買矛者尚在。尋有買楯者至又謂之曰：此楯能
X29n0596_p0425a14║壞千矛。前買矛者乃問之云：以子之矛壞子之楯，為
X29n0596_p0425a15║得幾許？賣者莫對。今意正取，若定執二文互相破壞
X29n0596_p0425a16║如彼矛楯，今會其意勿對文也。於道無益者，理無定
X29n0596_p0425a17║故。餘事者，勸徒勿穢惡，謂絕大患致大道矣。非爾所
X29n0596_p0425a18║識者，此是大經之意，皆是佛說。若各定執皆言不解，
X29n0596_p0425a19║佛意云在無偏不可造次故也。下是釋前初引二經
X29n0596_p0425a20║之意，於中有二：初約久近，次約權實。初中有標、釋、結，
X29n0596_p0425a21║標明其義通二不一向也。三乘以下是正融也。初牒
X29n0596_p0425a22║經文而標為二，下約久近顯其二，即以其二顯知不
X29n0596_p0425a23║知也。初即此經下文發心寶所，次即中入化城久近，
X29n0596_p0425a24║不得定執昔經且語一邊，今經其言其二，雖言其二
X29n0596_p0425b01║猶是說其昔，若通言之即具三義，故前無其三，此但
X29n0596_p0425b02║明於二，故結言其義爾也。若得此下是次約權實解，
X29n0596_p0425b03║此似直約向近之上以論二，或亦通也（云云）。於中有
X29n0596_p0425b04║三：初即正解釋，次述意解，今不取下簡非以顯正也。
X29n0596_p0425b05║初中直以二字即顯二義，不知不名為權也。次述意
X29n0596_p0425b06║中先宜二種人，次宜四句，有標有釋，意明為列四實
X29n0596_p0425b07║故有此四權也。此從言而無義故下簡非而顯正也。
X29n0596_p0425b08║不取簡句，非但取顯成前正釋也，即於二名自會二
X29n0596_p0425b09║義，故云於義自顯，徒煩其言於理愈隱（云云）之意爾
X29n0596_p0425b10║矣。此上一科正止觀第三文末及記所釋甚要悉矣。
X29n0596_p0425b11║下一問答，重簡前三周之中所被三乘中乘之義，聖
X29n0596_p0425b12║教所說不同，故須會通顯成前義。初問者，先舉經論
X29n0596_p0425b13║古今通有此說以問於今，將備釋之，先此略起。次答
X29n0596_p0425b14║中初約三類通釋，後結有無酬其所問。初中三類文
X29n0596_p0425b15║即有三：初明二，又即有三：初依論標二名，次辨二意
X29n0596_p0425b16║即兼顯其二義，如此不同是其異也，仍即此意是其
X29n0596_p0425b17║義矣，可以思之。次下是釋其二：初釋獨覺所引二經，
X29n0596_p0425b18║一論並明是此人也。世無二生，其不稟教與稟為礙，
X29n0596_p0425b19║故照徙之。引大經者，釋成上。言彗星者，詞納蘇遂反
X29n0596_p0425b20║二翻利掃義矣。言其星形似掃箒，其義可知，以喻獨
X29n0596_p0425b21║覺出時無佛法，故以為喻，大經疏中具解。次釋緣覺
X29n0596_p0425b22║併兼二義，都以願力並得值佛。言得初果者，以先是
X29n0596_p0425b23║聲聞之人，二果三果皆爾。言十四生者，人天七反故
X29n0596_p0425b24║成十四，從極鈍說廣在餘文，雖成獨覺以有願故，仍
X29n0596_p0425c01║異於前皆得值佛，故仁王經有緣覺眾，即此類也。言
X29n0596_p0425c02║二三果例然者，記云：如一來人及五含中，後之三人
X29n0596_p0425c03║知佛出世，尚有從天下來親近佛等。若上流者，縱至
X29n0596_p0425c04║無色般，並有起欲界化來見佛，若不見佛亦可容得，
X29n0596_p0425c05║有餘般時亦名獨覺，故云例然，以從願故也。言部行
X29n0596_p0425c06║者，聖教所說又有此一類故也。師徒訓化即其義也。
X29n0596_p0425c07║此二緣覺之中有此一類也。言亦變化者，上二就實，
X29n0596_p0425c08║此一約權應也。且如文，應以支佛得度即為現之是
X29n0596_p0425c09║也。下結詶者，若例聲聞亦容有五，今略言之即有權
X29n0596_p0425c10║實，及開會大乘三種緣覺義矣。夫
X29n0596_p0425c11║上來十門及五番問答，並是料簡顯前大科三章門
X29n0596_p0425c12║意。今自下即是第五隨其科門判釋，於中大科五章
X29n0596_p0425c13║普兼示其文處也。初直約法開三顯一也，異名準知。
X29n0596_p0425c14║次是時眾利根因以得悟，發言了領佛所說，彰其得
X29n0596_p0425c15║悟解也。三即是佛重述所說，成其所解實不虗。四者
X29n0596_p0425c16║謂前是自行，宜復今次化他也。五者非真聲聞利根
X29n0596_p0425c17║因以得悟，三乘四眾利者皆同悟入也。此五若他，古
X29n0596_p0425c18║今但以為四，含第四五同為授記段也，以通應下二
X29n0596_p0425c19║周但四故也。今意以應中後二周並令有五，以並有
X29n0596_p0425c20║文義故也。又第五文雖有領解而無授記，又通領前
X29n0596_p0425c21║非獨第四，故不得於第四文中開出，以故必為五也。
X29n0596_p0425c22║有若從要義亦是二也，謂三屬能、二屬所也。能即初
X29n0596_p0425c23║科三中能被法也，所即三中所被機也。則前科三章
X29n0596_p0425c24║一云皆具此二，此今是初周二矣。名義次第總在其
X29n0596_p0426a01║中，思說皆可知矣。初三許者，謂順其所請許與說也，
X29n0596_p0426a02║誡令精誠許為說也，簡非其人許為當者說也。記云
X29n0596_p0426a03║三章合二，即以其章二字當之，亦即各有二文。今謂
X29n0596_p0426a04║下之二科各有其文，初之一科但例有其二義，不得
X29n0596_p0426a05║有其二文，則初一名順即是許，次有試有許，下亦有
X29n0596_p0426a06║簡有許，故初一文二義，下二各有二文二義，宜善思
X29n0596_p0426a07║之。初中先牒其請為所順許，亦其由也。次許即有二
X29n0596_p0426a08║文，疏釋其誡而有兩意，先消此文對今三慧，次會大
X29n0596_p0426a09║經四種善法。初有標章屬對，正為今生此三利益故
X29n0596_p0426a10║作此誡，不諦不善則不能生，但三而非慧也。三慧名
X29n0596_p0426a11║通，此即妙也。應以善字貫於二義，謂善思、善念也。次
X29n0596_p0426a12║會四者，彼經云有四法能為大般涅槃而作近因，謂
X29n0596_p0426a13║親近善友、聽聞正法、思惟其義、如說修行，此其四也。
X29n0596_p0426a14║彼四此三如何？一總、三別。經云吾當為汝即試令於
X29n0596_p0426a15║佛所諦等，即是令近善知識也。餘名義並同，故云可
X29n0596_p0426a16║解。此二並釋誡意也。非直能近生三慧，二即能遠為
X29n0596_p0426a17║大般涅槃三德極果而作近因，以故建首為斯誡。大
X29n0596_p0426a18║經又云若言離此四法而修苦行是涅槃因者，無有
X29n0596_p0426a19║是處。此意若無正解而修苦行，以名為無益，與彼都
X29n0596_p0426a20║無異，故下文云以苦欲捨苦，即其義矣。亦名無因而
X29n0596_p0426a21║行者也。為最要故，先此誡令生妙解行也。許文易知，
X29n0596_p0426a22║故不釋。前請頌云欲聞具足道，今許之云為汝分別
X29n0596_p0426a23║解說，即許為其是具足道也。
X29n0596_p0426a24║次釋簡許者，此明妙道不可妄授其人，猶摩尼寶投
X29n0596_p0426b01║白象子，非徒無益，翻致大損，故簡去之。具如頌中。文
X29n0596_p0426b02║即有二，疏亦具解，仍先標章，次釋其二。初釋簡中，經
X29n0596_p0426b03║文有六意：初敘其由，次敘數而退，三釋退所以，四明
X29n0596_p0426b04║簡去得宜，五歎美現眾，六度於是退者。疏文具解復
X29n0596_p0426b05║五，其由有二，謂遠以近，遠由三止，近由順誠。所以牒
X29n0596_p0426b06║其時者，正由此也（云云）。疏釋初有數有退，在疏文直
X29n0596_p0426b07║釋簡去之由。眾有其二：前為此輩非當其人，故三止
X29n0596_p0426b08║不說；今將為當者說，故須簡去。言威神力讚遣，如後
X29n0596_p0426b09║頌文，即是簡非而遣令去，故以名也。前之三止，都為
X29n0596_p0426b10║二眾：一簡，二顯。表三周，即在顯數之內。顯有二意：一
X29n0596_p0426b11║謂令三請，二表三周。今此即含有其二三也（云云）。注
X29n0596_p0426b12║者云：未明啟節，齊表先枯；一實方談，五千便起。斯譯
X29n0596_p0426b13║均而初異也。
X29n0596_p0426b14║下是釋退之由，又有徵、釋、結。徵者所以簡令退去者
X29n0596_p0426b15║何耶？釋云：有三過故。結云：以有三失故以去也。有云：
X29n0596_p0426b16║次釋起去所以由，凡有二義：一者大乘中有失；二者
X29n0596_p0426b17║小中有失。所言罪者，執小乖大（此引二種古人云云），故稱為罪。
X29n0596_p0426b18║所言根者二義：一者過去修習小乘故稱為根；二者
X29n0596_p0426b19║用此執小遂謗大乘故名為根。言深重者，為釋疑故
X29n0596_p0426b20║來。若對小乘遂障於大，三根聲聞亦執小乘並應障
X29n0596_p0426b21║大，何故五千獨去三根住耶？是故釋云：五千罪根深
X29n0596_p0426b22║重，十方諸佛不能救拔，是故退廗。三根之人雖執小
X29n0596_p0426b23║乘，罪相輕淺故獨住也。
X29n0596_p0426b24║及增上慢者，第二、明執小乘有障大之失。此明於小
X29n0596_p0426c01║乘內自此失實，未得小乘故現不聞正法。及增上慢
X29n0596_p0426c02║謂現在失，於現值佛修習小乘，未得小果道果故名
X29n0596_p0426c03║為失。又罪根深重者明過去失，次於過去障他聽說
X29n0596_p0426c04║大乘，復謂此果以為究竟，不受大法故名為失。又以
X29n0596_p0426c05║此失簡住餘聲聞，諸餘聲聞但有小之失，無有未得
X29n0596_p0426c06║謂得等故。餘人在座五千退廗，未得道諦謂得道諦，
X29n0596_p0426c07║未證滅諦謂證滅諦，故言未得證也。即釋上增上慢
X29n0596_p0426c08║義。有如此失，總結上二失也。次有釋云下，釋起去所
X29n0596_p0426c09║由。此自徵云：難得有五，人身中國諸根值佛出聞正
X29n0596_p0426c10║法難，五千之徒已具其四，將說妙法避廗而起去耶？
X29n0596_p0426c11║此去之所以者何謂也。今釋有二意：一、罪根深重；二、
X29n0596_p0426c12║有增上慢輩等。類亦比類也。罪者，可毀可責可怖可
X29n0596_p0426c13║厭之義。若因若果可毀可厭者，皆名為罪。若依小乘，
X29n0596_p0426c14║此罪者三，謂煩惱等三障（云云）。今依大乘，障有二種：
X29n0596_p0426c15║一、煩惱；二、所知。所知障者，隨所應障入大乘聖作。煩
X29n0596_p0426c16║惱障者，隨其所應障，入三乘聖作（云云）。依大般若，重
X29n0596_p0426c17║障有四，謂煩惱、業、異熟法。煩惱謂一百二十八及隨
X29n0596_p0426c18║（云云）。業者，依薩遮尼乾子經有五（云云）。異熟障者，謂
X29n0596_p0426c19║能障聖道法異熟果，即三惡趣、八無暇等。其間佛前
X29n0596_p0426c20║佛後，應云法前法後，難是佛前後不得聖果。法障者，
X29n0596_p0426c21║謂於宿世障他化善道遺法菩提，於此生中不得聞
X29n0596_p0426c22║法道之正法，謂五果中等。依增二果所攝罪根深重
X29n0596_p0426c23║者，住遺法業是罪根故，現不聞法是罪體故，即第四
X29n0596_p0426c24║障也。慢謂輕悔不長倨傲為義，恃己陵他高舉為相。
X29n0596_p0427a01║瑜伽等說慢有七種：一、慢，二、過慢，三、慢過慢，四、我慢，
X29n0596_p0427a02║五、增上慢，六、卑慢，七、邪慢。初慢者，謂於劣計己勝，或
X29n0596_p0427a03║於等計己等。過慢者，謂於等計己勝，或於勝計己等。
X29n0596_p0427a04║慢過慢者，於勝計己勝。我慢者，恃所執我高舉為相。
X29n0596_p0427a05║增上慢者，己實少德謂己多德。卑慢者，謂他多分勝
X29n0596_p0427a06║己計己少劣。邪慢者，己全無德謂己有德。今增上慢
X29n0596_p0427a07║即是第五，己實少德謂己多德，得世間異禪定等故。
X29n0596_p0427a08║未得謂多得，未證得多謂，得謂有為道，證謂無為滅，
X29n0596_p0427a09║此是增上慢相，非全未得而謂得。若爾便非增上相，
X29n0596_p0427a10║乃是邪慢相，故有此煩惱障及前法障二種障力，故
X29n0596_p0427a11║不聲聞法（云云）。此上兩家所釋，此文略言爾也。初唯
X29n0596_p0427a12║約二，次或二三四下明今解。唯約三釋，謂罪重根深。
X29n0596_p0427a13║上慢與舊異者，舊通今別。通者通大小乘通於凡聖，
X29n0596_p0427a14║別者唯小乘凡位。所以爾者，正釋小中上慢之流故
X29n0596_p0427a15║也。此三如何別者，罪通根別慢又別也。通應因果，別
X29n0596_p0427a16║當唯因，又更因中之一物也（云云）。然往隨文謂但是
X29n0596_p0427a17║二，故有所釋皆唯約二，以文云及故也。今明罪根為
X29n0596_p0427a18║二並及，故為三根。言罪根者，先舉其二法，深重顯其
X29n0596_p0427a19║二功，故重為罪之功，深為根之用。何為罪？謂五濁世。
X29n0596_p0427a20║何為根？謂執小也。五濁釋其罪障，多是釋五濁之甚
X29n0596_p0427a21║也。以此全具見修故，即具三障也。如後所釋，執翳是
X29n0596_p0427a22║其根，極甚故為深，正由濁多故，此極執翳覆蔽也，即
X29n0596_p0427a23║極信小不信大也。
X29n0596_p0427a24║下釋上慢，前通執小乘，此謬執己所得，猶居凡而謬
X29n0596_p0427b01║謂為聖，經文有標有釋爾。舉釋以釋其標，下更釋經
X29n0596_p0427b02║所釋。前他兩釋皆對道滅，今對三四者，前通此別，謬
X29n0596_p0427b03║謂通真極慢也。如前引論所釋，己實少德謂己多德，
X29n0596_p0427b04║此是增上，以此陵他故為慢也。結三失者，一總、二別、
X29n0596_p0427b05║五障，能障能障大小，執小障於大，上慢又自障於小，
X29n0596_p0427b06║總別失於小大二道，故云失也。以釋不止之意，正為
X29n0596_p0427b07║顯成向簡遣之意也。去有益無損，住有損無益，妙得
X29n0596_p0427b08║其宜故不止矣。
X29n0596_p0427b09║上已簡去，非器下是顯美行者正當機也。先釋經喻，
X29n0596_p0427b10║文出大論。此等以下合顯法也，謂喻此等也。義同前
X29n0596_p0427b11║釋門中破光宅義也。此引經證，執小棄大為不黠云
X29n0596_p0427b12║慧也，喻其無深智慧也。彼經意者，棄除般若如捨根
X29n0596_p0427b13║本，而習二乘所應行經如攀附枝葉。此但釋所遣去
X29n0596_p0427b14║者，反顯美於住者真實堪任器用，能受妙道復能利
X29n0596_p0427b15║他。他既顯美住者堪能，又慶於去者無妨，故亦佳矣。
X29n0596_p0427b16║佳，善好也。𮘧亦作𠍴，正作愆，謂過失也。大光者，大明
X29n0596_p0427b17║也，即佛慧知見無所不明也。在即不得說，眾無此益，
X29n0596_p0427b18║故住有二妨、去無二失也。
X29n0596_p0427b19║汝今下，是次許也。為令極佛意，故云善也。復更出者，
X29n0596_p0427b20║非也。上枝葉下，是釋受旨也。謂時眾受佛三許之意
X29n0596_p0427b21║旨也。唯者，敬諾也，亦敬譍也。然者，信順也。受旨亦是
X29n0596_p0427b22║請詞，并前故云四也。徒者，虗也。正為有此損益，非無
X29n0596_p0427b23║意也。定云：論云：一止表其二相：一表當機樂聞，止其
X29n0596_p0427b24║現相，俟其三請。即今文表三周說是也。二止表不樂
X29n0596_p0427c01║聞者，結緣之眾俟其起去即令去。三止為枝葉未去
X29n0596_p0427c02║是也（云云）。此正當受旨之文。後更出者，恐晚人加足。
X29n0596_p0427c03║此下料簡，釋成前義。問答兩番。初會昔兩說。初問。言
X29n0596_p0427c04║慈悲者，為下二事之本。無則應爾，有不應然。今既遣
X29n0596_p0427c05║去，似不仁慈；不住為說，似無慈愍。亦可初無悲愍，次
X29n0596_p0427c06║不仁慈。無在如聾瘂者，不聞不說也。故如彼二也。若
X29n0596_p0427c07║新經中明如聾如盲，謂不聞不見。要而言之，舊取無
X29n0596_p0427c08║自利利他故，新且言無自利故。然大乘有自必他，無
X29n0596_p0427c09║自故無他矣。爾文約舊說也。增狀強為其作遠期得
X29n0596_p0427c10║度因緣也。大經云：如人以藥塗皷，眾中擊之，聞者皆
X29n0596_p0427c11║死。人者，佛也。皷者，法也。毒塗者，無緣大慈悲勳於妙
X29n0596_p0427c12║法也。於眾擊者，為眾說者也。死者，破無明惑也。死有
X29n0596_p0427c13║遠近，即世破者近也，久後破者遠也。即喻當機、結緣
X29n0596_p0427c14║二眾也。如喜根等者，舉例爾其然也。出諸法無行經。
X29n0596_p0427c15║彼明昔佛末法有二比丘：一名喜根菩薩僧也，二名
X29n0596_p0427c16║勝意聲聞僧已。勝意執小，喜根強為其說。勝意不信，
X29n0596_p0427c17║大生毀謗，墮於地獄。後還因以悟解，與後不輕義同。
X29n0596_p0427c18║不引不輕而引彼經者，下文共知，更欲今知多類故
X29n0596_p0427c19║也。如來最大慈悲，何不如彼二而止遣去不令聞耶？
X29n0596_p0427c20║答中初總標其有由，次別其所以。初言各者，昔與今
X29n0596_p0427c21║也。釋中初華嚴，次喜根。初中先明彼不須遣，次明今
X29n0596_p0427c22║故須遣。言未廗者，若備說彼經，常說無已亦如此經。
X29n0596_p0427c23║下文自從是來我常在此教化，頌云常在靈鷲山，此
X29n0596_p0427c24║則何有未廗？且據結集流通以說相傳，復約五時化
X29n0596_p0428a01║明無中而不妨於有也。或云記傳所記彼經三本，略
X29n0596_p0428a02║本十萬頌，亦名百千頌，經即十萬也。今八十卷三分
X29n0596_p0428a03║譯，一中廣二本，偈亦難思，故亦名大不思議經。此亦
X29n0596_p0428a04║經爾，大通佛說偈如恒沙，淨明德佛則云閦婆偈，不
X29n0596_p0428a05║輕菩薩則云二十千萬億頌，智度論說云如大海，則
X29n0596_p0428a06║今七軸最略本也。今云未者，則七處九會八無聲聞，
X29n0596_p0428a07║最後第九會初方有，故云未廗。所以爾者，葢表必有
X29n0596_p0428a08║頓漸差會二化故也。先頓次漸，此是差也。後明先二，
X29n0596_p0428a09║即是會也。具如前文無量義說及信解文，正表必有
X29n0596_p0428a10║差二故在，而隔此中應辨謬解（云云）。次明今者，此正
X29n0596_p0428a11║破會之時故必須遣。此有三意：為顯法妙不可非其
X29n0596_p0428a12║人故，為護結緣眾不令傷已聞故，為篤當機之眾令
X29n0596_p0428a13║銳意故。以此三緣故須遣去，滅化城破草菴，並喻開
X29n0596_p0428a14║破方便顯真實也。
X29n0596_p0428a15║下釋次結緣意，是俱謗故強為作因緣，今已為緣不
X29n0596_p0428a16║欲傷失，故須遣去也。以慈者遠令得樂故，以悲者不
X29n0596_p0428a17║令謗墮苦故，此是各有其所以也。次更釋前住益之
X29n0596_p0428a18║義，問可知。答中先正顯其義，次引諸例顯。初結緣者，
X29n0596_p0428a19║已作妙樂之緣，不令更作極苦之因，此則幸令得知
X29n0596_p0428a20║斷三作大涅槃常樂之果，豈非無極慈悲之利益哉。
X29n0596_p0428a21║如上說者，如前待時中及次釋不止中釋，皆於滅後
X29n0596_p0428a22║從弘經人得益故也。下引三文並顯結緣益也。疑惑
X29n0596_p0428a23║未能信解不生毀謗，故得世世與師俱生，後以得度。
X29n0596_p0428a24║大經記云是字即八萬等也，亦是聞而未能信解，後
X29n0596_p0428b01║亦以是得度。次二語謂信不信也。例並結緣之灌，並
X29n0596_p0428b02║意令後以得利益，此意並明無苦得樂之因，明真大
X29n0596_p0428b03║慈悲妙道之利益。人多不曉此意，謂猶簡奇，何名為
X29n0596_p0428b04║妙？當應之，此真妙矣。有妙因者，令其入妙；無其因者，
X29n0596_p0428b05║為作因緣。故所被機有二，謂當、結也。能被之法有兩，
X29n0596_p0428b06║謂廣、略也。亦何有妙於此哉？非直於此，總顯三世佛
X29n0596_p0428b07║化利益，不出此二意也。若不明此意，非直不曉此經
X29n0596_p0428b08║妙旨，只都不曉佛教大宗。若得此意，邪難無所容其
X29n0596_p0428b09║惑矣。或曰：略、廣、直為二緣，此文未達其要旨。今對此
X29n0596_p0428b10║文，且作是說，何須定執？或曰：聲聞有此二類，餘二云
X29n0596_p0428b11║何？曰：此例易知，何更此惑？下文云：其餘眾生千萬億
X29n0596_p0428b12║種，皆生疑惑。又引大經及光明尚通一切，何獨三乘？
X29n0596_p0428b13║故知此意普勉一切，令結良緣，以為當機之根本，故
X29n0596_p0428b14║豈不思而勉哉？此意最廣遠，達此意者，方知此經利
X29n0596_p0428b15║益之廣遠，釋之妙絕，豈不思而志之？
X29n0596_p0428b16║此前簡許之意極須詳審。此二文者，結許之文前略
X29n0596_p0428b17║不釋，受旨前已釋意，今更於此出者，此盖曉人不達
X29n0596_p0428b18║起盡，還依尋常體勢輙爾加足，故不然矣云云。前許
X29n0596_p0428b19║之文既不言之，此何言之？受旨之義已釋於前，何須
X29n0596_p0428b20║於此更言之？正為受旨之文承第三許文次便，故疏
X29n0596_p0428b21║亦承次便釋之，然後料簡。以此義故，云此二文後人
X29n0596_p0428b22║輙加足矣。
X29n0596_p0428b23║下是正廣說者，即第三章也。既許既受故正說也。疏
X29n0596_p0428b24║文此中有三：初重舉爾科門，次科其文總釋其義，三
X29n0596_p0428c01║隨其科別解。初重舉爾者，正是對前二為方便，廣是
X29n0596_p0428c02║對前略以為名。文為二下是次科判總釋，即有二別：
X29n0596_p0428c03║初對前二略科以直二廣，上句逼下次釋其義。初中
X29n0596_p0428c04║二科各有二義，謂科及意。上二但言諸佛釋迦，今明
X29n0596_p0428c05║五佛故以四廣上諸，佛以四廣諸則可會，釋迦唯一
X29n0596_p0428c06║將何以廣？則以六義以為廣也。若爾則諸佛人法俱
X29n0596_p0428c07║廣，釋迦唯義廣矣。正以此故約三以釋也。並言廣權
X29n0596_p0428c08║實者，謂上權實二智也。今謂不然，若爾上是略歎，此
X29n0596_p0428c09║是廣歎二也。疎乖宗旨，正謂約開顯義以論略廣，何
X29n0596_p0428c10║稱開歎二智？故是失宗旨也。易知故略言之，直云爾
X29n0596_p0428c11║耳。
X29n0596_p0428c12║下釋略廣之所以也。於中復有二：初通釋略廣二之
X29n0596_p0428c13║所以，次別釋廣義之所以。初中二合有三而有略廣，
X29n0596_p0428c14║對三略以明三廣，故名為廣也。句逗即是文，三行半
X29n0596_p0428c15║故是少，諸佛即是人，以總故是略，開顯是經之要義，
X29n0596_p0428c16║但二故是略。前言略者義現於此也，下是對上明三
X29n0596_p0428c17║廣也。廣義現於此矣，此是合明二略廣也。在文易知，
X29n0596_p0428c18║此義正應於前最初重舉爾。廣章之下言之，貫通三
X29n0596_p0428c19║周四章五佛六義，統盡正宗之文，何故曲列於此？然
X29n0596_p0428c20║正約能用顯邊，對前略以明廣故也。又以廣文開為
X29n0596_p0428c21║三章，於前明之不便故，於正廣之初明之義便故也
X29n0596_p0428c22║（云云）。
X29n0596_p0428c23║次下別釋廣義之所以，於中有四：初列六名，次釋六
X29n0596_p0428c24║意，三明五均，四明次第。初列名者，應知此六中二為
X29n0596_p0429a01║宗主，初後各共成之。初二通成，後二別顯。通成開示，
X29n0596_p0429a02║五別釋開權，六別勸信實。此雖列六義之名，而又即
X29n0596_p0429a03║是通科文也。次釋六意亦爾。並通挾生而熟者，挾謂
X29n0596_p0429a04║合挾，謂般若中通教含中真生者，謂只在般若稟通，
X29n0596_p0429a05║不彼方等彈行名生也。即於般若中便濤汰合熟，故
X29n0596_p0429a06║云挾生而熟也。若無在方等入通人至般若已熟，不
X29n0596_p0429a07║名生也。並酪明蘇者，方等中新稟藏人，此人與生蘇
X29n0596_p0429a08║並，謂即被彈得生蘇益也。若鹿苑人至方等任運得
X29n0596_p0429a09║生蘇益，不名並也。五佛故也。次釋六意所以，此六義
X29n0596_p0429a10║者，釋文如文，法謂開顯妙法也。將開顯之故先稱歎
X29n0596_p0429a11║意，正令恃眾生尊重，故一一皆先牒名示其意也。在
X29n0596_p0429a12║文可尋，此則妙義所從盡於此矣。為此故約此六彰
X29n0596_p0429a13║其義矣。次會五章均五者，謂五章中文互而義均也。
X29n0596_p0429a14║其文三句：初明義均，次明文互，三釋互不之意。互出
X29n0596_p0429a15║者，具如後文。葢大也，謂大要而明之，意在文略而義
X29n0596_p0429a16║備，意會而不繁於文也。全云詣者，至也，謂但論至要
X29n0596_p0429a17║之旨而不繁文，此恐不可。今謂詣，契會也，如向釋也。
X29n0596_p0429a18║無開顯則已，有必具六，故不在繁文下，明次第不定
X29n0596_p0429a19║而皆得也。前後亦後文，隨文自見，不俟先具。妙義無
X29n0596_p0429a20║方，何定先後？故云無在。廣雖有三，明此六義攝人與
X29n0596_p0429a21║文盡矣。此之一科，恐有經來未之有矣。非直經妙，科
X29n0596_p0429a22║實妙矣。何者？經云：此經開方便門，示真實相。故二是
X29n0596_p0429a23║經之宗要矣。必待餘四而共成之，方盡其致。況更五
X29n0596_p0429a24║佛，則三十矣；況更偈頌，則六十矣；況諸佛道同，互
X29n0596_p0429b01║相成顯，則一一佛說經數皆六十矣；況更本門三九
X29n0596_p0429b02║十方，豈復數哉？其旨者何？在妙之矣。一言蔽諸，何俟
X29n0596_p0429b03║辭費？有云：以不結通十方，非了義說先後。有言：良由
X29n0596_p0429b04║各守所習而牽文，不能虗懷而尋旨。信哉當矣。如得
X29n0596_p0429b05║向者之意，則一言盡於大虗，無餘外矣。後學宜其詳
X29n0596_p0429b06║而演之。
X29n0596_p0429b07║下是第三隨科別釋，於中初科二，次明六，後消文。初
X29n0596_p0429b08║總義通於五，次別且在三世，此則四五在其中矣。次
X29n0596_p0429b09║明總六中，初標義有其六，次列現文唯四三，明二在
X29n0596_p0429b10║後文，謂五六二也，即互現也。後文有闕，還指於此四
X29n0596_p0429b11║文，處所易知，故不言初約二以歎法也。初釋歎中，初
X29n0596_p0429b12║通標，次別釋，即約二以歎法也。法中妙之與時雖皆
X29n0596_p0429b13║是歎，而正取時為歎也。應知二字皆有簡顯二義，思
X29n0596_p0429b14║之。
X29n0596_p0429b15║初釋法中但解時義，即顯妙也。五濁是開三之由，故
X29n0596_p0429b16║云必也。此謂施設名開，非開廢也。久後方說不同尋
X29n0596_p0429b17║常，故即妙物。下更重釋不速而久之意。初明三可未
X29n0596_p0429b18║時故不即說，下文云不務速說無智永失也。次明三
X29n0596_p0429b19║可是時故今說，下文有智若聞則能信解也。應知有
X29n0596_p0429b20║通有別，通者並約昔日五千，通言一切小執者也。若
X29n0596_p0429b21║別者，正是施時未可開故，以人不堪故，亦別擬中間
X29n0596_p0429b22║且調熟也。五千未去者，定起不即說也。別擬此三，故
X29n0596_p0429b23║此云也。今人堪者，約當機也，即是時也。且止請許，正
X29n0596_p0429b24║令去也。喻中二句，即以顯法中二也。華即妙華，喻於
X29n0596_p0429c01║妙法久時方出，喻久乃說也。有云：何西道朗云此言
X29n0596_p0429c02║靈瑞華，又云空起華？天竺有樹而無其華，若輪王出
X29n0596_p0429c03║世此華即現，明眾生若應聞一乘教成法輪王者，佛
X29n0596_p0429c04║乃說是經。故靈華為輪王之相，法華為成佛之徵。其
X29n0596_p0429c05║次有云：梵云鄔曇鉢羅，此云瑞應。全輪王出大海減
X29n0596_p0429c06║少金輪，既現其華乃至應金輪之御世，名瑞應華。此
X29n0596_p0429c07║法華經輪王出生死海減一乘道顯方演說之，故舉
X29n0596_p0429c08║為喻。今文所釋，先釋其喻，次明表法。初中先釋其華，
X29n0596_p0429c09║次釋其時，下明所表，即令釋上之二也。言靈瑞者，此
X29n0596_p0429c10║舊翻也，新譯如前。靈謂潛通，瑞即表非也。此華為金
X29n0596_p0429c11║輪王之先兆故也。次下釋時，言三千年或輪王將出
X29n0596_p0429c12║之前此時先現也。諸釋並無此言，或聖教不同，或古
X29n0596_p0429c13║相承有此說也。以此時出，故云時一現耳。現則金輪
X29n0596_p0429c14║王出，故是輪王之先兆靈瑞之義矣。
X29n0596_p0429c15║下約所喻法釋，仍有兩番：初約人，次約法。初有三義
X29n0596_p0429c16║三乘，後合三千年方說妙法表其華現，授法王記合
X29n0596_p0429c17║輪王出。下更約法釋者，義又相會故，此是時味並是
X29n0596_p0429c18║法也，此會漸說也。三昧合三漸，乃說合時，前現文略，
X29n0596_p0429c19║不言授法王記合輪王出，故注（云云）。
X29n0596_p0429c20║次約觀中重出者，謂標起及正釋也。中觀名瑞，約體
X29n0596_p0429c21║就初也。能通名靈，彰其後用也。釋從義便，故此次第
X29n0596_p0429c22║觀法無二是中是瑞，能導一切皆入實相是靈。又能
X29n0596_p0429c23║初修中觀如瑞華現，必能通至於實果如輪王出。又
X29n0596_p0429c24║一心三觀平等故名中名瑞，必能通於三諦三智名
X29n0596_p0430a01║至實相。雖但言中，實正表於此，不能說與時三義會，
X29n0596_p0430a02║以故注（云云）也。
X29n0596_p0430a03║次釋勸信中，初總釋名，次別釋意，後總釋勸信人法
X29n0596_p0430a04║也。初名，謂勸持眾，令於當所說之法，必定信受真實
X29n0596_p0430a05║無虗妄也。次別者，謂四一也。仍有二重：初約相待，次
X29n0596_p0430a06║約絕待，後結意。深謂三諦一實妙異，謂不同昔三權
X29n0596_p0430a07║麤也。妙謂一實圓異，謂昔三權偏也。至普，謂住妙理
X29n0596_p0430a08║而行一行一切行，不同昔偏勝局勝者。同一妙人皆
X29n0596_p0430a09║長者子，不同昔日作人志意下劣也。此並對昔以顯
X29n0596_p0430a10║今，故是相待義。次明全昔異麤，是今一妙，無今昔異，
X29n0596_p0430a11║故是絕待。結者，此二並反於常，不勸必謗，故先勸也。
X29n0596_p0430a12║結者，經合勸人法，向且約法，故此合結勸也。無虗妄，
X29n0596_p0430a13║即向絕妙法也。佛即妙人，妙人所說豈不信
X29n0596_p0430a14║次釋開權，即第三也。經文二句：初說昔施，次說施意，
X29n0596_p0430a15║即此名為開矣。文釋初句。言佛道者，謂諸佛權化之
X29n0596_p0430a16║道也。隨三種機，釋隨也。宜說方便，釋宜也。合結，故云
X29n0596_p0430a17║隨宜也。正為破執昔施，故言三也。而佛以下，釋昔施
X29n0596_p0430a18║三之意，意在實釋意趣，物莫能釋難解，合言此二，故
X29n0596_p0430a19║云意趣難解。此明施三在一，事近意遠故難，以難故
X29n0596_p0430a20║物不能知，故云難解。次釋者，釋向隨宜難解之所以
X29n0596_p0430a21║也。初徵可知。釋中即舉自釋，謂亦明昔施方便乃意
X29n0596_p0430a22║趣難知，一與前同，而意趣之文屬結，又屬顯實，但文
X29n0596_p0430a23║廣於前也。經有二句，即總方便，即三、五、七、九化也。次
X29n0596_p0430a24║言因緣，總舉三業施化事也。下是別明口業也。釋云
X29n0596_p0430b01║舉今等者，以文云如我故也，即舉自己以釋諸佛也。
X29n0596_p0430b02║既二事還與前同，如何為釋？諸佛事隱，自己事顯，時
X29n0596_p0430b03║眾易知，故以為釋。巧慧同者，釋上以自釋諸之意，正
X29n0596_p0430b04║顯施化道同故也。借者，此字二呼俱得，此與彼去呼，
X29n0596_p0430b05║彼從此入呼，故並得也。言開權者，皆云開顯，今謂猶
X29n0596_p0430b06║施也。以釋結為兩向者，以文含二義故是結，開權復
X29n0596_p0430b07║即是顯實。對前釋故是結，對後釋故即標。結即約人，
X29n0596_p0430b08║標此即屬法，非真經妙釋亦然，能盡妙矣。且結開權
X29n0596_p0430b09║者，是法二字總指前無數方便也。非思量等，明昔施
X29n0596_p0430b10║為無數方便之意難知，唯有諸佛乃能知也。佛意等
X29n0596_p0430b11║者，初句標非思量等，明施化意難知。次約所稟者以
X29n0596_p0430b12║顯能化者意，能化雖三，意在於一。稟者謂三，而不知
X29n0596_p0430b13║一故。能化者非難，所稟故為難。此具消經兩句意也。
X29n0596_p0430b14║以此故結開權是約人也。次顯實者，向說昔三是方
X29n0596_p0430b15║便故，即開權；今說昔三為於一故，即顯真實也。經云
X29n0596_p0430b16║示，今云顯，其義一矣。勝人法即真實妙法也，出世本
X29n0596_p0430b17║為此也。將重顯示，更徵起既起而正爾也。而有五者，
X29n0596_p0430b18║以此五方能顯示其真實也，能成若是也。二、言勝人
X29n0596_p0430b19║法者，謂勝人所證知之法也，人即是佛也。經有二文，
X29n0596_p0430b20║故文即無分別，義即當妙也。前言是法者，總舉昔權
X29n0596_p0430b21║以顯施意，意在於此故。今言是法者，總指向方便之
X29n0596_p0430b22║法，即是真實之法。分別者，思議也。權實定實，則可分
X29n0596_p0430b23║別思議；今權即實，則不可思議。分別能知，故云爾也。
X29n0596_p0430b24║所以爾也，此是實權故也。非則不然，是故然矣。釋中
X29n0596_p0430c01║初句正消文，次句釋上之所以，下句結示其要。此即
X29n0596_p0430c02║如前甚深境界是也。應知此標文為後四之宗也。觀
X29n0596_p0430c03║古今諸釋，並不能明所以，其義流浪，真知所從一宗。
X29n0596_p0430c04║雖明說釋，罕知其要，徒言開示，莫知本合。哀哉弱喪，
X29n0596_p0430c05║復者鮮矣！孰知此之一句是昔是今，是權是實，是開
X29n0596_p0430c06║是顯，是結是標，是人是法？疏文一雙合此十義，貫下
X29n0596_p0430c07║諸說，一一皆爾。不達此意，徒言開顯，義其所從，後學
X29n0596_p0430c08║宜其詳諸，無得因修惑趣爾矣。
X29n0596_p0430c09║次標出意者，正為釋成前義也。仍先徵云所以施權
X29n0596_p0430c10║要令入實者，何耶？出世之本意在於一實故也。以文
X29n0596_p0430c11║云為故是為大事等，即所為之境也。復起於次廣釋，
X29n0596_p0430c12║故疏仍云標也。疏釋此文，仍先標列解釋之方，次正
X29n0596_p0430c13║依以解釋。此是宗要，故釋須有其方。總謂通談大意，
X29n0596_p0430c14║別謂分字別消其文。初中三意：初正標意，即詶酬願
X29n0596_p0430c15║令他同己得妙實也。唯為等者，引下草喻證也。除諸
X29n0596_p0430c16║等，引大證論釋不他之所以也。正為自得佛令他同
X29n0596_p0430c17║得，豈更為他而依魔事？故不為也。次分字者，別釋五
X29n0596_p0430c18║字也。於中有二：初正釋五字以彰為實而出世，次更
X29n0596_p0430c19║約開權以顯成。初有標、釋、結。釋中五字即有五別。初
X29n0596_p0430c20║釋一中，先標其體。一實相謂無相，即前非思量分別
X29n0596_p0430c21║之法也。非五等，簡非以釋其義。九即九乘，謂人、天、兩
X29n0596_p0430c22║三乘為八別，菩薩即是九也。餘義易知。以此等是數、
X29n0596_p0430c23║是相、是權，今非此等，故名一，約相待也。若絕者，外無
X29n0596_p0430c24║也。其性謂實性，即一切法天真之本分也。以下釋其
X29n0596_p0431a01║義。初二字正標其義，下約諸非以顯於是。此等並局
X29n0596_p0431a02║狹，故非也。用以化物，故此實仍即為或事。曾習故為
X29n0596_p0431a03║機，為機故致感，致感故為因，因即招感義。對因感發，
X29n0596_p0431a04║助而成之，故為緣也。應知此一即大，此一大即事，此
X29n0596_p0431a05║一大事即因緣，以此因緣故出也。次約開施釋成者，
X29n0596_p0431a06║本意如是，但事不獲已，且作先漸也。而言今者，出世
X29n0596_p0431a07║後也。有標、有類、有證，可知。
X29n0596_p0431a08║次、釋重標之意。其意有二：一、為正釋之端。端，本首也。
X29n0596_p0431a09║二、為愛重此大事故。引大論者，論云：昔有國王，久而
X29n0596_p0431a10║無子，因出遊獵，夫人於後誕娩太子。尋即奏報，王聞
X29n0596_p0431a11║默然。如是至三，因白其故。王答：我欲多聞其名，遂且
X29n0596_p0431a12║不言，令汝數數說之，無有厭足。論申彼經數說般若
X29n0596_p0431a13║之意，今借類顯數言大事之意。太子是王種，故愛重
X29n0596_p0431a14║無厭。般若大事，皆諸佛母，故數以稱之也（云云）。之意
X29n0596_p0431a15║略爾。有此二意，故再言之。若後又提以結，則三稱矣。
X29n0596_p0431a16║今更一助釋者，初、標之中，含於二義：一、總，二、別。總謂
X29n0596_p0431a17║權實，別謂四句。初一、徵釋。且明其總，而別義未彰，故
X29n0596_p0431a18║更徵起，然後釋別。為此故，二、徵釋。於經於釋，其意愈
X29n0596_p0431a19║彰。經含二義，疏亦有之，但詞微密，今略申之爾矣（云
X29n0596_p0431a20║云）。
X29n0596_p0431a21║次正釋中此文稍廣，大略有三：初述異解，次引論釋，
X29n0596_p0431a22║三心能正科釋。初中自復有三：初總標，次正別述，三
X29n0596_p0431a23║總結非標。云諸解者，此文是此經之宗體，從來異解
X29n0596_p0431a24║葢多，故云諸解皆未當理，將使辨是識非無或多致，
X29n0596_p0431b01║故出之也。
X29n0596_p0431b02║下正出諸實也。都有一十三家，前十一家通釋四句，
X29n0596_p0431b03║後之兩家但釋佛知見義，於中一一皆先述然後辨
X29n0596_p0431b04║非。初家先通標四一以彰顯實，次正別釋果，以此文
X29n0596_p0431b05║（云云）當果一故。其所以呼為果者，以佛知見正是極
X29n0596_p0431b06║果之名，即令眾生皆得同一佛果，故名果一。一是同
X29n0596_p0431b07║義，無三之義故也。今言理者，一切眾生本來同有此
X29n0596_p0431b08║佛知見理體，故名理一切。後廣釋其明四，雖同顯於
X29n0596_p0431b09║果理，而有說受二門之別，約以消其四也。先來四為
X29n0596_p0431b10║二，謂說受也。其此意者，以初云開示，次云悟入，義當
X29n0596_p0431b11║此二故也。既大判為二，次釋又各更為二，以各有二
X29n0596_p0431b12║句故也。有何所以？說受各有其二，故文答如文。言因
X29n0596_p0431b13║果者，其呼今迹本二門名因果也。意謂初說令弟子
X29n0596_p0431b14║得入一乘因，故前名因門；後說師久成長遠之果，故
X29n0596_p0431b15║名果門。今意一門俱有因果，如玄義破。以前後二門
X29n0596_p0431b16║略廣二說，故名開示；以票二說得二利益，故名悟入；
X29n0596_p0431b17║同顯體果理，故是果一。次辨非者，先總非，次別破。所
X29n0596_p0431b18║以總不用者，違文背義，故不可用，如下所釋。何者以
X29n0596_p0431b19║下，次別難破。初破其束四為二，次破其釋二各。且初
X29n0596_p0431b20║破其相，不應為說。受二相中，先舉經文，次明經意，三
X29n0596_p0431b21║總以理意責之。正應以四句並約所化，不應以二為
X29n0596_p0431b22║能化王，應知四句並通能所。若離二為能所，都無道
X29n0596_p0431b23║理。今正破其離別，故云悉主前機。機是所主，能主者
X29n0596_p0431b24║誰？故有其人。既有其所，固有其能。所主既通，能不可
X29n0596_p0431c01║別。經之與疏，文義甚明。有人於此強作道理申救，殊
X29n0596_p0431c02║非宗旨。次破其釋各二之非。初明二門所說各別，因
X29n0596_p0431c03║起不同，正是開三，未論顯遠，無因緣故。因緣如後說。
X29n0596_p0431c04║若爾下，縱例破之。言若爾者，謂若如所說，因內即待
X29n0596_p0431c05║說果門者，序中應得略說，略中即待廣說。二處等去，
X29n0596_p0431c06║結難也。因中如向二處既不得然，果門二義何得於
X29n0596_p0431c07║因門說？因無其理。下方等者，此明果門因緣未會，故
X29n0596_p0431c08║未應說。若果門因緣未會而得說者，因門亦應爾。因
X29n0596_p0431c09║既不然，果安得爾？故此師所釋，都不知其義之所從
X29n0596_p0431c10║來，無異於諂囈
X29n0596_p0431c11║次光宅者，即約三慧總別以釋四句。初以二義釋開，
X29n0596_p0431c12║通指於昔，謂開除、開顯。昔說方便是開除，說真實是
X29n0596_p0431c13║開顯，權實通以言之故開也。其所以爾者，以經云開
X29n0596_p0431c14║佛知見，又云使得清淨，正當此義。此是出世之大意，
X29n0596_p0431c15║故云也。次下三句是約今也。示中言不說所以者，全
X29n0596_p0431c16║云未彰為二施三及會三歸一之所以也。今謂未說
X29n0596_p0431c17║開除、開顯之所以，所以者，正明為開會令生三慧故
X29n0596_p0431c18║也。次二可知。此是出世之大意，盡於此四也。次辨非
X29n0596_p0431c19║中有二：初總非，次約四義別難。初謂語義相違過，次
X29n0596_p0431c20║濫偏權過，三抑深從淺過，四總結以故不可用。初可
X29n0596_p0431c21║知。次三句明名義既通，不能顯簡別，故是通濫通三。
X29n0596_p0431c22║未深開則深，以未釋開，故是抑深就淺過也，亦是違
X29n0596_p0431c23║經文義。過結者，初結前通濫過，次簡三過，謂相違及
X29n0596_p0431c24║抑深也，以三以淺俱非果義故也（云云）之意略爾。上
X29n0596_p0432a01║言逾遠者，上聲呼逾益也，謂轉益遠也，正應作逾。世
X29n0596_p0432a02║多借用，應知其義，不得依文。
X29n0596_p0432a03║次地師即約大四依之位以消四句，地前為開，地上
X29n0596_p0432a04║為示、悟、入。初云五恒者，記云：大經四依品文，經明八
X29n0596_p0432a05║恒，初云：若有眾生於一恒沙佛所發菩提心，然後乃
X29n0596_p0432a06║能於惡世中不謗愛樂，是經未能為人演說。二恒正
X29n0596_p0432a07║解信樂受持，未能廣說。三恒能為他說，未解深義。四
X29n0596_p0432a08║恒廣說，十六分中解一分義。五恒八分、六恒十二分、
X29n0596_p0432a09║七恒十四分、八恒十六分，具足解釋盡其義趣，具足
X29n0596_p0432a10║其體皆如初恒。言十六分者，如世間秤十六兩為斤，
X29n0596_p0432a11║故大論云：佛語鍱腹外道：汝若出家比舍利弗智慧，
X29n0596_p0432a12║十六分中不及其一。西方挍量多用此義。古人五恒
X29n0596_p0432a13║用對賢位，以六、七、八用對初地以上至十地，以三地
X29n0596_p0432a14║對十二、十四、十六（云云）。今謂初云五恒等者，釋開義，
X29n0596_p0432a15║謂於五恒沙佛所發菩提心，然後於大涅槃之義，十
X29n0596_p0432a16║六分中解其一半為開，即以解而釋開也。即三十心
X29n0596_p0432a17║正顯其位，即三賢也。次言初至六者，示之位也。或盡
X29n0596_p0432a18║解，明示之義也。即六恒十二分解也。而言見思盡者，
X29n0596_p0432a19║此借共十義也。經四依名借共十地，義通於別圓，古
X29n0596_p0432a20║人所釋義只是別，而借共位故此云也。次七至八是
X29n0596_p0432a21║悟之位，空有並觀是悟之義，即七恒十四分之解也。
X29n0596_p0432a22║次言十者，前既尅至八，此應云九十略十，此是入之
X29n0596_p0432a23║位也。引經釋入義也。大經十地名眼見，餘名聞見，既
X29n0596_p0432a24║云眼見故是入極也。即八恒十六分中盡解者也。次
X29n0596_p0432b01║簡非者有三：初總簡非不用，次明不用所以及結以
X29n0596_p0432b02║故不用。次所以中初舉經，言佛以以下明經之義，云
X29n0596_p0432b03║何以下以經之義責其所釋不當，如此以下是結其
X29n0596_p0432b04║非，以非不會故不用也。但約別猶不能明，豈以釋圓
X29n0596_p0432b05║妙？故注（云云）。
X29n0596_p0432b06║次第四家約理就解，理一解三合有四句，亦三慧之
X29n0596_p0432b07║總別也。初標，次釋。釋中先明昔閇，次顯今開。前明光
X29n0596_p0432b08║宅初開在昔，次三在今，此師四句並在於今，則釋初
X29n0596_p0432b09║句仍有勝異，餘三則同。次明難破，言同前者，如前光
X29n0596_p0432b10║宅也。其解大同小異，就其同邊故云同前，同前有三
X29n0596_p0432b11║過也。
X29n0596_p0432b12║次第五家，竪約四時之教以釋四句。初言別者，即初
X29n0596_p0432b13║教三乘當分分不同，又對次共三乘故別也。通即般
X29n0596_p0432b14║若，三乘同共臨故。抑揚即方等，抑小揚大故。此直約
X29n0596_p0432b15║漸釋也。雖將入以顯頓，而不知四皆言佛知見同異，
X29n0596_p0432b16║云何經意以四異一同、以四顯一、以一收四？今作此
X29n0596_p0432b17║解如何同異？故未思也。
X29n0596_p0432b18║次第六家，勢數同前，直就大乘四節以釋，故深。初別
X29n0596_p0432b19║加無量義。次合破者，僻却三以破，向裂取一以置。此
X29n0596_p0432b20║本是一體，今分置二，故云擗裂。如此擗裂，並是人情
X29n0596_p0432b21║穿鑿，全至於傷害，誣誷於妙教，失已甚矣。
X29n0596_p0432b22║次第七家亦約四位以釋四句，其中意義可以意得，
X29n0596_p0432b23║不在繁文。故云傍通等者，並非正至故云傍挾，以云
X29n0596_p0432b24║初地至六與前義同故是傍通，以三十心故云挾別。
X29n0596_p0432c01║盡令一切眾生入佛知見，絕待圓妙挺拔於常教，是
X29n0596_p0432c02║挺經之奇特，簡不可以相待圓妙以解釋，況乃傍通
X29n0596_p0432c03║挾別而釋於茲，故未見明矣。對其傍狹之言故須此
X29n0596_p0432c04║釋，不可異也。
X29n0596_p0432c05║次第八家亦用四位以釋四句，而直取地前不取登
X29n0596_p0432c06║地。所以簡取地前者，意謂數義並相當故。於中初引
X29n0596_p0432c07║經論通明位數，地前以下正別用前四十心以對四
X29n0596_p0432c08║句。何不用之者，仍責古人正當其義而不直用，而奇
X29n0596_p0432c09║前直曲取地上以釋。初引三經，攝大乘下次引三論。
X29n0596_p0432c10║十七地者，即陳真諦三藏譯瑜伽之異名也。有五十
X29n0596_p0432c11║卷，唐朝玄奘法師所譯，名為瑜伽論也。論最初明十
X29n0596_p0432c12║七地義，舊本直從此義為名，故云十七地論。人不曉
X29n0596_p0432c13║此事，便除七字為十地論。然十地論直解十地之義，
X29n0596_p0432c14║何有五十二位？葢不思也。言十七地者，瑜伽論第一
X29n0596_p0432c15║云：何等十七位？嗢拕南曰：五識相應意，有尋伺等三，
X29n0596_p0432c16║三摩地俱非，有心無心地。聞思修所立，如是具三乘，
X29n0596_p0432c17║有依乃無依，是名十七地。一者五識身相應地；二者、
X29n0596_p0432c18║意地；三者、有尋有伺地；四者、無尋唯伺地；五者、無尋
X29n0596_p0432c19║無伺地；六者、三摩呬多地；七者、非三摩呬多地；八者、
X29n0596_p0432c20║有心地；九者、無心地；十者、聞所成地；十一者、思所成
X29n0596_p0432c21║地；十二者、修所成地；十三者、聲聞地；十四者、獨覺地；
X29n0596_p0432c22║十五者、菩薩地；十六者、有餘依；十七者、無餘依地。如
X29n0596_p0432c23║是略說十七地名，為瑜伽師地（云云）。論數十卷，解此
X29n0596_p0432c24║十七地義，或恐要知其名，略述爾矣。言五凡夫論者，
X29n0596_p0433a01║明五位差別，通有凡夫之名，未知作者。或云非真，而
X29n0596_p0433a02║舊共用，具如淨名疏中所釋。言皆有等者，謂上經論
X29n0596_p0433a03║六本，同明有此位數也。謂十信至等妙也。然華嚴十
X29n0596_p0433a04║信、等覺兩位，義有文無，本業則備。仁王無等覺下，三
X29n0596_p0433a05║論可知。次簡破者，初斥文謬，已略如向所明。次約義
X29n0596_p0433a06║非，縱而奪之。皆非斷者，別則四十心並非斷道，圓則
X29n0596_p0433a07║但三，消文不足。何因等者，責其無理。不應皆漫語者，
X29n0596_p0433a08║若文若義，皆不得其實也。
X29n0596_p0433a09║次第九家約論四句以釋四句。且四智者，道慧、道種
X29n0596_p0433a10║慧、一切智。一切種智出大品經。言總別者，大論釋也。
X29n0596_p0433a11║初二因、次二果，皆有總別故各有二，因果所得皆無
X29n0596_p0433a12║前後故云一時，即以於彼四對於此四。破中有三：初
X29n0596_p0433a13║破其用論定一時不通於前後，次破其用論定高極
X29n0596_p0433a14║不通於淺深，三總會釋前兩義。論中言定此不言定，
X29n0596_p0433a15║故須通淺深，雖橫而堅故云似也。明在極果一時而
X29n0596_p0433a16║得故局在高，今此義該四位故通淺深，此二並言淺
X29n0596_p0433a17║深。何以取別者，前言一時須通上下，次言位高局於
X29n0596_p0433a18║極果須通下位，下位猶多故言淺深也。結會前二者，
X29n0596_p0433a19║論一時則局定，此一時則無方，若時會無方則達，論
X29n0596_p0433a20║四亦爾，故後還用論四以釋此四。若不達此妙則論
X29n0596_p0433a21║不可會，若達此意則橫竪無方，乃至四句不思議矣。
X29n0596_p0433a22║次第十家約二諦以釋四句，謂作此說二諦，即令物
X29n0596_p0433a23║開、示、悟、入也。初雙非顯是真理，故是開；次雙是能在
X29n0596_p0433a24║二事，故是示；次復能泯合二，故是悟；又能不滯而存
X29n0596_p0433b01║其二，故是入。此徒有言，都無所以。次破者，先判其所
X29n0596_p0433b02║解雖四句，要不出於空有，故直是二諦。次明但是權
X29n0596_p0433b03║麤，非此妙實。記云：不出二乘，恐涉通教。今謂初教二
X29n0596_p0433b04║乘，恐不能爾，故當共二乘也。然其既空有，此乃復論
X29n0596_p0433b05║真俗，即大乘二諦，但義不融，故是通二乘義（云云）。
X29n0596_p0433b06║次第十一。家約三諦以解四句，雖約行釋，義通於教。
X29n0596_p0433b07║三諦理謂同一空無性也，即三無三也。昔不達故為
X29n0596_p0433b08║閇，今達故為開，此意應在十住。次即不三而三為示，
X29n0596_p0433b09║此在十行出假位也。達於前二不二，故名為悟，此即
X29n0596_p0433b10║十迴向修中觀也。事理既融，順以趣極，故名為入位，
X29n0596_p0433b11║即登地以上也。破中亦先定其所釋，次明猶彼權麤，
X29n0596_p0433b12║後明非此圓妙。言邐迆者，謂連延也，即次第前後相
X29n0596_p0433b13║接續也。雖似具足三諦之觀，而要歷位不即圓融，故
X29n0596_p0433b14║是別菩薩法，非佛妙法，如後所釋。
X29n0596_p0433b15║上述十家並通釋四句竟。此下二家但解佛知見也。
X29n0596_p0433b16║初家用大論釋二智義，釋此知見。言總相者，謂同一
X29n0596_p0433b17║空無相也。以此照了智為智知，如種智能了一切差
X29n0596_p0433b18║別之相，名為別相。以照了分明為見意，見審於知，故
X29n0596_p0433b19║以此釋。次破中初總，不然下明不然之義，於中有三：
X29n0596_p0433b20║初述論所釋，此是以下判論義之是非，何以以下責
X29n0596_p0433b21║其謬用論別以釋此圓，非所應也。
X29n0596_p0433b22║次述一家以盡無生二智以釋知見，盡智約無生死
X29n0596_p0433b23║因而見理名知，無生通無因果更審於前名見。次責
X29n0596_p0433b24║破中言通者，謂此名義通前多教，三乘因果皆有故
X29n0596_p0433c01║也。向別且非，況通焉可？故不然矣。祥云：雖有四句不
X29n0596_p0433c02║出二門，初之二句明能化門，後之二句明所化。能化
X29n0596_p0433c03║門有大開之與曲示，所化門中有始悟之與終入，故
X29n0596_p0433c04║此四門無義不攝。開者，眾生佛性名佛知見，亦名一
X29n0596_p0433c05║乘。涅槃云：一乘佛性，一切眾生悉有佛性、悉有一乘，
X29n0596_p0433c06║無明覆故不能得見，為說佛性名之為開。今除煩惱
X29n0596_p0433c07║使得清淨，故開佛性即德無不圓，使得清淨累無不
X29n0596_p0433c08║盡。示者，曲示五性差別之義，故名為示（云云）。悟者，既
X29n0596_p0433c09║開示竟，今以令其有佛性名之為悟，修行證之故攝
X29n0596_p0433c10║為入。知有佛性謂十信以上，證入佛性謂妙覺以還，
X29n0596_p0433c11║舉始及終位無不攝。今謂四句分二過同於前，此意
X29n0596_p0433c12║以略廣兩說擬其二能，然無二領解，二所安在？若以
X29n0596_p0433c13║驚疑為者，謂佛為魔，為略悟耶？就不為悟，略悟既無
X29n0596_p0433c14║廣入，何必曲示？二所既不云信，二能固非實說。況依
X29n0596_p0433c15║四句，皆云為令總通於能所，何為間絕為二？故所未
X29n0596_p0433c16║聞。其又依此經四智，釋佛知見。謂知者，蓋般若之異
X29n0596_p0433c17║名，正觀之別目，即是四智。六道本來寂滅，一切眾生
X29n0596_p0433c18║本來是佛。一切種者，雖知眾生本來寂，而滅於眾生，
X29n0596_p0433c19║成不寂滅。故於道未曾二，六道當法身；於緣未始一，
X29n0596_p0433c20║法身當六道。道當法身，名為一切智；法身當六道，名
X29n0596_p0433c21║一切種。任運當知此法，名為自然智。此三不從師得，
X29n0596_p0433c22║名無師智。此之四智，為三世佛心。一切眾生，宜以恒
X29n0596_p0433c23║此鏡行，即是初佛也（云云）。如上以下，是三總結，非也。
X29n0596_p0433c24║起爾用諸經論相似之言，全不識此經要妙之旨，都
X29n0596_p0434a01║不知從何處而起，復當歸何處去。奇哉！奇哉！自彰於
X29n0596_p0434a02║復正釋中矣。
X29n0596_p0434a03║次下第二引論所釋。此有二意：一為成前諸釋之非，
X29n0596_p0434a04║二顯大師所釋高遠。大師當時不引，丹丘於後見有
X29n0596_p0434a05║二能，故引以成顯也。於中有二：初述論解，後會師釋。
X29n0596_p0434a06║初中論有三番，準疏意：初通約三乘，次別約菩薩，三
X29n0596_p0434a07║別約凡夫。初番具解四句，後之二釋但釋後之三句，
X29n0596_p0434a08║不解初也。今述論文有三：初述初番；論言以下，次略
X29n0596_p0434a09║述論初番之意；又一以下，三述論中後之兩番所釋。
X29n0596_p0434a10║初釋四句，論文一一皆先釋義，次引經文帖成初番。
X29n0596_p0434a11║釋中觀論文意，以前三句是顯果理，後之一句令修
X29n0596_p0434a12║證入。於初三中，初句為總，次二句別。總明本有一切
X29n0596_p0434a13║功德，故云無上；別明身智二種，故云法身及一乘也。
X29n0596_p0434a14║初約無上解開佛知見。言無上者，正以一切智為無
X29n0596_p0434a15║上，葢總指一切所有境智智斷名一切智，非謂別指
X29n0596_p0434a16║四智中之一，正以為總故。若境若智若斷，總名無上，
X29n0596_p0434a17║亦名無餘。向上無法，故云無上；旁外更無所有，故名
X29n0596_p0434a18║無餘，即橫竪皆盡矣。言無餘者，二義：一成無上義，如
X29n0596_p0434a19║向所明；二明出世意，唯為於此更不為餘事也。此但
X29n0596_p0434a20║釋佛知見開義如何？謂為物說此即是開也，說此知
X29n0596_p0434a21║見即無或業，一切染累都盡故即清淨，有智即具斷
X29n0596_p0434a22║故。引經帖者，文具三義，謂說一切智斷也。論次又稟
X29n0596_p0434a23║釋云：佛知見者如來能證，以如實知彼深義故。今文
X29n0596_p0434a24║不引者，義已現於前文，故不繁也。次約同義釋爾，謂
X29n0596_p0434b01║向者顯歎佛知見為開，今示三乘同有此無上義名
X29n0596_p0434b02║示，示即說也，謂說以示之同有也。次引文帖可知。佛
X29n0596_p0434b03║性法身下是論家重釋上經文也。三約不知義以解
X29n0596_p0434b04║悟，悟者還是為其說，令其覺悟知有也。次釋入句，不
X29n0596_p0434b05║退轉即初地以上證不退也。業謂行業，亦即因也，謂
X29n0596_p0434b06║無量智之因也，亦以說為令入也。次下明證意者，論
X29n0596_p0434b07║意此是約前後次第消經四句文也，故詳云祥論。此
X29n0596_p0434b08║意四門即為次第也，所述次第之意與此大同，其亦
X29n0596_p0434b09║言三乘也。
X29n0596_p0434b10║上述初番中兩意竟，下是述論第二第三兩番也。初
X29n0596_p0434b11║言約菩薩者，論初句即言菩薩，次二句皆言菩提心，
X29n0596_p0434b12║故知別菩薩也。開如前者，論無文，今以例顯論意，故
X29n0596_p0434b13║言如前，次番亦爾。言菩薩者，論亦不局，但是稟大乘
X29n0596_p0434b14║方便化者通言之，唯今意者即三菩薩也，具如前文。
X29n0596_p0434b15║斥中所為疑者，即前斥不知之人，及略開顯中之方
X29n0596_p0434b16║便，示三唯一真實而有其疑，今為令知唯實決定無
X29n0596_p0434b17║餘，令修一實行也。此約已入淺位者，次令初發心，次
X29n0596_p0434b18║令其證入。次言凡夫者，初通指一切三界六道，即前
X29n0596_p0434b19║諸餘眾生類，又下文一切眾盡教以佛道也。外道即
X29n0596_p0434b20║邪僻凡夫，豈如正妙，故覺悟之。入中既言小果，何名
X29n0596_p0434b21║凡夫？或從多言，今謂前既已明二乘，此不應重論，恐
X29n0596_p0434b22║論文既未字，謂令未得聲聞小果者入大故也。以此
X29n0596_p0434b23║故並是約凡夫也。論文非直初番，次第三番皆有其
X29n0596_p0434b24║次第也。今觀論意，三番大要不出二意：初開無上義，
X29n0596_p0434c01║即前稱歎諸佛二智之義；次之三句，即次開權顯實
X29n0596_p0434c02║意也。初顯一切本體，只明一切本有佛知見義；次別
X29n0596_p0434c03║為三乘人開顯，不知同者令知同，不覺悟者令覺悟，
X29n0596_p0434c04║已知悟令證入也。次番更別為菩薩，次番更為凡夫，
X29n0596_p0434c05║並以初義為本，故後二番不更釋初句，深有以矣。故
X29n0596_p0434c06║此三收十界，文統前後盡矣。以見觀之，故前諸釋並
X29n0596_p0434c07║淺局矣。
X29n0596_p0434c08║次下丹丘會者，明大師所釋與論所解互有相成顯
X29n0596_p0434c09║也。於中初通標不乖，次別明其義。初言四解不乖者，
X29n0596_p0434c10║此就論初番也。論初番具解經之四句，今作四番釋
X29n0596_p0434c11║四句文，與論解四義會，故云不乖。下明不乖之義，初
X29n0596_p0434c12║總標，次別會。標者，論句句別釋，今於論一句中皆作
X29n0596_p0434c13║四釋，則論別今通，即令論四皆具今四，則使論別成
X29n0596_p0434c14║通，及益論之深博，何乖之有？下別會者，初即論第四
X29n0596_p0434c15║義，次即論第一義，三即論第二義，四即論中第三義
X29n0596_p0434c16║也。不退地是位故約位釋，智是能證、實是所證，既能
X29n0596_p0434c17║證實故約智釋，同即心性故作觀釋，不得其門故不
X29n0596_p0434c18║知處故作門釋。論別消文，今從通義次第不同，次第
X29n0596_p0434c19║雖異當分義同，故是相顯會矣（云云）之意。略示此之
X29n0596_p0434c20║四釋，收法界一切義盡，故論餘之二番不俟更言。
X29n0596_p0434c21║自此以下即是第三今文正釋，於中有二：初且通釋，
X29n0596_p0434c22║後別消文。初中有二，謂標、釋也。今釋顯實者，此總標
X29n0596_p0434c23║也。對前人師及論，故云今釋。對前言權，此是正釋顯
X29n0596_p0434c24║實，故云顯實。合有旨宗以起下釋，文無脫也。無量以
X29n0596_p0435a01║下是次釋也，於中有三：初通立三義，次通釋三義，三
X29n0596_p0435a02║簡通從別。初立三者，謂無量也、十也、四也。此三者即
X29n0596_p0435a03║廣中略也。初文亦略具足，應云所言一者，一切法皆
X29n0596_p0435a04║一也。為會前經收無量以歸一，故云無量也。正釋顯
X29n0596_p0435a05║實而言一者，具含三義，謂一、實、妙，今且對數以言之
X29n0596_p0435a06║也。次二例爾可知。若無量下通釋三義，初約經論釋
X29n0596_p0435a07║無量一，即大品、大論文也。略舉二境，應知十八界爾
X29n0596_p0435a08║中道，即一、實、妙三義具矣。所以皆爾者，上下數明不
X29n0596_p0435a09║俟繁也。次釋十一言帖文整足，次於此當文有其義
X29n0596_p0435a10║也。言不次第者，謂此文義與玄義中次第不同，而義
X29n0596_p0435a11║數具足。所以以下約文示其十相，初簡開權，次正約
X29n0596_p0435a12║實以顯，初正是妙理故，次正是妙智故。次者文具三
X29n0596_p0435a13║義，以通從別故者為行一。次明位者，以是妙物無差
X29n0596_p0435a14║而無不差，故一知見而有四十，同是圓妙，故云位一。
X29n0596_p0435a15║又取結為三法一者，前標相從，合之為行，今復開之
X29n0596_p0435a16║為三。前明三即一，今明一即三，以妙故也，一即妙也。
X29n0596_p0435a17║應赴於感，此即妙應，故云一也。眷屬即是人也。行通
X29n0596_p0435a18║因果，此是果用，故即神通。令得佛知見，故是利益。一
X29n0596_p0435a19║教即說也。經文下，總結。前標云文義整足，今屬當已
X29n0596_p0435a20║結云信合。此下是明四一，於中初通明同異，次別明
X29n0596_p0435a21║同異。同言通者，四一故是數同，四義並別故是義異。
X29n0596_p0435a22║下別明者，初二名義俱不同，後二義雖不同而名是
X29n0596_p0435a23║同。初名義異中，初對舊標異；依義以下，釋成。以文義
X29n0596_p0435a24║二故須此名，以魔不解妙理故不得妙道，以此道理
X29n0596_p0435b01║故不乖所知所見，是本有妙實。夫作是說，故不可違。
X29n0596_p0435b02║次亦名義俱異，因是簡果之名故單，以名單故義不
X29n0596_p0435b03║局定。行通者，因即趣果為行，果即利用為行。此上二
X29n0596_p0435b04║是名義俱別，次下二是名用而義仍亦有別。何者？舊
X29n0596_p0435b05║之所明只二乘人教，今之所論三、五、七、九方盡其實，
X29n0596_p0435b06║豈非名同而義仍別？故前數同義異是矣。上是通釋
X29n0596_p0435b07║三義竟。今且以下，是簡去通二從別四也。所以爾者，
X29n0596_p0435b08║前二通釋其義，今是正消其文。文但四一，故簡去前
X29n0596_p0435b09║二以從略四。
X29n0596_p0435b10║此下即是第二正消文也。此中即有四別。初中文略，
X29n0596_p0435b11║應云：就初理一，文更有二：初明一，後總結成。初中即
X29n0596_p0435b12║為四釋。初正釋中，疏又有四：初標釋之方數，次列其
X29n0596_p0435b13║名，三隨名以釋，四總結明所用之由致。釋此初文，復
X29n0596_p0435b14║須三義，方盡其實。初文言先釋理一者，對餘三一以
X29n0596_p0435b15║起初也。復四意者，正標能釋之方數之也。謂作四法
X29n0596_p0435b16║以釋初理一之文也。而言意者，謂佛說此理一含有
X29n0596_p0435b17║四意，今以四義顯佛元意，故云爾也。然開顯是此經
X29n0596_p0435b18║之宗，況此四句橫竪盡實之體，貫一部，統二門，盡三
X29n0596_p0435b19║世深廣。若是釋之無方，何能顯發？故須有矣。理盡於
X29n0596_p0435b20║此，不可過減，故約四也。次列四名者，並是約修顯性，
X29n0596_p0435b21║餘非要便，故用此四名也。修中有通具顯二義，故須
X29n0596_p0435b22║如此。次第下是第三釋者，正依所列四名以消釋也。
X29n0596_p0435b23║記科此文為八：初標，次以所依能用顯於所涉同述
X29n0596_p0435b24║來意，三二智下簡於能用進否不同，四經云下引文
X29n0596_p0435c01║約位以簡得失，五三教下約教以判，六故寄下結意
X29n0596_p0435c02║顯正，七如瑞相下引序表證，八開者下正釋四位（云
X29n0596_p0435c03║云）。全云約位為四：初標，次明約位所以，三正釋，四然
X29n0596_p0435c04║圓下由位有淺深之義（云云）。今觀釋此四文，一一皆
X29n0596_p0435c05║有三意：初通釋意，次別消文，三結宗要。初言通者，經
X29n0596_p0435c06║云為令眾生開示悟入佛知見故出世，今且通釋此
X29n0596_p0435c07║意，故云通也。仍經從後釋向前，所以爾者，經為令從
X29n0596_p0435c08║修顯性故，今為約性起修故，即本末性修互相顯也。
X29n0596_p0435c09║文初釋知見意。二、智以下，次、釋佛知見意。經云以
X29n0596_p0435c10║下，三、釋眾生佛知見意。三、教以下，是四、簡顯眾生佛
X29n0596_p0435c11║知見意。故寄以下，總結所約四位以釋之意。如瑞以
X29n0596_p0435c12║下，是會前序四華所表結成釋意。諦，境性也。智，眼修
X29n0596_p0435c13║也。性待於修，所藉能顯，故先明知見。知見名通，簡顯
X29n0596_p0435c14║其妙，故明佛知見也。佛自知見久已證得，不俟更論
X29n0596_p0435c15║眾生，有而未得為之開顯，故言眾生開佛知見。眾生
X29n0596_p0435c16║之名又通不知何等，故簡三顯一，此約相待。若絕以
X29n0596_p0435c17║言，全三並是，無非圓矣。然圓又通始終，今即顯真中
X29n0596_p0435c18║四位，則眾生及佛見四義並得成立。以此之故，寄此
X29n0596_p0435c19║四位以釋得一理。次會前瑞所表者，天雨四華，正表
X29n0596_p0435c20║依諦境性起知見修，得開示悟入四真因位，乘以趣
X29n0596_p0435c21║果，即而散佛上能垂之人，即大眾也。前表如此，故今
X29n0596_p0435c22║約修四位以顯理性矣。
X29n0596_p0435c23║此是通釋約位意竟。下正別約四位消四句文，於中
X29n0596_p0435c24║即有四別。初釋開中有標、釋、結。初標三事二義，三謂
X29n0596_p0436a01║惑、藏、理，二即開與知見也。又二即開破、開顯，顯藏即
X29n0596_p0436a02║不空妙有也，實相即真空妙無也，此即修顯性也。次
X29n0596_p0436a03║何者下釋中，初明全未修時性為惑閇，初心以下次
X29n0596_p0436a04║明雖修初名未開，內加以下正明真能開破。初言通
X29n0596_p0436a05║別者，通即見修界內四住，別即塵沙無明界外無明。
X29n0596_p0436a06║染者有本作染著，著義稍切。夫人經云：不染而染、染
X29n0596_p0436a07║而不染，並難可了知。此明解。或方不可作定知解，即
X29n0596_p0436a08║不思議也。此即起下明修開也。明雖開隱而不閇，故
X29n0596_p0436a09║可修以開也。圓信等即名字觀行相似也，又即聞思
X29n0596_p0436a10║修三慧也。此三雖修但伏未開，此即簡。未下是正明
X29n0596_p0436a11║開破中有法、譬、合。法中內外二事，通為下正開破顯
X29n0596_p0436a12║出之緣，此即所知見性體，知見即能知見也。此或含
X29n0596_p0436a13║藏一切漏無漏種，故名為藏。譬中三事，喻上三也。合
X29n0596_p0436a14║者從開破，開出理智能所合論，故名為開。佛知見緣
X29n0596_p0436a15║修以下更釋使得清淨句，此別指前固非指後，前有
X29n0596_p0436a16║正助兩行，今言或通或別，應從通也。正則顯理，助則
X29n0596_p0436a17║破或對智明斷，故言使得清淨。次下結會。初引經，彼
X29n0596_p0436a18║正是釋十住義，故彼經義猶通別，今正取其圓義，即
X29n0596_p0436a19║中道妙理也。修與性合，故名為住。次結為十住位，又
X29n0596_p0436a20║會此序華瑞所表，故云小白。次釋示中有釋有結，釋
X29n0596_p0436a21║中初牒前開三事，謂開除、開顯能所也。體備萬德正
X29n0596_p0436a22║明示之體，即所示佛知見也。法界以下明示之義也。
X29n0596_p0436a23║以是故名示也。即是十行結其位也。大白等者，會序
X29n0596_p0436a24║瑞之所表也。次釋悟中，初牒前二，事理以下正顯悟
X29n0596_p0436b01║體，即所悟也。事即示行，理即開住，融通謂相即雙非
X29n0596_p0436b02║也。無二趣唯一道也。次引論，會異名也。先引次會，二
X29n0596_p0436b03║必不二，故云今不二也。此二只是權實之異名，即權
X29n0596_p0436b04║實不二也。結謂會瑞，皆可知也。次釋入中，先釋，次會
X29n0596_p0436b05║論，後結位。初釋中先兩句牒向第三悟理，明遞傳攝
X29n0596_p0436b06║前故也。自在以下正釋入義，自在流注正明入義，即
X29n0596_p0436b07║造會也。任運到恭即中道體用，無功用也。阿即初住
X29n0596_p0436b08║無生，恭即妙覺究竟，借字義以釋也。薩婆此云一切
X29n0596_p0436b09║智，有通有別，今是通指果地，一切智慧功德深廣如
X29n0596_p0436b10║海，非別指也。即是恭字所證法也。次亦先引次會，初
X29n0596_p0436b11║通達即雙照用也。次會正顯二用也。遮者絕除盡也。
X29n0596_p0436b12║次結位瑞可知。
X29n0596_p0436b13║上正釋文竟。下是第三會宗要者，一為顯此經位義
X29n0596_p0436b14║故，二為簡名同義別故，三以世人所見有無名定，此
X29n0596_p0436b15║並麤方非妙無方之物故。為此三義故須此釋，於中
X29n0596_p0436b16║有法、譬、合。法中有三：初明無淺深，次明就智分別既
X29n0596_p0436b17║有二智，實理非有權量不無，三引證有。初中道明無
X29n0596_p0436b18║有，以圓妙故何有淺深？次明就智分別既有二智，實
X29n0596_p0436b19║理非有權量不無，今就權量言之，故有淺深異矣。下
X29n0596_p0436b20║引證者，此大經伽葉品末之文，全華嚴謬矣。初引，次
X29n0596_p0436b21║釋意，明無而有也。次舉喻，無而有也。朔生也蘇也明
X29n0596_p0436b22║也，即月初也。望即圓滿，日月相望見也。月體無二，就
X29n0596_p0436b23║用有此明暗之別。合中實相之體無四淺深，約事而
X29n0596_p0436b24║論淺深四位之別，應知不有而有、有而不有，事隨一
X29n0596_p0436c01║即圓，是此經之妙位，非別家之所明，是一家之所明，
X29n0596_p0436c02║不同世人之所說，故是此經一家辨位之宗要矣（云
X29n0596_p0436c03║云）之意略爾。
X29n0596_p0436c04║次釋約智釋者，前通性修能所，此約修能照也。又即
X29n0596_p0436c05║前位之當體矣。文亦三：初簡異，次正釋，後會要。初中
X29n0596_p0436c06║以此四智出大品經，仍通三教，今則唯圓，故不同彼，
X29n0596_p0436c07║應知即是無偏之圓矣。次正以四智消經四句文也。
X29n0596_p0436c08║仍有兩番，各有四別：初言道慧，即標其名；見道實性，
X29n0596_p0436c09║是明其義。道通性相，慧是照實，故見道性。實性中下，
X29n0596_p0436c10║是會消於開文。此達即佛知見，昔無此達，故即不開；
X29n0596_p0436c11║今既此達，故即開也。次以道種釋示，亦三義：初標其
X29n0596_p0436c12║名；知十界下，是釋其義；一一皆下，是消示文。此慧固
X29n0596_p0436c13║中之照，權事差別，加之以種。十界即諸道種類差別，
X29n0596_p0436c14║世間、出世間皆有解。或知此了達即佛知見，用未不
X29n0596_p0436c15║知，故非示；今作此達，故即示佛知見也。次釋悟，亦有
X29n0596_p0436c16║此義：名、義、文。一切即十界，一相即無相，寂即無二，此
X29n0596_p0436c17║亦照理故也。如此知者，是佛知見。從來不如此知，即
X29n0596_p0436c18║不悟；今如此知，故即悟也。釋入中亦三：名、義、文。此智
X29n0596_p0436c19║即理而達事，故加以種。名、義、中，於中道體而雙照故
X29n0596_p0436c20║也。此即佛知見。從來不爾，知故不入；今作是知，故即
X29n0596_p0436c21║入。次更一番者，將前經中四智會論中理、量二以釋
X29n0596_p0436c22║之，義益明矣。易知此亦下，是三、結融會數，一如前釋。
X29n0596_p0436c23║記云：慧因智果，各通總別。因果之上各加種者，故得
X29n0596_p0436c24║別名；各加一切，故受果稱。初言道者，故受因稱。慧之
X29n0596_p0437a01║與智，一往且然，若依諸經，未必全爾。今謂此經下文
X29n0596_p0437a02║二處皆明四智，何故不以為釋而以他四釋耶？故他
X29n0596_p0437a03║即以為釋。然義亦可，但名有少不便，故從便易以釋，
X29n0596_p0437a04║通會諸經論。若得今此釋已，則當經義亦可會。又佛
X29n0596_p0437a05║地經中明四智，論中廣釋，又可會否？然彼局在極果，
X29n0596_p0437a06║今則通因，乃至初心修觀皆會，故不通也（云云）。次約
X29n0596_p0437a07║門釋者，記云：門既是教，理應先列，今在此者各有其
X29n0596_p0437a08║意。若專釋此四，則先教次觀，後方知位。此中釋理四
X29n0596_p0437a09║皆能詮，於四法中親者先列，具如下文逆順生起。以
X29n0596_p0437a10║親先故，故先位智，次及教觀。於位智中位為所踐涉、
X29n0596_p0437a11║智為能證，則所親能疎，故先位次智。於教觀中非教
X29n0596_p0437a12║不觀，故教前觀後（云云）。今於此中亦三，謂標、釋、結、會。
X29n0596_p0437a13║標言圓等者，以四通故簡三對一，故言圓標。正以四
X29n0596_p0437a14║門諸教共有，今即妙四，故云圓矣。所言橫者，對前二
X29n0596_p0437a15║義是竪，故此義當於橫。如城四門無復優劣，法亦爾
X29n0596_p0437a16║矣，四門同證一理故也。記云：初心所稟教法具四，以
X29n0596_p0437a17║法相望無復優劣，故名為橫。應知位智多約於竪，約
X29n0596_p0437a18║觀乃成非橫非竪，通論並是約非橫竪以論橫竪，觀
X29n0596_p0437a19║門亦有淺深故也。教四相望似亦淺深，今謂經文四
X29n0596_p0437a20║句義含橫竪，故得為兩句釋。觀既依門，觀亦屬橫，故
X29n0596_p0437a21║知二竪。此下二橫，二而不二、不二而二，亦即四義，不
X29n0596_p0437a22║但二矣。次下正釋。言一切者，餘三門也。餘三例爾。此
X29n0596_p0437a23║即開佛知見也。未說不知，閇也。既說而解，故即開矣。
X29n0596_p0437a24║次有門者，三皆有也。此即示佛知見也。未說不知，故
X29n0596_p0437b01║非示。今說而知，故即示也。次二例知。能通以下是總
X29n0596_p0437b02║結。融會一理，非四以四，顯不四而四，四而不四，一四
X29n0596_p0437b03║無方，妙門斯矣。次約觀解。總前能所，為此門也。亦標、
X29n0596_p0437b04║釋、結。標者，但觀自心具四句之義，此為最要，故初以
X29n0596_p0437b05║釋。次辨觀相狀，全云此門亦約竪。今謂不可思議，不
X29n0596_p0437b06║可定也。心性具三義，一心而三，三而一心，不可定。一
X29n0596_p0437b07║定三處絕，故不可思議。此即自心佛知見矣。未作此
X29n0596_p0437b08║觀，唯暗唯穢，故名之為閇。今作此觀，唯淨，故名為開。
X29n0596_p0437b09║下三例然。一宗盛明，可以意得，不繁文具。是為下結
X29n0596_p0437b10║會。記云：觀本無障，不須融通。前三附理，故須融通。觀
X29n0596_p0437b11║正依理故也。今謂既云一三而四，亦是無四而四，四
X29n0596_p0437b12║即無四。此融會之義，意極分明，不為無矣。所以四釋
X29n0596_p0437b13║必融會者，此經之義，法固爾矣。別別論之意如是。正
X29n0596_p0437b14║要通論，都由佛知見矣。佛之知見，圓妙無方，何必數
X29n0596_p0437b15║四而復淺深？為此故須融之。四與淺深，皆無方矣。此
X29n0596_p0437b16║是至要位，妙道之知見。若定四與淺，此深皆凡人住
X29n0596_p0437b17║於恒情，違於妙道。今為順理去情，故一一皆融會之。
X29n0596_p0437b18║宜善知其要旨，不得趣爾無從（云云）。
X29n0596_p0437b19║所以四下是第四，通明前四釋之由次也。有徵、釋、結。
X29n0596_p0437b20║徵含三意：一、何故四？二、何故此四？三、何故如此次第？
X29n0596_p0437b21║前列名中亦已略釋，今此釋中逆順兩番三義在其
X29n0596_p0437b22║中矣。所以初順釋者，從親向疎、本向末，修極以顯初
X29n0596_p0437b23║也。次逆釋者，翻前三也（云云）。此逆順各具前之二義，
X29n0596_p0437b24║不四不盡，非此四餘不能盡，次第必然，不爾失其敘
X29n0596_p0437c01║矣。結身理者，皆令同證會得方名理一，非直談其理
X29n0596_p0437c02║同名為理一，應知位智二別四觀則通，通謂一切凡
X29n0596_p0437c03║夫，別謂三乘聖位，以當時具有凡聖眾故，故不得一
X29n0596_p0437c04║向淺一向深，亦不得離對凡聖，為此故雖一四而用
X29n0596_p0437c05║四番釋也。下釋第二結成理一之文，準經道理及所
X29n0596_p0437c06║釋意，而大事因緣該於四一，則此結文應在最後教
X29n0596_p0437c07║一文下，何故於此獨結理一？今謂此有四意：一者理
X29n0596_p0437c08║是本正三助成故；二者說理一中已具有餘三義，後
X29n0596_p0437c09║但是重顯成故；三者將顯佛意極於此故；四者後文
X29n0596_p0437c10║自有通結之文，不可重故。為此故即於此結矣，餘三
X29n0596_p0437c11║可會。第二即具餘三，如何經云為眾生開示悟入佛
X29n0596_p0437c12║知見故，此即具矣。如或未曉，當更言之。為令令即教
X29n0596_p0437c13║也，眾生即人也，開、示、悟、入即行也，佛知見即理也。以
X29n0596_p0437c14║言簡密，物或未會，故更別說後之三矣。故疏四釋，正
X29n0596_p0437c15║以於此。又玄義中，此文即證三義：佛知見，體也；開、示、
X29n0596_p0437c16║悟、入，宗也；為令眾生，用也。何但具三，亦即具五？總此
X29n0596_p0437c17║三法，名為妙也。純說此妙，如彼蓮華，不同餘經，是其
X29n0596_p0437c18║教也。收一切盡，何但三、四而不具足？以故即結為大
X29n0596_p0437c19║事矣。全云：佛出世意，何不化物令至極果，而但令至
X29n0596_p0437c20║開等因位？釋云：從難為意，自凡階聖，會小歸大，斯為
X29n0596_p0437c21║極難。若至開等，已入無功用道，任運趣果，斯則但令
X29n0596_p0437c22║至開，便是令其至極，故不云耳。此之一疑，積習有之
X29n0596_p0437c23║矣。非直無能釋者，窂有疑恨，無其人文矣。今見此，見
X29n0596_p0437c24║有此疑。釋云：未當文，且有其疑，故知乃不無矣。然其
X29n0596_p0438a01║所疑當矣，所釋全未。所以未者，不知當文不統上、下。
X29n0596_p0438a02║當文者，若直論位，則應如所釋。上一四句具顯二義，
X29n0596_p0438a03║所謂橫、竪。橫為顯理，竪為明位。理極四句不可過減，
X29n0596_p0438a04║故直論四，即理以論位，亦不可加、減。以此之故，疏約
X29n0596_p0438a05║四釋以彰二義，正謂此矣。不達意，便謂從難，此固不
X29n0596_p0438a06║可。言不統上、下文者，序中四華散佛，上六種震動，六
X29n0596_p0438a07║位破惑，皆因果也。方便之題，四句十雙，此橫竪盡矣。
X29n0596_p0438a08║稱歎二智，寄言絕言，皆具四句因果，即高廣極矣。下
X29n0596_p0438a09║四佛章，皆云究竟皆得一切種智，頌云本願如我無
X29n0596_p0438a10║異，今已滿足，譬喻云遊四方至道場，壽量云得入無
X29n0596_p0438a11║上慧，速成就佛身。如此一部，通說因果之文極多，而
X29n0596_p0438a12║局取此一文兩句之義，而曲為釋，固是未[紵-丁+死]一部上
X29n0596_p0438a13║下要意，宜審詳之。然應知此一文，釋前起後，前謂勝
X29n0596_p0438a14║人法，亦即開顯意，後謂後諸開顯而作本也。前含通
X29n0596_p0438a15║別二義，故有兩教釋，今即釋別也。應知前之一言，即
X29n0596_p0438a16║具二四，謂理等及開等也。理既具四，次三亦然，則前
X29n0596_p0438a17║一言，非直二四，亦具四四矣。今釋理一四句，既約四
X29n0596_p0438a18║番，餘之三一，既例有四句之義，亦即例知皆有四番
X29n0596_p0438a19║之義，則有四四一十六句之義。然但一即具諸，故不
X29n0596_p0438a20║別論。總章既爾，下四例然。長行既爾，偈頌中亦然。上
X29n0596_p0438a21║周既爾，中下亦然。廣說既爾，略說亦然。迹門二十二
X29n0596_p0438a22║重既爾，本門二十重亦然。而要以此一為餘作本，若
X29n0596_p0438a23║於此中不深得意，餘能會哉。宜放常情，從其妙道，勿
X29n0596_p0438a24║拘於積習，以疑於正要，思之思之。
X29n0596_p0438b01║昔方便下，簡權釋疑，顯成實義。何者？昔日方便三教
X29n0596_p0438b02║亦得有此開等義不？釋云：約義亦得有開等四義，而
X29n0596_p0438b03║無佛知見義，是故權而非實。今並開入佛知見故，是
X29n0596_p0438b04║顯真實本有之理，故為理一。前之二教不說本有，此
X29n0596_p0438b05║佛知見性無可開顯，別教雖有，而與惑隔，初心無分
X29n0596_p0438b06║緣修，除麤惑已，然後方見，故並為今所開破會，故並
X29n0596_p0438b07║為權法也。既無圓妙性德，何用須更辨其修？故不須
X29n0596_p0438b08║更曲辨三教開等四相，故今不復論矣。次釋人一者，
X29n0596_p0438b09║有通有別，通即九界，別且三乘，開會皆成一乘真實
X29n0596_p0438b10║之人故也。文釋有標、釋、結，釋中舉昔化事以顯化心，
X29n0596_p0438b11║事雖是權，心正為實，此由本是故也。次引文證二結
X29n0596_p0438b12║者，以此之故，即是開權人，顯一實，皆同一妙也。次行
X29n0596_p0438b13║一中，初且約行一消文，次更明有兩向之義。初中有
X29n0596_p0438b14║標、釋，釋中經文四句，但是二義：初二句正明行一，下
X29n0596_p0438b15║二句是重明意。且初三乘釋，諸眾行釋，作此明昔權
X29n0596_p0438b16║實之行非一實也。為圓下，釋次句常為一事也。圓即
X29n0596_p0438b17║一事一實行也。此亦就佛意與向一也。此行下，重釋
X29n0596_p0438b18║成即，下二句是上所為之一事也。即是者，能如此說
X29n0596_p0438b19║者，即是開權顯實皆同一妙行也。下約兩向釋者，含
X29n0596_p0438b20║有二義故也。於中初且約行明二，次仍通約四一，皆
X29n0596_p0438b21║明二義以彰圓妙無方故也。初中標，次釋，後明所以。
X29n0596_p0438b22║今意釋中明所以得為兩句之義，初明為教之義，次
X29n0596_p0438b23║明為行之義。光宅從初義故為教，今從次義故為行，
X29n0596_p0438b24║以義便故。次約通明二中亦有標、釋、結也。標云然四
X29n0596_p0438c01║句者，仍前別起，此通也。四句即一文也，義所以也。釋
X29n0596_p0438c02║中行二已如向釋，但明餘之三也。應知雖通二，今且
X29n0596_p0438c03║從一便也。初中亦得呼為位一，今從理者，義如前釋，
X29n0596_p0438c04║餘並可知。下結通義顯今別意，故如文所明也。次教
X29n0596_p0438c05║一中，初標章，次略消文，三廣釋。初他人為因者，即向
X29n0596_p0438c06║所明乘運之義，今言教一義亦如向。圓頓下略消文
X29n0596_p0438c07║也。經云但者，對權明實即佛意也。圓頓對於偏漸，今
X29n0596_p0438c08║則絕待之名也，引前證成教義也。說大乘經名妙法
X29n0596_p0438c09║蓮華，故是教一義也。下釋無有餘乘之義，先出餘乘
X29n0596_p0438c10║即不了不釋為餘義，總指三教為餘，即有餘乘三字
X29n0596_p0438c11║皆所無也，此句即是總也。義者，以所詮並未了悉故
X29n0596_p0438c12║名有餘，如大經說：以此有不了故非一佛乘，以非一
X29n0596_p0438c13║乘故非教一。今既云無故是一矣，約開會義故云無
X29n0596_p0438c14║也。
X29n0596_p0438c15║下廣釋者，先述異，次正釋。初有三家，初家總束三乘
X29n0596_p0438c16║為二：初無二乘故云無二，次無薩故云無三，即是無
X29n0596_p0438c17║初教三乘也。下當合破，故此未論。次家亦是無三次
X29n0596_p0438c18║第，與前翻也。若作以下合破前二釋也。三乘有二，皆
X29n0596_p0438c19║佛明言所無盡，不會但一文義乖反，故並未可次第。
X29n0596_p0438c20║三家但無二乘不無菩薩，以菩薩為第一故次第爾。
X29n0596_p0438c21║前二家無三且猶未可，況此直無此二？又次第反常
X29n0596_p0438c22║故甚不可。次破中先破其所無，次破其次第。初中先
X29n0596_p0438c23║破二三之義，次結其過。初言三藏者，以其但知有初
X29n0596_p0438c24║三，不知有共三故也。言其過者，如此所存仍是有餘，
X29n0596_p0439a01║何關無餘？故非一佛乘也。下破其次第中有三：初明
X29n0596_p0439a02║違經論次第，以經論次第而破之；後結其過失。並如
X29n0596_p0439a03║文易知。
X29n0596_p0439a04║今言下，是正釋，即約五味以釋。前數就橫，今更竪釋，
X29n0596_p0439a05║故約五時，以文義便故。初釋一佛乘，即第五時，正顯
X29n0596_p0439a06║此經開會意也，義已如前。次釋無餘，即對華嚴，彼猶
X29n0596_p0439a07║帶別，別教何故名為有餘？釋言：帶方便故，以能詮次
X29n0596_p0439a08║第，歷別非圓，頓了義故，是有餘說也。此則有餘不是
X29n0596_p0439a09║一物，但以一無為能，有餘以下，便屬所也。次消無二
X29n0596_p0439a10║無三，約次二味，般若有三，所無有二，以有餘故；方等
X29n0596_p0439a11║有四，故所無有三，並有餘故。次況顯於三藏，此非直
X29n0596_p0439a12║經，釋亦盡矣，並從語義便故，故云爾也。祥云：無緣覺
X29n0596_p0439a13║第二、聲聞第三也。問：何以知者？答：數之次第，從一至
X29n0596_p0439a14║三，上既言但一佛乘，是故今明無第二及第三也。文
X29n0596_p0439a15║相歷然，不應更有異釋。有人云：二謂聲聞、緣覺二乘
X29n0596_p0439a16║也；若三者，謂三是中大乘也。有言：二者，大、小二乘也。
X29n0596_p0439a17║有云：若二者，謂人、天二乘；若三者，謂三乘也。此悉非
X29n0596_p0439a18║解，不須破之。今謂儒者云博而冥要，續僧傳云此師
X29n0596_p0439a19║學最當博，今謂博則不博矣。要且未要，何者？經論所
X29n0596_p0439a20║明二乘眾多、菩薩不一，如其所執且猶不知有多二
X29n0596_p0439a21║乘，況更能知多種菩薩？若必爾者，則婆娑四階、三乘、
X29n0596_p0439a22║十地、三祇、六度、百劫，與三大無數、十度、萬劫，應皆是
X29n0596_p0439a23║一乘不？如其是者，昔時已說則皆已得，何故定起斥
X29n0596_p0439a24║並不知？三皆疑請三周說，已三皆疑除餘解，如是一
X29n0596_p0439b01║部之中義尚不能知，豈謂為博？非直不能精要，亦未
X29n0596_p0439b02║為富博。能橫達三五七九皆會，如謂富博；竪達五味
X29n0596_p0439b03║同一醍醐，如謂精要矣。如後喻中當委明之，此中未
X29n0596_p0439b04║正要矣。然前四一同是釋出世意，應須會令易見，謂
X29n0596_p0439b05║為令眾生一句貫通於四，謂為令同會一理，但為教
X29n0596_p0439b06║化菩薩、但為一行、但為一乘說法。文云以者為也，但
X29n0596_p0439b07║為此四一而出，更不為其餘也，故並出世之意。若準
X29n0596_p0439b08║皆具六義，此六應明五濁，簡勸二也。謂出世本為一，
X29n0596_p0439b09║實為五濁，故權說於三。今濁除實顯，故不得不信，不
X29n0596_p0439b10║信則上慢矣。文雖互現，互現於後，義必具於此中知
X29n0596_p0439b11║之。
X29n0596_p0439b12║次下是總結者，前於諸佛顯實章中開為五章，今此
X29n0596_p0439b13║章當第五，故云爾也。而疏本擬從成諸佛四一文也
X29n0596_p0439b14║七字，誤落次總談三世章末，故前語不成就，後義無
X29n0596_p0439b15║所從，故並除之所不應矣。故今移次於前則盡矣。今
X29n0596_p0439b16║文為結前，嘉祥為標後，今觀文勢義當兩向不得偏，
X29n0596_p0439b17║故經云如是謂皆為顯實令得四一故也。此結成前
X29n0596_p0439b18║三世十方皆爾，即起後也。故前云此總為後諸別作
X29n0596_p0439b19║本，即此意也。
X29n0596_p0439b20║次三世章中有三：初因論四義，次因明九世，三正消
X29n0596_p0439b21║其文。初中所以先明四一者，因向總四復論其別故
X29n0596_p0439b22║也。先約文，次約義。初亦三世皆云一佛乘一切種智，
X29n0596_p0439b23║故是教行二也。亦即兼是科文，謂總別也。次約義者，
X29n0596_p0439b24║相狀如後自明。次因明九世者，因文明三，三必九故，
X29n0596_p0439c01║故明九世。於中有三：初舉經總標，過去以下次略以
X29n0596_p0439c02║點示，一世各三故也。未來以下三別示相狀。初中文
X29n0596_p0439c03║云十三，全云十三，無文出第十一。經中但標三世各
X29n0596_p0439c04║有三，亦不具出相狀，緣經中先言未來，故文先明也。
X29n0596_p0439c05║過去準知者，準望現未可以知之，不欲繁文故但注
X29n0596_p0439c06║（云云）。初釋過去章，先明義應有六，約文但二，餘之四
X29n0596_p0439c07║義指上指下，上即諸佛也，下即釋尊。下正消二文，舉
X29n0596_p0439c08║昔開施為今開發也。說昔施權之意，即是顯一實也，
X29n0596_p0439c09║並如前所明。例上以下，即明顯實具四一也。權教皆
X29n0596_p0439c10║實教故教一，餘三例知。不次第者，不與總章次第同
X29n0596_p0439c11║也。雖不同前，此中義仍為便，謂為人說教人稟教識
X29n0596_p0439c12║理依理修行，此却為次便。然妙道無方，亦不必定二
X29n0596_p0439c13║文二義，故云兼也。次未來章，二文兼六又二兼四，並
X29n0596_p0439c14║如向明易知，故直注（云云）。次現在章，正是十方現化
X29n0596_p0439c15║主也。正欲以現證，故在後與釋尊接引。初出意者，更
X29n0596_p0439c16║作異名重顯意也。前言大此言多，一也。此即出世之
X29n0596_p0439c17║因緣也。別即為得菩提涅槃，通即還是一乘四一乃
X29n0596_p0439c18║至四四義矣。前為別釋前起後，故在顯實中明，今為
X29n0596_p0439c19║通成開顯之意，故在初說（云云）。
X29n0596_p0439c20║次開顯二文，餘四義亦指後也。文具四一者，前二章
X29n0596_p0439c21║約義兼具，今即文義並具二別二總。所以前以此為
X29n0596_p0439c22║總者，以有是諸佛之言故開不俱得，應知此三世章
X29n0596_p0439c23║與前總章有二不同。何者？前總四一並約能化以論，
X29n0596_p0439c24║三世章中皆約能所以說，故文皆云是諸眾生從佛
X29n0596_p0440a01║聞法，望下頌中即是所化受行悟入。又前理一有開
X29n0596_p0440a02║等四句，今但有三而不明開。所以爾者，今謂此蓋互
X29n0596_p0440a03║略理實均等，或取論意以解，今且依所宗義大略爾
X29n0596_p0440a04║也。
X29n0596_p0440a05║次言廣釋迦章者，前初分二章，謂廣前二，略向總、別；
X29n0596_p0440a06║四、已廣諸佛，略開顯竟。此下即當廣釋迦章，故云爾
X29n0596_p0440a07║也。於中有四：初標示章門，次六義闕一，三科出其五，
X29n0596_p0440a08║四隨以解釋。前三可知。次釋開權中，經文有三：初明
X29n0596_p0440a09║照機；隨其以下，二、明施化，即敘昔之此二名為開權
X29n0596_p0440a10║也。將全盡文體，應大分為二：初明道同，次正明施化。
X29n0596_p0440a11║於施化中方開五、六，文從省要，故道同之文仍寄於
X29n0596_p0440a12║開權中釋，宜應知之。疏：釋中具解三文：初順同中，先
X29n0596_p0440a13║釋我字，次釋如是。我即指自身，如是正明化，道同謂
X29n0596_p0440a14║先差而後會也。所以爾者，正由體同故，用不得不同
X29n0596_p0440a15║故，同出濁世故也。次釋照權機，文有二句，釋有三義，
X29n0596_p0440a16║三謂根、欲、性故也。此文有欲、性二字，而兼三義。有何
X29n0596_p0440a17║者？文云欲，次文云本牲是二字，又云深心即根義，故
X29n0596_p0440a18║即具三。又頌中云知眾生性，欲文統收以彰三世，故
X29n0596_p0440a19║有三也。次釋三義，最初習故名根，現有好樂故欲，後
X29n0596_p0440a20║時遇緣發生故是性。總此三為因為感，佛照而化之
X29n0596_p0440a21║為緣為應。方便下釋施權化，即權應利益也。開者施
X29n0596_p0440a22║也，此總指昔四時權化也。下釋顯實。言如此者，總指
X29n0596_p0440a23║昔四三之權法也。前四佛章皆云是法，今云如此，皆
X29n0596_p0440a24║明權為於實。作此說者，即顯實也。前總章但約能，三
X29n0596_p0440b01║世章佛乘屬能，種智約所，今此二句並通屬能通所
X29n0596_p0440b02║也。然顯實必具四一，故即明之。言一切是行一者，應
X29n0596_p0440b03║知一切通於能所，正應一切種智能知即是行，所知
X29n0596_p0440b04║是理一，文從簡顯，故互言之。有此三則人義自明，故
X29n0596_p0440b05║不言也。
X29n0596_p0440b06║次五濁中言釋開者，兼意以標章，即釋成向有開顯
X29n0596_p0440b07║之所以也。次文釋之明矣。將舉等者，即更科此文為
X29n0596_p0440b08║二意也。而言意者，謂今昔隱顯之大意也。如文自釋。
X29n0596_p0440b09║釋中初標其意。言未明者，今此是明之也。其法以下
X29n0596_p0440b10║是正明也。中有二：初約當文明有而無，只為以下採
X29n0596_p0440b11║取正文以明無而有。初者復有二義：一有無之由，二
X29n0596_p0440b12║正有無。由者，正由法界體性清淨湛一如空，故其法
X29n0596_p0440b13║就體。清淨，位也。湛一，相也。如空，喻也。法界一切性依
X29n0596_p0440b14║清淨無相離染，湛一普遍不動，如空三義常遍無礙，
X29n0596_p0440b15║喻上三義。正由此義故唯有一無二三也。此文但明
X29n0596_p0440b16║無，頌中具明有無，故頌云十方佛土中等也。而言十
X29n0596_p0440b17║方佛土者，正寄通明法體以明有無之由故也。又正
X29n0596_p0440b18║應知無五故有、無五故無、有五故無有，如文所明即
X29n0596_p0440b19║無五也（云云）。尚無以下明其無也。略明無中間三時
X29n0596_p0440b20║之所有，即無三五七九之物也。只為以下明無有也。
X29n0596_p0440b21║前有而無、唯一而無三，有由有正。今明無而有、無一
X29n0596_p0440b22║而有三，亦有由有正。五濁障重是無而有之所由也。
X29n0596_p0440b23║實不得宣即明無實也。須施以下明有權也。正明故
X29n0596_p0440b24║有。故言下引證。分別下例顯。此是舉五濁釋開之意
X29n0596_p0440c01║矣。此義特要宜極思之。
X29n0596_p0440c02║次正明五濁中言唱數者，五是其數，以言宣之，故言
X29n0596_p0440c03║唱；合而言之，故云唱數。既言諸佛，豈獨釋迦？通前總、
X29n0596_p0440c04║別，故前云互矣。就濁是滓穢、暗惡、不清明義，故餘經
X29n0596_p0440c05║中亦呼為五滓也。次列五名，則此五物皆同暗穢，使
X29n0596_p0440c06║於妙道不明故也。下明體相者，如是是指前之詞，即
X29n0596_p0440c07║是示前之體相也。記云如是為體相者，濁體及相不
X29n0596_p0440c08║可具頌頒，但略云如是。經雖不具，疏文略述，還指釋
X29n0596_p0440c09║文共為體相，下所引文是也。云慳貪等，即見、修二濁。
X29n0596_p0440c10║又不善之言通於見、修，唯有命濁，經文不釋。既有眾
X29n0596_p0440c11║生等，三命必有，故全云體相者，從如是乃至嫉妬是
X29n0596_p0440c12║也。言如是者，將明其名下體相，先更指上所列之名。
X29n0596_p0440c13║然經從略，但有劫等三濁體相，仍合明之。如云劫濁
X29n0596_p0440c14║亂時，命等四濁聚集之時，方名亂之時也。故經云亂
X29n0596_p0440c15║時即出劫濁之時也，亂又即濁惡之相也。次云眾生
X29n0596_p0440c16║垢重，即出眾生濁之時也，垢重亦即濁惡之相也。次
X29n0596_p0440c17║云慳貪、嫉妬，此略出煩惱濁之體也，亦即濁惡之相
X29n0596_p0440c18║也。經為從略，合而明之。疏釋務其易知，所以離分。先
X29n0596_p0440c19║出其體，方示其相。就相是體家之相，故開、合俱可。
X29n0596_p0440c20║疏文為四：初、標，次、釋，三、生起，四、料簡。初文云如是者，
X29n0596_p0440c21║明體、相也者，斯乃略牒經之二字，非唯指此二字而
X29n0596_p0440c22║為體、相。今謂此文從前以來不能決定，今且依疏文。
X29n0596_p0440c23║於中有五：初、正料體、相，次、明其次第，三、廣料簡，四、明
X29n0596_p0440c24║四悉，五、多門雜釋。初體、相中二：初合標，次別釋。初言
X29n0596_p0441a01║如是者，此二字是結指於前，謂向列其名，即有體、相，
X29n0596_p0441a02║是名下之物云則有相狀。文雖闕略，義必有矣。故列
X29n0596_p0441a03║名已，而直指云如是，即名、體、相並在其中。疏從此義
X29n0596_p0441a04║便寄以釋，故舉以標云爾。次列釋中，初體中應有通、
X29n0596_p0441a05║別兩體，以有通、別二名，故文中但出其別也。初劫云
X29n0596_p0441a06║無別者，對餘四有別體，此一總四，故云無別。劫是等
X29n0596_p0441a07║者，梵云劫﨟娑，此云時也，通於長矩。雖通長、短，而經、
X29n0596_p0441a08║論多說劫名長時，故今云爾。剎那短者，論云：時極短
X29n0596_p0441a09║者，即一剎那。故論頌云：百二十剎那為怛剎那量﨟
X29n0596_p0441a10║縛此六十此三十須臾此三十晝夜三十晝夜月十
X29n0596_p0441a11║二月為年。以故剎那是短之極也。準此文體次第，應
X29n0596_p0441a12║先翻名釋義及辨長、短；次則正出其體，謂無別體。但
X29n0596_p0441a13║約四等及引文，成則易知。今文似不次第知之，廣如
X29n0596_p0441a14║大、小二章，未及會也。所引次釋文者，正明總四為體，
X29n0596_p0441a15║亦正明濁義也。次眾生體，眾生之義後文當釋。且言
X29n0596_p0441a16║無別體者，眾生是人，人無別體，但攬因果二法之上
X29n0596_p0441a17║立此名字故也。所引文者，亦是釋濁義也。以是因果
X29n0596_p0441a18║法上名故是垢重，以重故即濁也。次二體及義於次
X29n0596_p0441a19║相中自顯，連持色心即先業種之功能也。亦於次自
X29n0596_p0441a20║現，故注（云云）。次釋，此別釋也。若通言者，皆不出於無
X29n0596_p0441a21║明，即無明以為濁之總也。次釋相者，謂五濁之相狀
X29n0596_p0441a22║也。先正釋，後結廣示略。初中即有五別，初劫相中有
X29n0596_p0441a23║標、釋、結。初云四濁等者，記云：空成壞三而無劫濁，於
X29n0596_p0441a24║住劫中準悲華經，八萬至三萬亦未有濁，至二萬歲
X29n0596_p0441b01║為五濁始，四濁增聚故小劫名濁。此總標也。下別歷
X29n0596_p0441b02║四濁顯劫濁相，於中有法、譬、合，法由四濁聚小三災
X29n0596_p0441b03║起。次嗔恚下明小災由煩惱盛。次災起下明由三小
X29n0596_p0441b04║故四濁增。煩惱倍隆明由劫濁煩惱隆熾。次諸見下
X29n0596_p0441b05║明由劫煩惱故見濁熾盛。次麤弊下明由前三故眾
X29n0596_p0441b06║生濁。摧年等者，由四濁故命濁，積年成壽，年摧壽減
X29n0596_p0441b07║故是命濁。眾濁下總結。約譬中水譬劫濁，由風波等
X29n0596_p0441b08║水則奔昏，由餘四故致劫成濁。風譬見及煩惱二濁，
X29n0596_p0441b09║波譬命濁，魚龍譬眾生濁。合中初正合，次舉二例助
X29n0596_p0441b10║顯。初云時使然者，互相濁也。次舉二例，欲界地使之
X29n0596_p0441b11║然，園處使然類，明顯時濁，使餘四濁轉盛。總結如此，
X29n0596_p0441b12║略是劫濁之相，廣如二章所明應知。此中皆約極甚
X29n0596_p0441b13║以論為濁之義，下四例爾。煩惱相中約五鈍使，各以
X29n0596_p0441b14║喻顯其相。貪心之相如海納流，嗔心之相如蚖吸毒
X29n0596_p0441b15║撓諸世間，下三例爾。虺或作蚖，正應作蚖，故下文毒
X29n0596_p0441b16║蛇虺蝮也。吸毒，蓋縱恣其毒也。撓者（乃飽反），擾也，亦音
X29n0596_p0441b17║蒿，義同。蚖踞（許遙反），喧也，非此中意。亦音遨，訓困，亦非
X29n0596_p0441b18║此意，正應作嚚（魚斤反）。傳云：心不測德義為頑，口不道
X29n0596_p0441b19║忠信為嚚。今此中意，都不識世出世間是非道理故
X29n0596_p0441b20║也。度謂法度，故孝經云：進退可度去，呼不得為入。疑
X29n0596_p0441b21║心如納網事生疑，豈可語實道理？結如是五狀不同，
X29n0596_p0441b22║是煩惱濁之相。次明見濁相，此是五利使，亦應即有
X29n0596_p0441b23║五相。文中舉四，前二即五中之二，次二即五中之等
X29n0596_p0441b24║類也。無人謂有，記云身見也。有道謂無，邪見也。又應
X29n0596_p0441c01║反云無道謂有，戒取也。所通非勝，即見取也。偏執有
X29n0596_p0441c02║無，即邊見也。十六知見，大論初列其名，謂一我、二眾
X29n0596_p0441c03║生、三壽者、四命者、五生者、六養育、七眾數、八人、九作
X29n0596_p0441c04║者、十使作者，十一、起者，十二、使起者，十三、受者，十四、
X29n0596_p0441c05║使受者，十五、知者，十六、見者。論次第釋云：謂於陰、入、
X29n0596_p0441c06║界等法中，無明不了，妄計有我、我所、所實，名之為我。
X29n0596_p0441c07║謂於陰等法中，妄計我生，故云眾生。謂於陰等法中，
X29n0596_p0441c08║妄計有計我能受一期果報長短之壽故。謂於陰等
X29n0596_p0441c09║法中，妄計我命根連持不斷，名為命者等也。廣如論
X29n0596_p0441c10║中及法界次第中釋，不可具載。然此十六，且依大論。
X29n0596_p0441c11║若近所釋，其數增減不定，都名亦別。具於別文，未及
X29n0596_p0441c12║通會。六十二見，如後自釋。總此諸見，橫竪周密，故總
X29n0596_p0441c13║立二事喻之：纏縛重，顯上羅網；屈曲重，顯上稠林；不
X29n0596_p0441c14║能得出，雙顯上二。既稠且密，何由能得出離？故是濁
X29n0596_p0441c15║之相。次眾生濁相。眾生總六道色心，即五陰實法。妄
X29n0596_p0441c16║情不了，攬之立以假者，故云宰主。次喻合，正顯其相。
X29n0596_p0441c17║二是黏物犖固，總喻其妄計為實宰主。次略合，正顯
X29n0596_p0441c18║其相。情之甚矣，由此甚計造業故，故漂流受六趣
X29n0596_p0441c19║果報。次又重喻，顯其妄執。雖處處受生，都無定實，而
X29n0596_p0441c20║謬執能如此之甚，是其濁相。次命相中，此是業報所
X29n0596_p0441c21║得。業不定故，報命如是，是其濁之相也。下總結廣示
X29n0596_p0441c22║略。廣如諸經論中所說。此向略語其大要，雖餘廣說，
X29n0596_p0441c23║非此所立，亦不能更具論，故示云爾。
X29n0596_p0441c24║上明體相正消文竟。次明次第者，謂五之次第也。如
X29n0596_p0442a01║文所釋，即因果總別，故為次第。然次第、不定二義，今
X29n0596_p0442a02║此是次第義，若當時從機所宜，則不定故。經文不爾，
X29n0596_p0442a03║正顯佛出施權之時，故先劫也。
X29n0596_p0442a04║次料簡者，疏通釋疑也。都有四番問答：初番論大，次
X29n0596_p0442a05║番論小，三番論大小，四番大不即小，釋此四種疑也。
X29n0596_p0442a06║初問者，正是此章之要旨，正緣障大，故初不得說，即
X29n0596_p0442a07║初說大相違，故有此論也。答中明具有四義：初總標，
X29n0596_p0442a08║明有障有不，不得一向也；次別釋，釋中初一句正酬
X29n0596_p0442a09║華嚴之問，後一句正顯今文之意，中間兩句義有相
X29n0596_p0442a10║從來耳，今言正當第四義矣。次約小者，例前作問，本
X29n0596_p0442a11║言障大而有不障，本不障小今亦得有不？故是例作
X29n0596_p0442a12║問也。其既兩向，只應二句，何故為四？若言亦有，與宗
X29n0596_p0442a13║相違；若言不，則盡應初得度。何不得者，故須有四句。
X29n0596_p0442a14║答中亦例有四義，但約小乘為實，亦有標釋。釋中初
X29n0596_p0442a15║義，一聞即悟故，生來無過故，具如上文所明。前云鈍，
X29n0596_p0442a16║此云利者，大小相望也。次亦聞即悟故，現極作惡業，
X29n0596_p0442a17║如其經中所明，故其人雖迹，本為於實，取為實邊說，
X29n0596_p0442a18║正為顯此一類之義故也。經中具說，皆共所知，不在
X29n0596_p0442a19║繁文。次義根鈍，共知遮輕，生來無過故也。第四句通
X29n0596_p0442a20║說一切，以果驗其因故也。此四句，前三酬其為障違
X29n0596_p0442a21║宗難，第四一句詶其不障盡初得度難，明有不障。今
X29n0596_p0442a22║言不者，約前三句從多說也。義仍有者，約第四句一
X29n0596_p0442a23║分義也。次第三番者，初番約頓，次番漸初，今此一番
X29n0596_p0442a24║即當漸說中間三時意也。何以知者？以中間具四三
X29n0596_p0442b01║教義故也。問中不在兩處，指前二；而得聞者，即指次
X29n0596_p0442b02║二時也。答中欲明大小皆得，故約四門為對四種相
X29n0596_p0442b03║性，故此不依常之次第所通無實，當體後後名義勝
X29n0596_p0442b04║前，故致然矣。初兩四門能所不殊，能入巧拙故得有
X29n0596_p0442b05║二，次二亦爾。此則前二所不入者並皆得入，不在他
X29n0596_p0442b06║方亦非永不，但使有緣無不得矣。此亦待時不待時
X29n0596_p0442b07║義，此則妙經之前差別之化盡於是矣。應知根遮知
X29n0596_p0442b08║根等四，出大論二十四，釋十中義通小大，故今正用
X29n0596_p0442b09║彼義。然若委得前來乘戒煖急之意，一切皆可通矣
X29n0596_p0442b10║（云云）。之意略爾，宜善思之。次第四番，前之約昔意，此
X29n0596_p0442b11║一番用此經意料簡。初第一番中第四句意，即明最
X29n0596_p0442b12║初不得鈍說法華，即以此一類於此妙乘為障，不盡
X29n0596_p0442b13║皆然，故云一往不得即說法華，故云障大。而即得聞
X29n0596_p0442b14║小益，故不障小。問此所以，故云何故。答中初答障大
X29n0596_p0442b15║所以，次答不障小所以。初中引大經意，有釋、結、證。釋
X29n0596_p0442b16║中初明本濁，若聞以下明根鈍，聞重增疣下引大經
X29n0596_p0442b17║顯成增障之義。舊即外道邪師駿癡也。乳即法駿。好
X29n0596_p0442b18║惡即邪正也。不知即不知藥。不知病者，病即通別兩
X29n0596_p0442b19║或。起根源者，即因邪正二藥而起也。藥餌即服其藥，
X29n0596_p0442b20║謂修行二法也。初以無常等破其妄計常等之病，遮
X29n0596_p0442b21║也。後令修真常等破其無常等病，是開也。彼都不知，
X29n0596_p0442b22║是不知授藥之可否也。無所知等，結以故障於大也。
X29n0596_p0442b23║次引證，是陣大也。若聞以下，次明不障等也。即客醫
X29n0596_p0442b24║翻於前也。厭苦集欣道滅也。破其邪計，即能除苦集
X29n0596_p0442c01║證道滅也。結云以此故不為障，引證成不障也。
X29n0596_p0442c02║次於四悉者，五是所治，四是能治，即寄所以彰能也。
X29n0596_p0442c03║記云：劫命只是依正二報，故即世界。今謂二俱報法
X29n0596_p0442c04║同是不相應行，劫通依正，命局於正，正是所顯通別
X29n0596_p0442c05║二時，故為世界。次二並屬所為之人，令成善正見，故
X29n0596_p0442c06║次是所治。次第一義可知。通論各具四從除障之義，
X29n0596_p0442c07║故此相對合論四也。
X29n0596_p0442c08║若論以下，第五、更約多門雜料簡於五濁。初約因果
X29n0596_p0442c09║二，因謂煩惱及見，餘三是果因所致故。一人下，次約
X29n0596_p0442c10║人法門，人謂眾生，法即餘四，並是眾生所依所用，故
X29n0596_p0442c11║是法也。四法下，是法時門，時劫也，餘四屬法以對時
X29n0596_p0442c12║說，生亦屬法。二報以下，是約三障二報，謂生命二惱，
X29n0596_p0442c13║即見及煩惱，通說並名煩惱，煩惱間業業能招報，故
X29n0596_p0442c14║云其間。眾生下，是三假門，初二可知。言相待可知者，
X29n0596_p0442c15║即劫、煩惱、見也。記云劫即長短相待，煩惱違等故相
X29n0596_p0442c16║待，見即有無等相待。若通證者各具三假，依正二報
X29n0596_p0442c17║莫不皆從三假而成，今從分別且別說也，故別對之。
X29n0596_p0442c18║眾生下，三假施設門，前三出中論，此三出智論。記云
X29n0596_p0442c19║眾生和合受眾生名，命等並是眾生計法，又有所計
X29n0596_p0442c20║假名對眾生名故，故云名通。兩處委釋，具如止觀第
X29n0596_p0442c21║五記。煩惱下，約凡聖門，記云煩惱在凡者，謂諸凡夫
X29n0596_p0442c22║定有故耳。然見必在凡，煩惱通聖，如具縛者及羅漢
X29n0596_p0442c23║向。言三通者，劫減有佛，劫增唯凡；又減則有佛，增通
X29n0596_p0442c24║餘聖。又增與減各有無，以大小乘不同故也。眾生之
X29n0596_p0443a01║名具通凡聖，命有凡聖報命不同。命短以下約長短
X29n0596_p0443a02║門，一劫之中數數生故，故長短別。此乃約人及以欲
X29n0596_p0443a03║天見佛處說。若論初禪即劫命等，二禪以去劫短命
X29n0596_p0443a04║長，乃至無色準說可知。三通長短者，煩惱在凡故長，
X29n0596_p0443a05║在聖故短；諸見在餘凡夫故長，在利根外道故短；亦
X29n0596_p0443a06║可在餘凡夫故短，在鈍根外道故長；亦可在小故短，
X29n0596_p0443a07║一生斷故；在大故長，長留惑潤生入生死故。又見前
X29n0596_p0443a08║盡為短，煩惱後盡為長。今分別濁入生死者，不名為
X29n0596_p0443a09║濁，眾生準說。劫但下帶不帶門，命是不相應行法，須
X29n0596_p0443a10║帶陰法論長短時，餘並屬法非不帶時，非親帶故但
X29n0596_p0443a11║在於法。劫通下內外門，大劫害器故名為外，小劫害
X29n0596_p0443a12║人故名為內，或可四濁聚時特通內外。三小下害
X29n0596_p0443a13║不害門，物即外器，大劫起時人已上生，隨三不同生
X29n0596_p0443a14║三禪處。小劫下五道三界門，準應別論，三五相參故
X29n0596_p0443a15║合明之。通色如前。言命通者，亦應云餘，云餘四通於
X29n0596_p0443a16║三界。五道命通，具如俱舍中明。五道壽別人間五十
X29n0596_p0443a17║年等，亦應云通於四生，四生各有長短故也。劫是下
X29n0596_p0443a18║共別門，易知是通別門。從八萬下釋上大小劫，全云
X29n0596_p0443a19║住劫之中凡二十劫，初之一劫唯減，謂從壽無量歲
X29n0596_p0443a20║則百年減一，至壽十歲。中十八劫具增與減，謂從十
X29n0596_p0443a21║歲則子年倍父，則增至壽八萬。又從八萬百年減一，
X29n0596_p0443a22║至壽十歲方名一劫。後之一劫唯增至八萬。雖此不
X29n0596_p0443a23║同，然二十劫時量皆等。今文中約其最初，故但論減
X29n0596_p0443a24║耳。然云從八萬去未詳所出，準對法論從無量歲而
X29n0596_p0443b01║減，故彼論云：初從無量減至壽唯十，次增減十八，後
X29n0596_p0443b02║增至八萬。言為小劫者，此準大論及立世經，若梁攝
X29n0596_p0443b03║論呼為大劫，俱舍、雜心、地持等論呼為中劫。然中劫
X29n0596_p0443b04║多種，有以二十增減、有以四十、有以六十，悉名中劫。
X29n0596_p0443b05║言八十遍等，住劫既有二十增減，餘三亦準住劫而
X29n0596_p0443b06║定多少，合此四劫共為大劫，故成八十（云云）。
X29n0596_p0443b07║上十二門是雜分別五濁義竟，下有一番問答，是對
X29n0596_p0443b08║濁以明清，佛是相待之名故也，亦是顯成濁有輕重
X29n0596_p0443b09║之義故也。初問可知。答中舉例以顯，全云非理曰邪，
X29n0596_p0443b10║今謂反顯理則為正，知初果有正無邪。儒云：凡人任
X29n0596_p0443b11║情，喜怒違理；顏生任道，怒不過分。此亦近邪止義矣。
X29n0596_p0443b12║全云準此以清反濁，此去增劫及減中二萬之前既
X29n0596_p0443b13║未名濁，皆是五清。此上五門既釋五濁，準其次第，應
X29n0596_p0443b14║先體相，次次第，三雜辨，後可料簡四悉，以三正釋五
X29n0596_p0443b15║濁故。次論障不障故料簡，後明五為能所治故有四
X29n0596_p0443b16║悉，次第正應爾也。思之！思之！次下應明釋結之文，疏
X29n0596_p0443b17║略不釋，記亦不言。定云從劫濁亂時下是釋，諸佛以
X29n0596_p0443b18║方便下是結，但釋三而不釋見、命二濁者，眾生攝命，
X29n0596_p0443b19║隨彼眾生連持有命故，見是煩惱攝故。既云諸不善
X29n0596_p0443b20║根，則攝一切煩惱故。全云從成就諸不善下，方是釋
X29n0596_p0443b21║結之文，即以所化之機成就諸濁之不善根，遂致如
X29n0596_p0443b22║來施權隱實。此即釋成為濁施權之意，亦是結成其
X29n0596_p0443b23║意，故云釋結。言諸不善根者，通指五濁，由有此五，廣
X29n0596_p0443b24║生過惡故也。今謂一住隨文，初釋似是，謂釋前五，結
X29n0596_p0443c01║前五也。意雖如此，義未的明也。若其次釋，於文起盡，
X29n0596_p0443c02║似如未然。釋結只是一義，故云亦也。今謂從如是下，
X29n0596_p0443c03║通是釋結。如是二字含於二義，謂即指前而復起後，
X29n0596_p0443c04║謂如是，舍利弗！由是五濁之故，云諸佛方便等也。如
X29n0596_p0443c05║是既含前後二義，故疏取指前義邊名為體相下，為
X29n0596_p0443c06║釋結。釋成昔日施權之由，亦即是結其意。要如是含
X29n0596_p0443c07║前後及釋結，皆不相離也。下文頌中所牒此名，皆云
X29n0596_p0443c08║結歸釋意，以二義是一，故不定也。至下當更明之。此
X29n0596_p0443c09║中且爾。又經中故字，古今上下不定。今謂義雖可通，
X29n0596_p0443c10║正應屬下，詳釋亦然。
X29n0596_p0443c11║次下釋簡真者，全云真是已證小果敦迫之，今謂此
X29n0596_p0443c12║恐不然。上釋昔日施權疑竟，下約簡偽篤令必信今
X29n0596_p0443c13║日所顯之真實。敦者厚篤之，謂厚逼之使必信也。所
X29n0596_p0443c14║分二章，初言真偽者，謂簡非真顯是偽也。此二章名
X29n0596_p0443c15║各即含二義也。初章之二即向所明二也，經自分明。
X29n0596_p0443c16║初簡非中經文三句，初二句舉非真正是所簡，後一
X29n0596_p0443c17║句正是簡非也。初句三人，初弟子通，次二則別，今釋
X29n0596_p0443c18║其通，下二俱非也。初略消文，次廣約義。初明真，弟子
X29n0596_p0443c19║隨順即聞知也、嗣續也，既不聞等故即非真也。經云
X29n0596_p0443c20║菩薩即圓人也。次更約義，對昔得是於今非也，此則
X29n0596_p0443c21║施權則是顯實，故為非也。此即兩重通釋簡非文竟，
X29n0596_p0443c22║下更別明非義，行是知解為本，故此文中無真字而
X29n0596_p0443c23║具有其義，下文具有體證真而非妙實，故非理一。弟
X29n0596_p0443c24║子貫三並是其人，既非弟子故非人一。次明上慢者，
X29n0596_p0444a01║前以非真，此明是其偽也。經文有二：初明是偽，次更
X29n0596_p0444a02║釋成。初中，先舉偽；當知以下，正顯是也。如此謬謂，故
X29n0596_p0444a03║是偽也。既言皆是，故即顯是也。疏：先標章，次釋，即正
X29n0596_p0444a04║消二文，三、更重約四。一、正消中三句：初二釋舉偽，後
X29n0596_p0444a05║一釋是也。初言何者者，消文以釋上意也。言身尚無
X29n0596_p0444a06║量者，身有其二，謂分段、變易。變易極多，故云無量。無
X29n0596_p0444a07║明是彼生因，既未損一毫分，故身果無量，以大擊斥
X29n0596_p0444a08║之。二百由旬，即界外所生處也，如後文釋。此並偽也。
X29n0596_p0444a09║未得等者，即顯定是偽也。下更舉真以顯偽也。真者
X29n0596_p0444a10║如是，今既不然，故定是偽。言真是者，即妙法也。上是
X29n0596_p0444a11║約二真以顯偽，下更約四真以顯偽。能如此，則是真；
X29n0596_p0444a12║既其不然，故皆偽也。上慢是偽，信行無，故即成真；信
X29n0596_p0444a13║從於教，亦即所信。故真是佛子，能信之人即真人也。
X29n0596_p0444a14║如此之詞，並敦逼令其必信舉也。
X29n0596_p0444a15║次開釋者，此中疏文稍似難會。言易見者，應云第二
X29n0596_p0444a16║開除釋疑，即為二別。初開除中，謂開除二非，即有二
X29n0596_p0444a17║別。今文從略：初標大章，即是二科；從先開下，即是初
X29n0596_p0444a18║中更開為二，仍兼以顯其義；若佛以下，方釋其文。然
X29n0596_p0444a19║兩科及意可知。次正釋中，經文但開其非，疏文更對
X29n0596_p0444a20║前之是，後正釋經顯其非也。二句各有所以，可知。次
X29n0596_p0444a21║釋第二，經文亦直開非，疏亦仍先舉是，然後釋經以
X29n0596_p0444a22║顯其非也。二文亦各有其所以，在文易知。所以知如
X29n0596_p0444a23║此者，以文義勢數固當爾耳。不然，則無以
X29n0596_p0444a24║上釋開除二意，下釋疑者，此亦勢數同然矣。疑在文
X29n0596_p0444b01║外，經直是釋，今仍先出其疑，然後消釋文也。初出疑
X29n0596_p0444b02║者，以釋文義觀之，固當爾也。釋中有四：初引經略，次
X29n0596_p0444b03║釋引廣成，三引南岳所釋，四述他人異解。初即下化
X29n0596_p0444b04║城品中文也。次論釋者，向之經義現於此故，初引論，
X29n0596_p0444b05║後顯今意。初中先引論問，先世即業報之身也。有漏
X29n0596_p0444b06║業果不得不滅，既滅更於何處何因而得具足？此中
X29n0596_p0444b07║準令述論此問之由，以論釋大品而為此問，故須有
X29n0596_p0444b08║其由，諸並不述，誠為未了，今未暇尋撿。論次答中，初
X29n0596_p0444b09║正釋，次引證。初中先明無內因果，漏因緣即有漏惑
X29n0596_p0444b10║業，不生即無有漏果，出外以下即明有也。即外因緣
X29n0596_p0444b11║果處，所言無煩惱名者，無前惑業因緣也。聞經即具
X29n0596_p0444b12║足佛道因緣也。次此經為證，初證前無內之人，我於
X29n0596_p0444b13║餘國證前外處，即界外有餘國土也。為說是事，謂說
X29n0596_p0444b14║此經即具佛道因緣，故名是事。上引論釋竟，下明所
X29n0596_p0444b15║引用之竟，共成一致故也。永云他人所釋，云生滅度
X29n0596_p0444b16║想及於餘國值佛者，是博地凡夫預生此想，此人即
X29n0596_p0444b17║橫於他方見佛聞法，非謂羅漢，羅漢以定力不捨身，
X29n0596_p0444b18║近代皆同此說。今謂此經下文大經八六等說，楞伽
X29n0596_p0444b19║醉酒及大論釋，彼若典據任彼所依，今且依如向經
X29n0596_p0444b20║論所說最後了義為憑，未能從其餘說。次述南岳所
X29n0596_p0444b21║釋，記云下有三義並南岳釋。今謂向以從有餘國土
X29n0596_p0444b22║中佛故名餘佛，此以四依為餘佛，此是圓因之位，同
X29n0596_p0444b23║以妙知覺了一切故名為佛，而未究竟故名為餘。次
X29n0596_p0444b24║下兩釋，直對釋尊指其餘他佛名為餘佛。初二約羅
X29n0596_p0444c01║漢，後一約凡夫。初二正消經，後一約義也。羅漢念十
X29n0596_p0444c02║方者，善覩妙教大機發故也。南岳每講大論而更此
X29n0596_p0444c03║三釋者，為顯含多意義故也。次異解中初出兩家，後
X29n0596_p0444c04║明今意。初家非約羅漢正約凡夫，次家不約凡夫正
X29n0596_p0444c05║約羅漢。初家先以三義顯非羅漢，後正會文顯是凡
X29n0596_p0444c06║夫。初三義者，初直明非，何容以下破他言是，末法以
X29n0596_p0444c07║下三是舉況，以此三義故定非約。羅漢既非於經如
X29n0596_p0444c08║何？即牒釋云正是約凡夫也。次家即破瑤師，正顯是
X29n0596_p0444c09║約羅漢，文有四句：初明凡夫易信，次明羅漢極難，三
X29n0596_p0444c10║引文證，四結是非。注（云云）明意爾矣。又言此直異解
X29n0596_p0444c11║今不用者，是今意也。謂此兩家相抗，但是異解非是
X29n0596_p0444c12║正義。正義如前，依論及南岳總有四義是也。記云此
X29n0596_p0444c13║九字應作白字書之，前二家亦非全失，故云異解。全
X29n0596_p0444c14║云破古為三：初敘昔，次引他人辨非，其義必然下今
X29n0596_p0444c15║師正釋（云云）。注文者，既引昔破又許其當，不合更云
X29n0596_p0444c16║不用。縱指所破云不用者，不合注多是後人謬加足
X29n0596_p0444c17║耳。今謂若實是今，所斷固然。如其非今，此又一謬，宜
X29n0596_p0444c18║其詳之。次結不虗者，總結開之與顯皆不虗也。止物
X29n0596_p0444c19║謗心四字是科之意。言此為三者，又有三句點以顯
X29n0596_p0444c20║義，亦不用便即以為三。科既非急，然不俟更碎科也。
X29n0596_p0444c21║次釋頌中大分為二者，上文有三，謂許說、受旨、正說。
X29n0596_p0444c22║今不頌受旨，故但二也。雖言簡誡，只是簡許以誡聽，
X29n0596_p0444c23║即上簡中許之文也。正從其要，故三中但頌其一簡
X29n0596_p0444c24║之二也。又上中簡有釋，今但頌釋簡退之由。初明其
X29n0596_p0445a01║障重故退，次明無機故簡，總二因緣故退故簡。合要
X29n0596_p0445a02║言之，但云簡也。文中初舉三失通四，次明經從別說。
X29n0596_p0445a03║通者，通是凡夫故。別者，各有所以，並從多說。又正是此
X29n0596_p0445a04║五千，非謂一切皆爾。慢有其七，如前所明。此三眾以
X29n0596_p0445a05║顯其二。得禪謂聖果者，如大論阿蘭若比丘修得四
X29n0596_p0445a06║禪生增上慢，謂得四果，恃此自高不肯復進。臨終之
X29n0596_p0445a07║時見四禪隱，便生邪見，謂無涅槃。佛為欺我惡見生
X29n0596_p0445a08║故，先種中陰阿鼻相現，命終而墮。諸比丘問佛：此人
X29n0596_p0445a09║今生何處？佛言：生阿鼻獄。諸比丘驚疑：坐禪持戒便
X29n0596_p0445a10║至爾耶？世尊為說上因緣已，說偈：多聞持戒禪，未得
X29n0596_p0445a11║漏盡法，雖有是功德，是事難可信。墮地獄由謗佛，非
X29n0596_p0445a12║不開第四禪。言矜高者，自恃其賢白，矜男況多爾。有
X29n0596_p0445a13║云：慢中之增，慢中人之上，名增上慢。今明增上是勝
X29n0596_p0445a14║之法，謂得增勝之法，恃此自高，名增上慢，與邪慢何
X29n0596_p0445a15║以異？真諦釋云：都未得聖法，而恃怙邪法以起慢，名
X29n0596_p0445a16║邪慢。若得少證法，如得四禪等，謂是究竟，名增上慢。
X29n0596_p0445a17║有懷者，有心於勝道，故即是慢。今謂只未得，謂得也。
X29n0596_p0445a18║正直之道深，故淺不能信也。不自省者，不自省察己
X29n0596_p0445a19║之過位有無慚事，矯誑故是無慚，反此則為有美。此
X29n0596_p0445a20║即內凡聖位，此猶未得，舉有以顯無也。於戒等者，戒
X29n0596_p0445a21║名通十，如大經、大論所明。今文言缺漏，即十中無前
X29n0596_p0445a22║五也。律儀含三，謂不穿、不缺、不不破。經略舉其一，即
X29n0596_p0445a23║攝三也，漏即次之二也。定能防心地惡，故定名戒；道
X29n0596_p0445a24║能除惡，故道名戒。既無定慧，起諸惡過，故是漏也。此
X29n0596_p0445b01║前五既無，後五不在論，故不言也。瑕玼是玉病之內
X29n0596_p0445b02║外，故喻此無內外之戒也。覆罪釋護，自得釋惜，都不
X29n0596_p0445b03║知是非也。小中小者，四果之智已是小，四禪又是小，
X29n0596_p0445b04║更加謬以有為無，愚小之極也。
X29n0596_p0445b05║釋糟糠中，先解二字，次約法合，三釋所以。但釋其一
X29n0596_p0445b06║亦應例顯，未得出世禪定故如糟糠，易知故略。次合
X29n0596_p0445b07║釋二喻者，無大機不可起發也，非好器不堪受妙道
X29n0596_p0445b08║也。雙結遣退之由，以故爾矣。此兩釋，初是正義。
X29n0596_p0445b09║頌誡許者，正頌簡許義，即兼於誡許故也。釋初頌諸
X29n0596_p0445b10║佛章，文有二：先與長行對辨其異，後正料釋。初中有
X29n0596_p0445b11║三加四：初三，先標列，次相狀。此文義相狀分明，至是
X29n0596_p0445b12║易知，不俟更繁述也。所以如此異者，至聖當時鑒機
X29n0596_p0445b13║理故，互顯不繁文，故前云次第亦無在，故要具此六
X29n0596_p0445b14║義乃圓成，餘不俟論也。次料釋者，上文有四，今加五
X29n0596_p0445b15║濁及勸信，故成五也。文雖有五，義只是四，仍闕歎法
X29n0596_p0445b16║及簡偽也。初中又為二者，上文有三，謂標、釋、結，今此
X29n0596_p0445b17║二文兼前三義也。初言施，即是開也。此有二義，同體
X29n0596_p0445b18║又即化他，並是修得也。言權法者，同體之權，果上之
X29n0596_p0445b19║用也。祥云所得法謂實智，方便方謂權智也（云云）。言
X29n0596_p0445b20║頌上元數方便者，釋也。頌隨宜者，即上初標之文。初
X29n0596_p0445b21║一行即所照機宜也，即照九有七之機也。而為說七
X29n0596_p0445b22║法而發之，即次行意也。佛悉知一行，正頌隨也。次說
X29n0596_p0445b23║八部，即隨之分齊也。隨欲之宜下，約四悉以顯隨宜
X29n0596_p0445b24║之狀也。宜即因盛，感即緣應，以權道感應而能致利
X29n0596_p0445c01║益也，即權樂宜治也。既為方便，故不論第一義。次更
X29n0596_p0445c02║釋經所照機宜之文。希望名念者，與欲義同。種種所
X29n0596_p0445c03║行道，即所念法，謂三五七九等法。此二句通言，今約
X29n0596_p0445c04║別釋，即屬現也。過去以下，經文雖通，義即當別。以下
X29n0596_p0445c05║句有先世之言，故文便約過去以釋性，欲即念也。或
X29n0596_p0445c06║可下，更釋，即互為也。現欲成當性，過欲成現性，皆有
X29n0596_p0445c07║其理。雖通現未，正意在於往現也。全云或可下，釋伏
X29n0596_p0445c08║難。伏難，上長行中釋隨其本性之文云：過去名根，未
X29n0596_p0445c09║來名性。名性今云過去所習名性者，何乃相違？故釋
X29n0596_p0445c10║云：習欲成性屬未來，性生習欲即屬過去。義兼二理，
X29n0596_p0445c11║兩釋何妨（云云）。有意略爾，故注（云云）。言傳傳為者，其
X29n0596_p0445c12║言雖通，今正約機感，故別論其通也。善惡有通別，別
X29n0596_p0445c13║論世出世大小等可知，通論遞傳是善是惡，乃至別
X29n0596_p0445c14║教地前登地相望也。今通說，故云傳（云云）。心略爾。
X29n0596_p0445c15║佛以以下，總攬其要，釋此開權文也。九部如經文，或
X29n0596_p0445c16║說十二部有通有別，通則大小各十二部，別則大十
X29n0596_p0445c17║二小但九。或說大小各但九，而義有別，謂大無緣喻
X29n0596_p0445c18║義，以根利故；小無廣問記，並是一往為緣。別說通皆
X29n0596_p0445c19║十二部也。故大品云：魔作比丘，為菩薩說聲聞十二
X29n0596_p0445c20║部經。今此正論開權顯實，故且從別說也。指玄義者，
X29n0596_p0445c21║如彼說法妙中廣辨，此不可具，故指彼也。然經論古
X29n0596_p0445c22║今諸說不同，後學或不能旁通，今先略明其要實，然
X29n0596_p0445c23║後正消此文。有云：經論不同凡有四句：一、大小俱有
X29n0596_p0445c24║十二，大乘具足、小乘隨分。所以明十二部者，以是一
X29n0596_p0446a01║數之圓，又治眾生十二緣病故也。二、大小俱明九，所
X29n0596_p0446a02║以但九者，亦是一數之圓，又為九道眾生故說九部。
X29n0596_p0446a03║小乘法淺故除，三淺狹故無方廣。授佛記非其宗人
X29n0596_p0446a04║小，無補處義故除授記；法淺有人能問，故除無問自
X29n0596_p0446a05║說。又大士能為他不請之友，故有無問；小不能濟，總
X29n0596_p0446a06║要待請方說，故無無問自說。大乘根利直說即解，不
X29n0596_p0446a07║須因緣及以譬喻，亦不假論義，故略此二也。第三句
X29n0596_p0446a08║小廣而大略，如地持論說：菩薩藏名方廣經，聲聞藏
X29n0596_p0446a09║謂十二部。此意明大乘十二為明方廣之理，從所詮
X29n0596_p0446a10║之理為名，故十二名方廣；小乘十二不名方廣之理，
X29n0596_p0446a11║故在其十二部名沒方廣之稱。第四句大廣小略，顯
X29n0596_p0446a12║大乘是滿字故具足十二，小乘是半字故唯九部，即
X29n0596_p0446a13║今文所說正是法華宗也。次明體者，通以言教為體，
X29n0596_p0446a14║今謂有能有所合即五法，能中三假一實可知。他又
X29n0596_p0446a15║為二，謂雖有十二不出長行偈頌，今謂即貫散也。他
X29n0596_p0446a16║又為三，謂修多、長羅、祇夜、伽陀也。此上之三並是體
X29n0596_p0446a17║也（云云）。
X29n0596_p0446a18║上是通論已竟，下正消此文者，言修多羅者，亦修單
X29n0596_p0446a19║蘭亦修妬路，正云素怛覽亦素怛蘭，含於五義，要而
X29n0596_p0446a20║言之此云經也。即如一切經初皆云其經者，是新云
X29n0596_p0446a21║契經，謂聖人之言契會理機故也。此有總別，如從如
X29n0596_p0446a22║是終至奉行皆名多羅，此總相也。於其中總隨事分
X29n0596_p0446a23║出十二經，其餘直說法相者，是別相修多羅也。有云
X29n0596_p0446a24║成起二修，明直說語言為修多羅，謂別相也。涅槃云
X29n0596_p0446b01║從如是至奉行，謂通相多羅也。言加陀者，此云不重
X29n0596_p0446b02║頌，亦云不等頌。新云諷誦，謂不頌長行，亦名孤起頌
X29n0596_p0446b03║經。言本事者，此方言也。梵云伊帝目多伽，此云本事，
X29n0596_p0446b04║謂說他往時之事也。如下藥王有本事是也。言本生
X29n0596_p0446b05║者，亦此方言。梵云闍陀伽，此云本生，謂說自己昔時
X29n0596_p0446b06║所生之事也。經中多說其事，繁不能敘。言未曾有者，
X29n0596_p0446b07║梵云阿浮陀達磨，此云未曾有法經，亦希有法經。新
X29n0596_p0446b08║云直云希有法經，即如經中所說所現奇特殊常之
X29n0596_p0446b09║事，皆是希有之法也。言因緣者，梵云尼陀那，此云因
X29n0596_p0446b10║緣，謂因緣事也。而說開施等教，名為因緣。言譬喻者，
X29n0596_p0446b11║梵云阿波陀那，此云譬喻，謂託事類以顯法，即如此
X29n0596_p0446b12║方比與之義也。言祇夜者，此云重頌，謂重頌前長行
X29n0596_p0446b13║也。長行已說，今更頌之，故云重頌，亦如此方序頌之
X29n0596_p0446b14║流也。言優波提舍者，此云論義，謂自為為他，光揚發
X29n0596_p0446b15║起，問答往復，以論盡其道理，故名論義經也。此是略
X29n0596_p0446b16║明現文九部竟也。若十二者，更加其謂廣問記。梵云
X29n0596_p0446b17║毗佛略，此云方廣，謂語義真正，直而廣大，為求無上
X29n0596_p0446b18║菩提，廣度一切眾故也。梵云優陀那，此云無問自說，
X29n0596_p0446b19║謂其法甚深，無能問者，佛自唱說故也。梵云和伽羅
X29n0596_p0446b20║那，新云縛誐羅拏，此云授記，謂記三乘六道所得果
X29n0596_p0446b21║報，及成佛道等事，故名授記經也。此三并前九為十
X29n0596_p0446b22║二部也。新云十二分教，諸異義同，今此正約施開權
X29n0596_p0446b23║教別說，故云九部。大略且爾，廣如玄義。
X29n0596_p0446b24║次言結意者，結束以明施開之意也。即長行中是法
X29n0596_p0446c01║非思量等，是結開之意也。初一行明無大有小，下二
X29n0596_p0446c02║句明以無有故息大而說小也。由貪著因故有苦果，
X29n0596_p0446c03║有小而加有苦，故為說於小也。此意者，以此之故且
X29n0596_p0446c04║為說小，意在一大教，即是結施開之意也。
X29n0596_p0446c05║次頌顯實中三行理一總標，既言佛慧佛道大乘並
X29n0596_p0446c06║是所為所令會於本有，故並理一。次三行別顯四義，
X29n0596_p0446c07║以前長行顯實理中有總別四義故也。初一行即頌
X29n0596_p0446c08║總也。是者，是向九部也。但前續出世，此兼說法之意
X29n0596_p0446c09║知之。次行總頌別中三義，第三行以有入字故，即頌
X29n0596_p0446c10║別有第四義也。以故者，正是顯實也。並有通義，且從
X29n0596_p0446c11║別要。
X29n0596_p0446c12║次頌上人一者，疏文先標所頌，上直以下與上辨異，
X29n0596_p0446c13║有佛子下正消經文。初言人一者，文皆約人故也。辨
X29n0596_p0446c14║異者，前略此廣，顯義會機固當爾也。上就能意，此約
X29n0596_p0446c15║所也，略廣能所互相顯矣。祥云初三行半歎昔聞法
X29n0596_p0446c16║已得入者，不是開會方便之人，後一行始明今教之
X29n0596_p0446c17║意，此人都不識開會之分齊，故作此執，所會唯是三
X29n0596_p0446c18║藏二乘，尚不出於共教二乘，況於菩薩？既不知有其
X29n0596_p0446c19║方便，菩薩何能識於能開圓實一乘？此未足以論此
X29n0596_p0446c20║妙道，今意並是方便所開會矣。初三行半即別，同會
X29n0596_p0446c21║別教次第大乘也。後一行通開，會一切方便也。初中
X29n0596_p0446c22║文初牒示其人，即初行文也，即地前六度行同堪為
X29n0596_p0446c23║說也。為此佛者，即釋次二行半文，有為說與記歡喜
X29n0596_p0446c24║結成，為說即開顯，心喜即領解，並現經文可尋。次一
X29n0596_p0447a01║行通中，初一句通舉其人，次句明聞法，次二句即利
X29n0596_p0447a02║益也。初通明兩教三乘也。所以前列別言別，此更七
X29n0596_p0447a03║者，恐將別為究竟，故先別言之也。此總者，言其同皆
X29n0596_p0447a04║是方便故也。聞我說者，即聞此說也。一偈者，要在開
X29n0596_p0447a05║顯也。成佛無疑者，如理覺了權實無方，妙解而無或
X29n0596_p0447a06║也。此蓋以妙解誡勸之也。
X29n0596_p0447a07║次頌教一中，經初三為正明實教唯一，次三句權則
X29n0596_p0447a08║有三，後一句明方便為三之意。疏文初標所頌，次正
X29n0596_p0447a09║釋。初釋初三句唯一，次釋次三句方便有三，後釋最
X29n0596_p0447a10║後一句施三之意，說三句為一。今牒經以顯，故云爾
X29n0596_p0447a11║也。然他人從說佛智慧下，屬後明佛出世意，即唯為
X29n0596_p0447a12║大事出世也。此是與前義及以次第並不相應，故今
X29n0596_p0447a13║不爾。次更釋初三句中第三無二無三義也。長行云：
X29n0596_p0447a14║無有餘乘若二若三。釋云：無餘者，無別教帶方便有
X29n0596_p0447a15║餘之說；無二者，無般若中之帶二；無三者，無方等中
X29n0596_p0447a16║所對之三也。如此二、三皆無，況三藏中三耶？今此頌
X29n0596_p0447a17║文無無有餘乘之言，但有若二若三之說，疏釋仍具
X29n0596_p0447a18║約三。雖具約三，而與前義不同。言圓入別者，圓接別，
X29n0596_p0447a19║圓是無餘，非不是有餘；非直別是有餘，以圓接之，亦
X29n0596_p0447a20║是有餘。昔未開顯，故有此義；今並開顯，故亦無此有
X29n0596_p0447a21║餘之說也。記云通中半、滿相對之二者，通真、合二故
X29n0596_p0447a22║也。由闕別故，更引上餘乘來此釋成說假，則通論三
X29n0596_p0447a23║教言餘及以二三，且云相入，以有餘皆假故得相入，
X29n0596_p0447a24║無餘無復相入之名，以純一故。此指乳及二蘇二味
X29n0596_p0447b01║文盡，全云此文應傳寫之悞，領頌既無疏豈從釋？況
X29n0596_p0447b02║前長行已釋，與此都不相會，縱異釋則於前文便合
X29n0596_p0447b03║重出，豈容於此輙爾增之？又云無通教中半滿相對
X29n0596_p0447b04║等者，亦恐文悞，但準前長行自攝諸權教，何須異解
X29n0596_p0447b05║以或其文？若云欲無諸教相接故別解者，理亦非要
X29n0596_p0447b06║（云云）。餘文多所不用，況勘授舊本與今文同，諸新寫
X29n0596_p0447b07║本或多異者，蓋魚魯之謬並宜改正，但無方等般若
X29n0596_p0447b08║之二三，不云華嚴鹿苑者，收教已盡故從略耳。今謂
X29n0596_p0447b09║一宗所釋有此二義，今意正顯文含二義，不欲繁文
X29n0596_p0447b10║故前後互出，若還只與前同，只合指如前釋，何須繁
X29n0596_p0447b11║長？此故不可。若云後人輙足，亦恐不爾，何有輙能此
X29n0596_p0447b12║者耶？若云勘挍舊不爾者，亦尋三教舊本未有異於
X29n0596_p0447b13║此者，此非甚為利害，亦且從之，未敢從所斷也。
X29n0596_p0447b14║次頌一行，經文有四：初三句正顯所為，次二句遮，次
X29n0596_p0447b15║一行半顯成初，後一行釋前遮意。疏文具釋此四：初
X29n0596_p0447b16║言事者，釋是行義，即消初三句也。事即所行，故是行
X29n0596_p0447b17║也。長行與頌，皆言事也。大事出世，所謂四一，前為三
X29n0596_p0447b18║一竟，此即頌前為行一一事而出世也。次者，經約遮，
X29n0596_p0447b19║疏約顯，不以彼，正以此行也。
X29n0596_p0447b20║次正釋，顯初意也。或以初句為總為自，次二句為別
X29n0596_p0447b21║為他。今準餘文，初三句即三德三身，自修證得亦即
X29n0596_p0447b22║以利他，故云力也。定慧即身手也。自證等三句即令
X29n0596_p0447b23║他同於己。無上道及平等同是三德，即玄義三大乘
X29n0596_p0447b24║也。
X29n0596_p0447c01║釋不以者，釋前終不以等也。所以終不以者，以有此
X29n0596_p0447c02║二，自證於大而不與他，即慳貪乖理違願，故不可全
X29n0596_p0447c03║云文脫半字，應云一行半釋。自大而以小化不可勸
X29n0596_p0447c04║信中二者，內有過則外有畏，所說不可信，既無故所
X29n0596_p0447c05║說可信也。惡即五住因果也。次者，由內無故外益明
X29n0596_p0447c06║顯，內外德備故說可信，是舉果德極可信以勸物信
X29n0596_p0447c07║也。次舉因者，果由於因，果可信者，正由因可故也。亦
X29n0596_p0447c08║是況也，無誓不可有故可信，因尚如此況於果耶？今
X29n0596_p0447c09║菩提等者，舉三事即自他通別，通語一期、別言身子，
X29n0596_p0447c10║極舉此三以結成可信勸必信也。
X29n0596_p0447c11║次問答釋疑。初疑問，言事相乖，世多此疑，故以問也。
X29n0596_p0447c12║次釋中三世益物，此答本誓；今明現在，此答今滿。此
X29n0596_p0447c13║文古、今諸釋不同，今文與諸釋異。宗中消此文者，亦
X29n0596_p0447c14║並難見。今且論經意者，昔自行初稟開顯之教，了知
X29n0596_p0447c15║一切皆同一體，立此誓願成佛，得開顯說，即願是願
X29n0596_p0447c16║滿。總統經文有五：二、因，三、果。今言滿者，即統彰其五
X29n0596_p0447c17║意，謂本稟此教，立此誓願，今得說此是願滿，以此經
X29n0596_p0447c18║開顯一切眾生無遺餘故。所化有差會，差即未滿，會
X29n0596_p0447c19║即滿也。如無量義一，而無量意歸一，從實施權，皆如
X29n0596_p0447c20║是也。疏文云三世者，此含二意：一、顯，二、密。顯且就迹，
X29n0596_p0447c21║過去約因，現在就果。因即輔佐，開會乃以流通，開顯
X29n0596_p0447c22║並是願滿。即如文殊釋疑，佛得定起開顯，文殊入海
X29n0596_p0447c23║流通，遮沙成佛，釋迦亦爾。此即約因論願滿也。現在
X29n0596_p0447c24║約果，可知。若密意者，即潛彰本果地三世開顯，則世
X29n0596_p0448a01║世得開顯已，即是願滿。若但一世開顯，分而未全；若
X29n0596_p0448a02║得三世開顯，方究竟滿。密意通本，故云三世；今且顯
X29n0596_p0448a03║迹，故云現在。從知顯、密不相離也。今之學者若深得
X29n0596_p0448a04║此意，知佛意唯為於此，當立此誓，但得弘宣流通此
X29n0596_p0448a05║經，即是願滿。此是妙意，不俟異途。古諸釋雖多，未有
X29n0596_p0448a06║顯斯意者。又宗中諸釋亦未深統是意，後學宜其敬
X29n0596_p0448a07║請。
X29n0596_p0448a08║次釋五濁中，疏文有三：初標章，上明以下釋意，此文
X29n0596_p0448a09║以下是科。釋意中，先敘上下二文異，此明以下正明
X29n0596_p0448a10║其意。雖明道同，正明成現化主，故釋迦前後兩重出
X29n0596_p0448a11║也。次科章中云障大者，障不得說大也。次言障三者，
X29n0596_p0448a12║是三所治之障，為對初章而作是名，非謂不得說三
X29n0596_p0448a13║為障，義自現於第三章中，第四即開顯也。應知此五
X29n0596_p0448a14║濁一章，亦即自統收諸佛一化意盡，而以五濁為主
X29n0596_p0448a15║也。
X29n0596_p0448a16║釋。初中應知二意，謂經及疏。經文四句，義只是三，謂
X29n0596_p0448a17║相遇、盡教、不受。疏意有二：一者、科題，二者、釋文。科題
X29n0596_p0448a18║即二義，謂障、大。釋文即四義。科題以束經三為二：初
X29n0596_p0448a19║二句，大也；次二句，障也。四義即初句中有能、所也。疏
X29n0596_p0448a20║文初釋初句中眾生；如是等下，次釋初句中相遇；夫
X29n0596_p0448a21║大悲下，三、釋盡教佛道；但眾生下，四、釋無智下二句。
X29n0596_p0448a22║前三即釋大，後一即釋障。又前四正消文，後更通料
X29n0596_p0448a23║簡。初中，先通舉經文，次別釋。先眾生中二：初釋通名；
X29n0596_p0448a24║正法念下，次辨差別。初有三義，記云：初釋對他得名，
X29n0596_p0448b01║次釋從自立稱，後釋即是功能。新譯恐濫稱為有情，
X29n0596_p0448b02║三義都失。今若直依文三結，即是其義。若欲即名易
X29n0596_p0448b03║解者，初約眾人共生故，次約眾法共成人故，三約眾
X29n0596_p0448b04║因諸處受生故。此故易知。若依證契大乘經（舊譯名大乘同
X29n0596_p0448b05║性經），楞伽城主名毗毗產，而白佛言：世尊！眾生者，是何
X29n0596_p0448b06║義？注云：梵云薩埵，舊譯云眾生，或為有情也。佛言：主！
X29n0596_p0448b07║眾生是有情，總眾和合故，所謂地、水、火、風、空、識、名色、
X29n0596_p0448b08║界、入、緣起及因、業、果，會對而生。猶如蘆束，或執為我，
X29n0596_p0448b09║或曰眾生。生者、養育者乃至受者、想者，當知即此皆
X29n0596_p0448b10║是眾生想。今謂經中此釋，即今文三義之中次、後之
X29n0596_p0448b11║二義也。故知今文三義釋名、義足。言眾共者，即三災
X29n0596_p0448b12║之後，上界天眾來生下世界故也。正法念下，次明差
X29n0596_p0448b13║別。於中有二：初明十種，後會五類。若依後文，初是果
X29n0596_p0448b14║報，後約造業。今且從初，初中先標列，次隨釋。釋中初
X29n0596_p0448b15║二通五道，餘則不定。初言長者，有漏果上長時受報，
X29n0596_p0448b16║更習其業解脫未期，故云長也。而四但言身心者，舉
X29n0596_p0448b17║身攝於口也。次釋短中，五道生死有此二類，上一類
X29n0596_p0448b18║竟，今此一類果報之上，而能此業解脫有期，故云短
X29n0596_p0448b19║也。方是常定之義，從善至善因果常定，故名為方。有
X29n0596_p0448b20║漏善之因果，故云生死。圓者唯惡，因果無已故也。角
X29n0596_p0448b21║者聚也。下所列者是其三也。即於果上起三種業，還
X29n0596_p0448b22║約三種果也，亦名為雜也。青是怕怖之皃，義亦兼於
X29n0596_p0448b23║果也。次二易知。次總人天名為白也。望於下三並是
X29n0596_p0448b24║善淨，故名為白。要是有漏，故名生死。而不釋紫者，記
X29n0596_p0448c01║云即修羅，種類多故，謂天鬼畜，如紫間色。意謂四是
X29n0596_p0448c02║正色，紫不定色，故以擬之，義有之矣。若但明五道，舉
X29n0596_p0448c03║四已攝於五，舉青以釋地獄則兼攝紫，以此故不別
X29n0596_p0448c04║釋。若約六道即當之也。次會異中，先舉經說五異，後
X29n0596_p0448c05║問其異所以，故云其義云何。答：會之云爾。前云生死
X29n0596_p0448c06║故是果報，今云心𦘕故是造業，最重無明暗心造其，
X29n0596_p0448c07║故云黑也。次漸微故也。又云赤者，有云赤是喜色，今
X29n0596_p0448c08║謂善心稍純，如云丹心者也。白者淨也，離下穢也。經
X29n0596_p0448c09║論辨其因果狀皃異多，不可具述，故注（云云）略消其
X29n0596_p0448c10║文爾也。
X29n0596_p0448c11║上釋眾生竟，下釋相遇之文。初牒以徵。次釋中有二：
X29n0596_p0448c12║初就事，次約理。事由於理，理必假事，事即感應，理即
X29n0596_p0448c13║天關，既相由藉，故須雙釋。若雖遭而不患，悲不能拔，
X29n0596_p0448c14║反是則能並令會天性矣。前文以天性為理一，不信
X29n0596_p0448c15║請觀。此文下，釋盡教佛道。文有四句：前三明簡非，
X29n0596_p0448c16║後一正明教也。前簡三非，即七方便，非一妙故，一一
X29n0596_p0448c17║皆明其過，佛無此過，故不教也。後一正明但教，有標、
X29n0596_p0448c18║釋、結、證。體達等，釋上實相妙慧也。妙慧能體，即三觀
X29n0596_p0448c19║也。實相所體，即三諦也。即前妙達於方真秘義矣。此
X29n0596_p0448c20║即開意盡矣。生死即二種意，如此故云永也。次後二
X29n0596_p0448c21║句，經即第三，疏即第四，科即第二，釋障也。根鈍釋無
X29n0596_p0448c22║智，罪重釋錯亂迷惑也。總由此二，故障大也。即總言
X29n0596_p0448c23║五濁障，不得說一大佛道也。
X29n0596_p0448c24║次過去下，釋疑顯成前義，兩番問答。初疑問中，先舉
X29n0596_p0449a01║往二，以問於今。初舉往二，記文不釋，諸釋皆云未知
X29n0596_p0449a02║所出。此問意者，初一但願自國，此容更有；第二又願
X29n0596_p0449a03║十方，此則已盡。如何今日猶故有云何？答：止意謂通，
X29n0596_p0449a04║示其意別，故言人身。報言：人身仍須有機緣，乃可得
X29n0596_p0449a05║矣。若言得人身者，盡得則更須有別願也，以人身與
X29n0596_p0449a06║得道因緣別故。頗有以下，第二問也。道理不定，假設
X29n0596_p0449a07║此問，故云頗有。答中四句：初遮通，次顯別，三釋遮，四
X29n0596_p0449a08║喻顯，可知。次別明中五者，五即有五故也。初眾生中，
X29n0596_p0449a09║初一句即眾生也，餘並是其濁也。都無本，唯有惡報、
X29n0596_p0449a10║惡因、惡果、三惡、六趣，故是其濁義矣。善事本，即妙種
X29n0596_p0449a11║也。五欲，即麤惡本也。從癡等，引淨名釋癡愛等也。從
X29n0596_p0449a12║癡有愛，釋癡愛也。則我病生，釋生惱也。病有二種：身、
X29n0596_p0449a13║心。今云生惱，即心病也。
X29n0596_p0449a14║次釋命濁，命謂識中業種，識受胎形既微，命亦甚危，
X29n0596_p0449a15║故即命濁義矣。疏文便約觀門解者，記云：但隨便也。
X29n0596_p0449a16║今謂若無事釋，即可如此。次既廣約事解，正符託事
X29n0596_p0449a17║明，恐文仍是不次惑之，恐是大師當時宜約觀丹解
X29n0596_p0449a18║丘，於後依經補助，便直依次而釋，故其然也。一念即
X29n0596_p0449a19║無明心也，一念無明即有行，行即業，行業即有識名
X29n0596_p0449a20║色，故即胎。如是復有念業，故展轉無窮，故即世世增
X29n0596_p0449a21║長，此是心法爾也。受胎之微形下，是次約事釋也。於
X29n0596_p0449a22║中有二：初略清文以顯命濁，次更約經廣明受胎之
X29n0596_p0449a23║相以顯命濁之義。初受胎即有名色，故微形。名色即
X29n0596_p0449a24║具其五，故即五陰。陰名世，謂實法世也。此之陰世皆
X29n0596_p0449b01║由報命連持，故即命也。下釋增長，即是釋濁義矣。後
X29n0596_p0449b02║之二句皆是濁義也。所引陰經十時不同即是十世，
X29n0596_p0449b03║以世世增長亦兼微形之義。祥云胎內十時不同為
X29n0596_p0449b04║世世增長，即應是此十也。又約大期以明世世即生
X29n0596_p0449b05║生也。若餘文入胎經，即有三十八、七日以論增長，經
X29n0596_p0449b06║說不同故也。若依俱舍，但列五位：一、羯剌藍位，此云
X29n0596_p0449b07║和合，或染或凝；二、頞部曇位，此云皰，皰，起也；三、閇尸
X29n0596_p0449b08║位，此云耎肉；四、健南位，此云堅肉；五、鉢羅奢佉位，此
X29n0596_p0449b09║云支節，乃至形相滿，皆第五位也。如是不同，皆增長
X29n0596_p0449b10║義。隨所須下，既兼明內、外、好、醜，亦即兼釋最後二句
X29n0596_p0449b11║義矣。都由薄少之故，乃有如是逼迫，故並是其濁義。
X29n0596_p0449b12║隨所須者，業所感也。
X29n0596_p0449b13║次釋見濁。經文初一句總標；二義下，別明本、末。總二
X29n0596_p0449b14║義者，謂見與濁。邪見，即總一切見。稠林，喻其見行繁
X29n0596_p0449b15║密，故為濁也。此取見之極甚，故為濁也。疏文初略釋
X29n0596_p0449b16║三義；或云下，別解六十二。初言五見者，具指五利使
X29n0596_p0449b17║也。經文但言邪，今具言五，通言外異，並非正解，故云
X29n0596_p0449b18║邪也。故嘉祥云：總明外道諸見為一邪見，邪見眾多，
X29n0596_p0449b19║故云稠林。次釋有、無，即是斷、常二見也。言因等者，經
X29n0596_p0449b20║云依止，即是因也。因即本故，為本、末也。有引智論云：
X29n0596_p0449b21║愛多者著有，故起有見；見多者著無，故起無見。又云：
X29n0596_p0449b22║四見多者著有，邪見多者著無也。次釋六十二，文有
X29n0596_p0449b23║兩番。初中，先色陰四句：初二即離，次二不即。言根本
X29n0596_p0449b24║者，即斷、常也。有云：十六為即陰，四十六為離陰也。有
X29n0596_p0449c01║云：大品又云一、異為本，此經云有、無為本，亦不相違。
X29n0596_p0449c02║由計有我，故生諸見，則我為其本。以有我故，計我與
X29n0596_p0449c03║陰一，我與陰異，故以一異為本。我與陰一，則陰滅我
X29n0596_p0449c04║滅，便起斷見。我與陰異，則陰滅我存，故起常見。斷常
X29n0596_p0449c05║即是有無，故以有無為本。有無謂邊見也。邊見與六
X29n0596_p0449c06║十二見為本，我見為邊見之本也。大品佛母開十四
X29n0596_p0449c07║難為六十二。十四難者：一、神及世間常無常等四；二、
X29n0596_p0449c08║神及世間邊無邊等四；三、死後如去不如去等四，合
X29n0596_p0449c09║為十二。及身與神一，身與神異，合為十四也。常無四
X29n0596_p0449c10║約五陰作之，一陰具常無常四句，故成二十。邊無邊
X29n0596_p0449c11║亦約五陰，故成二十。如去不如去亦二十，合為六十。
X29n0596_p0449c12║一異為本，為六十二。有人問云：五見攝六十二見不？
X29n0596_p0449c13║答：我見為六十二本，邪見撥無，而六十二計有，故不
X29n0596_p0449c14║攝邪見。見取以六十二為第一，戒取謂六十二見為
X29n0596_p0449c15║道，則四見非六十二攝，而六十二見屬邊見也。更別
X29n0596_p0449c16║異解，繁不具述。
X29n0596_p0449c17║次煩惱濁者，即五鈍使，如前所明。他云猶屬見使，名
X29n0596_p0449c18║虗妄法，全云三界依正皆虗妄法，非謂指上六十二
X29n0596_p0449c19║見。若是著見，只是利家背上之使，非煩惱濁。今謂他
X29n0596_p0449c20║人不約五濁釋，故必屬見；今約五濁，故屬煩惱。則初
X29n0596_p0449c21║二句通舉，下二句更別舉。我慢自衿，諂曲媚物，正以
X29n0596_p0449c22║深著，故為濁義也。
X29n0596_p0449c23║次劫濁中，初約事解，復有二重：初明無，次明有。經云
X29n0596_p0449c24║不聞，釋云無者，正以無故不聞，更又由無僧故，不聞
X29n0596_p0450a01║佛法，故無二即無三寶也。以長時無三寶故，濁之甚
X29n0596_p0450a02║也。次明有者，只總緣此也。此無三有四，故為時濁。次
X29n0596_p0450a03║釋難度之所以，只為有五重障，無一信機不可度也。
X29n0596_p0450a04║次觀解中，明有二邪，無二正。二邪即是愛邪、法邪、覺
X29n0596_p0450a05║觀也。二正即正觀，觀正道理。無此解行，何由能度？自
X29n0596_p0450a06║度之要，故約之也。
X29n0596_p0450a07║下明權者，施開義在其中，結前濁障，起後權除，故云
X29n0596_p0450a08║是故。方便者下二句，是即道滅，對除前五濁之苦、集
X29n0596_p0450a09║矣。次終令入大者，經文初二句斥前權、偽，次一行正
X29n0596_p0450a10║顯今乃一真實。有性，有修，此三疏文具解。疏標終令
X29n0596_p0450a11║入大者，前是一往，意為於此；今是究竟，正遂本懷，故
X29n0596_p0450a12║終令入也。言拆等者，解偽也。拆斥非體滅障，不即顯
X29n0596_p0450a13║上拆義。正以此故，則非真實，但是權宜偽物。拆字從
X29n0596_p0450a14║木旁，斥後人意工。然從手、從來，不辨字體，謂與折、濫，
X29n0596_p0450a15║故改從斥。然折從手，由來非木，人自為濫，字亦非濫
X29n0596_p0450a16║也。文中多有此字，能從正者，善矣。
X29n0596_p0450a17║次釋顯真。初性，次修。初皆對前偽以顯體，達對折滅
X29n0596_p0450a18║無明。即心攝一切法，即釋諸法本無。謂本性無生滅，
X29n0596_p0450a19║即釋本來也。常寂者，寂即釋常自也，寂即釋寂滅也。
X29n0596_p0450a20║此是體性本爾，故即是真實也。下釋約修以顯真也。
X29n0596_p0450a21║言本無雖寂等者，牒性以起修也。雖字應在本上，謂
X29n0596_p0450a22║性雖本來無者，二常自寂滅，必待修而致顯故也。今
X29n0596_p0450a23║人直聞本有，便認性為即是，更不論修。或直勤苦修
X29n0596_p0450a24║習，而不辨其本性。若真謂性即是，亦可氷即水用，水
X29n0596_p0450b01║便火用。若直勤修，不須識性。此即鑿石求水，錯水求，
X29n0596_p0450b02║不知其性之有無矣。今此一文，除此二過，顯於二德
X29n0596_p0450b03║也，可謂妙要矣。然此一文，義意深廣，上下多釋，故疏
X29n0596_p0450b04║略點而已。既為妙要，仰之不已，更略申之，以彰所忘。
X29n0596_p0450b05║何者？妙法雖曠，不逾開權；顯實雖廣，不過修性；性德
X29n0596_p0450b06║雖廣，不出通、別；性雖多，要在於四；修果雖廣，不出自、
X29n0596_p0450b07║他。此之五要，即文具有之矣。何者？初二句即開破一
X29n0596_p0450b08║切方便門也。
X29n0596_p0450b09║次一頌即顯示真實相也。於顯實中，初二句彰其體
X29n0596_p0450b10║性也，次二句明其修會也。性中，初四是其別也，寂滅
X29n0596_p0450b11║相三字是其通也。初別四者，諸法也，本來也，常也，自
X29n0596_p0450b12║也。此四對下三，故即是其別；下三收上四，故是其通。
X29n0596_p0450b13║諸法者，一切法也。即十界、十如，斥三不通，故云諸法
X29n0596_p0450b14║即一切法也。此一切法皆滅也，不然非妙，何時寂滅？
X29n0596_p0450b15║非謂有初本來寂滅，不然則本無今有也。有始有終，
X29n0596_p0450b16║既無其始，固無終，故常寂滅。何因緣爾？非謂有使之
X29n0596_p0450b17║然，性自爾，故言自寂滅也。無形無聲，不生不滅，故云
X29n0596_p0450b18║寂滅。大經云：生滅滅已，寂滅為樂也。彼經明修，此中
X29n0596_p0450b19║明性，故云本自也。又諸法寂滅，謂一切生滅本常無
X29n0596_p0450b20║生滅也。生滅既即無生滅，無生滅亦即生滅也。有無
X29n0596_p0450b21║既然，故即非生，既非不生滅也。亦即常能生滅，能無
X29n0596_p0450b22║生滅，微妙無方，顯實之四義，名為妙物矣。是佛之知
X29n0596_p0450b23║見，眾生之本有，一切諸佛已修得，一切眾生悉當得。
X29n0596_p0450b24║次修會者，既言行已作佛，故即修而會矣。謂因圓果
X29n0596_p0450c01║滿，宜極其體也。佛子，能行之人也。道，即前性之義也。
X29n0596_p0450c02║行者，修也。妙達其性，都任而銳之也。已者，因圓也。作
X29n0596_p0450c03║佛，果滿也。一切生滅因果，轉成一切種智，名來世作
X29n0596_p0450c04║佛。又隨時處，有感而應，覺而化之，故云來世作佛。此
X29n0596_p0450c05║即自他作佛義矣。世有謬習之人，輙謂本來即是，而
X29n0596_p0450c06║來世為未了矣。此即增上慢人，都不曉聖教之旨趣，
X29n0596_p0450c07║直率於愚情，自增益其無明之咎，誰復與其過歟。此
X29n0596_p0450c08║上諸義，信為妙慧，豈不志而勤之者耶（云云）。何故？性
X29n0596_p0450c09║云寂滅，修成覺智，從便互舉，理恒均矣。修性各應具
X29n0596_p0450c10║三，性三皆寂滅，修三皆照了。性修既相即，寂而常照，
X29n0596_p0450c11║照而常寂，絕言慮矣。一部妙旨，復盡在於此中（云云）。
X29n0596_p0450c12║今舉上之四義，釋於五濁，亦可即四悉之意。初總障
X29n0596_p0450c13║大，即世界，世界總三故。次別障三，信知為障故。是為
X29n0596_p0450c14║人說三除五，即對治。終令入大，即第一義。非直數足，
X29n0596_p0450c15║文上次第，義又允合，可無惑矣。
X29n0596_p0450c16║次開別頌不虗文中標章來意，消文消文雖明其三，
X29n0596_p0450c17║即當消文非別為三，但應為一文也。下明頌過去章
X29n0596_p0450c18║大消文，非別為三但應為一文也。下明頌過去章文
X29n0596_p0450c19║為二者，上文只有開顯，今有二即頌上之二也。初二
X29n0596_p0450c20║行，謂開之人及正開也。
X29n0596_p0450c21║次頌顯實。言兼具者，上並約當章，前兼此具，上文但
X29n0596_p0450c22║略，今有二者，隨機理應宜故也。又前長行三世章中
X29n0596_p0450c23║有二，謂先明佛施化，次明眾生悟入，總及釋迦章中
X29n0596_p0450c24║則無，今頌中過去未來釋迦此三章中則有，諸佛及
X29n0596_p0451a01║現在二章則無，有則於義更顯，無則明其不定，或略
X29n0596_p0451a02║或存隨宜。言兼得行一者，能入即屬行也。
X29n0596_p0451a03║次廣者，於中復自總別。總別與略廣者，前約文，此就
X29n0596_p0451a04║數也。思之。又初總專約能，次別專約所，各有能所而
X29n0596_p0451a05║互有耳。所以過去廣明受行悟入者，擊今時眾必信
X29n0596_p0451a06║悟入故也。此文並是歷別開顯實義，今對前已別明
X29n0596_p0451a07║開權，故直名顯實。又直說昔為實施權，即是顯實義
X29n0596_p0451a08║也。初總中初一行明昔初照機，次二句明昔初化意，
X29n0596_p0451a09║正為於後也。若就佛意，昔四並為後之四，故即以明
X29n0596_p0451a10║四一：初即人一，次二句即具三一方便，通教行故即
X29n0596_p0451a11║二一，異方便下重顯理一。若用以下簡同顯異，圓謂
X29n0596_p0451a12║同體即異而修也，異謂異體各有所為也。今之所言
X29n0596_p0451a13║即是用異顯於同也。祥云異謂神通異，於前說法故
X29n0596_p0451a14║云異也。此情見謂
X29n0596_p0451a15║次開別中五為三者，約義故五，就文但三，故云五復
X29n0596_p0451a16║為三也。初菩薩者，以文明六度故是菩薩，是菩薩義
X29n0596_p0451a17║通今是何等？若作下釋，於中初約義通兩向，今但以
X29n0596_p0451a18║下明當文則不可定，尋上以下準前文義以定判。初
X29n0596_p0451a19║兩向中約五則但一，約七則三，三藏最即具五故但
X29n0596_p0451a20║初，後大中加二故云兼。所以兼者，七中菩薩即有三
X29n0596_p0451a21║種，皆行六度而心有異故。何者下釋此二義，有總標
X29n0596_p0451a22║別顯其狀相，以相無相二義可知。雙非即所為，為此次
X29n0596_p0451a23║第而修，初修相無相，次無相而相，十迴向中修非相
X29n0596_p0451a24║非無相。初地證得出本業經，若開會即地前也。既通
X29n0596_p0451b01║有此二義，今定何等？釋云：若此當文但言一種六度，
X29n0596_p0451b02║則不可定判經前文義，即通三也。其故然者，既言以
X29n0596_p0451b03║異總語，一切即須具七，不然方便不盡、權化不盡，故
X29n0596_p0451b04║定通其三也。下明三菩薩既同入實，皆成四一之義。
X29n0596_p0451b05║次約二乘顯一，所引二文釋者，即兼得緣覺，例如只
X29n0596_p0451b06║一六度兼三菩薩，只證一聲聞即兼兩教二乘也。此
X29n0596_p0451b07║人皆聞教，亦並成教一，略不言也。
X29n0596_p0451b08║次釋人天乘中有四：初標章，次釋會，三異解，四正消
X29n0596_p0451b09║文。釋會中初明文不的彰，但明下以義故，是人天之
X29n0596_p0451b10║因不同，大要皆謂善業。文明造起供養並有相善，而
X29n0596_p0451b11║有專散之別，故知是矣。入文自見。次述異解中先述，
X29n0596_p0451b12║彼謂下破。言地師者，蓋弘十地論師也。述其解童子
X29n0596_p0451b13║聚沙為佛塔之義。童子者，即童真地，正言此位之人
X29n0596_p0451b14║也。然地無此名，即住位中第八住也。古人多分呼住
X29n0596_p0451b15║為地故也。無二等者，解童真義下解聚沙為塔之義。
X29n0596_p0451b16║沙是表其無著眾行，塔是安佛身體之處，表其眾生
X29n0596_p0451b17║積集含藏以成正覺之心，如塔之義也。
X29n0596_p0451b18║次破非中二：初破其非，後問答顯是。初中有三：初標
X29n0596_p0451b19║其兩過，次釋出其兩，三雙結其二。初中先出其意，今
X29n0596_p0451b20║謂正顯其兩失，即文義亦深廣也。下釋顯其二過，先
X29n0596_p0451b21║標竪狹，夫佛分明下釋乖文失。初中先破其非有法
X29n0596_p0451b22║有喻，次顯正義亦有法喻，喻於聖凡高下以義可消
X29n0596_p0451b23║息也。次破其乖文失廣，於中初明文廣，而棄以下正
X29n0596_p0451b24║明其乖，若如以下結責其挾。既言地住即唯別教，於
X29n0596_p0451c01║菩薩中猶不能盡，況二乘與凡夫。殆者危也，非此中
X29n0596_p0451c02║意。又幾也，幾近也，亦未全是此意也。郭象注莊子云
X29n0596_p0451c03║殆盡也，正當此是，即全不攝也。下雙結，深則狹而不
X29n0596_p0451c04║通。初心故一致，致者得也，道理也，但得一種道理也。
X29n0596_p0451c05║經文約五乘而都不會故甚乖，下是問答正顯是也。
X29n0596_p0451c06║問中舉其道理，問經之所說也，可知。答中初云應明
X29n0596_p0451c07║三佛性者，謂義相開涉，應約以明之也。三謂正緣了
X29n0596_p0451c08║也，亦涉於五且約三也。
X29n0596_p0451c09║下約大經以釋顯之。然大經有四句準，應先標列之，
X29n0596_p0451c10║然後釋會。於此文直取經一句便釋，不復標列，稍似
X29n0596_p0451c11║難見。若解釋者，應須略知經之通意，然後乃可釋會
X29n0596_p0451c12║此文。從來諸釋都不可會，今略明之，然後消疏。大經
X29n0596_p0451c13║三十二云：或有佛性，一闡提有，善根人無；或有佛性，
X29n0596_p0451c14║善根人有，一闡提無；或有佛性，二人俱有；或有佛性，
X29n0596_p0451c15║二人俱無。此即經文在列之四句也。經文直列而不
X29n0596_p0451c16║釋，不知何者為善根人；佛性多種，不知有、無何等。此
X29n0596_p0451c17║是經中一科大義，義甚難會。古、今諸釋，種種不同。丹
X29n0596_p0451c18║丘所釋，於中先出舊解，然後正釋。舊有三家：一云：闡
X29n0596_p0451c19║提人有，有於惡邪境界之性；善根人有，有於萬善了
X29n0596_p0451c20║因，亦名緣因。二人俱有，併有正性，或心，或眾生性；俱
X29n0596_p0451c21║無，俱無果與果果性也。河西云：闡提人有，有惡五陰
X29n0596_p0451c22║不善性；善根人有，有善五陰善性。二、俱有，俱有無記
X29n0596_p0451c23║五陰性；俱無，俱無妙絕涅槃之果性。此釋與舊語異
X29n0596_p0451c24║而意同。興皇作三種釋：一、總就諸義，二、就理內、外，三、
X29n0596_p0452a01║單就理內。通就諸義者，理非善、惡，而有善、惡二用。善
X29n0596_p0452a02║根人有，有善用；闡提人有，有惡用。俱有者，各有一邊；
X29n0596_p0452a03║俱無者，各無一邊。次就理內外者，佛性本非得無得，
X29n0596_p0452a04║約緣或有得無得。理外闡提是有得，理內是無得。善
X29n0596_p0452a05║根人有無得之性，闡提人有有得之性。俱有俱無，如
X29n0596_p0452a06║上說。次單約理內，闡提人即善星，善根人即羅云，此
X29n0596_p0452a07║是順逆二化。闡提有逆化不善之性，善根人有順化
X29n0596_p0452a08║善法之性。俱有俱無，如上說。上是丹丘述舊竟，下自
X29n0596_p0452a09║正釋。今明欲依此解四句者，闡提人有，但有於沒；善
X29n0596_p0452a10║根人有，但有於出。二人俱有，在河中；二人俱無，俱不
X29n0596_p0452a11║到岸。欲更作者，亦應無量，略出如此。又約三諦釋者，
X29n0596_p0452a12║闡提人有者，世諦惡因也；善根人有者，出世善因也。
X29n0596_p0452a13║二人俱有者，俱有世諦果報身也；二人俱無者，俱無
X29n0596_p0452a14║中道因果也。此丹丘之所釋也。而不言前三家之是
X29n0596_p0452a15║非者，亦各有其道理，故不言也。若前三家之義，廣如
X29n0596_p0452a16║別論。今更略中丹丘所釋之意，文有兩釋：初約彼經
X29n0596_p0452a17║所明河中出沒二義中，以消四句；次直約三諦之義，
X29n0596_p0452a18║以釋四句。河中七人，正譬於此，故約以釋。此中正明
X29n0596_p0452a19║佛性之義，故約三諦以釋。以此二最要，故約以釋。然
X29n0596_p0452a20║佛性未始四，亦無不四，故約無而明有也。但有沒者，
X29n0596_p0452a21║即河中初之二人，造惡業，墮惡道，故名為沒，即但有
X29n0596_p0452a22║惡性，亦即境界因性。次有出，即第三人，以上齊第六
X29n0596_p0452a23║人，不復起惡退墮，亦可即是因因觀智善性。二人互
X29n0596_p0452a24║無可知，或可別指第三人也。次俱有同河中者，河有
X29n0596_p0452b01║多種，或生死，或涅槃。若同在涅槃河中，謂理性，涅槃
X29n0596_p0452b02║即中道正因性。若在生死河者，二人俱有生死，生死
X29n0596_p0452b03║是苦道，亦是正因性。二河義俱得，當更詳之。俱無即
X29n0596_p0452b04║無二果性，不約佛性釋，不能消得佛性有無之言，正
X29n0596_p0452b05║與五性義相應也。次結示略廣，然猶釋在何處？此結
X29n0596_p0452b06║意謂此是依文，故前云欲依文也。謂若欲更依文釋
X29n0596_p0452b07║者，亦更有多種，四義皆得，略要具爾，令後知之故也。
X29n0596_p0452b08║次更約三諦之義釋者，即此正明中道體用，體即中
X29n0596_p0452b09║道，用即二諦，並佛性義，故約以釋也。雖有四句，只是
X29n0596_p0452b10║三諦。何者？第一第三共是世諦，第二句真諦，第四句
X29n0596_p0452b11║中道諦也。初言有者，有如此性也。世即簡真，然世通
X29n0596_p0452b12║善惡因果，此人非直無出世善，亦無世善。又既真諦
X29n0596_p0452b13║為善，縱有世善，亦名為惡，故以惡字甄之。人為簡果，
X29n0596_p0452b14║故云因也。次既出世，故是真諦，即是善也。因者，對未
X29n0596_p0452b15║至果故也。依真修行，故是因也。俱有世果者，猶同世
X29n0596_p0452b16║間果報身也。無中因果者，此語稍似難會，不能更述。
X29n0596_p0452b17║妨難直釋之者，正謂惡人未修中道因，善人未至
X29n0596_p0452b18║中道果，合以言之，故云爾也。不然，文實難消。惡人但
X29n0596_p0452b19║有世諦、惡因、佛性，次有真諦、善因、佛性，互無可知。俱
X29n0596_p0452b20║有界身佛性，俱無中道因果性。若欲對五性者，前三
X29n0596_p0452b21║亦可對三世性、果報身、正因性，第四俱無二果性，且
X29n0596_p0452b22║論三諦也（云云）。遠法師云：闡提人有，善人無者，有不
X29n0596_p0452b23║善性，無其善性。佛法緣起為不善陰，故不善陰名為
X29n0596_p0452b24║佛性。闡提有此，善根人有。一闡提無者，初地以上名
X29n0596_p0452c01║善根人，通則種性；以上菩薩斯名善人。彼有善性，無
X29n0596_p0452c02║不善性。二人俱有，俱有理性。或三俱無，俱無果性也。
X29n0596_p0452c03║此師所解，其易亦是。亦是一解，並有此理。故丹丘云：
X29n0596_p0452c04║更作無量釋也。然尅論善根人位分者，下既對於闡
X29n0596_p0452c05║提，上又對於極果，則其人分位，不言自可知矣。今更
X29n0596_p0452c06║一義助顯之者，闡提即邪定聚也，善根人即不定及
X29n0596_p0452c07║正定聚，通大小乘，可以思之。
X29n0596_p0452c08║上以通述大經義竟。次當釋疏文者，於中有三：初
X29n0596_p0452c09║引大經所說；即是以下，判會此文；昔方便下，正釋此
X29n0596_p0452c10║文，詶其所問。初引大經四中第二句，以彼此義正相
X29n0596_p0452c11║當故也。判會彼文，即是此說之義。人天小善，猶通位
X29n0596_p0452c12║頭等，更別彰其最劣行也。又舉譬顯之，老氏九層千
X29n0596_p0452c13║里，皆其類矣，可知。然大經河中七人：初一常沒，即邪
X29n0596_p0452c14║定聚；次一出已復沒，即不定聚；次四人出已不沒而
X29n0596_p0452c15║未到岸，即正定聚；第七一人到岸，即是極果佛也；其
X29n0596_p0452c16║次六人即是次第行人，皆稟大涅槃教，同聞佛性，次
X29n0596_p0452c17║第而修，有此差別。今此直是從來稟人天化，未聞圓
X29n0596_p0452c18║實之說。今言即是者，不取其解，但取初行微善之行，
X29n0596_p0452c19║即如止觀云初修歸戒等是也。下明開會詶其問者，
X29n0596_p0452c20║若已聞實說，任運自到，無住果報；若未聞實，灼然須
X29n0596_p0452c21║住有漏果報。今開有漏善行，即是緣因佛性，故能趣
X29n0596_p0452c22║菩提，定成顯實之說。緣是助正，因對於果，正即了因
X29n0596_p0452c23║智慧也，緣即善行福德也。助正顯果故云因，能生覺
X29n0596_p0452c24║果故云佛性，緣因即佛性也。同是開顯，而前三乘皆
X29n0596_p0453a01║明四一，今作緣因，雖同開顯而有通別。前三出世皆
X29n0596_p0453a02║有諦理，故明四一。此二但是世間事行，今開其多，有
X29n0596_p0453a03║漏善行即成無漏福德莊嚴，故即緣因佛性。然此緣
X29n0596_p0453a04║因即具三因，行一即具於四，雖異而同無方之義，恒
X29n0596_p0453a05║在同為有方之見。應知要旨，有漏之善若不開之，終
X29n0596_p0453a06║無不受之義。三乘無漏尚須開之，況於人天有漏而
X29n0596_p0453a07║能不受？而本業云善不受者，彼約已開大乘發大心
X29n0596_p0453a08║修次第行者以說，非謂全未聞大道者也。都非此意，
X29n0596_p0453a09║今正約開以說。若既開之，無微不妙，何復更有滯麤
X29n0596_p0453a10║果報？人多謬封，良由不體開顯之要故也。或曰：若爾，
X29n0596_p0453a11║但開於善，惡則無分，同常沒者。不然，每言通別，今正
X29n0596_p0453a12║語別，何以迷通？諸法本末常寂滅相，此豈遠乎？況一
X29n0596_p0453a13║句即四句，況三諦遍收一切？上通釋竟。
X29n0596_p0453a14║
X29n0596_p0453a15║妙經文句私志記卷第十二