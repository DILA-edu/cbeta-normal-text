X29n0596_p0453a16║
X29n0596_p0453a17║
X29n0596_p0453a18║妙經文句私志記卷第十三
X29n0596_p0453a19║
X29n0596_p0453a20║石皷沙門釋　智雲　撰
X29n0596_p0453a21║下別消文，大分二科。言緣了者，並善業行，故是緣因；
X29n0596_p0453a22║既云聞法，故是了因。皆能辨於實果，緣因即種子故
X29n0596_p0453a23║也。了種亦爾。初言天乘者，有標有釋，在文易知。經不
X29n0596_p0453a24║言天乘，亦不言果報，但觀其業行，以因驗其果，故知
X29n0596_p0453b01║是天乘。文明起塔供養，所起塔之種種供具以七寶，
X29n0596_p0453b02║此非精至，傾竭致焉。於此故果報不營而自備，皆世
X29n0596_p0453b03║勝果而行因，是天乘也。文中即是七寶，已如前釋。塔
X29n0596_p0453b04║者，古今釋名不同，或塔婆，或偷婆，或斗藪婆，此云方
X29n0596_p0453b05║墳，亦言[冗-几+豕]，亦大聚，如前已釋。增一阿含云：有四事得
X29n0596_p0453b06║梵福：一、無塔立塔，二、和合聖眾，三、會謂修持破寺，四、
X29n0596_p0453b07║佛初成道請轉法輪。梵福者，四天下眾生至六欲天，
X29n0596_p0453b08║不及一梵天福。廟者，皃也。寺塔供養尊容，類如祠宇
X29n0596_p0453b09║神靈之狀皃也。木密者，祥云櫁，形似白檀，微有香氣，
X29n0596_p0453b10║長安親自見之也。引光明者，證前供養為天乘，亦是
X29n0596_p0453b11║況也。甚微尚爾，況甚勝耶？
X29n0596_p0453b12║次明人乘者，亦有標釋，勢數如前。此因果最劣，故是
X29n0596_p0453b13║人也。泛爾不專至悠然等閑，不急切也。果中二事，對
X29n0596_p0453b14║上二因也。後兩句總結開顯，同成緣了因也。不欲繁
X29n0596_p0453b15║文，故同一結開顯實也。
X29n0596_p0453b16║次四頌開天乘者，亦以精至故。精至者，體勝故、數多
X29n0596_p0453b17║故，以此故是精至、故是天業。文既云為佛、既言為求
X29n0596_p0453b18║作佛，此是妙行，何名天塵？莫不皆作此解。今恐似而
X29n0596_p0453b19║非。何者？謂為供養佛故而造形像。此造供養為求生
X29n0596_p0453b20║天，非為求佛而造供也。言樹膠者，即木膠，如下文有
X29n0596_p0453b21║膠香是也。言得失意罪者，不能令人生恭敬故，以此
X29n0596_p0453b22║不起故致惡果。言當堂等者，為初隨世故有四儀
X29n0596_p0453b23║時俗，除涅槃外多為立坐，於立坐中多為生像，以最
X29n0596_p0453b24║生善故。經中所明法則甚多，非此正意，故略而注（云
X29n0596_p0453c01║云）。然此中正明開權，若辨此等相者，略有二意：一者
X29n0596_p0453c02║未開會者即得作緣，因開會種故。二者若開會有解
X29n0596_p0453c03║行者，莫非妙業即妙行矣。乃至等者，此雖極微，要是
X29n0596_p0453c04║至勝塔上善行，故能致於人中之果。故雖人中之報
X29n0596_p0453c05║萬殊，良有以矣。言結成者，此應總前人天，故云如是
X29n0596_p0453c06║諸人等也。初行自成，次半令他成也。既開顯已即成
X29n0596_p0453c07║圓因趣果，故云漸漸，即是圓漸非漸漸也。
X29n0596_p0453c08║既已以下，釋後兩句。既自成四一，復能化他令入四
X29n0596_p0453c09║一，前自但三，後化但一，更互相顯，故注（云云）。化即說
X29n0596_p0453c10║妙，教化度脫，故屬教一。此明四一者，如前已通明竟。
X29n0596_p0453c11║次諸塵者，謂六塵也。文中有色、香、聲及敬善心，即兼
X29n0596_p0453c12║法塵，唯闕味、觸二也。文雖闕，義意必具，他人呼為三
X29n0596_p0453c13║業也。亦以廣大專至故是天業。銅鈸等者，記云：長安
X29n0596_p0453c14║亦無此音，或聲轉耳，或以傳說隨而書之。今謂此音
X29n0596_p0453c15║樂之中小事，丹丘豈不知之而有此言？又準傳中，煬
X29n0596_p0453c16║帝前後四度勅入長安，每去皆經二年，前後四度經
X29n0596_p0453c17║八年，豈有不聞此事？固不應爾，多是後傳寫誤。正應
X29n0596_p0453c18║靈鈸聲轉，錯為露盤，即是鐃，亦名為鉦，軍中執之以
X29n0596_p0453c19║警眾也，亦樂中擊之以相參和，即八音之中金音也，
X29n0596_p0453c20║並屬聲塵，固應爾。次人業中，漸見無數佛，即得開顯
X29n0596_p0453c21║成佛道也。次身業，言天人者，以業中通，結成中廣，故
X29n0596_p0453c22║通二也，文釋分明。次言結成者，結向業所成就利益，
X29n0596_p0453c23║以此行業之故，能致自他皆入實也。謂得自實已，從
X29n0596_p0453c24║體起用，息用歸體，此義甚廣，故注（云云），大略爾也。次
X29n0596_p0454a01║口業，亦云語業，其業甚廣。若其專廣，即屬天業，散亂
X29n0596_p0454a02║一稱，故唯人業。功之所致，亦並入實，亦應略注（云云）。
X29n0596_p0454a03║次釋南無義，先標義廣，次釋出其廣相。南無亦那謨、
X29n0596_p0454a04║亦納謨、亦那慕、亦曩謨，曩慕皆通有此諸音，若切正
X29n0596_p0454a05║應云那慕。文中作無，必須去聲重呼，亦通上聲從麼
X29n0596_p0454a06║字中出，若直依字音呼不正切也。古今釋或云歸命、
X29n0596_p0454a07║亦云歸敬、亦云救度、亦云敬禮、或云稽首，多種不同。
X29n0596_p0454a08║言大有義者，謂此一言經論釋之有多，所以故也，如
X29n0596_p0454a09║下所釋。下釋出中雖復大有義，要不出於四種：初總
X29n0596_p0454a10║釋名即世界，調達以下明能生信利益即當為人，那
X29n0596_p0454a11║先以下明能滅罪去邪即對治，胎經以下明能得道
X29n0596_p0454a12║即第一義。初者文有三翻，謂度我、警怖、歸命，兩義屬
X29n0596_p0454a13║眾生、一義屬佛，以此一言有其兩向。釋言可施者，謂
X29n0596_p0454a14║可施設於眾生，正當此中文義，於次下文即不可無
X29n0596_p0454a15║此理，故次翻為驚怖，如後驚入火宅之義也。有翻有
X29n0596_p0454a16║釋，釋中有標、釋、結、證，證中復有釋也。下文無喜字而
X29n0596_p0454a17║是喜義，故舊來釋皆謂得諸佛勸慰心喜，故稱南無
X29n0596_p0454a18║也。有云有本作喜，稱所未見也。次言歸命者，以命歸
X29n0596_p0454a19║投十方諸佛請救度也。起信云歸命盡十方是也。謂
X29n0596_p0454a20║如此之義悉可施設於眾生處，非謂可布施於眾生，
X29n0596_p0454a21║或多謬誤。南山尼抄釋南無佛，引提謂經云南者歸
X29n0596_p0454a22║也，無者命也，佛者覺也，此云歸命大覺也。又云南者
X29n0596_p0454a23║禮也，無者大也，佛者壽也，此云禮大壽也。此並義兼
X29n0596_p0454a24║悉於眾生也。
X29n0596_p0454b01║次第二事中有三：初稱二字，後獲勝果；次稱全三字，
X29n0596_p0454b02║天像輪首人咸歸信；三結勸精誠。前二未知出處，稱
X29n0596_p0454b03║賊下是結勸。賢者即末代歸信佛者，十方等正明利
X29n0596_p0454b04║益以結勸也。此文讀者不定，或云十方尊神不敦，當
X29n0596_p0454b05║但精進下結勸，此即謂一切神靈不敢當蔽，謂佛力
X29n0596_p0454b06║最大能伏破一切也。或云應作感字，謂十方尊神而
X29n0596_p0454b07║不感，謂感十方佛而應起也。當但下是結勸，文中誤
X29n0596_p0454b08║作敢字。今謂此兩釋雖義俱通，後義將勝，後宜詳之。
X29n0596_p0454b09║次釋第三意中言那先者，比丘名也。因人名經，故云
X29n0596_p0454b10║爾也。經有一卷，此比丘有故，舊為小國王，善能問難，
X29n0596_p0454b11║因與那先論義有多問答，所問皆是邪執，那先答之
X29n0596_p0454b12║破其邪盡，此中所引是其一也。其諸問答破邪顯正，
X29n0596_p0454b13║其美恐繁不述。其中有一問云：佛有相好不？答：有。王
X29n0596_p0454b14║言：佛父母有不？答：無。王言：佛亦無，人生皆似父母故。
X29n0596_p0454b15║那先言：王見蓮華不？答言：見。生淤泥不？答言：生。先言：
X29n0596_p0454b16║豈以蓮華生淤泥似淤泥耶？佛亦如是。王言：善哉！善
X29n0596_p0454b17║哉！雖非疏文正意，亦旁破邪見，以故是對治也。
X29n0596_p0454b18║次第四義，即於彼佛初教第三會得聖果之人，若至
X29n0596_p0454b19║第五時，悉被開會佛道。今謂略明其初也。既並當權
X29n0596_p0454b20║實之道，故即第一義矣。言大有義，略如是也。
X29n0596_p0454b21║次明了因者，謂五乘解心也。前是開其行，今是開其
X29n0596_p0454b22║解，謂開五乘差別之解心，同成一乘妙慧，故云了因。
X29n0596_p0454b23║疏云例上等者，以經直云若有聞是法，不知何者為
X29n0596_p0454b24║是法緣，此中正是開權顯實，是法須指權教，五乘之
X29n0596_p0454c01║法直云聞是法。若為辨具五果，例上只一六度之行，
X29n0596_p0454c02║而有三教之別，天人之行但有至散之異，此中亦爾，
X29n0596_p0454c03║即可知也。謂聞有相、聞無相、聞有相無想、非有相非
X29n0596_p0454c04║無相，別教聞次第三諦之教，故須如是。為接前之有
X29n0596_p0454c05║無，故便言無非有也。至心聞於戒善，散心聞戒善，亦
X29n0596_p0454c06║如歸戒為天人因爾。若之是法，謂此妙法，恐與此文
X29n0596_p0454c07║不相應，則五佛章長行偈頌開權顯實之義，悉皆可
X29n0596_p0454c08║會。今直順文，前開權行顯緣因，今開權解為了因，則
X29n0596_p0454c09║義易解而文無乖違也。經云在世或滅後，豈有佛在
X29n0596_p0454c10║開妙而更待開？縱有其義，但有是通途之義，非此中
X29n0596_p0454c11║意注（云云）。略如向也，可以思之。
X29n0596_p0454c12║次問答料簡釋疑顯意。初問者，長行五佛章皆略，頌
X29n0596_p0454c13║中四佛並略，不別歷五乘，唯此過去歷別廣，此固有
X29n0596_p0454c14║由，故此發明之也。答中初明現未二世擊動之功微
X29n0596_p0454c15║故略，次明過去證發之功成故廣。約之又引以類顯，
X29n0596_p0454c16║虗言即二世也，驗實即過去也。文出大經，雖非佛言，
X29n0596_p0454c17║理固然矣，故引證也。
X29n0596_p0454c18║次頌未來二者，上長行只有開、顯之二，今即頌前二也。
X29n0596_p0454c19║次頌顯實中必有四，上文但二，而義兼四；今此當分，
X29n0596_p0454c20║即其四也。初行頌人一文，最顯初所道，道即是行，誓
X29n0596_p0454c21║令物同妙，得此行也。後自有理，故此道屬行，又正取
X29n0596_p0454c22║能行也，即此名顯也。教中既云雖說是故，說故是教
X29n0596_p0454c23║也。百千億要在七方便為一乘，即長行是法，皆為一
X29n0596_p0454c24║佛乘故也。初行正明教一，次行釋成必為一乘者，正
X29n0596_p0455a01║顯理次無二故也。釋成者，前明理無二，故一；今明必
X29n0596_p0455a02║藉能以顯，故說一教。疏：釋第二意中二番：初約教，次
X29n0596_p0455a03║約行。又初約能、所二法釋，次約三因釋。初約教中，初
X29n0596_p0455a04║談理體，為說教之由。言兩足尊者，若就內德，即定、慧、
X29n0596_p0455a05║福、慧為二足，妙極為尊；若外形，即人中天尊也。知法
X29n0596_p0455a06║常無性者，知謂證照也。自證其極，而照了一切法體
X29n0596_p0455a07║性也。法常等者，是所知境也。法是體也，常無性是德
X29n0596_p0455a08║也，謂有、無之間德也。疏云實相者，標體，即釋法也。謂
X29n0596_p0455a09║法性，故云實相常住。標德，即釋常也。上釋所有之德，
X29n0596_p0455a10║即妙有也。何故名常？本妙有故。又即性德慧命故下，
X29n0596_p0455a11║釋所無之德，即釋無性真空之德也。無何等性？謂性、
X29n0596_p0455a12║相二性也。性謂四性，無此四性，名為無性，即性空也。
X29n0596_p0455a13║無亦無者，亦無此能無，名為相空也。若有此無，無還
X29n0596_p0455a14║成相；亦無此無，故為相空也。無此二性，故言無性。今
X29n0596_p0455a15║謂次既言中道，此即無有、無無二種性也。注者云：無
X29n0596_p0455a16║空、有二性，故云無性。斯有當矣。總知此體、德、有、無三
X29n0596_p0455a17║義，故云知法常無性。大略與前寂滅義同，疏文仍有
X29n0596_p0455a18║少異。照無性有二：一、破性，二、顯本。今是顯本，故云常
X29n0596_p0455a19║無也。若不此釋，豈為佛種？即三佛種也。若不如此釋
X29n0596_p0455a20║者，疏文難消；疏不如此釋者，經文難會。
X29n0596_p0455a21║上明由竟，下正明緣此妙種說妙教也。初釋佛種，指
X29n0596_p0455a22║前體德是也。即此妙境能生妙慧，故名佛種。故大經
X29n0596_p0455a23║云：無上菩提種子，故名佛性。下釋緣起，先通談其道
X29n0596_p0455a24║理，次正消文。初先明迷，次明解，舉迷以顯解也。迷即
X29n0596_p0455b01║不覺故眾生起，通指五住總明無明，非別指也。由此
X29n0596_p0455b02║迷向有無二性空也，故即有九界眾生起也。次解中
X29n0596_p0455b03║既教行二總，為由向迷亦指無明行也，易故略言一
X29n0596_p0455b04║也。經雖但言教，義必具行，正覺即妙智，通於始終諸
X29n0596_p0455b05║位。次釋是故說一乘句，正為顯發此一種理，故說此
X29n0596_p0455b06║一乘教，故名教一也。上約教竟，下約行釋也，即能顯
X29n0596_p0455b07║理之方也。初句正因，次句緣了，後句結三。無性本有
X29n0596_p0455b08║故名正因，能生修德故名佛性。佛種指正因，即所起
X29n0596_p0455b09║也。緣起即緣了能起也。緣了即妙正助二行也。正種
X29n0596_p0455b10║起時三種並起，故云一切。以性德中具一切故，即智
X29n0596_p0455b11║斷不二等一切三種諸功德也。性德顯名為相也。所
X29n0596_p0455b12║以更此釋者，緣經云法常無性，又云佛種，故須此釋。
X29n0596_p0455b13║故前釋云實相常住空無二性，即本有三性，緣此而
X29n0596_p0455b14║修顯本性三，以顯修性皆具三德，故更約此以釋。此
X29n0596_p0455b15║三即是一乘所詮，為此而說故即一乘教也。此即所
X29n0596_p0455b16║知見，知即能知見，略合言之，故云知法常無性也。為
X29n0596_p0455b17║說一乘令修會性，故是說之由也。雖言教一，亦即攝
X29n0596_p0455b18║一切義。次理一者，既言法位常住知已故是理一，即
X29n0596_p0455b19║顯一切眾生本有此妙理也。經文初二句正明理一，
X29n0596_p0455b20║次二句釋成釋。初正中亦有兩番：初通亦生佛對釋，
X29n0596_p0455b21║次單約眾生釋。又初約人，次約法。初中二句同顯理
X29n0596_p0455b22║一，而初句為下作因，謂常住之所以也。不同位不常，
X29n0596_p0455b23║住同故常，常故知位同也。位謂地分處所也，理體也。
X29n0596_p0455b24║釋云眾生正覺者，釋是法也。是法謂諸一切法雖多，
X29n0596_p0455c01║以類分之即佛及眾生，亦世間出世間總名是法，即
X29n0596_p0455c02║十界也。一如無二下，釋住法位也。即以法性真如為
X29n0596_p0455c03║位，以悉同在其中為位，雖修未修隱顯之殊，本分無
X29n0596_p0455c04║更別也。故淨名云眾生彌勒皆如也。此即舉其性同，
X29n0596_p0455c05║為下相常之所以也。下釋相常者，向明性同，今明相
X29n0596_p0455c06║等。先舉正覺住如性位故相常，顯眾生性同故相亦
X29n0596_p0455c07║常也。下結以故是理一，以性相皆同故也。或云世間
X29n0596_p0455c08║眾生可是常，相常何有？若信其性，知相豈定無？淨名
X29n0596_p0455c09║云不生不滅是無常義，例可知矣。此正明理一，無以
X29n0596_p0455c10║事惑，可以思之。次下專約世間眾生釋也。又前通修
X29n0596_p0455c11║性，此專約性（云云）。但釋世間者，前約縱人，此約實法，
X29n0596_p0455c12║即九界實法即是是法也。是法全是正因，由是正之
X29n0596_p0455c13║故，故常住也。以釋常住，謂陰等法常住也。其故然正，
X29n0596_p0455c14║由全是正因佛性，先出其體。然此以下釋常住義。言
X29n0596_p0455c15║六法者，即五陰及神我也。向舉三科，今言六法，此以
X29n0596_p0455c16║大經因破邪計故有此言，今從經言不即不離故言
X29n0596_p0455c17║也。然舉此六，亦即攝三諦也。文互舉正，應云陰等正
X29n0596_p0455c18║因不即不離，復與修得緣了不即不離。記云：正因六
X29n0596_p0455c19║法理是故不離，但理故不即，緣了與六亦復如是。所
X29n0596_p0455c20║以作偏說者，以易顯故。正本不離今加不即，緣了不
X29n0596_p0455c21║即今加不離，故須各具方名盡理，此即大經摸象之
X29n0596_p0455c22║喻。是故此六亦名正因，同屬苦故；亦名緣了，兼惑業
X29n0596_p0455c23║故。此中須有通別二對。別者，六中行及神我是緣因
X29n0596_p0455c24║種，餘數及色是了因種，識是正因種。若通對者，具如
X29n0596_p0456a01║今文，六法性得正與緣了一體無殊，當知陰等即是
X29n0596_p0456a02║常住。此並是記中所釋。所以更此釋者，消文顯成常
X29n0596_p0456a03║住義便故，約義顯理一故。定云說釋餘數及色為了
X29n0596_p0456a04║因種，恐誤。今謂不即不離二義，經中象喻佛性，若別
X29n0596_p0456a05║計六為佛性，如盲各執一分為象，此不即離六無象
X29n0596_p0456a06║故不離，各執六法非佛性故不即，離六無別佛性故
X29n0596_p0456a07║不離。此明別非總，是合論，故云不即不離。次約修性，
X29n0596_p0456a08║性故不離，修故不即，合論，故云不即不離，正顯三佛
X29n0596_p0456a09║性故。必六法總陰界入，一切法皆即是，於即是中有
X29n0596_p0456a10║總有別，今從總也，須以大疏對會所未及也。初釋世
X29n0596_p0456a11║間常住，世間所以常住，只以佛即三性、三性常住，世
X29n0596_p0456a12║間既即性故常住也，以性常住故即理一。次釋所以
X29n0596_p0456a13║更此釋者，消文顯成常住義便故，約義顯理一故。言
X29n0596_p0456a14║釋成者，舉昔施權釋成，今顯實也。言朗然者，釋知字
X29n0596_p0456a15║義即自證了，故云朗朗然。久暢但取自證於先，故云
X29n0596_p0456a16║久暢，不論本及以昔。此是未來佛章，即例今懸指於
X29n0596_p0456a17║當也。物情即根鈍，障重即五濁，此並約昔四味中三
X29n0596_p0456a18║以論，不言圓也。今古今諸釋，皆云無名相中假名相
X29n0596_p0456a19║說，故云方便。嘉祥非前言說及以神二種，顯實理之
X29n0596_p0456a20║上言說，故言方便，故知此經方便多種。今謂雖云多
X29n0596_p0456a21║種，只是三種，將顯其多塵滴而已。注（云云）者，意略如
X29n0596_p0456a22║向。
X29n0596_p0456a23║次頌現在中，先與長行辨異。言上文四者，記云：上文
X29n0596_p0456a24║但三，謂出世意、開權、顯實。今既云四，則上應云四，總
X29n0596_p0456b01║結也。又有二不同：一、上先開次顯，今先顯次開。二者、
X29n0596_p0456b02║上顯實中但有教行，今此理教或理行也。不同無妨，
X29n0596_p0456b03║故不別云。初意中亦說如是法，專為說妙法而出世
X29n0596_p0456b04║也。佛乘約說即教，約修即屬行，只即具三人在其中。
X29n0596_p0456b05║次開權有照機施化，於昔是施，於今即是開也。
X29n0596_p0456b06║次下是解釋迦章頌，此文稍長，諸釋各明起盡，而意
X29n0596_p0456b07║各自不同，今未能會，將從省便即為五別：初再舉文
X29n0596_p0456b08║標示章門；上文無下，次與長行略明闕具；但舊以下，
X29n0596_p0456b09║三、明古今料屬於此之由；古舊為下，四、述古今料屬
X29n0596_p0456b10║之相狀；頌略中下，五、明今之所解釋。於此五中各有
X29n0596_p0456b11║其次，三並有古今，第五唯今而有略廣二也。如此料
X29n0596_p0456b12║目起盡稍易見也。初者，然法說中都約五佛以明開
X29n0596_p0456b13║顯，並有長行偈，於是二中皆先四佛後明釋迦，上來
X29n0596_p0456b14║是四佛頌文已訖，自下即當第二釋尊頌文，故標云
X29n0596_p0456b15║爾。次闕具者，如前所明五佛皆有六義，約義雖齊有
X29n0596_p0456b16║六，就文仍影略互彰，就其頌中釋尊具頌其六，今語
X29n0596_p0456b17║其文，故前闕一而此具六。所以然者，正是當代化主
X29n0596_p0456b18║將盡明此開顯，方為後二周之本故也。於後自顯，此
X29n0596_p0456b19║不繁述。
X29n0596_p0456b20║次明由者，即雙明古今二科於此之所由也。有何所
X29n0596_p0456b21║以？並先述之置於此中，故須明之。於中有二：初明述
X29n0596_p0456b22║者之所以，次明作者之所以。初有五句：初四記述之
X29n0596_p0456b23║由，後一正明述記之意。由中上二句作者之勢數，下
X29n0596_p0456b24║二句學者之艱難，以此故須先述記於此也。撰，齊集
X29n0596_p0456c01║也。前，此中也。至文，謂至後入文及下譬文處也。交加，
X29n0596_p0456c02║謂法譬文義相參會也。問：五佛長行偈頌並名法說，
X29n0596_p0456c03║並應為譬作本，何故獨在釋尊頌文，而並於此以科
X29n0596_p0456c04║屬文之？答：固有深以。何者？釋尊當代化主，舉餘四以
X29n0596_p0456c05║助成，故但約主，則餘四助無不在矣。故直約釋尊在
X29n0596_p0456c06║於長行言之，則為佛頌文所問。若再言之，則繁而不
X29n0596_p0456c07║便。佛意亦爾，故長行略而頌文備。以此之故，古今皆
X29n0596_p0456c08║於此中而科屬之（云云）。下明作者之由者，正由經意
X29n0596_p0456c09║如此，故不得不先科屬於此，亦不得不有艱難也。先
X29n0596_p0456c10║正明其由，頌上為成上根得悟解故，本下為中下故，
X29n0596_p0456c11║此則法譬相因待故也。後一句釋所以為本之義也。
X29n0596_p0456c12║此故是通明古今作釋皆於此先之所由，不可獨言
X29n0596_p0456c13║為近舊也。大略且爾，未暇委曲。
X29n0596_p0456c14║次下是第四、具述古今科屬之相狀，即有二別：先古、
X29n0596_p0456c15║後今。初又有二：先列述五家；今謂以下，次總結非起；
X29n0596_p0456c16║後正科屬也。初中五家即有五別，然五既並未當，皆
X29n0596_p0456c17║應辨述已非，文中但明初後中三可例，故略不言，於
X29n0596_p0456c18║後總結破之故也。初家下，出其名。不知其人述非，即
X29n0596_p0456c19║有二別。述中五譬，一一皆須先點出譬文及對法說
X29n0596_p0456c20║頌中之文，準望後文，亦自知所未暇也。其所以但約
X29n0596_p0456c21║譬者，彼應具明，但其所立譬名既非，法義自懷，故偏
X29n0596_p0456c22║舉之，則法譬但不當也。後結明其過，非既不爾，故用
X29n0596_p0456c23║也。次瑤師中二：先述其科法，次述其會譬。初中三意：
X29n0596_p0456c24║初標宗；凡有以下，是別其判始末；以下，後結歸宗。初
X29n0596_p0457a01║言四三，只是三乘四法，為對下故言四三也。初中望
X29n0596_p0457a02║於餘家仍有二意。何者？一者應別約釋迦而通約諸
X29n0596_p0457a03║佛；二者正應約頌而却從長行，故是異於常也。意者
X29n0596_p0457a04║雖明諸佛，同是顯實義故。二者長行為本，舉本則頌
X29n0596_p0457a05║末，其可知故，以彼不明五佛及六義故。次會譬者，即
X29n0596_p0457a06║明法譬相入故也，不譬第三不得者也。彼之意者，蓋
X29n0596_p0457a07║謂譬中文略故也。餘義可知。彼為極思於今，未可在
X29n0596_p0457a08║後自彰。次述兩家大同少異，初一但譬為名，次五從
X29n0596_p0457a09║法為稱。初即今之總譬眾交，如下經文長行偈頌所
X29n0596_p0457a10║明是也。餘五可知。龍師數全同前名義，小意其中有
X29n0596_p0457a11║勝於前：一者通勝，謂譬法俱有義易會故；二者別勝，
X29n0596_p0457a12║如初同是總譬而名義勝前故。餘亦可知，並未及悉，
X29n0596_p0457a13║而亦但為意解者，所以總彰於後不欲繁文。
X29n0596_p0457a14║下是第五述光宅中有二：初述其科，屬有人以下次
X29n0596_p0457a15║廣辨其非。初中十文一一皆有三意：一舉此頌文，二
X29n0596_p0457a16║明其文所明義，三明為下譬作本文。十中初二則言
X29n0596_p0457a17║頌上，餘以但約當文及以頌下。其故然者，以頌與長
X29n0596_p0457a18║行有此兩意故也，宜善思之。於次辨其非中有二：初
X29n0596_p0457a19║述他人評其有四失，然有無下次今仍之汎明於六
X29n0596_p0457a20║義。初四失者，然評家但明其義失不言其失數，今文
X29n0596_p0457a21║述已結云四失，諸釋皆以評家但有前之二義，從又
X29n0596_p0457a22║十以下並屬今文，並屬今文辨其失也。所言四者，皆
X29n0596_p0457a23║謂前後大小有無引文四也。今觀此四失並屬他人
X29n0596_p0457a24║所評，恐未開今家之意，故既述他評有四失矣，對之
X29n0596_p0457b01║方云今無此四。若爾，則九與六及次三又為四失，後
X29n0596_p0457b02║所盡其用文釋成前九句，非為四失數也。謂不然者，
X29n0596_p0457b03║三今又字無所從來。若其爾者，初是文義不應失，亦
X29n0596_p0457b04║名文義料判，次是法譬參差失，三是大小相違失，四
X29n0596_p0457b05║是索單有無失。何者？初既言句，次既言義，豈非之義？
X29n0596_p0457b06║謂若隨經文義只應為九，為六不應為十，故之文義
X29n0596_p0457b07║不應失。文既雙標亦應兩釋，而但釋六不釋於九，其
X29n0596_p0457b08║義易見，文又自彰於後故也。初言有人者，謂於其時
X29n0596_p0457b09║仍有此達識之人也。評者，平也，亦品量也，謂以處中
X29n0596_p0457b10║言義而品量之，使其所為事得平正，故自字從言，音
X29n0596_p0457b11║通平去，義其一也。言十九者，辨其所應之數相也，具
X29n0596_p0457b12║如諸釋。本文只有一句，及釋有過半紙，每見說者或
X29n0596_p0457b13║能敘致，或不能者多矣。其能被者，從自困苦，終無所
X29n0596_p0457b14║益，非直無益，更翻被損，由來不然，而以為然，徒為後
X29n0596_p0457b15║學勞弊故也。既爾，今亦不能更繁紙墨，故不述然也。
X29n0596_p0457b16║此文義皎然而覺者鮮，都由不尋經之文義，故致如
X29n0596_p0457b17║之。若細尋經文，其失自彰，化人評之，良以是矣。又既
X29n0596_p0457b18║雙標，不應單釋其一，又初多而次少，不應釋少而略
X29n0596_p0457b19║多。又十九全是曲彰其義，不名為句，此最不可，故十
X29n0596_p0457b20║九之言，其非信矣。今謂本正應言，應有九句，剩於十
X29n0596_p0457b21║字，蓋以後傳寫之誤故也，斯理在足明矣。但積滯難
X29n0596_p0457b22║拔，更以類而顯之，即如丹丘大經疏中，初標六句，及
X29n0596_p0457b23║後却指於前，乃云十八句，正由亦以是矣。時之學者，
X29n0596_p0457b24║曾不思其可不，唯以十八之言求其定實，竟生穿鑿，
X29n0596_p0457c01║醉懷經文，專務會其言數，不知都無其理，豈直無益，
X29n0596_p0457c02║損亦已其，每至於此，衰不能已。今此十九，興彼十八，
X29n0596_p0457c03║勢數一也，此既不覺，彼就能如。然此評之意者，謂若
X29n0596_p0457c04║且隨當文科節，則正應為九品，不應為十。以其第五、
X29n0596_p0457c05║第六於經只是一科，同為第五免難索車譬也。不應
X29n0596_p0457c06║離以為二，但合此二為一，即是九也。若開為二，雖有
X29n0596_p0457c07║其名，終無其義。故復貴云不體文意，都由於此。一言
X29n0596_p0457c08║蔽諸，無勞詞貴。非直此文十九簡其倍一，亦乃疏十
X29n0596_p0457c09║八三分省二。如此簡省，其可類乎？非直自幸，亦為後
X29n0596_p0457c10║之學者幸矣。九句略爾。次六義者，義謂道理。謂若尅
X29n0596_p0457c11║實論其理類，使上下相通，則只應為此之六，不得為
X29n0596_p0457c12║十故也。言自餘攝入等者，謂攝向之所明，應以九中
X29n0596_p0457c13║第七、六、五、八四科同入六中第五，還說一乘義中故
X29n0596_p0457c14║也。此人意謂於文於義正應如此。若直為十，於文於
X29n0596_p0457c15║義並不相當，故為文義不應失。此言正謂文之與義
X29n0596_p0457c16║必雙在，而文須除一，義須去三，則為應。既不然，故不
X29n0596_p0457c17║應也。上評其文義之失已竟，下是明其仍復更有三
X29n0596_p0457c18║失。而此三者，由初一失即有此三。若必以此為今家
X29n0596_p0457c19║之義者，恐文三今又字無所從來，如前略已明矣。正
X29n0596_p0457c20║以前失之上更有此等三失，故加之以又矣。不然，終
X29n0596_p0457c21║不可會，宜審詳之。若爾，前評之言應實於此，固其宜
X29n0596_p0457c22║矣，何更於斯？此三失文，一一皆有標、釋、結、斥。初標。言
X29n0596_p0457c23║參差者，前後不齊之皃也。下釋即具出其相狀。法譬
X29n0596_p0457c24║尚已參差，況復領解因緣而能齊等？下釋出其相狀
X29n0596_p0458a01║及結責之，具如記中，未暇委論。次相違中亦標、釋、結。
X29n0596_p0458a02║標者，謂其論於譬文互相違也。釋中具出三相，亦未
X29n0596_p0458a03║及曲辨，具記中。次有無者，即約法譬論索車之有無
X29n0596_p0458a04║也。釋中具出有無之所以，在文可知。後結斥者，文雖
X29n0596_p0458a05║兩行，義只是一，若開為兩，二俱不成，有言無旨，此昧
X29n0596_p0458a06║之其，故云殊不體也。何者？初行言志求，謂大機發；次
X29n0596_p0458a07║行言曾聞，謂障除。由障除方動，動由障除，合二方成
X29n0596_p0458a08║一義，故今合為一文。若離為二，二俱不成，焉得為十？
X29n0596_p0458a09║因文次第，故於此結以責之，顯成前初不應之義。況
X29n0596_p0458a10║三文一一皆有標、釋、結、責分明，而獨以此為第四失，
X29n0596_p0458a11║豈有是理？幸除體之，勿還同於所責。總結今無四者，
X29n0596_p0458a12║由其頓科為十，致此四失。今為三節科文，上下通會，
X29n0596_p0458a13║故無四失。又非直頓科為十，招此四過，復由十中立
X29n0596_p0458a14║名不當，故致多失。今非真節，數不同於彼，立名亦多，
X29n0596_p0458a15║與彼不同，故又無其四失。應知四夫三由，謂為十及
X29n0596_p0458a16║名，兼又不明，總此致四。恩之既彰，今無自顯。彼有非
X29n0596_p0458a17║但有四，五即有六，以其第三相違失中自復有三，故
X29n0596_p0458a18║即有六，且從類聚言其四也。然其諸失義之狀但熟
X29n0596_p0458a19║尋，今復正料其失之理自形，未暇具委於此，宜知之
X29n0596_p0458a20║也。
X29n0596_p0458a21║次下是今對前四失汎明六義者，因向他評光宅四
X29n0596_p0458a22║失，對之明此頌文更有六義，是所應明而彼不明，明
X29n0596_p0458a23║其非其但四失六，更有此六失也。或曰：對四明六豈
X29n0596_p0458a24║有以乎？此固不無而知窂矣。何者？以向明其四失具
X29n0596_p0458b01║含於六故也。以其第三大小相違失中自復有三，故
X29n0596_p0458b02║即成六，故其四共即有六失，故今對之明此頌文更
X29n0596_p0458b03║有此六種所應明義，彼更不言非直有前六失，亦更
X29n0596_p0458b04║有此六種失也。此有二意：一者彰其四即是六，二者
X29n0596_p0458b05║彰其非直前六亦更有此六失，合之乃有十二種失，
X29n0596_p0458b06║故其不可。今前結無其四失即是無其六也，今更出
X29n0596_p0458b07║此六義即是更有六得。要而言之，對其有十二失，今
X29n0596_p0458b08║有十二種得，其十二失都由其三，謂十名不辨，今不
X29n0596_p0458b09║一時為十，名有不同又有此辨，由於此三故無十二
X29n0596_p0458b10║失而有十二得也。直得此要，文縱不釋亦已足矣。於
X29n0596_p0458b11║中差別有三：初二直與長行對辨，次二法譬對明，後
X29n0596_p0458b12║二非復前二，直約頌文彰其功用深遠，則前四論文
X29n0596_p0458b13║體，後二彰文用，此義最好而知者希，於中一一皆須
X29n0596_p0458b14║出所以，所未暇也。又應知此六皆對前失顯此正義，
X29n0596_p0458b15║又明其前六皆有此六名義，最初對其第四，第二對
X29n0596_p0458b16║其第一，此二既爾，餘可例之，未及具委知之。且初一
X29n0596_p0458b17║中先標同五，但長行下正釋有無。然前後皆言有六，
X29n0596_p0458b18║今此但言五者，此深有以前約別的語，現在二乘故
X29n0596_p0458b19║此文通，通寄未來凡夫人故言具六。約通說無故言
X29n0596_p0458b20║無者，且約別說各有意故。釋五互者，以此互文彰其
X29n0596_p0458b21║必等，文不繁而理自明，盡其要矣。次次第中且從略
X29n0596_p0458b22║頌，廣中亦先開也。此亦互彰，為後譬作本故也。易知
X29n0596_p0458b23║故不釋也。次開合下兩意，明經體如是，為順經文勢
X29n0596_p0458b24║故須爾也。言四譬舊本多爾，即時多故為三。記云四
X29n0596_p0458c01║誤，正應為三。今謂準譬云文四義三，今此三文亦含
X29n0596_p0458c02║四義，並得作三，稍將便易。次後兩義意最深遠，理並
X29n0596_p0458c03║彰於前後，可以準釋，定為應四句。總譬合而不開，五
X29n0596_p0458c04║濁開而不合，捨用等物亦開亦合，不虗非開非合。次
X29n0596_p0458c05║又更明為對光宅彰其四之所以。今謂四句因固當，
X29n0596_p0458c06║但正為順經體，豈為光宅明其所以？是所不用。言本
X29n0596_p0458c07║迹者，此章釋向第五總別之義，不得此章第五難解。
X29n0596_p0458c08║總即體用本迹，別即權實，以體用通權實故也。如前
X29n0596_p0458c09║體用漸頓義同，思之即是此二，非久遠也。於中有雙
X29n0596_p0458c10║標別釋，其一易知可尋。此頌少許經文體勢宏遠若
X29n0596_p0458c11║是，今騰出之豈不盡美？意既多含未遑委悉。注（云云）
X29n0596_p0458c12║者，意且略爾也。
X29n0596_p0458c13║上來別述舊來五家科屬及辨非竟，今謂以下是次
X29n0596_p0458c14║總結不起後必須正科屬也。於中有二：初明迹門所
X29n0596_p0458c15║說之體要，若作以下次總結破前來諸師科屬並乖
X29n0596_p0458c16║於要實，是故皆不用也。初中有三：先通標初門所說
X29n0596_p0458c17║之宗旨，前直以下次別明三周所說之要意，前法說
X29n0596_p0458c18║下例初顯後所說之體則。初言今謂者，前之所談猶
X29n0596_p0458c19║是帶附，此正的彰於己意，故云今謂。大意者，大略要
X29n0596_p0458c20║意也。雖五佛六義三周不同，尅要而言唯開顯而已，
X29n0596_p0458c21║故云爾也。何以明之？經之明此經開示等也。以下別
X29n0596_p0458c22║明三周之要意，大要雖如向說，仍以根性不等故法
X29n0596_p0458c23║譬等別，以法從人能隨於所，故有此之意也。以下例
X29n0596_p0458c24║初顯中後者，前為起後後為顯前，稱為本者良由於
X29n0596_p0459a01║此，不得不約不然之勢，既爾料屬顯意一，須準則準
X29n0596_p0459a02║不可輙意，此意正明科屬之所由也。下明諸師所說
X29n0596_p0459a03║並乖如向經之體勢故不可用，於中三句：初總舉前
X29n0596_p0459a04║五家所說，次總彰其乖於要為不用之所由，後總結
X29n0596_p0459a05║其既然故並不用。初言三者，皆言略初五也。今謂三
X29n0596_p0459a06║即初兩家義，瑤師所明其法四而譬但三，初師雖為
X29n0596_p0459a07║五譬奪其兩義，不成與之亦但三矣，故此言三即初
X29n0596_p0459a08║兩家義矣。六即次十二。其可知下通彰其過失，大要
X29n0596_p0459a09║有二：初句不與三周正說文合，次明不與領解文會，
X29n0596_p0459a10║略舉中周前後例爾，故通三也。以此之故故不可用，
X29n0596_p0459a11║大要如此將別屬對，有所未及付待他時。
X29n0596_p0459a12║上來第四章中初述舊科竟，自下即是第五正自科
X29n0596_p0459a13║屬。於中應大為二，今便為五：初大約二以科屬，若廣
X29n0596_p0459a14║頌下次約四以科屬，細汎更開以下三約十以科屬，
X29n0596_p0459a15║又一時下四更為三以科屬，若承上下五總結束明
X29n0596_p0459a16║前科屬之所以。初約二者，從向所明三周體例中起。
X29n0596_p0459a17║次為四者，從初廣別中起。次為十者，從向廣別四章
X29n0596_p0459a18║中起。後更三者，即通就前三開合以起，皆有所以，於
X29n0596_p0459a19║後自明。初中有三：初總標其數，二行以下次出其二
X29n0596_p0459a20║名體，今約以下三釋。初總文義，於次名相之中所以
X29n0596_p0459a21║初名略總、次名廣別者，謂相待對之言也。以對廣別
X29n0596_p0459a22║故名總略，六義且二故名為略，具頌六義故名為廣。
X29n0596_p0459a23║又略是要義，文簡而義備故是要也。廣是備義，文義
X29n0596_p0459a24║二俱足故是廣備義。總別有二義：一是略廣之異名，
X29n0596_p0459b01║略廣之義即總別之義也。二者總是通義、別是異義，
X29n0596_p0459b02║通謂義通而文局，異謂文義俱不同。此且一往，然此
X29n0596_p0459b03║二義不得相離，故合言之。前釋六義中第五義及此，
X29n0596_p0459b04║後釋略頌下喻品中釋總喻，三處具明於文自見，不
X29n0596_p0459b05║俟此繁。於三別明總義本中有標、釋、結，易見可尋。以
X29n0596_p0459b06║下第二為四義者，即於向第二別中開出，有標、釋、出、
X29n0596_p0459b07║狀，最後總結。於名相中於上有六、為下有四，在文可
X29n0596_p0459b08║尋。次下第三約為十者，於向廣別四中開出，文亦有
X29n0596_p0459b09║標，釋出名狀，略不結也。於釋出中，即有十別。於其十
X29n0596_p0459b10║中，一一皆有其三，謂舉文明義為本也。唯不虗中，略
X29n0596_p0459b11║不舉文，亦並易見可尋。以下第四又更大為三者，此
X29n0596_p0459b12║是大師說時，又更為此一勢，以復有此一義故也。簡
X29n0596_p0459b13║異於前，故云又一。此意正明略總廣別，皆不虗故也。
X29n0596_p0459b14║以下是第五總結，束明前三節科屬之所以也。初具
X29n0596_p0459b15║騰前三節，明其所以。後總結，並為順經三說體勢，故
X29n0596_p0459b16║須有此三。以科屬非無，所以為趣爾也。既有四節，而
X29n0596_p0459b17║言三者，全云非通，首未盛用，故不論也（云云）。然科此
X29n0596_p0459b18║頌文四節，初後則通，中間二別，唯於廣別文中出故。
X29n0596_p0459b19║今更依文而通融之：初大為二，疏文初節是也；亦大
X29n0596_p0459b20║為三，疏文第四節是；亦大為五，如文總一別四是也；
X29n0596_p0459b21║亦大為七，如文總一別六是也；亦大為十一，如文總
X29n0596_p0459b22║一別十是也；亦得大為十二，總別各六是也。直依疏
X29n0596_p0459b23║數，文極於此。其中文有通局，義則遍於三周。不然，不
X29n0596_p0459b24║名周矣。然文有三：一是正文，謂開顯等；二是義文，文
X29n0596_p0459c01║顯於此，意密於彼；三者亦無義文，但於正文而含其
X29n0596_p0459c02║義，此則唯論義也。故疏前二皆言文義，第三但言無
X29n0596_p0459c03║文，即明義不無故也。此義亦要於後自見。此前諸義，
X29n0596_p0459c04║綰涉處多，大略且爾，未及周悉知之。
X29n0596_p0459c05║前四章竟。自下即是第五正釋頌文。先釋略中長行
X29n0596_p0459c06║無略說，此頌中有者，為欲與不譬作本故也。必先實
X29n0596_p0459c07║者，正為下總作本，明昔從實以施權故也。初頌實中
X29n0596_p0459c08║經文，初一句總，次三句別。文釋，先標具四一，次正消
X29n0596_p0459c09║文顯其四。顯實必須有四，故文雖窄而有四義。次正
X29n0596_p0459c10║消文，初釋總，次釋別以顯四。初總中十四句，初牒文，
X29n0596_p0459c11║次略釋，次重顯，後結示。既云同諸佛之是，何者是所
X29n0596_p0459c12║同之是？故重顯之，謂同以等是也。結示總者，對次四
X29n0596_p0459c13║別也。次別中初安隱二字對理一，先牒，次釋，復結。釋
X29n0596_p0459c14║中涅槃是安隱法，秘藏是安隱義。結是究竟所住之
X29n0596_p0459c15║處，佛自住等顯佛意。復結此是無始本有天分，故是
X29n0596_p0459c16║理。佛與眾生皆同，非直同有，正今同得，故是一。合而
X29n0596_p0459c17║言之，故云理一。眾生即是有此一理之人，故是人一。
X29n0596_p0459c18║種種與佛道俱是所行，故屬行。然佛道有通別，行亦
X29n0596_p0459c19║有通別也（云云）。種種本為於佛道，故即一。上並所宣
X29n0596_p0459c20║示，此是能宣示，故教所既並一，能故不異，故皆一也。
X29n0596_p0459c21║釋權中言權智者，於佛皆是同體之權也，此能知之
X29n0596_p0459c22║總也，眾生是所知也。性欲即三教四悉之機，雖略言
X29n0596_p0459c23║十義，實三方便說，即應起施設權能被之權方，謂五
X29n0596_p0459c24║乘七方便也。稱機即各得四悉之利益也。總而言之，
X29n0596_p0460a01║但言觀喜
X29n0596_p0460a02║上消文竟。二偈以下總以結歎，兼顯略總之義。初四
X29n0596_p0460a03║字舉文，次四字歎功能，次四字出能事，下八字結功
X29n0596_p0460a04║能。故稱下明二義。何者？一化之能事不出開顯，此一
X29n0596_p0460a05║而含二義，謂但舉今開顯即具昔之施隱，一化之事
X29n0596_p0460a06║雖廣不出於此，不然不盡故。無始即初施張，要終即
X29n0596_p0460a07║復開會。聲迦疋云：空也。謂始終無不盡也。本或作源，
X29n0596_p0460a08║正應作無，邇進之始也。略是要也，總是椀也。言此頌
X29n0596_p0460a09║義若是，此略即總，故是兼明於二義矣。
X29n0596_p0460a10║次釋廣中有曰：初標章，次簡顯，三科其六，四消其文。
X29n0596_p0460a11║初可知。舊以最下述簡不用，顯今所用義，如前後所
X29n0596_p0460a12║明。初曰以下正科出其六義。科六義中初云頌上五
X29n0596_p0460a13║濁開三者，有本頌上五濁障開三，今應謂不用開三
X29n0596_p0460a14║二字。次云施方便者，有本云頌上為五濁故開三，今
X29n0596_p0460a15║謂此並不可對下顯實，只應云頌上開三，皆後傳寫
X29n0596_p0460a16║誤。
X29n0596_p0460a17║初曰行下是曰隨科消釋，於中有三：初標起，上文下
X29n0596_p0460a18║次與長行對會，此又為下三正科釋。標起既但言五
X29n0596_p0460a19║濁，故前不應云開三。又此偈文若望長行正當次第，
X29n0596_p0460a20║若於總頌中即與次乖，次方開顯，故次對會中先對
X29n0596_p0460a21║會文不齊，次對會意平等。今觀此二文似不次第，初
X29n0596_p0460a22║文應在所見五濁文下安之，次意應在後起大悲文
X29n0596_p0460a23║中安之，於此甚不次便，或別有意宜審詳之。初之三
X29n0596_p0460a24║文至文更釋。
X29n0596_p0460b01║次會意中初出兩異，出世本下會通意，明互舉意並
X29n0596_p0460b02║同也（云云）。次又為三下科三章者，聖無不通故云能
X29n0596_p0460b03║見，能必有所故言所既見已，同體弘濟故須應起。初
X29n0596_p0460b04║釋能中初通，次消文，次別釋疑。初通有三：初通明能
X29n0596_p0460b05║所，寂照能也，群機所也。下約頓漸以彰差別，皆先所
X29n0596_p0460b06║次能。下總結會經文，總前通別也。言于時者，即前通
X29n0596_p0460b07║中所明也。別釋疑中先疑，問佛有五：肉眼見障內亦
X29n0596_p0460b08║麤色，天眼見障外亦細色，慧眼見空理，法眼見一切，
X29n0596_p0460b09║佛眼則圓見。今先舉二已，次應云今是照機，正應用
X29n0596_p0460b10║法眼，云何言佛眼？此疑言說與義理乖故也。釋中一
X29n0596_p0460b11║明圓勝能兼具故，次明四皆即佛故，此即待絕兩義
X29n0596_p0460b12║也。釋此經始末皆言佛眼佛知見，不言自餘意者，並
X29n0596_p0460b13║是向者第二絕待意也。然佛眼以妙智為體，意眼一
X29n0596_p0460b14║切眾生皆同一妙智慧，故始末皆言佛眼佛知見也
X29n0596_p0460b15║（云云）。之意略爾。然諸經論或說五或說十，五已如前。
X29n0596_p0460b16║十者，華嚴云：一是肉眼，見一切色；二是天眼，見諸眾
X29n0596_p0460b17║生死此生彼；三是慧眼，見諸眾生諸根差別；四法眼，
X29n0596_p0460b18║見諸法真實之相；五是佛眼，見十方六道；六是智眼，
X29n0596_p0460b19║分別了智一切種法；七是明眼，謂見一切諸佛光明；
X29n0596_p0460b20║八出生死眼，見涅槃法；九無礙眼，見一切法無有障
X29n0596_p0460b21║礙；十是普眼，謂見法界平等法門。有人會云：初一是
X29n0596_p0460b22║前肉眼，亦兼天眼，能見麤細、遠近是天眼故；以次是
X29n0596_p0460b23║前天眼；三、五、六、八、九，此六是前法眼，亦屬天、肉二眼；
X29n0596_p0460b24║第四法眼是前慧眼，見其諦故；第十普眼是前佛眼，
X29n0596_p0460c01║普見平等法界故。彼所以如此會者，意以經論多說
X29n0596_p0460c02║五，少說故，會十歸五，但是略、廣異耳。所以多說五者，
X29n0596_p0460c03║意謂為對人、天、二乘、菩薩、佛故。又約所顯能者，初二
X29n0596_p0460c04║緣生也，次三三諦也。大略如此，非此中意，不在繁廣，
X29n0596_p0460c05║於次正頌所見濁中應知。此法說中通義有十，現文
X29n0596_p0460c06║且三。三者，諸佛頌中釋迦、長行、偈頌三也。然此三文
X29n0596_p0460c07║非直經文不同，疏釋義亦有異。何者？且經異者，釋迦、
X29n0596_p0460c08║長行標列通、別，名、數頌中二文但有其義，並不標列。
X29n0596_p0460c09║又初釋尊長行有四，謂數、名、體、結。釋諸佛頌中亦曰：
X29n0596_p0460c10║謂總明障大，別明障三，權說少以治濁，終為說一令
X29n0596_p0460c11║歸大。今此釋尊頌中有三，謂能、所、興、悲。又初釋尊長
X29n0596_p0460c12║行有列名、體、狀，諸佛頌中但約眾生，以諸釋尊頌中
X29n0596_p0460c13║唯約六道，以辨此三經之不同也。疏釋異者，釋初直
X29n0596_p0460c14║依法經釋其名、體及諸門，通料簡釋。諸佛頌中，初直
X29n0596_p0460c15║約其義，消其文已，然後廣解眾生之義。今此頌中即
X29n0596_p0460c16║先約文明五義已，然後廣解六道之義。所以然者，以
X29n0596_p0460c17║三處文皆有眾生之言，初二但言眾生，第三則加六
X29n0596_p0460c18║之以道。初文則以通名當其五中別一，次則約初其
X29n0596_p0460c19║別通論其五，後則通約六道以論五濁人。前釋諸佛
X29n0596_p0460c20║頌中廣解眾生，未明六道；今此頌中則廣解六道，不
X29n0596_p0460c21║復更言眾生。此釋義之異也。得此諸意，乃可略會此
X29n0596_p0460c22║文體勢。不然，不知以何明義？疏前文文，今但頌數、名、
X29n0596_p0460c23║體三者，次第所明何？正應於此所見五濁文下安之。
X29n0596_p0460c24║全云：經無唱數，但有體、相。若兼而言之，只可及其列
X29n0596_p0461a01║名，仍又不足現名，唯有眾生與邪見故。準此，只應云：
X29n0596_p0461a02║今但頌名、體二，而云三者，傳寫之誤故也。今謂此中
X29n0596_p0461a03║具有三義，人自不見，而謂文無，良由不得向來所明
X29n0596_p0461a04║經之與疏之意，故致斯惑。得，則不至於是矣。何者？所
X29n0596_p0461a05║見六道眾生，即是總唱其數及以名也。故前諸佛章
X29n0596_p0461a06║中，正以眾生為總明也。故疏從貧窮下，方名為眾生
X29n0596_p0461a07║濁，意正指初四字，即總標名、數明矣。又共道眾生是
X29n0596_p0461a08║人，五濁是人上過患。今言六道眾生，即數、名也。下五
X29n0596_p0461a09║直是別明其五體、狀也。不得誤通為別，以眾生為其
X29n0596_p0461a10║一數，則與疏文不相應甚矣。故只一言，即兼數、名總、
X29n0596_p0461a11║別二種五也。故知依文但二，約義兼三。此是得文之
X29n0596_p0461a12║精要，信為妙達。而謬謂不然者，自是不達之甚之矣。
X29n0596_p0461a13║於釋此文有二：初通釋五濁，次別釋六道。經約六道
X29n0596_p0461a14║眾生以五濁，五濁是文之宗主，故先明之。然方便消
X29n0596_p0461a15║六道之文，即却釋數之釋也。又初約體、相略釋，次都
X29n0596_p0461a16║就名、數廣釋，以六道眾生正是五濁之所依故也。又
X29n0596_p0461a17║六道總五也下，是其別也。先釋其別，次釋其總也。如
X29n0596_p0461a18║此諸意，可以思之。初正釋五中，初言眾生濁者，眾生
X29n0596_p0461a19║名通，只為貧無福慧成也。濁無福慧，是貧窮之由也。
X29n0596_p0461a20║無福故貧，無慧故窮，以此故為濁障也。只是一句，但
X29n0596_p0461a21║應牒已，判為眾生濁，而更言半行者，後人誤以加也。
X29n0596_p0461a22║都有九字為簡，上四字是總名數，故以下一句別為
X29n0596_p0461a23║其一。後人不達此意，便加半行，不知其意，又不知無
X29n0596_p0461a24║體。何者？九字非半行，並奪上見字，乃成此言體，則諸
X29n0596_p0461b01║無所成。縱以為半行，何不從六道？下牒文，故知意如
X29n0596_p0461b02║前。又例下四，唯煩惱向言一行，餘並不言數，故此只
X29n0596_p0461b03║應牒已，便即判之，不應更言半行，令諸義懷，宜善思
X29n0596_p0461b04║之。命濁，即眾生之壽命也。生死險道，有通有別，即皆
X29n0596_p0461b05║險惡道。別即三惡四趣，連持不絕，故是命，以險故是
X29n0596_p0461b06║濁也。煩惱濁，亦是眾生之煩惱也。深著即癡愛，具五
X29n0596_p0461b07║鈍使，故是煩惱，以深故是濁也。劫濁，亦是眾生過此
X29n0596_p0461b08║時也。不求佛法，無感佛緣，如此之時，故是濁也。言大
X29n0596_p0461b09║勢者，佛有十力、四無畏、十八不共也，下文有大力勢
X29n0596_p0461b10║也。斷苦法，即定慧也。見濁，亦眾生之牒解。既云邪見，
X29n0596_p0461b11║具五利故，即是見，以深入故，是濁，合論故云見濁。五
X29n0596_p0461b12║勢，即日中曰大耶過，不識心道，以此苦因，而求樂果。
X29n0596_p0461b13║次重釋中，諸即五見，領納執著，名為愛，愛故有苦。然
X29n0596_p0461b14║愛有五，謂苦、槃、捨、憂、喜。今為深著，故即苦受，此是苦
X29n0596_p0461b15║因，還得苦果，非能免因，故不可得。故大經云：因果俱
X29n0596_p0461b16║菩，謂諸外道也。
X29n0596_p0461b17║上釋五濁竟，普曜以下是次釋六道也。所以更却釋
X29n0596_p0461b18║者，以義應故。雖通別雙舉，前已釋其通竟，今但解其
X29n0596_p0461b19║別也。文雖稍廣義要有五：初明六道因緣，是約因釋；
X29n0596_p0461b20║又云以下次明六道果報，是果約報釋；次翻名釋義；
X29n0596_p0461b21║三約名義釋；阿含以下四明其行，是約要行釋，亦是
X29n0596_p0461b22║對所以顯能；前是以下五是總結前四以顯二要。初
X29n0596_p0461b23║中有二：初經說，次明論異。初中有二：初明五道因果，
X29n0596_p0461b24║次三乘因果。應是相從而來亦互相顯，亦明世出世
X29n0596_p0461c01║開皆從因緣生也。初中先舉果徵因。言五道者，五六
X29n0596_p0461c02║趣道大同小異，當會釋之（云云）。前及此文明六，下文
X29n0596_p0461c03║或五或六，餘經亦爾，於後自會。道之與趣雖有通別，
X29n0596_p0461c04║今既舉因已徵，因宜從果也。源來者因也，既有果必
X29n0596_p0461c05║有因，故舉果以徵因，謂從何因緣而來至於五處果
X29n0596_p0461c06║也。或云五道即因，今謂原來方是因也。下釋出之如
X29n0596_p0461c07║文，此皆果因相當也。下是次明無此世間五趣因果，
X29n0596_p0461c08║即是出世三乘因果，五是能障、三是能治，既並緣生
X29n0596_p0461c09║故可治滅（云云），亦是舉無以顯有也。言五趣者，還是
X29n0596_p0461c10║五道但通能所，前對因道即是果，此對果趣應在因。
X29n0596_p0461c11║五陰果也，六衰通於能所，能即六塵、所即六根，既即
X29n0596_p0461c12║舉十二界在其中，即無三界生死因果故即涅槃，次
X29n0596_p0461c13║即志求作佛故即得佛果記，此亦通於權實（云云）。下
X29n0596_p0461c14║明論中說異，先舉論說，次結明。前明十惡為地獄因，
X29n0596_p0461c15║此但明一故是異也。若欲會者，前明十者通舉其中
X29n0596_p0461c16║一一皆是，故此更別顯前之意也。又明一惡即具於
X29n0596_p0461c17║十乃具一切，不但十也，故皆是因。一趣既爾，餘趣例
X29n0596_p0461c18║然，略舉其一，餘可準知。
X29n0596_p0461c19║次約果報釋者，此復有二：一明果報用，次明果地性
X29n0596_p0461c20║用。言又云者，應猶是前論釋故也。初總標云自爾，謂
X29n0596_p0461c21║任運而能非使之然，故云爾也。實猶前因所致，直就
X29n0596_p0461c22║現果不言往因，故云自爾。不然便同無因，非佛宗旨。
X29n0596_p0461c23║下次釋出，即有五別，鬼非直來亦能種種變化。人中
X29n0596_p0461c24║三事有標釋，言人中有如此類，非謂盡然。言解脫即
X29n0596_p0462a01║涅槃也。此名則通達分，即別記云所脩善根不住生
X29n0596_p0462a02║死名為達分，得正決定即初果也。天中自然如次廣
X29n0596_p0462a03║釋，故略但注（云云）。上是業用竟。下明報地性用者，報
X29n0596_p0462a04║地雖別性中而各互具，然並體中功能，故是性用。文
X29n0596_p0462a05║有三句：初明最下具上四因果，次明最上具下四因
X29n0596_p0462a06║果，三結。上下例明中間皆爾，一一皆具三道略言，只
X29n0596_p0462a07║是因果在文分明。既言不現行，故是性中種子具足
X29n0596_p0462a08║有也。小乘不言種子，如何此論既作是說，亦是諸部
X29n0596_p0462a09║不同不可一向，然應通於三界，而但言欲界者，只應
X29n0596_p0462a10║是略或別有意。此二文前釋不思議中略引已，此是
X29n0596_p0462a11║小教所明尚爾，況復大教正由此性故可修致，如此
X29n0596_p0462a12║難思豈不信修？思之思之。
X29n0596_p0462a13║次下第三釋名義也。前但約五人，此一科具釋其六，
X29n0596_p0462a14║乃是正消經文六道之言也。初地獄中先翻名釋義，
X29n0596_p0462a15║次簡非實數，三簡是非，四明可不。初翻釋中泥梨，新
X29n0596_p0462a16║云那落迦，亦捺落迦，亦阿鼻。上二名翻釋稍別，略如
X29n0596_p0462a17║上文。若阿鼻者，此云無間，有五如別（云云），亦無有等。
X29n0596_p0462a18║文中所釋雖廣，更須和會未及也。言早下者，眾生界
X29n0596_p0462a19║中最下劣故。言隨落者，中陰以下總是釋其義也。此
X29n0596_p0462a20║言人中生彼之形狀也。言無赦者，捨也，自業所致無
X29n0596_p0462a21║能放捨故也。次非實數者，亦自業感見如是事。次簡
X29n0596_p0462a22║是非者，此就形也。初則猶是人形及受苦，非復人形
X29n0596_p0462a23║類也。如此解者，全云此四字甚無意旨，應傳寫之剩。
X29n0596_p0462a24║今謂上是辨形，聞是辨謂。如此罪人言語有可解不
X29n0596_p0462b01║可解者，釋云初未受罪之時言語皆正可解，若當受
X29n0596_p0462b02║罪苦之時即不可復解故也，可知。標中稍脫略，此乃
X29n0596_p0462b03║不足，何謂為剩？次釋畜生，即此方言出梵名，文有三
X29n0596_p0462b04║釋，皆諸經論中有。初言畜生者，義取畜養之義，類如
X29n0596_p0462b05║此方六畜之義，此局未盡。而以二旁釋者，旁非畜義，
X29n0596_p0462b06║其與名相稱，此是舊譯不功故也。新云旁生，正二旁
X29n0596_p0462b07║義相應也。行字呼平通去，其義可知。釋次義中有標
X29n0596_p0462b08║有釋，有簡顯實化。第三義中亦有標釋，辨其初後同
X29n0596_p0462b09║異。言聖語者，聖者正也，皆能同人間正言語也，後因
X29n0596_p0462b10║而不能也。鬼言闍梨哆者，梵言薜茘哆，恐本是閇，後
X29n0596_p0462b11║學誤為闍，此云餓鬼。然鬼名則通，有多別類，具如施
X29n0596_p0462b12║食經中有三十餘部（云云）。今言祖父者，舊所譯也。次
X29n0596_p0462b13║釋義，初通次別。初為祖文者，祖者始也。初為後者，祖
X29n0596_p0462b14║宗後從於初亦受此名，例如此方高曾等也。若此方
X29n0596_p0462b15║者，天曰神，地曰祇，人死曰鬼。鬼者歸也，從虗無氣上
X29n0596_p0462b16║來却歸其處故也。從又以下即釋別也，以餓簡別餘
X29n0596_p0462b17║故也。以二因緣故名餓鬼，故食經中廣辨其狀，未及
X29n0596_p0462b18║具述也。次釋人中，初翻為意，釋有三義，在文可知。初
X29n0596_p0462b19║云頂生，即金輪王十善化世，故三皆云善也。若依此
X29n0596_p0462b20║方，人者忍也，能安於道忍耐於情，故名為人。次釋修
X29n0596_p0462b21║羅，此應在前，何故於此或是趣爾，或經論中有此次
X29n0596_p0462b22║第，或其一分屬天趣攝故也。新云阿素落，文中翻釋
X29n0596_p0462b23║三義。言非天者，形行皆異於天故也。其三義中，初言
X29n0596_p0462b24║非，次言不，後言無，皆是阿字之義，短聲呼也，亦如上
X29n0596_p0462c01║文已釋。天者，梵言提嚩（房可反），此翻為天。文中所釋稍
X29n0596_p0462c02║似難見，準義體勢應先雙標，謂天者天然自然之義，
X29n0596_p0462c03║亦名為勝義，文脫亦名字。樂勝以下釋，先以二事釋
X29n0596_p0462c04║勝義，謂樂身即心身也。眾事以下總結心身，一切眾
X29n0596_p0462c05║事皆勝餘趣，故名為勝。常以以下次釋自然，謂常在
X29n0596_p0462c06║有自然光明照曜，故名天然。從又以下一字，恐後傳
X29n0596_p0462c07║剩誤，應不用也。
X29n0596_p0462c08║上釋六道名義已竟下，是第四、約要行釋。初、通明六
X29n0596_p0462c09║趣心行；次、別明心行；三、雙結勸修。初、雙標假實，亦名
X29n0596_p0462c10║人法也。上既言假名下，故是實實法法，即色心也。而
X29n0596_p0462c11║言界者，色心差別不同，即所依之境也，或既蘊處界
X29n0596_p0462c12║之義也。五趣下，明假實和合，故得總名為眾生，即心
X29n0596_p0462c13║行與法合也。若眾生下，別顯五趣差別之稱，仍有四
X29n0596_p0462c14║句：不善心境亦因果，即三惡趣也；次句善心行為因
X29n0596_p0462c15║感果，即人天也；次二句者，全云勝即人天，鄙即餘趣
X29n0596_p0462c16║也。今謂前善惡二句六趣已盡，今更以此二句言之
X29n0596_p0462c17║何為？固不然矣。今謂趣超出三界，有漏與無漏界俱，
X29n0596_p0462c18║鄙心即前善惡有漏，窒塞非道，故名為鄙，鄙亦耻也。
X29n0596_p0462c19║總結勸者，種種界不出善不善出世間也。善達如是
X29n0596_p0462c20║界，以修善除不善，修出世除世間，此義盡矣。不同諸
X29n0596_p0462c21║釋，可以思之。
X29n0596_p0462c22║下是第五總結，彰前所釋要是二義。前因緣者，指前
X29n0596_p0462c23║三段也。次言似者，且是經中約心以言，不同尋常訖
X29n0596_p0462c24║前事以明觀，故云似也。記云：前因緣中亦可具有四
X29n0596_p0463a01║意，五道不同即世界，人是所為，惡是所破，天即第一
X29n0596_p0463a02║義。後似觀者，從心判義，義當觀心。今謂前長行五濁
X29n0596_p0463a03║為三悉所治，然後說第一義。今此既頌前為四亦難
X29n0596_p0463a04║會，以能所俱不成故。又前諸佛頌五濁中四文即當
X29n0596_p0463a05║四義，亦以前三是障是治是三悉，第四為實第一義
X29n0596_p0463a06║也。今此文前大科有四義：初總明因緣，兼舉出世顯
X29n0596_p0463a07║於世間，即世界；次明二用況顯深可信慕，即為人；次
X29n0596_p0463a08║辨名義六趣差別，有為有漏深可厭患，即對治。此三
X29n0596_p0463a09║並是所除。第四令善觀察，善以不善達於勝鄙，去鄙
X29n0596_p0463a10║從勝證第一義，即四竟矣。前來總有三處，皆約權實
X29n0596_p0463a11║合論四意，今此一往從權通說四意，若以義權亦全
X29n0596_p0463a12║通實。何者？初中既明五道三乘及成佛因緣，即十界
X29n0596_p0463a13║義也。次約二用明不思議，即可以況顯大乘十界義
X29n0596_p0463a14║也。次明六道名義既爾，況餘四聖名義難思。第四既
X29n0596_p0463a15║言善不善勝鄙種種諸界，任自通於十界，故最初於
X29n0596_p0463a16║五三後仍明三乘，正以通顯之義明矣。故前三處皆
X29n0596_p0463a17║約權實合明四意，今此寄於權四通明實之四矣。前
X29n0596_p0463a18║三，初一即前二智長行文，未釋不思議也。前三世間
X29n0596_p0463a19║三義，第四結況第一義也。此文異於尋常，正以結撮
X29n0596_p0463a20║於前三故有斯異，此意深遠宜善思之，不得還作尋
X29n0596_p0463a21║常知見，且略如是未及周備。次起悲心即除濁也。言
X29n0596_p0463a22║能所見者，起悲之由也。勳是擊發義，悲是能發心，等
X29n0596_p0463a23║即所發也。文具三業施設等，義雖通三對前二故，別
X29n0596_p0463a24║當語業今昔開閇，一化始終咸在其中，標取次文成
X29n0596_p0463b01║此中義，如此之釋不可更有。
X29n0596_p0463b02║次言頌施方便者，從昔為名，此正是開。但敘昔施，即
X29n0596_p0463b03║是今之開也。常須此意，勿失宗也。次明初文又三者，
X29n0596_p0463b04║文雖二義，要唯二義，謂初正也。次二是息化之由，正
X29n0596_p0463b05║也。言大者，即今妙也。初即擬此妙也。然者，大事而出
X29n0596_p0463b06║故也。言擬宜者，即下文云方宜救濟也。下正依此義
X29n0596_p0463b07║而言。今從彼文以立此名，必以此者，同體法爾，諸佛
X29n0596_p0463b08║皆故，慎本誓願故，以無此機故息也。此初擬宜之文，
X29n0596_p0463b09║疏釋稍廣。尋聽說釋竟，不知說釋何義，於經於疏並
X29n0596_p0463b10║未能會，良以無其宗主故也。今先依疏科自以會經，
X29n0596_p0463b11║次會疏文之所釋。初者，經初一句即擬宜時處，次一
X29n0596_p0463b12║行一句即正明擬宜。於此正中復二：初一句總，次一
X29n0596_p0463b13║行別。約科自入經略爾。次就疏文者，初是釋時處，從
X29n0596_p0463b14║感樹恩下是釋正中總擬宜，過去因果下是釋正中
X29n0596_p0463b15║別所擬宜。初釋時處，即有二別：初釋時事，釋者下次
X29n0596_p0463b16║釋處。初時即釋始之一字。初簡理，事亦簡自顯他。至
X29n0596_p0463b17║理如空，非三世攝，何有其時？約事修得，故有其時。性
X29n0596_p0463b18║既無方，脩得亦何有定？就化他邊，故有其時。此並約
X29n0596_p0463b19║無論有不思議時也。為化下結明今意，正言化物最
X29n0596_p0463b20║初之時，故言始也。為者施也，起也。從體起用，施為化
X29n0596_p0463b21║物，大有五時。今語其初，故云爾也。此即為物示成時
X29n0596_p0463b22║也。
X29n0596_p0463b23║下釋其處，即道場也。於中有場有樹，二俱是處故也。
X29n0596_p0463b24║言事解者，對次觀行，約所求法以釋，故言事也。道即
X29n0596_p0463c01║佛知見也。脩治即是能得之方，謂脩開示悟入之行
X29n0596_p0463c02║也。得即是正，約開示悟入至極也。並依於此處得道
X29n0596_p0463c03║之場，故云道場。廣如淨名流中所釋，未能具敘，可以
X29n0596_p0463c04║意道。樹者，此處有樹，處在樹下，此樹屬處。又對次二
X29n0596_p0463c05║能，故先合釋二所也。並所從能，依從於正世，後於道
X29n0596_p0463c06║為名故也。就事以論，此處及樹並廣如西域記，此未
X29n0596_p0463c07║能具知之。應知時處通於權實，今既以大擬宜，故須
X29n0596_p0463c08║實即是妙時處也。
X29n0596_p0463c09║上時處竟下是釋其正中之初總也。文含能所，為向
X29n0596_p0463c10║已釋。其二所竟下直釋其二，能謂觀與經行也。於中
X29n0596_p0463c11║初承向文勢且約事解，次約所表釋。初中先別釋觀
X29n0596_p0463c12║行，次合明其意。且經意者，前表自證於體故言坐，此
X29n0596_p0463c13║明從體起用利他故言觀行。樹有覆蔽之恩，地有安
X29n0596_p0463c14║止之德，並是得道之勝緣，故須觀念意在何之。道成
X29n0596_p0463c15║以下是其意也。道成由之將報復也。賽即酬報，澤即
X29n0596_p0463c16║上之恩。如何報復？欲以以下是也。
X29n0596_p0463c17║次約所表釋者，雖言觀心，正意在表內法故也。然向
X29n0596_p0463c18║對兩所直釋二能，今此通約能所釋也。於中有三：初
X29n0596_p0463c19║釋觀樹，次釋經行，後合明其三七二意也。初中先樹
X29n0596_p0463c20║次觀。初言樹者，即表於此樹也。此所以名樹者，以有
X29n0596_p0463c21║華果無窮故也。婆沙云：過去二支為根，現在五支為
X29n0596_p0463c22║質；現在三支為華，未來二支為果。有華有果謂凡夫，
X29n0596_p0463c23║無華有果謂學人，無華無果謂無餘。有云：義推少華
X29n0596_p0463c24║有果謂學人，無華有果謂有餘。此藏通義耳。寶性論
X29n0596_p0464a01║云：緣相生壞四事俱無方名求。緣為根，相為質，生為
X29n0596_p0464a02║華，壞為果，即界外二種十二因緣，謂別圓義。今謂如
X29n0596_p0464a03║此之樹遍法界亘三世，非直為大又極高矣。此表所
X29n0596_p0464a04║觀境也。深觀等者，正明觀也。以妙觀智窮理盡性而
X29n0596_p0464a05║觀，故云深也。一一緣起莫非三諦，境觀宜極成菩提
X29n0596_p0464a06║也。又十二因緣即是三道，觀三道即三德三身菩提
X29n0596_p0464a07║之大樹也。此三菩提樹體德橫竪，周遍一切為高大
X29n0596_p0464a08║矣。欲以以下，總明觀樹所表之意，謂表自觀緣起大
X29n0596_p0464a09║樹成無上菩提大樹，將以被益一切同致，故云觀也。
X29n0596_p0464a10║次釋經行，事雖有別，表意不殊。前初釋表意，復更釋
X29n0596_p0464a11║成。初中言經行者，往來之義如世織經之狀，故云也。
X29n0596_p0464a12║廣釋經行處及利益義，非此中之意，幸勿相效。此含
X29n0596_p0464a13║三義：能行法、所行地。總此之意，修行道法備在七科，
X29n0596_p0464a14║故佛遺囑念處修道略語一，要而言之不過定慧，故
X29n0596_p0464a15║云定慧莊嚴以自他也。此表自他之法。自以以下，正
X29n0596_p0464a16║顯其意，正表自得利物，故云爾也。地是所履，即實相
X29n0596_p0464a17║也。遍一切處，故云一切地也。前自證體故言坐，以表
X29n0596_p0464a18║利用故言起行，辨此法相故如止觀及記廣釋。下釋
X29n0596_p0464a19║成者，初後疑問，以無情故故無分別，既無施恩何有
X29n0596_p0464a20║於報？下引經答。釋中彼經即諸天從野干聞法，將修
X29n0596_p0464a21║上味以報供養，以其報劣非當天食故所不受，諸天
X29n0596_p0464a22║愧謝無以報恩，其之但能流傳向所說法普益一切，
X29n0596_p0464a23║非直報我，亦即是報一切諸佛之恩。今此所言表意
X29n0596_p0464a24║亦爾，表自利他，下化上報並於一切，既普一切，樹地
X29n0596_p0464b01║之功莫不彰顯，方其爾矣，即是成前也。
X29n0596_p0464b02║次過去下是三釋，於正擬宜中次別意也。前明觀行
X29n0596_p0464b03║總表以大擬宜，今言三七即表三周等說，故是別也。
X29n0596_p0464b04║於中又有三：初沉引餘經所說，次小雲疏下次此方
X29n0596_p0464b05║舊解，三七日以下是三正釋也。且初經言三七日者，
X29n0596_p0464b06║祥云：此明思惟時也。經論不同，或言過七日說，即彌
X29n0596_p0464b07║沙塞律及十地論。律云：三昧七日。論云：本為利他成
X29n0596_p0464b08║道，何故七日思惟不說？答云：顯示自受大法樂故，為
X29n0596_p0464b09║令眾生於如來所增長愛敬心故（云云）。此則初七不
X29n0596_p0464b10║說，此明過三方說。律及薩婆多傳過六七四十二日
X29n0596_p0464b11║方說，興起行經過七七方說，十二由經成道竟，第二
X29n0596_p0464b12║年方度五人，則一年不說。智論五十七日不說，或可
X29n0596_p0464b13║只是五十七日，或是五十箇七日，計近一年與十二
X29n0596_p0464b14║由經相應，適緣見聞不須和會。薩婆多論云：何故六
X29n0596_p0464b15║七四十二日不說？一者梵天未來請故，又陳如等善
X29n0596_p0464b16║根未熟故，又前自安身然後始說故，又令眾生生尊
X29n0596_p0464b17║重故。今明如來久知應不說，但為示法深妙，眾生鈍
X29n0596_p0464b18║根隨從世法故爾。三思而後言可，七日是數之窮，三
X29n0596_p0464b19║思是俗中之常法，故有三七之言也。七是一數之窮
X29n0596_p0464b20║者，內外七日改異，胎內七日即變，斷食之人七日不
X29n0596_p0464b21║食便死。此前經論及人師異說如是，今此直列此一
X29n0596_p0464b22║經者，數問義近故但引也。於中有二：初明三思之所
X29n0596_p0464b23║以，即思機理也。初一理，次二機，通別也。彼經若小唯
X29n0596_p0464b24║約漸論，即鹿苑初。若是大乘即通頓漸之首，即至以
X29n0596_p0464c01║下次明通三說法，即漸初也。文亦有三義：初化五人
X29n0596_p0464c02║兼明得益，次結成三寶義兼三也。初中兩說兩得益，
X29n0596_p0464c03║所為五人之名，全云摩男及䟦提之異名，不合再舉
X29n0596_p0464c04║傳寫之誤。今謂若準前文所列，此文則誤，而嘉祥此
X29n0596_p0464c05║中所列五人名同於此，則前文乃誤。或可經論所出
X29n0596_p0464c06║不同，隨而引之，宜知之也。婆娑云：陳如得初果，四人
X29n0596_p0464c07║得四善根，至夏初方得道。經云未得者，謂初道果，非
X29n0596_p0464c08║不得四善也。然有八萬天子得道是何天者，正法念
X29n0596_p0464c09║云：是炎摩天子也。智度論云：八萬天子得無生忍。餘
X29n0596_p0464c10║經云：得法眼淨。此云何者，釋云：小乘法眼淨，即小乘
X29n0596_p0464c11║無生忍也。今大師依智論意，即大乘無生忍密教之
X29n0596_p0464c12║意也，如別文釋。
X29n0596_p0464c13║上沉引餘經釋竟。次下是述此方人師舊釋，於中有
X29n0596_p0464c14║三：先述舊，次明大師意，三因釋諸義。先述此師意，明
X29n0596_p0464c15║初時即是說法華經，有標、結。初標意者，一者當文，二
X29n0596_p0464c16║者準後所說。當文者，經云思惟如是事，微妙最第一，
X29n0596_p0464c17║故三七思惟即是為三根說也。何以知其然者，更引
X29n0596_p0464c18║下文以證釋也，以樹處皆同故也。結同可知。下會今
X29n0596_p0464c19║方言說之意，何故今於此處方說妙法？釋之如文。今
X29n0596_p0464c20║既為鈍，前却即為利也。利鈍時處不同，說妙則是同
X29n0596_p0464c21║也。下明大師意者，有同不同，非一向也。同謂佛慧，不
X29n0596_p0464c22║同開會也。彼知其一未知其二，但得迹門一分，迹門
X29n0596_p0464c23║且未全得，豈能知本？故是未知其二。類昔以顯今同
X29n0596_p0464c24║今，例今以顯昔有同異，文有釋、例、證、結可知。次五比
X29n0596_p0465a01║丘下是雜釋諸義，於中可大有二：初釋先度五人，次
X29n0596_p0465a02║兩問答釋轉法輪。此文假不次第，全云初至尼吒應
X29n0596_p0465a03║移於後釋五比丘文下，從初轉法輪至三處決定應
X29n0596_p0465a04║移於後釋轉法輪文下，今謂亦可從問答下便屬釋
X29n0596_p0465a05║轉法輪文也。思之。準理次第從初至尼吒，此並合在
X29n0596_p0465a06║前陳如章中次第安之，後明四處方可於後，若總於
X29n0596_p0465a07║後義亦通也。初明先度五人，五人之名如前，今正明
X29n0596_p0465a08║先度之所以，以本願故。上陳如中已述其三，一是佛、
X29n0596_p0465a09║二是其自，今又是一，別各有二，四願因緣故也。記云
X29n0596_p0465a10║惡生王即哥利王也，餘四應其眷屬也。言比丘者，聞
X29n0596_p0465a11║法破惡竟方受此名，從初但是五人，今從後說言比
X29n0596_p0465a12║丘也。
X29n0596_p0465a13║是下釋轉法輪之義，有三：初明先為人之所以，輪王
X29n0596_p0465a14║出下次明受益聲聞不同之所以，初輪以下後明處
X29n0596_p0465a15║所有定不定。初問意者，轉輪即是說法，既言初為五
X29n0596_p0465a16║人說法，即是初為其轉法輪，然應普為一切，何故但
X29n0596_p0465a17║言為人？雖舉其五義已如前，今正論其人五乃相從
X29n0596_p0465a18║來，可所以知者，以答故知然也。答有六義，蓋經論之
X29n0596_p0465a19║所出也。雖有四悉之義而不次第，初是勝義，次二為
X29n0596_p0465a20║人，次一隨順世間即世界，後二明人勝天即對治也。
X29n0596_p0465a21║時有諸天得道，豈非見諦從人中得？即釋此疑，非直
X29n0596_p0465a22║從人亦因人得，以此六四之因緣故先為人，次釋初
X29n0596_p0465a23║受化者得益聲聞遠近不同之所以也。問中初舉三
X29n0596_p0465a24║不同，次問其所以。聲至梵天如前所說，首陀會者有
X29n0596_p0465b01║云色究竟天，人論第二云第四禪天也。此亦經論之
X29n0596_p0465b02║說也。答中初答前三，若依以下廣顯佛義，此二亦即
X29n0596_p0465b03║因緣約教釋也。初因緣中初是世界，輪王下為人陳
X29n0596_p0465b04║如對治。佛最勝義記云：善業輪王因，名譽業陳如因，
X29n0596_p0465b05║稱讚業佛因。今謂此對雖消得三人，上中下言猶未
X29n0596_p0465b06║能散。若云可通者，善謂十善也，名舉持戒也，稱讚供
X29n0596_p0465b07║養報恩也。父母世間，師長通世出行。此三業皆有上
X29n0596_p0465b08║中下，下即輪王，中即陳如，上即佛。以此故得道聲聞
X29n0596_p0465b09║其異若是，此並且是世間因緣，故是世界意也。若使
X29n0596_p0465b10║下釋疑云：佛王三界其聲應至有頂，何故但言色界？
X29n0596_p0465b11║故釋之云爾，以有顯無可知。大經臨涅槃時出大音
X29n0596_p0465b12║聲，其聲遍滿乃至有頂。丹丘釋云：遍滿有頂即聲之
X29n0596_p0465b13║橫竪也。若三有之頂，即非想是也。彼至此不至者，此
X29n0596_p0465b14║就小說、彼約極教，故有斯異。次約教中則不爾也。別
X29n0596_p0465b15║明三義，皆約所表也。明有四意，故注（云云）。次下廣復
X29n0596_p0465b16║一義，即當約教意，指向義即當初教，次加百億故當
X29n0596_p0465b17║共教，次即當後二也。此且通談，若論今經唯一圓遍，
X29n0596_p0465b18║復彰有此意，故注（云云）。次明處者，處通四別，此中正
X29n0596_p0465b19║論轉車別更緣處，義通餘三相從而來。樹處即成道
X29n0596_p0465b20║處也。天下具如造像功德經中。大神變有通別，今簡通
X29n0596_p0465b21║顯別故言大，即降魔制外事也。轉法輪處有通有別，
X29n0596_p0465b22║簡通不定、顯別則定，故云初也。頓初即場中，漸初即
X29n0596_p0465b23║鹿苑也。下三處皆在摩伽陀國，具如大經所說。餘處
X29n0596_p0465b24║不定，即四之外也。又言除者，除別顯餘，一化通記也。
X29n0596_p0465c01║準大經明說，涅槃處亦定，應云除初後處。又準大經，
X29n0596_p0465c02║涅槃處亦定，則應五處，而但言四，當時經論猶略故
X29n0596_p0465c03║也。有引毗婆沙云：有五處定，謂生處、出家處、成道處、
X29n0596_p0465c04║說法處、滅度處。三世諸佛常於此處說法，故云處定。
X29n0596_p0465c05║何以知處定？佛未出世，有輪王將丘眾欲從此道過，
X29n0596_p0465c06║而丘眾即住不行。空中云：此是古佛說法處，王須避
X29n0596_p0465c07║之。故知處定。今謂此五與今對論，同異有三：一者、正
X29n0596_p0465c08║應合有此五，故文殊問經云：生處、得道處、轉法輪涅
X29n0596_p0465c09║槃處。二者、彼此互無，彼無此二，此無彼三。三者、互不
X29n0596_p0465c10║了，彼三是大要，此無故不了；此二至勝要，彼無亦不
X29n0596_p0465c11║了。又於說法中，彼不言不定，是彼有未了；此中但言
X29n0596_p0465c12║初，而不兼言復，是此所未了。所以然者，此葢聖教不
X29n0596_p0465c13║同，互說如是。今總會之，彼須更此二，此須更彼三，彼
X29n0596_p0465c14║此各有七。仍說法一事不定，其餘則常定，爾乃方了
X29n0596_p0465c15║矣（云云）。
X29n0596_p0465c16║下是第三正釋，於中有三：先述舊解，次明未當，後正
X29n0596_p0465c17║釋也。初有兩家，有兩釋，並約此經之意，即表思大乘
X29n0596_p0465c18║理教行三也。次者記云：即譬及信解大乘二門，各有
X29n0596_p0465c19║擬宜、無機息化，用對此三亦應可爾。今準嘉祥述舊
X29n0596_p0465c20║又云：初七以勸門說大乘不得，二七以誡門說大乘
X29n0596_p0465c21║不得，三七以誡勸令得說不也。正應如此，以古人不
X29n0596_p0465c22║立擬宜等三名故也。次師者，初通明意，次別消文，三
X29n0596_p0465c23║引文證，謂至極大事不可造次，一表妙化之方所，二
X29n0596_p0465c24║以誡勸未至之人，故有二至之言，七思惟正表此三，
X29n0596_p0466a01║舉證次第證此三也。次下明其非者，雙破兩家，先明
X29n0596_p0466a02║正道理，復責其釋乖，此故未可也。以其皆作定釋，故
X29n0596_p0466a03║此責之也。覽亦作鑒，二義俱通，作鑒雅矣。爾疋云：淹
X29n0596_p0466a04║留久也。次正釋中有二：初總明意，次別消文。初有標
X29n0596_p0466a05║釋，即寄言以表意，非謂適實爾也。然說此經必是開
X29n0596_p0466a06║顯，初未施隱何所開顯？此乃談佛出世之本懷故。二
X29n0596_p0466a07║者物性元來具十界故，設初便作是說，即開顯矣，何
X29n0596_p0466a08║有不可？正在寄後以明初意了。次別釋中，初約教，次
X29n0596_p0466a09║約觀。初中初直約此經三周，次結前是圓，復起後三
X29n0596_p0466a10║教釋。初中即是圓教因緣釋。初中先明三周擬宜，次
X29n0596_p0466a11║標取無機息化施小以釋成，可知。次既約教，此當因
X29n0596_p0466a12║緣亦應有四意，諸釋雖不言而四義不無，今輙言無
X29n0596_p0466a13║者，初通明意義，既總於三即當世界法說，直顯理即
X29n0596_p0466a14║當第一義譬說，託事引諸子義即當為人因緣說，長
X29n0596_p0466a15║遠治其多懈怠即是對治意。或嫌非常途當觀五重，
X29n0596_p0466a16║前四次次結前標後，既此經三周故即是圓教，乃絕
X29n0596_p0466a17║偏之圓矣。下正約教者，教門既有四，別擬既不得，通
X29n0596_p0466a18║擬亦未得，然後方說三，此並約文自會，意皆雅合斯
X29n0596_p0466a19║妙達矣。或曰：三表於三義有可領，而言七復言日，此
X29n0596_p0466a20║何所表？然七是彼方要數之一，如聖教中或言一七
X29n0596_p0466a21║三七七七皆多言之，隨順世間故言之也，即表大乘
X29n0596_p0466a22║入道之要，謂道品七科法也，於一一說中皆令入此
X29n0596_p0466a23║七科法門故。言七日者，表智七科名菩提分，菩提覺
X29n0596_p0466a24║也，七是顯覺智之支分，故皆以日表之。又日表知見，
X29n0596_p0466b01║因七而得開示悟入佛之知見，故以表之。如此釋，於
X29n0596_p0466b02║文若別若通皆會無所違也，此義古今不言，今意略
X29n0596_p0466b03║爾（云云）。或曰：以大擬宜無機息化，此正是所思惟事，
X29n0596_p0466b04║經文自分明，義又易會，何須異釋？若爾，此但通意，何
X29n0596_p0466b05║關今經？又尚不得說法，豈會三周？何者？既不得已，施
X29n0596_p0466b06║小只是通途，大乘故不關此。雖言三義，不知是何等
X29n0596_p0466b07║三？與而言之雖似法說而棄餘二周，脫而言之亦非
X29n0596_p0466b08║法說，以不言法故法且不得，況下二周？故非此經之
X29n0596_p0466b09║意。既非此意，用言於此何為？故不可也。次約觀者，教
X29n0596_p0466b10║之要旨也。中明四觀，即四教之觀行也。於前三中一
X29n0596_p0466b11║一皆有擬宜、無機、息化三義，第四對前無三不得，即
X29n0596_p0466b12║顯有三得也。次無機中言障重者，經云著癡，淨名云
X29n0596_p0466b13║從癡有受則我病生，此即五濁故言障重。次不堪聞
X29n0596_p0466b14║者，障重根鈍不能信受，故不堪聞。知無機故不說者，
X29n0596_p0466b15║說即發其機也。既障重根鈍是無可發，故雖請而不
X29n0596_p0466b16║說也。今謂此文稍似難見，何者？既云雖請知無而不
X29n0596_p0466b17║說，經但有請而無知無不說之文，若會此科更須進
X29n0596_p0466b18║取次息化初文乃可，只由無機故息化也。或有兩向
X29n0596_p0466b19║全云聞而致損只是無機，但入無機段中於義甚便，
X29n0596_p0466b20║更宜思之。此三通明無機之義。次息化中二者，初非
X29n0596_p0466b21║直無益而有大損，次息雖不有益且無大損，此蓋明
X29n0596_p0466b22║如來大功方便妙能之事也。次正施權四章，即翻前
X29n0596_p0466b23║明有機而致利也。初文既云尋念，復言亦應，故是擬
X29n0596_p0466b24║宜，結初二句念諸權化，下二句念允同之意。文中初
X29n0596_p0466c01║釋念方便，尋者隨續也。何故續前之後便言尋念？文
X29n0596_p0466c02║應故釋之云爾。次釋念諸佛意何不施，念已方施，如
X29n0596_p0466c03║假從來不知施三之事，因念方知，故釋云爾。非是不
X29n0596_p0466c04║知，為顯道同令易生信故也。文應作允而作引者，恐
X29n0596_p0466c05║傳寫誤。允者順也，釋佛現之由有二，即擬宜中二義
X29n0596_p0466c06║是也。言慰喻者，上同諸佛下愍群生，隱實施權屈曲
X29n0596_p0466c07║勞謙，是以慰也。慰者安也，苦心為物故須慰也。喻者
X29n0596_p0466c08║勸也，明其理以相勸勉也。並順世問也。
X29n0596_p0466c09║次正歎者，一行一句全是諸佛難之詞也。初二句歎
X29n0596_p0466c10║也，下三句釋上之義也。善謂善巧能之極也，下句歎
X29n0596_p0466c11║利用中最勝也。文釋初義，能隱而能施之極也。次釋
X29n0596_p0466c12║下句，施而能開是師之最勝也。次釋下三句，且顯上
X29n0596_p0466c13║一義。初句明自得實也，下推能利他，即釋初善能能
X29n0596_p0466c14║隱實而用搖也。次第一義寄在後釋，下明詣佛道同
X29n0596_p0466c15║也。次雙釋者，經文上二句但明隱之由而不結明陰，
X29n0596_p0466c16║下二句但結以明施而不明其由，疏文各具出其二，
X29n0596_p0466c17║此釋之能矣，宜其如知之。言雙結者，結明隱實施權
X29n0596_p0466c18║之意也。前釋第一導師之義現於是矣，應知此前除
X29n0596_p0466c19║初兩句一向是歎，餘並兼是勸也。次言酬順者，諸佛
X29n0596_p0466c20║讚勸也。對答於讚故言酬，敬從所勸故言順，釋南無
X29n0596_p0466c21║為敬從，正明順勸之意也。祥云：南無，歸命也，救我也。
X29n0596_p0466c22║歸命者，以命歸投十方佛也。諸佛㢡勸說於三乘，則
X29n0596_p0466c23║近眾生慧命，便是近釋迦命，是故釋迦以命歸投諸
X29n0596_p0466c24║佛。諸佛勸說三乘，既是救濟眾生，即是救濟釋迦，故
X29n0596_p0467a01║稱救我。今謂若以義釋，亦何不可？要是迂迴。古人既
X29n0596_p0467a02║云敬從，言義雅便，今直從之，不須曲會。初言酬中，初
X29n0596_p0467a03║二句酬也，後二句順也。聖者，正也，通也。圓通正道，自
X29n0596_p0467a04║在無畏，故云聖師子。此即醐前善哉釋迦文也。能以
X29n0596_p0467a05║善巧施設，終令歸圓妙，故言深淨微妙音。此即酬前
X29n0596_p0467a06║第一之導師歎也。下一句順從，即順前得是第一法
X29n0596_p0467a07║以下所勸文也。此初一行，文唯三句，意只是二，謂酬、
X29n0596_p0467a08║順也。即此三句二意，答前勸大要盡矣。次言念順物
X29n0596_p0467a09║機，即別順前少智樂小法一行文也。前明諸佛自得
X29n0596_p0467a10║實法，為順權機，隱實施權。今亦順同彼意，故云念順
X29n0596_p0467a11║物機矣。如此所釋，善美盡矣。
X29n0596_p0467a12║下正施化者，既有其機當以其教而發起之，故云也。
X29n0596_p0467a13║經初二句明處時，言是事者，即念同諸佛順物機緣
X29n0596_p0467a14║思思已決之時也。次句處，此云鹿林，昔有王以林故
X29n0596_p0467a15║鹿，故亦云施鹿林，亦云鹿苑，亦云仙人國，昔有仙人
X29n0596_p0467a16║在此住故。新云波羅痆斯，此云江繞城。然有通別，別
X29n0596_p0467a17║謂鹿林是其國中之一處，經文從通說處則別，古人
X29n0596_p0467a18║以別翻義通有未了，應知頓初即是道場，漸初即在
X29n0596_p0467a19║於此，今正論漸也。下一行正說教，初一句明理實不
X29n0596_p0467a20║可說，次二句明就事方便而有說，此亦如大經曰：俱
X29n0596_p0467a21║不可說，以因緣故說。疏文三翻以釋此文，初番尅體
X29n0596_p0467a22║別論，次番約權實通論，三番又全別約權之事理。初
X29n0596_p0467a23║中先牒已且出其體，釋已如前，此即釋諸法寂滅相
X29n0596_p0467a24║也。此理非下牒上義以明不可說之所以，正釋不可
X29n0596_p0467b01║以言宣也。正以寂滅無形無名故非數非說，此即自
X29n0596_p0467b02║所修得一實妙體也。今以等者，對三機感而作三說，
X29n0596_p0467b03║此即有因緣故作三數說，此是自他亦是約義也。下
X29n0596_p0467b04║是約文，又是約別義也。文者，文云寂滅，寂滅即是不
X29n0596_p0467b05║生不滅，此即不可以言宣，以有生滅因緣故，即方便
X29n0596_p0467b06║作生滅說。上對三教故是通，此局在初故云別。文云
X29n0596_p0467b07║為五比丘故須為此別釋，次第三番更局專於向生
X29n0596_p0467b08║滅中論可不可也。真理即真諦理也。非示者，無四也。
X29n0596_p0467b09║非說者，不可作說也。此亦即寂滅相也，即不可言宣
X29n0596_p0467b10║也。故大集云：第一義諦無聲字，陳如比丘聞悟道。正
X29n0596_p0467b11║此義也。亦以有此因緣故，得有四與說。又初約圓對
X29n0596_p0467b12║偏釋，次以衍對藏釋，三專約三藏事理釋，正有此義
X29n0596_p0467b13║故也。言無常有門者，無常等四，初治四例故是有門。
X29n0596_p0467b14║諸文皆云初說四諦，而云無常等耶？此不相違，無常
X29n0596_p0467b15║是苦。下四行略言一四，餘之三四例知，則一一門皆
X29n0596_p0467b16║有四諦。若言四諦語其總相，若言四行語其別相，二
X29n0596_p0467b17║不相離總別可知。五比丘義並前始見，前釋之文正
X29n0596_p0467b18║應於此文下安之。
X29n0596_p0467b19║次明受行等，上是能化事竟，下是受化者得益。得益
X29n0596_p0467b20║雖多，不出於此四，故云爾也。而言受行等者，記云：機
X29n0596_p0467b21║會則受，隨聞觀轉，煗法以去名行。若準有宗時，節節
X29n0596_p0467b22║雖促，不妨具歷內外凡位，至世第一名悟，若得初果
X29n0596_p0467b23║名之為入。今言此且從別，若通言初化之益，亦可聞
X29n0596_p0467b24║慧名受，思修名行，初果名悟，無學為入。以是通言初
X29n0596_p0467c01║化之益，故應爾也（云云）。經文曰義，疏文具釋。初釋轉
X29n0596_p0467c02║輪，上難菩薩德已略釋竟。轉者說也，法輪理教即所
X29n0596_p0467c03║轉者，簡於餘輪故云法也。指前說即是，故是名也。輪
X29n0596_p0467c04║義乃多要，多要者從此至彼，又能權碾自地并空，又
X29n0596_p0467c05║能達到法者轉化自與他權，諸結或顯於空理。從因
X29n0596_p0467c06║至果略言其四，文略釋其初一，而即具餘三義，在文
X29n0596_p0467c07║易知。次釋涅槃，此云寂滅亦圓寂，通於分極及以有
X29n0596_p0467c08║無，其因既未盡故二俱分。而言音者名也，亦聲教也，
X29n0596_p0467c09║謂離生死之名教也。次釋羅漢，言由此者，由向學分
X29n0596_p0467c10║故也。此則滅諦有餘，俱究竟也。以此顯前，前是學是
X29n0596_p0467c11║分，此故無學以究竟也。下釋法僧即具三寶，因此致
X29n0596_p0467c12║有三寶，淨名經之所云正以此矣。此且漸初別體，非
X29n0596_p0467c13║一體也。應知法輪涅槃羅漢三寶四名，並始起於此
X29n0596_p0467c14║時也。前釋轉法輪義，正應在此，下安之也。
X29n0596_p0467c15║次釋疑者，前是述昔初化利益之事，此是釋今時眾
X29n0596_p0467c16║心中之疑，疑在眾心釋在佛日，疑隱而釋顯、疑內而
X29n0596_p0467c17║釋外也。此疑起之，由因向正化及受者得利益而起
X29n0596_p0467c18║也。於中初正釋，次簡非顯正。初中二疑：初師、次資。初
X29n0596_p0467c19║因前能化，次因前利益。此明能化受化者皆久遠也。
X29n0596_p0467c20║然久遠者，準下文大通佛、後退大，權以小接之時名
X29n0596_p0467c21║久遠也。初師疑中謂初不知機不能用化，由前云念
X29n0596_p0467c22║已方云同故也。釋中先遮非，二不能正為允同故。次
X29n0596_p0467c23║正顯久知，久已用也。久知樂小是久知機，已為讚示
X29n0596_p0467c24║明久能用化也。而言讚示，讚即勸也，即三轉義略言
X29n0596_p0468a01║二也。釋以疑，明其亦久曾聞習故也。下簡顯者，先述
X29n0596_p0468a02║舊，次明其義可不，三顯今意舊人意。久遠之言正指
X29n0596_p0468a03║後門本地化也。次可不者，密約佛心不妨微有此義，
X29n0596_p0468a04║顯露釋時眾故不可也。下釋不然所以，既無此理故
X29n0596_p0468a05║不可也。久遠之言雖通疑從因，即足首經往往已說，
X29n0596_p0468a06║即十六王子是也。文中將後序以責此，玄指下結顯
X29n0596_p0468a07║成今意，故應爾矣。嘉祥云釋疑密開壽量，今謂釋則
X29n0596_p0468a08║有由開無，詮次二義各忽雙言，非也。其中玄字正應
X29n0596_p0468a09║作懸，懸遙遠也，玄深妙也，遠指本地故應作懸。
X29n0596_p0468a10║次頌顯實者，前述昔化，即是開權。權、開既開，真、實相
X29n0596_p0468a11║顯，故此是也。疏：文於中有二：初約頌前四一消文；更
X29n0596_p0468a12║就以下，對下，喻本以釋。初言四者，一者、前文云：唯此
X29n0596_p0468a13║一實，餘則非真。一者，實也。實必具四，故云四一。初由
X29n0596_p0468a14║佛子之言，故是人一。權則三人，實皆佛子，子既同，故
X29n0596_p0468a15║是人一。上文有三，義兼於人，以云如此皆為得等，謂
X29n0596_p0468a16║皆為令眾生，故兼人一。上但義兼，今文顯頌，故示云
X29n0596_p0468a17║爾。種智為理一者，本同有此能所，今為顯之，故是理
X29n0596_p0468a18║一。正取但說邊故，名教所從於能，故即一。當作是果，
X29n0596_p0468a19║果由修因，因即行，舉果明因，故是行。同佛果行，故是
X29n0596_p0468a20║一也。故即顯實，四義盡矣。
X29n0596_p0468a21║次對下譬喻以釋者，正為譬作本，令至下易會故。於
X29n0596_p0468a22║中初總標，次科列，三消釋。初言四意者，非真如向後
X29n0596_p0468a23║更有此一四之義，只是一文而有二四之義，前已明
X29n0596_p0468a24║一今顯其二故云更，為擬於下故云意也。次科列其
X29n0596_p0468b01║四名，如文。二數雖同而有三果，謂文、名、義、數同，二皆
X29n0596_p0468b02║四故文異，有離合故名異，謂所列四名不同故義異，
X29n0596_p0468b03║謂由正已入故意雖此別而義恒通，故得為兩。向釋
X29n0596_p0468b04║斯又其一妙矣。初名二義，然於經文似猶未盡，於次
X29n0596_p0468b05║自顯。次名有標有釋，次二義現於後。
X29n0596_p0468b06║明由以下是次消釋，即有四別：初釋機發索車中初
X29n0596_p0468b07║二義相由，次更明四句所以有此釋名。諸釋並不言
X29n0596_p0468b08║其所從，或言四句只是廣上二義，今恐此有未會。何
X29n0596_p0468b09║者？一者名別義異，二者不知其所從來，故是不可會
X29n0596_p0468b10║也。今謂此初經文兩行其義唯二：初一行半明機發
X29n0596_p0468b11║索車，次半行明障除。今釋中初明二義即消初一行
X29n0596_p0468b12║半文，次四句即通釋二行頌文，次更別消初文二句，
X29n0596_p0468b13║後更別釋障除半行之文。此明由經故作是釋，由此
X29n0596_p0468b14║釋故乃會經文，不然故俱不會也。初明發為索之由，
X29n0596_p0468b15║索必由於發故也。此正由經文志求至乃敬心也，故
X29n0596_p0468b16║且是初發索二義未涉障除。次通釋中言此者，此謂
X29n0596_p0468b17║指經除發二文，即有四句義也。初總標，次隨列便釋，
X29n0596_p0468b18║一一皆有三義易知見。今經約文且一，約義即具三
X29n0596_p0468b19║矣。初句於昔未發、於今即發，故具三也。下文當釋，次
X29n0596_p0468b20║更別釋初之二文。初釋者，求中先會文，次釋義。志求
X29n0596_p0468b21║故是索，佛道故是大，合言故云索大果。此上顯是非，
X29n0596_p0468b22║求下簡非小也。果釋前標名，但言索果，與光宅言同，
X29n0596_p0468b23║故此更約文以簡顯也。次釋索義有四：初總標，次別
X29n0596_p0468b24║釋，三明今昔，四問答料簡。標言三者，三名現於索中，
X29n0596_p0468c01║所即為義，能即為意，機是微義、可發之義。此二復通
X29n0596_p0468c02║有二，謂理體也、習種也。對情著故為微，對無不可故
X29n0596_p0468c03║為可。情者，心動於中也。於勝劣境有愛惡故，總名為
X29n0596_p0468c04║情。聖極方無，雖通一切，今此別也。對前微故為情，對
X29n0596_p0468c05║後顯故名密。言得不得者，下文謂般若也。非轉此文，
X29n0596_p0468c06║既言欲以，故是情也。謂已可得為求不可得，故是情
X29n0596_p0468c07║也。此即其情索之相狀也。機則內理，情動於中，言形
X29n0596_p0468c08║於口也。初一但理，次一意業，第三備三業也。此三之
X29n0596_p0468c09║由者，記云有通有別，通通前二味皆有機情，別則機
X29n0596_p0468c10║在聞方等彈行，情在般若轉教益親（云云）。全云通者，
X29n0596_p0468c11║機在宜而未著，情乃內動於中，二味咸然，謂之通也。
X29n0596_p0468c12║別者，於方等聞不思議解脫，并彼斥為非，雖冥有益，
X29n0596_p0468c13║乃能耻小欣大。然自悲敗種絕分，求上則但當機索，
X29n0596_p0468c14║至般若轉教情親，漸能成就大志，故當情索。二時不
X29n0596_p0468c15║同，謂之別也。今謂此都不識機義，又乖疏文。何者？聞
X29n0596_p0468c16║勝而能欣耻，此情動已甚，何謂機宜？故是未達。釋云：
X29n0596_p0468c17║為得不得為情，却以為機，故乖疏。今準下文之意，亦
X29n0596_p0468c18║可謂本有妙理，加以宿習之種，宜有感發之義，為機
X29n0596_p0468c19║之索由也。聞二味彈斥濤汰，心生鄙慕，情索之由也。
X29n0596_p0468c20║今聞歎一為實，斥三非真，執動疑生，慇懃三請，言索
X29n0596_p0468c21║之由也。故後標三名而云機索，可解。次對二味為情
X29n0596_p0468c22║索，今經之初三請為口索，故知機直就本，情通不別，
X29n0596_p0468c23║思之思之。次判今昔，可知。所以必此三者，以出宅之
X29n0596_p0468c24║後時長，故含此三義。不然，義不盡故。若爾，無量義中
X29n0596_p0469a01║則無三索，雖無三時，一中即具三故，思之思之。次料
X29n0596_p0469a02║簡中意。初問意者，此由前云索大非索小，義由未會，
X29n0596_p0469a03║故舉已引文而後難也。答中言出不見者，正由出已
X29n0596_p0469a04║被斥非真，故文云而今不知是義所趣，即此義矣。途
X29n0596_p0469a05║者道理，亦意義也，謂必別有云意義也。已得其三，更
X29n0596_p0469a06║求此道理，故即是索大。後文委釋。次消初文第二句
X29n0596_p0469a07║意，述舊顯今證，在文可知。
X29n0596_p0469a08║此前並大機索果之義竟。下釋後半行障除之文。經
X29n0596_p0469a09║云諸佛者，一者、亦曾通稟，二者、舉通顯別。諸佛道同，
X29n0596_p0469a10║皆以法華故也。初味受行，別舉初味；三乘以下，通舉
X29n0596_p0469a11║二味。三乘等，即五方便也。由此，故障除；由此障除，故
X29n0596_p0469a12║機發；由此機發，故索大也。亦度未斷，如何云除？前云
X29n0596_p0469a13║未除機發，又以少從多言之，後文當更廣釋。次釋除
X29n0596_p0469a14║喜。經文三行一句：初行直度今，次一行一句對昔顯
X29n0596_p0469a15║今。疏文障除，指向文佛喜，即當文但除為喜由，故舉
X29n0596_p0469a16║以顯。然二文各有其二，切有發除。此有時喜，實由前
X29n0596_p0469a17║兩致於此二。疏文巧略，各言其一，故云除喜。經文雖
X29n0596_p0469a18║初直明今，次對昔顯，疏釋其二，各皆對昔以顯今也。
X29n0596_p0469a19║初中，先標出意，次二句舉昔。初中，而不得說初有二
X29n0596_p0469a20║由；次有一由，謂大機未發故；最下一句明今正是時，
X29n0596_p0469a21║故言今正是其時也。上句但言障除，下句但言機發，
X29n0596_p0469a22║此亦巧能妙矣。次釋喜而無畏，亦初舉昔有、無故憂，
X29n0596_p0469a23║顯今無、有故喜。根鈍，是五濁障重；智小，是無大機恐，
X29n0596_p0469a24║故是憂而無喜也。次翻前三，故喜，可知。次釋無畏，畏
X29n0596_p0469b01║即憂也。喜而無憂故下，合說也。由鈍小故，執小而謗
X29n0596_p0469b02║大；執小而執謗大故，即是起罪業因，墮惡道果。由障
X29n0596_p0469b03║除，故根利；根利，故志大；大，故不執謗；不執謗，故無罪
X29n0596_p0469b04║業因，即無惡道之果，故無畏也。應知此中三義：初、對
X29n0596_p0469b05║昔非，顯今是故；次、對昔憂，顯今喜故；三、對昔有，以顯
X29n0596_p0469b06║今無故。其中皆有所以，並已於前（云云）。
X29n0596_p0469b07║下言正顯實者，此既言正，前二即是由也。經初一句
X29n0596_p0469b08║即所為之人，前之志求使道者故。今皆云菩薩下二
X29n0596_p0469b09║句，正為此人而顯實也。初句簡非，下句顯是。文雖二
X29n0596_p0469b10║句，義乃有三。疏釋二句，即有三義，在文分明。初釋正
X29n0596_p0469b11║直。正直是對偏曲之名，故先舉偏曲以釋正直。五乘
X29n0596_p0469b12║是其物，是非是其義者，道迂迴，故是曲；不能即是，故
X29n0596_p0469b13║非直。通、別是其物，亦以是非為其義，並非中道，故是
X29n0596_p0469b14║偏旁。以偏旁，故非其正；以之非，即顯一乘圓道。是正
X29n0596_p0469b15║直下，釋捨方便。方便即前偏曲七方便也。如是偏曲，
X29n0596_p0469b16║今並絕棄，不復更論，故云捨也。下釋但說無上道也。
X29n0596_p0469b17║正直對於前偏曲。一謂一乘真實之法，對五、七方便
X29n0596_p0469b18║法也。道謂無上道，對前是有上也。此三名異而實一
X29n0596_p0469b19║也。總此三義，簡顯而言之，故云正等也。或曰：至道無
X29n0596_p0469b20║方，莫非悉道，何捨之有？今謂：若爾，亦應無修。曰：直了
X29n0596_p0469b21║一切即是，名之為脩；非謂捨非從是，名之曰修。若了
X29n0596_p0469b22║一切非即是，何不了捨即非捨？又即非捨非非捨，而
X29n0596_p0469b23║能捨不捨？既不能達此妙捨，何能了達真修？固未足
X29n0596_p0469b24║與論於妙道矣。或曰：法界圓備，彌綸無外，何法不在，
X29n0596_p0469c01║而捨權但實？斯言未為圓矣。今謂餘經可作是說，此
X29n0596_p0469c02║經意則不然。諸佛法久後，要當說真實，唯為一大事，
X29n0596_p0469c03║出現於世。我本立誓願，為令一切眾，如我等無異。如
X29n0596_p0469c04║我昔所願，今者已滿足，化一切眾生，皆令入佛道。故
X29n0596_p0469c05║知唯一真實，其餘方便，非佛本懷。[紵-丁+死]論佛化雖無量，
X29n0596_p0469c06║不出於二，謂著以會。差則權實兩存，會則權實雙泯。
X29n0596_p0469c07║昔經未會，可以兩存；此經開會，固當廢捨。今從此義，
X29n0596_p0469c08║故云捨矣。或曰：子之此言，過而不覺。何者？捨非開會，
X29n0596_p0469c09║開會非捨。既言開會，而復言捨，其義可乎？此謂不達
X29n0596_p0469c10║要旨，故致斯惑。此經妙用有十，要在於二。十謂破開
X29n0596_p0469c11║廢會等，二謂相待絕待。前云諸法從本來，常自寂滅，
X29n0596_p0469c12║斯約開會絕待也。此文言捨，約破廢相待也。如是一
X29n0596_p0469c13║等義，文難異出，義未始異。無一則已，有一則十。迹門
X29n0596_p0469c14║既爾，本開固爾。尚未知一世之迹，況知久遠之本？當
X29n0596_p0469c15║未知本迹二，安能知不二？如此橫竪無方，適可謂圓
X29n0596_p0469c16║妙道。又人又不識同體異體，若開會已，同一妙體，尚
X29n0596_p0469c17║具四句，何但其二？若未會妙，若少若多，並為麤物。迹
X29n0596_p0469c18║開既爾，本門亦然。夫如是，乃可謂圓妙矣。人多謬妄，
X29n0596_p0469c19║造次而言，故聊述之云爾。子尚未知其一，何能知二？
X29n0596_p0469c20║尚不知一二，安能知其十？信不可妄造次矣。
X29n0596_p0469c21║次受行者，明開顯己物，稟得利益也。大論既（云云）信
X29n0596_p0469c22║力，故受可以為聞慧也。行即思、修、悟，初真悟位，入即
X29n0596_p0469c23║深上地。此從通說。若約別者，亦可即當開、示、悟、入。義
X29n0596_p0469c24║亦可會，須具通、別，不可一向乖上下文。疑、信、受義深
X29n0596_p0470a01║者，當思信解品題可以無惑。文云疑細皆已除，豈非
X29n0596_p0470a02║信解？故並入真信位矣。義雖有四，文只一行。文雖一
X29n0596_p0470a03║行，要仍有二：初半疑除，次半授記。又初是自受行悟
X29n0596_p0470a04║入，次是能令他受行悟入也。疏：先釋文，次料簡釋成。
X29n0596_p0470a05║初、先除疑，次、釋受記，三、會釋二：初中，先明疑，次釋除，
X29n0596_p0470a06║三、例顯。初二菩薩即是疑者，初聞等即疑，由致新疑，
X29n0596_p0470a07║即正生疑。疑相如後。今悉除，約二教故（云云）。悉此亦
X29n0596_p0470a08║有由，即廣法說也。已字，義當此以。以者，因也，皆因而
X29n0596_p0470a09║得除也。經皆作已，承傳如此，宜知之。次下，例顯聲聞。
X29n0596_p0470a10║菩薩尚疑得除，況聲聞而不疑除？下釋聲聞獨言授
X29n0596_p0470a11║記之意，其無成佛利他之義，無可記之因，故不與記。
X29n0596_p0470a12║今聲教開之同於菩薩，有其因故與之記。言今行者，
X29n0596_p0470a13║有云作行音讀，謂今之一行頌文與其授記也。此應
X29n0596_p0470a14║不爾。說者多云此是江鄉之言音可，此固不然。昔魏
X29n0596_p0470a15║文帝與矣質書云：與子別未行已數年，彼豈江鄉之
X29n0596_p0470a16║大？古之賢達多用此言，未能具述。然行字訓往也去
X29n0596_p0470a17║也，謂從今向去即當次第與其記別，故下文云今當
X29n0596_p0470a18║次第與授三菩提記，即其義也。又行者將也，今將欲
X29n0596_p0470a19║與其記，先以此言也。此義最便。全云行者旋也，謂旋
X29n0596_p0470a20║總與記也。此義則近而言亦未雅，便授記。豈獨以下
X29n0596_p0470a21║會釋二異，初明二意均，次釋會文異，但是綺互其文
X29n0596_p0470a22║而彰其義備也。
X29n0596_p0470a23║次更料簡釋成前疑除義。初問者，前雖言疑仍未出
X29n0596_p0470a24║其相狀，此將明之故此問也。答中先明疑之相狀，後
X29n0596_p0470b01║明除也。初明二人昔所稟教，是其所執為真實也。初
X29n0596_p0470b02║聞以下明其疑之由。昔真昔成等者，正出其疑之相
X29n0596_p0470b03║狀也，即疑昔所教也。又三以下則明通菩薩疑同學
X29n0596_p0470b04║一道，執昔所教何意有別？疑今說此之由者，與向是
X29n0596_p0470b05║同，即略說也。一道即真實，何處更別有真實，而言要
X29n0596_p0470b06║說真實？前是疑果，此是疑理。向明疑由及正疑竟下
X29n0596_p0470b07║明除也。今聞等即除之由，謂廣開顯也。掃蕩正明除
X29n0596_p0470b08║盡也。諸疑如向通別也。正由開顯昔方便無有真實，
X29n0596_p0470b09║今方是真實，以是故得除盡。而言別者，教雖未真而
X29n0596_p0470b10║有一分實義，若據前文顯於信力簡於不退，固當生
X29n0596_p0470b11║疑，及聞廣開固理亦除盡也。文云諸疑別義亦在其
X29n0596_p0470b12║中矣。且從難說故不別出其疑，難者既除易者可例，
X29n0596_p0470b13║故略之也。應知此一文二義總指於後，如來懸鑒知
X29n0596_p0470b14║法說意，必悟入必授記，別亦擊之令必悟入，非謂上
X29n0596_p0470b15║根於此之前已得悟入，故與授記，故不應爾。
X29n0596_p0470b16║次頌歎法者，釋尊長行文無而義通有，故取諸佛章
X29n0596_p0470b17║中文。此中既頌，故知長行義定有故。言非正者，如前
X29n0596_p0470b18║已明。言為二者，長行有法有喻為二，今此亦然。今觀
X29n0596_p0470b19║此文恐不然，長行文極略，雖有法譬而無合法。說但
X29n0596_p0470b20║有兩：初舉妙法，次舉時乃說之為歎。今即頌此兩名
X29n0596_p0470b21║之為二，於次舉時歎中方乃開於法譬，文不列名直
X29n0596_p0470b22║隨而釋致後多惑，應大開為二：初一行頌上先舉妙
X29n0596_p0470b23║法，次四行半頌上舉時為歎。於次歎中亦可便開為
X29n0596_p0470b24║三，謂法、譬、合，文中似但為法譬二也。釋初意中先會
X29n0596_p0470c01║長行，如三世下次正釋文。初會上者，正取無分別法
X29n0596_p0470c02║名為妙也。下出妙體。言權實者，記云如玄籤釋，即指
X29n0596_p0470c03║彼釋妙名不可思議法，即十界十如權實之法文也。
X29n0596_p0470c04║若依彼釋亦未可會，彼通此別且迹門故，全同體之
X29n0596_p0470c05║權故云妙法。今謂此釋更未可會，法且未成妙義安
X29n0596_p0470c06║在？至此猶然，前固未通信矣。今謂權實不二無方也。
X29n0596_p0470c07║前預歎後今却歎前，皆開顯之物名妙法也。義自彰
X29n0596_p0470c08║於次文，故此略云爾也。次正釋中兩番，初約開權顯
X29n0596_p0470c09║實通釋四句，次約會權入實但釋後二句。初中二佛
X29n0596_p0470c10║互舉明開顯也。昔用是施故是儀式，儀式法則也，即
X29n0596_p0470c11║分別也。於今是開，開之已無方豈定分別，故是顯實。
X29n0596_p0470c12║經云如是如是，順同之義正應作允，而文並作引，恐
X29n0596_p0470c13║聲相近抄寫設也。次會二釋者，即對分別顯無分別
X29n0596_p0470c14║也。亦是約相待釋絕待，昔是不二而二，亦是無分別
X29n0596_p0470c15║而分別，今會二即不二，亦是分別即無分別，此即無
X29n0596_p0470c16║量義出生收入義也。如此者並名為妙法也。如是顯
X29n0596_p0470c17║妙二佛同爾，故通結云諸佛皆爾等也。
X29n0596_p0470c18║以下釋。次歎者，前言妙法雖即是歎且在於所，今方
X29n0596_p0470c19║是正歎，顯法真是妙也。法乃時說、喻乃時現、合乃過
X29n0596_p0470c20║前，故並是歎顯成妙法。初約人歎，佛是妙人、法是妙
X29n0596_p0470c21║人所得，故是至妙之法，此正出難以為歎也，具如前
X29n0596_p0470c22║文委釋。次即舉說此法難以為難，對為前人故云法
X29n0596_p0470c23║耳，正在於說難。注（云云）者，應委明其難之所以，以妙
X29n0596_p0470c24║為主，並具文。此前人法是約佛歎，此下之二是約眾
X29n0596_p0471a01║以難也。次聞難者，尋常猶難，況更從佛？言梵音即佛
X29n0596_p0471a02║音聲也，佛三十二相之中一也。準於相好經中，三十
X29n0596_p0471a03║二中最第一相能遍法界，應化作佛事故。梵者清淨
X29n0596_p0471a04║妙也，從妙淨體上而起斯用也。又清淨者蓮華之德，
X29n0596_p0471a05║此即妙蓮華之音聲，故云爾也。無因在座故云紀廗。
X29n0596_p0471a06║聽受難者，向明暫聞已不可得，況既得聞復能始終
X29n0596_p0471a07║聽受，非妙信解熟致如之，故雖言聽正明信解難也。
X29n0596_p0471a08║此前約四歎以難，文有通別義亦如之，總彰法妙令
X29n0596_p0471a09║物決信解也。委已如上釋，不欲更繁文也。次喻中初
X29n0596_p0471a10║一句所歎、三句是歎，所歎總即妙法、別即四也。次三
X29n0596_p0471a11║稱難，亦含總別，義亦如是。合但聞者，以言聞故。今謂
X29n0596_p0471a12║聞者，即合四中之後二也，能聽亦是聞故。所以但聞
X29n0596_p0471a13║二者，正為時眾勸生信故。又都不知但謂四中之一，
X29n0596_p0471a14║不可聞法即聞難，歡喜讚即信解難，若不信解何能
X29n0596_p0471a15║喜讚？故即二也。讚詞多少乃至一言有何功德，則為
X29n0596_p0471a16║已等。又挍量云：難得有過於曇華也。言一言者，有通
X29n0596_p0471a17║有別，別即一字通於長短。別一字者，如下文云：能隨
X29n0596_p0471a18║喜讚善者是也。極而言之，所謂如是也。通者，如禮中
X29n0596_p0471a19║釋云：謂一句之言名為一言。後語云：齊人陳薩公之
X29n0596_p0471a20║請，乞一言入，云海有大魚。此四字即一句之言也。語
X29n0596_p0471a21║云：一言以蔽諸，曰思無邪。此三字為一言也。又以少
X29n0596_p0471a22║故名為一言，即如一言興喪之流是也。非上通別，但
X29n0596_p0471a23║取少故名一言也。今此中且應在通別二也。而言供
X29n0596_p0471a24║養者，乃有眾多，如前已說。此即法供養，亦是如法供
X29n0596_p0471b01║養，供養中最，一切諸佛無餘所須，準希令物信解此
X29n0596_p0471b02║法，能此聞信稱歎稱會聖心故，則為妙供養矣。此少
X29n0596_p0471b03║文義，其要相釋者並都不言借哉。今且略爾，未暇周
X29n0596_p0471b04║備。
X29n0596_p0471b05║次頌不虗者，亦是成前妙法也。既是妙法，無有虗妄，
X29n0596_p0471b06║真可信也。長行自有此章，文居最後，諸佛章中即相
X29n0596_p0471b07║次於前，義須必有次第，無在分二章者。長行有此二
X29n0596_p0471b08║文，次第亦爾，易知不能繁述。既言法王故是人，既言
X29n0596_p0471b09║妙法故是法，妙人故人可信，妙法故法可信，人王不
X29n0596_p0471b10║二使天下一，法王不虗使法界實，故言不虗而可信
X29n0596_p0471b11║也。前人中舉人顯法不虗，此法舉權顯實可信，定勿
X29n0596_p0471b12║疑或也。
X29n0596_p0471b13║次釋頌第六章，先述舊，後正釋。初中，先述其總科，次
X29n0596_p0471b14║述其別釋。初中，先簡非頌前，次別立科因。初言不頌
X29n0596_p0471b15║觀簡者，文果與前不相應故。但是等者，既簡非頌前
X29n0596_p0471b16║而顯所是，故云但是等。勸信妙法，令其弘宣，意之自
X29n0596_p0471b17║現於次文。其文以下，是次述其別科，釋其文也。初科
X29n0596_p0471b18║二章，次釋其二，三、結二意。初者，只是勸其行因，授其
X29n0596_p0471b19║常果也。先釋初文，應更為四，文略隨舉，便釋四，謂勸、
X29n0596_p0471b20║釋、體、結也。初文諸佛秘要，即妙果人法，欲得此果，當
X29n0596_p0471b21║須脩因，修因之要，必須弘宣此妙經也。下釋二字，即
X29n0596_p0471b22║人法也，能所也。各復二義：自、他、體、用也。在文易見，福
X29n0596_p0471b23║蘊積也，即脩得也。次釋者，即無因而秘藏其要也。此
X29n0596_p0471b24║前二意，但是舉法，意在勸其弘也。下明體者，教其弘
X29n0596_p0471c01║宣之體則也。此二意一往消文甚會，固常爾矣。次雙
X29n0596_p0471c02║結者，初結前二，次結第三中之二也。此之科釋雖非
X29n0596_p0471c03║宗要，於文善有心眼，故具述而不破，但非其正，要不
X29n0596_p0471c04║然也。次述其釋第二授記分別，其仍有三義：有解，即
X29n0596_p0471c05║既已知也；下二，易知。又重牒前二為記之由，此是總
X29n0596_p0471c06║相記也。上釋二章文竟，下雙結，明兩意可知。下總結，
X29n0596_p0471c07║示舊意爾也。此三科釋，初言簡勸要，隨文分折，亦差
X29n0596_p0471c08║有心眼，亦存一分道理，觀清所釋未有過者，故具述
X29n0596_p0471c09║而不破也。次直破其失文正意，故結云爾。次下正釋，
X29n0596_p0471c10║其文數處不同可知。於中有三：初標章，次責舊三科。
X29n0596_p0471c11║初言簡勸者，簡於偽眾篤勸真眾，令必信於真實之
X29n0596_p0471c12║法故也。言幸有者，正合頌故也。當文長行偈頌故近，
X29n0596_p0471c13║授記流通隔越在後故遠，近正遠傍，棄近正從遠旁，
X29n0596_p0471c14║其故何耶？言互簡，互其文顯其義齊。言惡人，謂不信
X29n0596_p0471c15║順道理之人也。以無一乘順信之種故不信受，以不
X29n0596_p0471c16║受故解義難得，感而遂通故有值遇，具於三義如何
X29n0596_p0471c17║所釋？既簡釋竟，下故敦擊令其必信也。若不信等，引
X29n0596_p0471c18║前文即敦勸之伺也。信權，謂深信昔說三乘是方便
X29n0596_p0471c19║也，今日所說決定是真字實也。言諸佛世之師者，諸
X29n0596_p0471c20║佛大事出世利益之師，此信實也。隨宜方便事，此信
X29n0596_p0471c21║權也。於二分明信解，故無疑惑也。此即圓妙覺道，任
X29n0596_p0471c22║自造極自覺覺他，故云自知當作佛矣。上來雖略廣
X29n0596_p0471c23║總別多文，總是頌釋尊長行開權顯實文章，上束五
X29n0596_p0471c24║佛長從行偈頌十番六義不同，總是廣開顯中初正
X29n0596_p0472a01║法說開顯一妙義竟。豈遠乎哉？即心是矣。能了自心
X29n0596_p0472a02║權實無方，即心法界皆為妙矣。深遠其六，則位法妙
X29n0596_p0472a03║矣。了以意得，不俟詞繁耳。
X29n0596_p0472a04║
X29n0596_p0472a05║妙經文句私志記卷第十三