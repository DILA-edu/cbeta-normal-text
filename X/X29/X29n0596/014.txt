X29n0596_p0472a06║
X29n0596_p0472a07║
X29n0596_p0472a08║妙經文句私志記卷第十四（譬喻品）
X29n0596_p0472a09║
X29n0596_p0472a10║石皷沙門釋　智雲　撰
X29n0596_p0472a11║諸品題名所從不同，已如上辨，今此即單從譬喻以
X29n0596_p0472a12║為名也。若言大無喻者，一往別義亦如前辨，今此正
X29n0596_p0472a13║從通也。永云今品雙用權實為名。何者？以法說周既
X29n0596_p0472a14║雙明權實，故以雙譬於法，在昔須云鹿苑三車，在今
X29n0596_p0472a15║須云等賜一大，所以權實俱名譬喻。今謂此人睡長
X29n0596_p0472a16║夢而難悟，豈至於此乃猶此言？積習猶然，況初習者，
X29n0596_p0472a17║前云略廣開三顯一，廣中即約三周開三顯一，又云
X29n0596_p0472a18║本末相乘，如何至此仍棄其開顯之宗，却雙用為體？
X29n0596_p0472a19║乃前法用之釋他經之義，何關此經意耶？如何三章
X29n0596_p0472a20║並名為周？信知此人未悟三周之義，疏文自顯。何故？
X29n0596_p0472a21║此言後學宜驚之矣。應知品題雖囑譬說，而文一分
X29n0596_p0472a22║猶屬初周，於後當釋。記釋此文無別科目，今云釋此
X29n0596_p0472a23║品文有三：初釋題名，次定處所，三消經文。此不然。今
X29n0596_p0472a24║謂釋此為二：初題，次文。初釋題中記云有總有別，全
X29n0596_p0472b01║云有別有總。別中有四：初標，次譬者下釋，三前廣下
X29n0596_p0472b02║來意，四故言下結。今謂初總有三，謂標、釋、結。標言總
X29n0596_p0472b03║者，全云此文二字各釋，下二字雙彰，而此翻稱總者，
X29n0596_p0472b04║對下別開四釋，此意貫之故云總耳。今謂諸釋皆同
X29n0596_p0472b05║此見，而皆直明對下四釋為別，故名為總。此一更能
X29n0596_p0472b06║曲辨以成，雖能委曲要非直達，今所未能信從。何者？
X29n0596_p0472b07║於此一部上下都無體例，非直道理不可，又亦乖違
X29n0596_p0472b08║於文，故所未能信也。今謂直約初因緣中自論總別，
X29n0596_p0472b09║非對四釋以為此名，此義已足，但此見四積，乍聞要
X29n0596_p0472b10║自警疑，今當綄括上下體例，則可無惑。何者？一、約四
X29n0596_p0472b11║釋論總別者，則因緣一釋為總，餘之三釋為別，如上
X29n0596_p0472b12║所以中明是也。二、直就初因緣中論總別者，自復有
X29n0596_p0472b13║四，謂：一、約名義以論總別，釋名為總，釋義為別，名即
X29n0596_p0472b14║是顯，義即四悉，即如此文二字為總，四義為別是也。
X29n0596_p0472b15║二者、唯約義中以論總別，即世界為總，餘三為別，如
X29n0596_p0472b16║釋序題涌出品是也。三者、或唯別而無總，直約四義
X29n0596_p0472b17║以釋，如釋其餘品名是也。四者、唯總無別，即如後釋
X29n0596_p0472b18║達多品名，但有通含四義，而無別四之名是也。三者、
X29n0596_p0472b19║於初名義總別之中，又更有三：或先總而後別，釋此
X29n0596_p0472b20║喻品是也；或先別而後總，如釋法師品，是先釋四五
X29n0596_p0472b21║六等，然後方釋法師二字；或先後皆總而中間別，即
X29n0596_p0472b22║如釋授記品是也。先後皆論授記二字，中間則辨諸
X29n0596_p0472b23║差別，義皆隨其便宜，不可一例，故有此異。雖此差別，
X29n0596_p0472b24║給不有對四釋名為總別，故今直依文義，未能曲從，
X29n0596_p0472c01║於後自見得此八意，非直於此觸途可通，不然，故不
X29n0596_p0472c02║得不破，宜其思之。
X29n0596_p0472c03║上是釋標竟，譬者以下是正總釋記。於此釋為三：先
X29n0596_p0472c04║字訓，次字義，三來意。全云釋中初字義，託此下次正
X29n0596_p0472c05║釋。今謂此正釋為二：初釋名，次來意。初中先離釋二
X29n0596_p0472c06║字，次合彰其義。比況者，比類以況顯於物也。曉訓謂
X29n0596_p0472c07║教示也。故玉篇云：以類比況謂之譬，開曉令悟謂之
X29n0596_p0472c08║喻。上是事也，下是意也。作此比況者，意在曉喻於物，
X29n0596_p0472c09║令物得悟解故也。又譬即喻體，用亦義也。有譬與喻
X29n0596_p0472c10║眼目之異名，今謂體意也，亦體用也。然經論或直言
X29n0596_p0472c11║譬，舉體以攝用也，意在其中；或直說喻，是舉用以攝
X29n0596_p0472c12║體，意本在其中；或雙舉名，其義可知。今此其含體用
X29n0596_p0472c13║事意矣（云云）。若譬即喻，即體業合言；若譬以曉喻，此
X29n0596_p0472c14║即事意合論。故今含此二義也。釋義之方有離有合，
X29n0596_p0472c15║上是離竟，下令明之也。此謂此中能之事也，彼謂前
X29n0596_p0472c16║所喻之法也。許三與大世間麤顯之物故言淺，開三
X29n0596_p0472c17║顯一出世妙道故言深。此應結云：從此事意令以為
X29n0596_p0472c18║名，故言譬喻品。此即妙事妙意也。次有總結，故略不
X29n0596_p0472c19║言。前約結用釋方便中，但離而不合不結；次約秘妙
X29n0596_p0472c20║中，有離有合而略不結；今此亦有離合而略不結。前
X29n0596_p0472c21║後體勢皆同，而皆作異科目，故並失其體要。
X29n0596_p0472c22║惜哉惜哉下，明來意，亦是釋前之所以也。於中有喻
X29n0596_p0472c23║有法，法中初簡上根不待故不作五佛，長行偈頌即
X29n0596_p0472c24║同開顯也。次明中下有待故為之作喻，雖迷未達而
X29n0596_p0473a01║有可除達之機感，既有大悲巧智能為作深達之應
X29n0596_p0473a02║者，大悲故能為，大智故能作，此二故能起，化物之方
X29n0596_p0473a03║盡於是矣。其狀何似故下，舉喻明之。然為喻有二：一、
X29n0596_p0473a04║為法，二、為譬。大經觸多此類。此中經是為法作譬，疏
X29n0596_p0473a05║即為譬而作譬，不達此意雖復解釋，將求解會終不
X29n0596_p0473a06║可得，如月隱風息，或未見識而求見識，則有知者為
X29n0596_p0473a07║之舉動令其見識，喻於當時中下未識於圓法，故佛
X29n0596_p0473a08║更為而作喻，猶如彼也。動之與舉同譬佛說，樹之與
X29n0596_p0473a09║扇同喻於譬事，風之與月有通有別，不出於圓理與
X29n0596_p0473a10║教也（云云）。使其悟解，正是作譬之意、喻之義也，翻前
X29n0596_p0473a11║迷未二字義也。結者，正從此意義以為名，故云爾也。
X29n0596_p0473a12║次別釋者，向之二字貫下四義，下四義一一皆有二
X29n0596_p0473a13║字之義，故二為總、四為別也。於中有二：初正釋四別，
X29n0596_p0473a14║後結會二總。初明四義即有四別，於一一中皆先釋
X29n0596_p0473a15║二字，次引文證成。初世出世，總舉喻顯法也，此釋譬
X29n0596_p0473a16║義也。因於以下，是釋喻也。向云譬是事體，喻是意用，
X29n0596_p0473a17║義現於此，即是全其因以致之故也。曾未曾，即上譬
X29n0596_p0473a18║也。次引證者，前世出世，義現於此，正取通談世出世
X29n0596_p0473a19║間法之體相，令其解會歡喜，故屬世界。次者，亦初解
X29n0596_p0473a20║譬。生謂別明所可發生諸功德善法，謂妙智也。世與
X29n0596_p0473a21║出世，於引證中明使蒙等，是談佛意，即釋喻也。此一
X29n0596_p0473a22║切音，皆即大乘音教生善之極也。所引證者，三車是
X29n0596_p0473a23║世間開，三乘皆即一乘妙玩具也。現應從玉，不應從
X29n0596_p0473a24║習，知之此故，為人意也。次明滅者，別明所可滅除之
X29n0596_p0473b01║惡法也。世滅即宅中大患，乃至外世之患皆所滅，出
X29n0596_p0473b02║世滅即妙斷德也。亦初釋譬。雖得以下，次釋喻也，亦
X29n0596_p0473b03║是能令其得如此也。證中苦難等，即世間所滅之法，
X29n0596_p0473b04║謂五八也。應拔即為其除滅，令成妙斷德也。此故對
X29n0596_p0473b05║治，次不生滅。生滅既智斷，此即實相理體也。三義在
X29n0596_p0473b06║文，可以例知。非智斷，非因果，而為智斷因果之所依，
X29n0596_p0473b07║亦假因果智斷之所顯，故乘之至極，會於本體不二
X29n0596_p0473b08║之理，故是第一義。
X29n0596_p0473b09║下總結會，可知。一音者，一妙音也，得四妙益也。此就
X29n0596_p0473b10║佛意說。勿謙下，未得前結從二義以得名，此結從四
X29n0596_p0473b11║義以得名，故云爾也。記云：世不生不滅者，即大車也。
X29n0596_p0473b12║文云：本有故不生，至處不懷故不滅。出世者，性德本
X29n0596_p0473b13║有故不生，修得果常故不滅。然前之三悉似寄施權，
X29n0596_p0473b14║第一義悉方約開顯，當知三悉即第一義之弄引。今
X29n0596_p0473b15║觀文意，生滅是約所生善、所滅惡，此是約事、約修，不
X29n0596_p0473b16║生滅即是約理性，則四悉只是三德之總，別則不生
X29n0596_p0473b17║滅。世間即大車，出世即一乘，語通意別，意在本體故。
X29n0596_p0473b18║何以明之？即如下頌中云：以眾寶物造諸大車。既言
X29n0596_p0473b19║造，故知就本說修也。況復生滅既是智斷不二，俱是
X29n0596_p0473b20║實相理體，以不二而為二所依，亦因二以顯不二。若
X29n0596_p0473b21║爾，世則此大車家中本有故不生，以不生故不滅；實
X29n0596_p0473b22║相一乘非智故不生，非斷故不滅。而言安住非佛者，
X29n0596_p0473b23║謂會於性不二而能二也。故知四意並為妙物。
X29n0596_p0473b24║次約教者，以其名通約以顯前，辨差以顯會，正明一
X29n0596_p0473c01║切譬喻皆成此義也。初明此教法相說相譬喻如是，
X29n0596_p0473c02║故是此初教也。正後三皆爾，正緣此經法說之後作
X29n0596_p0473c03║譬，故皆爾也。通名三車，如下文也。次簡二乘自利，故
X29n0596_p0473c04║受羊鹿之名。次菩薩雖名為大，乃初非真實也。次共
X29n0596_p0473c05║教中亦有通別，通謂三車，別即如文，三名異也。聲聞
X29n0596_p0473c06║但自，緣覺兼他，馳即自脫，顧兼愍物。菩薩自行既立，
X29n0596_p0473c07║不畏六塵，故早刀箭也。悲智力大，能大運他，比三行
X29n0596_p0473c08║不同，別以此三為喻，此並大品三人有此喻也。引大
X29n0596_p0473c09║經者，更顯此故二乘之異喻也。此雖甚大，但是對前
X29n0596_p0473c10║及當教二乘而得名，亦非極也。要而言之，法說譬喻
X29n0596_p0473c11║如是，故是此教義也。次別中，初簡通，次正顯。前三明
X29n0596_p0473c12║譬喻，初二是法說之義，後一譬喻也。初約五事以簡
X29n0596_p0473c13║近，謂不求作佛，盡未來時廣度一切，非直近，亦乃局
X29n0596_p0473c14║三獸度河為能到底。菩薩既喻於象，何故皆言不到？
X29n0596_p0473c15║然河有分段變易，故有到不到，以不到故，未名度前
X29n0596_p0473c16║四因第五果也。五皆此通，簡前兩教三乘通別俱得。
X29n0596_p0473c17║菩薩以下正顯別義，明五事勝發心久遠，如本業經
X29n0596_p0473c18║中所明過未皆非數量，故理智即三諦三智也，別惑
X29n0596_p0473c19║即十二品無明也。窮無明源盡法界性，亦名為度也。
X29n0596_p0473c20║此就當教非圓極也。此一教義備於本業，未能具述
X29n0596_p0473c21║法說之義。如是下正明譬喻，二乘如螢，兩教二乘也。
X29n0596_p0473c22║菩薩當別，然此喻須有通別，通論對前教故通受此
X29n0596_p0473c23║名，若當教論登地乃可當於此喻，故上文示教相中
X29n0596_p0473c24║以螢光喻折智，以燈炬喻體智，以星月喻別智，以日
X29n0596_p0474a01║光喻圓智。如此異者，前文亦應兼義，此中且順經文，
X29n0596_p0474a02║經文亦應有通別，今且從別。不言通菩薩者，上文既
X29n0596_p0474a03║有燈炬之喻，此中略不論也。然此既對窮原到底，亦
X29n0596_p0474a04║應同喻，於象固當有之，河可有殊？象容有別，經中所
X29n0596_p0474a05║明象類差別甚多，乃至更有龍馬，何為無果？要而言
X29n0596_p0474a06║之，所說之法所立之喻，如是不同前後，故是此教譬
X29n0596_p0474a07║喻之義也。又始見下是約圓教，於中先明昔初不用
X29n0596_p0474a08║譬，次明今時有用不用，於此二中各有其由。初中諸
X29n0596_p0474a09║佛久化，其又積習障輕根利，直聞法說即便悟入，若
X29n0596_p0474a10║見聞影響即達其實，何俟譬喻？故云大無譬喻，即此
X29n0596_p0474a11║義矣。指華嚴者，正明最初也。然彼經譬喻甚多，即如
X29n0596_p0474a12║日出先照等，何謂不須？然體勢各別，彼法說廣喻則
X29n0596_p0474a13║略，法說為宗主，喻說汎爾助成，故時眾但是因法說
X29n0596_p0474a14║而悟入，非時因譬以悟入。此經一座迹門總唯三周
X29n0596_p0474a15║之說，一一盡一化，始終一一皆有四段，謂正說、領解、
X29n0596_p0474a16║述成、受記，故與餘經勢數永異，故云不須同其實矣。
X29n0596_p0474a17║為未入下是明於今，於中初通對昔明同異，上根以
X29n0596_p0474a18║下正別明今。初中先辨異昔，初直說佛慧，總今開諸
X29n0596_p0474a19║權慧顯於佛慧，故為異也。如今以下是明今昔同始，
X29n0596_p0474a20║初即華嚴也。準知下文今昔同名佛慧故無二，義亦
X29n0596_p0474a21║不殊故不異，此之同異不得相離，常須知之不明一
X29n0596_p0474a22║向。上根以下次正明今，初明不須，只為以下次明必
X29n0596_p0474a23║須用也。二各有由在文易見。踟蹰者，猶豫之皃爾。疋
X29n0596_p0474a24║云二達曰歧，即於今昔權實二途進退未決故也。結
X29n0596_p0474b01║是圓者，略舉初後，中間可例知。此約教釋，待絕義並
X29n0596_p0474b02║在其中，不俟繁文。
X29n0596_p0474b03║本觀例可知者，一者義，二者文。義者，成道久遠三世
X29n0596_p0474b04║利物，皆有此之譬喻。中間今日迹也，過去久遠本也，
X29n0596_p0474b05║此是義例也。文者，下文百歲子二十五之父，父少子
X29n0596_p0474b06║老，又良醫治子來去無方，此並本迹之譬喻也。觀心
X29n0596_p0474b07║者，遠即止觀十乘結明大車是也。近即向者，約別釋
X29n0596_p0474b08║中主滅不二，即是止觀不二三德譬喻之觀行矣，為
X29n0596_p0474b09║道之要莫過是矣。如此文義皆可準知，故云例可解。
X29n0596_p0474b10║云云之意相狀略爾。或四：此以譬說名譬喻品，前既
X29n0596_p0474b11║諸說何不題為法說品？若必齊者，後文何故不題為
X29n0596_p0474b12║因緣品？後既不然，前何必例？曰：固應並齊，但此一是
X29n0596_p0474b13║得其實，前後未盡其要。今謂近論可爾，遠則不然，旨
X29n0596_p0474b14║既深遠前已略明，廣非此要故且置之。
X29n0596_p0474b15║自下第二釋經文也。於中有三：初對品題顯文屬法，
X29n0596_p0474b16║次明品題於此所以，三正科釋其文。初云法說五段
X29n0596_p0474b17║者，名目可知。其一始竟，謂正說也。四猶未了，次第並
X29n0596_p0474b18║在此品初也。次所以中先明正應在後，次明在此所
X29n0596_p0474b19║以，釋云為調其卷故也。此義未了，次當明之。次述他
X29n0596_p0474b20║人所解，初正標其意，次引序事為例，三結明此意亦
X29n0596_p0474b21║爾也。破云人情者，謂無此道理非是聖意，故但是人
X29n0596_p0474b22║情。言置後可不悟者，中根得悟都不由此故也。今謂
X29n0596_p0474b23║此一段文非直他解不當，文自釋亦可不會，從來並
X29n0596_p0474b24║不言都未有疑，何所論釋？或云此中有何異妨而此
X29n0596_p0474c01║疑惑？今謂如此問者，固是未解疑也。何者？此中本釋
X29n0596_p0474c02║題譬喻品，於法說中而釋乃云為調卷故，如此釋者
X29n0596_p0474c03║其可會乎？孰能疑哉？今謂若釋品題不應言調卷，若
X29n0596_p0474c04║釋其文與上不相承攝，都失由致，故此一文誠不可
X29n0596_p0474c05║會。次述他釋乃破亦爾。今輙出其正體勢者，承四猶
X29n0596_p0474c06║未了文下，應云既猶法說未了，何故法說領記之前
X29n0596_p0474c07║題譬喻品，釋云準應在後，正譬說初題之，此初應更
X29n0596_p0474c08║題云方便品之，餘諸經此類多矣。今不爾者，蓋出經
X29n0596_p0474c09║者從省略耳。如此則義已了亦甚易會，此是釋題於
X29n0596_p0474c10║此之所以竟。
X29n0596_p0474c11║次若釋疑其文之妨者，亦攝向之未了，言下即云：四
X29n0596_p0474c12║既猶屬法說，何不置前品末，而於此譬喻品初安之？
X29n0596_p0474c13║釋之如文，為調卷故是也。置前不調置，此則為調置
X29n0596_p0474c14║也。今文兩疑不明，兩釋不顯，就能致會者，今若極理
X29n0596_p0474c15║而會通者，此中釋兩義也。初但直標而不徵釋，次但
X29n0596_p0474c16║直釋而不徵問，蓋影略互顯二意矣。或寫脫落其義，
X29n0596_p0474c17║已如向釋了。次引他解，全是釋其文意，非關名題義
X29n0596_p0474c18║也。嘉祥云：此品題名正應在後，而於此者，有人言：上
X29n0596_p0474c19║根人領悟望下，既別立信解品，此亦應別立品名，但
X29n0596_p0474c20║文既少不足別題，故寄譬喻初說（具自釋云）。今明弟子要
X29n0596_p0474c21║由解前法說，方能請後譬喻，故後說喻由前領法，所
X29n0596_p0474c22║以立譬喻品在領解初。今謂後正說初為他請主，自
X29n0596_p0474c23║無疑惑請為他除，既自陳解，何須此中先立為表？固
X29n0596_p0474c24║其不然，悉人情矣。
X29n0596_p0475a01║自下第三科釋文者，即釋五中第二領解章之文也。
X29n0596_p0475a02║仍先釋章名二字，仍有二番：初直釋二義，次約文釋
X29n0596_p0475a03║二：初者領外，從佛所聞述已內得其解，由外聞故得
X29n0596_p0475a04║內解，由內解故能外領也。內外雖殊其實一矣，皆約
X29n0596_p0475a05║開顯一妙義也。次約二文明離合者，記云：長行三業
X29n0596_p0475a06║各標釋結，標結二文並具三業而不分領解，但於釋
X29n0596_p0475a07║中以身口業為領、口意業為解。初今從世尊下領也。
X29n0596_p0475a08║從所以者何下解偈各陳者，三段各二，至下偈中一
X29n0596_p0475a09║一點出，全云偈中既無身意領解，斯則唯約口領而
X29n0596_p0475a10║為比對。於口領中偈與長行俱有三段，謂標、釋、結。標
X29n0596_p0475a11║結之中偈與長行悉具領解，皆是各陳，則無復異。而
X29n0596_p0475a12║疏辨離合之異者，但為正說。正說之中長行但敘昔
X29n0596_p0475a13║之三失，反顯今之三善，然不別彰領解。既不別彰領
X29n0596_p0475a14║解之相，故稱為合。頌中二別分明也（云云）。今謂領有
X29n0596_p0475a15║解、解有領合也。領與解別各也，至文自見。此段總此
X29n0596_p0475a16║內外離合為名，故云領解章也。
X29n0596_p0475a17║初敘內解中文具四釋。初因緣中自具四義：初一總，
X29n0596_p0475a18║次三別。初一總中四：初正消文，次明其由，三引文證，
X29n0596_p0475a19║四總結一。初雖四字只是心形，形躍由心喜，心喜由
X29n0596_p0475a20║三事，由三事故心喜，由心喜故身形踊躍，必具此三
X29n0596_p0475a21║又不相離，故次第具明歡即喜、踊即躍。世俗釋云：趺
X29n0596_p0475a22║足而跳謂為踊躍。今謂因既並妙、果固其然，即妙喜
X29n0596_p0475a23║矣。三並云妙所以意得，又以少況多彰其極也。幸者
X29n0596_p0475a24║望外，非意所圖而致之者幸也，故下文之說本無心
X29n0596_p0475b01║有所希求是也。挊者撫手舞也，詩序云：不覺手之足
X29n0596_p0475b02║之。手之即挊也，足之即躍也，心故形、足必手，故經云
X29n0596_p0475b03║踊躍。今加以挊釋之，雖不全同於俗而亦其流，故迦
X29n0596_p0475b04║業作況於此者（云云）。引證具三可知。結內外者，解內
X29n0596_p0475b05║也，身從聞外也，總從以得故也。致者得也成也，總談
X29n0596_p0475b06║眾緣和合故是世界。此對下三名之為總，不同領文
X29n0596_p0475b07║總也。下三別明喜躍之義，義亦由也。前三通具此三，
X29n0596_p0475b08║故前為總，此為別也。謂進別業，除別惑，證別理，以別
X29n0596_p0475b09║別其總，令總成別，四皆妙物也，並因開顯之所致也。
X29n0596_p0475b10║一一皆先釋，次證，後結，可知。諸本皆云改小學大，全
X29n0596_p0475b11║作大字，釋云：今得真佛子之名也。今謂此謬之甚矣。
X29n0596_p0475b12║記云：在方等時被斥故憂，至般若時住小故悔。方等
X29n0596_p0475b13║彼斥故疑，般若不取故難。濁為外障，小為內障。又被
X29n0596_p0475b14║彈不受名外障，蒙加不取名內障。今則無三雙之失，
X29n0596_p0475b15║故云大朗。全云：於二蘇中被斥故憂，謂永失大故悔，
X29n0596_p0475b16║自覺微劣故疑，無心希取故難。又聞略開皆是方便，
X29n0596_p0475b17║故復生疑。今謂憂悔一向在昔二味，疑難則亦通今
X29n0596_p0475b18║日聞略說也，雙遣並除皆在今日聞廣說也。內外下，
X29n0596_p0475b19║通結上二雙也。初即內妨障，次即外妨障。既雙除並
X29n0596_p0475b20║遣，故廓然大朗。此並明其意領解矣。
X29n0596_p0475b21║次約教者，前雖別而名猶通，今將簡通顯別乃彰開
X29n0596_p0475b22║會，故以釋也。於中初一句通明歡喜之義，而阿羅漢
X29n0596_p0475b23║下別簡偏以顯圓。初言入位者，真位也。得始而得安
X29n0596_p0475b24║能不喜？故初名為歡喜地。次簡顯者，初簡凡聖，此簡
X29n0596_p0475c01║藏也。三界通氣子果別明焚音，煩惑言繁馬使不行
X29n0596_p0475c02║也。所知次簡共喜，無言說者即空等也。而言體折者，
X29n0596_p0475c03║以折而況體也。彼尚不喜況此者耶？況已久證故作
X29n0596_p0475c04║其喜也。次簡別中先雙標二歡，次雙釋。後明中自度
X29n0596_p0475c05║故隘，未度變易故陋，凡夫滯於生死故暄，無自潤益
X29n0596_p0475c06║故湫，湫極水小也。若言沸聲者，同是暄閙也。於對土
X29n0596_p0475c07║應二物，因是二空得入中道，即是初地名極喜地，故
X29n0596_p0475c08║云大。上是簡偏，下是顯圓義也。此即例別以顯圓義，
X29n0596_p0475c09║雖巧拙不同，同有三觀智故，別則決在初地，圓即初
X29n0596_p0475c10║住真證同故，而名發心者義非一故。初通顯圓義。次
X29n0596_p0475c11║別明身子通者，初地有名，前二但是義，例以圓妙何
X29n0596_p0475c12║所不可？身子不可定判，故進退釋皆是喜義，而義多
X29n0596_p0475c13║在超位，此猶相待。若開會者，諸非盡皆是也。
X29n0596_p0475c14║明本迹者，彰其非始實也。初明其本，即久住究竟喜
X29n0596_p0475c15║也，如上文釋。次明其迹，初總、次別、後結，並如前釋。如
X29n0596_p0475c16║此等者，總指向五時也，可知。
X29n0596_p0475c17║次約觀者，前別此通，通於一切初中後故。妙達於心，
X29n0596_p0475c18║善識六位，即大歡喜，可以義例，故注（云云）。
X29n0596_p0475c19║次釋外儀者，外即身儀，謂體則即起等是也。疏文有
X29n0596_p0475c20║三：先標章，次正釋，後結會。初言身領解者，即寄此外
X29n0596_p0475c21║儀名身領解也。如次所釋下正釋者，正消經文明身
X29n0596_p0475c22║領解之義也。經文但三而義含四，故文具釋四義。初
X29n0596_p0475c23║釋合掌者，二即表於二法也。未故不合，即表昔也。下
X29n0596_p0475c24║表其妙解開顯之意也。下釋向佛，經文雖無義固有
X29n0596_p0476a01║矣，亦對昔顯今。今中先重釋合成因，因必下方釋向
X29n0596_p0476a02║佛之所表也。
X29n0596_p0476a03║次釋瞻仰。此有二義：初雙牒，標其所表；實即以下，別
X29n0596_p0476a04║釋。雙牒經文，即能所也。表其解實，雙標其所，表即上
X29n0596_p0476a05║能所也。下別釋中，先釋其所，即尊顏也。下釋其能，即
X29n0596_p0476a06║瞻仰也。雖帶其所，正釋能也。一切皆同成佛知見，更
X29n0596_p0476a07║何有餘思念？如對尊顏，無更歎餘思念。意解以下，結
X29n0596_p0476a08║束。會通二義，使齊等也。向初二義，皆明達昔權實不
X29n0596_p0476a09║二；次釋二義，皆但明達實。今以意例於身，則義皆等，
X29n0596_p0476a10║文且互舉。若爾，意既並言解，身亦應並言領；身既有
X29n0596_p0476a11║言解，意亦言領，則明俱有領解，亦俱有權實，亦似互
X29n0596_p0476a12║也。諸釋雖多，亦未能會，故不能述，宜更詳之。
X29n0596_p0476a13║次釋口中，即正發言也。對前經家故言其自陳也。準
X29n0596_p0476a14║應於此分出長行偈頌，以是發言自陳頌中正頌此
X29n0596_p0476a15║文，固應於此開也。所科三章乃有三三，曲盡論之乃
X29n0596_p0476a16║有十二，以三結成之中二字自復各三故也。初標三
X29n0596_p0476a17║喜者，謂口發言領解，因佛三業而生歡喜，故云三喜。
X29n0596_p0476a18║初謂因見法身，次謂聞說妙法，三謂意得妙解，此即
X29n0596_p0476a19║因佛三業而生歡喜也。
X29n0596_p0476a20║次明釋者，釋前三喜之所以也。昔失即此釋文也，今
X29n0596_p0476a21║得即向標文也。知者此文皆說昔，故向文說今，故今
X29n0596_p0476a22║所以喜，由昔失憂、今得故喜，故向先標今舉昔釋，失
X29n0596_p0476a23║得之言皆具三也。初釋身中先舉身，昔佛下所以，聞
X29n0596_p0476a24║如是下正消文。初舉身者，謂舉其文示其義意也。言
X29n0596_p0476b01║所以者，釋其所以也。自無成佛之義不見佛法，身雖
X29n0596_p0476b02║近而遠故無身，喜故憂，今則翻是故得喜也。次正消
X29n0596_p0476b03║文，經文四句，初二明昔失，次二明昔憂，此舉昔因果
X29n0596_p0476b04║也。初聞法即圓法也，釋先簡非而顯是也。今正明顯
X29n0596_p0476b05║非密，故於彼時言不聞也。方等則顯露並聞，故亦應
X29n0596_p0476b06║通於般若，且從初說。又般若不對折機，故不言也。釋
X29n0596_p0476b07║受記者亦是等者，為說圓法得圓悟解故與其記，而
X29n0596_p0476b08║二乘都未涉言也。故二乘不預，由此故有次二事也。
X29n0596_p0476b09║若言阿含中授彌勒記者，今謂經云聞如是法，則阿
X29n0596_p0476b10║含中已開顯竟，所舉二經並方等部褒美於大，即歎
X29n0596_p0476b11║其人法與受記也。折挫小乘人法下劣不與記也。由
X29n0596_p0476b12║此故內自疑所得、外鄙耻於他，定云外見佛菩薩不
X29n0596_p0476b13║思議事，鄙而不受此謬也。總此名為感傷極憂惱也。
X29n0596_p0476b14║佛知見正是所失之物也。眼智是體、知見是用，佛是
X29n0596_p0476b15║圓妙之人，即失圓妙之體用也。昔不得此故極憂惱，
X29n0596_p0476b16║而今得之故大歡喜。
X29n0596_p0476b17║次釋口喜亦三：初舉示文義，良以下釋所以也，我常
X29n0596_p0476b18║下正消文。初可知。釋所以中三義，初二為不聞無喜
X29n0596_p0476b19║之由也。次消文中經文三句，初二述昔過失，後一明
X29n0596_p0476b20║今悔謝，文中具解。初思過之所者，謬思為過失之處
X29n0596_p0476b21║也。其中含能所知之，經本不定或嘗或常，疏本作甞，
X29n0596_p0476b22║甞猶曾也，故應作甞。坐行思過之儀也，每作是念思
X29n0596_p0476b23║過之心也，曾於如是處依如是儀用心思念也。次言
X29n0596_p0476b24║正者，對向三是方便故言正，若對前心是能，此即正
X29n0596_p0476c01║是所思念之事，如此思念不嘗其理故為過也。此是
X29n0596_p0476c02║昔事今述顯之，故言出也。執所即同入法性，疑能即
X29n0596_p0476c03║云何以小等也。對此二句文故是執是疑也。謂理一
X29n0596_p0476c04║而教異，教雖異理恒一，謂教是能通之門，能通雖殊
X29n0596_p0476c05║所通理一。文云三教釋者，或云前三或云後三，唯餘
X29n0596_p0476c06║獨云藏家三乘教也。據下釋疑云佛常教化下執昔
X29n0596_p0476c07║三教也，而今疑惑執昔理一也。今謂既云所一能三，
X29n0596_p0476c08║述昔聞彈斥，只應當分三乘之教，則全義當矣。此上
X29n0596_p0476c09║是雙標也。一理下，是明正明執疑之狀。初句約能從
X29n0596_p0476c10║所，而文但約所；次句約所從能，文但從能，互舉稍難
X29n0596_p0476c11║見。何者？初執能疑所，能門雖異，所入理同，我見證同，
X29n0596_p0476c12║應得知見授記，何故失知見，不得授記？執所疑能，一
X29n0596_p0476c13║理既同，三教雖異，終無別理。既無別理，菩薩不應獨
X29n0596_p0476c14║得知見，別與授記。既同無別，而別得記，因是佛有偏
X29n0596_p0476c15║也。此是昔自情謬，非道理然，故是過失。今知引失自
X29n0596_p0476c16║歸，故即悔也。此取次句意也。應知執由初教，疑由彈
X29n0596_p0476c17║斥，知過由今解，謝過從發言。四義：初二昔，由教由斥；
X29n0596_p0476c18║次二從今，心與口也（云云）。若爾，三教下，既之一字恐
X29n0596_p0476c19║誤，應作雖字，傳寫濫誤。不然，此文難消。且爾，當詳之。
X29n0596_p0476c20║次釋後句，正謝過也。向述昔謂，由佛有偏；此明今知，
X29n0596_p0476c21║由己迷惑。迷權者，不知三乘理教皆是權方，無佛知
X29n0596_p0476c22║見，不應得佛記也。惑實者，不知別有真實理教，明佛
X29n0596_p0476c23║知見，應與佛記也。此中今昔失得憂喜之義，皆可例
X29n0596_p0476c24║知，不繁文也。
X29n0596_p0477a01║次釋意喜，亦三：先舉標；良以下，所以不待下，正消文。
X29n0596_p0477a02║初二可知。正消文中三句：初二不解，後一雙責。疏文
X29n0596_p0477a03║解：前二略不釋，後一釋權。前二中仍先舉二文標示，
X29n0596_p0477a04║次別解釋。初標所以是實、是權者，二文自分明，故文
X29n0596_p0477a05║直云待，知是不待；今始言待，彰昔是不，故是不待。此
X29n0596_p0477a06║二並因今解，知昔不解也。次別釋中，初別釋不解實
X29n0596_p0477a07║中所因之義，後略雙示二文。初中有四：初、總標舉，二、
X29n0596_p0477a08║別屬對，三、釋其相狀，四、總結其名義。因所舉，經也；二
X29n0596_p0477a09║義，總標也。故是總舉也。列者，既標二義，須有二名，故
X29n0596_p0477a10║下列之，兼己屬對。既言間，即有初、後。若非此二義，有
X29n0596_p0477a11║不了釋者，此三文甚有參差。初舉標、因二義，次別乃
X29n0596_p0477a12║待二名。今此釋中雙釋因、待。次釋者，初不受中，初照
X29n0596_p0477a13║高山，此釋於前，即是初也。三諦之慧，是釋所因，正是
X29n0596_p0477a14║其法所由；以此待對於我，是釋待也。即釋所因，正是
X29n0596_p0477a15║其法所由；於以對於我，是釋待也。即初擬宜而我不
X29n0596_p0477a16║受，是釋不受，即無機也。失之於前，即是結名不受待
X29n0596_p0477a17║也。
X29n0596_p0477a18║次釋不停，但有三義。初釋於後。直實即所因之法，以
X29n0596_p0477a19║此擬宜於我，即待我權後也。文闕此句，義不闕也。我
X29n0596_p0477a20║不停待，停即待此也。是卑時無後之機，故不停待。亦
X29n0596_p0477a21║應結云，是初失之，於後易略之也。釋此二文，參差奇
X29n0596_p0477a22║時甚矣。或謂此非大義，都不為奇特。今謂此義精密，
X29n0596_p0477a23║固不易知也。始終言之，凡有多異。何者？初舉標因二
X29n0596_p0477a24║義，及列乃待二名。於其釋中，雙釋因待，此文巧密一
X29n0596_p0477b01║也。釋初則有五，釋次乃但三。文雖但三，義仍自五，此
X29n0596_p0477b02║勢巧密二也。同明所因所擬之物，初言諦慧，後言真
X29n0596_p0477b03║實，此是顯體巧密三也。只一待言，具於二義，綄一化
X29n0596_p0477b04║之始終，此會要之巧密四也。如此精密，豈直經領解
X29n0596_p0477b05║之妙，亦釋者之妙信矣。於此以下，雙結二名，及顯一
X29n0596_p0477b06║義。結二名者，正由中間，故三名生，故有不受不停二
X29n0596_p0477b07║種待也。若據此言，不停亦兼中間二味。今據未開會，
X29n0596_p0477b08║故且不論也。一義者，謂不解也。所以不受不停，都由
X29n0596_p0477b09║不解。故前云不解實權也。此不解者，根障重鈍故也。
X29n0596_p0477b10║忽忽者，早早急忙也。全云兩楹者，楹柱也。此譬類類
X29n0596_p0477b11║言也。右本並單，今並改從木。此取仲尼夢尊於兩楹
X29n0596_p0477b12║間，莫不同為此見。今恐皆謬也。正取虧盈之義，謂虗
X29n0596_p0477b13║實也。對二實有，明中間虗缺，名兩盈間。非借彼死相
X29n0596_p0477b14║之事，自為衰亡，故為謬失。上下一切爾，後學宜其慎
X29n0596_p0477b15║之。
X29n0596_p0477b16║經云：所因既菩提之所由，信為大義。向且消疏文，今
X29n0596_p0477b17║須略更明之。記云：應知所因不出因、果及以願、行。行
X29n0596_p0477b18║即六度，願即四弘。故佛地論中通因三種：一、應得因，
X29n0596_p0477b19║謂菩提心（即四弘也）；二、加行因，謂諸波羅蜜（六亦攝諸）；三、圓滿
X29n0596_p0477b20║因，即指佛果。通取果者，果為因所期，故亦名因。尅體
X29n0596_p0477b21║而論，唯在前二，成就菩提即是果也。諸釋皆同於此。
X29n0596_p0477b22║今謂記中所引之佛地與佛性論大同，而猶難見，今
X29n0596_p0477b23║更引佛性論顯之。故論第二卷初出佛性體。論云：佛
X29n0596_p0477b24║性體有三種，三性所攝應知。三性者，所謂三因、三佛
X29n0596_p0477c01║性。三因者：一、應得因，二、加行因，三、圓滿因。應得因者，
X29n0596_p0477c02║二空所顯真如。由此空故，應得菩提心及加行等，乃
X29n0596_p0477c03║至道後法身，故稱應得。加行因者，謂菩提心。由此心
X29n0596_p0477c04║故，能得三十七品、十地、十波羅蜜助道之法，乃至道
X29n0596_p0477c05║後法身，是名加行因。圓滿因者，即是加行。由加行故，
X29n0596_p0477c06║得因圓滿及果圓滿。因圓滿者，謂福、慧、行；果圓滿者，
X29n0596_p0477c07║謂智、斷、恩、德。此三因，前一則以無為如理為體，後二
X29n0596_p0477c08║則以有為願、行為體。三種佛性者，應得因中具有三
X29n0596_p0477c09║性：一、住自性性，二、引出性，三、至得性。住自性者，謂道
X29n0596_p0477c10║前凡夫位；引出性者，從菩提心以上窮有學聖位。至
X29n0596_p0477c11║得性者，無學聖位以上是佛性。論所釋明因有三種
X29n0596_p0477c12║列釋，釋中對義甚自分所釋明於前所引。然此論明
X29n0596_p0477c13║因有三差別，如是若依大乘法界無差別論（堅慧等造），此
X29n0596_p0477c14║三總為菩提心所攝。故彼論發初頌云：稽首菩提心，
X29n0596_p0477c15║能為勝方便，得離生死老，死痛苦過失。論釋曰：菩提
X29n0596_p0477c16║心略說有十種義，所謂果故、因故、自性故、異名故、無
X29n0596_p0477c17║差別故、分位故、無染故、常恒故、相應故、不作義利故、
X29n0596_p0477c18║一性故。此中最初顯示菩提心果令見勝利，次即彼
X29n0596_p0477c19║所起之因，然後安立此出生相及顯異名而無差別，
X29n0596_p0477c20║於一切位無有染著，常與淨法而共相應，不淨位中
X29n0596_p0477c21║而無功用，於清淨位能作利益。何者名為菩提心果？
X29n0596_p0477c22║謂最寂靜涅槃界。此唯諸佛所證，非餘能得，唯佛如
X29n0596_p0477c23║來能永滅盡一切微細煩惱熱故。於中無生，永不復
X29n0596_p0477c24║生意生諸蘊故。無老，此功德增上殊勝圓滿究竟無
X29n0596_p0478a01║衰變故。無死，永捨不思議變易死故。無病，一切煩惱
X29n0596_p0478a02║所知障病及與習氣皆永斷故。無苦，依無始時來無
X29n0596_p0478a03║明住地所有習皆永除故。無過失，一切身語意誤狂
X29n0596_p0478a04║皆不行故。此則由菩提心為最上方便不退失因，一
X29n0596_p0478a05║切功德究竟而得彼果。彼果者即涅槃界，謂諸佛所
X29n0596_p0478a06║有轉依相不思議法身。以菩提心是不思議果因，如
X29n0596_p0478a07║日月初分，故今稽首。又菩提心如地，一切世間善苗
X29n0596_p0478a08║生長之所依故。如海，一切聖法珍寶積聚處所故。如
X29n0596_p0478a09║種子，一切佛樹出生相續之因故。如是已說菩提心
X29n0596_p0478a10║果。云何此因？於法深信為種子，智慧通達為母，三昧
X29n0596_p0478a11║為胎藏，由定樂住一切善法得安立故。大悲為乳母，
X29n0596_p0478a12║以哀愍眾生於生死中無有厭倦，一切種子得圓滿
X29n0596_p0478a13║故。云何自性？謂二種清淨，謂自性及離染故（云云）。云
X29n0596_p0478a14║何異名？謂至成佛位不名菩提心，轉名法身，常樂我
X29n0596_p0478a15║淨故。云何無差別？謂此法身於眾生身有十種無差
X29n0596_p0478a16║別相，謂無作、無初、無盡、無染、性空、無形、聖所行境，一
X29n0596_p0478a17║切法依非常非斷故。云何分位？頌曰：不淨眾生界，染
X29n0596_p0478a18║中淨菩薩，最極清淨者，是說為如來。謂菩提心過此
X29n0596_p0478a19║三位也。云何無染？謂此心心於一切不淨位中，性恒
X29n0596_p0478a20║清淨無所染也。云何常恒？雖為種種生死而恒不變。
X29n0596_p0478a21║云何相應？謂佛法身有功德法，謂空不空二藏智不
X29n0596_p0478a22║離不說故。云何不作義利？謂在纏時不能作諸利益
X29n0596_p0478a23║之事。云何作義利？謂及於前出纏已後，能作大利益
X29n0596_p0478a24║故。云何一性？謂雖在三德，同一體性。頌曰：眾生界清
X29n0596_p0478b01║淨，應知即法身，法身即涅槃，涅槃即如來。此即論前
X29n0596_p0478b02║所列之十二義也。論中一一皆有頌釋其廣，今略撮
X29n0596_p0478b03║如此。然此初名果者，即本有果，正是菩提，即是發心
X29n0596_p0478b04║所緣之境，即是佛性論中應得因也。餘九並屬修，即
X29n0596_p0478b05║加行及圓滿二因也。是則佛性論通作因說，果亦名
X29n0596_p0478b06║因，故有三因。此法界性論通作菩提心說，故一切因
X29n0596_p0478b07║果總名菩薩心，故有十二種義。今經言所因者，正在
X29n0596_p0478b08║一乘因果之法，是成佛之所因緣也。即前經佛種從
X29n0596_p0478b09║緣起，是故說一乘也。二時並以一乘擬之不得，故云
X29n0596_p0478b10║不待。然此乃順眾旁通，未論正要。正要之義，具在疏
X29n0596_p0478b11║文。何者？初云三諦之慧，即是佛境智，亦名佛知見。著
X29n0596_p0478b12║了於此，即得成佛，故云是得佛因。以此擬之，即將具
X29n0596_p0478b13║開、示、悟、入也。此是令其即得，而無機不受也。次云說
X29n0596_p0478b14║真實即，正是此經佛知見也。說即令其開、示、悟、入，此
X29n0596_p0478b15║並成佛之因擬之也。而機未發，事未尅遂，故不停待。
X29n0596_p0478b16║然不停說於二味，今且從極說也。此並當文所因之
X29n0596_p0478b17║義，自足簡而且易，何俟房求，致令學者竟不會其義？
X29n0596_p0478b18║無並不言：惜哉！惜哉！
X29n0596_p0478b19║有云：所因者，成大菩提之因行也。謂四菩提行：一、菩
X29n0596_p0478b20║提分，二、波羅蜜，三、諸神通，四、成就有情。待者，承望竭
X29n0596_p0478b21║仰希須之義。如有此心即說，心無故不說也。又云：或
X29n0596_p0478b22║因即菩提心，略為三種：一、厭離有為，二、求菩提，三、深
X29n0596_p0478b23║念眾生。即如是住、如是修行、如是降伏其心也。今謂
X29n0596_p0478b24║並非此文員要（云云）。祥云：六度求行為因，此猶不及
X29n0596_p0478c01║菩提心，並悠悠言，非切要也。又云：不解權實如文者，
X29n0596_p0478c02║或云：向已釋不解實，此下是釋不解權，文剩實字。今
X29n0596_p0478c03║謂向但略釋實中所因二字，餘及權文並猶未消，以
X29n0596_p0478c04║非難故，直指雙如文也。
X29n0596_p0478c05║言初文遇便信受者，有云初過頞鞞，次門舅論是也。
X29n0596_p0478c06║今謂但是初門小教不識權實，便即受行不俟迂曲。
X29n0596_p0478c07║次言結成為二章者，結謂結撮其文以彰其要，前文
X29n0596_p0478c08║雖廣只是三喜。成者，重約其義顯成前文使益明也。
X29n0596_p0478c09║又前是約昔反顯於今，此正約今結會使三喜之義
X29n0596_p0478c10║定成就也。斷疑悔者，疑通今悔，但昔悔昔不二待疑，
X29n0596_p0478c11║於權實兩說不定於今，聞廣法說二並無也。
X29n0596_p0478c12║上束三番並約三喜消文竟，今更四意消文。又初是
X29n0596_p0478c13║約三以消文，今更約四以明意，以更有此意故也。先
X29n0596_p0478c14║結前起後，今從以下正釋。初言文盡者，文起之勢故
X29n0596_p0478c15║盡於此理義也。初標三喜是總論世間之法，故是世
X29n0596_p0478c16║界以身口為為人，舉失彰得信喜之極意為對治，以
X29n0596_p0478c17║有尅責故即對治也。證得妙法故第一義更約喜心
X29n0596_p0478c18║者，向云兩番通論於三，三之要不出於心，今更約本
X29n0596_p0478c19║要以論則妙極盡，故云更約心也。言喜動者，由心喜
X29n0596_p0478c20║故形即動悅，此動聖人心形喜悅之極，此別彰妙總
X29n0596_p0478c21║論心形，故是世界常未曾有，別彰勝利之極，故是為
X29n0596_p0478c22║人喜動覺觀，表破別惑故是對治，形即是體表證法
X29n0596_p0478c23║身，故第一義一喜心上有此四義，故注（云云）。
X29n0596_p0478c24║次釋頌為三者，即頌前正發言自陳中標、釋、結之三
X29n0596_p0479a01║也，不得更云頌經家也。記云：上云領解各陳者，前長
X29n0596_p0479a02║行中以身口為領、以意為解，全似各陳。而言合者，領
X29n0596_p0479a03║中合解、解中合領，故云合也。今言各者，三業各有領
X29n0596_p0479a04║之與解，雖似合明，但一一業中自分領解，故名各也。
X29n0596_p0479a05║初通標者，我門標口、歡喜標心。言兼佛者，兼從佛也，
X29n0596_p0479a06║即是兼標身也。既是總標，且以我門是法音下領也，
X29n0596_p0479a07║心懷大歡喜解也。今謂亦可初二句是標，三下二句
X29n0596_p0479a08║是標，喜即領、喜即是解也（云云）。領謂領前開權顯實，
X29n0596_p0479a09║解謂解前權實不二也。
X29n0596_p0479a10║次頌釋三喜，即為三別也。初言失遠等者，上論昔被
X29n0596_p0479a11║彈斥故，頌論具蒙開會故。言互現者，昔既顯今，今亦
X29n0596_p0479a12║形昔故也。初一行蒙佛教故，是身近佛也。次二句是
X29n0596_p0479a13║喜故，即因身喜也。即此二文是領與解也。
X29n0596_p0479a14║次口喜中，記云：初八行明領，後一行明解，領解昔口
X29n0596_p0479a15║之過。今謂亦可初舉昔不門，故憂；後行顯今得門，故
X29n0596_p0479a16║喜。亦即舉昔無領、解，顯今有領、解，謂初二句是領，次
X29n0596_p0479a17║二句是解。次入法性中，記云：初一行半明領，次半行
X29n0596_p0479a18║明解，以領解昔口之得故。今謂此舉昔證入，故無門、
X29n0596_p0479a19║無喜，顯今有也；亦即是無領、無解，顯成前今有領、解
X29n0596_p0479a20║也。在文，可以思之。此不門中分二章者，初即長行中
X29n0596_p0479a21║我甞獨處山林樹下也，次即我等同入法性等也。長
X29n0596_p0479a22║行文略，故但一；此頌稍廣，故開為二：初九行中，初八
X29n0596_p0479a23║行明昔失：初一行未自感歎失；次四行半明所失，謂
X29n0596_p0479a24║妙語業、身德、名稱也；次二行半明所疑：初一行半明
X29n0596_p0479b01║疑，次一行明其疑之由。上明昔竟，後一行正明今日
X29n0596_p0479b02║得門，歡喜領解也。次入性中，初一行明初證性，次二
X29n0596_p0479b03║句謂為究竟，以故不門；不門，故無喜。既不門、無喜，何
X29n0596_p0479b04║有領、解？故此口、喜二文，十行只有中間一行是今，是
X29n0596_p0479b05║喜，是領，是解；餘十並舉昔無，以顯今有也。無漏難思
X29n0596_p0479b06║議一句，望下句似猶歎佛，可以思之。疏釋二著者，以
X29n0596_p0479b07║入法性文中有此著之文故也。二乘著即最後，謂為
X29n0596_p0479b08║究竟是也。此即生死、涅槃二邊，故並不得聞於中道
X29n0596_p0479b09║妙法。疏文正承此文義，勢數便解。初文疑中，日、夜之
X29n0596_p0479b10║義仍有兩番，並約所表以釋。若直昏、曉以釋，未盡其
X29n0596_p0479b11║致，亦如前三、七日思惟之義。故今約所表釋，方盡其
X29n0596_p0479b12║實。初番通釋，通於小、大，且在昔方等也，未是此文正
X29n0596_p0479b13║意。次番別釋，正是此文意也。初中先解日夜，次釋疑，
X29n0596_p0479b14║三釋除。生死暗穢故如夜，涅槃明淨故如月，涅槃明
X29n0596_p0479b15║淨故如日下正明疑，此通小大凡聖也。由方等具門
X29n0596_p0479b16║四，故作此疑也。除者，悟藏知在外，悟通知在內，以即
X29n0596_p0479b17║空故。差別人次第遣其三故，圓人不次遣故。隨其得
X29n0596_p0479b18║除，理顯皆如日出。亦可四句，藏在外、通在內，別兩亦、
X29n0596_p0479b19║圓雙非（云云）。次番此正此經意也。亦先解所疑，總束
X29n0596_p0479b20║二為夜。涅槃猶是無明，故疏未盡，應更云實相中道
X29n0596_p0479b21║如日極明淨故。此並所疑下仍闕於疑文，應云為二
X29n0596_p0479b22║即中道為二。外有中下釋除，應云此疑得除名為日
X29n0596_p0479b23║出，日出無二闕，中理智顯明無二疑也。文似少許未
X29n0596_p0479b24║便，可以思之。此即正當身子疑除，謂聞開顯一切疑
X29n0596_p0479c01║闇都盡也。又世人下此是歎美身子領解之能也。於
X29n0596_p0479c02║中有三：初通明二大優劣，次類小二以顯大。毗曇有
X29n0596_p0479c03║門分別事理解行周備，餘論所明則不如也。三合明
X29n0596_p0479c04║大二同。若頓入者，深達於實未洞權方，故十地中更
X29n0596_p0479c05║學三乘法門，為化三乘人故。香積世界來此學雙流
X29n0596_p0479c06║之行，本業等覺之位，將成正覺倒修凡事，皆其類矣。
X29n0596_p0479c07║五味等者，漸頓權實無不備知，故次具領解。五佛之
X29n0596_p0479c08║化何但釋迦？準如此文，應合最在領解領後，因釋日
X29n0596_p0479c09║夜之義相從而來也。
X29n0596_p0479c10║次頌意喜者，謂頌上因佛妙心，令我心得妙解，而生
X29n0596_p0479c11║歡喜故也。記云：初八行意領，次一行半意解。今謂亦
X29n0596_p0479c12║可初二行是意解，佛於大眾中下，是意領。初一行別
X29n0596_p0479c13║明領實。說我作佛，即千二百羅漢悉亦當作佛，又最
X29n0596_p0479c14║後云自知當作佛是也。疏既云指為待所因，故是領
X29n0596_p0479c15║實。初聞以下，別明領權。初一行明初聞，未解，未領。佛
X29n0596_p0479c16║以以下一行，別領諸佛章開權。我以無量方便譬喻
X29n0596_p0479c17║言詞，非開歎法曇華喻也。海明深廣，百川所歸，同一
X29n0596_p0479c18║醎味，喻妙法界深廣無邊底，會無量法，同歸一妙，更
X29n0596_p0479c19║無異趣也。次一行別領過去，次一行別領現、未，次一
X29n0596_p0479c20║行別領釋迦。開顯下一行半，重明因前而意得妙解
X29n0596_p0479c21║也。疏云待所因作佛是果，果由於因，說果即知，是得
X29n0596_p0479c22║因也，固即領實也。五章及解魔是解方便者，對得所
X29n0596_p0479c23║因，為顯實故，此是解開權也。
X29n0596_p0479c24║下頌結成者，文雖略義推，亦有結與成二：初一行結
X29n0596_p0480a01║三喜，上三句明因三，最後一句總明三喜，善從三諦
X29n0596_p0480a02║故云柔軟及可意得。次二句成身，後二句成口。總而
X29n0596_p0480a03║言之，因他致三義皆成就具足也。上來長行偈頌都
X29n0596_p0480a04║合二十四重，只是上根初聞妙法歡喜而領解矣。若
X29n0596_p0480a05║能深達前旨決信無惑，亦豈遠乎哉？可以思而勉矣。
X29n0596_p0480a06║次釋成，於中有三：初重舉示三章門上，身子下次總
X29n0596_p0480a07║明來意，文有三下正科釋。來意中佛所化道深廣，或
X29n0596_p0480a08║恐身子初心所領未得其實，故佛述佛所化之事，如
X29n0596_p0480a09║是成其所領是實不虗，即成上根不虗使中下而必
X29n0596_p0480a10║信也。次科釋中先三章，次明所以，三正消文。次所以
X29n0596_p0480a11║者，其前所領明現因佛三而致三喜，今述昔曾三化
X29n0596_p0480a12║故使現能致三，即述佛昔三成其現致三事不虗，故
X29n0596_p0480a13║名述成三事，意謂前三喜也。
X29n0596_p0480a14║次正消文。初文三意：一、正化，二、受行，三、隨遂。初中二
X29n0596_p0480a15║文含有五義，謂時、處、主為正，在文易知。疏但釋三，謂
X29n0596_p0480a16║所為、受行，謂隨遂也、所遂也。所為，謂無上道也。文中
X29n0596_p0480a17║先引論釋無上，次引經釋道，三、約今經合釋無上道。
X29n0596_p0480a18║所以爾者，緣經、論各釋此義，仍未盡今經之旨，故先
X29n0596_p0480a19║引經、論所解，後更明今經之意。以前經、論之義猶通、
X29n0596_p0480a20║別、圓，更約今經，方唯圓妙，爾乃可矣。初中正有七義，
X29n0596_p0480a21║釋仍二番。記云：初番前一為果，後六在因。於六因中，
X29n0596_p0480a22║初二六和，次二福、智，次二證、行。雖分三二，互相與力，
X29n0596_p0480a23║是故六因並名無上。今謂次重既別約果，初番通因、
X29n0596_p0480a24║果，以相、好亦通因故。應知兩番皆有體有義，而初番
X29n0596_p0480b01║帶義明體，次番帶體明義。且初何者是身無上？謂相、
X29n0596_p0480b02║好二，此二但且是身無上之法。何義名無上？有此相、
X29n0596_p0480b03║好莊嚴於身，此身得名無上。下六例爾。何者是受持？
X29n0596_p0480b04║謂自、他二利之行。何故名無上？常行不替，更無過者，
X29n0596_p0480b05║故是無上。何者具足？謂三正行。何名無上？此三離一
X29n0596_p0480b06║切邪，顯一切正，過盡德圓，故是無上。智慧是體，無礙
X29n0596_p0480b07║是用，即用顯體，故智指四。此四名師子吼、一切無畏，
X29n0596_p0480b08║故名無上。六度是其法。何故名無上者，橫則一一更
X29n0596_p0480b09║互相攝，亦即攝於萬行；竪則到於彼岸。橫、竪無方，故
X29n0596_p0480b10║不思議；以不思議，故即無上。二障謂煩惱，所知是所
X29n0596_p0480b11║脫也，能脫此二即一切解脫，故是無上。聖行謂戒定
X29n0596_p0480b12║慧自行也，梵行要而言即四無量心利他行也。涅槃
X29n0596_p0480b13║行總有五，何故但言其二？二即攝五，天行則聖行自
X29n0596_p0480b14║證真已從真起修，嬰兒則梵行中大慈同於小善，病
X29n0596_p0480b15║行則梵行中大悲拔於重苦，故二即本，舉本攝末故
X29n0596_p0480b16║但舉二，則自攝三故不言也。既是三德大涅槃行故
X29n0596_p0480b17║為無上，故此一番義通因果，下之一番全約果也。大
X29n0596_p0480b18║丈夫即十號中之一，以大故無上也，雖皆兼體並正
X29n0596_p0480b19║顯其義也。大慈悲者，前兼自利此唯利他，而大故即
X29n0596_p0480b20║無上，究竟到彼乃名具足，以故即無上。一切智者，此
X29n0596_p0480b21║名有通有別，別即三中之一，通者總指果地一切智
X29n0596_p0480b22║慧，總名為一切智，如言佛是一切智，一切智者此是
X29n0596_p0480b23║總也，人不達此多約別釋失矣，無種不知無能過者，
X29n0596_p0480b24║故是智無上也。阿羅呵者，此名為應，亦有通別，別者
X29n0596_p0480c01║謂應為大福田、應受一切供養，通者但言應也，此應
X29n0596_p0480c02║之一字略則有三，廣則一切皆所應也，已如前文，人
X29n0596_p0480c03║亦但知其別不知其通，亦未盡理，以此圓備功德故
X29n0596_p0480c04║不思議，故名無上。解脫涅槃者，此亦有通別，涅槃通
X29n0596_p0480c05║攝三德，解脫別當其一，然解脫有三即大涅槃三德，
X29n0596_p0480c06║別即是通故名涅槃，既大涅槃德極於此，故是無上。
X29n0596_p0480c07║三佛陀，舊云正遍知，新云正等正覺，此是自行，覺滿
X29n0596_p0480c08║之位普覺一切，故是行無上也。
X29n0596_p0480c09║上是引論釋無上竟，下是引經釋道義也。即大王玉，
X29n0596_p0480c10║非本業也。於中十義，非出道體，亦非釋義，乃是寄行
X29n0596_p0480c11║以明道。若約彼經，乃是教誡行道之人；若約此文，乃
X29n0596_p0480c12║是寄行以明道也。說釋之人，若不知此義，徒言說釋，
X29n0596_p0480c13║不知說釋何義？此中十義，一一皆有歡誡，歡是而誡
X29n0596_p0480c14║非。然至道無是非，誡歡亦何有？道雖無量，非由來背
X29n0596_p0480c15║是而為非，故須勸是而誡非。然從來於無是非中而
X29n0596_p0480c16║背是行非，今亦於無勸誡中而誡勸矣。略明此意，則
X29n0596_p0480c17║文可知。任道則清淨，不任則此穢濁也。恭，謂節約也。
X29n0596_p0480c18║亦可作撿，意謂拘撿其心，無縱恣放逸也。顯曜者，至
X29n0596_p0480c19║道無私，任之則公，故顯；任情則私，故非道也。連屬者，
X29n0596_p0480c20║字通二呼，義亦並通。常須繼續，無斷絕也。矜恡是情，
X29n0596_p0480c21║非任道，道體虗通故也。習惡，謂習近惡知識也。此並
X29n0596_p0480c22║約人明修道也。
X29n0596_p0480c23║如是等者，總結前經論二七釋無上，十義釋於道也。
X29n0596_p0480c24║雖有如是差別，未是今經正要，下正明者是也。先正
X29n0596_p0481a01║顯今，次簡餘教。前別釋無上道，今別合以圓釋。無上
X29n0596_p0481a02║通字釋道，開會一切故圓，向上非有故是無上，無非
X29n0596_p0481a03║實相中道故是通，故是道。前文云但說無上道也。然
X29n0596_p0481a04║世俗釋道乃有多義，或云大通，與此文同也；或云道
X29n0596_p0481a05║等也，還是通義；或言由，萬事皆由之也。易注云：道之
X29n0596_p0481a06║者何？無之稱也，無不由也，無不通也。然有通別未遑
X29n0596_p0481a07║備述。然此無上之言是簡美之詞，道即所顯美之法，
X29n0596_p0481a08║簡於有上顯美尊極，故下文云為無有上也，無上妙
X29n0596_p0481a09║也。道即法也，即顯過去曾教此妙法也。若偏若次等
X29n0596_p0481a10║者，簡非圓頓無上妙也。他經即餘三教所明之道也。
X29n0596_p0481a11║次釋受行句，昔得為種故今約顯了，種尚不虗了固
X29n0596_p0481a12║真實。次下釋隨遂句，未證常非也。言兩句者，緣有權
X29n0596_p0481a13║實兩化方便之義，又通故須有兩釋，雖有兩向正應
X29n0596_p0481a14║屬前，即大方便也。次釋中妄亦含二義，或舉往中間
X29n0596_p0481a15║以顯於今，故經云今故由有大小之因，故致有昔憂
X29n0596_p0481a16║今喜不虗也。次釋第三以此故意得解歡喜事不虗
X29n0596_p0481a17║也。
X29n0596_p0481a18║下釋授記，於中有四：標章、次第、釋意、消文。明次第中
X29n0596_p0481a19║說法有利益，利益中之要不逾自他，前之陳述是自
X29n0596_p0481a20║利竟。下授其記，明得利他必先自而方他，故次前二
X29n0596_p0481a21║之後明與其記，次第固應爾矣。次下廣顯記意，先徵
X29n0596_p0481a22║此約自以起他，故此徵也。
X29n0596_p0481a23║下釋，其義有四而文有三，謂標、釋、結。釋中初明大乘
X29n0596_p0481a24║之化利益必二，昔菩薩已悟其二故與授記，二乘未
X29n0596_p0481b01║悟故未與記，今既悟入故須與記。次則復為勉勵下
X29n0596_p0481b02║二令悟故也。三通令一切作從其受化得度因緣故。
X29n0596_p0481b03║四為過去久遠曾門皆有斯願，即如前文長夜隨我
X29n0596_p0481b04║受學，是皆有顯令為滿足故。以是四義故須與記。此
X29n0596_p0481b05║四義通於三周，而中周除其中字。然此四義先雖不
X29n0596_p0481b06║言，亦當即是四悉之意，名義次第皆自可知。故今諸
X29n0596_p0481b07║釋雖廣，要不出此，故不繁述。若其名義及以差別相
X29n0596_p0481b08║狀，具如後授記品中所釋，此且略且爾。
X29n0596_p0481b09║初時節者，或曰：聞法悟真，何故更經爾許時節，方致
X29n0596_p0481b10║成佛妙道？豈應爾耶？今謂徒聞授記之名，曾不思其
X29n0596_p0481b11║義，常情無不此惑。積學者尚不能辨，況不學者？縱復
X29n0596_p0481b12║或辨，而又未明。今據聖教一宗所說，記有二種：一自、
X29n0596_p0481b13║二他，亦名法身應化。即如此三周所記，即應化利他，
X29n0596_p0481b14║以八相故。如下分別功德品，初即自行法身記，但論
X29n0596_p0481b15║智斷圓滿，不論八相故。或曰：自他各皆不三身。今謂
X29n0596_p0481b16║不然，自故三並名法，化故三並應化，可知（云云）。於此
X29n0596_p0481b17║二中，悉皆不定，並以因緣故。自行因緣不定，故時節
X29n0596_p0481b18║久近不同。即如下文，同聞壽量所獲功德，而有十一
X29n0596_p0481b19║節，淺深不同，時節有異，皆由積習參差故也。故超日
X29n0596_p0481b20║明經云：自得成佛，亦有遲速。深解其道，勇猛精進則
X29n0596_p0481b21║速，不然則遲。其義明矣。若為他成，皆從機緣。機緣不
X29n0596_p0481b22║一，故時節有異。即如三周所記，時節不同。龍女則即
X29n0596_p0481b23║時而南方化，此皆機生熟不定。斯乃（云云）自彼，於我
X29n0596_p0481b24║何為？然此且就佛一一時一一處，若餘佛餘時處又
X29n0596_p0481c01║不定。若得此意，則知因緣不可尅定。今三人若學若
X29n0596_p0481c02║修，都不知此之要，唯一向謂速是，遲皆為非。或云：即
X29n0596_p0481c03║本來是，何遲速之可論？或云：遲速皆是對治實體，定
X29n0596_p0481c04║三無數。今謂如此說，亦未通意。前二悉是人情，乖聖
X29n0596_p0481c05║教理，此不足誡。若後意者，雖是論文，乃佛別為一類
X29n0596_p0481c06║機緣，而作是說。論正觀時機宜，正為申通此之意，故
X29n0596_p0481c07║不相違。不可謂定要如此。若定爾者，則違其餘經也。
X29n0596_p0481c08║如前所引，若得此意，則達宗要。雖聞異途，終不為所
X29n0596_p0481c09║惑。大略且爾，後文猶更自釋。
X29n0596_p0481c10║於此記十章中唯除第十。前九經文皆含二義：初時
X29n0596_p0481c11║節中有通有別，次行因中有行有具，三得果中有別
X29n0596_p0481c12║有通。華光是別，十號通也。注云：眾寶因曰華，萬品皆
X29n0596_p0481c13║照曰光。今謂妙福妙智二種莊嚴法身，故云華光。誰
X29n0596_p0481c14║不爾者，其智第一，福固亦然。最初明之，從以為名，例
X29n0596_p0481c15║如阿若義也。召體曰名，美德稱號，即彰證得體妙有
X29n0596_p0481c16║此十種功德，故云十號。前文正在發起，非是正意，故
X29n0596_p0481c17║前不論，今是正意。於此釋初總明經論所說廣多不
X29n0596_p0481c18║同，今且略也。初明能所皆真實故，次雖言福田，實能
X29n0596_p0481c19║一切功德也。法界謂一切法體分真也，即事理染淨
X29n0596_p0481c20║也。今謂不出十界十如性相也。三明即明了盡三世
X29n0596_p0481c21║也。足謂圓滿，非謂脚足，古新云明行圓滿也。逝，去往
X29n0596_p0481c22║也。永無生死之因，故云善也。二種世間並是所解，無
X29n0596_p0481c23║不通會，故解士猶明也。極法界之即始終，無所不通，
X29n0596_p0481c24║故無上也。能調伏未為丈夫而謬謂者故也。眼者，因
X29n0596_p0482a01║以於道得知見故。三聚俱善不善無記，又邪正不定
X29n0596_p0482a02║並為三也。佛名知者覺者，三聚所知覺也。此即具含
X29n0596_p0482a03║三種覺義也。新云薄伽梵具六，故佛地論頌云：自在
X29n0596_p0482a04║熾盛與端嚴，名稱吉祥及尊貴，如是六種義差別，應
X29n0596_p0482a05║知總號為薄伽。具釋如論，未能繁述。今云壞波旬，即
X29n0596_p0482a06║論六中初自在義。波旬，魔之異名，此云惡者，亦云極
X29n0596_p0482a07║惡，與佛為怨，能學道即惡中之極，故云也。舊譯但名
X29n0596_p0482a08║世尊，即論六中最後尊貴是也。不空三藏更有廣釋，
X29n0596_p0482a09║未及具述。此中有十一，而言十者，舊云總、別，新云合
X29n0596_p0482a10║無上士及丈夫為一，故但十也。四國土中，二皆國名、
X29n0596_p0482a11║土相。八交道者，有云四方、四維也。說法二者，有標，有
X29n0596_p0482a12║釋。此並開權，即知顯實，故略不言。今消現文，故且標、
X29n0596_p0482a13║釋。釋中何者本願？如大悲空藏經云：身子昔於禪陀
X29n0596_p0482a14║羅佛所六十小劫行菩薩道，為婆羅門乞眼，得已，置
X29n0596_p0482a15║地蹋之，因生悔心，謂菩薩道長難行，願成佛而說三
X29n0596_p0482a16║乘法。略是其事。彼雖無障，不妨亦有根鈍，不妨借權
X29n0596_p0482a17║顯實；或亦即施即開，不全同於此土（云云）。於劫名中
X29n0596_p0482a18║亦有標、釋，不以寶為寶，以人為大寶，以有之極也。於
X29n0596_p0482a19║眾數中，初明眾數；若欲行下，明其德行不出福、慧。次
X29n0596_p0482a20║壽量中有佛，有民。所以佛壽長者，眾生短者，二因不
X29n0596_p0482a21║同故。生由自業，佛由機感，故有異也（云云）。可知。補處
X29n0596_p0482a22║中，初明所記之人，次明說之相狀，第十但一易知。疏
X29n0596_p0482a23║釋末後小劫中，初通解小劫；若依此，即三十二增減
X29n0596_p0482a24║時。又直下，間別也。初顯，次簡。彼既淨土，應無此間三
X29n0596_p0482b01║災，故顯直是晝、夜、日、月、時、年等時為小劫也。非三等
X29n0596_p0482b02║等，簡前通也。三災能滅，眾生所滅，何故翻以所為外
X29n0596_p0482b03║物全云此以能滅之三災對所滅之眾生呼為外物？
X29n0596_p0482b04║非指器世間為外物，以小三不容器世間故。雖作此
X29n0596_p0482b05║釋，終未可命。今謂此文或傳寫脫誤，據實應云非災
X29n0596_p0482b06║外起滅物之時為小劫也。此則自顯，不用義建立也。
X29n0596_p0482b07║頌中初一句頌時節，有本多脫此句，既言頌九故不
X29n0596_p0482b08║合無，知是脫也。次言超頌，前當第三、此當第二，故是
X29n0596_p0482b09║超也。長行果通別，今初一句即總頌十號也，下頌別
X29n0596_p0482b10║也。因是第二，故言追也。劫名前第六，故云超也。下去
X29n0596_p0482b11║或追或超文略，可次例知。後結歎者，長行文無法說
X29n0596_p0482b12║五章，此一專為身子，故於此一仍加總結歎也。於中
X29n0596_p0482b13║初二句結，次二句歎，三二句總結勸勉之也。文釋欣慶
X29n0596_p0482b14║表其入位，從住以上總得此名，勸其深度，幸亦勉眾
X29n0596_p0482b15║也。向明自利證體，此下文明得體，即有利他之用，即
X29n0596_p0482b16║最勝無匹，謂妙用也。別則登地，圓則初住，經中多明
X29n0596_p0482b17║初地皆是別義，今例別顯圓故云初住，故經云初發
X29n0596_p0482b18║心時便成正覺，即圓義也。又復例住顯後諸位可知。
X29n0596_p0482b19║四眾領解者，法說五段上四已竟，此即當第五也。故
X29n0596_p0482b20║今諸釋皆同，但為四段。此文即從第四身子授記章
X29n0596_p0482b21║中開出，今謂諸家但從現文上下相應，故但為四。今
X29n0596_p0482b22║從於義亦兼於文，故即為五。將表四眾八部皆有三
X29n0596_p0482b23║根，各隨三周得悟入故也。故三周後法師品初總明
X29n0596_p0482b24║一切三乘四眾八部之輩皆與記，此則不乖文義，故
X29n0596_p0482c01║須例為五也。準此文應大為二：初經家敘歡喜供養，
X29n0596_p0482c02║次發言自陳領解。二文各二：初二如文，後復各有三。
X29n0596_p0482c03║初中三者，總敘喜眾、喜由正喜。次文三者，初總、次別、
X29n0596_p0482c04║三相
X29n0596_p0482c05║次自陳中二者，謂長行與偈頌。二復各二，謂各有權
X29n0596_p0482c06║實也。如此方略盡其文體勢，疏從省略，便作是開，兼
X29n0596_p0482c07║順疏文。且爾，若欲尅要，以論文大分為二：初經家敘
X29n0596_p0482c08║喜供養，次是發言自陳領解。二文各二。初文二者：初
X29n0596_p0482c09║總，次別。二各有三。且初三者：初總敘喜供之眾；見舍
X29n0596_p0482c10║利弗下，次明喜供之由；心大歡喜，正明喜供有喜有
X29n0596_p0482c11║供；釋提以下，次別明也。於中亦三：初別敘眾；亦以以
X29n0596_p0482c12║下，次別明喜供；所散以下，三、明所供相狀。
X29n0596_p0482c13║次自陳二者，長行偈頌各領開權顯實二也。如此方
X29n0596_p0482c14║盡文之體要。又疏文或為非難故略之云爾，或當時
X29n0596_p0482c15║簡略後修加足不盡，其實知之亦不須改，四眾八部
X29n0596_p0482c16║故是總舉，後唯論二界天王故是別也。其由應通前
X29n0596_p0482c17║四，別言第四何耶？準下發言故當通四，今舉最後收
X29n0596_p0482c18║於前也。言上衣者，隨其道俗皆以其上表重法也。俗
X29n0596_p0482c19║眾則可，道眾如何可捨？大品經中亦有此例，大論釋
X29n0596_p0482c20║云忘相為法，或云當日更得，記云若通說之以兼俗
X29n0596_p0482c21║故，或如論解。然此既證真空妙道，故當忌犯道力自
X29n0596_p0482c22║在不思議事，不應以思議之解而定局也。次別正供
X29n0596_p0482c23║養中，前但云衣，此中衣華樂，略明三塵緣一切也。盡
X29n0596_p0482c24║於空中者，表其得於妙解了法性空，知一切權實之
X29n0596_p0483a01║法盡歸一妙，故於空中圓迴自在。散及雨者，並表達
X29n0596_p0483a02║性而為因也。供養佛者，並表尅於妙果也。
X29n0596_p0483a03║次發言中先長行中知昔是為實而施故即領開，知
X29n0596_p0483a04║今是開顯故即是領實。此直語要就半滿相對以說，
X29n0596_p0483a05║故但言此二也。此中具領解也。言無上者，若時若味
X29n0596_p0483a06║皆當第五，故云無上。開會一切盡入其中，故云最大。
X29n0596_p0483a07║說己與彼令彼如己，故言轉法輪也。
X29n0596_p0483a08║頌中，初二行頌長行，即二具領解一也。初行頌權，有
X29n0596_p0483a09║時有處，所說及相狀也。眾生不識世、出世間因果之
X29n0596_p0483a10║法，故初為其說四諦，略舉一苦，餘三可知，亦是通說
X29n0596_p0483a11║四也。眾即陰，新云蘊也。一一合積聚多，故名眾蘊；覆
X29n0596_p0483a12║蔽於真道，故名為陰。次實中，初四並形，前是麤，是下，
X29n0596_p0483a13║是小，是淺露也。唱高千萬億眾，一人領解，故云少能
X29n0596_p0483a14║信也。前既生滅，此即不生滅也；前既即生滅，此即無
X29n0596_p0483a15║作四諦也。下之四行非後頌前，直是對昔陳今己之
X29n0596_p0483a16║志意也。四行之文起盡有五，疏文但三、五者，初一行
X29n0596_p0483a17║得解讚歎也，次二句隨喜也，次一行半願請以同也，
X29n0596_p0483a18║次二句重讚歎也。後一總結迴向，亦可初一行半得
X29n0596_p0483a19║解隨喜，次一行半願請以同，三、一行半讚歎迴向。疏
X29n0596_p0483a20║文略舉其二，義正有此三也。
X29n0596_p0483a21║疏釋願請同中，文但舉一。何以知三？義應爾也。四而
X29n0596_p0483a22║但三者，一通三別，同聞同解，但未有別三，故願請於
X29n0596_p0483a23║三也。何故無懺悔等者，五悔非此中意，故不論也。正
X29n0596_p0483a24║意在二也。次問者，舉勝況劣，亦舉聖況凡，且順世間
X29n0596_p0483b01║作是問起。答中，初約實釋，向劣能領解。
X29n0596_p0483b02║次約權釋勝未領解，引淨名證眾生即實，菩薩即權
X29n0596_p0483b03║也。彼通此別中下二周，實者為病，未悟入為未愈，若
X29n0596_p0483b04║二周竟，則別病者皆愈，一切皆領解授記，非直一世
X29n0596_p0483b05║領解在，乃九十億佛所，故發迹顯本，大意略爾，故注
X29n0596_p0483b06║（云云）。上來章不同，大要不出能化及受化者所致之
X29n0596_p0483b07║利益也。能化之人謂佛，所受化者即大眾，能化之法
X29n0596_p0483b08║即開權顯實，所致利益即權開而實顯，皆得開示語
X29n0596_p0483b09║入佛之知見自利之人也。諸佛出世大事利益要有
X29n0596_p0483b10║其三，其一法說略如前竟。
X29n0596_p0483b11║自下是第二譬說名，應在此處。於中有三：初重標舉，
X29n0596_p0483b12║次總解釋，三別消文。初有重舉文，標示章門對理託
X29n0596_p0483b13║事以顯法，故云譬說。中根即顯所說之意，當時鑒化
X29n0596_p0483b14║緣之所宜，故作是說也。
X29n0596_p0483b15║次總釋中有五：初總示文分齊，次科節其文，三結歸
X29n0596_p0483b16║宗要，四例中以彰下，五例。上以釋中，初云文有四品，
X29n0596_p0483b17║通明譬說之文分齊盡於是也。次明即此四品便是
X29n0596_p0483b18║四章。次明雖有此四差別不同，莫非皆約譬說，故總
X29n0596_p0483b19║名為譬說周也。四中其三約譬分明，若授記中譬者，
X29n0596_p0483b20║即請云如從飢國來等是也。以此反顯前五皆須例
X29n0596_p0483b21║顯，下四皆屬因緣，標已略出後二，并前正說並是因
X29n0596_p0483b22║緣之事，故名因緣說，細尋皆具四因緣也。明有此意，
X29n0596_p0483b23║故注（云云）。次例上五釋中，但四之所以釋有二義，正
X29n0596_p0483b24║具有此二義，故闕一也。此明雜眾例有三根，故不得
X29n0596_p0483c01║無，但即可以例顯，故文略無，義必有也。
X29n0596_p0483c02║次下別消四章之文。初正譬中言請答者，對請中兼
X29n0596_p0483c03║問故云答，答有詶義對上請。初自述無疑者，正由自
X29n0596_p0483c04║無方能為他除請，自舉三事彰其無疑之由，謂前四
X29n0596_p0483c05║段唯除自領解也。於次文中先釋二章之意，同行即
X29n0596_p0483c06║同學也。懷舊謂思念昔時同在疑悔之地，自今已無
X29n0596_p0483c07║惑彼猶未故也。今新運者既悟大道，同體大悲普為
X29n0596_p0483c08║一切，故須為也。下正消文，文有二類二執，後總結明
X29n0596_p0483c09║疑惑也。初中初是其人，即前萬二千數也。自在者俱
X29n0596_p0483c10║解脫也。昔住下執次類中初是其人，即前少識眾也。
X29n0596_p0483c11║學人斷見盡而思未盡，無學則俱盡，此約二人釋。若
X29n0596_p0483c12║合約一人，即學無之人見盡思未盡一也。亦各以下
X29n0596_p0483c13║是其執，此二是執昔教行為實。而今下總明二類，執
X29n0596_p0483c14║昔聞今理教之真而生疑惑也。疏文合釋二由，經云
X29n0596_p0483c15║聞所未聞，前身子四章也。理教異於昔，為大疑惑之
X29n0596_p0483c16║由也。並由未達前來權實之義，故致然矣。有人等者，
X29n0596_p0483c17║因明中根疑惑，仍破舊人謬解。記云：古人意謂身子
X29n0596_p0483c18║法譬二周之初各有一疑，故云新舊。以千二百初周
X29n0596_p0483c19║未疑，故止有新。破中言少者，今謂舊人對面乖背持
X29n0596_p0483c20║甚，此定不足可破。前後二文皆云千二百有疑，如何
X29n0596_p0483c21║但一？前身子自言其有，此文自言其無，如何却云甚
X29n0596_p0483c22║多？故是謬之甚矣。身子文自云無，何故言少？明其證
X29n0596_p0483c23║智未極，且縱容而言之，故云爾也。云何等者，責其所
X29n0596_p0483c24║釋顛倒違文義也。
X29n0596_p0484a01║次普請者，此文普字含於二義，於前是別，此通為一
X29n0596_p0484a02║切，故云普。又前但敘同輩之執，未請為除；今通請為
X29n0596_p0484a03║其除，不但別為四眾，故又云普。經文三句：初一歎佛，
X29n0596_p0484a04║次句正請，三句利益。善哉，歎也。世尊所歎，此有六義，
X29n0596_p0484a05║如前所明。此中舉要，謂具功德之要，謂大悲妙智，具
X29n0596_p0484a06║足如是無極大悲、無方妙願，請必為說其由也。得離
X29n0596_p0484a07║疑惑，生信解也。疏云前三後一之因緣，此解何義？前
X29n0596_p0484a08║後釋者，莫不皆道解因緣義；今謂舉可以類諸至顯，
X29n0596_p0484a09║尚且不曉，況更深隱。今謂正釋文中，其之一字，如前
X29n0596_p0484a10║執昔三疑今一釋者，各得其要，直呼為其；今釋妙得
X29n0596_p0484a11║其心，故云前三後一。因緣者，所以也。謂有何所以，作
X29n0596_p0484a12║如是說也。正請為斯，信所以也。然前三後一，皆是開
X29n0596_p0484a13║權顯實之義，前已明之。既不能悟，今還請為說，此何
X29n0596_p0484a14║能利益？先來諸釋，雖復甚廣，而都未近其要，今亦不
X29n0596_p0484a15║能更述。今謂請說其因緣，不謂還請。依前所說，何謂
X29n0596_p0484a16║還作？前之勢數，同是未近其要，此中有其三異，故能
X29n0596_p0484a17║令得悟也。何者？前單法，此中有譬有法故；二者前略，
X29n0596_p0484a18║此中極廣故；三者前約法事，後約譬事。約如師弟父
X29n0596_p0484a19║子，五濁如譬火宅，此已異。約此三義，彰於前三後一
X29n0596_p0484a20║之因緣，酬其之所請。有此三異，於前使中輩因得悟
X29n0596_p0484a21║入，正約三義，為其明因緣也。文義分明，而作餘解，且
X29n0596_p0484a22║無其一，豈能通顯其所以哉？得此三意，自達其要，於
X29n0596_p0484a23║後自見，此不繁文。
X29n0596_p0484a24║次釋答文，大開三章第三，即品最後文也。次開二章
X29n0596_p0484b01║一往，謂抑揚義也。然抑是擊發，擊之令發，既發而進
X29n0596_p0484b02║之也。慧淨法師呼此文為控引，控是遏勤，引是䇿進，
X29n0596_p0484b03║與今義是同也。初抑經文三句，謂舉前開權顯實，同
X29n0596_p0484b04║令入一乘也。但言此三者，上文雖廣，要不出於開顯，
X29n0596_p0484b05║令得四一顯實，總四為化是教，菩薩是人，有教有人，
X29n0596_p0484b06║任自有理有行也。言無住涅槃者，全云令其勿住小
X29n0596_p0484b07║乘之涅槃也。今謂此恐不爾，或云涅槃有四，謂性淨、
X29n0596_p0484b08║有餘、無餘、無住，前三則通，無住則別，唯大涅槃故也。
X29n0596_p0484b09║皆令住佛道，入此無住大涅槃也。今謂雖有此理，而
X29n0596_p0484b10║無此例，此是近代新章所解，一宗教門都無此名，忽
X29n0596_p0484b11║此言之，恐無詮次。今謂二句是顯佛意，皆令住於佛
X29n0596_p0484b12║道，不令住小涅槃，即上文我雖說涅槃，是亦非真滅，
X29n0596_p0484b13║下文云不令有人獨得滅度，但離虗妄等也，故不應
X29n0596_p0484b14║謬作。別釋三句文竟。
X29n0596_p0484b15║上已以下是釋我先不言四字之文，以明抑責之義
X29n0596_p0484b16║也。執教謂執昔權教理，迷闇謂闇於今實教理也。此
X29n0596_p0484b17║是抑責其滯情乖於妙道，不應復如此也。次引接者，
X29n0596_p0484b18║經文先許次歡，疏文標、釋、結、勸懃（音墜）。爾邇云怨恨也，
X29n0596_p0484b19║謂極鄙耻尅責於己也。直法理而不解，托事類況當
X29n0596_p0484b20║約解也，即三中之一意也。正譬說者，譬有多種，大經
X29n0596_p0484b21║八喻，此即當其遍喻，盡佛一化之始終故。亦是非喻
X29n0596_p0484b22║為喻，無是實事假施設故。易中有假象，皆無實事假
X29n0596_p0484b23║施設也。詩中有比興，比即譬也。興雖如通，亦以通是
X29n0596_p0484b24║喻之義也（云云）。若諸論中有同異喻，此即同喻，法譬
X29n0596_p0484c01║皆相似故。言有長行偈頌者，此科正得其實，以後勸
X29n0596_p0484c02║信之頌乃是孤起，非關長行故。以此驗上歎二智文，
X29n0596_p0484c03║後人誤也。
X29n0596_p0484c04║此下頌初更開為勸信，亦後人之意見也。開譬如上
X29n0596_p0484c05║說者，釋初開中有四：初通指上法本，次分此譬。文三：
X29n0596_p0484c06║初此譬顯上法，四別消譬文。初指上本中科不同者，
X29n0596_p0484c07║上文有四節或三是也。若約疏兼義通論之者，有眾
X29n0596_p0484c08║多勢：或二謂總別也，或三謂總一別二也，或五謂總
X29n0596_p0484c09║一別四也，或七謂總一別六也，或為十一謂總一別
X29n0596_p0484c10║十也，或為十二總別各六。雖此兩勢不同，文中所指
X29n0596_p0484c11║謂三節也。今為二下且約總別二以消文也。總別之
X29n0596_p0484c12║義上已略明，於次當更明之。次約兩喻以顯法者，然
X29n0596_p0484c13║此二對之名極為要數，諸釋並不言之，非直無釋疑
X29n0596_p0484c14║亦窂矣。今請申疑，如此二待於三義已明於前，何更
X29n0596_p0484c15║此惑？全云總者，謂不委示捨机用車索車等賜，及諸
X29n0596_p0484c16║別同故也。今謂前都未論化事，誰論捨用？此人都未
X29n0596_p0484c17║識其名義，何但此一？莫不皆爾，已如前明。次別文初
X29n0596_p0484c18║當更以明之。
X29n0596_p0484c19║此下第四別消文者，先消總文，有四：初標列此喻之
X29n0596_p0484c20║名數，次對上所喻法本，三別消六文，四結會上法中
X29n0596_p0484c21║權實先後。初標列，如文。
X29n0596_p0484c22║次屬會法本者，但取我之一字，不取其餘。前明會同
X29n0596_p0484c23║諸佛，故云今亦如是。今直取我，謂是釋尊。所以別者，
X29n0596_p0484c24║正是當代一化之主故也。上約法身本自住及以化
X29n0596_p0485a01║意，故云安穩。此就應化論處，故是三界火宅。上約即
X29n0596_p0485a02║權顯實，故云種種。此直約實，故云一門。五六眾生，並
X29n0596_p0485a03║通論所化也。不安穩處，必有不安穩事，故性欲不同，
X29n0596_p0485a04║要且三乘，故即三十子也。此則法譬各六是同，未論
X29n0596_p0485a05║其餘義也。
X29n0596_p0485a06║次當委釋長者三文，一往隨文，初即處所，次出其人，
X29n0596_p0485a07║三是年德。若直依此名則義有不顯，故消如文所立
X29n0596_p0485a08║義勢乃彰，雖三從中故云長者。釋初名行中，初直約
X29n0596_p0485a09║喻，次合顯法，三合廣顯。初中有三：初明通釋能遍之
X29n0596_p0485a10║名行，次釋所遍三處之名，三總結彰於能所遍。初五
X29n0596_p0485a11║字解其名行之義，名謂聲名，行謂德行，內有德行則
X29n0596_p0485a12║外有聲名，如有主則有賓也。莊子云：昔堯讓位於許
X29n0596_p0485a13║由曰：名者實之賓，吾將為名乎？此以帝位為聲名，以
X29n0596_p0485a14║道德為實物，且為求實物未遑於名位，故不受也。今
X29n0596_p0485a15║明內有德行圓備，外白有其聲名，故約處所釋也。行
X29n0596_p0485a16║有以下通釋遍處所之義，只行親疎故名遠近，名行
X29n0596_p0485a17║俱遍故也。記云：實行則親，權行則疎。行親名遠遍於
X29n0596_p0485a18║三土故，行疎名近唯在同居故。方便實報迭為遠近
X29n0596_p0485a19║（云云）。全云：第三示名行相中，初標能遍之名行近，不
X29n0596_p0485a20║以下示親行之相遠，但下示疎行之相。口無擇下總
X29n0596_p0485a21║示上二行之體，身行禮樂，口言詩書，心則德義，有何
X29n0596_p0485a22║擇耶？名行下通結親疎之行，能攝近遠之名，故成其
X29n0596_p0485a23║大也。次法合中亦三，然文隨便，先合示相，次合釋名，
X29n0596_p0485a24║後合顯意。初如來合長者行及真實大人，三業下合
X29n0596_p0485b01║口無擇言等，稱機隨陀雙合親疎之行，名稱合名行
X29n0596_p0485b02║相稱，普聞下合名行遍於三處也。今謂此中且論長
X29n0596_p0485b03║者名行，行只三業，身口外彰故疎，心意內密故親，此
X29n0596_p0485b04║行此名皆遍三處，以此故約處所顯名行也。又此親
X29n0596_p0485b05║疎有三，謂權實事理，三業分二也。然名有二，謂名體
X29n0596_p0485b06║聲譽，今即聲譽之名也。
X29n0596_p0485b07║次別釋三處名義。壃，境界畔也。望次二，故云最遠。世
X29n0596_p0485b08║俗釋云：小曰邦，大曰國，而有通別。別則諸侯所封界
X29n0596_p0485b09║域名邦國，天子名天下。通而言之，天子亦名國，故云
X29n0596_p0485b10║天子建國我國家等也。今此義則通也。國中別封宰
X29n0596_p0485b11║主所治之處，名之為邑。邑中民所居止之處為聚落。
X29n0596_p0485b12║聚謂聖集總語，正報群居。廣雅云：聚落，居也，人所聚
X29n0596_p0485b13║居。落亦庭院也。落謂[迄-乙+品]域分別，同是𨓍中之別，故合
X29n0596_p0485b14║為一，從通次第至於極局也。此方五家為隣，五隣為
X29n0596_p0485b15║里閭，即里中之門巷也。
X29n0596_p0485b16║長者以下，三、合明其能所遍之相狀。初、據其遍。近不
X29n0596_p0485b17║見下，總顯三密之義。近謂三處當分，皆不測其心行
X29n0596_p0485b18║淺深，故名心密。遠謂三處亦不測其身口，但敬仰其
X29n0596_p0485b19║風化，故是身口二密。三業名行皆不思議，故名三密。
X29n0596_p0485b20║此挹酌也。應此揖，謂欽承也。意通用，亦只可就權實
X29n0596_p0485b21║論親疎也（云云）。口無以下，別約三業無過彰其行也。名
X29n0596_p0485b22║行以下，總結以簡顯也。口無等者，即如此方云言滿
X29n0596_p0485b23║天下無口過，行滿天下無怨惡，縱心所欲不逾矩也。
X29n0596_p0485b24║並言無擇者，常人智有未周，故三業有善不善，故顏
X29n0596_p0485c01║子庶而伯王寡矣，故可簡擇。今大長者道行純熟，智
X29n0596_p0485c02║周萬物，唯德無失，故無可以簡擇。高風即名譽也，亦
X29n0596_p0485c03║言教也。世間名行可有四句，今此即當名實相稱，故
X29n0596_p0485c04║是真實大人，稱為大長者也。淨名疏云：以有長人之
X29n0596_p0485c05║法，故名長者。大人即大長者也。此即國師之異名也。
X29n0596_p0485c06║別論從仁德以為名，通論從一切德行也。
X29n0596_p0485c07║上是約喻釋竟，下約法以合同也。如來合長者，三業
X29n0596_p0485c08║合前行，隨智等合釋其行無過之所以。彼世長者習
X29n0596_p0485c09║先世明王之德行，口道聖之法言，心達先聖之體義，
X29n0596_p0485c10║故能無失。今佛法以為師，以此道法導達於智，以智
X29n0596_p0485c11║導於行，故所行必以智先導然後隨行，故內合道而
X29n0596_p0485c12║外合機，其猶目足自他無失，以故名為德行，此是行
X29n0596_p0485c13║遍無過。
X29n0596_p0485c14║名稱以下是總結彰名遍也。名稱普聞德聲周遍法
X29n0596_p0485c15║界，即三處是遍所化之處所也。此亦名三隨行、三不
X29n0596_p0485c16║護、三無失。初一因，次二果也。下是第三別約法釋三
X29n0596_p0485c17║處義也。於中有三：先簡此方舊義，次明大論所釋，三
X29n0596_p0485c18║正依今經以解。初中先述兩家，後雙簡却。初家意謂
X29n0596_p0485c19║佛化有通局中，故舉此中三以喻之也。心遍被一切
X29n0596_p0485c20║故，別王一界故，居止一天下故。次家直以三對於三
X29n0596_p0485c21║故也。下結所以皆不用者，初者通局及中俱不當故。
X29n0596_p0485c22║合一切世間之父云：文又生三界火宅，何為不當？正
X29n0596_p0485c23║約從本垂迹所王之境。若如其釋，乃雖通而局，故為
X29n0596_p0485c24║未可。次家三義並局。次明其家未開前之三處，故皆
X29n0596_p0486a01║不可為用。恩云：此三處所既說三乘明化佛，化佛但
X29n0596_p0486a02║王三千國土，國大而寬、邑中而次、聚落最小，此三次
X29n0596_p0486a03║第喻大中小三千界也。今謂此與其家何以取別？又
X29n0596_p0486a04║與合文不相應也。祥云：國等正辨化處也。開聚落為
X29n0596_p0486a05║二，即有四處。依智論釋，謂一佛化王凡有四處：初一
X29n0596_p0486a06║世界，二明一世界海，三明世界種，四世界所度之分
X29n0596_p0486a07║（久其分量己，然後以會此文）。今謂彼論雖明此四處，而無此中國
X29n0596_p0486a08║邑聚落之名。又古今釋此但三，不明四義，義全不相
X29n0596_p0486a09║應，故今文不用論，良有以也。今謂等是會於異說，即
X29n0596_p0486a10║不如依華嚴有世界海、有世界種、有世界剎，此名義
X29n0596_p0486a11║甚便。文既不論，置而不論。
X29n0596_p0486a12║次引大論釋者，以此二名同故。城即國也。然二忍之
X29n0596_p0486a13║位聖教不同，初或地前，次即初地以上，或二並在地
X29n0596_p0486a14║上，無生即八地已上也。判言因果者，此含三義：一者
X29n0596_p0486a15║自行，二者猶是分真因果，三者多別義為對顯，故沈
X29n0596_p0486a16║引之也。今此正在圓極利他果用，於中有三：初標異，
X29n0596_p0486a17║次正屬對，三結歎。知直果者，本喻佛故。次對三土，此
X29n0596_p0486a18║三土名散在經論，所以對此三者，數義並相當故出
X29n0596_p0486a19║之。本即寂光垂三土迹，攝化三土眾生同歸寂光法
X29n0596_p0486a20║身之本，故大經後分品名應盡還原，文云歸大寂定，
X29n0596_p0486a21║即其義也。名實無差，不同也。世間有差，故無異也。彪
X29n0596_p0486a22║炳，虎豹皮文之皃也，喻美行莊嚴。外彰洋溢，喻於聲
X29n0596_p0486a23║名廣遍也之狀也。
X29n0596_p0486a24║次位號者，三中之主二也。既是利物之主，故須有其
X29n0596_p0486b01║位號。利物必有處所之地，故明位。位仍通簡顯其極，
X29n0596_p0486b02║故須明號。謂大長者既美為大，故是尊之極也。前名
X29n0596_p0486b03║由行，行必有名，故明其二。今位有號，號顯極位，故明
X29n0596_p0486b04║此二。即前處所之主，名行之人也。釋此位號為三：先
X29n0596_p0486b05║標列解釋之方，次依方以解釋，後約文以帖成。初總
X29n0596_p0486b06║標。言為三者，作三種解釋顯其義也。必約三者，方盡
X29n0596_p0486b07║其義勢也。所列三名如文。必約此三者，初是正消譬
X29n0596_p0486b08║喻之文故，次是寄能以顯所之法也。即所喻前二是
X29n0596_p0486b09║正說，此第三是流，是正今所解釋之要意，正合末代
X29n0596_p0486b10║覽他已得而修己也。以是故須此三。淨名疏中亦爾。
X29n0596_p0486b11║不然，則解釋之體所未者
X29n0596_p0486b12║次下依列名數，須識義狀故也。於中次下依列解釋，
X29n0596_p0486b13║三合有五。其十義，初牒標其數列出其名，此即世間
X29n0596_p0486b14║假名長者也，故是正消譬之文也。
X29n0596_p0486b15║
X29n0596_p0486b16║妙經文句私志記卷第十四（終）