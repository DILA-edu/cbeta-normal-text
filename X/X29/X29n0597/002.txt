X29n0597_p0511b03║
X29n0597_p0511b04║法華文句記箋難卷第二
X29n0597_p0511b05║
X29n0597_p0511b06║赤城沙門　有嚴　箋
X29n0597_p0511b07║方便品
X29n0597_p0511b08║前之二釋至及別地前二乘密入，地前顯入，能通
X29n0597_p0511b09║方便，有斯二類。若法用者，且語前三，教各臻極，未合
X29n0597_p0511b10║早談。二乘地前，有顯密入實者也。今言前二者，通前
X29n0597_p0511b11║舉耳。
X29n0597_p0511b12║三、語三語出涅槃經云：隨他語者，如把吒羅長者
X29n0597_p0511b13║謂世尊言：汝知幻不？若知幻者，即大幻人；若不知者，
X29n0597_p0511b14║非一切智人（云云）。佛答云：我實知幻、知幻因、知幻果
X29n0597_p0511b15║報。隨自他語者，如一切世間智者說有，我亦說有；智
X29n0597_p0511b16║者說無，我亦說無。又世間智人說五欲樂有無常、苦、
X29n0597_p0511b17║無我可斷，我亦說有；世間智人說五欲樂有常、我、淨、
X29n0597_p0511b18║無有是處，我亦說無有是處（云云）。隨自意語者，我說
X29n0597_p0511b19║一切眾生悉有佛性等。
X29n0597_p0511b20║文相別故既不捨偏修圓，又不即偏修圓，如是乃
X29n0597_p0511b21║是偏法自立，故云也。
X29n0597_p0511b22║二、蘇三教略不語華嚴者，二蘇別同。
X29n0597_p0511b23║約味比決乳及二蘇，破修俱麤，相即本妙；若開權
X29n0597_p0511b24║已，破修俱妙。
X29n0597_p0511c01║正本名即但以權名代方便名。今體即者。體外方
X29n0597_p0511c02║便即體內權。體外權法即體內方便也。
X29n0597_p0511c03║不暇破其在方等前大集經云：如來成道始十六
X29n0597_p0511c04║年。仁王經云：如來二十九年已為我說摩訶般若。若
X29n0597_p0511c05║然，豈方等經在般若後。
X29n0597_p0511c06║內照外變且引仁王以類其諸。言內照者，經云：有
X29n0597_p0511c07║無本自二，照解見無二，於解常自一，於諦常自二，通
X29n0597_p0511c08║達此無二，真入第一義。言外變者，經云：世尊為諸大
X29n0597_p0511c09║眾現大神變，一華入無量華，無量華入一華。
X29n0597_p0511c10║三三四一光宅云：照三三為權，謂三乘各有人教
X29n0597_p0511c11║因三，而在昔無果，故三三俱權。況復四一但立因一
X29n0597_p0511c12║果一，而不立理一。
X29n0597_p0511c13║昔妙覺方常昔應作指。
X29n0597_p0511c14║疏，半滿四宗菩提流支立半、滿二教，謂十二年前
X29n0597_p0511c15║皆是半字教，十二年後皆是滿字教。佛䭾三藏立四
X29n0597_p0511c16║宗：一、因緣宗，指毗曇；二、假名宗，指成實三假；三、誑相
X29n0597_p0511c17║宗，指大品三論；四、常宗，指涅槃、華嚴等。常住佛性，本
X29n0597_p0511c18║有湛然也。半、滿四宗，玄文具有，文理斥之。
X29n0597_p0511c19║向以通辨指疏中云：初二慧令生信，次二慧令生
X29n0597_p0511c20║解，次二慧令化他，後二慧是果之文。
X29n0597_p0511c21║疏教、智亦然隨理轉。
X29n0597_p0511c22║八地通扶習。
X29n0597_p0511c23║三假對塵起念，即因成假；前念、後念次第相續，即
X29n0597_p0511c24║相續假；待餘無心，知有此心，即相待假。此正報耳，況
X29n0597_p0512a01║復依報有三。
X29n0597_p0512a02║橫、竪、間、雜四教傳傳修入名竪，受接發習不同名
X29n0597_p0512a03║橫。
X29n0597_p0512a04║大經指法華為極彼經云：是經出世，如彼果實，多
X29n0597_p0512a05║所利益，安樂一切，能令眾生見如來性。如法華中，八
X29n0597_p0512a06║千聲聞得受記別，成大果報。如秋收冬藏，更無所作。
X29n0597_p0512a07║尚無前二一者、三為方便；二者、三與一俱為方便。
X29n0597_p0512a08║破亦準前徵人及處汝又言：三一為二，兩非為不
X29n0597_p0512a09║二，二不二皆方便。今應徵云：為是何人？若聲聞人，聲
X29n0597_p0512a10║聞何甞以二不二皆方便耶？若菩薩人，菩薩自處處
X29n0597_p0512a11║得入，何必併至今經耶？若徵處者，為在何處？方等耶？
X29n0597_p0512a12║法華耶？
X29n0597_p0512a13║身之四句一者、身方便、身真實；二者、方便、真實皆
X29n0597_p0512a14║方便；三者、更對兩非；四者、方便、真實為二，非方便、非
X29n0597_p0512a15║真實為不二，二、不二皆方便。
X29n0597_p0512a16║大師以三昧為枝條枝條者，本他人繆立也。故記
X29n0597_p0512a17║主斥云：鹿苑可爾，二蘇如何？今云大師者，恐脫兩字，
X29n0597_p0512a18║應云大師為漸，其以三味為枝條，文義方顯。不然，則
X29n0597_p0512a19║大師自以三為枝條，非謂矣。
X29n0597_p0512a20║醍醐為歸本他人攝法華枝末，歸華嚴根本，故以
X29n0597_p0512a21║法華為歸本法輪。義例中云：近代判教，多以華嚴為
X29n0597_p0512a22║根本法輪，法華為枝末法輪。
X29n0597_p0512a23║根本兩分夫稱本者，其根須一，華嚴兼別，本義不
X29n0597_p0512a24║成也。
X29n0597_p0512b01║攝歸方一攝歸法華純一方，本。
X29n0597_p0512b02║法華不關華嚴難轉計也。他云法華亦可為本，猶
X29n0597_p0512b03║終不如華嚴以頓為本耳。
X29n0597_p0512b04║三智照三諦境一切智照真諦境，被聞真之機。乃
X29n0597_p0512b05║至一切種智照中諦境，被聞中之機。今經開權智諦
X29n0597_p0512b06║機三一切俱妙。
X29n0597_p0512b07║本行之源依次疏釋，亦盡美矣，猶疑倒寫。今詳一
X29n0597_p0512b08║切智地，是本行之源。如云：一切種智而為根本，無量
X29n0597_p0512b09║功德之所莊嚴是也。皆實不虗，是化儀之宗。壽量品
X29n0597_p0512b10║云：如來演說經典，為度眾生，或說己身，或說他身，或
X29n0597_p0512b11║示己事，或示他事，諸所言說，皆實不虗（云云）。本迹化
X29n0597_p0512b12║物之儀，皆悉如是。依次釋畢，義既盡理，更加此釋，亦
X29n0597_p0512b13║不害文。
X29n0597_p0512b14║機徧法徧界如機圓，權實法妙。
X29n0597_p0512b15║理徧事徧本寂變造，各具互具。
X29n0597_p0512b16║橫竪顯密教橫時竪，諸益不同。
X29n0597_p0512b17║方謂一人一行四一名方，以人攝一切人，乃至教
X29n0597_p0512b18║攝一切教，一一無非法界性海，故曰非局。
X29n0597_p0512b19║遠教法華超八。
X29n0597_p0512b20║開施出沒若云：一切法權，三句俱權，是名為出；無
X29n0597_p0512b21║三句之，名為沒。餘三句亦如是。
X29n0597_p0512b22║盈縮行藏複疎出沒。
X29n0597_p0512b23║不違諸法，乃至入諸法違受住入次第，以對四句
X29n0597_p0512b24║應說出其意。
X29n0597_p0512c01║二、名字趣舉經中能詮之名。
X29n0597_p0512c02║二、心法趣舉所詮。
X29n0597_p0512c03║況初三總釋，皆冠十雙且如圓事理一雙以三冠
X29n0597_p0512c04║者，法用事理以相破釋之，能通事理以相修釋之，祕
X29n0597_p0512c05║妙事理以相即釋之，乃至法用悉檀、能通悉檀、祕妙
X29n0597_p0512c06║悉檀亦如是。法用等三更冠八門，是則門門皆法用，
X29n0597_p0512c07║能通祕妙。
X29n0597_p0512c08║是我方便迹門文也。本迹雖殊，方便義一。
X29n0597_p0512c09║不同光宅判句前經中欲說大法等五句，光宅判
X29n0597_p0512c10║云：初後二句是法說，中間三句是譬說。欲說大法，是
X29n0597_p0512c11║略開三顯一，略開近顯遠；演大法義，是廣開三顯一，
X29n0597_p0512c12║廣開近顯遠等。
X29n0597_p0512c13║以教為因嘉祥釋佛種從緣起，謂以教為種。他云：
X29n0597_p0512c14║一乘教、菩提心、如來藏。下記中斥云：教但是種，緣。
X29n0597_p0512c15║亦不同他三、四等光宅三三四一之義。
X29n0597_p0512c16║具如事理不二門凡二說：一云：用色心分事理，色
X29n0597_p0512c17║屬事，心屬理。如云：相唯在色，性唯在心。乃至云：二諦
X29n0597_p0512c18║三諦，皆俗具色心，真中唯心。色心不二，即事理不二
X29n0597_p0512c19║也。此談事理，彼語色心，既俱境妙，故得用今事理之
X29n0597_p0512c20║名，替彼色心之稱。一云：七科諦境，俱是實理。實理何
X29n0597_p0512c21║在？在於妄念。故彼文云：總在一念，別分色心。色心，理
X29n0597_p0512c22║也；妄念，事也。與今文理實何在？在心意識。其義是同，
X29n0597_p0512c23║二說少異。
X29n0597_p0512c24║死尸之譬涅槃經云：如人乘舡，入大海中，其舡卒
X29n0597_p0513a01║壤，無所依倚。若依死尸，得到彼岸，十雙之權，皆可尸
X29n0597_p0513a02║喻。
X29n0597_p0513a03║修性不二門逆為皆性，成迷縛權也。順謂了性，為
X29n0597_p0513a04║行脫實也。
X29n0597_p0513a05║借權例顯二觀之文，瓔珞經云：一、從假入空觀，名
X29n0597_p0513a06║為二諦觀；二、從空入假觀，亦名平等觀。二觀以為方
X29n0597_p0513a07║便，得入中道第一義諦觀。
X29n0597_p0513a08║疏：正觀入住仁王經釋入住義云：入理般若名為
X29n0597_p0513a09║住。
X29n0597_p0513a10║具如染淨不二門彼云：無明之與法性，遍應眾緣，
X29n0597_p0513a11║號之為淨。與今文立一切法差降起用是同。雖引染
X29n0597_p0513a12║淨，且用染義耳。
X29n0597_p0513a13║自他俱有漸頓自小傳入者漸，創初習圓者頓，此
X29n0597_p0513a14║自行漸頓也。化他例知。
X29n0597_p0513a15║疏：種種欲，種種性相憶念下疏中釋云：頓漸二機，
X29n0597_p0513a16║樂欲不同世界也。根性正為生，善為人也。憶想者，內
X29n0597_p0513a17║外凡修智慧，第一義也。修行著愛，宜對治。
X29n0597_p0513a18║體用體用開合，通別三雙，如何一往？體用約佛，開
X29n0597_p0513a19║合約教，通別約益。又漸通三教，通者從衍門去也，故
X29n0597_p0513a20║得云前半在初，今半在後等。
X29n0597_p0513a21║論文合在阿含義中論云：甚深有二：一者、證甚深，
X29n0597_p0513a22║二者、阿含甚深。證甚深有五如。疏：若阿含甚深者，論
X29n0597_p0513a23║云：一切聲聞、辟支佛所不能知故。智慧者，謂一切種
X29n0597_p0513a24║智義故。如經：諸佛智慧甚深無量，難見，難覺，難知，難
X29n0597_p0513b01║解，難入，一切聲聞、辟支佛所不能知故。智慧門，謂說
X29n0597_p0513b02║阿含。今記中以脫對縛，乃是縛脫權、實。以其文是阿
X29n0597_p0513b03║含甚深中義，故云合在。
X29n0597_p0513b04║論於阿含若小乘經翻名者，梵語阿含，此云法歸。
X29n0597_p0513b05║長阿含經序云：謂萬善之淵府，總持之林苑。若例小
X29n0597_p0513b06║乘，亦取大乘包括諸法，故天親以大為阿含也。下疏
X29n0597_p0513b07║文云：阿含者，此須開拓諸教。記云：開論一句，如向諸
X29n0597_p0513b08║教各有諸門。
X29n0597_p0513b09║復立如來四種功德論云：如來成就四種功德，能
X29n0597_p0513b10║度眾生。何等為四？一者、往成就，如經如來成就種種
X29n0597_p0513b11║方便，謂從兜率天退，乃至示現入滅。二者、教化成就，
X29n0597_p0513b12║如經種種知見，謂示現染淨諸因。三者、功德畢竟成
X29n0597_p0513b13║就，如經種種念觀，謂說諸法因緣，如法相應。四者、說
X29n0597_p0513b14║成就，如經種種言辭，謂四無礙辯，為何等眾生能受？
X29n0597_p0513b15║為說記中云因果權實是往成就者，蓋兜率降下八
X29n0597_p0513b16║相，成道是果故也。若漸頓權實是教化成就者，示現
X29n0597_p0513b17║染淨是漸頓中所說法故也。
X29n0597_p0513b18║教化通攝五道變化，逆順難思。
X29n0597_p0513b19║通中通十雙本通通復通，四。
X29n0597_p0513b20║通中別分對四二四，故。
X29n0597_p0513b21║百六十加根本。
X29n0597_p0513b22║有此自他一重謂隨自、他一重也。向已箋。
X29n0597_p0513b23║自、他猶通若直爾分十，為自為他及自他相對猶
X29n0597_p0513b24║名為通，故於十中更立三義為四，二四者則一向別。
X29n0597_p0513c01║第三收一切教化他之法，權收三教。
X29n0597_p0513c02║今復通前，前四亦云非今所用以秘妙為能開，法
X29n0597_p0513c03║用能通為所開。若復開已，無非秘妙。前四者，指前四
X29n0597_p0513c04║時二種方便也。疏中但語取機，不得及於物非宜之
X29n0597_p0513c05║言。記主取意，乃云四非所用，收義備也。有遠取前文，
X29n0597_p0513c06║斥古中非今所用之言，以消此中記文非矣。
X29n0597_p0513c07║圓及所入前疏中云：法用方便，非能入、非所入；能
X29n0597_p0513c08║通方便，能入、非所入。今經開畢，法用是圓，能通是所
X29n0597_p0513c09║入。
X29n0597_p0513c10║前是教別，而法有總、別教別者，四教也。法總別者，
X29n0597_p0513c11║教教各有自他等，法是總而自他中各具十雙權實
X29n0597_p0513c12║法別。
X29n0597_p0513c13║今是教總而法別疏：中有三總：一、通別總，二、通藏
X29n0597_p0513c14║總，三、三教總。此為教總也。若法別者，初、通別照隨情、
X29n0597_p0513c15║智二諦，乃至第三、三教照隨情二諦等者，此為法別
X29n0597_p0513c16║也。舊以被接為法別，義紆。
X29n0597_p0513c17║由他不定三、教機。
X29n0597_p0513c18║仍是別相自他含中之真為自，二教之俗為他，以
X29n0597_p0513c19║通別合論，別云別相。
X29n0597_p0513c20║門戶別故前文以三方便歷五味，尚為通總，今以
X29n0597_p0513c21║十雙自行等三，備收五味，見門戶又別。
X29n0597_p0513c22║應更複釋前諸方便，並非今意應例前云：自餘或
X29n0597_p0513c23║是自他二智，或化他二智，非今意。
X29n0597_p0513c24║多少廣狹本門十妙俱多為廣，迹門十妙俱少為
X29n0597_p0514a01║狹。且如本因妙者，本初發菩提心行菩薩道所修因
X29n0597_p0514a02║也。若十六王子覆講已後，所有諸因非本時因，以本
X29n0597_p0514a03║時因為多廣，以中間因為少狹。乃至第十本利益妙
X29n0597_p0514a04║者，本時業生、願生、神通生、應生等眷屬，八番十番俱
X29n0597_p0514a05║妙，迹中數數唱生。至今日寂場已來，四教等益俱麤，
X29n0597_p0514a06║亦以本時八番十番利益為多廣，迹中五時八教諸
X29n0597_p0514a07║番利益為少狹。其餘本果妙、本壽命妙等八多少，準
X29n0597_p0514a08║說。
X29n0597_p0514a09║後得智大般若經云：當知出世般若及後所得無
X29n0597_p0514a10║分別智能得，能證。世尊！證、得二義復有何異？天王當
X29n0597_p0514a11║知！出世般若能如實見，故名為證；彼智通達，故名為
X29n0597_p0514a12║得。
X29n0597_p0514a13║疏：履歷法緣所入妙定之法，所被妙機之緣。
X29n0597_p0514a14║廢會開覆約教論廢，說法妙也。約會論行，行妙也。
X29n0597_p0514a15║正就約理論，開境妙也。權巧多端論，覆位妙也。
X29n0597_p0514a16║破三顯一破三權情而顯一智，此用智妙。
X29n0597_p0514a17║住三顯一以異方便助顯實相，此用感應妙。
X29n0597_p0514a18║住三用一示住於三而欲顯一，是弟子權門眷屬
X29n0597_p0514a19║妙也。
X29n0597_p0514a20║住一用三既證中實，願說三乘，用利益妙也。
X29n0597_p0514a21║住一顯一以實智化，如一味雨。此用乘妙。
X29n0597_p0514a22║住，非三非一顯一是法不可示，非三也。諸法從緣
X29n0597_p0514a23║起，非一也。此用神變，妙。
X29n0597_p0514a24║疏驚忤忤音悟，逆也。論中作窹，謂佛入定無能驚
X29n0597_p0514b01║窹。
X29n0597_p0514b02║又以四悉釋自在佛入三昧，動不動異，世界自在
X29n0597_p0514b03║也。從實智起，為人自在也。佛自在力，能除惡故，對治
X29n0597_p0514b04║自在也。佛不離定，第一義自在也。
X29n0597_p0514b05║論中初有，眉間亦然俱舍修不淨觀有三位：初習
X29n0597_p0514b06║業位，中觀於眉間如針縫計，漸漸爛壞都是白骨等，
X29n0597_p0514b07║已在前文箋釋。三位略備。
X29n0597_p0514b08║若緣現量眼觀、耳聽、鼻齅、舌甞，非是落謝五塵，屬
X29n0597_p0514b09║於已往，故今名現。
X29n0597_p0514b10║並名在法身法身下脫一地字，應云：法身地。
X29n0597_p0514b11║廣分，能所識不識前疏中法用方便非能入非所
X29n0597_p0514b12║入，能通方便是能入非所入，祕妙方便是所入非能
X29n0597_p0514b13║入。祕妙是識法用，能通是不識。
X29n0597_p0514b14║疏，由懷疑感由應作猶。
X29n0597_p0514b15║以，無佛智為門只有方便智入佛智耳。或作第四
X29n0597_p0514b16║句實門入權者，則中道雙照二諦也。
X29n0597_p0514b17║先已入中在昔入者。
X29n0597_p0514b18║及教智行理教門者，若大品四十二字也。智門者，
X29n0597_p0514b19║如今經其智慧門也。行門者，如釋論明菩薩修三三
X29n0597_p0514b20║昧緣實相理。理門者，如大品中無生之法無去無來。
X29n0597_p0514b21║阿含言教為門天親解智慧，謂阿含教，如前疏中
X29n0597_p0514b22║阿含開八示現等。
X29n0597_p0514b23║今得入故，故若得門第二故字字合作入，應云入
X29n0597_p0514b24║若得門。
X29n0597_p0514c01║恐未盡理實智豈無名稱耶？加勇猛者，見自行權。
X29n0597_p0514c02║逼增上慢經云：若我弟子自謂阿羅漢，若不信是
X29n0597_p0514c03║法，無有是處。此是逼令發心。
X29n0597_p0514c04║四意趣梁攝論明四意趣：一、平等意趣，二、別時意
X29n0597_p0514c05║趣，三、別義意趣，四、眾生意趣。今文但闕用別義意趣
X29n0597_p0514c06║之一耳。
X29n0597_p0514c07║他佛替此古師以無量壽佛，用合長者信解。品記
X29n0597_p0514c08║云：豈令彌陀隱珍玩服，乃使釋迦著弊垢衣。然當釋
X29n0597_p0514c09║迦無珍服可隱，彌陀唯勝妙之形。乃至云：若論平等
X29n0597_p0514c10║意趣，彼此奚甞自矜？人不見之化緣，便亂。
X29n0597_p0514c11║別時意趣。釋記聲聞他人意云：聲聞受記，且是權
X29n0597_p0514c12║說。故攝論釋別時意趣云：譬如由一金錢營覔得千
X29n0597_p0514c13║金錢，非一日得千，由別時得千。如來之意亦爾，以一
X29n0597_p0514c14║金錢為千金錢因。（已上正文）聲聞雖記意趣，終別。
X29n0597_p0514c15║意樂意趣釋本迹古以佛現塵點壽命者，是為眾
X29n0597_p0514c16║生意樂故爾，若佛壽命未必如此長遠。
X29n0597_p0514c17║至雙結中權指因者疏云：自行之權，道前方便等
X29n0597_p0514c18║也。若以諸佛二智義兼因果，豈可釋迦二智一向從
X29n0597_p0514c19║果也？果因從尅，亦須兼因，故至結中再指因者，則使
X29n0597_p0514c20║釋迦二智前標釋中亦兼因也。
X29n0597_p0514c21║分文前却權智在先。
X29n0597_p0514c22║本迹開合，自他不同諸佛二智體同是合，釋迦二
X29n0597_p0514c23║智功用有異是開；諸佛先本是嘆實，釋迦先權是嘆
X29n0597_p0514c24║迹；諸佛先自行，釋迦先化他。舊解如是本、迹等三義，
X29n0597_p0515a01║非矣。豈諸佛與釋迦二智有異。
X29n0597_p0515a02║互辨在無在應作有，古人三意，互云有無。
X29n0597_p0515a03║各立事譬譬文或闕。三藏有門譬云：我、人、眾生，如
X29n0597_p0515a04║龜毛、兔角，並不可得（云云）。其餘三門無譬。但最後總
X29n0597_p0515a05║云：如城有四門，會通不異。通教有門中云：一切假實
X29n0597_p0515a06║從無明生，無明如幻，所生亦如幻。空門中云：如幻人
X29n0597_p0515a07║與虗空共鬬。雙亦門中云：見一切法如鏡中像，見不
X29n0597_p0515a08║可見。雙非門中云：觀雙、非二見，如鏡中柱。最後亦云：
X29n0597_p0515a09║四門清涼池。別教有門中云：弊帛裏黃金，土模內像。
X29n0597_p0515a10║空門中云：迦毗羅空。雙亦中云：如水、酒、酪、瓶，不可說
X29n0597_p0515a11║空及與不空。雙非無譬。圓有門中云：因滅無明，即得
X29n0597_p0515a12║熾然三菩提燈。空門中云：我及涅槃，是二皆空，唯有
X29n0597_p0515a13║空病，空病亦空。雙亦者，如一塵中有大千經卷；雙非
X29n0597_p0515a14║者，觀幻、化、見、思，即是法性。文在第六。從入空文中。
X29n0597_p0515a15║本論略舉漸中初後論云：如牛有乳、酪、生酥、熟酥，
X29n0597_p0515a16║乃至醍醐為第一。小乘如乳，大乘如醍醐。故此譬喻
X29n0597_p0515a17║明大乘無上，諸聲聞等亦大乘無上也。
X29n0597_p0515a18║仍闕云乳譬十二部疏中只舉能譬，不合所譬。
X29n0597_p0515a19║玄文亦以乳對小引經云：凡夫如乳，菩薩亦爾。以
X29n0597_p0515a20║菩薩自證力弱，故同凡夫全生如乳。
X29n0597_p0515a21║預分兩端深寂之法不可輙說而止之者，一、令當
X29n0597_p0515a22║機者生欣慕故，二、令退席者不起謗法因緣故。
X29n0597_p0515a23║以初文離二止而嘆之，是嘆而兼止。
X29n0597_p0515a24║境、智、行、位、自、他境體在名字，智行在五品、十信、登
X29n0597_p0515b01║住。已上所修境智，自行若滿，必須化他。今並揀之，局
X29n0597_p0515b02║取境等，在果佛。
X29n0597_p0515b03║凡聖、始終、逆順六凡四聖，始於名字，終至等覺，逆
X29n0597_p0515b04║背順向，並名境界。今並揀之，唯取果佛所入境界。
X29n0597_p0515b05║對果兼因成就等四皆在於果，若不成就等言義
X29n0597_p0515b06║兼圓教，等覺已還又兼三教三乘，皆名不成就，故云
X29n0597_p0515b07║及諸權。故。
X29n0597_p0515b08║法華之理本本迹二門，能開之妙。
X29n0597_p0515b09║諸教之端首四時三教，從一乘出。
X29n0597_p0515b10║釋義之關鍵關，戶樞也。鍵，宮鑰也。謂要處也。如釋
X29n0597_p0515b11║事理二造，全指心性，故云不解今文如何消偈。
X29n0597_p0515b12║發心之机杖机可憑，杖可䇿，謂有依倚義也。以實
X29n0597_p0515b13║相無作，如依境發菩提心。
X29n0597_p0515b14║權謀之用體隨機利他，事乃憑本。本謂一性。
X29n0597_p0515b15║迷悟之根源逆謂背性成迷，順謂了性為行。
X29n0597_p0515b16║果德之理本果地依正融通，並依眾生理本。
X29n0597_p0515b17║一化之周窮大通佛種，中間成熟，今日方脫，事圓
X29n0597_p0515b18║理圓，能事畢矣。
X29n0597_p0515b19║五、時之終卒五十餘年大事因緣，佛意方足。
X29n0597_p0515b20║以銷諸異得此甚深境界，該括十義，以見二十八
X29n0597_p0515b21║品及諸圓經，亦未常不是談實相處。
X29n0597_p0515b22║五百所集三祇菩薩是五百羅漢，婆沙論中之所
X29n0597_p0515b23║說。
X29n0597_p0515b24║自歸佛道慈恩謂定性聲聞，今佛性已滅，待自歸
X29n0597_p0515c01║佛道。法華開會，非會此人。
X29n0597_p0515c02║亦乃菩薩空談經中不退諸菩薩，亦復不能知，亦
X29n0597_p0515c03║應佛性永滅，法華不會。
X29n0597_p0515c04║疏：略不牒章總標權實章，云諸法實相，及次牒權
X29n0597_p0515c05║章，乃云所謂諸法如是相等。光宅之意，若準牒權，更
X29n0597_p0515c06║須牒實，云所謂實相如是因等。
X29n0597_p0515c07║疏：故以體為名欲是縛著，體是實理。由得實理，能
X29n0597_p0515c08║赴眾欲，故沒欲名體。
X29n0597_p0515c09║約前八力，釋處非處善果報為處，惡果報為非處，
X29n0597_p0515c10║乃至究竟涅槃為處，變易生死為非處。如來悉知諸
X29n0597_p0515c11║法因緣、果報，見一切眾生以業力、定力、根力、性力、至
X29n0597_p0515c12║處道力、宿命力、天眼力知昇沉、受報有處、非處之別。
X29n0597_p0515c13║疏：釋論三十一明一一法言法者，而未知是何等
X29n0597_p0515c14║法也。故檢論以示之，而文在第三十二卷中。大品云：
X29n0597_p0515c15║欲知諸法如、諸法法性、諸法實際者，當學般若。論釋
X29n0597_p0515c16║云：諸法如有二種：一者、各各相，二者、實相。各各相者，
X29n0597_p0515c17║如地堅相、水濕相、火熱相、風動相，如是等分別諸法，
X29n0597_p0515c18║各各有相。實相者，各於相中分別求實，不可得，不可
X29n0597_p0515c19║破，無有過失等。乃至云：一切諸法皆歸法性，名為實；
X29n0597_p0515c20║入處，名為際。復次一一法有九種（與今文同）。論文結云：諸
X29n0597_p0515c21║法生時，體及餘法，凡有九事。言有法者，譬如地法堅
X29n0597_p0515c22║重，水法冷濕，火法熱照，風法輕動，心法解、識解。如是
X29n0597_p0515c23║等法，名為如是。如經中說：若知於無明因緣諸行常
X29n0597_p0515c24║如本法法性者，是為九法中得實際也（云云）。論中只
X29n0597_p0516a01║釋有法一種耳。其餘有體至開通方便等八種法，論
X29n0597_p0516a02║並不釋。若詳論中釋經，諸法既有無明因緣等言，是
X29n0597_p0516a03║指陰、入等法因造作得。
X29n0597_p0516a04║疏各有限礙根、大等法，各各不同，各為限礙。如十
X29n0597_p0516a05║界中凡、聖之相，相相有異。
X29n0597_p0516a06║疏：各有開通方便如論各於相中求實不可得，皆
X29n0597_p0516a07║歸實際，名為開通。如經本在末中，末在本中，皆悉究
X29n0597_p0516a08║竟等。
X29n0597_p0516a09║從師為名達磨鬱多羅，此翻法救，又翻法尚，師資
X29n0597_p0516a10║同名。
X29n0597_p0516a11║但引合文以佛自行權實為合，用此化他，故名離。
X29n0597_p0516a12║因果善惡至依正一切眾生本來是佛，不可作因
X29n0597_p0516a13║說；一切諸佛本來作因，不可作果說；具性惡法，不可
X29n0597_p0516a14║作善說；具性善法，不可作惡說；具俗諦理，不可作空
X29n0597_p0516a15║說；俗諦體融，不可作有說；圓佛果滿，不離二乘，不可
X29n0597_p0516a16║作大說；二乘即佛，偏法相常，不可作小說；六凡四聖，
X29n0597_p0516a17║上下互具，不可作凡聖說；從頓開漸，漸無漸相，收漸
X29n0597_p0516a18║歸頓，頓無頓相，二法體即，不可作頓漸說；約施論開，
X29n0597_p0516a19║佛意本妙，約廢論合，非適今也，今昔泯絕，不可作開
X29n0597_p0516a20║合說；能觀之心，所觀之法，能所名別，體本不二，不可
X29n0597_p0516a21║作心法說；一念三千，不分內外，不可作依正說。
X29n0597_p0516a22║談法界者清涼法師華嚴經疏云：統唯一真法界，
X29n0597_p0516a23║謂總該萬有，即是一心。然心融萬有，便有四種法界：
X29n0597_p0516a24║一、事法界，界是分義，一一差別有分齊故；二、理法界，
X29n0597_p0516b01║界是性義，無盡事法同一性故；三、事理無礙法界，具
X29n0597_p0516b02║性分義，性分無礙故；四、事事無礙法界，一切分齊，事
X29n0597_p0516b03║法一一如性融通，重重無盡。
X29n0597_p0516b04║在迷在因九界之佛在因，而迷。
X29n0597_p0516b05║通悟通果等覺已還，佛果在悟。
X29n0597_p0516b06║論云：成就不可說盡此文寫誤。本論云：無量種成
X29n0597_p0516b07║就說不可盡。如經云：舍利弗！唯佛與佛說法，諸佛如
X29n0597_p0516b08║來能知彼法究竟實相故。（已上正文）以彼正之，見今文語
X29n0597_p0516b09║是倒。
X29n0597_p0516b10║三相生異滅。
X29n0597_p0516b11║又撮第四，入第五中三乘之人，指五陰等是苦集
X29n0597_p0516b12║法，為斷苦集而修道品。
X29n0597_p0516b13║復指苦集全是定慧苦集即中非二邊亂是定，分
X29n0597_p0516b14║別苦集三智具足是慧。
X29n0597_p0516b15║論又云：復有依說論云：復有依說法。
X29n0597_p0516b16║常必具四法性色本具四德，故不可敗壞。
X29n0597_p0516b17║四兵謂步馬車象。西域記云：象則被以堅甲，牙施
X29n0597_p0516b18║利距，一將安乘，授以節度。車則駕以駟馬，兵師居乘，
X29n0597_p0516b19║列卒周衛，扶輪挾轂。馬兵散御，逐北奔命。步兵輕捍，
X29n0597_p0516b20║敢勇充選。負大鏀，執長戟，持刀劍，前鋒行陣。
X29n0597_p0516b21║疏：無義饒益不思教旨故，無義饒益；不觀苦、空等
X29n0597_p0516b22║故，無法饒益；不具足持戒故，無梵行饒益。
X29n0597_p0516b23║淫祀禮記云：鬼不歆非類，非祖宗而祭者曰淫。
X29n0597_p0516b24║疏二佛合歎初歎諸佛權實，次歎釋迦權實，故以
X29n0597_p0516c01║權實為合。前文不爾，初歎、次釋、後結，故名為開。
X29n0597_p0516c02║此別仍合指世雄句也，對上為別，以無嘆等故。
X29n0597_p0516c03║非指權法乃是指自行實因之外，助道法為他耳。
X29n0597_p0516c04║疏：頌上行因頌釋迦因、果也。頌因者，前長行云：無
X29n0597_p0516c05║量無礙，疏謂是道。前方便頌果者，長行云：如來疏中
X29n0597_p0516c06║謂是從真如中來成佛。
X29n0597_p0516c07║大故知是實光宅經如是大果報經，既云大知，後
X29n0597_p0516c08║四皆實。
X29n0597_p0516c09║大妙相望即相、破相、修相，即六句也。玄文云：若佛
X29n0597_p0516c10║在大乘微妙經典。此相即句也。大品云：色非深非妙。
X29n0597_p0516c11║此經云：一切法寂，無大無小。此相破句也。大阿羅漢
X29n0597_p0516c12║滅止妙離，此相修句也。豈纔云大，便是實耶。
X29n0597_p0516c13║疏僉疑僉音籤，咸也，皆也。尚書云：僉曰垂哉。
X29n0597_p0516c14║由前略開動其執，故執動句絕。
X29n0597_p0516c15║得益之者至須辨待時共有三十七字，似誤寫在
X29n0597_p0516c16║此，以文勢義，殊無來處。或恐記主草本，點抹塗注改
X29n0597_p0516c17║易，寫者不曉，誤著此中。況得益、待時等言，次文自有。
X29n0597_p0516c18║定心、散心方便品第六十九云：須菩提白佛言：云
X29n0597_p0516c19║何應知一切法廣略相？佛言：菩薩摩訶薩知一切法
X29n0597_p0516c20║不合不散。須菩提言：何等法不合不散？佛言：色不合
X29n0597_p0516c21║不散，受想行識不合不散，乃至一切種智不合不散，
X29n0597_p0516c22║有為性無為性不合不散。何以故？是諸法自性無，云
X29n0597_p0516c23║何有合有散？若法自性無，是為非法。法與非法不合
X29n0597_p0516c24║不散，如是應知一切廣略相。須菩提言：世尊！是名菩
X29n0597_p0517a01║薩略攝般若波羅蜜多。世尊！是略攝般若中，初發意
X29n0597_p0517a02║菩薩應學，乃至十地菩薩亦應學等。是門利根菩薩
X29n0597_p0517a03║所入。佛言：鈍根菩薩亦入是門，中根菩薩、散心菩薩
X29n0597_p0517a04║亦入是門。是門無礙，一心學者皆入是門。懈怠少精
X29n0597_p0517a05║進亂心者所不能入，精進正念者能入（已上正文）。今詳經
X29n0597_p0517a06║中，若前云散心能入，如上根利智不藉修定而為方
X29n0597_p0517a07║便，殃掘摩羅之類是也。後云亂心不入，即中下之機，
X29n0597_p0517a08║非禪不慧。
X29n0597_p0517a09║三種發心般若經云：有菩薩初發心，與薩婆若相
X29n0597_p0517a10║應。又云：有菩薩初發心，即能游戲神通，淨佛國土。又
X29n0597_p0517a11║云：有菩薩初發心，即能轉法輪，度眾生。今家或對三
X29n0597_p0517a12║教三觀等。
X29n0597_p0517a13║中中上下中品之中，以中為正，上下為傍。
X29n0597_p0517a14║處處有之法師品云：求聲聞者，求辟支佛者。又云：
X29n0597_p0517a15║若聲聞人聞是經等。安樂行品云：貪著小乘。囑累品
X29n0597_p0517a16║云：聲聞四眾。藥王品云：及聲聞眾等。
X29n0597_p0517a17║論云：退大且依一途退大兩字寫誤，應云論云決
X29n0597_p0517a18║定。此中五行記文，只為他人依唯識三無二有之說，
X29n0597_p0517a19║謂定性聲聞無佛性，不作佛，故煩此救釋耳。本論云：
X29n0597_p0517a20║決定人未與記。記主謂今既通途被開，豈不作佛？但
X29n0597_p0517a21║與退大者得記，而有現未前後不同耳。故知決定者
X29n0597_p0517a22║未記，且依一途。
X29n0597_p0517a23║義當斷伏或上伏無明，中伏塵沙，下伏見思。若在
X29n0597_p0517a24║般若，密成別人，則今經三根聲聞，在彼會時，斷通惑
X29n0597_p0517b01║竟。無明分三品，上根伏三，中伏二，下伏一，故即有異。
X29n0597_p0517b02║至第十五，猶受向名世第一後，離同類因，作等無
X29n0597_p0517b03║間緣引。若法忍初心，入於見道，觀於欲界苦諦境有
X29n0597_p0517b04║漏法者，名苦法忍。次起一剎那，名苦法智。乃至上界
X29n0597_p0517b05║道類忍，名第十五心，此即初果向也。次起一剎那心，
X29n0597_p0517b06║得道類智，方名初果耳。
X29n0597_p0517b07║六十四番信行人散者以四悉檀說，止昏者以四
X29n0597_p0517b08║悉檀說，觀法行人昏散亦爾，此成一十六番。又信法
X29n0597_p0517b09║回轉一十六番，共三十二番。又以此法化導他人更
X29n0597_p0517b10║三十二，自他合論六十四。
X29n0597_p0517b11║釋惟忖中疏云：今之與先已得入住，今從十住改
X29n0597_p0517b12║入十行，示佛知見。譬如繫皷，知是誡兵也。若先在十
X29n0597_p0517b13║行，今改十迴向。準此以知。
X29n0597_p0517b14║至後方得無生三周時尚有在品信位者。
X29n0597_p0517b15║第二中少二乘作佛，始自今經，菩薩領解。梵文或
X29n0597_p0517b16║有言少者，菩薩少領解故。
X29n0597_p0517b17║況通經論唯識，本宗經論也，與通不同。今言通者，
X29n0597_p0517b18║或通取方等部意。
X29n0597_p0517b19║亦未申難請則三番為通，說則三周為別。以通難
X29n0597_p0517b20║別，於事未允。須知通說別說，由根利鈍，故曰未申。
X29n0597_p0517b21║三論師意三師各弘一論，謂中論、百論、十二門論。
X29n0597_p0517b22║羅什本傳云：什在本國時，廣求要義，受誦中、百二論
X29n0597_p0517b23║及十二門論。
X29n0597_p0517b24║一往斥之若四念處中真諦之常，此亦乃無常耳。
X29n0597_p0517c01║彼漫引之經云：若不知常，所有三歸皆不成就等
X29n0597_p0517c02║（云云）。若取四念處聞慧為初業，此乃聞真諦初業也。
X29n0597_p0517c03║若往昔曾發菩提心，此乃以知中道之常為初業。
X29n0597_p0517c04║大經淨論之文經云：如是眾生於佛滅後作如是
X29n0597_p0517c05║說：如來畢竟入於涅槃，或不入涅槃；或說有我，或說
X29n0597_p0517c06║無我；或說四果皆得佛道，或言不得。乃至云：或有說
X29n0597_p0517c07║言有十方佛，或有說言無十方佛。如是諸雙，皆云不
X29n0597_p0517c08║解我意。最後結云：如是諍訟是佛境界，非諸聲聞、緣
X29n0597_p0517c09║覺所知。文在迦葉品中。疏釋云：佛赴緣異說，眾生不
X29n0597_p0517c10║解，致成諍論。言涅槃者，薩婆多據事，明畢竟涅槃；曇
X29n0597_p0517c11║無德據理，云不畢竟涅槃。古來評云：薩娑多短，曇無
X29n0597_p0517c12║德長，皆失佛意。河西云：畢竟是斷，不畢竟是常。佛豈
X29n0597_p0517c13║是斷、常？乃是非斷、非常，能斷、能常，斷、常不二也。又或
X29n0597_p0517c14║說有我等者，數人明無我，破外道之邪我；曇無德明
X29n0597_p0517c15║有假我，破外道即離相續之假我。又云：真諦無我，俗
X29n0597_p0517c16║諦有我。是皆不得佛意也。又或說四果等者，疏引大
X29n0597_p0517c17║論：問云：聲聞成佛？不成佛？答：此事非論議者所知。若
X29n0597_p0517c18║皆得佛道，即是一乘；後明不得，即是三乘也。又十方
X29n0597_p0517c19║佛等者，薩婆多明無，僧祇明有；成實一世界則無，多
X29n0597_p0517c20║世界則有也。
X29n0597_p0517c21║望今成過昔云不成，今日云成。
X29n0597_p0517c22║望後逗小玄文云：若留逗後緣，復屬於施，以權法
X29n0597_p0517c23║不可以永廢故。如涅槃中追說扶律義。
X29n0597_p0517c24║以大小教開與不開小教者，中間取小，及今世三
X29n0597_p0518a01║時，並未論開，法華方開。若留逗後緣，仍屬不開。
X29n0597_p0518a02║徒援權典援者，引也。古師引唯識定性，聲聞無佛
X29n0597_p0518a03║性，用釋今經，非矣。彼唯識雖亦天親所造，彼宗方等
X29n0597_p0518a04║權經，故云無耳。
X29n0597_p0518a05║何位何時法華前時，藏等偏位，密入實者則知，顯
X29n0597_p0518a06║不入者則不知矣。
X29n0597_p0518a07║緣覺在小本問獨覺，今云緣覺，或舉同類，或寫筆
X29n0597_p0518a08║誤。
X29n0597_p0518a09║向無佛處興釋迦譜云：人壽增至七萬歲時，有七
X29n0597_p0518a10║萬億辟支佛出現神通，為世福田。如是至八萬歲時，
X29n0597_p0518a11║彌勒下生。
X29n0597_p0518a12║或二十八婆沙應云十四，何故云七？答：中有本有，
X29n0597_p0518a13║數不出七，故但云七。又七處生故，謂人及六天。又修
X29n0597_p0518a14║七道故，斷七使故。言七使者：一、欲愛，二、恚，三、有愛，四、
X29n0597_p0518a15║慢，五、無明，六、見，七、疑。又總論生，應云七人、七天，此十
X29n0597_p0518a16║四也。更加中有，合二十八。文在輔行第十記。
X29n0597_p0518a17║後之三人有行無行上，流。
X29n0597_p0518a18║起欲界化十四變化，如前箋。
X29n0597_p0518a19║所化兼二元是退大及創稟小者。
X29n0597_p0518a20║有時一法應無量緣如前箋引華嚴經中，四諦有
X29n0597_p0518a21║無量名者，蓋應緣差別不同之類。
X29n0597_p0518a22║如喜根等有二比丘，一名喜根，一名勝意。勝意持
X29n0597_p0518a23║戒頭陀，喜根但說實相，遂告弟子言：淫欲癡相，即是
X29n0597_p0518a24║實相，無所罣礙。勝意不信，身陷地獄，受千歲苦；後生
X29n0597_p0518b01║人中，七十四萬歲，常被誹謗；無量劫中，不聞佛名；六
X29n0597_p0518b02║萬二千歲，雖出家為道，常捨於戒。喜根菩薩今在東
X29n0597_p0518b03║方作佛，號曰光逾日月如來。
X29n0597_p0518b04║更互主伴主伴有三義：或以一佛為主，分身佛為
X29n0597_p0518b05║伴；或以佛為主，菩薩為伴；或一菩薩自為主，分身菩
X29n0597_p0518b06║薩為伴。釋籤云：化主眷屬並以一身無量身互為主
X29n0597_p0518b07║伴，同而不同，一身多身一多自在，而覆其分身之說，
X29n0597_p0518b08║但云主伴相關。又云：彼華嚴經加四菩薩說菩薩因
X29n0597_p0518b09║果，能加但是迹佛主伴，故不假集佛，但云十方互為
X29n0597_p0518b10║主伴，仍不云伴是分身，但云眷屬而已（已上正文）。若菩薩
X29n0597_p0518b11║自立主伴者，如無量壽經云：大勢至菩薩行時，無量
X29n0597_p0518b12║分身、觀世音、大勢至皆悉雲集。又華嚴經法慧菩薩
X29n0597_p0518b13║說十住，十方世界說十住者皆名法慧，乃至金剛藏
X29n0597_p0518b14║說十地亦爾。既曰分身非主伴，何謂。
X29n0597_p0518b15║路現路應作露。
X29n0597_p0518b16║必無以善而濫於惡縱如和須密多女，以欲攝入
X29n0597_p0518b17║所攝之人，豈是下愚多欲等輩耶？蓋是圓機，可以從
X29n0597_p0518b18║欲入正位者也。不然，可以一執手，得詣諸佛剎三昧。
X29n0597_p0518b19║並越二途蓋記主同時有弘教者，而未除口腹之
X29n0597_p0518b20║欲，故此譏之，以誡後昆，不可以善濫惡，以惡濫善。
X29n0597_p0518b21║惑阿難時，亦說中道如來涅槃時，阿難在娑羅林
X29n0597_p0518b22║外，為六萬四千億魔之所惱。諸魔自變為如來像，或
X29n0597_p0518b23║說諸法從因緣生，或說不從因緣生，或說從因緣生
X29n0597_p0518b24║者皆是無常，或說是常乃至聞思修，或說不淨觀、出
X29n0597_p0518c01║入息、四念處、四善根、三空門、無學初地，乃至十住、十
X29n0597_p0518c02║二部經、三十七道品等法。
X29n0597_p0518c03║而釋四句合云五句，謂欲說大法等五也。前光宅
X29n0597_p0518c04║釋云：初後兩句是法說，表因果廣略。中間三句是譬
X29n0597_p0518c05║說。欲說大法，是略開三顯一，略開近顯遠。演大法義，
X29n0597_p0518c06║是廣開三顯一，廣開近顯遠。
X29n0597_p0518c07║況釋四一，不及光宅今文果一專妙覺。
X29n0597_p0518c08║以明入位初易後難涅槃疏引舊解云：四恒從惑
X29n0597_p0518c09║取解則難，五恒從解取解則易，六恒深細又難。如仕
X29n0597_p0518c10║至太尉則易，乃至十六兩為斤，並古人語。
X29n0597_p0518c11║五恒判在賢位，乃至十地古人者，未知記主指誰
X29n0597_p0518c12║也。若將今家別教為對四依者，五恒判賢位，則三十
X29n0597_p0518c13║心為初依；六恒十二分，則在初地至五地，為二依；七
X29n0597_p0518c14║恒十四分，則在六、七地，為三依；八恒十六分，則在八、
X29n0597_p0518c15║九、十地，為四依。若彼疏引冶城開善釋云：九恒皆初
X29n0597_p0518c16║依位凞，連至二恒是初心習種性，三恒至五恒是中
X29n0597_p0518c17║心性種性，六恒至八恒是後心道種性。乃至章安斥
X29n0597_p0518c18║云：何關佛法？
X29n0597_p0518c19║章安云：三十心是初依五恒也彼疏云：今明凞連
X29n0597_p0518c20║至三恒為初依，一分、八分為二依，十二、十四為三依，
X29n0597_p0518c21║十六為四依。此章安正釋依義。
X29n0597_p0518c22║今判四依須約四教玄文云：地前為初依，初二三
X29n0597_p0518c23║四五地為二依，六七地為三依，八九十地為四依。又
X29n0597_p0518c24║三藏四善根是初依，初二果是二依，三果是三依，四
X29n0597_p0519a01║果是四依。通教準說圓五品，十信是初依，十住二依，
X29n0597_p0519a02║行向是三依，十地等覺是四依。
X29n0597_p0519a03║折小小即三藏，或以圓折，或三教折。圓折者，如舍
X29n0597_p0519a04║利弗於林中宴坐，淨名居士訶云：夫宴坐者，不於三
X29n0597_p0519a05║界現身意，是為宴坐；不起滅定而現諸威儀，是為宴
X29n0597_p0519a06║坐。疏云：不趣佛慧，但斂念入定，身如槁木，心若死灰
X29n0597_p0519a07║而已。若不思議定，有體有用，故能不起滅，現十界威
X29n0597_p0519a08║儀。或以三教折者，如經中目乾連為白衣居士說法，
X29n0597_p0519a09║淨名訶云：不當如仁者所說。夫說法者，當如法說。法
X29n0597_p0519a10║無名字，言語斷故；法無有說，離覺觀故等（云云）。疏云：
X29n0597_p0519a11║是用衍門三教別破。目連三不當：一者、外如法相說，
X29n0597_p0519a12║內如法相解，是用通教即空斥不即空，說法不當道
X29n0597_p0519a13║理；二者、外解根緣，內善知見佛，得無罣礙，是用別破；
X29n0597_p0519a14║三者、外慈念眾生，內念報佛恩，是用圓破。
X29n0597_p0519a15║彈偏以圓折三教之偏。如經中彌勒為兜率天子
X29n0597_p0519a16║說不退轉行，淨名訶云：世尊授仁者記，為用何生得
X29n0597_p0519a17║受記乎？過去耶？未來耶？現在耶？又云：一切眾生即菩
X29n0597_p0519a18║提相。若彌勒滅度者，一切眾生亦當滅度。乃至云：菩
X29n0597_p0519a19║提者，不可以身得，不可以心得。疏云：方便菩提，無人
X29n0597_p0519a20║有教。若執不捨，障入一實。故大經云：自此已前，皆名
X29n0597_p0519a21║邪見人。是故須捨也。
X29n0597_p0519a22║嘆大釋籤云：如觀眾生品，即嘆大。彼品云：譬如幻
X29n0597_p0519a23║師見所幻人，菩薩觀眾生為若此也。譬如智者見水
X29n0597_p0519a24║中月、鏡中像、熱時焰等，乃至菩薩觀眾生為若此也。
X29n0597_p0519b01║疏云：今通譬眾生者，即通、圓二教意也。
X29n0597_p0519b02║褒圓釋籤云：稱嘆文殊及淨名，即褒圓彼文殊菩
X29n0597_p0519b03║薩。問疾品云：文殊白佛：彼上人者，難為詶對，深達實
X29n0597_p0519b04║相，善說法要。此褒淨名也。及文殊入淨名室已，淨名
X29n0597_p0519b05║言：善來，文殊！不來相而來，不見相而見。此褒文殊也。
X29n0597_p0519b06║攝大乘，如釋籤引彼云：攝大乘第七釋因果勝相
X29n0597_p0519b07║中，亦明歡喜等十地而已。
X29n0597_p0519b08║以彼因果各有總別一者、將智慧二字分對因果。
X29n0597_p0519b09║論云：因中但有理體，多道慧、道種慧；果上事理皆滿，
X29n0597_p0519b10║名一切智、一切種智。二者、智慧二字因果各。論云：若
X29n0597_p0519b11║云修習智慧，此則在因；若云諸佛智慧，此則在果。今
X29n0597_p0519b12║言各有總別者，論云：直語道慧、一切智名總，各加種
X29n0597_p0519b13║者故名為別。今文取四智俱果以斥古非。
X29n0597_p0519b14║若開等四至別對四智一往以開等是竪，若開等
X29n0597_p0519b15║各具四智名橫，古人謂四智一體具足。今須用橫對
X29n0597_p0519b16║竪，以道慧對開，道種慧對示，一切智悟，一切種智入。
X29n0597_p0519b17║縱，因果相對乃至開等二慧住前名因，二智登住
X29n0597_p0519b18║名果。又若以在因道慧名總，道種慧名別；登住一切
X29n0597_p0519b19║智名總，一切種智名別者，此則自是因、果相對論四
X29n0597_p0519b20║智耳，非同開等。蓋今四智一向從果。
X29n0597_p0519b21║疏不見開示之一時古人以四智之一時，例開等
X29n0597_p0519b22║之一時，故疏斥云：開示悟入，似有淺深。此應非例。記
X29n0597_p0519b23║亦云：釋四句今無前後，不意却成高下不當。今詳疏
X29n0597_p0519b24║中，若云不見開示之一時，却順得古人四智對開等
X29n0597_p0519c01║是同，亦正是高下論位不當也。今恐文誤，之字應當
X29n0597_p0519c02║作不字。若云不見開示不一時，方斥得古人用橫釋
X29n0597_p0519c03║竪繆。
X29n0597_p0519c04║盡智我知苦已、斷集已、證滅已、修道已。
X29n0597_p0519c05║無生智我知苦已不復更知，乃至我修道不復更
X29n0597_p0519c06║修。
X29n0597_p0519c07║並判屬通佛無生之名在通教，故。
X29n0597_p0519c08║疑通會別入第五記，疑通三人，會但二乘。
X29n0597_p0519c09║即略中廣四一、為略十妙、為中無量、為廣。
X29n0597_p0519c10║行法三乘之行，三教之法。
X29n0597_p0519c11║用前分字解意即此疏中第十紙釋出世意，為兩：
X29n0597_p0519c12║初總，次分字。
X29n0597_p0519c13║二障二障名義，本出地持，謂煩惱障、所知障釋籤。
X29n0597_p0519c14║今家依大品、大論，開為三惑，是故智障兼於事理。障
X29n0597_p0519c15║事智者，是塵沙惑；障理智者，是無明惑。
X29n0597_p0519c16║通別兩惑，同在一念，念體即是標理或體同。
X29n0597_p0519c17║是體非理，是事非是元操公解云：此是雙出，不即
X29n0597_p0519c18║不離也。是體非理者，性德之體即是無明，顯惑不離
X29n0597_p0519c19║性也。是無明非性德，故云非理，乃惑即性也。是事非
X29n0597_p0519c20║是者，通、別之惑即是性德，顯性不離惑。是性德非無
X29n0597_p0519c21║明，故云非是。故知全用勝鬘經意。今為引經，符此二
X29n0597_p0519c22║句。彼云：不染而染者，是體非理也；染而不染者，是事
X29n0597_p0519c23║非是也。（已上彼義）今再消釋：同在一念者，謂妄念之體也；
X29n0597_p0519c24║念體即是者，謂妄念即真也。真、妄體同，如水、乳合；即
X29n0597_p0520a01║真、妄同源，縛、脫無二。此乃約即明是也。是體非理，是
X29n0597_p0520a02║事非是者，謂妄念之體，體是惑累，非實相；理是生死，
X29n0597_p0520a03║事非涅槃。是圓覺云永斷無明，大經稱鵝王唼乳。此
X29n0597_p0520a04║乃約即明離也。今私說與操公之義少殊，詳之。
X29n0597_p0520a05║疏：入理般若，名為住彼經正釋十住名義，實相般
X29n0597_p0520a06║若是所住境。起信云：若離於念，是名得入。
X29n0597_p0520a07║月愛喻前已箋竟，在文。
X29n0597_p0520a08║未必全爾彼記云：若通途者，智只是慧，俱通權、實
X29n0597_p0520a09║及以因、果。如云般若翻為智慧，如大論云因名般若，
X29n0597_p0520a10║果名薩婆若及修習智慧等，此則俱在於因。如云止、
X29n0597_p0520a11║觀為因，眼、智為果，如來智慧、諸佛智慧，此則俱在於
X29n0597_p0520a12║果。如云方便智慧，此則俱在於權。如云智慧甚深，此
X29n0597_p0520a13║則俱在於實。若專開等，應先約教也。今疏中釋之而
X29n0597_p0520a14║不次者，是對下經文教行人三。
X29n0597_p0520a15║觀本無障觀是般若，三智性融，不比住前位家有
X29n0597_p0520a16║障。
X29n0597_p0520a17║親疎互攝理一為親，餘三為疎。理非三不顯，三非
X29n0597_p0520a18║理不立。
X29n0597_p0520a19║以借論云論文四釋：一、無上義；二、同義；三、不知義；
X29n0597_p0520a20║四、為令證不退義。前記中釋云不退者，即約位釋，既
X29n0597_p0520a21║云開示悟入皆念不退也。次明佛所證得為四智釋，
X29n0597_p0520a22║故論云：除一切智，更無餘事。次同義者，若無觀心，云
X29n0597_p0520a23║何知同？次不知義，二乘不知，今為令知，知即是開，即
X29n0597_p0520a24║四門釋，廣如前解。
X29n0597_p0520b01║而帶地前地前以空假為方便，得入初地。若始終
X29n0597_p0520b02║教道，則地地皆用二觀為方便。
X29n0597_p0520b03║而判八恒，後四恒是五恒在三賢。六七八在初地
X29n0597_p0520b04║已上。此出古師義耳。
X29n0597_p0520b05║初祇為開初祇在外凡，二祗在煖，三祇在頂，百劫
X29n0597_p0520b06║在下忍。
X29n0597_p0520b07║下二準知下文以三世合為一科，釋迦章自為一
X29n0597_p0520b08║科。
X29n0597_p0520b09║光宅指昔不明光宅云：妙者，一乘因果也。待昔三
X29n0597_p0520b10║乘因果，各有三麤。且菩薩修六度，是因體狹；未出三
X29n0597_p0520b11║界，是因位下；只伏四住，是因用短，乃至果三（云云）。玄
X29n0597_p0520b12║文破云：指何為昔？若指三藏，義等可然；若指法華已
X29n0597_p0520b13║前，皆稱為昔，此不應爾。文中廣以方等、般若、菩薩、大
X29n0597_p0520b14║乘斥其通漫，有二十四難。
X29n0597_p0520b15║菩薩、大乘彼經三乘各三者，非一佛所化人也，乃
X29n0597_p0520b16║各一佛國所化人耳。菩薩大乘者，經中指慧造如來
X29n0597_p0520b17║境界。彼經云：若我成佛與生死別，不處憒閙五濁鼎
X29n0597_p0520b18║沸，使我國土清淨無瑕，乃至男女各別無貪欲心等。
X29n0597_p0520b19║菩薩支佛西北去此二十四恒沙，有佛名無動，彼
X29n0597_p0520b20║國清淨無婬怒癡，上下恭順貴修清虗，彼土眾生盡
X29n0597_p0520b21║修一行，普求出家學無上正真，修平等覺等。
X29n0597_p0520b22║菩薩聲聞西北去此四十八恒沙，有佛名法觀，彼
X29n0597_p0520b23║國清淨一切眾生，具四空定神足變化，具足六度空
X29n0597_p0520b24║無相願，所度眾生不可數。
X29n0597_p0520c01║支佛大乘西北去此四十四恒沙佛，佛名如意緣
X29n0597_p0520c02║覺菩薩，由昔發願得相好光明等。
X29n0597_p0520c03║支佛支佛下去皆指西北方各有佛（云云）。支佛、緣
X29n0597_p0520c04║覺者，解空無有空，志趣不退轉，行過神通，表。
X29n0597_p0520c05║支佛聲聞支佛聲聞乘，功德不可盡，執意不分散。
X29n0597_p0520c06║聲聞大乘聲聞、菩薩乘功勳不可議，光明所照不
X29n0597_p0520c07║復興名相。
X29n0597_p0520c08║聲聞、支佛念念無餘想，唯修無上道，捨本際暗冥，
X29n0597_p0520c09║現佛光明慧。
X29n0597_p0520c10║聲聞！聲聞眾德自瓔珞，演說無比教，開化一切人，
X29n0597_p0520c11║皆同至其味。
X29n0597_p0520c12║亦寄三乘別菩薩位前第三卷已，箋。
X29n0597_p0520c13║二別二含若三世章中教一行一，皆是各說。若人
X29n0597_p0520c14║一理一，只以教行之文兼含而談。或恐含只是合，謂
X29n0597_p0520c15║二是合。
X29n0597_p0520c16║皆為能說所被者誰此斥古人但知十身之應，而
X29n0597_p0520c17║迷十身之機。今引經述之。華嚴經明第八地入無功
X29n0597_p0520c18║用，能現十身。三十八云：此菩薩遠離一切身想分別，
X29n0597_p0520c19║住於平等。此菩薩知眾生身、國土身、業報身等。又云：
X29n0597_p0520c20║此菩薩知諸眾生心之所樂，能以眾生身作自身，亦
X29n0597_p0520c21║作國土身等（云云）。經中既云知生心樂，則隨生起應，
X29n0597_p0520c22║亦可云應以國土身得度者，即現國土身而為說法。
X29n0597_p0520c23║舉要言之，具十身之機，感十身之應，窮未來際，欣赴
X29n0597_p0520c24║不差，方名感應無功用耳。惑者只謂能說，失經旨甚
X29n0597_p0521a01║矣。有人消此，謂互為主伴，此說又非。
X29n0597_p0521a02║眾生剎性唯一三千是生剎性，依報為剎性，正報
X29n0597_p0521a03║為生性。此不分而分，則生剎異；分而不分，則生剎同。
X29n0597_p0521a04║若華嚴經中剎身者，乃國土身，即正之依耳。當知三
X29n0597_p0521a05║千理性，為剎為生，不可改易，故云性矣。言若得此意
X29n0597_p0521a06║者，蓋今經中三千妙性，即是華嚴依正妙生剎性。今
X29n0597_p0521a07║明出濁，彼明現身，此應等也。今經言為令眾生，彼經
X29n0597_p0521a08║云現眾生身，此機等也。互明之意，事同理同，在此而
X29n0597_p0521a09║已。或有釋云：他人但知事理無礙，而不知眾生全性
X29n0597_p0521a10║起修。若知理具是同，彼則明矣；若知無礙相攝，此則
X29n0597_p0521a11║明矣。此說彼此道理稍通，而生剎之性似昧。
X29n0597_p0521a12║諸釋甚廣俱舍論以二十、八十增減為中大二劫。
X29n0597_p0521a13║金光明云：梵天三銖衣，三年下拂畟石。四十里、八十
X29n0597_p0521a14║里、一百二十里，盡為小中大劫。
X29n0597_p0521a15║極微微金水俱舍。疏釋云：七極為一微量，積微至
X29n0597_p0521a16║七為一金塵。言金塵者，有二解：一云塵向金上住，一
X29n0597_p0521a17║云塵逶金過。乃至水塵各有二解，與金塵同。積七水
X29n0597_p0521a18║塵為一兔毛塵。兔毛塵亦二解：一云兔毛上住，一云
X29n0597_p0521a19║如兔毛端。乃至牛、羊毛亦各二解，與兔毛同。乃至七
X29n0597_p0521a20║麥為一指節。疏云：取橫並指也。二十四指為一肘，四
X29n0597_p0521a21║肘為弓，五百弓為一俱盧舍，八俱盧舍為一踰繕那。
X29n0597_p0521a22║疏解云：一肘當一尺八寸，一弓當七尺二寸。一俱盧
X29n0597_p0521a23║舍計二里，一踰善計一十六里。俱盧舍，或云阿練若，
X29n0597_p0521a24║此翻為村。踰善那，或云由旬，或云由延，並梵語奢切。
X29n0597_p0521b01║恒剎那量一百二十剎那為一恒剎那，量。
X29n0597_p0521b02║臘縛此六十六十恒剎那為一臘，縛。
X29n0597_p0521b03║此三十須臾三十臘縛為一，須臾。
X29n0597_p0521b04║疏頑嚚傳云：心不測德義為頑，口不道忠信之言
X29n0597_p0521b05║為嚚。
X29n0597_p0521b06║三世五陰，各計四句大論六十八云：色如去等四
X29n0597_p0521b07║句，四陰亦然，合二十句，此計過去世也。又計色常等
X29n0597_p0521b08║四句，餘四陰亦然，合二十句，此計現在也。又計色有
X29n0597_p0521b09║邊等四句，餘四陰亦然，此計未來也。三世六十，并有
X29n0597_p0521b10║無二，共六十二，見輔行第三。文釋甚委，今略出之。色
X29n0597_p0521b11║如去四句者，謂色如去、色不如去、色亦如去亦不如
X29n0597_p0521b12║去、色非如去非不如去，乃至識如去、不如去，雙亦雙
X29n0597_p0521b13║非準說。又現在色常、色無常，雙亦雙非四句準說。又
X29n0597_p0521b14║未來色有邊、色無邊，雙亦雙非四句亦準說。
X29n0597_p0521b15║本劫、本見阿含佛告善念梵志（云云）。有六十二見，
X29n0597_p0521b16║本劫本見有一十八，末劫末見有四十四，合六十二。
X29n0597_p0521b17║言十八者，有四四句及根本二。初四句者，一見二十
X29n0597_p0521b18║劫成敗，二見四十劫成敗，三見八十劫成敗，四以捷
X29n0597_p0521b19║疾智說，一一皆云神及世間常。第二四句者，一計我及
X29n0597_p0521b20║世間半常半無常，二計由戲笑，三計失意生，四以捷
X29n0597_p0521b21║疾智說。第三四句者，一神及世間有邊，二無邊，三上
X29n0597_p0521b22║下方有邊，四方無邊，四捷疾智說。第四四句者，一我
X29n0597_p0521b23║不見善惡有報無報，二我不知不見有他世無他世，
X29n0597_p0521b24║三我不知不見何者善何者惡，四愚癡闇鈍隨他問
X29n0597_p0521c01║答。根本二句者，一者定意知眾生未來無因緣而有，
X29n0597_p0521c02║二者以捷疾智說。次末劫末見四十四句者，初四句
X29n0597_p0521c03║中第一有想四句，一我此終後生有色有想，二生無
X29n0597_p0521c04║色有想，三生有色無色有想，四生非有色非無色有
X29n0597_p0521c05║想等（云云）。委示向數，具如輔行第九末文。須者往檢。
X29n0597_p0521c06║一一我所各各有三此婆娑中出六十五見，即於
X29n0597_p0521c07║五陰各計四陰以為我所，謂色是我，受是僮僕、瓔珞、
X29n0597_p0521c08║窟宅，并想、行、識亦然。我及我所各十三句，五陰合六
X29n0597_p0521c09║十五句，故一一陰初一是我，餘四是我所。如色是我，
X29n0597_p0521c10║受、想、行、識是我所，乃至識是我，色、受、想、行是我所，故
X29n0597_p0521c11║云五陰互論等。
X29n0597_p0521c12║殃掘增一說：殃掘次第殺一千人，取指為鬘，遙見
X29n0597_p0521c13║佛來，乃云：我之指鬘，猶尚未足，我聞師言，害母生天。
X29n0597_p0521c14║便捉母頭，以手拔劍，欲害於母。佛放光照之，乃放母
X29n0597_p0521c15║逐佛，向佛說偈：住住大沙門！今當稅一指。如是總有
X29n0597_p0521c16║三十九偈，佛以二百六十七偈答之：住住殃掘摩！汝
X29n0597_p0521c17║當住淨戒。於是得法眼淨。
X29n0597_p0521c18║對一一門，說其所以雙非則有無俱遣，門既融通，
X29n0597_p0521c19║宜利根障輕者入。雙亦則有無從容，門既兩存，宜利
X29n0597_p0521c20║根障重者入。空門三假浮虗，有門念念生滅，準說可
X29n0597_p0521c21║見。
X29n0597_p0521c22║四教三品下品戒急，報得人身；中品戒急，得欲界
X29n0597_p0521c23║天身；上品戒急，加修禪定，得色、無色天身。如是三品，
X29n0597_p0521c24║並以聞三藏為小乘，聞通、別為中乘，聞圓為上乘。聞
X29n0597_p0522a01║教既然，聞五時顯密，例說亦應可見。
X29n0597_p0522a02║兩醫待至壽量品中，引經箋釋。
X29n0597_p0522a03║依正二報，莫不皆從三假而成約心論三假，略如
X29n0597_p0522a04║前第二卷中已箋。若約色與依者，成論云：先世行業，
X29n0597_p0522a05║托父母胎，得有此身，即因成假；從於受胎，迄於皓首，
X29n0597_p0522a06║即相續假；以身待不身，即相待假。此約色也。如四微
X29n0597_p0522a07║成柱，即因成假；相續不斷，即相續假；又此柱待不柱，
X29n0597_p0522a08║及長短、大小不同，即相待假。
X29n0597_p0522a09║名通兩處名通於受法二假也。命等既是所計之
X29n0597_p0522a10║法，所計法上有假名。此之假名，輔行中謂是相續假。
X29n0597_p0522a11║以由諸法相續，名方立故。又如五寸之物，待一尺為
X29n0597_p0522a12║短，待三寸為長。
X29n0597_p0522a13║初禪劫命等初禪為火災所壞。初禪三天，唯梵眾
X29n0597_p0522a14║天壽二十中劫，故劫與此天命等。若梵輔天壽四十
X29n0597_p0522a15║中劫，大梵天壽六十中劫，不論等。
X29n0597_p0522a16║劫短命長二禪、三禪同水風所壞，共一壞劫，故云
X29n0597_p0522a17║短也。二禪三天次第壽二、四、八大劫，三禪三天亦次
X29n0597_p0522a18║第壽十六大劫、三十二大劫、六十四大劫，故云二禪
X29n0597_p0522a19║已上劫短命長。
X29n0597_p0522a20║人已上生俱舍云：壞劫之初，地獄眾生但死，無復
X29n0597_p0522a21║受生。又云：若眾生有定業，必應於地獄受報。有未盡
X29n0597_p0522a22║業，引此眾生於餘界地獄受報。畜生鬼神劫壞，亦應
X29n0597_p0522a23║作如是說。住大海畜生先壞，若人行畜生後壞。若人
X29n0597_p0522a24║上生者，論疏云：有如此時，於人道中，隨有一人，自然
X29n0597_p0522b01║無師，法爾所得，修入初定。此人從定初出，說如此言：
X29n0597_p0522b02║善人從離生，善樂最美妙等。餘人聞言，各修此定。如
X29n0597_p0522b03║此等人，捨命皆生梵處。乃至四洲，皆如此說。又於梵
X29n0597_p0522b04║處，隨有眾生，法爾修得第二定。出定告眾等，亦同前
X29n0597_p0522b05║說。準例可知。隨修第三禪定，則次第上生三禪天。又
X29n0597_p0522b06║涅槃經云：一切眾生，皆具愛味禪。若三災起時，禪定
X29n0597_p0522b07║自發。
X29n0597_p0522b08║五道壽別俱舍云：人間五十年，下天一晝夜。乃至
X29n0597_p0522b09║云：極熱半中劫，無間中劫全。旁生極一中鬼，月日五
X29n0597_p0522b10║百等。若鬼之長者，以人間一月為一日，凡壽五百歲。
X29n0597_p0522b11║上慢亦然斥實得者以起上慢。
X29n0597_p0522b12║有計變易在界內者唯識宗中云：羅漢發心已後，
X29n0597_p0522b13║邊際定力，令分段身延至變易，不復改報，成無上果。
X29n0597_p0522b14║下第七記中云：此多屬通義，以通菩薩過二乘地，惑
X29n0597_p0522b15║潤生身，或不經生而成正覺。乃至云：諸論皆云捨分
X29n0597_p0522b16║段身而入變易。天親論主意未必然，但恐釋論義不
X29n0597_p0522b17║正耳。（已上正文）古人見論中有不復改報之言，便謂變易
X29n0597_p0522b18║土是分段身，因斥之。
X29n0597_p0522b19║密而斥之但斥為上慢，而不彰灼談於界外更有
X29n0597_p0522b20║生死，是知佛旨密在斥中。
X29n0597_p0522b21║邊際定力邊際定前第一卷已箋。
X29n0597_p0522b22║諸阿羅漢隱顯不同準釋迦譜云：十六阿羅漢在
X29n0597_p0522b23║四洲天上住壽護法，乃至人壽減至十歲時，刀兵起，
X29n0597_p0522b24║諸聖人悉皆暫隱。至人壽一百歲時，聖人總出，如前
X29n0597_p0522c01║化導，還復興顯。又諸羅漢至釋迦末法盡時，多皆入
X29n0597_p0522c02║滅。亦有羅漢待彌勒出方入滅者，如迦葉持衣之類
X29n0597_p0522c03║是也。此並隱顯之義，具如南山靈感傳說。
X29n0597_p0522c04║博地之言古人謂變麤身為細質，指大地凡夫之
X29n0597_p0522c05║身，非矣。
X29n0597_p0522c06║餘國之義亦古人謂有餘土只在同居。
X29n0597_p0522c07║非茲不了古人謂變麤身為細質，又計有餘只在
X29n0597_p0522c08║同居，非茲法華與釋論謂有餘在界外，則使古人變
X29n0597_p0522c09║麤及有餘之說是不可了。
X29n0597_p0522c10║而生五道淨名經云：關閇一切諸惡趣門，而生五
X29n0597_p0522c11║道，以現其身。
X29n0597_p0522c12║却入生死淨名經云：以眾生病，是故我病。若眾生
X29n0597_p0522c13║病滅，則我病滅。所以者何？菩薩為眾生故入生死。
X29n0597_p0522c14║非涅槃一百之文大論云：譬如欲過一百、二百、三
X29n0597_p0522c15║百、四百由旬曠野險道。此舉喻也。險道即世間，四百
X29n0597_p0522c16║即欲界，三百即色界，二百即無色界，一百即二乘人。
X29n0597_p0522c17║止觀釋云：二乘為一百者，更明出假菩薩從空出假，
X29n0597_p0522c18║非涅槃為一百，入三界為三百。
X29n0597_p0522c19║值佛羅漢尚疑是魔身子初聞略說諸佛法，久後
X29n0597_p0522c20║要當說真實，即便起疑，謂之魔說。故後領解云：將非
X29n0597_p0522c21║魔作佛，惱亂我心耶？
X29n0597_p0522c22║須作白字書之疏中九字，不合作小字箋注，故云
X29n0597_p0522c23║須作白字書之。若注者，則文華生非白矣。今儒流念
X29n0597_p0522c24║書不念注，謂念白。
X29n0597_p0523a01║律儀有三至不雜二百五十戒名律儀，不缺即四
X29n0597_p0523a02║夷，不破即僧殘，不穿即波逸提，不雜即吉羅。
X29n0597_p0523a03║各有其意，具如釋籤大經不缺，與論不缺，名同意
X29n0597_p0523a04║別。論取缺壞不任，故對根本；經取微有缺損，故對不
X29n0597_p0523a05║雜。此釋籤文也。若南山律主，取不破對四波羅夷。
X29n0597_p0523a06║即六戒缺破穿雜定，道。
X29n0597_p0523a07║尚名為漏四果得無漏定及無漏道，故名定共、道
X29n0597_p0523a08║共。有處定共判在內，凡得定位中。
X29n0597_p0523a09║尚無煖法前記中云：小乘四果已是方便，更於煖、
X29n0597_p0523a10║頂，熱為真極。據前文說，則五千起去者，似有煖法也。
X29n0597_p0523a11║今此中云小中小者，但是有漏四禪，四禪更小。據此
X29n0597_p0523a12║一說，又似無煖法。前疏中云方便之方便，今疏云小
X29n0597_p0523a13║中之小，而記中兩說不同：一云執煖、頂，一云執四禪，
X29n0597_p0523a14║義難會同。今作二意消通：一者、五千人中有得煖、頂、
X29n0597_p0523a15║四禪之異，故兩說也；二者、或誤執四禪，謂煖、頂。
X29n0597_p0523a16║若依世禪修六行觀有得無漏，如諸羅漢多退者，
X29n0597_p0523a17║是。
X29n0597_p0523a18║不假對念辨別念欲是同，只但以性欲二法對辨。
X29n0597_p0523a19║欲名雖不從過，亦可以現望當現當既其名欲，過
X29n0597_p0523a20║欲其名亦通，故云過欲成現性，現性生未欲等。
X29n0597_p0523a21║仍從現說若三世各說根、性、欲三，則使欲、念皆成
X29n0597_p0523a22║現在，謂過去、現在欲乃至未來、現在欲。
X29n0597_p0523a23║疏：七、方便傳，傳為善、惡記云通途善、惡，如隨自意
X29n0597_p0523a24║者，彼止觀云：夫善、惡無定，如諸蔽為惡，事度為善；人、
X29n0597_p0523b01║天報盡，還墯三途，已復是惡。二乘出苦，名之為善；但
X29n0597_p0523b02║能自度，非善人相。當知生死、涅槃，俱復是惡；六度菩
X29n0597_p0523b03║薩，此乃稱善。雖能兼濟，如毒器貯食，食則殺人，已復
X29n0597_p0523b04║是惡。乃至別教為善，猶帶方便，不能稱理，名邪見人。
X29n0597_p0523b05║疏九部經修多羅，此云法本。伽陀，此云不重頌。本
X29n0597_p0523b06║事，即弟子事。本生，即佛事。未曾有，說希奇事。因緣者，
X29n0597_p0523b07║欲明戒法必因犯過。譬喻者，假近喻遠。祇夜，此云重
X29n0597_p0523b08║頌。優波提舍，此云論議。此並九部也。十二部者，加方
X29n0597_p0523b09║廣受記及無問自說，即名大乘。
X29n0597_p0523b10║有值佛緣覺如大迦葉本是緣覺，因值佛墮聲聞。
X29n0597_p0523b11║而不肯信猶謂聲聞永不作佛。
X29n0597_p0523b12║故得相入稟通真者，昔聞中理，此真入中，因中道
X29n0597_p0523b13║理，在真不滅，此中入真。
X29n0597_p0523b14║謂天鬼畜修羅多類。如楞嚴經云：若於鬼道，以護
X29n0597_p0523b15║法力，乘通入空，此從卵生，鬼趣所攝。若於天中，降德
X29n0597_p0523b16║貶墜，其所卜居，隣於日月，此從胎生，人趣所攝。若執
X29n0597_p0523b17║持世界，力洞無畏，與梵釋爭權，此因化生，天趣所攝。
X29n0597_p0523b18║有生大海心，旦遊虗空，暮歸水宿，此因濕生，畜生趣
X29n0597_p0523b19║攝。
X29n0597_p0523b20║疏：若為與佛相遇若為者如何也？
X29n0597_p0523b21║羯剌藍此云雜穢，狀似凝酥。剌力八切。
X29n0597_p0523b22║頞部曇此云疱，狀如瘡疱。
X29n0597_p0523b23║閇，尸此云疑結，如熟血。
X29n0597_p0523b24║羯男此云堅厚，謂漸堅硬。
X29n0597_p0523c01║鉢羅奢此云形位四支差別。
X29n0597_p0523c02║疏：邪戾邪應作斜。戾，曲也。說文：犬入戶則身曲。今
X29n0597_p0523c03║疏云：斜戾者，謂跛傴之類。
X29n0597_p0523c04║對高禮下對佛塔之高，禮師塔之下。
X29n0597_p0523c05║死者冥冥無量壽經，冥冥獨逝。誰訪是非。
X29n0597_p0523c06║即著之觀如奉一香一花，以三觀導之，普徧法界，
X29n0597_p0523c07║大作佛事，悉趣佛果。故梁肅云：語毫善，則重玄之門
X29n0597_p0523c08║可窺。
X29n0597_p0523c09║疏殆不攝殆，音待。
X29n0597_p0523c10║殆，幾幾音祈。文云：人生幾亡。
X29n0597_p0523c11║尚不攝六地若依古人以住名地，應云尚不攝七
X29n0597_p0523c12║地，以童真是八住故。
X29n0597_p0523c13║理數減滅理數者，自然之義也。漢書云：理數斯然。
X29n0597_p0523c14║關中秦，地也，以地而名。生肇融慧。
X29n0597_p0523c15║善不受報以關中多談諸法體空。不受人天果報。
X29n0597_p0523c16║若未開頃頓應作顯。
X29n0597_p0523c17║疏為山始簣簣，求位切。論語云：譬如為山，未成一
X29n0597_p0523c18║簣，止，吾止也。注云：簣者，土籠也。
X29n0597_p0523c19║合抱初毫老子德經云：合抱之木，生於毫末。
X29n0597_p0523c20║具列四句經云：或有佛性，闡提人有，善根人無；或
X29n0597_p0523c21║有佛性，善根人有，闡提人無；復有佛性，二人俱有，復
X29n0597_p0523c22║有佛性。俱有者，俱有性德，闡提無修善，而善根人有
X29n0597_p0523c23║也；闡提有修惡，而善根人無也。俱無者，俱無不退性，
X29n0597_p0523c24║以未入似位故也。
X29n0597_p0524a01║興皇三解至餘二不要雖餘二不要，亦欲知之。今
X29n0597_p0524a02║具節出諸師所解。疏云：闡提人有，有於邪惡境界性。
X29n0597_p0524a03║善根人有，有萬善了因，亦名緣因。二人俱有，併有正
X29n0597_p0524a04║性，或眾生性。俱無者，無果果性。河西云：闡提人有，有
X29n0597_p0524a05║惡五陰不善性。善根人有，有善五陰性。俱有者，俱有
X29n0597_p0524a06║無記五陰性。俱無者，俱無妙絕涅槃果性。此與舊解，
X29n0597_p0524a07║語異意同。興星作三種釋之：一、就諸義，二、就理內外，
X29n0597_p0524a08║三、單就理內。就諸義者，理非善惡，而有善惡二用。善
X29n0597_p0524a09║根人有，有善用也。闡提人有，有惡用也。俱有者，各有
X29n0597_p0524a10║一邊。俱無者，各無一邊。次理內外者，佛性本非得無
X29n0597_p0524a11║得，約緣故有得無得。理外闡提是有得，理內是無得。
X29n0597_p0524a12║善根人有無得之性，闡提人有有得之性。俱有俱無，
X29n0597_p0524a13║如上說。次單約理內者，闡提即是善星，善根人即是
X29n0597_p0524a14║羅云，此是逆順二化。闡提人有逆化不善之性，善根
X29n0597_p0524a15║人有順化善法之性。俱有俱無，如上說。（已上並古人義也。興皇三
X29n0597_p0524a16║解，記主不取者，即理內外，并單約理二解也。故云不要所取者，彼云就諸義。今文中云約理語，與彼不同耳。）
X29n0597_p0524a17║章安自釋云：今明欲依此文作四句者，闡提人有，但
X29n0597_p0524a18║有於沒。善根人有，但有於出。二人俱有，俱在恒河。二
X29n0597_p0524a19║人俱無，俱不到岸。又約三諦者，闡提人有者，世諦惡
X29n0597_p0524a20║因。善根人有者，出世善因。二人俱有，俱有世諦果報
X29n0597_p0524a21║之身。俱無者，俱無中道因果。在迦葉品疏釋，在十七
X29n0597_p0524a22║卷中。
X29n0597_p0524a23║七種眾生經中云：如恒河中有七種眾生，或為洗
X29n0597_p0524a24║浴，或為採華，則入河中。第一人者，入水則沒；第二人
X29n0597_p0524b01║者，出已復沒；乃至第七人者，以根利故，堅住信慧，心
X29n0597_p0524b02║無退轉，得到彼岸（云云）。至下第七記，當更引注，使法
X29n0597_p0524b03║喻整足。
X29n0597_p0524b04║赤珠佛地論言：赤珠者，或珠體赤，因名焉。漢書云：
X29n0597_p0524b05║珠，蚌中陰精，隨月虗盈。智論云：真珠出魚腹中，或竹
X29n0597_p0524b06║中，或蛇腦中。
X29n0597_p0524b07║琉璃梵云吠琉璃，此翻青色寶。
X29n0597_p0524b08║頗棃此翻水玉又水精。
X29n0597_p0524b09║車渠貝之類。尚書大傳云：大貝如大車之渠。渠謂
X29n0597_p0524b10║車之輞。今從其狀，類車之輪輞渠也。
X29n0597_p0524b11║碼碯其色如馬之碯，因以為名。作赤白色，琢成器，
X29n0597_p0524b12║有文如縛絲。按智論，寶有三種，謂隨人、天、菩薩也。人
X29n0597_p0524b13║寶力少，唯有清淨光色，能辟毒鬼闇、飢渴、寒熱等苦
X29n0597_p0524b14║耳。天寶常隨逐天身，可使令共語，輕而不重，如論王、
X29n0597_p0524b15║論珠等，皆可語之。菩薩兼人、天事，能令一切眾生知
X29n0597_p0524b16║生死因緣，如大明鏡等。
X29n0597_p0524b17║疏失意罪律中呼為不應吉，謂不應作之事也。若
X29n0597_p0524b18║作之得吉，罪報畢，果上多招不意。
X29n0597_p0524b19║不淨錢以心不淨故，名不淨錢。不淨有八，謂貯積
X29n0597_p0524b20║鹽糓、繫養禽獸等，以此販賣得利造像。如佛制云：持
X29n0597_p0524b21║戒比丘不得禮拜。若作飲食嚥，嚥墯罪；若作房舍入，
X29n0597_p0524b22║入墯罪；若作衣服著，著墯罪等。
X29n0597_p0524b23║不得雜乳膠乳者，本精血不淨物。如律制：無病比
X29n0597_p0524b24║丘不應食美食，謂乳、酪、魚、肉也。五百問云：不病索好
X29n0597_p0524c01║食，犯重。若世尊受難陀乳者，此乃七聖共化一慳婆
X29n0597_p0524c02║門之一緣耳。出乳光經。抑又西土牛乳，與此土者，香
X29n0597_p0524c03║臭天隔。如彼土牛糞，可塗地熏鉢。
X29n0597_p0524c04║疹疾上，之忍切。皮上隆起，謂之癮疹之疾。
X29n0597_p0524c05║麥𪍿古猛切。大麥也。應云𪍿麥。
X29n0597_p0524c06║露盤乘露之盤。漢武帝作之，如前箋。以漢都長安，
X29n0597_p0524c07║故云長安人呼也。長安，今之壅州。水興軍。
X29n0597_p0524c08║賢愚經：鈴聲比丘波斯匿王至祇桓寺，聞唄聲美
X29n0597_p0524c09║好，遂見一比丘，形容黑陋矬小。王問：何故形聲不相
X29n0597_p0524c10║當？比丘答言：我過去世，見人起塔，嫌塔高廣，故矬陋。
X29n0597_p0524c11║後見塔成已，遂捨舍鈴，懸塔供養。由是聲美。
X29n0597_p0524c12║小因大果亦如一華供養，得不退轉。不例者，亦彼
X29n0597_p0524c13║是實因，今是開麤。
X29n0597_p0524c14║境、麤心妙如治生產業，皆與實相不相違背。
X29n0597_p0524c15║俱麤如開聚砂畫佛，盡成佛道之類。
X29n0597_p0524c16║智論中論準理義此文說者或異。有人云：兩論雖
X29n0597_p0524c17║異，只是談道理義趣，破二執，顯二空耳。有人云：智論
X29n0597_p0524c18║者，通經論也。多談無生之理，如云：不共不無因，是故
X29n0597_p0524c19║說無生。此名準理。中論者，宗經論也。多談中道之義，
X29n0597_p0524c20║如云：亦名為假名，亦名中道義。此名準義。有人云：古
X29n0597_p0524c21║人執黎耶生法止觀中，有準理破，有準義破。蓋由地
X29n0597_p0524c22║攝兩即所計，不出自他性計。今家取中、智二論，以四
X29n0597_p0524c23║句道理實義破之。近更有人檢中、智二論說之。言準
X29n0597_p0524c24║理者，大論七十四云：因緣生法無自性，無自性故，即
X29n0597_p0525a01║是畢竟空。此智論文也。又龍樹造中論，釋摩訶衍經
X29n0597_p0525a02║正意，以不生等八而開論端，謂諸法不自生等，此中
X29n0597_p0525a03║論文也。中論申畢竟空，智論明一心三智，此皆名準
X29n0597_p0525a04║理。言準義者，四句觀法，廣破眾惑。右四家消釋，彼彼
X29n0597_p0525a05║蘭菊，今更皎鏡消之。智論、中論莫不皆以實相般若
X29n0597_p0525a06║而為所詮。所詮者，實理也。此之實理，本自二空，非推
X29n0597_p0525a07║撿後空，此名準理也。然理雖本空，眾生妄計，謂自謂
X29n0597_p0525a08║他，故大聖方便，令順性推撿，以顯二空，此名準義也。
X29n0597_p0525a09║義者，只是談實理之所以耳。
X29n0597_p0525a10║本自二空至即是修得性德、修德、止觀、不思議境
X29n0597_p0525a11║之大略也。性雖本空，以眾生在妄，於妄起執，故須順
X29n0597_p0525a12║性而論推檢。故輔行指性德云：前雖結成性德境竟，
X29n0597_p0525a13║若不推撿，何殊鳥空？經云：譬如琴瑟，雖有妙音，若無
X29n0597_p0525a14║妙指，必不能發。大師云：實心注實境。荊溪云：由修照
X29n0597_p0525a15║性。此並約修觀者言。若佛世利根，亦即聞即修。
X29n0597_p0525a16║尚須更約，續待推檢今疏記中所示二空，即因成
X29n0597_p0525a17║假也，故但云續待耳。若因成假者，取根、塵和合，當觀
X29n0597_p0525a18║一念為從心自生心，為對根生心，為根、塵合生心，為
X29n0597_p0525a19║離根、塵生心（云云）。相續假者，但約內根前因成假四
X29n0597_p0525a20║句推破，雖不得心，而今現見念念生滅，相續不斷，為
X29n0597_p0525a21║當前念滅後念生，前念不滅後念生，亦滅亦不滅後
X29n0597_p0525a22║念生，非滅非不滅後念生（云云）。相待假，竪約滅無之
X29n0597_p0525a23║無前相續假，推若不入，猶計有心待於無心。今檢此
X29n0597_p0525a24║心為待無生心生，為待有生心生，為待亦有生亦無
X29n0597_p0525b01║生心生，為待非有生非無生心生（云云）。廣如破法遍
X29n0597_p0525b02║中。
X29n0597_p0525b03║今文何故不立斯觀斯觀者，謂續假也。以利根人
X29n0597_p0525b04║但於因成假上而了性德本自二空，則己非謂不修
X29n0597_p0525b05║觀也。如前記云：此中聞法似是信行，非不兼法。此一
X29n0597_p0525b06║席中應無六十四番。
X29n0597_p0525b07║不云空與不空勝鬘經云：由有如來藏，能厭生死
X29n0597_p0525b08║苦樂，求涅槃樂等，遂有空如來藏、不空如來藏。
X29n0597_p0525b09║及行理故謂行藏與理藏也。如下疏中云一切法
X29n0597_p0525b10║趣檀，是趣不過，是約行明如來藏；一切法趣陰、界、入，
X29n0597_p0525b11║是趣不過，是約理明如來藏。
X29n0597_p0525b12║為由行者善根力故，如來識上文義相生慈恩法
X29n0597_p0525b13║師疏：問云：為佛說法稱我聞？為不說法稱我聞？答：有
X29n0597_p0525b14║二解：一、龍軍等言：佛唯有三法，謂大定、智、悲。久離戲
X29n0597_p0525b15║論，曾不說法。由佛慈悲本願緣力，眾生識上文義相
X29n0597_p0525b16║生。此文義相雖親依自善根力所起，而就強緣名為
X29n0597_p0525b17║佛說。由耳根力及自意變，故名我聞。故無性菩薩云：
X29n0597_p0525b18║聞者識上直非直說，聚集顯現以為教體。彼自難言：
X29n0597_p0525b19║若爾，云何佛菩薩能說彼增上力？故作是說。譬如天
X29n0597_p0525b20║等增上力故，能於夢中得呪論等。故佛亦言：始從成
X29n0597_p0525b21║道夜，終至涅槃夜，於其中間不說一字，汝亦不聞。如
X29n0597_p0525b22║母嚙指，子生喚解。二、親光等言：由離分別，名無戲論。
X29n0597_p0525b23║豈不說法名無戲論？謂宜聞者本願力故，如來識上
X29n0597_p0525b24║文義相生。此文義相是佛利他善根所起，故名我聞。
X29n0597_p0525c01║（已上正文）經中以教一而為佛種，而慈恩引龍軍與親光
X29n0597_p0525c02║釋我聞者，謂是眾生識上文義相生。若然，是不須待
X29n0597_p0525c03║佛說法而自有所聞也。故前文甞破云：若其全不許
X29n0597_p0525c04║見，經初盡合改聞。問：龍軍云眾生識，親光云如來識，
X29n0597_p0525c05║二識更有憑平？抑又如來復有何識？答：眾生識者者，
X29n0597_p0525c06║佛地論云：如來慈悲本願增上緣力，眾生識上文義
X29n0597_p0525c07║相生。若如來識者，佛地亦云：聞者善根本願增上緣
X29n0597_p0525c08║力，如來識上文義相生。是知二識感應相成。故唯識
X29n0597_p0525c09║云展轉增上力，二識成決定是也。然則如來諸識已
X29n0597_p0525c10║盡，今言識者，乃智之別名，只是如來心中妙觀察智
X29n0597_p0525c11║耳。
X29n0597_p0525c12║釋聞中破釋我聞中破云：盡合改聞。
X29n0597_p0525c13║境中，具兼修性性種陰入三道，體即三德，以為性
X29n0597_p0525c14║種。今此文中，且指正因為性種耳。
X29n0597_p0525c15║正行為了發菩提心，止調道品，以為正道。對治助
X29n0597_p0525c16║開，乃名助道也。以正助判緣了也。向文亦云：須修萬
X29n0597_p0525c17║行，正助合行。同此。
X29n0597_p0525c18║教行正助教者，前六章依教開解，後四章依教立
X29n0597_p0525c19║行。
X29n0597_p0525c20║故知修性俱有自佗銷文或異。霅上法師引輔行
X29n0597_p0525c21║云：理性本無性過，約修門說，須明離計。若妙樂中修
X29n0597_p0525c22║性俱有自佗，先推性中無明為佗等者，只是止觀中
X29n0597_p0525c23║約心推檢耳。以此起心，對於智行順修之相，所有惑
X29n0597_p0525c24║業逆修之事，皆名為佗。此師意謂立本無性，順性推
X29n0597_p0526a01║檢本無自佗，逆順二修於修推檢亦無自佗，文在發
X29n0597_p0526a02║軫鈔中。更有人云：修性俱有自佗者，如云一念三千
X29n0597_p0526a03║非自佗等，豈非性中自佗？若執四句是名相著，更須
X29n0597_p0526a04║四句破於相著，此名修中自佗，蓋以二空分修性也。
X29n0597_p0526a05║傳聞更有法師云：十乘之中，初乘是性；發心已去，九
X29n0597_p0526a06║乘為修。初乘是性，既推自佗；九乘屬修，推檢亦爾。此
X29n0597_p0526a07║以十乘分修性。然三人之說雖各有義味，而未委示
X29n0597_p0526a08║兩佗之由，今試陳之。言無明為佗者，以法性本有，無
X29n0597_p0526a09║明後起，先真而後妄，如先主而後客，故以無明為他。
X29n0597_p0526a10║性中破者，若謂法性生法，此計自也；若謂無明生法，
X29n0597_p0526a11║此計他也。共、無因，義亦可了，故云先推法性為自等。
X29n0597_p0526a12║推而不成，更於九乘加修萬行。言推行他者，以九乘
X29n0597_p0526a13║之行全性而起，先本覺而後始覺，如先水而後波，故
X29n0597_p0526a14║云方推行他。行中破者，若因境起行，此計自也；不因
X29n0597_p0526a15║境起行，此計他也。共及無因，准義亦破。作此說者，豈
X29n0597_p0526a16║唯俱有修性義明，而兩他義亦明矣。
X29n0597_p0526a17║共推一自法性本有。
X29n0597_p0526a18║四法生佛各有相及位。
X29n0597_p0526a19║別對者至正因種色是了因者，色性即智性故。此
X29n0597_p0526a20║中六法對三因，與輔行稍異。彼十一云：正因不即，不
X29n0597_p0526a21║離於色。了因不即，不離於識。緣因不即，不離受、想、行
X29n0597_p0526a22║及神我。當知六法只是三因。（已上正文）色是正因者，苦道
X29n0597_p0526a23║即法身故。以彼校此，或傳誤，或是趣，對。
X29n0597_p0526a24║修六性、六性六合為正因，修六合為緣了。
X29n0597_p0526b01║彼對大經三德四德，各有其意止觀第二引大經
X29n0597_p0526b02║云：因滅是色，獲得常色。受想行識，亦復如是。法身皆
X29n0597_p0526b03║常樂我淨，二德亦然。若依一種，轉色成法身，法身常
X29n0597_p0526b04║樂。轉識想成般若，般若即淨。轉受行成解脫，解脫則
X29n0597_p0526b05║我。又依念處，轉識成常，轉受成樂，轉想行成我，轉色
X29n0597_p0526b06║成淨。輔行第十一卷末又釋云。
X29n0597_p0526b07║理合文別上文科云總明人一理一，以三世文旨
X29n0597_p0526b08║合在其中，但為文相，只云人一理一，乃文別也，與長
X29n0597_p0526b09║行同。
X29n0597_p0526b10║乃以開權為第一瑤師開昔四三合對譬中第二
X29n0597_p0526b11║等賜，而却以第一五濁譬第二，不得說一乘太顛倒
X29n0597_p0526b12║也。
X29n0597_p0526b13║仍先分為四今家見火，譬他分為二：一者、宅中眾
X29n0597_p0526b14║災；二者、佛起一乘念。今家寢大施小，譬他分為二：三
X29n0597_p0526b15║者、眾生不受；四者、說三乘樂。
X29n0597_p0526b16║合歎法希有時，不述其意下疏中云：歎法一章非
X29n0597_p0526b17║六譬，捨而不取。
X29n0597_p0526b18║疏：於諸菩薩前前應作中。
X29n0597_p0526b19║加光宅一句別譬中第四、只是今家一大車譬。光
X29n0597_p0526b20║宅離為二，謂更添一免難也，則成十九句。準下疏云：
X29n0597_p0526b21║若大機先動後障除，如方便品；若先障除後機動，如
X29n0597_p0526b22║譬喻品。機動障除互現耳。光宅未曉此意，記中斥云：
X29n0597_p0526b23║光宅直將大機以對免難，所以破之。經文前後不同，
X29n0597_p0526b24║非謂障除有前後也。
X29n0597_p0526c01║第五、離為五、六今家下文細開中云：舍利弗當知！
X29n0597_p0526c02║我見佛子等二行，明大機動，為後索車譬作本。而光
X29n0597_p0526c03║宅將此二行離為五、六，云：五、我見佛子等一行，明大
X29n0597_p0526c04║機動，為下見子免難譬本；六、咸以恭敬心一行，明三
X29n0597_p0526c05║乘索車，為下諸子索車譬本；因成不當。
X29n0597_p0526c06║不云歡喜譬本只是免難譬本耳。若歡喜譬本，非
X29n0597_p0526c07║矣。
X29n0597_p0526c08║去除不遠今此譬本去下疑網皆除不遠。
X29n0597_p0526c09║闕此有無長行有敦信無歎法，頌中有歎法無敦
X29n0597_p0526c10║信。
X29n0597_p0526c11║仍有四也至合在第二下疏中云從長者見大火
X29n0597_p0526c12║從四面起，是第二別譬也。更為四別：初、長者見火，二、
X29n0597_p0526c13║捨几用車，三、等賜大車，四、無虗妄。就初見火又四，其
X29n0597_p0526c14║意但三：一、能見人，二、明所見，三、驚怖，四、廣前所見。則
X29n0597_p0526c15║但成三意耳。至下文雖廣明見火，只合在今第二所
X29n0597_p0526c16║見中。
X29n0597_p0526c17║疏於四人信解乖離乖，張也。下記云：離破光宅，乖
X29n0597_p0526c18║斥餘師。
X29n0597_p0526c19║失於圓宗豈圓佛成。須淹三七。
X29n0597_p0526c20║縱奢促不同地論謂二七，及今經三七，小化之
X29n0597_p0526c21║首。
X29n0597_p0526c22║如論云：一者、報佛菩提法華論云：一者、應佛菩提，
X29n0597_p0526c23║如經出釋氏宮，於道場得菩提等；二者、報佛菩提，十
X29n0597_p0526c24║地行滿，得菩提證，如經我成佛來無量無邊劫等；三
X29n0597_p0527a01║者、法佛菩提，如來藏性不變等，如經不如三界，見於
X29n0597_p0527a02║三界（云云）。今記中一字應作二字。
X29n0597_p0527a03║伽耶既非（句絕），即法佛說伽耶既非是法佛，彼長壽
X29n0597_p0527a04║報身豈獨是法佛乎？謬謂今經是法佛，說。
X29n0597_p0527a05║經行具如律文十誦云：若經行時，應當直行，不遲
X29n0597_p0527a06║不疾。又四分云：經行有五益：一、堪遠行，二、能思惟，三、
X29n0597_p0527a07║少病，四、銷食，五、得定。又三千威儀經云：經行有五處：
X29n0597_p0527a08║一、閑處，二、戶前，三、講堂前，四、塔下，五、閣下。輔行云：為
X29n0597_p0527a09║解睡故，佛開經行，當避有蟲地。慈恩云：西域地濕，壘
X29n0597_p0527a10║甎為道，於中往來，如布之經，故曰經行。
X29n0597_p0527a11║無明為根婆沙云：過去二支為根，現在五支為質，
X29n0597_p0527a12║現在三支為華，未來二支為果。
X29n0597_p0527a13║無漏實相俱得為林無漏為林者，以聞教信心為
X29n0597_p0527a14║根，外凡為質，內凡為華，見諦等為果。實相為林者，名
X29n0597_p0527a15║字發解為根，五品為質，十信為華，初住為分果。
X29n0597_p0527a16║唯無香味二識此俱舍文意也。彼偈云：色界繫十
X29n0597_p0527a17║四除香味二識。疏釋云：色界中除此二者，是段食類
X29n0597_p0527a18║故。離欲段食，於彼受生，故無此塵。鼻、舌二識，因不得
X29n0597_p0527a19║生，蓋以無生緣故也。
X29n0597_p0527a20║餘悉見行十八界中但除香、味，與鼻、舌、耳。
X29n0597_p0527a21║處亦應然瑞應經云：佛初成道，見弊衣，欲取浣之。
X29n0597_p0527a22║天帝知佛意，即取四方之石置於邊，白佛言：可以浣
X29n0597_p0527a23║衣。
X29n0597_p0527a24║大乘二門，各有擬宜，無機息化下疏文云：勸門是
X29n0597_p0527b01║令眾善奉行，誡門令諸惡莫作。且勸門而有三者，一、
X29n0597_p0527b02║從長者作是思惟：我身、手有力，譬上念用大乘，於三
X29n0597_p0527b03║七日中思惟如是事；二、從復更思惟，明子不受，譬上
X29n0597_p0527b04║無機，云何而可度；三、從或當墮落，為火所燒，即是放
X29n0597_p0527b05║捨，譬下無機息化，我寧不說法等。若誡門有三及信
X29n0597_p0527b06║解中三，並如疏。
X29n0597_p0527b07║前文，已約四句對根今盧違記，再引前文：一、根利
X29n0597_p0527b08║障重，此土華嚴初聞大乘者是；二、根利障輕；三、根鈍
X29n0597_p0527b09║障輕，並他方淨土聞大乘者是；四、根鈍障重，此土身
X29n0597_p0527b10║子除濁方聞大乘者是。若小乘四句者，根利遮輕，身
X29n0597_p0527b11║子是也；根利遮重，殃掘是也；根鈍遮輕，槃特是也；根
X29n0597_p0527b12║鈍遮重，小中不得度者是也。若教教作四門分別者，
X29n0597_p0527b13║根利遮輕，聞雙非門入；根利遮重，聞雙亦門入；根鈍
X29n0597_p0527b14║遮輕，聞空門入；根鈍遮重，聞有門入。皆可解。
X29n0597_p0527b15║六四二萬此乃賢劫中前佛出世之歲數也。檢律
X29n0597_p0527b16║文校之，此文或設律云：人壽八萬歲時，毗婆尸佛出
X29n0597_p0527b17║現；七萬歲時，式棄佛出；六萬歲時，毗舍浮佛出；四萬
X29n0597_p0527b18║歲時，俱留孫佛出；三萬歲時，俱那含牟尼佛出；二萬
X29n0597_p0527b19║歲時，迦葉佛出。又五濁經中歲數亦同。今文云二者，
X29n0597_p0527b20║恐寫誤，應作三。
X29n0597_p0527b21║望下梵天化城品中梵天說誡云：一百八十劫，空
X29n0597_p0527b22║過無有佛。
X29n0597_p0527b23║譬喻品
X29n0597_p0527b24║大九無譬十二部經，若大小互論，大亦九部，謂無
X29n0597_p0527c01║譬喻及四緣，并論議三。
X29n0597_p0527c02║應有成小者應有譬喻，乃成小部。
X29n0597_p0527c03║密遣之日，尚無傭作之心經中即之與密，所對不
X29n0597_p0527c04║同。華嚴即遣傍人，鹿苑密遣二人。若作常途，密字銷
X29n0597_p0527c05║文。況鹿苑已有傭作之心，不得云無也。當知今云密
X29n0597_p0527c06║遣，即是華嚴之即遣。故前疏云：密遣二人，追捉將還。
X29n0597_p0527c07║當知遣即是即遣。
X29n0597_p0527c08║純用一音古來比地禪師純用一音判教，故妙玄
X29n0597_p0527c09║斥云：若純用一音判教，只有實智，不見權智。若但大
X29n0597_p0527c10║乘者，何故云若但讚佛乘等，亦應純是長者，更無垢
X29n0597_p0527c11║衣。
X29n0597_p0527c12║二十二番文雖在下，今欲知之。謂五佛長行、偈頌
X29n0597_p0527c13║各五：譬喻中開譬、合譬各有長行、偈頌是四；又信解
X29n0597_p0527c14║中開、合亦各有長行、偈頌是四；藥草中四亦如是，共
X29n0597_p0527c15║二十二番。
X29n0597_p0527c16║疏：身扞刀箭扞，音汗。以手護扞。又衛也。
X29n0597_p0527c17║不善佗宗世人自弘本宗，乃指天台為佗宗，謂天
X29n0597_p0527c18║台抑華嚴經，蓋不善也。
X29n0597_p0527c19║餘義不成若謂抑華嚴者，斯義不成。
X29n0597_p0527c20║十義同異一、始見今見，二、開合不開合，三、竪廣橫
X29n0597_p0527c21║略，四、本一迹多，五、加說不加說，六、變土不變土，七、多
X29n0597_p0527c22║處不多處，乃至第十利根先熟鈍根後熟。
X29n0597_p0527c23║三譬為蓮故華等三。
X29n0597_p0527c24║進寄進取本中最初成道。
X29n0597_p0528a01║今從世尊下，領領字誤，應云標。從所以者何下，方
X29n0597_p0528a02║是領。
X29n0597_p0528a03║疏籠，樊樊音礬，謂藩籬也。詩云：營營青蠅，止于樊。
X29n0597_p0528a04║足之蹈之蹈者，以足按地，喜而舞也。子夏毛詩序
X29n0597_p0528a05║云：言之不足，故嗟嘆之；嗟嘆之不足，故詠歌之；詠歌
X29n0597_p0528a06║之不足，不知手之舞之，足之蹈之。
X29n0597_p0528a07║六即之喜得法喜在何位？
X29n0597_p0528a08║如釋方便品先簡法用能通，後簡三教九十番權
X29n0597_p0528a09║實。
X29n0597_p0528a10║佛印迦葉前序中命共座，佛云：我得智慧。迦葉亦
X29n0597_p0528a11║爾。
X29n0597_p0528a12║聞舅論義拘絺羅立宗云：一切法不忍。佛云：汝見
X29n0597_p0528a13║是忍不？前文已箋。
X29n0597_p0528a14║疏桷其事相桷音角，此桷乃屋椽耳，應作榷，謂商
X29n0597_p0528a15║榷也，亦通作較。
X29n0597_p0528a16║事八十神第六記大經云：十二日，十二大天王、大
X29n0597_p0528a17║星、北斗、馬天、行道天、功德天、二十八宿、地天、風天、水
X29n0597_p0528a18║天，乃至四天王天、造書天、婆數天。
X29n0597_p0528a19║有次有超前疏中云：身子既是上根利智，必是超
X29n0597_p0528a20║入歡喜。
X29n0597_p0528a21║疏知三聚名佛人或云是色聚、心聚、非色非心聚，
X29n0597_p0528a22║又有謂是未入正定聚、入正定聚、邪定聚，此兩三聚
X29n0597_p0528a23║皆非也，而未知地持經中自有說釋。彼文云：義饒益
X29n0597_p0528a24║聚、非義饒益聚、非非義饒益聚，具足一切種平等開
X29n0597_p0528b01║覺，是名為佛。經中自法云：此三聚是善、不善及無記。
X29n0597_p0528b02║方等、般若。具如玄文皆以鹿苑為所待麤，方等、般
X29n0597_p0528b03║若為能待妙。彼引淨名云：說法不有亦不無，以因緣
X29n0597_p0528b04║故諸法生。此即明滿也。始坐佛樹力降魔，得甘露滅
X29n0597_p0528b05║覺道成。即提昔之半，待出於滿也。般若云：於閻浮提
X29n0597_p0528b06║見，第二法輪轉。亦是待鹿苑為第一，般若為第二。
X29n0597_p0528b07║十事名華嚴，十事名轉法輪五十九云：一者具足
X29n0597_p0528b08║四無所畏，二者出生四辯隨順音聲，三者善能開闡
X29n0597_p0528b09║四真諦相，四者隨順諸佛無礙解脫，乃至第十隨所
X29n0597_p0528b10║說法，皆能生起根力覺道禪定解脫等。
X29n0597_p0528b11║示疾及愈淨名疏云：四教三觀，斷三土眾生癡愛。
X29n0597_p0528b12║實疾滅，則淨名權疾亦滅。若同居土因果疾，則為說
X29n0597_p0528b13║四教，令修三觀。若有餘土眾生因果疾，則為說別圓，
X29n0597_p0528b14║令修假中。若果報土有因果疾，則為說圓教，令修中
X29n0597_p0528b15║觀。
X29n0597_p0528b16║準此釋前如法說周中為四眾請者，亦是行菩薩
X29n0597_p0528b17║行。
X29n0597_p0528b18║疏：四番皆約譬授記譬者，經云如從飢國來，忽遇
X29n0597_p0528b19║大王饍等。
X29n0597_p0528b20║準大經喻大經有八喻，謂順、逆、現、非、先、後、偏及先、
X29n0597_p0528b21║後，廣釋在二十九。
X29n0597_p0528b22║開譬不同前疏云：法說中既略、廣開三顯一，譬說
X29n0597_p0528b23║中亦應略、廣許三賜一，因緣中亦應引三入一。初、從
X29n0597_p0528b24║今我亦如是下兩行，為下總譬作本；從我以佛眼觀
X29n0597_p0528c01║見下有四十一行半，為下別譬作本。又總頌中有六
X29n0597_p0528c02║意，得為總譬六義作本（云云）。廣頌上六義中分文為
X29n0597_p0528c03║四（云云）。大槩如此，細派更開（云云）。又一時大開為三
X29n0597_p0528c04║譬：今我亦如是兩行，合而不離，為下總譬作本；二、我
X29n0597_p0528c05║以佛眼觀見下，離而不合，為下別譬作本；三、不虗譬，
X29n0597_p0528c06║不離不合，為不虗譬作本。乃至云：故作三節開章。
X29n0597_p0528c07║疏鄰閭最近閭，里門也。周禮五家為此，五比為閭。
X29n0597_p0528c08║閭，侶也。是二十五家相隣比為侶也。
X29n0597_p0528c09║若譬略合廣如喻中見大火從四面起。合中廣以
X29n0597_p0528c10║八苦合之。又如適子所願喻中。有心各勇銳。乃至爭
X29n0597_p0528c11║出火宅。是略喻三乘也。合中乃廣以三乘。各開勇銳
X29n0597_p0528c12║出宅。此等並是譬略合廣之類。
X29n0597_p0528c13║若譬廣合略如喻中誡門、勸門各有擬宜，無機息
X29n0597_p0528c14║化，至合中只合誡門三義，而勸門三義略而不合。又
X29n0597_p0528c15║如論中七寶大車及具度白牛儐從等，合中只云皆
X29n0597_p0528c16║是一相一種乃至淨妙之樂，此並譬廣合略之類。
X29n0597_p0528c17║悠言悠悠之言，調無有歸也。悠字若準周易應作
X29n0597_p0528c18║游。繫辭云：誣善之人其辭游。謂無詣也。
X29n0597_p0528c19║左貂右蟬貂音凋，鼠名也。其鼠大如犬，出東北夷
X29n0597_p0528c20║地，其皮暖。漢書云：侍中以金蟬貂為冠，金取其堅，蟬
X29n0597_p0528c21║取其潔，貂取其溫。
X29n0597_p0528c22║鹽梅尚書殷高宗聘傅說也，說命云：若作和羮，用
X29n0597_p0528c23║汝為鹽梅。
X29n0597_p0528c24║阿衡阿倚也衡平也謂伊尹也。尚書云：實惟阿衡，
X29n0597_p0529a01║左右商王。注云：謂伊尹為湯所依倚取平也。
X29n0597_p0529a02║坐計帷幄惟幄者，張也。漢書，高祖曰：鎮國家不絕
X29n0597_p0529a03║粮道，吾不如蕭何；坐籌帷幄之間，折衝千里之外，吾
X29n0597_p0529a04║不如子房。
X29n0597_p0529a05║武庫晉書：杜預字云凱，文學縱橫，离如武庫。
X29n0597_p0529a06║無點點應作玷。論語曰：白珪之玷猶可磨。
X29n0597_p0529a07║具佛威儀不動法性而得諸威儀故。十力、四無所
X29n0597_p0529a08║畏等，名佛威儀，由觀心而得。
X29n0597_p0529a09║三教十法，展轉釋出今依廣四教，略出三藏十法：
X29n0597_p0529a10║一、知無明因緣生法，破無因緣生一切；二、真正發心，
X29n0597_p0529a11║知一切生死苦，覺悟心生，願斷無明，正求涅槃；三、止
X29n0597_p0529a12║觀進行，能發無漏定慧；四、破法，遍用生滅無常，破身、
X29n0597_p0529a13║邊二見，單四、複四、六十二見，皆知從無明因緣生，悉
X29n0597_p0529a14║能徧破；五、善知通塞，知無量諸見皆有道、滅，故名為
X29n0597_p0529a15║通，悉有苦、集，故名為塞；六、善修道品，以三十七調適
X29n0597_p0529a16║開三解脫門；七、對治，助開五停心觀，發諸禪定；八、知
X29n0597_p0529a17║次位，七賢、七聖之位，心不叨濫；九、安忍，能忍八風、內
X29n0597_p0529a18║外三障、四魔，心不退轉；十、離順道法愛，四善根人發
X29n0597_p0529a19║得善有漏五陰，若不生愛，則不順墯，進入初果等。通、
X29n0597_p0529a20║別十乘準知。
X29n0597_p0529a21║無法、有法，準說可見十八空中最後之二空也。第
X29n0597_p0529a22║十七有法空者，因緣和合生，故云有。以因緣二法無，
X29n0597_p0529a23║故名有法空。第十八無法有法空者，取無法有法不
X29n0597_p0529a24║可得，故名無法有法空。
X29n0597_p0529b01║一宅一門，其門尚多小乘真諦之宅，開一但空之
X29n0597_p0529b02║門。其門多者，如五百比丘各說身因之類。
X29n0597_p0529b03║廣略多少法界次第云：經論明空，開合不同。或以
X29n0597_p0529b04║略故，合十八空為十四空，或十一空，或七乃至三、二、
X29n0597_p0529b05║一空。或以廣故，開十八空為二十空，二十五空乃至
X29n0597_p0529b06║無量空。
X29n0597_p0529b07║田不可狹大乘首楞嚴定與實慧同體，故云田不
X29n0597_p0529b08║可狹。
X29n0597_p0529b09║入宅門路不可一故首楞嚴云：歸元性無二，方便
X29n0597_p0529b10║有多門。
X29n0597_p0529b11║四觀同觀車門，大乘也；宅門，小乘也。如五陰一法，
X29n0597_p0529b12║四教用觀，淺深不同。小乘觀之，即宅門也；大乘觀之，
X29n0597_p0529b13║即車門也。
X29n0597_p0529b14║散官散，上聲呼。有文散官、武散官。今但取有官而
X29n0597_p0529b15║無祿、不執事位外之冗員，亦謂之散。
X29n0597_p0529b16║何不總八火宅正喻同居，只可言第六耳。若云六、
X29n0597_p0529b17║七、八識，則可兼界外，於道理猶通。若單語第八，是棄
X29n0597_p0529b18║火宅。
X29n0597_p0529b19║不二之門，有八千經中但有三十二門耳，今云八
X29n0597_p0529b20║千者，或恐指結益文云五千菩薩皆入不二法門得
X29n0597_p0529b21║無生忍，若然則誤五作八；或恐却指問疾品八千菩
X29n0597_p0529b22║薩同文殊入毗耶城，或問疾未得益，有八千天子發
X29n0597_p0529b23║菩提心，是同。
X29n0597_p0529b24║若大車門非宅門者非字恐誤，合作是字。文中以
X29n0597_p0529c01║相待難於絕待，謂若大車門即是宅門者，況二乘稟
X29n0597_p0529c02║小，元從小教，宅門中出，何故從父又索大車？當知門
X29n0597_p0529c03║異。
X29n0597_p0529c04║定果修禪等流。
X29n0597_p0529c05║若約諸宗，無色等毗婆闍娑提說無色有色，具如
X29n0597_p0529c06║釋籤。
X29n0597_p0529c07║明差無差純陀心疑：若見佛性而為常者，本未見
X29n0597_p0529c08║時應是無常；若本無常，後亦應爾。以是義故，諸佛、菩
X29n0597_p0529c09║薩、聲聞、緣覺無有差別。爾時，世尊即說偈言：本有今
X29n0597_p0529c10║無（如是四句）。善男子！以是義故，諸佛、菩薩、聲聞、緣覺亦有
X29n0597_p0529c11║差別、亦無差別。無差別者，如諸牛乳同一器中但一
X29n0597_p0529c12║白色；三乘雖異，同一佛性。有差別者，聲聞如乳、緣覺
X29n0597_p0529c13║如酪、菩薩如生熟酥、佛如醍醐。以是義故，大涅槃中
X29n0597_p0529c14║說四種性而有差別。
X29n0597_p0529c15║得即無得經中說四無礙已，乃云聲聞、緣覺。不知
X29n0597_p0529c16║眾生悉有佛性，故無四無礙。迦葉白佛：若聲聞、緣覺
X29n0597_p0529c17║無四無礙者，云何佛說舍利弗智慧第一、摩訶俱絺
X29n0597_p0529c18║羅四無礙第一？佛言：譬如恒河有無量水及於四河，
X29n0597_p0529c19║雖云無量，然其多少其實不等。迦葉復言：如佛先說
X29n0597_p0529c20║菩薩知見得四無礙者，菩薩知見則無所得，亦無有
X29n0597_p0529c21║心言無所得。世尊！是諸菩薩實無所得。若使菩薩心
X29n0597_p0529c22║有所得，則非菩薩，名為凡夫。佛又答言：菩薩實無所
X29n0597_p0529c23║得。無所得者，名四無礙。若有所得，則名為礙。有障礙
X29n0597_p0529c24║者，名四顛倒。善男子！菩薩無四倒故，故得無礙。是故，
X29n0597_p0530a01║菩薩名無所得。無所得者，則名為慧。迦葉又白佛言：
X29n0597_p0530a02║如來曾為純陀說偈：本無今有（如是四句）。是義云何？佛言：
X29n0597_p0530a03║本者，我昔本有煩惱。以煩惱故，現在無有大般涅槃。
X29n0597_p0530a04║言本無者，本無般若。以無般若故，現在具有諸煩惱
X29n0597_p0530a05║結。
X29n0597_p0530a06║有不定、有善男子！若見修善者，名見天人；見行惡
X29n0597_p0530a07║者，名見地獄。何以故？定受報故。善男子！一切眾生定
X29n0597_p0530a08║得菩提，是故我說一切眾生悉有佛性。一切眾生真
X29n0597_p0530a09║實未有三十二相、八十種好。以是義故，我於是經而
X29n0597_p0530a10║說是偈，本有今無（四句）。有者，凡有三種：一、未來有，二、現
X29n0597_p0530a11║在有，三、過去有。一切眾生未來之世當得菩提，是名
X29n0597_p0530a12║佛性。一切眾生現在悉有煩惱諸結，是故現在無有
X29n0597_p0530a13║三十二相、八十種好。一切眾生過去之世有斷煩惱，
X29n0597_p0530a14║是故現在得見佛性。以是義故，故我宣說一切眾生
X29n0597_p0530a15║悉有佛性，乃至闡提等人亦有佛性。
X29n0597_p0530a16║破定性、明無性經云：佛性者，非內非外。雖非內外，
X29n0597_p0530a17║然非失壞，故名眾生悉有佛性。師子吼菩薩言：世尊！
X29n0597_p0530a18║如佛所說：一切眾生悉有佛性，如乳有酪；諸佛佛性，
X29n0597_p0530a19║如淨醍醐。云何如來說言佛性非內非外？佛言：我亦
X29n0597_p0530a20║不說乳中有酪。酪從乳生，故言有酪。乃至譬如有人
X29n0597_p0530a21║有筆紙墨和合成字，如是紙中本無有字。以本無故，
X29n0597_p0530a22║假緣而成。若本有者，何須眾緣？善男子！一切諸法本
X29n0597_p0530a23║無有性。以是義故，我說是偈（四句）：善男子！一切諸法因
X29n0597_p0530a24║緣故生、因緣故滅。若眾生內有佛性者，一切眾生應
X29n0597_p0530b01║有佛身。如我今也。
X29n0597_p0530b02║記，並在於昔指金剛前心也。
X29n0597_p0530b03║故在金剛前（句絕）。後三世有法，無有是處疏云：據金
X29n0597_p0530b04║剛已後常住佛果，非三世攝，故言無有是處。
X29n0597_p0530b05║地論師云：常法體用等疏云：地人云：常法非是始
X29n0597_p0530b06║得本來體用具足，但為妄惑所覆，後時方顯。若爾，
X29n0597_p0530b07║先隱，後亦應顯已還沒；既顯已不隱，亦應隱而不
X29n0597_p0530b08║顯。
X29n0597_p0530b09║章安五解：一、約三諦涅槃經疏云：只約一句，差即
X29n0597_p0530b10║無差，無差即差。一諦即三諦，故言本有；三諦即一諦，
X29n0597_p0530b11║故言今無；即三一而非三一，故言三世有法，無有是
X29n0597_p0530b12║處。如是展轉，不得相離，乃是差即無差，無差即差，非
X29n0597_p0530b13║差非無差。是則遣迦葉之難，豁無遺餘。
X29n0597_p0530b14║次約常、無常疏云：亦是無常即常，常即無常，非常
X29n0597_p0530b15║非無常。純陀之疑，雲消氷治。
X29n0597_p0530b16║三、約三智疏云：智悟亦然。悟一即三，名本有；悟三
X29n0597_p0530b17║即一，名今無。三一非三一，名三世有法，無有是處。此
X29n0597_p0530b18║則何難？何疑不除？
X29n0597_p0530b19║四、約四悉疏云：本有者，一有一切有，即世界。今無
X29n0597_p0530b20║者，一無一切無，即對治。合此有無，一切亦有亦無，即
X29n0597_p0530b21║為人。三世有法，無有是處，即第一義。今此一悉，即具
X29n0597_p0530b22║四悉，乃遣難釋疑。荊溪云：若二人疑難皆遣皆釋，是
X29n0597_p0530b23║則物機咸融悉會。
X29n0597_p0530b24║五、約四門本有，即有句有門；今無，即無句無門。聲
X29n0597_p0530c01║聞、緣覺，亦有差別，亦無差別，即亦有亦無句，亦有亦
X29n0597_p0530c02║無門。三世有法，無有是處，即非有非無句，非有非無
X29n0597_p0530c03║門。一四相即，乃遣難釋疑矣。
X29n0597_p0530c04║十智俱舍中六門解釋檢俱舍論疏，凡有三十本
X29n0597_p0530c05║科解釋，今記主刪取要義，以示梗槩，六亦但五耳。然
X29n0597_p0530c06║此五門，與彼生起，前後稍別。
X29n0597_p0530c07║一、有漏無漏頌云：十智總有二有漏無漏別有漏
X29n0597_p0530c08║稱世俗無漏名法類世俗遍為境法智及類智如次
X29n0597_p0530c09║欲上界苦等諦為境。疏：釋云：一、世俗智，二、法智，三、類
X29n0597_p0530c10║智。苦、集、滅、道、他心、盡、無生，是十智有有漏、無漏。若有
X29n0597_p0530c11║漏稱世俗智，多緣俗境；無漏名法類者，緣法智、類智
X29n0597_p0530c12║也。世俗徧為境者，謂世俗智徧緣一切有為、無為之
X29n0597_p0530c13║法，為所緣境。後三句明法類智。法智緣欲界苦等四
X29n0597_p0530c14║諦，類智緣色、無色界四諦等法。
X29n0597_p0530c15║二展轉相攝疏云：如是十智相攝云何？謂世俗智
X29n0597_p0530c16║攝一，全一少分。彼注云：攝他心智并法智，名一少分。
X29n0597_p0530c17║若法智、類智各攝一，全七少分。彼又注云：苦等四智，
X29n0597_p0530c18║盡及無生并他心智，攝此七少分。若苦、集、滅智各攝
X29n0597_p0530c19║一，全四少分。又注云：四謂法、類、盡、無生。若道智攝一，
X29n0597_p0530c20║全五少分。注云：五謂法、類、盡、無生、他心也。若盡、無生
X29n0597_p0530c21║智各攝一，全六小分。注云：謂四諦智及法、類二智。
X29n0597_p0530c22║三與三三昧相應俱舍本科名十智行相，今此名
X29n0597_p0530c23║三昧者，寄行相中名三三昧耳。彼云：若法智、類智行
X29n0597_p0530c24║相具十六，謂苦等十六行也。乃至云：修道等八行相
X29n0597_p0531a01║與無願解脫相應，修無我行與空解脫相應，若修滅
X29n0597_p0531a02║下四行與無作解脫相應。
X29n0597_p0531a03║四與根相應頌云：無學初剎那，修九或修十，鈍利
X29n0597_p0531a04║根別故。釋云：無學初剎那者，斷有頂第九解脫道也。
X29n0597_p0531a05║此無學位，未來修習智慧或九或十，鈍根但九，除無
X29n0597_p0531a06║生智，利根具修十智也。
X29n0597_p0531a07║五、緣境多少頌曰：諸智互相緣，法類道各九，苦集
X29n0597_p0531a08║智各二，四皆十滅非。釋云：法類道九者，法智能緣九
X29n0597_p0531a09║智，除類智也。類智緣九智，又除法智。道智緣九智，除
X29n0597_p0531a10║世俗智。苦集各二者，一一能緣二智為境，謂世俗智
X29n0597_p0531a11║及有漏他心智也。四皆十滅非者，謂世俗、他心、盡、無
X29n0597_p0531a12║生智。此四皆十智以為境，滅智不緣十為境，故言滅
X29n0597_p0531a13║非。而滅智唯緣擇滅境故（云云）。然此注釋五門之義，
X29n0597_p0531a14║但欲知之，使心自明了耳。若講授時，逐門以此而說
X29n0597_p0531a15║釋之，恐難為晚學者領悟也。
X29n0597_p0531a16║始末俱修四善根，始阿羅漢，末。
X29n0597_p0531a17║貪尋增上者增上，謂多貪多散也。尋即尋伺，乃覺
X29n0597_p0531a18║觀多散人也。貪增上者，觀骨鎻。尋伺增上者，修數息。
X29n0597_p0531a19║謂通治四貪一、顯色貪，謂貪青黃赤白色；二、形色
X29n0597_p0531a20║貪，謂貪長短方圓；三、妙觸貪，身分柔軟細滑；四、供奉
X29n0597_p0531a21║貪，謂貪析旋府仰。若對治者，有別治、通治。別治者，顯
X29n0597_p0531a22║色貪，令作青瘀想治之；形色貪，令作爛壞想治之；妙
X29n0597_p0531a23║觸貪，令作蟲蛀唼食想治之；供奉貪，令作死屍朽木
X29n0597_p0531a24║想治之。今文引俱舍通治之法，單修骨想，四貪皆滅。
X29n0597_p0531b01║廣至海復略初發觀時，觀於額上有一點破處，似
X29n0597_p0531b02║針縫許，漸漸爛壞，徹至於骨，漸漸又壞，半頭至一頭，
X29n0597_p0531b03║肩膊乃至一身，皆是白骨。次觀同房同院，一村一縣，
X29n0597_p0531b04║一州一國，乃至以海為量，皆是骨也。作此觀者，是從
X29n0597_p0531b05║略至廣也。如是更從海至國，乃至一身已來，名初習
X29n0597_p0531b06║業位。
X29n0597_p0531b07║從足至頭半次觀一身，從足漸有肉生至半頭已
X29n0597_p0531b08║來，名為已熟修位也。
X29n0597_p0531b09║繫心在眉間次從半頭，漸漸肉生，還至眉間。初起
X29n0597_p0531b10║觀處，名超作意位也。
X29n0597_p0531b11║如以一睫毛俱舍云：如以睫毛乃至行苦睫智者
X29n0597_p0531b12║如眼精緣極生厭怖。彼注云：緣是行苦。疏：釋云：故諸
X29n0597_p0531b13║愚夫於無間獄生厭怖心，不如眾聖於有頂蘊而生
X29n0597_p0531b14║厭怖，以有頂是行苦故。
X29n0597_p0531b15║八、苦此中八苦，文出大經。今更引之，使此文易解。
X29n0597_p0531b16║彼云：一生苦有五：一初出記云受胎，二至終，三增長，
X29n0597_p0531b17║四出胎。五種類，謂貴、賤、男、女、端、醜等類。老有二：一念
X29n0597_p0531b18║念老，二終身老。又二種：一增長老，二滅增老。病有二
X29n0597_p0531b19║種：一身病，二心病。身病有五：一因水，二因風，三因熱，
X29n0597_p0531b20║四雜病，五客病。客病又四：一非分強作，二忘誤墯落，
X29n0597_p0531b21║三刀杖瓦石，四鬼魅所著。二心病又四：一踊躍，二恐
X29n0597_p0531b22║怖，三憂愁，四愚癡。又身心病凡有三種：一業報，二不
X29n0597_p0531b23║得遠離惡對，三時節代謝。今記云死苦者，蓋寫誤也。
X29n0597_p0531b24║死若有二：一命盡自有三種：一命盡非福盡，二福盡
X29n0597_p0531c01║非命盡，三福命俱盡。二外緣亦有三種：一非分自害，
X29n0597_p0531c02║二橫為他死，三俱死。五愛別離苦有二：一人中五陰，
X29n0597_p0531c03║二天中五陰。六怨憎會苦有三：一地獄，二餓鬼，三畜
X29n0597_p0531c04║生。七求不得苦有二：一希望處求不得，二多役功求
X29n0597_p0531c05║不得。八五盛陰苦有七：一生乃至第七求不得。迦葉
X29n0597_p0531c06║白佛言：如佛說五盛陰，是義不然。何以故？如佛昔告
X29n0597_p0531c07║摩訶男：若色苦者，一切眾生不應求色。若有求者，則
X29n0597_p0531c08║不名苦。佛告曰：有三種苦，謂樂受、苦受、不苦不樂受。
X29n0597_p0531c09║此法華經下云：後受地獄、畜生、餓鬼之苦。若生天
X29n0597_p0531c10║上及在人間，貧窮困苦等。而疏文中謂是五盛陰
X29n0597_p0531c11║苦。
X29n0597_p0531c12║雖求（句絕）不得，不苦如求色得樂，樂謝苦生。
X29n0597_p0531c13║如前指前七苦之甚者曰盛。或有人作，雖求不得，
X29n0597_p0531c14║消文非矣。
X29n0597_p0531c15║自相，共相修四念處觀有三種：一自相別觀，二共
X29n0597_p0531c16║相別觀，三總相觀。俱舍中各有標釋，今文但標自相
X29n0597_p0531c17║與共相耳。至次文還具釋三種觀。
X29n0597_p0531c18║自相別修四法主對各別，謂身是色相，領納是受
X29n0597_p0531c19║相等。若對治者，身作不淨相，乃至法作無我相。
X29n0597_p0531c20║一切有為皆無常相此下是釋共相觀也。如觀自
X29n0597_p0531c21║身無常，餘有為悉是無常相，故曰皆。
X29n0597_p0531c22║一切有漏皆是苦相觀自身是苦，餘有漏皆苦。
X29n0597_p0531c23║及一切法空相觀自身是空，與餘法皆空。
X29n0597_p0531c24║除此三外，自餘一切法除無常、苦、空之外，即觀身
X29n0597_p0532a01║無我，與餘法皆無我也。共相者，謂與餘法共觀故。
X29n0597_p0532a02║一一各有三緣，謂自、他、俱一觀自身不淨，乃至觀
X29n0597_p0532a03║自身無我。二觀他身不淨，乃至觀他身無我。三能自
X29n0597_p0532a04║他兼觀，故名為俱也。以每一觀有三，故成十二觀。
X29n0597_p0532a05║從麤至細身最麤，次三迭論麤細法，念最細，以通
X29n0597_p0532a06║有為、無為法故。
X29n0597_p0532a07║或總二、三、四此釋總相觀也。以由行者初修別相，
X29n0597_p0532a08║次修共相，觀既通利，而能二二三三四四總而觀之。
X29n0597_p0532a09║二二總者，或身受總，或身心總等。三三總者，或身受
X29n0597_p0532a10║心總，或身心法總。四四總者，觀身不淨，受心法皆不
X29n0597_p0532a11║淨等。如常所說。
X29n0597_p0532a12║唯法念總若二二三三及四四中，身受心觀，仍名
X29n0597_p0532a13║為別。法念最細，所攝既多，偏得總名。
X29n0597_p0532a14║具如玄文分別四句境總觀別等四。
X29n0597_p0532a15║疏：大經云：因無常故，而果果是常經云：有婆羅門
X29n0597_p0532a16║名闍提首那，謂世尊言：汝說涅槃是常法耶？是義不
X29n0597_p0532a17║然。何以故？世間之法從子生果，相續不斷（云云）。若說
X29n0597_p0532a18║修無常想獲得涅槃，因是無常，果云何常？佛問婆羅
X29n0597_p0532a19║門言：汝性常耶？答言：我性是常。是性能作一切內外
X29n0597_p0532a20║法之因耶？所謂從性生大，從大生慢，從慢生十六法，
X29n0597_p0532a21║謂地、水、火、風、五知根、眼、耳、鼻、舌、觸等（云云）。是大等法
X29n0597_p0532a22║常無常耶？婆羅門言：我法性常，大等諸法悉是無常。
X29n0597_p0532a23║佛言：婆羅門！如汝法中因常、果無常，然我法中因雖
X29n0597_p0532a24║無常、果是常者，有何等過？
X29n0597_p0532b01║經以十仙一、闍提首那，二、婆和吒，三、先尼，四、迦葉
X29n0597_p0532b02║氏，五、富那，六、淨梵志，七、犢子，八、納衣梵志，九、弘廣，十、
X29n0597_p0532b03║須䟦陀羅。彼十仙談因果，今說教理，故曰亦可借用。
X29n0597_p0532b04║非初剎那識初對境，名未分別。
X29n0597_p0532b05║體是異熟或異趣熟，或異類熟。
X29n0597_p0532b06║疏思大擬宜下記云：前諸起濁、救火、擬宜等，文皆
X29n0597_p0532b07║探取，大通後文。準此中意，三周皆爾。
X29n0597_p0532b08║方便品（句絕）。初以法身初字在下句也。經云我所得
X29n0597_p0532b09║智慧已下，經文是息化意。
X29n0597_p0532b10║各二各四勸誡四悉也。不語藏通者，用大擬故。
X29n0597_p0532b11║離二為四離知見二，為苦等四，四教俱爾，故曰
X29n0597_p0532b12║徧。
X29n0597_p0532b13║名略義玄知攝三智，見攝五眼。
X29n0597_p0532b14║一一徧攝，故名為橫四無畏對四諦，四諦攝一切
X29n0597_p0532b15║法。
X29n0597_p0532b16║十力依理力者，是佛所得實智之用。
X29n0597_p0532b17║十處名諦皆實不虗。
X29n0597_p0532b18║今皆約用十力據內名體，無畏對他名用。
X29n0597_p0532b19║尚不自知上中下性上菩薩，中二乘，下人、天，總七
X29n0597_p0532b20║方便人也。下疏中云三草、二木蒙佛法雨，隨分增長，
X29n0597_p0532b21║而不知五種之因皆依一佛性，亦不自知五乘之教
X29n0597_p0532b22║皆是大乘，亦不自知同歸佛慧。
X29n0597_p0532b23║觀不淨等，能、所俱忘大品云：欲以一切種修四念
X29n0597_p0532b24║處者，念處是法界，攝一切法；一切法趣念處，是處不
X29n0597_p0532c01║過（云云）。止觀云：若法性空故，一切色一色，則一空一
X29n0597_p0532c02║切空；法性假故，一色一切色，一假一切假；法性中故，
X29n0597_p0532c03║非一非一切。雙照一一切，亦名非空非假；雙照空假，
X29n0597_p0532c04║則一切非空非假。
X29n0597_p0532c05║法通二種前疏云：若云智慧力，此五分出；若云見
X29n0597_p0532c06║諦，此真理出。
X29n0597_p0532c07║要令同出要，平聲，謂招要也。古詩云：並坐相招要。
X29n0597_p0532c08║第六，心退為法才王子，在第六住退也。文在本業
X29n0597_p0532c09║瓔珞經。聞婆沙中斷通惑者，有俱斷，有次第斷。若次
X29n0597_p0532c10║第斷者不退，俱斷者退，故云恐是俱斷。藏師云：是權
X29n0597_p0532c11║人退權，不須言矣。
X29n0597_p0532c12║疏云：思慧方便方便之言，不見對位。準下文疏中，
X29n0597_p0532c13║合內有智性中記云：今依前文，聞、慧為一，思、修為一。
X29n0597_p0532c14║若爾，則思、慧亦合在暖、頂。
X29n0597_p0532c15║部別不同成論之外，皆名異部。成論明十六心是
X29n0597_p0532c16║初果，異部明十六心是修道。
X29n0597_p0532c17║四教賢聖，馳走不同以類求之，則通教中適願勇
X29n0597_p0532c18║銳乾慧地為聞思也，推排竟共等性地修慧也，八人
X29n0597_p0532c19║見地馳走也，乃至已辦地出宅也。別教中適願十住
X29n0597_p0532c20║聞慧也，勇銳出假十行思慧也，推排無明十向修慧
X29n0597_p0532c21║也，登地馳走也，斷十二品盡出宅也。圓教中適願五
X29n0597_p0532c22║品聞慧也，十信中斷通惑盡思慧也，斷塵沙伏無明
X29n0597_p0532c23║推排修慧也，十住名見道，十行名斯陀含，十向名阿
X29n0597_p0532c24║那含，十地名無學出宅也。然三慧對位有橫有竪，若
X29n0597_p0533a01║分別功德品中疏云：前三品是聞慧，兼行六度思慧，
X29n0597_p0533a02║正行六度修慧。此乃五品橫發三慧耳。
X29n0597_p0533a03║欲令成互喻木喻法，文雖互出，必先障除，後機動
X29n0597_p0533a04║也。如華嚴障未除機動，或機動後障除等者，此乃成
X29n0597_p0533a05║互。彼經障除機動，名雖同今，義異於此。
X29n0597_p0533a06║佛因佛果，皆是方便六度等，佛之因也；力、無畏，佛
X29n0597_p0533a07║之果也。而般若經中皆悉融通，已是真實。若謂是方
X29n0597_p0533a08║便，大乘融通又是方便耶？若是真實，菩薩那索。
X29n0597_p0533a09║六羅漢有二種也。若俱舍中羅漢有六，謂退分、思
X29n0597_p0533a10║分、護分、安住分、堪達法、不動法，似非今意。今言六者，
X29n0597_p0533a11║是取五俱輪加佛一人為六耳。
X29n0597_p0533a12║進退有妨退同羅漢，是故合索；進是權佛，佛豈索
X29n0597_p0533a13║車？
X29n0597_p0533a14║破第九者，已如前破只是十中第一、引四句，明三
X29n0597_p0533a15║藏菩薩自有障未除、機動等義。
X29n0597_p0533a16║疏：若大若小下釋大小者，謂壽命長短也。或壽二
X29n0597_p0533a17║萬如迦葉，或八萬如彌勒，或報應以為大小。
X29n0597_p0533a18║博附藏通博應作薄。
X29n0597_p0533a19║墯在一句障未除。機未發。
X29n0597_p0533a20║縱被斥時菩薩品中三藏實行者，彼斥。
X29n0597_p0533a21║初離不索離應作雖。
X29n0597_p0533a22║列諸教上以根本四句，鋪列四教之上。仍於一一
X29n0597_p0533a23║句上，各開四句。仍四四句，各攝歸本。則徧見四教有
X29n0597_p0533a24║索不索。
X29n0597_p0533b01║故當教論發，還對當教除不除如疏第二、四句，若
X29n0597_p0533b02║在通教，障除機動，初果也；未除機動，乾性地也；亦除
X29n0597_p0533b03║亦未除，二、三果也；非除別惑，非不除通惑，四果也。藏、
X29n0597_p0533b04║別二教，機、障相對，例此，可解。
X29n0597_p0533b05║離、合初、後藏佛與菩薩因同，則合此初也。若佛本
X29n0597_p0533b06║是圓，垂為藏耳，則離此後也。
X29n0597_p0533b07║誰是誰非正本名馬羊，今本名羊鹿。若以下文釋
X29n0597_p0533b08║鹿，云鹿不依人，故喻緣覺不假聞教。若據此釋，什公
X29n0597_p0533b09║是也。
X29n0597_p0533b10║果尚須索若用二智為，車體則佛同，二乘尚須索，
X29n0597_p0533b11║車。
X29n0597_p0533b12║過準前說因乘無體，能所不分。
X29n0597_p0533b13║謬引昔大大應作文。
X29n0597_p0533b14║過失云云若引福慧，車則無體，運義不成。況引昔
X29n0597_p0533b15║文而證福慧，反令今經則全成小教。
X29n0597_p0533b16║運動如前方便是具度，且非運義。
X29n0597_p0533b17║疏：有為無為輔行云：有為者，謂與無漏智慧相應。
X29n0597_p0533b18║無為者，謂煩惱都盡。
X29n0597_p0533b19║以法類道道字恐是通字耳。以法智、類智緣他無
X29n0597_p0533b20║漏，無所不知，故曰通。今試陳漏、無漏相。何者？若他心
X29n0597_p0533b21║智緣他無漏，即以法智、類智知之。其相如何？如他斷
X29n0597_p0533b22║欲界繫煩惱盡，證無漏者，即我以法智知之；如他斷
X29n0597_p0533b23║色界、無色界繫煩惱盡，證無漏者，即我以類智知之。
X29n0597_p0533b24║此名他心智通無漏也。若世俗他心智緣他有漏者，
X29n0597_p0533c01║即世間有漏智也。有漏智者，或四韋陀智、分地息諍
X29n0597_p0533c02║等智、他世俗智，以我他心、世俗智知，此名為他心智
X29n0597_p0533c03║通有漏也。若通因果者，如記主示之也。或有不須作
X29n0597_p0533c04║通字，消文執作道字者，謂是道諦智者，下六智中自
X29n0597_p0533c05║有道智，請詳之。
X29n0597_p0533c06║若果地佗心智至因人佗心智若他無學人他心
X29n0597_p0533c07║世俗智。即我以無學他心世俗智知。此名果地他心
X29n0597_p0533c08║智也。若他學人他心世俗智。我以學人他心世俗智
X29n0597_p0533c09║知。此名因地他心智也。
X29n0597_p0533c10║自餘六智苦集滅道法，類。
X29n0597_p0533c11║消似難見經中先標等心，次標等車。及至解釋，却
X29n0597_p0533c12║先廣等車，次釋廣等車；後廣等心，復釋廣等心。而疏
X29n0597_p0533c13║乃云兩章兩廣兩釋，故曰似難。
X29n0597_p0533c14║色心逆順至福慧一蘊色，四蘊心，十惡逆善，禪順
X29n0597_p0533c15║三界，依陰入正，諦緣度行，真俗之理，內外凡因，四聖
X29n0597_p0533c16║等果，自行實，化他權，依教開解，以行破惑，兩二乘小，
X29n0597_p0533c17║三菩薩大，般若之慧，五度之福，一一之法，皆具界如，
X29n0597_p0533c18║指此等賜。然色等九雙，既是六道與三乘，亦任意解
X29n0597_p0533c19║釋。
X29n0597_p0533c20║多少廣狹法界次第中，謂一語、二語、略語、廣語、男
X29n0597_p0533c21║女等語。彼文廣略，恐只是今文多少耳。若廣狹者，或
X29n0597_p0533c22║是約土。如楞嚴中，或一洲中三百、兩百國土，或一洲
X29n0597_p0533c23║中三兩國土之類。其中殊方之音，隨其所應。
X29n0597_p0533c24║一字說一切字如四十二字，字字相攝。
X29n0597_p0534a01║一語說一切語如百句解脫，開為萬句之類。
X29n0597_p0534a02║七覺並以無緣而為所依無緣謂法性也。意謂觀
X29n0597_p0534a03║法性時，若心浮動者，以除覺除其麤浮，以捨覺捨於
X29n0597_p0534a04║觀智，以定心入禪。若心沉昏，以精進喜擇，扶䇿照了。
X29n0597_p0534a05║若念覺一法，通緣兩處，謂定慧也。今皆順性，故云無
X29n0597_p0534a06║緣。
X29n0597_p0534a07║疏：淨名云：皆吾侍也經云：一切眾魔及諸外道皆
X29n0597_p0534a08║吾侍也。疏云：三土有愛見眾生即魔外，淨名轉用即
X29n0597_p0534a09║為佛事，利益眾生即是侍義也。若同居土有波旬眷
X29n0597_p0534a10║屬及屬愛眾生是右面侍，九十六種及屬見眾生是
X29n0597_p0534a11║左面侍，淨名現種種身於愛不捨，或作魔王調其眷
X29n0597_p0534a12║屬以為佛事於見不動，或作外道回邪入正調其眷
X29n0597_p0534a13║屬以為佛事，此即用愛見眾生為侍也。若有餘土見
X29n0597_p0534a14║愛者，禪定是愛性，智慧是見性，淨名應生同其愛見，
X29n0597_p0534a15║調伏教化使為佛事，即是侍者也。別、圓菩薩未斷無
X29n0597_p0534a16║明即是無為，愛見猶是魔外，皆調伏之以為侍也。
X29n0597_p0534a17║一句即是或斥謬用十二部經觀心一句，謂頓觀。
X29n0597_p0534a18║大檢謂大旨也。楊子云：蠢迪檢押。注云：檢押，猶法
X29n0597_p0534a19║度也。
X29n0597_p0534a20║一切法趣，文相開合大品一切法趣之言，大論兩
X29n0597_p0534a21║釋之。經云：云何菩薩為世間趣故發菩提心？菩薩為
X29n0597_p0534a22║眾生說色趣空乃至種智，為眾生說色非趣非不趣
X29n0597_p0534a23║乃至種智。次文又云：為眾生故說一切法趣空無相
X29n0597_p0534a24║願，是趣不過。何以故？是空無相願中，趣不趣不可得。
X29n0597_p0534b01║初文中以能趣為假，具歷色心乃至種智，故知一切
X29n0597_p0534b02║法即是假也。所趣為空，非趣非不趣為中。次文以能
X29n0597_p0534b03║從所為空，是趣不過為假，趣不趣不可得為中（云云）。
X29n0597_p0534b04║又止觀棄五蓋中具釋。
X29n0597_p0534b05║並闕可知記中教主、化機二義並闕，疏中二義互
X29n0597_p0534b06║闕。記中似不釋互義，據此只合云並闕，非等互闕可
X29n0597_p0534b07║知。互義者，富而非子，是圓佛對偏機；是子而貧，是圓
X29n0597_p0534b08║機對偏應。圓機偏應，遠取化意，應說之。
X29n0597_p0534b09║下釋子等例之分破無明，故曰分等。下文云：無緣
X29n0597_p0534b10║尚度，況有緣耶？以例於分況，豈非是子。
X29n0597_p0534b11║況而拔濟之意應云而況。
X29n0597_p0534b12║五分法身，具如俱舍論釋甚廣，欲略知者，謂道共
X29n0597_p0534b13║戒、滅盡定、無生慧、有餘解脫、無餘解脫。智眼名知見，
X29n0597_p0534b14║謂自知是初果乃至四果也。是則戒等並在於果，方
X29n0597_p0534b15║名法身。若入無餘，則五分滅。灰身故，則戒、定、有餘解
X29n0597_p0534b16║脫滅。滅智故，則慧及知見滅。
X29n0597_p0534b17║有為緣集淨名疏云：即是界內染淨國土，迷真滯
X29n0597_p0534b18║有而起結業，稟分段生死，皆其類也。若約教者，藏通
X29n0597_p0534b19║生滅無生之類也。記云：緣集者，諸緣積集也。
X29n0597_p0534b20║無為緣集疏云：即是界外有餘果報，及開中下寂
X29n0597_p0534b21║光。此三土眾生，迷中道佛性，滯無為緣集，起諸結業，
X29n0597_p0534b22║受變易土生死，皆此類也。若約教者，即是別圓無量
X29n0597_p0534b23║無作之類也。
X29n0597_p0534b24║自體緣集疏云：無為與自體如何？答：名別體同。二
X29n0597_p0534c01║乘迷自體，起無為著，故受無為名。菩薩亦迷自體，起
X29n0597_p0534c02║無為集。而菩薩觀破無為但無為，但無為未盡，此惑
X29n0597_p0534c03║附體，別受自體名也。又云：二乘著於無為，菩薩不著，
X29n0597_p0534c04║唯觀自體及以法界，故得別名，名為法界。從所障說，
X29n0597_p0534c05║故云自體。法界緣集。
X29n0597_p0534c06║初、後二智初者我生已盡，後者不受後有，二者所
X29n0597_p0534c07║作已辦，三者梵行已立。今記中四智前後也。若析玄
X29n0597_p0534c08║中謂四智從四諦得，彼云：我生已盡，若不受後有集，
X29n0597_p0534c09║梵行已立道，所作已辦滅。更用今記四智對諦者，自
X29n0597_p0534c10║有所以。
X29n0597_p0534c11║外凡亦但聞慧為一、思修為一前記中云賢合為
X29n0597_p0534c12║四，見修為二。賢四者，四念法同故為一，煖頂同退故
X29n0597_p0534c13║為一，忍不出觀故為一，世第一無上故為一。若準此
X29n0597_p0534c14║義，亦應更云內凡思修不念，即是略耳。
X29n0597_p0534c15║從一色心從地獄生鬼，乃至從人生天。
X29n0597_p0534c16║次第之初三觀初空，斷通惑故。
X29n0597_p0534c17║仍可名通前三教俱可名通。
X29n0597_p0534c18║
X29n0597_p0534c19║法華文句記箋難卷第二