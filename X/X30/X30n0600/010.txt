X30n0600_p0189a13║
X30n0600_p0189a14║
X30n0600_p0189a15║玅法蓮華經入疏卷第十
X30n0600_p0189a16║
X30n0600_p0189a17║姚秦三藏法師　鳩摩羅什　譯
X30n0600_p0189a18║天台　智者　疏　并記
X30n0600_p0189a19║四明沙門　導威　入注
X30n0600_p0189a20║玅法蓮華經從地涌出品第十五
X30n0600_p0189a21║此品盡經一十四品大段，是本門開師門之近迹，
X30n0600_p0189a22║顯佛地之達本。文分為三：初、從此去至汝等自當
X30n0600_p0189a23║因是得聞，即本門序分也；二、從爾時釋迦告彌勒
X30n0600_p0189a24║乃至分別功德品，彌勒說十九行偈，正說段也；三、
X30n0600_p0189b01║從偈後佛告彌勒其有眾生至不輕三品半，是本
X30n0600_p0189b02║門單流通段也。此乃本門序、正、流通三分。此本序
X30n0600_p0189b03║前既無通序，以一部通分三分之義通冠經首，深
X30n0600_p0189b04║有其旨。又分別半品之文去取不定，況本迹二處
X30n0600_p0189b05║流通意別，本門永異諸部。已上本門分序、正、流通
X30n0600_p0189b06║竟。△題云從地涌出者。師嚴道尊，鞠躬祗奉。如來
X30n0600_p0189b07║一命，四方奔踊。故言從地涌出品。此世界悉義應
X30n0600_p0189b08║知。師有道，故師嚴。師嚴，故命不可違。道尊，故有命
X30n0600_p0189b09║必赴。由師具二，故鞠躬祗奉。三世化導，慧利無疆。
X30n0600_p0189b10║一月萬影，孰能思量。召過以示現，弘經以益當。故
X30n0600_p0189b11║言從地涌出品。此為人悉檀。為人悉檀，若不開迹。
X30n0600_p0189b12║降佛已還，無能知者。今欲顯本，先出本屬。具有二
X30n0600_p0189b13║世，善根增長。召本人示現人，令現人生現善。使本
X30n0600_p0189b14║人弘現經，令當人生當善。又虗空湛然，無早無晚。
X30n0600_p0189b15║惑者執迹，而闇其本。召昔示今，破近顯遠。虗空表
X30n0600_p0189b16║理，本迹表事。事有本迹，理無早晚。惑者迷理，而闇
X30n0600_p0189b17║本迹。故執近迹，以失遠本。本迹尚迷，況不思議一。
X30n0600_p0189b18║故本之弟子，居下虗空。本地之師，經久虗空。今之
X30n0600_p0189b19║師弟，在今虗空。久空今空，下空上空，雖即體一，然
X30n0600_p0189b20║本弟子元知近迹，今之弟子猶迷遠本。破執近故，
X30n0600_p0189b21║召昔示今；今弟子因疑致請，聞說方破。破執近惡，
X30n0600_p0189b22║故是對治也。然寂場少父、寂光老兒，示其藥力，咸
X30n0600_p0189b23║令得知。寂場舍那示始成，故父少；寂光菩薩行久
X30n0600_p0189b24║著，故兒老。譬藥力者，父何以少？子何以老？準下父
X30n0600_p0189c01║子譬意，父久先服種智還年之藥，父老而若少；子
X30n0600_p0189c02║亦久稟常住不死之方，子少而若老。雖各有服餌
X30n0600_p0189c03║之功，而父子久定，此第一義也。然此四悉，雖通釋
X30n0600_p0189c04║今文，竝意兼後品。然初一悉，文在今品；第二，意兼後
X30n0600_p0189c05║品；三、四二悉，探用後品。皆是助後以成，顯遠善生
X30n0600_p0189c06║惡，破見本故也。故知世界即是三悉之由，故涌出
X30n0600_p0189c07║品專在世界也。文云：是從何所來？以何因緣集？今
X30n0600_p0189c08║以諸義釋品，顯四悉因緣之解，故言從地涌出。釋
X30n0600_p0189c09║題竟。△初、序文為二：一、涌出，二、疑問。涌出為三：一、
X30n0600_p0189c10║他方菩薩請弘經，二、如來不許，三、下方涌出。
X30n0600_p0189c11║爾時，他方國土諸來菩薩摩訶薩，過八恒河沙數，於
X30n0600_p0189c12║大眾中起立，合掌作禮而白佛言：世尊！若聽我等於
X30n0600_p0189c13║佛滅後，在此娑婆世界勤加精進，護持、讀誦、書寫、供
X30n0600_p0189c14║養是經典者，當於此土而廣說之。
X30n0600_p0189c15║初他方菩薩聞通經福大，咸欲發願住此弘宣，故
X30n0600_p0189c16║請為之。
X30n0600_p0189c17║爾時，佛告諸菩薩摩訶薩眾：止，善男子！不須汝等護
X30n0600_p0189c18║持此經。所以者何？我娑婆世界自有六萬恒河沙等
X30n0600_p0189c19║菩薩摩訶薩，一一菩薩各有六萬恒河沙眷屬，是諸
X30n0600_p0189c20║人等能於我滅後護持、讀誦、廣說此經。
X30n0600_p0189c21║此第二、如來止而不許。不許凡有三義：一、汝等各
X30n0600_p0189c22║各自有己住，若住此土，廢彼利益；二、又他方此土
X30n0600_p0189c23║結緣事淺，雖欲宣授，必無巨益；三、又若許之，則不
X30n0600_p0189c24║得召下，下若不來，迹不得破，遠不得顯。是為三義。
X30n0600_p0190a01║如來止之，召下方來，亦有三義：是我弟子，應弘我
X30n0600_p0190a02║法，以緣深廣，能徧此土益、徧分身土益、他方土益，
X30n0600_p0190a03║又得開近顯遠，是故止彼而召下也。問：諸佛菩薩
X30n0600_p0190a04║共熟、未熟，有何彼此？分身散影，普徧十方，而言己
X30n0600_p0190a05║住及廢彼耶？答：諸佛菩薩實無彼此，但機有在無，
X30n0600_p0190a06║無始法爾，故以第二義顯。初義云結緣事淺，初從
X30n0600_p0190a07║此佛菩薩結緣，還於此佛菩薩成就也。
X30n0600_p0190a08║佛說是時，娑婆世界三千大千國土地皆震裂，而於
X30n0600_p0190a09║其中有無量千萬億菩薩摩訶薩同時涌出。
X30n0600_p0190a10║初明涌出。
X30n0600_p0190a11║是諸菩薩身皆金色，三十二相無量光明。
X30n0600_p0190a12║第二，身相。
X30n0600_p0190a13║先盡在娑婆世界之下，此界虗空中住。
X30n0600_p0190a14║三、明住處者，常、寂、光、土也。常即常德，寂即樂德，光
X30n0600_p0190a15║即淨我，是為四德。祕密之藏，是其住處，以不住法，
X30n0600_p0190a16║住祕藏中。下方者，法性之淵底，玄宗之極地，故言
X30n0600_p0190a17║下方。在下不屬此，空中不屬彼，非此非彼，即中道
X30n0600_p0190a18║也。出此不在上，不在此下，不上不下，住在空中，亦
X30n0600_p0190a19║是中道也。然本有四德為所依，修得四德為能依，
X30n0600_p0190a20║能所竝有能依之身，依於能依所依之土，二義齊
X30n0600_p0190a21║等，方是毗盧遮那身土之相。若云塵剎重重相入，
X30n0600_p0190a22║重重相有，重重事等，重重說等，為未了者，以事顯
X30n0600_p0190a23║理。若不了此一旨，誰曉十方法界唯有一佛，亦許
X30n0600_p0190a24║他佛？若許他佛，他佛亦身土重重互現，互入互融，
X30n0600_p0190b01║當知秪是約一論徧。
X30n0600_p0190b02║是諸菩薩聞釋迦牟尼佛所說音聲從下發來，一一
X30n0600_p0190b03║菩薩皆是大眾唱導之首。
X30n0600_p0190b04║第四、敘來之由者，聞命故來、弘法故來、破執故來、
X30n0600_p0190b05║顯本故來，皆如上說。
X30n0600_p0190b06║各將六萬恒河沙等眷屬，況將五萬、四萬、三萬、二萬、
X30n0600_p0190b07║一萬恒河沙等眷屬者，況復乃至一恒河沙、半恒河
X30n0600_p0190b08║沙四分之一，乃至千萬億那由他分之一，況復千萬
X30n0600_p0190b09║億那由他眷屬，况復億萬眷屬，況復千萬、百萬乃至
X30n0600_p0190b10║一萬，況復一千、一百乃至一十，況復將五、四、三、二、一
X30n0600_p0190b11║弟子者，況復單己樂遠離行，如是等比無量無邊，算
X30n0600_p0190b12║數譬喻所不能知。
X30n0600_p0190b13║第五、敘所將眷屬者。若人情往望，謂領六萬、五萬
X30n0600_p0190b14║恒沙者為多，領三、二、一者為少，單己者隻獨。若依文
X30n0600_p0190b15║往尋，六萬、五萬者為少，單己者為多。文云：單己獨
X30n0600_p0190b16║處者，其數轉過上。若依法門者，一一皆是導師德，
X30n0600_p0190b17║能引眾人至於寶所。當知一己非獨，六萬非多。一
X30n0600_p0190b18║即一道清淨，二即定慧，三即戒定慧，四即四諦，五
X30n0600_p0190b19║即五眼，六即六度。一一度具十法界，一一界各有
X30n0600_p0190b20║十，十即有百，百即具千，十善即有萬。一度具萬，六
X30n0600_p0190b21║度即具六萬法門。多不為多，一不為少，非多非少，
X30n0600_p0190b22║而多而少，方是圓家觀行。行依妙境，故度成萬。度
X30n0600_p0190b23║實無萬，六中各萬，秪是一萬，無別萬也。六全是萬，
X30n0600_p0190b24║無別六也。一一度行無非法界，界無界相，秪一剎
X30n0600_p0190c01║那即一道也。一六既然，二、三、四、五準此可見。是則
X30n0600_p0190c02║六中無不一多，一切具足。當知一道至五眼來，一
X30n0600_p0190c03║眼一諦皆具一萬，無非三觀觀法界也。△已上經
X30n0600_p0190c04║家敘畢。是諸下去，第二、問訊，為五：一、三業供養，二、
X30n0600_p0190c05║陳問訊之辭，三、佛答安樂，四、偈頌隨喜，五、如來述
X30n0600_p0190c06║歎。
X30n0600_p0190c07║是諸菩薩從地出已，各詣虗空七寶妙塔多寶如來、
X30n0600_p0190c08║釋迦牟尼佛所。到已，向二世尊頭面禮足，乃至諸寶
X30n0600_p0190c09║樹下師子座上佛所亦皆作禮，右繞三帀，合掌恭敬，
X30n0600_p0190c10║以諸菩薩種種讚法而以讚歎，住在一面，欣樂瞻仰
X30n0600_p0190c11║於二世尊。是諸菩薩摩訶薩從地涌出，以諸菩薩種
X30n0600_p0190c12║種讚法而讚於佛，如是時間逕五十小劫。是時，釋迦
X30n0600_p0190c13║牟尼佛默然而坐，及諸四眾亦皆默然五十小劫。佛
X30n0600_p0190c14║神力故，令諸大眾謂如半日。爾時，四眾亦以佛神力
X30n0600_p0190c15║故，見諸菩薩徧滿無量百千萬億國土虗空。
X30n0600_p0190c16║初、三業供養，經五十小劫，謂如半日，四眾徧見。此
X30n0600_p0190c17║乃隱長而現短，借其神力令狹而見廣，俱是不思
X30n0600_p0190c18║議。此乃明如來不可思議延促之事，顯於如來自
X30n0600_p0190c19║在之力。拜遶是身，讚法是口，瞻仰是意。五十小劫
X30n0600_p0190c20║與半日者，此是時節不可思議。如來所見不以二
X30n0600_p0190c21║相，下方菩薩常面稱揚，如來默然常受其讚。解者
X30n0600_p0190c22║即短而長，謂五十小劫；惑者即長而短，謂如半日。
X30n0600_p0190c23║斯為本迹而作弄引。如來未說，闇本而執迹；佛若
X30n0600_p0190c24║開顯，悟近而達遠。亦知不思議一也。四眾徧見菩
X30n0600_p0191a01║薩者，亦是不思議也。夫肉眼、天眼所見不遠，而今
X30n0600_p0191a02║所覩充滿虗空。見雨猛，知龍大；見華盛，知池深；見
X30n0600_p0191a03║應滿虗空，則知真彌法界。密表當破無明，故且抑
X30n0600_p0191a04║其一分。
X30n0600_p0191a05║是菩薩眾中有四導師：一名、上行；二名、無邊行；三名、
X30n0600_p0191a06║淨行；四名、安立行。是四菩薩於其眾中最為上首唱
X30n0600_p0191a07║導之師。
X30n0600_p0191a08║第二陳問訊之辭，有長行、偈頌。初長行中初標四
X30n0600_p0191a09║導師，但舉四人者，欲擬開示悟入四十位耳。如華
X30n0600_p0191a10║嚴但舉法慧、功德林、金幢、金藏說四十位也。
X30n0600_p0191a11║在大眾前各共合掌，觀釋迦牟尼佛而問訊言：世尊！
X30n0600_p0191a12║少病、少惱，安樂行不？
X30n0600_p0191a13║初問：安樂行否？
X30n0600_p0191a14║所應度者受教易不？不令世尊生疲勞耶？
X30n0600_p0191a15║次問：眾生易可度否？
X30n0600_p0191a16║爾時四大菩薩而說偈言：
X30n0600_p0191a17║世尊安樂，少病少惱，教化眾生，得無疲勞。
X30n0600_p0191a18║初一行頌。問：安樂不？
X30n0600_p0191a19║又諸眾生受化易不？不令世尊生疲勞耶？
X30n0600_p0191a20║次一行。頌問：眾生易度不？
X30n0600_p0191a21║爾時，世尊於諸菩薩大眾中而作是言：如是，如是！諸
X30n0600_p0191a22║善男子！如來安樂，少病、少惱。
X30n0600_p0191a23║第三、如來初答：我安樂矣。
X30n0600_p0191a24║諸眾生等易可化度，無有疲勞。所以者何？是諸眾生
X30n0600_p0191b01║世世已來常受我化，亦於過去諸佛恭養尊重，種諸
X30n0600_p0191b02║善根。此諸眾生始見我身，聞我所說，即皆信受，入如
X30n0600_p0191b03║來慧。
X30n0600_p0191b04║初根利德厚，世世已來常受大化，始見我身，即稟
X30n0600_p0191b05║華嚴，入如來慧，果熟易零，是眾生易度。問：何指華
X30n0600_p0191b06║嚴是始見耶？答：彼經自云始成正覺，後文秪是廣
X30n0600_p0191b07║明因果之相、依正通同，所以一經之內三處明文，
X30n0600_p0191b08║即世主品初、名號品初、十定品初皆云於菩提場
X30n0600_p0191b09║始成正覺。以始成故，見者成初。今略舉十意釋之：
X30n0600_p0191b10║第一、始見今見者，初成道時名始見，法華座席久
X30n0600_p0191b11║後真實名今見也。須知今日王城開佛知見，能見、
X30n0600_p0191b12║所見境智何殊？第二、開合不開合，華嚴如日照高
X30n0600_p0191b13║山，即說於頓不開不合。華嚴望小，且名不開，猶帶
X30n0600_p0191b14║於漸，故名不合。為不入者，開頓說漸，五味調伏，令
X30n0600_p0191b15║漸皈頓，為修入。今更開於小，今經方合，況彼不合，
X30n0600_p0191b16║今亦合之。故知彼經開亦不徧，逗機未足，合亦未
X30n0600_p0191b17║周，尚存權迹。應知彼開亦是此開，然亦此合何殊
X30n0600_p0191b18║彼合？一佛化事，同異宛然。但彼無小機，在初名頓
X30n0600_p0191b19║自開，小後名漸歸頓。開合雖殊，二頓不別。第三、豎
X30n0600_p0191b20║廣橫略頓直，豎入於法界，故言豎廣；不歷方便，故
X30n0600_p0191b21║橫略。今經歷五味，即是橫廣；得入佛慧，亦是豎廣。
X30n0600_p0191b22║第四、本一迹多，迹共本獨者，一臺故本一，千葉故
X30n0600_p0191b23║迹多。迹與眾經同，故共；本與眾經異，故獨。縱令十
X30n0600_p0191b24║方互為主伴，十方亦復不離一塵，一塵秪在此臺
X30n0600_p0191c01║此葉，當知秪是迹中依正廣彼。然已廣敘依正融
X30n0600_p0191c02║通，何事不明久遠之本？若論此經本門與眾經異，
X30n0600_p0191c03║華嚴即彼法華本異，彼雖有久遠行因，但是今日
X30n0600_p0191c04║一番之因，尚未曾云中間一番之果，況有中間數
X30n0600_p0191c05║數成佛？當知此異則異於彼，故知今本與眾經異，
X30n0600_p0191c06║故言獨妙也。若言不異，伽耶尚是華藏寧非？開則
X30n0600_p0191c07║俱開不思議一，此乃以法華之遠本異華嚴之近
X30n0600_p0191c08║迹，故知教門不得不異。第五彼加四菩薩說四十
X30n0600_p0191c09║位，華嚴多是加菩薩說，乃至文殊普賢及入法界
X30n0600_p0191c10║尚是菩薩自說，不見佛印之文。今經本迹正經皆
X30n0600_p0191c11║佛自說，開示悟入不加於他，除序文殊釋疑，及流
X30n0600_p0191c12║通中有菩薩發誓弘通皆是佛述，及以對佛便為
X30n0600_p0191c13║有印，雖加不加皆成佛慧，化儀施設時處不同，印
X30n0600_p0191c14║與不印其理一也。第六變土不變土，華王世界故
X30n0600_p0191c15║言不變，三變土田故言變土。然淨穢不同常自差
X30n0600_p0191c16║別，今云變者，穢為施權變表顯實，穢屬五濁元在
X30n0600_p0191c17║小機，機會權開土變為表，表開近迹故顯本已，純
X30n0600_p0191c18║諸菩薩淨土不毀而眾見燒。又彼則種種世界不
X30n0600_p0191c19║同淨不妨穢，此則寶樹華果遊樂穢不妨淨，況常
X30n0600_p0191c20║寂光土端醜斯亡，寂光所對咸有淨穢，雖變不變
X30n0600_p0191c21║佛慧何殊？豈由初後變不變殊令佛慧異？若也不
X30n0600_p0191c22║信不毀之說，乃固執於見燒之文，而以華嚴形斥
X30n0600_p0191c23║法華，如人毀訾其身稱讚手臂，故知約迹言變不
X30n0600_p0191c24║變，淨穢難思體同名異。第七多處不多處，華嚴七
X30n0600_p0192a01║處八會是為多處，今經耆闍崛山遠處虗空故不
X30n0600_p0192a02║多處，雖多少不同所說何別？豈多少異令佛慧殊？
X30n0600_p0192a03║若以同一報土亦非多處，此中橫對四土處却成
X30n0600_p0192a04║多，還以彼多對此寂光多亦即一，彼此一體佛慧
X30n0600_p0192a05║何殊？第八斥奪者，滅化城改客作故此有斥奪，又
X30n0600_p0192a06║彼如聾瘂故有斥奪，彼無此事故無斥奪，此皆與
X30n0600_p0192a07║佛記故無斥奪也。第九彼行大直道名直顯實，此
X30n0600_p0192a08║決了聲聞法名開權顯實。第十根利緣熟始入佛
X30n0600_p0192a09║慧，根鈍後熟今入佛慧，緣宜不同略為十異，種智
X30n0600_p0192a10║法界等無差別，故此經云：始見我身聞我所說，即
X30n0600_p0192a11║皆信受入如來慧。除先修習學小乘者，今於此經
X30n0600_p0192a12║入於佛慧，明文在茲不須疑也。諸師見其緣異逐
X30n0600_p0192a13║緣異解，迷不知返去道轉遠，若識理同千車共轍，
X30n0600_p0192a14║佛慧則無殊也。問：一切諸經乃至草木理無不等，
X30n0600_p0192a15║何獨法華？答：教之同異具如玄文，雖一切理同說
X30n0600_p0192a16║在今教，今所歎者歎能詮教，故諸教中無委，如方
X30n0600_p0192a17║便品明。舊云華嚴了義滿字常住，法華不了義非
X30n0600_p0192a18║滿非常，今以此經文竝之。若始入是了義今入不
X30n0600_p0192a19║了義者，始入是佛慧今入非佛慧，若佛慧既齊了
X30n0600_p0192a20║義亦等，滿字常住悉然。地人呼華嚴為圓宗，法華
X30n0600_p0192a21║為不真宗，今亦用此文竝之。
X30n0600_p0192a22║除先修習學小乘者，如是之人，我今亦令得聞是經
X30n0600_p0192a23║入於佛慧。
X30n0600_p0192a24║第二、根鈍德薄，世世已來不受大化，為是人故，須
X30n0600_p0192b01║開頓說漸。華嚴無小，在初名頓，開三藏、方等、般若
X30n0600_p0192b02║三漸而調伏之，亦令此人今聞法華入於佛慧，比
X30n0600_p0192b03║前雖難，於佛甚易。佛識其宜，方便得所，薄須塗熨
X30n0600_p0192b04║佛慧，悟入是同。
X30n0600_p0192b05║爾時諸大菩薩而說偈言：
X30n0600_p0192b06║善哉，善哉！大雄世尊！諸眾生等易可化度，能問諸佛
X30n0600_p0192b07║甚深智慧，聞已信解我等隨喜。
X30n0600_p0192b08║第四、菩薩說偈領解隨喜。能問者，即是華嚴中四
X30n0600_p0192b09║大士，法華中身子三請，俱是能問。所問者，即是問
X30n0600_p0192b10║佛智慧也。
X30n0600_p0192b11║於時，世尊讚歎上首諸大菩薩：善哉，善哉！善男子！汝
X30n0600_p0192b12║等能於如來發隨喜心。
X30n0600_p0192b13║第五如來述歎者，與問碩異。問家隨喜能問人，皆
X30n0600_p0192b14║是菩薩及所化人，聞已信行我等隨喜。如來述歎
X30n0600_p0192b15║能化人生隨喜者，此義云何？然能問者皆是古佛，
X30n0600_p0192b16║汝能隨喜即是如來。菩薩隨喜其迹，如來述歎其
X30n0600_p0192b17║本，此亦密表壽量。然密表者，今歎菩薩尚是古佛，
X30n0600_p0192b18║密表今佛非今成也。若非今成，必有遠本未得彰
X30n0600_p0192b19║灼，故云密表。已上是集眾序畢。△下、爾時去，第二、
X30n0600_p0192b20║本門疑問序。自寂場已降，今座已往，十方大士來
X30n0600_p0192b21║會不絕。雖不可限，我以補處智力悉見悉知，而於
X30n0600_p0192b22║此眾不識一人。然我遊化十方，覲奉諸佛，諸佛大
X30n0600_p0192b23║眾快所識知。就履歷之處，亦所不識。若來若去，如
X30n0600_p0192b24║是推之，皆所不識。又彼諸大士是前進先達，彌勒
X30n0600_p0192c01║是後番末學，後不知前，故所不識。又彼等大士本
X30n0600_p0192c02║實相底，應現十方別頭教化，所有真應非彌勒境
X30n0600_p0192c03║界，是故不識。又佛託弘經召諸大士，大士聞師命
X30n0600_p0192c04║故來，密開壽量，非時眾所知，故言不識。此約四悉
X30n0600_p0192c05║檀釋疑問序畢。疑問為二：一、此土菩薩疑，二、他土
X30n0600_p0192c06║菩薩疑。此土菩薩疑又二：
X30n0600_p0192c07║爾時彌勒菩薩及八千恒河沙諸菩薩眾，皆作是念：
X30n0600_p0192c08║我等從昔已來，不見不聞如是大菩薩摩訶薩眾，從
X30n0600_p0192c09║地涌出住世尊前，合掌供養問訊如來。時彌勒菩薩
X30n0600_p0192c10║摩訶薩，知八千恒河沙諸菩薩等心之所念，并欲自
X30n0600_p0192c11║決所疑，合掌向佛，以偈問曰：
X30n0600_p0192c12║初是此土菩薩長行疑念為五。
X30n0600_p0192c13║無量千萬億，大眾諸菩薩，昔所未曾見，願兩足尊說，
X30n0600_p0192c14║是從何所來？
X30n0600_p0192c15║初一行一句，問是從何所來。
X30n0600_p0192c16║以何因緣集，巨身大神通，智慧叵思議，其志念堅固，
X30n0600_p0192c17║有大忍辱力，眾生所樂見？為從何所來？
X30n0600_p0192c18║二、一行三句。問：何因緣來？
X30n0600_p0192c19║一一諸菩薩，所將諸眷屬，其數無有量，如恒河沙等。
X30n0600_p0192c20║或有大菩薩，將六萬恒沙，如是諸大眾，一心求佛道。
X30n0600_p0192c21║是諸大師等，六萬恒河沙，俱來供養佛，及護持是經。
X30n0600_p0192c22║將五萬恒沙，其數過於是，四萬及三萬，二萬至一萬，
X30n0600_p0192c23║一千一百等，乃至一恒沙，半及三四分，億萬分之一，
X30n0600_p0192c24║千萬那由他，萬億諸弟子，乃至於半億，其數復過上。
X30n0600_p0193a01║百萬至一萬，一千及一百，五十與一十，乃至三二一，
X30n0600_p0193a02║單己無眷屬，樂於獨處者，俱來至佛所，其數轉過上。
X30n0600_p0193a03║如是諸大眾，若人行籌數，過於恒沙劫，猶不能盡知。
X30n0600_p0193a04║第三九行，敘其數量。
X30n0600_p0193a05║是諸大威德，精進菩薩眾，誰為其說法，教化而成就？
X30n0600_p0193a06║從誰初發心，稱揚何佛法？受持行誰經？修習何佛道？
X30n0600_p0193a07║第四兩行，問其師誰？
X30n0600_p0193a08║如是諸菩薩，神通大智力，
X30n0600_p0193a09║第五、五行半結請，復五：初、半行結歎；
X30n0600_p0193a10║四方地震裂，皆從中涌出。世尊我昔來，未曾見是事。
X30n0600_p0193a11║願說其所從，國土之名號。我常遊諸國，未曾見是事。
X30n0600_p0193a12║第二，請答來處。
X30n0600_p0193a13║我於此眾中，乃不識一人，忽然從地出，願說其因緣。
X30n0600_p0193a14║第三一行，請答來緣。
X30n0600_p0193a15║今此之大會，無量百千億，是諸菩薩等，皆欲知此事。
X30n0600_p0193a16║是諸菩薩眾，本末之因緣，
X30n0600_p0193a17║第四一行半大會同請
X30n0600_p0193a18║無量德世尊，惟願決眾疑。
X30n0600_p0193a19║第五二句，請答師主。△此下是他土菩薩疑。
X30n0600_p0193a20║爾時，釋迦牟尼佛分身諸佛，從無量千萬億他方國
X30n0600_p0193a21║土來者，在於八方諸寶樹下師子座上結加趺坐。其
X30n0600_p0193a22║佛侍者各各見是菩薩大眾，於三千大千世界四方
X30n0600_p0193a23║從地涌出住於虗空，各白其佛言：世尊！此諸無量無
X30n0600_p0193a24║邊阿僧祇菩薩大眾從何所來？
X30n0600_p0193b01║初是他方菩薩疑者，分身眷屬橫在十方，與彌勒
X30n0600_p0193b02║同疑二土，俱不知本地，欲顯成道甚久，各各陳疑
X30n0600_p0193b03║己佛。
X30n0600_p0193b04║爾時，諸佛各告侍者：諸善男子！且待須臾。有菩薩摩
X30n0600_p0193b05║訶薩名曰彌勒，釋迦牟尼佛之所授記，次後作佛，已
X30n0600_p0193b06║問斯事。佛今答之，汝等自當因是得聞。
X30n0600_p0193b07║次佛皆抑待彌勒者，答問之益不在於我，故不為
X30n0600_p0193b08║答，抑待釋迦答彌勒問。何者？彌勒所問事迹不輕，
X30n0600_p0193b09║釋尊一代未曾顯說，因茲答問廣顯長壽。此一代
X30n0600_p0193b10║玄秘在佛自開，汝當得聞，我不應答。已上總是二
X30n0600_p0193b11║疑問序畢。總是本門二序竟。△此下爾時去，第二、
X30n0600_p0193b12║本門正宗段。文分為二：先長行，次偈頌誡許，後方
X30n0600_p0193b13║正說。
X30n0600_p0193b14║爾時，釋迦牟尼佛告彌勒菩薩：善哉，善哉！阿逸多！乃
X30n0600_p0193b15║能問佛如是大事。
X30n0600_p0193b16║初釋迦答，先自歎述。
X30n0600_p0193b17║汝等當共一心，被精進鎧，發堅固意。
X30n0600_p0193b18║次佛誡彌勒等，誡令勿亂勿怠勿退。
X30n0600_p0193b19║如來今欲，顯發宣示，諸佛智慧，
X30n0600_p0193b20║次佛許中，初標果智。果智者，如來本地知見，知見
X30n0600_p0193b21║妙果也。
X30n0600_p0193b22║諸佛自在神通之力。諸佛師子奮迅之力。諸佛威猛
X30n0600_p0193b23║大勢之力。
X30n0600_p0193b24║次開三世化教者，宣示也。自在神力者，過去益物
X30n0600_p0193c01║也。師子奮迅者，現在十方分身所被之處也。或云
X30n0600_p0193c02║奮迅將前之狀，表未來常住益物之相也。大勢威
X30n0600_p0193c03║猛者，未來益物也。或以此為現在震動十方，隨人
X30n0600_p0193c04║意用耳。幸依文次第者好。又私謂如來自在者，我
X30n0600_p0193c05║也。神通，樂也。師子奮迅，除垢淨也。大勢威猛，未來
X30n0600_p0193c06║益物，即常也。此點四德意也。
X30n0600_p0193c07║爾時，世尊欲重宣此義，而說偈言：
X30n0600_p0193c08║頌有誡許。
X30n0600_p0193c09║當精進一心，我欲說此事，勿得有疑悔。
X30n0600_p0193c10║初三句頌三誡。
X30n0600_p0193c11║佛智叵思議。
X30n0600_p0193c12║次許中，初一句頌標智慧果也。
X30n0600_p0193c13║汝今出信力，住於忍善中，昔所未聞法，今皆當得聞。
X30n0600_p0193c14║我今安慰汝，勿得懷疑懼，佛無不實語，智慧不可量。
X30n0600_p0193c15║所得第一法，甚深叵分別，如是今當說，汝等一心聽。
X30n0600_p0193c16║次三行頌三世者，前師子奮迅等以明三世，文中
X30n0600_p0193c17║亦無三世之語，但以義勢同三世耳。今頌亦爾，直
X30n0600_p0193c18║以佛無不實語等一偈半文而用通之。語既不虗，
X30n0600_p0193c19║必知三世益亦真實。△下爾時，世尊去，第二、本門
X30n0600_p0193c20║正說段也。文為三：此去盡壽量品，正開近顯遠；二、
X30n0600_p0193c21║分別品，初、總授法身記；三、彌勒總申領解。初又二：
X30n0600_p0193c22║先略開近顯遠，動執生疑；次廣開近顯遠，斷惑生
X30n0600_p0193c23║信。略又二：初、略開，二、因疑更請。就略開有長行、偈
X30n0600_p0193c24║頌，此中但答二問，不答何因緣集。由不答故，所以
X30n0600_p0194a01║重請也。
X30n0600_p0194a02║爾時，世尊說此偈已，告彌勒菩薩：我今於此大眾宣
X30n0600_p0194a03║告汝等。阿逸多！是諸大菩薩摩訶薩，無量無數阿僧
X30n0600_p0194a04║祇從地涌出，汝等昔所未見者。我於是娑婆世界，得
X30n0600_p0194a05║阿耨多羅三藐三菩提已，教化示導是諸菩薩，調伏
X30n0600_p0194a06║其心令發道意。
X30n0600_p0194a07║初答第四問：師是誰？
X30n0600_p0194a08║此諸菩薩皆於是娑婆世界之下，此界虗空中住。
X30n0600_p0194a09║次答第一問。何處來下方空中住者，釋論明有底
X30n0600_p0194a10║散三昧，即下空也，應四教釋。又有者，三有也。底者，
X30n0600_p0194a11║非想非非想也。以深勝故為底，非想是有漏底。又
X30n0600_p0194a12║有者，名相也。底者，空也。以空寂故為底，通義也。又
X30n0600_p0194a13║有者，二邊俗也。底者，邊際智滿故為底，是俗諦底，
X30n0600_p0194a14║別教也。今經以下方空為底，不是上界、不是下界，
X30n0600_p0194a15║表中道為底，此是開近顯遠。圓以中道為底，此約
X30n0600_p0194a16║釋。△於諸經典下。釋也。師知弟子備智斷兩德，初
X30n0600_p0194a17║是雙修智斷，次雙證智斷也。
X30n0600_p0194a18║於諸經典讀誦、通利、思惟、分別、正憶念。
X30n0600_p0194a19║初釋雙修智斷。於經典分別是修智德，正憶念是
X30n0600_p0194a20║修斷德。
X30n0600_p0194a21║阿逸多！是諸善男子等，不樂在眾多有所說，常樂靜
X30n0600_p0194a22║處，勤行精進，未曾休息。
X30n0600_p0194a23║次釋雙證智斷。不樂在眾是證斷，勤行精進是證
X30n0600_p0194a24║智。
X30n0600_p0194b01║亦不依止人天而住。常樂深智無有障礙。亦常樂於
X30n0600_p0194b02║諸佛之法。一心精進求無上慧。
X30n0600_p0194b03║二、答釋住處。人天是二邊，不住不著也。深智無礙
X30n0600_p0194b04║者，依不思議智也。樂於佛法者，樂不思議境也。境
X30n0600_p0194b05║智甚微，非近行菩薩。
X30n0600_p0194b06║爾時，世尊欲重宣此義，而說偈言：
X30n0600_p0194b07║偈有八行半，初五行半頌答兩問，次三行頌雙釋。
X30n0600_p0194b08║阿逸汝當知，是諸大菩薩，從無數劫來，修習佛智慧，
X30n0600_p0194b09║悉是我所化，令發大道心。此等是我子，依止是世界，
X30n0600_p0194b10║常行頭陀事，志樂於靜處，捨大眾憒閙，不樂多所說。
X30n0600_p0194b11║如是諸子等，學習我道法，晝夜常精進，為求佛道故。
X30n0600_p0194b12║初四行，答師弟。
X30n0600_p0194b13║在娑婆世界，下方空中住。
X30n0600_p0194b14║初半行，正答處。
X30n0600_p0194b15║志念力堅固，常勤求智慧，說種種妙法，其心無所畏。
X30n0600_p0194b16║次一行，歎菩薩德。
X30n0600_p0194b17║我於伽耶城，菩提樹下坐，得成最正覺，轉無上法輪。
X30n0600_p0194b18║爾乃教化之，令初發道心，今皆住不退，悉當得成佛。
X30n0600_p0194b19║我今說實語，汝等一心信，
X30n0600_p0194b20║初二行半頌釋師弟。
X30n0600_p0194b21║我從久遠來，教化是等眾，
X30n0600_p0194b22║次半行頌釋處所。經不云處但云久遠教化之者，
X30n0600_p0194b23║前正答中已云處竟，故但以時而釋處也。過去久
X30n0600_p0194b24║遠於何處化？化令入實即空中也。應消經文兩問
X30n0600_p0194c01║雙釋之意。已上偈文是頌略開近竟。△爾時，彌勒
X30n0600_p0194c02║下，因疑更請，有長行、偈頌。長行為二：一、疑，二、請。
X30n0600_p0194c03║爾時，彌勒菩薩摩訶薩及無數諸菩薩等，心生疑惑，
X30n0600_p0194c04║怪未曾有，而作是念：云何世尊於少時間，教化如是
X30n0600_p0194c05║無量無邊阿僧祇諸大菩薩，令住阿耨多羅三藐三
X30n0600_p0194c06║菩提？
X30n0600_p0194c07║聞上菩提樹下乃教化之，今皆住不退。又聞我從
X30n0600_p0194c08║久遠來，教化是等眾。聞此二說，動執生疑也。△白
X30n0600_p0194c09║佛下，准下，初、騰疑，二、請答。初、騰疑為二：一、法，二、譬。
X30n0600_p0194c10║法分為三：
X30n0600_p0194c11║即白佛言：世尊！如來為太子時出於釋宮，去伽耶城
X30n0600_p0194c12║不遠坐於道場，得成阿耨多羅三藐三菩提，從是已
X30n0600_p0194c13║來始過四十餘年。世尊！云何於此少時大作佛事，以
X30n0600_p0194c14║佛勢力、以佛功德，教化如是無量大菩薩眾，當成阿
X30n0600_p0194c15║耨多羅三藐三菩提？
X30n0600_p0194c16║初疑成道近，所化甚多，執近而疑遠也。
X30n0600_p0194c17║世尊！此大菩薩眾，假使有人於千萬億劫數不能盡、
X30n0600_p0194c18║不得其邊，斯等久遠已來，於無量無邊諸佛所植諸
X30n0600_p0194c19║善根，成就菩薩道，常修梵行。
X30n0600_p0194c20║第二、所化既多，行位深妙，執遠而疑近也。問：彌勒
X30n0600_p0194c21║既不知其數，不識一人，云何得知久植善根？答：秪
X30n0600_p0194c22║由彌勒不知不識，并由佛歎住處德業既多又深，
X30n0600_p0194c23║豈近成佛之所化耶？
X30n0600_p0194c24║世尊！如此之事，世所難信。
X30n0600_p0195a01║此第三、結請也。經但舉難信者，託物不信，拒而擊
X30n0600_p0195a02║佛，令必有答。
X30n0600_p0195a03║譬如有人，色美髮黑，年二十五，
X30n0600_p0195a04║色美髮黑，譬上成道近意。以色等為喻者，總在年
X30n0600_p0195a05║少為言耳。
X30n0600_p0195a06║指百歲人，言是我子。其百歲人，亦指年小，言是我父，
X30n0600_p0195a07║生育我等。
X30n0600_p0195a08║此譬上所化甚多意也。淮北諸師以譬釋譬，父服
X30n0600_p0195a09║還年藥貌同二十五，子不服藥形如百歲，若知藥
X30n0600_p0195a10║力不疑子父，不知者怪之。如來橫服垂迹之藥，示
X30n0600_p0195a11║伽耶始生諸菩薩直論本地，久發道心今住不退，
X30n0600_p0195a12║若佛及佛快知此事，自下不達不得不疑。言如來
X30n0600_p0195a13║橫服垂應藥者，智契深理由豎服真諦之藥也，處
X30n0600_p0195a14║處益物乃由橫服垂應之藥也。真諦藥者，假即空
X30n0600_p0195a15║故、權即實故、自行冥故。垂應藥者，空即假故、實即
X30n0600_p0195a16║權故、化他起故。如是初心由橫豎不二之妙樂也。
X30n0600_p0195a17║此之三藥無前無後，真諦藥者以治病故，垂應藥
X30n0600_p0195a18║者以還年故，不二藥者以延壽故，以還年故雖老
X30n0600_p0195a19║而少現不二身也。
X30n0600_p0195a20║是事難信。
X30n0600_p0195a21║此結譬也。
X30n0600_p0195a22║佛亦如是，得道已來，其實未久。
X30n0600_p0195a23║初合近譬。
X30n0600_p0195a24║而此大眾諸菩薩等，已於無量千萬億劫，為佛道故
X30n0600_p0195b01║勤行精進，善入出住無量百千萬億三昧，得大神通
X30n0600_p0195b02║久修梵行，善能次第習諸善法，巧於問答人中之寶，
X30n0600_p0195b03║一切世間甚為希有。
X30n0600_p0195b04║此合遠譬也。觀此菩薩久種善根，非止伽耶發心
X30n0600_p0195b05║也。善入出住者，九次第定是善入者，以從禪至禪
X30n0600_p0195b06║無間入故。師子奮迅者是善出，以從禪至禪皆經
X30n0600_p0195b07║散心，以散名出也。超越是善住者，雖經超散，住禪
X30n0600_p0195b08║宛然，藏通意也。又從初地至十地名善入，十地入
X30n0600_p0195b09║重玄門，倒修凡夫事名善出，妙覺徧滿名善住，別
X30n0600_p0195b10║教意也。又畢法性三昧名善入，以窮法性故。首楞
X30n0600_p0195b11║嚴名善出，能現威儀故。王三昧名善住，如王安國
X30n0600_p0195b12║故。圓教意也。次第習諸善法者，據因為善習，就果
X30n0600_p0195b13║為善入也。善答問難者，具二莊嚴也。七方便之尊，
X30n0600_p0195b14║故云寶也。△今日世尊下，請答，又為三：
X30n0600_p0195b15║今日世尊方云：得佛道時，初令發心，教化示導，令向
X30n0600_p0195b16║阿耨多羅三藐三菩提。世尊得佛未久，乃能作此大
X30n0600_p0195b17║功德事。
X30n0600_p0195b18║初舉佛語請。△下第二、明請意，又二：
X30n0600_p0195b19║我等雖復信佛隨宜所說，佛所出言未曾虗妄，佛所
X30n0600_p0195b20║知者皆悉通達。
X30n0600_p0195b21║此初，明為現在請。我雖未達，信而已矣。
X30n0600_p0195b22║然諸新發意菩薩，於佛滅後，若聞是語，或不信受，而
X30n0600_p0195b23║起破法罪業因緣。
X30n0600_p0195b24║第二、為未來淺行喜生誹謗。新發意者，謗墯惡道
X30n0600_p0195c01║也；不退者，雖信不謗，不能增道也。佛若為分別謗
X30n0600_p0195c02║者，則生信也；信者，則增道也。今文竝約久成明信
X30n0600_p0195c03║而論增道，增道必損生。△下第三、請答，亦為二：
X30n0600_p0195c04║唯然，世尊！願為解說，除我等疑。
X30n0600_p0195c05║初、請除我等疑。
X30n0600_p0195c06║及未來世諸善男子，聞此事已亦不生疑。
X30n0600_p0195c07║第二，除未來疑。
X30n0600_p0195c08║爾時彌勒菩薩欲重宣此義，而說偈言：
X30n0600_p0195c09║偈有十四行，頌上法譬：初五行頌法說，次九行頌
X30n0600_p0195c10║譬說。法說中三：
X30n0600_p0195c11║佛昔從釋種，出家近伽耶，坐於菩提樹，爾來尚未久。
X30n0600_p0195c12║初一行頌執近疑遠。
X30n0600_p0195c13║此諸佛子等，其數不可量，久已行佛道，住神通智力。
X30n0600_p0195c14║善學菩薩道，不染世間法，如蓮華在水，從地而涌出。
X30n0600_p0195c15║皆起恭敬心，住於世尊前，是事難思議，
X30n0600_p0195c16║第二兩行三句，頌執遠疑近。
X30n0600_p0195c17║云何而可信？佛得道甚近，所成就甚多，願為除眾疑，
X30n0600_p0195c18║如實分別說。
X30n0600_p0195c19║第三，一行一句頌，結請法說竟。△下譬說亦開合。
X30n0600_p0195c20║譬如小壯人，年始二十五，
X30n0600_p0195c21║初二句頌上成道近意。
X30n0600_p0195c22║示人百歲子，髮白而面皺，是等我所生，子亦說是父。
X30n0600_p0195c23║此一行頌上所化甚多也。
X30n0600_p0195c24║父小而子老，舉世所不信。
X30n0600_p0196a01║此兩句頌上難信釋開譬竟。△下七行頌合譬亦
X30n0600_p0196a02║三。
X30n0600_p0196a03║世尊亦如是，得道來甚近，
X30n0600_p0196a04║初二句頌合近。
X30n0600_p0196a05║是諸菩薩等，志固無怯弱，從無量劫來，而行菩薩道。
X30n0600_p0196a06║巧於難問答，其心無所畏，忍辱心決定，端正有威德。
X30n0600_p0196a07║十方佛所讚，善能分別說，不樂在人眾，常好在禪定。
X30n0600_p0196a08║為求佛道故，於下空中住，
X30n0600_p0196a09║第二，三行半頌，合遠。
X30n0600_p0196a10║我等從佛聞，於此事無疑，願佛為未來，演說令開解。
X30n0600_p0196a11║若有於此經，生疑不信者，即當墯惡道，願今為解說。
X30n0600_p0196a12║是無量菩薩，云何於少時，教化令發心，而住不退地？
X30n0600_p0196a13║此三行頌合請。答：初二句頌上為現在請，次一行
X30n0600_p0196a14║一句頌上為未來請，三一行一句頌上除我等疑
X30n0600_p0196a15║及未來疑。已上略開近顯遠動執生疑竟。
X30n0600_p0196a16║玅法蓮華經如來壽量品第十六
X30n0600_p0196a17║此壽量品去，是本門正宗中第二，廣開近顯遠，斷
X30n0600_p0196a18║疑生信。先釋題，次消經題。云壽量品者，先通引古
X30n0600_p0196a19║釋，次今家正釋品題。初叡師序云：壽無量劫，未足
X30n0600_p0196a20║以明其久；分身無數，不足以異其體。然則壽量定
X30n0600_p0196a21║其非數，分身明其不異，普賢顯其無成，多寶明其
X30n0600_p0196a22║不滅耳。此師但似不答所問。彌勒問涌出菩薩從
X30n0600_p0196a23║誰發心，意疑伽耶成來未久，如何所化身相難思
X30n0600_p0196a24║等耶？西河道朗云：明法身真化不異，存沒理一。多
X30n0600_p0196b01║寶現明法身常存，壽量明與太虗齊量。此與叡意
X30n0600_p0196b02║同而辭劣。道場觀云：會三歸一，乘之始也；滅影澄
X30n0600_p0196b03║神，乘之終也。滅影謂息迹，澄神則明本，故迹無常
X30n0600_p0196b04║而本常也。注者云：非存亡之數曰壽，出修夭之限
X30n0600_p0196b05║稱量。法身非形年所攝，使大士修踐極之照，不以
X30n0600_p0196b06║伽耶為成佛，百年為期頥也。竺道生云：其色身佛
X30n0600_p0196b07║者，應現而有，無有實形。既形不實，豈有壽哉？然則
X30n0600_p0196b08║萬形同致，古今為一。古亦今也，今亦古也。無時不
X30n0600_p0196b09║有，無處不在。若有時不有，有處不在者，於眾生然
X30n0600_p0196b10║耳，佛不爾也。是以極談長壽，云伽耶是也。伽耶是
X30n0600_p0196b11║者，非復伽耶。伽耶既非，彼長何獨是乎？長短斯亡，
X30n0600_p0196b12║長短恒存焉。前代匠者，如向所說，多約無量明常。
X30n0600_p0196b13║近世人師，多云壽是量法，前過恒沙，後倍上數，終
X30n0600_p0196b14║皈限極，而明無常。又惑者執品明壽量，量是無常，
X30n0600_p0196b15║那作常解？今為答之：品直道壽量，不道壽有量，不
X30n0600_p0196b16║道壽無量。爾作無常，他作常解，此復何咎？鷸蚌相
X30n0600_p0196b17║扼，我乘其弊。應具四解，謂實有量而言無量，彌陀
X30n0600_p0196b18║是也；實無量而言量，如此品及金光明是也；實無
X30n0600_p0196b19║量而言無量，如涅槃云唯佛與佛，其壽無量是也；
X30n0600_p0196b20║實有量而言量，如八十唱滅是也。品文具有此義，
X30n0600_p0196b21║豈可是一而非三耶？疏有問答，料簡二重，委在疏
X30n0600_p0196b22║文第三。問云：義推常可，然徵文何據？答：明者貴其
X30n0600_p0196b23║理，暗者守其文。但尋詮會宗，是教之正意。苟執糟
X30n0600_p0196b24║穅，問橋何益？又教本為緣，緣異說異，或隨欣隨宜，
X30n0600_p0196c01║隨治隨悟，悟則達到已矣，那更盤桓阡陌何為？故
X30n0600_p0196c02║云泥洹真法寶，眾生種種門入，此之謂也。又文有
X30n0600_p0196c03║多少，涅槃以未來常住為宗，其文則多；不以過去
X30n0600_p0196c04║久成為宗，其文則少。若隨多棄少，則是魔說，非佛
X30n0600_p0196c05║說也。此經以過去久成為宗，點塵數界，其文則多；
X30n0600_p0196c06║未來常住，其文則少。若從多棄少，頭破作七分，如
X30n0600_p0196c07║阿棃樹枝，譬天子敕，若多若少，俱不可違，違之得
X30n0600_p0196c08║罪。方便品云：世間相常住，於道場知已，導師方便
X30n0600_p0196c09║說。此文則未來常住不滅。又云：我常住於此。又云：
X30n0600_p0196c10║常在靈鷲山，及餘諸住處。普賢觀云：常波羅蜜所
X30n0600_p0196c11║攝成處，我波羅蜜所安立處。如此常文，亦復不少。
X30n0600_p0196c12║又此經處處明法身，法身豈不常耶？問：既明法身，
X30n0600_p0196c13║應論三德。答：權實二智，豈非般若？三世示現，豈非
X30n0600_p0196c14║解脫？實相本地，即是法身。三德明文，為若此也。今
X30n0600_p0196c15║正釋品題如來壽量者，先通釋，次別釋。初釋如來，
X30n0600_p0196c16║次壽量。初通釋如來者，十方三世諸佛、二佛、三佛、
X30n0600_p0196c17║本佛、迹佛之通號也。且指如來一名，餘九非無，俱
X30n0600_p0196c18║通三身，竝具十號，委如止觀第二記。壽量者，詮量
X30n0600_p0196c19║也。詮量十方三世二佛、三佛、本佛、迹佛之功德也。
X30n0600_p0196c20║今正詮量本地三佛功德，故言如來。壽量品此通
X30n0600_p0196c21║釋畢。次別釋者，如來義甚多，且明二、三如來，餘例
X30n0600_p0196c22║可解。然二如來者，成論云：乘如實道，來成正覺，故
X30n0600_p0196c23║名如來。乘是法如如智，實是法如如境。道是因，覺
X30n0600_p0196c24║是果。若單論乘者，如如無所知；單論實者，如如無
X30n0600_p0197a01║能知。境智和合，則有因果。照境未窮名因，盡源為
X30n0600_p0197a02║果。道覺義成，即是乘如實道，來成正覺，此真身如
X30n0600_p0197a03║來。以如實智，乘如實道，來生三有，示成正覺者，即
X30n0600_p0197a04║應身如來。此約二身釋如來畢。若三身釋如來者，
X30n0600_p0197a05║大論云：如法相解，如法相說，故名如來。如者，法如
X30n0600_p0197a06║如境，非因非果，有佛無佛，性相常然，徧一切處而
X30n0600_p0197a07║無有異為如，不動而至為來，指此為法身如來也。
X30n0600_p0197a08║法如如智，乘於如如真實之道，來成妙覺。智稱如
X30n0600_p0197a09║理，從理名如，從智名來，即報身如來。故論云：如法
X30n0600_p0197a10║相解，故名如來也。以如如境智合故，即能處處示
X30n0600_p0197a11║成正覺。水銀和真金，能塗諸色像；功德和法身，處
X30n0600_p0197a12║處應現往。八相成道，轉妙法輪，即應身如來。故論
X30n0600_p0197a13║云：如法相說，故名如來也。法身如來名毗盧遮那，
X30n0600_p0197a14║此翻徧一切處；報身如來名盧舍那，此翻淨滿；應
X30n0600_p0197a15║身如來名釋迦文，此翻度沃焦。是三如來，若單取
X30n0600_p0197a16║者，則不可也。大經云：法身亦非般若，亦非解脫，亦
X30n0600_p0197a17║非三法具足，稱祕密藏，名大涅槃。不可一異縱橫
X30n0600_p0197a18║竝別，圓攬三法，稱假名如來也。梵網經結成華嚴
X30n0600_p0197a19║教，華臺為本，華葉為末，別為一緣，作如此說，而本
X30n0600_p0197a20║末不得相離。像法決疑經結成涅槃，文云：或見釋
X30n0600_p0197a21║迦為毗盧遮那，或為盧舍那。葢前緣異見，非佛三
X30n0600_p0197a22║也。普賢觀結成法華，文云：釋迦牟尼名毗盧遮那。
X30n0600_p0197a23║乃是異名，非別體也。總眾經之意，當知三佛非一
X30n0600_p0197a24║異明矣。近代翻譯，法報不分，三二莫辨。自古經論
X30n0600_p0197b01║許有三身，若言毗盧與舍那不別，則法身即是報
X30n0600_p0197b02║身。若即是者，一切眾生無不圓滿。若法身有說，眾
X30n0600_p0197b03║生亦然。若果滿方說，滿從報立。若言不離，三身俱
X30n0600_p0197b04║然，何獨法報？生佛無二，豈唯三身？故存三身，法定
X30n0600_p0197b05║不說；報通二義，應化定說。若其相即，俱說俱不說；
X30n0600_p0197b06║若但從理，非說非不說。事理相對，無說即說，即說
X30n0600_p0197b07║無說，情通妙契，諍計咸失。問：此品無三佛名，那作
X30n0600_p0197b08║三釋？答：雖不標名，而具其義。下文云：非如非異，不
X30n0600_p0197b09║如三界，見於三界。此非偏如顯圓如，即法身如來
X30n0600_p0197b10║義也。又云：如來如實知見三界之相，即是如如智，
X30n0600_p0197b11║稱如如境，一切種智知見即佛眼。此是報身如來
X30n0600_p0197b12║義也。又云：或示己身己事，或示他身他事。此即應
X30n0600_p0197b13║身如來義也。若但性得三如來者是橫，但修得三
X30n0600_p0197b14║如來者是縱。先法，次報，後應，亦是縱，即別佛也。今
X30n0600_p0197b15║經圓說，不縱不橫，三如來也。揀縱橫如來，尚非今
X30n0600_p0197b16║義，況三藏通教如來耶？又法華之前，亦明圓如來
X30n0600_p0197b17║者，同是迹中所說耳。發迹顯本，三如來者，永異諸
X30n0600_p0197b18║經。問：論中但指報為久遠，應指伽耶，法非今昔，如
X30n0600_p0197b19║何三佛悉指於本？答：論雖互指，理必咸通，豈昔有
X30n0600_p0197b20║報而無餘二？豈今但應而無法報？以中間、今日悉
X30n0600_p0197b21║具三身，但自實成，望於中間、今日所現身處，通屬
X30n0600_p0197b22║應化，故且對之。又法身雖即不當今昔，約修相望，
X30n0600_p0197b23║還分近遠。下釋壽量，可以準知。故今日、中間節節
X30n0600_p0197b24║具三。論云：示現成大菩提無上，故示三種菩提：一、
X30n0600_p0197c01║應佛菩提，隨所應現，即為示現，如經出釋氏宮故；
X30n0600_p0197c02║二、報佛菩提，十地滿足，得常涅槃，如經我實成佛
X30n0600_p0197c03║已來無量無邊劫故；三、法佛菩提，謂如來藏性淨，
X30n0600_p0197c04║涅槃不變，如經如來如實知見三界之相故。經具
X30n0600_p0197c05║其義，論出其名，不作上釋，寧會經論耶？次明壽量
X30n0600_p0197c06║者，壽者，受義。真如不隔諸法，故名為受。又境智相
X30n0600_p0197c07║應，故名受。又一期報得，百年不斷，故名受。略釋壽
X30n0600_p0197c08║竟。次廣釋量。量者，詮量也。量字則通，無的別據。詮
X30n0600_p0197c09║量，法如來以如理為命，報如來以智慧為命，應如
X30n0600_p0197c10║來以同緣理為命。詮量諸命，若有量，若無量，若非
X30n0600_p0197c11║量非無量。法身如來如理命者，有佛無佛，性相常
X30n0600_p0197c12║然，不論相應與不相續，亦無有量及無量。文云：非
X30n0600_p0197c13║如非異，非虗非實。葢是詮量法身如理命也。詮量
X30n0600_p0197c14║報身如來，以如如智契如如境，境發智為報，智冥
X30n0600_p0197c15║境為受。境既無量無邊，常住不滅，智亦如是，函大
X30n0600_p0197c16║葢大。文云：我智力如是，久修業所得，慧光照無量，
X30n0600_p0197c17║壽命無數劫。此是詮量報身如來智慧命也。詮量
X30n0600_p0197c18║應身者，應身同緣，緣長同長，緣促同促。云云自彼，
X30n0600_p0197c19║於我何為？文云：數數現生，數數現滅。或復自說名
X30n0600_p0197c20║字不同，年紀大小。此是詮量應佛同緣命也。復次，
X30n0600_p0197c21║更約四句以釋三身。法身，非量非無量。報身，金剛
X30n0600_p0197c22║前有量，金剛後無量。應身，隨緣則有量，應用不斷
X30n0600_p0197c23║則無量。通途詮量，三句在聖，一句屬凡。有量無常，
X30n0600_p0197c24║都非佛義。舊來所說，乃是增減兩謗。如誣於佛，非
X30n0600_p0198a01║魔是何？四句詮量，其義已顯。為未解者，更常等四
X30n0600_p0198a02║句料簡。先別，次通。別者，非常非無常，雙非理極，即
X30n0600_p0198a03║法身也。常者，即報身也。報智境合，亦非常非無常。
X30n0600_p0198a04║但取正智圓滿，不生不滅，過金剛心之前，故取常
X30n0600_p0198a05║為報身耳。亦常亦無常，應身也。應用無盡亦常，數
X30n0600_p0198a06║唱涅槃名亦無常。無常者，金剛心已前，智用增進，
X30n0600_p0198a07║乃至凡夫生滅出沒，皆是無常。三佛各一句，凡夫
X30n0600_p0198a08║共一句。此約別、教別、分別也。通途圓說者，一一如
X30n0600_p0198a09║來，悉備四句。法身四者，非常非無常，雙破凡聖八
X30n0600_p0198a10║倒故。常者，如虗空常故。無常者，無凡夫生滅倒故。
X30n0600_p0198a11║亦常亦無常者，寂而雙照故。此法身四句。報身四
X30n0600_p0198a12║者，非常非無常者，智冥境故。常者，出過二乘故。無
X30n0600_p0198a13║常者，無生滅倒故。亦常亦無常者，能雙照故。應身
X30n0600_p0198a14║四者，非常非無常者，非報非生死故。常者，常應同
X30n0600_p0198a15║故。無常者，同無常故。亦常亦無常者，兩存故。此三
X30n0600_p0198a16║身四句釋也。凡夫既得無常一句，通途亦作四句。
X30n0600_p0198a17║但有性得之理，尚無四句名字，況行用耶？可以意
X30n0600_p0198a18║得，不俟說也。一身即是三身，不一不異，當知一佛
X30n0600_p0198a19║身即具諸身壽命功德，隨緣感見，長短不同。大經
X30n0600_p0198a20║云：凡夫、二乘見佛壽命，猶如冬日；菩薩所見，猶如
X30n0600_p0198a21║春日；唯佛見佛壽命無量，猶如夏日。所以然者，凡
X30n0600_p0198a22║夫博地翳障，朦朧藏、通；二乘雖斷四住，不見中道。
X30n0600_p0198a23║若捨分段，受法性身，未破無明，彼土所奉猶是勝
X30n0600_p0198a24║應，當知二乘秪見冬日。若諸菩薩未登地住，所見
X30n0600_p0198b01║同前；若破無明，乃至受分法身，與而為語，得見報
X30n0600_p0198b02║身壽命，奪而為語，猶是勝應。未窮報身之源，未盡
X30n0600_p0198b03║法性之極，所見佛壽猶是春日；唯佛與佛窮性盡
X30n0600_p0198b04║源，見法身壽猶如夏日。大經舉三譬譬之：於諸常
X30n0600_p0198b05║中，虗空第一；一切壽命，如來第一。此譬法身壽命
X30n0600_p0198b06║無始無終，性相凝湛，不同應報也。二、譬如四河皆
X30n0600_p0198b07║皈大海，此譬報身所修萬善皆感佛報壽命海中
X30n0600_p0198b08║也。三、阿耨達池出四大河，此譬應身壽命從法報
X30n0600_p0198b09║出，同他長短也。此約赴機不定釋三身也。五、約身
X30n0600_p0198b10║以判本報。此品詮量通明三身，若從別意，正在報
X30n0600_p0198b11║身。何以故？義便文會。義便者，報身智慧上冥下契，
X30n0600_p0198b12║三身宛足，故言義便。文會者，我成佛已來甚大久
X30n0600_p0198b13║遠，故能三世利益眾生。所成即法身，能成即報身，
X30n0600_p0198b14║法報合故能益物，故言文會。以此推之，正意是論
X30n0600_p0198b15║報身佛功德也。此結成本報佛也。次廣約本迹示
X30n0600_p0198b16║今品意。如是三身種種功德，悉是本時道場樹下
X30n0600_p0198b17║先久成就，名之為本；中間今日寂滅道場所成就
X30n0600_p0198b18║者，名之為迹。諸經所說本迹者，取寂滅道場所成
X30n0600_p0198b19║法報為本，從本所起勝劣兩應為迹。今經所明取
X30n0600_p0198b20║寂場及中間所成三身皆名為迹，取本昔道場所
X30n0600_p0198b21║得三身名之為本，故與諸經為異也。非本無以垂
X30n0600_p0198b22║迹，非迹無以顯本，本迹雖殊不思議一也。肇師之
X30n0600_p0198b23║言意在寂場之本耳。復次寂場本迹復有多種，或
X30n0600_p0198b24║以涅槃為本，從真起應為迹，迹本俱空言思雙斷，
X30n0600_p0198c01║故不思議一也。或以俗為本，從俗起應為迹，迹本
X30n0600_p0198c02║深廣下地不能言思邊涯，故言不可思議一也。或
X30n0600_p0198c03║以中為本，從中起應為迹，迹本皆言語道斷心行
X30n0600_p0198c04║處滅，故云不思議一也。復次此三非三亦復非一，
X30n0600_p0198c05║非三非一為本，而三而一為迹，皆言語道斷心行
X30n0600_p0198c06║處滅，不思議一也。未知諸師指何處本迹不思議
X30n0600_p0198c07║一也？今攝褻四番皆是迹中不思議一耳，遠指本
X30n0600_p0198c08║地三番四番不可思議以為其本，從箇本而垂迹，
X30n0600_p0198c09║將箇迹而顯本，本迹雖殊不思議一。如此本迹何
X30n0600_p0198c10║得不異眾經？何得不異諸師？問：諸經各說位行或
X30n0600_p0198c11║多或少，華嚴四十一位、瓔珞五十二位名義皆廣，
X30n0600_p0198c12║此經始末都無此事，云何言異？答：譬如世人修種
X30n0600_p0198c13║種業、集種種寶、求種種位，若無壽命用財位為？大
X30n0600_p0198c14║經云：譬如長者生育一子，相師占之有短壽相不
X30n0600_p0198c15║任紹繼，父母知已忽之如草。法門亦爾，行種種因、
X30n0600_p0198c16║獲種種果、現種種通、化種種眾、說種種法、度種種
X30n0600_p0198c17║人，總在如來壽命海中。海中之要法性智應，喉襟
X30n0600_p0198c18║目蒵非異是何？已上釋品題竟。△二、廣開近顯遠，
X30n0600_p0198c19║文為二：先誡信，次正答。有長行、偈頌。長行法、譬為
X30n0600_p0198c20║二。法說又三：初三世益物中，初明過去益物，先出
X30n0600_p0198c21║執近之情，為三：
X30n0600_p0198c22║爾時，佛告諸菩薩及一切大眾：諸善男子！汝等當信
X30n0600_p0198c23║解如來誠諦之語。復告大眾：汝等當信解如來誠諦
X30n0600_p0198c24║之語。又復告諸大眾：汝等當信解如來誠諦之語。是
X30n0600_p0199a01║時，菩薩大眾彌勒為首，合掌白佛言：世尊！惟願說之，
X30n0600_p0199a02║我等當信受佛語。如是三白已，復言：惟願說之，我等
X30n0600_p0199a03║當信受佛語。爾時，世尊知諸菩薩三請不止，而告之
X30n0600_p0199a04║言：汝等諦聽！
X30n0600_p0199a05║初明誡信者，佛旨論誡眾受為信，此文有三誡、三
X30n0600_p0199a06║請、重請。重誡迹門三請，一誡此中四請，四誡前後
X30n0600_p0199a07║合五誡，七請奇特大事殷勒鄭重也。誡是忠誠，諦
X30n0600_p0199a08║是審實，不欺於物言則詣真。昔七方便隨他意語
X30n0600_p0199a09║非告誠實，今隨自意語示之以要，故言誠諦。菩薩
X30n0600_p0199a10║既奉誠誡不敢致疑，聞必取信信受誠言也。
X30n0600_p0199a11║如來祕密，神通之力，
X30n0600_p0199a12║此出所迷法。祕密者，一身即三身名為祕，三身即
X30n0600_p0199a13║一身名為密。又昔所不說名為秘，唯佛自知名為
X30n0600_p0199a14║密。神通之力者，三身之用也。神是天然不動之理，
X30n0600_p0199a15║即法性身也；通是無壅不思議慧，即報身也；力是
X30n0600_p0199a16║幹用自在，即應身也。佛於三世等有三身，於諸教
X30n0600_p0199a17║中祕之而不傳，故更應廣約諸味簡已，更約今昔
X30n0600_p0199a18║簡之，方顯本地三身神通。
X30n0600_p0199a19║一切世間天，人及阿修羅，
X30n0600_p0199a20║二、出能迷眾者，一切世間天、人、阿修羅，謂今佛始
X30n0600_p0199a21║於道樹得此三身，故執近以疑遠。此本說中不復
X30n0600_p0199a22║言及二乘，但對菩薩，菩薩攝在天、人、修羅三善道
X30n0600_p0199a23║內，餘三惡趣罪重根鈍，少智不知作此謂也。故大
X30n0600_p0199a24║品但云摩訶衍勝出天、人、阿修羅，亦復不言三途
X30n0600_p0199b01║也。
X30n0600_p0199b02║皆謂今釋迦牟尼佛出釋氏宮，去伽耶城不遠，坐於
X30n0600_p0199b03║道場，得阿耨多羅三藐三菩提。
X30n0600_p0199b04║三出所迷之謂者，菩薩有三種：一下方、二他方、三
X30n0600_p0199b05║舊住也。下方者，即本日所化，故無執近之謂。他方
X30n0600_p0199b06║舊住俱有二種：一者從法身應生者，往世先得無
X30n0600_p0199b07║生，或已先聞發迹顯本，設未得聞報盡受法性身，
X30n0600_p0199b08║於法身地自應得聞長遠之說，是故應生菩薩多
X30n0600_p0199b09║無執近之謂。二者今生始得無生忍及未得忍者，
X30n0600_p0199b10║咸有此執近之謂也。△從然善男子！我實成佛已
X30n0600_p0199b11║來下，第二、明破執遣迷，以顯久遠之本。上文誠諦
X30n0600_p0199b12║之誡，即是此也。就此復二：一、顯遠；二、從自從是來
X30n0600_p0199b13║下，明過去益物所宜。就初又為二：一、法說顯遠，二、
X30n0600_p0199b14║舉譬格量。
X30n0600_p0199b15║然，善男子！我實成佛已來，無量無邊百千萬億那由
X30n0600_p0199b16║他劫。
X30n0600_p0199b17║此是破近顯遠中，初法說顯遠，破執遣迷，以顯久
X30n0600_p0199b18║遠之本。上文誠諦之誡，即是此也。法說成佛已來
X30n0600_p0199b19║甚大久遠伽耶，近謂即破。破近顯遠，略有十意，委
X30n0600_p0199b20║如玄義。此文正用破近顯遠，破近謂情，廢近顯遠，
X30n0600_p0199b21║廢於近教也。△下、譬說格量。又為三：
X30n0600_p0199b22║譬如五百千萬億那由他阿僧祇三千大千世界，假
X30n0600_p0199b23║使有人抹為微塵，過於東方五百千萬億那由他阿
X30n0600_p0199b24║僧祇國乃下一塵，如是東行盡是微塵。諸善男子！於
X30n0600_p0199c01║意云何？是諸世界可得思惟校計知其數不？
X30n0600_p0199c02║初舉喻問顯出長遠。餘經或明數不可說塵沙等
X30n0600_p0199c03║為喻方此，此則為多。直下塵被點之界已不可說，
X30n0600_p0199c04║況不點寧當可說？下塵不下塵界尚不可說，下塵
X30n0600_p0199c05║不下塵塵豈可說耶？況復過是寧可說耶？當知壽
X30n0600_p0199c06║量非說不知。注家云無始之壽晦而未彰者，此不
X30n0600_p0199c07║應爾。何者？此中正明久遠之長，以破伽耶近成之
X30n0600_p0199c08║短，彰灼顯著何晦之有？又言何佛不然，此亦不爾，
X30n0600_p0199c09║久近不同長短別故。
X30n0600_p0199c10║彌勒菩薩等俱白佛言：世尊！是諸世界無量無邊，非
X30n0600_p0199c11║筭數所知，亦非心力所及。一切聲聞、辟支佛以無漏
X30n0600_p0199c12║智，不能思惟知其限數。我等住阿惟越致地，於是事
X30n0600_p0199c13║中亦所不達。世尊！如是諸世界無量無邊。
X30n0600_p0199c14║第二答中舉三人不知，即聲聞、辟支佛、彌勒也。
X30n0600_p0199c15║爾時，佛告大菩薩眾：諸善男子！今當分明宣語汝等：
X30n0600_p0199c16║是諸世界，若著微塵及不著者，盡以為塵。一塵一劫，
X30n0600_p0199c17║我成佛已來，復過於此百千萬億那由他阿僧祇劫。
X30n0600_p0199c18║第三、合譬。僧傳云：準羅什舊經，無一塵一劫四字。
X30n0600_p0199c19║有齊高僧曇副誦經感夢，云少一句，後果得之。若
X30n0600_p0199c20║金光明云：一切海水可知滴數，無有能知如來之
X30n0600_p0199c21║壽。此亦明未來壽，非過去壽也。若引證此，殊不相
X30n0600_p0199c22║關。△下自從去明益物所宜又為三。
X30n0600_p0199c23║自從是來，我常在此娑婆世界說法教化，亦於餘處
X30n0600_p0199c24║百千萬億那由他阿僧祇國導利眾生。
X30n0600_p0200a01║初、明益物處。然須顯處者，上引譬甚久，久居何處？
X30n0600_p0200a02║故云常在此土及於他國而作佛事。又此之娑婆
X30n0600_p0200a03║即本應身所居之土，今日迹居不移於本，但今昔
X30n0600_p0200a04║時異。見燒者謂近，照本者達遠，故經云：我土不毀，
X30n0600_p0200a05║常在靈山。豈離伽耶別求常寂？非寂光外別有娑
X30n0600_p0200a06║婆。
X30n0600_p0200a07║諸善男子！於是中間，我說然燈佛等，又復言其入於
X30n0600_p0200a08║涅槃，如是皆以方便分別。
X30n0600_p0200a09║二、明拂執。迹上疑，疑因疑果。昔教所說之處處行
X30n0600_p0200a10║因，又處處得記，即是果疑。今拂除此疑，指然燈佛
X30n0600_p0200a11║者，即拂因疑。又復言其入於涅槃，即拂果疑。如此
X30n0600_p0200a12║因果非復一條，皆我方便，非實說也，故名拂疑。或
X30n0600_p0200a13║有人云：方便說然燈佛是我之師，然實是釋迦現
X30n0600_p0200a14║作，非生現生，非滅現滅，故言又復言其涅槃。今謂
X30n0600_p0200a15║不爾，但取前釋。何者？然燈佛于時緣熟，以佛像化
X30n0600_p0200a16║之；我緣未熟，但為菩薩，從佛得記。得記即是果義
X30n0600_p0200a17║行，行即是因，消文自足。言其者，即是中間施化之
X30n0600_p0200a18║其耳，非謂然燈也。又中間益物，即有形聲兩益。若
X30n0600_p0200a19║言值然燈佛者，此有形益。又復言其入於涅槃者，
X30n0600_p0200a20║彼佛滅後，助佛揚化，即有聲益。若爾，形聲兩益皆
X30n0600_p0200a21║屬中間因耳。既有形聲之生，生必有死，死即入涅
X30n0600_p0200a22║槃，名此為果耳，不得言中間已成佛果。何者？法華
X30n0600_p0200a23║之前未說成佛，何得有佛果之疑？舊以然燈是我
X30n0600_p0200a24║現作，此亦非解。法華前經未論昔已成佛，何教說
X30n0600_p0200b01║然燈是我所現，而拂此疑耶？△下去第三益物所
X30n0600_p0200b02║宜又二
X30n0600_p0200b03║諸善男子！若有眾生來至我所，我以佛眼觀其信等
X30n0600_p0200b04║諸根利鈍，隨所應度。
X30n0600_p0200b05║初、明感應至我所者，即是過去眾生漸頓兩機冥
X30n0600_p0200b06║扣法身也。佛眼觀者，即是久已成佛，用佛眼鑑照
X30n0600_p0200b07║無有遺差，將欲起於劣勝兩應而利益之。善機凡
X30n0600_p0200b08║有二力：一、感人天華報；二、感佛道果報。若以法眼
X30n0600_p0200b09║觀知萬善，緣其重輕各得華報，不能究竟知其終
X30n0600_p0200b10║得種智果報。若以佛眼圓照萬善知其始末，此經
X30n0600_p0200b11║一向明佛眼觀知眾生萬善，究竟得佛一大事出
X30n0600_p0200b12║世之正意也。信等諸根者，信等五根也。慧根即了
X30n0600_p0200b13║因，餘根即緣因。此二善根各有利鈍，通攝頓漸機
X30n0600_p0200b14║緣。頓機利鈍即是圓別根機，漸根利鈍即是藏通
X30n0600_p0200b15║機緣。又小乘根名鈍，大乘根名利。又小乘根名利，
X30n0600_p0200b16║人天乘名鈍。十法界眾生所有善根利鈍為機，不
X30n0600_p0200b17║用惡法要法，非緣了二因也。如來悉照十界善機，
X30n0600_p0200b18║隨所應度而現形聲饒益也。△下第二、正明應化
X30n0600_p0200b19║所宜，為二：一、形聲益，二、得益歡喜。先形益，又二：先
X30n0600_p0200b20║明非生現生，次非滅現滅。
X30n0600_p0200b21║處處自說名字不同，年紀大小。
X30n0600_p0200b22║初、非生、現生自說。名字不同者，形既其現，則有名
X30n0600_p0200b23║字，因名召體，機有優劣，形有勝負，形異故，名則不
X30n0600_p0200b24║同。年紀大小者，即形勝負，勝者即勝應，負者即劣
X30n0600_p0200c01║應也。名不同者，即二佛現壽有量無量也。處處者，
X30n0600_p0200c02║豎論則過去之處處行因國土也，橫論即十方國
X30n0600_p0200c03║土也。名字不同，約豎處所，亦有生法名字不同，如
X30n0600_p0200c04║今之應身，望過去然燈佛等；約橫國土，亦有生法
X30n0600_p0200c05║名字，如今之應身，望分身，亦如華嚴十號中所列
X30n0600_p0200c06║釋迦異名若干不同。又諸經所辨，佛有三身名字
X30n0600_p0200c07║不同，所召法體皆異，或說毗那，或舍那，或釋迦法
X30n0600_p0200c08║身佛，或名如如、實相、第一義、般若、楞嚴等比也。此
X30n0600_p0200c09║約示現佛法界身名字不同。若現九法界身名字
X30n0600_p0200c10║不同，則無量無邊，可以意得。年紀大小者，此明壽
X30n0600_p0200c11║命長短，遂上所現應身，或說壽二萬，如迦葉佛時；
X30n0600_p0200c12║或說壽八萬時，如彌勒佛時。傳互明大小縱橫，可
X30n0600_p0200c13║知。就法、報、應佛壽命大小，具如玄義。或三身相望
X30n0600_p0200c14║辨大小，或三身各別皆為小，合說名為大。例三點，
X30n0600_p0200c15║此皆隨所應度，為其現身及壽命長短耳。
X30n0600_p0200c16║亦復現言：當入涅槃。
X30n0600_p0200c17║二、明非滅現，滅亦復現。言當入涅槃者，應以滅度
X30n0600_p0200c18║而得度者，即現滅度也。令其戀仰而得解脫，此義
X30n0600_p0200c19║現下譬說中也。
X30n0600_p0200c20║又以種種方便，說微妙法。
X30n0600_p0200c21║第二、明聲益。又以種種方便說微妙法者，是現聲
X30n0600_p0200c22║益也。小身短壽即是說於漸教，故言種種方便也。
X30n0600_p0200c23║大身長壽即是說頓教，故言說微妙法也。
X30n0600_p0200c24║能令眾生，發歡喜心。
X30n0600_p0201a01║二、得益歡喜。雖初以漸終，令入大言，皆令得歡喜。
X30n0600_p0201a02║仍此歡喜，即是施化得益。佛依四悉檀，施形聲兩
X30n0600_p0201a03║益。眾生獲於四利，稱機則喜，乖機則惱。下文云皆
X30n0600_p0201a04║實不虗，即此義也。△次、明現在益物，為二：一、機感，
X30n0600_p0201a05║二、應化。
X30n0600_p0201a06║諸善男子！如來見諸眾生樂於小法，德薄垢重者。
X30n0600_p0201a07║初、明機感，是現在師子奮迅益物。此三昧有十功
X30n0600_p0201a08║德：一、分別他人諸根熟不熟、清淨不清淨；二、以如
X30n0600_p0201a09║來法輪教未度者，悉入法律；三、弘誓徧滿十方，音
X30n0600_p0201a10║聲亦爾，或一音徧滿，百千萬音皆亦徧滿，普教眾
X30n0600_p0201a11║類；四、轉無上輪化眾生，皆取滅度，餘人不能轉，獨
X30n0600_p0201a12║佛能轉；五、能示出家、剃髮、持淨戒，亦能使人樂；六、
X30n0600_p0201a13║性行合空；七、放光示滅，或存或亡，或示相好，或隱
X30n0600_p0201a14║相好；八、降伏四魔；九、令他得入至要，增長止觀；十、
X30n0600_p0201a15║具上十善之本，身三口四等也。如來見者，即佛眼
X30n0600_p0201a16║照也。諸眾生樂小法者，所見之機也。華嚴云：大眾
X30n0600_p0201a17║雖清淨，其餘樂小法者，或生疑悔，長夜衰惱。憫此
X30n0600_p0201a18║故默。偈云：其餘不久行，智慧未明了，依識不依智，
X30n0600_p0201a19║聞已生憂惱，彼將墜惡道，念此故不說。按彼經無
X30n0600_p0201a20║聲聞、二乘，但指不久行者為樂小法人耳。師云：樂
X30n0600_p0201a21║小法者，非小乘人也，乃是樂近說者為小耳。今當
X30n0600_p0201a22║通說之。所謂貪愛二十五有，即人天之機，來至我
X30n0600_p0201a23║所，名小法也。貪樂涅槃，求自解脫，即二乘之機，來
X30n0600_p0201a24║至我所，亦名樂小法也。樂於漸次紆迴佛道，即三
X30n0600_p0201b01║菩薩機來至我所，亦名樂小法也。德薄者，緣了二
X30n0600_p0201b02║善功用微劣，下文云諸子幼稚也。垢重者，見思未
X30n0600_p0201b03║除也。問：非生現生備施頓漸二化七方便等，可是
X30n0600_p0201b04║樂小法者，圓頓赴機是應樂大法者，云何通判為
X30n0600_p0201b05║樂小法耶？答：向略其意，今廣釋凡為四義：一、約往
X30n0600_p0201b06║日，雖發大心不能專精，多著弊欲不得出世，名弊
X30n0600_p0201b07║欲為小法也。二、約現在，如佛未出世，諸天人等雖
X30n0600_p0201b08║有大機，而心染世樂著於邪見，故名樂小法。此二
X30n0600_p0201b09║義與下譬宛轉于地意同也。三、約修行，雖不樂於
X30n0600_p0201b10║三界弊欲小法，而樂三乘灰斷，亦名小法。雖不樂
X30n0600_p0201b11║於三乘近果，而樂歷別修於一乘，不能於一心圓
X30n0600_p0201b12║頓普修，故名樂小。此三意約因門明樂小法。四、約
X30n0600_p0201b13║果門，樂聞近成之小，出釋氏宮始得菩提，不欲樂
X30n0600_p0201b14║聞長遠大久之道，故言樂小。此等小心非始今日，
X30n0600_p0201b15║若先樂大佛即不說始成，說始成者皆為樂小法
X30n0600_p0201b16║者耳。△下第二、現在應化，又二：一、非生現生，二、非
X30n0600_p0201b17║滅現滅。現生又二：一、現生，二、利益。現生又二：一、現
X30n0600_p0201b18║生，二、非生。現生者，迹現於生。非生者，非始示生也。
X30n0600_p0201b19║為是人說：我少出家，得阿耨多羅三藐三菩提。
X30n0600_p0201b20║為是人說，我始得菩提。前明利鈍二機來感法身，
X30n0600_p0201b21║今即現勝劣兩應，劣應應鈍根，勝應應利根，此兩
X30n0600_p0201b22║應竝有生法二身生。劣應二身生者，以正慧託胎
X30n0600_p0201b23║出生行七步，如迦旃延子所述，乃至六年苦行已
X30n0600_p0201b24║還，是名生身生也。法身生者，即三十四心斷結盡
X30n0600_p0201c01║所得五分法身是也。勝應生身生者，如華嚴大經
X30n0600_p0201c02║等說，與諸菩薩處摩耶胎，常說大乘出行十方各
X30n0600_p0201c03║各七步，是名生身生也。法身生者，於寂滅道場金
X30n0600_p0201c04║剛後心斷無明盡，得妙覺相應慧，窮照法性，萬德
X30n0600_p0201c05║種智圓明普備，是名法身生也。出家者，劣應出分
X30n0600_p0201c06║段家，勝應出二死家。得菩提者，劣應得有作四諦
X30n0600_p0201c07║所發無漏盡無生智名為菩提，勝應即照三諦一
X30n0600_p0201c08║實之道一切種智為菩提也。
X30n0600_p0201c09║然我實成佛已來久遠若斯，但以方便教化眾生令
X30n0600_p0201c10║入佛道，作如是說。
X30n0600_p0201c11║次明本實不生即非生也。但人天修羅見此二種
X30n0600_p0201c12║生法二身，謂言始生，此則不然。然我久已得此生
X30n0600_p0201c13║法二身，今日之生非實生也，故云久遠若斯。若斯
X30n0600_p0201c14║者，如上譬之長久也。但以方便下，明既非實生，何
X30n0600_p0201c15║故現生？為利樂小法人德薄垢重者使得佛道，故
X30n0600_p0201c16║言但以方便教化眾生。作如是說者，非生而現生，
X30n0600_p0201c17║故云作如是說也。餘經但破劣應生身生非生，尚
X30n0600_p0201c18║不破劣應法身生非生，今經正破勝應法身生非
X30n0600_p0201c19║生。何者？我實成佛已來久遠若斯，故知今日劣勝
X30n0600_p0201c20║兩法身生皆被破，故生非生與餘經永異也。當知
X30n0600_p0201c21║兩處相望，不可以乘栴檀樓閣濫同貫日之精，不
X30n0600_p0201c22║可以種智圓明同正習俱盡，復以十方七步不同
X30n0600_p0201c23║而表勝劣，故知兩處皆無久成也。△下第二、明現
X30n0600_p0201c24║生形聲益。先明形聲，次明不虗。
X30n0600_p0202a01║諸善男子！如來所演經典，皆為度脫眾生，或說己身，
X30n0600_p0202a02║或說他身，或示己身，或示他身，或示己事，或示他事。
X30n0600_p0202a03║初明形聲益。說即聲教，示即形規，形聲不出自他。
X30n0600_p0202a04║若說法身，是說己身；若說應身，是說他身。益言值
X30n0600_p0202a05║然燈佛，即是說己身；燈明是我師，是說他身。示正
X30n0600_p0202a06║報，是自己事；示現依報，是示他事。隨他意語，是說
X30n0600_p0202a07║他身；隨自意語，是說己身。示己他事，亦類如此。△
X30n0600_p0202a08║下諸所去，明不虗，又二：先標不虗，次釋不虗。初偏
X30n0600_p0202a09║據聲益不虗，釋則雙釋不虗。
X30n0600_p0202a10║諸所言說，皆實不虗。
X30n0600_p0202a11║初不虗者，漸頓二機稟此二種形聲，皆益不虗。上
X30n0600_p0202a12║過去章明皆歡喜，似如世界之益。今明皆不虗，勝
X30n0600_p0202a13║劣形聲逗於二機，獲四悉檀，皆不虗也。大論明四
X30n0600_p0202a14║悉檀竝實，世界故實，對治為人故實。篤而為論，三
X30n0600_p0202a15║是世間實，此實則虗。緣中亦有世間三實，第一義
X30n0600_p0202a16║則虗。若以此虗實約本迹二門漸頓益者，虗實昔
X30n0600_p0202a17║方便行，未得實道之益，是其因虗；執於近迹，未得
X30n0600_p0202a18║本地真實之益，即是果虗。今聞迹門之說，同入實
X30n0600_p0202a19║相，即得因中實益；聞本門之說，即除執近之情，得
X30n0600_p0202a20║於長遠果地之實益。今得二實，對昔二虗。約圓頓
X30n0600_p0202a21║眾生，於迹本二門一實一虗，得中道之行，是得因
X30n0600_p0202a22║中之實益；而執近果，是於果虗。今聞說因，更不別
X30n0600_p0202a23║得真實之益；聞說遠果，即得實果之益。昔有一虗，
X30n0600_p0202a24║今得一實，故云皆實不虗也。問：今昔大乘所顯實
X30n0600_p0202b01║相，前後悟者應有異耶？答：初入、次入，乃至壞草菴，
X30n0600_p0202b02║通入中道。但入有漸頓，故分二教，例入真諦。鈍者
X30n0600_p0202b03║依析法無常等觀，利者用體法空觀，故分藏、通耳。
X30n0600_p0202b04║△下第二、總釋益物不虗。先釋形益，後釋言益不
X30n0600_p0202b05║虗。此中六句，顯於應身不離法身。法身無形，亦無
X30n0600_p0202b06║起滅。眾生有起滅之機，感於法身。如來願力，應同
X30n0600_p0202b07║起滅。起滅之見，出自眾生。故約三界以明諸句，又
X30n0600_p0202b08║為二：一、照理不虗。二、從以諸眾生下，明稱機不虗。
X30n0600_p0202b09║達理稱機，設教化物，必不虗也。然本迹者，寄事以
X30n0600_p0202b10║說。如下釋如實知見等，論云：如來知見三界相者，
X30n0600_p0202b11║謂眾生界即涅槃界。不離眾生界，有如來藏故也。
X30n0600_p0202b12║無有生死等，論云：常恒清淨，不變義故。亦無在世
X30n0600_p0202b13║等者，論云：如來藏真如之體，與眾生界不即不離
X30n0600_p0202b14║故。非實等四者，論云：離四種相，以四種相是無常
X30n0600_p0202b15║故。當知論意，諸句皆圓。是故諸句皆云：與眾生界
X30n0600_p0202b16║不即不離。故今竝作圓常中道佛性釋之。不作此
X30n0600_p0202b17║釋，尚不能見昔教中實，況開顯實？況久遠實？故此
X30n0600_p0202b18║須指本智照境。不見斯旨，徒消本門。
X30n0600_p0202b19║所以者何？如來如實知見三界之相，無有生死若退
X30n0600_p0202b20║若出，亦無在世及滅度者，非實非虗非如非異，不如
X30n0600_p0202b21║三界見於三界。如斯之事，如來明見無有錯謬。
X30n0600_p0202b22║初釋照理不虗中，先釋經中前四句，從如來至非
X30n0600_p0202b23║如非異也。如實知見即是實智，如理而照三界之
X30n0600_p0202b24║實，實則無三界之因相也。況如來明見應云法界，
X30n0600_p0202c01║何以但云三界相等？為令眾生知垂迹處無非法
X30n0600_p0202c02║界，法身常住故云如實，應無二種三界之因也。直
X30n0600_p0202c03║云三界者，能知見者名之為智，所知見如如即中
X30n0600_p0202c04║境，不出三界故也。於所見中既通凡聖，今以如來
X30n0600_p0202c05║知見皆實，餘所見知望佛皆虗而猶有因，佛如實
X30n0600_p0202c06║見故云無因，離三界已無別理故。無有生死者，無
X30n0600_p0202c07║有二死之苦也。起集名退，無常果現名出也。此釋
X30n0600_p0202c08║初一句竟。亦無在生死之世及入涅槃之滅，此二
X30n0600_p0202c09║俱滅，故云亦無在世及滅度者。又無生死即無二
X30n0600_p0202c10║死果也，起集等即無二死家之因果耳。故有五住
X30n0600_p0202c11║集名退也，有二死果名出也。此釋第二句畢。非於
X30n0600_p0202c12║滅度之實，非於生死之虗，故云非實非虗也。此釋
X30n0600_p0202c13║第三句也。非於世間之隔異，非於出世之真如，故
X30n0600_p0202c14║云非如非異。此釋第四句畢。此四明中道也。若雙
X30n0600_p0202c15║非二邊，結句定一邊者，竝屬權教。例如非生非死
X30n0600_p0202c16║結句為生，是生是死結句為死，是退是出結句為
X30n0600_p0202c17║退，非退非出結句為出，非虗非實結句為實，是虗
X30n0600_p0202c18║是實結句為虗。如此之流今皆非之，乃至單複具
X30n0600_p0202c19║足亦非之，方顯中道意耳。然以句結之各有所屬，
X30n0600_p0202c20║故一切見唯結成有，二乘諸句唯結成無。此有此
X30n0600_p0202c21║無但成別俗，非此有無秪成別中。今明圓理，故須
X30n0600_p0202c22║細辨。經云：如來如實知見。儻以二乘等釋，則有毀
X30n0600_p0202c23║佛之辜。然此結句唯在一家，判諸經論一切句法，
X30n0600_p0202c24║以辨文義宗趣不同。釋第五句，不如三界見於三
X30n0600_p0203a01║界者，不如二種三界眾生所見三界之相。如者，同
X30n0600_p0203a02║也。不同餘人見於三界，述佛見也。佛必權實二智
X30n0600_p0203a03║具足，必不同彼二種三界所見二邊因果之因。應
X30n0600_p0203a04║知三界名通，通界內外。若界外立三界名者，以外
X30n0600_p0203a05║準內故也。中理未窮，通名見惑，通三界也。變易土
X30n0600_p0203a06║中勝妙五塵名欲界思，不思議法塵名上界思。淨
X30n0600_p0203a07║名疏中委出其相。釋第六句者，即如斯至錯謬是
X30n0600_p0203a08║也。唯佛一人如實窮照三界之實，內具實智之用，
X30n0600_p0203a09║亦是隨自意語，亦是或說己身之事。故大品云：第
X30n0600_p0203a10║一義中無所分別。此約實智釋也。如來權智如量
X30n0600_p0203a11║知見三界之相，即如三界眾生之見。如實知見無
X30n0600_p0203a12║二死，而隨他意示二死身，說有二死；無退無出，而
X30n0600_p0203a13║隨他意說有退有出；亦無在世及滅度者，而隨他
X30n0600_p0203a14║意示生世間、示入涅槃，說有在世、有得滅者；無實
X30n0600_p0203a15║而說涅槃之實，無虗而說三界之虗，無三世之異
X30n0600_p0203a16║而說有異，無真諦之如而說有如。同於三界見於
X30n0600_p0203a17║三界，皆是隨他意語，名為或說他身事示他身事。
X30n0600_p0203a18║此即權智。如來證權實二智，明審二諦，所以形言
X30n0600_p0203a19║兩益皆實不虗。△下第二、釋稱機不虗。又二：
X30n0600_p0203a20║以諸眾生有種種性、種種欲、種種行、種種憶想分別故。
X30n0600_p0203a21║先明機感。以諸眾生根機利鈍漸頓不同，性欲
X30n0600_p0203a22║行智種種差別，欲令各得增諸善根，故說己他之
X30n0600_p0203a23║教，不虗因緣譬喻也。漸頓根性各有種種，此須用
X30n0600_p0203a24║為人悉檀。為人悉檀正為生諸善根，善根猶是性。
X30n0600_p0203b01║問：習欲成性，今何故先性後欲？釋云：因有本日根
X30n0600_p0203b02║性，能起今日之欲樂。如因煩惱故有五陰，復因五
X30n0600_p0203b03║陰更有煩惱，不前不後。性欲亦爾，要因習欲而成
X30n0600_p0203b04║性也。欲者，漸頓二機。若種種欲樂不同，此須用世
X30n0600_p0203b05║界悉檀也。行者，起作業行，隨樂欲而修諸行也，此
X30n0600_p0203b06║須用為人悉檀也。行中好多愛著，致有妨障，此須
X30n0600_p0203b07║用對治悉檀。憶想者，是智慧，即相似解。由修行故，
X30n0600_p0203b08║能得解生。此是方便，猶未稱理，無言說道，猶是念
X30n0600_p0203b09║想之觀。漸頓眾生居在內外凡位，有諸善根欲樂，
X30n0600_p0203b10║欲樂故修行，修行故得相似解，此須用第一義悉
X30n0600_p0203b11║檀也。隨其所得憶想之解，更為說法，即得朗悟第
X30n0600_p0203b12║一義。乃至初地欲樂修行二地時，亦憶想二地境，
X30n0600_p0203b13║即是念想。若發生二地真解，即是念想觀除，言語
X30n0600_p0203b14║法滅，乃至佛方得究竟離於憶想，獲常寂照耳。
X30n0600_p0203b15║欲令生諸善根，以若干因緣、譬喻、言辭種種說法。
X30n0600_p0203b16║次明施化。正對機施己他形聲，益於漸頓種種根
X30n0600_p0203b17║機，令生種種善根，故現若干己他身事，若干自他
X30n0600_p0203b18║聲教，若干因緣譬喻。若對漸機，以三藏中四門若
X30n0600_p0203b19║干因緣譬喻，於一一門中復有若干，如為懈怠者
X30n0600_p0203b20║說苦忍，為我慢者說無常忍等，通教四門亦如是。
X30n0600_p0203b21║若對頓機，如別圓等亦各四門若干種種，如三十
X30n0600_p0203b22║二菩薩各說入不二法門，華嚴中種種行類相貌，
X30n0600_p0203b23║皆為種種根機施若干譬喻言辭說法也。
X30n0600_p0203b24║所作佛事，未曾暫廢。
X30n0600_p0203c01║第三、總結不虗者。如上若干己他形聲，皆令眾生
X30n0600_p0203c02║入佛知見，不為人天二乘小事，故云所作佛事也。
X30n0600_p0203c03║若一人獨得滅度，餘人不得者，所作佛事即為有
X30n0600_p0203c04║廢，廢即令眾不得實益，豈得會皆實不虗？云何皆
X30n0600_p0203c05║實？昔云我坐道場，不得一法實七方便，竝非究竟
X30n0600_p0203c06║滅二涅槃者，方便空拳，故知唯虗，未見皆實。若昔
X30n0600_p0203c07║施七權，遂不得入一實者，可言其虗，虗引得出，無
X30n0600_p0203c08║有虗出而不入實者，故知昔虗為實故也。皆實不
X30n0600_p0203c09║虗，佛事無廢，即此義矣。△第二、明非滅現滅，又二：
X30n0600_p0203c10║一、明非滅現滅，二、明現滅利益。初又二：先明本實
X30n0600_p0203c11║不滅；次從然今下，明迹中唱滅。
X30n0600_p0203c12║如是我成佛已來甚大久遠，壽命無量阿僧祇劫常
X30n0600_p0203c13║住不滅。
X30n0600_p0203c14║初明果位常，常故不滅。寄此四字，明未來大勢威
X30n0600_p0203c15║猛，常住益物也。
X30n0600_p0203c16║諸善男子！我本行菩薩道所成壽命，今猶未盡復倍
X30n0600_p0203c17║上數。
X30n0600_p0203c18║二、舉因況果以明常住。舊人據此以證無常，云前
X30n0600_p0203c19║過恒沙後倍上數，神通延壽猶是無常，僻取文意
X30n0600_p0203c20║大有所失。當知古師見經中有所成壽命之言謂
X30n0600_p0203c21║為果壽，乃指前文過於塵界為前過恒沙，以非恒
X30n0600_p0203c22║沙可能喻故，乃用世界以之為喻，于今未盡為後
X30n0600_p0203c23║倍上數。又古人見復倍之言便為有限，況復不知
X30n0600_p0203c24║是實因壽而云神通，意言今雖未盡必有盡時。今
X30n0600_p0204a01║謂不然，經舉因況果，果非數也。經云久修業所得
X30n0600_p0204a02║壽命無數劫，非神通延壽也。何者？佛修圓因登初
X30n0600_p0204a03║住時已得常壽，常壽叵盡已倍上數，况復果耶？云
X30n0600_p0204a04║何棄所況之果？苟執能況之因，縱令此因已是於
X30n0600_p0204a05║常，非無常也。譬如太子時祿已不可盡，況登尊極
X30n0600_p0204a06║祿用寧可盡乎？明文在茲，何須迴捩疑誤後生耶？
X30n0600_p0204a07║然今非實滅度，而便唱言：當取滅度。
X30n0600_p0204a08║第二迹中唱滅三身，竝有非滅唱滅義。如淨名云：
X30n0600_p0204a09║法本不生，今則無滅，即是法身非滅。又云：是寂滅
X30n0600_p0204a10║義，即是唱滅也。法本不生，故無可滅，是寂滅義。云
X30n0600_p0204a11║唱滅者，此唱寂滅，是滅生之滅，非即生之滅。即生
X30n0600_p0204a12║之滅，是不滅故。當知此滅，名為不滅。法身常住，無
X30n0600_p0204a13║滅不滅。今言寂滅，義當唱滅。何者？若已了達，不唱
X30n0600_p0204a14║寂滅。為未了者，唱言寂滅。若了寂滅，還指於生。
X30n0600_p0204a15║若全指於生，於懈怠者無利，故須唱寂耳。若言照
X30n0600_p0204a16║寂，即是唱滅。若言寂照，即是唱生。夫法身者，雖非
X30n0600_p0204a17║生非滅，亦有生滅。由唱滅故，智生惑滅。此約事理
X30n0600_p0204a18║相對論也。若迷心執著，即煩惱生，而智慧滅。若解
X30n0600_p0204a19║心無染，即智慧生，煩惱滅。言迷心等者，似同報身，
X30n0600_p0204a20║其意則別。此中正明所滅之惑，為法身體。體有生
X30n0600_p0204a21║滅，良由於智。故寄能顯，以彰所顯。滅惑生解，此是
X30n0600_p0204a22║無常滅。若解生惑滅，即是寂滅。此之生滅，悉約法
X30n0600_p0204a23║性而辨。雖俱生滅，悉約理性。若無迷解二緣，則不
X30n0600_p0204a24║唱有此生滅也。報身非滅唱滅者，誰有智慧，誰有
X30n0600_p0204b01║煩惱，而言智慧能破？此約惑智本無生滅，以為報
X30n0600_p0204b02║身無生滅體，此即明暗不相除，即報身不滅義。眾
X30n0600_p0204b03║生未了，聞此便謂其即是佛，而生憍恣，不復修道，
X30n0600_p0204b04║故復唱言道能滅惑。有煩惱時則無智慧，有智慧
X30n0600_p0204b05║時則無煩惱，豈非智慧能滅煩惱耶？應身非滅唱
X30n0600_p0204b06║滅者，應是法報之用，體既無滅，用豈有窮？即應身
X30n0600_p0204b07║不滅。但為眾生若常見佛，則生憍恣，故唱我於今
X30n0600_p0204b08║夜當取滅度也。已上是約三身非滅唱滅釋畢。第
X30n0600_p0204b09║二、約三身常住不滅解者，夫法身當體明不滅者，
X30n0600_p0204b10║不望餘身，以餘二身須望法耳。若將體望用，用却
X30n0600_p0204b11║成滅，此明法身常住不滅也。若報身說不滅者，必
X30n0600_p0204b12║約法身，法既不滅，報亦不滅。以理而論，智慧能破，
X30n0600_p0204b13║為到故破，不到故破，為共為獨？如此推理，無有能
X30n0600_p0204b14║破之功，即智慧不滅惑義。就有智慧，則無煩惱，即
X30n0600_p0204b15║是慧能滅惑，智不名滅，此約事明報身常住不滅
X30n0600_p0204b16║也。若應身說不滅者，須約法報，法報常然，應用不
X30n0600_p0204b17║絕，眾生不盡，即不滅度。今此應身利物不斷，即是
X30n0600_p0204b18║不滅。應用不絕者，法、報徧故，應體亦徧，機自在無，
X30n0600_p0204b19║應法恒爾。若不爾者，雖釋圓常，還同生滅。又眾生
X30n0600_p0204b20║不盡，即不滅度者，滅度之時，生實未盡，其義何耶？
X30n0600_p0204b21║應反質云：驗生未盡，則不滅度。故唱滅度為不生
X30n0600_p0204b22║難遭想者，非為生盡。故知應身常在不滅，何獨法
X30n0600_p0204b23║耶？若不了者，法、報亦滅，何獨應耶？此是應身常住
X30n0600_p0204b24║不滅也。第三、明三身不生不滅者，若法身當體，論
X30n0600_p0204c01║不生滅；報身了達，無能生滅。應身相續，不生不滅；
X30n0600_p0204c02║法身同前，不當生滅。報身者，智自了智；無能滅者，
X30n0600_p0204c03║智屬於能。既不生滅，豈能令惑若生若滅？應身相
X30n0600_p0204c04║續故不生，相續故不滅，故知因於應身非滅。唱滅
X30n0600_p0204c05║一句之文，廣開三身有滅、不滅、不生不滅。若不爾
X30n0600_p0204c06║者，生、滅則定，何名三身不即不離？若得此意，徧一
X30n0600_p0204c07║代教，但聞一句唱滅之言，即識一切滅、不滅義，具
X30n0600_p0204c08║身多少、滅、不滅異，方達本地本不生滅，方達中間、
X30n0600_p0204c09║今日化道有滅、不滅。以本地化、中間、今日一切迹
X30n0600_p0204c10║教，不出三身四句故也。△下以是去，第二、明現滅
X30n0600_p0204c11║益物，為二：先、不滅眾生有損；二、若唱滅，於物有益。
X30n0600_p0204c12║初又二：初、不滅有損；次、廣釋。
X30n0600_p0204c13║如來以是方便教化眾生。所以者何？若佛久住於世，
X30n0600_p0204c14║薄德之人不種善根，貧窮下賤貪著五欲，入於憶想
X30n0600_p0204c15║妄見網中。
X30n0600_p0204c16║初、明不滅有損也。有損者，如前樂小法人，見佛常
X30n0600_p0204c17║在，不種善根，貧窮下賤，不生二善，故無益。見思不
X30n0600_p0204c18║斷，不斷二惡，則是有損。貪著五欲，入於憶想，憶想
X30n0600_p0204c19║即是見惑，五欲即是思惑。由此眾生垢重，故須唱
X30n0600_p0204c20║滅。不唱滅，則二惡生而不滅，二善損而不生。若依
X30n0600_p0204c21║四悉檀現滅，則二惡滅，二善生。為滅二惡故，用對
X30n0600_p0204c22║治第一義。第一義滅未生惡，對治滅已生惡。世界
X30n0600_p0204c23║為人生二善，世界生未生善，為人生已生善。又世
X30n0600_p0204c24║界滅已生惡，對治滅未生惡。如禪五陰滅欲界惡，
X30n0600_p0205a01║即是世界滅已生惡，為人生已生善，第一義生未
X30n0600_p0205a02║生無為之善。既約三身論滅不滅，故四悉感應，亦
X30n0600_p0205a03║須深明。多番釋者，良由於此也。
X30n0600_p0205a04║若見如來常在不滅，便起憍恣而懷厭怠，不能生難
X30n0600_p0205a05║遭之想、恭敬之心。
X30n0600_p0205a06║次廣釋不滅有損所以，即約三佛一一正示。若見
X30n0600_p0205a07║佛常在便起憍恣心等故有損，不能生恭敬故無
X30n0600_p0205a08║益。憍恣即增見惑，厭怠即生思惑，不生難遭想即
X30n0600_p0205a09║不能生見諦解，不恭敬即不能生思惟道，為是義
X30n0600_p0205a10║故宜應現滅，此總標所以也。下更通約三身明損
X30n0600_p0205a11║益者，法身本無寂滅之名，為上慢者計如不殊，便
X30n0600_p0205a12║謂眾生如、彌勒如，一如無二如，平等即真，由是生
X30n0600_p0205a13║於憍心。上慢謂一切煩惱本自不生，今亦無滅，何
X30n0600_p0205a14║須修道？即便恣情放逸，為是唱言是寂滅義，此約
X30n0600_p0205a15║法身釋出所以也。次約報身者，上慢之人聞一切
X30n0600_p0205a16║眾生即菩提相，菩提相即煩惱相，明暗不相除，顯
X30n0600_p0205a17║出佛菩提。眾生聞此復起慢恣，不復修善懈怠放
X30n0600_p0205a18║逸，為是等故唱言報身。智慧能滅煩惱，無明力大，
X30n0600_p0205a19║佛菩提智之所能滅。當知前上慢自謂之如，此自
X30n0600_p0205a20║謂之智，二謂俱是大乘上慢。然二上慢不無淺深，
X30n0600_p0205a21║謂如者，乃成大無慚人；謂智者，由之須智照惑。由
X30n0600_p0205a22║二上慢以不了故，不解即名。凡云即者，以顯於離，
X30n0600_p0205a23║如冰不離水，理須融冰，義同於離，方能顯即。又言
X30n0600_p0205a24║離為成於即，若不離者，眾生即佛，何須修道？為不
X30n0600_p0205b01║識離，直云即者，故須唱滅。等覺一品尚唯佛智之
X30n0600_p0205b02║所能斷，豈以博地謂即是耶？私曰：凡看究斯注者，
X30n0600_p0205b03║請再詳再審，冥契佛意。此釋出報身不滅，有損所
X30n0600_p0205b04║以也。應身非滅、現滅，易解如前。此通約三身釋所
X30n0600_p0205b05║以竟。第三、別約報身明益之由者。若唱言法本不
X30n0600_p0205b06║生，今亦不滅，要須滅惑，方乃寂滅者，此寄法身以
X30n0600_p0205b07║辨須智。經云：智慧不滅煩惱者何？答：明時無暗，驗
X30n0600_p0205b08║知暗時無明，故以智慧斷煩惱暗。汝今具足煩惱，
X30n0600_p0205b09║何能有慧？當知智慧能滅障惑。眾生聞是唱滅，便
X30n0600_p0205b10║於三佛生難遭想，起恭敬心。已上明不滅有損竟。
X30n0600_p0205b11║△下第二、明唱滅有益二：先歎佛難值，次釋難值。
X30n0600_p0205b12║是故如來以方便說。比丘當知，諸佛出世難可值遇。
X30n0600_p0205b13║初、明難值者，三佛竝難得值。眾生樂著小法，見思
X30n0600_p0205b14║障重，聞三身不滅，則不修道，難得契會也。
X30n0600_p0205b15║所以者何？諸薄德人過無量百千萬億劫，或有見佛、
X30n0600_p0205b16║或不見者，以此事故，我作是言：諸比丘！如來難可得
X30n0600_p0205b17║見。斯眾生等聞如是語，必當生於難遭之想，心懷戀
X30n0600_p0205b18║慕，渴仰於佛，便種善根。是故，如來雖不實滅，而言滅
X30n0600_p0205b19║度。
X30n0600_p0205b20║次釋難值也。若見三佛，其人多善少惡，不為其人
X30n0600_p0205b21║唱滅，是人見佛常在靈山也。或不見佛，其人障重
X30n0600_p0205b22║善輕，為說三身難會，眾生聞之便作是念：三佛雖
X30n0600_p0205b23║復非生非滅，必須生善滅惑乃得證見，此事不易
X30n0600_p0205b24║故云難遭。心懷戀慕渴仰者，此明現滅無損，滅於
X30n0600_p0205c01║見思名無損，種善根名有益。已上初明三世益物
X30n0600_p0205c02║竟。△下第二大段，總結三世益物不虗。復為三：
X30n0600_p0205c03║又，善男子！諸佛如來法皆如是。
X30n0600_p0205c04║初明諸佛出五濁，必先三後一，先近後遠。
X30n0600_p0205c05║為度眾生。
X30n0600_p0205c06║次明皆是為化眾生。
X30n0600_p0205c07║皆實不虗。
X30n0600_p0205c08║三、明皆非虗妄也。已上法說竟。△下第二、譬說，有
X30n0600_p0205c09║開譬、合譬。開譬為二：一、良醫治子譬，譬上三世應
X30n0600_p0205c10║化所宜；二、治子實益譬，譬上三世利物不虗。上未
X30n0600_p0205c11║來文少，此中具有。就初為三：一、良醫遠行譬，譬過
X30n0600_p0205c12║去益物；二、還已復去，譬現在應化；三、尋復來皈，譬
X30n0600_p0205c13║未來應化。過去文為二：一、廢近顯遠，二、明過去應
X30n0600_p0205c14║化所宜。今但譬應化所宜。所宜有三：一、處所，二、拂
X30n0600_p0205c15║迹疑，三、正應化。今但譬應化。應化又二：一、機感，二、
X30n0600_p0205c16║正應化。今具譬之。如有良醫者，超譬上我以佛眼
X30n0600_p0205c17║觀有能應之智也。從多諸子息，是追譬上若有眾
X30n0600_p0205c18║生來至我所能感之機也。上應化所宜又二：一、益
X30n0600_p0205c19║物，二、明歡喜。今但譬益物。上益物又二：一、非生現
X30n0600_p0205c20║生，二、非滅現滅。今但譬現滅。
X30n0600_p0205c21║譬如良醫，智慧聰達，明練方藥，善治眾病。
X30n0600_p0205c22║初開喻中，初良醫治子，譬上三世益物；初良醫遠，
X30n0600_p0205c23║喻過去益物。機應中，初喻應譬也。良醫者，醫有十
X30n0600_p0205c24║種：一者、治病病增無損，或時致死，譬空見外道恣
X30n0600_p0206a01║意行惡，教人起邪斷善根，法身既亡，慧命亦死。二
X30n0600_p0206a02║者、治病不增不損，譬有見苦行外道投岩赴火，苦
X30n0600_p0206a03║行行善，不得禪定，不能斷結，即是無損，亦不能斷
X30n0600_p0206a04║善，即是不增也。三者、治病損而無增，但世醫所治
X30n0600_p0206a05║差已還復生，即是修定斷結外道也。四者、治病能
X30n0600_p0206a06║令差已不復發，而所治不徧，即二乘人止治一兩
X30n0600_p0206a07║種有緣者，不能徧治一切也。五者、雖能兼徧，而無
X30n0600_p0206a08║巧術用治苦痛，釋論呼為拙度，即是六度菩薩慈
X30n0600_p0206a09║悲廣治也。六者、治病妙術治無痛惱，而不能治必
X30n0600_p0206a10║死之人，譬通教菩薩體法，但治有反復凡夫，不治
X30n0600_p0206a11║焦種二乘也。七者、雖治難愈之病，而不一時治一
X30n0600_p0206a12║切病，即是別教菩薩也。八者、能一時治一切病，而
X30n0600_p0206a13║不能令平復如本，即圓教初心十信也。九者、能徧
X30n0600_p0206a14║治一切病，亦能平復如本，而不能令過本，即圓教
X30n0600_p0206a15║後心也。十者、一時治一切病，即能平復，又使過本，
X30n0600_p0206a16║即是如來前三種醫，即大經中之舊醫用乳藥也。
X30n0600_p0206a17║後七竝客醫無術者，但用無常苦等法，如用辛苦
X30n0600_p0206a18║酢藥也。有術遠來，還令服乳，最後究竟良醫也。良
X30n0600_p0206a19║者，善也。內有三達五眼，即是八術妙得藥性。善治
X30n0600_p0206a20║者，外識病源，能用藥也。智慧者，權實二智，深知二
X30n0600_p0206a21║諦也。聰達者，五眼鑑機，頓漸不差也。十二部教文
X30n0600_p0206a22║理甚深，如明鍊方藥，依四悉檀治眾生病，如善治
X30n0600_p0206a23║眾病也。無量義云：醫王、大醫王，以大醫故，稱為良
X30n0600_p0206a24║醫。
X30n0600_p0206b01║其人多諸子息，若十、二十乃至百數。
X30n0600_p0206b02║第二、明喻所化機，若十聲聞也，二十支佛、百數菩
X30n0600_p0206b03║薩也。菩薩之子凡有三種子義：一、就一切眾生皆
X30n0600_p0206b04║有三種，性德佛性即是佛子，故云其中眾生悉是
X30n0600_p0206b05║吾子，此文云多諸子息也。約十心數法即有百子，
X30n0600_p0206b06║心王為正因佛性，慧是了因佛性，餘九相扶起屬
X30n0600_p0206b07║緣因佛性，一數起時九數扶助，如是成百也。性德
X30n0600_p0206b08║佛子非善非惡而通善惡，故此十數及與心王為
X30n0600_p0206b09║通心數，是以性德三因悉屬正因佛子。二者、就昔
X30n0600_p0206b10║結緣為佛子，如十六王子覆講法華，時聞法者亦
X30n0600_p0206b11║生微解，即成了因性。昔能修行為緣因性，正性為
X30n0600_p0206b12║本，此三因竝屬緣因，資發今日一實之解，故以昔
X30n0600_p0206b13║日結緣為緣因佛子，即火宅中三十子也。此約十
X30n0600_p0206b14║信，一信起時即具餘九，還有百信，故得結緣為佛
X30n0600_p0206b15║子也。三者、了因之子，即是今日聞法華經，安住實
X30n0600_p0206b16║智中，我定當作佛，決了聲聞法，是諸經之王。從佛
X30n0600_p0206b17║口生，得佛法分，故名真子。此亦有三因性。今既顯
X30n0600_p0206b18║了見於佛性，竝屬了因佛子。百子之義，還將十數
X30n0600_p0206b19║入十善法中，十信入初住中，是故正因通於本、末。
X30n0600_p0206b20║此文明百子不取了因子，了因子屬下不失心服
X30n0600_p0206b21║藥中明之。然修性三因，妙玄、止觀俱有此意，唯此
X30n0600_p0206b22║疏文文相顯著，為欲望昔聞經力大，故束性三俱
X30n0600_p0206b23║為正因。緣、了各合，俱名為一。故知諸文約修以說，
X30n0600_p0206b24║緣、了各三。或但論理、性，始、終具三，如云三道、三德、
X30n0600_p0206c01║三佛性等，具如修性不二門說。九門共成，方了此
X30n0600_p0206c02║旨。若得此意，圓教行理，骨目自成，皮膚、毛彩出在
X30n0600_p0206c03║眾典。故知此經是紀定大綱之教，不可以網目釋
X30n0600_p0206c04║之。若得此意，則一家教旨，大理可通。欲修習觀門，
X30n0600_p0206c05║修行有地，聞眾怪說，情慮坦然，覩諸權經，捉心不
X30n0600_p0206c06║謬，融通名相，豁豁矣無疑。法數增減、離合，可見。與
X30n0600_p0206c07║奪他釋，令皈大途，以前三教無此事故。
X30n0600_p0206c08║以有事緣，遠至餘國。
X30n0600_p0206c09║第二、譬過去應化中現滅也。
X30n0600_p0206c10║諸子於後飲他毒藥，藥發悶亂，宛轉于地。
X30n0600_p0206c11║此良醫中，第二、還已復去，譬現在應化中，初、喻上
X30n0600_p0206c12║機應相關。見諸眾生德薄垢重，眾生於佛滅後，樂
X30n0600_p0206c13║著三界邪師之法，故云飲他毒藥。即是遊行詣他
X30n0600_p0206c14║國，輪轉諸趣，墯在三界，故云宛轉于地。
X30n0600_p0206c15║是時，其父還來歸家，諸子飲毒，或失本心，或不失者，
X30n0600_p0206c16║遙見其父，皆大歡喜，拜跪問訊：善安隱歸！我等愚癡，
X30n0600_p0206c17║誤服毒藥，願見救療，更賜壽命。
X30n0600_p0206c18║此第二，喻非生現生。中譬現形，益譬上我少出家
X30n0600_p0206c19║得三菩提。上法說有形聲及利益不虗，今言諸子
X30n0600_p0206c20║飲毒去，譬上形益信受邪師之法名為飲毒。失心
X30n0600_p0206c21║是無大小機感生也，不失心是有大小機感生也。
X30n0600_p0206c22║又失心者，貪著三界失先所種三乘善根，為是人
X30n0600_p0206c23║非滅唱滅也。不失心者，雖著五欲而不失三乘善
X30n0600_p0206c24║根，為是人故非生現生也。善強惡輕見佛即能修
X30n0600_p0207a01║道斷結，如子見父求藥病愈。善輕惡重得見佛亦
X30n0600_p0207a02║求救護而不修道，如子見父求救不肯服藥，父為
X30n0600_p0207a03║此子唱言應死。遙見者，明佛出世時眾生亦見色
X30n0600_p0207a04║身，而為見思障隔五分，不得親奉法身，故云遙也。
X30n0600_p0207a05║見聞佛出皆有喜敬之事，現諸經文梵王請等，例
X30n0600_p0207a06║是求救之辭也。
X30n0600_p0207a07║父見子等苦惱如是，依諸經方求好藥草，色香美味
X30n0600_p0207a08║皆悉具足，擣簁和合與子令服。
X30n0600_p0207a09║此第二喻聲益中，初譬佛受請轉法輪也。經方者，
X30n0600_p0207a10║即十二部教也。藥艸，即教所詮八萬法門也。從佛
X30n0600_p0207a11║出十二部乃至出涅槃，此出漸頓藥艸也。直從佛
X30n0600_p0207a12║出十二部，此出頓藥艸也。從佛出修多羅，此出漸
X30n0600_p0207a13║藥艸也。此準相生五味竝從佛出，今置頓從漸以
X30n0600_p0207a14║說，當知藥艸名通、好義不局，故使頓俱名經方，無
X30n0600_p0207a15║非好等。色者譬戒，戒防身口漸事相彰顯也。香者
X30n0600_p0207a16║譬定，功德香熏一切也。味者譬慧，能得理味也。此
X30n0600_p0207a17║戒定慧即八正道，修八正道能見佛性。又色是般
X30n0600_p0207a18║若，照了法性之色分明無礙。香是解脫，斷德離臭
X30n0600_p0207a19║也。味是法身，理味也。三法不縱不橫名祕密藏，依
X30n0600_p0207a20║教修行得入此藏也。說三乘空三昧力如擣、無相
X30n0600_p0207a21║如篩、無作如合，一一三昧具戒定慧也。又空觀如
X30n0600_p0207a22║擣、假觀如篩、中觀如合，此三觀各不離戒定慧，將
X30n0600_p0207a23║此法與漸頓眾生令修行名服也。
X30n0600_p0207a24║此大良藥，色香美味皆悉具足，汝等可服。
X30n0600_p0207b01║初、喻勸門也。
X30n0600_p0207b02║速除苦惱，無復眾患。
X30n0600_p0207b03║此喻誡門。
X30n0600_p0207b04║其諸子中不失心者，見此良藥色香俱好，即便服之，
X30n0600_p0207b05║病盡除愈。
X30n0600_p0207b06║二喻得益不虗也。上有二：一不虗，二釋不虗。今云
X30n0600_p0207b07║其諸子中不失心者，服藥病差，即譬上皆實不虗
X30n0600_p0207b08║也。此釋經中不作不虗譬也。已上喻上應化非生
X30n0600_p0207b09║現生竟。△下去第二、喻非滅現滅。初又二：
X30n0600_p0207b10║餘失心者見其父來，雖亦歡喜問訊求索治病，然與
X30n0600_p0207b11║其藥而不肯服。所以者何？毒氣深入失本心故，於此
X30n0600_p0207b12║好色香藥而謂不美。父作是念：此子可愍，為毒所中
X30n0600_p0207b13║心皆顛倒，雖見我喜求索救療，如是好藥而不肯服。
X30n0600_p0207b14║初現滅由，正由眾生薄德，見佛不修行，即是不肯
X30n0600_p0207b15║服藥也。△我今下，正唱應死譬，非滅唱滅。此中明
X30n0600_p0207b16║衰老，復為二。
X30n0600_p0207b17║我今當設方便，令服此藥。
X30n0600_p0207b18║初擬宜去住，譬上住有損，滅有益也。
X30n0600_p0207b19║即作是言：汝等當知，我今衰老，死時已至，是好良藥，
X30n0600_p0207b20║今留在此，汝可取服，勿憂不差。作是教已，復至他國，
X30n0600_p0207b21║遣使還告：汝父已死。
X30n0600_p0207b22║二、唱應死，正譬現滅化期將竟也。死時已至者，當
X30n0600_p0207b23║入涅槃也。留教在故云是好良藥，今留在此復至
X30n0600_p0207b24║他國者，即是此方現滅、他方現生也。上文云願在
X30n0600_p0207c01║他方遙見守護，即其義也。遣使者，或取涅槃中大
X30n0600_p0207c02║聲普告為使人，或用神通、或用舍利、或用經教等
X30n0600_p0207c03║為使人。今用四依菩薩語眾生云：佛已滅度但留
X30n0600_p0207c04║此法，我今宣弘汝當受行也。後時眾生若無四依
X30n0600_p0207c05║傳述經法，豈能自知耶？佛已滅度故用四依是使
X30n0600_p0207c06║人也。△二、是諸下，諸子醒悟，譬現滅利益。上文有
X30n0600_p0207c07║二：一、明損益，二、釋損益。今但譬得益。此中自惟孤
X30n0600_p0207c08║露下，明滅後得益，如優波笈多所化之流也。又二：
X30n0600_p0207c09║是時，諸子聞父背喪，心大憂惱而作是念：若父在者，
X30n0600_p0207c10║慈愍我等能見救護，今者捨我遠喪他國。
X30n0600_p0207c11║初即明現滅利益也。
X30n0600_p0207c12║自惟孤露，無復恃怙，常懷悲感，心遂醒悟。乃知此藥
X30n0600_p0207c13║色香味美，即取服之，毒病皆愈。
X30n0600_p0207c14║第二、明未來機感。良由滅後，眾生醒悟，服藥修行，
X30n0600_p0207c15║以作因緣，能感未來應化。如遺教云：其未度者，作
X30n0600_p0207c16║得度因緣。亦有現得感見。普賢觀云：精進苦到，得
X30n0600_p0207c17║見釋迦分身多寶、東方善德等，及七佛世尊。
X30n0600_p0207c18║其父聞子悉已得差，尋便來歸，咸使見之。
X30n0600_p0207c19║此是第三，明未來益物也。威猛之力，父聞子差，即
X30n0600_p0207c20║機感也。咸使見之，即是起未來之應化，方將形聲
X30n0600_p0207c21║兩益也。
X30n0600_p0207c22║諸善男子，於意云何？頗有人能說此良醫虗妄罪不？
X30n0600_p0207c23║不也，世尊。
X30n0600_p0207c24║此第二，治子實益喻。上三世益物不虗開譬竟。△
X30n0600_p0208a01║第二、合譬為三。
X30n0600_p0208a02║佛言：我亦如是，成佛已來無量無邊百千萬億那由
X30n0600_p0208a03║他阿僧祇劫，為眾生故。
X30n0600_p0208a04║初合上過去益物也。
X30n0600_p0208a05║以方便力，言當滅度。
X30n0600_p0208a06║二，合現在。
X30n0600_p0208a07║亦無有能，如法說我，虗妄過者。
X30n0600_p0208a08║第三，合益物不虗也。
X30n0600_p0208a09║爾時，世尊欲重宣此義，而說偈言：
X30n0600_p0208a10║下偈有二十五行半，頌上法譬：初二十行半，頌法
X30n0600_p0208a11║說；次五行，頌譬說。上法說有二，今頌亦二：初十九
X30n0600_p0208a12║行半，頌三世益物；次一行，頌皆實不虗。初四行，頌
X30n0600_p0208a13║過去世益物，為三：
X30n0600_p0208a14║自我得佛來，所經諸劫數，無量百千萬，億載阿僧祇。
X30n0600_p0208a15║初頌成道已久。
X30n0600_p0208a16║常說法教化，無數億眾生，令入於佛道。爾來無量劫，
X30n0600_p0208a17║二，一行頌中間益物。
X30n0600_p0208a18║為度眾生故，方便現涅槃，而實不滅度，常住此說法。
X30n0600_p0208a19║我常住於此，以諸神通力，令顛倒眾生，雖近而不見。
X30n0600_p0208a20║三、頌益物住處。△下第二、五行頌現在，為二：
X30n0600_p0208a21║眾見我滅度，廣供養舍利，咸皆懷戀慕，而生渴仰心。
X30n0600_p0208a22║眾生既信伏，質直意柔輭，一心欲見佛，不自惜身命。
X30n0600_p0208a23║時我及眾僧，俱出靈鷲山，
X30n0600_p0208a24║初二行半，頌非生現生也。
X30n0600_p0208b01║我時語眾生，常在此不滅，以方便力故，現有滅不滅。
X30n0600_p0208b02║餘國有眾生，恭敬信樂者，我復於彼中，為說無上法，
X30n0600_p0208b03║汝等不聞此，但謂我滅度。
X30n0600_p0208b04║第二二行半，頌非滅現滅。△下第三十行半，頌上
X30n0600_p0208b05║未來。上但寄常住不滅四字，今頌則廣文為四。
X30n0600_p0208b06║我見諸眾生，沒在於苦海，故不為現身，令其生渴仰，
X30n0600_p0208b07║因其心戀慕，乃出為說法。
X30n0600_p0208b08║初一行半，明未來機應。
X30n0600_p0208b09║神通力如是，於阿僧祇劫，常在靈鷲山，及餘諸住處。
X30n0600_p0208b10║眾生見劫盡，大火所燒時，我此土安隱，天人常充滿。
X30n0600_p0208b11║園林諸堂閣，種種寶莊嚴，寶樹多華果，眾生所遊樂。
X30n0600_p0208b12║諸天擊天鼓，常作眾伎樂，雨曼陀羅華，散佛及大眾。
X30n0600_p0208b13║二、四行頌上常住不滅。常在靈鷲山，此謂實報土，
X30n0600_p0208b14║須指他受用土。若據常在之言，即屬自受用土也。
X30n0600_p0208b15║及餘諸住處者，謂方便有餘土，即上有餘國義。若
X30n0600_p0208b16║準頌文寶莊嚴言，則非自土，即本時他土也。如華
X30n0600_p0208b17║嚴中多明他受用耳。又有餘且指報土之外，通則
X30n0600_p0208b18║亦徧十方，若淨若穢。天人充滿者，三十心是人，十
X30n0600_p0208b19║地是天。擊天鼓者，無問自說也。曼陀羅華者，說賢
X30n0600_p0208b20║聖位也。
X30n0600_p0208b21║我淨土不毀，而眾見燒盡，憂怖諸苦惱，如是悉充滿。
X30n0600_p0208b22║是諸罪眾生，以惡業因緣，過阿僧祇劫，不聞三寶名。
X30n0600_p0208b23║第三二行，明不見因緣也。
X30n0600_p0208b24║諸有修功德，柔和質直者，則皆見我身，在此而說法。
X30n0600_p0208c01║或時為此眾，說佛壽無量，久乃見佛者，為說佛難值。
X30n0600_p0208c02║我智力如是，慧光照無量，壽命無數劫，久修業所得。
X30n0600_p0208c03║第四、三行明得見因緣修功德者，即指緣了具足
X30n0600_p0208c04║坦然契理，即柔和質直也。則皆見我身，即實報土
X30n0600_p0208c05║也。或時為此眾者，初地初住也。久乃見佛者，即指
X30n0600_p0208c06║五濁重者也。我智力如是，即總結大勢力也。
X30n0600_p0208c07║汝等有智者，勿於此生疑，當斷令永盡，佛語實不虗。
X30n0600_p0208c08║次一行，頌不虗。已上頌法說竟。△下五行頌譬說，
X30n0600_p0208c09║為二：初、一行頌開譬，為三：
X30n0600_p0208c10║如醫善方便。
X30n0600_p0208c11║初頌過去益物。
X30n0600_p0208c12║為治狂子故，實在而言死。
X30n0600_p0208c13║次二句頌現在益物。
X30n0600_p0208c14║無能說虗妄。
X30n0600_p0208c15║次一句頌上不虗。△下第二、四行頌合譬，為三。
X30n0600_p0208c16║我亦為世父，救諸苦患者，
X30n0600_p0208c17║初半行頌合過去益。
X30n0600_p0208c18║為凡夫顛倒，實在而言滅。以常見我故，而生憍恣心，
X30n0600_p0208c19║放逸著五欲，墯於惡道中。我常知眾生，行道不行道，
X30n0600_p0208c20║隨應所可度，為說種種法。
X30n0600_p0208c21║第二，二行半頌，合現在益。
X30n0600_p0208c22║每自作是念：以何令眾生，得入無上道，速成就佛身？
X30n0600_p0208c23║第三一行頌，合上不虗譬。迹門開三顯一，本門開
X30n0600_p0208c24║近顯遠，皆欲令眾生速入佛道，此事必得決不虗
X30n0600_p0209a01║也。已上合譬竟。
X30n0600_p0209a02║玅法蓮華經分別功德品第十七
X30n0600_p0209a03║此品具有授記、領解、流通，分別屬記，從初以說，故
X30n0600_p0209a04║云分別品也。佛說壽量，二世弟子得種種益，故言
X30n0600_p0209a05║功德。淺深不同，故言分別。然二世者，地踊過去也，
X30n0600_p0209a06║靈山現在也。此是本門第二授記段。若據聞經功
X30n0600_p0209a07║德，但屬餘殘，今準當得之言，復同授記。論分此文，
X30n0600_p0209a08║有法力、修行力。法力者有五：一證，二信，三供養，皆
X30n0600_p0209a09║如今文也。四聞法，如隨喜品。五讀誦持說。讀誦，如
X30n0600_p0209a10║法師功德品。持者，追指法師安樂行勸持三品。說
X30n0600_p0209a11║者，如神力囑累品。修行力者，若行力如藥王，教化
X30n0600_p0209a12║如妙音，護難如觀音陀羅尼，示功德如妙莊嚴王，
X30n0600_p0209a13║護法如普賢品也。光宅及法華論判釋此品，具引
X30n0600_p0209a14║不當，委如疏文。今師斷云：論前深後淺，光宅前淺
X30n0600_p0209a15║後深，二彼相拒，世孰判之？夫無生法忍，經論不同。
X30n0600_p0209a16║迦旃延子明五法成就，獲不退轉，六度菩薩位也。
X30n0600_p0209a17║須陀洹若智若斷，是菩薩無生忍者，三乘共位也。
X30n0600_p0209a18║登初地得無生忍者，別菩薩位也。登初住得無生
X30n0600_p0209a19║忍者，圓菩薩位也。皆聖教明文，不可參濫。光宅游
X30n0600_p0209a20║漾，不會經文。天親以初地為無生忍，專據別義，亦
X30n0600_p0209a21║不會經。然光宅未當信，不在疑論主，天親豈應徒
X30n0600_p0209a22║爾？但恐譯者曲會私情，如攝論識分八九，及婆沙
X30n0600_p0209a23║一十六字，竝進退在人，何關聖旨？記文甚廣，此不
X30n0600_p0209a24║委示。今分文為三：一經家總序，二如來正分別授
X30n0600_p0209b01║記，三時眾供養。
X30n0600_p0209b02║爾時，大會聞佛說壽命劫數長遠如是，無量無邊阿
X30n0600_p0209b03║僧祇眾生得大饒益。
X30n0600_p0209b04║初經家總序也。然分別者，佛語圓妙，不可用權位
X30n0600_p0209b05║釋經，故上文開示悟入佛之知見，今本門增道損
X30n0600_p0209b06║生，皆約圓位解釋也。
X30n0600_p0209b07║於時世尊告彌勒菩薩摩訶薩：阿逸多！我說是如來
X30n0600_p0209b08║壽命長遠時，六百八十萬億那由他恒河沙眾生得
X30n0600_p0209b09║無生法忍。
X30n0600_p0209b10║得無生忍，入十住位也。故華嚴云：初發心住，一發
X30n0600_p0209b11║一切發，得如來一身無量身，清淨妙法身，湛然應
X30n0600_p0209b12║一切。即此義也。
X30n0600_p0209b13║復有千倍菩薩摩訶薩得聞持陀羅尼門。
X30n0600_p0209b14║得聞陀羅尼，入圓十行位也。
X30n0600_p0209b15║復有一世界微塵數菩薩摩訶薩，得樂說無礙辨才；
X30n0600_p0209b16║此入圓十迴向位也。
X30n0600_p0209b17║復有一世界微塵數菩薩摩訶薩，得百千萬億無量
X30n0600_p0209b18║旋陀羅尼。
X30n0600_p0209b19║此入圓初地也。
X30n0600_p0209b20║復有三千大千世界微塵數菩薩摩訶薩，能轉不退
X30n0600_p0209b21║法輪。
X30n0600_p0209b22║此入圓二地也。
X30n0600_p0209b23║復有二千中國土微塵數菩薩摩訶薩，能轉清淨法
X30n0600_p0209b24║輪。
X30n0600_p0209c01║此入圓三地也。
X30n0600_p0209c02║復有小千國土微塵數菩薩摩訶薩，八生當得阿耨
X30n0600_p0209c03║多羅三藐三菩提。
X30n0600_p0209c04║此經八生者，總合四位也。即八生入四地，七生入
X30n0600_p0209c05║五地，六生入六地，五生入七地也。
X30n0600_p0209c06║復有四四天下微塵數菩薩摩訶薩，四生當得阿耨
X30n0600_p0209c07║多羅三藐三菩提。
X30n0600_p0209c08║此四生入八地。
X30n0600_p0209c09║復有三四天下微塵數菩薩摩訶薩，三生當得阿耨
X30n0600_p0209c10║多羅三藐三菩提。
X30n0600_p0209c11║三生入九地也。
X30n0600_p0209c12║復有二四天下微塵數菩薩摩訶薩，二生當得阿耨
X30n0600_p0209c13║多羅三藐三菩提。
X30n0600_p0209c14║二生入十地也。
X30n0600_p0209c15║復有一四天下微塵數菩薩摩訶薩，一生當得阿耨
X30n0600_p0209c16║多羅三藐三菩提。
X30n0600_p0209c17║一生入等覺，金剛心也。
X30n0600_p0209c18║復有八世界微塵數眾生，皆發阿耨多羅三藐三菩
X30n0600_p0209c19║提心。
X30n0600_p0209c20║此八世界發心者，六根清淨人初入十信位也。故
X30n0600_p0209c21║仁王云：十善菩薩發大心，長別三界苦輪海。即此
X30n0600_p0209c22║義也。此明十信十信通皆具足十善，非謂專以人
X30n0600_p0209c23║天不殺盜等用對十信。既云長別三界苦輪，諸經
X30n0600_p0209c24║信位有云長別三界苦輪海者，不可將判住行向
X30n0600_p0210a01║位，當知須是斷惑十信。自非今家準法華文判，以
X30n0600_p0210a02║法師功德六根互用為十信位而為內凡，於十信
X30n0600_p0210a03║前以分別功德末如來滅後已下文立五品位為
X30n0600_p0210a04║外凡，寧判十信斷三界苦？仁王經意何由可消？若
X30n0600_p0210a05║不然者，如何可判華嚴初住為聖位耶？若判華嚴
X30n0600_p0210a06║十梵行文，以十信心功齊極位復成太過，初住屬
X30n0600_p0210a07║聖，十信如何非內凡耶？此與地前伏惑、初地見道
X30n0600_p0210a08║永不相關，是故今以圓意消文，各更引經而為證
X30n0600_p0210a09║據，故六即判位理不可亡。若論增道損生，不如光
X30n0600_p0210a10║宅斷因生之生，不如天親斷果報之生，但約智德
X30n0600_p0210a11║論增、約斷德論損、約法身論生、約無明論滅。例如
X30n0600_p0210a12║大經月喻，從初一日至十五日光色漸增，從十六
X30n0600_p0210a13║日至三十日光色漸減，約一月體而論增減，喻約
X30n0600_p0210a14║法身而論智斷。或可一人時有八番增損，或可一
X30n0600_p0210a15║世或八世或無量世，或可八念或無量念，或可眾
X30n0600_p0210a16║多微塵數，人亦如是。是故不可以因生果生局之，
X30n0600_p0210a17║不可離張智斷釋之。然本門得道，數倍眾經，非但
X30n0600_p0210a18║數多，又熏修日久。元本垂迹，處處開引，中間相值，
X30n0600_p0210a19║數數成熟。今世五味，節節調伏，收羅結撮，皈會法
X30n0600_p0210a20║華。譬如田家，春生夏長，耕種耘治，秋收冬藏，一時
X30n0600_p0210a21║穫刈。自法華已後，有得道者，如捃拾耳。涅槃自指
X30n0600_p0210a22║八千聲聞於法華中得受記莂，如秋收冬藏，更無
X30n0600_p0210a23║所作，故知大穫須在法華。故大經中得道眾者，如
X30n0600_p0210a24║梵行品末云：摩伽國無量人發菩提心。至陳如品
X30n0600_p0210b01║末，十千菩薩得一生實相，五萬菩薩得二生法界，
X30n0600_p0210b02║二萬五千菩薩得畢竟智，三萬五千菩薩悟第一
X30n0600_p0210b03║義，四萬五千菩薩得虗空三昧，五萬五千菩薩得
X30n0600_p0210b04║不退忍，亦名法忍，六萬五千菩薩得陀羅尼，七萬
X30n0600_p0210b05║五千菩薩得師子吼三昧，八萬五千菩薩得平等
X30n0600_p0210b06║三昧。發菩提心及二乘心，各云無量恒沙二萬億
X30n0600_p0210b07║人現轉女身。前八節文，始自一生，終至平等，竝非地
X30n0600_p0210b08║前。雖深雖多，若比今經，四天下塵及大千塵，葢不
X30n0600_p0210b09║足言。今經正宗三用及以本門得益，竝不與諸經
X30n0600_p0210b10║同也。況流通中，自藥王下六品，品品之中皆有結
X30n0600_p0210b11║得道者，皆過八萬。勸發品中，大千界塵人具普賢
X30n0600_p0210b12║道，故知捃拾今經之餘。雖然，爾前諸味之權文，為
X30n0600_p0210b13║今經之方便。爾後涅槃捃拾此機，乃至扶律明一
X30n0600_p0210b14║乘常住，得此經旨，一毫行、一句法無非法界，十方
X30n0600_p0210b15║佛法起平等見，而常分別諸佛化儀，方稱斯經一
X30n0600_p0210b16║乘之旨。應思我等為何所依，方稱此經弘宣之相。
X30n0600_p0210b17║佛說是諸菩薩摩訶薩得大法利時，於虗空中雨曼
X30n0600_p0210b18║陀羅華、摩訶曼陀羅華，以散無量百千萬億寶樹下
X30n0600_p0210b19║師子座上諸佛，并散七寶塔中師子座上釋迦牟尼
X30n0600_p0210b20║佛及久滅度多寶如來，亦散一切諸大菩薩及四部
X30n0600_p0210b21║眾。又雨細抹栴檀沈水香等，於虗空中天鼓自鳴妙
X30n0600_p0210b22║聲深遠。又雨千種天衣垂諸瓔珞，真珠瓔珞、摩尼珠
X30n0600_p0210b23║瓔珞、如意珠瓔珞徧於九方，眾寶香爐燒無價香，自
X30n0600_p0210b24║然周至供養大會。一一佛上有諸菩薩執持幡葢，次
X30n0600_p0210c01║第而上至于梵天，是諸菩薩以妙音聲歌無量頌讚
X30n0600_p0210c02║歎諸佛。
X30n0600_p0210c03║第三、時眾供養，表本門彌勒等總領解段也。聞深
X30n0600_p0210c04║遠法得大饒益，欲報佛恩而設供養，亦是寄事以
X30n0600_p0210c05║表領解。上迹門菩薩亦悟，而大事未畢所以不陳。
X30n0600_p0210c06║本門既竟，彌勒總申領解，明諸菩薩執持幡葢，次
X30n0600_p0210c07║第而上至于梵天。幡者轉義，葢者覆義，地者始義，
X30n0600_p0210c08║梵者淨義。智斷番番轉，慈悲番番覆，高下深淺不
X30n0600_p0210c09║失次第際于梵天，表諸菩薩增道損生，隣于妙覺
X30n0600_p0210c10║極於極淨。若作天親解者，只得初地一番，豈得與
X30n0600_p0210c11║此文會耶？
X30n0600_p0210c12║爾時，彌勒菩薩從座而起，偏袒右肩，合掌向佛，而說
X30n0600_p0210c13║偈言：
X30n0600_p0210c14║偈有十九，行復為三。
X30n0600_p0210c15║佛說希有法，昔所未曾聞，世尊有大力，壽命不可量。
X30n0600_p0210c16║無數諸佛子，聞世尊分別，說得法利者，歡喜充遍身。
X30n0600_p0210c17║初二行頌，時眾得解。
X30n0600_p0210c18║或住不退地。
X30n0600_p0210c19║初一句頌上無生忍，即十住位。
X30n0600_p0210c20║或得陀羅尼。
X30n0600_p0210c21║二、一句頌上得聞持陀羅尼。十行不思議，假且對
X30n0600_p0210c22║聞持。
X30n0600_p0210c23║或無礙樂說。
X30n0600_p0210c24║此一句頌十迴向也。
X30n0600_p0211a01║萬億旋總持。
X30n0600_p0211a02║一句頌上初地。
X30n0600_p0211a03║或有大千界，微塵數菩薩，各各皆能轉，不退之法輪。
X30n0600_p0211a04║此一行頌二地。
X30n0600_p0211a05║復有中千界，微塵數菩薩，各各皆能轉，清淨之法輪。
X30n0600_p0211a06║此一行頌三地。
X30n0600_p0211a07║復有小千界，微塵數菩薩，餘各八生在，當得成佛道。
X30n0600_p0211a08║此一行頌四地。
X30n0600_p0211a09║復有四三二，如此四天下，微塵數菩薩，隨數生成佛。
X30n0600_p0211a10║此一行頌上四生八地，三生九地，二生十地也。
X30n0600_p0211a11║或一四天下，微塵數菩薩，餘有一生在，當得一切智。
X30n0600_p0211a12║如是等眾生，聞佛壽長遠，得無量無漏，清淨之果報。
X30n0600_p0211a13║此二行頌等覺得無量無漏清淨果報者，揀異二
X30n0600_p0211a14║乘有量故言無量，妙因所感故言清淨，無障礙土
X30n0600_p0211a15║故言果報，異二乘無報也。聞佛壽無量，此文定判
X30n0600_p0211a16║為無量，何得用舊解有量耶？
X30n0600_p0211a17║復有八世界，微塵數眾生，聞佛說壽命，皆發無上心。
X30n0600_p0211a18║世尊說無量，不可思議法，多有所饒益，如虗空無邊。
X30n0600_p0211a19║此二行頌上十信也。
X30n0600_p0211a20║雨天曼陀羅，摩訶曼陀羅，釋梵如恒沙，無數佛土來。
X30n0600_p0211a21║雨栴檀沈水，繽紛而亂墜，如鳥飛空下，供散於諸佛。
X30n0600_p0211a22║天鼓虗空中，自然出妙聲，天衣千萬億，旋轉而來下。
X30n0600_p0211a23║眾寶妙香鑪，燒無價之香，自然悉周徧，供養諸世尊。
X30n0600_p0211a24║其大菩薩眾，執七寶幡葢，高妙萬億種，次第至梵天。
X30n0600_p0211b01║一一諸佛前，寶幢懸勝幡，亦以千萬偈，歌詠諸如來。
X30n0600_p0211b02║如是種種事，昔所未曾有，聞佛壽無量，一切皆歡喜。
X30n0600_p0211b03║佛名聞十方，廣饒益眾生，一切具善根，以助無上心。
X30n0600_p0211b04║第三、八行頌，時眾供養，以表領解。已上本門正宗
X30n0600_p0211b05║開顯畢。△今依南師，從偈後凡十一品，半分為二。
X30n0600_p0211b06║初從此下至常不輕三品半，單明弘經功德深，以
X30n0600_p0211b07║勸本門單流通。從神力品下八品，付囑雙明本迹。
X30n0600_p0211b08║二門流通各復有三：此半品及隨喜品明初品因
X30n0600_p0211b09║功德以勸流通；二、從法師功德明初品果功德以
X30n0600_p0211b10║勸流通；三、不輕品引信毀罪福證勸通。流後三者，
X30n0600_p0211b11║神力、囑累、囑累流通。藥王下五品約化他勸流通，
X30n0600_p0211b12║普賢約自行勸流通。生起者，現在聞經得真似兩
X30n0600_p0211b13║解，益如上說。若直聞一句而生隨喜，如現在四信
X30n0600_p0211b14║格其功德。未來無佛恐人疑福少，故說滅後五品
X30n0600_p0211b15║功德也。因功德微密，未若果功德彰灼，故說法師
X30n0600_p0211b16║功德品。因果雙舉，未若引證分明，故說不輕。雖舉
X30n0600_p0211b17║往人，未若現變，故說神力。雖示神力，未若摩頂付
X30n0600_p0211b18║囑，故說囑累。雖通途囑累，未若示其要術棄身存
X30n0600_p0211b19║道，故說藥王。雖誡能化，未若誡其所化，隨聞法處
X30n0600_p0211b20║應生佛想，故說妙音、觀音。若初心弘經既無神力，
X30n0600_p0211b21║當依內禁，故說陀羅尼。復須外護，故說嚴王、普賢。
X30n0600_p0211b22║聯翻重疊使大法弘通耳。就偈後長行為二：一、現
X30n0600_p0211b23║在四信；二、滅後五品。問：云何四信？答：略解三人、廣
X30n0600_p0211b24║說二人、觀成一人、信通四人，故言四信也。四信者，
X30n0600_p0211c01║初一念信解未能演說，二略解言趣，三廣為他說，
X30n0600_p0211c02║四深信觀成。初一念信解有長行、偈頌。長行有三：
X30n0600_p0211c03║一、舉示其人；二、明功德；三、位行不退。
X30n0600_p0211c04║爾時，佛告彌勒菩薩摩訶薩：阿逸多！其有眾生聞佛
X30n0600_p0211c05║壽命長遠如是，乃至能生一念信解。
X30n0600_p0211c06║初、舉示。其人一念信解者，隨所聞處豁爾開明，隨
X30n0600_p0211c07║語而入無有罣礙，信一切法皆是佛法，又信佛法
X30n0600_p0211c08║不隔一切法，不得佛法不得一切法，而見一切法
X30n0600_p0211c09║亦見佛法，即一而三即三而一，亦是行於非道通
X30n0600_p0211c10║達佛道，行於佛道通達一切道，不得佛道一切道，
X30n0600_p0211c11║而通達佛道一切道，無所有而有而有無所有，非
X30n0600_p0211c12║所有非無所有，如門前路通達一切，東西無北𢄶
X30n0600_p0211c13║無壅礙，眼耳鼻舌身意凡有所對悉亦如是。無疑
X30n0600_p0211c14║曰信，明了曰解，是為一念信解心。若坐思惟，隨所
X30n0600_p0211c15║思惟豁然開悟，通達三諦亦復如是。如是信解名
X30n0600_p0211c16║鐵輪位。又一解，未是具足鐵輪，乃是十信之初心，
X30n0600_p0211c17║其人未得六根清淨，故非鐵輪正位也。
X30n0600_p0211c18║所得功德，無有限量。
X30n0600_p0211c19║初總明格量也。
X30n0600_p0211c20║若有善男子、善女人為阿耨多羅三藐三菩提故，於
X30n0600_p0211c21║八十萬億那由他劫行五波羅蜜：檀波羅蜜、尸羅波
X30n0600_p0211c22║羅蜜、羼提波羅蜜、毗棃耶波羅蜜、禪波羅蜜，除般若
X30n0600_p0211c23║波羅蜜。
X30n0600_p0211c24║初舉五度為格量本，般若即是今之正慧，故言除
X30n0600_p0212a01║般若也。問：既離般若，則五不名度。答：皆為求佛慧，
X30n0600_p0212a02║盡施戒邊，亦得名度，葢次第意也。
X30n0600_p0212a03║以是功德比前功德，百分、千分、百千萬億分不及其
X30n0600_p0212a04║一，乃至算數譬喻所不能知。
X30n0600_p0212a05║第二，正格量多少也。
X30n0600_p0212a06║若善男子有如是功德，於阿耨多羅三藐三菩提退
X30n0600_p0212a07║者，無有是處。
X30n0600_p0212a08║第三、明位行不退，別六心猶退、七心不退，圓初信
X30n0600_p0212a09║心即不退聞。壽量功德自外而資，圓順信解自內
X30n0600_p0212a10║而熏，所以不退。大品云：有菩薩退、有不退、有魔、無
X30n0600_p0212a11║魔。皆此義也。又初信至七信是位不退，八信已去
X30n0600_p0212a12║為行不退。七心不退者，即是別教七住見思俱除，
X30n0600_p0212a13║名位不退。又有魔等者，意明別教菩薩退位有魔、
X30n0600_p0212a14║不退無魔，圓教初心魔不得便，況不退位？若初住
X30n0600_p0212a15║去分破八魔，以能即魔等法界故，唱楞嚴名，魔尚
X30n0600_p0212a16║被縛，況修觀者？況自證者？魔能退耶？當知圓人五
X30n0600_p0212a17║品之初魔已遠避。
X30n0600_p0212a18║爾時，世尊欲重宣此義，而說偈言：
X30n0600_p0212a19║偈有十九，行半為三。
X30n0600_p0212a20║若人求佛慧，於八十萬億，那由他劫數，行五波羅蜜。
X30n0600_p0212a21║於是諸劫中，布施供養佛，及緣覺弟子，并諸菩薩眾。
X30n0600_p0212a22║珍異之飲食，上服與臥具，栴檀立精舍，以園林莊嚴。
X30n0600_p0212a23║如是等布施，種種皆微妙，盡此諸劫數，以迴向佛道。
X30n0600_p0212a24║若復持禁戒，清淨無缺漏，求於無上道，諸佛之所歎。
X30n0600_p0212b01║若復行忍辱，住於調柔地，設眾惡來加，其心不傾動。
X30n0600_p0212b02║諸有得法者，懷於增上慢，為此所輕惱，如是亦能忍。
X30n0600_p0212b03║若復勤精進，志念常堅固，於無量億劫，一心不懈息。
X30n0600_p0212b04║又於無數劫，住於空閑處，若坐若經行，除睡常攝心。
X30n0600_p0212b05║以是因緣故，能生諸禪定，八十億萬劫，安住心不亂。
X30n0600_p0212b06║持此一心福，願求無上道，我得一切智，盡諸禪定際。
X30n0600_p0212b07║是人於百千，萬億劫數中，行此諸功德，如上之所說。
X30n0600_p0212b08║初十二行，頌上格量多少。
X30n0600_p0212b09║有善男女等，聞我說壽命，乃至一念信，其福過於彼。
X30n0600_p0212b10║若人悉無有，一切諸疑悔，深心須臾信，其福為如此。
X30n0600_p0212b11║次二行，追頌上人相。
X30n0600_p0212b12║其有諸菩薩，無量劫行道，聞我說壽命，是則能信受。
X30n0600_p0212b13║如是諸人等，頂受此經典，願我於未來，長壽度眾生。
X30n0600_p0212b14║如今日世尊，諸釋中之王，道場師子吼，說法無所畏。
X30n0600_p0212b15║我等未來世，一切所尊敬，坐於道場時，說壽亦如是。
X30n0600_p0212b16║若有深心者，清淨而質直，多聞能總持，隨義解佛語，
X30n0600_p0212b17║如是之人等，於此無有疑。
X30n0600_p0212b18║此五行半，頌行位不退。無量劫行道者，久修諸度
X30n0600_p0212b19║也。願我於未來者，起慈悲願也。藉久行願，聞經信
X30n0600_p0212b20║解。今之初品，始聞此經，一念信解，功等久行，亦乃
X30n0600_p0212b21║過之也。△下第二、信中各為二：先出相，次格量。
X30n0600_p0212b22║又，阿逸多！若有聞佛壽命長遠，解其言趣。
X30n0600_p0212b23║此第二信略解言趣中先出人相，前初位但信解
X30n0600_p0212b24║未能敷說，說涉名數須善方言，今品具足故言為
X30n0600_p0212c01║他解說，從勝受名名第二品，以說力故能起自他
X30n0600_p0212c02║無上之慧也。
X30n0600_p0212c03║是人所得功德無有限量，能起如來無上之慧。
X30n0600_p0212c04║次正格量也。
X30n0600_p0212c05║何況廣聞是經，若教人聞，若自持，若教人持，若自書，
X30n0600_p0212c06║若教人書，若以華香、瓔珞、幢幡、繒葢、香油、酥燈供養
X30n0600_p0212c07║經卷。
X30n0600_p0212c08║第三廣為他說中，先出人相也。
X30n0600_p0212c09║是人功德無量無邊，能生一切種智。
X30n0600_p0212c10║次格量也。第三信，廣聞、廣解、廣為他說、廣修供養，
X30n0600_p0212c11║供養外資，令內智疾入，能生一切種智。
X30n0600_p0212c12║阿逸多！若善男子、善女人，聞我說壽命長遠。
X30n0600_p0212c13║第四深信觀成位中，先出人相。
X30n0600_p0212c14║深心信解，則為見佛常在耆闍崛山，共大菩薩、諸聲
X30n0600_p0212c15║聞眾圍繞說法。又見此娑婆世界，其地瑠璃，坦然平
X30n0600_p0212c16║正，閻浮檀金以界八道，寶樹行列，諸臺樓觀皆悉寶
X30n0600_p0212c17║成，其菩薩眾咸處其中。若有能如是觀者，當知是為
X30n0600_p0212c18║深信解相。
X30n0600_p0212c19║次格量。言深心等者，此於本地圓門仍具五法，方
X30n0600_p0212c20║乃斷疑：一者、聞遠生信；二者、深心，窮理不二；三者、
X30n0600_p0212c21║直心，直謂始終一揆；四者、多聞；五者、為他解說。此
X30n0600_p0212c22║第四信人，備上三品，加修觀行，入禪用慧，想成相
X30n0600_p0212c23║起，理具此相。依理起想，故此想成，便見此相。從初
X30n0600_p0212c24║習觀，但得想名，觀行淺故，仍順想故。又順理故，理
X30n0600_p0213a01║相乃現。餘教修觀，觀違於理，縱有氣分，不順中理，
X30n0600_p0213a02║方便觀成，尚猶名相，況未成耶？又見此相，雖未真
X30n0600_p0213a03║證，以觀力故，暫見二土。若三惑分滅，方永與相應，
X30n0600_p0213a04║乃不名想。今想成相起，能見有餘、實報兩土相貌。
X30n0600_p0213a05║見佛共比丘僧常在耆山者，方便有餘土相也。又
X30n0600_p0213a06║見娑婆純諸菩薩者，實報相也。又有餘土大小共
X30n0600_p0213a07║者，藏、通二乘斷通惑者，仍本為名，準彼而見也。純
X30n0600_p0213a08║諸菩薩為報土者，亦他受用。但依此想，漸深漸成，
X30n0600_p0213a09║入初住位，任運徧見，應用無方。問：稱理起想，何須
X30n0600_p0213a10║土想？但觀一念，妙理即足。答：二教初心皆滅陰入，
X30n0600_p0213a11║況復土耶？別教初心亦且砐陰，後心能見帝網之
X30n0600_p0213a12║土，唯圓即觀，一念三千，三諦具足。是則一心一切
X30n0600_p0213a13║心，一身一切身，一土一切土，一念俱觀。若身、心、土，
X30n0600_p0213a14║若空、假、中，更無前後。故觀成時，一心見一切心，一
X30n0600_p0213a15║身見一切身，一土見一切土，十方三世一切諸佛
X30n0600_p0213a16║身中現故。故於自心常寂光中，徧見十方三世一
X30n0600_p0213a17║切身土。若唯觀他遮那之土，必迷自境。若了心境，
X30n0600_p0213a18║自即他故，他即自故。不了此境，自尚成他，況觀他
X30n0600_p0213a19║耶？觀土既爾，身佛心然。故聞長壽，須了宗旨。故知
X30n0600_p0213a20║想名，名同體異。準前釋四悉中，等覺第一義尚通
X30n0600_p0213a21║名想，故本門聞壽益倍餘經，良由所聞異常故也。
X30n0600_p0213a22║已上初明四信流通竟。△下第二、明滅後五品，為
X30n0600_p0213a23║二：先列五品格，量四品功德；後隨喜品格，量初品
X30n0600_p0213a24║功德。問：何故爾？答：四品粗格量，初品廣格量。廣格
X30n0600_p0213b01║量已，況出勝者，可以意得，佛不繁文巧說若此也。
X30n0600_p0213b02║五品者：一、直起隨喜心，二、加自行受持讀誦，三、加
X30n0600_p0213b03║勸他受持讀誦，四、加兼行六度，五、加正行六度。此
X30n0600_p0213b04║五人者，通論皆自行、化他，下文云五十人，展轉相
X30n0600_p0213b05║教也。既皆有自行，通稱弟子；皆有化他，通稱法師
X30n0600_p0213b06║也。別論二人但自行，三人具化他，作法師往名，在
X30n0600_p0213b07║三不在五，所以皆稱弟子也。
X30n0600_p0213b08║又復如來滅後，若聞是經而不毀訾起隨喜心，當知
X30n0600_p0213b09║已為深信解相。
X30n0600_p0213b10║初品標人而已，直起隨喜。
X30n0600_p0213b11║何況讀誦受持之者。
X30n0600_p0213b12║次明第二品位，初標人況，出能受持讀誦者是也。
X30n0600_p0213b13║斯人則為頂戴如來。阿逸多！是善男子、善女人，不須
X30n0600_p0213b14║為我復起塔寺及作僧坊，以四事供養眾僧。所以者
X30n0600_p0213b15║何？是善男子、善女人，受持讀誦是經典者，為已起塔
X30n0600_p0213b16║造立僧坊供養眾僧，則為以佛舍利起七寶塔，高廣
X30n0600_p0213b17║漸小至于梵天，懸諸幡葢及眾寶鈴，華香瓔珞末香
X30n0600_p0213b18║塗香燒香，眾鼓伎樂簫笛箜篌種種舞戲，以妙音聲
X30n0600_p0213b19║歌唄讚頌，則為已於無量千萬億劫作是供養已。
X30n0600_p0213b20║二、格量第二品位功德。初心畏緣所紛動，妨修正
X30n0600_p0213b21║業，直專持此經，即上供養廢事存理，所益弘多。後
X30n0600_p0213b22║心理觀若熟，涉外不妨內，事資於道，如油多火猛，
X30n0600_p0213b23║若順流而揚帆，又加功力，其勢轉疾也。指經文是
X30n0600_p0213b24║法身舍利，不須安生身舍利；文詮所詮能詮是塔，
X30n0600_p0213c01║不須事塔。良由大教所詮是法身實相，秪經所住
X30n0600_p0213c02║之處中有法身舍利，復是起塔，經文能詮，如塔能
X30n0600_p0213c03║盛故也。經文能容第一義戒僧，不俟相從僧也。問：
X30n0600_p0213c04║若爾，持經即是第一義戒，何故復言能持戒者耶？
X30n0600_p0213c05║乃至亦不應供養事僧耶？答：此明初品意，不應以
X30n0600_p0213c06║後品作難。初品人未能入事，故且依理以為舍利，
X30n0600_p0213c07║以經為塔。若欲釋者，持經即順理戒，亦是任運持
X30n0600_p0213c08║得初篇、二篇。今言能持戒者，則第三篇、初二篇但
X30n0600_p0213c09║成初二品耳，故不應以能持下篇三品為難。諸修
X30n0600_p0213c10║圓行者，請觀斯文。若初二品人初心念念常在四
X30n0600_p0213c11║種三昧，容於下三眾法少違，至下三品止作二持，
X30n0600_p0213c12║眾別兩行纖毫不犯，具如止觀持戒清淨中，尚事
X30n0600_p0213c13║理雙美方堪向道，況入道者令事虧耶？若未專於
X30n0600_p0213c14║四種三昧，五篇七聚菩薩重輕不可微犯，方稱一
X30n0600_p0213c15║期教門大旨。何以故？出家菩薩具足堅持毗尼篇
X30n0600_p0213c16║聚，大乘教意一切皆然。但護篇聚，於彼梵網八萬
X30n0600_p0213c17║律儀未為持相，但此土器劣，且以小檢助成大儀，
X30n0600_p0213c18║仍曉開遮輕重緣體，制緣漸頓捨義有無，坐次分
X30n0600_p0213c19║流懺法天隔，復有七眾同否大小共別，方於自行
X30n0600_p0213c20║量己品位去取適時，或慕大節而昧存亡，有據小
X30n0600_p0213c21║文而迷觀道。若得今意，先以理教定，次以位行驗。
X30n0600_p0213c22║若不爾者，鳥鼠人也，安論品位乎？敬請受佛遺言，
X30n0600_p0213c23║少分恭稟。
X30n0600_p0213c24║阿逸多！若我滅後，聞是經典有能受持，若自書、若教
X30n0600_p0214a01║人書。
X30n0600_p0214a02║此明第三品位。先標人相，復能教他，故勝前位。
X30n0600_p0214a03║則為起立僧坊，以赤栴檀作諸殿堂三十有二，高八
X30n0600_p0214a04║多羅樹，高廣嚴好，百千比丘於其中止，園林、浴池、經
X30n0600_p0214a05║行、禪窟，衣服、飲食、牀褥、湯藥，一切樂具充滿其中。如
X30n0600_p0214a06║是僧坊堂閣若干百千萬億，其數無量，以此現前供
X30n0600_p0214a07║養於我及比丘僧。是故我說：如來滅後，若有受持、讀
X30n0600_p0214a08║誦、為他人說，若自書、若教人書，供養經卷，不須復起
X30n0600_p0214a09║塔寺及造僧坊供養眾僧。
X30n0600_p0214a10║此格量第三品人功德也。
X30n0600_p0214a11║況復有人能持是經，兼行布施、持戒、忍辱、精進、一心、
X30n0600_p0214a12║智慧？
X30n0600_p0214a13║此明第四品人復能兼行六度。初標人相。
X30n0600_p0214a14║其德最勝無量無邊。譬如虗空，東西南北四維上下
X30n0600_p0214a15║無量無邊，是人功德亦復如是無量無邊，疾至一切
X30n0600_p0214a16║種智。
X30n0600_p0214a17║此格量第四品人功德最勝也。
X30n0600_p0214a18║若人讀誦受持是經，為他人說，若自書，若教人書；復
X30n0600_p0214a19║能起塔及造僧坊，供養讚歎聲聞眾僧；亦以百千萬
X30n0600_p0214a20║億讚歎之法，讚歎菩薩功德；又為他人種種因緣，隨
X30n0600_p0214a21║義解說此法華經；復能清淨持戒，與柔和者而共同
X30n0600_p0214a22║止，忍辱無瞋，志念堅固，常貴坐禪，得諸深定，精進勇
X30n0600_p0214a23║猛，攝諸善法，利根智慧，善答問難。
X30n0600_p0214a24║此明第五品位人，復能正行六度。先標出人相。
X30n0600_p0214b01║阿逸多！若我滅後，諸善男子、善女人，受持讀誦是經
X30n0600_p0214b02║典者，復有如是諸善功德，當知是人已趣道場，近阿
X30n0600_p0214b03║耨多羅三藐三菩提，坐道樹下。阿逸多！是善男子、善
X30n0600_p0214b04║女人，若坐、若立、若經行處，此中便應起塔，一切天人
X30n0600_p0214b05║皆應供養如佛之塔。
X30n0600_p0214b06║此格量第五品人功德。已上五品位人，前三人是
X30n0600_p0214b07║聞慧位，兼行六度思慧位，正行六度修慧位，都是
X30n0600_p0214b08║十信位前位耳。或云初隨喜品是入信心位，分一
X30n0600_p0214b09║品為兩心，五品即十信心，即是鐵輪六根清淨位
X30n0600_p0214b10║也。
X30n0600_p0214b11║爾時，世尊欲重宣此義，而說偈言：
X30n0600_p0214b12║偈有十九，行半為四，不頌初品直隨喜人。
X30n0600_p0214b13║若我滅度後，能奉持此經，斯人福無量，如上之所說，
X30n0600_p0214b14║是則為具足，一切諸供養。以舍利起塔，七寶而莊嚴，
X30n0600_p0214b15║表剎甚高廣，漸小至梵天，寶鈴千萬億，風動出妙音。
X30n0600_p0214b16║又於無量劫，而供養此塔，華香諸瓔珞，天衣眾伎樂，
X30n0600_p0214b17║然香油酥燈，周帀常照明。惡世末法時，能持是經者，
X30n0600_p0214b18║則為已如上，具足諸供養。
X30n0600_p0214b19║初五行半，頌上第二品人。
X30n0600_p0214b20║若能持此經，則如佛現在，以牛頭栴檀，起僧坊供養。
X30n0600_p0214b21║堂有三十二，高八多羅樹，上饌妙衣服，牀臥皆具足。
X30n0600_p0214b22║百千眾住處，園林諸浴池，經行及禪窟，種種皆嚴好。
X30n0600_p0214b23║次三行頌上第三品。
X30n0600_p0214b24║若有信解心，受持讀誦書，若復教人書，及供養經卷，
X30n0600_p0214c01║散華香末香，以須曼薝蔔，阿提目多伽，熏油常然之，
X30n0600_p0214c02║如是供養者，得無量功德，如虗空無邊，其福亦如是。
X30n0600_p0214c03║況復持此經，兼布施持戒，忍辱樂禪定，不瞋不惡口，
X30n0600_p0214c04║次四行頌上第四品。
X30n0600_p0214c05║恭敬於塔廟，謙下諸比丘，遠離自高心，常思惟智慧。
X30n0600_p0214c06║有問難不瞋，隨順為解說，若能行是行，功德不可量。
X30n0600_p0214c07║若見此法師，成就如是德，應以天華散，天衣覆其身，
X30n0600_p0214c08║頭面接足禮，生心如佛想。又應作是念：不久詣道場，
X30n0600_p0214c09║得無漏無為，廣利諸天人。其所住止處，經行若坐臥，
X30n0600_p0214c10║乃至說一偈，是中應起塔，莊嚴令妙好，種種以供養。
X30n0600_p0214c11║佛子住此地，則是佛受用，常在於其中，經行若坐臥。
X30n0600_p0214c12║次七行頌第五品位。人生心如佛想者，五品十信
X30n0600_p0214c13║即初依人號為如來也。不久詣道樹者，其位在鐵
X30n0600_p0214c14║輪，不久得入銅輪，能八相作佛也。已趣道場者，行
X30n0600_p0214c15║處也。三菩提者，近處也。亦可為觀行，行近竝通淺
X30n0600_p0214c16║深也。此第五品與第四信齊，同是修慧位。若論入
X30n0600_p0214c17║位，同是六根清淨位也。而有現在未來佛世滅後
X30n0600_p0214c18║之異耳。問：何故現在為四信，滅後立五品耶？答：其
X30n0600_p0214c19║義既齊，四五無別，但是滅後加讀誦為第二品耳。
X30n0600_p0214c20║已上長行偈頌總是滅後五品。格量功德以勸流
X30n0600_p0214c21║通竟。玅經入疏卷第十