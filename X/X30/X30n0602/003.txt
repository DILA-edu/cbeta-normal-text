X30n0602_p0306a16║
X30n0602_p0306a17║妙法蓮華經解卷第三之一
X30n0602_p0306a18║
X30n0602_p0306a19║溫陵開元蓮寺比丘　戒環　解
X30n0602_p0306a20║妙法蓮華經藥草喻品第五
X30n0602_p0306a21║△三、如來述成二：初科分敘義。
X30n0602_p0306a22║此品為中根述成，領悟之意也。大迦葉等，前雖領
X30n0602_p0306a23║隨宜之權，會歸之實，而未明一音密闡，真知冥化
X30n0602_p0306a24║之功，如彼大雲，雨於一切草木叢林，隨分受潤，故
X30n0602_p0306b01║佛以此喻，重與述成，以顯聖人平等之慈，若天地
X30n0602_p0306b02║之無私，由萬物之自私也，故名藥草喻品。三乘根
X30n0602_p0306b03║性，譬諸草木，覺皇道化，等如一雨，雨雖一味，而種
X30n0602_p0306b04║有差別，故根莖大小之不同，法雖一相，而機有利
X30n0602_p0306b05║鈍，故道果證趣之各異，此慈無不等，而萬物自私
X30n0602_p0306b06║也。草能治病，名藥草，以喻人天善種，三乘智因，能
X30n0602_p0306b07║遠害滅惡者，若四趣惡種，生死業因，則徒為蕪穢，
X30n0602_p0306b08║非藥草矣。此譬三乘，文兼樹木，獨以藥草名品者，
X30n0602_p0306b09║為中根述成，取當機立名耳。偈云：聲聞緣覺，聞法
X30n0602_p0306b10║得果，是名藥草，各得增長是也。若諸菩薩，是名大
X30n0602_p0306b11║樹，非當機矣。△二、依文正釋六。一、述成前義。
X30n0602_p0306b12║爾時世尊告摩訶迦葉（至）誠如所言。
X30n0602_p0306b13║迦葉領悟喻說，即設大富長者之喻，歎佛隱勝現
X30n0602_p0306b14║劣，誘諸庸鄙，使得大法利。又於偈末，感歎慈悲方
X30n0602_p0306b15║便之大恩，是善說如來真實功德。△二、示所未及
X30n0602_p0306b16║二。初標不盡。
X30n0602_p0306b17║如來復有無量無邊阿僧祇功德（至）說不能盡。
X30n0602_p0306b18║此明一音密闡，真知冥化，平等之慈，尤為無量功
X30n0602_p0306b19║德。雖迦葉善說，而言未及此，故復示之也。△二、釋
X30n0602_p0306b20║所以二。初示一音密闡。
X30n0602_p0306b21║迦葉當知（至）其所說法皆悉到於一切智地。
X30n0602_p0306b22║方便為權，智地為實。於一切法以方便說，而皆到
X30n0602_p0306b23║智地，所謂密闡也。到一切智地者，契實相智境也。
X30n0602_p0306b24║△二、示真知冥化
X30n0602_p0306c01║如來觀知（至）示諸眾生一切智慧。
X30n0602_p0306c02║諸法歸趣，即一乘實相。眾心所行，即三乘性欲。佛
X30n0602_p0306c03║說一切法，為度一切心。不知法之歸趣，難以度心。
X30n0602_p0306c04║不知心之所行，難以說法。今於二者，通達無礙，可
X30n0602_p0306c05║謂真知冥化矣。而又究明諸法，以開示眾生。一切
X30n0602_p0306c06║智慧，欲令悟入。皆所謂無邊僧祇功德也。△三、喻
X30n0602_p0306c07║明所示四。一、立譬之本
X30n0602_p0306c08║迦葉！譬如三千大千世界（至）若干名色各異。
X30n0602_p0306c09║大千同為一地，而有山川谿谷之高下，譬一真境
X30n0602_p0306c10║而有三界諸趣之別也。卉木同生一地，而有種類
X30n0602_p0306c11║名色之各異，譬一法性而有三乘大小之辨也。眾
X30n0602_p0306c12║草為卉，草之總名也。卉有叢，木有林。△二喻一音
X30n0602_p0306c13║密闡
X30n0602_p0306c14║密雲彌布，徧覆三千大千世界，一時等澍，其澤普洽。
X30n0602_p0306c15║雲喻慈意，澤喻法雨。言密雲者，雲不密則不能等
X30n0602_p0306c16║澍，慈不密則不能廣利。一雲所雨，大千普洽，譬一
X30n0602_p0306c17║音密闡，大小均被也。△三喻真知冥化
X30n0602_p0306c18║卉木叢林及諸藥草（至）華果敷實。
X30n0602_p0306c19║喻真知冥化，物物自遂也。根莖大小，總辨草木，以
X30n0602_p0306c20║明根機有異。諸樹大小，總結草木，以明一雨是同。
X30n0602_p0306c21║夫以一雲一雨而滋眾物，稱其大小種性，曾無夭
X30n0602_p0306c22║閼，使為華者敷，為果者實，各各自遂，則佛之真知
X30n0602_p0306c23║冥化，若此而已。木質曰斡，草質曰莖，皆依根而立。
X30n0602_p0306c24║根譬種性，莖譬發心，枚葉譬所薰教理，華果譬所
X30n0602_p0307a01║修行果。謂三乘種性，發心熏習之不同，同是一音，
X30n0602_p0307a02║教澤之被，而各有所成也。△四、喻作成不同
X30n0602_p0307a03║雖一地所生，一雨所潤，而諸草木各有差別。
X30n0602_p0307a04║草木皆植類，樹之一地同，潤之一雨同，而有大小
X30n0602_p0307a05║之殊者，根自異也。群生亦類也，所賦一性，所化一
X30n0602_p0307a06║道，而有三乘之殊者，亦機自異耳。△四、以法合喻
X30n0602_p0307a07║四。一，合立譬之本。
X30n0602_p0307a08║迦葉當知（至）如彼大雲徧覆三千大千國土。
X30n0602_p0307a09║明佛出興，廣覆群有。雲起無心，喻無緣慈也。大音
X30n0602_p0307a10║聲，即廣長舌相之音也。天、人、修羅為三善道，不言
X30n0602_p0307a11║三惡道，為障重非機也。△二合一音密闡
X30n0602_p0307a12║於大眾中而唱是言（至）未涅槃者令得涅槃。
X30n0602_p0307a13║此敘佛初坐道場，唱顯化跡，宣度生事，使知聖人
X30n0602_p0307a14║出興之意也。超證菩提曰度，了達萬法曰解，離眾
X30n0602_p0307a15║結縛曰安，究竟永寂曰涅槃。
X30n0602_p0307a16║今世後世如實知之（至）皆應到此為聽法故。
X30n0602_p0307a17║此示正知見，欲廣開悟也。今世後世如實知者，以
X30n0602_p0307a18║實相智了三世事，如華嚴一念普觀無去來住也。
X30n0602_p0307a19║一切知一切見者，以佛知見徹了諸法也。知道者，
X30n0602_p0307a20║言已先知先覺也。開道者，能以是道開覺後人也。
X30n0602_p0307a21║說道者，能以是道方便演說也。如是唱者，為警群
X30n0602_p0307a22║機故，召天人使令聽受。
X30n0602_p0307a23║爾時，無數千萬億種眾生來至佛所而聽法。
X30n0602_p0307a24║因召而集也。△三合真知冥化
X30n0602_p0307b01║如來於時觀是眾生（至）皆令歡喜快得善利。
X30n0602_p0307b02║所來之眾根性不同，佛各隨其所堪而化之，以堪
X30n0602_p0307b03║人天者為說十善，堪二乘者為說諦緣，堪大乘者
X30n0602_p0307b04║為說六度，以至定不定性、人非人類，各隨所堪而
X30n0602_p0307b05║為說法，雖根有無量而皆令利喜，是謂冥化。△四、
X30n0602_p0307b06║合作成不同
X30n0602_p0307b07║是諸眾生聞是法已（至）具足蒙潤各得生長。
X30n0602_p0307b08║明作成之利也。聞法安隱者，眾生汩於塵勞，二乘
X30n0602_p0307b09║縛於空寂，聞是法者，足以滌塵勞，解縛著，釋然物
X30n0602_p0307b10║外，優遊一生，此現世安隱也。後生善處，即聞法之
X30n0602_p0307b11║報。以道受樂，即修道之果。言以道者，各隨其道，受
X30n0602_p0307b12║樂不同也。修十善則受人天樂，修諦緣即受二乘
X30n0602_p0307b13║樂，修六度則受菩薩樂，各以其道也。離諸障礙者，
X30n0602_p0307b14║惡道離業障而之人天，人天離事障而入二乘，二
X30n0602_p0307b15║乘離理障而入菩薩，各遂其才也。故曰：於諸法中，
X30n0602_p0307b16║任力所能，漸得入道，如彼大雲，雨於一切。
X30n0602_p0307b17║如來說法一相一味（至）所得功德不自覺知。
X30n0602_p0307b18║疏：闡化之功也。謂如來說法方便雖多，實則一相
X30n0602_p0307b19║一味，如一雲一雨而已。解脫離滅者，指一相一味
X30n0602_p0307b20║之體也。解脫相則不縛諸法，離相則不合諸塵，滅
X30n0602_p0307b21║相則生死永盡，而究竟皆至一切種智無上道也。
X30n0602_p0307b22║眾生聞持而所獲功利不自覺知者，一音密闡，真
X30n0602_p0307b23║化冥運，若天地之產百嘉，雨露之滋眾卉，自生自
X30n0602_p0307b24║遂，孰足以知之？
X30n0602_p0307c01║所以者何（至）而不自知上中下性。
X30n0602_p0307c02║此明觀根逗教，不怫其性，故物得自遂也。三乘種
X30n0602_p0307c03║類，性欲不同，故念思修得，亦各不同，唯如來能知
X30n0602_p0307c04║能化，而彼不自知也。念何事等，謂或念人天事，乃
X30n0602_p0307c05║至聲聞菩薩事也。云何念等，謂或正或邪，有為無
X30n0602_p0307c06║為也。以何法念等，謂或以大小頓漸，或以定慧覺
X30n0602_p0307c07║觀也。以何法得，謂或以四諦得聲聞法，乃至或以
X30n0602_p0307c08║六度得菩薩法也。如是念思所住，各各不同，是謂
X30n0602_p0307c09║住於種種之地，如來皆能如實見之。如此委曲言
X30n0602_p0307c10║者，明如來知根之詳也。△五、結歎。迦葉！
X30n0602_p0307c11║如來知是一相一味之法（至）隨宜說法難解難知。
X30n0602_p0307c12║牒前一相一味等文，以明隨宜說法，難解難知，而
X30n0602_p0307c13║歎迦葉能信受也。一相一味等，即一切種智所證
X30n0602_p0307c14║之法。如來雖知，而觀眾生性欲不同，且將之護之，
X30n0602_p0307c15║不即明說，故甚難知。而迦葉能信能受，是謂希有。
X30n0602_p0307c16║此牒前文。而前言究竟至於一切種智，此言究竟
X30n0602_p0307c17║涅槃常寂滅相者，前依正智言，此依實相言，其揆
X30n0602_p0307c18║一也。終歸於空者，自解脫離滅，究竟至於常寂滅
X30n0602_p0307c19║相，則識心緣影，一切蕩盡，而歸乎實相妙空，非斷
X30n0602_p0307c20║空也。△六以偈重申七。初頌述成前義。
X30n0602_p0307c21║爾時，世尊欲重此義而說偈言：
X30n0602_p0307c22║破有法王，出現世間，隨眾生欲，種種說法。
X30n0602_p0307c23║此述成迦葉前讚諸佛於法得最自在，知諸眾生
X30n0602_p0307c24║種種欲樂，隨為說法之意也。眾生失真沈妄，而滯
X30n0602_p0308a01║於無明生死，諸有封蔀，大覺出興，為說真法，以破
X30n0602_p0308a02║妄有，以除障滯，故號破有法王。△二頌示所未及。
X30n0602_p0308a03║如來尊重（至）令得正見。
X30n0602_p0308a04║頌密闡冥化平等之慈也。久嘿不說者，所以待機
X30n0602_p0308a05║也。葢有智則信，無智則疑，而永失大利。故用以漸
X30n0602_p0308a06║導之，而隨力為說，令得正見。此為密闡等慈，而迦
X30n0602_p0308a07║葉言所未及。△三、頌喻明四。初頌譬本。
X30n0602_p0308a08║迦葉當知，譬如大雲起於世間遍覆一切。
X30n0602_p0308a09║譬佛出興也。△二頌喻一音密闡。
X30n0602_p0308a10║慧雲含潤（至）率土充洽。
X30n0602_p0308a11║大雲將雨，則電曜雷震，譬如來出興，放光說法。慧
X30n0602_p0308a12║雲含潤，日光掩蔽者，所謂慈意妙大雲，滅除煩惱
X30n0602_p0308a13║焰也。雲陰靉然下逮，與地親邇，可以承攬，譬慈意
X30n0602_p0308a14║逮下，俯同萬物也。其雨普等，譬法利均一。四方俱
X30n0602_p0308a15║下，譬不擇四生。率土充洽，譬教被大千也。△三頌
X30n0602_p0308a16║喻真知冥化。
X30n0602_p0308a17║山川險谷（至）藥木並茂。
X30n0602_p0308a18║譬群機不同而不失其應也。前止言草木此加百
X30n0602_p0308a19║糓等者，草木譬三乘種性，特為入道之機未顯在
X30n0602_p0308a20║𨞬，故加百糓等，以譬有生纖悉皆蒙潤澤也。乾地
X30n0602_p0308a21║譬未霑法水者悉皆利潤，故云普洽。藥木者，藥草
X30n0602_p0308a22║樹木也。△四、頌喻作成不同。
X30n0602_p0308a23║其雲所出（至）而各滋茂。
X30n0602_p0308a24║△四頌法合四。初合譬本。
X30n0602_p0308b01║佛亦如是，出現於世，譬如大雲普覆一切。
X30n0602_p0308b02║△二合一音密闡
X30n0602_p0308b03║既出於世，為諸眾生，分別演說，諸法之實。
X30n0602_p0308b04║雖方便多門，而不離實相。
X30n0602_p0308b05║大聖世尊（至）及涅槃樂。
X30n0602_p0308b06║頌唱顯化迹，宣度生事也。皆令離苦已下。頌未度
X30n0602_p0308b07║令度等。由其得度以至於涅槃，故離苦安隱，而世
X30n0602_p0308b08║出世樂無不得也。
X30n0602_p0308b09║諸天人眾（至）甘露淨法。
X30n0602_p0308b10║頌召集人天聽法也。
X30n0602_p0308b11║其法一味（至）而作因緣。
X30n0602_p0308b12║頌一相一味等文。常為大乘作緣者，所謂究竟至
X30n0602_p0308b13║於一切種智。△三合真知冥化
X30n0602_p0308b14║我觀一切（至）而無懈倦。
X30n0602_p0308b15║此皆真知冥化，平等之大慈也。△四、合作成不同
X30n0602_p0308b16║一切眾生，聞我法者，隨力所受，住於諸地。
X30n0602_p0308b17║諸地如下，明始於人天，終於十地。
X30n0602_p0308b18║或處人、天、轉輪聖王、釋、梵諸王，是小藥草。
X30n0602_p0308b19║人，天乘也。輪王王四天下，帝釋王忉利天，梵王王
X30n0602_p0308b20║初禪天。
X30n0602_p0308b21║知無漏法（至）是中藥草。
X30n0602_p0308b22║聲聞乘也。得無漏小果。起六通三明。乃聲聞緣覺
X30n0602_p0308b23║之同行。但於中利根。則得緣覺證。
X30n0602_p0308b24║求世尊處，我當作佛，行精進定，是上藥草。
X30n0602_p0308c01║藏教菩薩也。此依權乘修菩薩行，雖求佛果，勤行
X30n0602_p0308c02║精進，而未離小乘，故為上草。
X30n0602_p0308c03║又諸佛子（至）是名小樹。
X30n0602_p0308c04║通教菩薩也。此依方等教修菩薩行，為大乘初位，
X30n0602_p0308c05║以根雖大而蔭未廣，故為小樹。
X30n0602_p0308c06║安住神通（至）名為大樹。
X30n0602_p0308c07║圓教菩薩也。此依一乘修菩薩行，逈出三乘，安住
X30n0602_p0308c08║神通，轉不退輪，度億千眾，則其蔭廣矣。
X30n0602_p0308c09║佛平等說（至）所稟各異。
X30n0602_p0308c10║結上作成不同，明佛至化，冥同造物。
X30n0602_p0308c11║佛以此喻（至）如海一滴。
X30n0602_p0308c12║指上喻說雖廣，然於佛真智海中，方明一滴之相
X30n0602_p0308c13║耳。此結顯如來阿僧祇功德，說不能盡之意。△五、
X30n0602_p0308c14║明隨機增進。
X30n0602_p0308c15║我雨法雨（至）漸增茂好。
X30n0602_p0308c16║此明增進之利，下明增進之機。
X30n0602_p0308c17║諸佛之法（至）皆得道果。
X30n0602_p0308c18║此總標，下別明。
X30n0602_p0308c19║聲聞緣覺（至）各得增長。
X30n0602_p0308c20║此依二乘之法增進者，最後身者將證辟支佛果，
X30n0602_p0308c21║不復人間受生也。
X30n0602_p0308c22║若諸菩薩（至）而得增長。
X30n0602_p0308c23║此依方等之法增進者。
X30n0602_p0308c24║復有住禪（至）而得生長。
X30n0602_p0309a01║此依大乘之法增進者。
X30n0602_p0309a02║如是迦葉（至）各得成實。
X30n0602_p0309a03║總結增進，隨機不同也。人華，謂善根秀發者，因佛
X30n0602_p0309a04║冥化，各得成實。△六、明諸佛道同。
X30n0602_p0309a05║迦葉當知（至）諸佛亦然。
X30n0602_p0309a06║密闡冥化，佛佛道同。△七、結前開後。
X30n0602_p0309a07║今為汝等（至）悉當成佛。
X30n0602_p0309a08║總結前說立實廢權，而開後與記之文。說最實事，
X30n0602_p0309a09║即立實也。皆非滅度，即廢權也。修行是道，悉當成
X30n0602_p0309a10║佛，即開後與記文也。
X30n0602_p0309a11║妙法蓮華經授記品第六
X30n0602_p0309a12║△四、中根得記二。初略敘科義。
X30n0602_p0309a13║大迦葉等領悟喻說，得佛正道，當踐佛位，故與說
X30n0602_p0309a14║來果，名授記品。法華一會，乃群機貞實，所作已辦
X30n0602_p0309a15║之時，故正宗說示，了無多事，直則會三乘於一致，
X30n0602_p0309a16║開四見使悟入，而一一授記，印其成佛，以示出與
X30n0602_p0309a17║功成，本願滿足之意耳。然昔淨名嘗怪彌勒授一
X30n0602_p0309a18║生記，以正位中本無授記，及得菩提，而法華已入
X30n0602_p0309a19║正位，何滯迹耶？抑有己故有記，入正位者尚有己
X30n0602_p0309a20║乎？葢正位中雖無授記，亦不廢於授記，若華嚴性
X30n0602_p0309a21║海，豈非正位？而十住之初，妙覺之終，屢聞記莂，如
X30n0602_p0309a22║所謂清淨心，所謂殊勝境界者，曷嘗無哉？淨名曰：
X30n0602_p0309a23║說法不有亦不無，以因緣故諸法生，無我無造無
X30n0602_p0309a24║受者，善惡之業亦不亡。正證之人，固無己也，然善
X30n0602_p0309b01║惡之業，豈有己之可記？豈無己之可忘哉？若世之
X30n0602_p0309b02║貧富貴賤，修短苦樂，昔作而今受，前召而後應，懸
X30n0602_p0309b03║疎網而不漏，淪浩劫而莫遺者，其誰與記耶？今所
X30n0602_p0309b04║謂記者，特以助明不亡之理，而引發行人耳。△二、
X30n0602_p0309b05║正依釋文三。初，迦葉得記。
X30n0602_p0309b06║爾時，世尊說是偈已（至）劫名大莊嚴。
X30n0602_p0309b07║諸授記文，皆二十號之，前為因記，後為果記。諸弟
X30n0602_p0309b08║子覲佛多寡之不同，各隨其願緣也。事佛功用之
X30n0602_p0309b09║不同，各隨其才力也。成佛果號之不同，各隨其因
X30n0602_p0309b10║行也。大迦葉因地事日月燈佛，至佛滅後，然燈續
X30n0602_p0309b11║明，以紫光金塗佛形像，又於法華妙性開明，故號
X30n0602_p0309b12║光明。至於國名光德，劫名莊嚴，皆類其因行也。
X30n0602_p0309b13║佛壽十二小劫（至）像法亦住二十小劫。
X30n0602_p0309b14║淨法界身，本無出沒。然於未來世而出，住十二劫
X30n0602_p0309b15║而沒者，隨大悲願力而示現耳。正像之法，各二十
X30n0602_p0309b16║劫而後滅者，隨眾生機感而隆替耳。佛身法性，固
X30n0602_p0309b17║無加損於其間。
X30n0602_p0309b18║國界嚴飾無諸穢惡（至）散諸寶華周徧清淨。
X30n0602_p0309b19║依報所感，皆由心地。瓦礫荊棘，雜心感也；便利不
X30n0602_p0309b20║淨，染心感也；坑坎堆阜，諂心感也。諸佛無雜染諂
X30n0602_p0309b21║心，故國界嚴飾，無諸穢惡；唯修清淨妙行，故其土
X30n0602_p0309b22║平正，百寶周徧。淨名曰：隨其心淨，則佛土淨；隨其
X30n0602_p0309b23║心淨，則一切功德淨。此其證矣。
X30n0602_p0309b24║其國菩薩無量千億（至）雖有魔及魔民皆護佛法。
X30n0602_p0309c01║問：釋尊成佛，尚煩戡剪。飲光何為獨無魔事？曰：釋
X30n0602_p0309c02║尊示化五濁，正與眾魔共作勞侶。若無魔事，不名
X30n0602_p0309c03║惡世。飲光成佛，當善國土。故雖有魔，皆護佛法。
X30n0602_p0309c04║爾時，世尊欲重宣此義，而說偈言：
X30n0602_p0309c05║告諸比丘（至）其事如是。
X30n0602_p0309c06║頌應長行，可明其心。調柔，言慈悲之至也。逮大神
X30n0602_p0309c07║通，言應化不測也。逮，及也。大神通者，不為而應，不
X30n0602_p0309c08║慮而徧，異於小聖也。無漏後身，即聲聞果體。法王
X30n0602_p0309c09║之子，即大心聲聞也。△二、三聖請記。
X30n0602_p0309c10║爾時大目犍連（至）即共同聲而說偈言：
X30n0602_p0309c11║法說云：千二百羅漢，悉亦當作佛。則與記已竟，於
X30n0602_p0309c12║此特授迦葉上首。則三聖之記，不言可諭。而目連
X30n0602_p0309c13║等心不自安，如逢王饍，未敢便食，是以悚慄而請
X30n0602_p0309c14║也。
X30n0602_p0309c15║大雄猛世尊（至）除熱得清涼。
X30n0602_p0309c16║初四句讚謝法喻之賜，其次請記求益也。
X30n0602_p0309c17║如從饑國來（至）然後乃敢食。
X30n0602_p0309c18║此設譬，下自釋。
X30n0602_p0309c19║我等亦如是（至）爾乃快安樂。
X30n0602_p0309c20║每惟小乘過，所謂如從饑國來也。言我等作佛，所
X30n0602_p0309c21║謂忽遇大王饍也。
X30n0602_p0309c22║大雄猛世尊，常欲安世間，願賜我等記，如饑須教食。
X30n0602_p0309c23║結，請也。△三、三聖得記又三。一，善吉得記。
X30n0602_p0309c24║爾時，世尊知諸大弟子心之所念（至）國名寶生。
X30n0602_p0310a01║色心初破，萬法皆空，理事還源，一切真實。須菩提
X30n0602_p0310a02║昔者解空，無名無相，色心初破也。今證實果，反號
X30n0602_p0310a03║名相，理事還源也。又其生時，家物忽空，今劫名有
X30n0602_p0310a04║寶，國名寶生，亦其義也。那由他，即姟數。
X30n0602_p0310a05║其土平正（至）度脫無量菩薩及聲聞眾。
X30n0602_p0310a06║所舉十號明正報，劫國莊嚴明依報，華樹臺閣皆
X30n0602_p0310a07║悉寶成，應劫國之名也。其佛常處虗空說法者，示
X30n0602_p0310a08║因空悟解，使由空證實也。
X30n0602_p0310a09║爾時，世尊欲重宣此義，而說偈言：
X30n0602_p0310a10║諸比丘眾（至）二十小劫。
X30n0602_p0310a11║須菩提於靈山勝集，居僧之首，於般若大會，解空
X30n0602_p0310a12║第一，其道德功行，疑若亞聖，而記果猶當供無數
X30n0602_p0310a13║佛，隨佛所行，而漸具大道者，為小乘，但念無相，不
X30n0602_p0310a14║修大行，雖經多劫，不成正覺，故須發菩提大心，具
X30n0602_p0310a15║菩薩大道，然後成佛也。人民合掌，聽受佛語言，皆
X30n0602_p0310a16║篤信樂善，無薄俗也。△二、旃延得記。
X30n0602_p0310a17║爾時，世尊復告諸比丘眾（至）而說偈言。
X30n0602_p0310a18║諸比丘眾（至）莊嚴其國。
X30n0602_p0310a19║閻浮那提金，紫艶無比。旃延果體，金色如之。由旃
X30n0602_p0310a20║延論義第一，理性精瑩。又緣過去勤掃佛地，資成
X30n0602_p0310a21║嚴淨之果也。斷一切有者，理極情忘，纖塵不立。言
X30n0602_p0310a22║其證道精徹，非謂捨有之無也。△三、目連得記。
X30n0602_p0310a23║爾時，世尊復告大眾（至）像法亦住四十小劫。
X30n0602_p0310a24║多摩羅䟦栴檀香，清遠潛通，目連神通第一，果德
X30n0602_p0310b01║如之。西北方佛，名多摩羅䟦栴檀香神通，則香喻
X30n0602_p0310b02║神通明矣。一由旬四十里，目連供佛起塔，高千由
X30n0602_p0310b03║旬者，神通所建故也。諸因記行，皆所以䇿進聲聞，
X30n0602_p0310b04║開廓大心，令捨空寂，廣修大行，以成就佛道也。
X30n0602_p0310b05║爾時，世尊欲重宣此義，而說偈言：
X30n0602_p0310b06║我此弟子（至）汝等善聽。
X30n0602_p0310b07║長表金剎者，剎具云掣多羅，謂塔上覆鉢柱為塔
X30n0602_p0310b08║之表，故名表剎，以金為之。其塔高千由旬，則表之
X30n0602_p0310b09║長可知也。目連記頌至像法亦爾之句已終。從我
X30n0602_p0310b10║諸弟子威德具足已下，即許五百記及開第三周
X30n0602_p0310b11║說法之端。
X30n0602_p0310b12║
X30n0602_p0310b13║妙法蓮華經解卷第三之一
X30n0602_p0310b14║
X30n0602_p0310b15║妙法蓮華經解卷第三之二
X30n0602_p0310b16║
X30n0602_p0310b17║溫陵開元蓮寺比丘　戒環　解
X30n0602_p0310b18║妙法蓮華經化城喻品第七
X30n0602_p0310b19║△三、因緣說。一、周被下根。二。初略敘科義。
X30n0602_p0310b20║化城本無，而權設以濟阻修願息之人，而進之令
X30n0602_p0310b21║至寶所，喻小果非實，而權設以濟樂小求證之人，
X30n0602_p0310b22║而引之令入佛慧也。謂之因緣說者，由前喻說乃
X30n0602_p0310b23║至藥草，皆以法一而機異，恐下根以為終不可及，
X30n0602_p0310b24║遂生懈退，於是明曩因曾化，示今緣已熟，勝果在
X30n0602_p0310c01║近，使無退墮，而遂捨化城趍寶所也。△二、依科釋
X30n0602_p0310c02║文二：初、正說因緣六：一、標本始。
X30n0602_p0310c03║佛告諸比丘（至）劫名大相。
X30n0602_p0310c04║大通智勝者，一乘實智之果佛也。其智之體，囊括
X30n0602_p0310c05║十虗為大，徹照塵劫為通，物無與等為勝。以迹言
X30n0602_p0310c06║之，則釋迦因地之宗師；以理推之，則眾生本源之
X30n0602_p0310c07║覺體也。眾生覺體本來若此，但為自迷色心之內，
X30n0602_p0310c08║故小而不大；封滯無明之殻，故礙而不通；潛伏妄
X30n0602_p0310c09║識之陋，故劣而不勝。夫能了色心之迷滯，破無明
X30n0602_p0310c10║之封殻，則勝智現前，與佛無別矣。言過無量不思
X30n0602_p0310c11║議劫者，明此智體其來無始，非情塵數量所及也。
X30n0602_p0310c12║諸比丘（至）譬如三千大千世界所有地種。
X30n0602_p0310c13║將明極多之地，設此為種，以出生餘地。
X30n0602_p0310c14║假使有人磨以為墨（至）不也。世尊！
X30n0602_p0310c15║此舉極多之地。
X30n0602_p0310c16║諸比丘（至）盡抹為塵，一塵一劫。
X30n0602_p0310c17║此數極多之劫。
X30n0602_p0310c18║彼佛滅度已來（至）百千萬億阿僧祇劫。
X30n0602_p0310c19║勝智無古無今，未始滅度，而彼佛滅度如是久遠
X30n0602_p0310c20║者，對下根述情言之耳。若吾輩者，失滅勝智，迷淪
X30n0602_p0310c21║已來，不知過若干劫耶？誠不可以塵墨數也。法說
X30n0602_p0310c22║明所化之因，但舉成佛已來，而不言劫數。喻說則
X30n0602_p0310c23║舉二萬億佛所教化之事，至此則舉塵劫因緣，其
X30n0602_p0310c24║對上中下根明矣。
X30n0602_p0311a01║我以如來知見力故，觀彼久遠猶若今日。
X30n0602_p0311a02║以眾生知見，則迷淪妄計，故智勝之佛，隔塵墨劫。
X30n0602_p0311a03║以如來知見，則古今一時，故觀彼久遠，猶若今日。
X30n0602_p0311a04║此又釋迦之大通也。
X30n0602_p0311a05║爾時，世尊欲重宣此義，而說偈言：
X30n0602_p0311a06║我念過去世（至）通達無量劫。
X30n0602_p0311a07║頌大通本始，及示釋迦宿智之明達也。知彼佛滅
X30n0602_p0311a08║度者，所謂猶若今日也。及聲聞菩薩如見今滅度
X30n0602_p0311a09║者，亦知彼眾滅度之事如今見也。佛智淨微妙通
X30n0602_p0311a10║達無量劫者，頌釋迦之大通也。勑諸比丘使知者，
X30n0602_p0311a11║將說宿世因緣，使信如來明見無錯謬也。△二敘
X30n0602_p0311a12║昔因十二。初、大通成道。
X30n0602_p0311a13║佛告諸比丘（至）而諸佛法猶不在前。
X30n0602_p0311a14║法身慧命其來無始，則五百萬億姟劫猶為應緣
X30n0602_p0311a15║之壽，不足多也。所謂佛法者，一乘實智佛知見也。
X30n0602_p0311a16║上根頓悟即成佛道，下根障重必假漸修。今大通
X30n0602_p0311a17║經十小劫猶不現前，乃應下根示現而已。葢下根
X30n0602_p0311a18║因十使煩惱惑障失滅，勝智甚大久遠，勢須積行
X30n0602_p0311a19║次第斷治，故言自一小劫至十小劫，斷盡惑障智
X30n0602_p0311a20║乃現前，所以大通應機若此。故王子讚曰：為度眾
X30n0602_p0311a21║生故，於無量億歲，爾乃得成佛。此應機示現明矣。
X30n0602_p0311a22║爾時忉利諸天（至）當得阿耨多羅三藐三菩提。
X30n0602_p0311a23║敘大通將坐道場，諸天設座請佛也。或謂本坐道
X30n0602_p0311a24║場佛法不現，移坐於此即得菩提，表遣迹忘緣然後
X30n0602_p0311b01║契道。然下云適坐此座滿十小劫，殆非移坐即得。
X30n0602_p0311b02║適坐此座時（至）至於滅度亦復如是。
X30n0602_p0311b03║適坐，初坐也。初坐而雨華作樂，乃至滅度，亦復如
X30n0602_p0311b04║是。言諸天欽向之至也。
X30n0602_p0311b05║諸比丘（至）成阿耨多羅三藐三菩提。
X30n0602_p0311b06║表十使惑盡，勝智圓現，成最正覺。△二、王子隨佛。
X30n0602_p0311b07║其佛未出家時，有十六子，其第一者名曰智積。
X30n0602_p0311b08║諸佛應迹本為表法，燈明未出家有八子，大通未
X30n0602_p0311b09║出家有十六子，皆表在纏八識。前對上根正而不
X30n0602_p0311b10║邪故唯八而已，此對下根邪正兼混故有十六。一
X30n0602_p0311b11║名智積者，由智有所積故為在纏之識，若運而無
X30n0602_p0311b12║積斯為大通勝智矣。燈明之子一名有意，亦有積
X30n0602_p0311b13║之義。
X30n0602_p0311b14║諸子各有種種珍異翫好之具（至）繞佛畢已。
X30n0602_p0311b15║燈明之子止言領四天下，表上根唯四大為累而
X30n0602_p0311b16║已。智勝之子言各有種種玩好者，表下根有種種
X30n0602_p0311b17║欲深心所著之積。捨珍詣佛者，以其有積則未能
X30n0602_p0311b18║大通，能捨欲著乃證通智也。王子所養之母不一，
X30n0602_p0311b19║故言諸母涕泣而隨，以愛難遽捨也。輪王即大通
X30n0602_p0311b20║之父，於智積為祖。△三王子讚佛三。初讚滿願
X30n0602_p0311b21║成道。
X30n0602_p0311b22║一心合掌瞻仰世尊，以偈頌曰：
X30n0602_p0311b23║大威德世尊（至）善哉吉無上。
X30n0602_p0311b24║久乃成佛，待度生之願滿也。善吉無上，讚吉祥之
X30n0602_p0311c01║道尊也。△二、讚定慧功圓。
X30n0602_p0311c02║世尊甚希有（至）安住無漏法。
X30n0602_p0311c03║安憺不亂，定圓也。究竟無漏，慧圓也。△三慶己值
X30n0602_p0311c04║遇。
X30n0602_p0311c05║今者見世尊（至）永不聞佛名。
X30n0602_p0311c06║得善利者，將除苦盲，識苦盡道，知求解脫也。盲言
X30n0602_p0311c07║內無慧目，瞑言外無慧日也。苦盡道，即所謂說諸
X30n0602_p0311c08║盡苦道，示之以涅槃，乃初心之利。
X30n0602_p0311c09║今佛得最上（至）歸命無上尊。
X30n0602_p0311c10║結慶也。△四、請轉法輪。
X30n0602_p0311c11║爾時十六王子偈讚佛已（至）重說偈言。
X30n0602_p0311c12║法輪取運，濟無滯也。
X30n0602_p0311c13║世雄無等倫（至）當轉無上輪。
X30n0602_p0311c14║初四句，頌德請法。從度脫於我等至眾生亦復然。
X30n0602_p0311c15║即希慕法利也。從世尊知眾生至當轉無上輪。願
X30n0602_p0311c16║應機而說也。所念所行，言向道之機。智力福力，言
X30n0602_p0311c17║受道之質。宿命行業，言得道之因。各有小大淺深，
X30n0602_p0311c18║佛悉知見，故當應機也。△五瑞動諸天。
X30n0602_p0311c19║佛告諸比丘（至）此中云何忽生眾生。
X30n0602_p0311c20║眾生以無明固結，感地大礙而不通，障蔽妙明，故
X30n0602_p0311c21║諸佛得道，皆動地放光，示飜破無明，顯發智光也。
X30n0602_p0311c22║其國中間幽瞑之處，即所謂鐵圍兩山黑暗之間
X30n0602_p0311c23║也。其中眾生，昔處幽瞑，各不相見，因明乃見，故疑
X30n0602_p0311c24║忽生也。夫人以五蘊眾相，和合有生，而封蔀無明，
X30n0602_p0312a01║誠非日月威光所能照燭。及乎勝智開明，乃知眾
X30n0602_p0312a02║生之相，從芒芴間，忽然幻有，亦若是矣。
X30n0602_p0312a03║又其國界諸天宮殿（至）勝諸天光。
X30n0602_p0312a04║諸天雖有常光，不及佛光。△六、諸天請法五。一、東
X30n0602_p0312a05║方五百梵王四。初佛光感動。
X30n0602_p0312a06║佛光大明，感動十方，各尋光詣佛，獻供請法。復有
X30n0602_p0312a07║四科：
X30n0602_p0312a08║爾時東方五百萬億諸國土中（至）而說偈言。
X30n0602_p0312a09║我等諸宮殿（至）徧照於十方。
X30n0602_p0312a10║諸天有大威德者，將生則祥光先見，名大德天。△
X30n0602_p0312a11║二、尋光詣佛。
X30n0602_p0312a12║爾時五百萬億國土（至）請佛轉法輪。
X30n0602_p0312a13║諸天有隨身宮殿，故云與宮殿俱。△三禮佛獻供。
X30n0602_p0312a14║即時諸梵天王（至）所獻宮殿願垂納處。
X30n0602_p0312a15║以華散佛，所以尊師；并以供樹，所以重道。華如須
X30n0602_p0312a16║彌山，樹高十由旬，皆佛報身之量感變也。譬龍王
X30n0602_p0312a17║降雨，洪注十方，豈彼水之能多？所變在龍而已。
X30n0602_p0312a18║時，諸梵天王即於佛前，一心同聲以偈頌曰：
X30n0602_p0312a19║世尊甚希有（至）唯願哀納受。
X30n0602_p0312a20║具無量功德，能救護一切，讚所蘊也。十方諸眾生，
X30n0602_p0312a21║普皆蒙饒葢，讚所利也。我等所從來等，陳遠慕也。
X30n0602_p0312a22║我等先世福等，伸投獻也。△四、請佛轉法。
X30n0602_p0312a23║爾時諸梵天王偈讚佛已（至）而說偈言。
X30n0602_p0312a24║世雄兩足尊，唯願演說法，以大慈悲力，度苦惱眾生。
X30n0602_p0312b01║涅槃道，即脫生死輪迴之妙道也。
X30n0602_p0312b02║爾時，大通智勝如來嘿然許之。
X30n0602_p0312b03║佛知時未至，受請嘿然坐。△二東南方五百梵王
X30n0602_p0312b04║四。一，佛光感動。
X30n0602_p0312b05║又諸比丘（至）為諸梵眾而說偈言。
X30n0602_p0312b06║是事何因緣（至）度脫苦眾生。
X30n0602_p0312b07║△二、尋光詣佛。
X30n0602_p0312b08║爾時五百萬億諸梵天王（至）請佛轉法輪。
X30n0602_p0312b09║△三禮佛獻供。
X30n0602_p0312b10║時諸梵天王頭面禮佛（至）一心同聲以偈頌曰：
X30n0602_p0312b11║聖主天中王（至）今得值世尊。
X30n0602_p0312b12║迦陵頻伽云：好音鳥，其聲清和感悅，譬佛法音。此
X30n0602_p0312b13║天云：百八十劫空過無佛。南天云：百三十劫乃得
X30n0602_p0312b14║一見。上天云：昔無量劫空過無佛。如此不同者，信
X30n0602_p0312b15║知佛身無所不在，無時不現，但隨緣所感，故有延
X30n0602_p0312b16║促生滅之見耳。為眾生眼者，開惡道昏迷也。為眾
X30n0602_p0312b17║生父者，作世間歸趣也。△四、請轉法輪。
X30n0602_p0312b18║爾時諸梵天王偈讚佛已（至）一心同聲而說偈言：
X30n0602_p0312b19║大聖轉法輪（至）忍善者增益。
X30n0602_p0312b20║度苦惱眾生，令得大歡喜者，失真沈妄故苦，脫黏
X30n0602_p0312b21║解縛故喜。得道若生天者，上或深造得道，下或獲
X30n0602_p0312b22║福生天。忍善者，勉力為善也。
X30n0602_p0312b23║爾時，大通智勝如來嘿然許之。
X30n0602_p0312b24║△三南方五百梵王四。一，佛光感動。
X30n0602_p0312c01║又，諸比丘！南方五百萬億國土諸大梵（至）而說偈言：
X30n0602_p0312c02║我等諸宮殿（至）為佛出世間。
X30n0602_p0312c03║△二、尋光詣佛。
X30n0602_p0312c04║爾時，五百萬億諸梵天王與宮殿俱（至）請佛轉法輪。
X30n0602_p0312c05║△三禮佛獻供。
X30n0602_p0312c06║時諸梵天王頭面禮佛（至）以偈頌曰。
X30n0602_p0312c07║世尊甚難見（至）惟願垂納受。
X30n0602_p0312c08║△四、請轉法輪。
X30n0602_p0312c09║爾時諸梵天王偈讚佛已（至）以偈頌曰。
X30n0602_p0312c10║惟願天人尊（至）當演深遠音。
X30n0602_p0312c11║鼓、螺、雨，皆譬大法，能號令警眾，利澤群物。
X30n0602_p0312c12║爾時，大通智勝如來嘿然許之。
X30n0602_p0312c13║△四例餘方梵天。
X30n0602_p0312c14║西南方乃至下方，亦復如是。
X30n0602_p0312c15║△五且約上方五百四。初佛光感動。
X30n0602_p0312c16║爾時上方五百萬億國土諸大梵王（至）而說偈言。
X30n0602_p0312c17║今以何因緣（至）為佛出世間。
X30n0602_p0312c18║△二、尋光詣佛。
X30n0602_p0312c19║爾時，五百萬億諸梵天王與宮殿俱（至）請佛轉法輪。
X30n0602_p0312c20║△三禮佛獻供。
X30n0602_p0312c21║時，諸梵天王頭面禮佛，遶百千帀，以偈頌曰：
X30n0602_p0312c22║善哉見諸佛（至）皆共成佛道。
X30n0602_p0312c23║善哉見諸佛者，此天過無量劫，乃得一見，故稱善
X30n0602_p0312c24║自慶也。前謂三界為火宅者，以眾苦逼切為名。此
X30n0602_p0313a01║謂三界為獄者，以業累繫滯為名。言救世勉獄，讚
X30n0602_p0313a02║悲願也。言普智廣度，讚智力也。十方暗瞑者，無大
X30n0602_p0313a03║智光明故。由無智光，則三惡增長，天眾轉減。不從
X30n0602_p0313a04║佛聞法等者，佛法能繕性澄神，外資色力，內資智
X30n0602_p0313a05║慧，為善業因緣，能致樂事，能生樂想。由其不聞，故
X30n0602_p0313a06║反之也。樂想者，厭苦想樂也。末後一偈，為廣大回
X30n0602_p0313a07║向。△四、請轉法輪。
X30n0602_p0313a08║爾時五百萬億諸梵天王偈讚佛已（至）而說偈言。
X30n0602_p0313a09║世尊轉法輪（至）無量劫習法。
X30n0602_p0313a10║前言甘露門，此言甘露鼓，皆取其能除苦惱。惟門
X30n0602_p0313a11║言悟入，鼓言警發。
X30n0602_p0313a12║
X30n0602_p0313a13║妙法蓮華經解卷第三之二
X30n0602_p0313a14║
X30n0602_p0313a15║
X30n0602_p0313a16║妙法蓮華經解卷第三之三
X30n0602_p0313a17║
X30n0602_p0313a18║溫陵開元蓮寺比丘　戒環　解
X30n0602_p0313a19║妙法蓮華經化城喻品第七之餘
X30n0602_p0313a20║△七、受請開漸。
X30n0602_p0313a21║爾時大通智勝如來（至）即時三轉十二行法輪。
X30n0602_p0313a22║三轉者，示相轉，勸修轉，作證轉，令入見、修、無學三
X30n0602_p0313a23║位也。示相者，示四諦之行相，使知向方，即見道位
X30n0602_p0313a24║也。勸修者，示四諦之功利，使知修行，即修道位也。
X30n0602_p0313b01║作證者，示我已證，汝亦應證，即無學位也。又三轉
X30n0602_p0313b02║者，泛應三根。若下根須三，中根可二，上根唯一。若
X30n0602_p0313b03║上上根，則目擊道存，不容聲矣。有所謂十二教法
X30n0602_p0313b04║論，有所謂十二行法輪。教為能轉，行為所轉。依示、
X30n0602_p0313b05║勸、證三轉四諦，即十二教法轉也。依見、修、學三悟
X30n0602_p0313b06║四諦，即十二行法輪也。舊謂於一轉中，令聞法者
X30n0602_p0313b07║發生真聖慧眼，及智、明、覺三轉各四，為十二行，亦
X30n0602_p0313b08║不離見、修、無學也。
X30n0602_p0313b09║若沙門、婆羅門，若天、魔、梵及餘世間所不能轉。
X30n0602_p0313b10║謂此等未能正證，則雖轉唯滯言詮。
X30n0602_p0313b11║謂是苦、是苦集、是苦滅、是苦滅道。
X30n0602_p0313b12║示所轉之相，即四諦法也。皆謂之苦者，四諦因苦
X30n0602_p0313b13║而設，為滅苦之道故也。生老病死等八，現前逼惱，
X30n0602_p0313b14║曰苦。煩惱結業，召致未來八苦，曰集。此通三世，謂
X30n0602_p0313b15║過去集致現在苦，現在集致未來苦也。結業盡，則
X30n0602_p0313b16║生死八苦永盡，曰滅。治結業，則修三十七道品，曰
X30n0602_p0313b17║道。三十七品，見淨藏淨眼文。
X30n0602_p0313b18║及廣說十二因緣法（至）生滅則老死憂悲苦惱滅。
X30n0602_p0313b19║廣四諦說十二緣也。自無明緣行，至生緣老死等，
X30n0602_p0313b20║示生起相，即廣苦集二諦而說也。自無明滅，至憂
X30n0602_p0313b21║悲苦惱滅，示修斷相，即廣滅道二諦而說也。四諦
X30n0602_p0313b22║為下根，聊陳麤相，所本在跡。十二緣為中根，細觀
X30n0602_p0313b23║四諦，所本在心。謂性智本明，妙湛精了，由妄塵瞥
X30n0602_p0313b24║起，俄然晦昧，名無明。於無明體，一念初動，名行。晦
X30n0602_p0313c01║昧搖動，則失彼精了，粘湛發知，故轉智名識。十二
X30n0602_p0313c02║緣中，此三為根本，餘九為支末，相因以成三世之
X30n0602_p0313c03║緣耳。智本無知，由識故知，形為妄心，謂之名，乃六
X30n0602_p0313c04║賊之主也。性本無生，由識故生，形為幻質，謂之色，
X30n0602_p0313c05║即四陰之依也。則名色者，識初托胎凝滑之相也。
X30n0602_p0313c06║由凝滑而具六根，名六入根，成出胎根。與境交，名
X30n0602_p0313c07║觸。領納前境，名受。有所受故，愛心生，而愛斯取之。
X30n0602_p0313c08║由愛取故，惑業相結，善惡有狀，名有。由諸有結，為
X30n0602_p0313c09║三界之生因，名生。有生則老死苦惱隨之矣。此生
X30n0602_p0313c10║起之相也。將欲滅之，以何為要耶？當知彼無明者，
X30n0602_p0313c11║非實有體，初一心源，廓然妙湛。由知見立知，妄塵
X30n0602_p0313c12║瞥起，故有無明。若知見無見，則智性真淨，復還妙
X30n0602_p0313c13║湛，洞徹精了，名無明。滅則自行已下，莫不皆滅。葢
X30n0602_p0313c14║本既不存，末無所附。此修斷之相也。夫四諦十二
X30n0602_p0313c15║緣，名一而義多。有所謂小乘生滅四諦，則依分段
X30n0602_p0313c16║生死名苦，煩惱及業名集，擇滅名滅，生空智品名
X30n0602_p0313c17║道。有所謂大乘無作四諦，則依變易生死名苦，所
X30n0602_p0313c18║知障名集，無住涅槃名滅，法空智品名道。或曰：八
X30n0602_p0313c19║諦即合上言之。又有無量四諦，則依一乘圓頓而
X30n0602_p0313c20║說，即諸苦集，明第一義，外求滅道，了無所得。是謂
X30n0602_p0313c21║四聖諦也。十二緣亦如之。故諦緣之法，雖屬二乘，
X30n0602_p0313c22║實通大乘。其要皆為斷生死本，滅無明因，使復還
X30n0602_p0313c23║本，明妙性而已。凡為道看教，當深明乎此。
X30n0602_p0313c24║佛於天人大眾之中（至）具八解脫。
X30n0602_p0314a01║此於初會聞法獲葢之利根也。不受一切法者，悟
X30n0602_p0314a02║諦緣空，了無所著也。葢心本解脫，有受故累；性本
X30n0602_p0314a03║明定，有著故昏。是以不受一切法故，遂於諸漏心
X30n0602_p0314a04║得解脫，又得禪定、三明、六通。然則聖凡一體，迷悟
X30n0602_p0314a05║同源。人者苟能悟患累之由，達汩昏之始，果亦於
X30n0602_p0314a06║法不受，則禪定、解脫、六通、三明皆可得矣。
X30n0602_p0314a07║第二、第三、第四說法時（至）不可稱數。
X30n0602_p0314a08║此於次第聞法，獲葢中下之根也。利根一聞千悟，
X30n0602_p0314a09║中下多聞少悟，故至於第三第四時乃獲葢也。從
X30n0602_p0314a10║是已後，非一席說。又有小根獲葢，其數不計。△八、
X30n0602_p0314a11║因小請大。
X30n0602_p0314a12║此正敘請說法華也。然前所請，皆願轉無上輪。而
X30n0602_p0314a13║大通止說諦緣之法，又待此請者，諸佛說法，皆自
X30n0602_p0314a14║漸之頓，藉權顯實。葢導之無漸，則駭而不信。非惟
X30n0602_p0314a15║教不陵節，亦欲學不躐等故也。
X30n0602_p0314a16║爾時十六王子（至）佛自證知。
X30n0602_p0314a17║十六王子聞法獲葢，於是出家，復求大乘，皆已成
X30n0602_p0314a18║就。謂已成就大志，故請說大法。我等志願下，自陳
X30n0602_p0314a19║大志，望說大法也。如來知見，即所謂一大事也。
X30n0602_p0314a20║爾時轉輪聖王（至）王即聽許。
X30n0602_p0314a21║△九、受請說頓。
X30n0602_p0314a22║爾時彼佛受沙彌請（至）佛所護念。
X30n0602_p0314a23║過二萬劫，乃久嘿斯要，以待機也。則二萬劫前，且
X30n0602_p0314a24║說方等般若之教。偈云：說六波羅蜜，及諸神通事
X30n0602_p0314b01║是也。釋迦現壽八十，而四十年說般若等教。大通
X30n0602_p0314b02║現壽五百萬億那由他劫，則宜於二萬劫說也。
X30n0602_p0314b03║說是經已（至）皆共持諷誦通利。
X30n0602_p0314b04║欣樂大法，敬奉宣明。△十、聞根不等。
X30n0602_p0314b05║說是經時（至）八萬四千劫。
X30n0602_p0314b06║菩薩必信、聲聞或信、眾生不信，所謂上士聞道勤
X30n0602_p0314b07║而行之、中士聞道若存若亡、下士聞道大笑而已。
X30n0602_p0314b08║未曾休廢者，所謂熾然說、無間說也。△十一沙彌
X30n0602_p0314b09║演妙
X30n0602_p0314b10║是時十六菩薩沙彌（至）三菩提心。
X30n0602_p0314b11║為疑惑之眾曲講也。十六王子，表在纏八識。十六
X30n0602_p0314b12║菩薩，表出纏八智。然有十六者，示以八正伏八邪
X30n0602_p0314b13║也。於八萬劫各度多眾者，表既得大通之道，則八
X30n0602_p0314b14║萬法門無所不通。故非唯八正為妙智，雖八邪亦
X30n0602_p0314b15║妙智也。非唯八正之能度，雖八邪亦能度也。所謂
X30n0602_p0314b16║聖性無不通，逆順皆方便。唯其如此，故各能演妙
X30n0602_p0314b17║至於窮劫，各能度眾至於恒沙。不如是，不足為大
X30n0602_p0314b18║通之道。△十二、大通印證。
X30n0602_p0314b19║大通智勝佛（至）而供養之。
X30n0602_p0314b20║可其所說，讚其德行，使眾親附也。
X30n0602_p0314b21║所以者何（至）三菩提如來智慧。
X30n0602_p0314b22║三乘得妙，則同歸一乘。△三、示今緣五。一、徵昔
X30n0602_p0314b23║會今。
X30n0602_p0314b24║佛告諸比丘（至）於今不盡。
X30n0602_p0314c01║徵昔所化，會今之緣也。所化之眾常與師俱者，為
X30n0602_p0314c02║化緣深故，以是得值億萬多佛。其緣未盡，今復相
X30n0602_p0314c03║值。△二歷陳名迹。
X30n0602_p0314c04║諸比丘！我今語汝（至）二名須彌頂。
X30n0602_p0314c05║陳十六王子成佛名迹也。天地設位，道運乎其中。
X30n0602_p0314c06║聖人法之，以開物成務，冐天下之道。故八方之佛，
X30n0602_p0314c07║各依一方而示一德，所以開物，所以成務。原始要
X30n0602_p0314c08║終，則天下之道無不冐矣。東方震為動，歡喜亦動
X30n0602_p0314c09║也。阿閦云：無動須彌頂。又無動之極也。經云：毀譽
X30n0602_p0314c10║不動如須彌。此佛出應群動，而其體無動。又在動
X30n0602_p0314c11║國，示即動而靜也。二佛並化，其德相資，故雖二名，
X30n0602_p0314c12║可以合釋。或曰：八卦乃中夏之書，引配竺教，豈佛
X30n0602_p0314c13║意耶？李長者用釋華嚴，呂觀文用釋此章，或者非
X30n0602_p0314c14║之，子復蹈襲，何也？曰：竺夏一天下耳，壃畿所及，方
X30n0602_p0314c15║位所同，而卦乃天地自然之理，獨不同哉？伏羲畫
X30n0602_p0314c16║之以示人，吾佛象之以設法，各默得其同耳。今經
X30n0602_p0314c17║雖無八卦之文，顯有八方之象，借事明理，烏乎不
X30n0602_p0314c18║可？而必拘𭏟詆呰，非達士也。昔五百應真，各解佛
X30n0602_p0314c19║言，而問：誰當佛意？佛言：皆非我意。眾曰：不當佛意，
X30n0602_p0314c20║將無得罪？佛言：雖非我意，各順正理，堪為聖教，有
X30n0602_p0314c21║福無罪。吾唯守此，以當或者之非。
X30n0602_p0314c22║東南方二佛：一名師子音，二名師子相。
X30n0602_p0314c23║東南巽為柔順，師子音者所說無畏，師子相者所
X30n0602_p0314c24║示無畏，此佛以慈柔應物，以無畏說法。
X30n0602_p0315a01║南方二佛：一名虗空住，二名常滅。
X30n0602_p0315a02║南方离為虗。明虗空住者，體到虗以應群實也。常
X30n0602_p0315a03║滅者，了一切法當體虗凝，即寂滅相，不復更滅，是
X30n0602_p0315a04║謂常滅。
X30n0602_p0315a05║西南方二佛：一名帝相，二名梵相。
X30n0602_p0315a06║西南坤為資生。帝相者，神出而應物為帝。梵，淨也。
X30n0602_p0315a07║此佛以神應物，物資以生，而其德常淨，不累於物。
X30n0602_p0315a08║西方二佛：一名阿彌陀，二名度一切世間苦惱。
X30n0602_p0315a09║西方兌為毀折。阿彌陀云：無量壽世間苦惱，即生
X30n0602_p0315a10║死無常也。此佛於毀折之際，示無量壽，則了無生
X30n0602_p0315a11║死，以救度世間生死苦惱。
X30n0602_p0315a12║西北方二佛：一名、多摩羅䟦旃檀香神通，二名、須彌
X30n0602_p0315a13║相。
X30n0602_p0315a14║西北乾為剛徤多摩羅旃檀香，清遠潛通，以比神
X30n0602_p0315a15║通須彌相，亦無動義。此佛神通應物，如乾道不息，
X30n0602_p0315a16║寂然不動，感而通。
X30n0602_p0315a17║北方二佛：一名雲自在，二名雲自在王。
X30n0602_p0315a18║北方坎為險陷。雲自在，謂無心而利物。雲自在王，
X30n0602_p0315a19║又自在之至也。此佛以無緣慈覆陰，利澤險難眾
X30n0602_p0315a20║生，而無心無著，如雲之自在。
X30n0602_p0315a21║東北方佛，名：壞一切世間怖畏。
X30n0602_p0315a22║東北艮，為萬物成始成終之所。始終之理，在物為
X30n0602_p0315a23║成壞，在人為生死，乃世間之所怖畏也。此佛於生
X30n0602_p0315a24║死畏中，以一真凝常之道，開覺群物，使達其無始
X30n0602_p0315b01║無終，而入於不死不生，則世間怖畏壞滅矣。
X30n0602_p0315b02║第十六我釋迦牟尼佛（至）三菩提。
X30n0602_p0315b03║釋迦牟尼云：能仁寂默。謂其德仁濟群類，其道寂
X30n0602_p0315b04║默無為，以示化堪忍，故號能仁。此繼東北方而持
X30n0602_p0315b05║標者。大覺雖具成始成終之德，而其道圓應，不滯
X30n0602_p0315b06║方隅，無始無終，為眾德之總故也。葢自無動而出
X30n0602_p0315b07║應群動，能柔能剛，說是無畏，虗己應物，現壽運神，
X30n0602_p0315b08║乃至濟險滅怖，無非釋迦隨宜之行。故歷言八方
X30n0602_p0315b09║佛德，而以釋迦總之。斯乃範圍天地，曲成萬物，無
X30n0602_p0315b10║方無體之至德也。非成無上正道，何以與此？故曰：
X30n0602_p0315b11║釋迦牟尼於娑婆國成阿耨菩提。△三、成就所化
X30n0602_p0315b12║諸比丘等為沙彌時（至）漸入佛道。
X30n0602_p0315b13║明昔因今緣，使知功行已深而成就之也。舉為沙
X30n0602_p0315b14║彌所化，明昔因也。於今所化，明今緣也。應以是法
X30n0602_p0315b15║漸入佛道，即成就之也。
X30n0602_p0315b16║所以者何？如來智慧難信難解。
X30n0602_p0315b17║釋上既曠劫蒙教，今猶漸入者，以如來智慧難信
X30n0602_p0315b18║解故。然眾生莫不有如來智慧，而難解若此者，塵
X30n0602_p0315b19║習自障故也。以今人觀之，幸聞正法，不無宿因，安
X30n0602_p0315b20║知吾徒非智勝之遺塵，非未來之弟子？然緣障尚
X30n0602_p0315b21║稠，道果渺邈，即曠劫蒙教，今猶漸入者也。若能勤
X30n0602_p0315b22║進，猶可庶幾，設復退墮，又安知未來之期，比前塵
X30n0602_p0315b23║劫，不復過於是數耶？然則所謂難解者，非佛智之
X30n0602_p0315b24║難，機自難耳。
X30n0602_p0315c01║爾時所化無量恒河沙等眾生者（至）聲聞弟子是也。
X30n0602_p0315c02║上明蒙化之因，此指所化之人。△四、廣度遺餘。
X30n0602_p0315c03║我滅度後（至）除諸如來方便說法。
X30n0602_p0315c04║上云未來聲聞謂曾蒙化者，此云復有弟子言未
X30n0602_p0315c05║蒙化者，其因緣展轉終當遇佛，而依一乘得度也。
X30n0602_p0315c06║餘國作佛者，示滅於此而應緣於彼也。更有異名
X30n0602_p0315c07║者，華嚴云如來名迹應眾生心各各不同，於一四
X30n0602_p0315c08║天下乃至十方各各十千是也。△五、結會終實。
X30n0602_p0315c09║諸比丘（至）唯一佛乘得滅度耳。
X30n0602_p0315c10║前明始權，此會終實也。涅槃時到，言化緣將畢。眾
X30n0602_p0315c11║又清淨，言根機已熟。眾清淨者，已於藏教斷惑除
X30n0602_p0315c12║結也。信堅固者，已於通教心相體信也。了達空法，
X30n0602_p0315c13║謂已悟般若。深入禪定，謂妙造玄源。如此則諸病
X30n0602_p0315c14║已除，醫方亦遣，故廢二權，特明一實。得滅度者，得
X30n0602_p0315c15║真常道果也。△四喻明權實六。一、立譬本。
X30n0602_p0315c16║比丘當知（至）是人若聞則便信受。
X30n0602_p0315c17║為樂小者，權說小果，彼便信受，如滯化城。△二、正
X30n0602_p0315c18║引喻
X30n0602_p0315c19║譬如五百由旬險難惡道，曠絕無人怖畏之處。
X30n0602_p0315c20║譬諸生死煩惱惡道，險難長遠也。五百由旬，舊說
X30n0602_p0315c21║尤多。今取二乘斷三界結惑，離分段生死，證有餘
X30n0602_p0315c22║涅槃，是過三百由旬而至化城。然尚滯變易生死，
X30n0602_p0315c23║若回心向大，進至七地，斷盡習氣，是過四百由旬
X30n0602_p0315c24║近於寶所。又進八地已上，斷盡無明，離變易生死，
X30n0602_p0316a01║證無餘涅槃，是過五百由旬到寶所也。曠絕無人
X30n0602_p0316a02║等，譬生死長遠，無真知見，妄起怖畏。
X30n0602_p0316a03║若有多眾，欲過此道，至珍寶處，
X30n0602_p0316a04║譬三乘求佛。△三、善知方宜
X30n0602_p0316a05║有一導師聰慧明達（至）欲過此難。
X30n0602_p0316a06║導師，指津之人，譬釋尊也。通斯進之，塞斯止之，通
X30n0602_p0316a07║譬斷惑，塞譬起障。又善則通，惡則塞，乃可無難。△
X30n0602_p0316a08║四、眾心懈退。
X30n0602_p0316a09║所將人眾中路懈退（至）今欲退還。
X30n0602_p0316a10║譬二乘求道，難進易退。△五、設化權濟。
X30n0602_p0316a11║導師多諸方便而作是念（至）亦可得去。
X30n0602_p0316a12║譬因二乘斷三界結惑後，息以小果而進之智地
X30n0602_p0316a13║也。隨意所作，即任力所能，漸得入道之義。
X30n0602_p0316a14║是時疲極之眾（至）快得安隱。
X30n0602_p0316a15║稱願息之心故也。
X30n0602_p0316a16║於是眾人前入化城，生已度想，生安隱想。
X30n0602_p0316a17║樂小忘大。△六、廢權立實。
X30n0602_p0316a18║爾時導師知此人眾（至）為止息耳。
X30n0602_p0316a19║化非真有，故斯須即滅，唯寶所為真；權非實有，故
X30n0602_p0316a20║終竟而廢，唯一乘為實。△五合顯權實五。一、合
X30n0602_p0316a21║引喻。
X30n0602_p0316a22║諸比丘！如來亦復如是，今為汝等作大導師。
X30n0602_p0316a23║△二、合知方宜
X30n0602_p0316a24║知諸生死，煩惱惡道，險難長遠，應去應度。
X30n0602_p0316b01║△三、合眾懈退。
X30n0602_p0316b02║若眾生但聞一佛乘者（至）乃可得成。
X30n0602_p0316b03║若但聞一乘而無權濟，則厭大而不欲見佛，憚煩
X30n0602_p0316b04║而憂其道遠，故須權濟也。上言惡道長遠，此言佛
X30n0602_p0316b05║道長遠者，上以正見觀眾生，此以倒見觀佛道故
X30n0602_p0316b06║也。佛道初不遠人，本無修證，特由生死背馳，復之
X30n0602_p0316b07║之難，故見其長遠；惑業積障，治之之難，故見其勤
X30n0602_p0316b08║苦。則長遠勤苦，由倒妄起，何關於道哉？苟無生死，
X30n0602_p0316b09║無惑業，則當體凝淨，何復何治？長遠之見，勤苦之
X30n0602_p0316b10║功，了無所施矣。昧者不知出此，而致咎佛道，遂生
X30n0602_p0316b11║懈退，大覺所以敘其倒見而誘進之。△四合權濟。
X30n0602_p0316b12║佛知是心怯弱下劣（至）說二涅槃。
X30n0602_p0316b13║中道即大小乘之中間也。二涅槃即二乘涅槃，下
X30n0602_p0316b14║云二地是也。△五、合廢權立實。
X30n0602_p0316b15║若眾生住於二地（至）我化作耳。
X30n0602_p0316b16║住於二地，謂滯二乘權果而不知進，故語之佛慧，
X30n0602_p0316b17║令觀察籌量而進取實果也。△六、以偈重宣五：初、
X30n0602_p0316b18║頌昔因八：初頌大通成道。
X30n0602_p0316b19║爾時，世尊欲重宣此義，而說偈言：
X30n0602_p0316b20║大通智勝佛（至）心皆懷踊躍。
X30n0602_p0316b21║△二、頌王子隨佛。
X30n0602_p0316b22║彼佛十六子，皆與其眷屬，千萬億圍遶，俱行至佛所。
X30n0602_p0316b23║△三、頌王子讚佛請法。
X30n0602_p0316b24║頭面禮佛足（至）震動於一切。
X30n0602_p0316c01║聖師子者，讚聖力無畏也。世尊難值已下，頌出世
X30n0602_p0316c02║本懷而請法。△四頌瑞動諸天請法。
X30n0602_p0316c03║東方諸世界（至）轉無上法輪。
X30n0602_p0316c04║△五、頌受請開漸。
X30n0602_p0316c05║無量慧世尊（至）汝等應當知。
X30n0602_p0316c06║無明至老死，舉十二因緣也。皆從生緣有，明無生
X30n0602_p0316c07║即無眾過患也。
X30n0602_p0316c08║宣暢是法時，六百萬億姟，得盡諸苦際，皆成阿羅漢。
X30n0602_p0316c09║頌初會聞法獲益之利根也。風俗通云：十萬曰億，
X30n0602_p0316c10║十億曰兆，十兆曰京，十京曰秭，十秭曰姟。姟為總
X30n0602_p0316c11║大之數，即所謂那由他也。
X30n0602_p0316c12║第二說法時（至）不能得其邊。
X30n0602_p0316c13║頌次第獲益中下之根。△六頌因小請大。
X30n0602_p0316c14║時十六王子（至）慧眼第一淨。
X30n0602_p0316c15║小乘慧眼未免緣影，求其第一清淨無如世尊，故
X30n0602_p0316c16║願得之。△七頌受請說頓。
X30n0602_p0316c17║佛知童子心（至）如恒河沙偈。
X30n0602_p0316c18║知童子心，即前云深心所念佛自證知也。說六波
X30n0602_p0316c19║羅蜜等，即前云過二萬劫之事也。六波羅蜜即般
X30n0602_p0316c20║若教，諸神通事即方等教，且分別實法為大乘之
X30n0602_p0316c21║始而已，過是已後乃說法華。然有如恒沙偈者，妙
X30n0602_p0316c22║法應機廣略不同，故釋迦則一期而說，燈明六十
X30n0602_p0316c23║劫說，大通八千劫說，今經止於二十八品，常不輕
X30n0602_p0316c24║於威音則聞二十千萬億偈，喜見於日月淨明德
X30n0602_p0317a01║則聞八百萬億阿閦婆偈，葢各隨其緣之賖促、根
X30n0602_p0317a02║之廣狹，故說有豐約，其實稱性之法無所終窮，是
X30n0602_p0317a03║以華嚴有三部之文，而一字法門書海墨而不盡，
X30n0602_p0317a04║則恒沙之偈不為多也。△八頌沙彌演妙。
X30n0602_p0317a05║彼佛說經已（至）恒河沙等眾。
X30n0602_p0317a06║△二、頌今緣四。一頌徵昔會今。
X30n0602_p0317a07║彼佛滅度後，是諸聞法者，在在諸佛土，常與師俱生。
X30n0602_p0317a08║因法華緣，世世相值。△二頌陳名迹。
X30n0602_p0317a09║是十六沙彌，具足行佛道，今現在十方，各得成正覺。
X30n0602_p0317a10║△三頌成就所化。
X30n0602_p0317a11║爾時聞法者（至）引汝趣佛慧。
X30n0602_p0317a12║明遠緣深功而成就之也。△四、頌結會終實。
X30n0602_p0317a13║以是本因緣，今說法華經，令汝入佛道，慎勿懷驚懼。
X30n0602_p0317a14║△三頌喻權實五。一頌譬本。
X30n0602_p0317a15║譬如險惡道（至）經五百由旬。
X30n0602_p0317a16║毒獸譬生死煩惱，水草譬菩提資根。△二頌善知
X30n0602_p0317a17║方宜。
X30n0602_p0317a18║時有一導師，強識有智慧，明了心決定，在險濟眾難。
X30n0602_p0317a19║△三、頌眾心懈退。
X30n0602_p0317a20║眾人皆疲倦，而白導師言：我等今頓乏，於此欲退還。
X30n0602_p0317a21║△四頌設化權濟。
X30n0602_p0317a22║導師作是念（至）各可隨所樂。
X30n0602_p0317a23║前止云化作一城，即通譬道果。此又云郭及舍宅
X30n0602_p0317a24║男女等者，詳譬果中德用也。國邑有城，重城為郭。
X30n0602_p0317b01║城以郭為防，果以德為輔。舍宅譬依止之德，以畢
X30n0602_p0317b02║竟空寂為莊嚴。園林譬庇賴之德，以無漏法樹為
X30n0602_p0317b03║周帀。浴池譬潔淨之德，以八解定水為渠流。樓閣
X30n0602_p0317b04║譬超達之德，以空、無相、無作為重門。男女充滿，即
X30n0602_p0317b05║所謂善心誠實男，慈悲心為女也。然此譬二乘果
X30n0602_p0317b06║德，而有似大乘之德者，乃以似量權進之耳，故總
X30n0602_p0317b07║依化城為言。及乎即滅化城，則此等皆滅，譬二乘
X30n0602_p0317b08║之德，曾無實證，終歸壞滅也。世之學者，以比智知
X30n0602_p0317b09║道，以似量見性，緣無實證，亦若是矣。△五頌廢權
X30n0602_p0317b10║立實。
X30n0602_p0317b11║諸人既入城（至）當共至寶所。
X30n0602_p0317b12║△四頌合顯權實四。一頌，合譬本。
X30n0602_p0317b13║我亦復如是，為一切導師，
X30n0602_p0317b14║△二、頌合知方。
X30n0602_p0317b15║見諸求道者，中路而懈廢，不能度生死，煩惱諸險道。
X30n0602_p0317b16║△三頌合權濟。
X30n0602_p0317b17║故以方便力，為息說涅槃。言汝等苦滅，所作皆已辦，
X30n0602_p0317b18║此云已辦，乃權進之。及其住於二地，即實說未辦。
X30n0602_p0317b19║△四頌合廢權立實。
X30n0602_p0317b20║既知到涅槃，皆得阿羅漢，爾乃集大眾，為說真實法。
X30n0602_p0317b21║如科。
X30n0602_p0317b22║諸佛方便力（至）乃是真實滅。
X30n0602_p0317b23║此令觀察籌量，所得非真，勉之令趣實果也。△五
X30n0602_p0317b24║頌總結。
X30n0602_p0317c01║諸佛之導師，為息說涅槃，既知是息已，引入於佛慧。
X30n0602_p0317c02║總結化城一品意義也。
X30n0602_p0317c03║
X30n0602_p0317c04║妙法蓮華經解卷第三之三