X30n0602_p0340a01║妙法蓮華經解卷第六之一
X30n0602_p0340a02║溫陵開元蓮寺比丘　戒環　解
X30n0602_p0340a03║妙法蓮華經隨喜功德品第十八
X30n0602_p0340a04║△七、廣顯持功二。初、略標科敘。
X30n0602_p0340a05║前品分別聞說壽量功德，自此至法師不輕三品，
X30n0602_p0340a06║廣顯聞持正宗功德。隨功淺深，有暫持、圓持、精持
X30n0602_p0340a07║之序，次第廣顯，自暫持始也。言隨喜者，謂未能一
X30n0602_p0340a08║心聽讀，如說修行，但隨其所聞，喜為人說，隨其所
X30n0602_p0340a09║教，喜須臾聞，亦獲勝福，故為暫持功德。△二、依文
X30n0602_p0340a10║正釋三：初、暫持功德三：初，彌勒請問：
X30n0602_p0340a11║爾時彌勒菩薩摩訶薩白佛言（至）而說偈言：
X30n0602_p0340a12║世尊滅度後，其有聞是經，若能隨喜者，為得幾所福？
X30n0602_p0340a13║△二、釋尊垂答三：初、明隨喜福四：初自聞喜說。
X30n0602_p0340a14║爾時佛告彌勒菩薩摩訶薩（至）隨力演說。
X30n0602_p0340a15║△二、展轉聞教。
X30n0602_p0340a16║是諸人等聞已隨喜（至）如是展轉至第五十。
X30n0602_p0340a17║法會初聞，從師親授，其福最勝。隨喜轉教，則法師
X30n0602_p0340a18║漸遠。至第五十，言又甚遠，而福亦無量，如下所校。
X30n0602_p0340a19║△三、校最後福五。初標敘。
X30n0602_p0340a20║阿逸多其第五十（至）汝當善聽。
X30n0602_p0340a21║△二、舉財施。
X30n0602_p0340a22║若四百萬億阿僧祇世界（至）七寶所成宮殿樓閣等。
X30n0602_p0340a23║僧祇世界，生類不窮，而能以寶物等施，其福多矣。
X30n0602_p0340a24║天、人、鬼、畜，分為六趣，胎、卵、濕、化，總為四生，而形、想
X30n0602_p0340b01║等類預焉。自胎、卵至非無想，通該三界十種異生。
X30n0602_p0340b02║△三、舉法施
X30n0602_p0340b03║是大施主（至）於深禪定皆得自在具八解脫。
X30n0602_p0340b04║既以財施，復以法施，令得聖果，則其福倍多。△四
X30n0602_p0340b05║徵明
X30n0602_p0340b06║於汝意云何（至）何況令得阿羅漢果。
X30n0602_p0340b07║△五正校
X30n0602_p0340b08║佛告彌勒（至）筭數譬喻所不能知。
X30n0602_p0340b09║財施外物，道果小乘，故逈不可及。△四校最初福
X30n0602_p0340b10║阿逸多！如是第五十人（至）不可得比。
X30n0602_p0340b11║△二、明隨喜報三。初專聞報。
X30n0602_p0340b12║又，阿逸多！若人為是經故（至）及乘天宮。
X30n0602_p0340b13║轉身謂後身也。上妙車輿即人中勝報，及乘天宮
X30n0602_p0340b14║即天中勝報，故偈云後生天人中。△二分座報。
X30n0602_p0340b15║若復有人於講法處坐（至）若轉輪聖王所坐之處。
X30n0602_p0340b16║分座勸人，則為法心廣，故報又勝前。△三轉教報
X30n0602_p0340b17║三。一生處報。
X30n0602_p0340b18║阿逸多！若復有人（至）共生一處。
X30n0602_p0340b19║語人轉教，利倍廣故，報倍勝也。十地論說：得陀羅
X30n0602_p0340b20║尼菩薩居五地。△二六根報。
X30n0602_p0340b21║利根智慧百千萬世（至）無有一切不可喜相。
X30n0602_p0340b22║瘖，言不成音。瘂，則塞矣。下垂上褰，皆唇之惡相。唇
X30n0602_p0340b23║瘡曰胗，口戾曰咼。黧，亦墨也。黎，水之黑。墨，火之黑。
X30n0602_p0340b24║匾㔸，謂平薄。曲戾，謂不端。窊，即陷而曲也。一切者，
X30n0602_p0340c01║通言六根無惡。
X30n0602_p0340c02║唇舌牙齒悉皆嚴好（至）人相具足。
X30n0602_p0340c03║△三生善報。
X30n0602_p0340c04║世世所生，見佛聞法，信受教誨，
X30n0602_p0340c05║由轉教善，生生不窮。△三、以劣顯勝。
X30n0602_p0340c06║阿逸多！汝且觀是（至）如說修行。
X30n0602_p0340c07║勸人往聽，即隨喜之事；一心修行，即圓持之事。隨
X30n0602_p0340c08║喜之功既爾，圓持之功可知。△三、以偈重宣三：初、
X30n0602_p0340c09║頌隨喜福四：初頌自聞喜說。
X30n0602_p0340c10║爾時，世尊欲重宣此義，而說偈言：
X30n0602_p0340c11║若人於法會，得聞是經典，乃至於一偈，隨喜為他說。
X30n0602_p0340c12║△二頌展轉聞教。
X30n0602_p0340c13║如是展轉教，至於第五十，
X30n0602_p0340c14║△三、頌最後福四。初頌標敘。
X30n0602_p0340c15║最後人獲福，今當分別之。
X30n0602_p0340c16║△二、頌財施。
X30n0602_p0340c17║如有大施主，供給無量眾，具滿八十歲，隨意之所欲。
X30n0602_p0340c18║△三頌法施。
X30n0602_p0340c19║見彼衰老相（至）三明八解脫。
X30n0602_p0340c20║△四頌正校。
X30n0602_p0340c21║最後第五十，聞一偈隨喜，是人福勝彼，不可為譬喻。
X30n0602_p0340c22║△四、頌最初福。
X30n0602_p0340c23║如是展轉聞，其福尚無量，何況於法會，初聞隨喜者？
X30n0602_p0340c24║△二、頌隨喜報三。初頌轉教報。
X30n0602_p0341a01║若有勸一人（至）常從其口出。
X30n0602_p0341a02║即六根善報也。多說口報者，以展轉教誘，由口業
X30n0602_p0341a03║起。△二頌專聞報。
X30n0602_p0341a04║若故詣僧坊（至）及乘天宮殿。
X30n0602_p0341a05║故詣專於引聽。△三頌分座報。
X30n0602_p0341a06║若於講法處，勸人坐聽經，是福因緣得，釋梵轉輪座。
X30n0602_p0341a07║△三頌以劣顯勝。
X30n0602_p0341a08║何況一心聽，解說其義趣，如說而修行，其福不可限。
X30n0602_p0341a09║一心修行福見次品。
X30n0602_p0341a10║妙法蓮華經法師功德品第十九
X30n0602_p0341a11║△二、圓持功德二。初、敘意分科。
X30n0602_p0341a12║前品隨喜暫持，在五種法師，方得其一。未能一心
X30n0602_p0341a13║聽讀，如說修行，則功未圓也。雖獲根智具足，而未
X30n0602_p0341a14║及六千之報，則德未圓也。此品行人，五種功備，六
X30n0602_p0341a15║千德圓，堪為模範，故命品謂之法師，而為圓持功
X30n0602_p0341a16║德。前法師品，依持經人以彰圓記。此法師品，依持
X30n0602_p0341a17║經人以彰圓德。名同義別，故加功德字別焉。△二、
X30n0602_p0341a18║依科釋文二。初總標。
X30n0602_p0341a19║爾時，佛告常精進菩薩摩訶薩（至）皆令清淨。
X30n0602_p0341a20║持法華者，開佛知見，則見聞覺知無非真覺；證諸
X30n0602_p0341a21║實相，則色香味觸無非真法。以真覺對真法，則萬
X30n0602_p0341a22║象徹照，大千一視。故圓持功成，即得六根清淨功
X30n0602_p0341a23║德。自非精心不雜，進道不倦，未易能致，故告常精
X30n0602_p0341a24║進菩薩也。數有千二八百者，眾生世界依器世界
X30n0602_p0341b01║而立，以織妄為界，故有四方；身相遷流，故有三世。
X30n0602_p0341b02║惟世與界二者相涉，三世四方宛轉十二，依十二
X30n0602_p0341b03║數流變三疊，成千二百。圓持功成，每根各全其用，
X30n0602_p0341b04║故有千二功德。然復於中尅定優劣，以眼見前傍
X30n0602_p0341b05║而不及後，鼻息出入闕於中交，身合能覺，離不知
X30n0602_p0341b06║觸，皆三分闕一，故唯八百功德。此乃權依世論數
X30n0602_p0341b07║量以顯妙用，大略而已。使由常眼對色而開佛知
X30n0602_p0341b08║見，常耳聞聲而得其實相，則眾塵不隔，十方廓然，
X30n0602_p0341b09║萬象莫逃，大千圓照，則千二八百之功無足論矣。
X30n0602_p0341b10║如經云：父母所生眼，悉見三千界。何復三分之闕，
X30n0602_p0341b11║八百之劣耶？故知此體本絕數量也。△二、別釋六：
X30n0602_p0341b12║初、眼根二：初標敘。
X30n0602_p0341b13║是善男子善女人（至）悉見悉知。
X30n0602_p0341b14║父母所生，即人人本具者。清淨肉眼，即眾塵不隔
X30n0602_p0341b15║者。眾塵不隔，則正智現前。故大千內外，一切色像，
X30n0602_p0341b16║悉見悉知。所謂應眼時，如千日萬象，不能逃影質
X30n0602_p0341b17║者，此也。問：理則然矣，事若之何？曰：六湛圓明，本所
X30n0602_p0341b18║功德，現量如是，但隨所證耳。夫小羅漢見小千，大
X30n0602_p0341b19║羅漢見大千，辟支見百佛世界，菩薩見百千佛界，
X30n0602_p0341b20║如來見微塵國土，非獨果體也。阿那律陀不離父
X30n0602_p0341b21║母生身，而能觀大千猶如掌內，則其中一切，烏乎
X30n0602_p0341b22║不見？葢塵消覺淨，冥極則一，夫何理然而事不然
X30n0602_p0341b23║哉？楞嚴曰：逆彼業流，得循圓通，與不圓根，曰劫相
X30n0602_p0341b24║倍。即不可狥於業流，以不圓根而疑經之說也。誠
X30n0602_p0341c01║知眼力如是，則下之五根，不假詳喻。△二重宣四
X30n0602_p0341c02║初勅聽。
X30n0602_p0341c03║爾時，世尊欲重宣此義，而說偈言：
X30n0602_p0341c04║若於大眾中，以無所畏心，說是法華經，汝聽其功德。
X30n0602_p0341c05║△二、頌德。
X30n0602_p0341c06║是人得八百，功德殊勝眼，以是莊嚴故，其目甚清淨。
X30n0602_p0341c07║△三頌功。
X30n0602_p0341c08║父母所生眼（至）一切皆悉見。
X30n0602_p0341c09║彌樓，此云光明，即七金山之一也。清淨肉眼，有生
X30n0602_p0341c10║皆具。凡能開佛知見，證諸實相，則大千一切，莫不
X30n0602_p0341c11║歷然，此其現量也。以迹明之，人人知見，若離前塵，
X30n0602_p0341c12║本無限礙。且日月之高，太虗之遠，不知其幾千萬
X30n0602_p0341c13║里。苟無所蔽，目能見之。而意之所緣，其疾俛仰之
X30n0602_p0341c14║間，再撫四海之外，非假賢智凡人能之。則六根之
X30n0602_p0341c15║用，廣大靈通，固如是也。△四、結顯。
X30n0602_p0341c16║雖未得天眼，肉眼力如是，
X30n0602_p0341c17║△二、耳根四。初標德。
X30n0602_p0341c18║復次，常精進（至）得千二百耳功德。
X30n0602_p0341c19║△二敘功二。初總舉。
X30n0602_p0341c20║以是清淨耳（至）其中內外種種語言音聲。
X30n0602_p0341c21║六湛實相，在眼圓照，在耳圓通。△二別明七。初
X30n0602_p0341c22║雜類。
X30n0602_p0341c23║象聲馬聲（至）笑聲語聲。
X30n0602_p0341c24║△二六對。
X30n0602_p0342a01║男聲女聲（至）喜聲不喜聲。
X30n0602_p0342a02║循道合理名法，無道無義名非法。△三八部
X30n0602_p0342a03║天聲龍聲（至）摩睺羅伽聲。
X30n0602_p0342a04║△四、三災。
X30n0602_p0342a05║火聲。水聲。風聲。
X30n0602_p0342a06║△五三惡。
X30n0602_p0342a07║地獄聲。畜生聲。餓鬼聲。
X30n0602_p0342a08║△六二，眾。
X30n0602_p0342a09║比丘聲。比丘尼聲。
X30n0602_p0342a10║△七四聖。
X30n0602_p0342a11║聲聞聲、辟支佛聲、菩薩聲、佛聲。
X30n0602_p0342a12║△三、結勝。
X30n0602_p0342a13║以要言之（至）而不壞耳根。
X30n0602_p0342a14║信謂應耳時，如幽谷大小音聲，無不足也。不壞耳
X30n0602_p0342a15║根者，雖分別種種，而耳根於中本相如故，無壞無
X30n0602_p0342a16║雜，此耳之實相也。△四重頌三。初頌德。
X30n0602_p0342a17║爾時，世尊重宣此義而說偈言：
X30n0602_p0342a18║父母所生耳，清淨無濁穢，
X30n0602_p0342a19║言父母所生，明人人本具，不假他求，清淨無穢，即
X30n0602_p0342a20║眾塵不隔，無壞無雜者。△二、敘功。
X30n0602_p0342a21║以此常耳聞（至）悉皆得聞之。
X30n0602_p0342a22║頌雜類六對至二眾四聖七科也。聽而不著，為與
X30n0602_p0342a23║響等，故能清淨也。命命，即共命。△三、結勝。
X30n0602_p0342a24║三千大千界（至）功德已如是。
X30n0602_p0342b01║△三鼻根三。初標德。
X30n0602_p0342b02║復次常精進（至）成就八百鼻功德。
X30n0602_p0342b03║△二敘功三。初總舉。
X30n0602_p0342b04║以是清淨鼻根（至）上下內外種種諸香。
X30n0602_p0342b05║清淨言眾塵不隔，湛圓故大千俱聞。△二、別明三：
X30n0602_p0342b06║初、人聞香二。初妙。
X30n0602_p0342b07║須曼那華香闍提華香（至）於此間住悉能分別。
X30n0602_p0342b08║須曼那，此云善稱意。薝蔔，此云黃，花小而香。波羅
X30n0602_p0342b09║羅，云薰華。多摩羅䟦，云賢無垢香。多伽羅，木香也。
X30n0602_p0342b10║△二麤
X30n0602_p0342b11║又復別知眾生之香（至）悉皆得聞分別不錯。
X30n0602_p0342b12║△二天上香二。初外香
X30n0602_p0342b13║持是經者雖住於此（至）無不聞知。
X30n0602_p0342b14║波利質多羅，即帝釋員生樹，拘鞞陀羅云大遊戲
X30n0602_p0342b15║地樹。△二身香
X30n0602_p0342b16║又聞諸天身香（至）并聞諸天所燒之香。
X30n0602_p0342b17║△三、四聖香。
X30n0602_p0342b18║及聲聞香辟支佛香（至）知其所在。
X30n0602_p0342b19║△三、結勝。
X30n0602_p0342b20║雖聞此香（至）憶念不謬。
X30n0602_p0342b21║不壞不錯，言無壞無雜也。華嚴鬻香長者，善能別
X30n0602_p0342b22║知天人龍鬼所有諸香，治諸病香，斷諸惡香，乃至
X30n0602_p0342b23║一切菩薩差別地位香，悉皆了達，得調和香法門，
X30n0602_p0342b24║表於善惡薰習之法，一切通達，而調治和融，以成
X30n0602_p0342c01║萬德法身香也。今鼻根功德，能知天上人間諸香，
X30n0602_p0342c02║乃至菩薩諸佛身香，亦表持法華者，能通達異習，
X30n0602_p0342c03║和融眾妙，而證萬德法身之香歟。△三重頌四。
X30n0602_p0342c04║初總頌。
X30n0602_p0342c05║爾時，世尊欲重宣此義，而說偈言：
X30n0602_p0342c06║是人鼻清淨，於此世界中，若香若臭物，種種悉聞知。
X30n0602_p0342c07║△二、別明二。初人間香。
X30n0602_p0342c08║須曼那闍提（至）聞香知其身。
X30n0602_p0342c09║輪王七寶，女寶居一。△二天上香
X30n0602_p0342c10║諸天若行坐（至）悉知其所在。
X30n0602_p0342c11║△三廣明三。初廣人間香。
X30n0602_p0342c12║諸山深嶮處（至）出處及所在。
X30n0602_p0342c13║△二廣天上香。
X30n0602_p0342c14║天上諸華等（至）聞香悉能知。
X30n0602_p0342c15║所觀遠達曰觀，如所謂諸臺樓觀也。如是展轉上
X30n0602_p0342c16║者，自六欲天而上也。梵世即初禪，光音二禪，徧淨
X30n0602_p0342c17║三禪。有頂即色界頂也。△三廣四聖香。
X30n0602_p0342c18║諸比丘眾等（至）聞香悉能知。
X30n0602_p0342c19║比丘，兼聲聞、辟支也。在，在方，謂十方所在。△四、結
X30n0602_p0342c20║頌。
X30n0602_p0342c21║雖未得菩薩，無漏法生鼻，而是持經者，先得此鼻相。
X30n0602_p0342c22║菩薩離分段身，則六根皆依無漏法生，故鼻、身、意
X30n0602_p0342c23║皆言無漏。△四、舌根三。初總標。
X30n0602_p0342c24║復次，常精進（至）得千二百舌功德。
X30n0602_p0343a01║△二、別明二。初辨味。
X30n0602_p0343a02║若好若醜（至）如天甘露無不美者。
X30n0602_p0343a03║好醜苦澁皆屬妄塵，於此無染得清淨舌，則苦澁
X30n0602_p0343a04║美惡皆成法味。△二說法二。初能說。
X30n0602_p0343a05║若以舌根（至）皆令歡喜快樂。
X30n0602_p0343a06║△二感致四。初諸天。
X30n0602_p0343a07║又諸天子天女（至）皆悉來聽。
X30n0602_p0343a08║△二八部
X30n0602_p0343a09║及諸龍龍女（至）為聽法故皆來親近恭敬供養。
X30n0602_p0343a10║△三、五眾。
X30n0602_p0343a11║及比丘、比丘尼（至）盡其形壽隨侍供養。
X30n0602_p0343a12║四輪王生時，各有金、銀、銅、鐵之輪現於空中，自有
X30n0602_p0343a13║七寶，曰輪寶、象寶、馬寶、珠寶、女寶、藏寶、兵寶，又有
X30n0602_p0343a14║千子端正勇徤。△四四聖。
X30n0602_p0343a15║又諸聲聞辟支佛（至）又能出於深妙法音。
X30n0602_p0343a16║△三重頌二。初頌辨味。
X30n0602_p0343a17║爾是世尊欲重宣此義，而說偈言：
X30n0602_p0343a18║是人舌根淨，終不受惡味，其有所食噉，悉皆成甘露。
X30n0602_p0343a19║好醜苦澁，皆為法味。△二、頌說法二。初頌能說。
X30n0602_p0343a20║以深淨妙聲（至）設諸上供養。
X30n0602_p0343a21║△二、頌感致。
X30n0602_p0343a22║諸天、龍、夜叉（至）或時為現身。
X30n0602_p0343a23║△五身根三。初總標。
X30n0602_p0343a24║復次常精進（至）得八百身功德。
X30n0602_p0343b01║△二、別明二。初瑩淨。
X30n0602_p0343b02║得清淨身，如淨瑠璃。眾生喜見，
X30n0602_p0343b03║於是體中能如瑠璃，不容纖翳，則孰不喜見？△二、
X30n0602_p0343b04║應現三。初，生死報應。
X30n0602_p0343b05║其身淨故（至）善處惡處悉於中現。
X30n0602_p0343b06║淨，言不為情塵染蔽也。不以情塵自蔽，則當體無
X30n0602_p0343b07║所不現。△二、三界形色
X30n0602_p0343b08║及鐵圍山、大鐵園山（至）所有及眾生悉於中現。
X30n0602_p0343b09║△三、四聖體用。
X30n0602_p0343b10║若聲聞、辟支佛、菩薩、諸佛說法，皆於身中現其色像。
X30n0602_p0343b11║楞嚴云：浮塵幻化，虗妄稱相。妙覺明體，常自瑩然。
X30n0602_p0343b12║含吐十方，循業發現。故得是體者，無所不現。雖然，
X30n0602_p0343b13║理則明矣，孰能證耶？昔者阿難大眾，蒙佛開示，身
X30n0602_p0343b14║心蕩然，得無罣礙。各各自知，心徧十方，含容萬有。
X30n0602_p0343b15║反觀父母所生之身，如太虗一塵，巨海一漚，起滅
X30n0602_p0343b16║無從，了然不礙。此其證也。△三重頌三。初頌瑩
X30n0602_p0343b17║淨。
X30n0602_p0343b18║爾時，世尊欲重宣此義，而說偈言：
X30n0602_p0343b19║若持法華者，其身甚清淨，如彼淨瑠璃，眾生皆喜見。
X30n0602_p0343b20║△二、頌應現四。初頌總相。
X30n0602_p0343b21║又如淨明鏡（至）餘人所不見。
X30n0602_p0343b22║常自瑩然，含吐十方，餘人不見，為非己智分。△二、
X30n0602_p0343b23║頌生死報應。
X30n0602_p0343b24║三千世界中（至）皆於身中現。
X30n0602_p0343c01║△三、頌三界形色。
X30n0602_p0343c02║諸天等宮殿（至）皆於身中現。
X30n0602_p0343c03║△四頌四聖體用。
X30n0602_p0343c04║諸佛及聲聞，佛子菩薩等，若獨若在眾，說法悉皆現。
X30n0602_p0343c05║△三、頌結前。
X30n0602_p0343c06║雖未得無漏，法性之妙身，以清淨常體，一切於中現。
X30n0602_p0343c07║無漏性身，離於分段，而常體不離分段。唯清淨故，
X30n0602_p0343c08║能現一切。嘗觀毗盧十法界圖，見其相而不明其
X30n0602_p0343c09║義。誦法華身根功德，聞其義而不達其相。今以二
X30n0602_p0343c10║法合明，則妙相深義，觸處昭然矣。△六意根四
X30n0602_p0343c11║初總標。
X30n0602_p0343c12║復次，常精進（至）得千二百意功德。
X30n0602_p0343c13║△二、別明三。初深達。
X30n0602_p0343c14║以是清淨意根（至）通達無量無邊之義。
X30n0602_p0343c15║聞一句而達無量義，葢無量之義不出一句。△二
X30n0602_p0343c16║圓說。
X30n0602_p0343c17║解是義已能演說一句一偈（至）皆順正法。
X30n0602_p0343c18║或一月一際，一歲而演一句偈，由意根精了，達無
X30n0602_p0343c19║量義也。九旬談妙，葢得諸此。西天歲分三際，謂雨
X30n0602_p0343c20║際、熱際、塞際，四月即一際也。證意實相，則諸所說
X30n0602_p0343c21║法，無非實相，故不相違背。雖說俗事，亦順正法。△
X30n0602_p0343c22║三知機。
X30n0602_p0343c23║三千大千世界（至）皆悉知之。
X30n0602_p0343c24║由意清淨，故他心通也。所行，即循常心也。動作，即
X30n0602_p0344a01║感變心也。戲論，即分別心也。△三、結顯。
X30n0602_p0344a02║雖未得無漏智慧（至）亦是先佛經中所說。
X30n0602_p0344a03║為得意根清淨實相，與佛同體故。△四重頌三。
X30n0602_p0344a04║初頌總標。
X30n0602_p0344a05║爾時，世尊欲重宣此義，而說偈言：
X30n0602_p0344a06║是人意清淨，明利無濁穢，以此妙意根，知上中下法。
X30n0602_p0344a07║上、中、下，即三乘法。△二、頌別明三。初頌深達。
X30n0602_p0344a08║乃至聞一偈，通達無量義。
X30n0602_p0344a09║△二頌圓說。
X30n0602_p0344a10║次第如法說，月四月至歲，
X30n0602_p0344a11║即一月、四月，乃至一歲。△三、頌知機。
X30n0602_p0344a12║是世界內外（至）一切皆悉知。
X30n0602_p0344a13║△三、頌結顯。
X30n0602_p0344a14║十方無數佛（至）於眾無所畏。
X30n0602_p0344a15║頌淨意運用，冥契實相也。
X30n0602_p0344a16║持法華經者，意根淨若斯，雖未得無漏，先有如是相。
X30n0602_p0344a17║結顯根勝也。
X30n0602_p0344a18║是人持此經（至）持法華經故。
X30n0602_p0344a19║結顯經勝也。此經純談諸法實相，開佛知見，故於
X30n0602_p0344a20║六根功德，一一發明。儻能脫去情塵，以清淨根照
X30n0602_p0344a21║清淨境，遂見山林周帀，禽獸鳴呼，醭鼻沾唇，殊形
X30n0602_p0344a22║異意，無非實相，無非妙法，即一身而圓證，徧六處
X30n0602_p0344a23║而常彰，本不欠虧，曾無窒礙。經文方便，駢旁開示，
X30n0602_p0344a24║行人應須充擴悟入也。
X30n0602_p0344b01║
X30n0602_p0344b02║妙法蓮華經解卷第六之一
X30n0602_p0344b03║
X30n0602_p0344b04║妙法蓮華經解卷第六之二
X30n0602_p0344b05║
X30n0602_p0344b06║溫陵開元蓮寺比丘　戒環　解
X30n0602_p0344b07║妙法蓮華經常不輕菩薩品第二十
X30n0602_p0344b08║△三、精持廣利二。初略敘標舉。
X30n0602_p0344b09║常不輕者，釋迦前身威音王時，精持妙法，廣施利
X30n0602_p0344b10║導之迹也。以佛性義徧記四眾，於善則拜，逢恚不
X30n0602_p0344b11║怒，一切見敬，故號不輕。不專讀誦以持無相經，確
X30n0602_p0344b12║忍罵辱以持無我行，無相無我，所謂精持也。於萬
X30n0602_p0344b13║億歲廣說是經，化萬億眾令住正道，使上慢者信
X30n0602_p0344b14║伏隨從，使畢罪者還得道果，所謂廣利也。葢前之
X30n0602_p0344b15║持經具五種，功雖圓而未精；前之蒙利獲六千，德
X30n0602_p0344b16║雖勝而未廣。以有人法之緣影存焉，必靳造於無
X30n0602_p0344b17║相無我之妙。其於讀誦，不知所專，不知所忘；其於
X30n0602_p0344b18║四眾，不知所敬，不知所慢。使妙行徧彰，億眾自化，
X30n0602_p0344b19║敬慢之心，罪福之迹，凡所謂人法緣影者，皆㳷然
X30n0602_p0344b20║於正徧正等之域，然後為精廣。茲實持經之盡道
X30n0602_p0344b21║也。故勸持之文，終於此品。△二、依文正釋五。初
X30n0602_p0344b22║牒前持毀。
X30n0602_p0344b23║爾時佛告得大勢菩薩（至）眼耳鼻舌身意清淨。
X30n0602_p0344b24║謗毀之罪，如喻品末與法師品說。聞持之禮，如法
X30n0602_p0344c01║師功德品說。將顯精持，先舉此者，所以警眾使知
X30n0602_p0344c02║持毀之報不謬，而深信精持廣利也。得大勢，即大
X30n0602_p0344c03║勢至也。△二、精持遠因六。初所師之佛。
X30n0602_p0344c04║得大勢乃往古昔（至）國名大成。
X30n0602_p0344c05║緜歷往古，事千億佛，無相無我，精持廣利，非具法
X30n0602_p0344c06║力大勢，難勝其任，故告得大勢菩薩也。威音王者，
X30n0602_p0344c07║以大音聲普徧世界，為諸法王說法無畏也，故不
X30n0602_p0344c08║輕。既得其道，即能於眾說法，心無所畏。劫名離衰，
X30n0602_p0344c09║謂世道交興。國名大成，言正化無缺。
X30n0602_p0344c10║其威音王佛（至）說應六羅蜜法究竟佛慧。
X30n0602_p0344c11║此敘威音，亦說三乘也。因阿耨菩提者，因無上道
X30n0602_p0344c12║為說六度，使由是而趣證菩提究竟佛慧。
X30n0602_p0344c13║得大勢是威音王佛（至）皆同一號。
X30n0602_p0344c14║亦如初後燈明，二萬皆同一，號為道同，故所敘多
X30n0602_p0344c15║佛，明釋迦往因之曠遠也。△二、發迹之時
X30n0602_p0344c16║最初威音王如來既已滅度（至）名常不輕。
X30n0602_p0344c17║△三、釋名彰行四。初平等行。
X30n0602_p0344c18║得大勢！以何因緣名常不輕（至）當得作佛。
X30n0602_p0344c19║此以佛性義徧記四眾也。四眾容行不等而不輕，
X30n0602_p0344c20║以佛性等之故，皆悉禮拜深敬，以謂皆行菩薩道，
X30n0602_p0344c21║皆當作佛。葢眾生佛性本自圓成，世間業行皆順
X30n0602_p0344c22║正法，凡能觀一切行皆菩薩道，知一切人皆當作
X30n0602_p0344c23║佛，夫何輕慢之有？△二、無相行。
X30n0602_p0344c24║而是比丘不專讀誦經典（至）汝等皆當作佛。
X30n0602_p0345a01║此持無相經，行無相行也。△三、無我行。
X30n0602_p0345a02║四眾之中有生瞋恚心不淨者（至）汝等皆當作佛。
X30n0602_p0345a03║歷年罵詈不生瞋恚，是真無我也。眾生癡迷不能
X30n0602_p0345a04║自信，故以記為妄授。菩薩大悲不捨救度，故避走
X30n0602_p0345a05║之際猶切示之。△四、雙約名行。
X30n0602_p0345a06║以其常作是語故（至）號之為常不輕。
X30n0602_p0345a07║△四、聞持。
X30n0602_p0345a08║是比丘臨欲終時（至）廣為人說是法華經。
X30n0602_p0345a09║始則不專讀誦，而終能聞持多偈，增億萬壽，廣為
X30n0602_p0345a10║人說者，由其無相無我，緣影俱亡，故神智真明，慧
X30n0602_p0345a11║命不夭，而冥契若此也。威音雖滅，法音不滅，故先
X30n0602_p0345a12║所說經，可以具聞。然於空中聞者，示使忘能所，絕
X30n0602_p0345a13║影像，然後能具此法，故得二十千萬億偈也。以能
X30n0602_p0345a14║所忘，影像絕故，即得六根清淨功德也。前舉六根
X30n0602_p0345a15║功德，方明所證之法，今舉不輕，乃示能證之人。△
X30n0602_p0345a16║五利導。
X30n0602_p0345a17║於時增上慢四眾（至）三菩提。
X30n0602_p0345a18║四眾見聞，信伏隨從，所謂妙行徧彰，億眾自化也。
X30n0602_p0345a19║大神通力，即具聞益壽是也。樂說辨力，即億歲廣
X30n0602_p0345a20║說是也。大善寂力，即六根清淨，真常功德是也。△
X30n0602_p0345a21║六積德。
X30n0602_p0345a22║命終之後（至）功德成就當得作佛。
X30n0602_p0345a23║引威音王、日月燈、雲自在意，明不輕積德致道，宣
X30n0602_p0345a24║布法華源流之遠也。要使說是經，則如威音王得
X30n0602_p0345b01║大無畏；明是道，則如日月燈相繼無窮；布是利，則
X30n0602_p0345b02║如雲自在潤覆無極。凡精持廣利，期造乎此。△三、
X30n0602_p0345b03║顯示今緣二。初不輕。
X30n0602_p0345b04║得大勢！於意云何（至）疾得阿耨多羅三藐三菩提。
X30n0602_p0345b05║此明精持成己之道，以致今日其道愈光。
X30n0602_p0345b06║得大勢彼特四眾（至）教化阿耨多羅三藐三菩提。
X30n0602_p0345b07║此明廣利成人之德，雖歷惡緣，其利不失。△二眾
X30n0602_p0345b08║會。
X30n0602_p0345b09║得大勢！於汝意云何（至）不退轉者是。
X30n0602_p0345b10║此文漏闕，句義不分。合依正法華云：師子月等五
X30n0602_p0345b11║百比丘、比丘尼，又加優婆夷，乃成四眾。正法華云：
X30n0602_p0345b12║五百清信士，五百清信女。△四、結顯勸持。
X30n0602_p0345b13║得大勢當知（至）常應受持讀誦解說書寫是經。
X30n0602_p0345b14║結顯廣利，勸令精持也。△五、以偈重宣三。初頌
X30n0602_p0345b15║精持遠因。
X30n0602_p0345b16║爾時，世尊欲重宣此義，而說偈言：
X30n0602_p0345b17║過去有佛（至）疾成佛道。
X30n0602_p0345b18║將導者，後曰將、前曰導，言威音以神智妙力前後
X30n0602_p0345b19║導達群生使趨於道也。計著於法，謂拘𭏟束教迷
X30n0602_p0345b20║佛性義也。其罪畢己等者，謂慢眾畢是罪已復遇
X30n0602_p0345b21║不輕，臨終聞經而教化成就也。不輕命終值無數
X30n0602_p0345b22║佛，即日月燈雲自在等。△二、頌顯示今緣。
X30n0602_p0345b23║彼時不輕（至）聽法者是。
X30n0602_p0345b24║△三、頌結顯勸持。
X30n0602_p0345c01║我於前世（至）如是經典。
X30n0602_p0345c02║結顯廣利也。令住涅槃，謂令得真常道果也。
X30n0602_p0345c03║億億萬劫（至）疾成佛道。
X30n0602_p0345c04║勸令精持也。以億劫乃聞，億劫乃說，故當生難值
X30n0602_p0345c05║想，而深信精持，以成就佛道也。顯妙勸持，文終於
X30n0602_p0345c06║此。△三、流通分二。初、敘義分科。
X30n0602_p0345c07║自神力品發起，囑累品付授，其餘六品，全體前法，
X30n0602_p0345c08║示現行境，流通此道，名以行契智，常然大用之門。
X30n0602_p0345c09║葢藥王、妙音、觀音、妙嚴化迹，皆現實相行境，以契
X30n0602_p0345c10║前智境，而終於普賢常行，故名常然大用。
X30n0602_p0345c11║妙法蓮華經如來神力品第二十一
X30n0602_p0345c12║△二、依科別釋八：初、發起流通二：初敘義。
X30n0602_p0345c13║正宗既終，意將傳付利澤萬世，是以菩薩伸請如
X30n0602_p0345c14║來，即現神力嘉讚經德，以發起群心使廣流布，故
X30n0602_p0345c15║名如來神力品，而為發起流通也。△二、釋文四。
X30n0602_p0345c16║初，菩薩伸請。
X30n0602_p0345c17║爾時千世界微塵等菩薩摩訶薩（至）而供養之。
X30n0602_p0345c18║即涌出品佛所化眾，於前顯迹勸持，於此伸請流
X30n0602_p0345c19║通也。廣說即利他，受持即自利。△二、神力嘉讚二：
X30n0602_p0345c20║初、神力顯勝六：初現舌放光。
X30n0602_p0345c21║爾時世尊於文殊師利等（至）皆悉徧照十方世界。
X30n0602_p0345c22║出廣長舌，上至梵世者，現辨說之神力也。放無量
X30n0602_p0345c23║光，徧照十方者，現智照之神力也。將讚經德，先現
X30n0602_p0345c24║神力，始自出舌放光，以至震動諸天，通達佛土，終
X30n0602_p0346a01║乃結云：若以如是神力，於億萬劫，說此經德，猶不
X30n0602_p0346a02║能盡者，極顯斯經勝妙也。如來神力，乃法界體中
X30n0602_p0346a03║無作妙用。華嚴云：幻師之幻法，能現種種事，修羅
X30n0602_p0346a04║變作身，齊等須彌山，龍王瞬息雨，悅澤徧天下。彼
X30n0602_p0346a05║具貪嗔癡，神力尚如是，何況法界慧，具足自在力。
X30n0602_p0346a06║然則舌至梵世，光徧十方，特法界慧中一微用耳。
X30n0602_p0346a07║舊住菩薩，即在此娑婆下方住者，梵世即初禪天。
X30n0602_p0346a08║眾寶樹下師子座上（至）然後還攝舌相。
X30n0602_p0346a09║此釋迦分身諸佛，亦以同道助發。△二、現聲震動。
X30n0602_p0346a10║一時謦欬俱共彈指（至）地皆六種震動。
X30n0602_p0346a11║於數寸之舌，現至梵世。一會之頃，現百千歲。又一
X30n0602_p0346a12║謦欬彈指，而其聲能徧十方，震大地，皆顯神力勝
X30n0602_p0346a13║妙也。△三、假彼通力
X30n0602_p0346a14║其中眾生、天、龍、夜叉（至）皆大歡喜得未曾有。
X30n0602_p0346a15║十方異界眾生礙心，而能見此娑婆佛事，乃因佛
X30n0602_p0346a16║神力，假彼通力，葢顯勝妙也。△四、諸天歸依。
X30n0602_p0346a17║即時，諸天於虗空中高聲唱言（至）皆共遙散娑婆世
X30n0602_p0346a18║界。
X30n0602_p0346a19║此皆神力或使。△五、合異達礙。
X30n0602_p0346a20║所散諸物從十方來（至）如一佛土。
X30n0602_p0346a21║此又神力變現。△六、結顯經德。
X30n0602_p0346a22║爾時佛告上行等菩薩大眾（至）說此經功德猶不能
X30n0602_p0346a23║盡。
X30n0602_p0346a24║上行，即涌出眾首也。舌相之廣，身光之遠，一謦欬，
X30n0602_p0346b01║一彈指，而能動六震，感諸天，以至合異達礙，則神
X30n0602_p0346b02║力可謂至大。而不能說盡經德者，如來一切深妙
X30n0602_p0346b03║功德，盡萃此經，不可勝窮故也。△二、嘉讚祕妙。
X30n0602_p0346b04║以要言之（至）皆於此經宣示顯說。
X30n0602_p0346b05║所有之法，即道場所得者；自在神力，即稱性示現
X30n0602_p0346b06║者；祕要之藏，即法之不可示者；甚深之事，即心之
X30n0602_p0346b07║不可傳者。皆於此經盡之，所以功莫盡說也。△三、
X30n0602_p0346b08║正發流通。
X30n0602_p0346b09║是故汝等（至）諸佛於此而般涅槃。
X30n0602_p0346b10║當知是處已下，明諸佛修證始終不離此法，故所
X30n0602_p0346b11║在之處皆應欽奉。△四、以偈重宣三。初頌神力
X30n0602_p0346b12║顯勝。
X30n0602_p0346b13║爾時，世尊欲重宣此義，而說偈言：
X30n0602_p0346b14║諸佛救世者（至）地皆六種動。
X30n0602_p0346b15║頌：現舌放光，現聲震動。
X30n0602_p0346b16║以佛滅度後（至）不可得邊際。
X30n0602_p0346b17║頌結顯經德。△二、頌嘉讚祕妙。
X30n0602_p0346b18║能持是經者（至）教化諸菩薩。
X30n0602_p0346b19║成佛之道，分身之理，教化之法，皆不離此。△三頌
X30n0602_p0346b20║正發流通。
X30n0602_p0346b21║能持是經者（至）亦令得歡喜。
X30n0602_p0346b22║道得其傳，稱佛心故。
X30n0602_p0346b23║諸佛坐道場（至）一切無障礙。
X30n0602_p0346b24║能持是經，則一切徹了，左右逢原，復何障礙？
X30n0602_p0346c01║於如來滅後（至）畢竟住一乘。
X30n0602_p0346c02║上皆讚發流通之德也。下結勸。
X30n0602_p0346c03║是故有智者（至）決定無有疑。
X30n0602_p0346c04║妙法蓮華經囑累品第二十二
X30n0602_p0346c05║△二、付授流通二。初標敘。
X30n0602_p0346c06║以言托之曰囑，以法系之曰累。欲使傳續妙法，利
X30n0602_p0346c07║達無窮，故曰囑累，而為付授流通也。然法會未終，
X30n0602_p0346c08║遽說囑累者，此經以智立體，以行成德。前之開佛
X30n0602_p0346c09║知見，明一大事，立體之法既備，故說囑累，以明佛
X30n0602_p0346c10║佛授手之要，止此而已。後之以行成德者，唯體前
X30n0602_p0346c11║法，推而行之，更無別法。既無別法，則於此囑累宜
X30n0602_p0346c12║矣。華嚴有三十九品，敷列修進，至等覺位終，如來
X30n0602_p0346c13║出現品纔三十七，遂即囑累流通。而後說普賢常
X30n0602_p0346c14║行及善財南遊二品，亦以前法既備，後唯躡前，以
X30n0602_p0346c15║成行德，更無別法故也。又前彰智境，所以簡情顯
X30n0602_p0346c16║解；後示行境，欲其解終趨行，故於此辨焉。所謂行
X30n0602_p0346c17║境者，無復簡顯，無復情解，唯全體運用之而已。觀
X30n0602_p0346c18║曰：若不洞明前解，無以躡成後行；又須忘絕前解，
X30n0602_p0346c19║然後能入行境。是故行由解成，行起解絕，則後之
X30n0602_p0346c20║行境，非言所及，非解所到，亦非囑累所能相授矣。
X30n0602_p0346c21║學者當進乎此。闍那笈多後翻此經，移囑累置卷
X30n0602_p0346c22║末，失華嚴之旨矣。△二、釋文六。初，世尊囑累。
X30n0602_p0346c23║爾時釋迦牟尼佛（至）令一切眾生普得聞知。
X30n0602_p0346c24║再三摩頂，示諄勤也。首楞嚴等諸祕密教，謂之佛
X30n0602_p0347a01║頂，表無上法。諸佛授記付囑，皆摩其頂，表授無上
X30n0602_p0347a02║法也。無量菩薩，即從地涌出者。△二、示流通行
X30n0602_p0347a03║所以者何（至）示教利喜。
X30n0602_p0347a04║所以令其廣宣此法者，使學如來三行，與諸眾生
X30n0602_p0347a05║施大法利也。一大慈悲行，平等滋濟。二無慳吝行，
X30n0602_p0347a06║竭內外財。三無所畏行，不憚煩難。如是乃能與諸
X30n0602_p0347a07║眾生三種智慧，佛智離二乘見，如來智離菩薩見，
X30n0602_p0347a08║自然智離諸證取，不由他悟，通唯一乘實智也，但
X30n0602_p0347a09║隨德用異稱耳。信如來智慧，謂能信種智趣向一
X30n0602_p0347a10║乘者，當為說是經，令得佛慧而不滯二乘也。餘深
X30n0602_p0347a11║妙法，指權漸教也，亦曰深妙者，是法皆為一佛乘
X30n0602_p0347a12║故。△三、結勸成行。
X30n0602_p0347a13║汝等若能如是，則為已報諸佛之恩。
X30n0602_p0347a14║乃所謂將此深心奉塵剎也。△四時眾稟命。
X30n0602_p0347a15║時諸菩薩摩訶薩（至）願不有慮。
X30n0602_p0347a16║佛三囑以示勤，眾三反以示敬。△五遣化留塔
X30n0602_p0347a17║爾時釋迦牟尼佛（至）多寶佛塔還可如故。
X30n0602_p0347a18║令分身各還者，示法得其傳，化身遂隱。留寶塔如
X30n0602_p0347a19║故者，以後說未周，尚須圓證。△六、眾得法喜。
X30n0602_p0347a20║說是語時（至）聞佛所說皆大歡喜。
X30n0602_p0347a21║一、喜遣化達隱顯之道。二、喜留塔得復聞之法。
X30n0602_p0347a22║
X30n0602_p0347a23║妙法蓮華經解卷第六之二
X30n0602_p0347a24║
X30n0602_p0347b01║妙法蓮華經解卷第六之三
X30n0602_p0347b02║溫陵開元蓮寺比丘　戒環　解
X30n0602_p0347b03║妙法蓮華經藥王菩薩本事品第二十三
X30n0602_p0347b04║△三苦行流通二。初標敘。
X30n0602_p0347b05║藥王昔為喜見菩薩精苦為法，燒身然臂，其於釋
X30n0602_p0347b06║迦法中受持是經，一切天人無如之者。今示其本
X30n0602_p0347b07║因，使人跂慕，共尊此道，故名藥王本事，而為苦行
X30n0602_p0347b08║流通，即宿王請問難行苦行是也。竊觀此經，以智
X30n0602_p0347b09║立體，以行成德。前之智境，所以遣情顯解；後之行
X30n0602_p0347b10║境，欲其解終趍行。如藥王之燒身，妙音之隨應，觀
X30n0602_p0347b11║音之普門，妙嚴之轉邪，普賢之勸發，皆示實相行
X30n0602_p0347b12║境，使人忘情絕解，隨行悟入。故說是藥王品時，八
X30n0602_p0347b13║萬菩薩得解一切語言，則以苦行成圓通之德也；
X30n0602_p0347b14║說妙音品時，華德菩薩得法華三昧，則以妙行成
X30n0602_p0347b15║實相之德也；說普門品時，八萬之眾發無等等心，
X30n0602_p0347b16║則以圓行成最上之德也；及說陀羅尼品，則六萬
X30n0602_p0347b17║八千人得無生法忍；說莊嚴王品，則八萬四千人
X30n0602_p0347b18║得法眼淨，此又以神力正力助成德行；乃至說勸
X30n0602_p0347b19║發品時，沙數菩薩得旋陀羅尼，塵數菩薩具普賢
X30n0602_p0347b20║道，則以常行成不德之德也。夫能底此，則法華妙
X30n0602_p0347b21║行至矣盡矣，故終會焉。然始於苦行，終於常行者，
X30n0602_p0347b22║將欲以行成德，非精心苦志無以深造，故必精苦
X30n0602_p0347b23║而後造妙，造妙而後能圓，能圓而後真契。普賢常
X30n0602_p0347b24║行，亦教之序也。△二、釋文十二。初宿，王發問：
X30n0602_p0347c01║爾時宿王華菩薩（至）及此聲聞眾聞皆歡喜。
X30n0602_p0347c02║此品因宿王華發起者，為明宿世弘經自在之因。
X30n0602_p0347c03║△二、佛示往因三。初所師之佛。
X30n0602_p0347c04║爾時佛告宿王華菩薩（至）七十二恒河沙大聲聞眾。
X30n0602_p0347c05║智慧真光，幽明並燭，不為物累，故號日月淨明德。
X30n0602_p0347c06║眷屬法侶，三乘體具。
X30n0602_p0347c07║佛壽四萬二千劫（至）以為供養。
X30n0602_p0347c08║女有五障及四趣，皆難報。樹去臺一箭道，言其蔭
X30n0602_p0347c09║廣也。
X30n0602_p0347c10║爾時彼佛為一切眾生（至）說法華經。
X30n0602_p0347c11║藥王尊經自此始。△二、因經得道。
X30n0602_p0347c12║是一切眾生喜見菩薩（至）得現一切色身三昧。
X30n0602_p0347c13║精進一心，滿萬二千歲，而後得現一切色身者。一
X30n0602_p0347c14║切色身，不離根塵中現。所言滿萬二千歲，即依根
X30n0602_p0347c15║塵十二處，圓融互照，至於功行滿足之時也。圓融
X30n0602_p0347c16║互照，得其實相，則知根根塵塵，一切色法，咸一實
X30n0602_p0347c17║相所現。由是以一實相，融一切根塵。於一根塵，現
X30n0602_p0347c18║一切色法。交徹融攝，重重無盡。是名滿萬二千歲，
X30n0602_p0347c19║得現一切色身三昧。此即深證實相行境也。華嚴
X30n0602_p0347c20║多舉過量劫數，直明以無限智悲，修如是行，曾無
X30n0602_p0347c21║限量之心。此經過量之數，凡皆如之。△三苦行遵
X30n0602_p0347c22║奉三。初，神力供養。
X30n0602_p0347c23║得此三昧己心大歡喜（至）以供養佛。
X30n0602_p0347c24║此三昧香非人間比，所以六銖價直娑婆也。二十
X30n0602_p0348a01║四銖為一兩，六銖言少分耳。△二、然身供養。
X30n0602_p0348a02║作是供養已，從三昧起（至）作是語已而各默然。
X30n0602_p0348a03║神力所化，不過外財，財不及法，故復然身，作法供
X30n0602_p0348a04║養。薰陸，乳香也。兜樓婆，草香。畢力迦，丁香。膠香，松
X30n0602_p0348a05║香也。即服諸香，又飲華油，滿千二百歲，表以妙德
X30n0602_p0348a06║妙行，淨治根塵也。香油外塗，表內外俱淨也。寶衣
X30n0602_p0348a07║纏身，灌諸香油，以神力然身，光明徧照等，表被忍
X30n0602_p0348a08║辱衣，資妙行力，以智慧火，爍滅幻緣，顯發真光，照
X30n0602_p0348a09║明法界。此皆顯示法力行境，所以諸佛讚言，是真
X30n0602_p0348a10║精進，真法供養也。彼華香繒幡之勝，特外物耳。國
X30n0602_p0348a11║城妻子之重，特愛緣耳。非法供養，故皆不及。夫為
X30n0602_p0348a12║法不顧其身，非特佛氏也。至人得道，皆能外形骸，
X30n0602_p0348a13║忘死生。或喪之若遺土，或喜之如決疣。若楊雄不
X30n0602_p0348a14║羨久生，孔聖甘於夕死。凡以達本知當，恃有不亡
X30n0602_p0348a15║者存，而蘄脫乎塵垢患累故也。而大聖又能固之
X30n0602_p0348a16║以悲願，濟之以神力，故燒身然臂，曾無憂吝。世俗
X30n0602_p0348a17║或駭其所為，在至人觀之，與遺土決疣一而已。亦
X30n0602_p0348a18║以妙覺圓照，離於身見，得蘊空故，乃能如是。若識
X30n0602_p0348a19║見未亡，諸蘊違礙，不達法行，空慕其迹，是徒增業
X30n0602_p0348a20║苦，為妄作之凶矣。十住斷結經云：過去有女名提，
X30n0602_p0348a21║謂孤寡多難。或告之曰：今身之厄，由前世之罪。欲
X30n0602_p0348a22║滅前罪，莫若捨身。有道人辨才曰：先身罪業，隨逐
X30n0602_p0348a23║精神，不與身合，徒自燒身，何於苦惱，欲求善報。故
X30n0602_p0348a24║律制燒身然指，悉皆得罪。而大乘或聽許者，以大
X30n0602_p0348b01║乘之人，法行備故，非妄作故。
X30n0602_p0348b02║其身火然，千二百歲。過是以後，其身乃盡。
X30n0602_p0348b03║直使六根六塵，一切洞徹，故千二百歲，其身乃盡。
X30n0602_p0348b04║△三、後身供養四。初生處。
X30n0602_p0348b05║一切眾生喜見菩薩（至）忽然化生。
X30n0602_p0348b06║三昧功成，不為身累。生死去來，猶如夜旦。
X30n0602_p0348b07║即為其父而說偈言：
X30n0602_p0348b08║大王今當知（至）為求無上慧。
X30n0602_p0348b09║敘前緣也。
X30n0602_p0348b10║說是偈已（至）我今當還供養此佛。
X30n0602_p0348b11║先供佛已，謂然身之後也。於然身之後，得陀羅尼，
X30n0602_p0348b12║及聞萬億偈，乃依法性身而得，依法性土而聞也。
X30n0602_p0348b13║由依性土而聞，故有八百萬億等偈，葢亦稱性而
X30n0602_p0348b14║說也。初聞經之後，得現身三昧者，由證得法身，故
X30n0602_p0348b15║應物現形，無非妙體也。然身之後，得語言總持者，
X30n0602_p0348b16║由離諸相見，故圓通眾音，無非真說也。體無非妙，
X30n0602_p0348b17║則森羅萬象，皆一切色身。說無非真，則雀噪鵶鳴，
X30n0602_p0348b18║皆語言三昧。非深證行境，超情離見者，何以與此。
X30n0602_p0348b19║甄迦羅等，即俱舍論六十大數中，第十六，十八，二
X30n0602_p0348b20║十之數。△二再覲。
X30n0602_p0348b21║白已即坐七寶之臺（至）合十指爪以偈讚佛。
X30n0602_p0348b22║容顏甚奇妙，光明照十方，我適曾供養，今復還親覲。
X30n0602_p0348b23║敘往昔，然身之緣也。
X30n0602_p0348b24║爾時一切眾生喜見菩薩（至）世尊猶故在世。
X30n0602_p0348c01║師資道合，知其將化，故發此問。
X30n0602_p0348c02║爾時，日月淨明德佛告一切眾生喜見菩薩（至）於夜
X30n0602_p0348c03║後分入於涅槃。
X30n0602_p0348c04║佛法，通指三乘。菩提法，別指大乘。菩薩弟子，言法
X30n0602_p0348c05║眾。三千寶界，言化境。寶樹給侍，言所御。勑以舍利
X30n0602_p0348c06║起塔者，戒定餘勳，欲霑無際故也。若干者，不定之
X30n0602_p0348c07║數，意任其緣力耳。△三供涅槃。
X30n0602_p0348c08║爾時一切眾生喜見菩薩（至）垂諸幡葢懸眾寶鈴。
X30n0602_p0348c09║現滅不滅，聖意所知，而悲感戀慕者，示與眾生同
X30n0602_p0348c10║一悲仰耳。須彌四海，剡部居南，言海，此岸即南岸。
X30n0602_p0348c11║出美栴檀，積之為𧂐，以奉闍維，示誠敬也。佛說火
X30n0602_p0348c12║化之法，在己則顯三昧之力，播熏練之功，故化火
X30n0602_p0348c13║自焚，舍利迸透；在人則掩臭腐之穢，免螻蟻之食，
X30n0602_p0348c14║使其魄不滯，其神清升。而此方以臥淤膿於荒郊，
X30n0602_p0348c15║埋腐骸於朽壞為是，且以火化為不忍，方其穴地
X30n0602_p0348c16║負土，全體而坑之，為可忍耶？二皆出於不得已耳。
X30n0602_p0348c17║達者觀之，一等歸盡，則臥淤埋腐，不若火化之愈
X30n0602_p0348c18║矣。自道觀之，沈之可也，露之可也，衣薪而棄諸溝
X30n0602_p0348c19║中，袞文而納諸石擲，無不可者，奚足為焚瘞之競？
X30n0602_p0348c20║△四、供舍利
X30n0602_p0348c21║爾時一切眾生喜見菩薩（至）一切色身三昧。
X30n0602_p0348c22║昔之然身為離相見，今復然臂為除法執，故令小
X30n0602_p0348c23║乘離諸見執，發正道心根境圓融，故皆得住現身
X30n0602_p0348c24║三昧也。昔之求佛滿萬二千歲，今之然臂復七倍
X30n0602_p0349a01║其久者，言益以無限智悲行菩薩大行，如其智悲
X30n0602_p0349a02║有限，何足以化無數無量之人？
X30n0602_p0349a03║爾時諸菩薩（至）而今燒臂身不具足。
X30n0602_p0349a04║愛見未忘，故哀其不足，此初心菩薩而已。
X30n0602_p0349a05║於時一切眾生喜見菩薩（至）福德智慧淳厚所致。
X30n0602_p0349a06║臂之於手為辟，能役眾指，而我無所役，則兩臂表
X30n0602_p0349a07║我執、法執根本也。我執能生煩惱，續諸生死；法執
X30n0602_p0349a08║能生所知，礙正知見。捨一存一，則為二乘，故捨兩
X30n0602_p0349a09║臂，必當得佛。還復如故者，若果得佛，即無所捨矣。
X30n0602_p0349a10║此非淺薄所能，故稱淳厚。
X30n0602_p0349a11║當爾之時（至）一切人天得未曾有。
X30n0602_p0349a12║以非常之事，感非常之瑞，人天因是得大法利也。
X30n0602_p0349a13║上皆敘往因。△三、結指今緣。
X30n0602_p0349a14║佛告宿王華菩薩（至）無量百千萬億那由他數。
X30n0602_p0349a15║此結答若干難行苦行之問。△四、勸睎法行。
X30n0602_p0349a16║宿王華若有發心（至）而供養者。
X30n0602_p0349a17║手足之指，譬微細執著，能障菩提。故欲得菩提者，
X30n0602_p0349a18║雖未能頓捨，且欲微而損之，亦勝有為之福。故曰：
X30n0602_p0349a19║能然一指，勝諸供養。夫聖人言行，動必有法，非徒
X30n0602_p0349a20║教末代然手足以求福也。苟不明此，殘形焚穢，竟
X30n0602_p0349a21║何益耶？故藥王將欲然身，且以法行淨治根塵，使
X30n0602_p0349a22║功行滿足，然後以神通力化火自焚，其光能照河
X30n0602_p0349a23║沙佛界。後人欲晞其迹，如斯可矣。△五、廣令尊奉。
X30n0602_p0349a24║若復有人（至）其福最多。
X30n0602_p0349b01║七寶供養，其福有限。一偈超悟，非限量福。△六廣
X30n0602_p0349b02║顯勝德十。初深大。
X30n0602_p0349b03║宿王華！譬如一切川流江河（至）最為深大。
X30n0602_p0349b04║川流江河已異於溝港，而海為深大；如來所說已
X30n0602_p0349b05║異於小乘，而此為第一。△二最上
X30n0602_p0349b06║又如土山黑山（至）於諸經中最為其上。
X30n0602_p0349b07║環須彌之外有土山、黑山，而堅大不及鐵圍；大海
X30n0602_p0349b08║之內有十寶山，而貴高不及須彌。土山、黑山譬人
X30n0602_p0349b09║乘、天乘之經，鐵山、寶山譬二乘、菩薩乘之經，須彌
X30n0602_p0349b10║則譬一乘之經，故曰最上。△三照明
X30n0602_p0349b11║又如眾星之中（至）最為照明。
X30n0602_p0349b12║諸經設法，為破昏冥，然微茫漸顯，如星之照。此經
X30n0602_p0349b13║頓悟，陰翳俱盡，圓融廓徹，如月之明。△四除暗
X30n0602_p0349b14║又如日天子能除諸暗（至）能破一切不善之闇。
X30n0602_p0349b15║日光出時，不與冥合，人得正智，諸闇自除。△五最
X30n0602_p0349b16║尊
X30n0602_p0349b17║又如諸小王中（至）於諸經中最為其尊。
X30n0602_p0349b18║前言最上明部分，此言最尊明威德。△六統攝。
X30n0602_p0349b19║又如帝釋（至）諸經中王。
X30n0602_p0349b20║三乘之教，隨機稱尊，不能相攝。此經會三歸一，為
X30n0602_p0349b21║諸經之正統。△七作怙
X30n0602_p0349b22║又如大梵天王（至）及發菩薩心者之父。
X30n0602_p0349b23║大梵即娑婆界主，父言為之依怙。△八乘勝。
X30n0602_p0349b24║又如一切凡夫人中（至）亦為第一。
X30n0602_p0349c01║四果未離凡位，而支佛為第一，以根利故。眾生未
X30n0602_p0349c02║離凡夫，而因經為第一，以乘勝故。△九增進。
X30n0602_p0349c03║一切聲聞辟支佛中（至）最為第一。
X30n0602_p0349c04║前於凡夫推第一，此於三乘推第一，後於佛位推
X30n0602_p0349c05║第一，乃增進顯勝也。△十圓顯。
X30n0602_p0349c06║如佛為諸法王，此經亦復如是，諸經中王。
X30n0602_p0349c07║總而舉之，以圓顯勝德也。然顯經勝德，只此可盡，
X30n0602_p0349c08║而必引諸義者，明妙法隨機，在處皆勝故也。△七
X30n0602_p0349c09║廣顯勝功三。初總標。
X30n0602_p0349c10║宿王華此經能救（至）充滿其願。
X30n0602_p0349c11║△二喻明
X30n0602_p0349c12║如清涼池（至）如炬除暗。
X30n0602_p0349c13║燈能發明，未能除暗。△三、合顯。
X30n0602_p0349c14║此法華經亦復如是（至）能解一切生死之縛。
X30n0602_p0349c15║眾生眾苦病痛縛著，皆因迷妄，能開佛知見，則一
X30n0602_p0349c16║切皆離。△八廣顯勝益五。初書持益。
X30n0602_p0349c17║若人得聞此法華經（至）籌量多少不得其邊。
X30n0602_p0349c18║△二、供養益。
X30n0602_p0349c19║若書是經卷（至）所得功德亦復無量。
X30n0602_p0349c20║薝蔔已下皆華名，以此熏作香油。△三聞品益。
X30n0602_p0349c21║宿王華若有人聞（至）盡是女身後不復受。
X30n0602_p0349c22║為正因故，功德無邊，女人能持，可盡障漏。△四、勤
X30n0602_p0349c23║修益
X30n0602_p0349c24║若如來滅後後五百歲中（至）諸垢所惱。
X30n0602_p0350a01║大集經云：佛滅後初五百歲解脫堅固，第二五百
X30n0602_p0350a02║歲禪定堅固，第三多聞堅固，第四福德堅固，第五
X30n0602_p0350a03║鬬諍堅固，即後五百歲也。鬬諍堅固則善根難得，
X30n0602_p0350a04║故雖女人可致勝福，此就劣顯勝，意兼男也。貪瞋
X30n0602_p0350a05║癡為根本煩惱，憍嫉等垢為隨煩惱，既生安養，所
X30n0602_p0350a06║依者淨業，所會者善人，故無垢惱也。
X30n0602_p0350a07║得菩薩神通無生法忍（至）千佛共說不能令盡。
X30n0602_p0350a08║心法俱寂而能照用，名菩薩神通無生法忍。心寂
X30n0602_p0350a09║根淨故，能見多佛。華嚴十地菩薩，功圓智滿，心境
X30n0602_p0350a10║交徹，能見多百佛，至多百千億那由他佛，其意同
X30n0602_p0350a11║此。非有為福故，不能焚漂；稱實相德故，說不能盡。
X30n0602_p0350a12║汝今已能破諸魔賊，壞生死軍，諸餘怨敵皆悉摧滅。
X30n0602_p0350a13║讚其所得法忍妙力也。諸魔賊，即五陰煩惱等。生
X30n0602_p0350a14║死軍，即無明六識等。賊言侵害，軍言攻擊。餘怨，即
X30n0602_p0350a15║隨情對境之惑業。以得是忍故，皆悉摧滅。
X30n0602_p0350a16║善男子！百千諸佛（至）無有與汝等者。
X30n0602_p0350a17║上皆諸佛遙讚之言。
X30n0602_p0350a18║宿王華！此菩薩成就如是功德智慧之力。
X30n0602_p0350a19║結勤修益也。△五、隨喜益。
X30n0602_p0350a20║若有人聞（至）所得功德。如上所說。
X30n0602_p0350a21║一稱經名，則蓮華出口；一能隨喜，則法香在身。善
X30n0602_p0350a22║種不亡，功成自著。如上者，指隨喜品。△九、結顯流
X30n0602_p0350a23║布。
X30n0602_p0350a24║是故宿王華（至）病即消滅不老不死。
X30n0602_p0350b01║真知見力，却癡愛病，是為良藥也。癡愛病除，則生
X30n0602_p0350b02║死緣斷，頓證真常，何復老死？如般若智照，能空五
X30n0602_p0350b03║蘊，度苦厄，無老死是也。△十、令敬持人
X30n0602_p0350b04║宿王華！汝若見有（至）應當如是生恭敬心。
X30n0602_p0350b05║散華作念等，令生心如佛想也。取草者，佛成道時
X30n0602_p0350b06║取吉祥草為座。△十一、聞品成行。
X30n0602_p0350b07║說是藥王菩薩本事品持（至）語言陀羅尼。
X30n0602_p0350b08║喜見聞經即得現身三昧，及然身之後即得語言
X30n0602_p0350b09║總持，為證得法身離諸相見而洞契妙圓故也。及
X30n0602_p0350b10║其然臂則聲聞得住現身三昧，今說本事則菩薩
X30n0602_p0350b11║得解語言總持者，葢由悟其然身然臂之事，亦能
X30n0602_p0350b12║離諸見執洞契妙圓，此所謂以苦行成圓通之德
X30n0602_p0350b13║也。然皆得三昧又得總持者，現身三昧隨類分形，
X30n0602_p0350b14║語言總持隨類說法，二者葢常相需而皆由妙法
X30n0602_p0350b15║所證，故說妙音品時諸菩薩眾亦得是三昧及陀
X30n0602_p0350b16║羅尼。△十二、多寶結讚。
X30n0602_p0350b17║多寶如來於寶塔中（至）利益無量一切眾生。
X30n0602_p0350b18║非宿曾成就聞持自在之德，不能發起是利。
X30n0602_p0350b19║
X30n0602_p0350b20║妙法蓮華經解卷第六之三