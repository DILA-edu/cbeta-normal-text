X30n0603_p0361b01║
X30n0603_p0361b02║
X30n0603_p0361b03║
X30n0603_p0361b04║法華經合論目次
X30n0603_p0361b05║
X30n0603_p0361b06║卷第一
X30n0603_p0361b07║序序品第一
X30n0603_p0361b08║方便品第二
X30n0603_p0361b09║卷第二
X30n0603_p0361b10║譬喻品第三信解品第四
X30n0603_p0361b11║卷第三
X30n0603_p0361b12║藥草喻品第五授記品第六
X30n0603_p0361b13║化城喻品第七
X30n0603_p0361b14║卷第四
X30n0603_p0361b15║五百弟子品第八人記品第九
X30n0603_p0361b16║法師品第十見寶塔品第十一
X30n0603_p0361b17║提婆達多品第十二勸持品第十三
X30n0603_p0361b18║卷第五
X30n0603_p0361b19║安樂行品第十四湧出品第十五
X30n0603_p0361b20║壽量品第十六分別功德品第十七
X30n0603_p0361b21║卷第六
X30n0603_p0361b22║隨喜功德品第十八法師功德品第十九
X30n0603_p0361b23║不輕品第二十神力品第二十一
X30n0603_p0361b24║囑累品第二十二藥王品第二十三
X30n0603_p0361c01║卷第七
X30n0603_p0361c02║妙音品第二十四普門品第二十五
X30n0603_p0361c03║陀羅尼品第二十六嚴王品第二十七
X30n0603_p0361c04║勸發品第二十八䟦
X30n0603_p0361c05║
X30n0603_p0361c06║法華經合論目次（終）
X30n0603_p0361c07║
X30n0603_p0361c08║
X30n0603_p0361c09║
X30n0603_p0361c10║
X30n0603_p0361c11║
X30n0603_p0361c12║
X30n0603_p0361c13║
X30n0603_p0361c14║
X30n0603_p0361c15║
X30n0603_p0361c16║
X30n0603_p0361c17║
X30n0603_p0361c18║
X30n0603_p0361c19║
X30n0603_p0361c20║
X30n0603_p0361c21║
X30n0603_p0361c22║
X30n0603_p0361c23║
X30n0603_p0361c24║
X30n0603_p0362a01║
X30n0603_p0362a02║
X30n0603_p0362a03║
X30n0603_p0362a04║
X30n0603_p0362a05║No. 603-A
X30n0603_p0362a06║ 鐫法華合論序
X30n0603_p0362a07║
X30n0603_p0362a08║上遡天台，下及蕅益，施註於玅經者不為少，各自披
X30n0603_p0362a09║新獵異，此立彼破，始涉徒讀之三四過而不通，未見
X30n0603_p0362a10║如石門圓明禪師合論，能就自己所證，向不說破處
X30n0603_p0362a11║說之者。會有印氏將梓以傳，余頷之曰：足是為講經
X30n0603_p0362a12║者之點眼藥。便加國字訓於其傍畁之。然比年以抱
X30n0603_p0362a13║痾故，氣懦不能參詳互校，於罪我者所不暇計，敢告
X30n0603_p0362a14║諸方，幸下鉛筆焉。刻成，歲在壬午，重自京華歸于東
X30n0603_p0362a15║奧之春也。
X30n0603_p0362a16║
X30n0603_p0362a17║仙臺龍寶比丘實養長與題於洛之智積輪下
X30n0603_p0362a18║
X30n0603_p0362a19║
X30n0603_p0362a20║
X30n0603_p0362a21║
X30n0603_p0362a22║
X30n0603_p0362a23║
X30n0603_p0362a24║
X30n0603_p0362b01║
X30n0603_p0362b02║No. 603
X30n0603_p0362b03║玅法蓮華經合論卷第一
X30n0603_p0362b04║
X30n0603_p0362b05║經　姚秦三藏法師　鳩摩羅什　譯
X30n0603_p0362b06║論　宋寶覺圓明禪師　慧洪　造
X30n0603_p0362b07║（附論）　宋丞相無盡居士　張商英　撰
X30n0603_p0362b08║玅法蓮華經
X30n0603_p0362b09║論曰：心法之微玅，分別語言所不能形容，然則終
X30n0603_p0362b10║不可見之歟？曰：唯以方便設象，以達其意，使學者
X30n0603_p0362b11║自求而得之，為可見也。此三世如來法施之式，十
X30n0603_p0362b12║方菩薩悟入之因。夫眾生難見者自心，習見者蓮
X30n0603_p0362b13║華，指其習見之象，示其難見之玅，故以經名玅法
X30n0603_p0362b14║蓮華。其寂滅靈知之體，廣大光明之用，隨其所知
X30n0603_p0362b15║之量，寓於七卷之文，二十八品之義，應機而答，稱
X30n0603_p0362b16║性而談，無詳略，無麤玅，皆象也。蓮之方開已有子，
X30n0603_p0362b17║子中已有蔤，三際同時也。以之觀自心，則知古今
X30n0603_p0362b18║圓於一念，在華嚴經則曰：智入三世而無來往。蓮
X30n0603_p0362b19║之子既已分布，又會屬焉，以之觀根境，則知能所
X30n0603_p0362b20║分而不斷，在般若經則曰：無二無二分，無別無斷
X30n0603_p0362b21║故。由是論之，則古今圓於一念者，三世之蓮也；能
X30n0603_p0362b22║所分而不斷者，十方之蓮也。至於佛出廣長舌相，
X30n0603_p0362b23║放無數光，謦欬彈指，聲震三千大千，手摩微塵菩
X30n0603_p0362b24║薩之頂，久已滅度，多寶佛塔忽然現前，三變淨土
X30n0603_p0362c01║各十方分身佛畢集，微塵菩薩隨佛語聲從地涌
X30n0603_p0362c02║出，而云在處有說法華經，寶塔皆現，當見我與多
X30n0603_p0362c03║寶及分身佛，則非神變示現，皆自心常分之象也。
X30n0603_p0362c04║是意也，豈特見於此經？華嚴？入法界品：毗目仙人
X30n0603_p0362c05║執善財童子手，即時善財自見其身往十佛剎微
X30n0603_p0362c06║塵數世界中，到十佛剎微塵數諸佛所，見彼佛剎
X30n0603_p0362c07║及其眾會，諸佛相好，種種莊嚴，乃至或經百千億
X30n0603_p0362c08║不可說佛剎微塵數劫，乃至時彼仙人放善財童
X30n0603_p0362c09║子手，即自見其身還在本處。善財自見其身到十
X30n0603_p0362c10║佛剎微塵數佛所者，十方不隔也；或經百千億不
X30n0603_p0362c11║可說佛剎微塵數劫者，三世不移也。學者於此能
X30n0603_p0362c12║見不傳之玅，則名報佛恩。經如織經，經常而緯變，
X30n0603_p0362c13║所言為經而已，緯焉以成，則經所不能言也。
X30n0603_p0362c14║玅法蓮華經序品第一。
X30n0603_p0362c15║如是我聞：一時，佛住王舍城耆闍崛山中。
X30n0603_p0362c16║論曰：梁西域僧真諦曰：依微細律，阿難當升座結
X30n0603_p0362c17║集法藏之時，其身如佛具足相好，大眾仰瞻生三
X30n0603_p0362c18║種疑：疑從涅槃起更為眾生說法、疑他方佛來此
X30n0603_p0362c19║說法、疑阿難成佛為眾說法。為除此三疑故，阿難
X30n0603_p0362c20║稱如是我聞，一時於是三疑頓釋。住王舍城耆闍
X30n0603_p0362c21║崛山中者，說此經處也。摩竭國王於其地作舍而
X30n0603_p0362c22║城之，名王舍城。耆闍崛，此言靈鷲，山形如之，其山
X30n0603_p0362c23║在王舍城南。
X30n0603_p0362c24║與大比丘（至）心得自在。
X30n0603_p0363a01║論曰：比丘，此言淨乞食，言破煩惱，言能持戒，言能
X30n0603_p0363a02║怖魔。阿羅漢，此言賊破，言應供，言不生。皆以一名
X30n0603_p0363a03║而含多義。於此稱比丘而曰大者，以一切眾中之
X30n0603_p0363a04║奇英，天人所宗敬，能勝九十六種議論故。諸漏則
X30n0603_p0363a05║欲漏、色漏、無明漏，由有漏故有煩惱。夫能修無漏
X30n0603_p0363a06║法，證無漏智，則其神無隙，而煩惱不能入矣。結使
X30n0603_p0363a07║流則受扼縛，葢見纏等皆煩惱也。以其固結難盡，
X30n0603_p0363a08║故謂之結。若無三漏之因，則無三有之果。三有，三
X30n0603_p0363a09║界之別名也。聲聞未逮菩薩利他之功，逮得己利
X30n0603_p0363a10║而已。難盡者，盡則心得解脫而自在矣。無復煩惱
X30n0603_p0363a11║則賊破，逮得己利則應供，盡諸有漏則不生也。此
X30n0603_p0363a12║特槩敘萬二千眾之所證，而其魁壘秀出者，又名
X30n0603_p0363a13║標而次于下文。
X30n0603_p0363a14║其名曰阿若（至）與眷屬俱。
X30n0603_p0363a15║論曰：阿若多，此言解義，其名也。憍陳如，此言火器，
X30n0603_p0363a16║其姓也，世事火天因以為姓。摩訶迦葉，此言大龜，
X30n0603_p0363a17║其姓也，其先有龜國之瑞，而於諸迦葉中德臘俱
X30n0603_p0363a18║高，故以大別之。優樓頻螺，此言木瓜。林伽耶，此言
X30n0603_p0363a19║城。那提，此言河。此三迦葉兄弟也，而其所居之處
X30n0603_p0363a20║曰林曰城曰河也。舍利弗，此言身子，其母身儀美
X30n0603_p0363a21║好，故世猶以子名之。大目犍連，此言萊茯，其姓也，
X30n0603_p0363a22║萊茯其先所嗜故。摩訶迦旃延，此言文飾，其姓也。
X30n0603_p0363a23║阿㝹樓䭾，此言無貧，亦言如意。劫賓那，此言房宿，
X30n0603_p0363a24║父母禱此星而生，因以為名。憍梵波提，此言牛相。
X30n0603_p0363b01║離婆多，此言室星。畢陵伽婆蹉，此言餘習，有慢習
X30n0603_p0363b02║者。薄拘羅，此言善容。摩訶拘絺羅，此言大膝。難陀，
X30n0603_p0363b03║此言喜。孫陀羅難陀，此言艶喜。富樓那，此言滿，其
X30n0603_p0363b04║父也。彌多羅尼，此言慈，其母也，從父母得名者也。
X30n0603_p0363b05║須菩提，此言空生，生時其家倉廩器皿皆空故。阿
X30n0603_p0363b06║難，此言慶喜。羅睺羅，此言覆障，能食月，謂我法如
X30n0603_p0363b07║月，此兒世世能覆障我，不即出家，世世障我，我世
X30n0603_p0363b08║世能捨也。夫言有學則漏未盡而在學地者，無學
X30n0603_p0363b09║則是阿羅漢同在此位者，以有潛行密用非眾所
X30n0603_p0363b10║知識者，則又別敘之。摩訶波闍波提，此言大愛。道
X30n0603_p0363b11║尼，此言女，佛之從母而乳己者。耶輸陀羅，此言華
X30n0603_p0363b12║色。如上所敘名氏，譯有訛略。如阿若憍陳如，具云
X30n0603_p0363b13║阿若多憍陳那，那之為言男也，佛成道時最初悟
X30n0603_p0363b14║解，此姓多女，故稱男以別之。又譯曰已知，亦解義
X30n0603_p0363b15║之訛也。如離婆多，具云頡麗伐多，又譯假和合，以
X30n0603_p0363b16║其義較室星則大相遼。智度論曰：此比丘緣宿空
X30n0603_p0363b17║亭，見兩鬼爭屍，悟身假合。則室星之譯可疑也。如
X30n0603_p0363b18║迦旃延，具云摩訶迦多。衍那，此言大剪剃種男，葢
X30n0603_p0363b19║先世工刀籋，因以為姓，而曰文飾，則為太略耳。如
X30n0603_p0363b20║舍利弗，具云舍利弗怛囉，亦云鶖子，亦云珠，皆以
X30n0603_p0363b21║其母目媚好故。方其娠於母，母之辯慧已勝其舅
X30n0603_p0363b22║拘絺羅，拘絺羅曰：此兒生必易我，發憤為學，無剪
X30n0603_p0363b23║爪之暇者是也。
X30n0603_p0363b24║菩薩摩訶薩（至）八萬人俱。
X30n0603_p0363c01║論曰：阿耨多羅三藐三菩提，此言無上正徧正覺。
X30n0603_p0363c02║陀羅尼，此言總持。於無上正徧正覺，則曰皆不退
X30n0603_p0363c03║轉。於總持乃至轉不退輪，則曰皆得。夫所謂皆得
X30n0603_p0363c04║不退轉者，如金出鑛不復重鑛，如木成灰不復重
X30n0603_p0363c05║木。至於供養諸佛，則曰植眾德本。植之為言，壅培
X30n0603_p0363c06║之謂也。善入佛慧，則曰以慈修身。修之為言，增益
X30n0603_p0363c07║之謂也。壅培增益，則十地菩薩長養大慈大悲之
X30n0603_p0363c08║法。此諸佛稱歎之辭也。而無著菩薩論分為十種
X30n0603_p0363c09║不退轉義，是大不然。諸佛既稱歎之矣，則當示以
X30n0603_p0363c10║智悲及六波羅蜜。故曰：通達大智，到於彼岸。葢言
X30n0603_p0363c11║大智則兼悲，言彼岸則兼六波羅蜜。金剛般若經
X30n0603_p0363c12║曰：所有一切眾生之類，乃至我皆令入無餘涅槃
X30n0603_p0363c13║者，悲也。如是滅度無量無數無邊眾生，實無眾生
X30n0603_p0363c14║得滅度者，智也。菩薩於法應無所住，行於布施。施
X30n0603_p0363c15║名檀度，檀度通於六度。天親菩薩釋曰：檀義攝於
X30n0603_p0363c16║六，資生無畏法。此中一二三，名為修行住。以是知
X30n0603_p0363c17║菩薩欲以方便度諸眾生，越生死流到涅槃岸，必
X30n0603_p0363c18║先悲智。欲具足萬行莊嚴智地，必先六波羅蜜。故
X30n0603_p0363c19║以十八大菩薩證成前義。文殊師利智也，觀世音
X30n0603_p0363c20║悲也，以知見力震動魔宮故名得大勢，念念不與
X30n0603_p0363c21║世間心合故名常精進，虗空可殞我無疲厭故名
X30n0603_p0363c22║不休息，以此三位證成精進也。見乏受用以資生
X30n0603_p0363c23║施故名寶掌，見病緣苦以無畏施故名藥王，見流
X30n0603_p0363c24║轉苦以法施故名勇施，以此三位證成檀度也。嚴
X30n0603_p0364a01║淨毗尼如月初現故名寶月，隨順無欲修淨戒度
X30n0603_p0364a02║如月之光全是月體故名月光，諸戒定慧及婬怒
X30n0603_p0364a03║癡俱是梵行如月臨照不擇穢潔故名滿月，以此
X30n0603_p0364a04║三位證成戒度也。離沉掉故獲變化定故名大力，
X30n0603_p0364a05║三摩地中光嚴住持故名無量力，以此二位證成
X30n0603_p0364a06║禪度也。已盡世間心故名越三界，善守護心城故
X30n0603_p0364a07║名䟦陀婆羅，䟦陀婆羅此言善守，以此二位證成
X30n0603_p0364a08║忍度也。初登滿覺猶名智相故名彌勒，莊嚴智相
X30n0603_p0364a09║令不住故故名寶積，合是二法以濟羣生故名導
X30n0603_p0364a10║師，以此三位證成智度也。然金剛般若經之敘六
X30n0603_p0364a11║度，必自檀度以及戒忍，此獨不然，何也？曰：經示一
X30n0603_p0364a12║佛乘欲凡夫實證，故實證必藉精進之力，所以六
X30n0603_p0364a13║度之首弁以精進以致其意焉。
X30n0603_p0364a14║爾時釋提（至）二千天子俱。
X30n0603_p0364a15║論曰：華嚴經曰：三千大千世界初始成時，先成色
X30n0603_p0364a16║界諸天宮殿，次成人及餘眾生諸所住處。四天王
X30n0603_p0364a17║天鄰於日月者，居須彌山之半腹，出海四萬二千
X30n0603_p0364a18║由旬。日月自其宮前繞旋以照四天之下，自其上
X30n0603_p0364a19║以至忉利天，尚四萬二千由旬。葢帝釋所居之處，
X30n0603_p0364a20║山之頂也。其四隅八天共三十二，而帝釋主之。經
X30n0603_p0364a21║言釋提桓因，此言能作，謂能作忉利天主故，即華
X30n0603_p0364a22║嚴經所謂帝釋也。名月、普香、寶光三天子者，帝釋
X30n0603_p0364a23║之臣，如世卿相等。四天王者，帝釋之衛臣，如世武
X30n0603_p0364a24║將等。自在、大自在二天子者，六欲之樂變化天及
X30n0603_p0364b01║他化自在天也。此敘欲界來眾至於色界，則瑜伽
X30n0603_p0364b02║論曰：有十八處，謂梵眾天、梵前益天、大梵天。此三
X30n0603_p0364b03║由䎡中上品，熏修初淨慮故。經言娑婆世界主梵
X30n0603_p0364b04║天王尸棄大梵者，是此勝流。娑婆，此言堪忍；梵，此
X30n0603_p0364b05║言離欲；尸棄，此言頂髻。此敘色界初禪來眾。瑜伽
X30n0603_p0364b06║論又曰：少光、無量光、極淨光。此三由䎡中上品，熏
X30n0603_p0364b07║修第二淨慮故。經言光明大梵等，是此勝流。此敘
X30n0603_p0364b08║二禪來眾。特不敘兜率炎摩諸天，何也？曰：智度論
X30n0603_p0364b09║曰：欲界四王及忉利天所依止地近佛故，佛生時、
X30n0603_p0364b10║苦行時、得道時、轉法輪時，常來供佛。餘四天宮殿
X30n0603_p0364b11║在虗空，五欲之妙染著深，故不來耳。兜率雖利根，
X30n0603_p0364b12║自有補處說法，故亦不來。梵天雖遠，以離欲故，愛
X30n0603_p0364b13║法情深，請佛轉法輪，故來。以智度所論觀此經，知
X30n0603_p0364b14║五欲之為害也甚矣。諸天值佛出世，且為之障而
X30n0603_p0364b15║不聞法，矧佛滅度之後，六趣之異生乎？
X30n0603_p0364b16║有八龍王（至）百千眷屬俱。
X30n0603_p0364b17║論曰：八龍各因其所寓得名，龍豈累於名哉？或以
X30n0603_p0364b18║德、或以威、或以海、或以池。難陀此言歡喜，䟦難陀
X30n0603_p0364b19║此言善歡喜，二龍兄弟也。以靈感故，風雨時若，人
X30n0603_p0364b20║心喜悅，因以為名。娑伽羅，此言醎海。和修吉，此言
X30n0603_p0364b21║多頭。德叉迦，此言現毒。阿那婆達多，此言無熱惱，
X30n0603_p0364b22║第八地菩薩為之。摩那斯，此言慈心，將雨則雲陰
X30n0603_p0364b23║七日，候眾生事辦乃雨。優鉢羅，此言黛色蓮華。如
X30n0603_p0364b24║慈心歡喜則寓於德，多頭現毒則寓於威，無熱惱
X30n0603_p0364c01║黛色蓮華則寓於池，娑伽羅則寓於海。然龍無耳，
X30n0603_p0364c02║何能聽法哉？曰：人其龍形則能之。華嚴經曰：文殊
X30n0603_p0364c03║師利化入人間，覺城東大塔廟處轉說此經，號普
X30n0603_p0364c04║照法界修多羅。於大海中有無量百千億龍而來
X30n0603_p0364c05║其所，聞法已深厭龍趣，發大菩提心得不退轉。言
X30n0603_p0364c06║無量百千億龍而來其所足矣，必曰大塔廟處轉
X30n0603_p0364c07║說此經何也？曰：塔廟寂滅則說無所說，諸龍無耳
X30n0603_p0364c08║則聞無所聞故也。
X30n0603_p0364c09║有四緊那羅（至）百千眷屬俱。
X30n0603_p0364c10║論曰：有世間之樂，有出世間之樂。出世間之樂，法
X30n0603_p0364c11║樂也，四緊那羅是也。世間之樂，四乾闥婆是也。緊
X30n0603_p0364c12║那羅，此言人非人，又名疑人。以其人而角見者，疑
X30n0603_p0364c13║其為人也耶？非人也耶？天帝法樂之神，倚聲奏四
X30n0603_p0364c14║諦之法，故名法；奏十二因緣之法，故名妙法；奏六
X30n0603_p0364c15║波羅蜜之法，故名持法。乾闥婆，此言尋香，謂其以
X30n0603_p0364c16║香為食。樂者，竿木等伎。樂音者，鼓節絃管。美者，艶
X30n0603_p0364c17║姬妙舞。美音者，皓齒清唱。舊說絲不如竹，竹不如
X30n0603_p0364c18║肉，以其漸近自然。四者俱以王稱，而執樂解藝，則
X30n0603_p0364c19║有男女之異。鳩摩羅什曰：緊那羅王，天帝俗樂神。
X30n0603_p0364c20║寧有奏四諦、十二因緣、六波羅蜜而名俗哉？什雖
X30n0603_p0364c21║博聞，然不能折之以理，亦多誤也。
X30n0603_p0364c22║有四阿修羅（至）退坐一面。
X30n0603_p0364c23║論曰：阿修羅此言無酒，常採華醞海以為酒，魚龍
X30n0603_p0364c24║業力故味不能變，於是大怒誓不復飲。婆稚此名
X30n0603_p0365a01║被，縛為天帝，以五物繫其頸。佉羅騫䭾此名廣，肩
X30n0603_p0365a02║膊廣又勇徤，便於涌海。毗摩質多羅此言淨心，能
X30n0603_p0365a03║波海出聲，帝釋之姻家。羅睺此言障，持以手障日
X30n0603_p0365a04║月者也。十地經曰：有五類：一極弱者住人間山林，
X30n0603_p0365a05║西方山大深窟有非天之宮，又譯阿素洛，此言非
X30n0603_p0365a06║天也。二妙高山北大海之下二萬一千由旬有羅
X30n0603_p0365a07║睺之宮。三又二萬一千由旬有勇徤之宮。四又下
X30n0603_p0365a08║二萬一千由旬有華鬘之宮，華鬘此言綺畫，以文
X30n0603_p0365a09║其身。五又下二萬一千由旬有毗摩質多羅之宮。
X30n0603_p0365a10║凡八萬四千，深於須彌矣。迦樓羅此言金翅鳥，翅
X30n0603_p0365a11║作金色，張之直三百三十六萬里。觀海之龍命將
X30n0603_p0365a12║盡者，以翅劈海取而食之。以威勝等類讋諸龍，故
X30n0603_p0365a13║名大威德。以身大於等類，故名大身。以所食龍足
X30n0603_p0365a14║已之意，故名大滿。頸有如意之珠，故名如意。韋提
X30n0603_p0365a15║希此言思惟，即阿闍世王母也。阿闍世此言不生
X30n0603_p0365a16║怨，即摩竭國王以母名子，故曰韋提希子。
X30n0603_p0365a17║爾時世尊（至）身心不動。
X30n0603_p0365a18║論曰：經文起伏頓挫為兩段，而其辭互見，但是一
X30n0603_p0365a19║意。何則？既言說無量義以教菩薩，則義以無量言
X30n0603_p0365a20║之，豈於眾集之頃，便曰說此經已乎？又言入於無
X30n0603_p0365a21║量義處三昧，義無實相，而曰有處乎？茲可疑也。華
X30n0603_p0365a22║嚴論曰：佛在摩竭提國阿蘭若法菩提塲中，始成
X30n0603_p0365a23║正覺。於普光明殿，入剎那際三昧，明以法界身為
X30n0603_p0365a24║定體，無三世性故。從兜率天下降神，及入涅槃，七
X30n0603_p0365b01║十九年住世，轉一切法輪，總不出剎那際。以此三
X30n0603_p0365b02║昧圓通始終，非三世古今故。以論較此經，七十九
X30n0603_p0365b03║年住世，轉一切法輪，總不出一剎那際，則眾集之
X30n0603_p0365b04║頃，尚為廣長時分。以法界身為定體，無三世性故，
X30n0603_p0365b05║則無量義處，非多多無數之量也。學者當深觀之。
X30n0603_p0365b06║是時天雨（至）一心觀佛。
X30n0603_p0365b07║論曰：摩訶，此言大。曼陀羅，此言適意。曼殊沙，此言
X30n0603_p0365b08║柔軟。謂天華柔輭，適悅人之意耳。東涌西沒，南涌
X30n0603_p0365b09║北沒，中涌邊沒，謂地動驚震，使達法相之虗誑耳。
X30n0603_p0365b10║佛與大眾儼然寂住，而天地為之變動，則知一切
X30n0603_p0365b11║法即真，故無情無情之異。肇論曰：玄道在乎妙悟，
X30n0603_p0365b12║妙悟以即真，即真則物己同觀，物己同觀則彼己
X30n0603_p0365b13║莫二。是以天地與我同根，萬物與我一體。經將廣
X30n0603_p0365b14║明其意，於此微見其端而已。優婆塞，此言近事男。
X30n0603_p0365b15║優婆夷，此言近事女。夜叉，此言輕捷。摩睺羅伽，此
X30n0603_p0365b16║言大蟒，腹行之類也。仁王經曰：十善菩薩發大心，
X30n0603_p0365b17║長別三界苦輪海。中下品善粟散王，上品十善鐵
X30n0603_p0365b18║輪王，習種銅輪二天下，銀輪三天下，性種道種堅
X30n0603_p0365b19║德轉輪王，七寶金光四天下。經言小王轉輪聖王
X30n0603_p0365b20║等者，不欲略諸小王耳。
X30n0603_p0365b21║爾時佛放（至）起七寶塔。
X30n0603_p0365b22║論曰：以東方萬八千世界，下至阿鼻地獄，阿鼻，此
X30n0603_p0365b23║言無間。上至阿迦尼吒天，阿迦尼吒，此言礙。究竟
X30n0603_p0365b24║無不周徧，則此世界亦廣大矣，乃現於一毫相光
X30n0603_p0365c01║之中乎？六趣異生，自其緣業之善惡，至其受報之
X30n0603_p0365c02║好醜，比丘菩薩行道，以至於作佛，諸佛說法涅槃，
X30n0603_p0365c03║以至於起塔，則此歲時亦長久矣，乃見於一念之
X30n0603_p0365c04║頃乎？經之意，明如日星，而文字之師，為之疏釋，方
X30n0603_p0365c05║毛數名相，瑕求義理，雜然而興，雲升烟聚，雷馳電
X30n0603_p0365c06║走，使學者四方易位，昏昕莫辨，為可歎也。眉間之
X30n0603_p0365c07║光，如指井以示渴者，告以水之所在也。反愛其欄
X30n0603_p0365c08║楯之巧，甃砌之工，又以夸於人，是豈能止渴也哉？
X30n0603_p0365c09║華嚴論曰：一剎那際，三世互參，乃至無量劫海，依
X30n0603_p0365c10║今而住，不移時也。一切聖賢，知此而得道，情想妄
X30n0603_p0365c11║見三世者，不知智為先導，則能知之。由是以觀，則
X30n0603_p0365c12║十方器界，皆顛倒所持，三世根身，皆情想所見。所
X30n0603_p0365c13║謂無上妙覺，徧諸十方，出生如來，與一切法同體
X30n0603_p0365c14║者，固自若也。佛以方便光，照一方便，知十方悉亦
X30n0603_p0365c15║如是。如甞一臠知鼎味，不必盡鼎而食也。經但舉
X30n0603_p0365c16║東方，則可以知餘諸方，此示器界也。舉器界，則可
X30n0603_p0365c17║以知根身，欲學者互見而自明之耳。舊疏曰：西域
X30n0603_p0365c18║以東為上經，被佛性大乘根機，不被餘乘根性故。
X30n0603_p0365c19║如日之出，先照高原，佛故先度上根，失經之旨甚
X30n0603_p0365c20║矣。
X30n0603_p0365c21║爾時彌勒（至）以偈問曰。
X30n0603_p0365c22║論曰：文殊師利歡喜藏摩尼寶積佛，過去之佛也。
X30n0603_p0365c23║彌勒菩薩次補釋迦牟尼佛，未來之佛也。文殊、釋
X30n0603_p0365c24║迦、彌勒會干耆闍崛山，釋迦之放光現瑞，彌勒之
X30n0603_p0366a01║請問決疑，文殊之稱性而說過去、未來、現在同時
X30n0603_p0366a02║互參之象。經如前文，則是頓見淨穢之土，等觀劫
X30n0603_p0366a03║頃之時。至於偈辭，則加詳焉。然彌勒之深悲，欲眾
X30n0603_p0366a04║生之猛省，如漢范增之愛項羽，增勸羽殺沛公，因
X30n0603_p0366a05║鴻門坐中，增數目項羽，舉所佩玉玦以示之者三，
X30n0603_p0366a06║項羽默然不應。彌勒之偈，敘所見聞，掩抑重複千
X30n0603_p0366a07║餘言，時時泄佛之密機，如范增之數舉玉玦也。臨
X30n0603_p0366a08║文當自見之。
X30n0603_p0366a09║文殊師利（至）今當略說。
X30n0603_p0366a10║論曰：彌勒言：我於一毫光中所見之事葢有千億，
X30n0603_p0366a11║今為偈句，但其略說者如此。如華嚴經曰：善財童
X30n0603_p0366a12║子見彌勒樓閣周回四壁，一一步內一切眾寶以
X30n0603_p0366a13║為莊嚴，一一寶中皆現彌勒曩劫修行菩薩道時，
X30n0603_p0366a14║或施頭目、或施手足、唇舌牙齒、耳鼻血肉、皮膚骨
X30n0603_p0366a15║膸乃至爪髮，如是一切悉皆能捨；妻妾男女、城邑
X30n0603_p0366a16║聚落、國土王位，隨其所須盡皆施與。牢獄者令得
X30n0603_p0366a17║出離，被繫縛者使其解脫，有病疾者為其救療，入
X30n0603_p0366a18║邪徑者示其正道。或為船師令渡大海，或為馬王
X30n0603_p0366a19║救諸惡難，或為大仙善說妙論，或為輪王勸修十
X30n0603_p0366a20║善，或為醫王善療眾病，或孝順父母、或親近善方、
X30n0603_p0366a21║或作聲聞、或作緣覺、或作菩薩、或作如來，教化調
X30n0603_p0366a22║伏一切眾生，乃至見彌勒菩薩百千萬億那由他
X30n0603_p0366a23║阿僧祇劫修行諸度一切色像。善財於樓閣眾寶
X30n0603_p0366a24║莊嚴一一物中，悉見如是及餘無量不思議自在
X30n0603_p0366b01║境界，則眉間一毫光中現萬八千土，猶為隨其所
X30n0603_p0366b02║知之量示導之也。其言如是眾多，今當略說者，舉
X30n0603_p0366b03║玉玦之一者也。
X30n0603_p0366b04║我見彼土（至）以求佛道。
X30n0603_p0366b05║論曰：前言見聞若斯及千億事者，敘其廣也。此言
X30n0603_p0366b06║攝念山林億千萬歲者，敘其久也。意謂一毫之小，
X30n0603_p0366b07║不應容受如是眾廣之事。一念之促，不應經歷如
X30n0603_p0366b08║是長久之時。其辭贍博，而旨微見。又如舉玉玦者
X30n0603_p0366b09║二也。神仙傳：漢神爵元年，東吳金華山，世傳多地
X30n0603_p0366b10║行仙。有木客薪於山中，見兩黃冠碁於松下。木客
X30n0603_p0366b11║隅坐而窺之，黃冠碁自若也。良久，欠伸欲歸，俄失
X30n0603_p0366b12║黃冠所在，而碁殘之局，在地未收。舉手中斧視之，
X30n0603_p0366b13║柄已爛壞。大驚，疾馳出山，而陵谷已改，國邑非舊。
X30n0603_p0366b14║問路人今為何時，有對者曰：宋元嘉十三年也。於
X30n0603_p0366b15║是木客太息，因隱于山中。又西域記曰：中印度有
X30n0603_p0366b16║隱者，能黃金瓦礫，更求輕舉之術，久乃得之。法用
X30n0603_p0366b17║烈士抱劒，立壇之側，屏息不語。一夕，則自誦祕呪，
X30n0603_p0366b18║然後仙去。其後得一烈士，傾意禮之。將行法，謂曰：
X30n0603_p0366b19║君能為我一夕不語乎？對曰：公見禮之厚，死且不
X30n0603_p0366b20║辭。一夕不語，豈難事哉？於是使依法為之。將旦，烈
X30n0603_p0366b21║士者絕叫，火自空中而下。隱士蒼黃引入水避之，
X30n0603_p0366b22║讓曰：誡君勿語，何妄呌呼耶？對曰：自受命後，夢舊
X30n0603_p0366b23║主人責以不語，遂為所殺，託生南印度大婆羅門
X30n0603_p0366b24║家。追惟厚恩，終以默然。忽生一子，其妻曰：汝今不
X30n0603_p0366c01║語，即殺此兒。舉刃擬之，因急止之，不覺語發耳。碁
X30n0603_p0366c02║未終局，木客坐易四朝。夜未達旦，烈士夢更兩世。
X30n0603_p0366c03║覺夢雖殊，不出一念。以其所可信，驗其所難信。譬
X30n0603_p0366c04║如蜜味，不見中邊也。
X30n0603_p0366c05║或見菩薩（至）為說何等。
X30n0603_p0366c06║論曰：偈辭之宏妙，比類之富贍，如開武庫眾寶縱
X30n0603_p0366c07║橫。然至於其終，則兩偈之中疊稱放光，如曰佛放
X30n0603_p0366c08║一光，又曰放一淨光，何渠渠以光為言耶？葢其欲
X30n0603_p0366c09║學者寤之之切，如舉玉玦示之者三也。而學者之
X30n0603_p0366c10║終不寤，如項羽之默然。何則？計著語言文字之深
X30n0603_p0366c11║也。楞嚴經曰：不應攝受隨說計著真實者，離文字
X30n0603_p0366c12║故。大慧！如為愚夫以指指物，愚夫觀指不得實義。
X30n0603_p0366c13║如是愚夫隨言說指，攝受計著至竟不捨，不能得
X30n0603_p0366c14║離言說指第一實義。
X30n0603_p0366c15║爾時文殊（至）天人師佛世尊。
X30n0603_p0366c16║論曰：華嚴經之佛，號盧舍那，此言光明徧照。圓覺
X30n0603_p0366c17║經之會，號神通大光明藏。夫言光明徧照，則不可
X30n0603_p0366c18║以處求。言神通大光明藏，則不可以時求。無處無
X30n0603_p0366c19║時，則是剎那際諸佛三昧，故此經兼言無處無時。
X30n0603_p0366c20║阿僧祗，此言無數。劫，此言時分。經言過去無量無
X30n0603_p0366c21║邊不可思議阿僧祗劫者，思慮不及之地，無時之
X30n0603_p0366c22║時也。日以照晝，月以照夜，燈以照幽，光明徧照之
X30n0603_p0366c23║地，無處之處也。然不直言如華嚴、圓覺，而必言無
X30n0603_p0366c24║數時劫及日月燈者，經唯以象達意故也。非特此
X30n0603_p0367a01║而已，所言欲說大法而及雨者，徧普之象。螺者，橫
X30n0603_p0367a02║亘十方之象。鼓者，竪窮三際之象。葢吹螺必橫，擊
X30n0603_p0367a03║鼓必竪也。佛號日月燈者，十號具足，佛自如實道
X30n0603_p0367a04║來，故名如來。所作福德，應受一切供養，故名應供。
X30n0603_p0367a05║諸法不動不壞為正，不為知一法二法為悉，知一
X30n0603_p0367a06║切法為徧，故名正徧知。福慧兩足，故名明行足。如
X30n0603_p0367a07║車兩輪，所往隨意，故名善逝。知世間，知世間盡，知
X30n0603_p0367a08║世間盡道，故名世間解。於種種師為上，故名無上
X30n0603_p0367a09║士、調御丈夫。以三乘法教化眾生，故名天人師。一
X30n0603_p0367a10║切世間煩惱睡，能自覺覺人，故名佛。住最上處，故
X30n0603_p0367a11║名世尊。
X30n0603_p0367a12║演說正法（至）梵行之相。
X30n0603_p0367a13║論曰：修多羅有不壞假名說實相義者，初、中、後善
X30n0603_p0367a14║三法是也。然此三句必相連以達其辭，以初善為
X30n0603_p0367a15║假立，以中善為實義，以後善亦為假立。故金剛般
X30n0603_p0367a16║若經曰：般若波羅蜜，即非般若波羅蜜，是名般若
X30n0603_p0367a17║波羅蜜。無著菩薩釋曰：如露形神所持之杵，兩頭
X30n0603_p0367a18║闊，其中狹故。闊者虗，狹者實故。所言般若波羅蜜
X30n0603_p0367a19║者，假名也；即非般若波羅蜜者，實相也；是名般若
X30n0603_p0367a20║波羅蜜者，亦假名也。瑜伽論曰：一、初善，謂聽聞時
X30n0603_p0367a21║生歡喜故；二、中善，謂修行時無有艱苦，遠離二邊，
X30n0603_p0367a22║依中道行故；三、後善，謂極究竟離諸垢故，及一切
X30n0603_p0367a23║究竟離欲為後邊故，法性離垢故，修行究竟得果
X30n0603_p0367a24║離垢故。所言離垢者，假立之名，是染汙故。舊疏曰：
X30n0603_p0367b01║聲聞法名初善，辟支佛法名中善，大乘法名後善。
X30n0603_p0367b02║誤矣。
X30n0603_p0367b03║為求聲聞（至）一切種智。
X30n0603_p0367b04║論曰：此敘日月燈明佛昔出現于世時，亦未欲便
X30n0603_p0367b05║示一佛乘，故對機方便為說三乘。我今得道，尋念
X30n0603_p0367b06║前古法施之式，亦當遵奉而為開演也。長者之念
X30n0603_p0367b07║其子，焄蒿悽愴，若或見之。幸其來歸，望見大喜，使
X30n0603_p0367b08║人急呼使者牽之。其子舉身自撲，稱怨大呌：我不
X30n0603_p0367b09║相犯，何為見捉？常不輕菩薩見人，則故往禮拜讚
X30n0603_p0367b10║歎曰：我不輕於汝等，汝等皆當作佛。而屢遭以瓦
X30n0603_p0367b11║石杖棒打擲趕趁，曰：我不用汝虗妄受記。夫長者
X30n0603_p0367b12║之心愛其子，常不輕菩薩之愛其眾，可謂至矣，不
X30n0603_p0367b13║可以有加矣。而所以致其自撲稱怨，與夫趕趁打
X30n0603_p0367b14║擲者，誘化之方，告報之語，大徑廷耳。以是知三乘
X30n0603_p0367b15║說法者，三世如來不刊之式也。
X30n0603_p0367b16║次復有佛（至）初中後善。
X30n0603_p0367b17║論曰：初佛自眉間放光而照東方者，以根身六情
X30n0603_p0367b18║皆動，眉獨靜故。器界十方皆靜，東獨動故。光發於
X30n0603_p0367b19║靜中以及動處，則知根身器界雖分能所，而無情
X30n0603_p0367b20║無情之異也。於此敘根身，故以佛言之，佛號日月
X30n0603_p0367b21║燈明。而又重言之曰：次復有佛，亦名日月燈明。次
X30n0603_p0367b22║復有佛，亦名日月燈明。何也？曰：欲示根身既具，則
X30n0603_p0367b23║必連三世。至於詳悉，則言二萬佛皆同一字，又同
X30n0603_p0367b24║一姓，姓頗羅墮。頗羅墮，此言利根解。若經曰：一方
X30n0603_p0367c01║千佛，則十方萬佛。此經示光明徧照十方，故言萬
X30n0603_p0367c02║佛。初佛後佛，是以二萬。非特名同也，而又字同。非
X30n0603_p0367c03║特字同也，而又姓同。姓同者，其宗同也。字同者，其
X30n0603_p0367c04║義同也。名同者，其實同也。三者同，則十號具足。說
X30n0603_p0367c05║法以初中後善，不得不同也。然佛於器界，則但示
X30n0603_p0367c06║東方之光而已。至於根身，則徧示一切處之明。以
X30n0603_p0367c07║是知經之意，使學者互見本一光明，非二法故。於
X30n0603_p0367c08║器界舉東方，則十方自具，舉所緣亦自具故。於根
X30n0603_p0367c09║身則詳分三世，而伴倡名字，皆非苟然也。
X30n0603_p0367c10║其最後佛（至）植諸善本。
X30n0603_p0367c11║論曰：前文既敘日月燈明佛，名同、字同、姓同者，三
X30n0603_p0367c12║世之佛也。而特言其最後佛有八王子，則前之二
X30n0603_p0367c13║佛，無容有不同者矣。經言八王子各領四天下者，
X30n0603_p0367c14║何也？曰：本識、執識、分別事識，及眼、耳、鼻、舌、身之五
X30n0603_p0367c15║識為八種，皆依地、水、火、風四大軀命而住。八王子
X30n0603_p0367c16║者，八識也。四天下者，四大也。圓覺經曰：四緣假合，
X30n0603_p0367c17║妄有六根。六根、四大，中外合成。妄有緣氣，於中積
X30n0603_p0367c18║聚，似有緣相，假名為心。此心本識最先所依止處
X30n0603_p0367c19║也。執識唯自內緣，而不外執，介於八六之間，故身
X30n0603_p0367c20║即八識相分也。於此敘眾生依處，故經言佛未出
X30n0603_p0367c21║家時也。既已成佛，號日月燈明，則其光明照十方
X30n0603_p0367c22║界矣。然亦必以身土為依。圓覺經又曰：身心寂滅，
X30n0603_p0367c23║平等本際，圓滿十方，不二隨順，於不二境，現諸淨
X30n0603_p0367c24║土。淨土即身土也。所謂身土者，即轉八識、四大之
X30n0603_p0368a01║相而為之，非別有也。故經言：聞其父王出家，得阿
X30n0603_p0368a02║耨多羅三藐三菩提，悉捨王位，亦隨出家也。問曰：
X30n0603_p0368a03║八王之子名，何以分之？曰：本識微而難見，二乘凡
X30n0603_p0368a04║夫以為無。瑜伽論以八種義證其有：一、依止執受
X30n0603_p0368a05║相；二、最初生起相；三、有明了性相；四、有種子性相；
X30n0603_p0368a06║五、業用差別相；六、身受差別相；七、處無心定相；八、
X30n0603_p0368a07║命終時分相。以是義知，有本識八王子，一名有意
X30n0603_p0368a08║是也。緣本識有執識，以執著為體，與四惑相應，性
X30n0603_p0368a09║有覆無記，至阿羅漢位乃滅，與涉玄途，則順理生
X30n0603_p0368a10║善，二名善意是也。此則第八本識，第七執識也。至
X30n0603_p0368a11║於六識、五識，則維摩經曰：所見色與盲等，所聞聲
X30n0603_p0368a12║與響等，所齅香與風等，所食味不分別，受諸觸如
X30n0603_p0368a13║智證，知諸法如幻相，無自性無他性，本自不然，今
X30n0603_p0368a14║則不滅。起信論曰：若有所見，則有不見之相，若無
X30n0603_p0368a15║所見，即是徧照法界義故。以是知所見色與盲等
X30n0603_p0368a16║者，眼識體相如此，故三名無量意。首楞嚴經曰：金
X30n0603_p0368a17║剛王寶覺者，空法也，以不動為義，風體不動，以緣
X30n0603_p0368a18║故動，如其本動，則寧有止時？以是知曰所齅香與
X30n0603_p0368a19║風等者，鼻識體相如此，故四名寶意也。智度論曰：
X30n0603_p0368a20║二乘出無漏道時，六情隨俗分別，取諸法相，故不
X30n0603_p0368a21║盡心力。諸佛及大菩薩，智慧無量無邊，常在禪定，
X30n0603_p0368a22║於世間、出世間無所分別，智慧增長。以是知所食
X30n0603_p0368a23║味不分別者，舌識體相如此，故五名增意也。華嚴
X30n0603_p0368a24║經曰：應以智證，明白自心。夫自心既明，則疑情盡
X30n0603_p0368b01║矣。以是知受諸觸如智證者，觸識體相如此，故六
X30n0603_p0368b02║名除疑意也。智度論曰：若耳根聞，耳根無覺知，故
X30n0603_p0368b03║不應聞。若耳識聞，耳識一念，故不能分別，不應聞。
X30n0603_p0368b04║以是知所聞聲與響等者，耳識體相如此，故七名
X30n0603_p0368b05║響意也。起信論曰：凡所分別，即分別自心。心不見
X30n0603_p0368b06║心，無相可得，分別而無相。以是知本自不然，今則
X30n0603_p0368b07║不滅者，分別事識體相如此，故八名法意也。又問
X30n0603_p0368b08║曰：然則皆以意稱，何也？曰：意者，末那染汙執識之
X30n0603_p0368b09║別名。內緣本識，外染六識，而五識起時，必與之俱，
X30n0603_p0368b10║故總謂之意。古釋曰：如一幻士，化而為七，智者見
X30n0603_p0368b11║之，知其化也。而愚人謂真有七，則過矣。
X30n0603_p0368b12║是時日月（至）所為因緣。
X30n0603_p0368b13║論曰：經以光明隱顯互見，以示十方三世，無不徧
X30n0603_p0368b14║周。以動靜更用相參，以示根身器界，無不融攝。於
X30n0603_p0368b15║一念之頃，見廣大之境界。於五蘊之軀，證清淨之
X30n0603_p0368b16║身土。古佛樣式，昭然在前。而二十億之眾，亦欲知
X30n0603_p0368b17║光之所自也。諦觀耆闍崛山，今日一會，如印印泥，
X30n0603_p0368b18║弗差毫髮。如晉陶侃，少嘗夢生八翼，飛而上天。見
X30n0603_p0368b19║天門九重，已登其八，唯一門不得入。閽者以杖擊
X30n0603_p0368b20║之，因墜地，折其左翼。及寤，左腋猶痛。既老，都督八
X30n0603_p0368b21║州，據上流，握強兵，潛有窺窬之志。每思折翼之祥，
X30n0603_p0368b22║自抑而止。方侃夢時，即是自抑之日。中間年歲，亦
X30n0603_p0368b23║與此時一同，元無先後。以驗文殊師利所敘日月
X30n0603_p0368b24║燈明，佛說無量義時，不異世尊耆闍崛山之會也。
X30n0603_p0368c01║然豈特放光現瑞之同，出定說法亦同也。豈特出
X30n0603_p0368c02║定說法之同，入滅授記亦同也。經之文勢具全，但
X30n0603_p0368c03║辭略耳。
X30n0603_p0368c04║時有菩薩（至）無餘涅槃。
X30n0603_p0368c05║論曰：此段經放光、入定、說法、授記至入涅槃，雖辭
X30n0603_p0368c06║略而莫不同，獨於毫相之光所現境界，菩薩行道
X30n0603_p0368c07║經歷長久之意本具。故經特曰：六十小劫不起于
X30n0603_p0368c08║座，時會聽者亦坐一處。六十小劫身心不動，聽佛
X30n0603_p0368c09║說法，謂如食頃。葢欲足前義耳。華嚴論曰：其為廣
X30n0603_p0368c10║也，以虗空而為量；其為小也，虗極微而無跡。十方
X30n0603_p0368c11║無卷，匪虧於小相之中；纖塵不舒，含十方而非礙。
X30n0603_p0368c12║一毫相中盡見廣大之境者，纖塵不舒，含十方而
X30n0603_p0368c13║無礙也。一食之頃已經六十小劫者，十方無卷，匪
X30n0603_p0368c14║虧於小相之中也。瑜伽論曰：或增減為一劫，謂飢
X30n0603_p0368c15║饉、疫病、刀兵；或有二十劫為一劫，謂梵眾天；或有
X30n0603_p0368c16║四十劫為一劫，謂梵輔天；或有六十劫為一劫，謂
X30n0603_p0368c17║大梵天；或有八十劫為一劫，謂火灾少光天；乃至
X30n0603_p0368c18║不可數為一阿僧祗大劫。雖分大小延促，皆不出
X30n0603_p0368c19║一剎那也。經言日月燈明佛從三昧起，因玅光菩
X30n0603_p0368c20║薩說大乘經，名玅法蓮華，則與今佛已出定說法
X30n0603_p0368c21║同；言中夜入無餘涅槃，則與今佛將入涅槃同；言
X30n0603_p0368c22║次當作佛，號淨身多陀阿伽度、阿羅訶、三藐三佛
X30n0603_p0368c23║陀，則與今佛授諸弟子記莂同也。多陀阿伽度，此
X30n0603_p0368c24║言如來；阿羅訶，此言應供；三藐三佛陀，此言正徧
X30n0603_p0369a01║覺，十號之二也。或全舉十，或略舉三，以此段文意
X30n0603_p0369a02║同而辭略，故十號亦略也。
X30n0603_p0369a03║佛滅度後（至）佛所護念。
X30n0603_p0369a04║論曰：經稱八王子而皆以意為名者，象八種識俱
X30n0603_p0369a05║為末那所汙染，雖隨父出家，以象轉而為智，未見
X30n0603_p0369a06║所以轉依之意。將發此意，先稱日月燈明佛已入
X30n0603_p0369a07║無餘涅槃，以起後文。所言智者，有四種：一曰、大圓
X30n0603_p0369a08║鏡智；二曰、平等性智；三曰、玅觀察智；四曰、成所作
X30n0603_p0369a09║智。經言玅光菩薩持玅法蓮華經者，轉汙染意識
X30n0603_p0369a10║為平等性智也。此意在諸識位得汙染名，今已成
X30n0603_p0369a11║智，則沒汙染名，成平等光，故稱玅光。經言八子皆
X30n0603_p0369a12║師玅光，玅光教化，令其堅固，乃至最後成佛，名曰
X30n0603_p0369a13║然燈者，轉本識為大圓鏡智也。此智在諸識位得
X30n0603_p0369a14║執持名，入第七地方稱異熟，至於佛地乃為智，故
X30n0603_p0369a15║言最後成佛，名曰然燈也。經言八百弟子中有一
X30n0603_p0369a16║人號曰求名，乃至爾時玅光菩薩豈異人乎？我身
X30n0603_p0369a17║是也者，轉第六分別事識為玅觀察智，則文殊師
X30n0603_p0369a18║利也。又言求名菩薩，汝身是也者，轉五識為成所
X30n0603_p0369a19║作智也。問曰：轉依之旨，可得聞乎？曰：玅觀察智、平
X30n0603_p0369a20║等性智，俱為意識，因其功用之精粗，遂分汙染分
X30n0603_p0369a21║別之異。今轉分別為玅觀察，轉汙染為平等性，則
X30n0603_p0369a22║合而為一矣。故文殊師利自言我前身為妙光也。
X30n0603_p0369a23║五識即本識相分，相分葢三苦所成之趣也。六根
X30n0603_p0369a24║皆有功德，而全半不齊，身具八百功德，故經言八
X30n0603_p0369b01║百弟子。然觸之一法，味著深故，號曰求名。唯其味
X30n0603_p0369b02║著深故，便細滑喜軟美，故言貪著利養。又觸以合，
X30n0603_p0369b03║方知性鈍無記，故言雖復讀誦眾經，而不通利，多
X30n0603_p0369b04║所忘失也。然亦必至果位，方轉與本識同，故經言
X30n0603_p0369b05║彌勒為求名菩薩後身，彌勒最後成佛故也。八王
X30n0603_p0369b06║子及求名菩薩，必言供養百千萬億諸佛者，自凡
X30n0603_p0369b07║夫以至成佛，必依善知識為勸發之友，以是知善
X30n0603_p0369b08║知識者，是成佛最大因緣故。譬如乳中有酪，酪非
X30n0603_p0369b09║自然而成，須酵以作而發之。
X30n0603_p0369b10║爾時文殊（至）內現真金像。
X30n0603_p0369b11║論曰：又見諸如來，自然成佛道者。經意佛道之玅，
X30n0603_p0369b12║有不假修證而成者，如首楞嚴經曰：何藉劬勞，肯
X30n0603_p0369b13║綮修證是也。譯者潤色不工，乃曰：自然成佛道，佛
X30n0603_p0369b14║道非自然而成，自然而成者，魔外所計耳。夫不假
X30n0603_p0369b15║功力修證，而成無上正等正覺之意，難以語人也，
X30n0603_p0369b16║語人則必驚疑不信。佛知其如此，故於圓覺經更
X30n0603_p0369b17║三菩薩之問，乃盡其辭。初告文殊師利，則曰：永斷
X30n0603_p0369b18║無明，方成佛道。次告普眼，則曰：始知眾生，本來成
X30n0603_p0369b19║佛。後告彌勒，則曰：一切眾生，皆證圓覺。初則顯言
X30n0603_p0369b20║有無明可斷，次則遮無無明，而曰本來成佛，至於
X30n0603_p0369b21║其卒，乃曰皆證也。皆證之旨，如此其難知，幸而知
X30n0603_p0369b22║之，文字之師，反罪譯者，而易之曰：證知眾生，具有
X30n0603_p0369b23║圓覺。甚矣！三乘學者之難寤也，昧一切眾生皆證
X30n0603_p0369b24║之旨，而自然及譯者得之，而講師又更易之，以循
X30n0603_p0369c01║其私，不可以不辨也。
X30n0603_p0369c02║世尊在大眾（至）是事何因緣。
X30n0603_p0369c03║論曰：經稱二十億菩薩，而偈言四部眾；經稱欲知
X30n0603_p0369c04║此光所為因緣，而偈言各各自相問；經稱如今所
X30n0603_p0369c05║見是諸佛土，而偈言眾生業趣、諸佛淨土、種種莊
X30n0603_p0369c06║嚴、種種修證者，欲詳略互見耳。偈敘六波羅蜜，故
X30n0603_p0369c07║言：精進持淨戒，行施忍辱等，深入諸禪定，知法寂
X30n0603_p0369c08║滅相。然亦先言精進。經欲學者精進，每於要會，必
X30n0603_p0369c09║致其意焉。晉僧曇翼，以持律稱。住江寧長沙寺，修
X30n0603_p0369c10║精進行。欲求佛舍利，置寶瓶于齋几，日夕拜之。忽
X30n0603_p0369c11║光夜出，瓶中五色，一室如晝。翼加精進，更求瑞像，
X30n0603_p0369c12║日夕向十方拜之，曰：像滿虗空，願早感應。太元十
X30n0603_p0369c13║九年二月八日，光發城北白馬寺。寺僧見像，不能
X30n0603_p0369c14║舉。翼後至，曰：像為我至。即舉之，泠然而起。有旁行
X30n0603_p0369c15║字曰：某年月，阿育王造。翼壽八十，而化於像前。魏
X30n0603_p0369c16║僧道進者，甞詣曇摩懺受菩薩戒。懺曰：當洗心自
X30n0603_p0369c17║悔，七日乃來。既詣懺，懺忽怒。進默念曰：此夙障也。
X30n0603_p0369c18║加精進三年，夢中見釋迦像，為授戒。同夕，十餘僧
X30n0603_p0369c19║皆夢，如進所見。又詣懺，懺大驚曰：善哉！已獲戒矣。
X30n0603_p0369c20║曇翼、道進之明驗，精進之力也。
X30n0603_p0369c21║天人所奉尊（至）今則我身是。
X30n0603_p0369c22║論曰：問：八識何以能轉而為四智乎？曰：以無性故
X30n0603_p0369c23║能轉也。如其有性，則是凝然不可更易之物。聖應
X30n0603_p0369c24║自聖，凡應自凡，從古至今，無一人發菩提心者。一
X30n0603_p0370a01║切眾生流轉三界，無有止息者，不知無性之玅。故
X30n0603_p0370a02║楞伽經曰：前聖所知，轉相傳授，妄想無性。又問：何
X30n0603_p0370a03║以能知汙染意識轉為平等性智乎？曰：經旨深玅，
X30n0603_p0370a04║微見其端。曰：玅光菩薩持玅法蓮華經，而八王子
X30n0603_p0370a05║皆師事之。汙染意識者，住持三世之法。起信論曰：
X30n0603_p0370a06║以念相應不斷故，住持過去無量世等善惡之業，
X30n0603_p0370a07║令不失故。復能成熟現在未來苦樂等報，無差違
X30n0603_p0370a08║故。能令現在已經之事，忽然而念未來之事，不覺
X30n0603_p0370a09║妄慮故。此意識具如是堪能，於轉依時，但是轉其
X30n0603_p0370a10║名耳。以其能持經而光無憎愛，故知其為平等性
X30n0603_p0370a11║智也。又問：五識何以能知是求名菩薩為觸識乎？
X30n0603_p0370a12║曰：身者，見聞覺知所依止處。而經言：求名利無厭，
X30n0603_p0370a13║多遊族姓家。愛著深故無厭，惑玅麗故多遊。眼耳
X30n0603_p0370a14║鼻舌皆利，而明了唯觸一法鈍。故經言：棄捨所習
X30n0603_p0370a15║誦，癈忘不通利也。又問：何以能知玅觀察智為文
X30n0603_p0370a16║殊師利乎？曰：分別事識與意識，皆因中轉，亦但轉
X30n0603_p0370a17║其名。葢分別而不起法相，不起非法相耳。文殊師
X30n0603_p0370a18║利亦號玅德。思益經曰：雖說諸法，而不起法相，不
X30n0603_p0370a19║起非法相，故名玅德。
X30n0603_p0370a20║我見燈明佛（至）令盡無有餘。
X30n0603_p0370a21║無盡居士論曰：釋迦文佛既成道已，釋梵諸天請
X30n0603_p0370a22║轉法輪，佛觀諸眾生根器狹劣得少為足，默而不
X30n0603_p0370a23║說則違我度人之本願，說而不信則重彼謗法之
X30n0603_p0370a24║罪報，隨宜方便演說三乘，有餘涅槃非真滅度，四
X30n0603_p0370b01║十餘年教化純熟，乃於耆闍崛山集阿羅漢、有學
X30n0603_p0370b02║無學菩薩摩訶薩、天龍聖眾，放眉間中道白毫相
X30n0603_p0370b03║光，照見東方萬八千世界，說妙法蓮華經者，諸法
X30n0603_p0370b04║之相從本以來常自寂滅，不可以言宣者也。玅者，
X30n0603_p0370b05║至玅而難思者也。唯佛與佛乃能究盡，猶如優曇
X30n0603_p0370b06║鉢華時一現爾。優曇鉢華，瑞蓮華也。此華難有，如
X30n0603_p0370b07║佛難值。所謂玅法蓮華經者，非如諸經蓮華，或取
X30n0603_p0370b08║其開敷出水，或取其因果同時也。眉間相光，中道
X30n0603_p0370b09║之光也。表佛出現照東方者，東者日之始，且物之
X30n0603_p0370b10║始生，以表此會始說佛乘也。萬八千世界者，一十
X30n0603_p0370b11║八界歷劫修行，至此而佛光始現，故以東方表之
X30n0603_p0370b12║也。比丘萬二千人，有學無學二千人，摩訶波闍波
X30n0603_p0370b13║提比丘尼與眷屬六千人，大菩薩八萬人，或二萬、
X30n0603_p0370b14║或二千、或六千、或八萬者，以表二乘、十二因緣、六
X30n0603_p0370b15║通、八解脫也。不標上首者，所謂我此會中純是真
X30n0603_p0370b16║實，無復枝葉，猶日月燈明二萬佛同一字一姓也。
X30n0603_p0370b17║佛光所照，靡不周徧，惟得道者見之，六趣眾生現
X30n0603_p0370b18║於光中而不自知也。此經會三乘歸一乘，彌勒後
X30n0603_p0370b19║佛也，文殊佛之師也，故以二人為起疑問答之主。
X30n0603_p0370b20║舍利弗受記以開其始，普賢勸發以成其終，文殊
X30n0603_p0370b21║宣說過去日月燈明佛說玅法蓮華經時，放光現
X30n0603_p0370b22║瑞，與今無異，斯則前佛後佛無異法也。佛為眾生
X30n0603_p0370b23║之父，八王子聞父出家，隨修梵行，則八意識轉而
X30n0603_p0370b24║為清白梵行矣。滿六十小劫不起此座，則滿足六
X30n0603_p0370c01║波羅蜜不離當處，此經謂之旋陀羅尼、法音方便
X30n0603_p0370c02║陀羅尼。旋者，旋轉互攝而歸一也；方便者，得意忘
X30n0603_p0370c03║言，不滯於名相算數之迹也。得此二陀羅尼，則法
X30n0603_p0370c04║華三昧照然現前矣。序品終。
X30n0603_p0370c05║玅法蓮華經方便品第二。
X30n0603_p0370c06║爾時世尊（至）所不能知。
X30n0603_p0370c07║論曰：佛以諸佛智慧不可思議，以玅方便示白毫
X30n0603_p0370c08║之相光，入無量義處三昧，便諸學者自求而得之，
X30n0603_p0370c09║謂之智慧門。然此為一佛乘境界、三乘種性，其能
X30n0603_p0370c10║入之哉？維摩詰聞東方度三十六恒河沙國，有世
X30n0603_p0370c11║界號須彌相，其佛號須彌燈王。彼佛長八萬四千
X30n0603_p0370c12║由旬，其師子座高八萬四千由旬，嚴飾第一。於是
X30n0603_p0370c13║維摩詰現神通力，即時彼佛遣二萬二千師子座，
X30n0603_p0370c14║高廣嚴淨，來入維摩詰室。諸菩薩、大弟子、釋、梵等，
X30n0603_p0370c15║昔所未見。舍利弗曰：未曾有也！如是小室，乃能容
X30n0603_p0370c16║受此高廣之座，於毗耶室無所妨礙。此舍利弗佇
X30n0603_p0370c17║思其間，自成妨礙，非毗耶離室之罪也。善財童子
X30n0603_p0370c18║至彌勒樓閣之前，以彌勒菩薩威神力故，及不思
X30n0603_p0370c19║議幻智力故，能以幻智知諸法故，得諸菩薩自在
X30n0603_p0370c20║力故，見樓閣中一切莊嚴自在境界。爾時，彌勒菩
X30n0603_p0370c21║薩摩訶薩即攝神力，入樓閣中，彈指作聲，告善財
X30n0603_p0370c22║言：善男子起！法性如是，此是菩薩知諸法智因緣
X30n0603_p0370c23║聚所現之相。如是自性，如幻、如夢、如影、如像，悉不
X30n0603_p0370c24║成就。爾時，善財聞彈指聲，從三昧起，見種種境界。
X30n0603_p0371a01║此善財於彈指頃，自覺成就，非彌勒閣之功也。由
X30n0603_p0371a02║是論之，則諸佛智慧之門，所以難解難入，固非聲
X30n0603_p0371a03║聞、辟支佛所能知也。
X30n0603_p0371a04║所以者何（至）令離諸著。
X30n0603_p0371a05║論曰：佛以一切眾生覺性無性故，不能自知無性，
X30n0603_p0371a06║名曰無明。若知無性，無明即滅，慧身成就。雖曰不
X30n0603_p0371a07║由他悟，然亦必藉善知識為緣。故佛將說法，首言
X30n0603_p0371a08║親近百千萬億無數諸佛。雖有禪定觀照，則是親
X30n0603_p0371a09║近方便；雖有六度萬行，則是長養成就。皆所以隨
X30n0603_p0371a10║順之，非修證也。故又曰：盡行諸佛無量道法，勇猛
X30n0603_p0371a11║精進。初於鹿野苑為小根者說小乘，明心境俱有。
X30n0603_p0371a12║次為中根說法相大乘，明境空心有。唯識道理，以
X30n0603_p0371a13║根劣故，未能全入平等真空，故作是說。後乃為上
X30n0603_p0371a14║根說無相大乘，辦心境俱空，平等一味，為真了義。
X30n0603_p0371a15║如人劈木，先用細楔，後用麤楔。故又曰：隨宜所說，
X30n0603_p0371a16║意趣難解也。
X30n0603_p0371a17║所以者何（至）佛悉成就。
X30n0603_p0371a18║論曰：經言所以者何？疊前段經意之辭也。經意有
X30n0603_p0371a19║三種：所謂如來方便知見波羅蜜者，即隨宜所說，
X30n0603_p0371a20║意趣難解是也；所謂如來知見廣大深遠無量無
X30n0603_p0371a21║礙者，即放毫相之光，現凡聖之土是也；所謂力、無
X30n0603_p0371a22║所畏、禪定、解脫、三昧深入無際者，即入無量義處
X30n0603_p0371a23║三昧，身心不動是也。一切未曾有法，以是三種，所
X30n0603_p0371a24║以成就。豈特三種？雖無量無邊，皆悉成就。故曰：舍
X30n0603_p0371b01║利弗！取要言之。取要者，槩舉之辭也。
X30n0603_p0371b02║止舍利弗（至）本末究竟等。
X30n0603_p0371b03║論曰：佛知時至當說，而曰止不須復說者，語枉意
X30n0603_p0371b04║直，激之以奮發之辭。不奮不發，則不能以深觀諸
X30n0603_p0371b05║法實相也。諸法實相而曰如是相者，生而無生之
X30n0603_p0371b06║相也。生而無生，則無以名之，但曰如是而已。然相
X30n0603_p0371b07║言如是可也。又申之曰：其性、體、力、作、因、緣、果、報，皆
X30n0603_p0371b08║名如是。何也？曰：此九種義，起必同時，於一剎那，無
X30n0603_p0371b09║有先後。所以結其辭曰：本末究竟等。等之為言齊
X30n0603_p0371b10║也。楞伽經曰：一切法不生，我說剎那義。當生即有
X30n0603_p0371b11║滅，不為愚者說。以其偈觀九義，若合符契。一切法
X30n0603_p0371b12║不生，則如是性，如是體也。我說剎那義，則如是相，
X30n0603_p0371b13║如是力，如是作也。問曰：三義同一剎那，有據乎？曰：
X30n0603_p0371b14║瑜伽論曰：唯有因法有，諸行皆剎那。住尚無，況用？
X30n0603_p0371b15║即說彼生起為用，為作者之用力也。夫一剎那生
X30n0603_p0371b16║起之相，用與作便具，則三義同一剎那明矣。當生
X30n0603_p0371b17║即有滅，則如是因，如是緣，如是果，如是報也。唯其
X30n0603_p0371b18║當生而滅，則本末等之謂也。不為愚者說，則第一
X30n0603_p0371b19║希有之法，唯佛與佛乃能究盡。故其下文之偈曰：
X30n0603_p0371b20║世雄不可量。言世雄者，正以三乘之眾及天人等
X30n0603_p0371b21║皆雌伏故也。隋僧智顗以九義為十如，唐僧窺基
X30n0603_p0371b22║又以為五句，葢不足恠也。
X30n0603_p0371b23║爾時，世尊欲重宣此義，而說偈言：
X30n0603_p0371b24║世雄不可量（至）信力堅固者。
X30n0603_p0371c01║論曰：經前文言諸法實相，所謂諸法如是相、如是
X30n0603_p0371c02║性、如是體、如是力、如是作、如是因、如是緣、如是果、
X30n0603_p0371c03║如是報、如是本末，究竟九種，義一寂滅耳。故偈曰：
X30n0603_p0371c04║是法不可示，言辭相寂滅。意義粲然，無可疑者。而
X30n0603_p0371c05║舊疏輙曰：相如水火之相，異故易知。性如火以熱
X30n0603_p0371c06║為性，水以濕為性。體則以主質為義，如十法界陰
X30n0603_p0371c07║入，俱用色心為體。力則以堪任為義，心亦具有如
X30n0603_p0371c08║來十方。作則以運為建立為義，若離心者，更無所
X30n0603_p0371c09║作。因則以招果為因，緣則以緣由助業，果則以克
X30n0603_p0371c10║獲為果，報則以酬因為報。相以為本，報以為末，悉
X30n0603_p0371c11║入緣生，緣生故空，則空等也。相但有字，報亦但有
X30n0603_p0371c12║字，悉假施設，假等也。又相即無相，無相而相，非相
X30n0603_p0371c13║非無相，報亦然，一一皆入如實之際，則中等也。經
X30n0603_p0371c14║示諸法之相如是，皆本末等者，以法當生即有滅，
X30n0603_p0371c15║如前段所論詳矣。文字之師，乃撰造其辭，入空假
X30n0603_p0371c16║中三觀之中，譬如夷狄入華夏，假華夏之語，以遮
X30n0603_p0371c17║夷狄之形，自以為至矣。而華人聞其謦咳，則掩口
X30n0603_p0371c18║而笑也。
X30n0603_p0371c19║諸佛弟子眾（至）十方佛亦然。
X30n0603_p0371c20║論曰：聲聞辟支佛多於稻麻竹葦矣，而又滿十方
X30n0603_p0371c21║剎者，廣也；億無量劫者，久也。盡其思慮以度佛智，
X30n0603_p0371c22║終莫能得。非特然也，諸新發意及不退菩薩多於
X30n0603_p0371c23║恒河沙矣，而又滿十方剎者，廣也；恒河沙劫者，久
X30n0603_p0371c24║也。盡其思慮以度佛智，亦莫能得。是何也？曰：佛之
X30n0603_p0372a01║智境出於形數之表，葢思慮所及皆形數也。思於
X30n0603_p0372a02║文從囟從心。說文曰：造形上極，思之又思之，乃至
X30n0603_p0372a03║於無思，如囟上達土氣然也。所以童子之謠、筮瓦
X30n0603_p0372a04║之卜，其神驗如影赴形者，出於無思無理故也。華
X30n0603_p0372a05║嚴論曰：如來第三會於須彌山頂說十住者，以明
X30n0603_p0372a06║入理契智，非生滅心所得至故。如此山在海中，高
X30n0603_p0372a07║八萬四千由旬，非手足攀攬所及。明八萬四千塵
X30n0603_p0372a08║勞山在煩惱大海，於一切法無思無為，即煩惱海
X30n0603_p0372a09║枯竭。塵勞山成一切智山，煩惱海成一切性海。若
X30n0603_p0372a10║起心思慮有所攀緣，則無明山愈高，煩惱海愈深，
X30n0603_p0372a11║不可至其智頂也。
X30n0603_p0372a12║舍利弗當知（至）引之令得出。
X30n0603_p0372a13║論曰：金剛般若經曰：須菩提白佛言：世尊！頗有眾
X30n0603_p0372a14║生得聞如是言說章句生實信不？佛告須菩提：莫
X30n0603_p0372a15║作是說。如來滅後後五百歲，有持戒修福者，於此
X30n0603_p0372a16║章句能生信心，以此為實。當知是人不於一佛二
X30n0603_p0372a17║佛三四五佛而種善根，已於無量千萬佛所種諸
X30n0603_p0372a18║善根，聞是章句乃至一念生淨信者。自是而言，則
X30n0603_p0372a19║信力之生非一朝一夕，葢久積淨業曠劫修持所
X30n0603_p0372a20║致也。舍利弗始從外道沙然學，學成而去。道逢頞
X30n0603_p0372a21║䫌比丘，愛其威儀，問曰：汝師為誰耶？頞䫌曰：諸法
X30n0603_p0372a22║從緣生，是故說因緣。是法緣及盡，我師如是說。舍
X30n0603_p0372a23║利弗一聞而悟曰：世尊有大智慧，我亦當師事之。
X30n0603_p0372a24║唐僧元曉自東海來，欲傳習華嚴大教。夜宿塚間，
X30n0603_p0372b01║渴甚，引手掬于坐旁，得水甘涼。明日見之，髑髏也。
X30n0603_p0372b02║欲嘔而悟曰：心生則種種法生，心滅則髑髏不二。
X30n0603_p0372b03║經言三界唯心，世尊豈欺我哉？舍利弗聞偈而信。
X30n0603_p0372b04║元曉遇緣而信，則經誡令於佛所說法當生大信
X30n0603_p0372b05║力，是為剩語也。
X30n0603_p0372b06║爾時大眾中（至）是義所趣。
X30n0603_p0372b07║論曰：經言我等亦得此法到於涅槃者，如黃金黑
X30n0603_p0372b08║金，名同而精粗則異。佛所證者自性清淨涅槃，一
X30n0603_p0372b09║切有情平等共有，與一切法不一不異，離一切相
X30n0603_p0372b10║一切分別，尋思路絕名言道斷，唯真聖者自內所
X30n0603_p0372b11║證黃金也。聲聞則身心語言皆悉斷滅，終不能至
X30n0603_p0372b12║彼之親證所現涅槃。涅槃而言所現，則非自性清
X30n0603_p0372b13║淨涅槃黑金也。世有以黑金為黃金，非生盲則失
X30n0603_p0372b14║心者，但離虗妄名為解脫而已。而舍利弗便以為
X30n0603_p0372b15║一切解脫是黃金黑金之說也。
X30n0603_p0372b16║爾時舍利弗（至）則生大歡喜。
X30n0603_p0372b17║論曰：佛聞舍利弗勤請之語，初止之曰：若說是事，
X30n0603_p0372b18║一切世間諸天及人皆當驚疑。次請而止之曰：若
X30n0603_p0372b19║說是事，一切世間天、人、阿修羅皆當驚疑。此會百
X30n0603_p0372b20║千萬億之眾，但言天、人、阿修羅聞必驚疑，何也？曰：
X30n0603_p0372b21║天人根利，受法情深，殊勝之境、微玅之音，乃其見
X30n0603_p0372b22║聞之習，不復生疑。阿修羅根鈍，得預法會，被佛威
X30n0603_p0372b23║神之力，由昔熏蒸之善，然方瞋故，不暇生疑。今天、
X30n0603_p0372b24║人、阿修羅皆驚疑，則事之殊異，非其所聞之習也。
X30n0603_p0372c01║信敬如天人、如阿修羅眾，則驚疑矣。不信敬如增
X30n0603_p0372c02║上慢者，則必墜惡道。以此故，佛未欲遽說也。
X30n0603_p0372c03║爾時世尊（至）願樂欲聞。
X30n0603_p0372c04║論曰：耆闍崛山預法會者，無慮百千萬眾。推之人
X30n0603_p0372c05║情，莫不欽奉慈嚴、欣聞明誨。不信是五千人自甘
X30n0603_p0372c06║刪去，經必有意耶？曰：涅槃經曰：譬如有人以雜毒
X30n0603_p0372c07║藥用塗大鼓，於眾人中擊之發聲。雖無心欲聞，聞
X30n0603_p0372c08║之皆死，唯除一人不橫死者。是大乘典大涅槃經
X30n0603_p0372c09║亦復如是，在在處處諸行眾中有聞之者，貪欲瞋
X30n0603_p0372c10║恚愚癡悉皆滅盡。其中雖有無心無念，是大涅槃
X30n0603_p0372c11║經因緣力故，能滅煩惱而自結滅。犯四重禁及五
X30n0603_p0372c12║無間聞是經已，亦作無上菩提因緣，漸斷煩惱除，
X30n0603_p0372c13║不橫死一闡提也。推涅槃經之意，以知此經之旨。
X30n0603_p0372c14║龍女獻珠之頃，忽然變成男子具菩薩行，即往南
X30n0603_p0372c15║方無垢世界坐寶蓮華成等正覺者，無心欲聞，聞
X30n0603_p0372c16║之皆死者也。而是五千人自甘刪去者，不橫死一
X30n0603_p0372c17║闡提者也。至於授舍利弗大弟子五百阿羅漢學
X30n0603_p0372c18║無學人成佛之記者，即是涅槃經曰：聞是經已，作
X30n0603_p0372c19║無上菩提因緣，漸斷煩惱，如聞鼓聲而久乃死者
X30n0603_p0372c20║也。然佛為世間大悲慈父，等視眾生猶如一子，豈
X30n0603_p0372c21║於五千人獨不憐愍之乎？華嚴經曰：金翅鳥王以
X30n0603_p0372c22║龍為食，先觀大海諸龍命將盡者，即以兩翅襞海
X30n0603_p0372c23║取而食之。彼五千人者又如命未盡之龍，而佛則
X30n0603_p0372c24║如金翅鳥王，其不取之固其所以也。
X30n0603_p0373a01║佛告舍利弗（至）時一現耳。
X30n0603_p0373a02║論曰：十方三世微塵數佛，以無礙辯才，於此經不
X30n0603_p0373a03║能增一字；以無量三昧，於此經不能增一毫。葢辯
X30n0603_p0373a04║才無所施其巧，三昧無所施其力，巧力絕矣。而名
X30n0603_p0373a05║如是玅法者，如夜半正明，天曉不露也。譬如射者，
X30n0603_p0373a06║射至百步，力也；射中百步，巧也。至於箭鋒相直，則
X30n0603_p0373a07║非巧力所能及也。維摩詰聞三十二菩薩談不二
X30n0603_p0373a08║法門竟，於是文殊師利問維摩詰曰：我等各自說
X30n0603_p0373a09║已，仁者當說何等是菩薩入不二法門？時維摩詰
X30n0603_p0373a10║默然無言，而文殊師利歎以為是真入不二法門。
X30n0603_p0373a11║龍勝菩薩聞迦那提婆來過，將及門，遣侍者以滿
X30n0603_p0373a12║鉢水置座前，提婆既見，以針投之，於是龍勝欣然
X30n0603_p0373a13║付以祖位。夫文殊師利之歎維摩詰，迦那提婆之
X30n0603_p0373a14║契龍勝菩薩，箭鋒相直也，豈有法可傳？或優曇鉢，
X30n0603_p0373a15║此言瑞應，三千歲乃華，華必金輪王應世佛，以況
X30n0603_p0373a16║第一希有之法，故經言諸佛如來時乃說之也。
X30n0603_p0373a17║舍利弗汝等（至）乃能知之。
X30n0603_p0373a18║論曰：佛意若曰：我種種譬喻而說者，但能說諸法
X30n0603_p0373a19║耳。至於適今所示如是玅法者，則無有譬喻言辭
X30n0603_p0373a20║可形容之也。華嚴經曰：佛子！如來以一切譬喻說
X30n0603_p0373a21║種種事，無有譬喻能喻此法。何以故？心智路絕，不
X30n0603_p0373a22║思議故。譬如太末蟲處處能集，唯不能集於火聚
X30n0603_p0373a23║之上；眾生意識處處能緣，唯不能緣般若。何以故？
X30n0603_p0373a24║般若如大火聚，觸則為所燒故。故經言：唯有諸佛
X30n0603_p0373b01║乃能知之耳。
X30n0603_p0373b02║所以者何（至）諸佛法亦如是。
X30n0603_p0373b03║論曰：聲聞、辟支佛之望登地菩薩，其遠如天淵，況
X30n0603_p0373b04║以凡失眾生而望佛地乎？而經乃言眾生開佛知
X30n0603_p0373b05║見，茲為難信也。然佛不言以佛知見授之眾生，而
X30n0603_p0373b06║言欲令眾生開佛知見、示佛知見、悟佛知見、入佛
X30n0603_p0373b07║知見者，則知眾生本自有之，不從他以得之也。雖
X30n0603_p0373b08║不從他以得之，必藉善知識為之緣，以方便為開
X30n0603_p0373b09║示而使之悟入也。如世良醫之治目病者，目以翳
X30n0603_p0373b10║故無所見，哀求目明。良醫笑曰：我能去翳耳。翳除
X30n0603_p0373b11║則明自現，非有明持以相與也。明如可與，還應是
X30n0603_p0373b12║翳。以是觀之，則佛於佛之知見一大事因緣，但曰
X30n0603_p0373b13║開示使之悟入者，法如是故。然此非佛自智，故言
X30n0603_p0373b14║十方諸佛法亦如是。言十方則自具三世，故下文
X30n0603_p0373b15║又敘三世。
X30n0603_p0373b16║舍利弗過去（至）何況有三。
X30n0603_p0373b17║論曰：文起前義，示過去未來現在諸佛，皆言以無
X30n0603_p0373b18║量無數方便種種因緣譬喻言辭者，必說三乘法
X30n0603_p0373b19║也。所以說三乘法者，引令趣一佛乘故。因一佛乘
X30n0603_p0373b20║以得一切種智，則一佛乘者因也，一切種智者果
X30n0603_p0373b21║也。故三世聞法之眾，皆言從諸佛聞法，究竟皆得
X30n0603_p0373b22║一切種智。三世之凡聖，頓漸之權實，與夫一佛乘
X30n0603_p0373b23║之因果，既已詳具之矣。乃明告以所以謂之一佛
X30n0603_p0373b24║乘者，欲示佛之知見，令一切眾生悟入之耳。夫佛
X30n0603_p0373c01║之知見，不存三世情見凡聖權實之號，故終則不
X30n0603_p0373c02║言皆為一佛乘，便言皆為得一佛乘一切種智。故
X30n0603_p0373c03║一佛乘一切種智同時言得，則因果一念也。楞伽
X30n0603_p0373c04║經曰：如世尊所說，我從某夜得最正覺，乃至某夜
X30n0603_p0373c05║入般涅槃，於其中間不說一字，亦不已說當說今
X30n0603_p0373c06║說是佛說。以此而觀，雖一佛乘亦為剩法也。
X30n0603_p0373c07║舍利弗諸佛（至）分別說三。
X30n0603_p0373c08║論曰：鳩摩羅什曰：梵本多歲數，名多由泓。多由泓
X30n0603_p0373c09║者，大劫也，如賢劫比。大劫中有小劫，名諸過惡，總
X30n0603_p0373c10║名劫濁也。善良既盡，純惡種類，名眾生濁也。諸貪
X30n0603_p0373c11║瞋癡等煩惱增長，為增上緣，重者能障道入惡趣，
X30n0603_p0373c12║名煩惱濁也。於煩惱中起邪見，謗無因果罪福涅
X30n0603_p0373c13║槃，名見濁也。大劫初時，人壽無量，自後漸短，乃至
X30n0603_p0373c14║一百二十歲，及以下者，名命濁也。佛意若曰：我於
X30n0603_p0373c15║是時，知一佛乘之法微玅，不可以驟語之，故以方
X30n0603_p0373c16║便力，於一佛乘分別說三，非真實也。
X30n0603_p0373c17║舍利弗若（至）唯一佛乘。
X30n0603_p0373c18║論曰：此一佛乘如來知見，唯佛與佛乃能究竟。若
X30n0603_p0373c19║二乘、阿羅漢、辟支佛之知見，則不能知也。葢二乘
X30n0603_p0373c20║所見狹小，故經言：自謂已得究竟涅槃，不復志求
X30n0603_p0373c21║佛乘，此則謂之增上慢人。又言：若有比丘實得阿
X30n0603_p0373c22║羅漢而不信此法，是二者皆過矣。佛所以誡學者，
X30n0603_p0373c23║毋於二乘尋求，但於佛乘生信。故丁寧之曰：除佛
X30n0603_p0373c24║滅後現前無佛，則但受持讀誦此經而已。受持讀
X30n0603_p0374a01║誦滋茂封殖，譬也。若遇有佛出世，則以所甞滋茂
X30n0603_p0374a02║封殖者求決了之，便當即獲本悟也。故經言：若遇
X30n0603_p0374a03║餘佛，於此法中便得決了。圓覺經曰：眾生有妄業
X30n0603_p0374a04║故妄見流轉，厭流轉者妄見涅槃，是故不能入清
X30n0603_p0374a05║淨覺。非覺違拒諸能入者，有諸能入非覺入故。非
X30n0603_p0374a06║覺入故，猶言非入覺故。非覺違拒諸能入者，則經
X30n0603_p0374a07║言於教化菩薩事不聞不知者類也。有諸能入非
X30n0603_p0374a08║覺入故者，則經言實得阿羅漢而不信此法者類
X30n0603_p0374a09║也。易曰：仁者見之謂之仁，智者見之謂之智，百姓
X30n0603_p0374a10║日用而不知，故君子之道鮮矣。
X30n0603_p0374a11║爾時，世尊欲重宣此義，而說偈言：
X30n0603_p0374a12║比丘比丘尼（至）優波提舍經。
X30n0603_p0374a13║論曰：修多羅，此言法本，亦言契經、摩訶衍及四阿
X30n0603_p0374a14║含、二百五十戒，直說者是也。伽陀，此言不重頌，一
X30n0603_p0374a15║切四言、五言、七言、九言等偈，不重頌者是也。祗夜，
X30n0603_p0374a16║此言重頌，義與伽陀同，但重頌、不重頌為異耳。優
X30n0603_p0374a17║波提舍，此言論議，謂答諸問者，并廣說諸義者是
X30n0603_p0374a18║也。并本事、本生、未曾有、因緣、譬喻為九部。然本十
X30n0603_p0374a19║二部，而次第則：一、修多羅；二、祗夜；三、記莂；四、諷誦，
X30n0603_p0374a20║即伽陀也；五、自說；六、緣起；七、譬喻；八、本事；九、本生；
X30n0603_p0374a21║十、方廣；十一、希有，即未曾有也；十二、優波提舍。
X30n0603_p0374a22║鈍根樂小法（至）皆成佛無疑。
X30n0603_p0374a23║論曰：如三乘知見，則佛道之成必歷三大阿僧祗
X30n0603_p0374a24║劫，盡行種種苦行，始從凡夫而入信位，自十信以
X30n0603_p0374b01║入十住，自十住以入十行，自十行以登十回向。然
X30n0603_p0374b02║未及十地，猶是地前假名菩薩，其去等覺玅覺之
X30n0603_p0374b03║位尚遼邈。而此經乃言：聲聞若菩薩，聞我所說法，
X30n0603_p0374b04║乃至於一偈，皆成佛無疑。則知一佛乘知見，決非
X30n0603_p0374b05║地位修行所能受攝。佛初以非其時故未說，今其
X30n0603_p0374b06║時矣，則敢明告之也。迦陵仙禽方出殻時，鳴聲超
X30n0603_p0374b07║越，已勝羣鳥。堅好之樹初出土時，高特敷茂，已勝
X30n0603_p0374b08║眾木。華嚴經曰：譬如王子生於王家，王后所生具
X30n0603_p0374b09║足王相，生已即勝一切臣眾。
X30n0603_p0374b10║十方佛土中（至）如是人難度。
X30n0603_p0374b11║論曰：以諸欲因緣乃至如是人難度，重敘眾生濁、
X30n0603_p0374b12║命濁、見濁、煩惱濁、劫濁也。然是五濁實本一念，以
X30n0603_p0374b13║迷妄故境界則形。經敘劫濁於先以示器界，偈敘
X30n0603_p0374b14║眾生濁於先以示根身。根身之增長，如唯識論曰：
X30n0603_p0374b15║第八識一念受生時，有執取結生相續義。結者繫
X30n0603_p0374b16║也，於母胎中一念繫之，方父母愛染之極，自識攬
X30n0603_p0374b17║其流液，如磁石吸鐵一剎那而住，根塵等種從自
X30n0603_p0374b18║識中亦生現行，名為執取結生。故在胎則五位具：
X30n0603_p0374b19║一七日名雜穢，狀如薄酪；二七日名靤，猶如豌豆
X30n0603_p0374b20║瘡靤之形，表裏如酪未生肉故；三七日名凝結，形
X30n0603_p0374b21║如就了之血；四七日名凝厚，漸成堅硬，內風所吹
X30n0603_p0374b22║生諸根相，一身四肢生差別故。於此三十五日，盡
X30n0603_p0374b23║其五根皆足，是謂五位具也。於六七日則髮毛爪
X30n0603_p0374b24║齒，七七日則諸根皆具，以五根圓滿次生識，然未
X30n0603_p0374c01║具空明緣也。受胎之微形，世世常增長如此。至於
X30n0603_p0374c02║以有為常見、以無為斷見，因此二見於色中計我，
X30n0603_p0374c03║謂色即我、離色非我，色大我小、我在色中，我大色
X30n0603_p0374c04║小、色在我內，五陰以前四種見計為二十，二十之
X30n0603_p0374c05║數加三世計為六十，并根本二見成六十二，入邪
X30n0603_p0374c06║見稠林又如此。
X30n0603_p0374c07║是故舍利弗（至）令入於佛道。
X30n0603_p0374c08║論曰：如前所示，眾生濁、命濁者，即是苦。見濁、煩惱
X30n0603_p0374c09║濁、劫濁者，即是苦。集說諸盡苦道，即是滅。道示之
X30n0603_p0374c10║以涅槃，即是滅。然此特以假名字，引導眾生，令入
X30n0603_p0374c11║佛道而已。故言是亦非真滅。真滅者，當觀諸法從
X30n0603_p0374c12║本來，常自寂滅相。不言寂滅性者，經有微旨。大乘
X30n0603_p0374c13║論曰：諸法體相，世間現見，云何言無耶？曰：凡夫妄
X30n0603_p0374c14║見，此非可信。生滅之法，皆悉是空。猶如燈焰，念念
X30n0603_p0374c15║生滅。凡夫愚人，謂為一𦦨。涅槃經曰：如燈雖念念
X30n0603_p0374c16║滅，而有光除破暗冥。念等諸法，亦復如是。夫自燈
X30n0603_p0374c17║一法而觀，則但自燈明。法本無暗，明暗俱空，無作
X30n0603_p0374c18║無取。明若有作，不應容暗。暗若有取，不應容明。豈
X30n0603_p0374c19║特燈體相如此，法法皆然。故首楞嚴經曰：諦觀法
X30n0603_p0374c20║法，何狀
X30n0603_p0374c21║又諸大聖主（至）其實為一乘。
X30n0603_p0374c22║論曰：春在萬物，大如山川，細如毫忽，繁如草木，玅
X30n0603_p0374c23║如葩葉，纖穠橫斜，深淺背向，雖不一，而其明秀艶
X30n0603_p0374c24║麗之色，隨物具足，無有間限。一切眾生本來成佛
X30n0603_p0375a01║之玅，見於日用，亦復如是。欲令眾生自證此玅，則
X30n0603_p0375a02║必於因緣時節之中。故佛於世間、出世間之法，名
X30n0603_p0375a03║標件數，使之成就六波羅蜜者，出世間之法也。如
X30n0603_p0375a04║是諸法，舉必全真，無非佛者，故經每言皆已成佛。
X30n0603_p0375a05║今偈自若有眾生類至皆已成佛道，敘六波羅蜜
X30n0603_p0375a06║也。又自諸佛滅度已至皆已成佛道，敘塔廟也。然
X30n0603_p0375a07║聚沙之戲，不如曠野積土；曠野積土，不如石香木
X30n0603_p0375a08║殖；石香木殖，不如寶飾萬億。雖麤玅不等，而成佛
X30n0603_p0375a09║等也。又自若人為佛故至皆已成佛道，敘佛像也。
X30n0603_p0375a10║然戲𦘕易於彩𦘕，彩𦘕易於塑像，塑像易於鑄像，
X30n0603_p0375a11║鑄像易於雕像，而以爪甲之戲，至於雕鎪寶飾，增
X30n0603_p0375a12║積其功，亦成佛道。雖真戲不等，而成佛則等也。又
X30n0603_p0375a13║自若人於塔廟至皆已成佛道，敘聲音也。然一稱
X30n0603_p0375a14║南無，輕於一舉手；一舉手，輕於小低頭；小低頭，輕
X30n0603_p0375a15║於合掌；合掌，輕於禮拜散華。一華微於一音，一音
X30n0603_p0375a16║微於歌唄，歌唄微於眾玅音，眾玅音微於眾玅供。
X30n0603_p0375a17║雖勤怠不等，而成佛則等也。又自於諸過去佛至
X30n0603_p0375a18║其實為一乘，結其辭，以三世諸佛，莫不皆以是異
X30n0603_p0375a19║方便助發之。然法無生滅，則生與滅等，證知三世
X30n0603_p0375a20║同時也。
X30n0603_p0375a21║諸佛兩足尊（至）天人所供養。
X30n0603_p0375a22║論曰：般若燈論曰：若諸緣起彼無起，彼起自體不
X30n0603_p0375a23║可得；若緣自在說彼空，解空名為不放逸。若人知
X30n0603_p0375a24║無一物起，亦復知無一物滅；彼非有故亦非無，見
X30n0603_p0375b01║彼世間悉空寂。本來寂靜無諸起，自性如是已涅
X30n0603_p0375b02║槃。然則何以知其然乎？曰：以緣起無性故知之。夫
X30n0603_p0375b03║塵為心緣、心為塵因，因緣和合幻相方生，由從緣
X30n0603_p0375b04║生必無自性，此一佛乘知見也。成佛以是為種，故
X30n0603_p0375b05║經言：佛種從緣起，是故說一乘。於一切法不生異
X30n0603_p0375b06║見。何以故？任萬用之自然故，其體本真無轉變相
X30n0603_p0375b07║故。起信論曰：一切法常靜無有起相，無明不覺妄
X30n0603_p0375b08║與法違，是故不能隨順世間種種知。故經言：是法
X30n0603_p0375b09║住法位，世間相常住。即一切法常靜無有起相也。
X30n0603_p0375b10║然世之相既稱種種，則非以本自性而從緣起乎？
X30n0603_p0375b11║現在十方佛（至）而起大悲心。
X30n0603_p0375b12║論曰：眾生以愛著故，往來六趣，而欲又助發其性，
X30n0603_p0375b13║如火方熾而沃之以油也。然顛倒貪戀，至失軀命
X30n0603_p0375b14║而不自知。故經言：如𤛆半愛尾。𤛆牛，南夷之牛也，
X30n0603_p0375b15║長𩮻而尾佳，每自愛之，見人則以身自蔽，遂為所
X30n0603_p0375b16║殺。佛所嗟惜，貪欲成性。有欲斷者，先須精進。大勢
X30n0603_p0375b17║佛者，精進力也。故經言：不求大勢佛，及與斷苦法
X30n0603_p0375b18║者，謂不能以精進斷滅貪愛也。智度論曰：貪欲葢
X30n0603_p0375b19║非內非外，亦非兩間。何以故？若內法有，不應待外
X30n0603_p0375b20║出；若外法有，於我亦何患？若兩中間有，兩中間則
X30n0603_p0375b21║無處，亦不從先世來。何以故？以一切法無來故，如
X30n0603_p0375b22║童子無有欲。若先世有者，小亦應有。以是故，知先
X30n0603_p0375b23║世不來，亦不至後世，不從諸方來，亦不常自有，非
X30n0603_p0375b24║一分中，非徧身中，亦不從五塵來，亦不從五情出，
X30n0603_p0375c01║無所從生，無所從滅。若貪欲若先生，若後有，若一
X30n0603_p0375c02║時生，是事不然。何以故？若先有生，後有貪欲，是中
X30n0603_p0375c03║不應貪欲生，未有貪欲故。若後有生，先有貪欲，則
X30n0603_p0375c04║生無所生。若一時生，則無生名生處，生者、生處無
X30n0603_p0375c05║分別故。以是觀之，則貪欲本無生也。知欲葢無生，
X30n0603_p0375c06║則根自斷。
X30n0603_p0375c07║我始坐道場（至）法僧差別名。
X30n0603_p0375c08║論曰：華嚴論曰：說經時分，前後不同。如力士經曰：
X30n0603_p0375c09║佛成道，一七日方說法。大品經曰：佛初成道，即詣
X30n0603_p0375c10║鹿野苑說法矣。而不言時。四分律及薩婆多論曰：
X30n0603_p0375c11║六七日方說法。與起經及出曜經曰：七七日方說
X30n0603_p0375c12║法。五分律曰：八七日方說法。智度論曰：五七日方
X30n0603_p0375c13║說法。十二遊行經曰：一年不說法。而唐僧法藏，決
X30n0603_p0375c14║定斷佛二七日說華嚴經。然此經乃曰：於三七日
X30n0603_p0375c15║中，思惟如是事。尚憂鈍根，不信謗法，入惡趣，欲般
X30n0603_p0375c16║涅槃。因念過去諸佛，曾說三乘，然後隨宜而說也。
X30n0603_p0375c17║如依此經，則諸經為不可信。如信諸經，則此經為
X30n0603_p0375c18║不可依矣。而可乎？曰：十定品曰：如來於剎那際，出
X30n0603_p0375c19║現於世，入涅槃，總無時也。言剎那際者，猶是寄言
X30n0603_p0375c20║耳。以無時，即一切時出現，一切時說法，一切時涅
X30n0603_p0375c21║槃。為寂用無礙，隨眾生心所現故。則下文曰：吾從
X30n0603_p0375c22║成佛已來，經無量阿僧祗劫。以無時可量，故言無
X30n0603_p0375c23║量。此為佛說法時也。以此為定，不逐世情遠思，為
X30n0603_p0375c24║無量之想。經首言：眾方集，便說無量義，教菩薩法，
X30n0603_p0376a01║佛所護念已。夫眾集之頃，已說無量之義。則以無
X30n0603_p0376a02║時，是說法時明矣。
X30n0603_p0376a03║從久遠劫來（至）自知當作佛。
X30n0603_p0376a04║論曰：經言：諸佛興出世，懸遠值遇難，能聽是法者，
X30n0603_p0376a05║斯人亦復難。三復之，為之流涕。疏：此經者，能聽是
X30n0603_p0376a06║經者也，而反不信。如經言：使諸眾生悟佛知見。其
X30n0603_p0376a07║辭意皎如日星，輙曲說曰：悟者不知義。以一切聲
X30n0603_p0376a08║聞、辟支佛不知彼真實處故。不知真實處者，不知
X30n0603_p0376a09║究竟唯一佛乘故。謂如有人至親友家，醉酒而臥，
X30n0603_p0376a10║以無價寶珠繫之衣裏，尋彼不覺，後悟方知。佛以
X30n0603_p0376a11║無漏智所示，以如實語所演，曰：使諸眾生悟佛知
X30n0603_p0376a12║見。而文字之師臆斷，苟認曰：悟者不知義。特標聲
X30n0603_p0376a13║聞、辟支佛為不知真實處，如人失心，以白為黑也。
X30n0603_p0376a14║又經言：聚？沙為佛塔，乃至皆已成佛道。則疏之曰：
X30n0603_p0376a15║謂發菩提心者、行菩薩行者，所作善根能證菩提，
X30n0603_p0376a16║非諸凡夫及決定性聲聞未發菩提心者之所能
X30n0603_p0376a17║得故。乃至舉手、低頭等，其義皆同。佛方示誨時，但
X30n0603_p0376a18║言：如是諸眾生，皆已成佛道。而疏者則枝辭蔓說
X30n0603_p0376a19║更易之。審如疏者之論，則何不明告曰：諸發菩提
X30n0603_p0376a20║心，聚？沙為佛塔，乃至小低頭，皆已成佛道乎？
X30n0603_p0376a21║無盡居士論曰：佛入無量義處三昧，從三昧安詳
X30n0603_p0376a22║而起者，佛曾親近百千萬億諸佛，盡行諸佛無量
X30n0603_p0376a23║道法。今涅槃時至，末後垂範，而我弟子等，誰堪於
X30n0603_p0376a24║某劫某世界，成某佛正法像法，各住若干劫，於三
X30n0603_p0376b01║昧中，悉知悉見，如是性相，如是體力，如是因緣，如
X30n0603_p0376b02║是果報，如是本末，出定安詳，隨宜宣示。故舍利弗
X30n0603_p0376b03║承文殊說言：先佛現瑞之因，與諸大眾，渴仰敬信，
X30n0603_p0376b04║三請世尊，惟願說之。然猶會中比丘、比丘尼、優婆
X30n0603_p0376b05║塞、優婆夷五千人，作禮而退。此五千人，猶存五蘊，
X30n0603_p0376b06║聞佛智慧，微玅甚深，難信難解，望涯而返。佛愍此
X30n0603_p0376b07║故，為信心者，方便演說，導歸一乘爾。四諦也，十二
X30n0603_p0376b08║因緣也，六波羅蜜也，是皆方便，以為開示悟入之
X30n0603_p0376b09║門。苟知吾說之為方便，則塔廟形像，旛華音樂，種
X30n0603_p0376b10║種供養，至於低頭合掌，一稱佛號，無不成佛。如是
X30n0603_p0376b11║悟，如是入，則佛之知見，出現于世矣。
X30n0603_p0376b12║
X30n0603_p0376b13║玅法蓮華經合論卷第一
X30n0603_p0376b14║
X30n0603_p0376b15║音釋
X30n0603_p0376b16║讋（懾同。）蔤（音密。）分（去聲。）扼（音厄。）相（去聲。）覆（去聲。）籋（鑷同。）娠（音申。）弁（皮變切。）
X30n0603_p0376b17║䎡（而兗切。）肵（音欣。）省（星上聲。）數（入聲。）玦（古穴切。）焄（音熏。）徑廷（下勑定切。）侃
X30n0603_p0376b18║（空旱切。）便（平聲。）綮（音啟。）楔（音屑。）囟（音忽。）頞䫌（惡葛切匹米切。）靤（蒲貌切。）豌
X30n0603_p0376b19║（於丸切。）間（去聲。）