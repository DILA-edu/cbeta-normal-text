X30n0603_p0376b20║
X30n0603_p0376b21║
X30n0603_p0376b22║玅法蓮華經合論卷第二
X30n0603_p0376b23║
X30n0603_p0376b24║經　姚秦三藏法師　鳩摩羅什　譯
X30n0603_p0376c01║論　宋寶覺圓明禪師　慧洪　造
X30n0603_p0376c02║（附論）　宋丞相無盡居士　張商英　撰
X30n0603_p0376c03║玅法蓮華經譬喻品第三。
X30n0603_p0376c04║爾時舍利弗（至）而說偈言。
X30n0603_p0376c05║我聞是法音（至）令眾至道場。
X30n0603_p0376c06║論曰：舍利弗知同入法性，而不知何以謂之法性。
X30n0603_p0376c07║如人知室所藏者為寶聚，不知其為黃金珠壁歟？
X30n0603_p0376c08║水晶象犀歟？夫法性者，無性之性也。以無性故，循
X30n0603_p0376c09║三乘之性所起，而為聲聞、為辟支佛、為菩薩，非實
X30n0603_p0376c10║有三乘決定之性。惟其無決定性，故無取無證。圓
X30n0603_p0376c11║覺經曰：圓覺自性，非性性有；循諸性起，無取無證。
X30n0603_p0376c12║非性性有，則以非三乘故；循諸性起，則以無性故。
X30n0603_p0376c13║舍利弗謂佛以小乘見度，念之不妄者，不知無性
X30n0603_p0376c14║之性，隨為三乘則遒，奉佛所以濟度之法，思惟取
X30n0603_p0376c15║證而已。如窶人之子，知華屋玉食非我當亨，惟以
X30n0603_p0376c16║裨販求脫飢寒，今知免矣，則其踊躍固其所也。知
X30n0603_p0376c17║佛種種因緣言辭譬喻者，方便也。因其方便以開
X30n0603_p0376c18║悟，故言從佛口生；知無性之性所以為三乘，故言
X30n0603_p0376c19║從法化生；知本來成佛，故言得佛法分。如室所藏
X30n0603_p0376c20║之寶，今發露矣，珍異現前，由我受用，不復起父想、
X30n0603_p0376c21║子想，亦不起用想也。金剛般若經曰：譬如人身長
X30n0603_p0376c22║大。而無著菩薩釋之曰：菩薩證道時，得二種智慧，
X30n0603_p0376c23║謂攝種性智及平等智。如人身長者，以方生如來
X30n0603_p0376c24║家，決定紹佛種，故名攝種性智；如人身大者，已於
X30n0603_p0377a01║一切智智悉成就，到平等際，有大勢力，故名平等
X30n0603_p0377a02║智。言譬如人身長大者，兼此二義。舍利弗！方生如
X30n0603_p0377a03║來家者也，但得攝種性智，故言真是佛子。瑜伽論
X30n0603_p0377a04║曰：謂是大師子，佛腹所生、佛口所生、佛法所生、佛
X30n0603_p0377a05║法所化，得佛等分，則攝種性智也。
X30n0603_p0377a06║我本著邪見（至）非是實滅度。
X30n0603_p0377a07║論曰：一切賢聖證四種涅槃，而佛祕密藏大涅槃
X30n0603_p0377a08║不預也。何謂四種？曰：一者自性清淨涅槃，謂雖有
X30n0603_p0377a09║染心性常明潔，具足一切性功德故。一切有情平
X30n0603_p0377a10║等共有，與一切法不一不異，離一切相一切分別，
X30n0603_p0377a11║尋思路絕名言道斷，惟真聖者自內所證故。二者
X30n0603_p0377a12║有餘依涅槃，謂真如出煩惱障，雖有微苦所依未
X30n0603_p0377a13║滅而障永寂故。三者無餘依涅槃，謂真如出生死
X30n0603_p0377a14║苦，煩惱既盡餘依亦滅，眾苦永寂故。四者無住處
X30n0603_p0377a15║涅槃，謂真如出所知障，大悲般若常所輔翼，所以
X30n0603_p0377a16║不住生死涅槃，利樂有情窮未來際用而常寂故。
X30n0603_p0377a17║至如佛祕密藏大般涅槃，則如伊字，三點竝則不
X30n0603_p0377a18║成伊。縱亦不成伊，如摩醯首羅面上三目乃得成
X30n0603_p0377a19║伊，三點若別亦不得成。我亦如是，解脫之法亦非
X30n0603_p0377a20║涅槃，如來之身亦非涅槃，摩訶般若亦非涅槃，三
X30n0603_p0377a21║法各異亦非涅槃。我今安住如是三法，為眾生故
X30n0603_p0377a22║名入涅槃。二乘所證之涅槃，則異於是五種者矣。
X30n0603_p0377a23║初則諦觀以求親證，以心麤故不見正智，及生空
X30n0603_p0377a24║真如乃見惑業，後苦不生心便變作涅槃想解。圓
X30n0603_p0377b01║覺經曰：但諸聲聞所圓境界，身心語言皆悉斷滅，
X30n0603_p0377b02║終不能至彼之親證所現涅槃。又曰：有妄業故妄
X30n0603_p0377b03║見流轉，厭流轉者妄見涅槃。涅槃而言所證，又言
X30n0603_p0377b04║妄現。舍利弗言：我於空法得證，乃至如今自覺非
X30n0603_p0377b05║實滅度。葢因而後返者也。
X30n0603_p0377b06║若得作佛時（至）教化諸菩薩。
X30n0603_p0377b07║論曰：舍利弗出於小果，驟聞大法，剎那之間，便起
X30n0603_p0377b08║見惑，至以佛為魔。緣差之失，有至是者。然魔何所
X30n0603_p0377b09║從來哉？若從外來耶？則佛言：三界惟心。此義不成。
X30n0603_p0377b10║何以故？以心猶有外故。若從內出耶？則佛言：心徧
X30n0603_p0377b11║十方。此義不成。何以故？以心有容受魔地故。作是
X30n0603_p0377b12║觀時，魔即是佛。如善財童子至伊沙那聚落勝熱
X30n0603_p0377b13║婆羅門所，見四面火聚，猶如大山，中有刀山，高峻
X30n0603_p0377b14║無極。登彼山上，投身入火。時善財念曰：將非是魔，
X30n0603_p0377b15║魔所使耶？乃至登刀山，投火聚，未至中間，即得菩
X30n0603_p0377b16║薩善住三昧。纔觸火𦦨，又得菩薩寂靜樂神通三
X30n0603_p0377b17║昧。善財白言：甚奇聖者！如是刀山及大火聚，我身
X30n0603_p0377b18║觸時，安隱快樂。時婆羅門告善財曰：善男子！我唯
X30n0603_p0377b19║得此菩薩無盡輪解脫，如諸菩薩摩訶薩大功德
X30n0603_p0377b20║𦦨，能燒一切眾生見惑，令無有餘。舍利弗以知見
X30n0603_p0377b21║力，為功德𦦨者也。
X30n0603_p0377b22║爾時佛告舍（至）三十二小劫。
X30n0603_p0377b23║論曰：眾生本來成佛而不自知，由不自知故反從
X30n0603_p0377b24║人覔，所以供養承事善知識者以此。然善知識者
X30n0603_p0377c01║明告之曰：汝固本來成佛則不信，默不欲告則益
X30n0603_p0377c02║疑。不得已而言曰：汝信根成熟，當自開悟耳。南越
X30n0603_p0377c03║有蜑方病目，聞其鄰漁於海濵得明珠，問：珠狀何
X30n0603_p0377c04║若？其鄰曰：圓如彈，光如月。目病者疑不決，更欲問。
X30n0603_p0377c05║有蜑叟笑曰：汝目病若愈，當自見珠也。佛授大弟
X30n0603_p0377c06║子舍利弗等成佛之記，有以類此。金剛般若經曰：
X30n0603_p0377c07║須菩提！於意云何？如來於然燈佛所，有法得阿耨
X30n0603_p0377c08║多羅三藐三菩提不？不也，世尊！如我解佛所說義，
X30n0603_p0377c09║佛於然燈佛所，無有法得阿耨多羅三藐三菩提。
X30n0603_p0377c10║佛言：如是，如是！須菩提！實無有法如來得阿耨多
X30n0603_p0377c11║羅三藐三菩提。若有法如來得阿耨多羅三藐三
X30n0603_p0377c12║菩提者，然燈佛則不與我授記。佛意若曰：若然燈
X30n0603_p0377c13║佛當時有法可以付與，我則便可得之矣。以無法
X30n0603_p0377c14║相付與故，但蒙授記而已。又勝天王般若經曰：菩
X30n0603_p0377c15║薩須真胝白勝天王言：如來為大王授記乎？勝天
X30n0603_p0377c16║王答善思惟菩薩言：善男子！我授記如夢相。又問
X30n0603_p0377c17║曰：大王！如此授記，當得何法？答曰：不得眾生、壽者、
X30n0603_p0377c18║我、人、養育，陰、界、入悉無所得。若善、若不善，若染、若
X30n0603_p0377c19║淨，若有漏、若無漏，若世間、出世間，若有為、若無為，
X30n0603_p0377c20║若生死、若涅槃，悉無所得。又問：若無所得，用授記
X30n0603_p0377c21║為？答曰：善男子！無所得故，則得授記。勝天王意若
X30n0603_p0377c22║曰：若有所得，則佛即時付與我矣。以無法相授故，
X30n0603_p0377c23║但得授記而已。推然燈佛之於釋迦文佛，推釋迦
X30n0603_p0377c24║文佛之於勝天王，授記之意洞然如此，則知舍利
X30n0603_p0378a01║弗信根成熟，則當自證知也。經言：汝於未來，過無
X30n0603_p0378a02║量無邊不可思議劫者，成佛不可以時期也。供養
X30n0603_p0378a03║若干千萬億佛，受持正法，具足菩薩所行之道者，
X30n0603_p0378a04║成佛不可以功計也。以所經之劫，所供養之佛，皆
X30n0603_p0378a05║非思慮所及故也。夫思不及之地，豈關時數功用
X30n0603_p0378a06║哉？經言：國名離垢，其土平正，清淨嚴飾者，一切智
X30n0603_p0378a07║智之境，非心識無明之相也。安隱豐樂，天人熾盛，
X30n0603_p0378a08║瑠璃為地者，神通光明之藏，非分別煩惱之區也。
X30n0603_p0378a09║黃金為繩，以界其側，八正道之所會也。其旁各有
X30n0603_p0378a10║七寶行樹，常有華果者，七覺支之所生也。佛號華
X30n0603_p0378a11║光，劫名大寶莊嚴，而其中菩薩皆為大寶者，則以
X30n0603_p0378a12║不思議功德莊嚴以為主伴，不思議無漏三昧以
X30n0603_p0378a13║為眷屬，故言彼諸菩薩無量無邊不可思議，筭數
X30n0603_p0378a14║譬喻所不能及也。
X30n0603_p0378a15║爾時世尊（至）宣應自欣慶。
X30n0603_p0378a16║論曰：經則先敘時節進修之因，而後敘佛號。偈則
X30n0603_p0378a17║先敘佛號，而後敘時節進修之因。經必有旨也。葢
X30n0603_p0378a18║成佛之義，不可以時論。圓覺經：金剛藏菩薩甞問
X30n0603_p0378a19║佛曰：若諸眾生本來成佛，何故復有一切無明？若
X30n0603_p0378a20║諸無明眾生本有，何因緣故，如來復說本來成佛？
X30n0603_p0378a21║十方異生本成佛道，後起無明，一切如來何時復
X30n0603_p0378a22║生一切煩惱？而佛特不答，但呵之曰：一切世界，始
X30n0603_p0378a23║終生滅，前後有無，聚散起止，念念相續，循環往復，
X30n0603_p0378a24║種種取捨，皆是輪回。未出輪回而辯圓覺，彼圓覺
X30n0603_p0378b01║性即同流轉。若免輪回，無有是處。以佛所呵之辭，
X30n0603_p0378b02║以觀此經所敘先後之不倫，則成佛不可以時論
X30n0603_p0378b03║明矣。
X30n0603_p0378b04║爾時四部眾（至）而說偈言。
X30n0603_p0378b05║昔於波羅奈（至）令離疑悔。
X30n0603_p0378b06║論曰：前文敘舍利弗成佛之國名曰離垢，其土平
X30n0603_p0378b07║正清淨嚴飾，乃至黃金界側七寶行樹，而其劫名
X30n0603_p0378b08║大寶莊嚴，以有諸大菩薩威德神變，諸妙光明以
X30n0603_p0378b09║為伴助。是國也，可謂殊勝妙淨者矣。至於下文有
X30n0603_p0378b10║大長者，其家廣大唯有一門，乃至有五百人止住
X30n0603_p0378b11║其中，周障屈曲雜穢充徧，諸惡蟲輩交橫馳走，諸
X30n0603_p0378b12║怪禽獸異狀之鬼，如是諸難恐畏無量。是宅也，可
X30n0603_p0378b13║謂污穢不祥者矣。然殊勝妙淨之國為身土之報，
X30n0603_p0378b14║污穢不祥之宅為五陰區宇之譬，非二法也，惟眾
X30n0603_p0378b15║生心所趣向而隨順之如何耳。華嚴論曰：以迷十
X30n0603_p0378b16║二有支名一切眾生，悟十二有支即是佛故。眾生
X30n0603_p0378b17║及以有支皆無自性，若隨煩惱無明行識名色六
X30n0603_p0378b18║相相對，生觸受愛取有成五蘊身，即有生老病死
X30n0603_p0378b19║常流轉故。若以戒定慧觀照方便力，照自身心境
X30n0603_p0378b20║體相，皆自性空無內外有，即眾生心全佛智海故。
X30n0603_p0378b21║偈曰：欲知諸佛心，當觀佛智慧。佛智無依處，如空
X30n0603_p0378b22║無所依。眾生種種樂，及諸方便智，皆依佛智起。自
X30n0603_p0378b23║是而觀，則諸天所脫上妙之衣，於虗空而自回轉
X30n0603_p0378b24║者，欲示回而隨順殊勝淨妙之國之象也。何以知
X30n0603_p0378c01║之？維摩經曰：慚愧上服。豈非諸天以其耽著三界
X30n0603_p0378c02║火宅之久，而聞舍利弗成佛之國嚴淨，競生慚愧
X30n0603_p0378c03║乎？不然，何天樂自奏、天華自雨，而衣獨迴轉耶？
X30n0603_p0378c04║爾時佛告（至）無求出意。
X30n0603_p0378c05║論曰：或謂之國，謂之邑，謂之聚落，則欲界色界無
X30n0603_p0378c06║色界也。大富長者，則佛世尊也。幻滅都盡，慧光渾
X30n0603_p0378c07║圓，故言其身老邁。萬德成就，光嚴住持，故言財富
X30n0603_p0378c08║無量。涅槃法界，吾所轉也。天魔外道，吾所役也。故
X30n0603_p0378c09║言多有田宅，及諸童僕。區三界以為宅，一佛乘以
X30n0603_p0378c10║為歸，故言其家廣大，唯有一門。紛然六趣之中，幻
X30n0603_p0378c11║出五蘊之聚，故言多諸人眾，一百二百，乃至五百，
X30n0603_p0378c12║其中止住也。然不直曰五百，而曰一百二百，乃至
X30n0603_p0378c13║五百，何也？曰：無明緣行，行緣識，識緣名色，次第而
X30n0603_p0378c14║具故也。三苦之趣既成，則生老病死諸苦之火，無
X30n0603_p0378c15║所可逃，其來迅速，故言堂閣朽故，乃至俱時欻然
X30n0603_p0378c16║火起，焚燒舍宅也。佛視聲聞辟支佛，則二乘子也。
X30n0603_p0378c17║視菩薩，則大乘子也。然眾生皆佛之子，何獨以三
X30n0603_p0378c18║乘為子乎？曰：彼方捨父，逃逝未還，唯三乘之子，行
X30n0603_p0378c19║至父舍，故變百言十者，明眾生入三乘者，纔十一
X30n0603_p0378c20║也，況至佛乘者乎？於是佛觀六趣之苦而悲之，初
X30n0603_p0378c21║見而驚，既驚而怖，佛豈有是哉？以其子病故，父母
X30n0603_p0378c22║亦病之謂也。故言見是大火，從四面起，即大驚怖
X30n0603_p0378c23║也。我為度眾生，而生三界，而諸眾生，方深著五欲，
X30n0603_p0378c24║以貪著故，不覺不知，不驚不怖，故言我雖能於此
X30n0603_p0379a01║所燒之門，安隱得出，而諸子等，於火宅內，樂著嬉
X30n0603_p0379a02║戲，乃至無求出意也。
X30n0603_p0379a03║舍利弗是（至）視父而已。
X30n0603_p0379a04║論曰：以欲荷擔大法，提挈四生，故言身手有力。承
X30n0603_p0379a05║以解脫之服，熏以知見之香，履以方便之智，凭以
X30n0603_p0379a06║廣大之願，故言當以衣裓，若以几案，從舍而出。西
X30n0603_p0379a07║域以衣裓為盛華之器，以獻尊貴者，而裓常有香。
X30n0603_p0379a08║阿含經曰：初七思惟所得法，如用衣裓；二七思惟
X30n0603_p0379a09║眾生根緣，如用几；三七思惟樹地恩，如用案。然所
X30n0603_p0379a10║得法，即佛之知見也；所欲說，即種種方便之智也；
X30n0603_p0379a11║所念恩，即廣大度生之願也。唯此一佛乘之法，微
X30n0603_p0379a12║玅難入，故言唯有一門，而復狹小也。眾生於五濁
X30n0603_p0379a13║惡世，未能出離，為說佛智，莫之能度，故言諸子幼
X30n0603_p0379a14║稚，未有所識，戀著嬉戲，或當墮落，為火所燒，如下
X30n0603_p0379a15║文曰眾生未免生老病死、憂悲苦惱，而為三界火
X30n0603_p0379a16║宅所燒，何由能解佛之智慧是也。由不知有苦，不
X30n0603_p0379a17║知有苦集，不知忘失慧命之由，雖出生入死，或值
X30n0603_p0379a18║佛世，而不知聞法，故言亦復不知何者是火，何者
X30n0603_p0379a19║為舍，何者為失。東西走戲，視父而已，如下文曰於
X30n0603_p0379a20║此三界，東西馳走，雖遭大苦，不以為患是也。背明
X30n0603_p0379a21║投暗，故言東西；生死往還速疾，故言馳走；而於是
X30n0603_p0379a22║中，特起見愛，故言戲
X30n0603_p0379a23║爾時長者（至）皆當與汝。
X30n0603_p0379a24║論曰：佛為度眾生而生三界，若捨方便則一大事
X30n0603_p0379b01║因緣亦幾乎息矣，則父子俱喪，故言我及諸子必
X30n0603_p0379b02║為所焚。以是先令出苦乃說實道，故言當設方便
X30n0603_p0379b03║令諸子等得免斯害，如下文曰雖有力無所畏而
X30n0603_p0379b04║不用之，但以智慧方便於火宅拔濟眾生是也。知
X30n0603_p0379b05║諸眾生心有種種欲隨宜所說，故言父知諸子先
X30n0603_p0379b06║心各有所好，乃至宜速出來，隨汝所欲皆當與汝，
X30n0603_p0379b07║如下文曰為說聲聞辟支佛佛乘，稱讚三乘誘令
X30n0603_p0379b08║脫苦，又言汝等莫得樂住三界，勿貪麤弊色聲香
X30n0603_p0379b09║味觸，速出三界當得三乘，此三乘法皆是聖所稱
X30n0603_p0379b10║歎等是也。
X30n0603_p0379b11║爾時諸子（至）歡喜踊躍。
X30n0603_p0379b12║論曰：於此論修證行相之差別，勤墯超升之後先，
X30n0603_p0379b13║故言心各勇銳互相推排。於八正道之共由而有
X30n0603_p0379b14║遲疾，故言競共馳走爭出火宅。車馳謂之馳，徒走
X30n0603_p0379b15║謂之走，以此而得出三界火宅。故下文曰自求涅
X30n0603_p0379b16║槃、求自然慧、求一切智，而名聲聞辟支佛佛乘出
X30n0603_p0379b17║於火宅是也。夫出三界險道三乘交會之處，以四
X30n0603_p0379b18║諦法而自觀照，故言四衢道中。然見惑雖除思惟
X30n0603_p0379b19║猶在不名露地，至三界思惟已盡，故言露地。以住
X30n0603_p0379b20║果不進，故言而坐。不為見思所局，故言泰然。生滅
X30n0603_p0379b21║度安隱想，故言歡喜。如下文曰如來為一切眾生
X30n0603_p0379b22║之父，若見無量億千眾生，以佛教門出三界苦，怖
X30n0603_p0379b23║畏險道得涅槃樂是也。
X30n0603_p0379b24║時諸子等（至）而侍衛之。
X30n0603_p0379c01║論曰：羊鹿二車小而非大，牛與羊鹿大而非一。今
X30n0603_p0379c02║無羊鹿之二車，亦無羊鹿牛之三車，故言等與一
X30n0603_p0379c03║大車而已。舍利弗既疑佛獨以小乘濟度，謂一佛
X30n0603_p0379c04║乘外有別出之二乘。又疑我等同入法性，謂一佛
X30n0603_p0379c05║乘中有分別之三乘。今皆無之，唯一佛乘。以此乘
X30n0603_p0379c06║無上無邊，故言其車高廣。萬行之所莊嚴，故言眾
X30n0603_p0379c07║寶莊校。總持之所護遮，故言周匝欄楯。以四辯之
X30n0603_p0379c08║下化，故言四面懸鈴。以慈悲之普覆，故言上張幰
X30n0603_p0379c09║葢。又以眾善嚴此慈悲也，故言亦以珍奇雜寶而
X30n0603_p0379c10║嚴飾之。又以四誓固此慈悲也，故言寶繩交絡。用
X30n0603_p0379c11║四攝以和悅之如華，用神通以驚動之如瓔，故言
X30n0603_p0379c12║垂諸華瓔。以諸定之柔軟，故言重敷婉筵。綖以安
X30n0603_p0379c13║其身，故第一義之安隱，故言安置丹枕。枕以奠其
X30n0603_p0379c14║首，故西域枕中以綿實之，外以赤皮鞔之，故名丹
X30n0603_p0379c15║枕。清淨調伏福慧兩足，故言駕以白牛。膚色充潔
X30n0603_p0379c16║貌悴骨剛堪任大事，故言形體姝好有大䈥力。以
X30n0603_p0379c17║定慧等持疾至薩婆若海，故言行步平正其疾如
X30n0603_p0379c18║風。眾魔外道惟所使令，故言又多僕從而侍衛之。
X30n0603_p0379c19║如下文曰悉與諸佛禪定解脫娛樂之具，皆是一
X30n0603_p0379c20║相一種聖所稱歎，能生淨妙第一之樂是也。
X30n0603_p0379c21║所以者何（至）等與大車。
X30n0603_p0379c22║論曰：定慧莊嚴法又平等，是故說一佛乘令皆作
X30n0603_p0379c23║佛。故言我有如是七寶大車，其數無量，應當等心
X30n0603_p0379c24║各各與之，不宜差別。如下文曰我有無量無邊智
X30n0603_p0380a01║慧、力、無所畏諸佛法藏，是諸眾生皆是我子，等與
X30n0603_p0380a02║大乘，不令有人獨得滅度是也。假令初無方便直
X30n0603_p0380a03║全軀命，軀命之全重於玩好，即是已得玩好之具
X30n0603_p0380a04║猶不為虗，況復本設方便拔出火宅，寧有虗也？此
X30n0603_p0380a05║以方便拔難，況直全軀命乎？故言得免火難全其
X30n0603_p0380a06║軀命，非為虗妄。何以故？若全身命便為已得玩好
X30n0603_p0380a07║之具，況復方便於彼火宅而拔濟之？假令財足愛
X30n0603_p0380a08║均，直以方便拔難猶不為虗，況復財富等欲饒益，
X30n0603_p0380a09║寧有虗也？故言自知財富無量，欲饒益諸子，等與
X30n0603_p0380a10║大車。如下文曰如來亦復如是，無有虗妄引導眾
X30n0603_p0380a11║生，然後但以大乘而度脫之。何以故？如來有無量
X30n0603_p0380a12║智慧、力、無所畏諸法之藏是也。
X30n0603_p0380a13║佛告舍利弗（至）分別說三。
X30n0603_p0380a14║論曰：求自然慧，不從人得，則優於聲聞。然樂獨善
X30n0603_p0380a15║寂，不能兼善，則劣於菩薩。深知諸法因緣，此其所
X30n0603_p0380a16║以為緣覺。法不從人得，又樂獨善，如鹿不依人，而
X30n0603_p0380a17║力小於牛也。佛徧知一切法，一切智即是佛智，佛
X30n0603_p0380a18║名自然人，佛智即自然智，自然智即無師，自然智
X30n0603_p0380a19║即是無師智，轉相釋也。辟支佛亦名自然人，但無
X30n0603_p0380a20║一切智，止名慧而已。譬之牛者，以其力大於羊鹿
X30n0603_p0380a21║也。大乘雖從人得，而是法住法位，世間相常住，故
X30n0603_p0380a22║不以依人為嫌也。然未出火宅之時，雖大乘猶與
X30n0603_p0380a23║羊鹿為三，至其等則唯一佛乘而已，此其所以為
X30n0603_p0380a24║異。然經言：若有眾生從佛世尊聞法信受，勤修精
X30n0603_p0380b01║進，求一切智、佛智、自然智、無師智、如來知見、力、無
X30n0603_p0380b02║所畏，則凡夫可以現證。以是知佛乘為不可思議。
X30n0603_p0380b03║寶篋經曰：猶如迦陵頻伽鳥王卵中之子，其喙未
X30n0603_p0380b04║現，便出迦陵頻伽妙聲。佛法卵中諸菩薩等，未壞
X30n0603_p0380b05║我見，未出三界，然能演出佛法妙音也。
X30n0603_p0380b06║佛欲重宣（至）變狀如是。
X30n0603_p0380b07║論曰：經文則槩舉其意故略，至於偈則備敘其事
X30n0603_p0380b08║故詳。然三界之相，不出無明之三毒，利鈍之十使，
X30n0603_p0380b09║惡見之與雜染，倒想之與細惑也。於器界則紛五
X30n0603_p0380b10║濁，於根身則縛八苦，總以異類惡見為之喻。經言
X30n0603_p0380b11║其宅久故而復頓弊，則變化密移而不覺無常之
X30n0603_p0380b12║壓至也。基陛隤毀，則無明為基，餘緣為陛。基即堂
X30n0603_p0380b13║之基，陛即陛之級。自行識以次等級之相緣，故以
X30n0603_p0380b14║為陛。畢竟變滅，故名隤毀也。墻壁圮坼，則四大之
X30n0603_p0380b15║將離；泥塗阤落，則皮膚之瘦瘠；覆苫亂墜，則毛髮
X30n0603_p0380b16║之遺棄；椽梠差脫，則骨齒之朽缺；周障屈曲，雜穢
X30n0603_p0380b17║充遍，則百骸九竅三十六物塵穢交雜無一淨者。
X30n0603_p0380b18║豈非眾生著身見也深？故歷言之，使如虗誑之法
X30n0603_p0380b19║一切現前，不可恃以為牢且久也。有五百人止住
X30n0603_p0380b20║其中者，五道所攝三乘種性也。鴟梟鵰鷲烏鵲鳩
X30n0603_p0380b21║鴿，則貪毒也。甚則孳尾奪攘，輕則傳沫目運。蚖蛇
X30n0603_p0380b22║蝮蠍蜈蚣蚰蜒，則瞋毒也。守宮百足鼬貍鼷鼠，則
X30n0603_p0380b23║癡毒也。守宮食朱砂七斤，搗以傅身，宮觸則滅。百
X30n0603_p0380b24║足即蚿也，足多而行不速者也。鼬鼠即鼯夷，由五
X30n0603_p0380c01║技而窮者也。諸惡蟲輩，交橫馳走者，結前義之辭
X30n0603_p0380c02║也。屎尿臭處，不淨流溢，蜣蜋諸蟲，而集其上者，以
X30n0603_p0380c03║明前因貪而生瞋癡，此明因癡而有貪愛。不辨淨
X30n0603_p0380c04║穢故為癡，樂著不捨故為貪也。狐狼野干，咀嚼踐
X30n0603_p0380c05║蹋者，狐貪而疑，狼貪而狼，野干貪而癡。疑則癡之
X30n0603_p0380c06║別，狼則瞋之別，三毒雜相也。咀嚼踐蹋，則言於不
X30n0603_p0380c07║淨之境，味著不厭，蹈藉不離也。嚌齧死屍，骨肉狼
X30n0603_p0380c08║藉，則言於無常之身，計校不捨，紛亂不攝也。由是
X30n0603_p0380c09║羣狗競來搏撮，飢羸求食，則貪之相。鬪諍摣掣，啀
X30n0603_p0380c10║喍嘷吠，則瞋之相。於不淨之境，無常之身，而追求
X30n0603_p0380c11║爭奪如此，則癡之相。是為三毒等分相。而諸結使，
X30n0603_p0380c12║乃至八萬四千煩惱，皆由三毒別相，及等分相所
X30n0603_p0380c13║從生也。其舍恐怖，變狀如是者，亦結之之辭也。
X30n0603_p0380c14║處處皆有（至）恐畏無量。
X30n0603_p0380c15║論曰：前十偈多敘五鈍使煩惱，謂貪、瞋、癡、慢、疑也。
X30n0603_p0380c16║而此十偈多敘五利使煩惱，謂身見、邊見、邪見、見
X30n0603_p0380c17║取、戒取也。利使徧緣五陰四大，故言處處皆有。然
X30n0603_p0380c18║以喻鬼神者，以其有通有智。而以鈍使喻禽獸者，
X30n0603_p0380c19║以其無通無智故也。魑魅魍魎者，魑之言離，魅之
X30n0603_p0380c20║言昧，魍之言罔，魎之言兩。凡諸鬼物同一法性，皆
X30n0603_p0380c21║由離而不守、昧而不明、罔而不出、兩而不一，依止
X30n0603_p0380c22║諸見具六十二故。夜叉捷疾之鬼，食人肉則撥無
X30n0603_p0380c23║善因果者，食惡蟲類則撥無惡因果者。如外道富
X30n0603_p0380c24║蘭那迦葉，謂一切法斷滅性空，即無生死果報者
X30n0603_p0381a01║也。孚乳產生者，世間之法從自類因生自類果。各
X30n0603_p0381a02║自藏護者，以因中有果名藏，必得不失名護。言此
X30n0603_p0381a03║者，明善惡因果皎然利生，以暴外道邪見之惡也。
X30n0603_p0381a04║邪見具足為飽，邪見蔓莚為熾，造為諍論陷人於
X30n0603_p0381a05║惡趣，如鬪之聲可怖畏也。鳩槃茶可畏而勝者，則
X30n0603_p0381a06║有漏善能生勝處。六欲諸天，欲界之高處有土埵
X30n0603_p0381a07║之象，而此鬼蹲踞之，或時離地一尺二尺者，則色
X30n0603_p0381a08║界無色界也。往返遊行縱逸嬉戲，則往來三界或
X30n0603_p0381a09║升或墮，戀著不出而娛樂無厭也。捉狗兩足撲令
X30n0603_p0381a10║失聲，則謗無苦集。以脚加頸怖狗自樂，則謗無滅
X30n0603_p0381a11║道。如外道毗闍夜毗羅胝子，謂道不須求，但經生
X30n0603_p0381a12║死劫數，苦自盡得。以狗喻苦，則見苦斷集，如兩足
X30n0603_p0381a13║之相須也。今則以道為不須求，使苦集之說不行，
X30n0603_p0381a14║則捉其兩足，撲令失聲也。修道而後證滅，如首之
X30n0603_p0381a15║在上，足之在下也。今則以為苦盡自得道，以沮厭
X30n0603_p0381a16║苦之意，令自放逸，則是以脚加頸，怖狗自樂者也。
X30n0603_p0381a17║復有諸鬼，其身長大者，竪以計三世為我，謂之長。
X30n0603_p0381a18║橫以計五陰為我，謂之大。無慚愧之衣，故言裸。無
X30n0603_p0381a19║白淨之法，故言黑。無功德之質，故言瘦。堅執其所
X30n0603_p0381a20║見，未甞暫捨，故言常住其中。發聲宣說為惡聲，冀
X30n0603_p0381a21║望得果為求食，其咽如針，則氣縷命危，而延其壽。
X30n0603_p0381a22║此非想無常，而計以為涅槃者也。首如牛頭者，斷
X30n0603_p0381a23║常二邊，牛之兩角也。智度論曰：邊地人有人而牛
X30n0603_p0381a24║首者，計斷不修善因，如食人之肉。計常不求苦滅，
X30n0603_p0381b01║如復食狗之肉。依止諸見，紛然不能料理，故言頭
X30n0603_p0381b02║髮髼亂。以斷破常，以常破斷，故言殘害兇險。無智
X30n0603_p0381b03║定飲食，以自滋養，故言飢渴所逼。以諍論之往返，
X30n0603_p0381b04║故言呌喚馳走。然欲界煩惱之相，俱是有漏之心，
X30n0603_p0381b05║以常無道味，深著邪見，不能自出，故言飢急四向，
X30n0603_p0381b06║闚看牕牖也。如是諸難，恐畏無量者，結前義之辭
X30n0603_p0381b07║也。
X30n0603_p0381b08║是朽故宅（至）揚聲大呌。
X30n0603_p0381b09║論曰：夫三界者，佛應化之所。其初發心願，度脫一
X30n0603_p0381b10║切有情，故言是朽故宅，屬于一人。我於大通智勝
X30n0603_p0381b11║佛時，常教汝等，當伏五濁。由我應緣他方，而汝等
X30n0603_p0381b12║機感已盡，五濁便起，故言其人近出。如下文曰數
X30n0603_p0381b13║現涅槃，即是出宅之意也。四面一時，其𦦨俱熾者，
X30n0603_p0381b14║則身受心法等起，四倒起，五濁起，八苦起，相續漸
X30n0603_p0381b15║增，故言俱熾。命已斷，則諸根自壞，故言棟梁椽柱，
X30n0603_p0381b16║𪹼聲震裂。氣消體解，故言摧折墮落，墻壁崩倒。於
X30n0603_p0381b17║是時，諸見紛亂，欲靜不可，故言揚聲大呌。
X30n0603_p0381b18║鵰鷲諸鳥（至）眾難非一。
X30n0603_p0381b19║論曰：於此示色界火起之相也。鳩槃茶等，周慞惶
X30n0603_p0381b20║怖者，鳩槃茶，惡見也。以愛想輕飛，纏於惡見，故言
X30n0603_p0381b21║不能自出。惡獸毒蟲，藏竄孔穴者，四禪之定，如孔
X30n0603_p0381b22║穴被燒之類，雖不及門外，泰然不遭猛𦦨，如禪定
X30n0603_p0381b23║之中，不見欲界麤弊之惡也。毗舍闍鬼，亦住其中
X30n0603_p0381b24║者，孔穴之中，雖無猛𦦨，猶有熱惱，則四禪無欲界
X30n0603_p0381c01║之惡，亦有愛味細苦，故見愛交凌，如相飲噉，故言
X30n0603_p0381c02║共相殘害。飲血噉肉，則謂於禪中起諸見，不能生
X30n0603_p0381c03║無漏定，默如飲血。又著五支，喜如噉肉。野干之屬，
X30n0603_p0381c04║則貪相也。謂欲界之貪，未來之定已斷，故言竝已
X30n0603_p0381c05║前死。諸大惡獸，競來食噉，臭烟蓬㶿，充塞四面者，
X30n0603_p0381c06║則輕貪先亡，重愛未去，如惡獸之噉野干，惡覺回
X30n0603_p0381c07║環，如臭烟之充塞也。於此又示無色界火起之相
X30n0603_p0381c08║也。厭色界定，出而向無色界，以厭觀麤境，而欲觀
X30n0603_p0381c09║無色之法，如蜈蚣毒蛇之類，遭燒出穴。若得無色
X30n0603_p0381c10║界定，必滅色界之緣，故言隨所取食。又諸餓鬼，頭
X30n0603_p0381c11║上火然者，無色非想，雖居最頂，然猶生滅不停，未
X30n0603_p0381c12║度諸苦。何則？心異念，故名生苦。念念不住，故名老
X30n0603_p0381c13║苦。行擾擾妨定，故名病苦。以是退定，故名死苦。求
X30n0603_p0381c14║定不得，即求不得苦。必為障礙，即冤憎會苦。四陰，
X30n0603_p0381c15║即五陰盛苦。愛著此定，欲出不忍，即愛別離苦。以
X30n0603_p0381c16║無無漏酒，故言飢渴。以未出輪回，故言悶走也。其
X30n0603_p0381c17║宅如是，甚可怖畏。毒害火災，眾難非一者，結之之
X30n0603_p0381c18║辭也。
X30n0603_p0381c19║是時宅主（至）嬉戲不已。
X30n0603_p0381c20║論曰：我於此所燒之門安隱得出，故言在門外立。
X30n0603_p0381c21║聞火宅之難，思所由濟之意也。前文既言我以佛
X30n0603_p0381c22║眼觀見六道眾生之苦，今乃言聞有人言，何也？曰：
X30n0603_p0381c23║此譬喻也。譬喻則言聞有人者，葢是起後之語端
X30n0603_p0381c24║耳。若所言佛眼觀見六道，則是稱法所演如實之
X30n0603_p0382a01║義也。先因遊戲來入此宅者，三界之相起於戲論，
X30n0603_p0382a02║以戲論故則有生死。首楞嚴經曰：從畢竟無成究
X30n0603_p0382a03║竟有。而佛歎嗟為起大悲，故言驚入。施巧方便，故
X30n0603_p0382a04║言告喻。則所敘患難鬼物為可怖畏也。宅以火故，
X30n0603_p0382a05║言災火蔓莚則因惑生苦。宅既已壞則當修宅，故
X30n0603_p0382a06║言眾苦次第也。然緣生之中無明緣行、行緣識等，
X30n0603_p0382a07║以成三苦之聚，故言相續不絕。所謂毒蛇蚖蝮及
X30n0603_p0382a08║諸夜叉一切惡見，三毒之相紛然復起矣。則佛雖
X30n0603_p0382a09║以方便誘喻終不信受，故言猶故樂著嬉戲不已
X30n0603_p0382a10║也。
X30n0603_p0382a11║是時長者（至）令至滅度。
X30n0603_p0382a12║論曰：前文學無學人，亦各自以離我見及有無見，
X30n0603_p0382a13║便謂已得涅槃者，彼安知祕密藏大涅槃哉？佛性
X30n0603_p0382a14║論曰：如摩犍特經說：世尊！若涅槃是有，我今自有
X30n0603_p0382a15║聦明利智，云何不見？佛言：涅槃實有，汝今未得無
X30n0603_p0382a16║分別聖智，故不得見。以微細故，非聞慧所得；以真
X30n0603_p0382a17║實故，非思慧所得。夫以聞慧思慧之妙，且不能以
X30n0603_p0382a18║得之，則但離虗妄名為解脫者，豈能得之耶？問曰：
X30n0603_p0382a19║說三乘而單言四諦，四諦三乘皆具耶？曰：四諦於
X30n0603_p0382a20║華嚴經則名四聖諦，葢三乘之通法也，隨其所證
X30n0603_p0382a21║淺深如何耳。辟支佛觀無明乃至老死，是為苦集；
X30n0603_p0382a22║觀無明盡乃至老死盡，是為滅道。菩薩觀四諦即
X30n0603_p0382a23║是一諦，頓漸有異故也。
X30n0603_p0382a24║我為法王（至）非己智分。
X30n0603_p0382b01║論曰：信有二種：一者、智通之信；二者、依通之信。智
X30n0603_p0382b02║通之信者，所謂一切智、無師智、自然智，悉已成就。
X30n0603_p0382b03║信如來出世，說法度生，入般涅槃，始終不出一剎
X30n0603_p0382b04║那際。故經言：汝舍利弗！尚於此經，以信得入者，智
X30n0603_p0382b05║通之信也。依通之信者，所謂以情解故，疑網不除，
X30n0603_p0382b06║且信佛語。故經言：其餘聲聞，信佛語故，隨順此經，
X30n0603_p0382b07║非己智分者，依通之信也。晉王羲之以善書名世，
X30n0603_p0382b08║其子弟皆師其筆法。羲之方落筆時，手忘筆，筆忘
X30n0603_p0382b09║法，心融神會，點畫所至，意態自足。師其筆法者，手
X30n0603_p0382b10║不忘筆，心不忘字，通則行，否則止，皆曰書也。如羲
X30n0603_p0382b11║之者，智通之信也；師之者，依通之信也。舊疏曰：此
X30n0603_p0382b12║以不定性二乘，方順生信。故謂舍利弗！如汝上根，
X30n0603_p0382b13║尚信我語，方漸證入，況餘不定性聲聞乎？悞矣！
X30n0603_p0382b14║又舍利弗憍（至）玅法華經。
X30n0603_p0382b15║論曰：自又舍利弗至莫說此經，凡三十六偈，詳言
X30n0603_p0382b16║謗經者所獲報。所言斯經者，非語言品目紙墨文
X30n0603_p0382b17║字也，一切眾生之自心也。受持讀誦書寫演說者，
X30n0603_p0382b18║經行坐臥折旋俯仰，不令餘念敢間斷之，故謗之
X30n0603_p0382b19║為言不信也。至親者心也，而不信反信物，是謂顛
X30n0603_p0382b20║倒。夫顛倒者，必流轉故。佛歷言其故，謂生地獄中，
X30n0603_p0382b21║徧甞諸苦，尚餘苦業；生旁生中，徧甞諸苦，甞業盡
X30n0603_p0382b22║矣，乃生人趣。然為順後之業，而昏荒鄙暗時，世所
X30n0603_p0382b23║憎嫉，固其所也。首楞嚴經曰：阿難，是諸眾生非破
X30n0603_p0382b24║律儀，犯菩薩戒，毀佛涅槃，諸餘罪業歷劫燒然，後
X30n0603_p0382c01║還罪畢，受諸鬼形，乃至鬼業既盡，則情與想二俱
X30n0603_p0382c02║成空，方於世間與元負人冤對相值，身為畜生酧
X30n0603_p0382c03║其宿債，從是畜生酬償先債，若彼酬者分越所酧，
X30n0603_p0382c04║此等眾生還復為人，反徵其剩。此言毀佛涅槃者
X30n0603_p0382c05║罪報。如是則諸佛之涅槃，眾生之自心，非二法也。
X30n0603_p0382c06║無盡居士論曰：舍利弗既悟三乘方便之義，疑悔
X30n0603_p0382c07║永盡，定知作佛。佛以祕護之語，於天人婆羅門大
X30n0603_p0382c08║眾中，示以宿命，令憶本願，授記於未來世作佛，號
X30n0603_p0382c09║曰華光，劫名大寶莊嚴。所謂大寶者，其國以菩薩
X30n0603_p0382c10║為大寶故也。此諸菩薩皆久植德本，於無量百千
X30n0603_p0382c11║萬億佛所淨修梵行，此猶如今者彌勒菩薩在兜
X30n0603_p0382c12║率內院教化上生天眾，於當來下生龍華授記，其
X30n0603_p0382c13║事同也。瑠璃為地以表淨光，有八交道以表八正，
X30n0603_p0382c14║金繩界道以表戒體，七寶行樹以表七覺，寶華承
X30n0603_p0382c15║足以表履踐，雜色華果以表行解。淨業如是，依報
X30n0603_p0382c16║亦然。舍利弗既得記已，千二百心自在者，聞所未
X30n0603_p0382c17║聞皆墮疑惑。舍利弗請佛為說因緣，佛言：吾先以
X30n0603_p0382c18║譬喻言辭方便說法，皆為化菩薩故。然當復以譬
X30n0603_p0382c19║喻更明其義：有大長者其年衰邁，則佛之將入涅
X30n0603_p0382c20║槃也；其家廣大唯有一門，則十方佛乘無二無三
X30n0603_p0382c21║也；有五百人止住其中，則五陰眾生也；堂閣朽故
X30n0603_p0382c22║則無所觀也，墻壁隤落則無所聞也，柱根腐敗則
X30n0603_p0382c23║下無以立，梁棟傾危則上無以承，欻然火起則病
X30n0603_p0382c24║苦將至，戀著嬉戲則不知恐怖。鴟梟鵰鷲以言其
X30n0603_p0383a01║搏擊也，烏鵲鳩鴿以言其喧淫也，蚖蛇蝮蠍蜈蚣
X30n0603_p0383a02║蚰蜒以言其毒，守宮百足以言其擾動，鼬貍鼷鼠
X30n0603_p0383a03║以言其偷伏，𧏙蜋諸蟲以言其穢，狐狼野干以言
X30n0603_p0383a04║其貪，羣狗嘷吠以言其爭，夜叉競來以言其殘，鳩
X30n0603_p0383a05║槃茶鬼以言其虗，餓鬼周障以言其熱惱，毗舍闍
X30n0603_p0383a06║鬼以言其本欲害人而亦遭其害也。凡此之類起
X30n0603_p0383a07║於三毒無明，增為八萬四千煩惱，以一身之微而
X30n0603_p0383a08║具足如此，皆由執著樂戀。佛愍此故，度以三乘而
X30n0603_p0383a09║引出火宅，賜以一大寶乘，駕以白牛則一體純淨，
X30n0603_p0383a10║寶飾莊嚴則萬行相暉，悟於譬喻之理，得於言辭
X30n0603_p0383a11║之表，此聲聞所以次第授記也。
X30n0603_p0383a12║玅法蓮華經信解品第四。
X30n0603_p0383a13║爾時慧命（至）不求自得。
X30n0603_p0383a14║論曰：維摩經曰：若菩薩欲得淨土，當淨其心。隨其
X30n0603_p0383a15║心淨則佛土淨者，心空則佛土空也。圓覺經曰：一
X30n0603_p0383a16║世界清淨故多世界清淨者，一世界空故多世界
X30n0603_p0383a17║空也。何以知清淨謂之空耶？智度論曰：清淨者，即
X30n0603_p0383a18║空義。以眾生畏空，故言清淨以遮之耳。諸佛菩薩
X30n0603_p0383a19║之談空法，如聲度墻無所留礙，如山出雲無有窮
X30n0603_p0383a20║極。而諸眾生不知無始世來虗妄受用也，聲香味
X30n0603_p0383a21║等諸外境界皆亦實無，而誠以執著之深故顛倒
X30n0603_p0383a22║不信。於是以大悲方便空諸所有，使諸眾生自覺
X30n0603_p0383a23║成就。如經言：於菩薩法遊戲神通，淨佛國土成就
X30n0603_p0383a24║眾生。而須菩提自言：方念空無相無作之法，而聞
X30n0603_p0383b01║菩薩境界心不喜樂也。問曰：菩薩遊戲神通淨佛
X30n0603_p0383b02║國土可也，乃曰成就眾生何哉？曰：諸佛菩薩之欲
X30n0603_p0383b03║成就眾生，如天地之於萬物，始則雷霆以震驚之、
X30n0603_p0383b04║雨暘以發生之，終則以風露以長養之、雪霜以成
X30n0603_p0383b05║熟之也。故其威怒之嚴、慈祥之和，或逆或順、或與
X30n0603_p0383b06║或奪，皆非苟然。佛以神力令寶積五百長者子葢
X30n0603_p0383b07║合而成一，徧覆三千大千，而此世界廣長之相悉
X30n0603_p0383b08║於中現。又此三千大千世界諸須彌山等，乃至大
X30n0603_p0383b09║海江河川流泉源，及日月星辰諸龍宮殿悉現葢
X30n0603_p0383b10║中。又十方諸佛諸菩薩說法亦現葢中。此何意耶？
X30n0603_p0383b11║曰：欲以是三昧方便壞二乘凡夫之見惑也。見惑
X30n0603_p0383b12║壞滅則慧身現前。華嚴經曰：知一切法即心自性，
X30n0603_p0383b13║成就慧身不由他教。又示阿難五體之光，遠灌十
X30n0603_p0383b14║方微塵如來及法王子諸菩薩頂，彼諸如來亦於
X30n0603_p0383b15║五體同放寶光，從微塵方來灌佛頂，并灌會中諸
X30n0603_p0383b16║大菩薩及阿羅漢，林木池沼皆演法音，交光相羅
X30n0603_p0383b17║如寶絲網。此何意耶？曰：欲以是無分別智光破二
X30n0603_p0383b18║乘凡夫之癡暗也。癡暗破除則自心發露。楞伽經
X30n0603_p0383b19║曰：由自心執著，心似外境轉，彼所見非有，是故說
X30n0603_p0383b20║惟心。以維摩首楞嚴二經之旨，以證華嚴楞伽二
X30n0603_p0383b21║經之義，而合此經之意，如風中鼓槖，雖有大智莫
X30n0603_p0383b22║能分也。又問：菩薩遊戲神通以淨佛國土謂之空，
X30n0603_p0383b23║與二乘之但念空無相無作何以異哉？曰：二乘觀
X30n0603_p0383b24║空取證者也，何敢望菩薩遊戲神通顯發色心不
X30n0603_p0383c01║二之空乎？
X30n0603_p0383c02║世尊我等（至）以明斯義。
X30n0603_p0383c03║論曰：佛之訓弟子，以其所易曉，喻其所難知也。須
X30n0603_p0383c04║菩提反欲以譬喻以曉佛，無乃不自量乎？曰：非敢
X30n0603_p0383c05║以喻，冀佛得解也。如人有疾，因醫而愈，不能自言
X30n0603_p0383c06║其病得愈之證。為醫者言之曰：我方病時，其熱如
X30n0603_p0383c07║湯，其痛如榍。今其瘳也，如湯之涼，如榍之去。醫者
X30n0603_p0383c08║非不知也，而其人必譬喻者，欲以自喻其不能言
X30n0603_p0383c09║而已。今佛弟子以喻自明，亦復如是。
X30n0603_p0383c10║譬若有人（至）所止之城。
X30n0603_p0383c11║論曰：譬若有人年既幼稚，則癡迷而無知者，捨父
X30n0603_p0383c12║逃逝久住他國，則亡失本願飄泊六趣，伶俜孤苦
X30n0603_p0383c13║而可憐也。或十、二十至五十歲，則以劫濁、命濁、眾
X30n0603_p0383c14║生濁、見濁、煩惱濁為五，而劫以時分為名，故言歲
X30n0603_p0383c15║也。年既長大復加窮困，則熏種漸熟，知以生老病
X30n0603_p0383c16║死之苦為厭，馳騁四方以求衣食，隨逐外道不隨
X30n0603_p0383c17║中正，以無慚忍之衣、無禪定之食，故言求也。漸漸
X30n0603_p0383c18║遊行，則求於漸法而不知頓乘；遇向本國，則遭遇
X30n0603_p0383c19║佛世而不知失趣也。其父先來求子不得，則生在
X30n0603_p0383c20║難處而不聞佛法；中止一城，則為眾生而生三界
X30n0603_p0383c21║也。倉以藏粟，則法喜禪悅食之所出；庫以藏財，則
X30n0603_p0383c22║諸法珍寶之所聚。童僕幼賤而親者，則初發心菩
X30n0603_p0383c23║薩之未出生死諸見者也；臣佐輔已而貴者，則得
X30n0603_p0383c24║忍菩薩之助佛揚化者也。象馬車乘，則佛菩薩乘
X30n0603_p0384a01║其力甚大；牛羊無數，則大小二乘其法不一。出入
X30n0603_p0384a02║息利乃徧他國，則教授滋息，非道之無所不行；商
X30n0603_p0384a03║估賈客亦甚眾多，則法商求寶，險道之無所不歷
X30n0603_p0384a04║也。時貧窮子遊諸聚落，則四生之流轉；經歷國邑，
X30n0603_p0384a05║則三界之往來；遂到其父所止之城，則幸與佛世
X30n0603_p0384a06║際會。然前言遇向本國，今言所止之城者，來歸而
X30n0603_p0384a07║彌近也。
X30n0603_p0384a08║父每念子（至）悔來至此。
X30n0603_p0384a09║論曰：父每念子，則本願之欲度生而不蹔捨。與子
X30n0603_p0384a10║離別五十餘年，則眾生之在五濁而不見佛。未曾
X30n0603_p0384a11║向人說如此事，則不說二乘之作佛。但自思惟，心
X30n0603_p0384a12║懷悔恨，則教以佛道而悉亡。財物散失，無所委付，
X30n0603_p0384a13║則憂法藏之無傳。得子快樂，無復憂慮，則欣佛種
X30n0603_p0384a14║之不斷。傭賃展轉，則資生艱難，非坐享富貴者也。
X30n0603_p0384a15║則欲以思惟心求證諸果，而非本來具足。然遇到
X30n0603_p0384a16║父舍，則邂逅而遇，非出告反面者也。則偶值佛興，
X30n0603_p0384a17║而非真知歸依之意。住立門側，不得而入，則不知
X30n0603_p0384a18║佛智之正徧。遙見其父，不得而親，則不見法身之
X30n0603_p0384a19║微玅也。前言父城，今言父舍，舍之於城，又為彌近
X30n0603_p0384a20║耳。師子床，則降眾魔，服外道，以得無所畏故。寶几
X30n0603_p0384a21║承足，則依真如境而起福慧，以福慧為兩足故。諸
X30n0603_p0384a22║婆羅門、剎利、居士皆恭敬圍繞，則諸大菩薩法位
X30n0603_p0384a23║等級一心之環向。以真珠、瓔珞價直千萬莊嚴其
X30n0603_p0384a24║身，則萬德珍異光明而煥發。吏民、童僕手執白拂
X30n0603_p0384b01║侍立左右，則新學菩薩以白淨法拂除塵氛而入
X30n0603_p0384b02║法位者也。覆以寶帳，垂諸華旛，則慈悲大雲徧覆
X30n0603_p0384b03║一切，而四攝之華足以有悅，神通之旛足以有動
X30n0603_p0384b04║也。香水灑地，散眾名華，則戒、定、慧、解脫、解脫知見
X30n0603_p0384b05║之香清涼其心地，而布以七淨之華也。羅列寶物，
X30n0603_p0384b06║出內取與，則諸法之寶無所不有，或出而與以利
X30n0603_p0384b07║他，或納而取以自利也。有如是等種種嚴飾，威德
X30n0603_p0384b08║特尊。窮子見父有大力勢，則具足力、無所畏，即懷
X30n0603_p0384b09║恐怖，悔來至此，則樂小退大，雖令志願而悉廢忘
X30n0603_p0384b10║也。
X30n0603_p0384b11║竊作是念（至）悶絕躃地。
X30n0603_p0384b12║論曰：此或是王或是王等，非我傭力得物之處，則
X30n0603_p0384b13║法報之身本來成道，非斷滅取證者之所得預。不
X30n0603_p0384b14║如往至貧里，肆力有地衣食易得，則二乘空地可
X30n0603_p0384b15║以智證，而慚忍之衣、禪定之食其求易足也。若久
X30n0603_p0384b16║住此，或見逼迫強使我作，則小乘之所畏也。作是
X30n0603_p0384b17║念已疾走而去，則退大之亟而趣小之堅也。二乘
X30n0603_p0384b18║空法無如來藏含容萬德，故以貧里為言。香積菩
X30n0603_p0384b19║薩曰：釋迦牟尼佛隱其無量自在之力，乃以貧所
X30n0603_p0384b20║樂法度脫眾生是也。時富長者於師子座見子便
X30n0603_p0384b21║識，然子雖見父而不知其為父，故恐怖而悔來。父
X30n0603_p0384b22║之見子即識其為子，故歡喜而適願。則彼雖廢忘，
X30n0603_p0384b23║而佛所以付囑護念者終不忘也。我雖年朽猶故
X30n0603_p0384b24║貪惜，則煩惱暗蔽雖已永盡而不棄眾生，即遣傍
X30n0603_p0384c01║人急追將還。爾時使者疾走往捉，則令諸菩薩化
X30n0603_p0384c02║以頓法而捨其方便。窮子驚愕，則駭於一乘大教
X30n0603_p0384c03║之聞。稱怨大喚，則畏於煩惱生死之入。小乘以煩
X30n0603_p0384c04║惱為怨，聞說煩惱即菩提，故稱冤也。以生死為苦，
X30n0603_p0384c05║聞說生死即涅槃，故大喚也。我不相犯何為見捉？
X30n0603_p0384c06║則以不求而強伏之故。使者執之逾急強牽將還，
X30n0603_p0384c07║則以不從而強牽之故。自念無罪而被囚執，則畏
X30n0603_p0384c08║入三界以為牢獄也。此必定死轉更惶怖，則畏失
X30n0603_p0384c09║諸果亡其慧命也。菩薩大悲與眾生同入生死獄
X30n0603_p0384c10║以度脫之，小乘無此，故以為無罪而不入也。悶絕
X30n0603_p0384c11║躃地，則強之不已，謗法不信將墜惡趣也。
X30n0603_p0384c12║父遙見之（至）汙穢不淨。
X30n0603_p0384c13║論曰：父遙見之，而語使言：不須此人，勿強將來。則
X30n0603_p0384c14║以知其子志意下劣，而自知豪富為子所難故也。
X30n0603_p0384c15║則知其先心樂小，擬之以大而不信，則不強也。以
X30n0603_p0384c16║冷水洒面，令得醒悟，莫復與語，則以審知是子，而
X30n0603_p0384c17║以方便不語他人云是我子故也。則以解脫水解
X30n0603_p0384c18║其迷悶，雖審知其終為佛子，而以方便名之為聲
X30n0603_p0384c19║聞也。凡言所以者何？皆申前義之辭也。使者語之：
X30n0603_p0384c20║我今放汝，隨意所趣。則為如來使，隨佛方便，不逼
X30n0603_p0384c21║迫之也。從地而起，往至貧里，以求衣食，則免謗大
X30n0603_p0384c22║乘罪，脫三塗苦，而用其貧所樂法也。爾時，長者將
X30n0603_p0384c23║欲誘引其子，而設方便，密遣二人，形色憔悴，無威
X30n0603_p0384c24║德者，則以同事而教化之，故言二人也。徐語窮子：
X30n0603_p0385a01║此有作處，倍與汝直。則導以漸教有為之法，而許
X30n0603_p0385a02║以無為涅槃之意也。便可語之：雇汝除糞。則令其
X30n0603_p0385a03║思惟，蠲除諸法戲論之糞也。我等二人，亦共汝作，
X30n0603_p0385a04║則施其方便，與其同事也。既已得之，具陳上事，則
X30n0603_p0385a05║順佛而施其化。先取其直，尋與除糞，則慕果而修
X30n0603_p0385a06║因也。其父見子，愍而怪之，則愍其失大，怪其樂小。
X30n0603_p0385a07║又以他日於牕牖中，則隱其玅淨殊勝之身，不以
X30n0603_p0385a08║示之之意也。遙見子身，羸瘦憔悴，則福智薄少，而
X30n0603_p0385a09║怖畏諸苦。糞土塵坌，汙穢不淨，則戲論未除，而樂
X30n0603_p0385a10║觀不淨也。
X30n0603_p0385a11║即脫瓔珞（至）名之為兒。
X30n0603_p0385a12║論曰：即脫瓔珞細軟上服嚴飾之具，則祕其萬德
X30n0603_p0385a13║莊嚴，具足諸好第一微玅之相。更著麤弊垢膩之
X30n0603_p0385a14║衣，塵土坌身，則現有麤弊五欲，垢重五濁，眾惱所
X30n0603_p0385a15║集之身也。右手執持除糞之器，狀有所畏，則以方
X30n0603_p0385a16║便力，同用是法，斷結成佛，示有生死之畏。語諸作
X30n0603_p0385a17║人：汝等勤作，勿得懈息。以方便故，得近其子，則因
X30n0603_p0385a18║教示現之權人，而得近退大之實人也。咄！男子！汝
X30n0603_p0385a19║常此作，勿復餘去，當加汝價。則以苦言，督令於中
X30n0603_p0385a20║勤加精進，而以煖、頂、忍法及世第一之法而增益
X30n0603_p0385a21║之。諸有所須盆器、米、麵、鹽、醋之屬，莫自疑難，則以
X30n0603_p0385a22║無漏道品之法、四禪之食、禪支之味，與夫諸定三
X30n0603_p0385a23║昧，令思惟修，無所吝惜。亦有老弊，使人須者相給，
X30n0603_p0385a24║則今所使示現二乘，知所應與者，給其所須。咄！則
X30n0603_p0385b01║警覺責數之聲，故以喻苦。言道品雖無漏法，然助
X30n0603_p0385b02║道而已，不出乎形器，故言盆器。初禪有覺有觀，二
X30n0603_p0385b03║禪無覺有觀，為麤，故言米。三禪無覺無觀，至於四
X30n0603_p0385b04║禪無出入息，為精，故言麵。然無喜樂諸支，則如淡
X30n0603_p0385b05║食無足味著，須鹽醋以和解之，故言鹽醋。諸定三
X30n0603_p0385b06║昧皆由道品出，故為之屬而已，蓋其稱名小而取
X30n0603_p0385b07║類大也。老弊使人，則向所謂密遣二人，形色憔悴
X30n0603_p0385b08║者也。好自安意，則安其所未安之辭也。勿復憂慮，
X30n0603_p0385b09║則令斷除煩惱之辭也。所以者何？我年老大而汝
X30n0603_p0385b10║少壯，則我已斷結而汝當勤除苦集，不以向之苦
X30n0603_p0385b11║語為嫌也。汝常作時，無有欺怠、瞋恨、怨言，如餘作
X30n0603_p0385b12║人，則深信我法，勤加精進，毋如謗法外道諸邪見
X30n0603_p0385b13║者。自今以後，如所生子，更與作字，名之為兒，則雖
X30n0603_p0385b14║未為其子，而如來常說我等為佛子也。
X30n0603_p0385b15║爾時窮子（至）當體此意。
X30n0603_p0385b16║論曰：雖欣此遇，猶故自謂客作賤人，則雖佛子，而
X30n0603_p0385b17║猶以斷除客塵煩惱為事，未能說無上道也。於二
X30n0603_p0385b18║十年中，常令除糞，則雖在三十子，而猶為二乘令
X30n0603_p0385b19║盡殘結。過是已後，則殘結已斷，得涅槃之證。心相
X30n0603_p0385b20║體信，則我加訾而無嫌，彼見呵而不怨。入出無難，
X30n0603_p0385b21║則可語大而不退小之意也。然其所止，猶在本處，
X30n0603_p0385b22║則雖堪聞大，而猶居果位也。世尊！爾時長者有疾，
X30n0603_p0385b23║自知將死不久，則化緣將畢，欲示入滅之相。金銀
X30n0603_p0385b24║珍寶，倉庫盈溢，則諸法財寶之無量。其中多少，所
X30n0603_p0385c01║應取與，汝悉知之，則令以其法轉教菩薩。我心如
X30n0603_p0385c02║是，當體此意，則示以諸法皆惟自心，令其體之也。
X30n0603_p0385c03║金以言之，則佛十力、四無所畏、四無礙智、十八不
X30n0603_p0385c04║共法及一切種智，以其微玅而相不壞也。銀以言
X30n0603_p0385c05║之，則菩薩之六波羅蜜，以其柔軟白淨之法也。珍
X30n0603_p0385c06║寶以言之，則一切萬行之光燄。倉以藏粟，則禪定
X30n0603_p0385c07║食之所自出也。庫以藏財，則法寶貨之所聚也。言
X30n0603_p0385c08║盈溢，則既以與人，已而愈有；既以為人，已而愈多
X30n0603_p0385c09║也。多少取與，隨宜應量。宜多與者，無所吝惜；宜少
X30n0603_p0385c10║與者，雖愛法不為多說也。佛於般若會中，令舍利
X30n0603_p0385c11║弗等轉教菩薩，一切諸法莫不畢說，而會歸於真
X30n0603_p0385c12║空，即其事也。
X30n0603_p0385c13║所以者何（至）是子所知。
X30n0603_p0385c14║論曰：所以者何？今我與汝便為不異，則告以佛菩
X30n0603_p0385c15║薩眾聖賢，以至諸法一如無別無異也。宜加用心
X30n0603_p0385c16║無令漏失，則誡以但棄生滅守於真常，無失如來
X30n0603_p0385c17║知見也。爾時窮子即受教勅，領知眾物金銀珍寶
X30n0603_p0385c18║及諸庫藏，則以承佛旨，以佛諸法為菩薩說，而無
X30n0603_p0385c19║希取一飡之意，則雖為菩薩說，而以大乘為己智
X30n0603_p0385c20║分也。然其所止故在本處，下劣之心亦未能捨，則
X30n0603_p0385c21║樂大而未知進，取小而未能捨也。大迦葉曰：一切
X30n0603_p0385c22║聲聞菩薩不可思議解脫法門，皆應號泣聲震三
X30n0603_p0385c23║千大千世界，一切菩薩應大欣慶頂受此法，葢樂
X30n0603_p0385c24║大耻小之意也。復經少時，父知子意漸以通泰，成
X30n0603_p0386a01║就大志自鄙先心，則我見佛子志求佛道而自奮
X30n0603_p0386a02║起也。臨命終時，而命其子并會親族、國王、大臣、剎
X30n0603_p0386a03║利、居士皆悉已集，則涅槃時至，人天大集，將說法
X30n0603_p0386a04║華之時也。即自宣言：此是我子，我之所生，於某城
X30n0603_p0386a05║中捨吾迯逝，竛竮辛苦五十餘年，則欲界、色界、無
X30n0603_p0386a06║色界失其本願，生死五濁之久也。其本字某，我名
X30n0603_p0386a07║某甲，則或字外道，或字凡夫，我某須陀洹乃至阿
X30n0603_p0386a08║羅漢，昔在本城懷憂推覔，忽於此間遇會得之，則
X30n0603_p0386a09║方在五濁而不得度，乃於此經聞而信解也。此實
X30n0603_p0386a10║我子，我實其父，則既聞法已，受記作佛，令紹大位
X30n0603_p0386a11║也。今我所有一切財物皆是子有，先所出內是子
X30n0603_p0386a12║所知，則付以法藏之意也。親族則會中諸菩薩并
X30n0603_p0386a13║八部國王，葢十方諸佛之來集者，大臣、剎利、居士
X30n0603_p0386a14║則十方菩薩之侍佛者，皆於此經自然見如是事
X30n0603_p0386a15║也。
X30n0603_p0386a16║世尊是時（至）戲論之糞。
X30n0603_p0386a17║論曰：我本無心有所希求，則是法非思量分別之
X30n0603_p0386a18║所能解，因不以心求故。今此寶藏自然而至，則諸
X30n0603_p0386a19║佛之道有時自現，非從人得也。傳曰：百工居肆以
X30n0603_p0386a20║成其事，君子學以致其道。莫之求而自至，斯以為
X30n0603_p0386a21║致也歟。須菩提等以喻自明佛無難曉者，然不若
X30n0603_p0386a22║佛於弟子喻所難知。所以喻中雖詳，合喻甚略。故
X30n0603_p0386a23║捨父迯逝、求子中止、行到父舍、思子委付等四種
X30n0603_p0386a24║喻，但以條而合之可也。以三苦者，五蘊行成之趣，
X30n0603_p0386b01║自無明緣行以至六入為行苦，觸為苦苦，餘為壞
X30n0603_p0386b02║苦。迷惑無知，故言遙見疾走也。樂著小法，故言急
X30n0603_p0386b03║迫驚怖也。放令隨意，密遣二使，方便得近，若言勉
X30n0603_p0386b04║進也。四種喻其文雖多，要皆令思惟除糞之意，故
X30n0603_p0386b05║總以一條合之。諸法從本來常清淨、常寂滅相，一
X30n0603_p0386b06║念不生，是為真滅，即無糞可除。而二乘執以為有，
X30n0603_p0386b07║是名戲論之糞。以有思惟欲蠲除之，而思惟心竟
X30n0603_p0386b08║非己物，則如人傭力取直而已，所作之功亦非己
X30n0603_p0386b09║有也。
X30n0603_p0386b10║我等於中（至）而說偈言。
X30n0603_p0386b11║我等今日（至）隨宜說三。
X30n0603_p0386b12║論曰：於此文以下以譬合法，故詳略不等。如我等
X30n0603_p0386b13║於中勤加精進，則合汝常作時無有欺怠瞋恨怨
X30n0603_p0386b14║言也。得至涅槃一日之價，則合更與作字名之為
X30n0603_p0386b15║兒也。既得此已心大歡喜自以為足，便自謂言於
X30n0603_p0386b16║佛法中勤精進故所得弘多，則合窮子雖欣此遇，
X30n0603_p0386b17║然世尊先知我等心著弊欲樂於小法，便見縱捨
X30n0603_p0386b18║不為分別，汝等當有如來知見寶藏之分，則合猶
X30n0603_p0386b19║故自謂客作賤人，二十年中常令除糞也。世尊以
X30n0603_p0386b20║方便力說如來智慧，謂對三乘說大乘法，如大般
X30n0603_p0386b21║若維摩等經，則合心相體信入出無難也。我等從
X30n0603_p0386b22║佛得涅槃一日之價以為大得，於此大乘無有志
X30n0603_p0386b23║求，則合然其所止猶在本處也。我等又因如來智
X30n0603_p0386b24║慧，為諸菩薩開示演說，則合其中多少所應取與
X30n0603_p0386c01║汝悉知之，即受教勑令知庫藏。所以者何？佛知我
X30n0603_p0386c02║等心樂小法，以方便力隨我等說，而我等不知真
X30n0603_p0386c03║是佛子，此再明前義，則合下劣之心亦未能捨也。
X30n0603_p0386c04║今我等方知世尊於佛智慧無所恡惜，而今盡以
X30n0603_p0386c05║法藏付囑故，則合一切財物皆是子有也。所以者
X30n0603_p0386c06║何？我等昔來真是佛子，則合此是我子，我實其父，
X30n0603_p0386c07║而但樂小法，若我等有樂大之心，佛則為我說大
X30n0603_p0386c08║乘法也。於此經中唯說一乘，而昔於菩薩前毀呰
X30n0603_p0386c09║聲聞樂小法者，然佛實以大乘教化，此再明佛所
X30n0603_p0386c10║以無恡惜之意。是故我等說本無心有所希求，今
X30n0603_p0386c11║法王大寶自然而至，如佛子所應得者皆已得之，
X30n0603_p0386c12║此葢結成無量珍寶不求自得之義也。向言無量
X30n0603_p0386c13║珍寶，而此言大寶者，大寶即法王之位也，得其位
X30n0603_p0386c14║則無量珍寶不求自得，如王行則營從隨之，則合
X30n0603_p0386c15║今此寶藏自然而至也。
X30n0603_p0386c16║無盡居士論曰：須菩提、摩訶迦葉等，本樂空、無相、
X30n0603_p0386c17║無作之小法，忽聞舍利弗受無上正徧正覺之記，
X30n0603_p0386c18║於難信難解之法，心生信解。既信解已，即能隨宜
X30n0603_p0386c19║譬喻說法，遂一心合掌，於世尊前說：貧子幼稚，捨
X30n0603_p0386c20║父逃逝，後於父所，獲大珍寶。以譬所聞希有之法。
X30n0603_p0386c21║一心合掌者，劉虯以謂：一心則身無異念，合掌則
X30n0603_p0386c22║意靡他緣。貧子久住他國，或十、二十，至五十歲，此
X30n0603_p0386c23║則所見所著，未離乎十使、二見、五陰也。密遣二人
X30n0603_p0386c24║無威德者，雇以除糞，二十年中，常執此役，此則二
X30n0603_p0387a01║乘之法，可以除治垢穢也。脫上玅服，衣弊垢衣，此
X30n0603_p0387a02║則觀根而化也。子意通泰，自鄙先心，會親族、國王、
X30n0603_p0387a03║大臣、剎利、居士，此是我子，一切財物，皆是子有，此
X30n0603_p0387a04║則於釋、梵、沙門、婆羅門四眾前授記也。
X30n0603_p0387a05║
X30n0603_p0387a06║玅法蓮華經合論卷第二
X30n0603_p0387a07║
X30n0603_p0387a08║音釋
X30n0603_p0387a09║窶（即羽切。）裨（音𢍉。）蜑（音但。）瘉（愈同。）自雨（去聲。）鞔（莫安切。）鼯（音吾。）